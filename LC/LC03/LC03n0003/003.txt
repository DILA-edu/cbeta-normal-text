LC03n0003_p0035a08║
LC03n0003_p0035a09║二　西藏佛學之傳播
LC03n0003_p0035a10║追溯西藏佛學之淵源，亦既可以見其本質之一斑，但藏中所傳學說以時會因緣風
LC03n0003_p0035a11║土俗尚，先後流變亦頗不同，迨至晚世教學浸潤既深，藏人士又嘗運其純熟思想改弦
LC03n0003_p0035a12║而更張之，則又非可直取印土之學而概論西藏也。於此應知西藏佛學傳播之略史。
LC03n0003_p0035a13║據西藏人之傳說，以為遠在東晉之末即已有佛典輸入，但是說不甚可信。藏土開
LC03n0003_p0036a01║化較遲，初即流行一種拜物神教名曰笨教者，禁咒役神以為禍福，思想閉塞，未嘗知
LC03n0003_p0036a02║所謂佛法也。至於弄贊甘普王（王當西藏王統之第三十世）先與尼泊爾通婚媾，次於
LC03n0003_p0036a03║唐貞觀十五年尚唐宗室文成公主，佛法經像隨以傳播，信仰驟隆。復選派大臣子弟端
LC03n0003_p0036a04║美三菩提等十七人赴西北印度迦濕彌羅習梵語，求佛典，七年乃歸。輒仿笈多字體製
LC03n0003_p0036a05║定西藏文字，迻譯《寶雲》、《寶篋》等經，此實為佛學傳播之始。但諸譯典今無一
LC03n0003_p0036a06║存，所傳如何莫從推曉。且當時未立寺院，亦無僧伽，民間信仰依然為神道教，則此
LC03n0003_p0036a07║佛學輸入未見實際影響，從可知也。爾後日漸流傳，迄於今世，其間嘗一度遭遇毀佛
LC03n0003_p0036a08║滅釋之厄運，後來史家因以區別佛學傳播為兩大時期，毀佛以前所流布者謂之前傳，
LC03n0003_p0036a09║復興而後則謂之後傳。前傳佛學偏重顯乘，而其事以翻譯整理為多；後傳佛學則偏重
LC03n0003_p0036a10║密乘，而其事以研究組織為多。兩期事實頗復逕庭，今當次第舉其概要。
LC03n0003_p0036a11║前傳佛學最初有寂護師弟及蓮華生等之入藏。時乞㗚雙提贊王（778-846）在位
LC03n0003_p0036a12║（王於西藏王統為三十五世，當唐玄宗肅宗之時），朝臣之間信佛與闢佛者互諍甚
LC03n0003_p0036a13║烈，王力排異議盛宏佛法。從印度聘致阿難陀等從事翻譯，又遣巴沙南赴尼泊爾訪求
LC03n0003_p0037a01║大德，遇寂護即延之入藏。時藏中佛法初行，舊有神道信仰仍盛，僧眾亦無一定規範
LC03n0003_p0037a02║可言，宏化不宜，遂復返印。但藏王又重致之，住藏歷十五年。所學本屬中觀清辨學
LC03n0003_p0037a03║派之一別系，但秉律行持悉從舊範，（說一切有部律）又仿印土歐丹富多梨寺制建立
LC03n0003_p0037a04║三姆耶寺於拉薩郊外。落成以後，即從印土聘來持律比丘二十人，如法建立僧伽，復
LC03n0003_p0037a05║遣藏土英俊子弟七人赴印學法以為之繼，西藏佛學之真正建立實始於此。
LC03n0003_p0037a06║然其時藏土佛學所遭窒礙不一而足，其尤甚者，內則漢僧之異說，外則神道之俗
LC03n0003_p0037a07║信也。漢土僧徒在藏講學較久，勢力頗盛，為之領袖者有大乘和尚。其人持說近似禪
LC03n0003_p0037a08║宗，以為直指人心乃得開示佛性，依教修行均唐勞耳。以是流於放逸，全無操持。此
LC03n0003_p0037a09║與寂護新建律儀之宗教適相乖返，諍論囂然，久莫能決。時寂護弟子蓮華戒繼續來
LC03n0003_p0037a10║藏，精通中道，雅善因明。於是藏王集眾，使兩家論議刊定是非，蓮華戒陳詞破難，
LC03n0003_p0037a11║和尚無以應答，遂放還漢土；自此藏土中觀之學遂代禪教而興矣。然於一般民眾之間
LC03n0003_p0037a12║素奉神道，勢難驟捨，迷信正學勢不相容，佛學之行頗受阻礙。於是寂護請於藏王，
LC03n0003_p0037a13║由烏仗那延蓮華生入藏宏法。蓮華生偕其弟子二十五人在藏，約經數月，以密乘咒法摧
LC03n0003_p0038a01║伏外道，為佛法之護持，厥功甚鉅，後世為之史傳者因附會其辭，涉於荒誕，於蓮華
LC03n0003_p0038a02║生學說傳承反無著錄；又蓮華生自身亦無著書表見。今以寂護特相援引之一點觀之，
LC03n0003_p0038a03║所持學說或即中觀而兼密乘者，後人謂之中觀自立派（清辨學派）是也。或者以為西
LC03n0003_p0038a04║藏密乘即始傳於蓮華生，此說難信。蓋藏土密乘流布猶在此後，則以印土學者法稱、
LC03n0003_p0038a05║淨友、覺寂、覺密等相繼北來，廣譯密典，兼傳其學。以其真言儀軌頗多近於神道之
LC03n0003_p0038a06║作法，故其傳布較易為力，後來所謂舊派密乘學，實自此伊始也。
LC03n0003_p0038a07║然此時藏土佛學猶在草創，缺憾甚多。有如傳譯經籍，多恃口傳而無寫本，改易
LC03n0003_p0038a08║脫略，勢所難免，故所譯文有待訂正。又入藏諸師，體多衰邁，不勝繁劇，而印藏英才
LC03n0003_p0038a09║如遍照、德柱積、龍幟、智軍之輩，本可延致，而藏王持重，卒不果行。以故佛學流
LC03n0003_p0038a10║行，不過如晦冥之夜，纔啟一線曙光耳。（以上情況，見覺密與藏王及臣庶函中，原
LC03n0003_p0038a11║函譯存《西藏藏經丹珠》論部第九十四函，參照別錄略目。）進展發揚，蓋猶有待
LC03n0003_p0038a12║矣。
LC03n0003_p0038a13║此後王統三傳至徠巴瞻王，（西藏王統第三十八世，唐憲宗至文宗時，）大宏佛
LC03n0003_p0039a01║學。以有憾於歷代譯經未臻完美，故遣使入印廣事延攬，並集藏土譯人從事協助。於
LC03n0003_p0039a02║是俊彥畢集，印度學者則有勝友、戒帝覺、施戒、天帝覺、覺友等，西藏譯人則有寶護、
LC03n0003_p0039a03║法性、戒智軍等，著名者不下三十人。開場翻譯之先，釐正譯語，凡在前代未經譯傳或
LC03n0003_p0039a04║譯不雅馴者，皆加補訂，是即就大小乘諸典之所出諸名，審定其譯語結構，悉使與文法
LC03n0003_p0039a05║吻合；有難解者則分析其語，用因明解釋而後紀之；其不能說明者，復隨其語性所適
LC03n0003_p0039a06║而意譯之，修飾其字；其有已經適如原意而定名者，亦於文字方面與以精鍊。如是釐
LC03n0003_p0039a07║定名字編纂成書，即後世著稱之《大辭彙》及其略釋《聲明總義》也。（此段參照奈
LC03n0003_p0039a08║塘新版《甘珠目錄》二四頁下至二五頁上。）
LC03n0003_p0039a09║勝友等既審定譯名，奏請頒行，於是用以校補經部之各種舊譯，自《大般若》初
LC03n0003_p0039a10║分三四分等，以次出經極多。論部則增譯大乘要籍，尤有關係，昔來熟知之諸大師如
LC03n0003_p0039a11║龍樹、提婆、馬鳴、慈氏、無著、世親之作，悉見流布。現存《西藏大藏經》中顯乘
LC03n0003_p0039a12║要籍，泰半由此時譯出，間有舊本亦經校訂。試就論籍分類列表觀之。
LC03n0003_p0039a13║此中瑜伽譯籍幾臻全備，中觀亦及其半，顯教大乘之學，至此可謂發達至極矣。
LC03n0003_p0040a01║　　　　　　現存部數　當時譯訂部數
LC03n0003_p0040a02║　　　般若　　　四四──┐
LC03n0003_p0040a03║　　　中觀　　一五二──┼────六六
LC03n0003_p0040a04║　　　經釋　　　四〇──┴────六〇
LC03n0003_p0040a05║　　　瑜伽　　　六六───────四〇
LC03n0003_p0040a06║
LC03n0003_p0040a07║然當時譯典關係學說者猶不止此。西藏流傳佛學以來，雖歷經在上者提倡，而舊
LC03n0003_p0040a08║時神道之教深入人心牢不可破，僧制創行不久亦復間雜俗習，戒律廢弛，莫由整頓。
LC03n0003_p0040a09║及至此時謀根本改革，一方限制密乘之譯傳，一方創行完密之戒律。則從印度通行之
LC03n0003_p0040a10║說一切有部，譯其全數《戒本》、《毘奈耶》、《十七事》及《律論》，以為準繩。復由政府
LC03n0003_p0040a11║確定僧制，區分僧位師弟三等，（於是師稱「喇嘛」，意云上師，後乃汎稱僧眾。）
LC03n0003_p0040a12║各給俸祿。則以五戶之租歲給一僧，俾得安心修道，不事旁務，而僧伽律儀自趨整
LC03n0003_p0040a13║肅。次復以十善道教化民眾，頗見以身作則之效，而與後世教學之關係尤巨。蓋此時
LC03n0003_p0041a01║譯師所學宗承印度，師法精嚴，最初植基礎於七眾律儀，再益以《瑜伽》菩薩大戒，
LC03n0003_p0041a02║次及五明，成其大乘，次第井然，學法圓滿；（此與漢土義淨《寄歸傳》所說相通，
LC03n0003_p0041a03║其時代相去固不遠也。）於以奠定藏土真正佛學之基，非偶然也。勝友、戒帝覺舊傳
LC03n0003_p0041a04║出於安慧學系，而其訂正舊譯宏布瑜伽，一與漢土玄奘傳護法之宗者遙相對峙，亦此
LC03n0003_p0041a05║學中之一奇觀矣。
LC03n0003_p0041a06║徠巴瞻王一代佛學為前傳最盛之時，亦即前傳之終點。以王新制養僧，民間不無
LC03n0003_p0041a07║苦於重稅，生計影響，怨恨不平，對於佛法遂起反感。故王之左右於信佛大臣病逝之
LC03n0003_p0041a08║後，阻撓宏法，無所不用其極，王遂鬱鬱以終。（一說王弟朗達瑪王之黨羽弒之。）
LC03n0003_p0041a09║王弟朗達瑪王嗣位五年之間破滅佛法，禁翻譯，廢寺院，毀經像，殺沙門，備極暴
LC03n0003_p0041a10║亂，幾舉提贊王百年以來之培養及徠巴瞻王念載之盛業一旦毀之。未幾，王為喇嘛吉
LC03n0003_p0041a11║祥金剛所暗殺，其所親信益遷怒於僧徒，或捕殺，或逃亡，無一倖存。而一般文化亦
LC03n0003_p0041a12║同此摧殘，國內分崩，爭亂不絕。於是全藏陷入黑暗時代約及百年。至此毀佛時期適
LC03n0003_p0041a13║與唐代武宗會昌之厄相先後，兩地因緣如出一轍。但藏地佛學傳播未久，根蒂不深，
LC03n0003_p0042a01║驟遇此種打擊，創痛之巨，遠甚於會昌矣。
LC03n0003_p0042a02║當朗達瑪王毀佛之際，拉薩西南翠葆山間有修行僧三人，出亡安土，（今甘肅省
LC03n0003_p0042a03║之西南隅）師事大喇嘛思明得具足戒。次復有西藏魯梅地方之僧眾十人來學，亦獲受
LC03n0003_p0042a04║具。後此諸人偕還藏土，努力恢復佛法舊觀，於是漸啟後傳佛學之新運。但秉持密
LC03n0003_p0042a05║法，雜入神道，利弊參雜，未云善也。厥時復有藏地額利王智光者，熱誠興學，思欲
LC03n0003_p0042a06║革之，遣寶賢等赴印修學以為預備，而學者大半病廢中道。乃復從東印聘致大德法護
LC03n0003_p0042a07║及其弟子輩，廣事譯訂，密乘中未經譯宣之典補出甚多，密乘復興，一時稱盛。而此時
LC03n0003_p0042a08║學說以在晚出，較之舊傳極見進步，於是密乘之中判分新舊，自前出者皆為舊宗，此時
LC03n0003_p0042a09║所傳則為新宗云。然後傳佛學復興之業尤關重要者，則智光及其嗣菩提光延致阿提沙
LC03n0003_p0042a10║入藏宏法也。
LC03n0003_p0042a11║阿提沙一名吉祥燃燈智，東印奔迦布人，博通顯密，德重當時，嘗為超岩寺上座。
LC03n0003_p0042a12║智光菩提光先後禮聘，殷勤難卻，遂允入藏，時西紀一〇三七年也。（宋仁宗景祐四
LC03n0003_p0042a13║年。）始於額利駐錫三年，次於尼塘九年，衛藏九年，巡化各方凡經念載，德行所
LC03n0003_p0043a01║感，上下歸依。於是挽救頹風，樹立新範，藏土佛學面目為之一變。其間復多事翻
LC03n0003_p0043a02║譯，並著述《菩提道燈論》等，努力宣揚顯密貫通觀行並重之大乘學，藏傳密典及中
LC03n0003_p0043a03║觀論籍因之完譯而臻於美備。及阿提沙示寂，（七十三歲時西紀一〇五二年）其弟子
LC03n0003_p0043a04║冬頓（1002）等益張其說，針對舊傳密法專尚咒術者，別立一切聖教皆資教誡之宗。判
LC03n0003_p0043a05║三士教，攝一切法，又奉四尊，（釋迦、觀音、救度母、不動明王，）習六論，
LC03n0003_p0043a06║（《菩薩地》、《經莊嚴》、《集菩薩學》、《入菩薩行》、《本生鬘》、《法句集》，）
LC03n0003_p0043a07║次第四密，（作、修、瑜伽，無上瑜伽，）而以《上樂》、《密集》為之最極，組織精
LC03n0003_p0043a08║嚴昔無其比，遂有所謂甘丹派，（甘謂聖教，丹則教誡，即一切教皆教誡之意。）而
LC03n0003_p0043a09║開藏土佛學分派之先河矣。
LC03n0003_p0043a10║阿提沙之在西藏所傳播者，蓋皆有感於當時學界之紊亂，思有以董理之，而所依
LC03n0003_p0043a11║據則屬印度通行之學說，故其改革之實不過以純粹印度新說而易神道混雜之思想耳。
LC03n0003_p0043a12║厥時政治雖未統一，而新興佛學卻極暢行，一時風氣轉移，競尚密乘，各出傳承，歧
LC03n0003_p0043a13║為多派。其舊有之密乘學者即別為寧瑪派，（意云古派）次第繼起者復有迦爾居派、
LC03n0003_p0044a01║希解派、薩迦派、爵南派，皆屬大宗，其間別系猶不與焉。
LC03n0003_p0044a02║寧瑪派即前傳密乘之學相承未改者。修學之要，大抵區分九乘，聲聞、緣覺、菩薩，
LC03n0003_p0044a03║三乘皆應身佛釋迦所說。密乘外道，作、修、瑜伽，三乘皆報身佛金剛薩埵所說。內
LC03n0003_p0044a04║道、大瑜伽、無比瑜伽、無上瑜伽，三乘皆法身佛普賢所說。此中復以無上瑜伽中喜
LC03n0003_p0044a05║金剛法為最究竟。行持從俗，不守律儀，以為觀修自顯現淨智，契證空理，而得解脫云。
LC03n0003_p0044a06║迦爾居派創自摩爾嚩（十一世紀人），其人嘗三度遊學印度，師事阿提沙。迨即最
LC03n0003_p0044a07║後，受密乘學於超岩寺那露波之門，得金剛薩埵娑羅訶龍樹以來之直傳。（以是其後
LC03n0003_p0044a08║創行一派即名迦爾居，意云教敕傳承也）。精習瑜伽密中之密集，又無上瑜伽密中之
LC03n0003_p0044a09║喜金剛、四吉祥座、大神變母等法，尤於空智解脫合一之大手印法洞達奧蘊。歸藏以
LC03n0003_p0044a10║後，傳其學於彌拉萊波，再傳至達保哈解，更和會阿提沙《菩提道燈》與彌拉萊波之大
LC03n0003_p0044a11║手印法，著《菩提道次第隨破宗莊嚴論》，蓋有取乎佛護中觀之說以為解釋也。其後
LC03n0003_p0044a12║即因流布地方漸廣，傳習觀法次第差殊，遂更九分小派，不一其說焉。此九派中杜普
LC03n0003_p0044a13║派於元初有大學者布頓者出，博貫五明，精通顯密，整理大藏，註解要典，於戒律密
LC03n0003_p0045a01║乘均有創獲，而立說平允，極為後世所宗。
LC03n0003_p0045a02║薩迦派則自藏土王族袞曲爵保創之。袞曲從譯人釋迦智受顯密諸典。後於藏州西百
LC03n0003_p0045a03║餘里之薩迦地方建立寺院，聚徒講學，因有薩迦派。此派學說亦融會顯密，而用清辨
LC03n0003_p0045a04║一系之中觀為密乘本義之解釋。又以顯乘之菩薩五位（資糧、加行、見修、究竟）
LC03n0003_p0045a05║與密乘四部對合面修，以為修此即自然修彼。以是於加行位中煖頂忍三昧耶斷所取
LC03n0003_p0045a06║惑，世第一法三昧耶斷能取惑，同時以菩薩智慧本性光明照耀而入大樂定，則已達顯
LC03n0003_p0045a07║密融合之境地矣。其次各位合修，例此可知。此種學說不盡出自印度，而別屬迦濕彌
LC03n0003_p0045a08║羅班禪釋迦師利一系譯傳之言。然於前此所有密乘之學已大相逕庭，故又與寧瑪派之
LC03n0003_p0045a09║舊學相對而名之新學云。
LC03n0003_p0045a10║希解派較晚出，以元初南印阿闍黎敦巴桑結為始祖。其學出於超岩，立說之要在
LC03n0003_p0045a11║以密乘四種斷法除滅苦惱，（以是派名希解，即能滅之意。）而辭理淺顯通俗極廣。
LC03n0003_p0045a12║至所尊奉之呾特羅分別初中後三類，有《除滅》、《三燈》、《夜魔帝成就法》等。
LC03n0003_p0045a13║敦巴嘗五度入藏，廣事行化。三傳至瑪齊萊冬尼，行腳一生，開化尤盛。
LC03n0003_p0046a01║爵南派之建立為時更後，西紀十四世紀初圖解宗都始創行之。亦取祕密新學之說
LC03n0003_p0046a02║而略變之，建寺爵南以事宏化，因得派名。迄明萬曆年間，此派有大學者多羅那他，博
LC03n0003_p0046a03║學能文，兼通梵語，為譯家之殿軍。但此派至清初改宗，今無傳焉。
LC03n0003_p0046a04║上述各派之間，除甘丹派專事教化而外，餘均濫用勢力，句結土豪以干與政治。
LC03n0003_p0046a05║有如迦爾居派即嘗攬握藏中大政施行威福，而尤與政治密切以張其權勢者，則薩迦派
LC03n0003_p0046a06║也。此派之第二世孔迦寧保，嘗由元成吉斯汗與以西藏之統治權，復受命開教於蒙
LC03n0003_p0046a07║古，一派之勢驟臻極盛。至其第四世孔迦嘉贊，學尤精博，應元庫騰汗之召入朝，依用蘭
LC03n0003_p0046a08║查字體改定蒙文，因受帝師尊號。其姪第五世怕克巴（八思巴），更大得元帝之信
LC03n0003_p0046a09║任，入朝為帝灌頂，亦受國師之封。既而歸藏，統一久事紛爭之十三州，悉舉以臣屬
LC03n0003_p0046a10║於元，藏中佛學，即通稱喇嘛教者，亦隨以遍行內地，僧眾驕佚，久而益弊，終元之世無
LC03n0003_p0046a11║少改進。而餘派勢又較弱，如迦爾居派等依然競事爭權，不暇宏法。此種相安卑陋之
LC03n0003_p0046a12║情形，實可謂藏土佛學之中落矣。
LC03n0003_p0046a13║及於明初，鑒於元代縱容喇嘛之弊，改變政策，冊封各派喇嘛為王，以殺薩迦派
LC03n0003_p0047a01║專橫之勢，於以漸啟革新教學之運。迨永樂年間，西寧西南有宗喀巴者出，遊學西
LC03n0003_p0047a02║藏，目擊時弊，慨然有改革之志。乃尊阿提沙甘丹之宗，兼取布頓之說，合一經咒，
LC03n0003_p0047a03║勵行律儀，而復擷取各派所長，融為一說。宗喀巴之為人，學問德行均優越當時，故教
LC03n0003_p0047a04║化所及，靡然從風。門人學者皆黃衣冠，以與舊行各派赤衣赤帽者區別，時人目為黃
LC03n0003_p0047a05║帽派。後於拉薩東南建迦登寺，（迦登為兜率陀之翻譯，意云喜具足也。）傳宏其學，
LC03n0003_p0047a06║益見廣播，藏土久弊之佛學乃獲一旦昭蘇矣。
LC03n0003_p0047a07║宗喀巴弟子有根敦珠巴及開珠伯二大家均能傳其說，因有格魯派（意云善行，謂
LC03n0003_p0047a08║其謹守律儀也），亦曰迦登派，亦曰新甘丹派。講學之地於迦登寺外，又在拉薩近郊建
LC03n0003_p0047a09║色拉、萊蓬二寺，一時並稱三大寺。其在伽登住持而傳宗喀巴之衣缽者為大弟子盛寶
LC03n0003_p0047a10║（即嘉摖傳），遂成後來迦登座主傳承之嚆矢。又此派後人創歷世轉生之說，以為宏化之
LC03n0003_p0047a11║方便，自宗喀巴高弟根敦珠巴開瑰仍以後，相承不絕，分別得班禪（梵語意謂大寶
LC03n0003_p0047a12║師）、達賴（蒙語意謂大海）之號，班禪為其師轉生，達賴則其弟也。及明憲宗加之
LC03n0003_p0047a13║冊封，勢力更盛。清初達賴第五世羅贊嘉錯博學多才，熟諳宗教，盛折異派，使之改
LC03n0003_p0048a01║宗，其於學界固已得佔優勢，而復藉蒙古和碩部（青海附近）固始汗及清代之武力，
LC03n0003_p0048a02║底定全藏，即置班禪於後藏，而自居前藏，以分攬統治之權。於是政教合一，悉掌於
LC03n0003_p0048a03║達賴，而薩迦派一蹶不振矣。自後傳襲不替，直至於今，故藏中佛學即以宗喀巴之說
LC03n0003_p0048a04║為正宗，餘派皆所不逮焉。
LC03n0003_p0048a05║西藏之後傳佛學，自阿提沙銳意整頓以來，派別競興，略如前述，凡有七系二十
LC03n0003_p0048a06║餘派，其系統前後可列一表如次。
LC03n0003_p0048a07║　　　┌─（一）寧瑪派又分五派
LC03n0003_p0048a08║　　　│
LC03n0003_p0048a09║　　　└─（二）甘丹派─┬──────────────（七）格魯派
LC03n0003_p0048a10║　　　　　　　　　　　　├─（三）迦爾居派又分九派　　　　　│
LC03n0003_p0048a11║　　　　　　　　　　　　├─（四）希解派　　　　　　　　　　│
LC03n0003_p0048a12║　　　　　　　　　　　　└─（五）薩迦派─┐　　　　　　　　│
LC03n0003_p0048a13║　　　　　　　　　　　　　　　　　　　　　└─（六）爵南派─┘
LC03n0003_p0049a01║此等派別多數淵源於印度。所持學說關於顯教部分者，至阿提沙而大成。即從晚
LC03n0003_p0049a02║世印度佛學者之通說，判大小乘為婆沙、經部、瑜伽、中觀四者，次第淺深極至中
LC03n0003_p0049a03║觀為最究竟。但在中觀，佛護、清辨又復異轍，故後起各派又依違兩家之間，互有歧
LC03n0003_p0049a04║異。若從晚近學者之說，則宗喀巴以外，亦未嘗有真持佛護、月稱之說者也。其次關
LC03n0003_p0049a05║於密乘部分，更屬印度晚代最發達而流行西藏最盛之學。此以無上瑜伽為指歸，其間
LC03n0003_p0049a06║各種咒法次第發現流行，故各派所崇視其時尚頗有出入，而成為分派之根本原因。但
LC03n0003_p0049a07║至宗喀巴時，不事泥古，善為改組，合密乘四部之法次第修習，總攬無遺。故所立說，
LC03n0003_p0049a08║實乃綜貫印藏所傳顯密諸說，非盡因襲，非盡創新，以成其特殊體系，六百年來久而
LC03n0003_p0049a09║不弊，非無因矣。