LC04n0004_p0015a01║
LC04n0004_p0015a02║入論十四因過解
LC04n0004_p0015a03║
LC04n0004_p0015a04║因明起源，詳無可考。惟佛滅不久，尼乾子之徒纂輯教典，有四量四比之說，皆與因
LC04n0004_p0015a05║明相關，可見當時已露端倪。自後發達，略判五時。第一佛滅六百年內。初有勝論學
LC04n0004_p0015a06║派，歸納一切為六句義，詳細辨證，亦名論法，立此權輿。次有迦膩色迦王侍醫遮羅
LC04n0004_p0015a07║迦，著述專集，旁通論議，更詳典則。但此皆屬外宗，而佛法無與也。第二佛滅七八
LC04n0004_p0015a08║百年。正理學派經典成形，說十六諦，辨能所量，論法內容組織漸備。佛家挹取而有
LC04n0004_p0015a09║《方便心論》，立八論法，融洽舊言。蓋俱以論議指歸，譬喻依據。故《正理經》十
LC04n0004_p0015a10║六諦，先譬言而後五分，《方便心》八論法，亦初舉喻而後四宗。第三佛滅九百年。
LC04n0004_p0015a11║彌勒宏揚大乘，發軔多聞，學五明處。於是詳言論法，而立名義曰因明者，謂觀察義
LC04n0004_p0015a12║中諸所有事。其先外書本有五明，謂吠陀、證理、治法、農商、真我，初無因明之
LC04n0004_p0015a13║名。彌勒一一更易之，而後安立，故謂此名是佛家始創。然其內涵，猶同舊說。《大
LC04n0004_p0016a01║論》十五說七因明，《顯揚》即謂之論議，《集論》又謂之論軌也。第四佛滅千年。
LC04n0004_p0016a02║世親䡍式，著書不傳。繼以陳那，有《集量》、《理門》、《因輪》諸製，備詳其
LC04n0004_p0016a03║說，而尤致意於量。《集量》開卷云，成立量故攝集一切自論要義。一切論皆釋量，
LC04n0004_p0016a04║集義則集量也。於是有量學而稱因明，名乃符實。因在梵語為醯都 Hetu，具理由原因
LC04n0004_p0016a05║與知識之因諸義，其第三義即當於量。尼乾子之書嘗舉四因而說四量，迨及《方便心
LC04n0004_p0016a06║論》相沿不改，西藏譯諸因論又曰《量論》，皆可證也。以因明詳量學，是最精之
LC04n0004_p0016a07║義，亦最極大之說矣。第五佛滅千一百年以去。法稱釋《集量論》，反復七支，料簡
LC04n0004_p0016a08║精純，遂多出入。後來諸家傳習，莫能出其範圍。流播西藏，蔚為正宗焉。
LC04n0004_p0016a09║我國傳習因明，初期古籍有《方便心論》，而譯文拙不達意。後起各家惟傳法稱之
LC04n0004_p0016a10║名，而不著其說。陳那諸籍，斯學大成又唐賢專習者，乃其迻譯，惟取《理門》而遺
LC04n0004_p0016a11║《集量》。《集量》繹量六章。智源現識，故現量章第一。因現推度，為自比章第
LC04n0004_p0016a12║二。比義悟他，為他比章第三。而斟酌喻言，廢立諸量，料簡過類，皆因為他而出，
LC04n0004_p0016a13║復相次為三章，理無不罄，義無不備。《理門》者，特其第三四六諸章節本，偏詳立
LC04n0004_p0017a01║破，固不足見因明之全也。及乎講述，復取《入論》而遺《理門》。《入論》文詞愈
LC04n0004_p0017a02║約，側重顯然，故言因明者但知三支之術耳。至於注疏，因文演繹，抽象迷離，梏桎
LC04n0004_p0017a03║無形，望而卻步，則并三支之末亦不獲傳其真矣。由是百家充棟，智慮唐勞，量義幽
LC04n0004_p0017a04║微，積晦千載，伊誰之過歟。
LC04n0004_p0017a05║今者梵藏諸籍大出，治學探源，無拘拘於注疏附益，因明之說，抑有甚焉。愚研
LC04n0004_p0017a06║《入論》，嘗資取蕃藏數種以為參考。
LC04n0004_p0017a07║一、《因明入正理門論》Tshad-mahi-bstan-bcos rigs-pa-la hjug-pahi-sgo（奈
LC04n0004_p0017a08║留旦版）此為梵本《入論》之翻譯。蕃藏無《正理門論》，即稱此本為理門，作者
LC04n0004_p0017a09║亦即題陳那也。早歲印人費氏 S. Ch. vidyabhusaha 據此著述，繹詞舉例，大同我
LC04n0004_p0017a10║國《入論》。日人宇井伯壽見而疑之，以為蒙《理門》之名而取《入論》之實，
LC04n0004_p0017a11║不類也。費氏覆勘原本，辨其不誣；而宇井疑終不決。費氏雖死，猶為文爭之載
LC04n0004_p0017a12║《印度哲學研究》第一卷末。蓋始終未見蕃本，但據譯名推測，甚無當也。《入
LC04n0004_p0017a13║論》梵籍不存，得此可當原本讀。
LC04n0004_p0018a01║二、《因明入正理論》Tshad-mahi-bstan-beos rig-pa-la hjug（安士版）此據奘師
LC04n0004_p0018a02║譯本重翻。譯家知為前書異譯，故卷末註云，此本中土名《入正理》，藏人則通
LC04n0004_p0018a03║稱《理門》也。（... bod-rnams rigs-pahi-sgo shes-grags-so）譯時蓋即對照舊
LC04n0004_p0018a04║本而後著文。今會勘兩種，以知唐譯與梵本出入之如何，最為便利。又論之作
LC04n0004_p0018a05║者，亦依舊本改為方象。（印陳那意譯）
LC04n0004_p0018a06║三、《集量論釋》Tahad-ma-kun-las btus-pa（第二譯安士版）此為陳那因明之根本
LC04n0004_p0018a07║論。舊時解《入論》多據《正理門》，而《正理門》又通《集量》。凡《理門》
LC04n0004_p0018a08║譯文艱澀之處，覆按《集量》皆易知也。
LC04n0004_p0018a09║四、《正理微釋疏》Rigs-pahi thigs-pabi rgya-aher-hgrel-pa（聖彼得堡版）此
LC04n0004_p0018a10║為法上釋法稱著書之作法稱依《集量》廢立因明作《正理微》；敘次燦然法上
LC04n0004_p0018a11║之釋，則更逐字研尋，傾無餘蘊者也。自來因明術語無的解者，此釋一一詳之。
LC04n0004_p0018a12║（別有梵本一種可寫校。）
LC04n0004_p0018a13║五、《翻譯名義大集》（京都版）此為校譯 Bya-bra-tur ogs-bya chen-po 之作。西
LC04n0004_p0019a01║藏新譯諸家，銳意改訂前後譯籍，集梵藏對翻辭書一種以為準式，即此本也。藏
LC04n0004_p0019a02║傳因明術語原文如何，檢此書一九九、二〇〇諸章，大半可得。（以上五種皆內院樹
LC04n0004_p0019a03║因研究室所藏。）
LC04n0004_p0019a04║取前諸籍審察名相，辨析言辭，而後《入論》義解大體刊定，略無遁形，舊疏得失亦
LC04n0004_p0019a05║可得而言焉。試舉其要，如宗等多言說名為立，（藏譯原本） sgrob-pa 本不作能所解則
LC04n0004_p0019a06║古今異同之辨可刪。（大疏卷一第二十二頁）又如宗者極成有法由極成能別以為差別，（藏
LC04n0004_p0019a07║本 rab-du-grags-pahi khyad-bar-gyis khyad-bar-dubyas-pa.《集量》釋意同此。）有
LC04n0004_p0019a08║法能別本非相互，則不相離性之解應廢。（《大疏》卷二第十頁）又如因初後相謂是宗法
LC04n0004_p0019a09║性異品定無性，（自《集量》以至《正理微》皆如是說。藏本作 gyogs-kyis chos, mi-mthun-p
LC04n0004_p0019a10║ahi gyogs-la mcd-bar ncs ba.）舊譯云遍，應如增益。（因第三相云定無者，此相猶豫亦復成
LC04n0004_p0019a11║過，必致定言以料簡也。）又如同品謂由所立法共義均等，（自《集量》以至《正理微》皆如是說藏
LC04n0004_p0019a12║本作 rtags-las don mnon-paho rlags-ni ul-g um shan b br od-pa.）舊解眾相
LC04n0004_p0019a13║觀義，視因相（ptags）三相（tshul）為一，則嫌含渾。凡是種種，皆與義學有關，
LC04n0004_p0020a01║不勘不明者也。至於解三十三過，本為一輪精華，立破軌範，餘籍所談從無如此條然
LC04n0004_p0020a02║有序者。而唐賢研究亦極耗心力，剖解入微。流風東被，傳習因明乃由三十三過作法
LC04n0004_p0020a03║而入。即以此故，內外作家解說繁蕪，刊定尤不可緩。茲篇取材講稿，（依特科同學王冠
LC04n0004_p0020a04║勳君筆記）出十四因過之大略，願學者更詳焉。
LC04n0004_p0020a05║
LC04n0004_p0020a06║已說似宗，當說似因。不成、不定、及與相違，是名似因。
LC04n0004_p0020a07║似因三類，此文列名。
LC04n0004_p0020a08║謂不成似因、不定似因、相違似因。
LC04n0004_p0020a09║成者、成就。定者、決定。違者、違反。藏譯 hgal-ba 與前宗相違譯名同而實義
LC04n0004_p0020a10║異。似因三類，依三相分。《理門論》云，此中宗法（第一相）唯取立論及敵論決定
LC04n0004_p0020a11║同許，於同品中有非有等，（二、三相）亦復如是。其意謂三相皆須決定，皆須同
LC04n0004_p0020a12║許，不爾即成過。如初相不許或猶豫，皆為不成。
LC04n0004_p0020a13║不成有四：一兩俱不成、二隨一不成、三猶豫不成、四所依不成。
LC04n0004_p0021a01║此四過皆缺因初相遍是宗法性。遍是宗法云者，謂因於宗有法上有，即是於彼成就
LC04n0004_p0021a02║也。如聲無常宗，所作性因，所作性於有法聲上成就也。設若無有，即不成就，而
LC04n0004_p0021a03║為似因。不成就有二類。不共許而不成，謂初二過。猶豫而不成，謂後二過。
LC04n0004_p0021a04║如成立聲為無常等，若言是眼所見性故，兩俱不成。
LC04n0004_p0021a05║兩俱不成，謂立敵俱不許於宗有法上成就也。如立聲是無常，而舉因云眼所見性
LC04n0004_p0021a06║故。兩家俱不許聲是眼見，則此因於有法聲上不成就，故成此過。此云無常等，藏
LC04n0004_p0021a07║本云無常性，無此等字。
LC04n0004_p0021a08║所作性故，對聲顯論，隨一不成。
LC04n0004_p0021a09║隨一不成謂兩家中隨應一家不許成就也。此過可分自他，今但舉他。如立聲無常宗
LC04n0004_p0021a10║所作性因，敵者明論，謂聲是緣顯不由因作，即不許此因於聲上成就，以成此過。
LC04n0004_p0021a11║於霧等性起疑惑時，為成大種和合火有而有所說，猶豫不成。
LC04n0004_p0021a12║因初相猶豫而不成，分二。一因自體猶豫，即此猶豫不成，謂由猶豫而不成也。二因
LC04n0004_p0021a13║所依猶豫，即下所依不成。如因有煙，乃成有火。今見遠處依依直上，而不能決其
LC04n0004_p0022a01║體是霧是煙，遽有所說，彼處有火。迨問其因果是煙否，又不能答。此即因體猶豫
LC04n0004_p0022a02║於有法上不成就也。云大種和合火者，由地等大種合生，如積薪火。此火有煙，以
LC04n0004_p0022a03║見因之必為煙性不可不決定也。但此云煙，與有法相連乃成問題，與宗不極成過
LC04n0004_p0022a04║同。
LC04n0004_p0022a05║虛空實有，德所依故，對無空論，所依不成。
LC04n0004_p0022a06║若因所依（有法）猶豫，不能有因，為所依不成。如勝論立虛空是實，德所依故。對
LC04n0004_p0022a07║經部等，皆說是空是假法。故初言空是實句未生問題，與德所依相連，乃應分別此
LC04n0004_p0022a08║空是何種空，是假是實。有法猶豫，不能決定有彼，遂成此過。《正理微》說所依
LC04n0004_p0022a09║不成舉例云，彼山谷有孔雀，孔雀音聲可聞故。以因連所依而所依猶豫。山谷甚多，孔
LC04n0004_p0022a10║雀聲之所依，知否即彼山谷，故所依山谷成猶豫，正同此解。另有有法不成而所依不
LC04n0004_p0022a11║成一過，今論不別立。
LC04n0004_p0022a12║不定有六，一共、二不共、三同品一分轉異品遍轉四異品一分轉同品遍轉、五俱品
LC04n0004_p0022a13║一分轉六相違決定。
LC04n0004_p0023a01║此六不定似因，多缺第二三相。不定云者，《理門論》云，因與相違皆不決定是疑
LC04n0004_p0023a02║因義。文簡難會。勘《集量論》此一段文，因者正因，相違者彼相違性即非因，疑
LC04n0004_p0023a03║者猶豫，因義者原因之意義。合云，不定者，於因非因皆不決定，是猶豫原因之
LC04n0004_p0023a04║意。由此得名不定。
LC04n0004_p0023a05║此中共者，如言聲常，所量性故，常無常品皆共此因，是故不定。
LC04n0004_p0023a06║共者共有，亦即共通之意。如立聲常，因云所量性故。所量同於所知，一切法不能
LC04n0004_p0023a07║外此。常法所知，無常法亦所知。如是同品異品共有此因，此於常宗果為因否，不
LC04n0004_p0023a08║能定也。
LC04n0004_p0023a09║為如瓶等所量性故聲是無常，為如空等所量性故聲是其常。
LC04n0004_p0023a10║此出過作法也。凡顯示因不定者，常先出異品有因，再出同品有因以明之。此因缺
LC04n0004_p0023a11║第三相成過。
LC04n0004_p0023a12║言不共者，如說聲常所聞性故。常無常品皆離此因，常無常外餘非有故，是猶豫因，
LC04n0004_p0023a13║此所聞性其猶何等。
LC04n0004_p0024a01║不共者，獨有也。如聲論對勝論以外各宗，立聲常，所聞性如。依《廣百論釋》卷
LC04n0004_p0024a02║七，所聞與音，聲之異目。由此可知所聞性祇聲上有，餘不得共。故常品虛空等，
LC04n0004_p0024a03║無常品瓶盆等，皆無此因。又於此常無常品外，更無他法可有此因為例。故云此所
LC04n0004_p0024a04║聞性其猶何等，謂無從見其然否也。以是成不定因。（此段依藏譯本解）《廣百論釋》
LC04n0004_p0024a05║卷七，同喻無故，如不共因，缺同喻，成缺比量過。即因三相中缺第二相成過。
LC04n0004_p0024a06║《理門論》釋此是不定所以云，理應四種名不定因，二俱有故，所聞云何。由不共
LC04n0004_p0024a07║故，以若不共，所成立法所有差別遍攝一切皆是疑因，唯彼有因彼所攝故。勘之《集
LC04n0004_p0024a08║量》，此文意云，若餘四種同品異品二俱有故乃名不定，所聞云何成為不定。總答
LC04n0004_p0024a09║云，由不共故。又別答云，若惟有法上有，所成立法（同品）及其所餘，（異品）一切
LC04n0004_p0024a10║皆是異類所攝故，於此等中成猶豫因，即於此等是因與否有猶豫也。又釋名云，成就
LC04n0004_p0024a11║彼猶豫故，即彼猶豫所攝。此如成就聰明者云聰明人也。
LC04n0004_p0024a12║同品一分轉異品遍轉者，如說聲非勤勇無間所發，無常性故。此中非勤勇無間所發
LC04n0004_p0024a13║宗，以電空等為其同品，此無常性於電等有，於空等無。非勤勇無間所發宗以瓶等為
LC04n0004_p0025a01║異品，於彼遍有。此因以電瓶等為同法故，亦是不定。為如瓶等無常性故彼是勤勇無
LC04n0004_p0025a02║間所發，為如電等無常性故彼非勤勇無間所發。
LC04n0004_p0025a03║轉謂於中有，（藏譯作 yod）故同品轉者即謂於同品中有，餘准此知。如立聲非勤
LC04n0004_p0025a04║勇無間所發，因云無常性故。此因於同品電有，空無，於異品瓶等有。異品有因
LC04n0004_p0025a05║故，缺因第三相，成不定。此因可以電瓶等為同法喻而出不定云云，如論可知。
LC04n0004_p0025a06║異品一分轉同品遍轉者，如立宗言聲是勤勇無間所發，無常性故。勤勇無間所發宗以
LC04n0004_p0025a07║瓶等為同品，其無常性於此遍有。以電空等為異品，於彼一分電等是有，空等是無。
LC04n0004_p0025a08║是故如前，亦為不定。
LC04n0004_p0025a09║此不定過缺因第三相。論文準前可知。
LC04n0004_p0025a10║俱品一分轉者，如說聲常，無質礙故。此中常宗以虛空極微為同品，無質礙性於虛空等
LC04n0004_p0025a11║有，於極微等無。以瓶樂等為異品，於樂等有，於瓶等無。是故此因以樂以空為同法
LC04n0004_p0025a12║故，亦名不定。
LC04n0004_p0025a13║準前可解。如此分別有四不定，（除不共）與九句相符，論其性質則俱缺第三相也，
LC04n0004_p0026a01║故後世不分。
LC04n0004_p0026a02║相違決定者，如立宗言聲是無常，所作性故，譬如瓶等。有立聲常，所聞性故，譬如
LC04n0004_p0026a03║聲性。此二皆是猶豫因故，俱名不定。
LC04n0004_p0026a04║相違，意謂違反矛盾也。決定，原文有三義，一不謬、二不二、三不變。此處所
LC04n0004_p0026a05║用，準藏譯——Mi-hkhrul，取第一義為不謬，舊譯旁翻決定。合云相違決定。依《正
LC04n0004_p0026a06║理微釋疏》有二解。一云，六合釋中依士釋，謂於餘因所成宗相違中決定也。又一
LC04n0004_p0026a07║解云，六合釋相違釋。與餘能立（因）所成立法相違曰相違，於自所立不謬曰決定。
LC04n0004_p0026a08║（見《疏》卷二第一八三頁）此皆望自無過，望相對宗即有過也。如勝論立聲無常，因云
LC04n0004_p0026a09║所作性故。此因對自所立，三相具足，無過。但敵者相難云，聲常，所聞性故，如
LC04n0004_p0026a10║聲性。勝論許有聲性，是所聞性，而又是常。此難量亦三相具足，無過。如是前因
LC04n0004_p0026a11║以有後量而成猶豫，即相違決定也。《論》云此二皆是猶豫因，藏譯本云互有相違
LC04n0004_p0026a12║之義（境）故。兩俱是疑因性。文義更為完備。此過在有餘相違因，不在缺二三
LC04n0004_p0026a13║相，後來法稱即不許有此過。比量境中不存在故，但此是論議所許相違成過。若一
LC04n0004_p0027a01║家不許，無過。如佛家立所作無常，不許聲性，無過。又對勝論外立所聞常，不共
LC04n0004_p0027a02║不定。然此過在本論中甚有必要。蓋應用於破，不破他正所立，但出他相違所立，
LC04n0004_p0027a03║俱存俱敗，使其不能決定，次後三相違因皆用此破。
LC04n0004_p0027a04║相違有四，謂法自相相違因，法差別相違因，有法自相相違因，有法差別相違因等。
LC04n0004_p0027a05║此四相違似因列名。相違者，《理門論》解有三處。一、若法（因）能成相違所立
LC04n0004_p0027a06║（宗）是相違過。二、復唯二種說名相違，能倒立故。三、邪證法有法此成相違
LC04n0004_p0027a07║因。勘藏譯《集量》，邪證與倒立是一字，（ci-log-tu sgrub-par-rbyed-pa）
LC04n0004_p0027a08║即顛倒成立，亦即與本所立相違乃得名也。故可解云，與法自相相違者是法自相相
LC04n0004_p0027a09║違因等。論末云等者，謂內等，表是複數，形容其非一也。勘藏譯本無此字。相違
LC04n0004_p0027a10║分四者，由所立有四種差別。宗中言陳，宗外意許（樂為），此二皆正當所立。宗外
LC04n0004_p0027a11║意許又有為法之差別義者，有為有法之自體義者，又有為有法之差別義者，合前言
LC04n0004_p0027a12║陳即為四種。舉因與四相違，故分為四。
LC04n0004_p0027a13║此中法自相相違因者，如說聲常，所作性故，或勤勇無間所發性故，此因唯於異品中
LC04n0004_p0028a01║有，是故相違。
LC04n0004_p0028a02║如立聲常宗，此法自相，即言陳能別常也。常之同品虛空真如等，異品瓶盆等。所
LC04n0004_p0028a03║作等因同品無，唯異品有，能顛倒成立聲是無常，故為相違因。勘三相，缺第二第
LC04n0004_p0028a04║三相成過。
LC04n0004_p0028a05║法差別相違因者，如說眼等必為他用，積聚性故，如臥具等。此因如能成立眼等必為
LC04n0004_p0028a06║他用，如是亦能成立所立法差別相違積聚他用。諸臥具等為積聚他所受用故。
LC04n0004_p0028a07║如數論立量云，眼等（身根）必為他餘法用，（藏譯本云是為他性）積聚（細物所成）性故，
LC04n0004_p0028a08║如臥具等。此量意在證成有我。《金七十論》第十七頌，五因證有我，第一積聚他
LC04n0004_p0028a09║故，是所本也。蓋以日常經歷者為證，常用物積聚以成，即為他而有，身根亦是積
LC04n0004_p0028a10║聚而成，亦必是為他者。他者何，意指神我也。今論破之。尋其意許所立在為非積
LC04n0004_p0028a11║聚他。（非積聚他法即神我）此非積聚他即法差別，與此相違者即積聚他。今此因能顛
LC04n0004_p0028a12║倒成立法差別相違為積聚他，故為過也。藏譯本云，如是亦能成立他是積聚性，如
LC04n0004_p0028a13║床席等分是積聚性故。不言為他用。此過應注意二點。一、舉喻實是異品。同品須
LC04n0004_p0029a01║全同其所立，（意許在內）今喻臥具不同意許為非積聚他，故成異品。因於異品有而
LC04n0004_p0029a02║相違，此成過與前同也。二、以類似相違決定之形式出過。論云如彼能成立眼等必為他
LC04n0004_p0029a03║者如是亦能成立所立法之差別相違為積聚他，立則俱立，不立則俱不立也。依《正
LC04n0004_p0029a04║理門論》，法先成法而後成有法，即先成言陳而後成意許。故論謂此因如能成立云
LC04n0004_p0029a05║云，如是亦能成立云云。此出過與前不同也。亦即因是，本過不能與初過俱有，言
LC04n0004_p0029a06║陳不成立，無意許可言故。
LC04n0004_p0029a07║有法自相相違因者，如說有性非實非德非業，有一實故，有德業故，如同異性。此因
LC04n0004_p0029a08║如能成遮實等，如是亦能成遮有性，俱決定故。
LC04n0004_p0029a09║勝論立六句義。謂法之體為實，法之屬性靜者為德，動者為業。實德業不離，其事
LC04n0004_p0029a10║為和合。法與法相同，其事為同。相異，其事為異。和合同異三者，在實德業外別
LC04n0004_p0029a11║有其體。實等與和合合而後不離，與同合而後不異等。但其說同異二法，亦因時
LC04n0004_p0029a12║代而異解。前後凡經三變。一無著世親時代，解如下表。（依《勝論經》）
LC04n0004_p0029a13║
LC04n0004_p0030a01║　　　　┌─上同（有同無異）有
LC04n0004_p0030a02║　　　同┤
LC04n0004_p0030a03║　　　　└─下同（亦同亦異）實德業性
LC04n0004_p0030a04║　　　異──邊異（有異無同）
LC04n0004_p0030a05║上同是有，謂一切法存在，其為有也無所不同。下同是實德業性，即實等所以互為
LC04n0004_p0030a06║同異者。如實有九種，以有實性，其為實也俱同，但不同德。實中地水等各別，地
LC04n0004_p0030a07║中亦復各別，至於不可再分，謂之邊異。
LC04n0004_p0030a08║二護法清辨時代，其說又變，如下表。（依《廣百論釋》等）
LC04n0004_p0030a09║　　　同──上同─有句（有性）
LC04n0004_p0030a10║　　　　　┌下同┐
LC04n0004_p0030a11║　　　異─┤　　├─同異句（同異性）
LC04n0004_p0030a12║　　　　　└邊異┘
LC04n0004_p0030a13║此以下同合於邊異而成同異句，上同乃獨為有句。
LC04n0004_p0031a01║三慧月時代，說又不同，如下。（依《十句義論》）
LC04n0004_p0031a02║　　　同──上同　有句
LC04n0004_p0031a03║　　　　　　下同　俱分句
LC04n0004_p0031a04║　　　異──邊異　異句
LC04n0004_p0031a05║此又以下同獨為一句，即亦同亦異俱分句。同異乃各為一句。
LC04n0004_p0031a06║今論譯文，依護法清辨時代之勝論說。同異性為一句義，有性為一句義。有一實
LC04n0004_p0031a07║者，有一實法為其所依，即依於一實也。勝論說，有一實者為業，非實非德。又有
LC04n0004_p0031a08║德業者非德業。今破其說，設為量云，有性非實非德非業云云，意謂是實等三法以
LC04n0004_p0031a09║外之法。立量言陳成立非實等，意許則成立實等外之實在有性。此即有法自相，亦
LC04n0004_p0031a10║為此量所立也。但以同異性為喻，雖非實等，而為實等外非有性法。今有性，亦應
LC04n0004_p0031a11║非實等而為其外非是有性之法。此因乃顛倒成立所許有法自相相違之義，故有過
LC04n0004_p0031a12║也。論出過云，此因如彼成立法自相非實等，如是亦成立有法自相相違非是有性。
LC04n0004_p0031a13║兩俱成，亦兩俱敗，此以違決之形式出過與前同也。准《正理門》，因先成法而後
LC04n0004_p0032a01║成有法，故今出過云云，亦即知此過不與初過俱也。
LC04n0004_p0032a02║勘藏譯本此段云。彼各別非實德業者為彼性，有一實性故，又是德業之自相（．a-b
LC04n0004_p0032a03║shin）故，如和合。此因如彼能成非是實等為彼性，如是亦能成彼性是有性，兩俱
LC04n0004_p0032a04║決定故。此文乃欲別立實等性，（下同）而以反成有性相難。與唐譯大違。然不舉同
LC04n0004_p0032a05║異，而著眼在同句中意義紛歧處，正用無著世親以來之勝論古說。本論如為陳那
LC04n0004_p0032a06║作，應如此云，唐譯本乃後出而改其義耳。
LC04n0004_p0032a07║有法差別相違因者，如即此因，即於前宗有法差別作有緣性，亦能成立與此相違作非
LC04n0004_p0032a08║有緣性，如遮實等俱決定故。
LC04n0004_p0032a09║如前量，立宗有性非實非德非業，意許別有有性。此有性既是實在，亦必為作有緣
LC04n0004_p0032a10║性，即使人生此法是有之解。（生解即緣）是為有法自相而外之差別義。即彼有一實
LC04n0004_p0032a11║等因，能顛倒成立差別相違作非是有緣性，即生非有解。如彼同異性，生非是有解
LC04n0004_p0032a12║而生同異解也。出過亦用違決法，其理同前，亦不與初過俱有。《集量》亦言，改
LC04n0004_p0032a13║因相違為違決，不改因則為相違，蓋言陳不違也，後來法稱即廢此等。
LC04n0004_p0033a01║勘藏譯本此段云，即前宗此因，能成有法差別由有緣所作性（Yod-pa-ky gyi y
LC04n0004_p0033a02║-pa-nid）亦成此相違無緣所作性，兩俱決定故。與唐譯本不同，應是古說。
LC04n0004_p0033a03║〔附注〕四相違後二種，舊疏繁而寡要。日人傳其說，穿鑿尤甚。如有法自相相違有
LC04n0004_p0033a04║四秘傳有性奄含等，有法差別相違有本作法別作法等，皆屬誤會。有性立宗，本依
LC04n0004_p0033a05║勝論設量，無所用其奄含。有法差別與自相過相俱而有，無所用其別宗。其他歧
LC04n0004_p0033a06║解，辨不勝辨。五年前，宇井伯壽作《四相違之論理說的解繹》，於此二過直據勝
LC04n0004_p0033a07║論之說分疏，舊時纏糾一掃而空，為之大快。顧猶有憾者，宇井氏不認藏譯《正理
LC04n0004_p0033a08║門論》即是《入論》梵本直譯，遂不審唐譯已依晚出學說有所改動，用勝論家言勉為
LC04n0004_p0033a09║通之，亦非本意耳。今釋仍從唐譯，但附出藏本文句見其異同，待後再詳究也。
LC04n0004_p0033a10║
LC04n0004_p0033a11║（原載一九二八年十二月《內學》第四輯）
LC04n0004_p0033a12║
LC04n0004_p0033a13║