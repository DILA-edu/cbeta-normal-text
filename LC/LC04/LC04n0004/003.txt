LC04n0004_p0036a01║
LC04n0004_p0036a02║因輪論圖解
LC04n0004_p0036a03║
LC04n0004_p0036a04║因輪論舊傳為《因門論》，陳那因明八論之一，梵本久佚，西藏藏經丹珠 mdo co
LC04n0004_p0036a05║ 帙譯存一卷，係沙和羅班的達菩提薩及比丘達磨阿輸迦所出，凡十一頌。附圖，
LC04n0004_p0036a06║共二紙。（奈旦本九三頁上下，曲尼本九二頁上下。）頌文簡略，頗不易解，費氏
LC04n0004_p0036a07║《印度因明全史》A History of Indian Logic．二九九頁轉其圖，并繫分析，以為
LC04n0004_p0036a08║此論盡列因喻相關之九式，剖解真似，由圖而明云云。此於論義猶未罄洽，蓋本論
LC04n0004_p0036a09║具陳三相，不僅九句之異同，又次第推移，乃見因論之合喻爰重翻本頌，圖附說，
LC04n0004_p0036a10║以見陳那明因三相之所根據云爾。
LC04n0004_p0036a11║
LC04n0004_p0036a12║
LC04n0004_p0036a13║因輪決擇論
LC04n0004_p0037a01║梵云 Hetu-cakra-hamara.
LC04n0004_p0037a02║藏云 Gtan-tshigs-kyi hkhor-lo gtan-la dbab-pa.
LC04n0004_p0037a03║敬禮妙吉祥童子。
LC04n0004_p0037a04║敬禮一切智，滅裂過綱者，因法三相輪，決擇今當說。（一）
LC04n0004_p0037a05║此頌敘歸敬緣起。因三相輪決擇，是論異名，可知論文詳三相也。
LC04n0004_p0037a06║謂於所比法，有無、及俱二，惟有是正因，無俱皆不成。（二）
LC04n0004_p0037a07║若彼二猶豫，合不成、悉爾。
LC04n0004_p0037a08║此一頌半決擇因之初相，是宗法輪。所比中有，乃為宗法。若無，若半有無，若有
LC04n0004_p0037a09║無猶豫，若半猶豫半無，皆是不成因過。所比中無為過者，兩俱隨一不成。猶豫為
LC04n0004_p0037a10║過者，猶豫所依不成。俱亦為過者，奘師傳譯因之初相應遍是宗法也。
LC04n0004_p0037a11║又於同品有、無、及彼俱二，（三）異品亦復然，三者各三相。
LC04n0004_p0037a12║此決擇因後二相，先立同品異品二輪。於同異品者，以宗法相對而言。同品中三，
LC04n0004_p0037a13║異品亦三，三各重列三相，疊以為輪，如圖一二也。
LC04n0004_p0038a01║上下二正因，兩邊二相違，（四）四隅共不定，中央乃不共。
LC04n0004_p0038a02║次合同異二輪成九句因，決擇真似。上下方位，如圖三可知。
LC04n0004_p0038a03║所量、作、無常、所作、聞、勤發、（五）無常、勤、無觸。成常、無常、勤、常、
LC04n0004_p0038a04║恒、及久住、非勤、無常、常。（六）
LC04n0004_p0038a05║原譯第六頌有五句，今刪正。初三句舉九宗法，後三句舉九所立，如次相成，以見
LC04n0004_p0038a06║因於同異品有無也。合釋上九句因，見圖四，即原譯附圖也。
LC04n0004_p0038a07║上下合異邊，是為二正因。邊合異上下，是二相違因。（七）
LC04n0004_p0038a08║四隅互異合，共不定四類。兩邊直相合，乃不共不定。（八）
LC04n0004_p0038a09║二頌釋同異品輪推移配合，所以成九句也。轉異品輪，左右兩邊與同品輪上下合，
LC04n0004_p0038a10║則成九句中二正因。上下與同品輪兩邊合，則成九句中二相違。兩輪四隅異位相
LC04n0004_p0038a11║合，則為四共不定。中央直相疊合，則不共不定也。按圖一二三可知。
LC04n0004_p0038a12║設因有九故，喻相乃如是，空瓶、及瓶空，如瓶與電空。（九）
LC04n0004_p0038a13║空瓶、空瓶電、如電空與瓶、及瓶電與空、空微與業瓶。（一〇）
LC04n0004_p0039a01║二頌釋九句因同異喻也。原譯第十頌首句缺電字，今補正。九句第五不共，不舉
LC04n0004_p0039a02║喻。餘句配合，具如圖四。
LC04n0004_p0039a03║此依決定作，猶豫方便中，亦得有無俱，一分等相合。（一一）
LC04n0004_p0039a04║例釋同異九句中得有猶豫全分等作法也。後二相猶豫等過，法稱因明特詳言之，見
LC04n0004_p0039a05║《正理一渧注》（佛教文庫本一五一頁以下）。
LC04n0004_p0039a06║九宗法輪，規範師域龍造。
LC04n0004_p0039a07║文末題號九宗法輪，又為本論異名。
LC04n0004_p0039a08║
LC04n0004_p0039a09║
LC04n0004_p0039a10║　圖一　同品輪（本應是圖形，今方便改作。）　　圖二　異品輪
LC04n0004_p0039a11║
LC04n0004_p0039a12║
LC04n0004_p0039a13║
LC04n0004_p0040a01║　　隅　　　　邊　　　　　隅　　隅　　　　邊　　　　　隅
LC04n0004_p0040a02║　　　┌──┬──┬──┐　　　　┌──┬──┬──┐
LC04n0004_p0040a03║　　　│同有│同無│同俱│　　　　│異有│異無│異俱│
LC04n0004_p0040a04║　　　├──┼──┼──┤　　　　├──┼──┼──┤
LC04n0004_p0040a05║　　上│同有│同無│同俱│下　　上│異有│異無│異俱│下
LC04n0004_p0040a06║　　　├──┼──┼──┤　　　　├──┼──┼──┤
LC04n0004_p0040a07║　　　│同有│同無│同俱│　　　　│異有│異無│異俱│
LC04n0004_p0040a08║　　　└──┴──┴──┘　　　　└──┴──┴──┘
LC04n0004_p0040a09║　　隅　　　　邊　　　　　隅　　隅　　　　邊　　　　　隅
LC04n0004_p0040a10║
LC04n0004_p0040a11║　圖三　九句因輪
LC04n0004_p0040a12║　　┌──┬──┬──┐　　　　　┌───┬────┬───┐
LC04n0004_p0040a13║　　│異俱│異俱│異俱│　　　　　│隅，共│邊，違　│隅，共│
LC04n0004_p0040a14║　　│同有│同無│同俱│　　　　　│　　　│　　　　│　　　│
LC04n0004_p0040a15║　↑├──┼──┼──┤　　　　　├───┼────┼───┤
LC04n0004_p0040a16║　││異無│異無│異無│　　　　　│上，正│中，不共│下，正│
LC04n0004_p0040a17║　││同有│同無│同俱│　　　　　│　　　│　　　　│　　　│
LC04n0004_p0040a18║　│├──┼──┼──┤　　　　　├───┼────┼───┤
LC04n0004_p0040a19║　　│異有│異有│異有│　　　　　│隅，共│邊，違　│隅，共│
LC04n0004_p0040a20║　　│同有│同無│同俱│　　　　　│　　　│　　　　│　　　│
LC04n0004_p0040a21║　　└──┴──┴──┘　　　　　└───┴────┴───┘
LC04n0004_p0041a01║　圖四　九句因輪作法
LC04n0004_p0041a02║　　　　　　　（重譯文）
LC04n0004_p0041a03║　　┌────────┬────────┬──────────┐
LC04n0004_p0041a04║　　│是共不定．　　　│是相違因．　　　│是共不定．　　　　　│
LC04n0004_p0041a05║　　│同有．異俱．　　│同無．異俱．　　│同異皆俱．　　　　　│
LC04n0004_p0041a06║　　│如瓶．如電．空．│如空．如瓶．電．│如空．微．如業．瓶．│
LC04n0004_p0041a07║　　│聲勤發．無常故．│聲常．勤發故．　│聲常．無觸對故．　　│
LC04n0004_p0041a08║　↑├────────┼────────┼──────────┤
LC04n0004_p0041a09║　││是正因．　　　　│是不共因．　　　│是正因．　　　　　　│
LC04n0004_p0041a10║　││同有．異無．　　│同異俱無．　　　│同俱．異無．　　　　│
LC04n0004_p0041a11║　││如瓶．如空．　　│（如瓶．）如空．│如瓶．電．如空．　　│
LC04n0004_p0041a12║　││聲無常．所作故．│聲常．所聞故．　│聲常．勤發故．　　　│
LC04n0004_p0041a13║　│├────────┼────────┼──────────┤
LC04n0004_p0041a14║　││是共不定．　　　│是相違因．　　　│是共不定．　　　　　│
LC04n0004_p0041a15║　││同異品俱有．　　│同無．異有．　　│同俱．異有．　　　　│
LC04n0004_p0041a16║　　│如空．如瓶．　　│如空．如瓶．　　│如電．空．如瓶．　　│
LC04n0004_p0041a17║　　│聲常．所量故．　│聲常．所作故．　│聲非勤發．無常故．　│
LC04n0004_p0041a18║　　└────────┴────────┴──────────┘
LC04n0004_p0041a19║（原載一九二八年十二月《內學》第四輯）