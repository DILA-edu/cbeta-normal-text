LC04n0004_p0042a01║
LC04n0004_p0042a02║集量論釋略抄
LC04n0004_p0042a03║
LC04n0004_p0042a04║
LC04n0004_p0042a05║凡例
LC04n0004_p0042a06║一、《集量論本》及《釋》，皆陳那晚年所作，暢生平之心得，摧異論而無餘，洋洋
LC04n0004_p0042a07║巨觀，允為宗極。顧梵筴既亡，唐譯隨失，番藏僅存傳本，亦以推崇法稱，無所闡
LC04n0004_p0042a08║揚，聖言晦采，蓋已久矣。今輯陳那《量論》，特表而出之。
LC04n0004_p0042a09║二、《集量》所詳，在現比二量，餘相似義，附隨而見。《論本》二百五十頌，次第六
LC04n0004_p0042a10║品。大都先出正宗，後申徵破，科段如別。今抄略要，但錄本宗。所破各家，舉目列
LC04n0004_p0042a11║末。
LC04n0004_p0042a12║三、番藏《集量本、釋》Tshad-ma kun-las btus-pa（hi hgrel-ha）均有二譯：一
LC04n0004_p0042a13║為堪布金鎧，gsel-gyigo-cha 度語信慧 dad-pa ces-rab 仝譯，略稱金本。一為堪布寶
LC04n0004_p0043a01║持護，nor-hdsin bsrun-ba 度語師子幟 senrgyal 仝譯，略稱寶本。二者先後無考，審
LC04n0004_p0043a02║其文義，似金本先出，故多訛略，寶本乃重翻訂正。然以《理門》格量，猶不備也。
LC04n0004_p0043a03║今據番藏柰旦版（mdo ce 函一至一八〇頁，載金本頌釋及寶本釋），及曲尼版（同函一至八五頁，載
LC04n0004_p0043a04║寶本頌及釋），對勘二本，折衷文義，期得其真。
LC04n0004_p0043a05║四、陳那著述，簡奧難知，此徵諸奘譯《緣論》等籍而可見者。今抄轉譯，更恐逆臆
LC04n0004_p0043a06║失真，故循文繹意，不務支蔓。頌本章句，略存其式。意在引發研尋，示要而已，暢
LC04n0004_p0043a07║譯全文，俟諸博學。
LC04n0004_p0043a08║五、《集量》所宗，《理門》導首。奘師歷學五印，習論三周，歸譯《理門》，輒遺
LC04n0004_p0043a09║本論，蓋以此也。然不勘《集量》，《門論》幽微亦未易曉。今逐論文，編號便勘。
LC04n0004_p0043a10║凡本論文段，記數弧內，所對文段，記數其下。如記（（二）七八）者，謂本論引文第二
LC04n0004_p0043a11║段，當《理門》第七十八段，對檢《理門證文》本（（七八）二）處即得。餘從是例。
LC04n0004_p0043a12║六、晚近治印度邏輯而稱舉《集量》者，有印度人費氏 S.C. Vidyabhusana．其先著
LC04n0004_p0043a13║印度中世邏輯，The me-diaeval school of Indian logic, 1909. 論及《集量》，列
LC04n0004_p0044a01║名舉義，備為錯亂。後重著《印度邏輯全史》，The History of Indian logic, 1921.
LC04n0004_p0044a02║ 更張舊說，誤解猶半。今一一附為辨正，以杜訛傳。
LC04n0004_p0044a03║七、是抄所據原論，承北京圖書館通融郵借柰旦版本，乃得對勘完篇，誌此以表感
LC04n0004_p0044a04║謝。
LC04n0004_p0044a05║
LC04n0004_p0044a06║集量論本科段（依寶本）
LC04n0004_p0044a07║大文六品都二百五十三頌
LC04n0004_p0044a08║一現量品（三段四十六頌）
LC04n0004_p0044a09║一歸敬緣起（一頌）
LC04n0004_p0044a10║二初分申宗（十二頌）
LC04n0004_p0044a11║三後分旁破（五段）
LC04n0004_p0044a12║一破成難論（四頌半）二破正理（四頌半（金本缺一句））三破勝論（四頌）四破數論（八頌半）五破彌曼
LC04n0004_p0044a13║薩（十一頌半）
LC04n0004_p0045a01║二為自比量品（二段五十二頌）
LC04n0004_p0045a02║一初分申宗（二十四頌半）
LC04n0004_p0045a03║二後分旁破（五段）
LC04n0004_p0045a04║一破成難論（二頌半）二破正理（三頌）三破勝論（六頌半（金本缺一頌））四破數論（十頌）五破彌曼薩
LC04n0004_p0045a05║（五頌半（金本缺一句））
LC04n0004_p0045a06║三為他比量品（二段五十四頌）
LC04n0004_p0045a07║一辨能所立（二段）
LC04n0004_p0045a08║一初分申宗（二頌）
LC04n0004_p0045a09║一後分旁破（四頌半）
LC04n0004_p0045a10║二辨因及似因（二段）
LC04n0004_p0045a11║一初分申宗（二段）
LC04n0004_p0045a12║一辨因（十五頌）二辨似因（十頌半（金本缺一項））
LC04n0004_p0045a13║二後分旁破（二段）
LC04n0004_p0046a01║一破因異說（四段）
LC04n0004_p0046a02║一破成難論（五頌半（金本缺一項））二破正理（五頌）三破勝論（一頌半）四破數論（六頌半（金本
LC04n0004_p0046a03║缺一頌））
LC04n0004_p0046a04║二破似因異說（三段）
LC04n0004_p0046a05║一破成難論（二頌（金本缺半頌））二破正理（一頌（金本缺一句））三破勝論（半頌）
LC04n0004_p0046a06║四觀喻及似喻品（二段二十一頌）
LC04n0004_p0046a07║一初分申宗（二段）
LC04n0004_p0046a08║一辨喻（十一頌（金本多半頌））二辨似喻（二頌）
LC04n0004_p0046a09║二後分旁破（三段）
LC04n0004_p0046a10║一破成難論（三頌半）二破正理（三頌（金本缺一頌））三破勝論（一頌半）
LC04n0004_p0046a11║五觀遮詮品（二段五十頌）
LC04n0004_p0046a12║一破聲量（二段）
LC04n0004_p0046a13║一破彌曼薩（二十三頌（金本缺一頌半））二破勝論（三十一頌三句（金本缺一頌））
LC04n0004_p0047a01║二破喻量（一句）
LC04n0004_p0047a02║六觀過類品（三段二十五頌）
LC04n0004_p0047a03║一初分申宗（二十頌）
LC04n0004_p0047a04║二後分旁破（三段）
LC04n0004_p0047a05║一破成難論（一頌）二破正理（一頌）三破餘宗（一頌）
LC04n0004_p0047a06║三總結全論（二頌）
LC04n0004_p0047a07║
LC04n0004_p0047a08║集量論釋
LC04n0004_p0047a09║
LC04n0004_p0047a10║軌範師域龍造
LC04n0004_p0047a11║
LC04n0004_p0047a12║現量品第一
LC04n0004_p0047a13║歸敬為量利諸趣，示現善逝救護者，釋成量故集自論，於此總攝諸散義。
LC04n0004_p0047a14║今此論端以因果圓滿讚說為量世尊，應致皈依。因謂誓願、方便，果謂為自為他，
LC04n0004_p0048a01║如次當說利樂、示現、善逝、救護、四義。敬此具德大師已，為釋成量義故，從自
LC04n0004_p0048a02║所作《正理門》等一切量論，總集其義成茲《集量》。遮止他所說量故，及說自
LC04n0004_p0048a03║量功德故，又此論中分別所量義者，依量而起故，及多所倒執故。此中，
LC04n0004_p0048a04║（（一）七六）現及比為量，
LC04n0004_p0048a05║唯說二量。何以故？
LC04n0004_p0048a06║（（二）七八）二相所量故。
LC04n0004_p0048a07║所量唯有自相、共相，更無其餘。當知以自相為境者是現，共相為境者是比。若以
LC04n0004_p0048a08║所謂無常等相取色等境，或非一時所取，此復云何？雖有其義，亦由所量相合。
LC04n0004_p0048a09║合說，無餘量。
LC04n0004_p0048a10║謂先未設假名但取色等境已，次由共相分別無常，如是由意結合無常色等，故非餘
LC04n0004_p0048a11║量。
LC04n0004_p0048a12║多識，亦非異。
LC04n0004_p0048a13║或可難言此乃多識於彼義各別知者，亦不得成異量。何以故？
LC04n0004_p0049a01║無合故，
LC04n0004_p0049a02║若以多識說為量者，此量應成不相合。
LC04n0004_p0049a03║如念。
LC04n0004_p0049a04║譬如念、欲等，皆依前心所分別義，不成餘量。此中，
LC04n0004_p0049a05║（（三）七九）現量離分別，
LC04n0004_p0049a06║謂若有智無分別者，是為現量。所謂分別復如何者？
LC04n0004_p0049a07║（（四）八〇）名類等相蒙。
LC04n0004_p0049a08║若於勝意樂聲立名差別說為善相，於諸種類聲說為家牛，於諸功德聲說為白物，於
LC04n0004_p0049a09║諸作業聲說為能飲，於諸實事聲說為有角，此等隨一相屬皆成差別。餘復有以一空
LC04n0004_p0049a10║無異門差別一切義者。若離此等分別乃為現量。先言五根。且依根境二法乃生諸
LC04n0004_p0049a11║識，由何立名從根不從境耶？
LC04n0004_p0049a12║（（五）八一）為不共因故，依根說彼名。
LC04n0004_p0049a13║立名不依色等境者，色等亦與他身意識等相共故。唯於不共施設假名，如說鼓聲及
LC04n0004_p0050a01║與麥芽。即眼等識依顯現法，離名想心，成其現量。若五識一向無分別者，於
LC04n0004_p0050a02║色等和合境，所緣云何？又諸根自相，謂各有其自境非事自相者，復云何說？
LC04n0004_p0050a03║（（六）八二）多義所成故，為自相共境。
LC04n0004_p0050a04║以彼多事所合故，說為各根和合共行之境，非無差異分別。即此義云，
LC04n0004_p0050a05║（（七）八三）若法有多事，非根悉分別，各自所觸證，離名言根境。
LC04n0004_p0050a06║如是且說五根所生現量智無分別。依餘意樂復論其他，亦俱以離分別而說。
LC04n0004_p0050a07║（（八）八四）意緣及貪等　自證無分別。
LC04n0004_p0050a08║若意亦緣色等境時，如所受相而轉，此無分別。又貪瞋癡苦樂等，不待根故，唯自
LC04n0004_p0050a09║證是現量。如是，
LC04n0004_p0050a10║（（九）八五）又諸觀行者　離教觀唯義。
LC04n0004_p0050a11║諸觀行者離教分別觀察唯義，亦是現量。
LC04n0004_p0050a12║（（一〇）八七）若貪等自證是現量者，豈分別識亦現量耶？實無是義。
LC04n0004_p0051a01║但許自證性，非境分別故。
LC04n0004_p0051a02║彼於境義有貪愛等雖非現量，然說自證則無過失，此等亦顯現故。
LC04n0004_p0051a03║（（一一）八八）錯亂俗有智　比量及所生　念欲似現量　謂於陽燄等。
LC04n0004_p0051a04║且錯亂智者，如於陽燄等分別為水等故，是似現量。俗有者，增益餘義而分別彼體
LC04n0004_p0051a05║故，亦似現量。比量及彼果智，皆分別先前所受故，亦非現量。復次，
LC04n0004_p0051a06║（（一二）八六）有用分別故，說量有果性。
LC04n0004_p0051a07║此說量果不如外執離量有體，但智成果，即彼生時有境界相，謂具作用分別。
LC04n0004_p0051a08║（（一三）八六）設施為量性，無用則不成。
LC04n0004_p0051a09║如果似因而生說為取因，彼無作用不成，今此亦爾。
LC04n0004_p0051a10║自證亦是果。
LC04n0004_p0051a11║此中識顯現二種而生，謂顯現自體及境界。依此二種有所自證，即為量果。何以
LC04n0004_p0051a12║故？
LC04n0004_p0051a13║由彼決定義。
LC04n0004_p0052a01║若識以所俱境為義時，即有與彼相類各別自證，分別欲不欲義。若唯外義作所量
LC04n0004_p0052a02║時，
LC04n0004_p0052a03║即彼顯現境　為量，
LC04n0004_p0052a04║此亦唯識自證自體，無所觀待顯現彼境，而為彼量。何以故？
LC04n0004_p0052a05║能量彼。
LC04n0004_p0052a06║如如義相白非白等識上顯現，即彼證知諸相量彼彼境，如是如是施設量與所量，以
LC04n0004_p0052a07║一切法無作用故。即此義說
LC04n0004_p0052a08║所量彼顯現。量及量果者　彼取自證故。此三無有異。
LC04n0004_p0052a09║所云識有二相，云何當知？
LC04n0004_p0052a10║境識及識別　以為心二相。
LC04n0004_p0052a11║境者、謂色等。識者謂顯現彼。境識者、即與境相類似之識。凡識皆顯現彼義及自
LC04n0004_p0052a12║體。不爾，境體即識體者，兩者應成無別，或則後時生識應不得取昔境。何以故？非
LC04n0004_p0052a13║彼境界故。以是凡識應具二相。
LC04n0004_p0053a01║
LC04n0004_p0053a02║
LC04n0004_p0053a03║
LC04n0004_p0053a04║
LC04n0004_p0053a05║
LC04n0004_p0053a06║
LC04n0004_p0053a07║
LC04n0004_p0053a08║
LC04n0004_p0053a09║
LC04n0004_p0053a10║
LC04n0004_p0053a11║
LC04n0004_p0053a12║
LC04n0004_p0053a13║