LC04n0004_p0061a01║
LC04n0004_p0061a02║為他比量品第三
LC04n0004_p0061a03║（（二〇）九三）為他比量者，顯自所觀義。
LC04n0004_p0061a04║如自以因知有相法，欲他亦知，說三相言，是謂為他比量。於言因中設智果名故。
LC04n0004_p0061a05║（（二一）一）即彼能立三相隨有未說，皆成缺過。且諸因明論中於為他比說所比法為宗，其義如
LC04n0004_p0061a06║何？今答此問。
LC04n0004_p0061a07║此中說所比　謂是因境義。
LC04n0004_p0061a08║外論諸分中說所比，非能立性，生猶豫故。今謂因境之義乃為所立。此復，
LC04n0004_p0061a09║（（二二）二）唯所說自體，己欲。
LC04n0004_p0061a10║云自體者，是所立體，不為能立，由是遮遣似因似喻。彼雖待成，然本不欲為所立
LC04n0004_p0061a11║故。云己所欲者，不待自論，隨有所說。此復，
LC04n0004_p0061a12║（（二三）三）有法中　現比及所信　共知不相違。
LC04n0004_p0061a13║於諸宗中皆欲成立法以差別有法，彼有法中即應無有餘現量比量自教及共許法違遣
LC04n0004_p0062a01║所立，是謂不違。唯此顯示所立圓滿，否則相似。如說聲非所聞，瓶等是常，量不能
LC04n0004_p0062a02║量境等，此皆違其所許，說為似宗。若本不共無有比量，而是世間共知，亦得與
LC04n0004_p0062a03║違。如說懷兔非月，以有體故。此皆遮遣法自相門，如是應知於法有法差別及自性
LC04n0004_p0062a04║亦有其例。如說一切言皆虛妄，意謂凡有言辭彼皆不實，此能詮言應在所遣，是即兩者
LC04n0004_p0062a05║自性相違。言所詮義唯此是實，亦復不成，則為兩者差別相違。（（二四）四）諸正理者說，宗
LC04n0004_p0062a06║因相返名曰宗違，是為宗過，如說聲常，一切無常故。
LC04n0004_p0062a07║（（二五）五）由諸不善學　以異法喻說。
LC04n0004_p0062a08║且說違宗非理，以此依異喻方便理無違故。異喻能說無所立處亦復無因，即皆聲非
LC04n0004_p0062a09║一切故無無常。
LC04n0004_p0062a10║（（二六）六）即由合知因，不成。
LC04n0004_p0062a11║說宗過亦非理。此由合說聲非一切為因，而犯不成，聲即攝在一切中故，又此因是
LC04n0004_p0062a12║宗一分故。若聲與餘法合以說一切，聲攝於內，非一切因不成。若除聲說一切，如
LC04n0004_p0062a13║是非一切因同宗差別，即宗一分為因，亦是不成。如說聲無常，以無常故，此是不
LC04n0004_p0063a01║成因過，喻復有過，不關於宗。《成質難論》以此相違攝似因中，即由此相。
LC04n0004_p0063a02║無相違。
LC04n0004_p0063a03║彼論復說相違有二，與宗義相違及與能立邊相違，此中三皆不具，故非相違因過。
LC04n0004_p0063a04║說所立己，今當說因。此中，
LC04n0004_p0063a05║（（二七）七）有宗法是因，又多彼相似，以故因等義　先當廣顯示。
LC04n0004_p0063a06║（（二八）八）宗法於同品　有無俱三類。此三於異品，有無俱各三。
LC04n0004_p0063a07║此中詳說宗法故，先當觀察。（（二九）九）如彼言宗法者，於義不成。何以故？非許有法為宗
LC04n0004_p0063a08║故。然此無過。
LC04n0004_p0063a09║（（三〇）一〇）總攝為宗故，或法或有法　非總，但彼分，假說為所立。
LC04n0004_p0063a10║理應總攝之義乃為所比，如前已辨。然彼總宗所攝一分，唯法或有法，亦得假說為
LC04n0004_p0063a11║宗，因是彼法故無失。如說布衣。此復，
LC04n0004_p0063a12║（（三一）一一）因依俱許說。若兩俱隨一　顛倒及猶豫　依不成皆非。
LC04n0004_p0063a13║此中兩俱成顛倒者，義准非因，如說聲是無常，眼所見故。又有隨一成顛倒者，如
LC04n0004_p0063a14║對聲顯論者說所作性。兩俱或隨一成猶豫者，如於煙有疑而成立火。有法不成者，
LC04n0004_p0064a01║如說我體周遍，隨處有樂等故。又此宗法性中，
LC04n0004_p0064a02║不許亦非破。
LC04n0004_p0064a03║譬如兩俱隨一不成，或猶豫因。
LC04n0004_p0064a04║（（三三）一三）兩俱極成者，乃為破或立。
LC04n0004_p0064a05║若非宗法，必俱許者始成能破，如說聲是眼所見性。又俱許乃為能立，如說聲由緣
LC04n0004_p0064a06║別而差異故。異此即非立破。此云何知？
LC04n0004_p0064a07║（（三四）一四）復以已成說。
LC04n0004_p0064a08║若已成就宗法性者乃為能立，已成就非宗法者乃為能破。云宗法為能立性者，
LC04n0004_p0064a09║（（三五）一七）非有法互成　及法成有法，但法成法故。
LC04n0004_p0064a10║（（三六）一六）此中有說由有法成有法，如以煙立火。此不應理。此中非欲分別「彼火是有」，但
LC04n0004_p0064a11║說「彼處如是」。若即以煙成立相應火者，應是宗義一分為因。亦非所比火中得說
LC04n0004_p0064a12║見煙，火已共知。應成無比量故。是故言彼處者決定說地，地即有法。此法、有
LC04n0004_p0064a13║法，如說以火立觸，例前可知。（（三七）一五）又非以法成立有法，如說一最勝體是有，見與諸差
LC04n0004_p0065a01║別法相隨故。此中亦但成立諸差別法定有一因，譬如木片等。是故唯以餘法為所
LC04n0004_p0065a02║立。何以故？
LC04n0004_p0065a03║（（三八）一八）如是成有法。
LC04n0004_p0065a04║云如是者，即彼餘法差別有法，而為所立。亦以是故，得成因法與所立法互不相
LC04n0004_p0065a05║離。復有異方便故應說，
LC04n0004_p0065a06║（（三九）一九）由宗因門說，若有所不樂　由此應成故，當知彼是難。
LC04n0004_p0065a07║如說聲非是常，業亦應常故，常應可得故。此是取因及宗為門立難，以有所執而
LC04n0004_p0065a08║另立應成故。以先有執無質礙故為常，今但由宗以說過難。既唯宗法為因，
LC04n0004_p0065a09║（（四〇）二二）若說因宗隨，宗無因非有，於此五囀喻。
LC04n0004_p0065a10║（（四一）二〇）如有說言，聲是無常，所作非常故，常非所作故，此中雖無宗法，然有喻相故。
LC04n0004_p0065a11║（（四二）二三）由合而知因。
LC04n0004_p0065a12║（（四三）二一）如是由合而顯宗法，可說聲是所作，或非非所作。
LC04n0004_p0065a13║（（四四）二四）若由遮顯說，則當成無因，以二喻立故。具相亦無異。
LC04n0004_p0066a01║應成非有法，先有所許故。如是說因宗　有過故成破。
LC04n0004_p0066a02║（（四五）二五）於宗法性分別是因非因，故前頌說於同品有無俱等，（（四六）二六）此中以一切義為品，依所立法
LC04n0004_p0066a03║共相而相類相似者，是為同品。此復於所立法，
LC04n0004_p0066a04║（（四七）三〇）無異說即彼，顯示於餘處。
LC04n0004_p0066a05║（（四八）三一）若如是說同品中有者，
LC04n0004_p0066a06║同品應成宗。
LC04n0004_p0066a07║若以無異性說同品，彼應亦為宗耶？不說分別，則有此過。然非無異，此謂瓶等所
LC04n0004_p0066a08║有無常，即非所立。以是，
LC04n0004_p0066a09║有異故不許。
LC04n0004_p0066a10║說此同品有者應理。次復於所不樂異品唯遮止有，故說為無。（（四九）一七）且異品者，
LC04n0004_p0066a11║彼餘及相違　二皆非異品，應成無有因，以相違簡別。
LC04n0004_p0066a12║若同品所餘為異品者，因莫不轉異品，應無有因。如所作性，無常同品中有，而彼
LC04n0004_p0066a13║無常所餘苦無我等亦有故。若與同品相違為異品者，應唯所立相簡別者知其為異。
LC04n0004_p0067a01║如說火有煖觸，由彼得知無煖冷觸以為異品，其非冷煖即不可知。
LC04n0004_p0067a02║（（五〇）二八）故無同為性。因相雖是一，亦得知多義。
LC04n0004_p0067a03║如是以同品無處為異品。云異品無者，即是同品無處非有之義。所作性於無常以是
LC04n0004_p0067a04║為因，於無我等亦然，彼等無處亦無故。（（五一）二九）所作既是無常無我等所共，將如成立瓶等
LC04n0004_p0067a05║為猶豫因耶？不爾。
LC04n0004_p0067a06║雖共，定相隨。
LC04n0004_p0067a07║非諸共相皆生猶豫。如說所作是瓶，現見衣等無瓶處亦所作，此則猶豫。謂無常無
LC04n0004_p0067a08║我等是所作者，於彼無處曾所未見，是以具足因相有所簡別得成為因。（（五二）三二）即宗法性
LC04n0004_p0067a09║別為三類，所謂於同品有、無、及有無俱。及字後加，遮錯解故。此等各別有三，
LC04n0004_p0067a10║謂同品有者於異品有、無、及有無俱。如是同品無及俱中同此分別。（（五三）三三）若無同品為異
LC04n0004_p0067a11║品者，如立無常，對不許空等法時如何說耶？此無猶豫，彼法既無，決定不轉，故
LC04n0004_p0067a12║無有過。（（五四）三四）九種宗法舉例釋成，如次當說。所量性故聲常，所作性故無常，無常故勤
LC04n0004_p0067a13║發，所作故常，所聞故常，勤發故常，無常故勤發，勤發故無常，無礙故常。
LC04n0004_p0068a01║（（五五）三五）攝此頌言：
LC04n0004_p0068a02║所量作無常　所作聞勤發　無常勤非觸　此九成常等。
LC04n0004_p0068a03║（（五六）三六）如是分別應說因，或相違、或不定性。
LC04n0004_p0068a04║（（五七）三七）此中同品有　或俱異品無，是因。
LC04n0004_p0068a05║（（五八）四〇）唯此二者是因。或同品有．異品是無。或同品俱．異品是無。此九句初後三中，取
LC04n0004_p0068a06║中間因。
LC04n0004_p0068a07║（（五九）三八）此顛倒，相違。
LC04n0004_p0068a08║（（六〇）四一）如上倒說故，異品中有或俱，而同品無。此第二三中取初後因。復有能害所立餘相
LC04n0004_p0068a09║違法，如以異分積聚性故成立為餘法用．如是亦能成立積聚性餘法。此成多種義
LC04n0004_p0068a10║故，即彼二因所攝故，不異九句。
LC04n0004_p0068a11║（（六一）三九）餘不定。
LC04n0004_p0068a12║（（六二）四二）所餘五者，因或相違皆不可決，說為不定，是猶豫原因之義。（（六三）四三）復於一切因等相中，
LC04n0004_p0069a01║樂說一數性。
LC04n0004_p0069a02║此意依類及事而言，一數者，謂若有因皆屬同類中有，以是為所樂說。何以故？
LC04n0004_p0069a03║（（六四）四四）兩違則疑故。
LC04n0004_p0069a04║若有所說因相兩違而一處者，見成猶豫。如所作性及所聞性，兩者依聲則生疑惑是
LC04n0004_p0069a05║常．無常。
LC04n0004_p0069a06║（（六五）四五）如是二疑因，獨亦不決定。
LC04n0004_p0069a07║譬如以非眼所見性及現量性，說聲非實、非業、此則不定，故應樂說一性。依此樂
LC04n0004_p0069a08║說一性，不將有猶豫決定俱不成者耶？無如是過。何以故？
LC04n0004_p0069a09║成就二相者　相互不樂說。
LC04n0004_p0069a10║此中具猶豫決定二相者，互生疑惑，不審是何，是為相違決定。若不相違各具因
LC04n0004_p0069a11║相，如所作故無常，又勤發故無常，此亦得決定耶？
LC04n0004_p0069a12║若不出一性，多亦無有違。
LC04n0004_p0069a13║此中成一義故，雖是多法，說為一性亦不相違。（（六六）四六）且應四類為猶豫因，同異品中俱有
LC04n0004_p0070a01║故，如何所聞性以不共故亦為猶豫。（（六七）四七）若所立法是不共，彼所差別遍攝一切，因於彼
LC04n0004_p0070a02║為猶豫因，是即疑因所攝，且一邊顛倒故。（（六八）四八）若因一切皆共，無所簡別，即於所共
LC04n0004_p0070a03║兩俱不違，故為疑因。其依同品俱分者，簡別餘故，亦得為因，是謂差別。（（六九）四九）若時許
LC04n0004_p0070a04║有聲性是常，所聞性亦得為因耶？如不能說所作等是無常因，容有此義。然兩俱可
LC04n0004_p0070a05║得一義為相違故，是猶豫因。此唯依現及教。力故思求決定。（（七〇）五〇）攝上頌言，
LC04n0004_p0070a06║若不共及共　又相違決定　是諸一切法　於彼為疑因。
LC04n0004_p0070a07║（（七一）五二）觀宗法審察，與所樂顛倒，成違害猶豫，此外無似因。
LC04n0004_p0070a08║若害違意樂為相違因者，如積聚性因云何不成不為他用。以有為他用之因故。復云何
LC04n0004_p0070a09║不成相違決定。不見猶豫，非彼類故。但於為他用差別義成顛倒故，而為相違。如
LC04n0004_p0070a10║是意樂成立非積聚他所用，而非積聚現比不得無有其法，故無猶豫，成相違因。又
LC04n0004_p0070a11║如觀察成違害者，倒立有法自性差別，亦說相違。如以勤發性因說聲非聲，及非所
LC04n0004_p0070a12║聞，是二皆以法所差別之有法為所立故。次復說言：
LC04n0004_p0070a13║（（七二）五一）謂法及有法　自性及差別，隨一倒立故，無害為相違。
LC04n0004_p0071a01║
LC04n0004_p0071a02║
LC04n0004_p0071a03║
LC04n0004_p0071a04║
LC04n0004_p0071a05║
LC04n0004_p0071a06║
LC04n0004_p0071a07║
LC04n0004_p0071a08║
LC04n0004_p0071a09║
LC04n0004_p0071a10║
LC04n0004_p0071a11║
LC04n0004_p0071a12║
LC04n0004_p0071a13║
LC04n0004_p0071a14║
LC04n0004_p0071a15║
LC04n0004_p0071a16║
LC04n0004_p0071a17║
LC04n0004_p0072a01║
LC04n0004_p0072a02║
LC04n0004_p0072a03║