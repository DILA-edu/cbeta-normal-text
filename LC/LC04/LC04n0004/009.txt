LC04n0004_p0079a05║
LC04n0004_p0079a06║觀過類品第六
LC04n0004_p0079a07║既依現比二者釋量，何義復說彼缺等似量耶？
LC04n0004_p0079a08║如立論諸分　以說似量者，顯不類能立，是故說缺等。
LC04n0004_p0079a09║諸有少分方便者，欲如前所說能立而以相似言成宗。今遮止彼，顯與能立都不相
LC04n0004_p0079a10║類，故說缺等過。
LC04n0004_p0079a11║若即顯彼過，說難則應理。若作相似說，同難，為過類。
LC04n0004_p0079a12║（（九七）九六）前宗若非能立，今出難言顯彼缺等諸過，是則當理。若本無過而說缺等者，此則有
LC04n0004_p0079a13║失，與難相類，名為過類。由此不能分別前宗非能立性。此中，
LC04n0004_p0080a01║（（九九）一三一）至不至三時，不樂說為因　「至不至」「因言」。此是缺因類
LC04n0004_p0080a02║如有說言，勤發性故聲是無常。此因有喻，（（一〇〇）一三二）即設難言，若因至彼所立而成能立者，
LC04n0004_p0080a03║如河至海兩水無異，其因即應與宗不別。又若不爾即不相至，云成所立，知是誰
LC04n0004_p0080a04║因。如是不相至者，與諸由不至而非因法曾無異故，應非能立。是為「至不至相
LC04n0004_p0080a05║似」。（（一〇一）一三三）又於三時作不愛樂言。若因在所立前，既無所立，此是誰因。若說在後，
LC04n0004_p0080a06║所立既成，此亦非因。若復俱時，如牛兩角，因與有因者體皆不成。是為「非因相
LC04n0004_p0080a07║似」。（（一〇二）一三四）此二皆與缺因相類。所以者何？非理遣離一切有喻因故。且此何理，唯以
LC04n0004_p0080a08║不至相類同法，雖成就因相，亦說彼為非因。是復何理，在所立前不得名故，疑彼非
LC04n0004_p0080a09║因。又彼遮遣相似故，應有自害過，如是且說言因覺能立中有似三相因缺。
LC04n0004_p0080a10║（（一〇三）一三五）義因似不成。
LC04n0004_p0080a11║若是義因，言辭不能遮遣故，即於彼義為似不成，如前非理遣撥一切法因故。
LC04n0004_p0080a12║（（一〇四）一三六）又由二因於所立義非因果性故，此難非理。若依道理遣撥，自成能破。
LC04n0004_p0080a13║（（一五〇）一五一）說常與無常　相隨、成「常住」。此復似宗過。
LC04n0004_p0081a01║（（一〇六）一五二）如說聲是無常，難云，此應常時成就無常性，諸法不捨自性故。以是說彼是常，則
LC04n0004_p0081a02║為「常住相似過類」。此復是似宗過，增益無常性故。於彼無常轉時，本非別有無
LC04n0004_p0081a03║常性，即彼事體未生而生生已復滅以說無常。亦如果性等，於彼分位自性為緣而
LC04n0004_p0081a04║說為無常性。
LC04n0004_p0081a05║（（一〇七）一三七）由說前無因，應成無所立，「無說相似」。
LC04n0004_p0081a06║（（一〇八）一四〇）如說前例，若難未說此無常前因非有故．即由無因應成其常，是為「無說相似」。
LC04n0004_p0081a07║此復，
LC04n0004_p0081a08║（（一〇九）一四三）因　增言辭能立．似不成。
LC04n0004_p0081a09║說者於義，己自比量決定，次復欲他如自生決定故，由是義說互不相離。若增益謂
LC04n0004_p0081a10║言辭成義，未說無言即不得成，如是相難，即似不成。復次，
LC04n0004_p0081a11║（（一一〇）一四四）似缺，謂說前能立。
LC04n0004_p0081a12║若更增益說前即為能立，此似因缺。其能立時不說因者雖成因缺，若未說前則非能
LC04n0004_p0082a01║立。今難因義決定無有故，應知亦是似言缺過。（（一一一）一三八）生前非因故，說相違不成，「無生相
LC04n0004_p0082a02║似」。如前說例，難云，若聲勤發是無常者，聲未生前非勤勇所發故，應亦成常，
LC04n0004_p0082a03║是為「無生相似」。此復，
LC04n0004_p0082a04║（（一一三）一四五）二，由增益而說。
LC04n0004_p0082a05║若未生前增益能立故，此似不成。聲已生者由勤勇所發故，今立彼滅亦有勤發。若
LC04n0004_p0082a06║由義准非勤發故增益為常，此似不定。
LC04n0004_p0082a07║（（一一四）一三九）由異果性分，見彼非能立，「果相似」。
LC04n0004_p0082a08║如說所作性故如瓶而聲無常，若難，瓶是異法果性故所作無常，何預於聲，是為
LC04n0004_p0082a09║「果相似」。
LC04n0004_p0082a10║（（一一六）一四六）此復　由說意成三。
LC04n0004_p0082a11║若難所說瓶果性於聲無有，此似不成。若難聲果性於瓶等無常中無，此似相違。若
LC04n0004_p0082a12║難常住空等如彼亦無，是不共故，似不定因。復次，難無同法故是似喻過。何以
LC04n0004_p0082a13║故？唯取法共相能為比量，非由差別。不然，諸法各自決定，應無比量故。
LC04n0004_p0083a01║（（一一七）九八）以顯示異品　為同法，立異，「同法相似」。
LC04n0004_p0083a02║（（一一八）一〇五）云立異者，即是顛倒成立，此依能作因說。（（一一九）一〇八）如聲無常，勤發性故，異法如空。即此
LC04n0004_p0083a03║顯示空由無觸等亦得為同法故，成立其常。如是等因本以瓶為同法，今說與異品相
LC04n0004_p0083a04║同，即為「同法相似」。
LC04n0004_p0083a05║（（一二〇）九九）餘　由異法。
LC04n0004_p0083a06║（（一二一）一〇九）此謂顯示異法而立異者，立量二喻，如前所舉，而以瓶為異法。如是等
LC04n0004_p0083a07║難，
LC04n0004_p0083a08║（（一二二）一一九）同故，顯餘不成故，俱似共不定。
LC04n0004_p0083a09║若以無觸性為同異法故難餘不成，唯依同法，或依異法，兩相似故，難者有過，立
LC04n0004_p0083a10║應亦然，是為似共不定。前宗非觸而勤發性，非不定故。又如是等，
LC04n0004_p0083a11║（（一二三）一二〇）若欲成相類，則為似違決。
LC04n0004_p0083a12║若難意謂，如汝（立）唯由同法而得成立，今我（敵）亦爾，此似相違決定。
LC04n0004_p0083a13║此復無合故，說為似喻過。
LC04n0004_p0084a01║兩者俱是似不定過，不能顯示因與所立相隨故，又不顯示宗無因不有故。若難如後
LC04n0004_p0084a02║宗過前者亦然，此說似喻，成無合過。
LC04n0004_p0084a03║復是倒合故，喻應與宗雜。
LC04n0004_p0084a04║世間論議多以喻為類同，說聲如瓶，或不如空。此相合時亦得顛倒，說若無常彼是
LC04n0004_p0084a05║勤發，或非勤發彼則是常。復作結言，彼亦如是，或不如是。此成相似，若唯說
LC04n0004_p0084a06║喻，前後二宗應俱倒合故。此復，
LC04n0004_p0084a07║由因自體別，非兩俱違決。前因方便中，無彼不定性。
LC04n0004_p0084a08║（（一二四）一二八）今此同法異法相似，且隨世間方便而說。其勤發因，無有不定顛倒應知。如空難言
LC04n0004_p0084a09║則有不定，故難不成。
LC04n0004_p0084a10║（（一二五）一〇〇）同法復說異，「分別相似」。
LC04n0004_p0084a11║如前舉例，以瓶同法成無常性。難云，雖有同法，然彼可燒可見性等皆異，此應唯
LC04n0004_p0084a12║瓶無常，聲則是常，非可燒性，又耳所聞故。如是顛倒分別所立，為「分別相
LC04n0004_p0084a13║似」。餘復有解，雖同有所作性，而以可燒不可燒等分別常無常，是為「分別相似」。
LC04n0004_p0085a01║此　由不定差別，及不共成常，故似過。
LC04n0004_p0085a02║此復以不定法及不共法成立其常以為自宗不成餘宗亦爾。此為能破或復能立。若言
LC04n0004_p0085a03║能破是似共及不共不定。若言能立復是似相違決定。其第二解亦似不定。若說有可燒
LC04n0004_p0085a04║性等為無常因則現量性及非眼所見性隨一於實等中應為不定。如是唯勤發因不缺因
LC04n0004_p0085a05║相所難不成。
LC04n0004_p0085a06║（（一二七）一〇二）應成　一性故，「無異」。
LC04n0004_p0085a07║（（一二八）一一一）以顯示同法如，即謂與彼應成一體。彼者謂何？無所遮止，又相鄰近故，應知是說
LC04n0004_p0085a08║所立。云無異者，謂成無差別。由何與彼而成無異？以無簡別，當知即是此彼一
LC04n0004_p0085a09║切。此難，以見與瓶同法，即欲令餘亦復無別，瓶所有法聲上皆有，是則一切更互
LC04n0004_p0085a10║同法應成一體，是為「無異相似」。此難應成無異，實乃顯示聲瓶不類，與前分別
LC04n0004_p0085a11║相似非有大異，是故如彼亦似不定。非見有差別故即成異義，亦非前宗唯以同法說
LC04n0004_p0085a12║其無常，是故為似不定。
LC04n0004_p0085a13║所立因無別，復說似不成。
LC04n0004_p0086a01║此云復者，謂說無異相似別義。（（一二九）一一二）以前類同分別相似，今別解釋，謂宗與因兩義無異
LC04n0004_p0086a02║故。如前舉例，難因非有，與所立義無有異故。（（一三〇）一二四）此復是似不成。此於未生以前增益
LC04n0004_p0086a03║無所立性，謂宗與因無異，生前若無，由誰能立。（（一三一）一一三）無異相似復有異釋，勤勇所發如
LC04n0004_p0086a04║成無常，如是亦成餘法故，是為無異。（（一三二）一二五）此復由能立性損害所立，是似相違。此由可
LC04n0004_p0086a05║燒等不決定法而難違決，又復當說非以現見而能損害。復次說言，
LC04n0004_p0086a06║以法違所立，相類作無異，此似相違因。無過乃成難。
LC04n0004_p0086a07║（（一三三）一二二）此同法相似等若是決定，則得成難。若後宗有決定同法相似等為違決者、前宗則
LC04n0004_p0086a08║成所說不定，以是由能破門或能立門難彼共不共相違不定能遣所立故。（（一三四）一二三）又是等能
LC04n0004_p0086a09║破，若由現見亦能損害，如有說勤發故聲無常者，相違難言彼因不定，應成聲非所
LC04n0004_p0086a10║聞故。是但現見聲為所聞性，即能損害。又復因何顛倒比度彼聲是常，無所現見
LC04n0004_p0086a11║故，以有宗過，難前宗非所聞性則不成就。若一切決定中，現見不能損害。又如是
LC04n0004_p0086a12║出難者，
LC04n0004_p0086a13║能害所立故，是不害相違。
LC04n0004_p0087a01║此中所立謂法或有法，隨應皆得。若成損害，即為彼相違性。
LC04n0004_p0087a02║（（一三五）一〇二）於宗顯餘因，是「可得相似」。
LC04n0004_p0087a03║（（一三六）一一四）若顯示別由餘因得成所立，是為「可得相似」。如前成立無常，難云，所作非彼因
LC04n0004_p0087a04║性，於電等法亦由餘現量等得成無常故。若無彼亦有此，彼非此因故。餘復作異
LC04n0004_p0087a05║方便，謂此非無常因，以不遍故，如立草木有情，而以睡眠為因。此復，
LC04n0004_p0087a06║多所建立宗，即與因為類。
LC04n0004_p0087a07║若由餘因亦成無常，此則所立決定。又縱由餘得成，云何此即非因，（（一三七）一二六）此於無常無處
LC04n0004_p0087a08║曾所不見，性決定故。曾無是理，所作法若為餘果，自即非因，故彼難似不定。
LC04n0004_p0087a09║設施宗中無，由因不遍故，似不成，非聲　為依成一切。
LC04n0004_p0087a10║（（一三八）一二七）若說不遍非因，以餘無常法無此因故，即施設聲上亦無，此似不成。若唯所立中無
LC04n0004_p0087a11║此因，則成能破。又聲雖有其因，非如以纏藤。等睡眠謂草木有情，而依聲成一
LC04n0004_p0087a12║切無常故，為難不成。
LC04n0004_p0087a13║（（一三九）一〇三）由餘義疑難　彼因，說「猶豫」。
LC04n0004_p0088a01║（（一四〇）一一六）若處分別宗義因義，見因不定，說為猶豫，是名「猶豫相似過類」。如前舉例，難
LC04n0004_p0088a02║言，勤勇所發者，現見有顯有生故，此將奚屬，應成猶豫，故以此因成無常者非
LC04n0004_p0088a03║理。是則，
LC04n0004_p0088a04║增益所立故，似不定。
LC04n0004_p0088a05║木以勤勇無間所發成立滅壞，今者增益無常是生，由彼猶豫而為不定，如是於根水
LC04n0004_p0088a06║等可顯境中亦得勤勇所發性故。然滅壞性實為所立，諸所顯法亦復滅壞，是故此難
LC04n0004_p0088a07║為似不定、
LC04n0004_p0088a08║（（一四二）一二九）不成。
LC04n0004_p0088a09║應知此由增益。若增益勤勇所發因是生作能破者，是似不成。說彼勤發可得為因，
LC04n0004_p0088a10║非說勤勇所生故。
LC04n0004_p0088a11║（（一四三）一〇四）由異品義說，不樂，名「義准」。
LC04n0004_p0088a12║如有難言，若勤勇所發是無常者，義准則應電等諸非勤發者皆常．是為「義准相
LC04n0004_p0088a13║似」。
LC04n0004_p0089a01║（（一四五）一三〇）此於餘所立　不定，成似因。
LC04n0004_p0089a02║若由勤勇所發以成無常，即增益非勤是常為不定難。此似不定，因於餘宗常中不
LC04n0004_p0089a03║轉，於何所立而說不定。復次，本立勤發者唯無常，今復增益唯勤發者無常，遂以
LC04n0004_p0089a04║電等無彼勤發亦成無常為難。實則前勤發因常品非有即是正因，此難不成。
LC04n0004_p0089a05║（（一四六）一四七）所許兩俱處　求因，「成相似」。
LC04n0004_p0089a06║如前舉例，難言，且瓶無常以何為因（是為應成相似）。
LC04n0004_p0089a07║（（一四八）一四八）此如似喻過。
LC04n0004_p0089a08║（（一四九）一五〇）此難瓶不成無常，是無合喻過。然瓶無常本已成就，此難相似，如前果相似中所
LC04n0004_p0089a09║說。是等相似者，
LC04n0004_p0089a10║諸過類少分。
LC04n0004_p0089a11║即如是等由此過難非理，所餘增益損減。等諸相似亦然。（（一五一）一五四）又即此等，但以方便少分
LC04n0004_p0089a12║異故，差別無邊。（（一五二）一二一）此中我儕復說彼為似缺、似不成等，於能詮中施設所詮故。或復
LC04n0004_p0090a01║說為似缺過難、似不成過難等。如是本論中說相似名亦復不定。（（一五三）一一五）有處相似以女聲
LC04n0004_p0090a02║說，與過類（女聲字）相屬而立名故。（（一五四）一〇七）有處又以不男聲說，與難破（不男聲字）相屬
LC04n0004_p0090a03║而立名故。（（一五五）一〇六）如是以相似聲總攝一切，謂此是諸過類中「應成相似」等。此中且以似
LC04n0004_p0090a04║缺過等說彼過類。
LC04n0004_p0090a05║《成難論》中說，顛倒不真實　相違三過類，皆不見差別。
LC04n0004_p0090a06║《成質難論》中以顛倒不實及相違說諸過類，實無此等差別相。
LC04n0004_p0090a07║《正理略》復說　諸餘過類相，依《廣分》應知。餘皆是彼分。
LC04n0004_p0090a08║《正理略分》中復說，依同或異立難是為過類。彼《廣分》中，分別成多。然即因
LC04n0004_p0090a09║至不至及不生等，皆無彼過類相，非由同異而難故。（（一五六）一五三）如是諸所未說過難，應知皆由
LC04n0004_p0090a10║《正理廣分》展轉流漫，諸餘說者所作，亦唯此等一分。如是餘處說諸能立能破及
LC04n0004_p0090a11║彼相似等過，亦然。是等流漫及所量義應遮止者，於《勝理正理》及《足目正理廣
LC04n0004_p0090a12║分》兩者當知。（（一五七）一五六）其諸外道所量諸義，惟是思擬遍計，非現量境，不堪審辨。復次說云，
LC04n0004_p0090a13║外道思擬力，相不可顯示，與自方便違，不成所樂義。
LC04n0004_p0091a01║
LC04n0004_p0091a02║
LC04n0004_p0091a03║
LC04n0004_p0091a04║
LC04n0004_p0091a05║
LC04n0004_p0091a06║
LC04n0004_p0091a07║
LC04n0004_p0091a08║
LC04n0004_p0091a09║
LC04n0004_p0091a10║
LC04n0004_p0091a11║
LC04n0004_p0091a12║
LC04n0004_p0091a13║
LC04n0004_p0091a14║
LC04n0004_p0091a15║
LC04n0004_p0092a01║
LC04n0004_p0092a02║
LC04n0004_p0092a03║
LC04n0004_p0092a04║
LC04n0004_p0092a05║
LC04n0004_p0092a06║
LC04n0004_p0092a07║
LC04n0004_p0092a08║
LC04n0004_p0092a09║
LC04n0004_p0092a10║
LC04n0004_p0092a11║
LC04n0004_p0092a12║
LC04n0004_p0092a13║