LC04n0004_p0093a01║
LC04n0004_p0093a02║附錄
LC04n0004_p0093a03║　集量所破義
LC04n0004_p0093a04║集量之製也，備二大門，一則顯自說之特殊，一則遮異宗之偏失。蓋所立諸義無不深植源淵，映
LC04n0004_p0093a05║帶時論，簡持去取，以致於圓滿之域，故二門相成未可缺也。上出略抄，但節取其正宗，所破各
LC04n0004_p0093a06║家之說猶有待列舉對照焉。復次，印土各宗典籍存佚各半，頗不足供學史之研究。晚近學者涉獵
LC04n0004_p0093a07║佛書，得隻字片語以為參證，未嘗不色然喜也，顧獨不知勘《集量論》。論中所見各家異義之多
LC04n0004_p0093a08║且要，而又關繫學史，隨有取擇皆成新資，表而出之不容緩也。錄所破義。
LC04n0004_p0093a09║《集量論》所破異義得類舉其名者，凡五大家，一《成質難論》、二正理論者、三勝論者、四數
LC04n0004_p0093a10║論者、五彌曼薩論者，今以次列之。
LC04n0004_p0093a11║一、成質論之說
LC04n0004_p0093a12║《理門論》中料簡自部，每曰破古因明論舊因明師。《集量》不見是語，惟隨處先破《成質難
LC04n0004_p0093a13║論》。rtsod-pa-bsgrub-pa 蓋此論者，即古因明說之集成，破論則破古說也。《集量》第一品
LC04n0004_p0094a01║釋現量正義訖，舉頌云：「成難非師作，無用相推許，一分餘說故，以是我當辨。」釋云，《成質
LC04n0004_p0094a02║難論》者非規範師世親之作，亦無用推為師作。何以故？論義一分餘處已說故。以是所釋量等，
LC04n0004_p0094a03║我儕當略致辨（奈旦版原本 mdoce 頁一六上．九九下）。此在當時，殆深信《成質難論》為世親著作
LC04n0004_p0094a04║而承用其說，故陳那特揭破之使失所據也。以次引文，約十四則。
LC04n0004_p0094a05║（現量品）
LC04n0004_p0094a06║（一）由彼境義生識，是為現量。（奈旦版原本頁一六九上．九九下）
LC04n0004_p0094a07║（二）五識所緣是自相境，不施假名。（本．一七上．一〇〇下）
LC04n0004_p0094a08║（為自比量品）
LC04n0004_p0094a09║（三）觀不相離境義相知，是為比量。（本．三四下．一一六下）
LC04n0004_p0094a10║為他比量品
LC04n0004_p0094a11║（四）說所立言為宗。此同正理。（本．四五下．一二七下）
LC04n0004_p0094a12║（五）說宗亦取意許品類。（本同前）
LC04n0004_p0094a13║（六）因與宗違，如說聲常一切無常故，是相違似因。（本．四六下．一二九上）
LC04n0004_p0094a14║（七）顯示不相離法，是為因。（本．五五下．一三八上）
LC04n0004_p0095a01║（八）不成、不定、及相違義，是為似因。如說眼所見故聲無常，是不成。無礙故常，是不
LC04n0004_p0095a02║定，勝論者說根所轉故無常，是與所立義相違。數論者說能生故因中有果，是與能立邊相
LC04n0004_p0095a03║違。（本．六二下．一四六上）
LC04n0004_p0095a04║（觀喻似喻品）
LC04n0004_p0095a05║（九）顯示宗因相隨，是為喻。譬如說瓶。（本．七〇下．一五四上）
LC04n0004_p0095a06║（觀過類品）
LC04n0004_p0095a07║（一〇）諸有過難分三類說，顛倒、不實、及相違。（本．九四上．一七七上）
LC04n0004_p0095a08║（一一）顛倒難者，同法、異法、分別、無異、無因、至不至、可得、猶豫、無說、果相似
LC04n0004_p0095a09║等。（本．九四上．一七七上下）
LC04n0004_p0095a10║（一二）同法等四相似者，於決定因所成量中，以不定同法等相難，故成顛倒。（本．九四上．
LC04n0004_p0095a11║一七七下）
LC04n0004_p0095a12║（十三）不實義難者，應成、義准相似等。（本．九五上．一七八下）
LC04n0004_p0095a13║（十四）相違難者，無生、常住相似等。（本．九五下．一七八下）
LC04n0004_p0095a14║上舉《成質難論》，大體已具。尋其原典，梵藏均缺，獨我國真諦舊譯《如實論》文頗與相符。
LC04n0004_p0096a01║其一、《如實論》舊傳是世親所作，與《成質難論》之傳說恰合。
LC04n0004_p0096a02║其二、《如實論》各品皆題《反質難品》。又與《成質難》題相同。
LC04n0004_p0096a03║其三、《如實論》中精要之義為道理難，分顛倒不實相違三類，又與《成質難論》全合。（上
LC04n0004_p0096a04║列一〇至一四則）
LC04n0004_p0096a05║其四、《如實論》說墮負義與正理派立異者，如聲常一切無常故為因過，不成不定相違為似
LC04n0004_p0096a06║因，皆與《成質難論》全同。（上列六．八兩則）
LC04n0004_p0096a07║有此數證，《成質難論》與《如實論》之符合已無可疑。至其立名兩異者，真諦譯籍每喜易題，
LC04n0004_p0096a08║如《觀所緣論》譯作《思塵》本已義書，而真諦以說唯識，復名之《無相思塵》。今《如實論》
LC04n0004_p0096a09║者，安知不本為《反質難》，而真諦益其題號為《如實論反質難品》乎。又《長房錄》以次著錄真
LC04n0004_p0096a10║諦譯籍，皆有《如實論》一卷、《反質論》一卷、《墮負論》一卷。今但存《如實論》，又安知
LC04n0004_p0096a11║非本為《反質》、《墮負》，而冒《如實》之名者乎。審若是，《如實》本為《成質難論》，亦未
LC04n0004_p0096a12║可知也。若《集量》引文，《如實》猶有未見者，其籍本非全豹，固不可執以為難也。古因明
LC04n0004_p0096a13║說備於《成難》，而陳譯《如實》存其面影。新因明說宗《於集量》，而奘譯《理門》有其本
LC04n0004_p0096a14║源。要此始終，旁資梵藏，因明流變而後可言。蓋國譯佛典者，每片珍之散見，汲海藏而不窮，
LC04n0004_p0097a01║尋討所資，誠足鄭重無量者矣。
LC04n0004_p0097a02║二、正理論者之說
LC04n0004_p0097a03║《集量》徵破正理之說多出於《正理經》，對舉如次。
LC04n0004_p0097a04║（現量品）
LC04n0004_p0097a05║（一）根境相合生智，不設假名，無所迷亂，確實為性，是為現量。（奈旦版原本頁一六上．一〇〇
LC04n0004_p0097a06║下．經一．一、四）
LC04n0004_p0097a07║（為自比量品）
LC04n0004_p0097a08║（二）比量有先行法，凡三類，一有前、二有餘、三共見。（本．三五上．一一七下．經一、一、
LC04n0004_p0097a09║五）
LC04n0004_p0097a10║（三）有前者與前者相似，或有前者法。有餘例知，或有餘果為有餘。共見者，以因果相隨性
LC04n0004_p0097a11║比度境義。（本．三五上至三六上．二七上．至一一八下）
LC04n0004_p0097a12║（四）唯有前比量有三種，取三時故。（本．三六上下．一一八下）
LC04n0004_p0097a13║（為他比量品）
LC04n0004_p0097a14║（五）非能立者，是為所立。（本．四五上．一二七上）
LC04n0004_p0098a01║（六）說所立言是為宗。（本．四五下一二七下．經一．一．三三）
LC04n0004_p0098a02║（七）宗與因違說名宗違，是為宗過。如說聲常，一切無常故。（本．四六上．一二八上．經五．
LC04n0004_p0098a03║二．四）
LC04n0004_p0098a04║（八）由與喻同法而成所立者，是為因。（本．五六下．一三九下．經一．一．三四）
LC04n0004_p0098a05║（九）由同法並異法為因，而與似因有別。但同法為因者，所聞故如聲性，應立聲常。但異法
LC04n0004_p0098a06║為因者，勤發故不如瓶，應立聲常。合二無過。或以能立義簡別是因。（本．五八下．一四一上）
LC04n0004_p0098a07║（一〇）有錯亂、相違、方便相似、所立相似、及過時、為似因。（本．六四上．一四六下．經一．
LC04n0004_p0098a08║二．四）
LC04n0004_p0098a09║（一一）有錯亂者，謂不定。（本．同前．經一．二．五）
LC04n0004_p0098a10║（一二）與所取宗義相違，為相違。如勝論說極微無礙故非能造者。（本．六四上．一四七上．經
LC04n0004_p0098a11║一．二．六）
LC04n0004_p0098a12║（一三）於彼審思所由方便，為決了而說者，是為方便相似。如說我常，與身異故。（本．六
LC04n0004_p0098a13║四下．一四七下．經一．二．七）
LC04n0004_p0098a14║（一四）若與所立無異，須成立故，是為所立相似。如說聲常，無有觸故。如覺。（本．同前．
LC04n0004_p0099a01║經一．二八）
LC04n0004_p0099a02║（一五）時過方說者，是為過時。如說聲無常，如瓶，不舉其因，待問方說是所作故。（本．
LC04n0004_p0099a03║六五上下．一四八上．經一．二．九）
LC04n0004_p0099a04║（觀喻及似喻品）
LC04n0004_p0099a05║（一六）若有譬喻與所立同法而分別彼法者，是為喻。又由此相違而彼相違，亦為喻。（本．七
LC04n0004_p0099a06║五下．一一五上．經一．一．三六．又三七）
LC04n0004_p0099a07║（觀過類品）
LC04n0004_p0099a08║（一七）由同法或異法以相難者，是為過類。（本．九五下．一七九上．經．一．二．一八）
LC04n0004_p0099a09║（一八）因至不至不生等皆過類流漫而說。（本同前）上十八則，舉凡正理論者釋量要義殆皆
LC04n0004_p0099a10║引及，文句亦與現存《正理經本》相符。尤可注意者，則在文句之解釋。蓋論引破異義，必有解
LC04n0004_p0099a11║說之刊定，而後縱辭能針對。又此解說必為異宗所自許，而後駁詰不唐勞。故據釋文或尋破意，
LC04n0004_p0099a12║以覘當時一宗異學，實為無上之資。有如通塗所說，《正理經註》最古最要者，唯婆蹉衍那之
LC04n0004_p0099a13║《唐釋》，陳那解經，即嘗申破其義云。然今勘《集量》釋文，全不類婆蹉衍那，卻與遮羅迦
LC04n0004_p0099a14║本集等原始之說相合。舉一二例，若釋方便相似，以我與身異故常為喻，而以不定為破。因知方
LC04n0004_p0100a01║便相似云者，乃以所思為成宗方便之法，取決定面言之。如與身異故本有多義，今但決定取異無
LC04n0004_p0100a02║常身故常為方便而說。是則身異之言與宗中常又何所別，即有以宗一分為因之過，故為似因。正
LC04n0004_p0100a03║理宗立說本意如是，故陳那得據而破之曰，不定。與身異故之於我常，實非必然，矧言其以決定
LC04n0004_p0100a04║方便而成相似者。此解全與遮羅迦說方便相似，《方便心論》說類同，相合。而婆蹉衍那之釋謂
LC04n0004_p0100a05║決定立敵異義理相等而不決者，適見其支離矣。又若解所立相似，以聲無觸故常為喻。而以非
LC04n0004_p0100a06║不成為破。繹意應云，無觸者之為常，有待證成，不異所立，故是似因也。陳那則從而破之曰，
LC04n0004_p0100a07║非不成。蓋宗中有法無比因者，是則有待證成。今此聲上有非觸之義，即非不成，矧言其以不成
LC04n0004_p0100a08║而為相似也。此又與遮羅迦等籍相合，而婆蹉解釋有不備，後人臆測之談更無足論矣。其餘若
LC04n0004_p0100a09║是之例，猶不勝舉。是則婆蹉《廣釋》最古最要之謂何，又陳那破婆蹉說之謂何，誠不能無疑
LC04n0004_p0100a10║也。
LC04n0004_p0100a11║復次《集量》第六品末謂《正理經》略分（rigs-pa-phramo）以同異相難為過類，廣分（rig-
LC04n0004_p0100a12║pa-brtng-pn）則曼衍其說謂有種種相似。其間如至不至無生相似等，皆不以同異為難而成過
LC04n0004_p0100a13║類，實軼出所說之範圍云。次後又謂一切所量當遮遣者，由勝論正理及足目正理廣分二者應知。
LC04n0004_p0100a14║（依寶本譯）此云正理略分當於經文初卷，廣分則當次卷以下。今截然分言之，且指出前後相違
LC04n0004_p0101a01║處，以見流漫之形跡，此實為考證經本成立之一資料。至稱足目正理廣分與一般正理對舉，似流
LC04n0004_p0101a02║漫之說即自彼出者，此與義淨補譯《理門》之稱足目第二理門（正理）多少相通，抑又學史上可
LC04n0004_p0101a03║供研究者也。
LC04n0004_p0101a04║三、勝論者之說
LC04n0004_p0101a05║《勝論》以量釋句，立義甚備，故《集量》徵破獨多。今舉其略。
LC04n0004_p0101a06║（現量品）
LC04n0004_p0101a07║（一）經說唯由相合而成者為實現量。由我根及義相合而成者為彼餘法。有依量而說餘義，
LC04n0004_p0101a08║謂根與義相合為量，以是殊勝義故。（奈旦本．頁一九上．一〇二下）
LC04n0004_p0101a09║（二）說由猶豫及決了智所成者為現量及有相智，（比量）但決了智以觀察為先，現量唯見
LC04n0004_p0101a10║境。（引此以破四合之說本．頁同前）
LC04n0004_p0101a11║（三）待同及異，又待實德業者，為現量。（本．頁同前）
LC04n0004_p0101a12║（為自比量品）
LC04n0004_p0101a13║（四）比量不必為共相境，如由所觸比知不可見風，此觸亦不可見。（本．二九下．一一二下）
LC04n0004_p0101a14║（五）說此是此果，因相屬，（hgrel-ba）有一義合（don-gcig-la hdnl-ba）及有相違者，
LC04n0004_p0102a01║是等為有相者。（本．三六下．一一八下）
LC04n0004_p0102a02║（六）因果比量，如正理有前有餘說。（本．同前）
LC04n0004_p0102a03║（七）相屬二類，成就及說合，如煙於火及角於牛。（本．同前）
LC04n0004_p0102a04║（八）一義和合亦二類，果與餘果、因與餘因、如色與所觸、又手與足。（本．三八上．一一九
LC04n0004_p0102a05║下）
LC04n0004_p0102a06║（九）相違四類，未成已成等，如雲風合於降雨等。（本．三八上．一二〇上）
LC04n0004_p0102a07║（一〇）顯示相與有相之相屬故，又說『此是此之』。此是者，謂相。（本．三八上．一二〇上）
LC04n0004_p0102a08║（一一）論中說（bstan-bcas-nas）一相屬性為比量因，如說成因果相故，又如是有中非因
LC04n0004_p0102a09║故，以為無常及常之因。但經無明文。（本．三九上．一二〇下）
LC04n0004_p0102a10║（為他比量品）
LC04n0004_p0102a11║（一二）彼所成就之法為因。彼謂所立。（本．五八下．一四一下）
LC04n0004_p0102a12║（一三）似因有三，不成不可說、非有、及猶豫。（本．六五下．一四八上）
LC04n0004_p0102a13║（一四）不成者，似因。（無例．本．同前）
LC04n0004_p0102a14║（一五）非有猶豫者，如說有角者為馬、或牛。（本．六五下．一四八下）
LC04n0004_p0103a01║（觀喻及似喻品）
LC04n0004_p0103a02║（一六）兩俱極成者為喻。（本．七三下．一五七上）
LC04n0004_p0103a03║（觀遮詮品）
LC04n0004_p0103a04║（一七）如說首背臍手等聲，皆以各自所依分別能顯，此即於諸總中亦有自性差別。（本．八〇
LC04n0004_p0103a05║上．一六四上）
LC04n0004_p0103a06║（一八）聲重待習慣所熏而能解義。（本．八六下．一七〇上）
LC04n0004_p0103a07║上列諸義多見於《勝論經》。所可注意者，則仍在文句之解釋。現存經註，首推商羯羅彌息羅
LC04n0004_p0103a08║所著《鄔波斯迦羅》。而其時代甚晚。（在十五世紀中葉）書中或依據古說，或自生曲解，雖以
LC04n0004_p0103a09║缽羅沙他缽陀《廣釋》（陳那後百年內之作）等舊籍相勘，猶不盡了了。故學者動致疑議，苦無定
LC04n0004_p0103a10║論。然從《集量》搜剔古義，持以銓衡，亦易決也。舉一二例，如經二篇一章十五至十九經云，
LC04n0004_p0103a11║風雖可觸而非現量，無可見徵相故，又由共見無所區別故，唯由吠陀得知，然名業者為勝異者等
LC04n0004_p0103a12║徵相，名業由現量而起故。《鄔波斯迦羅》中釋此以首三經解風，後二經證成諸自在者。其說似
LC04n0004_p0103a13║不相貫，今人疑之，以為首三經外難，後二經正釋。然今徵之《集量》，（前舉第四則並釋）前
LC04n0004_p0103a14║三經正釋風為比量，後二經例釋名業比最勝（gtsd-bo）等，適得其反。因知《鄔波斯迦羅》之
LC04n0004_p0104a01║短長雖有可議，若此等處本於舊說固可信也。又如經三篇一章一五至一七經云不極成非因，非有
LC04n0004_p0104a02║及猶豫亦非因，如有角故為馬，又有角者為牛，此不定因之喻。《鄔波斯迦羅》中引古註解，同
LC04n0004_p0104a03║《正理經》五種似因。意有附會，今人疑之，以為但有不成相違不定三義。今徵之《集量》，
LC04n0004_p0104a04║經義本說三種，（前舉十三至十五則）義例瞭然，無待詳證。因知《鄔波斯迦羅》等解，若此等處
LC04n0004_p0104a05║意有未愜，固應有簡別也。自餘尋繹破意得經古解可資研究者，猶不勝舉。復次，我國傳勝論之
LC04n0004_p0104a06║學，以《十句義論》為依。《十句義》者，於經義有所組織變化，蓋晚出之說而印土所不傳者
LC04n0004_p0104a07║也。今人考證共書之成，當年護法以後玄奘以前。（西紀五五〇～六四〇間）其思想遞嬗之徑路，
LC04n0004_p0104a08║今得《集量》各說證之，乃逾顯明，如《集量》說比量相有因果相屬一義，和合相違三種，而於
LC04n0004_p0104a09║屬中攝有和合，（前舉第五第七則）此異經而同論，其為論文思想之源泉無疑。又謂論云相屬性
LC04n0004_p0104a10║為比量因。（前舉第十一則）此亦《十句義論》釋比量之要義。而在當時既有論書立此異說，實大
LC04n0004_p0104a11║可注意也。
LC04n0004_p0104a12║四、數論者之說
LC04n0004_p0104a13║數論說量異義見於《集量》者，如次。
LC04n0004_p0104a14║（現量品）
LC04n0004_p0105a01║（一）耳等所轉為現量。謂耳等五，由意增上如次取聲等五境，說為現量。（奈旦版原本．二二
LC04n0004_p0105a02║上．一〇五下）
LC04n0004_p0105a03║（為自比量品）
LC04n0004_p0105a04║（二）隨由一種相屬現量而成所餘法，是為比量。相屬有七，隨應為比量因。（本．三九上．一
LC04n0004_p0105a05║二一上）
LC04n0004_p0105a06║（三）相屬有七者，謂實與有實，如煙與火。（本．三九下．一二一下）
LC04n0004_p0105a07║（四）又所害與能害，如蛇與食蛇獸。（本．四〇上．一二二上）
LC04n0004_p0105a08║（五）又因與有因，如自性與異分。（本．同前）
LC04n0004_p0105a09║（六）又能生與所生，能顯與所顯等。（本．四〇下．一二二下）。
LC04n0004_p0105a10║（七）比量有二，一觀差別、二觀共。觀差別者，云此是比。觀共有二，謂因與果。（本．四
LC04n0004_p0105a11║一下．一三二下）
LC04n0004_p0105a12║（為他比量品）
LC04n0004_p0105a13║（八）悟他比量以具相及遮顯，分別為二。具相者，由宗等差別言辭五類。如云，自性是有，
LC04n0004_p0105a14║見異分中一類相屬故，如檀牛等。（合結略．本五九下．一四二下）
LC04n0004_p0106a01║（九）若由能遮餘宗而取自宗，依所餘說，是名遮顯。此又二門，一遮譬喻，二遣所樂。如遮
LC04n0004_p0106a02║冰解因而知有雨因。（本．六一下．一四四下）
LC04n0004_p0106a03║（一〇）有時具相遮顯合說。如前（八）合中為遮顯云，若非依所顯一性而起者，無共依處故
LC04n0004_p0106a04║應成異法。（本．六二下．一四五上）
LC04n0004_p0106a05║上列十則，僅及三品而止，但數論晚出之說泰半具在。常途亦謂，此宗本典《七十論》唯說二種
LC04n0004_p0106a06║比量，（見第五頌）婆伽斯波提彌息羅始用正理宗義而為解釋，分具相遮顯（即順成反破方便）二者言
LC04n0004_p0106a07║之，此中遮顯用間接推論之法，實數論宗於論議中最有效績之貢獻云。是則比量二分說屬諸婆
LC04n0004_p0106a08║伽斯波提之依正理宗義。婆伽斯波提為九世紀人，去陳那甚晚。正理宗自烏度陀迦羅始見此說，
LC04n0004_p0106a09║亦復後於陳那。然今據《集量》觀之，比量二分早已為數論所通用，故《集量》得專破其說，
LC04n0004_p0106a10║此固不俟婆氏之更張。正理後立二分，亦無甯謂為受數論之影響。此與常說適得其反，大可注意
LC04n0004_p0106a11║也。自餘比量各義，今人言數論之籍，鮮有論及。如費氏著《印度因明全史》，不列數論，有引
LC04n0004_p0106a12║《集量》破數論處，亦誤取彌曼薩論義，其他可知。今此戔戔，安得不鄭重視之哉。
LC04n0004_p0106a13║五、彌曼薩論者之說
LC04n0004_p0106a14║彌曼薩宗立六量，《集量》具引其義，如次。
LC04n0004_p0107a01║（現量品）
LC04n0004_p0107a02║（一）凡人諸根以與有法相合而生覺者，是為現量。（奈旦版原本．二六上．一〇九上）
LC04n0004_p0107a03║（為自比量品）
LC04n0004_p0107a04║（二）現量為先而起者，是為比量。（本．四三上．一二五下）
LC04n0004_p0107a05║（三）義准量，有二類，一向及非一向。一向者，比量決定，如由燒煮等所作知取瓶等。非一
LC04n0004_p0107a06║向者，比量不定，如以勤發故無常而知非勤發故常。（本．四三下．一二五下．一二六上）
LC04n0004_p0107a07║（四）無體量者，如婦不在舍，知其在外。（本．四四上．一四六上）
LC04n0004_p0107a08║（觀遮詮品）
LC04n0004_p0107a09║（五）聲量，異於現比。（本．七三下．一五七下）
LC04n0004_p0107a10║（六）一切『種』聲各自為異，於決定義說差別聲定相屬故，如說實德業等。（本．七四上．一
LC04n0004_p0107a11║五七下）
LC04n0004_p0107a12║（七）諸差別聲同依故、相屬故、決定故、說『有種類』，如說優曇華與青華。（本．七四下．
LC04n0004_p0107a13║一五八上）
LC04n0004_p0107a14║（八）總中攝別，以差別義自體相似面攝總中，但立名各別，是為同依。（本．七七下．一六一
LC04n0004_p0107a15║上）
LC04n0004_p0108a01║（九）詮牛馬等聲以起能詮意樂中有各別所詮故，以是有別。（本．八〇上．一六三下）
LC04n0004_p0108a02║（一〇）譬喻量，如家牛與野牛相似而成了別。（本．八七下．一七一上）
LC04n0004_p0108a03║彌曼薩宗最詳聲量，故觀遮詮品中反覆辨論，其義甚繁。詳為尋繹，有益於此宗學者當不鮮也。錄
LC04n0004_p0108a04║所破義訖。
LC04n0004_p0108a05║
LC04n0004_p0108a06║
LC04n0004_p0108a07║
LC04n0004_p0108a08║
LC04n0004_p0108a09║
LC04n0004_p0108a10║
LC04n0004_p0108a11║
LC04n0004_p0108a12║
LC04n0004_p0108a14║
LC04n0004_p0108a15║
LC04n0004_p0108a16║
LC04n0004_p0108a17║
LC04n0004_p0109a01║
LC04n0004_p0109a02║
LC04n0004_p0109a03║
LC04n0004_p0109a04║
LC04n0004_p0109a05║
LC04n0004_p0109a06║
LC04n0004_p0109a07║
LC04n0004_p0109a08║
LC04n0004_p0109a09║
LC04n0004_p0109a10║
LC04n0004_p0109a11║
LC04n0004_p0109a12║
LC04n0004_p0109a13║
LC04n0004_p0109a14║
LC04n0004_p0109a15║
LC04n0004_p0109a16║
LC04n0004_p0109a17║（原載一九二八年十二月《內學》第四輯）