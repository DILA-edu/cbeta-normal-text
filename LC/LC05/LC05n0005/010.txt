LC05n0005_p0102a01║
LC05n0005_p0102a02║談真如
LC05n0005_p0102a03║
LC05n0005_p0102a04║
LC05n0005_p0102a05║今日所談，為真如名義。先說真如名，是從印土譯來，現已習用，但在翻譯上，
LC05n0005_p0102a06║前後頗有變化。原文䫂他多，解析之：「䫂他」為真實；「多」，為性。與「舜若
LC05n0005_p0102a07║多」之為空性，是一樣結構，故正譯應為「真實性」。由字源說，「䫂他」從「如
LC05n0005_p0102a08║是」（䫂他引）引申而成，故亦可翻成如是性，藏人即如此譯之。漢譯最初《般若》
LC05n0005_p0102a09║譯為「本無」，是依道家思想以無為本故。次在姚秦、六朝劉宋，羅什、求那跋陀羅
LC05n0005_p0102a10║則譯為「如」（《摩訶般若》、《雜阿含經》），北魏則為「如如真如」，至梁陳真
LC05n0005_p0102a11║諦則混用「如如真如」，迄唐以後，始確定為「真如」。在混用時期，以「真如」與
LC05n0005_p0102a12║「真諦」通用，故有「真如俗如」，「如不異如」之用。然始終於「性」字未曾譯
LC05n0005_p0102a13║出，如如之「如」似有「性」意在，亦未能顯。以最後之「真如」看，其意亦「真」
LC05n0005_p0103a01║亦「如」而已。終以未能譯出「性」字，故於義解多有未當也。
LC05n0005_p0103a02║次明真如義。是可依於言教變遷之實三段說解之（參看《談院學》）。
LC05n0005_p0103a03║一、小乘說「如」，《雜含》十二，講緣起法，謂無明緣行，行緣識，如是乃至生
LC05n0005_p0103a04║緣老死之十二有支之緣起法，因此說到「如」字，乃謂「此等諸法法住、法定、法
LC05n0005_p0103a05║如、法爾、法不離如，法不異如，審諦、真實、不顛倒，若佛出世若不出世，此法常
LC05n0005_p0103a06║住，法住法界」。此等異名皆釋「如」字，而此段文依譯意，實是形容緣起法，勘對
LC05n0005_p0103a07║巴利文本《相應部》（巴利文五部中之《相應部》即《雜含經》），「法如」為「法如
LC05n0005_p0103a08║性」。是法非一切法，乃指緣起而言，即此緣起法為如性，謂其常然之相也。有佛無
LC05n0005_p0103a09║佛，都無改變，此即如性，亦即離緣起便無真如故。如是緣起相，即法之實相也，由
LC05n0005_p0103a10║此法非指一般法，緣起而外亦指諦、食、蘊、處、界等歸類之法，此等法實相，皆稱
LC05n0005_p0103a11║真如。是種解釋，乃佛法中之首段小乘對佛說至極之解也。
LC05n0005_p0103a12║二、大乘中，《般若．二分．初品》，亦以緣起與法如（依小乘而釋異）連談，如
LC05n0005_p0103a13║《經》云，菩薩摩訶薩欲知諸法因緣、次第緣、緣緣、增上緣，當學般若波羅密，菩
LC05n0005_p0104a01║薩摩訶薩欲知一切諸法如、法性、實際，當學般若波羅密。此已廣於《雜含》，《雜
LC05n0005_p0104a02║含》止言緣起，此乃及於四緣也。又此法如，《智論》三十二釋云，如有二種，一各
LC05n0005_p0104a03║各相，二實相。一切法如皆相，以自相言，如地以堅為相（此小乘毘曇自共相之結
LC05n0005_p0104a04║論），是亦法之真如，但為下如。上如則為實相。若地堅相不實，自性空，即地堅空
LC05n0005_p0104a05║相，是即法實相上如。
LC05n0005_p0104a06║三、《瑜伽》、《深密》、《楞伽》所談「如」義，稍有差別。蓋此三書以「真
LC05n0005_p0104a07║如」判入「五法」（五事即相、名、分別、正智、真如）中，而又以自性相攝。相攝
LC05n0005_p0104a08║方式有種種，義遂不同。初《瑜伽》，次《深密》。《深密》思想近於《阿毘達磨
LC05n0005_p0104a09║經》，《瑜伽．抉擇分》引之，乃無著思想所自出。總歸諸說有二：一、依他法，遍
LC05n0005_p0104a10║計執無相即法真如相（與第二段啣接）；二、圓成法，依他起斷為真如，此斷即轉
LC05n0005_p0104a11║依。如是二義，極有出入，最後乃可求諸《楞伽》，以依他法如相為真實，以圓成法
LC05n0005_p0104a12║心解脫為真如，於是真如非僅法之相而另指法而言矣。然《楞伽》有處仍以真如作相
LC05n0005_p0104a13║解（《如來藏》章），故知真如實有二義，有處以相說，有處以法說（廣義法有時言
LC05n0005_p0105a01║相，有時言相依）。以法說者，即圓成法，即心解脫，是即真如法也。
LC05n0005_p0105a02║再概括言之，小乘以緣起（法）等實相，此有故彼有，此生故彼生等為如相。至
LC05n0005_p0105a03║《般若》亦以緣起為實相，而言不生不滅，不來不去，不斷不常。《瑜伽》言遍計執
LC05n0005_p0105a04║無，亦是此生故彼生之義（真如相），更進一層，乃目離執緣起為真如法，是故於佛
LC05n0005_p0105a05║法名相應知其實也。昔者洞山价辭雲岩，問曰：「老和尚百年後，有人欲見真容，如
LC05n0005_p0105a06║何回答？」雲岩即云：「者個是。」洞山不省。又說：「汝擔當家業須仔細。」仍未
LC05n0005_p0105a07║會。後涉水睹影，即便省悟而作偈云：「切忌從他覓，迢迢與我疏，吾今獨自往，處
LC05n0005_p0105a08║處得逢渠。」雲岩死，遺像懸掛，有人參問。答以：「者個是。」再問意旨如何。洞
LC05n0005_p0105a09║山忽然云：「我幾乎誤解老和尚意思。是蓋真如以共相言，則處處逢渠，為三段之初
LC05n0005_p0105a10║段。一法一如者個即是。」所以《般若》說諸法一相無相，《深密》談遍一切一味
LC05n0005_p0105a11║相，此之一義，乃平等真如（《深密》、《華嚴》平等義，賢首未解也），即各如其分，
LC05n0005_p0105a12║無以異也。所以洞山初解處處得逢渠時，乃平等真如（相）。到遺容懸掛，始悟一法
LC05n0005_p0105a13║一如（法）之旨也。
LC05n0005_p0106a01║復次小乘一段，以法相為真如，功夫在破人我執，故將法說成蘊界處等類，必人我
LC05n0005_p0106a02║淨盡，其法始顯，亦只形容彼法永久如是之相耳。此法非是所作乃法住法界。依大乘
LC05n0005_p0106a03║而言，於第二段即以小乘之法蘊處界等為法我執，去此法我執而為法無我，此法無我
LC05n0005_p0106a04║亦永久如是之相。於第三段無我所顯，乃為真如，有此始有事在，佛法建立，即在於
LC05n0005_p0106a05║此。蓋即菩薩摩訶薩修行功德之所依也。此無我所顯亦永久如是之相，為真如，為法
LC05n0005_p0106a06║界，皆依境言之也。
LC05n0005_p0106a07║（一九四三年六月四日）
LC05n0005_p0106a08║
LC05n0005_p0106a09║
LC05n0005_p0106a10║
LC05n0005_p0106a11║
LC05n0005_p0106a12║
LC05n0005_p0106a13║