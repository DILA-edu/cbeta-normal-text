LC05n0005_p0303a01║
LC05n0005_p0303a02║
LC05n0005_p0303a03║
LC05n0005_p0303a04║
LC05n0005_p0303a05║雜阿含經刊定記
LC05n0005_p0303a06║
LC05n0005_p0303a07║一　刊定經名
LC05n0005_p0303a08║
LC05n0005_p0303a09║《雜阿含經》之名「雜」，或釋為雜碎難持（《分別功德論》卷一），此屬大眾
LC05n0005_p0303a10║部之私言，無當經義；或釋為雜說，即為比丘、比丘尼、優婆塞、優婆夷、天子、天
LC05n0005_p0303a11║女所說，集為一部（《五分律》三十、又《四分律》五十四）；或釋為文句雜、根
LC05n0005_p0303a12║雜、力雜、覺雜……如是等（《摩訶僧祇律》三十二），此皆就少分言，不能概括全
LC05n0005_p0303a13║經。義淨譯《毗奈耶雜事》別立經名為《相應阿含》（見《雜事》卷三十九），頗能
LC05n0005_p0304a01║顯其意義，蓋經文以事義相應者集為各品，可名相應也。然《大論》八十五仍譯為
LC05n0005_p0304a02║《雜阿笈摩》，且解其義曰：
LC05n0005_p0304a03║「於是世尊觀待彼彼所化，宣說如來及諸弟子所說相應、蘊界處相應、緣起食
LC05n0005_p0304a04║諦相應、念住正斷神足根力覺支道支入出息念學證淨等相應，又依八眾說眾相
LC05n0005_p0304a05║應，後結集者為令聖教久住，結嗢拕南頌，隨其所應次第安布；……即彼一切事
LC05n0005_p0304a06║相應教間廁鳩集，是故說名《雜阿笈摩》。」
LC05n0005_p0304a07║依此解釋，經之結集體裁雖可稱為相應，而經文隨宜安布，次第不順，則有雜義。若
LC05n0005_p0304a08║如來若如來弟子所說相應，從能說人言當置諸篇首，而經文以廁諸他種相應之間；又
LC05n0005_p0304a09║界相應與蘊處相應當為一類，而經文以廁諸因緣諦食之間；即由此種間廁鳩集之故，
LC05n0005_p0304a10║經以《雜阿笈摩》為名，乃更覺相宜矣。
LC05n0005_p0304a11║
LC05n0005_p0304a12║二　刊定品目
LC05n0005_p0304a13║僧肇云：《雜含》有四分十誦（見《長含序》）。但《開元釋教錄》第十三，據
LC05n0005_p0305a01║《五分律》云：此部經說事既雜，故無品次誦等差別。現存刻本於卷八題「誦六入品
LC05n0005_p0305a02║第二」，卷十二題「雜因誦第三品之四」，卷十六題「雜因誦第三品之五」，卷十八
LC05n0005_p0305a03║題「弟子所說誦第四品」，卷二十四題「誦道品第五」（宋、元、明、麗四本大同），
LC05n0005_p0305a04║此似判經為多誦，而題目不具備。更考之《毘奈耶雜事》三十九，列舉蘊品、處界
LC05n0005_p0305a05║品、緣起品、聲聞品、佛陀品、聖道品、伽他，共七品。又《大論》八十五有弟子所
LC05n0005_p0305a06║說佛所說分、五取蘊六處因緣相應分、道品分、結集品，四分之名。此俱與刻本所題
LC05n0005_p0305a07║粗同而亦不順。以是，從來學者皆視《雜含》無次第之可言。十數載前，日人姊崎正
LC05n0005_p0305a08║治竭數年之力，對勘巴利文及漢文《四阿含》，著漢譯《四阿含》The our Buddhist
LC05n0005_p0305a09║ Agamas in Chinese 論文（載一九〇八年日本《亞細亞雜誌》三十五卷，又別有單
LC05n0005_p0305a10║行本），考校頗精。其意以為《雜含》當分八誦六十二部而後大備（五蘊誦八部、六
LC05n0005_p0305a11║入誦一部、雜因誦四部、弟子所說誦六部、道誦二十一部、八眾誦四部、頌偈誦十二
LC05n0005_p0305a12║部、如來誦七部，此較諸巴利文本五誦五十部更有增益）。然今詳勘《大論》，知姊
LC05n0005_p0305a13║崎之說猶出杜撰，不可從也。
LC05n0005_p0306a01║《大論》第三卷末云：
LC05n0005_p0306a02║「又復應知諸佛語言九事所攝。云何九事？一、有情事，二、受用事，三、生起
LC05n0005_p0306a03║事，四、安住事，五、染淨事，六、差別事，七、說者事，八、所說事，九、眾
LC05n0005_p0306a04║會事。有情事者謂五取蘊，受用事者謂十二處，生起事者謂十二分緣起及緣生，
LC05n0005_p0306a05║安住事者謂四食，染淨事者謂四聖諦，差別事者謂無量界，說者事者謂佛及彼弟
LC05n0005_p0306a06║子，所說事者謂四念住等菩提分法，眾會事者所謂八眾：一、剎帝利眾、二、婆
LC05n0005_p0306a07║羅門眾、三、長者眾、四、沙門眾，五、四大天王眾，六、三十三天眾，七、燄
LC05n0005_p0306a08║摩天眾，八、梵天眾。」
LC05n0005_p0306a09║是文所列九事，或以義，或以人，頗不一律；又次界於四諦，次佛及弟子所說於界，
LC05n0005_p0306a10║似失次序。然嘗以對照譯本《雜含》，大體次第一一吻合，而後恍然《大論》之說九
LC05n0005_p0306a11║事者非他，乃宗《雜含》之品目而云爾耳；又恍然《雜含》並非文亂無次，其品目正
LC05n0005_p0306a12║依九事之次第耳。又《大論》二十五卷釋十二分教：
LC05n0005_p0306a13║「云何契經？謂薄伽梵於彼彼方所為彼彼所化有情依彼彼所化諸佛行差別宣
LC05n0005_p0307a01║說無量蘊相應語、處相應語、緣起相應語、食相應語、諦相應語、界相應語、聲
LC05n0005_p0307a02║聞乘相應語、獨覺乘相應語、如來乘相應語、念住正斷神足根力覺支道支等相應
LC05n0005_p0307a03║語、不淨息念諸學證淨相應語，結集如來正法藏者攝聚如是種種聖語為令聖教久
LC05n0005_p0307a04║住世故，以諸美妙名句文身如其所應次第安布，……是名契經。」
LC05n0005_p0307a05║此中諸相應語次第同於第三卷文而特加詳（末略八眾不言者，蓋八眾分有伽他，結為
LC05n0005_p0307a06║一品，乃入十二分教之應頌類也）。蓋亦宗《雜含》品目而說，即《雜含》品目應於
LC05n0005_p0307a07║此求之也。今即據以判《雜含》為四分十誦（此與僧肇所傳之說相同；四分依《大
LC05n0005_p0307a08║論》八十五，十誦則依九事也）如次：
LC05n0005_p0307a09║一、五取蘊六處因緣相應分
LC05n0005_p0307a10║　一、五取蘊誦經第一卷以下
LC05n0005_p0307a11║　二、六處誦（舊題六入誦第二）經第八卷以下
LC05n0005_p0307a12║　三、緣起誦（舊題雜因誦第三）經第十二卷以下
LC05n0005_p0307a13║　四、食誦經第十五卷
LC05n0005_p0308a01║　五、諦誦經第十五、十六卷
LC05n0005_p0308a02║　六、界誦經第十六、十七卷
LC05n0005_p0308a03║二、佛弟子所說佛所說分
LC05n0005_p0308a04║　七、佛弟子所說誦（舊題弟子所說誦第四）
LC05n0005_p0308a05║經第十八卷以下
LC05n0005_p0308a06║　八、佛所說誦經第二十二卷以下
LC05n0005_p0308a07║三、道品分
LC05n0005_p0308a08║　九、念住等頌（舊題誦道品第五）經第二十四卷以下
LC05n0005_p0308a09║四、結集分（《大論》作結集品）
LC05n0005_p0308a10║　十、八眾誦經第三十五卷以下
LC05n0005_p0308a11║
LC05n0005_p0308a12║三　刊定文段次第
LC05n0005_p0308a13║《雜含》五十卷，大體次序不紊，惟其間分卷有前後倒置者，又有他經濫入者，
LC05n0005_p0309a01║皆須刊定。《大論》自八十五卷以去釋契經事，略引《雜含》摩呾理迦之文，所依經
LC05n0005_p0309a02║文殆與宋譯同本（見後附論），故由論釐訂經文，前二分二十餘卷次第應如次列。
LC05n0005_p0309a03║卷一　卷十　卷三　卷二　卷五　卷八　卷九　卷四十三　卷十一　卷十三　卷十
LC05n0005_p0309a04║二　卷十四　卷十五　卷十六　卷十七……（佛弟子所說誦佛所說誦卷數見後）
LC05n0005_p0309a05║……（缺卷）　卷二十四　（缺卷）　卷二十六　卷二十七　卷二十八　卷二十九
LC05n0005_p0309a06║　卷三十　卷四十一　（一～五一，此從姊崎刊定列入。）
LC05n0005_p0309a07║（姊崎氏嘗對勘巴利文本《雜含》，於舊譯本卷數次第頗有訂正，謂二十三、二十
LC05n0005_p0309a08║五卷是《阿育王傳》，應刪去不列，然亦不詳其所以。今尋《出三藏記集》載求
LC05n0005_p0309a09║那跋陀羅譯《無憂王（即阿育王）經》一卷，缺本。《法經目錄》第四，《雜
LC05n0005_p0309a10║含》別生有《阿育王經》而不載是何卷（《開元錄》始云是二十三、二十五卷）。
LC05n0005_p0309a11║今對勘《大論》，《雜含》經文二十四卷前後應有說念處與說四神足之文，而俱
LC05n0005_p0309a12║佚失。後人誤以求那跋陀羅譯本之《無憂王經》彌補其缺，於是別生經有《阿育
LC05n0005_p0309a13║王經》之名，而《無憂王經》反題缺本矣。又經文第四卷有偈，據守其《新雕麗藏校
LC05n0005_p0310a01║正別錄》第十五卷云，是宋藏將四十二卷誤刊於前。可知舊刻《雜含》自譯出後
LC05n0005_p0310a02║即未得完善整理，後人更誤刊之，其至於顛倒錯失，皆傳者之過，於譯家固無與
LC05n0005_p0310a03║也。）
LC05n0005_p0310a04║其次，佛弟子所說佛所說分、結集分，仍說諸蘊處因緣道品等事，但不拘一義，
LC05n0005_p0310a05║於前二分中難可歸納，故復別開。此則以弟子所說者屬諸弟子所說誦，以佛說而非全
LC05n0005_p0310a06║用伽陀問答出之者屬諸佛所說誦，以佛說為眾用伽陀問答者屬諸八眾誦。弟子所說
LC05n0005_p0310a07║誦自十八卷以下舊有標題，文義顯明，今定為四卷六品。一、舍利弗說品（卷十八前
LC05n0005_p0310a08║五十一經），二、目犍連品（卷十八後三經又卷十九第一至四六經），三、阿那律品
LC05n0005_p0310a09║（卷十九末四七經又卷二十第一至九經），四、大迦旃延品（卷二十第十至十九經），
LC05n0005_p0310a10║五、阿難陀品（卷二十第二十至二十三經又卷二十一第一至七經），六、質多羅品
LC05n0005_p0310a11║（卷二十一第八至末經）。自餘文卷錯亂，遽難判別。惟舊譯《雜含》，除大本（指
LC05n0005_p0310a12║五十卷者言）外猶有別譯二十卷（失譯，附秦錄，麗藏改為十六卷，前後錯亂，最不
LC05n0005_p0310a13║可從）。多屬大本三十卷以下之文。每十經或十一經後，原有經名結頌，什九皆存，
LC05n0005_p0311a01║故能次第經文絲毫不亂。今以對校大本，得八眾誦所屬各卷。所殘餘者自皆佛所說
LC05n0005_p0311a02║誦矣。
LC05n0005_p0311a03║次列《別譯雜含》、《大本雜含》對照表以明之。（表中略稱別譯本為別本）
LC05n0005_p0311a04║．八眾誦（別本舊題初頌）
LC05n0005_p0311a05║　　一、沙門眾（別本大本皆無此題，下同。）
LC05n0005_p0311a06║別本第一卷，二頌二十二經。大本三十八卷；又三十九卷，首三經。
LC05n0005_p0311a07║　　二、魔天眾
LC05n0005_p0311a08║別本第二卷，初頌十經。大本三十九卷，四至十三經（後有十經，別本缺）。
LC05n0005_p0311a09║　　三、三十三天眾
LC05n0005_p0311a10║別本第二卷，次頌十經。大本四十卷，一至十經。
LC05n0005_p0311a12║別本第三卷，初頌十經。大本四十卷，十一至十七經；又四十六卷，首三經。
LC05n0005_p0312a01║　　四、剎帝利眾
LC05n0005_p0312a02║別本第三卷，次頌十經大本四十六卷，五至十四經。
LC05n0005_p0312a03║別本第四卷，初頌十一經大本四十六卷，十四至十八經又四十二卷，首六經。
LC05n0005_p0312a04║　　五、婆羅門眾
LC05n0005_p0312a05║別本第四卷，次頌十經。大本四十二卷，七至十六經。
LC05n0005_p0312a06║別本第五卷，缺頌八經，二頌二十一經。（麗本誤，不可從。）大本四十二卷十七至十九經。又第四卷，首五經（內缺別本第八經）。又四十四卷，首十經。
LC05n0005_p0312a07║　　六、梵天眾
LC05n0005_p0312a08║別本第六卷，缺頌十經。大本四十四卷，十一至二十經。
LC05n0005_p0312a09║　　七、沙門眾之餘
LC05n0005_p0313a01║別本第六卷，初頌十經。大本四十五卷，首十經。
LC05n0005_p0313a02║　　八、長者眾
LC05n0005_p0313a03║別本第七卷，二頌十五經。大本四十五卷，至末；又三十六卷，首二經。
LC05n0005_p0313a04║　　九、三十三天眾之餘
LC05n0005_p0313a05║別本第八卷，三頌三十一經。大本三十六卷，至末。（內缺別本第八經）
LC05n0005_p0313a06║別本第九卷，缺頌九經，二頌二十經。大本二十二卷，一至十三經，又二十四至二十七經。又四十八卷，首三經。又二十二卷，二十一、二經，又十四至二十經。
LC05n0005_p0313a07║別本第十卷，缺頌九經，一頌十經。大本四十八卷，四至二十三經。
LC05n0005_p0313a08║別本第十一卷，三頌三十經（後三經原本誤刊十二卷末）。大本四十八卷，至末。又四十九卷，一至二十五經（內缺別本第十二經）。
LC05n0005_p0314a01║　　十、四王天眾
LC05n0005_p0314a02║別本第十二卷十二經。大本四十九卷，至末。又五十卷，首六經。
LC05n0005_p0314a03║．佛所說誦（別本舊題二誦）
LC05n0005_p0314a04║別本第十三卷，半頌七經。大本四十一卷，五十四至六十經。
LC05n0005_p0314a05║別本第十四卷，半頌四經。大本四十一卷，至末。又三十二卷，首二經。
LC05n0005_p0314a06║別本第十五卷，一頌十經。大本三十二卷，三至十二經。
LC05n0005_p0314a07║別本第十六卷，二頌十八經。大本三十二卷，至末。又三十三卷，一至十八經。
LC05n0005_p0314a08║別本第十七卷，二頌二十一經。大本三十三卷，至末。又三十四卷，一至十八經。
LC05n0005_p0315a01║別本第十八卷，一頌八經。大本三十四卷，十九至二十六經。
LC05n0005_p0315a02║別本第十九卷，一頌十五經。大本三十四卷，至末。又三十五卷，首十經。
LC05n0005_p0315a03║．八眾誦中魔天眾之餘
LC05n0005_p0315a04║別本第二十卷，一頌九經。缺頌五經。（上疑有缺文）大本五十卷，七至二十經。（此下有十八經，大本缺。）
LC05n0005_p0315a05║《別譯》一卷至十二卷恰當八眾誦，十三卷以下佛說無偈，應入佛所說誦。惟第
LC05n0005_p0315a06║二十卷亦屬鬼神等說而有伽陀，今與夜叉眾同屬魔天眾，而次於夜叉之後。如是改定
LC05n0005_p0315a07║舊刻大本卷數先後如次：
LC05n0005_p0315a08║．佛所說誦
LC05n0005_p0315a09║卷四十一（五十四至六十二經）　卷三十二　卷三十三　卷三十四　卷三十五　卷
LC05n0005_p0315a10║四十七　卷三十七　卷六　卷七　卷三十一
LC05n0005_p0316a01║．八眾誦
LC05n0005_p0316a02║卷三十八　卷三十九　卷四十　卷四十六　卷四十二　卷四　卷四十四　卷四十五
LC05n0005_p0316a03║　卷三十六　卷二十二　卷四十八（首三經與卷二十二末九經倒置見前表）　卷四十
LC05n0005_p0316a04║九　卷五十
LC05n0005_p0316a05║佛所說誦自卷四十一至卷三十五前十經皆依別譯之次序釐定。卷三十五後半，卷
LC05n0005_p0316a06║四十七與三十七二卷餘文，姊崎別為四品，屬諸八眾誦，另以三十八卷下文為頌偈
LC05n0005_p0316a07║誦。然據《大論》，八眾即是頌偈，今依姊崎考定次第而別入諸佛說誦。第六卷前
LC05n0005_p0316a08║半，姊崎題羅陀品入五蘊誦，今考《大論》所引摩呾理迦五蘊誦中無此，故入諸佛所
LC05n0005_p0316a09║說誦。又卷六後半卷七及卷三十一，姊崎以為小品集成而無所屬，今詳其性質正同佛
LC05n0005_p0316a10║所誦，故並以入之。由是佛所說誦文義極為繁雜。姊崎嘗判為迦葉等三十一品，以其
LC05n0005_p0316a11║無所確據，不從。
LC05n0005_p0316a12║依《別譯雜含》八眾誦列八眾次第，一沙門（比丘）、二魔（波旬）、三帝釋、
LC05n0005_p0316a13║四剎帝利、五婆羅門、六梵天、七沙門（比丘尼）、八尊者眾（婆耆沙）、九天女天
LC05n0005_p0317a01║子眾、大魔眾（夜叉鬼神），此與《大論》卷三文不合。但《大論》或從世俗義類，
LC05n0005_p0317a02║故首王眾，又略魔而云燄摩天，此不必即指經文次第也。又勘《大論》八十五云，若
LC05n0005_p0317a03║諸苾芻天摩等眾是所為說，如結集品。此敘八眾首舉苾芻，次及天魔，大同別譯。其
LC05n0005_p0317a04║後次第既不可詳，今即暫依別譯編次不改。（《五分律》五十四釋《雜含》以比丘、
LC05n0005_p0317a05║比丘尼、優婆塞、優婆夷、天帝釋、魔、梵天為次。現存巴利文《雜含》第一有《頌
LC05n0005_p0317a06║品》以天、天子、拘薩羅——即王眾、魔、比丘、尼、梵天、婆羅門、婆耆沙——即
LC05n0005_p0317a07║尊者眾、林——即魔神眾、夜叉、帝釋為次。蓋小乘各部所傳《四阿含》每每以編次
LC05n0005_p0317a08║異序為區別也。）
LC05n0005_p0317a09║（另考《大論》卷十六謂思擇諸法有二種：一思擇素呾纜義，二思擇伽他義。思擇
LC05n0005_p0317a10║素呾纜義如《攝事分》及菩薩藏教授中當廣說。思擇伽他義復有三種：一者建立
LC05n0005_p0317a11║勝義伽他，二者建立意趣伽他，三者建立體義伽他故。《雜含》有伽他之八眾
LC05n0005_p0317a12║頌，其本母不詳於《攝事分》，然另有解詳於思所成地。自《論》十七卷以下舉
LC05n0005_p0317a13║體義伽他九十一頌，幾全為《雜含》之文，又盡攝《雜含》八眾誦一切伽他之
LC05n0005_p0318a01║義。自來解者不審所出，則但隨文散釋而止，乃至體義一名亦莫得的解。實則就
LC05n0005_p0318a02║伽他自體建立即為體義，此謂體即義，正與上二類伽他以勝即義與意趣即義
LC05n0005_p0318a03║為名者大同也。論文自惡至得義凡十三類，直就經文引伽他為釋，十四論議
LC05n0005_p0318a04║則於雜藏《法句經》中依據各品擇引一二頌例以類其餘，故文似略而攝無不
LC05n0005_p0318a05║盡。）
LC05n0005_p0318a06║總結前說，舊刻經文卷次應改順如下，而後其文可讀，其義可詳。
LC05n0005_p0318a07║（五取蘊誦第一（五卷））卷一　卷十　卷三　卷二　卷五　（六處誦第二（五卷））卷八～卷九　卷四十三　卷十一　卷十三　（緣起誦第三（二卷餘））卷
LC05n0005_p0318a08║十二　卷十四～卷十五（一～一九（食誦第四）又二〇～（諦誦）二七、又二八～末）～（界誦第六（一卷餘））第十六（一～八
LC05n0005_p0318a09║九、又九〇～末）～（佛弟子所說誦第七（四卷））卷十七～卷十八～卷十九～卷二十～卷二十一　（佛所說誦第八（九卷半））卷四十一（五
LC05n0005_p0318a10║十四～末）卷三十二～卷三十三～卷三十四～卷三十五　卷四十七　卷三十七
LC05n0005_p0318a11║　卷六～卷七　卷三十一（念住等誦第九（八卷半））（缺卷）～卷二十四（缺卷）～卷二十六～卷二十七～卷二十
LC05n0005_p0318a12║八～卷二十九～卷三十　卷四十一（一～五十三）（八眾誦第十（十三卷））卷三十八～卷三十九～卷四十
LC05n0005_p0318a13║　卷四十六　卷四十二　卷四　卷四十四～卷四十五　卷三十六　卷二十二　卷四
LC05n0005_p0319a01║十八～卷四十九～卷五十（此中卷次舊刻排列無誤者，全經五十卷中僅十二卷而
LC05n0005_p0319a02║已。）
LC05n0005_p0319a03║
LC05n0005_p0319a04║四　附論《雜阿含經本母》
LC05n0005_p0319a05║佛說契經結集流布，莫先於《阿含》，亦莫信於《阿含》。佛滅未千年（我國苻
LC05n0005_p0319a06║秦至劉宋時），四《阿含》全文相繼傳譯。譯者狃於所習，惟以備數三藏，而不能言
LC05n0005_p0319a07║其關涉大小宗義之要。由是學者判屬小經，鄙為始教，未嘗有一著述闡發幽微，遂於
LC05n0005_p0319a08║義學絕無影響。唐代新翻《婆沙》、《俱舍》，聲聞法相蔚為鉅觀，而當時譯侶博如
LC05n0005_p0319a09║光、寶，於其典據依然漠置，故註疏每每不悉經文，支離其說。（此觀日僧法幢《俱
LC05n0005_p0319a10║舍稽古》所指斥者，可知）至於基測諸師專心方廣，益輕《阿含》而不習。以此因
LC05n0005_p0319a11║緣，即係奘師所翻，即在法相本典，煌然具載十餘卷《雜阿含經本母》之文，而譯者
LC05n0005_p0319a12║註者殆無一人能辨，以至要義幽沉亙千二百七十六年（論文於貞觀二十二年譯訖）。
LC05n0005_p0319a13║古學久荒，甚可傷也。
LC05n0005_p0320a01║奘譯《雜阿含經本母》惟何？即《瑜伽師地論．攝事分》之大分是（自八十三卷
LC05n0005_p0320a02║至九十八卷）。何以知之耶？曰：此十餘卷論文陳義繁廣，僅有攝頌判其段落，而相
LC05n0005_p0320a03║承次第極難明瞭。近年《瑜伽倫記》歸自東瀛，其後數十卷注解為舊疏中獨存之說，至
LC05n0005_p0320a04║可珍重，然其總釋《攝事分》云：
LC05n0005_p0320a05║「雖辨異門種種文義，未明文義所依本藏，故次第五明《攝事分》，謂於此分將
LC05n0005_p0320a06║三藏教攝所說行攝等事故云也。此分具辦三藏，先解契經云云。」
LC05n0005_p0320a07║此謂將教攝事，而不詳事之所自出；又謂先解契經，而不詳契經是何種，以是逐
LC05n0005_p0320a08║文解義，類皆膚泛不得邊際，資益于讀者甚微。今試求諸《大論》本文而得其意。
LC05n0005_p0320a09║《論文》八十五謂攝事即攝素呾纜事等。素呾纜二十四契經、謂別解脫經（戒
LC05n0005_p0320a10║本）、四阿笈摩經，聲聞相應經、大乘相應經（此二即十二分教雜藏）等，從此即依
LC05n0005_p0320a11║四種契經本母（摩呾理迦）決擇佛說云云。《論》九十八末又謂如是略引隨順此論諸
LC05n0005_p0320a12║經宗要本母云云。依此兩文可見：
LC05n0005_p0320a13║一、《論》八十五至九十八共十四卷，乃引本母之文。
LC05n0005_p0321a01║二、別解脫經本母別見於後，故此十四卷應是引餘三類經本母。
LC05n0005_p0321a02║三、論說諸經以《雜阿含》即相應之教為主，餘經皆云「即彼相應教復以餘相說云
LC05n0005_p0321a03║云」故引本母應先之以《雜阿含經本母》。
LC05n0005_p0321a04║四、論說《雜阿含》相應次第為九，所謂蘊界處等，與後文所引本母大段相同，兩
LC05n0005_p0321a05║者應尤有關合。
LC05n0005_p0321a06║由此取宋譯《雜阿含經》與論文對校，以經錯簡過多，不無困難，然前後推尋，
LC05n0005_p0321a07║論文畢十四卷，經文亦畢二十二卷，而後恍然《瑜伽》之文純引《雜含本母》無可疑
LC05n0005_p0321a08║也。《雜含》結集以義為部類，每一類中出經千百，亦但義類相同，諸經並無次第。
LC05n0005_p0321a09║至於本母，就義決擇，或一門以釋多經，又或多門以釋一經，文段次第更為難知。然
LC05n0005_p0321a10║今以經文相貫，乃見論文若網在綱有條不紊也。次列經論對勘詳表以證此說。（《雜
LC05n0005_p0321a11║含》中異義之類名皆別釋於《集異門分》，此分應亦有本母原文也。）
LC05n0005_p0321a12║【大論攝事分】【雜阿含經】
LC05n0005_p0321a13║⊙行擇攝第一（總頌十一聚）⊙五取蘊誦第一
LC05n0005_p0322a01║（一）界等十一門卷一第一無常等經（經名依結頌，下同。）至二十一味經。惟論第一第四第八三門無經文，疑佚。
LC05n0005_p0322a02║（二）略教等十一門卷一二十二使經至三十六說法師經。惟論九十兩門無經。二十七、二十九兩經無論。
LC05n0005_p0322a03║（三）想行等十門卷一三十七八輸屢那經。卷十第一無明經至第七闡陀經。依論，第五六兩經顛倒，應改正。
LC05n0005_p0322a04║（四）速通等十門卷十第八應說經至十七責諸想經。
LC05n0005_p0322a05║（五）因等六門卷三第一生滅經至第六優陀那經。
LC05n0005_p0322a06║（六）斷支等七門卷三第七受經至七十羅漢經。惟第十八經無論。
LC05n0005_p0323a01║（七）二品等八門卷三七十一知法經至八十三富樓那經。
LC05n0005_p0323a02║（八）二智等四門卷三八十四至末竹園等經。卷二第一非我經至第四十六經。惟論第一門無經。
LC05n0005_p0323a03║（九）諍等七門卷二第五我經至十四陰世食經。
LC05n0005_p0323a04║（十）無厭患等八門卷二第十五信經至二十四陰等經。惟十九二十兩經無論。
LC05n0005_p0323a05║（十一）少欲等十門卷二第二十五陰根經至三十一我慢經。惟二十七至三十經無論。卷五第一波多羅十問經至第九薩遮經。
LC05n0005_p0323a06║⊙處擇攝第二（總頌初）（後八聚）⊙六處誦第二
LC05n0005_p0324a01║（一）安立等十門卷八第十無常等經（此下經名無頌可據，但依義舉。又多從姊崎正治所定。）至六十二比丘經。依論，經文次序有顛倒。四十五至六十經無論。論第八門，及以下廣業，未詳所釋經文。
LC05n0005_p0324a02║（二）無智等十門卷八六十二比丘經至八十七大海經。八十八至九十三經，無論。
LC05n0005_p0324a03║（三）道不同等八門卷八九十四道跡經。又九十七至百十一取等經。九十五六經無論。又卷九第一經至第九淨乞食住經。
LC05n0005_p0324a04║（四）離欲等七門卷九第十毘舍離經至五十七魔鉤等經。十二經，又十七至四十經，四十二至五十四經，五十八至六十五經，皆無論。論第三門經未詳。
LC05n0005_p0325a01║（五）因同分等九門卷九六十六純陀經至七十四魯醯遮經。六十九經無論。論第七門經未詳。
LC05n0005_p0325a02║（六）唯緣等十二門卷四十三第一波羅延經第十四灰河經。第二經次序不順，第八經無論。卷十一第一手聲喻經。第二經無論。
LC05n0005_p0325a03║（七）上貪等十二門卷十一第三難陀經至第十諸根修經。卷十三第一六六法經至第五不樂著經。
LC05n0005_p0325a04║（八）一住等十三門卷十三第六鹿紐經至六十二六常行經。第七經，又十一等多經無論。論第十二三門經未詳。
LC05n0005_p0326a01║⊙緣起食諦界擇攝第三（總頌前後九聚）
LC05n0005_p0326a02║（〔緣起四聚〕）（⊙緣起誦第三）
LC05n0005_p0326a03║（一）立等九門卷十二第一種樹經至十一甚深經。
LC05n0005_p0326a04║（二）異等七門卷十二第十二痴慧經至二十一玷牟留經。
LC05n0005_p0326a05║（三）觸緣等八門卷十四第一浮彌經至第九茂師羅經。
LC05n0005_p0326a06║（四）有滅等六門卷十四第十沙門婆羅門經至二十九思量經。十六經無論。卷十五首至十六經。
LC05n0005_p0326a07║〔食一聚〕⊙食誦第四
LC05n0005_p0326a08║安立等六門卷十五十七食經至二十四苦聚經。
LC05n0005_p0327a01║〔諦一聚〕⊙諦誦第五
LC05n0005_p0327a02║如理等十二門卷十五二十五轉法輪經至六十六盲龜經。內二十七至三十四經無論。卷十六首至三十九經。又六十至六十二經。餘無論。
LC05n0005_p0327a03║〔界四聚〕⊙界誦第六
LC05n0005_p0327a04║（一）總義等四門卷十六九十一諸界經，至七十九不信等經。
LC05n0005_p0327a05║（二）光等七門卷十七第五瞿師羅經。論第二門以下經文未詳。
LC05n0005_p0327a06║（三）受等自性等九門卷十七第十一三受經至二十六禪思經。二十七八經無論。
LC05n0005_p0328a01║（四）受等二生起等七卷十七二十九受集等經至三十六見第一經。論五六七門無經。
LC05n0005_p0328a02║⊙菩提分法擇攝第四⊙念住等誦第九
LC05n0005_p0328a03║〔念住四聚〕
LC05n0005_p0328a04║（一）沙門等八門（此當經本卷二十三舊佚）
LC05n0005_p0328a05║（二）安立邊際等五門卷二十四首至第九射聚觀（經）。論四五門經文未詳。
LC05n0005_p0328a06║（三）先根等六門卷二十四十一不善根經至十九四果經。
LC05n0005_p0328a07║（四）邪師等八門卷二十四二十緣幢師經至四十九波羅提木義經。論七八門經文未詳，疑佚。
LC05n0005_p0328a08║〔正斷神足一聚〕五門（此當經本卷二十五，舊佚）
LC05n0005_p0329a01║〔五根一聚〕五門初二門經文佚。卷二十六十三堂閣喻經至二十六五根利滿經。
LC05n0005_p0329a02║〔五力一聚〕六門卷二十六二十八至三十九二力經。又四十六至五十一四力經。又七十八至八十一自在王力經。又七十三八力經。六十三十力經。八十二無畏智生經。
LC05n0005_p0329a03║〔覺支一聚〕七門卷二十六八十三起退覺支經以下。卷二十七第二七覺經至十一輪王經。又三十至五十八不淨觀經。論第六門經文未詳。
LC05n0005_p0329a04║〔八聖道一聚〕四門卷二十八二十三五蓋經。三十一至五十二一法經。二十二正見淨經。七十六二正見經。五十三至六十三非法是法等經。九十五至九十七沙門經。卷二十九首七經。
LC05n0005_p0330a01║〔息念一聚〕卷二十九第八修安般念經。以下經序錯亂，為十五、九至十四、十七、二十四、十八、二十三經。論末門經文未詳。
LC05n0005_p0330a02║〔學一聚〕五門卷二十九、二十六經、三十二經，三十五經。論三十五門經文未詳。
LC05n0005_p0330a03║〔證淨一聚〕五門卷三十第五不壞淨經。第七經，十九至二十九四人命終經以下。
LC05n0005_p0330a04║檢表應知《瑜伽》徵引《本母》之文或有未盡，然其舊構梗概已具。研尋獲此，
LC05n0005_p0331a01║裨益甚多，舉要而談凡有四義：佛師弟語展轉傳來為阿笈摩，實乃三乘共教，不同台
LC05n0005_p0331a02║賢臆斷局限小宗，此由《瑜伽》之引《本母》證成決定，是一義也。《瑜伽》事教乃
LC05n0005_p0331a03║在《雜含》，所舉契經存有部說，此亦從《本母》引文而見，是二義也。《雜含》舊
LC05n0005_p0331a04║譯部別未詳，今由《本母》釐正次第，勘為同本，研究有資，是三義也。治《瑜伽》
LC05n0005_p0331a05║學如何溯源毗曇，昔日轍亂塗紛，未聞南指，今由《本母》證知《瑜伽》毗曇同其宗
LC05n0005_p0331a06║據，可從《雜含》綸貫餘教，又可依《本母》通餘毗曇，於是大小論議源流具見，是
LC05n0005_p0331a07║四義也。有此四義，故以《本母》介紹諸《瑜伽》學者。
LC05n0005_p0331a08║
LC05n0005_p0331a09║（原載一九二四年十二月《內學》第一輯）
LC05n0005_p0331a10║
LC05n0005_p0331a11║
LC05n0005_p0331a12║
LC05n0005_p0331a13║