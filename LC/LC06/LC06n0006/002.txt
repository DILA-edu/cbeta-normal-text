LC06n0006_p0010a01║
LC06n0006_p0010a02║
LC06n0006_p0010a03║契丹大藏經略考
LC06n0006_p0010a04║
LC06n0006_p0010a05║山西大同大華嚴寺有契丹「薄伽教藏」遺構，乃契丹重熙年間所建以庋藏新刻藏
LC06n0006_p0010a06║經者。金天眷初，補葺經本，至大定二年方訖，雲中段子卿撰碑記其事，略曰：
LC06n0006_p0010a07║「……異哉，佛之教化若此以大興，教之簡牘亦從而浸廣，故纂成門類，印造頒
LC06n0006_p0010a08║宣，派而別之，則有大小權實頓漸偏圓顯密之類分焉。遂使都城郡郭山方蘭若，
LC06n0006_p0010a09║凡有僧尼佛像之所往往聚而藏之，以其廣大悉備故謂之教藏。至大唐咸通間，沙
LC06n0006_p0010a10║門從梵者集成《經源錄》以記敘之。其卷帙品目首末次第，若網在綱，有條而不
LC06n0006_p0010a11║紊，可使後人易為簽閱爾。及有遼重熙間，復加校正，通製為五百七十九帙，則
LC06n0006_p0010a12║有《太保大師入藏錄》具載云云。今此大華嚴寺往昔以來亦有此教典矣。至保大
LC06n0006_p0010a13║末年，伏遇本朝大開正統，天兵一鼓，都城四陷，殿閣樓觀俄爾灰之，唯齊堂廚
LC06n0006_p0011a01║庫寶塔經藏洎守司徒大師影堂存焉。至天眷三年閏六月間，則有眾中之尊者僧錄
LC06n0006_p0011a02║通悟大師……洎首座義普上座德祚等因遊歷於遺址之間，……禮於藥師佛壇，乃
LC06n0006_p0011a03║睹其薄伽教藏，金碧嚴麗，煥乎如新，唯其教本錯雜而不完，考其編目遺失者過
LC06n0006_p0011a04║半。遂潛運於悲心，庶重興於素教。將棄其遺本，愍家之舊物；擬補以新經，慮
LC06n0006_p0011a05║字之訛錯。抽繹再三，皆不若擇其一同者補而全之。俄而具以其事言於當寺沙門
LC06n0006_p0011a06║惠志、省涓、德嚴三人焉。……然後遍歷乎各州城邑鄉村岩谷之間，驗其缺目，
LC06n0006_p0011a07║從而採之，或成帙者，或成卷者，有聽贖者，有奉施者。朝尋暮閱，曾不憚其
LC06n0006_p0011a08║勞；日就月將，益漸盈其數。歲歷三周，迄今方就。其卷軸式樣新舊不殊，字號
LC06n0006_p0011a09║詮題後先如一，此不亦艱哉？……」
LC06n0006_p0011a10║此文敘契丹藏經處，著語不多，但於其開雕始末，卷帙類分，乃至文字校訂，莫
LC06n0006_p0011a11║不有重要之啟示。若據以參稽舊說，致意條疏，則契丹藏經之久佚於人間者，廬山真
LC06n0006_p0011a12║面，未嘗不可以想像得之。今試為考定數事如次：
LC06n0006_p0011a13║其一，契丹大藏經始雕於重熙初年，其後續有增修，迄咸雍時乃完成五百七十九
LC06n0006_p0012a01║帙。——契丹以聖宗太平元年（公元一〇二一）得宋刻大藏之贈送，繼即仿刻《大般
LC06n0006_p0012a02║若》等經版。華嚴寺碑謂興宗重熙間（一〇三二～）編纂一切經目，當是進而開雕
LC06n0006_p0012a03║全藏之始。契丹僧覺苑《大日經義釋演密鈔》卷一云，「洎我大遼興宗御字，志宏藏
LC06n0006_p0012a04║教，欲及遐邇，敕盡雕鎪」。與此吻合，可為佐證。全藏於何時刊成，雖無明文記
LC06n0006_p0012a05║載，然華嚴寺薄伽教藏遺構之南樑，近時發現墨銘云：「維重熙柒年歲次戊寅，玖月
LC06n0006_p0012a06║甲午朔拾五日戊申午時建。」據此確定薄伽教藏興築於重熙七年（一〇三八）。其
LC06n0006_p0012a07║時全藏刊版當已告一段落。下迨道宗，兼弘五教，於全藏中補入遺編新著甚多。其有
LC06n0006_p0012a08║年代可考者，如一行撰《大日經義釋》十四卷於清寧五年（一〇五九）入藏《釋摩
LC06n0006_p0012a09║訶衍論》十卷於清寧八年（一〇六二）入藏，非濁撰《往生集》二十卷於清寧九
LC06n0006_p0012a10║年（一〇六三）入藏等，皆是。此外，《大宗地玄文本論》二十卷《蘇悉地羯羅供
LC06n0006_p0012a11║養法》三卷、行琳集《釋教最上乘秘密藏陀羅尼集》三十卷、思孝集《一切佛菩薩
LC06n0006_p0012a12║名集》二十二卷等，亦在其列，都計二十餘帙。至咸雍四年（一〇六八）暘台山清
LC06n0006_p0012a13║水院募印藏經，已有五百七十九帙，自後記載即舉此成數為言，蓋不再有所增補
LC06n0006_p0013a01║也。華嚴寺碑謂重熙編目通製為五百七十九帙者，殆隨順後來完編之數而言之耳。
LC06n0006_p0013a02║其二，契丹大藏經兼收貞元釋教錄各經四十三帙，宋代新譯各經三十帙。——大
LC06n0006_p0013a03║藏經之編次以《開元入藏錄》為一大刊定，唐宋寫刻經卷莫不奉為準繩。但貞元續錄
LC06n0006_p0013a04║各經之寫本原在燕晉一帶流行，契丹刻藏資取甚易。《演密鈔》謂興宗志宏藏教，
LC06n0006_p0013a05║敕盡雕鎪，須人詳勘，覺苑承旨與聞校事，華嚴寺碑亦謂重熙時編目就《貞元一切經
LC06n0006_p0013a06║源品次錄》復加校正，詳見《太保大師入藏錄》云云。所謂太保大師者，即覺苑其人
LC06n0006_p0013a07║也。契丹刻藏之初意在求其詳備，覺苑編目又以《經源錄》為衡，是則大藏經中兼
LC06n0006_p0013a08║收《貞元錄》各籍殆無疑義。據恒安《保大續貞元釋教錄》所載，《經源錄》乃循從
LC06n0006_p0013a09║《貞元入藏錄》之作，綜合開貞兩代諸經，糅成一體，此與宋刻大藏專以《開元錄》
LC06n0006_p0013a10║為主者，次序齟齬，對勘匪易。契丹刻藏模擬宋雕而應用此書，自深感其不便。覺苑
LC06n0006_p0013a11║編目復加以校正者，當係析出《貞元錄》續收諸籍，彙列於開元各經之後。考其次
LC06n0006_p0013a12║序，則應依《貞元錄》卷首總序，初列《四十卷華嚴經》，次為唐玄宗肅宗代宗三朝
LC06n0006_p0013a13║新譯，末為《大佛名經》等，更附入《華嚴經論》、《千臂千缽經》、《有部毗奈
LC06n0006_p0014a01║耶》諸事等籍，凡有四十三帙，略與《保大續貞元錄》所列相同。此徵諸高麗文宗因
LC06n0006_p0014a02║得契丹大藏印本而補刻麗刻四十餘帙之內容，可信其必然也。復次，契丹大藏全部
LC06n0006_p0014a03║都計五百七十九帙，今合開元貞元兩錄諸經，不過五百二十餘帙。此外數十帙，究為何
LC06n0006_p0014a04║書歟？考宋刻大藏咸平時所印即已有隨藏添賜之宋代新譯三十帙，其天禧時印本贈
LC06n0006_p0014a05║於契丹者，自亦有之，則契丹賡續刊版，不應不兼收此三十帙於內。契丹道宗時，僧
LC06n0006_p0014a06║道𭮨撰《顯密圓通成佛心要集》，推崇準提陀羅尼，以為總攝諸部之要，詳開十門，
LC06n0006_p0014a07║證成所說，引據之密典有《最上大乘莊嚴寶王經》、《普賢陀羅尼》、《聖六字陀羅尼》、
LC06n0006_p0014a08║《最上大乘金剛大教寶王經》等，皆宋代新譯刻本在隨藏添賜之三十帙以內者。道𭮨
LC06n0006_p0014a09║書末並言「天祐皇帝（道宗）率土之內流通二教」云云，是則此三十帙新書必已於道
LC06n0006_p0014a10║宗時入藏流行，乃易資取以為參證也。契丹大藏於開貞兩錄諸經以外兼收宋譯，所餘
LC06n0006_p0014a11║卷帙，為數無幾，當即純為拾遺新編之籍，由此想像大藏內容，亦易得其全貌矣。
LC06n0006_p0014a12║其三，契丹大藏經卷帙品次乃至文字校訂大體遵從宋藏之天禧時印本。——契丹
LC06n0006_p0014a13║因宋刻大藏天禧本之輸入而後開雕藏經，其校訂以天禧本為主要資料可不俟言。此宋
LC06n0006_p0015a01║藏天禧本乃曾經再校者，改刻之處極多，大非宋藏初印本可比。舉其一例，如宋藏初
LC06n0006_p0015a02║印本《放光般若經》原為二十卷兩帙，而天禧本改刻成三十卷三帙，以致全藏編號自
LC06n0006_p0015a03║「芥」字以次全體差違。華嚴寺碑謂薄伽教藏經本散佚，必蒐求舊物補之，而後字號
LC06n0006_p0015a04║詮題始終如一。蓋當時已有崔氏募刻之新版藏經，大體覆宋藏初印之本，帙號參差，
LC06n0006_p0015a05║不能彌補，故云爾也。其次，據高麗大藏校註所出各本之異點觀之，契丹藏經改正
LC06n0006_p0015a06║卷帙品次之處，猶有勝於宋藏天禧本者。例如《月燈三昧經》之分品，《賢愚經》之
LC06n0006_p0015a07║改正品次，《五佛頂三昧陀羅尼經》四卷之改為五卷，《修行道地經》七卷之改為六
LC06n0006_p0015a08║卷等，皆契丹大藏所獨異，或者其據乃在《經源錄》耶？審若是，今存《至元法寶勘
LC06n0006_p0015a09║同錄》中猶多依據《經源錄》之處，殆亦由當時所見契丹大藏展轉得之也。至於契丹
LC06n0006_p0015a10║大藏文字校訂，堪稱精當。蓋燕晉間舊有一切經寫本，契丹僧人希麟、行均等，先後
LC06n0006_p0015a11║為之音釋。行均之作名《龍龕手鑑》於寫本俗訛之字，改正尤多。後來開雕全藏，
LC06n0006_p0015a12║取材諸籍，宜其校訂易於為力矣。華嚴寺碑謂補以新經慮字訛錯，金大定初崔氏刻藏
LC06n0006_p0015a13║一以覆版出之，亥豕魯魚，在所不免，相形見絀，亦當然之事也。
LC06n0006_p0016a01║趙宋一代大藏經刻本，遍海內外計之，不下十餘種，近二十年來，發見殆盡。其
LC06n0006_p0016a02║無殘篇可得以致內容難詳者，僅一契丹大藏而已。今因華嚴寺碑文所記，略加考定，
LC06n0006_p0016a03║見其一斑。若求詳備，固有俟於異日新資料之出現矣。
LC06n0006_p0016a04║
LC06n0006_p0016a05║
LC06n0006_p0016a06║
LC06n0006_p0016a07║
LC06n0006_p0016a08║
LC06n0006_p0016a09║
LC06n0006_p0016a10║
LC06n0006_p0016a11║
LC06n0006_p0016a12║
LC06n0006_p0016a13║
LC06n0006_p0017a01║
LC06n0006_p0017a02║
LC06n0006_p0017a03║
LC06n0006_p0017a04║
LC06n0006_p0017a05║
LC06n0006_p0017a06║
LC06n0006_p0017a07║
LC06n0006_p0017a08║
LC06n0006_p0017a09║
LC06n0006_p0017a10║
LC06n0006_p0017a11║
LC06n0006_p0017a12║
LC06n0006_p0017a13║
LC06n0006_p0017a14║
LC06n0006_p0017a15║
LC06n0006_p0018a01║
LC06n0006_p0018a02║
LC06n0006_p0018a03║
LC06n0006_p0018a04║
LC06n0006_p0018a05║
LC06n0006_p0018a06║
LC06n0006_p0018a07║
LC06n0006_p0018a08║（原載一九五〇．一二《現代佛學》）
LC06n0006_p0018a09║
LC06n0006_p0018a10║
LC06n0006_p0018a11║
LC06n0006_p0018a12║
LC06n0006_p0018a13║