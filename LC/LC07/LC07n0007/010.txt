LC07n0007_p0279a01║摩訶衍寶嚴經講要
LC07n0007_p0280a01║經典簡介
LC07n0007_p0280a02║今講《寶積》，用晉譯《摩訶衍寶嚴經》，此經一卷，為後來大部《寶積》之源泉
LC07n0007_p0280a03║（要義如寶，聚集為積，故名為寶積也）。自龍樹著述（《智論》、《菩提資糧論》）至於寂天之書，
LC07n0007_p0280a04║莫不引據（龍樹至寂天相去六七百年），足證其為大乘中最古最要之籍。又在中土，從後漢始
LC07n0007_p0280a05║有譯事以來，直至趙宋罷譯之際，疊經翻傳，又足證其流行之盛且久。現存譯本尚有四
LC07n0007_p0280a06║種，初名《摩尼寶經》為後漢支讖（與安世高同時）所譯。
LC07n0007_p0280a07║次即現用之本，已失譯人，錄家附之晉錄，觀其筆致與術語，出於西晉無疑。三名
LC07n0007_p0280a08║《大寶積經》，即普明菩薩會，亦失譯，附姚秦錄，編於《大寶積經》四十三會（大寶積共
LC07n0007_p0280a09║四十九會）。四名《大迦葉問大寶積正法經》，文句略繁，共有五卷，為趙宋施護等譯。四
LC07n0007_p0280a10║譯詳略各異，蓋愈晚出愈增繁也。
LC07n0007_p0280a11║今講取《瑜伽論菩薩地．抉擇分》釋文與經配合。瑜伽但有解釋，不牒經本，對勘
LC07n0007_p0280a12║四譯，唯晉譯結構差近，故取用之。
LC07n0007_p0280a13║又此經現有梵文孤本一種，俄人得之於于闐，藏其國學士院中，帝俄時男爵鋼和泰
LC07n0007_p0281a01║講學吾國北庠，取校西藏譯本付印，名《大寶積經迦葉品》（商務印書館出版），但梵藏本
LC07n0007_p0281a02║皆晚出，勘同宋譯，不能全符《瑜伽》釋文，僅足為參證之資耳。此外元魏菩提留支譯
LC07n0007_p0281a03║有釋論一種，名《大寶積經論》，凡四卷，不詳作者，譯文亦錯亂拙劣。
LC07n0007_p0281a04║西藏藏經中同有此本，題安慧作，覈其體例，乃依《瑜伽》配合經文詳為之解，家
LC07n0007_p0281a05║法井然，或真是安慧之作也。鋼氏亦以魏譯對勘印行，惜不嫺漢文，對照之處，錯謬不
LC07n0007_p0281a06║少，但亦可供參考。
LC07n0007_p0281a07║《瑜伽論》詳釋此經者，以其能略舉菩薩藏中所有教授也。（釋係舊文，彌勒、無著集
LC07n0007_p0281a08║之，亦猶《雜含》本母之例）。教授與教誡，為佛說法之通例，大抵教誡詳於律，禁止所行，
LC07n0007_p0281a09║通常以之屬於消極方面；教授重在法，獎勵所行，通常以之屬於積極方面。實則教授中
LC07n0007_p0281a10║亦三學（戒定慧）具足，如何使此三學清淨，正屬教授之事。
LC07n0007_p0281a11║大乘教授，既繁且廣，唯此經條列為十六門，最為簡要。亦猶戒本廣之有二百五十
LC07n0007_p0281a12║條，約其要義，乃具於諸惡莫作一頌耳。
LC07n0007_p0281a13║十六門教授列名，詳見於《瑜伽釋》，凡分三段：初五門為敘論，說菩薩行之品類
LC07n0007_p0282a01║差別。一知菩薩邪行，二知菩薩正行，三知菩薩正行勝利，四知菩薩正行中所安立之法
LC07n0007_p0282a02║行平等行善行法住行等相，五知於菩薩起信譬喻相。
LC07n0007_p0282a03║次八門為正宗，說菩薩行之自性。一知菩薩正行中安立所學，二知聲聞菩薩所學殊
LC07n0007_p0282a04║勝差別，三知菩薩學以致用而為世出世間利益他事，四知菩薩藏教授中聲聞所學，五知
LC07n0007_p0282a05║非善學沙門，六知善學沙門，七知住世俗律儀者，八知住勝義律儀者。
LC07n0007_p0282a06║後三門為結論，說菩薩教授所依。一知佛說調伏方便，二知諸佛密意語，三知佛說
LC07n0007_p0282a07║教授有勝解果。此三段中敘結兩段，文義易了，略而不講，今但於正宗一段詳闡發之。
LC07n0007_p0282a08║第一門
LC07n0007_p0282a09║正宗分經文初門「是故迦葉菩薩，欲學此《寶嚴經》者，當正觀諸法」云云。上文
LC07n0007_p0282a10║已明此經為大乘學之樞要，今更總略其義為一句曰：正觀諸法。正觀即真實觀，即中道
LC07n0007_p0282a11║觀，能正觀諸法，則大乘學之一切要義畢在，此即寶積法門之總持也。
LC07n0007_p0282a12║學有次第，菩薩之學，先當具足法住，法即十法行，乃依法而住矣。詳釋之，則
LC07n0007_p0283a01║一面於聲聞乘相應經典據世俗諦道理所說者，知為言說解釋，非是了義，不應如言取以
LC07n0007_p0283a02║為依，但善巧通達，而複超出。又一面於大乘相應經典，契合甚深空性道理，與世俗勝
LC07n0007_p0283a03║義二諦道理所說了義相應者，如理正勤修學，是即名為正修中道勝行，由此正法能貫
LC07n0007_p0283a04║穿十三中道行故。十三中道行，即《辯中邊論》之十五中道行，《中邊》據此經而開合
LC07n0007_p0283a05║之，釋亦略異，可以對勘而明也。十三中道行者：
LC07n0007_p0283a06║第一為貫穿補特伽羅空性。經文謂不觀我人壽命，是為中道真實觀法。此中補特伽
LC07n0007_p0283a07║羅，即指有情眾生我人壽者命者等，於此而空，乃空之最初步，中道行由此而入。補特
LC07n0007_p0283a08║伽羅空性由一種相不可得所顯。云何不可得？謂於佛說之種種事上我不可得也。事有三
LC07n0007_p0283a09║類，一有情事，即五蘊，佛說五蘊有情不相離故，有情以五蘊成身故。二彼差別事，彼
LC07n0007_p0283a10║謂五蘊，各從其類，有十八界，即有情差別事也。三彼受用事，謂有情內有能受用之六
LC07n0007_p0283a11║根，外有所受用之六塵，如是內外相關之十二處，即有情受用事也。佛就有情分說蘊、
LC07n0007_p0283a12║界、處，但於此等法內外中間徧尋愚夫所執之實我（人壽命等）悉不可得。是即中道
LC07n0007_p0283a13║行，亦為人空最初之門也。
LC07n0007_p0283a14║第二貫穿補特伽羅無我性。經文謂不觀色有常無常，乃至不觀我有常無常，亦複不
LC07n0007_p0284a01║觀地水火風有常無常，是謂中道真實觀法。此由一相可得所顯。小乘愚夫為破實我故，
LC07n0007_p0284a02║執蘊處界三事為常住緣生法，今正觀彼常性不可得，而與彼相異之無常性相可得，此即
LC07n0007_p0284a03║補特伽羅無我觀也。
LC07n0007_p0284a04║第三貫穿法空性。上說無常性相，隨順涅槃，以為可得，但仍不可執作實有，故繼
LC07n0007_p0284a05║說此法空性也。經云「不觀地有常無常」云云，此由一相不可得所顯，謂於蘊界處上，
LC07n0007_p0284a06║愚夫所執實有無常性，若內（即蘊）若外（離蘊）若中間（不即不離蘊）了不可得。蓋依佛說名
LC07n0007_p0284a07║言徧計無常性，仍成執著；今正觀此言說自性是無，即為法空中道觀也。
LC07n0007_p0284a08║第四貫穿法無我性，經云「有常是一邊，無常為二邊」云云，謂此法無我性，由一
LC07n0007_p0284a09║相可得所顯，即法實相。謂彼事上無常性不可得，而聖智所行道理可得（未證得離言性時，
LC07n0007_p0284a10║但於道理中可得），即彼離言自性可得也。但此離言自性，為各別自內體會，而非言語所能
LC07n0007_p0284a11║宣說。如《攝論》喻根本智謂如啞受義，親知而不能言；又如人飲水冷煖，自知難為他
LC07n0007_p0284a12║說，然此自內所得之境，非無有也。
LC07n0007_p0284a13║經於此境又以六相明之，示其與言說自性有異。一者不可自尋思，謂自不能以意言
LC07n0007_p0284a14║指陳此即是此，經文云無色，謂無固定形式可指也。二者不可說示他，經文略，應云無
LC07n0007_p0285a01║示。三者超過色根所行，經云「不可見」（應云非依），謂非色聲等所能類別之，以色聲之
LC07n0007_p0285a02║別亦落抽象也。四者超過一切相，經文略，應云無顯現或無相，謂非一切相所能相也。
LC07n0007_p0285a03║五者超過識所行，經文略，應云無了別，謂非如意識之所了別也。六者超過煩惱所行，
LC07n0007_p0285a04║經云不可得（應云無住），謂離言自性，非煩惱生起之所依也。如是六相，皆離言自性之所
LC07n0007_p0285a05║依，可知法無我性者，自有其積極內容，非概歸消極否定也。此經談空，即以此法無我
LC07n0007_p0285a06║性為據，所餘九種法門，皆此法無我所顯也。
LC07n0007_p0285a07║第五貫穿增益邊。既知法無我性，自能辯別增減。言增益者，此由二相所顯，一者
LC07n0007_p0285a08║差別相之增益，二者自體相之增益。差別自體，皆依法言，法即前蘊等三事也。差別相
LC07n0007_p0285a09║增益者，即於彼蘊等三事，後復次第展轉引生而有八相。一於三事執為常相，以相續似
LC07n0007_p0285a10║一故。二或於彼事執無常相，以緣生起滅故。然彼事實相非常非無常，常無常言皆為增
LC07n0007_p0285a11║益。由增益常為依止故，有第三增益我執，許有個體存在故。以彼增益無常為依止故。
LC07n0007_p0285a12║復有第四增益無我執，許其滅壞空無故，然彼法實相非我非無我（有假名我，無實體我），所
LC07n0007_p0285a13║以我無我執，俱屬增益。
LC07n0007_p0285a14║復由此所分別之常我為依止故，有第五增益能分別不實在心執。反之由無常無我之分
LC07n0007_p0286a01║別為依止故，而有第六增益真實心執。此真實心有決定尋求二類，決定為心，尋求不定為
LC07n0007_p0286a02║思，由此而生徧計所依之意，徧計相應之識。然其實相，無心無思無意無識，故彼真實心
LC07n0007_p0286a03║不真實心之言，皆屬增益。又執真實心為依止故，有第七增益善等能治清淨相等執（經文次
LC07n0007_p0286a04║序顛倒，善法等五種，如次配《論釋》能對治顛倒等清淨法）。反之由執不真實心為依止故，有第八增
LC07n0007_p0286a05║益不善等所治雜染相等執。然彼蘊等實相中，於此能所二邊皆無所有，故能所淨染皆為增
LC07n0007_p0286a06║益。
LC07n0007_p0286a07║如是次第八種差別相，皆於彼彼事上增益所得，菩薩於彼等皆不取（《論釋》作不執著、
LC07n0007_p0286a08║不說，《論》作不勸他執）、亦不稱讚。復次自體相增益者，經云『有者是一邊』云云。謂先
LC07n0007_p0286a09║於蘊等三事執有自體故，而後有常無常等差別相，然此自體不外愚夫徧計所執所有言說
LC07n0007_p0286a10║自性增益。若知彼蘊等唯是言說自性而無實體，則如石女兒本無，何有石女兒書射等事
LC07n0007_p0286a11║耶？
LC07n0007_p0286a12║第六貫穿損減邊。此由一相所顯，謂損減實事。無而謂有是增益邊，有而謂無即損
LC07n0007_p0286a13║減邊。前之增益，乃以所無之自體差別為有，今之損減，則以真實離言自性概歸之滅無
LC07n0007_p0286a14║也。不知離言自性乃真實法無我性，於此起邪勝解（論文綴句有誤，應云於法無我性起邪勝解），
LC07n0007_p0287a01║即是損減事實。此指小乘人等，不辨法無我，以為但於法上無所執之我（即蘊等內外中間不
LC07n0007_p0287a02║能得我，實則仍屬於生無我）由是起邪勝解，執為法無我，以與無常苦空齊觀，謂蘊等實有法
LC07n0007_p0287a03║中，實有此無常苦空無我法。此但法執耳，與真正法無我性相去遠矣。
LC07n0007_p0287a04║大乘謂空法執即由此始，法執空而後離言自性顯。是故經言，『常我是一邊，無
LC07n0007_p0287a05║常無我仍是一邊』，又云『有者是一邊，無者（無我）為二邊也』。尋常所謂無常、無
LC07n0007_p0287a06║我，乃言說自性，佛隨眾生常我等邊見而說。小乘誤解，於此增益，以法中無我為法無
LC07n0007_p0287a07║我，反成法執。必無此法執我（言說自性），即法無自性，而後真為法無我性也。
LC07n0007_p0287a08║中觀學者月稱之徒，謂小乘亦知法無我，瑜伽宗以法無我之有無判大小乘為不合理
LC07n0007_p0287a09║云，此乃不明小乘所謂法無我性，實是人無我性也。月稱不許有離言自性，遂撥無一切
LC07n0007_p0287a10║種（差別）一切法相，與小乘同歸斷滅，無足怪也。
LC07n0007_p0287a11║第七貫穿法現觀。明了法無我性不增不減，如實證知，是為法現觀。現觀者，兩
LC07n0007_p0287a12║相對晤，中無隔礙，即是實證。然此建立於對治上，去所治相，而後得法實相，以成其
LC07n0007_p0287a13║證。無對治，亦無所謂證也。此由三相通達：一者彼自性不可得所顯。謂於彼蘊等三事
LC07n0007_p0287a14║（此三事概括世間一切事）及第四（佛說九事中第四）緣起事安立所治能治二類，即以無明等為所
LC07n0007_p0288a01║治，明等為能治，均屬有為法。由無明滅等所得之滅，是無為法。
LC07n0007_p0288a02║如是順逆緣起事，皆就實證中安立。佛於菩提座上，即據順逆觀而證道成佛。然此
LC07n0007_p0288a03║亦僅如彼安立而已，實無安立自性可得也。所以經言『無有此二』，謂無所治（無明等）能
LC07n0007_p0288a04║治（明等）之二自性，此二自性不可得，即與無自性同，亦即同無名言自性也。二者彼差
LC07n0007_p0288a05║別不可得所顯，謂彼自自性既無，則亦無相依而起之種種行相，是即順逆緣起二分不可
LC07n0007_p0288a06║得。所以經言『亦無二行』，行即行相，謂無彼各別種類行相也。三者即彼串習故如實
LC07n0007_p0288a07║通達智所顯，謂於此無二及無二行之理，多多修習（即串習）觀察思惟，契性，驗事，即能
LC07n0007_p0288a08║如實通達，是即於彼自性差別相，不加作意（思惟）行、思擇行、而能常於事法各別親證
LC07n0007_p0288a09║也。所以經言『中間可知，即如是知』，是即所謂通達法現觀之中道行。
LC07n0007_p0288a10║第八貫穿法現觀回向大菩提性。此由一相，謂有能力於對治行已得能治而復不斷所
LC07n0007_p0288a11║治。小乘菩提，得能治即斷所治，以是直趨無餘涅槃，所得菩提亦無所用。設若由得能
LC07n0007_p0288a12║治，回向大菩提，不急棄捨煩惱，但求淨化，庶幾可盡能治之用，而非斷然棄捨斷滅之行
LC07n0007_p0288a13║矣。「煩惱云何淨耶？」曰：「以無貪淨貪，以無瞋痴淨瞋痴。」菩薩無量行，皆從此立
LC07n0007_p0288a14║腳。
LC07n0007_p0289a01║又此中能所治法，大同《中邊》以煩惱業生三種雜染為所治邊，空智無相智等七智
LC07n0007_p0289a02║為能治邊（七智中三智治煩惱三相，即空智治見，無相智治貪等相，無願智治有願也。又不作智治業煩惱。又
LC07n0007_p0289a03║有三智治生有三相，即無生智治生，無起智治心心所起，無自性智治相續）。又《釋論》云名滅涅槃行無
LC07n0007_p0289a04║自性者，行即有為法，有為本無自性，即是涅槃，但以生死流轉為所對治也。此即經云
LC07n0007_p0289a05║「不以空三昧觀諸法空，諸法自空故，乃至不以如觀諸法如，諸法自如故」，是如即無
LC07n0007_p0289a06║自性也。又不斷所治，全由悲愍眾生而然，亦可謂順乎法之無自性也。所以菩薩於得能
LC07n0007_p0289a07║治時，即加思擇，不斷所治，回向無上菩提，求一切智智。蓋諸法本空，本自無相無願
LC07n0007_p0289a08║無行無起無生（法如自爾，不以空空，如實自空），如是不斷所治，乃正符順法之實性耳。
LC07n0007_p0289a09║第九貫穿如是行者煩惱眾苦不纏繞心。此段中道行義，即含攝於上段經文之內，謂
LC07n0007_p0289a10║證法無我行，自然無染無苦。以染苦皆是法上增益分別，執之求淨求離，實為多事。若
LC07n0007_p0289a11║能順法實相而行，即能運用染苦，不為所纏，增益之生死，何有於我哉。
LC07n0007_p0289a12║第十貫穿差別。此勝於彼，謂之差別，亦即殊勝之義（勝論外道因差別六句而得名，同屬此
LC07n0007_p0289a13║例）。按其所指，蓋謂菩薩中道之法無我，有別於聲聞乘之補特伽羅無我觀，且較為殊勝
LC07n0007_p0290a01║也。此由四相而顯：一者見不同故，二者即此見極遠損減故，三者於斷迷失故，四者於
LC07n0007_p0290a02║心迷失故。
LC07n0007_p0290a03║一、見不同者，謂小乘談空，不免顛倒。彼空有二次第，先觀蘊界處上無有情相，
LC07n0007_p0290a04║但有所執之無常苦空，謂之有情空。復觀蘊等亦無有為生滅流行之相，而成彼等所解
LC07n0007_p0290a05║「生滅滅已，寂滅為樂」之涅槃相，是為行空。如此依於補特伽羅無我，有所執著而成
LC07n0007_p0290a06║空見，於當來身起斷滅增上慢，終必墮入灰身滅智無餘涅槃之深淵。因所觀不正，僅見
LC07n0007_p0290a07║所取補特伽羅之無（大乘亦無此），而於能取之諸行有所障蔽。不知畢竟遠離言說自性
LC07n0007_p0290a08║之空性，竟執佛言諸行無常為實性，進而執「生滅滅已，寂滅為樂」之為究竟。致有住
LC07n0007_p0290a09║於補特伽羅無我（有情空）及住於涅槃（行空）之失。是即為慢，亦為倒見。
LC07n0007_p0290a10║菩薩不爾，經云「不以無人觀諸法空，諸法自空，前際空，後際空，現際亦空
LC07n0007_p0290a11║也」。因離言性本性自空，非斷滅令空，故大乘涅槃乃在淨與轉上用功，於諸煩惱，非
LC07n0007_p0290a12║斷滅棄捨，而求淨化或轉變，使之回向大菩提。故經言「當令依空（離言空性）莫依於人
LC07n0007_p0290a13║也」。此即見差別。
LC07n0007_p0290a14║二、極遠損減者，即人無我見過失極重之意。執著補特伽羅無我之眾生，與一般我
LC07n0007_p0291a01║見之異生相較，下中更下。此有二因，一由苦不解脫（論本此下多一故字）安住苦故，二由前
LC07n0007_p0291a02║後二種執著而至失壞故。安住苦者，謂彼依空執空之空見眾生，遠離法無我性，不免於
LC07n0007_p0291a03║苦，蓋我見可由空除，空見則無對治也。是以經言「若有依空倚此空者，我說是人遠離
LC07n0007_p0291a04║此法（即法無我性），如是，迦葉，寧倚我見積若須彌，不以憍慢倚空」，以我見能除，而
LC07n0007_p0291a05║空見不治也。
LC07n0007_p0291a06║又彼增上慢人，於空起見，未除我見，初自以為除，乃於我見更加固執，反住於
LC07n0007_p0291a07║苦，故較一般我見眾生更為下下也。由二執著失壞者，謂諸法自性空，非由補特伽羅無
LC07n0007_p0291a08║我而空，是故前執我見，後執空見，益離此法而愈見失壞。譬如良醫，應病與藥，若藥
LC07n0007_p0291a09║不消，反增其病也。菩薩因解法無我觀故，隨宜運用，巧便無礙，故無此失。
LC07n0007_p0291a10║三、於斷迷失者，謂於所斷有迷亂處，不得正解。小乘人不知真空，以無補特伽羅
LC07n0007_p0291a11║為空，認此即是法之自性。一聞諸行離言自性，其性本空，便生驚怖，反求除遣，作空
LC07n0007_p0291a12║無想，此乃於不應斷而求斷，即是於斷迷失。經喻有人畏空而求去空，空何可去？若在
LC07n0007_p0291a13║菩薩則知如實觀察，但使轉淨，而不除遣，故無迷失也。
LC07n0007_p0291a14║四、於心迷失者，謂於不應遣除而求遣除，是即思惟顛倒。小乘執蘊等實有，謂是
LC07n0007_p0292a01║眾生眾苦所依，滅此入無餘依涅槃而後安靜。彼不知色等皆是自心徧計所起，猶如畫師
LC07n0007_p0292a02║自畫鬼像，實無可滅可怖，但可轉染成淨。所以經言，眾生造空而復畏之也。此乃菩薩
LC07n0007_p0292a03║小乘之差別處，彼此觀點不同，因而施設有異也。以上四相，皆顯法無我之中道行。
LC07n0007_p0292a04║第十一貫穿因性。菩薩小乘之觀法雖有差別，然法無我觀實由生無我觀而來，故當
LC07n0007_p0292a05║進而通達法無我之因性。此由二相所顯。
LC07n0007_p0292a06║一者觀察能取所顯，生無我觀之結果，雖無有情，但仍執法為能取，即所謂唯行
LC07n0007_p0292a07║也。今於此唯行之能取應起觀察，有如經言「幻師化作幻人，復自食之」，不真實故。
LC07n0007_p0292a08║經復釋言「隨所思維一切虛偽者」，思維即觀察，虛即是空，謂種種有為法空，與言說
LC07n0007_p0292a09║自性不相涉故。偽謂妄而不實，不如彼分別之實也。論云「應捨相故，有剎那故者」，
LC07n0007_p0292a10║捨對取言，捨染取淨，但捨所不取者，非同斷滅，即捨不真實而有剎那之幻相，此剎那
LC07n0007_p0292a11║之現，有而不實，亦復非無，但不堅固耳。
LC07n0007_p0292a12║二者彼如實通達所顯，由此通達，能所俱空。亦有次第，先觀生「無我智」為觀
LC07n0007_p0292a13║所取，次由生「無我智」得「法無我智」為觀能取。前為有情所取，後即唯行能取，此
LC07n0007_p0292a14║二智但是加行智，為「根本智」生起之因，非根本智。經喻之云「如二木生火，而燒彼
LC07n0007_p0293a01║木」，蓋由生法二智生「根本智」已，「根本智」復燒「法無我智」。故以智言，非徒
LC07n0007_p0293a02║生無我不究竟，即加行之法無我亦不究竟，唯根本智乃究竟也。如是正觀是名「通達法
LC07n0007_p0293a03║無我智因性中道」。
LC07n0007_p0293a04║第十二貫穿到邊際空性。前知其因，今續觀果。此由一相所顯，即法無我智如實顯
LC07n0007_p0293a05║現。是乃一竿到底之談，正同般若之說十六空對治十散動也，經喻如實顯現云，「譬如
LC07n0007_p0293a06║然燈，諸冥悉除，此暗無所從來，亦無所至」，此喻顯三種相。
LC07n0007_p0293a07║一、「明暗俱空相」，謂智慧與業煩惱，能治所治，均是離言說自性，故說俱空。
LC07n0007_p0293a08║二、「能所治平等相」，謂於能治所治，心無高下，不起執著，以二者均離言說無實有
LC07n0007_p0293a09║性。得平等相，即能對治，如是明來暗除，智生惑去，如實顯現，不容存一毫私意也。
LC07n0007_p0293a10║三、「智生惑滅任運相」，論云有剎那故即任運，智生惑滅乃自然之事，非造作而然
LC07n0007_p0293a11║也。小乘堅執惑應去，智應生，即不解此平等到邊際之空性。
LC07n0007_p0293a12║第十三貫穿彼空性威德。由一相顯，即能斷業煩惱之對治，對治為相反克制之義，
LC07n0007_p0293a13║空性智能克制業煩惱，而成就其寂靜性。論謂彼剎那光明想生，能斷無始所集一切煩惱
LC07n0007_p0293a14║是也。經喻「百歲冥室，燈然暗滅，而暗不作念當住不去」。是故眾生百千劫中造作結
LC07n0007_p0294a01║行，以一正觀無漏智燈即得除盡。此種空性威德皆依法無我智而成，法無我智即中道行
LC07n0007_p0294a02║也。《中邊論》引此段經文，據唯識義釋之，與此稍異，蓋彼論談唯識（能）無境（所），此釋
LC07n0007_p0294a03║言唯行無生，以與小乘生無我義相銜接，故二者不同也。
LC07n0007_p0294a04║第二門
LC07n0007_p0294a05║知聲聞菩薩二種所學殊勝差別。此即菩薩所學勝於聲聞。聲聞有多種，此舉其四：
LC07n0007_p0294a06║一者變化聲聞，諸佛菩薩為化度有情而化作者。二者增上慢聲聞，即執著生無我智及邪
LC07n0007_p0294a07║法無我智者。三者回向菩提聲聞，謂不定性聲聞，親佛聞法故，亦能發趨廣大菩提者。
LC07n0007_p0294a08║四者一向趨寂聲聞，即定性聲聞，決定趨寂不轉者。此定性聲聞悲心最弱，於利生事一
LC07n0007_p0294a09║向棄背，但與增上慢者有異，雖不能趨大菩提，而能趣聲聞菩提，畢竟解脫身與菩薩
LC07n0007_p0294a10║同。
LC07n0007_p0294a11║至於增上慢聲聞，以見障故，並此解脫亦無之也。今以聲聞與菩薩較量，即就定性
LC07n0007_p0294a12║者說。經文喻如二王子，受用快樂雖同，但於王政諸論一能善巧，一不善巧。如是菩薩
LC07n0007_p0295a01║聲聞，雖解脫身平等，而於菩提善巧與否，則各異其趣也。
LC07n0007_p0295a02║次略舉菩薩之殊勝處凡十三種。一者由意樂故。定性聲聞，一向安住寂滅，於有為
LC07n0007_p0295a03║雜染，避之若浼。菩薩雖趣向寂靜而不背棄利生事，不疾斷諸行雜染，此即知見意樂之
LC07n0007_p0295a04║差別處。所以經云「五穀不從空中生，蓮花不從陸地生，乃從眾穢之地與污泥中生。佛
LC07n0007_p0295a05║法亦爾，不從無為（即安住寂靜義）生，而從邪眾生結縛中生也」。
LC07n0007_p0295a06║二者由白法（善法）集成故。定性聲聞，亦積善法，然意樂狹小，唯圖一己解脫。所
LC07n0007_p0295a07║作善法經喻如一毛破為百分之一，所取於大海者一滴水耳。菩薩則為增長一切有情安樂
LC07n0007_p0295a08║而長養善法，如滿四海之醍醐，豈僅量之有差，其質亦大異矣。
LC07n0007_p0295a09║三者由智集成故。聲聞由無為智故，除自煩惱。菩薩不但有無為智，且有現證智而
LC07n0007_p0295a10║能回向。經喻聲聞所得智如芥子中空，菩薩則如十方虛空，大小之殊於此可見。四者由
LC07n0007_p0295a11║種類故，謂所繫屬。聲聞以最勝解脫法為境，所緣雖勝，然僅為一己安樂，作意甚為卑
LC07n0007_p0295a12║下。菩薩以雜染諸行之有情法為境，所緣雖劣，然欲與有情同得解脫，作意至為殊勝。
LC07n0007_p0295a13║所以經喻皇后與賤人會，所生不為王子，王與賤人會，所生反是王子，以況聲聞終非佛
LC07n0007_p0295a14║子，菩薩實如來種也。
LC07n0007_p0296a01║五者由種姓故。聲聞能勤精進可謂有力，於諦（四諦）善巧可謂有勢，心善安定可謂
LC07n0007_p0296a02║有威（經中應有三句，謂大力、捷利、威勢，今經文缺），雖具三德，而不成就佛種，非佛所攝。
LC07n0007_p0296a03║菩薩雖不定有三德，然佛攝受以為佛子。經喻聖王雖有千子，無聖王相，不作子想，可
LC07n0007_p0296a04║知聲聞雖有千百，佛又奚念之哉。
LC07n0007_p0296a05║六者由持種故。謂繼續佛種，亦非聲聞所能承當，此《金剛經》但以攝受咐囑諸菩
LC07n0007_p0296a06║薩之意。經喻皇后所生童子，即具王相，能續王種，以況初發趣菩薩，即可成佛紹隆佛
LC07n0007_p0296a07║種。
LC07n0007_p0296a08║七者由加行故。加行為菩薩預備之行，發軔即異，初發意菩薩即是佛子，住如來
LC07n0007_p0296a09║家，作諸佛事，而為天人等之所禮拜，經喻聖王子初生，即為臣民所禮敬也（各經以此段為
LC07n0007_p0296a10║第八，今從《瑜伽釋》文為第七）。
LC07n0007_p0296a11║八者由威德故，菩薩發趣菩提雖未至究竟，然其最初意樂所感威德及與智力，已可
LC07n0007_p0296a12║映蔽一切聲聞而為其所依。經喻摩尼雖小，然勝於大如須彌之水晶也。
LC07n0007_p0296a13║九者由正行故。聲聞雖能成滿療煩惱病之智慧良藥，而不能施治一切眾生煩惱之
LC07n0007_p0297a01║病。菩薩則異於彼，經喻如須彌山王良藥，為一切人療治苦患，無所適莫也（適莫者，主
LC07n0007_p0297a02║也，無適莫，即平等不差別意）。
LC07n0007_p0297a03║十者由福田故。正行為菩薩利濟於人，福田則菩薩所受於人者也。聲聞經中有施
LC07n0007_p0297a04║僧不如施佛之說，以佛在僧中福田最勝故。大乘菩薩則更勝於佛，以佛亦由菩薩所集成
LC07n0007_p0297a05║故。此有二因，一能成熟諸有情故，二能成熟諸佛法故。譬如有人能作勝饌與人受用，
LC07n0007_p0297a06║智慧過於端然坐食者，佛由菩薩成就，聲聞隨成佛而後有，故菩薩以比聲聞，則勝中之
LC07n0007_p0297a07║勝也。經喻初生之月，人所禮敬（禮初生月為印習俗），初發心菩薩能成長善根，勝諸如來，
LC07n0007_p0297a08║亦復如是。
LC07n0007_p0297a09║十一者由殊勝差別故。聲聞雖到究竟，於諸有情智光明照，然不及未盡煩惱之菩
LC07n0007_p0297a10║薩。經以星光喻聲聞，月光喻初發心菩薩，誰有捨月光而禮星光者。菩薩福田之勝，實
LC07n0007_p0297a11║非無漏智聲聞可比擬也。
LC07n0007_p0297a12║十二者由因果故。菩薩非如聲聞一向受學修行淨業法因，亦非定為善友所擬，然
LC07n0007_p0297a13║能引發成就大菩提果，以能接近雜染有情作佛事故。經云一切天人不能以水晶為摩尼真
LC07n0007_p0297a14║珠，聲聞小行小德，固不足以成等正覺也。
LC07n0007_p0298a01║十三者由殊勝依止故。佛法由菩薩不棄雜染諸行之所成就，是故世間有菩薩出現則
LC07n0007_p0298a02║有佛，有佛則有聲聞。由是一切世間善法賢聖無不依止菩薩而得出現。經喻如摩尼珠為
LC07n0007_p0298a03║無量財寶之所出也。從上述十三種殊勝義，可見菩薩所以為菩薩者精神之何在矣。
LC07n0007_p0298a04║第三門
LC07n0007_p0298a05║知菩薩學以致用，而為世出世間利他事。菩薩學即利他學，此須以智成辦，謂世間
LC07n0007_p0298a06║智及出世間智也。菩薩具足二智，則能徧於十方世界國土而為有情宣說正法（由三學而清淨
LC07n0007_p0298a07║之道），療治煩惱眾病，作大醫王。二智自有次第，世智治標，出世智治本。
LC07n0007_p0298a08║先言世智，粗品雜染，勢力不強，此智可使止息不起。對於中品亦能為製伏對治（制
LC07n0007_p0298a09║伏者培養本身力能以制伏之之意）。何謂粗品雜染？謂在家人多貪等行（行謂習慣久習成性），出家
LC07n0007_p0298a10║者雖於貪等微薄，而復生見，即有不正作意，或復希求後有，於非解脫處執為解脫等，
LC07n0007_p0298a11║遂有無常等四倒生起。如是等病，皆能使之暫時止息。至於對治貪等行方法，有如經
LC07n0007_p0298a12║言，以惡露不淨治貪欲，慈心治瞋恚，緣起治愚痴。又於出家眾之見障（見即身見等五），
LC07n0007_p0299a01║則以空治之。由見而有相執，則治以無相。有後有願，則治以無願。有無常等四倒，則
LC07n0007_p0299a02║治以四無倒，如是始以一切行無常治非常有常想等，次趨涅槃，後臻寂靜也。
LC07n0007_p0299a03║以上所言止息對治，僅限於各別現行煩惱。若其習久力強，即成中品雜染，則有
LC07n0007_p0299a04║賴於三十七菩提分為之對治而令制伏。菩提分始於四念住，即於所緣正繫念故，令心安
LC07n0007_p0299a05║定。次「四意斷」即「四正勤」，由精進功力，於四念住精勤修習，便不於此生起我
LC07n0007_p0299a06║見，是為制伏對治（對治計著身受心法等我見）。
LC07n0007_p0299a07║次於心所住境攝受不散而有神足，則於常人所執聚集身一合想，以為真實者，即能
LC07n0007_p0299a08║制伏。神足為依，即能引生出世智之加行，出世智所治者此亦能治，即五根五力。能治
LC07n0007_p0299a09║不信、懈怠、亂念、不定（經文脫此一句）、無智也。從此能伏諸緣起等三種愚痴（即無生無
LC07n0007_p0299a10║我法無我之無明）為七覺智。進而於邪正道皆得決定，為八聖道。中品雜染，以此三十七分
LC07n0007_p0299a11║次第對治，仍是世間智。《中邊論》以菩提分為聲聞菩薩所共學，而非菩薩不共之十度
LC07n0007_p0299a12║行，故不以為出世智，正同此說也。
LC07n0007_p0299a13║次出世智能治微細隨眠所有雜染（隨眠即隱伏心中之貪等種子），經言耆域醫王但治身
LC07n0007_p0299a14║病，唯有菩薩所求出世智藥，能除心病。菩薩雖以出世智如實治諸心病，而仍不廢世間
LC07n0007_p0300a01║智藥，故論云依彼（世智）制伏對治，而有三處善巧。
LC07n0007_p0300a02║一者緣起善巧，即經之因緣智，能知諸法生起之染淨因果。二者補特伽羅無我勝
LC07n0007_p0300a03║解善巧，即無我人壽命智。三者法無我勝解善巧，即解一切諸法空無恐怖之心。此三善
LC07n0007_p0300a04║巧皆屬勝解，勝解者由聞而生之決定信解也。由信解而實證，故信解就果立名，亦稱為
LC07n0007_p0300a05║智。
LC07n0007_p0300a06║菩薩既得三智，為欲超度無餘雜染，對治四種無知，乃自內精勤，觀察自心，不賴
LC07n0007_p0300a07║他緣，而有異於聲聞之依佛聲而得解脫。四種無知者指所知障，蓋煩惱障前已制伏，不
LC07n0007_p0300a08║能為患，今特致力斷所知障，以明心相。論特提示觀察自心，此乃歸本之談，菩薩行固
LC07n0007_p0300a09║始終不離於自心也。
LC07n0007_p0300a10║云何四種無知？一於共相無知，二於自相無知，三於雜染相無知，四於清淨相無
LC07n0007_p0300a11║知。三智所觀之染淨緣起，人法無我，皆於心上見之，故此四相乃就心之四相說也。共
LC07n0007_p0300a12║相者謂緣生有為法之生滅相。生滅墮三世中，故於時間上顯。而三世又於心上觀察，謂
LC07n0007_p0300a13║已生者過去，未生者未來，俱不現在前，無作用故。又心於現在，正生不住，剎那滅
LC07n0007_p0300a14║故，滅不待因，現有不住，不住亦無作用也。又貪等心法（所對治）與貪等相應之心（即不
LC07n0007_p0301a01║限於貪等法），由自種子生，非心所作。
LC07n0007_p0301a02║知此三事，而心之共相自明，但有相續而無生滅作用也（經與論配，次序不順，「何者心欲
LC07n0007_p0301a03║何怒痴」，論為第三相，「為過去耶至心未起」為第一相，「若現在至不住」為第二相）。心之共相如是，
LC07n0007_p0301a04║一切法之共相亦然。又心之自相者，由三相知。
LC07n0007_p0301a05║一者如前言說自性不可得故。即心之自性不如言說故。經言心不在內等。
LC07n0007_p0301a06║二者如前有六種相如實可得故。即由無色、無示、非依、無相、無識、無住所顯之
LC07n0007_p0301a07║離言自相。心之言說自性不可得，而離言自性應可得，所以經言，心者非色不可見等。
LC07n0007_p0301a08║何以諸異生僅得言說自性不得離言性耶？此由亂識之虛妄分別故（經言倒想）。
LC07n0007_p0301a09║三者一切聖者無差別智之所得故。謂彼亂識為聖者智之所得，是知虛妄分別即心自
LC07n0007_p0301a10║相也。經云：「但以顛倒想故，有諸法行」，此亂識外，別無所有，是即三界唯心之義
LC07n0007_p0301a11║也。如是了知心之自相，一切法之自相，準此推知。心之染相者，亦由三相而知。一者
LC07n0007_p0301a12║由生故，謂始起。二者由轉故，謂相續，三者由行故，謂緣境。
LC07n0007_p0301a13║經文共有二十六喻，說此染相，初言染生相者，謂眾生於諸趣中現種種自體，如天
LC07n0007_p0302a01║人畜類等，即有種種心故。所以經言，諸法如幻化，能受種種生，亦謂心如幻化，種種
LC07n0007_p0302a02║不定，即心生相也。次心轉相者，謂眾生既生彼趣，其心自然相續流轉，譬如流水，難
LC07n0007_p0302a03║可得住，又其心遇境即趣一切所緣，不可伏轉，如風遠行，不可持故。又隨貪等勢力而
LC07n0007_p0302a04║轉，譬如燈焰，待油炷生。此三，即心之轉相也。
LC07n0007_p0302a05║三心之行相者，此有二段。一心行處，即若於彼行，謂行之處所。二所行相，即心
LC07n0007_p0302a06║於彼如是行，謂行之方式。
LC07n0007_p0302a07║心行處者，謂或一時行於善中，有如電光，難可久住。或於一時行不善中，如空為
LC07n0007_p0302a08║霧染而有不淨。或於一時行不定境中，譬如獼猴貪一切境。或行造業中，不能作意，隨
LC07n0007_p0302a09║其勢力有善惡之形跡可尋，猶如畫師造種種行故。
LC07n0007_p0302a10║心行之方式者，謂對煩惱行貪瞋等無決定行，即經所云，心不得住，隨煩惱行（經文
LC07n0007_p0302a11║缺喻）。又此心僅能向隨一境界行，行有貪者即不行無貪，行無貪者即不行有貪，即經所
LC07n0007_p0302a12║云，心獨無侶。
LC07n0007_p0302a13║又於隨順樂等法中，於樂等受，勢力強盛，心之現行為其增上，有如人王為一切法
LC07n0007_p0303a01║之首故。又心自生苦，斷壞眾樂，喻如仇敵（經誤為母），又心如沙聚（經言燄聚誤），狂象
LC07n0007_p0303a02║奔赴，即便散壞，心以無常為常，一切善根不得積集，亦復如是。又心如魚鉤，以苦為
LC07n0007_p0303a03║樂故。如夢，以無我為我故；如蠅，以不淨為淨故；是皆由顛倒見故。又心引發眾苦，
LC07n0007_p0303a04║無有厭足，有如怨家，棄捨善法，但求瑕隙故。
LC07n0007_p0303a05║又心才著善法，即便棄捨，有如羅剎，常樂求便故。又為食等所損惱，得間即令
LC07n0007_p0303a06║不善現行，如憎嫉者，伺求過故。又心於衰盛中有高下，隨恩愛痴起故。又心隨放逸壞
LC07n0007_p0303a07║善，如賊斷善根故。又心著色等五境，妄以為淨，樂著不捨，如蛾投火自歿故（色）。
LC07n0007_p0303a08║如軍，樂鼓音故（聲）。如豕，樂臭穢故（香）。如役人，樂殘食故（味）。如蠅樂羶故
LC07n0007_p0303a09║（觸）。如是諸喻，皆所以狀心行之染相也。
LC07n0007_p0303a10║心之淨相者，是心非但染而已矣，亦復有其清淨。此由三相而知：
LC07n0007_p0303a11║一者「不得得相」，即如何得淨，如何不得淨之相。謂由如理勤修，即能證得清
LC07n0007_p0303a12║淨，所謂不見心之言說自相而見心之真如相也。若由別異安立執相以求心淨，即不能證
LC07n0007_p0303a13║得。
LC07n0007_p0304a01║二者「無為相」，謂心本相如是，不待造作也，此以九相觀心遠離言說分別。一謂
LC07n0007_p0304a02║「不行世」，即超越三世分別。經云設無不可得者，則過三世云云。二「無二相」，謂
LC07n0007_p0304a03║雖越三世，然不似入滅盡定者，一入千劫，內心一無所有；證得心無為相者，言說自相
LC07n0007_p0304a04║不可得，而真如相可得故。三「非生身相」，謂此淨無為相本來如是，非他所生也，經
LC07n0007_p0304a05║云不有不無云云。四「超過生身因自性相」，謂此非他所生，亦非生他因性。經云若不
LC07n0007_p0304a06║生者是為無性。
LC07n0007_p0304a07║五「過超當生」。六「超死歿」，經云若無性者則為無起，若無起則亦不滅故。
LC07n0007_p0304a08║七「超剎那展轉不遠離相」，剎那展轉，則有變異有敗壞；此非滅壞法，然亦不離滅壞
LC07n0007_p0304a09║法，以是剎那滅壞法之法性故。經云若無滅者則無敗壞。八「超趣轉易相」，謂此非隨
LC07n0007_p0304a10║業諸趣異熟。經云，若無敗壞，即無來去生死。九「超業煩惱行相」，謂此非業煩惱，
LC07n0007_p0304a11║亦非與彼一體，而是本淨，煩惱乃淨相上之客塵耳？經云無行，行即業煩惱之有為相
LC07n0007_p0304a12║也。尋常說心，均不外此三世等言說分別之九相，必超過此九相乃能知心之實相也。
LC07n0007_p0304a13║三者「種姓相」，謂即無為界相，界者種姓，以出生為義，謂此有能出生無為或無
LC07n0007_p0304a14║學之姓故（學之究竟即是無學）。顯示此相，分兩段說。初於現法中超過五事，後法中超過六
LC07n0007_p0305a01║事以顯示此相。後由四位九相以顯示此相。
LC07n0007_p0305a02║初於現法中超過五事者：
LC07n0007_p0305a03║一超過所作。經云無戒，戒即是學，謂此心本淨，學祇為顯現淨種姓之增上緣而非
LC07n0007_p0305a04║因緣，故種姓非由學生。
LC07n0007_p0305a05║二超過非所作。經云無不戒，謂種姓雖本有，設無學之增上，亦不顯現。
LC07n0007_p0305a06║三超所作加行。經云無威儀，威儀即為學之加行。
LC07n0007_p0305a07║四超所作非加行。經云無行，謂種姓亦無違於學之不如理行。
LC07n0007_p0305a08║五超非所作加行。經云亦無不威儀，謂種姓由學增上顯現，不為障學之違行，亦不
LC07n0007_p0305a09║為違行加行。種姓超過此五事，寂然無為。知此則不墮於荀子性惡之論，以為聖性可積而
LC07n0007_p0305a10║成。
LC07n0007_p0305a11║又於後法中超過六事者：
LC07n0007_p0305a12║一超過能發起後有之行。謂心淨種姓相，非發起後有行之心心所法。
LC07n0007_p0306a01║二超過彼行。謂非但超過心心所，亦復超過業法（行動成習謂之業）。
LC07n0007_p0306a02║三超過彼果生。經云：無報，以無業故，即無報也。
LC07n0007_p0306a03║四超過依彼衰盛。經云：無報則無苦樂也。
LC07n0007_p0306a04║五超過彼所依一切無記動搖中修學、期願、受用。謂此聖性，無業（超過修學）、無作
LC07n0007_p0306a05║（超過期願）、亦無身口意業（超過受用）也。
LC07n0007_p0306a06║六超過彼所依自體差別。經云此性平等，無上中下。即一切眾生皆有佛性義（皆有即平
LC07n0007_p0306a07║等）。如是佛種姓於現後法中超過十一種相，求則得之，即心性本淨之心也。
LC07n0007_p0306a08║後由四位九相以顯示者，謂從凡夫至究竟位，此心淨相無時不在。
LC07n0007_p0306a09║初不淨位。以一相顯，如虛空相，謂此位中，心種姓相平等如虛空，不以流轉諸趣
LC07n0007_p0306a10║而有差別，如虛空不隨色塵而轉變也（經文脫略，應有聖性平等如虛空故一句）。
LC07n0007_p0306a11║次清淨位。謂已趣清淨而未真淨故。以二相顯，一平等一味，淨味相同故。經云亦
LC07n0007_p0306a12║無差別，一切諸法悉平等故。二身心遠離，即遠離煩惱而身心寂靜也。經云此性遠離捨
LC07n0007_p0306a13║身口故。又清淨之言，謂舉動中節，非一無所為之謂。此二相為趣淨，乃順解脫分之隨
LC07n0007_p0307a01║順道，必至通達位，乃在道中也。
LC07n0007_p0307a02║三通達位。直趣涅槃究竟，以三相顯。一由一切煩惱自性離繫離垢故。經云此性無
LC07n0007_p0307a03║為，順涅槃故。二超我見（薩迦耶見）。三超彼為根本之惡見趣。謂一切不平等，皆依我見
LC07n0007_p0307a04║而生起故。所以於我見及由我見所生之諸惡見皆應超過。經云此性無我，離我作故。此
LC07n0007_p0307a05║性平等，離虛實故。即謂此心平等，超過我見，實見為實，虛見為虛也。
LC07n0007_p0307a06║四究竟位，謂安樂成滿。經云此性真出要（三字為諦實之舊譯），第一義故。謂種姓相至
LC07n0007_p0307a07║究竟位為最勝聖智之所見，故為諦實。心至於此，即究竟安樂成滿也。
LC07n0007_p0307a08║復以三相別顯，即超過三種變壞故。
LC07n0007_p0307a09║初謂老死等變壞。經云：此性無盡（經文無下不字，衍文），至究竟不起故。謂此性無由
LC07n0007_p0307a10║使之生，亦不可使之滅也。
LC07n0007_p0307a11║次謂顛倒處變壞。經云：常、如法故。此性樂，無為悉同等故。此性清潔，至竟無
LC07n0007_p0307a12║垢；此性非我，求我不可得故。是為涅槃四德，真實常樂我淨。
LC07n0007_p0307a13║三清淨退失變壞。經云：此性潔，至竟淨故，此心畢竟清淨，非先染後淨，亦非
LC07n0007_p0308a01║忽淨忽不淨也，以此四位九相觀於自心，是為究竟之談。見能知此，為出世智；見不及
LC07n0007_p0308a02║此，則世間智也，此出世智，人人共有，能探得其究竟者，始有成滿所作之功用，如是
LC07n0007_p0308a03║而知此心此智，乃瑜伽宗之根本義也。
LC07n0007_p0308a04║第四門
LC07n0007_p0308a05║知菩薩教授中聲聞所學。是即增上三學。菩薩戒亦屬於七種律儀（在家二，出家五），
LC07n0007_p0308a06║此說菩薩入出家眾，謂共聲聞所學而更殊勝。以示菩薩中之聲聞學。此有三類：
LC07n0007_p0308a07║一者增上戒學加行，謂調伏貪（喜欲）憂（瞋惡）煩惱故。一切煩惱，以此二為根本
LC07n0007_p0308a08║也。
LC07n0007_p0308a09║二者增上心學加行，謂於現法起厭離不足之心，而生勝進之欣求（欣上厭下，乃得勝進）。
LC07n0007_p0308a10║三者增上慧學加行，謂能契證補特伽羅無我性或法無我性故。
LC07n0007_p0308a11║經文於此等義，但以喻顯，今初顯調伏貪憂，有四相應知。此貪欲薩迦耶見及瞋恚
LC07n0007_p0308a12║煩惱，皆由自心不如理作意而起。若不反求於內，捨心逐境，如犬逐塊。雖住阿練若，
LC07n0007_p0309a01║身離色等，而心樂著，終不得除遣，此其一。又不知離色等方便，任意冥行，如拔髮苦
LC07n0007_p0309a02║行等，此其二。又遂入人間，復為色等之所得便，此其三。或於山澤命終，因持戒福，
LC07n0007_p0309a03║生於天上，又為天上色等境界得便，身壞命終，墮四惡趣，此其四。如是名為如犬逐塊
LC07n0007_p0309a04║也。反之，但觀內身，即不如犬。若受人撾罵默受不報，知無受者，即於貪憂而得調伏
LC07n0007_p0309a05║（即正除遣已除遣二相）。此段經文，從正反兩面，分說貪憂。（如犬逐擲為貪別說，不如犬遂擲為瞋
LC07n0007_p0309a06║別說），此二本屬心所，應是增上心學之所調伏，今於戒中言之者，以戒學過失，皆由貪
LC07n0007_p0309a07║憂而來，亦名調伏之也。
LC07n0007_p0309a08║又此貪憂為欲界繫，生此界中，自然而有。且隨一不除遣，餘一亦不除遣，隨一
LC07n0007_p0309a09║除遣，餘一亦除遣。經文正反分舉貪憂而說者，正隱顯此相關之意也。於此貪憂若不除
LC07n0007_p0309a10║遣，形貌如儀，而於增上戒學尚屬毀犯。所以菩薩藏中修學律儀，重在調伏貪憂，使其
LC07n0007_p0309a11║不能引發一切毀犯。是此增上戒學之加行，全在反求諸己耳。
LC07n0007_p0309a12║次顯定學加行，經喻如善御者，若馬放逸，即能制之，修行人亦當如是能制心散。
LC07n0007_p0309a13║蓋心緣境，一有馳散錯誤，即為正智之障也。
LC07n0007_p0309a14║三顯慧學加行。此以二相知，謂由補特伽羅無我及法無我故。惡見，如絞人於咽喉
LC07n0007_p0310a01║處著力，由此二法以制伏之，則如解縛結也。如是修增上慧，就人無我加行言，須斷薩
LC07n0007_p0310a02║迦耶見愛纏根本。就法無我言，須真正通達法之離言自性。若於分別有色無色，有見無
LC07n0007_p0310a03║見等名言計為自性，則此法無我性，反於法無我智作大障礙。蓋多一層分別，即多一層
LC07n0007_p0310a04║繫縛也。以是經云，一切諸見，有計我者（人法），必斷慧命。應隨所縛悉為解之。如是
LC07n0007_p0310a05║比丘，隨心所縛，當即除遣。是為慧學加行。
LC07n0007_p0310a06║復次三學正修行中，有八種違逆學法及八種隨順學法應知。眾生可分二類，一見行
LC07n0007_p0310a07║類，經中所云學世典者。二愛行類，經中所云執持衣缽而不精進者。
LC07n0007_p0310a08║此二類人於戒等有八種不順之障。一者唐捐躭著，唐捐即過失無義相，謂於學習世
LC07n0007_p0310a09║典及執持資具兩種過失無義利事，念念不捨，致為三學修習之障也。
LC07n0007_p0310a10║二者由躭著故縛，謂多習世典為世見縛，執持資具為貪愛縛。
LC07n0007_p0310a11║三者由世見縛故親近白衣而生染著，由貪愛縛故於學道師友，反加憎嫉。
LC07n0007_p0310a12║四者由障礙故垢。謂由世見故於貪憂二結隨一取著，復由貪愛故時詣知友而從乞
LC07n0007_p0310a13║食，亦為出家之垢也。
LC07n0007_p0311a01║五者由垢故災雹，謂由染世法故，誹謗正法。由執資具故，寧犯戒而食信施。此即
LC07n0007_p0311a02║出家學道之雹雨也。
LC07n0007_p0311a03║六者由雹故瘡皰。謂由二結故，一則顯露他短，一則隱覆已過，為自瘡皰。
LC07n0007_p0311a04║七者由瘡皰故熱惱。謂由我執增盛故熱惱現行。一則於已藏濁而持袈裟故，一則於
LC07n0007_p0311a05║有戒行者亦欲使承順於己。
LC07n0007_p0311a06║八者由熱惱故諸煩惱病難可療治，一則於己憍慢，一則誹謗大乘學人。如是八種愛
LC07n0007_p0311a07║見二行增上之障，發端極微，積厚難治。出家學道，於隱微處不可不洞燭其弊也。反此
LC07n0007_p0311a08║即是八種隨順學法應知。
LC07n0007_p0311a09║第五門
LC07n0007_p0311a10║知不善學沙門，出家眾中復有善學不善學之分，此唯於菩薩教授中得明辨之。沙門
LC07n0007_p0311a11║有四，善學唯一種，不善學則三種。
LC07n0007_p0311a12║一者色像沙門。謂名不符實，於沙門法式，全不顧及。經云剃除鬚髮，被著法服，
LC07n0007_p0312a01║手持應器（缽盂），所謂形相同分也。但於三業軌則、活命正行（經身口意行）、受用知足
LC07n0007_p0312a02║（經（不）貪）、加行精進（經精進）、持戒不犯（經戒）、正見無惡（經（不）作惡）、及
LC07n0007_p0312a03║意樂（經調禦守護句）等，全不相應，即不同分也。
LC07n0007_p0312a04║二者詐威儀沙門。謂趣向資具故，於三學行相同分，而行意樂不同分。觀其成就禮
LC07n0007_p0312a05║節，遊步正智，食知止足，行四聖種（衣、食、臥具、病緣醫藥）不貪資具，而其意樂不期淨
LC07n0007_p0312a06║心。是為增上戒學形相同分。又外似不樂眾聚道俗之會，而不習止息，是為增上定學形
LC07n0007_p0312a07║相同分。又外似少言少睡，樂求寂靜，而有見想，於空起如坑想，於行空者起如怨想，
LC07n0007_p0312a08║是為增上慧學形相同分，如是雖修三學，但為資具而詐現耳。
LC07n0007_p0312a09║三者名譽沙門。謂回向聲譽，為令他知故，奉持禁戒，精進學問，或住山澤修習止
LC07n0007_p0312a10║觀。一切皆欲他知故，意樂不同分，亦非善學沙門也。
LC07n0007_p0312a11║第六門
LC07n0007_p0312a12║知善學沙門。此有四相，以見一切行皆為證究竟解脫而趨向究竟。
LC07n0007_p0313a01║一者加行圓滿，謂於現法中由厭患加行。厭患者，有所不為而後乃大有為也。經云
LC07n0007_p0313a02║諸有沙門，不為身命而修加行，況復貪愛財物著於名譽。又於前生中由相續成熟加行，
LC07n0007_p0313a03║於空無相無願之法欣樂修習，經云樂聽空無相無願之法云云。合上二者為加行成滿。
LC07n0007_p0313a04║二者意樂圓滿。謂若修行真如法，則能與法無我相順勝解而成勝意樂故，定不為涅
LC07n0007_p0313a05║槃及得涅槃空慧之名而修梵行（即所得之涅槃及所由得之空智），況為三界及見我人壽命。是皆
LC07n0007_p0313a06║歸趣真實，不執言說，經云依法求道，離結解脫也。知此法此道，不違佛說意趣，即能
LC07n0007_p0313a07║行道離結，是即四依中之依義不依語也。
LC07n0007_p0313a08║三者通達圓滿。既於佛說求道離結意趣有所勝解，即於諸法真如實際，以不緣他智
LC07n0007_p0313a09║而得通達，以自性本無雜染故也。經云如法者云云，不見如來法身之名，況有色身（佛
LC07n0007_p0313a10║寶）；畢竟清淨不見法之無欲，況有文飾（法寶）；本自無著不想無為，況有聖眾（僧寶）。
LC07n0007_p0313a11║此勝義三寶非言語所行，故於世俗自性不可得，並非真實亦無之也。此乃總說一切法真
LC07n0007_p0313a12║如實性，別說三寶等世俗可得真實不可得也。
LC07n0007_p0313a13║四者趣究竟圓滿。知此勝義三寶可得，歸敬之念，油然而生，如水就下。蓋此乃
LC07n0007_p0313a14║順心之本性，猶云見賢思齊也。經云，不習斷法，不學修法，乃至知一切法究竟清淨，
LC07n0007_p0314a01║自然不生亦不隨轉。於法不斷亦不取斷滅。於法性無損而能調禦。能治雜染而不壞諸法
LC07n0007_p0314a02║性，則能運用無窮。是即真實沙門之究竟義，亦為出家菩薩之真相。
LC07n0007_p0314a03║次以喻明，前三不善學沙門，復由三相知彼名不如義。
LC07n0007_p0314a04║一者意樂衰損加行具足。經總喻以貧人不得有富名稱，無德沙門是為極貧。此有
LC07n0007_p0314a05║三相，復別舉三喻，謂但習學多法而不除結，雖為法水所漂而終渴死不至涅槃。又但說
LC07n0007_p0314a06║法，能療他病，不治己疾，又唯習俗智，即生愛著，或行不如法，終至惡趣。是皆由身
LC07n0007_p0314a07║心不一致之故也。
LC07n0007_p0314a08║二者意樂具足加行衰損，經喻以摩尼寶珠墮不淨中，無所復直，謂是沙門著資具
LC07n0007_p0314a09║也。
LC07n0007_p0314a10║三者意樂加行兩俱衰損，經喻以死人著花鬘，沙門被袈裟而不持戒亦復如是。反
LC07n0007_p0314a11║是，善學沙門，意樂加行兩俱具足，經喻如長者子，澡浴自淨，而潔衣香鬘，內外一
LC07n0007_p0314a12║致，多聞持戒被著袈裟亦復如是也。
LC07n0007_p0315a01║第七門
LC07n0007_p0315a02║知住世俗律儀者；此即假名律儀，以四相顯。經云有四不持戒似如持戒相。
LC07n0007_p0315a03║一者謂由成就六支戒已，仍為薩迦耶見纏（現行）故，又不知毀犯出離方便故。所云
LC07n0007_p0315a04║六支戒者，一安住具戒，經云成就威儀。二善護戒儀，經云護持禁戒。三軌則圓滿，經
LC07n0007_p0315a05║云威儀禮節身口意行。四所行圓滿，經云持比丘淨戒成就。五對罪怖畏，經云至微小事
LC07n0007_p0315a06║常畏懼之。六受學學處，經云正命清淨也。
LC07n0007_p0315a07║二者謂雖遠離上二過失，然未得世間清淨律儀。無定力故，於薩迦耶見難以制伏。
LC07n0007_p0315a08║經云誦律通利，密住律儀而未斷身見也。
LC07n0007_p0315a09║三者謂雖善護定，制伏身見，而於法無我性有所怖畏。經云聞說諸法不起不滅而懷
LC07n0007_p0315a10║恐怖也。四者謂於邪法無我勝解，未證謂證，起增上慢。經云能行十二頭陀淨功德行而
LC07n0007_p0315a11║起我我所見，損壞律儀也。
LC07n0007_p0316a01║第八門
LC07n0007_p0316a02║知住勝義律儀者，謂真實律儀，乃成就出世間一切煩惱不相應，而能對治三界之無
LC07n0007_p0316a03║漏屍羅。亦離前住四律儀中諸戲論過失。戲論謂無義語，即不應分別之分別。前四律儀
LC07n0007_p0316a04║有諸戲論法，而無漏屍羅即離彼彼戲論相之所顯也。
LC07n0007_p0316a05║初戲論相謂所分則之我我所執相，除遣即無我亦無我所。由我見為依而生種種計著，離
LC07n0007_p0316a06║此即無作不作。如是乃至若失念行，若彼不行，離此即無行不行。是前第一住律儀中所捨。
LC07n0007_p0316a07║次由身見未伏而有我見俱起（即見品），隨行有名色五聚可得，若離此分別則無色乃至
LC07n0007_p0316a08║於色等中有情執，若所施設贊善執，及能假設心語假設贊善執，悉皆除遣，則不施設有
LC07n0007_p0316a09║眾生無眾生乃至無心不心。此即第二住律儀中所捨也。
LC07n0007_p0316a10║又若於世間法上求下捨，（上求世間為著世，下捨世間為出離）於此而離，為無世非世（經文
LC07n0007_p0316a11║缺）。乃至是自戒而輕他戒，於此出離，即無戒不戒。是第三住律儀中所拾之分別。
LC07n0007_p0316a12║若計我尸羅清淨，若由自性差別分別故分別尸羅，悉皆寂靜，此即第四住律儀所捨
LC07n0007_p0316a13║也。是即經云，無漏聖戒而無所墮，出於三界，雜一切倚也。寶積正宗八門大義如是。