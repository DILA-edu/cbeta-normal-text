LC08n0007_p0389a01║勝鬘夫人師子吼經講要
LC08n0007_p0390a01║將釋此經，先序四義：
LC08n0007_p0390a02║一、揭示經旨。學佛究竟，在證得涅槃。轉依之機，繫於如來藏。茲經明涅槃法、
LC08n0007_p0390a03║一乘道、與如來藏因（本經緣起由於波斯匿王之信法，所信則《大法鼓經》涅槃法也。又此經於阿踰闍
LC08n0007_p0390a04║說，彼地先行小乘化地宗，亦談一乘法，今則廣其意也。又經末結文云，弟子隨信自性淨心為入道因，故此經所
LC08n0007_p0390a05║說有因義也），皆佛法根本義，故不可忽。
LC08n0007_p0390a06║二、推論學源。勝鬘見佛，啟友稱王之信，次第感化阿踰闍城中男女，七歲以上皆
LC08n0007_p0390a07║向大乘，此阿踰闍流傳大乘之始也（其後無著世親亦於此說教）。其先則小乘化地部流行茲
LC08n0007_p0390a08║土，說一乘義而未臻究竟，今經即為之更進一解。學說淵源，不可不知。
LC08n0007_p0390a09║三、刊定經名。此經梵本猶未發現，寂天《集菩薩學處論》稱引此經，名《勝鬘師
LC08n0007_p0390a10║子吼經》。西藏譯本多夫人二字，更為近真，以此經文體屬說經類，勝鬘女子稱夫人以
LC08n0007_p0390a11║資揀別，理亦應爾，寂天所引當是省文，且本經最後出名亦同藏本可作旁證也。今本有
LC08n0007_p0390a12║一乘大方便方廣等字，則是譯者欲明經意，而據經末文句（此經所說斷一切疑決定了義入一乘道
LC08n0007_p0390a13║云云）增益之耳。
LC08n0007_p0391a01║四、決擇譯本。漢譯此經前後三次，最初曇無讖譯，久已失傳，今存劉宋求那跋
LC08n0007_p0391a02║陀羅譯及唐菩提流支譯，凡兩本。宋本有二事勝，一者文字簡當，二者譯人學有師承。
LC08n0007_p0391a03║蓋求那傳譯諸經，先後有序，皆出於一系統也，今即取以講習。唐本編入《大寶積經》
LC08n0007_p0391a04║四十八會，譯文較明暢，而精要處時失原意。此外又有西藏譯本（亦在寶積中），尚存梵文
LC08n0007_p0391a05║面目。皆可參證。
LC08n0007_p0391a06║詮釋經文大分十六章。中土自道安以序說正說流通說三分判經後，注疏家多依之。
LC08n0007_p0391a07║及奘師譯出《佛地經論》，乃知印土在戒賢後，釋經分段，亦有說教因緣、聖教所說、
LC08n0007_p0391a08║依教奉行三者，與此正同。今解準之，序說流通說各為一章，正說據經末結名。
LC08n0007_p0391a09║又分十四章。
LC08n0007_p0391a10║第一章　敘說緣起（如是我聞……嘆佛實德）
LC08n0007_p0391a11║首章明信，學從信而入也。信以忍為因，謂於事物決定勝解，以淨心為體，謂心，
LC08n0007_p0391a12║地清淨方堪信受，以欲樂為果，謂信受已，渴望隨生。此章經文即以事實表現信之因果過
LC08n0007_p0392a01║程。
LC08n0007_p0392a02║波斯匿王夫婦聞法啟信，欲悟其女，所信之法即涅槃法（《大法鼓經》所說）。涅槃法
LC08n0007_p0392a03║者，謂佛身是常，一切眾生皆有佛性皆能成佛。尋常談二乘三乘法，此則無二無三惟有
LC08n0007_p0392a04║一乘。蓋即佛之正法妙法無上法也。勝鬘先見書讚，於文字獲得勝解。生見佛之念，佛
LC08n0007_p0392a05║身即現，復於事實境界益增勝解。有此殊勝因緣，其心自然清淨，遠離塵垢，歸命之
LC08n0007_p0392a06║情，宜其如江河之決也。
LC08n0007_p0392a07║綜此一章，敘說生信，凡有三事：一者「因緣」，即王夫婦之信法也。二者「種
LC08n0007_p0392a08║姓」，即勝鬘利根通敏六處殊勝也。三者「知識」，即王夫婦旃提羅與佛也。三事中
LC08n0007_p0392a09║一三合為外緣，第二種姓是為內因，內外緣具，淨信自立矣。
LC08n0007_p0392a10║第二章　嘆佛實德（如來妙色身……世尊悉記皆當往生）
LC08n0007_p0392a11║此章嘆佛實德，意明歸依。涅槃學止說一歸依，佛為法所從出，又為實證法者，
LC08n0007_p0392a12║故歸命於佛，即歸命三寶也。八頌中前之六頌嘆佛功德，見其所歸。初一總說佛身，次
LC08n0007_p0393a01║三分述三德，次一嘆勝，末一明歸依之意也。次後二頌，一明佛於眾生攝受護念以為善
LC08n0007_p0393a02║根，一明嘆德善根相續不斷經於大劫受記作佛也。
LC08n0007_p0393a03║所稱如來妙色身者，以勝鬘所見為佛色身，隨即悟入知來實際法身，法身是常原不
LC08n0007_p0393a04║可說，方便以三德無盡之義彰之。稱解脫德而謂色無盡者，此本《大法鼓經》「妙色湛
LC08n0007_p0393a05║然住，纏累常淨盡」而來，以示佛不共之德也。
LC08n0007_p0393a06║通途釋解脫皆從名（心法）上說，此則從色上說，乃《法鼓經》精義所存（番藏《大法鼓
LC08n0007_p0393a07║經》譯者不得其解，致有訛謬），兩經同出於一人手筆，殊有相互發明之妙。又常者無盡不可
LC08n0007_p0393a08║盡之謂，非但豎說（過現未）無盡，而亦橫說之無盡也。理會此義，當下剎那即是常，
LC08n0007_p0393a09║豈必時經長劫方謂之常乎。勝鬘見佛妙色無盡（解脫），知佛智慧亦復無盡（般若），智慧
LC08n0007_p0393a10║所依所緣之法界亦復無盡（法身），合此三義即佛身常，亦即佛之涅槃也。歸依佛者，當
LC08n0007_p0393a11║歸依此證得涅槃之法身佛。
LC08n0007_p0393a12║「降伏心過惡」二頌分讚三德，解脫至於諸惡淨盡不可轉移，則般若智慧自然自在
LC08n0007_p0393a13║而無障礙，如是法界究竟三德至極，而佛之涅槃法身顯現矣。「哀愍覆護我」一頌則求
LC08n0007_p0393a14║佛護我令菩提種增長展轉擴充，此世後世願佛攝受，以示歸依之誠。蓋有佛之護念而自
LC08n0007_p0394a01║種發生作用，生佛交感，由己作主，以至證得究竟涅槃也。
LC08n0007_p0394a02║「我久安立汝」一頌為佛答語，意謂汝之利根種姓事非偶然，乃多生積習而成。佛
LC08n0007_p0394a03║於眾生無一捨離，常為開示悟入佛之知見也。利根有本性習成之別，此中尤重習成，鈍
LC08n0007_p0394a04║根由習而轉利，利根不習亦無用也。
LC08n0007_p0394a05║「我已作功德」一頌，歸佛之誠至此地步始為發心，《華嚴》所謂初發心即成正
LC08n0007_p0394a06║覺，亦此義也。作功德殖善本即一切菩提分事，可知不作不殖即不得佛攝受也。諸佛剎
LC08n0007_p0394a07║土功德事業隨發心而異，因果相稱，歷然不爽，故此受記依發心處而立，決非漫然說之
LC08n0007_p0394a08║也。
LC08n0007_p0394a09║第三章　不思議大受（爾時勝鬘聞受記已……如其所願）
LC08n0007_p0394a10║此章明戒。信解歸依之後繼以持戒，入道程序固爾也。經以受為戒，受是誓願要約
LC08n0007_p0394a11║之義。十大受中前九攝入最後「攝受正法」一受，具此一戒融攝一切戒矣。寂天《集菩
LC08n0007_p0394a12║薩學處論》述戒亦以攝持正法標題，蓋有深意存焉。
LC08n0007_p0395a01║又大受云者，大是根本義，非對小言。受即是戒，戒非本有，受而後得，故以受為
LC08n0007_p0395a02║名也。大乘根本戒詳見《瑜伽菩薩地戒品》，根本有四重謂自讚毀他。悋惜財法、損惱
LC08n0007_p0395a03║有情、毀法崇邪。此中十種大受即本《瑜伽》四重戒，但開合有異也。
LC08n0007_p0395a04║第一受總說不違。第二受即合四重之不自讚毀他也。第三至第八受即合四重之不
LC08n0007_p0395a05║悋惜財法也，唯前三之不恚不慳，猶偏於消極方面，後三之成熟四攝饒益有情，菩薩之
LC08n0007_p0395a06║心愈入愈深，乃愈臻積極也。第九受即合四重之不損惱有情。第十受即合四重之不毀法
LC08n0007_p0395a07║崇邪，正法久住，惡趣減少，人天充滿，乃獲常安，攝持正法終不忘失，百川納海，於
LC08n0007_p0395a08║以見綱紀世間，獨正法是賴耳。忘失法者則忘大乘，亦忘波羅蜜，微大乘之運載，遙遙
LC08n0007_p0395a09║彼岸將無以至，況在凡夫安能任越乎。受戒法式須有證者，方能深印受者識上，堅住不
LC08n0007_p0395a10║移，謂為戒相，雨天華出天音如語而現，乃以證勝鬘之誠誓不思議也。
LC08n0007_p0395a11║第四章　攝諸願大受（爾時勝鬘復於佛前發三大願……真實廣大）
LC08n0007_p0395a12║此章明增上發心，亦是積極發心。菩薩之行由發心始，六度四攝展轉擴大無量無
LC08n0007_p0396a01║極，即一心之展轉廣勝，故菩薩地地增上發心而地地勝進也。今舉三願攝諸大願，最足
LC08n0007_p0396a02║以見菩薩行之根本，儒家以善養浩然之氣作聖，學佛則存乎願力也（自第一章至此，敘勝鬘入
LC08n0007_p0396a03║道經過，亦所以示一般入道次第也）。
LC08n0007_p0396a04║第五章　說攝持正法（爾時勝鬘白佛言我今當復承佛威神……有無量無邊功德）
LC08n0007_p0396a05║此章示全經根本義，即勝鬘得佛加持所作師子吼也。根本義為何？曰攝持正法，正
LC08n0007_p0396a06║法者，涅槃法也，其餘義旨皆從此出。而將法與持法者打成一片，貫通立說，尤屬此經
LC08n0007_p0396a07║特點。至於捨身命財攝持正法，大乘捨染取淨精神亦具見於此也。
LC08n0007_p0396a08║大文總分三段：
LC08n0007_p0396a09║一、持法總攝一切願行。勝鬘所說由佛啟示而深契佛旨，佛為擊節嘆賞不已。
LC08n0007_p0396a10║二、持法與法無異。初以二義說明廣大，為自利故能得無量一切佛法，為利他故能
LC08n0007_p0396a11║攝八萬四千法門（唐譯八萬法蘊誤，此經與化地思想有關，化地固說八萬四千法門者也，若云八萬，則有部
LC08n0007_p0396a12║之所宗矣）。繼舉四喻以況深遠。
LC08n0007_p0397a01║初雲寶喻，以譬福慧從持法出。次四洲喻，以譬人天（合為一類）三乘（各為一類）世
LC08n0007_p0397a02║出世善依正法安立。三大地、重擔喻，以譬無聞（無聞謂一闡提，佛不捨眾生，故以人天善根成熟
LC08n0007_p0397a03║之）、三乘賴持法者分別成熟。四寶藏喻，以譬無聞、三乘從此正法各如其性以得受用
LC08n0007_p0397a04║也。又正法以能到彼岸為效果，自住住他，列舉六度以明之，持法即法之表現，故二者
LC08n0007_p0397a05║無以異也。
LC08n0007_p0397a06║三、持法者與持法無異。人能弘道，弘道外無人事，故持法與人又無異也。人為持
LC08n0007_p0397a07║法故於身命財無不能捨，所謂捨身而得佛之法身，捨命而得功德佛法，捨財而得眾生供
LC08n0007_p0397a08║養也。如此以道為命，上得諸佛授記，下得眾生瞻仰，此種精神非徒空理玄談，必理事
LC08n0007_p0397a09║融合而後實現，此可以般若經末〈常啼〉〈法上〉二品事實為之證明也。最後更以法欲
LC08n0007_p0397a10║滅時攝受正法以示處變之力，世尊隨喜以諸譬喻莊嚴，稱嘆勝鬘，所以證攝持正法之廣
LC08n0007_p0397a11║大殊勝也。
LC08n0007_p0398a01║第六章　說入一乘（佛告勝鬘汝今更說……即第一義乘）
LC08n0007_p0398a02║以上明法義竟，此下釋證法之道。先舉入一乘義。入者攝入，三乘攝入一乘，乃
LC08n0007_p0398a03║遮權顯實之談，佛之究竟說，真實說也。但一乘權實之辯，中土印度歷有諍議，或謂二
LC08n0007_p0398a04║乘攝入大乘，或謂三乘歸於佛乘，方便究竟義有不同，觀《法華》火宅喻，許以三車導
LC08n0007_p0398a05║出火宅已即皆與以白牛大車，其三乘攝入一乘之為究竟，固甚明也。又化地部亦有一乘
LC08n0007_p0398a06║說，謂佛與二乘同一聖道（四念住），得一解脫，此經即針對彼宗而立說也。
LC08n0007_p0398a07║文中初以四河同出阿耨大池。草木藥林同依於地兩喻，以譬聲聞緣覺世出世善法皆
LC08n0007_p0398a08║依大乘而得增長。復舉例明六依處皆由大乘密意而說，即明大乘之為正法，無大乘即無
LC08n0007_p0398a09║佛法之義也。六處者，謂正法住、滅、波羅提木義（名別解脫）、毘尼（調伏）、出家、受
LC08n0007_p0398a10║具。前二屬法，後四屬律，佛教內容不越於此二類也。
LC08n0007_p0398a11║次申說攝入一乘之旨，總有六義：一者二乘不能得真解脫，有依有怖故。二者所知
LC08n0007_p0398a12║障未斷不具功德，不明一切法究竟處故。三者僅斷分段生死，非盡一切煩惱一切受生，
LC08n0007_p0398a13║四種自覺皆佛方便有餘不了義說故。四者不斷無明住地，不得一味等味之解脫味故。五
LC08n0007_p0399a01║者不受後有智，僅斷分段生死而得解脫，法身般若非彼境故。六者二乘非歸依處，唯佛
LC08n0007_p0399a02║為真實依故。
LC08n0007_p0399a03║言二乘有依有怖者，謂二乘於有為法斷人我想未除法我，聞有為法空而生怖畏，
LC08n0007_p0399a04║歸依於佛，不足為他人依也。所知障未斷者，謂二乘眾未斷所知障，於一切法之究竟處
LC08n0007_p0399a05║不明，於一切功德不能出生，其於解脫四智，生法未盡、梵行不純、事不究竟、當有所
LC08n0007_p0399a06║斷，故去涅槃界遠，但以佛方便說彼得解脫耳。斷分段生死者，二生死中但捨分段，未
LC08n0007_p0399a07║斷變易，而言我生已盡等，非真解脫也。
LC08n0007_p0399a08║不斷無明住地者，小乘心解脫煩惱不外十種，即下五分結（欲界身見、疑、戒禁取、欲
LC08n0007_p0399a09║貪、瞋）、上五分結（上二界色貪、無色貪、慢、掉舉、無明）。修行道果依此分判、斷初三結為
LC08n0007_p0399a10║初果，進而三惑薄弱為二果，全斷下五分結為三果，斷上五分結為四果。
LC08n0007_p0399a11║化地歸納十結為四住地，即見一處、欲愛、色愛、有愛也（合為見、愛，開為四住地）。
LC08n0007_p0399a12║又分煩惱為住地與起。住地者，根本煩惱，非剎那、無間，與心不相應。起者，隨煩
LC08n0007_p0399a13║惱，剎那間斷，與心相應。通常名前者為隨眠（隱伏隨行不共生滅），後者為纏（隨心生滅示難
LC08n0007_p0399a14║解脫）。
LC08n0007_p0400a01║其後化地末宗受大乘影響推演其論為五法說，如《異部宗輪論》云：「五法定能
LC08n0007_p0400a02║縛，諸苦從此生，謂無明貪愛，五見及諸業。」其中貪愛五見，即此四住地也。化地縷
LC08n0007_p0400a03║分煩惱，意在解明心之解脫。求心解脫本為大小所共，但認識深淺各各不同。化地部釋
LC08n0007_p0400a04║住地煩惱障不障心難得解脫。以為若不障心，無煩惱時心應得解脫，若其障者心應恒時
LC08n0007_p0400a05║染污，云何有善。故其形容住地曰：非心非心所，無緣不相應，能得心解脫。分別論者
LC08n0007_p0400a06║釋此謂為徧行，恒時徧行諸心，障心解脫。亦有說名種子能生煩惱纏縛諸心。此皆於住
LC08n0007_p0400a07║地不得確解者也。
LC08n0007_p0400a08║大乘發明第七識，一切疑難渙然冰釋。謂四住地皆與心相應，以末那恒與我痴我慢
LC08n0007_p0400a09║我見我愛相應故。見愛即四住地。痴即無明住地，於善不善無記位中恒與末那相應，能
LC08n0007_p0400a10║生一切煩惱，故名無始不共無明。其與前六識相應之無明則為獨行無明（有時獨起，有時與
LC08n0007_p0400a11║餘煩惱俱起）。此小乘所知者也。瑜伽學說導源於化地，發揮斯義而有《瑜伽》、《攝論》
LC08n0007_p0400a12║之作，以為四住地中有愛所攝無明住地非二乘所斷，直至最後身菩薩猶為所障，以覆障
LC08n0007_p0400a13║故於彼彼法不知不見，而所斷不究竟，於解脫清淨功德亦有過失，所證涅槃遂為有餘不
LC08n0007_p0400a14║盡矣。
LC08n0007_p0401a01║至於佛之涅槃為一切智智，即徧知一切法一味之智，得此一味等味智方為真實究竟
LC08n0007_p0401a02║涅槃，究竟涅槃皆平等故，以佛為極故。一切眾生皆有佛性，得涅槃乘亦復是一，若非
LC08n0007_p0401a03║一乘即不能得此涅槃界（目的是一，方便亦須是一），法無優劣，智慧解脫、清淨等故。不斷
LC08n0007_p0401a04║無明住地，應斷不斷，應得不得，應證不證。所斷者何？見道後修道之煩惱也（見道見其全
LC08n0007_p0401a05║體，修道徧知微細）。
LC08n0007_p0401a06║修道所斷煩惱分障止（心、止、禪、正受）、障觀（觀、方便、智）、障功德（果、得、力、無
LC08n0007_p0401a07║畏）三種，皆依無明住地而起，唯如來菩提智所能斷也。不受後有智者，此段總結前文二
LC08n0007_p0401a08║乘解脫非究竟義。不受後有，乃四智之最後者，今舉之以概餘三，皆當言解脫也。如來
LC08n0007_p0401a09║不受後有，具備三德，非如二乘僅離分段生死得解脫，具無法界般若，而其量甚微也。
LC08n0007_p0401a10║復有一類不愚於法，不以自己解脫為足而更求證得無上菩提者，則可以攝歸大乘
LC08n0007_p0401a11║中。此中將菩提涅槃解脫法身蠲除名相分別而會通言之，所以針對大小乘中說佛果種
LC08n0007_p0401a12║種不同也。究竟者無邊不斷，即窮極邊際之意，就因而言，無明無始，就果而言無窮無
LC08n0007_p0401a13║盡，以示欲窮究竟，非同歸一乘不可也。
LC08n0007_p0401a14║二乘非歸依處者，明佛為真實歸依，以說一乘道之法得法身已即不須法，三乘僧眾
LC08n0007_p0402a01║皆有恐怖，歸依如來而求出離，故法與僧俱非究竟。又法僧者法界等流，有如來故方有
LC08n0007_p0402a02║法僧，法僧即是如來，無二無別，故歸依如來為真實歸依。
LC08n0007_p0402a03║復次，化地部主張佛在僧數，歸依僧即歸依佛，捨本逐末，此經所以正其誤也（此後
LC08n0007_p0402a04║七章經文皆說入一乘道，前已明一乘義，今乃說趣入之道也。前後分二番解釋，每番皆先說能緣智慧，次說所緣
LC08n0007_p0402a05║勝義也）。
LC08n0007_p0402a06║第七章　說無邊聖諦（世尊聲聞緣覺初觀聖諦……故名聖諦）
LC08n0007_p0402a07║此章明一乘道之能緣智，言無邊聖諦者，對二乘有量有邊智慧而言。二乘一涉四
LC08n0007_p0402a08║諦，即為名言拘礙，非無有限齊之四諦也。
LC08n0007_p0402a09║小乘現觀（即入道），有次第（漸）與時（頓）異說。上座系之有部主漸現觀，乃次第
LC08n0007_p0402a10║證得四諦十六行相者也。大眾系與上座係之化地部主頓現觀，謂初觀諦智即四諦一時證
LC08n0007_p0402a11║得。又小乘主頓。謂初現觀時十六行相一時究竟。大乘異此，初現觀時頓見大體，次
LC08n0007_p0402a12║第以至究竟，一剎那間備緣全體，始為究竟見諦，亦即此經所說頓現觀，含有糾正化地
LC08n0007_p0403a01║之意也。二乘無明住地未斷，實無第一義現觀，於聖諦義亦復不了。聖者圓滿證得一切
LC08n0007_p0403a02║功德所顯，唯證法身方能具足一切功德，二乘成就少分功德，方便謂之聖耳。諦者真實
LC08n0007_p0403a03║義，此非二乘功德所依之四諦，乃佛功德所依之諦也。
LC08n0007_p0403a04║第八章　說如來藏（聖諦者說甚深義……所不能信）
LC08n0007_p0403a05║此章明所緣境，聖諦所依為如來藏，乃如來所自出，是即眾生之深心也。以如來藏
LC08n0007_p0403a06║說諦，明聖諦義不於眾生心外求之也。此甚深難知之聖諦義固非二乘所知，十地菩薩於
LC08n0007_p0403a07║此亦如隔紗看月，霧中看花，難得親切，故謂如來藏是如來境是真實諦。
LC08n0007_p0403a08║第九章　說如來法身（若於無量煩惱障……名如來藏）
LC08n0007_p0403a09║此章與上章同說所緣無邊境界，但處纏出纏因果異位耳。在纏名如來藏，出纏即是
LC08n0007_p0403a10║法身，二而不異。於此境界得決定者，始知佛為二乘說四聖諦密意，現觀所得實為如來
LC08n0007_p0403a11║藏，亦即如來法身也。由此解了聖諦乃成二類，即作聖諦（安立）、無作聖諦（非安立）。
LC08n0007_p0404a01║作聖諦者，方便施設，一因名言，二有限齊，即不能知一切苦乃至修一切道。無作聖諦
LC08n0007_p0404a02║者，示此自性離諸名言，法爾常然亦無限量，即如來藏心。此中無作聖諦唯佛現證能離
LC08n0007_p0404a03║一切障而得苦滅法身，二乘於此不能究竟，有差別故。
LC08n0007_p0404a04║又如來法身具三功德：一不生不滅（無起無盡離盡常住），二自性清淨，三成就一切功
LC08n0007_p0404a05║德，此乃無始世來眾生所本具，以煩惱障故功德不顯。眾生體認此心，直下承當，即能
LC08n0007_p0404a06║作佛，非如二乘以佛為高遠難攀也（自下四章，第二番釋入一乘道）。
LC08n0007_p0404a07║第十章　說空義密意（世尊如來藏智……修一切滅苦道）
LC08n0007_p0404a08║此章重明一乘之能緣智，此智為空性智而非四諦智。但佛說此空性含有密意，非
LC08n0007_p0404a09║滅斷棄捨大小共說之空也。後人於此從兩面說，謂由何而空，於何而空。《真實品》引
LC08n0007_p0404a10║《中含小空經》云：「謂由於此彼無所有，即由彼故正觀為空；復由於此餘實是有，即
LC08n0007_p0404a11║由餘故如實知有，如是名為悟入空性如實無倒。」本經明空，即據此義，謂如來藏與煩
LC08n0007_p0404a12║惱若離（不相屬）若脫（可解脫）若異（是別異住）故，觀之為空；如來藏具一切功德不離不脫
LC08n0007_p0405a01║不異故，謂之不空。
LC08n0007_p0405a02║二乘於此四顛倒轉，執無常苦空無我，祇見空智、所空一面，但去煩惱而不生功
LC08n0007_p0405a03║德。所去煩惱亦僅三界生死之四住地，至於無明住地出生三類意生身之煩惱猶未去也。
LC08n0007_p0405a04║所以經言，惟佛得證苦滅，斷一切煩惱（即所空），修一切苦滅道（即不空功德。下之三章明一
LC08n0007_p0405a05║乘道所緣境也）。
LC08n0007_p0405a06║第十一章　說一諦（世尊此四聖諦……離有為相）
LC08n0007_p0405a07║此之一諦謂滅諦。苦集道三，入有為法，謂是無常，無常即幻化，而非究竟真實。
LC08n0007_p0405a08║滅諦反此，為三諦依，是常是實。上章以空性智為總能緣，此所緣境亦總說為一諦也。
LC08n0007_p0405a09║但此滅諦並非空無，若空無者即不生功德，不為道依，故非二乘所緣境界。
LC08n0007_p0405a10║第十二章　說常住安隱一依（離有為相智慧境界）
LC08n0007_p0405a11║此章承前滅諦而說，謂非凡小境界，凡夫如生盲不見眾色，二乘如七日嬰不見日
LC08n0007_p0406a01║輪。然此苦滅諦見與不見其性不易，法爾常住為安隱一依也（此章文句與上章鈎鏁原係一氣之說
LC08n0007_p0406a02║也）。
LC08n0007_p0406a03║第十三章　說顛倒真實（凡夫者……所謂滅諦）
LC08n0007_p0406a04║此章明凡小不見滅諦由於倒見，而倒不倒之言，猶有密意也。凡夫心識計五取蘊
LC08n0007_p0406a05║為我、我所，斷常皆倒；二乘於取蘊不計二邊，智慧較為清淨，而別有倒執。正倒之
LC08n0007_p0406a06║別者，如見諸行無常，見涅槃是常，則為正見，非斷、常見。於五取蘊妄想分別則成四
LC08n0007_p0406a07║倒，於涅槃常等分別無常等亦為四倒也。諸佛法身非凡小境，信佛語故謂為常等，亦名
LC08n0007_p0406a08║正見。
LC08n0007_p0406a09║然佛之究竟滅諦，二乘淨智所不能見，況四依智。淨智者一切智，二乘究竟智也。
LC08n0007_p0406a10║四依智者初現觀智（即四諦智），入無上道之初階也。佛為三乘初業不愚法者說四依智是世
LC08n0007_p0406a11║間法，非究竟依也。由是小乘就五取蘊說無常苦等，不詳法身常樂我淨，是僅見佛說之
LC08n0007_p0406a12║所捨而未見佛說之所取，猶難與言顛倒不倒之真實也。
LC08n0007_p0407a01║第十四章　說自性清淨心密意（世尊生死者依如來藏……惟信佛語）
LC08n0007_p0407a02║此下釋自性清淨心密意，所以明入道之因也。佛常說「心性本淨，客塵所染」二
LC08n0007_p0407a03║語，大小乘解者各別。有部執為剎那心，大眾分別論者說為相續心。前者以為心法剎那
LC08n0007_p0407a04║起滅，心之性質善惡不同，境界亦異，即非一類，是即多心說也。後者謂心之性質與境
LC08n0007_p0407a05║界雖異，而自體一類相續，是即一心說也。然均未得佛密意所指之淨心，佛密意所說乃
LC08n0007_p0407a06║本經所云之如來藏心也。
LC08n0007_p0407a07║此章總分三段：一明如來藏心於流轉中有，二明由有此心方得厭苦欣滅，三明如來
LC08n0007_p0407a08║藏心即佛說自性本淨心而甚深難知。
LC08n0007_p0407a09║初段云流轉（今譯作生死）者，謂諸眾生於六道中飄泊無定（生死祇流轉中一過程，不足以代
LC08n0007_p0407a10║表流轉），然此流轉非無所自，乃依如來藏心之所安立。是心無所從來，亦無所至，言時
LC08n0007_p0407a11║則無始無終，言空則無邊無際。佛法之談生滅，一方說有情無量，一方說有情無有增減
LC08n0007_p0407a12║（成正等覺但染淨易位，仍無增減也），故必依此如來藏心說人生無際（無前際），始與理契，非
LC08n0007_p0407a13║小乘剎那與相續之心足以當之也。
LC08n0007_p0408a01║又言如來藏無有本際者，以有本際即有始作之者，作者誰作，展轉無盡；又有情可
LC08n0007_p0408a02║作，隨時增益，不可謂無增減，即與佛說相違。又從認識言，由有有情始得認識，前際
LC08n0007_p0408a03║之言，離於有情，復從何識之。故佛法但以無始為說，不談前際也。所云流轉者，依有
LC08n0007_p0408a04║情根身說，有情之生也，心於一切法中，執（據為己有）受（苦樂相共）一分以為根身，有此
LC08n0007_p0408a05║根身即此一期生死存在，無此根身即此一顆生死毀棄。而相續流轉，無有窮際，應有所
LC08n0007_p0408a06║依，即如來藏，以此藏有常住不變之義，而於生死流轉中未嘗須臾離之也。
LC08n0007_p0408a07║第二段明由有此心人生流轉方有轉機，蓋眾生轉機賴於苦（八苦）滅（涅槃）之欣厭，
LC08n0007_p0408a08║先有所欣之增上緣，然後痛感五蘊重負之可厭而志切出離也。有情八苦中，前七為世俗
LC08n0007_p0408a09║苦，總略一切五取蘊苦方為勝義苦。彼與執取煩惱俱生而有，於過去留戀、現在貪著、
LC08n0007_p0408a10║未來希求，展轉生苦，此苦謂粗重在心，負擔不適，如春暖襲裘不勝其粗重也。覺其苦
LC08n0007_p0408a11║巳，生起厭離，必欲卸之而後快，此非空無斷滅也，又一方欣求涅槃焉。
LC08n0007_p0408a12║涅槃云者，寂靜安寧，無煩惱之清淨境象也。此種欣厭之感，決非六識之分別，而
LC08n0007_p0408a13║為深心之自覺。故非如小乘所言六識或一心多雜或剎那移轉，皆不久住一境不受眾苦者
LC08n0007_p0408a14║堪以當之，是必別有無前際、離斷滅、非因緣可以造作離散，而為無始本具未嘗間斷之
LC08n0007_p0409a01║心，負重厭倦而欲還滅，此即如來藏心也。如來藏心不同恒途所執人我等，故非我見眾
LC08n0007_p0409a02║生（外道凡夫）、無我見眾生（二乘人）、及散亂心眾生（不專一於空之我執者）之境界。彼等雖
LC08n0007_p0409a03║有如來藏在，而為放心（即第七識所執持）之類，不覺其有，遂亦無欣厭之感。
LC08n0007_p0409a04║但得真實之啟發，生起深信，則放心暫伏，淨心頓現，而為一念之自覺。本此一
LC08n0007_p0409a05║念，與佛說相應，欣厭漸起，此即入佛之始，而長夜淪迷流轉生死之人生，於此乃有轉
LC08n0007_p0409a06║機之可言矣（據此，無教啟發，即無此事，有教而無心，亦無此事也。佛以一大事因緣出現於世，謂以正見開
LC08n0007_p0409a07║示悟入佛之知見，而說滅諦，示有常樂我淨之法身可欣也。又識自心為成佛之根本，必不安於此心流轉之濁，而
LC08n0007_p0409a08║自求還滅之淨矣）。
LC08n0007_p0409a09║第三段明如來藏即佛所說之自性清淨心，性淨之言，謂與煩惱不相應。小乘以六識
LC08n0007_p0409a10║或一心解之，均不得當，然亦不外此心。蓋於一心就淺深方便言而有心（第八）意（末那）
LC08n0007_p0409a11║識（前六）之別，二乘所見唯前六識，乃心之最淺者，剎那轉變，起伏不定，至於深細暗
LC08n0007_p0409a12║流所未知也。六識所具我見，為人我相對之我，猶非真正之補特伽羅見也。
LC08n0007_p0409a13║唯第七識無始時來與我痴等俱，緣心深處如來藏心執為我體，種種愛著，為之莊
LC08n0007_p0409a14║嚴，一類相續無有間息，此乃真正我見，障本淨心之客塵也。賴耶自體（如來藏）由七識
LC08n0007_p0410a01║我愛執故，互為依緣流轉不息。但能邊七識，法爾恒與煩惱相應，是故不得見如來藏；
LC08n0007_p0410a02║而所邊賴耶法爾自性本寂，不與所執相符，即不與一切煩惱相應，是故得有轉依之機。
LC08n0007_p0410a03║謂心有能所邊者，八識實是一心，但就浮動淺處說為能邊，方便指為七種轉識，一向執
LC08n0007_p0410a04║緣阿賴耶故；沉寂深處說為所邊，方便謂之阿賴耶識，一向為餘轉識緣故，如是能所合
LC08n0007_p0410a05║言，即是一心也。
LC08n0007_p0410a06║對治起時，七識我執不起，而後功德依之發生（多聞熏習能生對治，亦由於此），故自性
LC08n0007_p0410a07║之淨，無可疑也。然此境界非凡小所可思議，乃如來所證知。若如小乘所解，剎那善不
LC08n0007_p0410a08║善心均非煩惱所染，即是煩惱與心互不相觸，云何而有此客塵染事？雖以隨眠不相應等
LC08n0007_p0410a09║解之，仍不當理，遂歸之難可了知矣。
LC08n0007_p0410a10║第十五章　說如來真子（若我弟子……而謂伏之）
LC08n0007_p0410a11║此章與上章相關，釋成入一乘道之因也。全經總明三義，曰法、曰道、曰因。法為
LC08n0007_p0410a12║涅槃，道為一乘，因即如來藏心也。此章謂信得如來藏心始為真佛子，以如來藏上接佛
LC08n0007_p0411a01║境也。此中信者，於法於道先有決定之了解，然後起信，此屬力行，非泛泛之信也。是
LC08n0007_p0411a02║故本經於法道明解之後，復就因行提示信義而特致殷勤焉。
LC08n0007_p0411a03║言隨信者，成就於義勝解之信。信增上者，為依信起行之用，即由此發生自在樂欲
LC08n0007_p0411a04║之行。明信者，乃自在樂欲之表白顯著也，如此隨順法（所信之法道）之智慧得以生起，由
LC08n0007_p0411a05║智於所信者方得究竟證實。隨順之義，謂於佛說未真實知而能淨信勝解，經以五種觀察
LC08n0007_p0411a06║顯隨順義：
LC08n0007_p0411a07║一者觀察五根俱生之同時意識，此意識凡愚不了，如外道知五根所生識為現量，乃
LC08n0007_p0411a08║判為有分別與無分別二種，其中有分別現量即出於同時意識，已非現量境界，而外道不
LC08n0007_p0411a09║知也。
LC08n0007_p0411a10║二者觀察業報，因果隱微難可了知（如行善得惡報等）。
LC08n0007_p0411a11║三者觀察羅漢隨眠，阿羅漢雖斷煩惱，習氣未除（如喜而雀躍等），亦難了知。
LC08n0007_p0411a12║四者觀心自在樂與禪樂。
LC08n0007_p0411a13║五者觀察三類人（阿羅漢、辟支佛、大力菩薩）之神通。
LC08n0007_p0412a01║凡此五者俱非常人所可測知，而必隨順法智始了也。於此五事善巧觀察，而得成
LC08n0007_p0412a02║就，即佛滅後亦能於自性淨心得決定信也。以上佛因勝鬘之問而示入道之要，以下有三
LC08n0007_p0412a03║義為勝鬘推衍佛說之信解者，隨文可知。
LC08n0007_p0412a04║第十六章　總結（爾時勝鬘……歡喜奉行）
LC08n0007_p0412a05║此章結束全經，屬流通分。
LC08n0007_p0412a06║勝鬘一經示法、道、因，究竟一心，方便說三。所趣涅槃乃心之究極，入涅槃道乃
LC08n0007_p0412a07║心趣寂自然之用，心則能趣涅槃者也。又涅槃者諸佛已淨之心，道者菩薩趣寂之心，心
LC08n0007_p0412a08║者眾生具涅槃趣寂之德而未顯發之心也。合而言之名曰佛乘，所以一乘道為佛法究竟之
LC08n0007_p0412a09║道也。
LC08n0007_p0412a10║如來藏義當以此經歸之自性淨心為最主要之解釋，其餘各解（或說自性義，或說淨義，或
LC08n0007_p0412a11║說心義，視所側重而異），均從此生發演繹。明瞭斯點，則綱領在握，無迷惑之失矣。