LC08n0007_p0413a01║大乘法界無差別論講要
LC08n0007_p0414a01║本論與《勝鬘經》相同，闡明佛學原始要終之義，故列之涅槃學中。《勝鬘》歸
LC08n0007_p0414a02║宿於如來藏心，以為學佛之依據，而未及加詳；此論開十二門，曲暢其宗，得未曾有，
LC08n0007_p0414a03║今續講以廣明之。又本論傳譯稍晚，法藏一派附會其詞，別成系統，相似說與，影響極
LC08n0007_p0414a04║巨，幾成後來數百年講論之重心，至今猶有存者，今講亦隨處辨其誤解，以杜訛傳焉。
LC08n0007_p0414a05║依論釋文分二門解，初釋題名，次講論旨。初釋題名者，論名大乘法界無差別，
LC08n0007_p0414a06║「大乘」者，表論所屬，大乘之學究竟成佛，其有以得羅漢、辟支佛解脫為究竟者即屬
LC08n0007_p0414a07║小乘，異於本論一乘成佛之義也。「法界」者，法乃泛指諸法，佛所證者，簡龜毛兔角
LC08n0007_p0414a08║之類也。界為因義，如金鑛生金即名金界，又有域義，範圍所及四周畢至，即示佛證之
LC08n0007_p0414a09║區域也。佛所證者綜歸心法，所云法界即心法性。「無差別」者，眾生與佛心法性同，
LC08n0007_p0414a10║由生性而說因同，極至佛所證心法性而說果同。又由因同故謂眾生皆有佛性，由果同故
LC08n0007_p0414a11║謂涅槃一味等味。今此論中研幾法界，因果平等無有差別，揭示論旨，故名《大乘法界
LC08n0007_p0414a12║無差別論》也。
LC08n0007_p0414a13║是論作者堅慧菩薩，史實不詳，譯者僅云中印度人，佛滅七百年出，由彼曾注世親
LC08n0007_p0414a14║《十地經論》，審知當在世親後也。又元魏時譯典有《究竟一乘寶性論》，初未題作者
LC08n0007_p0415a01║之名，自此論出，譯者傳說同出於堅慧（藏傳《寶性》係彌勒本，無著釋，為彌勒五論
LC08n0007_p0415a02║之一，又真諦譯《佛性論》與《寶性》大同，又題世親作，紛紜難辨），堅慧一名，奘
LC08n0007_p0415a03║師西域記中亦二三見，意指安慧。此論譯人相傳堅慧梵文為娑羅末底，則與安慧梵文作
LC08n0007_p0415a04║悉恥囉末底者異（悉恥囉與娑羅俱有安定與堅固之意，而原名究竟有別），又勘漢藏所存安慧著作
LC08n0007_p0415a05║中，與本論思想不盡相同，似不能定為一人。但二人時代相近（同在世親後），學問淵源復
LC08n0007_p0415a06║有同處，是二是一，尚待考定也。
LC08n0007_p0415a07║是論譯者提雲般若，意云天慧，武周時來華，於天授二年譯出此論。時圓測、法藏
LC08n0007_p0415a08║同居譯場，法藏獲此，特加嘆賞為之作疏，倡如來藏緣起之說（蓋誤解此論有如來藏為
LC08n0007_p0415a09║世出世法因一語，認作出生世出世法界），以與業感緣起賴耶緣起示異。復以中土先有
LC08n0007_p0415a10║馬鳴《起信論》（此論乃中土學者依魏譯《楞伽》偽託之書，早有刊定），亦主張如來藏緣起說者，
LC08n0007_p0415a11║乃創馬鳴堅慧學，以與龍樹提婆學、無著世親學鼎立而三。
LC08n0007_p0415a12║更進而有四宗之判，謂小乘隨相法執宗、大乘龍樹真空無相宗、無著之唯識法相
LC08n0007_p0415a13║宗，及彼所創之如來藏緣起宗，合此四宗判一代佛教，而謂如來藏宗者甚深無上。此乃
LC08n0007_p0415a14║私意揣度，學者不可不加以審辨也。
LC08n0007_p0416a01║此論於唐後復有改譯本出，一名《如來藏論》，作者難考，自北宋初刻藏經收錄
LC08n0007_p0416a02║後，於是麗、金、元、明藏中均有此本。但北宋藏之訂正刻本中則汰去改譯本而獨存原
LC08n0007_p0416a03║譯，其後契丹刻及南宋刻據此訂正刻本者皆無其書。今兩本俱存，所用講本則採原譯（法
LC08n0007_p0416a04║藏疏本），不用改本也。
LC08n0007_p0416a05║次釋論旨者，全論舉二十三頌，以十二門解菩提心義。初句歸敬乃印土造論之定
LC08n0007_p0416a06║式，表示對於所崇之學與人誠心推仰也。此論止歸敬所學，即所以明此論為闡一乘一歸
LC08n0007_p0416a07║之意耳。是故頌曰：
LC08n0007_p0416a08║稽首菩提心。
LC08n0007_p0416a09║論標法界而歸敬菩提心者，作者以為此二名之義相貫也。論文下出異名中有頌云，
LC08n0007_p0416a10║「此心性明潔，與法界同體」，長行引《不增不減經》釋言：「舍利弗，此清淨法性即
LC08n0007_p0416a11║是法界，我依此自性清淨心說不思議法。」此中法界就心法性言，即《勝鬘經》所謂如
LC08n0007_p0416a12║來藏，今乃以菩提心說之。
LC08n0007_p0416a13║菩提心一詞梵文為合釋（解此合釋之法曰離，即分析而見其關係也），有二種釋法：持業釋
LC08n0007_p0417a01║者，菩提即心，菩提覺義，此心能覺故。依士釋者，謂是心於菩提上發生。此處當依後
LC08n0007_p0417a02║釋，謂清淨心性眾生本具，由其無知，等同放失，必於菩提發起希求之心，而後覺此心
LC08n0007_p0417a03║性之存，故今以菩提生心之菩提心說法界，於果立因名也。
LC08n0007_p0417a04║本論以此心為主體，從果因乃至涅槃一性，如其次第有十二門廣為分別，如論長
LC08n0007_p0417a05║行。初門明果，示人勝利，引生希求。次門明因，示生起所由。三門明白自性，顯因所
LC08n0007_p0417a06║成菩提心相。四門異名，示名差別。五門無差別，示雖異名而體不異。六門分位，體雖
LC08n0007_p0417a07║無別而隨位不同。七門無染，雖隨位異而性無染。八門常恒，示此無染之性常然。九門
LC08n0007_p0417a08║相應，以恒無染與淨法應。十門不作義利，雖具淨法而染位障故不起作用。十一門作義
LC08n0007_p0417a09║利，客塵既去心用自在。十二門一性，即示一味等味涅槃法也。
LC08n0007_p0417a10║第一門
LC08n0007_p0417a11║茲述初門果義。頌曰：
LC08n0007_p0417a12║能為勝方便，得離生老死，病苦依過失。
LC08n0007_p0418a01║說菩提心果，共有一頌又三句，今此三句正明果義。何者菩提心果？謂最寂靜涅
LC08n0007_p0418a02║槃界（涅槃原為消滅義，煩惱雜染消滅無遺，今以寂靜形容之，界則謂區域也）。安寧寂靜者，心之本
LC08n0007_p0418a03║性原自爾也，求此安寂即心之用，苟能一念自覺，明心之性盡心之用，必至於是安寂之
LC08n0007_p0418a04║涅槃界。古之哲人常以水喻心，可知心性本寂不安囂動，故其希求涅槃也，正猶水性平
LC08n0007_p0418a05║靜，故常就下以求平耳（謂覺不覺，以心位判，非性也，《起信》、《楞嚴》性覺說，可知其妄）。
LC08n0007_p0418a06║或曰：菩提是覺，涅槃是寂，以菩提因致涅槃果，因果寧不參差耶？應曰：不然。
LC08n0007_p0418a07║究竟果位，指事則一，稱名則異，智（菩提）斷（涅槃）二面頓然畢現，乃得其全，不如是
LC08n0007_p0418a08║不足以為極果也。
LC08n0007_p0418a09║又自佛學思想發展事實言，初時言果所謂涅槃，偏重解脫（小乘）；稍後一度變遷謂
LC08n0007_p0418a10║之菩提，意指一切智智，一切智智則不盡在沈寂，而漸進於功德作用矣（般若與初期瑜伽
LC08n0007_p0418a11║說）；最後說果仍歸涅槃，但涅槃含義非僅解脫、智慧，而著重佛之法身（後期瑜伽說）。
LC08n0007_p0418a12║故本論釋涅槃界謂即諸佛所有轉依相不思議相之法身，可知所重亦在法身也。
LC08n0007_p0418a13║法身云者，實概智斷二面之全，不離般若解脫乃為如來所得者耳，亦惟如來所得乃
LC08n0007_p0418a14║為最極耳。論中以離生等六相形容最極，六相所顯實為四德。謂離生老病死苦依過失，
LC08n0007_p0419a01║即得堅定（常）、寧靜（樂）、自在（我）、澄清（淨）之四德，而是四德仍歸一寂，如水之
LC08n0007_p0419a02║底於平而已。
LC08n0007_p0419a03║復次，無生者，謂不復生意生諸蘊，小乘涅槃僅於五取蘊無生，意生蘊仍未斷（《法
LC08n0007_p0419a04║華》記小乘極果另生一淨土，即此意），惟有如來永滅無餘最極寂靜。老者衰變，無老則功德增
LC08n0007_p0419a05║上圓滿不衰而為常住。死者變易生死，無死即以不生意生諸蘊而無變易生死也。病者謂
LC08n0007_p0419a06║貪瞋痴慢見等二障煩惱（現行）習氣（種子）累心為病，離此粗重輕快現行即為無病。然粗
LC08n0007_p0419a07║重根本，乃無始無明住地，為一切苦依，無此依則一切身語意業隨心所欲皆無過失。如
LC08n0007_p0419a08║是六相滅，四德顯，即至心之最平穩處也。
LC08n0007_p0419a09║又法身之身云者乃聚積義，眾生聚積五蘊成身，故生滅無常，佛則聚積戒定慧解脫
LC08n0007_p0419a10║解脫知見五無漏蘊為法身，故能常樂我淨也。本論所講之菩提心，即為得此身之最勝方
LC08n0007_p0419a11║便，而為不退失之因，一切功德由此生起，喻如白月初分，次第增上以臻圓滿也（長行
LC08n0007_p0419a12║「故今頂禮」置於最後，或順原文次第乃爾；此中歸敬與果義文相鉤連，依歸敬義應如講序）。何以菩提心
LC08n0007_p0419a13║能得果耶，次以喻顯。頌曰：
LC08n0007_p0419a14║能益性善法，聖法及諸佛，所依、寶處、因，如地、海、種子。
LC08n0007_p0420a01║譬如大地為出生草木之所依，此心能為利益世間善法所依亦爾。譬如大海為含藏眾
LC08n0007_p0420a02║寶處所，此心為一切出世善法聚積處所亦爾。譬如種子為生樹等因，此心出生諸佛相續
LC08n0007_p0420a03║無窮亦爾。蓋心性本寂，能致其用，則四德自然而現，無他異也。然諸眾生雖有常等欲
LC08n0007_p0420a04║求，而於無常等法計為常等，恒處四倒。小乘復於法身真常等法計為無常等法，仍墮四
LC08n0007_p0420a05║倒。唯有大乘正見無倒，始能順心之性盡心之用，而達於此涅槃果耳。已說菩提心果之
LC08n0007_p0420a06║勝，此心之生，因復云何？
LC08n0007_p0420a07║第二門
LC08n0007_p0420a08║今次說第二門因義。頌曰：
LC08n0007_p0420a09║信為其種子，般若為其母，三昧為胎藏，大悲乳養人。
LC08n0007_p0420a10║菩提心者，從初發心至證等覺不可暫捨，故究其因亦應長遠，今以三義釋此因性，
LC08n0007_p0420a11║謂生育故、治障故、契果故。生育者，謂菩提心由信慧定悲出生養育故。喻如輪王人中
LC08n0007_p0420a12║最貴，菩提心果至成佛時尊勝無匹，未成佛際喻如王子，定繼王位，亦具勝德。如是王
LC08n0007_p0421a01║子必具四因方得成就，謂有父（種子）、母、處於胎藏、生已乳養；菩提心者亦復應爾，
LC08n0007_p0421a02║於大乘法先植深信，復於其義妙智通達，攝於念（定念）中而不忘失，由是擴充不捨眾生
LC08n0007_p0421a03║大悲養育。四義畢至則菩提心之因具矣，由前三義得以生起，由後大悲（後得方便智）而得
LC08n0007_p0421a04║長養（長行云積集，有此長養義），故此四因缺一不可。
LC08n0007_p0421a05║冶障者，謂以信慧定悲對治起菩提心之障故，具四而後障去心生。所謂障礙不外四
LC08n0007_p0421a06║種，即不信大乘、無殊勝慧、無增上定、無大悲心。蓋大判眾生凡有三類：
LC08n0007_p0421a07║一者樂欲流轉眾生、耽三有樂不信佛法，即無性一闡提也。其有一類定性有情毀謗
LC08n0007_p0421a08║大乘，亦攝入此。為治此障發菩提心，特倡信因。
LC08n0007_p0421a09║二者樂欲出離流轉眾生，此復有二，謂無方便及有方便。無方便者謂諸外道厭世求
LC08n0007_p0421a10║脫，或縱欲或苦行；又佛法中犢子執有，方廣著空，皆以理解不透而障菩提之生，為治
LC08n0007_p0421a11║此障以慧為因。有方便者謂聲聞獨覺，方法理解同用四諦，雖有方便用不善巧，聲聞厭
LC08n0007_p0421a12║世怖世間苦，不能積集利樂善法，為治此障以定為因，由定樂住（不急捨生死）乃得安立一
LC08n0007_p0421a13║切善法。獨覺離群隔絕有情，所證菩提無由啟用（即無後得智），為治此障說大悲因。由闡
LC08n0007_p0421a14║提等增上障故，如次而說信等四因。
LC08n0007_p0422a01║三者兩俱不樂眾生，謂大乘人，不著生死不入涅槃，等視眾生猶如一子，恒以信慧
LC08n0007_p0422a02║定悲自心長養，是故惟此類人獨具菩提心也。常途責佛法為厭世者，以不解佛法精神繫
LC08n0007_p0422a03║於大乘，大乘者懷覺世態度，自覺覺人同臻轉依而後已，斯亦順心之性耳。
LC08n0007_p0422a04║契果者，謂信慧定悲四者即生長培植此菩提心以契得淨我樂常之果者也。信謂淨心
LC08n0007_p0422a05║專一，充信之量是為淨度。慧謂無分別智，破除法執而得自在，充慧之量是為我度。定
LC08n0007_p0422a06║則身心輕安起諸功德，充定之量是為樂度。悲則不捨有情，盡未來際作諸功德，充悲之
LC08n0007_p0422a07║量是為常度。涅槃四德本此四因擴而充之，蓋亦順性盡心所必至之果也。
LC08n0007_p0422a08║復次，融貫事實以言受用，則信等云者原屬心所。心所有五類，謂徧行、別境、
LC08n0007_p0422a09║善、惡、不定也。此之五類，染淨樞紐，繫於別境（勝解、欲、念、定、慧）。蓋別境通於邪
LC08n0007_p0422a10║正，苟能把握不傾於邪，即有淨心之用。信慧定悲者即別境心所。勝解與欲合而為信。
LC08n0007_p0422a11║念謂於境不忘，定謂心一境性，合而為定。慧謂方便根本後得無分別智，隨應為慧為悲
LC08n0007_p0422a12║（智以眾生為境，故有悲相輔翼）。此皆心之狀態，亦謂心之別相，葆任此相，存心諸態，即能
LC08n0007_p0422a13║生菩提心，此一義也。
LC08n0007_p0422a14║再就菩提心為所緣總相而談，是為性寂之相，心能常存信等狀態緣此寂相，則心性
LC08n0007_p0423a01║逐漸著明，即菩提心之顯現成長，然後一切心用與此隨順發揮長養，成佛之勢自有沛然
LC08n0007_p0423a02║莫禦者，此又一義也。了知此因能有發生，然後得詳其自性。
LC08n0007_p0423a03║第三門
LC08n0007_p0423a04║第三門當說菩提心之自性（梵文性相二字一義互訓），即與餘法差別之特徵相也。頌曰：
LC08n0007_p0423a05║自性無染著，如火寶空水；白法所成就，猶如大山王。
LC08n0007_p0423a06║菩提心自相有二：一者無染清淨相，二者白法所成相。無染清淨相者，即自性寂
LC08n0007_p0423a07║靜之義，茲以通相別相明之。通相謂明淨光潔，離垢無染，如火始終明淨，以喻菩提心
LC08n0007_p0423a08║之總相也。別相復有三種，謂順其本性，有自在用，如摩尼珠，能隨心意滿所欲求。二
LC08n0007_p0423a09║不變相，性恒無染，有如虛空。三潤澤相，利益有情攝受和順，如水，能令散沙凝聚不
LC08n0007_p0423a10║失。合此通別四相，如次為淨我常樂之四德也。
LC08n0007_p0423a11║又自性義，如論自釋云，離染清淨相者，謂即此自性不染，又出客塵煩惱障得清
LC08n0007_p0423a12║淨，如火、摩尼寶、虛空、水等，為灰垢雲土所覆翳時，雖其自性無所染著，然由遠離
LC08n0007_p0424a01║灰等故令火等得清淨。此喻顯示二義，一由灰等覆翳時而說染俱；二由遠離灰等故而說
LC08n0007_p0424a02║可離，以可離故，知與染法原不相應，並無染之自性在也。
LC08n0007_p0424a03║白法所成相者，謂世出世善法積集相，如大山王（須彌山）眾寶所成。謂之為自性
LC08n0007_p0424a04║者，論云，如是自性清淨心為一切白法所依，即以一切白淨法而成其性。善法所歸，性
LC08n0007_p0424a05║與善順。或有疑言：染法亦依此心，何以非染為性耶？答曰：染法可去而善不能離，可
LC08n0007_p0424a06║去故逐漸遞減，不離故日益增多，所以善為其性也。
LC08n0007_p0424a07║如是二相，由前菩提心因積集故出生。第一無染相者，離垢而見，有待勝因，即由
LC08n0007_p0424a08║信等增上故，離一分垢顯一分淨。第二善成相者，積集而見，即由信等積集然後為善所
LC08n0007_p0424a09║依。凡此果證皆屬漸起而非頓生也。
LC08n0007_p0424a10║復次，賢首家誤解此二相，而有性智性德之談。彼謂自性本覺具備眾德，不待積集增
LC08n0007_p0424a11║上也。但本覺之義源於偽論（《起信論》），謂心體本來離念無有差別，因妄念故諸境界起，
LC08n0007_p0424a12║妄念息已仍無差別。又狀其離念之相智慧光明能照一切，即此謂之本覺，復引申之為法界
LC08n0007_p0424a13║法身。賢首家於此復引《金光明經》（說大圓鏡智是法身），《無性攝論》（說無垢無罣礙智是法
LC08n0007_p0424a14║身），以為法身是智，亦即菩提心而為本覺。實則紊亂因果，混同能所，其失甚多。
LC08n0007_p0425a01║夫在因為菩提心，在果為法身，論中以輪王子喻菩提心，言將來可作輪王，非現前
LC08n0007_p0425a02║即是輪王，理至明顯。故圓鏡智無垢無罣礙智之為法身，乃依果位說，不可指菩提心言
LC08n0007_p0425a03║之，因果分位未可亂也。
LC08n0007_p0425a04║又能所緣亦異，菩提心法身俱就所緣而說，經論或說法界（真如）即法身，是單論
LC08n0007_p0425a05║所緣；或說法界鏡智合為法身，即合論能所之如如與如如智，絕無但舉能緣智慧而為法
LC08n0007_p0425a06║身者。故從所緣菩提心上立名本覺，於理實有不合也。且常言自性無染而形容以光明清
LC08n0007_p0425a07║淨等詞者，明其與染不相應而已，寧即謂之能覺。眾生雖具此心性，實未曾覺，必待信
LC08n0007_p0425a08║慧定悲之功行而後覺也。
LC08n0007_p0425a09║或曰：本覺不覺同趣一覺，何用斷斷爭之耶？答曰：主本覺者，修為方法不異還
LC08n0007_p0425a10║原，於其本心無所增勝。依不覺說修為方法則是積習而轉化，如論所言一切自淨法之所
LC08n0007_p0425a11║積成。方向不明，舉足成錯，修為根本，烏得不辨。又自性具德之言，經亦散見，謂眾
LC08n0007_p0425a12║生心有功德之性，非謂便已具德。《金剛經》言「一切賢聖皆以無為法而有差別」，此
LC08n0007_p0425a13║無為法性即性淨平等之性，一切賢聖功德依此顯發。若從賢首家已具之說，即有施為，
LC08n0007_p0425a14║還原而已（賢首疏以寶依、寶成二喻顯修德性德冥合不二之為清淨）。於論白法所成之說寧不相違。
LC08n0007_p0426a01║第四門
LC08n0007_p0426a02║上合因果而見自性之全，第四門即就因果位次顯其異名也。頌曰：
LC08n0007_p0426a03║至於成佛位，不名菩提心，名為阿羅訶，淨我樂常度。
LC08n0007_p0426a04║此心性明潔，與法界同體，如來依此心，說不思議法。
LC08n0007_p0426a05║此二頌中，初頌說果位名。阿羅訶者，佛十號之一，譯為應供，實指法身，以其具
LC08n0007_p0426a06║淨等四德也。四德究竟圓滿之謂度（波羅蜜）皆以離眾生與小乘之四倒為准。次頌就因位
LC08n0007_p0426a07║說，謂此菩提心性明潔以法界為性，與法界同體，圓淨而成法身故。
LC08n0007_p0426a08║《勝鬘》等據此說為自性清淨難可了知，即不思議法也。如是此心在因具性，至果
LC08n0007_p0426a09║圓滿，分位有殊，立名遂異。論自釋云，永離一切客塵過惡不離一切功德者，乃就果位
LC08n0007_p0426a10║說。若因位有功德不離之言，祇顯其具功德之性，必待修為離染積集，而後得證四種最
LC08n0007_p0426a11║上波羅蜜也。《勝鬘》據此而說如來藏（菩提心）有空不空義，文云：如來藏與煩惱離異
LC08n0007_p0426a12║而不脫，由空性智而空（脫）；如來藏與功德不離不異而脫，由空性智而不空（即）。此顯
LC08n0007_p0426a13║如來藏與煩惱雖別異住而未解脫，一方面又與功德雖不離異而實解脫（具性非即是德，故為
LC08n0007_p0426a14║脫），皆有待於性空智起始能脫染積德以成法身耳。
LC08n0007_p0427a01║論釋又云如來法身即是客塵煩惱所染自性清淨心，引《不增不減經》云，此清淨法
LC08n0007_p0427a02║性即是法界，依此清淨法界說不思議法自性清淨心。此謂心法界有清淨、不淨、平等三
LC08n0007_p0427a03║義，由清淨故而言眾生心性本淨，由不淨故而言客塵所染，由平等故而言眾生即法身。
LC08n0007_p0427a04║其義難知，非凡小所思議，故云不思議法。又由此文證成因位之名清淨心也。
LC08n0007_p0427a05║以上四門釋菩提心之自體，凡明一法之全體總不外此四門，謂果相、因相、自相、
LC08n0007_p0427a06║名義。菩提心果相者，以最極清淨究竟涅槃為果故。因相者，以信慧定悲為因故。自相
LC08n0007_p0427a07║者，合因果以顯，無染與淨依為自相故。名義者，在因名自性淨心，在果名法身，復以
LC08n0007_p0427a08║法界菩提心之名通因果位故。合此四門而菩提心即法界之體性瞭然矣。
LC08n0007_p0427a09║第五門
LC08n0007_p0427a10║第五門無差別義，當說。頌曰：
LC08n0007_p0427a11║法身眾生中，本無差別相。無作、無初、盡、亦無有染濁、
LC08n0007_p0427a12║性空智所知、無相聖所行、一切法依止、斷常皆悉離。
LC08n0007_p0428a01║無差別者，顯因果自相之相同義。二頌中，初二句為總說，以下為別說。總說無差
LC08n0007_p0428a02║別者，謂諸眾生具有心法（眾生梵名薩埵，亦是心之異名，意譯為有情，謂具有情識也），即同有心
LC08n0007_p0428a03║法性。法者，軌持之謂（猶今所言概念），泛說所知。法性者，所知究竟實相之謂，唯佛所
LC08n0007_p0428a04║證（二者同屬所知，但程度淺深異耳）。此心法性能生菩提（或云法身）名菩提心，又生諸功德得
LC08n0007_p0428a05║名法界。一切眾生以有心故同具心性，故云法身，眾生中本無差別也。
LC08n0007_p0428a06║頌中不言菩提心而名法身者，梵方立名，有果中說因或因中說果之例，此以菩提心
LC08n0007_p0428a07║能生法身，即因中立果名也。別說無差別者，此有十種：
LC08n0007_p0428a08║一者「無作相」，謂心法爾而有，不待作者，有情無始不增減故，心亦無始不增
LC08n0007_p0428a09║減。若爾，云何前說菩提心由信等生耶？當知彼依增上緣說，非親因緣。眾生雖具心
LC08n0007_p0428a10║性，未顯發時必待助緣故。無作者無為也。二者「無初相」，謂無為故無有前際。三者
LC08n0007_p0428a11║「無盡相」，無前際故亦無後際，此心法爾永存，原無因緣可使起滅。此三種相眾生同
LC08n0007_p0428a12║然，故云無差別也。
LC08n0007_p0428a13║四者「無染濁相」，謂此心性與染不相順故自性本淨。五者「性空智所知相」，此
LC08n0007_p0428a14║心法性與人法執了不相涉，然此一味法無我相有待智而顯，故說一切眾生心法性皆性空
LC08n0007_p0429a01║智所知。六者「無形相」，謂心法性極善清淨，非如眼等根。不言如色等塵者，以色是
LC08n0007_p0429a02║外法粗故，根是內法細故，雖淨色根與染不相應，猶是業力感故，非心性匹。七者「聖
LC08n0007_p0429a03║所行相」，此心法性是佛境界，十地於此猶如隔紗望月，遑論二乘。以上四相明所知
LC08n0007_p0429a04║境。
LC08n0007_p0429a05║下三相中明一切法所依，八者「一切法所依相」，九者「非常相」，十者「非斷
LC08n0007_p0429a06║相」。謂心法性同為染淨法所依止故。心性違染，染即可斷，斷故非常。淨依心性，如
LC08n0007_p0429a07║主居家，順故非斷。此常無常就能依法引申之，而心法性實離斷常也。綜此十種無差別
LC08n0007_p0429a08║相，莫非一切眾生心法性之所同然也。
LC08n0007_p0429a09║第六門
LC08n0007_p0429a10║復次，第六門以因果分位說無差別義。頌曰：
LC08n0007_p0429a11║不淨眾生界，染中淨菩薩，最極清淨者，是說為如來。
LC08n0007_p0429a12║就菩提心與染法之關係以談因果分位，凡有三位：一曰染位，謂心與染相俱相攝相
LC08n0007_p0430a01║屬無法脫離，以致淨法無由發現，此不淨位名眾生界。二曰淨位，謂心於染中若得助緣
LC08n0007_p0430a02║逐漸離染，一分離者為染淨位，名曰菩薩（包括三乘賢聖）：全分離者究竟淨位，說名如
LC08n0007_p0430a03║來。位雖有殊，但心法性仍無差別，若有差別者，則不得謂為一法之分位也。
LC08n0007_p0430a04║頌中染位不曰眾生而曰眾生界者，示心法性乃眾生之究竟依故。又於淨位說名如
LC08n0007_p0430a05║來不名佛者，示心法性充量圓滿立名真如，如者形容法性，一切位中一味不變，簡別餘
LC08n0007_p0430a06║如，特名真如，佛從如而來，故名如來。
LC08n0007_p0430a07║論中引《不增不減經》以明顯得一分法性即增一分解脫，故解脫層次分為清淨、極
LC08n0007_p0430a08║清淨、最極清淨。至最極淨位方名真實住於法性，乃於一切所知實相，如理如量以通達
LC08n0007_p0430a09║而用得其當，且得無障礙無所著一切法自在力以躋於無上士調禦丈夫處，說名如來應正
LC08n0007_p0430a10║等覺也。論釋末段，謂眾生界與法身義一名異，應知此乃就因果分位一往之談，其中實
LC08n0007_p0430a11║有純駁之辨。雖同一法身，眾生位中如金在礦泥沙混雜，至如來位如金出礦提煉純淨，
LC08n0007_p0430a12║先後性質不同，德用亦異，以因果相契故說無差別，非如一物展轉作用無別也。
LC08n0007_p0430a13║賢首家見此經文確定其說，因以比附《起信論》而有真如隨緣不變，不變隨緣之
LC08n0007_p0430a14║解。不知真如云者，如其法性不變不易之義，既不變名如，而又謂之隨緣，何異言我母
LC08n0007_p0431a01║是其石女耶。又此隨字極不當理，縱在染位，煩惱之於心性亦祇能加以纏縛，經文論文
LC08n0007_p0431a02║何曾有隨順字義。例如儒者孟子告子之辯性，孟子主性善，而告子則謂性可善可惡，賢
LC08n0007_p0431a03║首家之說何其類告子歟！孟子舉水性向下以況心必向善，自是根本之談，乃所以評判人
LC08n0007_p0431a04║生究竟價值，非就現前事實立論也。
LC08n0007_p0431a05║現前事實人雖可為善為不善，然必以成聖為究竟，聖而非性，則向善非必由矣。且
LC08n0007_p0431a06║孟子言性可以為善，乃所謂善者其要在於可能，佛家五姓之判，眾生皆有佛性，以及心
LC08n0007_p0431a07║性本淨之說，蓋亦同爾。正法似法當於此判。
LC08n0007_p0431a08║第七門
LC08n0007_p0431a09║上依因果位次明菩提心在眾生並無差別已，今第七門更就自性顯無差別。自性二
LC08n0007_p0431a10║相，無染著，善所成，已如前說，此中先說無染著義。頌曰：
LC08n0007_p0431a11║譬如明淨日，為雲之所翳，煩惱雲若除，法身日明顯。
LC08n0007_p0431a12║在不淨因位，菩提心與染法俱起，然自性清淨不受其染，喻如日輪為雲霧所翳，而
LC08n0007_p0432a01║自體明淨，不失本性。眾生亦爾，煩惱雲若除，則法身日益明顯矣。論釋云，彼雜煩惱
LC08n0007_p0432a02║但為客故，客字原文為偶然之義，如不速之客突如其來，示非常在，勢不能奪主也。又
LC08n0007_p0432a03║日雲之喻，兩物不相涉，易滋誤會，遂謂自性光明，或為本覺。須知喻意但取日輪明淨
LC08n0007_p0432a04║不與雲霧相應，以況心性本淨不與煩惱相應而已。然心為煩惱附著不得擺脫，以致心性
LC08n0007_p0432a05║不顯，淨用不生，始終流轉，則不能視同日雲之無涉也。至於兩者之關係，通常以障字
LC08n0007_p0432a06║表之，謂障其本相不得顯見，雖不顯見而自性常存。此亦眾生所同者故無差別。
LC08n0007_p0432a07║第八門
LC08n0007_p0432a08║已說無染著義，次第八門相隨而說常恒義。頌曰：
LC08n0007_p0432a09║譬如劫盡火，不能燒虛空，如是老病死，不能燒法界。
LC08n0007_p0432a10║如一切世間，依虛空起盡，諸根亦如是，依無為生滅。
LC08n0007_p0432a11║眾生長劫流轉，溺生死海，何以心性不隨變化而能常恒？此用喻明，如世界將壞，
LC08n0007_p0432a12║風水火等大災迭起，毀一切物而不壞虛空，世界成壞相續不斷，虛空為依常恒如是。眾
LC08n0007_p0433a01║生流轉有老病死根身起滅，而所依法界即菩提心，常恒不變，此常恒相眾生同然故無差
LC08n0007_p0433a02║別。論釋引《勝鬘》證成常義，謂如來藏非根身故，超生住異滅分別，不待作者法爾而
LC08n0007_p0433a03║有，謂之無為，謂之常恒。
LC08n0007_p0433a04║第九門
LC08n0007_p0433a05║以上二門就無染著相說無差別，今第九門相應義，復依善所成相明無差別。頌曰：
LC08n0007_p0433a06║如光明熱色，與燈無異相，如是諸佛法，於法性亦然。
LC08n0007_p0433a07║煩惱性相離，空彼客煩惱，淨法常相應，不空無垢法。
LC08n0007_p0433a08║此善法所成相亦就因位上說，眾生雖未成佛，而與佛功德法一切相應。此如明燈，
LC08n0007_p0433a09║光明熱色與燈無異，諸佛功德不離（相應）法性亦復如是，所謂得其母則子不離也。但眾
LC08n0007_p0433a10║生位功德不見，如燈未燃時三相亦不顯也。論釋引《不增不減經》，顯燈三相，與《寶
LC08n0007_p0433a11║性論》佛果三德含義相類。燈明破暗似彼通智，熱能燒垢似漏盡智（此智能燒一切微細煩惱習
LC08n0007_p0433a12║氣），色淨純潔有似轉依（法性前為雜染依，現為清淨依也）。又以摩尼喻顯佛功德，千變萬化
LC08n0007_p0433a13║不可稱量，而皆與佛法身不離不脫，即在眾生，亦與相應，以示有發生之可能也。
LC08n0007_p0434a01║次引《勝鬘》證成此文，謂菩提心者空性智所知，此智生時一面空其客塵煩惱，以
LC08n0007_p0434a02║心性原與煩惱不相應故，一面於無垢法不空，以心性原與淨法相應不離故。既眾生位與
LC08n0007_p0434a03║佛功德相應不離，何以但見過失不成功德？此由眾生自性執故（我、法執），反之如以空
LC08n0007_p0434a04║相無我相行之，即轉成功德矣。此空無我相眾生本具，故云無差別也。如是菩提心與白
LC08n0007_p0434a05║法相應一義，後此經中引申有性德之說，其意顯有此質地（清淨寂滅相）能作出生功德之因
LC08n0007_p0434a06║耳。至如何發生淨因顯示功德，尚有所待，非謂自性已自圓滿也。
LC08n0007_p0434a07║賢首家又於此有所誤解，蓋因《勝鬘經》謂如來藏為出世法因，若無如來藏者，不
LC08n0007_p0434a08║得厭苦樂求涅槃，遂揣測其詞，此附《起信論》之說真如熏無明，故眾生有厭離欣求而
LC08n0007_p0434a09║為始覺，因此而立內熏之義。其實非理。今試問欣厭作用究出自何心耶？如來藏雖為根
LC08n0007_p0434a10║本因，但並不具此作用也。尅實言之，欣出於欲，厭由無貪，二俱心所作用，必待意識
LC08n0007_p0434a11║而後生起者也。經言如來藏欣厭，詞意實有未盡。
LC08n0007_p0434a12║蓋欣厭之關鍵，在如來藏相應之受心所，與意識之欣厭作用相順，一切境界皆如來
LC08n0007_p0434a13║藏所能領納，種種習氣聚集於內亦悉為所受，一旦此受發生變化，與之俱起之意識等受
LC08n0007_p0434a14║其影響亦起變動，即依此義而說如來藏為欣厭之因，非彼真有欣厭之用也。
LC08n0007_p0435a01║又復當知如來藏為受熏之主體，不能起用熏他，今謂佛家只有外熏內受之義，不應
LC08n0007_p0435a02║為內熏之說也。外熏謂正法善知識，如所聞習祇泛泛成意識知解，則不起作用，必至如
LC08n0007_p0435a03║來藏相應之受，感覺非所堪忍生起變化，然後為真正菩提之因，而依積集善法以生相應
LC08n0007_p0435a04║之用也。喻如初雪，著地即融，必待地溫降低，始能積集，然地溫之減正由雪積不輟。
LC08n0007_p0435a05║由此知如來藏為善法之依（彼不為依終成有漏），雖由自己質地變化，然亦賴意識不斷熏習
LC08n0007_p0435a06║之功也。菩提心在不淨位，白法漏失不易攝聚，必待如來藏內受變化真正自覺，方得有
LC08n0007_p0435a07║無漏之用。是則內熏立義之謬，可不待詳破矣。
LC08n0007_p0435a08║又《起信論》說無明真如互熏成染淨因，兩種力用相互抵消，結果非染非淨，實屬
LC08n0007_p0435a09║不倫，但憑凡心揣度聖見，亦不可不辨也。
LC08n0007_p0435a10║第十門
LC08n0007_p0435a11║復次，菩提心既與諸佛功德法相應，云何不作自他利耶？今第十門說不作義利。頌
LC08n0007_p0435a12║曰：
LC08n0007_p0436a01║煩惱障纏覆，不能益眾生，如蓮華未開，如金在糞中，
LC08n0007_p0436a02║亦如月盛滿，阿修羅所蝕。
LC08n0007_p0436a03║頌文煩惱障，原來沿用宋譯《勝鬘經》文作煩惱藏，但考《勝鬘經》原本實是障
LC08n0007_p0436a04║字，非與如來藏相對稱藏也，故改正之。此中文義出自《如來藏經》，經顯如來藏未脫
LC08n0007_p0436a05║煩惱不起作用，脫煩惱後乃有種種功能，共有九喻，分為三類。
LC08n0007_p0436a06║此論取彼三喻，亦分三類而說。一者法身，謂無邊功德法之所積聚，喻如蓮華，蓮
LC08n0007_p0436a07║有華果同時之徵，但華未敷時果實不顯，正如此心雖具功德，煩惱不除亦不顯也。二者
LC08n0007_p0436a08║真如，謂始終如是不變，喻如金，金性難變，即與他物化合亦易遠離，但在糞中功用不
LC08n0007_p0436a09║見而性質不移，正如此心在煩惱中雖不見，而功德性始終不變也。三者佛性（種姓）為
LC08n0007_p0436a10║一切利他功德之所從出，眾生性質不齊，故佛成就種種身應之，喻如滿月，月雖清涼光
LC08n0007_p0436a11║耀，而有月蝕遮蔽（月蝕恒在滿月時，昔人謂為修羅所蝕也），正如此心雖有利他諸德而染障不
LC08n0007_p0436a12║生也。
LC08n0007_p0436a13║如是三喻顯菩提心有三義相：一者為善法所依（法身），二者清淨無染（真如），三者
LC08n0007_p0437a01║能為究竟功德義利（佛性）。此皆依上文相應之義而說，染位眾生以有障在，功德未顯，
LC08n0007_p0437a02║由此同然說無差別。
LC08n0007_p0437a03║論文釋諸障中，謂初障法身者為惡見（百一十種煩惱之首，即薩迦耶有身見），此即惡慧，
LC08n0007_p0437a04║由惡見故諸善法不能積聚（儒家四毋亦針對惡見言）。其次障真如者為覺觀，唐譯為尋伺，
LC08n0007_p0437a05║由尋伺故追求於境，遂有種種意言名言生起，差別既滋，真如益泯。第三障佛性者為我
LC08n0007_p0437a06║慢，羅睺為修羅之王，原有障覆義，佛種種身博施濟眾，由七誡執我畫自他界，功德不
LC08n0007_p0437a07║生也。因論生論復說六喻。諸煩惱中身見為烈，次則三毒，前之三喻皆就增上現行粗顯
LC08n0007_p0437a08║之纏而言。
LC08n0007_p0437a09║眾生心行不同，有食行者、瞋行者、痴行者。貪欲起時，此心如一池春水為塵土之
LC08n0007_p0437a10║所混雜。瞋恚沾著不捨，如金山為泥土之所封著。痴心層出不窮，如晴空為重雲之所翳
LC08n0007_p0437a11║蔽。此三毒煩惱皆就眾生心行之粗者而言耳。若依隱伏微細言則為隨眠無明住地，亦不
LC08n0007_p0437a12║礙心之向善，喻如日之未出。
LC08n0007_p0437a13║第五、六喻謂因緣不合，一法之起必待因緣，心隨根轉而不顯現，亦如世界未成，
LC08n0007_p0437a14║在六處水火中藏故。佛家三學以戒為首者，所以守護根門（儒者非禮勿視用意亦復相同），蓋
LC08n0007_p0438a01║以六根能埋沒此心，使不得顯現也。或因缺相順之緣而不顯，如雲無雨，相違緣現前
LC08n0007_p0438a02║故。總之，眾生之心原與佛之功德相應，但以障故不起作用耳。
LC08n0007_p0438a03║第十一門
LC08n0007_p0438a04║次第十一門，反上而說能作義利，蓋上門就不淨因位言，此則依染淨位與淨位說
LC08n0007_p0438a05║也。在染淨位，行果連帶而起，至於究竟臻極淨位，則心之功德亦達於圓滿矣。此中作
LC08n0007_p0438a06║義利亦分三類言之，各有二頌。初曰：
LC08n0007_p0438a07║如池無垢濁，如蓮大開敷，亦如上真金，洗除眾糞穢，
LC08n0007_p0438a08║如虛空清淨，朗月星圍繞，離欲解脫時，功德亦如是。
LC08n0007_p0438a09║頌文首句，文義不類，疑有錯誤。次三喻，反前以顯離欲得解脫時，則功德日積月
LC08n0007_p0438a10║纍能作義利。從染淨位起，離一分障顯一分德，障盡德滿即行即果，正同《華嚴》所謂
LC08n0007_p0438a11║初發心即成等正覺也。次顯究竟果。頌曰：
LC08n0007_p0438a12║譬如日明現，威光遍世間，如地生眾穀，如海出眾寶，
LC08n0007_p0439a01║如是益眾生，令從諸有脫，了知諸有性，而起於大悲。
LC08n0007_p0439a02║佛之所以為佛者，在不捨一眾生，功德成滿，於諸有中證得實際，起於大悲，令諸
LC08n0007_p0439a03║眾生從有得脫。次說佛功德。頌曰：
LC08n0007_p0439a04║若盡若不盡，斯皆無所著，佛心如大雲，住於實際空。
LC08n0007_p0439a05║三昧總持法，甘雨隨時降，一切諸善苗，因此而生長。
LC08n0007_p0439a06║佛之功德無窮盡者，無所著故，謂於生死盡法及涅槃不盡法，如雲住空，四邊不
LC08n0007_p0439a07║著，佛心常住實際空中（清淨法界），原來離盡不盡。但有雲者必有雨，佛雲之雨即三昧與
LC08n0007_p0439a08║陀羅尼。三昧者此云等持，念念平等一味定之究竟也（前說別境心所為入道之因，今此三昧陀羅尼
LC08n0007_p0439a09║為定念慧之究竟，此外勝解究竟為四無畏，欲之究竟為三念住），如是利益長養一切眾生善根故，法
LC08n0007_p0439a10║雨時降，功德普被，則攝益之究竟也。論謂遠離客塵眾患而心性得顯（心性全顯為涅槃界，全
LC08n0007_p0439a11║顯即證義也），然後順理成章，方得成就自性功德圓滿法身而名如來，實至名歸，自為眾生
LC08n0007_p0439a12║瞻仰也。此之行果眾生同然，故無差別。
LC08n0007_p0439a13║由是知佛法者無他，遠離客塵垢患而已矣。此以何離？則在修對治，所謂捨染（煩惱
LC08n0007_p0439a14║垢）取淨（善根功德）也。佛法于修持道統名菩提分，即一切善根之總名也。善根常現行，
LC08n0007_p0440a01║則煩惱常不起，以染淨不兩存故。一消一長，直至最後離其種子，方名轉依而得究竟。
LC08n0007_p0440a02║若徒伏現行不去種子者，一旦遇緣暴發，勢尤猛烈勝於常人。中國禪家誤解《楞伽》云
LC08n0007_p0440a03║何淨其念（念為簡擇，謂得淨簡擇），而以離念為究竟，易滋流弊，不可不辨。
LC08n0007_p0440a04║第十二門
LC08n0007_p0440a05║最後第十二門說一性義。頌曰：
LC08n0007_p0440a06║此即是法身，亦即是如來，如是亦即是，聖諦第一義。
LC08n0007_p0440a07║涅槃不異佛，猶如冷即水，功德不相離，故無異涅槃。
LC08n0007_p0440a08║此依果位明一性義，一性者，無異也。已於因位菩提心見無差別，果位涅槃寧復有
LC08n0007_p0440a09║異。或疑外道小乘皆有涅槃，今茲所說與彼無殊。為祛此疑，今說一性。頌文所示凡有
LC08n0007_p0440a10║三義：一者異門義，初頌所明。二者所屬義，次頌前三句說。三者一性義，末句結示。
LC08n0007_p0440a11║異門者，一法多名之謂，藉以觀一法之所指與其異義者也。初頌涅槃異門，據所對
LC08n0007_p0440a12║之因而設，涅槃之因為如來藏，《勝鬘經》言有身見顛倒空亂意者，此非其境界。諸佛
LC08n0007_p0441a01║悲懷，為治此三種眾生故，而說涅槃三種異名。
LC08n0007_p0441a02║一對有身見者說法身，凡夫執五蘊為身，長期流轉，佛為彼故，說功德積聚法身以
LC08n0007_p0441a03║示其歸趣。二對顛倒見者說如來，二乘已知離蘊，但於無常等固執不捨，念念求脫而遠
LC08n0007_p0441a04║離世間，佛為彼故，說常樂等不變真如，並示佛果功德所生，從如而來，以祛其褊小。
LC08n0007_p0441a05║三對空亂意者說第一義，始業菩薩初入大乘，而於空理生增減執，心散亂故得境非真，
LC08n0007_p0441a06║佛為彼故說聖諦第一義勝智所行境界，使歸涅槃究竟勝義。經此三方面之簡擇，果位之
LC08n0007_p0441a07║真庶幾可識。所對雖異，順性則一。一者何？最極寂靜涅槃界而已。
LC08n0007_p0441a08║所屬者，謂此涅槃唯佛所證。佛者覺義，即一切智智，於一切法一切種相無所不
LC08n0007_p0441a09║知。涅槃者寂滅義，係就煩惱所知二障不生作用而言，然煩惱寂滅必於一切法之一切相
LC08n0007_p0441a10║如實照見，無絲毫迷惑障蔽者方為涅槃（此邊於一切法無障礙，彼邊煩惱最極寂靜）。故佛與涅槃
LC08n0007_p0441a11║互相連帶，不可分解，如人飲水，證知冷相，冷覺與水不相離也（水為冷體，冷為水德）。
LC08n0007_p0441a12║一性者，謂無差別，因為法界，果為涅槃，法界既同，果應不異。無餘涅槃佛所證
LC08n0007_p0441a13║者，究竟無異，是即果位之無差別也。
LC08n0007_p0442a01║論引經頌如次證成三義。初引頌云（未詳所出），眾生界清淨，應知即法身，法身即涅
LC08n0007_p0442a02║槃，涅槃即如來。此中初三句據因果言，以證涅槃法身不異，末句證涅槃如來不異。蓋
LC08n0007_p0442a03║此所證者為如，證後所生一切皆從如而來也。又引《勝鬘》以證無上正等覺名涅槃界，
LC08n0007_p0442a04║即名如來法身，更不異苦滅諦。此中苦滅諦（第一義）非以苦壞為名，乃指寂滅如性，此
LC08n0007_p0442a05║滅原與諸苦無干，故言從本以來無作云云。滅於果位為佛法依，名曰法身，於因位為成
LC08n0007_p0442a06║佛本，名如來藏。如來藏即空（不與煩惱相應），空即是滅，故云與苦無涉。以上證成異門
LC08n0007_p0442a07║義也。
LC08n0007_p0442a08║次復引《勝鬘》明涅槃之不異佛以證所屬義，最後更釋成涅槃果之無差別以成一
LC08n0007_p0442a09║性義。蓋佛法者唯一乘道，法界依因是一，所證涅槃應同，種瓜得瓜，種豆得豆，其事
LC08n0007_p0442a10║相類。又眾生心無差別即能證涅槃之法平等，能證平等，所證不異，理所當然。故此佛
LC08n0007_p0442a11║法唯以平等智平等解脫平等解脫知見，證得涅槃無二無別。由此而知二乘分證涅槃乃方
LC08n0007_p0442a12║便究竟，非真涅槃，但涅槃向而已。此段發揮一乘義實為透闢，佛乘佛果外無有餘乘餘
LC08n0007_p0442a13║果，正所以提示最高標准示所宗尚也。
LC08n0007_p0442a14║一乘之說，梵方與此土久成諍論，懸案莫決。奘師嘗傳五種姓之說（此為奘門中堅思
LC08n0007_p0443a01║想），以三乘為了義，而中土台賢皆宗一乘，共起攻擊，致誣基師為三車法師（指經籍、酒
LC08n0007_p0443a02║肉、聲伎，事載《宋高僧傳》），爭辯而至於誣蔑謾罵，足見其相攻之烈。而奘門靈潤法寶等
LC08n0007_p0443a03║亦主一乘為了義，神泰慧沼等復著論破之（慧沼有《能顯中邊慧日論》），然此問題終未獲解
LC08n0007_p0443a04║決也。
LC08n0007_p0443a05║今另作一解以觀其通，此須據佛與眾生兩方面以言，從佛以觀眾生，則一乘為了
LC08n0007_p0443a06║義；從眾生之自處，則三乘為了義。所以者何？佛視眾生等同一子；同具佛性，即同屬
LC08n0007_p0443a07║佛所攝受，故不必說一切眾生皆成佛而後皆有佛性，但就其對佛之教法有感受性言，眾
LC08n0007_p0443a08║生皆已盡有佛性之義，此依法身等流而說也（《佛性論》謂法身等流即三藏十二部法）。況在無
LC08n0007_p0443a09║姓眾生，佛亦不忍任其流轉，而欲以人天善根成熟之。依如是說則一乘為究竟也。
LC08n0007_p0443a10║再就眾生之自處言，雖同具佛性，而一類世欲深重不信佛語，有一分不信者是為小
LC08n0007_p0443a11║乘，有全分不信者即名闡提，此等差別皆在眾生本身，佛原等視而無異也（《佛性論》云，
LC08n0007_p0443a12║我說闡提無性者，為廻彼不謗佛法故。若不謗佛法，則非定性闡提矣）。依如是說，則三乘為了義也。
LC08n0007_p0443a13║佛視眾生性有同然，眾生自處則因習而遠（非先天決定，緣習染而異），固應分別觀察矣。對
LC08n0007_p0443a14║此問題，而進此解，似於事實更相近也。
LC08n0007_p0444a01║本論解已，略說結論。本論作者堅慧別著有《寶性論》，有本有釋（一分異譯為《佛性
LC08n0007_p0444a02║論》），論以十義解如來藏而歸結於無差別，今借其結論以顯本論旨趣。彼論云：以是因
LC08n0007_p0444a03║緣，此自性等十相為顯三義：一顯本有不可思議境界，二顯依道理修修行可得，三顯得
LC08n0007_p0444a04║已能令無量功德圓滿究竟，故造斯論。
LC08n0007_p0444a05║此中因緣指無差別而言，雖彼說如來藏，此說法界菩提心，而所指實同。又彼所云
LC08n0007_p0444a06║本有者，非指時間上本來已有，乃應得應有應當之意（與孟子本心之說同）。論中以為應得
LC08n0007_p0444a07║佛性（即菩提心），實眾生所當有，具此當有之心，始得謂之有心，此云本有自異於本已存
LC08n0007_p0444a08║在之義矣。不可思議者，謂道理微細，超於俗見，有待探究而後能喻。如儒者云思能作
LC08n0007_p0444a09║聖，此思自非泛泛之思，今說此心作佛，心亦非凡愚二乘境界，故云不可思議。
LC08n0007_p0444a10║又境界者，心所依緣空性智所知也，如欲知此心為心，必以空性智緣之，將能作
LC08n0007_p0444a11║所，真相方了。儒家存心之說，用意相似。此可借為本論之結論，以本論十二門開演皆
LC08n0007_p0444a12║不外發揮此意也。
LC08n0007_p0444a13║二依道理修修行可得者，謂知此菩提心不可思議境界已，實踐功行隨應而起。依道
LC08n0007_p0444a14║理者，即與法爾道理真實道理相契，所謂合理，為證之異譯，即謂實驗而有異乎口說揣
LC08n0007_p0445a01║測也。依境修習，令其常時顯著存在，自可漸臻證得矣。
LC08n0007_p0445a02║三謂得已能令無量功德圓滿究竟者，蓋行則有果，證得之後能生功德，自利（佛法究
LC08n0007_p0445a03║竟）利他（成熟有情）無有窮盡。
LC08n0007_p0445a04║功德猶常人所稱事業，儒之修齊治平莫非事業，即莫非功德也。如是由近知識聽聞
LC08n0007_p0445a05║法爾道理乃至成佛，一切功德法必依此順此，與理相應方能逐漸圓滿。是則證成佛法之
LC08n0007_p0445a06║次序，由一分多分而全分（一切）而無量（一切一切），以達乎究竟圓滿，此亦功德積聚當
LC08n0007_p0445a07║然之勢也。所以佛法功德，先講一切，後說無量，都非現成，而待修集，故菩薩發心經
LC08n0007_p0445a08║無量劫，十地位次，乃能積集圓滿。此為佛學中一要義，學者當致意也。本論所說不外
LC08n0007_p0445a09║此三義，故引之以為本論總結也。
LC08n0007_p0445a10║最後附辨賢首家所言馬鳴堅慧學之無據。考賢家立說，以本論為證，其判教也，謂
LC08n0007_p0445a11║無著龍樹學為始教，馬鳴堅慧學為終教（另有小教及彼所崇圓教）。今究本論，知彼所判宛
LC08n0007_p0445a12║同戲論，馬鳴《起信》全屬偽託本難依據，而本論堅慧之學，亦與無著不異，何從別為
LC08n0007_p0445a13║一派。中土傳無著學者，自北涼曇無讖，劉宋求那跋陀羅，北魏菩提流支（譯《不增不減
LC08n0007_p0445a14║經》）以至梁真諦（譯《無上依經》）諸家，無不兼傳涅槃學，此其傳承之史實安可誣耶。
LC08n0007_p0446a01║再就理論結構言，本論一切眾生皆有如來藏之義出於《寶性論》，寶性則從無著所
LC08n0007_p0446a02║作《大乘莊嚴經論》說法界一段引生（《寶性》引《莊嚴》有明文可證），推原其始，本論實汲
LC08n0007_p0446a03║無著學之流，何得強為立異。夷考此中致誤之由，殆以無著別有《攝論》，從染位說賴
LC08n0007_p0446a04║耶，學者遂疑別成一派。實則菩提心、如來藏、原皆就染位立說，詳於過失，乃以示眾
LC08n0007_p0446a05║生遷善改過之資。
LC08n0007_p0446a06║眾生確在染位，詳染，俾知所以改止（實知此染位之心，而後發趣淨之願）。然又
LC08n0007_p0446a07║不可不明遷善之本，此如來藏說之所由建立也（《莊嚴》就淨位談功德說如來藏，以為遷善之據。
LC08n0007_p0446a08║又《攝論》四清淨之自性淨義，世親亦釋為如來藏）。合此兩邊始得窺無著學之全，本論偏於遷
LC08n0007_p0446a09║善，正所以發揮無著之學，何得謂與無著異趣。賢家管窺，亦可以已矣。