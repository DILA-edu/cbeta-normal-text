LC08n0007_p0447a01║清淨毗尼方廣經講要
LC08n0007_p0448a01║今講此《清淨毗尼方廣經》之前，略就戒字，作一泛論。佛法有學，恒稱三學，而
LC08n0007_p0448a02║以戒學居首。佛法有行，六度最勝，而前四度施戒忍勤，統攝於戒。是知戒者，乃貫通
LC08n0007_p0448a03║一切學行之綱維也。且戒於定慧學行中，仍所不廢，定則有與定俱生之定共戒，慧則由
LC08n0007_p0448a04║此共戒因緣所生善道而有道共戒。故一戒之實，又徹乎學行之始終也。學行究竟，不外
LC08n0007_p0448a05║離垢。
LC08n0007_p0448a06║垢染有二：一謂惡業，即舉止言動（身口意）之不合理者是。二謂煩惱，於心繫縛（即
LC08n0007_p0448a07║染著），不得自在。離垢得淨，為佛學之事，而離垢之功，則又偏屬於戒也。戒之梵語曰
LC08n0007_p0448a08║「尸羅」，具有清涼與能止之義，如炎夏飲冰，熱惱頓息，而穫清涼，又一切惡行惟戒
LC08n0007_p0448a09║能制止之故。但戒行有待於立制，人恒過然後能改，佛法戒義，亦必有惡事現行，人皆
LC08n0007_p0448a10║知其非善乃立制不令復作（此制如國家法律然），有此制故人皆知其非所應行而不敢為。
LC08n0007_p0448a11║故禁戒之行，實具勉強之意，如孟之強恕，孔之克己，要須能自勝而後可。大小乘
LC08n0007_p0448a12║戒，亦皆以他勝罪（波羅夷罪）為重，為他所勝，是即無恥，無恥則無惡不作矣。一切諸佛
LC08n0007_p0448a13║所念經言，菩薩所羞恥處，即身口意惡行，於此應常自慎勿忽，知恥而有所不為也。
LC08n0007_p0448a14║已明戒之名義，當更一談佛法中之大乘戒。大乘學行皆有圓滿歸宿，能至究竟，戒
LC08n0007_p0449a01║學自不異此，所以就戒能至彼岸，稱為戒度也。世間外道，亦復有戒，所作福業，只得
LC08n0007_p0449a02║人天果報。小乘戒行，唯解脫生死，得解脫身，於利生事則不能作。唯大乘戒，乃能究
LC08n0007_p0449a03║竟作佛所作，而得佛果也。然此大小乘戒學，非獨得果有差，溯其本源，即有殊異，此
LC08n0007_p0449a04║義見《維摩經．弟子品》優婆離段。
LC08n0007_p0449a05║優婆離於聲聞中持律第一，嘗調治二犯戒比丘故，受維摩之教，謂勿擾其心，當於
LC08n0007_p0449a06║彼罪而直出離。意云，當離心中過失，過失出離而離過之心亦無，彼心乃更為清淨。是
LC08n0007_p0449a07║心本淨，由執成染，故染與不染，不關此心，但應就執與不執說，所謂過失，即從此執
LC08n0007_p0449a08║而起也。罪垢之法，本性自空，實無彼等種種分別顛倒，一切法性，生滅不住，如幻如
LC08n0007_p0449a09║化，知此而後始能說真正出離過失也。此段經文，已提示大乘戒學根本要義，在於心體
LC08n0007_p0449a10║本淨，過性自空，彼小乘拘於行囿於言者，烏能達此奧義哉！
LC08n0007_p0449a11║本經要旨即承維摩發展而來，故今講習大乘戒學，取以為根本之籍。是經自晉迄
LC08n0007_p0449a12║趙宋，凡有四譯：初為竺法護譯，名《文殊師利淨律經》。次即此講本，舊以為羅什所
LC08n0007_p0449a13║翻，不可信，但迻譯年代在晉世也。三為劉宋法海本，名《寂調音所問經》。四為趙宋
LC08n0007_p0449a14║智吉祥等譯，名《清淨毗奈耶最上大乘經》。
LC08n0007_p0450a01║此中竺譯淨律經之律，為毗尼或毗奈耶之異名，羅什所譯龍樹《十住婆沙論》中，
LC08n0007_p0450a02║有引證《淨毗尼經》處，即以毗尼為名也。劉宋譯本，經名獨異，奘譯《攝論》中所引
LC08n0007_p0450a03║《毗奈耶瞿沙方廣經》（毗奈耶即調伏，瞿沙即音也），名亦符彼。蓋是經末後原出有種種異
LC08n0007_p0450a04║名，佛告阿難，此經名寂調音天子所問，亦名清淨毗尼，亦名一切佛法故。但考西藏譯
LC08n0007_p0450a05║本，作《說勝義世俗二諦經》，此名於經文無徵，可見傳本已有所改動也。諸譯中唯此
LC08n0007_p0450a06║本文義較為完整，故取以為主，而以餘譯作參證之助。
LC08n0007_p0450a07║今講但提經中要義，不逐文解說。先依竺法護本，分經文為四品：一真諦義品（院刻
LC08n0007_p0450a08║本一頁至四頁左十行，二百天子逮得法忍止），二聖諦品（四頁右一行起至八頁左二行，如來悉記當生彼土
LC08n0007_p0450a09║止），三解律品（八頁左二行至十一頁右八行，一切法無與畢竟調伏），四道門品（十一頁右八行至十五
LC08n0007_p0450a10║頁左四行，若知平等彼趣平等止）。
LC08n0007_p0450a11║末後一大段竺譯散佚，依本經文，可另立一第五較量三乘品。故此經文有五品而成
LC08n0007_p0450a12║五段，但其要義，不外兩點：一者說戒本淨，即戒之安立義。二者說戒殊勝，即大乘戒
LC08n0007_p0450a13║之超越義。是即全經之總略也。
LC08n0007_p0451a01║一、真諦義品
LC08n0007_p0451a02║初品談安立戒之所依，謂戒應依勝義而安立。勝義者，超過文字而後能得，經云，
LC08n0007_p0451a03║是義不可得，以無文字行，是名第一義諦故。此不以文字為究竟義，實佛法教人依義不
LC08n0007_p0451a04║依語之根本道理。蓋文字為教說方便資具，著文字便失實際理趣。佛於超文字之真實
LC08n0007_p0451a05║義，雖仍以文字示人，然常以依義不依語之言提示之。四依之義，乃佛涅槃時所出，聲
LC08n0007_p0451a06║聞教中初未及此，以致聲聞隨文字行而生大礙（執法障）。
LC08n0007_p0451a07║本經假他方佛土而由文殊師利方便以宣其義，意云他方佛土不以語言文字為教而直
LC08n0007_p0451a08║示第一義諦，即隱顯此方文字聲教但為方便也。經之緣起，為佛在王舍城耆闍崛山中，
LC08n0007_p0451a09║與大眾說法時，寂調伏音承大眾意請文殊說法（時大乘菩薩能順佛意說法教者，唯文殊、慈氏二
LC08n0007_p0451a10║人，並為眾所樂聞也）。
LC08n0007_p0451a11║佛順眾請，放光寶主國土以召文殊，並許寂調伏音天子隨意問答。時天子問文殊
LC08n0007_p0451a12║言，寶相如來說何等法令汝樂住而不詣此？文殊報言，彼土如來依勝義諦說，不生貪
LC08n0007_p0451a13║欲，不滅貪欲，不生瞋恚，不滅瞋恚，不生愚痴，不滅愚痴，不生煩惱，不滅煩惱。何
LC08n0007_p0452a01║以故？無生之法，終無有滅故。意謂待煩惱起而制之，莫若知其自性本空使之不生為愈
LC08n0007_p0452a02║也，無生之法，何有於滅。
LC08n0007_p0452a03║天子不解，復問彼佛說法，有何斷修？文殊言，勝義諦中諸法自性不生不滅，彼佛
LC08n0007_p0452a04║剎、土亦無斷無修。彼土既重第一義諦，分別世諦，自非所措意。若無生（經文不住生）、
LC08n0007_p0452a05║滅（經不住滅）有（有處相）、無（無處相）、一（一相）、異（無相）乃至盡能盡等分別，即第
LC08n0007_p0452a06║一義諦矣。
LC08n0007_p0452a07║又分別依文字起，若離文字乃是第一義諦。然則佛語亦妄耶？曰：諸佛語言，無實
LC08n0007_p0452a08║無妄。何以故？佛說遠離二邊（經云無二相），不著文字（經云無住心無言說），如化人所說，
LC08n0007_p0452a09║無實無虛。蓋佛隨眾生心行染垢而有所說，眾生依語執實，反成顛倒大病。是故正說，
LC08n0007_p0452a10║實無有生滅斷修，以諸法自性本淨故。佛但藉文字方便顯示第一義諦，而令眾生遠離文
LC08n0007_p0452a11║字，是以經言，如來所說，無實無虛，如化人故。
LC08n0007_p0452a12║又云，無有能說第一義諦者。何以故？是無言說，無能說者故。可知第一義諦不可
LC08n0007_p0452a13║言說，當順佛說而求實際，不可於文字語言上有所執著也。佛說教數十年，聲聞大眾不
LC08n0007_p0452a14║識深趣，處處生著，不得已，乃命文殊以他方佛說示之。實則釋迦何嘗不是直示勝義，
LC08n0007_p0453a01║第聞者不解耳。是知大乘精神，先掃後說，須於根本執著處掃除乾淨，方能有所安立施
LC08n0007_p0453a02║設。本經說戒本源，先看眼於此，故能於說法時，即有五百比丘得心解脫，二百天子逮
LC08n0007_p0453a03║得法忍也。
LC08n0007_p0453a04║二、聖諦品
LC08n0007_p0453a05║此品所說聖諦，即苦集滅道四諦，依聲聞乘所解之佛法而立言也。前品既說第一義
LC08n0007_p0453a06║諦，似不須說四諦，而今復言之者，一為彼第一義諦要藉此四諦而得趣入故，二為由此
LC08n0007_p0453a07║能導此土聲聞回小向大故。四諦之諦，即是真實，夫道一而已矣，真實豈得有二？佛法
LC08n0007_p0453a08║既許第一義諦為究竟真實，四諦乃依此第一義諦安立者（故說四諦為安立諦），自亦為實。
LC08n0007_p0453a09║四諦為聲聞乘所了解，而菩薩乘所說四諦，但依安立處說。有此四諦安立方便，一切凡
LC08n0007_p0453a10║聖即可由以得隨順趣入第一義諦之道，然後於佛法中有種種學行之發生。此品經文，即
LC08n0007_p0453a11║明斯義也。
LC08n0007_p0453a12║寂調伏音聞文殊說第一義諦，以為難解。此難解之言有二義：一謂有求解之心而不
LC08n0007_p0454a01║得解，二謂依所知解而不得通。蓋聞第一義諦為不可說而說，說則不離文字語言，何以
LC08n0007_p0454a02║又謂離言無文字行，此與常識相違，故云難解也。
LC08n0007_p0454a03║文殊答言：能正修行者即可解了，若不正修，實為難解。修行不外知苦斷集修道證
LC08n0007_p0454a04║滅，何以有正與不正？此乃依無相無貪無著無戲論說知斷證修，即謂之正；若有相有貪
LC08n0007_p0454a05║有著有戲論說知斷證修，即謂之不正。如是能正修行，即能如實解了四諦實義，亦即循
LC08n0007_p0454a06║次能趣入第一義諦也。
LC08n0007_p0454a07║此中正行之境，亦非寂調伏音所知，蓋聲聞修行究竟為涅槃真如法界，而不知此涅
LC08n0007_p0454a08║槃真如法界境界所至之處，諸法亦無不等齊一味也。經云：真如等故，法界亦等；法界
LC08n0007_p0454a09║等故，雖最惡之五逆業，亦復平等；如是凡聖聲聞緣覺菩薩諸佛學無學法乃至生死涅槃
LC08n0007_p0454a10║煩惱諍訟諸法無不齊等。但此所謂等者，不在五逆真如，而在於觀，如云照見五蘊皆空
LC08n0007_p0454a11║之照見，必行深般若而後得之，自非易事。如是於智慧觀中，了知法性平等一味，是亦
LC08n0007_p0454a12║即於知苦斷集證滅修道處見之也。又經所云等者，非說諸法等，乃言諸法法性等也。
LC08n0007_p0454a13║法性是空，空即法無自體之謂，諸法無如名言之自體，今謂為空。如是無相（法之
LC08n0007_p0454a14║自共相）、無願（無希求處）而起修行，故謂之等，以空無自體無分異故。如寶器空，泥器
LC08n0007_p0455a01║空，器雖有異，而空則一。如是於一切法上見諸法性一味平等，即名此平等一味之相為
LC08n0007_p0455a02║空。依此正修行，即能解了，乃至趣入證會第一義諦，是名正修四諦行也。
LC08n0007_p0455a03║寂調伏音猶不解此，續問菩薩亦修四諦否耶？文殊答言：菩薩若不修聖諦，云何
LC08n0007_p0455a04║能為聲聞說法，但二者之修則有異耳。聲聞修無觀無緣：善薩修有觀有緣，以有觀有緣
LC08n0007_p0455a05║故，乃得善巧方便，不背生死，向於涅槃，圓滿一切佛法也。觀謂之見，見即見有有情
LC08n0007_p0455a06║在也。此修亦非在外，乃所修在己而所為在人，如孔子所云修己安人之義。
LC08n0007_p0455a07║此種意趣精神，正大小乘所以懸殊者，經以二喻顯示其義。一者獨行無侶義，此示
LC08n0007_p0455a08║聲聞之修為己菩薩之修為人。第二華香熏物喻，以示大小修為方式之差異。如取薄物用
LC08n0007_p0455a09║木蘭（瞻婆花）天喜（須曼花）茉利（婆師花）等華熏之，香微易散，何若迦尸軟衣（迦尸城細布
LC08n0007_p0455a10║所做）熏以天寶沈水之香，經百千年，終久不失耶！此言小乘雖能七返生死而證涅槃，然
LC08n0007_p0455a11║不得無漏五蘊，不能出佛之香，以於煩惱習氣未盡斷也。菩薩則斷諸結使，能得戒定慧
LC08n0007_p0455a12║解脫解脫知見五無漏蘊身，而為眾生之所依趣。是即正修行四諦趣入第一義諦之本然道
LC08n0007_p0455a13║理也。
LC08n0007_p0455a14║或疑：但修四諦不入第一義諦可乎？曰：不可。佛之說第一義諦，乃說法之實相，
LC08n0007_p0456a01║為究竟說，實無所說，以諸法實相，無能增減於其間故。又諸法實相依心實相而顯，要
LC08n0007_p0456a02║有能知之般若而後有諸法實相，而能知般若，又須得心實相而生，心實相者，即心之本
LC08n0007_p0456a03║性。此如何知耶？順心之性，即能自見自證之也。恒途喻如淨虛空中而有雲翳，翳垢不
LC08n0007_p0456a04║去，淨無由顯，然去垢非空能自為。
LC08n0007_p0456a05║心則不然，有自見自證自照之能，自能除垢，苟有情一旦自覺其能，即非畢竟去
LC08n0007_p0456a06║垢而不已。心之實相現，則成般若，有般若，自能照見諸法實相。由此而知佛說第一義
LC08n0007_p0456a07║諦，非虛構，亦非故為艱深難解，實稱人心性之談，終令聞者相契。故寶相宣說，即使
LC08n0007_p0456a08║文殊樂住忘返，而文殊一言，寂調音亦動希求之念。
LC08n0007_p0456a09║如此知之而好之，好之而樂之，殆悉發於本心也。以是說能契心之性，動人之情，
LC08n0007_p0456a10║方為實說。說如是說，行如是行，則於知苦斷集修道證滅有自然而然之勝解勝行不可得
LC08n0007_p0456a11║而強，是即佛法之第一義諦行也。但聲聞人不能解此，故文殊為言，若謂知是斷是修是
LC08n0007_p0456a12║證是，即不正行。若不著佛語，善達實相，乃知生死涅槃實無高下，自然體會一切平等
LC08n0007_p0456a13║一味而非玄談空想也。
LC08n0007_p0456a14║次下經言寶相國土聲聞皆由世俗安立諦能趣入勝義非安立諦，不如釋迦佛土聲聞弟
LC08n0007_p0457a01║子之樂著戲論行。文殊如是讚美寶相國土聲聞殊勝功德時，會中無數聲聞求生彼土，發
LC08n0007_p0457a02║阿耨多羅三藐三菩提心，而啟發與第一義諦相應之行，是即回小向大之義也。
LC08n0007_p0457a03║三、解律品
LC08n0007_p0457a04║此品釋毗尼，即毗奈耶，譯名調伏，或譯為律、為戒。戒之與律，義有廣狹之殊，
LC08n0007_p0457a05║佛所泛說為律，涵攝頗廣，因犯而制為戒，範圍較狹。此品乃就廣義之律而言也。上云
LC08n0007_p0457a06║正修行有二義：一者行所應行，二者不行所不應行，此二皆攝於律中，故其義甚廣。
LC08n0007_p0457a07║前二品已明戒之根本在勝義諦，菩薩依之而修四聖諦行。此品則較量大小乘律之高下異
LC08n0007_p0457a08║同，更示人以指歸。
LC08n0007_p0457a09║較量中列舉十七條，皆不外龍樹《智論》及《十住婆沙》所說之二義，一者悲愍眾
LC08n0007_p0457a10║生，二者徧知實相。具此悲智，為菩薩律儀，不具則聲聞律儀也。經中首段云，菩薩律
LC08n0007_p0457a11║儀非為怖畏生死，乃受無量生死以調伏煩惱，而不為煩惱所使，如此所用調伏，即非徧
LC08n0007_p0457a12║知煩惱實相不為功。且其行悲憫眾生，非復聲聞所能為也。
LC08n0007_p0458a01║此是總說，下十六則如經應知。文殊快說大小律儀功德高下時，佛聞之亦歡喜讚
LC08n0007_p0458a02║嘆，而為說大海水喻，以示菩薩律儀能容攝聲聞律儀，亦如大海為眾水之所聚也。菩薩
LC08n0007_p0458a03║律能攝聲聞者，謂菩薩律儀有三類：一別解脫律儀（七眾律儀）、二攝善法律儀、三饒益有
LC08n0007_p0458a04║情律儀。聾聞但有初類而無後二，但菩薩初類律儀中，已容攝聲聞自為之律矣。
LC08n0007_p0458a05║復次，略釋毗尼名義，亦依菩薩律說。謂毗尼之義，為調伏煩惱，及知煩惱實相。
LC08n0007_p0458a06║能知究竟調伏，則知煩惱實相，究竟調伏者，去煩惱之因也。煩惱由於分別（經云自妄想
LC08n0007_p0458a07║——俱生，他妄想——後起），分別則由於不正作意。有不正作意，即有身見等起，有見則有
LC08n0007_p0458a08║煩惱隨行。是故以戒調伏煩惱者，必先伏除我見，進斷其因之不正作意，追溯至於虛妄
LC08n0007_p0458a09║分別之源。是知調伏煩惱，當於戲論分別上用力也。如是無分別而無見無煩惱，即係調
LC08n0007_p0458a10║伏之次第，故云究竟調伏必如是知煩惱實相也。
LC08n0007_p0458a11║又如佛說十二緣起，不由實相證知，而隨執實有其事，亦是戲論。是故調伏煩惱，
LC08n0007_p0458a12║必須深知實相，乃能斷除諸見而成伏用，喻如毒蛇，必知毒蛇種姓，方能寂彼眾毒故。
LC08n0007_p0458a13║或有疑言：如是調伏，為實為虛耶？此如人在夢中，夢為蛇螫，服藥止苦，當其夢也不
LC08n0007_p0458a14║知其為夢，醒而後知其非實也。調伏煩惱亦然，惑盡大覺，知非實有。
LC08n0007_p0459a01║又此實與非實，一繫於我見之有無，煩惱我見，相應俱生，我見無故，煩惱即除。
LC08n0007_p0459a02║若不斷煩惱，則不能入第一義諦，如夢不醒，不知夢之非真。醒夢有待於轉側其身，如
LC08n0007_p0459a03║是入勝義，則有待於調伏煩惱也。《攝論》談大乘不共十義中，略述增上戒學四種殊
LC08n0007_p0459a04║勝，謂差別、共不共、廣大、甚深。
LC08n0007_p0459a05║最後云，如是差別菩薩學處，應知復有無量差別，如《毗奈耶瞿沙方廣契經》中
LC08n0007_p0459a06║說，即指本品也。又龍樹書中亦有引用處。是知此經律釋為大乘戒學之根本，而為龍
LC08n0007_p0459a07║樹、無著所共據者。
LC08n0007_p0459a08║四、道門品
LC08n0007_p0459a09║本經五品，兩番釋戒。上來三品已明戒中兩種要義，所謂安立與大小律儀之差異，
LC08n0007_p0459a10║是為第一番說。此品及後品為第二番說，仍承前番二義，作進一層之解說也。今道門品
LC08n0007_p0459a11║即釋戒之安立本源而從趣入處說。初番釋戒安立，已明何以有此戒之故，今則進言云何
LC08n0007_p0459a12║趣入此戒而求得戒之本源也。道門者，趣入之門，一切學行，必有其入門處故。茲言入
LC08n0007_p0459a13║處，共有二門：一為總門，二為別門。
LC08n0007_p0460a01║先就別門言，復有二義：一者由相對說，各別之法，相待而成，經出十五對，有
LC08n0007_p0460a02║三十門。初言生死法，即流轉法，是為不正修行者之流轉門。正修行者獲得涅槃，為涅
LC08n0007_p0460a03║槃門。如是能得自在及不自在，乃至無智慧門，愚痴之相有如痴羊，智慧門能得三十七
LC08n0007_p0460a04║品助道法等：是為偏於染義之相對說。
LC08n0007_p0460a05║二者由相乘說，各別之法，前後相連，有次第義。經出十一門，謂四無量及三十七
LC08n0007_p0460a06║助道法，是為偏於淨義之相乘說。如是染淨諸法，別別為門，是即別說門義也。若總說
LC08n0007_p0460a07║者，即統攝一切諸法為一總相而談。此亦有大小二義，經初依小總相而說八門：
LC08n0007_p0460a08║一謂「菩提心門」，能成熟一切佛法故，所謂初發心，即證正等覺也。二謂「攝
LC08n0007_p0460a09║一切法門」，即能受持一切法者，然後於法而得自在故。三「攝眾生門」，一切佛法
LC08n0007_p0460a10║皆為攝受眾生而演出故。四「善巧方便門」，即能通達染淨因果處非處義故。五「慧度
LC08n0007_p0460a11║門」，謂由此慧故，通達一切眾生心行究竟而皆令入無餘涅槃。六「六度門」，運轉一
LC08n0007_p0460a12║切眾生至佛土故。
LC08n0007_p0460a13║七「神通門」，以智慧光普照三千世界眾生故。八「法施忍門」，謂雖度脫一切眾
LC08n0007_p0460a14║生，實無一眾生得度故，住於法忍，無度相故，即不隨他。最後有一大總相門，能徧入
LC08n0007_p0461a01║一切法門，即經所說之「法界門」。是法界一相無相，亦無差別次第，而能徧於一切諸
LC08n0007_p0461a02║法而為之門。
LC08n0007_p0461a03║界有二義：一為界域，此界廣大無垠，一切諸法無不賅攝。二為究竟，謂法界為一
LC08n0007_p0461a04║切法之極，由彼即能入一切法故。然此法界當於何處求之耶？經云即於一切眾生之界求
LC08n0007_p0461a05║之。眾生界即有情界，亦即心界，是應於眾生心上求之也。眾生心與法界之量，等同一
LC08n0007_p0461a06║味，故能知一切眾生界者，即能知此法界。
LC08n0007_p0461a07║若以此心界為法界門，得心之實，即能入於一切法門，而得法界之實矣（心界即法界，
LC08n0007_p0461a08║故《唯識》謂法界為唯識性，或曰心性）。初品說法界是佛說法之安立處，就所趣入言，謂之第
LC08n0007_p0461a09║一義諦。此品說法界是一切學行之安立處，就趣入言，謂之法門。如是安立正法。能所
LC08n0007_p0461a10║相應，即得學行之實也。
LC08n0007_p0461a11║次後釋難，證成所安立之大總相法界門。疑者言曰：若法界即有情界，豈同有情界
LC08n0007_p0461a12║之有分齊（經云邊際）耶？文殊答言：法界如虛空，無分齊也。此空非如物理學上有分齊之
LC08n0007_p0461a13║空，乃去一切質礙之抽象空相也。《唯識》即以有無方分破空實有，而以此離質礙之空
LC08n0007_p0461a14║相，喻諸法法性離礙而能徧於一切，無有分故。虛空如此，法界亦然，所以眾生之心，
LC08n0007_p0462a01║非但能思慮己也，必有其一切有情相共相通無有區別之義在。是即一切有情所同具之
LC08n0007_p0462a02║心，所謂眾生界、法界也。
LC08n0007_p0462a03║常言心佛眾生三無差別者，蓋就價值而論，以佛心之淨不異凡心之淨故。然非離一
LC08n0007_p0462a04║切相不能見其同，此其一。
LC08n0007_p0462a05║經中復有難言：如是法界汝知之耶？文殊告言：無有知也。法界既無分齊，何有於
LC08n0007_p0462a06║知，知之性有能有所，即有分齊，是法而非界，故曰法界不知法界。如是不執有知，即
LC08n0007_p0462a07║得遠離分齊而契會一切諸法成就無上等覺。此以法界同等為言，證成上文無有分齊義，
LC08n0007_p0462a08║此其二。
LC08n0007_p0462a09║又問：既無能所知，云何有如是辯？答言：此辯乃無心之談，猶如谷響，谷響不待
LC08n0007_p0462a10║知而有聲，但由因緣之所引發耳。菩薩之有辯，乃眾生之反響，實無有辯也，此其三。
LC08n0007_p0462a11║又問：眾生界無能所，此身寄於何處而有所說？答言：似如來化人所住而有所說。
LC08n0007_p0462a12║如來化人實無所住而有所說，我此亦爾，蓋一切法皆不住故。又言：若都無住處，云何
LC08n0007_p0462a13║得成無上道果？要知一切法畢竟無住，即此可成正覺也。反之說住，則一切法皆可住，
LC08n0007_p0463a01║乃至五無間業亦所住。但此無間之住，乃不住之住，若實住者，即墮地獄，此當視住者
LC08n0007_p0463a02║以何等心行之也。所以文殊言：菩薩住五無間，非但不墮地獄，即此翻成無上道果者，
LC08n0007_p0463a03║蓋菩薩了知惡業與報相應無間如響隨聲，乃知無上道心亦應具此無間之義，然後心始真
LC08n0007_p0463a04║切無懈，遠離二乘直趣無上菩提。如佛誓於菩提樹下，不取正覺，不起此坐，是何等相
LC08n0007_p0463a05║應無間如響隨聲以趣求之耶！
LC08n0007_p0463a06║又問：設菩薩亦同殺父罪住真無間者，能成無上道否？答言：能成。須知一切法自
LC08n0007_p0463a07║性無生、空、無相、無願，如是覺知是因緣法自性本空，名覺菩提，設墮實無間獄，能
LC08n0007_p0463a08║如是觀，亦復能證無上道。此乃就菩薩歷法觀空而言，非真有殺父等無間之事，蓋菩薩
LC08n0007_p0463a09║行以一切法為所緣，五無間獄亦在一切法中，故應如實觀察。如是以觀空言，於五無間
LC08n0007_p0463a10║獄亦能成等正覺，此其四。
LC08n0007_p0463a11║天子聞此法界甚深微妙，遂問：誰信此法至於何所而不退耶？文殊答言：若以信為
LC08n0007_p0463a12║實有，如來尚不生信，況復聲聞。蓋一切法於勝義中無實自性，故說如來不生信也（必
LC08n0007_p0463a13║知世俗之有信無性，方知勝義中無性之信）。然而此法若有信解受持者，必為不行我法
LC08n0007_p0463a14║（即不住世俗），不住兩岸（生死涅槃岸），而於諸法無有憶想及離一切煩惱結使者。如是即
LC08n0007_p0464a01║到一切眾生心行之處，無相無行，亦不願求，但隨眾生之心無餘以化，亦不退轉，畢竟
LC08n0007_p0464a02║遠離煩惱及二乘境界，此即法界充類至極之境也。至此得平等行，於一切法無二無別。
LC08n0007_p0464a03║又此平等，須於別異法上見之。文殊言：不知一切法平等，則所分別及其所行，都
LC08n0007_p0464a04║為異相；若知平等，即不行於別異而趣平等也。故此平等關鍵，不在法之本身，乃在知
LC08n0007_p0464a05║與不知耳。不知即以平等為境，亦見其為別異；知則雖以異法為境，亦見其為平等也。
LC08n0007_p0464a06║故此由法界而入一切法，所重仍於一切法上了知平等。佛法歸結學行之根源於有情心界
LC08n0007_p0464a07║者，即不應忘此平等之義也（孟氏心所同然之說，非就事言，乃心之相，亦心之平等相也）。佛法說
LC08n0007_p0464a08║法界不言同而言等者，因恐有濫於一，等則如衡兩端，由相等而平衡。學行根源之心，
LC08n0007_p0464a09║當從平等相而得，非泛泛所說之心也。
LC08n0007_p0464a10║五、較量三乘品
LC08n0007_p0464a11║此品重釋大小戒學之異，由以見大乘戒之殊勝也。前文解律品，雖明大戒之勝，然
LC08n0007_p0464a12║僅及《攝論》四義中之差別與共不共二義，所謂甚深義與廣大義，則此品所欲談者也。
LC08n0007_p0465a01║《攝論》四殊勝中，前二屬戒之形跡，後二乃彰其精神，此品即就其殊勝精神言之也。
LC08n0007_p0465a02║先說甚深義。戒本為絕諸惡業道者，而大乘之戒反現行諸惡業道而不捨，是應於
LC08n0007_p0465a03║甚深意趣上體會之也。蓋大乘之學，純乎為人，其有現行諸惡業道，正為方便善巧悲愍
LC08n0007_p0465a04║之行，自非拘墟之見所能量。天子疑問：頗有菩薩具於煩惱成菩提耶？文殊直應之曰：
LC08n0007_p0465a05║有。菩薩之有煩惱，由二種生：一者他對自故。蓋煩惱非一人而有，如貪瞋等行，均有
LC08n0007_p0465a06║所對，苟遇對己生惑之眾生，若在小乘則極端棄捨退避，至其極乃斷絕與人往來。
LC08n0007_p0465a07║大乘態度，迥異乎是，不惟不避，反迎頭承當，以求根本解決，使彼煩惱永不復
LC08n0007_p0465a08║生而後已。此種精神雖儒者猶未能企及，以孟氏功行之深，於自反而仁而忠之後，終至
LC08n0007_p0465a09║於橫逆者，視為妄人禽獸而摒之不顧矣。然其再三反省以求其故之間，亦非全無煩惱之
LC08n0007_p0465a10║擾，曾子反省之行，自亦有動於中，此皆大儒於行事處未嘗無煩惱也。菩薩亦爾，遇貪
LC08n0007_p0465a11║瞋時，亦有煩惱染著其心，且正以有此煩惱而成其學，此所以成為殊勝也。
LC08n0007_p0465a12║小乘聞此，驚怪不迭，疑竇叢生。文殊即以異門作答：若菩薩斷諸煩惱，即墮聲
LC08n0007_p0465a13║聞，蓋菩薩由一己之煩惱，審知眾生之煩惱，如是大悲愈增，精進愈猛，必使化人我
LC08n0007_p0465a14║煩惱為菩提而後已。又知眾生之煩惱未盡，即自心之不淨，此維摩之所以因眾生病而病
LC08n0007_p0466a01║也。菩薩愈悲而求菩提之心愈切者，以得菩提而後始能徹底利人故。此種具煩惱而成菩
LC08n0007_p0466a02║提之甚深義，實佛家之超勝於儒家處也。
LC08n0007_p0466a03║二者自對他故。菩薩既悲愍眾生，自應以喜樂施與，有時竟與以苦惱者，是亦應以
LC08n0007_p0466a04║甚深義觀之。蓋有一類剛強眾生，如外道聲聞之流，執一往見，障蔽實相，又非軟語所
LC08n0007_p0466a05║能化，於是菩薩以深重苦切之言，於事於理，針鋒相對而治之，期其翻悟。是此婆心苦
LC08n0007_p0466a06║口，又異乎儒者不屑施誨者矣。
LC08n0007_p0466a07║所以經中文殊不惜辭費而一再解答，其殷重之情，何等深密。又答頗有慳悋成就
LC08n0007_p0466a08║布施等問，而曰菩薩實有慳悋能成布施。菩薩之慳，即於不捨菩提心與不捨眾生二事見
LC08n0007_p0466a09║之，要有此悋，而後財施無畏等施，始有所措也。
LC08n0007_p0466a10║又菩薩實有毀戒而名尸羅者，以菩薩之持戒，在求安樂成就眾生，自非如常途說戒
LC08n0007_p0466a11║之拘拘節文（經云不自觀戒謂不觀待眾生所謂之戒也），有礙大悲也。又菩薩實有捨於堪忍而名
LC08n0007_p0466a12║忍度者，是即捨於外道之忍也。諸外道眾忍持一類威儀，墮於苦邊，非中道行（即四威儀
LC08n0007_p0466a13║行），要須捨此而後忍之實義始現也。又菩薩實有懈怠而成就精進者，即於聲聞所學，以
LC08n0007_p0466a14║徹底懈怠行之，乃於無上菩提得以修習成就。
LC08n0007_p0467a01║又菩薩實有不定心而名禪度者，不定心即是忘念（或失念），定心明了繫屬一處，菩
LC08n0007_p0467a02║薩要有真實禪定，明了不忘，必於二乘所得之心，忘之淨盡，即於夢中亦不復起，是即
LC08n0007_p0467a03║菩薩明徹之定心也。又實有無慧而名菩薩般若者，世間之慧，雖持之有故，言之成理，
LC08n0007_p0467a04║而多偏蔽，斲喪眾生使之顛倒，菩薩無是邪慧，而成就世出世法正智，以攝受一切眾生
LC08n0007_p0467a05║使處於安樂境界也。
LC08n0007_p0467a06║文殊說是甚深義已，如來倍加讚嘆，以喻申說。以為菩薩戒學，如人之飢，寧忍
LC08n0007_p0467a07║痛苦，終不嘗於雜毒之食，是故菩薩寧犯慳毀戒乃至忘念無智，終不住二乘人之正念施
LC08n0007_p0467a08║戒中也。何以故？二乘之毒，甚於煩惱，若墮二乘，如人斬頭喪命，終無因緣能修德業
LC08n0007_p0467a09║故。所以菩薩寧犯戒，終不捨於一切智心，寧可具備煩惱，終不作漏盡聲聞。此菩薩戒
LC08n0007_p0467a10║學之甚深義也。
LC08n0007_p0467a11║次談廣大義。即於菩薩行之所緣（無量學處）、所攝（無量福德眾生）及所建立處（無上菩
LC08n0007_p0467a12║提）見之。今對小乘等所緣顯示，而以有為無為闡此義趣。菩薩法有為無為兩者不離；小
LC08n0007_p0467a13║乘則有為無為兩不相涉，是以急求涅槃（無為常法）；棄捨世法（有為法），而於生人之情不
LC08n0007_p0467a14║得把握，分割二法，終成其蔽，而失廣大也。大乘談無為不離有為者，如智論喻，如室
LC08n0007_p0468a01║有壁則塞，破壁為空，除此何有於空不空耶。能於此有為無為一切法上學，是即菩薩學
LC08n0007_p0468a02║之廣大處也。
LC08n0007_p0468a03║聲聞不解此義，故迦葉起詢，聲聞能證無為法，菩薩所緣不離有為，云何可言有為
LC08n0007_p0468a04║菩薩勝無為聲聞耶？佛知理難言說，乃舉三喻，曲達其旨。一謂如人析一毛而為百分，
LC08n0007_p0468a05║取一分以蘸四大海酥，是人能言我此滴酥多於勝於海酥耶？聲聞無為智於佛智中，正同
LC08n0007_p0468a06║此滴酥也。菩薩以有為善根回向佛智，與佛智等，量如海酥，其勝無匹。蓋菩薩能知此
LC08n0007_p0468a07║有為法上之無為相（法法不相通，但相可通），所以能不捨有為，安住無為。是即大乘學以相
LC08n0007_p0468a08║而言有為不離無為，自非小乘所執一往之無為法，而有落空之嫌者所可比也。
LC08n0007_p0468a09║二謂如蟻所持米粒與滿大地之秋月熟穀，所攝受益誰為多者？聲聞得果，如蟻持
LC08n0007_p0468a10║粒，何若菩薩六度四攝之能攝受無量廣大眾生，使之安於世出世樂中耶！三謂如有千百
LC08n0007_p0468a11║水晶珠，入城，與一無價琉璃寶珠之在閻浮提，所濟貧厄誰為有能？聲聞無為不堪住持
LC08n0007_p0468a12║佛法負擔如來家業，正如水晶入城，不能濟人困厄，何若菩薩能發一切智寶之心，住持
LC08n0007_p0468a13║三寶不斷佛種也。
LC08n0007_p0468a14║此乃貴母不貴子之義，有菩薩乘而後有佛，有佛而後有三乘，所以菩薩能成一切智
LC08n0007_p0469a01║而於眾生多所安樂也。宜乎迦葉聆此，讚如來善說菩薩發於一切智寶之心過於一切聲聞
LC08n0007_p0469a02║等矣。是為菩薩戒學之廣大義。
LC08n0007_p0469a03║爾時寶主世界菩薩以下為此經總結，顯平等義，即上來所說甚深廣大二義之所依者
LC08n0007_p0469a04║也。平等謂諸法無差別觀。大乘戒學，由小乘觀之，應無煩惱，而菩薩卻正以有煩惱而
LC08n0007_p0469a05║成其戒，是為甚深義。又小乘不以有為為究竟，而菩薩不離有為，不捨煩惱，是為廣大
LC08n0007_p0469a06║義。此中大小之殊，深淺廣狹之別，即在有差別觀與無差別觀也。
LC08n0007_p0469a07║所謂無差別觀者，即於諸法見其法性實相無別之平等觀也。但平等云者，無差別之
LC08n0007_p0469a08║義，非同一之謂，不應即執此諸法實相平等之不盡意語，便以為諸法同一意義。應知法
LC08n0007_p0469a09║性實相離法無所得見，一也。又一切學行施為之所依，即以法性實相為用，二也。是以
LC08n0007_p0469a10║菩薩必有諸法無差別觀，乃能顯戒學甚深廣大之用也。經文於此義，以事理二段分說。
LC08n0007_p0469a11║初段先以事現，謂寶主世界大眾聞已讚言，如是一切言說皆是戲論差別訶結使（煩
LC08n0007_p0469a12║惱）說，是世俗安立，若不明晰理趣，即墮言說戲論煩惱中。寶相國土，並無是事，乃勝
LC08n0007_p0469a13║義說，離於言說戲論差別。希有釋迦，於一切法無上中下差別，而能隨應施設上中下三
LC08n0007_p0469a14║乘，是為甚難。生此感已，急欲捨離而還彼土。彼諸大眾聞文殊與天子顯示法性平等之
LC08n0007_p0470a01║說，不能會之於心，是以有此不平等之取著，是乃所謂飢渴害心也。
LC08n0007_p0470a02║於是文殊次於此事以理折之，謂不應有此差別想，蓋一切世界、諸佛、諸法、眾
LC08n0007_p0470a03║生、無不平等。何以故？一切世界如虛空故，諸佛法界不思議故，一切諸法虛妄分別
LC08n0007_p0470a04║故，一切眾生無有我故。又觀一切諸法空無相無願等故。
LC08n0007_p0470a05║次段（自現神通至如文殊師利為現事，佛告以下為析理）釋成上段之義。文殊以智證通力令
LC08n0007_p0470a06║諸大眾心思移轉，於諸法實相深入知見，徹底理會，觀知寶相釋迦兩土平等一味。而願
LC08n0007_p0470a07║一切眾生皆如文殊之智也。如來復告彼大眾言：非但佛土眾生平等，佛與佛亦復平等。
LC08n0007_p0470a08║此如金器瓦器雖異，而等有空界以成其用。諸法亦爾，真如實際平等無差別而有法之用
LC08n0007_p0470a09║也。此法性真如實際三者乃因所觀程度深淺而異，就諸法本具者言謂之法性，就觀行
LC08n0007_p0470a10║言，謂之真如，就究竟言，謂之實際，以此凡夫二乘菩薩隨應而現。雖現三乘之異，而
LC08n0007_p0470a11║法性真如實際原自平等，如器有異，空固無異也。
LC08n0007_p0470a12║佛說平等，厥有三義：以無分別平等觀故，說一切等；以一切法遠離分別如如等
LC08n0007_p0470a13║故，說一切等；以一切法畢竟空性本淨故，說一切等。此就真實依他與圓成性說，謂之
LC08n0007_p0470a14║一切法平等。知此則無往而非淨土，是以文殊不住寶主也（嘗言淨土以唯心淨土為本者，意在於
LC08n0007_p0471a01║此）。復次，前段言平等，猶有一切剎土如空，乃至眾生無我想在，今此進而見一切法之
LC08n0007_p0471a02║本然，離一切想，得大平等。法之本然者，即謂法性真如實際，無一不等。由此施設學
LC08n0007_p0471a03║行之用，又無一而非趣證無上覺者，就一切用皆趣正覺而言，謂之平等境界。
LC08n0007_p0471a04║是以菩薩戒學，非離煩惱而求清淨，亦非離有為以證無為，乃正應於煩惱而得清
LC08n0007_p0471a05║淨，即有為以證無為也。言即煩惱而得清淨者，菩薩學行以他為本，煩惱即由此自他相
LC08n0007_p0471a06║涉而生，若能了知煩惱之本然與一切法之本然無異，皆為性空無實，如是有了知煩惱本
LC08n0007_p0471a07║然之智，自有無煩惱之行。如對治貪等之無貪等行，了知煩惱本然後，即不期而生。
LC08n0007_p0471a08║至於佛心現一切有情煩惱，而佛心實無煩惱，以佛只有二十一種心所（徧行別境善三
LC08n0007_p0471a09║種），佛以無貪等心觀貪等煩惱，貪等在佛心中為無貪等，即因正知煩惱本空而成為無貪
LC08n0007_p0471a10║等行也（若有自謂已知煩惱無實，現行煩惱何傷，此直是自欺，何期清淨）。
LC08n0007_p0471a11║此中關鍵，在對所緣有著有不著，小乘以有著故，遂以知足知止為用；大乘以無著
LC08n0007_p0471a12║故，故能財施無厭，而成其無貪之行。是以菩薩即煩惱而成清淨，即有為而證無為，若
LC08n0007_p0471a13║離煩惱，則所行與他人無涉，墮二乘之域矣。
LC08n0007_p0472a01║且眾生無始來與煩惱俱起，清淨功德止有其性而已，若離煩惱而求清淨，豈非捨己
LC08n0007_p0472a02║從人之談。由煩惱而求清淨，功夫始切近身心，而有著落。所謂轉依者，即發軔於此。
LC08n0007_p0472a03║轉與煩惱相俱之心而變為不與煩惱相俱之心，非謂轉變煩惱以成清淨也。對治亦爾，要
LC08n0007_p0472a04║由煩惱透過而現無煩惱也。常言煩惱即菩提者，煩惱與菩提不並立，如有壁則無空，破
LC08n0007_p0472a05║壁為空則無壁，俱煩惱則不知煩惱本然，知本然則無煩惱。
LC08n0007_p0472a06║故此語之意，是由煩惱上出生菩提，即是以煩惱上齊菩提，非謂煩惱與菩提無異，
LC08n0007_p0472a07║而以菩提降等煩惱也。以由煩惱能成菩提，說煩惱與菩提平等，如此說平等，始為究竟
LC08n0007_p0472a08║真實。由此而後知菩薩學行無一不從此出發，不然浮泛無根，將何所措手足耶。末後經
LC08n0007_p0472a09║出數名，由此平等義，第三名一切佛法。是知平等者為一切佛法之根本，一切學行簡言
LC08n0007_p0472a10║之，致平等而已矣。