LC08n0007_p0515a01║解脫道論分別定品講要
LC08n0007_p0516a01║今講論文之前，應略說本論在定學上之價值。內典談定學者，莫詳於瑜伽，而源出
LC08n0007_p0516a02║上座部之化地一系。化地學有南北兩傳（從印度本土北向者為北傳，南向至海外師子國——即今斯里
LC08n0007_p0516a03║蘭卡——者為南傳），故言瑜伽，必合南北之傳，方盡其蘊。北傳者，至玄奘時，已盡入中
LC08n0007_p0516a04║土。南傳在六代時，亦復東來，即今講之《解脫道論》也。
LC08n0007_p0516a05║考《奘師傳》（卷四）載，歸前徧游五竺，南至建至城，將赴師子國，晤及彼國高
LC08n0007_p0516a06║僧二人，得悉其國內亂，並問知彼土所傳上座三藏及瑜伽學情形，與在那寺得聞於戒賢
LC08n0007_p0516a07║者無異，遂不復往。可知當時瑜伽學實有南北之說，且戒賢口授已及其義。惜奘譯《大
LC08n0007_p0516a08║論》僅是北說，未攝南傳之義，幸有本論堪以探求。故今日研究瑜伽學，實應合南北兩
LC08n0007_p0516a09║系以窺全豹。
LC08n0007_p0516a10║本論題為優婆底沙造，但實際另有本母據以演繹，非盡出其手筆也。其後有佛陀瞿
LC08n0007_p0516a11║沙（覺音）者，為中印人，依離婆多出家，於時印土小乘湮沒，師命南往師子國求學。彼
LC08n0007_p0516a12║國三藏，時已盡成土語，覺音乃發願譯還為巴利原文。彼中大寺派（時有三派）學者，疑其
LC08n0007_p0516a13║能力，乃取《解脫道論本母》試令解釋。音遂引據經典，廣為闡述，成《清淨道論》，
LC08n0007_p0516a14║小乘之要網羅無遺。於是群加敬服，乃獲盡譯三藏為巴利文，並著種種釋論。時人尊為
LC08n0007_p0517a01║彌勒再來。今所存南傳佛學，皆受其賜也（覺音為適當我國劉宋時人，奘師所說南方瑜伽，或指音注
LC08n0007_p0517a02║《清淨道論》，亦未可知）。
LC08n0007_p0517a03║《清淨道論》與本論同一本母，為南方瑜伽學集大成之作，雖無漢譯，但得本論亦
LC08n0007_p0517a04║可見南傳之根本也。本論相當奘譯《瑜伽論》中之《聲聞地》；所異於彼地者，此為教
LC08n0007_p0517a05║授用書，具有次第經驗之談，堪為實踐之據。中土定學，自羅什以來，隋唐稱盛，天臺
LC08n0007_p0517a06║賢首以此開宗，但多屬文字揣摩，未解教授真諦。教授典籍如舊譯之本論，新譯之《六
LC08n0007_p0517a07║門教授習定論》，均未採用。今日之研究，實可以補其缺憾也。
LC08n0007_p0517a08║次講論文。本論全部大旨，在解說《雜阿含經》一頌（卷二十二）。其頌云：「智者
LC08n0007_p0517a09║建立（即依止義）戒，內心，修智慧，比丘勤修習，於纏能解纏。」是頌為經中天子間，佛
LC08n0007_p0517a10║所答者，意謂修行之人依止戒定慧三學，即得解脫也。以此全論十二品，用三學區分。
LC08n0007_p0517a11║初戒學末慧學各三品，中間定學則有六品，亦可見此論之特重定學也。今所講之分別定
LC08n0007_p0517a12║品，即論之第四品也，凡以十三門分別。如論云：
LC08n0007_p0517a13║問：「爾時淨戒坐禪人，已行頭陀受成就勝善處，當何所作？」答：「令定起。」
LC08n0007_p0518a01║問：「何定？何相？何味？何起？何處？何人受？禪解脫定正受何差別？幾定因可
LC08n0007_p0518a02║見以此起定？障定有幾法？定幾功德？定幾眾具？幾種定？云何起定？」
LC08n0007_p0518a03║云十三門者，謂體、相、味、生、依、義、差別、功德、障、因、資糧種類、修
LC08n0007_p0518a04║行。此分別定品，具十二門，末後一門，為餘五品所講，後當述其大要。
LC08n0007_p0518a05║第一門：定體
LC08n0007_p0518a06║論裡答曰：「定者，有清淨心，一向精進與寂靜功德等正真住不亂，此謂定。復
LC08n0007_p0518a07║次，煩惱猛風無傾心慮，如殿裡燈，光炎不動。如《阿毗曇》說，若心正住，無所攀
LC08n0007_p0518a08║緣，亦不動亂，寂靜無著，正定根、定力，此謂為定。」
LC08n0007_p0518a09║定之體性論有二釋，一正解，二反顯。
LC08n0007_p0518a10║正解者，定為善（清淨）心一境性（即一向，此義《六門論》中已釋）。謂心與心所（善心所之
LC08n0007_p0518a11║精進及別境之等持——即寂靜——）和合，平等正住於境而不動亂，是即心一境性之義也。
LC08n0007_p0518a12║反顯者，以客塵煩惱遠離不動相續為定體。謂此能慮之淨心，不為煩惱猛風所動，
LC08n0007_p0519a01║如殿裡燈光，明照不動，即心淨無障相續之義也。再引教證，此義出《阿毗曇》（南傳）
LC08n0007_p0519a02║三十七菩提分之定根定力，顯定之自性功用，以能出生諸善功德（根義），而又有力伏
LC08n0007_p0519a03║惑，不為煩惱所動也。
LC08n0007_p0519a04║第二～六門
LC08n0007_p0519a05║次有五門，合為一段。論曰：
LC08n0007_p0519a06║云何相、何味、何起、何處？心住是相，伏怨是味，寂靜是起，於染不著，心得解
LC08n0007_p0519a07║脫，是名為處。何人受定？謂受心數等方便定等，如手執稱。令心數數等，如缽中油。
LC08n0007_p0519a08║念與精進等行為定，猶如四馬齊力牽車。思惟等為定，如彼箭師，注心調直。以除怨
LC08n0007_p0519a09║故，如藥消毒。如《毗曇》說，斂攝是定義，從是定義，滿是定義。
LC08n0007_p0519a10║此中第二門定相，謂以心安住於境為相。第三門定味，明定之用，在伏煩惱等怨敵
LC08n0007_p0519a11║也。第四門定生起，明寂靜現行，即定所發生，有定即有寂靜也。第五門定依，即定所
LC08n0007_p0519a12║依據之處，謂染不著，心脫粗重而得輕安也。第六門定之意義，即云何認取其為定（文中
LC08n0007_p0520a01║受字有認取承認義），此由五義五喻以顯。
LC08n0007_p0520a02║一謂由等方便而使心等，即以心所平等為方便而令餘心心所平等，喻如手執稱，使
LC08n0007_p0520a03║兩端平衡無有高下，斯名為定。
LC08n0007_p0520a04║二謂心既得定，等任運住，不馳異緣，喻如滿缽之油，執者平正，即不傾溢也。
LC08n0007_p0520a05║三謂此時須有念與精進為之輔助，念即明記，為別境心所，精進即勤，為善心所，
LC08n0007_p0520a06║此二和合，平等現行，則初念次念，相續明記，成一境性（常人無相續之念，由聯想攀緣，隨境
LC08n0007_p0520a07║奔馳）。如以止觀言，以心緣心，念念相續，即是止。心緣確定，而後明察心境為觀。此
LC08n0007_p0520a08║中相續不移，乃念之功能，然僅僅有此易趨消沉，故又須精進為輔，廣積功德，以求解
LC08n0007_p0520a09║脫（解脫由無量功德生）。如是念勤二者等行，正如雙駕齊力牽車，直趣不退也。
LC08n0007_p0520a10║四謂念勤以外，須有作意，即先思惟應住之境，而後調心安住，心境合泊。喻如箭
LC08n0007_p0520a11║師，注心鵠的，調直弓矢，而後所發必中。
LC08n0007_p0520a12║五謂如此作意平等之用，始能除怨，如良藥之除毒也。
LC08n0007_p0520a13║如是調心用心之道，乃切實歷練之談，非泛泛文字上推論也。此亦有教，如《阿
LC08n0007_p0521a01║毗曇》云「斂攝是定義」，即謂集中平等也（此相當初二喻義）。「從是定義」，從謂有所
LC08n0007_p0521a02║向，即從寂因而向涅槃也（此相當三、四兩喻義）。「滿是定義」，滿謂成就，即圓滿也（相
LC08n0007_p0521a03║當第五義喻）。如是三義，乃據南傳三摩地「Samadhi」一字之訓釋詞言之。Sam（三）
LC08n0007_p0521a04║義即等攝；ā（摩）為向從，dh（ā）i（地）訓成滿。合此諸義，心能集中一處（論謂方便心所
LC08n0007_p0521a05║等），趣向一的（論謂念勤平行），終至貫澈到底（論之作意慧生），始謂之定也。北傳此字，
LC08n0007_p0521a06║僅云等持，殊未足以盡定之狀態。故今講習，應合南北言之。
LC08n0007_p0521a07║第七門：定差別
LC08n0007_p0521a08║第七門定差別。論曰：
LC08n0007_p0521a09║禪者四禪，謂初禪等。解脫者謂八解脫，內有色想外觀色等。定者三定，謂有覺有
LC08n0007_p0521a10║觀等。正受者，謂九次第正受。云何為禪？思惟事故，思惟怨故。心喜樂故，離障解脫
LC08n0007_p0521a11║故。令平等故，方便發定故。得自在故，不以一義住正受故。
LC08n0007_p0521a12║諸經中於定名目，所說不一，有靜慮、解脫、等持、等至等異。「靜慮」指色界四
LC08n0007_p0522a01║靜慮言。「解脫」指八解脫，即內有色想外觀色解脫、內無色想外觀色解脫、淨解脫、
LC08n0007_p0522a02║四無色解脫、滅盡定解脫。「等持」（論作定，即三摩地），指有尋有伺、無尋唯伺、無尋
LC08n0007_p0522a03║無伺言。《瑜伽師地論》則目為三三昧，所謂空．無相、無願也。「等至」（論作正受，即
LC08n0007_p0522a04║三摩缽底）指九次第定，即於八等至（四靜慮四無色）外加滅盡定。
LC08n0007_p0522a05║此依事而區別之也。義亦有區別。靜慮，則著重於慮（思惟），謂思惟事、思惟怨
LC08n0007_p0522a06║故。事乃教人所應知之事，此事須心入靜慮，方能如理思惟。怨乃心上不應有之事，所
LC08n0007_p0522a07║謂障，須由思惟而斷除。靜慮原文曰「禪那」，其語根即具思惟及滅除二義。於所應知
LC08n0007_p0522a08║事，當如實知，於所不應事則當滅除之。此種思惟功能，唯色界四靜慮獨得其名也。
LC08n0007_p0522a09║解脫重在心喜離障，先由外色觀以至內無色觀，依心逐漸樂此捨彼方便而得解脫，
LC08n0007_p0522a10║故言心喜樂故。障謂色心作意為障，能脫離色心足以為障者，即名解脫。等持，論言令
LC08n0007_p0522a11║平等故，方便發定故。謂使心力齊平為等，令心方便發定即持。有此等持，則相續不散
LC08n0007_p0522a12║也。等至，論言得自在故，不以一義住正受故。等心有所成就為至，由定心成就而得自
LC08n0007_p0522a13║在，得自在故，即能正受（等至）。如是正受，從初靜慮乃至滅盡定，皆有其平等成就之
LC08n0007_p0522a14║用，故云不以一義（一定）住也。是為定之名義差別。
LC08n0007_p0523a01║第八門：定功德
LC08n0007_p0523a02║第八門定功德，此有四種，先出其名。論曰：
LC08n0007_p0523a03║樂起定故，解脫正受者，幾功德令定得起？見四功德，令定得起。云何為四？現見
LC08n0007_p0523a04║法樂樂住，以觀樂事，神通現證，有具足。
LC08n0007_p0523a05║文中「樂起定故，解脫正受者」，譯文不明，疑有錯簡。意云所以能樂起修定解脫
LC08n0007_p0523a06║正受者，必有其啟發之處，如見修定人實有種種德用威勢故。此中德勢，略有四種：一
LC08n0007_p0523a07║者「現法樂住」，二者「得觀樂事」，三者「神通現證」，四者「勝有具足」。此等四
LC08n0007_p0523a08║德，後文別解。
LC08n0007_p0523a09║初現法樂住。論曰：
LC08n0007_p0523a10║何者現見法樂樂住？謂人得定，能生無漏，心起悅味，受出世樂，現見法樂樂住。
LC08n0007_p0523a11║是故世尊說彼此身從靜生喜，使得清涼令漸圓滿具足成就等。如佛告比丘，我先作尼
LC08n0007_p0523a12║乾，七日七夜身不動搖，口不言說，默然端住，一向受樂。是謂於聖法現見法樂樂住。
LC08n0007_p0524a01║定之成就，必有其樂，而其所以能定者，亦即在有此樂也。儒者亦謂孔顏樂處，所
LC08n0007_p0524a02║云不改其樂者，不改即是定，亦是相續，故孔子於回也有三月不違之讚，乃心有所樂故
LC08n0007_p0524a03║耳。此定樂為現法樂住，當前身心輕適怡悅，即住於樂，非過未事也。論云法樂，乃謂
LC08n0007_p0524a04║於佛說之法，現前樂受，成就無漏心，即於現前離諸煩惱而得身心輕快之法味樂也。
LC08n0007_p0524a05║此亦有經可證，如佛告諸比丘云云。言外道之定，以苦行為務，乃以定為贖罪之
LC08n0007_p0524a06║用，所以尼乾子外道（亦名離繫，並名無慚，以其不著衣故）行定，於七日七夜，不動不搖，
LC08n0007_p0524a07║而現苦行。佛依彼法，一向受樂，蓋法樂圓滿，無入而不自得也。賢聖入世而不為世所
LC08n0007_p0524a08║染，實由有其所樂故耳。
LC08n0007_p0524a09║二得觀樂事者。論曰：
LC08n0007_p0524a10║以觀樂事者，謂坐禪人，得心定事，無有蓋纏，調柔堪受持觀見陰入界等自性安
LC08n0007_p0524a11║樂。是故世尊教諸比丘，應當修行如是一切以心依如實知。
LC08n0007_p0524a12║有定必有慧，有慧則能真實分別一切法之盡所有性如所有性。法樂非以恍忽迷離而
LC08n0007_p0524a13║樂，要於法性分別清晰乃能樂也。所以論言，人得心定，除離蓋纏，則心即隨意調柔自
LC08n0007_p0525a01║在，任運而有堪能，足以分別尋思諸法（蘊界處諸法）自相染淨因果，而知法之實相，得心
LC08n0007_p0525a02║清淨寂樂。可見樂為了知法之實相所生清晰之快感也。此亦有教，如佛告比丘，當學如
LC08n0007_p0525a03║是定，思惟如實知也。
LC08n0007_p0525a04║三神通現證。論曰：
LC08n0007_p0525a05║神通現證者，已得定人，依證五通，謂如意、天耳、他心、宿命、天眼。是故世尊
LC08n0007_p0525a06║說已得心定，隨宜轉變，如是一切令得如意。
LC08n0007_p0525a07║神通者，慧之功能，智慧運用無方為神，無所不達為通，此皆可以現證者。今舉五
LC08n0007_p0525a08║通為言，得定慧者，皆能現證。常人所以不能盡耳目之用者，以心力不專之故，苟專一
LC08n0007_p0525a09║矣，自然耳目聰明，隨宜施為，莫不如意。
LC08n0007_p0525a10║四勝有具足。論曰：
LC08n0007_p0525a11║有具足者，已得定人，未到無學，終令不退，由定得報得色無色有具足。如佛所
LC08n0007_p0525a12║說，少修初禪，得梵天眷屬，如是種類一切生彼，如是一切。此四功德，能生彼定，
LC08n0007_p0525a13║一一當起。
LC08n0007_p0526a01║前三功德皆現法事，今談勝有具足，乃未來效果。所謂有者，即是生死，已得定
LC08n0007_p0526a02║者，則能得較勝之生死，住於梵界，直至學成（無學果）而後已。如是四功德，皆為一
LC08n0007_p0526a03║學字而發，凡學必須究竟，此即有賴於定。學人無此四德法教為學之意樂，則不成也。
LC08n0007_p0526a04║是以論言四德為定因，以能啟發修定之心耳。
LC08n0007_p0526a05║第九門：定障
LC08n0007_p0526a06║第九門定障。論曰：
LC08n0007_p0526a07║障定有幾者，謂八法：欲欲、瞋恚、懈怠、睡眠、調戲、疑惑、無明、無喜樂，一
LC08n0007_p0526a08║切惡法是障法。
LC08n0007_p0526a09║心不能定，由有障故。此障有八，謂五蓋（欲、瞋、昏沉睡眠、掉舉惡作、疑）加懈怠、無
LC08n0007_p0526a10║明、無喜樂。如是一切為定障礙，應當遠離。
LC08n0007_p0527a01║第十門：定因
LC08n0007_p0527a02║第十門定因。論曰：
LC08n0007_p0527a03║幾定因者，謂有八法是因：出離、不瞋、明相、不亂、一切善法令心歡喜、能生法
LC08n0007_p0527a04║智，是為定因。
LC08n0007_p0527a05║為定助緣所應習之法，亦有八種，以對治上述八障故。如出離治欲貪，心常淡泊知
LC08n0007_p0527a06║足，自於欲事遠離。不瞋治瞋，明相治睡眠昏沉，不亂治掉疑，一切善法令心歡喜，則
LC08n0007_p0527a07║治無明、無喜樂也。
LC08n0007_p0527a08║第十一門：定資糧
LC08n0007_p0527a09║第十一門定資糧。論曰：
LC08n0007_p0527a10║幾定資者，謂有七種：戒眾具、知足、覆蔽根門、節量飲食、初中後夜而不睡眠、
LC08n0007_p0527a11║常念智慧、住處寂靜。
LC08n0007_p0528a01║修定助緣，所謂資糧，此有七種：一戒眾具，謂定由戒生。得戒之先應有樂覺，有
LC08n0007_p0528a02║戒則知所應作而無悔，無悔即為心樂之本，保持無悔，是為戒事。儒說君子三畏三戒，
LC08n0007_p0528a03║義亦同此。具者戒無破缺穿漏之謂。二知足，學戒而不知足，亦非定具，如戒制三衣，
LC08n0007_p0528a04║以薄欲也，轉求勝美，即不知足，而生貪欲。三覆蔽根門，心以眼等五根為門，為護心
LC08n0007_p0528a05║攝心故，必由根律儀以守護根門。
LC08n0007_p0528a06║四飲食知量，飲食失調，易生疾病，故以知量為學定助緣。五初中後夜而不睡眠，
LC08n0007_p0528a07║習悎悟瑜伽，以除昏沉之障。六常念智慧，即正知而住。去不相應之思惟，如念親屬國
LC08n0007_p0528a08║土不死等事，應起八大人覺，則為智慧住念。七住處寂靜，即遠離足以牽動心思之塵囂
LC08n0007_p0528a09║處所也。如是七法，皆習定者之助緣。
LC08n0007_p0528a10║第十二門：定種類
LC08n0007_p0528a11║第十二門定種類，此用增一法門區分。先以一種說，即善心一境性定，今譯缺略。
LC08n0007_p0528a12║其次二種。論曰：
LC08n0007_p0529a01║定有幾種者，定有二種：一世間定，二出世間定。聖果所得，謂出世定，餘名世
LC08n0007_p0529a02║定。其世間定是有漏、有結、有縛，是流、是軛、是蓋、是戒盜見盜、是取、是煩惱，
LC08n0007_p0529a03║此謂世間定。與此相違，名出世定。復次，定有二種：邪定正定。云何邪定？不善一
LC08n0007_p0529a04║心，是謂邪定；若善一心，是謂正定。邪定當斷，正定應修。復次如是二種：外定、安
LC08n0007_p0529a05║定。彼彼定初分，此謂外定；性除無間？此謂安定。
LC08n0007_p0529a06║此中二定有三類，初二謂世出世。與聖道相應之定為出世定；若非聖道相應三界繫
LC08n0007_p0529a07║者，即世間定，此有漏有結，乃至是取是煩惱，故為染法。
LC08n0007_p0529a08║次二謂邪定正定。心一境性非唯正定，邪定亦有，如孳孳為利即是不正；是不可以
LC08n0007_p0529a09║不辨。後二謂外定安定。外即近分定，安即根本定。論云性除無間者，除即對治定障，
LC08n0007_p0529a10║障盡入道之際一剎那間入根本定也。此為學定根據，學人必須知其差別。
LC08n0007_p0529a11║蓋定學有三十八種業處，其中止有二十八種得根本定，有十種得近分定。若昧於分
LC08n0007_p0529a12║別，但修不得本定之十業，寧非唐勞。又如十念中，除念身念息外，餘八隨念亦僅近分
LC08n0007_p0529a13║定攝也。此之差別，乃經驗之談，未可據文推論是非，於講定業時，再當詳辨也。
LC08n0007_p0530a01║又三種定亦有三類。論曰：
LC08n0007_p0530a02║復次，定有三種，有覺有觀定、無覺少觀定、無覺無觀定。云何有覺有觀？謂初禪
LC08n0007_p0530a03║有覺有觀，二禪無覺少觀，餘禪無覺無觀。復次，定有三種，謂共喜生定，共樂生定，
LC08n0007_p0530a04║共捨生定。初禪二禪謂共喜生，三禪謂共樂生，四禪謂共捨生。
LC08n0007_p0530a05║復次，定有三種：善定、報定、事定。云何善定？聖道學人及凡夫修色無色定，是
LC08n0007_p0530a06║謂善定。聖果學人凡夫生色無色界，是謂報定。無學人受色無色定，是謂事定。
LC08n0007_p0530a07║此中初三以覺觀分，「覺觀」為尋伺之舊譯，乃心對所緣之粗細分別。一切心對
LC08n0007_p0530a08║境均有分別，云尋伺者乃以名言觀念為據之分別，非泛泛說之也。尋伺之結果能發生語
LC08n0007_p0530a09║言。尋分別粗，如貓覓鼠；伺分別細，如貓見鼠，伺而捕之，此皆心所之差別作用也。
LC08n0007_p0530a10║定所緣境，初非尋伺依教分別不可，所以有尋伺具足相應之定，乃屬欲界之近分定（未至
LC08n0007_p0530a11║定）及屬色界之初靜慮，此定即藉覺觀而離欲界欲（五欲）也。進而觀察尋伺，亦復有過，
LC08n0007_p0530a12║以其分別名言，常引心外馳。
LC08n0007_p0530a13║次乃無覺唯觀，居初二靜慮之間，為中間定，離覺欲。更進而離觀欲，此在第二靜
LC08n0007_p0530a14║慮以上。彼處不以覺觀緣境，如第二靜慮以內等淨，第三靜慮以捨念正知，此皆心思內
LC08n0007_p0531a01║斂不向外馳也。
LC08n0007_p0531a02║次三種定，以受分別。尋伺於境，但分別義相，至於自身損益領納，則有待於受。
LC08n0007_p0531a03║有定與喜受俱者，喜對苦言，謂心欣躍性，初二靜慮屬之。初靜慮苦猶未盡，得對治而
LC08n0007_p0531a04║奮欣，第二靜慮苦已盡淨，得盡淨而欣躍，故均為喜俱定也。有定與樂受俱者，此樂由
LC08n0007_p0531a05║喜引生，即身心暢悅，第三靜慮屬之。有定與捨受俱者，非喜非樂，但覺其境與心相順
LC08n0007_p0531a06║而忘其樂，第四靜慮屬之。
LC08n0007_p0531a07║後三種定，依八等至說。
LC08n0007_p0531a08║一「善定」，即淨分定，聖道學人凡夫修定離下地欲，謂之淨分（如修初禪離欲界
LC08n0007_p0531a09║欲，初禪分謂淨分）。
LC08n0007_p0531a10║二「報定」，聖果凡夫因修定而得之果報定心，如修色界定者，即有色界味著而得
LC08n0007_p0531a11║色界異熟，即有其相應之定心也。
LC08n0007_p0531a12║三「事定」，即無漏八等至，斷惑離欲，盡定之用，而為定體，故名為事（事體）。
LC08n0007_p0531a13║此善、報、事三，八等至中隨一皆可作此分別也。
LC08n0007_p0532a01║復有四種定，論出七類：
LC08n0007_p0532a02║一者界繫別。論曰：
LC08n0007_p0532a03║復次，定有四種：欲定、色定、無色定、無所受定。謂彼彼行，正受行，是謂欲
LC08n0007_p0532a04║定。四禪是謂色定。四無色定及善業報，此謂無色定。四道果，謂無所受定。
LC08n0007_p0532a05║此中四定，以所生之界地而分。有屬欲界者為近分定（論云彼彼行——近——，正受——等
LC08n0007_p0532a06║至——行。欲界本無定，此為未至定也）。色界即四靜慮。無色界為四無色。無所受即不繫，為
LC08n0007_p0532a07║四道果，謂預流等四果也。
LC08n0007_p0532a08║二者修行差別。論曰：
LC08n0007_p0532a09║又定有四種修行，謂苦修行鈍智，苦修行利智，樂修行鈍智，樂修行利智。此四
LC08n0007_p0532a10║人，一者密煩惱，二者疎煩惱，三者利根，四者鈍根。於密煩惱人，鈍根苦修行，鈍智
LC08n0007_p0532a11║得定。密煩惱利根苦修行，利智得定。疎煩惱人鈍根樂修行，鈍智得定。疎煩惱利根樂
LC08n0007_p0532a12║修行，利智得定。於是密煩惱人以密煩惱故。苦折伏煩惱，是故苦修行。鈍根人以鈍根
LC08n0007_p0532a13║故，久積禪行覺鈍智，是故名鈍智。以此方便，一切應分。
LC08n0007_p0533a01║此四種定以行分別。所謂行者，有方便趣定之行，有方便入定之道（智慧），此皆
LC08n0007_p0533a02║修定歷程中之事也。行有苦樂之分，勉行是苦，安行為樂。通（通達）有遲速之異，利根
LC08n0007_p0533a03║為速，鈍根為遲。由此方便，故成四種：一苦而遲，謂鈍根勉行。二苦而速，謂利根勉
LC08n0007_p0533a04║行。三樂而遲，謂鈍根安行。四樂而速，謂利根安行。所以然者，以煩惱猛利（即厚密）
LC08n0007_p0533a05║難治者曰苦遲行，煩惱微薄（即粗竦）易治者曰苦速行，是即利根者速，鈍根者遲也。此
LC08n0007_p0533a06║乃入定方便，為學定人所必知，學定而不知定之各種境界，則將失其下手處矣。
LC08n0007_p0533a07║三者用及所緣差別。論曰：
LC08n0007_p0533a08║復次定有四種，謂小定小事，小定無量事，無量定小事，無量定無量事。云何小定
LC08n0007_p0533a09║小事？定不隨心所得，事小精進，此謂小定小事。云何小定無量事？定不隨心所得，彼
LC08n0007_p0533a10║事大精進，此謂小定無量事。云何無量定小事？定隨心所得，彼事小精進，此謂無量定
LC08n0007_p0533a11║小事。云何無量定無量事？定已隨心所得，彼事大精進，此謂無量定無量事。
LC08n0007_p0533a12║此四種以定功用（定）及所緣（事）分。功用有勝劣之殊，所緣有廣狹之判。若定不隨
LC08n0007_p0533a13║心所得，即不自在而其用小，故為小定，以用劣故。不能擴充其境，故為小事。餘準此
LC08n0007_p0533a14║知。
LC08n0007_p0534a01║四者所依差別。論曰：
LC08n0007_p0534a02║復次定有四種，欲定、精進定、心定、慧定。欲定者，依欲修得，謂為欲定。依精
LC08n0007_p0534a03║進得，謂精進定。依心修得，謂為心定。修慧修得，謂為慧定。
LC08n0007_p0534a04║定之所依頗多，此處就其增上者說，略舉四種，即三十七菩提分中欲、勤、心、觀
LC08n0007_p0534a05║四神足也。有定依欲而得，乃至依觀（即慧）而得者，如應可知。
LC08n0007_p0534a06║五者得定人差別。論曰：
LC08n0007_p0534a07║復次定有四種：有定是佛所得非聲聞所得，有定聲聞所得非佛所得，有定是佛所
LC08n0007_p0534a08║得及聲聞所得，有定非佛所得非聲聞所得。「大悲定」、「雙變定」是佛所得非聲聞
LC08n0007_p0534a09║所得。「學果定」是聲聞所得非佛所得。「九次第定」、「無學果定」是佛所得及聲聞
LC08n0007_p0534a10║得。「無想定」非佛所得非聲聞得。
LC08n0007_p0534a11║由得定人氣質不同，所得亦異，此佛法所以有種姓之說也。但根器雖殊，學者總當
LC08n0007_p0534a12║自勉，下品固可轉而為上品也。此中佛得聲聞得等，如文易解。最後無想定乃外道定，
LC08n0007_p0534a13║修此則生無想天，泯滅心之分別作用。蓋外道見眾生以想為患，故以無想為解脫，此不
LC08n0007_p0534a14║為佛法所取，故俱非佛聲聞所得也。
LC08n0007_p0535a01║六者起滅差別。論曰：
LC08n0007_p0535a02║復次定有四種：有定為起不為滅，有定為滅不為起，有定為起為滅，有定不為起
LC08n0007_p0535a03║亦不為滅。問：「云何為起不為滅？」答：「欲界善不善定，此謂為起不為滅。四聖道
LC08n0007_p0535a04║定，是為滅不為起。學及凡夫色無色善定，為起亦為滅。一切果定及事定，非為起非為
LC08n0007_p0535a05║滅。」
LC08n0007_p0535a06║起滅就所治之煩惱言，能治煩惱者為滅，不能治煩惱者為起。欲界善不善定尚未離
LC08n0007_p0535a07║欲，不能治滅煩惱，是故為起。四聖道（苦集滅道）相應定能治滅煩惱，是故為滅。色無
LC08n0007_p0535a08║色定勝進途中離下地欲未斷上惑，望下為滅望上為起，故為兩俱。有學果時，功行告一
LC08n0007_p0535a09║段落，暫為安住，無學果時，煩惱已滅，無復起滅；又事定（定體）不能斷惑（斷惑在定之
LC08n0007_p0535a10║用），故為雙非。
LC08n0007_p0535a11║七者定支差別。論曰：
LC08n0007_p0535a12║復次定有四種：初禪、二禪、三禪、四禪。離於五蓋，成就覺觀、喜樂、一心，此
LC08n0007_p0535a13║謂初禪。離於覺觀，成就三支。離喜成就二支。離樂捨一心成就第四禪。
LC08n0007_p0536a01║此就定所具之靜慮支而分，視彼具何種支（成分），即知為何種靜慮。若具覺觀喜
LC08n0007_p0536a02║樂一心五支，即為初靜慮，由此對治五蓋入定初門故。若但具喜樂一心三支，即第二靜
LC08n0007_p0536a03║慮。若離喜但其樂與一心二支，為第三靜慮。若喜樂並捨，但具心一境性一支，即第四
LC08n0007_p0536a04║靜慮也。
LC08n0007_p0536a05║復有五種定，此亦分三類，初為五禪。論曰：
LC08n0007_p0536a06║復次定有五種，謂初禪、二禪、三禪、四禪、五禪。五禪者，為五支，覺觀喜樂
LC08n0007_p0536a07║一心。離五蓋成就五支，是謂初禪。離覺成就四支，是謂二禪。離喜成就二支，是謂三
LC08n0007_p0536a08║禪。離樂成就二支，謂第四禪，所謂捨一心。
LC08n0007_p0536a09║問：「何故說四禪及五禪？」答：「由二人執故。第二禪二種，謂無覺無觀、無覺
LC08n0007_p0536a10║少觀。」
LC08n0007_p0536a11║問：「是誰坐禪人令初禪自在起第二禪？」答：「於粗覺觀攝念思惟，復知覺觀過
LC08n0007_p0536a12║患，令起無覺觀第二禪，是其修四禪次第。復有一人，已令初禪自在現起第二禪，於粗
LC08n0007_p0536a13║覺攝念思惟，唯知覺過患，見無覺少觀起第二禪，是其受五禪次第。是故說於四禪。」
LC08n0007_p0537a01║此五禪，即於四靜慮中初二之間，增一中間靜慮而成為五也。謂有人於覺觀有偏
LC08n0007_p0537a02║欲，但能捨覺而不捨觀者，適居初二靜慮之間，可以獨立成地，開為中間禪也。餘二禪
LC08n0007_p0537a03║間，非無中間，以無獨特觀行故不分。
LC08n0007_p0537a04║次五定為五分正受。論曰：
LC08n0007_p0537a05║復五種定，謂五分正受：喜滿、樂滿、心滿、光滿、觀想。於是初禪二禪喜滿，於
LC08n0007_p0537a06║是三禪樂滿，於他心智是名心滿，於天眼通是名光滿，從彼彼定起觀智是名觀想。
LC08n0007_p0537a07║此喜滿等為聖五支，皆與聖道相應故。初分正受為喜滿（具足無過失之謂滿），即初二
LC08n0007_p0537a08║靜慮。二分樂滿，即與聖道相應之第三靜慮。三分以心捨念清淨為心滿，即第四靜慮（心
LC08n0007_p0537a09║滿得他心智，故論以他心智為心滿也）。無論何定，能得天眼通者為光滿，天眼者，能通達有情
LC08n0007_p0537a10║未來生死之慧眼也。從各種定中能起分別慧如實知見者為觀想。凡此皆謂定與聖道相應
LC08n0007_p0537a11║中之種種德用，故名聖道支定。
LC08n0007_p0537a12║後五定為五智。論曰：
LC08n0007_p0537a13║復次定有五種，謂五智正定：此定（四）現在樂，亦未來樂，報依身智起。此定
LC08n0007_p0538a01║（一）是聖所行無煩惱。此定（二）慧人修習。此定（三）寂寂快樂猗所得，成就無
LC08n0007_p0538a02║二，不伏生死（此定寂寂最樂猗成一性所得，非伏生死）。我此定（五）念入念起，依身智起。
LC08n0007_p0538a03║此為五聖智定，乃佛所知境界，佛得定時，能自內證知，故名聖智。譯文於五定
LC08n0007_p0538a04║之次序有錯亂處，應改正。一「無染無執」，謂是聖行，無有煩惱。二「非凡所行」，
LC08n0007_p0538a05║乃定慧人所修習。三「寂妙安一」，謂寂靜安隱，成就身心輕安，得證一趣（論中猗
LC08n0007_p0538a06║即安隱，成就無二，實為證心一趣，謂此定一趣究竟解脫，不為生死所伏）。四「現樂
LC08n0007_p0538a07║後樂」，謂此寂靜樂於定時所得者為現樂，若由報得異熟所成者為未來樂。五「正念出
LC08n0007_p0538a08║入」，定之出入，唯正念知，乃定之究竟完備者。此五定，皆佛所證知者也。
LC08n0007_p0538a09║末結文。論曰：
LC08n0007_p0538a10║復次已分別行處，已分別修行事及下中上，以如是定，有多種可知。一切諸定，皆
LC08n0007_p0538a11║入四定。
LC08n0007_p0538a12║定分別品上已說竟，今總結言：是一切定，皆入四定，即四靜慮。一切諸定，皆以
LC08n0007_p0538a13║四靜慮為主，以止觀平等故，能寂而又能慮故。由是止觀雙運，定慧平等，發無漏慧，
LC08n0007_p0538a14║斷一切惑，自為一切定之所歸也。
LC08n0007_p0539a01║第十三門：云何起修
LC08n0007_p0539a02║第十三門云何起修，即修行方便。此下論文，凡有五品，謂覓善知識品，分別行
LC08n0007_p0539a03║品，分別行處品，行門品，五神通品。前四品談修定方便，後一品談修定所得果，今略
LC08n0007_p0539a04║說前四品大要。修定方便，可分為三：
LC08n0007_p0539a05║第一親近善知識，修定正軌，必須先得教授。蓋修定法門頗廣，何者始與學者性
LC08n0007_p0539a06║情適合，有賴教授之指導。且所學者，難得易失，如何護持所學，亦須求助於教授。故
LC08n0007_p0539a07║親近知識，乃為學定入門之方便。修定所應學者，概名業處，與戒學之學處同。若得教
LC08n0007_p0539a08║授，即於得一切業處與保護業處二者，皆得其方便。
LC08n0007_p0539a09║第二簡別性行，所謂學者之自性氣質。此有六種，謂貪行、瞋行、癡行、信行、慧
LC08n0007_p0539a10║行、尋行。前三行屬於煩惱，本為有情所共具，但此中從偏重者說。次二行於善法易於
LC08n0007_p0539a11║起信或辨別。後一行人，於善惡不定，遇事多著。此就學人氣質大概言之也。其中復有
LC08n0007_p0539a12║複合性行者，前三有貪瞋行、食癡行、瞋癡行、等分行，總合為四行。後三亦如是，有
LC08n0007_p0539a13║四複合行。總計則有十四行。
LC08n0007_p0540a01║是等性行，有先天成就者，有後天習染者，各視其行動舉止嗜好，可以分判（如睡眠
LC08n0007_p0540a02║時，貪行者則多方求好，瞋行者則無所分別，癡行者多覆身臥。又如飲食，貪行者求其甘旨，瞋行者嗜好刺激，
LC08n0007_p0540a03║痴行者即不擇而食）。既氣質各殊，對治方便，自難一律。本論列舉業處有三十八種，即十
LC08n0007_p0540a04║徧處、十不淨想、十隨念、四無量、無所有處、非想非非想處、食厭患想、界決定想。
LC08n0007_p0540a05║十徧處者，地水火風青黃赤白空識。十法隨處可得，隨取其一，練習觀想，使一法
LC08n0007_p0540a06║相，徧一切處，故名徧處。此乃鑒於心之因境不同，每易失散，幻想所緣成純一相，以
LC08n0007_p0540a07║維持心行之不馳逸。十不淨想者，謂膖脹、青瘀、膿爛、棄擲、鳥獸食噉、身肉分張、
LC08n0007_p0540a08║斬斫離散、赤血塗染、蟲臭、骨。此就人體死後腐化歷程生不淨想，以治貪等煩惱。
LC08n0007_p0540a09║十隨念者，謂念佛、法、僧、戒、施、天、死、身、息、寂。由此十事，令人起相
LC08n0007_p0540a10║續一境也。四無量（慈悲喜捨）及四無色之後二（無所有處、非想非非想處），此即超物質者（空
LC08n0007_p0540a11║識二種已入十徧處中，不再出）。末後二種，食厭患想、界（士夫內六界）決定想。合為三十八種
LC08n0007_p0540a12║業處，隨應配合六行，以為對治。
LC08n0007_p0540a13║如貪行人，應學十不淨想及念身，以為對治。瞋行人應學四無量（擴充其心以及於有情）
LC08n0007_p0540a14║及青黃赤白四徧處（觀一切物化為顯色無復可瞋），以為對治。痴行、尋行、心思紛亂，應學
LC08n0007_p0541a01║念息，以為對治。信行，應學佛法僧戒施天六念，以增善法。慧行，應學念死、念寂、
LC08n0007_p0541a02║食厭患想、界決定想。餘六徧處（地水火風空識）、無所有處、非想非非想處八種，一切人
LC08n0007_p0541a03║皆可學之。是為第二方便。
LC08n0007_p0541a04║第三隨應修學，即於諸業處，無所拘束，但取其相應者為當也。如以地徧處為例
LC08n0007_p0541a05║言，習定之人，先擇阿蘭若寂靜住處以為依止，離諸過患（即住處之太新太舊，距離聚落過遠過
LC08n0007_p0541a06║近等十八種過失），心易調靜。
LC08n0007_p0541a07║其次取相，定之成否，以所緣之相成否為判。此相有三：修治相、執持相、相似相。
LC08n0007_p0541a08║（一）修治相者，如修地徧處，心中應使有地相現前，此以明相初現時（天微明時）所
LC08n0007_p0541a09║見地相為準，非指土色也（有色即屬青黃赤白徧處）。論其方便，初作曼荼羅（平面模型），形
LC08n0007_p0541a10║狀方、圓、三角均可。若須活動者，用木板塗標準土亦得。置於學定人坐位前，以見得
LC08n0007_p0541a11║清晰明顯為度。即此所成之相為修治相（即開目時注意所得之相）。
LC08n0007_p0541a12║（二）執持相者，謂於閉目時，亦能見如前所得之相，是謂執持，以能相續執持
LC08n0007_p0541a13║故。
LC08n0007_p0542a01║（三）相似相者，謂能如所緣相瞑想自在，循一切處，悉為一味，謂相似相或同分
LC08n0007_p0542a02║相。以上三相，是為取相。
LC08n0007_p0542a03║得此相似相後，保任不失，則能遠離七種不相應行，所謂從住處乃至飲食睡眠皆無
LC08n0007_p0542a04║違失，如此則心得等引（相續引生）而成近行定（近分定）。《六門論》言九住心為修定之方
LC08n0007_p0542a05║便，其說同此，亦至得等引為最後，故九住心為止觀行之前段工夫，而非真正定也。
LC08n0007_p0542a06║從等引入根本定（八等持），復有十種善巧，以為資助。一者於內外事清淨，內而身
LC08n0007_p0542a07║體護持清潔，令之輕安助心專一故；外而行住坐臥等事，亦應整潔，勿有蚊等為擾。二
LC08n0007_p0542a08║者諸根平等，即令信勤念定慧五根，皆得平衡，無有偏倚。三者相成就，即同分相成就
LC08n0007_p0542a09║不失。
LC08n0007_p0542a10║有此為先，進談四者心應舉時能舉，謂修習擇法、精進、喜三覺支。五者心應止
LC08n0007_p0542a11║時能止，謂修習輕安、定、捨三覺支。六者心應欣時能欣，謂重新尋求即令心欣喜。七
LC08n0007_p0542a12║者心應捨時能捨，謂令心任運自然。八者遠離未等持人，彼此心境不同故。九者親近等
LC08n0007_p0542a13║持人。十者於定得勝信解，決定無疑。得近分定人，具此十善巧，修習純熟，即入根本
LC08n0007_p0542a14║定。所謂具足靜慮支者剎那無間，而得根本定。
LC08n0007_p0543a01║亦即從有分心轉向意門分別而起勢用以成根本定者，此依南方瑜伽學就人心思起伏
LC08n0007_p0543a02║所立九心輪之說也（有分心、轉向心、見心、受持心、分別心、令起心、速行心、彼事心、有分心）。
LC08n0007_p0543a03║謂從有分心起行，復歸於有分心，成一輪形。如初有分心，平靜無覺，倏而見聞覺知現
LC08n0007_p0543a04║前，終至留此見聞覺知影像於心（是謂聞熏），而復返於平靜無覺之有分心。
LC08n0007_p0543a05║學定之人，即從此有分心起而生意門分別（此時意識向內分別以前見聞覺知所留影像，所謂
LC08n0007_p0543a06║意言，不同常人意識向外分別，故曰意門），得勢用心（速行心），而構成定。此時短促，或四念
LC08n0007_p0543a07║或五念即可成就。四念者，近定、隨順、種姓、本定。近定屬欲界，本定屬色界，入本
LC08n0007_p0543a08║定時，由近定念起隨順本定念，由此易欲界種姓為色界種姓，心理變換交替，而入本定
LC08n0007_p0543a09║初禪，是為速通之利根人。五念者，即於近定前加修治心，是為遲通之鈍根人。既入初
LC08n0007_p0543a10║禪，從此漸進以至非想非非想處。此依地徧處為例而言也。是為第三方便。
LC08n0007_p0543a11║學者須知定非簡單之行直接能入，必須憑藉種種業處，此應注意者一。其次必須依
LC08n0007_p0543a12║軌則學，不可以意為之，此應注意者二。今日學定，應師其意，直從義理而入，此雖不
LC08n0007_p0543a13║能得真正定，可得與定相隨順之勝解。彼習定者，以地為方便而構成修治相，今以佛說
LC08n0007_p0544a01║道理文字為所緣，成修治相。多聞熏習，久之心地朗然，義理獨存，是無異修定者之執
LC08n0007_p0544a02║持相也。
LC08n0007_p0544a03║此相純熟，以方便慧，令義理通達，徧一切一味，即相似相也。如此所得教理決定
LC08n0007_p0544a04║不疑之隨順勝解，亦即構成定相方便也。此法昔人早有提倡者，如天臺智者大師受禪法
LC08n0007_p0544a05║於南岳，而有漸次止觀、圓頓止觀之說，漸次是依定軌則入者，圓頓乃直從義理而入實
LC08n0007_p0544a06║相，即是此意。可謂古人先獲我心也。