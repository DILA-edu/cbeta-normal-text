N03n0002_p0001a01║律藏　　大品（Mahā-Vagga）
N03n0002_p0001a02║
N03n0002_p0001a03║
N03n0002_p0001a04║歸命彼世尊應供等正覺
N03n0002_p0001a05║
N03n0002_p0001a06║
N03n0002_p0001a07║
N03n0002_p0001a08║第一　大犍度
N03n0002_p0001a09║一（一）爾時佛世尊初成現等覺，止優樓頻螺〔村〕，尼連禪河邊菩提樹下。時世
N03n0002_p0001a10║尊于菩提樹下，一度結跏趺坐，坐受七日解脫樂。
N03n0002_p0001a11║（二）時，世尊是夜初分，于緣起順逆作意。〔謂：〕無明緣行，行緣識，識緣名
N03n0002_p0001a12║色，名色緣六處，六處緣觸，觸緣受，受緣愛，愛緣取，取緣有，有緣生，生緣老、
N03n0002_p0001a13║死、愁、憂悲、苦、惱。如是集起一切苦蘊。又無明滅盡，則行滅，行滅則識滅，
N03n0002_p0001a14║識滅則名色滅，名色滅則六處滅，六處滅則觸滅，觸滅則受滅，受滅則愛滅，愛滅
N03n0002_p0002a01║則取滅，取滅則有滅，有滅則生滅，生滅則老、死、愁、憂悲、苦、惱滅。如是滅
N03n0002_p0002a02║盡一切苦蘊。
N03n0002_p0002a03║（三）時，世尊了知此義，即于此時自唱頌曰：
N03n0002_p0002a04║力行靜慮婆羅門
N03n0002_p0002a05║若是顯現諸法者
N03n0002_p0002a06║了知有因諸法故
N03n0002_p0002a07║滅彼一切疑惑盡
N03n0002_p0002a08║（四）時，世尊其夜中分，于緣起順逆作意。〔謂：〕無明緣行，行緣識，識緣名
N03n0002_p0002a09║色……乃至……如是集起一切苦蘊……乃至滅盡……。
N03n0002_p0002a10║（五）時，世尊了知此義，即于此時自唱頌曰：
N03n0002_p0002a11║力行靜慮婆羅門
N03n0002_p0002a12║若是顯現諸法者
N03n0002_p0002a13║了知滅盡諸緣故
N03n0002_p0002a14║滅彼一切疑惑盡
N03n0002_p0003a01║（六）時，世尊其夜後分，于緣起順逆作意。〔謂：〕無明緣行，行緣識……乃至
N03n0002_p0003a02║……如是集起一切苦蘊。……乃至滅盡……。
N03n0002_p0003a03║（七）時，世尊了知此義，即于此時自唱頌曰：
N03n0002_p0003a04║力行靜慮婆羅門
N03n0002_p0003a05║若是顯現諸法者
N03n0002_p0003a06║則彼端立破魔軍
N03n0002_p0003a07║猶如照虛空日輪
N03n0002_p0003a08║———菩提〔樹下〕因緣終———
N03n0002_p0003a09║二（一）時，世尊過七日後，從三昧起，離菩提樹下，往阿闍波羅榕樹處。往已，
N03n0002_p0003a10║于阿闍波羅榕樹下，一度結跏趺坐，坐受七日解脫樂。
N03n0002_p0003a11║（二）時，有一傲慢婆羅門，詣世尊住處。詣已，與世尊交談慶慰、歡喜、感銘
N03n0002_p0003a12║之言，而立一面。于一面立已，彼婆羅門白世尊曰：「汝瞿曇！依何為婆羅門？以
N03n0002_p0003a13║何成為婆羅門法耶？」
N03n0002_p0003a14║（三）時，世尊了知此義，即于此時自唱頌曰：
N03n0002_p0004a01║婆羅門若除惡法
N03n0002_p0004a02║無慢無濁但自制
N03n0002_p0004a03║通達吠陀成梵行
N03n0002_p0004a04║是得自稱婆羅門
N03n0002_p0004a05║如彼世間無多人
N03n0002_p0004a06║———阿闍波羅〔榕樹下〕因緣終———
N03n0002_p0004a07║三（一）時，世尊過七日後，從三昧起，離阿闍波羅榕樹下，往目支鄰陀樹處。
N03n0002_p0004a08║往已，于目支鄰陀樹下，一度結跏趺坐，坐受七日解脫樂。
N03n0002_p0004a09║（二）此際，不時起大雲，連續降雨七日，天陰風起，空氣流寒。時，目支鄰陀
N03n0002_p0004a10║龍王，從己棲處出，局蜷七匝，繞世尊身，舉巨首覆〔世尊〕頭而立，〔心中念言：〕
N03n0002_p0004a11║「毋寒世尊，毋熱世尊，虻、蚊、風、熱、蛇毋觸世尊。」
N03n0002_p0004a12║（三）時，目支鄰陀龍王，過七日後，見雨止而空中清明，從世尊身解去局蜷，
N03n0002_p0004a13║捨去本形，化孺童相，合掌立世尊前，歸依世尊。
N03n0002_p0004a14║（四）時，世尊了知此義，即于此時自唱頌曰：
N03n0002_p0005a01║樂知足聞法並見法遠離
N03n0002_p0005a02║樂于世無瞋于有情制御
N03n0002_p0005a03║樂于世離貪並超越諸欲
N03n0002_p0005a04║調伏我慢者此為最上樂
N03n0002_p0005a05║———目支鄰陀〔樹下〕因緣終———
N03n0002_p0005a06║四（一）時，世尊過七日後，從三昧起，離目支鄰陀樹下，往羅闍耶他那樹處。
N03n0002_p0005a07║往已，于羅闍耶他那樹下，一度結跏趺坐，坐受七日解脫樂。
N03n0002_p0005a08║（二）爾時，多富沙與婆梨迦二商人從鬱迦羅〔村〕，來至此地路上。時，多富沙
N03n0002_p0005a09║與婆梨迦二商人〔有于前生〕具親族血緣一鬼神，告多富沙、婆梨迦二商人曰：「諸
N03n0002_p0005a10║兄！世尊于此初成現等覺，在羅闍耶他那樹下。汝等應以麨子、蜜丸往供彼世尊。
N03n0002_p0005a11║將于長夜得其利益、安樂。」
N03n0002_p0005a12║（三）時，多富沙、婆梨迦二商人即持麨子、蜜丸，詣世尊住處。詣已，敬禮世
N03n0002_p0005a13║尊，于一面立。一面立已，多富沙、婆梨迦二商人白世尊言：「願世尊受我等麨子
N03n0002_p0005a14║及蜜丸，使我等于長夜得其利益、安樂。」
N03n0002_p0006a01║（四）時，世尊心生思念：「諸如來不以手受，我當以何〔器〕受麨子、蜜丸耶？」
N03n0002_p0006a02║時，有四大天王，以心知世尊念處，分從四方來獻世尊四石鉢〔曰〕：「世尊！請以
N03n0002_p0006a03║此〔器〕受麨子、蜜丸。」世尊受此新石鉢，受麨子、蜜丸而食。
N03n0002_p0006a04║（五）時，多富沙、婆梨迦二商人見世尊洗鉢及手已，以頭面禮世尊足，白世尊
N03n0002_p0006a05║曰：「我等于此歸依世尊與法，願世尊容我等從今日起至命終止為優婆塞。」彼等
N03n0002_p0006a06║于世間，初唱二歸依為優婆塞。
N03n0002_p0006a07║———羅闍耶他那〔樹下〕因緣終———
N03n0002_p0006a08║五（一）時，世尊過七日後，從三昧起，離羅闍耶他那樹下，往阿闍波羅榕樹
N03n0002_p0006a09║處。往已，于此，世尊住阿闍波羅榕樹下。
N03n0002_p0006a10║（二）時，世尊于靜居宴默，心生思念：「我證得此法，甚深、難見、難解、寂
N03n0002_p0006a11║靜、美妙，超尋思境而至微，唯智者所能知焉。然此眾生樂阿賴耶、欣阿賴耶、喜
N03n0002_p0006a12║阿賴耶。而樂阿賴耶、欣阿賴耶、喜阿賴耶眾生，難見此緣依性、緣起處也。亦甚
N03n0002_p0006a13║難見一切諸行寂止，一切緣依斷捨，渴愛滅盡，離、滅、涅槃處。我若說法，彼不
N03n0002_p0006a14║了解我時，我唯疲勞、困憊而已。」
N03n0002_p0007a01║（三）然而未曾聞稀有偈句，于世尊〔心中〕顯現：
N03n0002_p0007a02║我困苦所證今為何應說
N03n0002_p0007a03║貪瞋所惱者不易悟此法
N03n0002_p0007a04║導引逆世流深微而難見
N03n0002_p0007a05║欲著癡闇覆是人不得見
N03n0002_p0007a06║（四）世尊如是思擇，心念默然，不欲說法。時，有索訶主梵天，心知世尊之所
N03n0002_p0007a07║思念而念：「啊！世間敗壞！啊！世間敗壞！如來、應供、等正覺心念默然，不欲
N03n0002_p0007a08║說法。」
N03n0002_p0007a09║（五）時，索訶主梵天如力士屈伸臂，伸屈臂，〔迅〕沒梵界而現世尊前。
N03n0002_p0007a10║（六）此時，索訶主梵天偏袒上衣一肩，右膝著地，合掌面世尊而白世尊曰：「願
N03n0002_p0007a11║世尊說法！願善逝說法！有情有少塵垢者，若不聞法，即退墮；若〔聞〕法，即得
N03n0002_p0007a12║悟也。」
N03n0002_p0007a13║（七）索訶主梵天如此說，如此言已，且更說曰：
N03n0002_p0007a14║曾于摩竭國現前
N03n0002_p0008a01║垢穢所思不淨法
N03n0002_p0008a02║願欲弘開甘露門
N03n0002_p0008a03║令聞無垢所覺法
N03n0002_p0008a04║恰如壁立山頂峰
N03n0002_p0008a05║普見低處諸眾生
N03n0002_p0008a06║汝乃勝慧普眼者
N03n0002_p0008a07║昇登法所就高樓
N03n0002_p0008a08║自超憂苦望鑑臨
N03n0002_p0008a09║沈憂生老惱眾生
N03n0002_p0008a10║躍起雄者．戰勝者
N03n0002_p0008a11║商主債無遊世間
N03n0002_p0008a12║願請世尊為說法
N03n0002_p0008a13║能悟入者應有人
N03n0002_p0008a14║（八）如是說時，世尊告索訶主梵天曰：「梵天！我心生思念：『我所證得此法，
N03n0002_p0009a01║甚深、難見、難解……困憊而已。』然而，梵天！未曾聞稀有偈句，現于我〔心〕：
N03n0002_p0009a02║『……覆〔不得見〕。』梵天！我如是思惟，心念默然，不欲說法！」
N03n0002_p0009a03║（九）索訶主梵天重白世尊：「世尊！願為說法……應得了知！」世尊重告索訶
N03n0002_p0009a04║主梵天曰：「我心生思念：『我所證得此法，甚深、難見、難解……困憊而已。』
N03n0002_p0009a05║然而，梵天！未曾聞稀有偈句，現于我〔心〕：『……覆者〔不得見〕。』梵天！我
N03n0002_p0009a06║如是思惟，心思默然，不欲說法！」
N03n0002_p0009a07║（一〇）索訶主梵天三白世尊曰：「世尊！願為說法，……應得了知！」時，世
N03n0002_p0009a08║尊因知梵天勸請，並哀愍有情，乃以佛眼觀察世間。世尊以佛眼觀察世間時，見有
N03n0002_p0009a09║情有塵垢少者、塵垢多者、利根者、鈍根者、善行相者、惡行相者、易教導者、難
N03n0002_p0009a10║教導者，有知他世與罪過之怖畏而住者。
N03n0002_p0009a11║（一一）譬如于青蓮池、赤蓮池、白蓮池；或如青蓮、赤蓮、白蓮有生于水中，
N03n0002_p0009a12║長于水中，不出水面，沈于水中而繁茂者；或如青蓮、赤蓮、白蓮有生于水中，長
N03n0002_p0009a13║于水中，住于水面者；或如青蓮、赤蓮、白蓮有生于水中，長于水中，出住水面，
N03n0002_p0009a14║不為水所染者。
N03n0002_p0010a01║（一二）如是世尊以佛眼觀察世間，見有情有塵垢少者、塵垢多者、利根者、鈍
N03n0002_p0010a02║根者、善行相者，惡行相者、易教導者、難教導者，有知他世與罪過之怖畏而住者。
N03n0002_p0010a03║見已，以偈〔告〕索訶主梵天曰：
N03n0002_p0010a04║有耳得聞甘露門
N03n0002_p0010a05║聞時棄捨昔所信
N03n0002_p0010a06║思欲嬈惑惱害者
N03n0002_p0010a07║不為演說妙法音
N03n0002_p0010a08║（一三）時，索訶主梵天已知「世尊許為說法」，敬禮世尊，右繞而沒其處。
N03n0002_p0010a09║———梵天勸請因緣終———
N03n0002_p0010a10║六（一）時，世尊心生思念：「我應為誰先說法耶？誰〔能〕速悟此法耶？」時，
N03n0002_p0010a11║世尊心生思念：「彼阿羅邏迦羅摩賢明、聰敏、伶俐，長夜甚少塵垢，我宜先為阿
N03n0002_p0010a12║羅邏迦羅摩說法，彼將速悟此法。」
N03n0002_p0010a13║（二）時，有天不顯身，白世尊：「阿羅邏迦羅摩，已命終七日矣。」世尊亦自
N03n0002_p0010a14║知「阿羅邏迦羅摩已命終七日。」時，世尊心生思念：「阿羅邏迦羅摩是大損失，
N03n0002_p0011a01║彼若聞此法，當速悟也。」
N03n0002_p0011a02║（三）時，世尊心生思念：「我應先為誰說法耶？誰能速悟此法耶？」時，世尊
N03n0002_p0011a03║心生思念：「鬱陀迦羅摩子賢明、聰敏、伶俐，長夜甚少塵垢也，我宜先為鬱陀迦
N03n0002_p0011a04║羅摩子說法，彼將速悟此法。」
N03n0002_p0011a05║（四）時，有天不顯身，白世尊：「鬱陀迦羅摩子于昨夜命終矣。」世尊亦自知
N03n0002_p0011a06║「鬱陀迦羅摩子于昨夜命終。」時，世尊心生思念：「鬱陀迦羅摩子是大損失，彼
N03n0002_p0011a07║若聞此法，當速悟也。」
N03n0002_p0011a08║（五）時，世尊心生思念：「我應先為誰說法耶？誰能速悟此法耶？」時，世尊
N03n0002_p0011a09║心生思念：「五比丘為我多所饒益，于我專心精進時，承事于我，我宜先為五比
N03n0002_p0011a10║丘說法。」
N03n0002_p0011a11║（六）時，世尊心生思念：「五比丘今在何處耶？」世尊以清淨超人天眼，見五比
N03n0002_p0011a12║丘在波羅㮈國仙人墮處之鹿野苑。時，世尊于隨意間住優樓頻螺後，向波羅㮈遊行。
N03n0002_p0011a13║（七）有邪命外道優波迦，見世尊在迦耶與菩提樹途中。見已，白世尊：「汝諸
N03n0002_p0011a14║根清淨，汝膚色清淨皎潔，汝依誰出家耶？以誰為汝師？愛樂誰之法耶？」
N03n0002_p0012a01║（八）彼如是言時，世尊以偈告優波迦曰：
N03n0002_p0012a02║一切勝者一切知
N03n0002_p0012a03║我不污染一切法
N03n0002_p0012a04║渴愛解脫離一切
N03n0002_p0012a05║自證知須法誰人
N03n0002_p0012a06║于我無有師無有等我者
N03n0002_p0012a07║人天等世間無與我比倫
N03n0002_p0012a08║此世間應供我為無上師
N03n0002_p0012a09║我獨等正覺而清涼寂靜
N03n0002_p0012a10║乃為轉法輪赴迦尸都城
N03n0002_p0012a11║于盲闇世間擊彼甘露鼓
N03n0002_p0012a12║（九）〔優波迦言：〕「如汝自稱，汝適為無邊勝者。」〔世尊以偈曰〕：
N03n0002_p0012a13║若得諸漏悉滅盡
N03n0002_p0012a14║即與我同為勝者
N03n0002_p0013a01║勝諸惡法．優波迦
N03n0002_p0013a02║是故我乃為勝者
N03n0002_p0013a03║如是說時，邪命外道優波迦言：「或然。」搖頭取別路離去。
N03n0002_p0013a04║（一〇）時，世尊次第遊行至波羅㮈國仙人墮處鹿野苑，近五比丘住處。五比丘
N03n0002_p0013a05║從遠方見世尊來，見而相約言：「從彼處來者是沙門瞿曇，彼奢侈而棄精進，墮于
N03n0002_p0013a06║奢侈。勿禮彼，勿起迎，勿取彼衣鉢，但為設座，彼若欲時得就坐。」
N03n0002_p0013a07║（一一）世尊漸臨近五比丘，五比丘即不守己約，起迎世尊。或取世尊衣鉢，或
N03n0002_p0013a08║與設座，或持來洗足水、足臺、足布。世尊坐于所設座上，就坐已，世尊洗足，
N03n0002_p0013a09║而〔五比丘〕以「卿」稱呼世尊。
N03n0002_p0013a10║（一二）彼等如是稱呼時，世尊即告五比丘曰：「諸比丘！汝等切勿以名、以『卿』
N03n0002_p0013a11║稱呼如來。諸比丘！如來是應供等正覺。諸比丘！諦聽！證得不死已，我應教誨，
N03n0002_p0013a12║我應說法。隨所教而行者，不久必能于現法自證、現證，具足究竟無上梵行而住。
N03n0002_p0013a13║此乃善男子離家、出家之本懷也。」
N03n0002_p0013a14║（一三）如是說時，五比丘白世尊言：「瞿曇！汝以彼行、彼道、彼難行，尚未
N03n0002_p0014a01║證得上人法、至尊殊勝之智見。今汝奢侈棄精進，墮奢侈，如何能證得上人法、至
N03n0002_p0014a02║尊殊勝智見耶？」
N03n0002_p0014a03║（一四）如是說時，世尊告五比丘曰：「諸比丘！如來非奢侈而棄精進，非墮奢
N03n0002_p0014a04║侈。諸比丘！如來乃應供等正覺也。諸比丘！諦聽！證得不死已，我應教誨，我應
N03n0002_p0014a05║說法。隨所教而行者，不久必能于現法自證、現證，具足究竟無上梵行而住。此乃
N03n0002_p0014a06║善男子離家、出家之本懷也。」
N03n0002_p0014a07║（一五）五比丘重白世尊：「……乃至……」世尊重告五比丘曰：「……乃至……」
N03n0002_p0014a08║五比丘三白世尊：「瞿曇！汝于彼行、彼道……〔何能證得〕至尊殊勝之智見耶？」
N03n0002_p0014a09║（一六）如是言時，世尊告五比丘曰：「諸比丘！汝等于今以前知我有如是說
N03n0002_p0014a10║否？」「否。」「諸比丘！如來乃應供等正覺也。〔諸比丘！〕諦聽……出家之本懷也。」
N03n0002_p0014a11║世尊已說服五比丘。時，五比丘傾聽、善聽如來故，發了知心。
N03n0002_p0014a12║（一七）時，世尊告五比丘曰：「諸比丘！于世有二邊，出家者不得親近。何
N03n0002_p0014a13║為二耶？〔一〕于諸欲欣愛、貪著為事，乃下劣、卑賤凡夫所行，而非聖賢，無義
N03n0002_p0014a14║相應也。〔二〕自以煩苦為事，乃苦而非賢聖，無義相應也。諸比丘！如來捨此二邊，
N03n0002_p0015a01║以現等覺中道，為資眼生、智生、寂靜生、證智、等覺、涅槃者也。
N03n0002_p0015a02║（一八）諸比丘！何為如來所現等覺，資眼生、智生、寂靜生、證智、等覺、涅
N03n0002_p0015a03║槃中道耶？此即八聖道也！謂：正見、正思、正語、正業、正命、正精進、正念、
N03n0002_p0015a04║正定。諸比丘！以此為如來所現等覺，資眼生、智生、寂靜生、證智、等覺、涅槃
N03n0002_p0015a05║之中道也。
N03n0002_p0015a06║（一九）諸比丘！苦聖諦者，如此：生苦、老苦、病苦、死苦、怨憎會苦、愛別
N03n0002_p0015a07║離苦、求不得苦；略說之，五取蘊苦也。
N03n0002_p0015a08║（二〇）諸比丘！苦集聖諦者，如此：持生後有，喜、貪俱行，隨處歡喜之渴愛。
N03n0002_p0015a09║謂：欲愛、有愛、無有愛也。
N03n0002_p0015a10║（二一）諸比丘！苦滅聖諦者，如此：無餘離滅、捨棄、定棄，解脫此渴愛而無
N03n0002_p0015a11║執著也。
N03n0002_p0015a12║（二二）諸比丘！苦滅道聖諦者，如此：即八聖道。謂：正見……正定也。
N03n0002_p0015a13║（二三）諸比丘！『苦聖諦者如此』，于先未聞之法，于我眼生、智生、慧生、明
N03n0002_p0015a14║生、光明生。諸比丘！應遍知此苦聖諦者……乃至……已遍知，于先未聞之法，于
N03n0002_p0016a01║我眼生、智生、慧生、明生、光明生。
N03n0002_p0016a02║（二四）諸比丘！『苦集聖諦者如此』……光明生。諸比丘！應斷此苦集聖諦……
N03n0002_p0016a03║乃至……已斷……時……光明生。
N03n0002_p0016a04║（二五）諸比丘！『苦滅聖諦者如此』時……光明生。諸比丘！應現證此苦滅聖
N03n0002_p0016a05║諦，……乃至……已現證…………光明生。
N03n0002_p0016a06║（二六）諸比丘！『苦滅道聖諦者如此』……光明生。諸比丘！應修習此苦滅道
N03n0002_p0016a07║聖諦……乃至……已修習…………光明生。
N03n0002_p0016a08║（二七）諸比丘！我于此四聖諦，以如此三轉十二行相，如實智見尚未為完全清
N03n0002_p0016a09║淨期間，諸比丘！我于天、魔、梵天世界，沙門、婆羅門、人、天眾生界，不稱現
N03n0002_p0016a10║等覺無上等正覺。
N03n0002_p0016a11║（二八）諸比丘！然我于此四聖諦，以如此三轉十二行相，如實智見已完全清淨
N03n0002_p0016a12║故，諸比丘！我于天、魔、梵天世界，沙門、婆羅門、人、天眾生界，稱現等覺無
N03n0002_p0016a13║上等正覺。
N03n0002_p0016a14║（二九）又于我智生、見我心解脫不動。此我最後生，不更受後有。」世尊如是
N03n0002_p0017a01║說已，五比丘歡喜、信受世尊所說。又，〔世尊〕說此教時，具壽憍陳如生遠塵離垢
N03n0002_p0017a02║法眼，〔謂：〕凡有集法者，皆有此滅法。
N03n0002_p0017a03║（三〇）世尊轉法輪時，地居諸天，發聲言曰：「如此世尊于波羅㮈國仙人墮處
N03n0002_p0017a04║鹿野苑，所轉無上法輪，是乃或沙門、或婆羅門、或天、或魔、或梵天、或世間任
N03n0002_p0017a05║何人所不能復者。」聞地居諸天聲已，四天王諸天發聲言曰：……乃至……聞四天
N03n0002_p0017a06║王諸天聲已，忉利諸天……乃至……焰摩諸天……乃至……兜率諸天……乃至……
N03n0002_p0017a07║化樂諸天……乃至……他化自在諸天……乃至……梵身諸天發聲言曰：「如此世尊
N03n0002_p0017a08║于波羅㮈國仙人墮處鹿野苑，所轉無上法輪，是乃或沙門、或婆羅門、或天、或魔、
N03n0002_p0017a09║或世間任何人所不能復者。」
N03n0002_p0017a10║（三一）如是于彼剎那、須臾間，其聲乃至達彼梵天，劇烈動搖、震、撼此十千
N03n0002_p0017a11║世界，無量廣大輝煌，超越諸天榮耀光明現于世間。時，世尊讚歎曰：「憍陳如悟
N03n0002_p0017a12║矣！憍陳如悟矣。」由此，名具壽憍陳如曰阿若憍陳如！
N03n0002_p0017a13║（三二）時，具壽阿若憍陳如已見法、得法、知法、悟入于法、超越疑惑、棄除
N03n0002_p0017a14║猶豫、得無畏，以行師教不依他緣，白世尊曰：「我唯願于世尊前，出家得具足戒。」
N03n0002_p0018a01║世尊曰：「來！比丘！所善說者法，為正滅苦盡，故行梵行。」此，彼具壽具足戒
N03n0002_p0018a02║也。
N03n0002_p0018a03║（三三）時世尊說法、教導、教誡其餘比丘。于世尊說法、教導、教誡時，具壽
N03n0002_p0018a04║婆頗及具壽跋提生遠塵離垢法眼，〔謂：〕凡有集法者，皆有此滅法。
N03n0002_p0018a05║（三四）彼等已見法、得法、知法、悟入于法、超越疑惑、棄除猶豫、得無畏，
N03n0002_p0018a06║以行師教不依他緣，白世尊曰：「我等唯願于世尊前，出家得具足戒。」世尊曰：
N03n0002_p0018a07║「來！諸比丘！所善說者法，為正滅苦盡，故行梵行。」此，彼諸具壽具足戒也。
N03n0002_p0018a08║（三五）時，世尊食用彼等持來施物，並說法、教導、教誡其餘比丘曰：「三
N03n0002_p0018a09║人比丘行乞食，以其所得供養六人。」
N03n0002_p0018a10║（三六）時，世尊說法、教導、教誡時，具壽摩訶男與具壽阿說示生遠塵離垢法
N03n0002_p0018a11║眼，〔謂：〕凡有集法者，皆有此滅法。
N03n0002_p0018a12║（三七）彼等已見法、得法、知法、悟入于法、超越疑惑、棄除猶豫、得無畏，
N03n0002_p0018a13║以行師教不依他緣，白世尊曰：「我等唯願于世尊前，出家得具足戒。」世尊曰：
N03n0002_p0018a14║「來！諸比丘！所善說者法，為正滅苦盡，故行梵行。」此，彼具壽等具足戒也。
N03n0002_p0019a01║（三八）時，世尊告五比丘曰：「諸比丘！色無我。諸比丘！若色有我者，此色
N03n0002_p0019a02║應不致病，于色應得謂：『我用此色，不用彼色。』諸比丘！然色無我故，色乃致
N03n0002_p0019a03║病，于色不得謂：『我用此色，不用彼色。』
N03n0002_p0019a04║（三九）受無我。諸比丘！若受有我者，此受應不致病，于受應得謂：『我用此
N03n0002_p0019a05║受，不用彼受。』諸比丘！然受無我故，受乃致病，于受不得謂：『我用此受，不
N03n0002_p0019a06║用彼受。』
N03n0002_p0019a07║（四〇）想無我……乃至……行無我。諸比丘！若行有我者，此行應不致病，于
N03n0002_p0019a08║行應得謂：『我用此行，不用彼行。』諸比丘！然行無我故，行乃致病，于行不得
N03n0002_p0019a09║謂：『我用此行，不用彼行。』
N03n0002_p0019a10║（四一）識無我。諸比丘！若此識有我者，此識應不致病，于識應得謂：『我用
N03n0002_p0019a11║此識，不用彼識。』諸比丘！然識無我故，于識不得謂：『我用此識，不用彼識。』
N03n0002_p0019a12║（四二）諸比丘！汝等于意云何，色常耶？無常耶？」「世尊！無常也！」「無常
N03n0002_p0019a13║者，苦耶？樂耶？」「世尊！苦也！」「觀無常、苦、有變壞之法為『此是我所，此
N03n0002_p0019a14║是我，此是本我自身。』然耶？」「世尊！不然！」
N03n0002_p0020a01║（四三）「受……乃至……想……乃至……行……乃至……識常耶？無常耶？」
N03n0002_p0020a02║「世尊！無常也！」「無常者，苦耶？樂耶？」「世尊！苦也！」「觀無常、苦、有變
N03n0002_p0020a03║壞性之法為『此是我所，此是我，此是本我自身。』然耶？」「世尊！不然！」
N03n0002_p0020a04║（四四）「是故，諸比丘！過去、未來、現在一切色，或內、或外、或粗、或細、
N03n0002_p0020a05║或劣、或勝、或遠、或近，一切色，應以正慧如實如此觀察：此非我所，此非我，
N03n0002_p0020a06║此非本我自身。
N03n0002_p0020a07║（四五）過去、未來、現在一切受……乃至……想……乃至……行……乃至……
N03n0002_p0020a08║識，或內、或外、或粗、或細、或劣、或勝、或遠、或近，一切識，應以正慧如實
N03n0002_p0020a09║如此觀察：此非我所，此非我，此非本我自身。
N03n0002_p0020a10║（四六）諸比丘！多聞聖聲聞，若如此觀察，則厭患色、厭患受、厭患想、厭患
N03n0002_p0020a11║行、厭患識。若厭患，則離貪；若離貪，則解脫；解脫者，則『我已解脫』智生，
N03n0002_p0020a12║知『我生已盡，梵行已立，所作已辦，不受後有。』」
N03n0002_p0020a13║（四七）世尊如是說已，五比丘歡喜、信受世尊所說。又，〔世尊〕說此教時，五
N03n0002_p0020a14║比丘無取，而由諸漏得心解脫。其時世間有六阿羅漢矣。
N03n0002_p0021a01║———誦品一〔終〕———
N03n0002_p0021a02║七（一）爾時，波羅㮈國有名耶舍者，為族姓子、長者子，富貴受寵溺。彼有三
N03n0002_p0021a03║時殿，為：一冬、一夏、一雨季。彼于雨季堂殿，為不攙雜男子妓人圍繞侍奉。入
N03n0002_p0021a04║雨季歷四月間，不下殿堂。時族姓子耶舍，被侍女圍繞備足沉迷五妙欲樂，彼先睡
N03n0002_p0021a05║眠，而後侍女等亦睡，終夜燃燈。
N03n0002_p0021a06║（二）時，族姓子耶舍先醒，見已睡眠中諸侍女，或置琵琶腋下、或置小鼓項畔、
N03n0002_p0021a07║或置鼓于胸、或亂髮、或流涎，或寐語，如現丘塚。見已，彼生過患，其心決定
N03n0002_p0021a08║住于厭離。時，族姓子耶舍，嘆而言：「厄哉！禍哉！」
N03n0002_p0021a09║（三）時，族姓子耶舍，著黃金履趣向家門。諸非人開門言：「任何人皆勿妨害
N03n0002_p0021a10║族姓子耶舍離家出家。」時，族姓子耶舍趣向城門，諸非人開門言：「任何人皆勿
N03n0002_p0021a11║妨害族姓之子耶舍離家出家。」時，族姓子耶舍，乃向仙人墮處鹿野苑而去。
N03n0002_p0021a12║（四）爾時，世尊早晨起而于露處經行。世尊見族姓子耶舍從遠處來。見即自經
N03n0002_p0021a13║行處降，敷座而坐。時族姓子耶舍趨近世尊嘆曰：「厄哉！禍哉！」時，世尊告族
N03n0002_p0021a14║姓子耶舍曰：「耶舍！此處無厄，此處無禍。耶舍！來！坐！我為汝說法。」
N03n0002_p0022a01║（五）時，族姓子耶舍〔聞：〕「此處無厄，此處無禍。」歡喜踴躍，脫黃金履，
N03n0002_p0022a02║詣世尊處。詣已，敬禮世尊，于一面坐。族姓子耶舍于一面坐已，世尊為之次第說
N03n0002_p0022a03║示，謂：施論、戒論、生天論、諸欲過患、邪害、雜染、出離功德。
N03n0002_p0022a04║（六）知族姓子耶舍生堪任心、柔軟心、離障心、歡喜心、明淨心，世尊乃為開
N03n0002_p0022a05║闡諸佛本真說法，〔謂：〕苦、集、滅、道。譬如清淨無有緇斑原布領受正色，如此
N03n0002_p0022a06║族姓子耶舍，亦于其座，生遠塵離垢法眼，〔謂：〕凡有集法者，皆有此滅法。
N03n0002_p0022a07║（七）時，族姓子耶舍之母，上彼堂殿，不見族姓子耶舍，即至長者居士處。至
N03n0002_p0022a08║已白長者居士曰：「居士！不見汝子耶舍。」時，長者居士即令使者乘馬遣往四方。
N03n0002_p0022a09║自己趣向仙人墮處鹿野苑。長者居士見黃金履跡，見而追其踪跡。
N03n0002_p0022a10║（八）世尊見長者居士由遠處來。見已世尊生如是思念：「我應現神通變化，使
N03n0002_p0022a11║長者居士雖于此坐，但不見坐于此處之族姓子耶舍。」時，世尊即如是現神通變化。
N03n0002_p0022a12║（九）時，長者居士詣世尊住處。詣已，白世尊曰：「世尊見族姓子耶舍否？」
N03n0002_p0022a13║「啊！居士！請坐此處。若坐此處，汝或見族姓子耶舍坐此處。」時，長者居士〔念：〕
N03n0002_p0022a14║「若坐此處，我即見族姓子耶舍坐于此處。」而歡喜踴躍，敬禮世尊，坐于一面。
N03n0002_p0023a01║（一〇）長者居士，坐于一面時，世尊為之次第說示，謂：施論、戒論、生天論、
N03n0002_p0023a02║諸欲過患、邪害、雜染、出離功德。知長者居士生堪任心、柔軟心、離障心、歡喜
N03n0002_p0023a03║心、明淨心，世尊乃為開闡諸佛本真說法，〔謂：〕苦、集、滅、道。譬如清淨無有
N03n0002_p0023a04║緇斑原布領受正色，如此長者居士亦于其座，生遠塵離垢法眼，〔謂：〕凡有集法者，
N03n0002_p0023a05║皆有此滅法。時，長者居士已見法、得法、知法、悟入于法、超越疑惑、棄除猶豫、
N03n0002_p0023a06║得無畏，以行師教不依他緣，白世尊曰：「妙哉！妙哉！譬如扶起倒者，如揭露覆
N03n0002_p0023a07║者，如教迷者道，如暗中提舉燈火，令有眼者見色。如是，世尊亦以種種方便，顯
N03n0002_p0023a08║示教法。我于此處歸依世尊、法及比丘眾，請世尊容我從今日起至命終止歸依為優
N03n0002_p0023a09║婆塞。」彼乃世間始唱三歸依之優婆塞。
N03n0002_p0023a10║（一一）時，為其父說法時，族姓子耶舍，隨觀、隨知，以觀察地，其心無取，
N03n0002_p0023a11║由諸漏得解脫。時，世尊心生思念：「為其父說法時，族姓子耶舍隨觀、隨知，以
N03n0002_p0023a12║觀察地，其心無取，由諸漏得心解脫。族姓子耶舍不能還俗，如前在家時享受諸欲
N03n0002_p0023a13║樂。我應止神通變化。」時，世尊即止神通變化。
N03n0002_p0023a14║（一二）長者居士見族姓子耶舍已坐所座，見已，告族姓子耶舍曰：「汝耶舍！
N03n0002_p0024a01║汝母充滿悲憂，勿使母死。」
N03n0002_p0024a02║（一三）時，族姓子耶舍瞻視世尊。時，世尊告長者居士曰：「居士！汝意云何？
N03n0002_p0024a03║耶舍以有學智、以有學見，觀法猶如汝也。彼隨觀、隨知以觀察地，其心無取，由
N03n0002_p0024a04║諸漏得心解脫。居士！耶舍應得還俗，享受如前在家時諸欲樂否？」「否！」「居士！
N03n0002_p0024a05║族姓子耶舍，以有學智、以有學見，觀法猶如汝也。彼隨觀、隨知以觀察地，其心
N03n0002_p0024a06║無取，由諸漏得心解脫。居士！族姓子耶舍不能還俗而享受如前在家時之諸欲樂。」
N03n0002_p0024a07║（一四）「族姓子耶舍其心無取，由諸漏得心解脫，族姓子耶舍之利也，族姓子
N03n0002_p0024a08║耶舍之妙利也。世尊！願受我請，今日與我進食，令族姓子耶舍隨從沙門。」世尊
N03n0002_p0024a09║默然受請。時，長者居士知世尊受請，即從坐起，敬禮世尊，右繞而去。
N03n0002_p0024a10║（一五）時，長者居士離去未久，族姓子耶舍白世尊曰：「我唯願于世尊前出家，
N03n0002_p0024a11║得具足戒。」世尊曰：「來！比丘！所善說者法，為正滅苦盡，故行梵行！」此，
N03n0002_p0024a12║彼具壽具足戒也。其時，世間有七阿羅漢。
N03n0002_p0024a13║———耶舍出家〔因緣〕終———
N03n0002_p0024a14║八（一）時，世尊于早晨著下裳，持鉢、衣，以具壽耶舍為隨從沙門，往長者居
N03n0002_p0025a01║士住處。往已，坐所設座。時，具壽耶舍母與原妻，詣世尊處。詣已敬禮世尊，坐
N03n0002_p0025a02║于一面。
N03n0002_p0025a03║（二）世尊乃為彼等次第說示，謂：施論、戒論、生天論、諸欲過患、邪害、雜
N03n0002_p0025a04║染、出離功德。世尊知彼等生起堪任心、柔軟心、離障心、歡喜心，開闡諸佛本真
N03n0002_p0025a05║說法，〔謂：〕苦、集、滅、道。譬如清淨無有緇斑原布領受正色，彼等如是亦于其
N03n0002_p0025a06║座，生遠塵離垢法眼，〔謂：〕凡有集法者，皆有此滅法。
N03n0002_p0025a07║（三）彼等已見法、得法、知法、悟入于法、超越疑惑、棄除猶豫、得無畏，以
N03n0002_p0025a08║行師教不依他緣，白世尊曰：「妙哉！妙哉！……乃至……我等于此處歸依世尊、
N03n0002_p0025a09║法及比丘眾。願世尊容我等，從今日起以至命終，歸依為優婆夷。」彼等乃世間始
N03n0002_p0025a10║唱三歸依優婆夷。
N03n0002_p0025a11║（四）時，具壽耶舍之母、父及原妻，親手供奉世尊與具壽耶舍嚼食、噉食，令
N03n0002_p0025a12║充足飽滿。〔知〕世尊食訖，洗鉢及手已，坐于一面。時，世尊說法、教示、勸導、
N03n0002_p0025a13║獎勵，使具壽耶舍之母、父及原妻慶喜，從座起去。
N03n0002_p0025a14║九（一）時，具壽耶舍有四在家友，乃波羅㮈國長者、隨長者族姓子，〔名〕離垢、
N03n0002_p0026a01║善臂、滿勝、牛主，聞：「族姓子耶舍剃除鬚髮，著袈裟衣，離家而出家。」聞
N03n0002_p0026a02║已，彼等心生思念：「此非下劣法、律，此非下劣出家。何以故？族姓子耶舍于此
N03n0002_p0026a03║剃除鬚髮，著袈裟衣，離家而出家故。」
N03n0002_p0026a04║（二）彼等四人至具壽耶舍處。至已，敬禮具壽耶舍，立于一面。時，具壽耶舍
N03n0002_p0026a05║與彼等四在家友，俱詣世尊住處。詣已，敬禮世尊，坐于一面。坐于一面已，具壽
N03n0002_p0026a06║耶舍白世尊曰：「此等四人我在家友，波羅㮈國長者、隨長者族姓子，〔名〕離垢、
N03n0002_p0026a07║善臂、滿勝、牛主，請世尊教導、教誡此等四人。」
N03n0002_p0026a08║（三）世尊為彼等順序說示，謂：施論、戒論、生天論、諸欲過患、邪害、雜染、
N03n0002_p0026a09║出離功德。世尊知彼等生堪任心、柔軟心、離障心、歡喜心，開闡諸佛本真說法，
N03n0002_p0026a10║〔謂：〕苦、集、滅、道。譬如清淨無有緇斑原布領受正色，彼等如是亦于其座，
N03n0002_p0026a11║生遠塵離垢法眼，〔謂：〕凡有集法者，皆有此滅法。
N03n0002_p0026a12║（四）彼等已見法、得法、知法、悟入于法、超越疑惑、棄除猶豫、得無畏，以
N03n0002_p0026a13║行師教不依他緣，白世尊曰：「我等唯願于世尊前出家，得具足戒。」世尊曰：「來！
N03n0002_p0026a14║諸比丘！所善說者法，為正滅苦盡，故行梵行。」此，彼等具壽具足戒也。時，世
N03n0002_p0027a01║尊說法、教導、教誡諸比丘。世尊說法、教導、教誡時，彼等之心無取，由諸漏得
N03n0002_p0027a02║心解脫。其時，世間有十一阿羅漢矣。
N03n0002_p0027a03║———四在家出家〔因緣〕終———
N03n0002_p0027a04║一〇（一）具壽耶舍有五十在家友，故里之舊家、隨舊家族姓子。〔彼等聞：〕
N03n0002_p0027a05║「族姓子耶舍剃除鬚髮，著袈裟衣，離家而出家矣。」聞已，彼等心生思念：「此
N03n0002_p0027a06║非下劣法、律，此非下劣出家。何以故？族姓子耶舍于此剃除鬚髮，著袈裟衣，離
N03n0002_p0027a07║家而出家故。」
N03n0002_p0027a08║（二）彼等至具壽耶舍處。至已，敬禮具壽耶舍，立于一面。時，具壽耶舍與彼
N03n0002_p0027a09║等五十在家友俱，詣世尊住處。詣已，敬禮世尊，坐于一面。于一面坐已，〔具壽耶
N03n0002_p0027a10║舍〕白世尊曰：「此五十人我在家友，故里之舊家、隨舊家族姓子也。請世尊教導、
N03n0002_p0027a11║教誡我等。」
N03n0002_p0027a12║（三）世尊為彼等次第說示，謂：施論、戒論、生天論、諸欲過患、邪害、雜染、
N03n0002_p0027a13║出離功德。……乃至……苦、集、滅、道。譬如清淨無有緇斑原布領受正色，彼等
N03n0002_p0027a14║于其座，亦如此生遠塵離垢法眼，〔謂：〕凡有集法者，皆有此滅法。
N03n0002_p0028a01║（四）彼等已見法、得法、知法、悟入于法、超越疑惑、棄除猶豫、得無畏，以行
N03n0002_p0028a02║師教不依他緣，白世尊曰：「我等唯願于世尊處出家，得具足戒。」「來！諸比丘！
N03n0002_p0028a03║所善說者法，為正滅苦盡，故行梵行。」此，彼等具壽具足戒也。時，世尊說法、
N03n0002_p0028a04║教導、教誡彼等比丘。世尊說法、教導、教誡之時，彼等皆心無取，由諸漏得心解
N03n0002_p0028a05║脫。其時，世間有六十一阿羅漢矣。
N03n0002_p0028a06║一一（一）時，世尊告諸比丘曰：「諸比丘！我解脫天、人一切羅網。諸比丘！
N03n0002_p0028a07║汝等亦解脫天、人一切羅網。諸比丘！去遊行！此乃為眾生利益、眾生安樂、哀愍
N03n0002_p0028a08║世間、人天之義利、利益、安樂，切勿二人同行。諸比丘！教說初善、中善、後善，
N03n0002_p0028a09║且具足義理、文句之法，顯示皆悉圓滿清淨梵行。有情有少塵垢者，若不聞法者退
N03n0002_p0028a10║墮，〔聞〕法者即得悟也。諸比丘！我將至優樓頻螺軍村說法。」
N03n0002_p0028a11║（二）時，魔波旬詣世尊住處。詣已，以偈白世尊：
N03n0002_p0028a12║汝縛于天人
N03n0002_p0028a13║等一切羅網
N03n0002_p0028a14║汝縛于大縛
N03n0002_p0029a01║汝無解脫我
N03n0002_p0029a02║天人等一切
N03n0002_p0029a03║羅網我解脫
N03n0002_p0029a04║我已脫大縛
N03n0002_p0029a05║死魔汝壞落
N03n0002_p0029a06║此有意羅網
N03n0002_p0029a07║往來翔虛空
N03n0002_p0029a08║以此我縛汝
N03n0002_p0029a09║汝無解脫我
N03n0002_p0029a10║色聲及香味
N03n0002_p0029a11║所觸成意樂
N03n0002_p0029a12║于此全無欲
N03n0002_p0029a13║死魔汝壞落
N03n0002_p0029a14║時，魔波旬苦惱悲嘆：「世尊已知我！善逝已知我！」即于其處隱沒。
N03n0002_p0030a01║———魔緣終———
N03n0002_p0030a02║一二（一）爾時，諸比丘從諸方、諸國偕來，希望出家、希望〔受〕具足戒者，
N03n0002_p0030a03║恭請「世尊使出家，授具足戒。」如是諸比丘既甚疲勞矣。時，世尊于靜居宴默，
N03n0002_p0030a04║心生思念：「今諸比丘由諸方、諸國偕來，希望出家、希望〔受〕具足戒者，恭請
N03n0002_p0030a05║『世尊使出家，授具足戒。』如是諸比丘疲勞，希望出家、希望〔受〕具足戒者皆
N03n0002_p0030a06║疲勞。我當許諸比丘，應言：『諸比丘！汝等應各自于當地、當國使之出家，授其
N03n0002_p0030a07║具足戒。』」
N03n0002_p0030a08║（二）時，世尊于傍晚從宴默起，由此因緣，于此時機，集會比丘眾說法。之
N03n0002_p0030a09║後，告諸比丘曰：「諸比丘！我今于靜居宴默，心生思念：『今諸比丘由諸方、諸
N03n0002_p0030a10║國偕來，希望出家、希望受具足戒者，恭請世尊使出家、授具足戒。如是諸比丘疲
N03n0002_p0030a11║勞，希望出家、希望受具足戒者皆疲勞。我當許諸比丘，應言：「諸比丘！汝等應
N03n0002_p0030a12║各自于當地、當國使之出家，授具足戒。」』
N03n0002_p0030a13║（三）諸比丘！我許汝等，各自于當地、當國使之出家，授具足戒。諸比丘！出
N03n0002_p0030a14║家授具足戒者，當如此為之：始令剃除鬚髮，著袈裟衣，令偏袒上衣，令蹲踞，令
N03n0002_p0031a01║合掌，令禮比丘足，如此唱曰：
N03n0002_p0031a02║（四）『我歸依佛、歸依法、歸依僧。我再歸依佛、再歸依法、再歸依僧。我三
N03n0002_p0031a03║歸依佛、三歸依法、三歸依僧。諸比丘！許以此三歸依，使之出家授具足戒。』」
N03n0002_p0031a04║———三歸依、具足戒因緣終———
N03n0002_p0031a05║一三（一）時，世尊于雨季過後，告諸比丘曰：「諸比丘！我如理作意，如理正
N03n0002_p0031a06║勤，獲得無上解脫，現證無上解脫。諸比丘！汝等亦如理作意，如理正勤，獲得無
N03n0002_p0031a07║上解脫，現證無上解脫。」
N03n0002_p0031a08║（二）時，魔波旬詣世尊住處。詣已，以偈白世尊：
N03n0002_p0031a09║汝縛于天．人
N03n0002_p0031a10║死魔之羅網
N03n0002_p0031a11║汝縛于大縛
N03n0002_p0031a12║汝無解脫我
N03n0002_p0031a13║天．人與魔之
N03n0002_p0031a14║羅網我解脫
N03n0002_p0032a01║我脫離大縛
N03n0002_p0032a02║死魔汝壞落
N03n0002_p0032a03║時，魔波旬苦惱悲嘆：「世尊已知我！善逝已知我！」即于其處隱沒。
N03n0002_p0032a04║一四（一）時，世尊于隨意間住波羅㮈後，向優樓頻螺遊行。時，世尊離道路，
N03n0002_p0032a05║到一密林處。到已，于其密林，坐一樹下。爾時，有三十賢眾友輩伴隨夫人遊玩
N03n0002_p0032a06║密林。有一無夫人，因此而伴隨妓女。時，彼等放逸遊玩，其妓女取財物而逃。
N03n0002_p0032a07║（二）時，彼友等為助其友尋找其女，徘徊密林，見世尊坐一樹下。見已，詣世
N03n0002_p0032a08║尊處。詣已，白世尊曰：「世尊曾見一女人否？」「諸孺童！汝等與一婦女何為耶？」
N03n0002_p0032a09║「今我等三十賢眾友伴隨夫人遊此密林，有一無夫人者，伴隨妓女。時，我等放逸
N03n0002_p0032a10║遊玩，其妓女取財物而逃。故我友等助是友尋找其女，徘徊于此密林。」
N03n0002_p0032a11║（三）「諸孺童！汝等于意云何？汝等以何為勝耶？尋婦女乎？尋自己乎？」「我
N03n0002_p0032a12║等以尋自己為勝！」「諸孺童！若爾且坐，我為汝等說法。」「唯！唯！」彼等賢眾
N03n0002_p0032a13║友，敬禮世尊，坐于一面。
N03n0002_p0032a14║（四）世尊為彼等次第說示，謂：施論、戒論、生天論、諸欲過患、邪害、雜染、
N03n0002_p0033a01║出離功德。世尊知彼等生堪任心、柔軟心、歡喜心、明淨心，乃開闡諸佛本真說法，
N03n0002_p0033a02║〔謂：〕苦、集、滅、道。譬如清淨無有緇斑原布領受正色，彼等亦如此于其座，
N03n0002_p0033a03║生遠塵離垢法眼，〔謂：〕凡有集法者，皆有此滅法。
N03n0002_p0033a04║（五）彼等已見法、得法、知法、悟入于法、超越疑惑、棄除猶豫、得無畏，以
N03n0002_p0033a05║行師教不依他緣，白世尊：「我等唯願于世尊前出家，得具足戒。」世尊曰：「來！
N03n0002_p0033a06║諸比丘！所善說者法，為正滅苦盡，故行梵行。」此，為彼等具壽具足戒。
N03n0002_p0033a07║———賢眾友事終———
N03n0002_p0033a08║———誦品二終———
N03n0002_p0033a09║一五（一）時，世尊次第遊行至優樓頻螺。其時，優樓頻螺住三人螺髻梵志，〔名〕
N03n0002_p0033a10║優樓頻螺迦葉、那提迦葉、伽耶迦葉。其中螺髻梵志優樓頻螺迦葉乃五百人螺髻梵
N03n0002_p0033a11║志之導師、遍導師、最尊、上首、最上，螺髻梵志那提迦葉乃三百螺髻梵志之導師、
N03n0002_p0033a12║遍導師、最尊、上首、最上，螺髻梵志伽耶迦葉乃二百螺髻梵志之導師、遍導師、
N03n0002_p0033a13║最尊、上首、最上。
N03n0002_p0033a14║（二）時，世尊至螺髻梵志優樓頻螺迦葉庵。至已，言螺髻梵志優樓頻螺迦葉曰：
N03n0002_p0034a01║「迦葉！若汝不介意，我欲于火堂過夜。」「大沙門！我不介意，然彼處有具神通
N03n0002_p0034a02║猛惡龍王、有猛毒毒蛇，若于汝無害者，可也。」世尊再次言螺髻梵志優樓頻螺迦
N03n0002_p0034a03║葉曰：「迦葉！若汝不介意，我欲于火堂過夜。」「大沙門！我不介意，然彼處有具
N03n0002_p0034a04║神通猛惡龍王、有猛毒毒蛇，若于汝無害，可也。」世尊三次言螺髻梵志優樓頻螺
N03n0002_p0034a05║迦葉曰：「迦葉！若汝不介意，我欲于火堂過夜。」「大沙門！我不介意，然彼處有
N03n0002_p0034a06║具神通猛惡龍王、有猛毒毒蛇，若于汝無害，可也。」「無害我事，迦葉！許入火堂。」
N03n0002_p0034a07║「大沙門！請隨意而住！」
N03n0002_p0034a08║（三）時，世尊進入火堂鋪草為敷具而坐，結跏趺坐，正身持念現前而住。時，
N03n0002_p0034a09║彼龍見世尊入，見而苦惱悲嘆、吐煙。時，世尊心生思念：「我當以威力滅盡威力，
N03n0002_p0034a10║不損此龍皮膚、肉、筋、骨髓。」
N03n0002_p0034a11║（四）時，世尊即現如此吐煙神通行。時，彼龍不勝忿怒而吐火焰，世尊亦入火
N03n0002_p0034a12║界三昧而放火焰。兩者放光明故，火堂熾然如焚，出火焰，放光明。時彼螺髻梵志
N03n0002_p0034a13║等圍繞火堂，如此言：「端正大沙門，將為龍所害。」
N03n0002_p0034a14║（五）時，世尊過是夜後，以威力滅盡威力，不損其龍皮膚、肉、筋、骨、髓，
N03n0002_p0035a01║盛于鉢中，示螺髻梵志優樓頻螺迦葉曰：「迦葉！此汝龍也，其威力已以威力滅盡
N03n0002_p0035a02║矣。」時，螺髻梵志優樓頻螺迦葉心生思念：「大沙門有大神通、大威力。何以故？
N03n0002_p0035a03║有神通猛惡龍王、有猛毒毒蛇之威力，已以威力滅盡故也。然猶未若我阿羅漢。」
N03n0002_p0035a04║（六）時，世尊于尼連禪河邊，言螺髻梵志優樓頻螺迦葉曰：「迦葉！若汝不
N03n0002_p0035a05║介意，欲于火堂過此月夜。」「我不介意，欲令汝安穩而停留。彼處有具神通猛惡
N03n0002_p0035a06║龍王、有猛毒毒蛇。若于汝無害，可也。」「無能害我，迦葉！許入火堂！」知彼已
N03n0002_p0035a07║許可，無所恐懼，超越怖畏而進入焉。見仙人入，蛇龍悲嘆、吐煙。人龍適意無惑，
N03n0002_p0035a08║亦于是處吐煙。蛇龍不勝忿怒，猶如燃火而放火焰。善于火界人龍，亦于是處散放
N03n0002_p0035a09║火焰。兩者放光明故，螺髻梵志等睹〔熾燃〕火堂而言：「端正大沙門將為龍所害
N03n0002_p0035a10║。」
N03n0002_p0035a11║（七）時，是夜過後，蛇龍火焰消除。具神通〔世尊〕火焰仍有多種彩色，有青、
N03n0002_p0035a12║赤、深紅、黃、水晶多種色彩火焰，現于鴦耆羅娑身上。蛇龍盛入鉢中，以示婆
N03n0002_p0035a13║羅門〔曰〕：「迦葉！此汝龍也，其威力已以威力滅盡矣。」
N03n0002_p0035a14║時，螺髻梵志優樓頻螺迦葉因世尊如此神通、神變，乃起信心，白世尊：「大
N03n0002_p0036a01║沙門！請住此處，我恒常供汝食。」
N03n0002_p0036a02║———初神變〔終〕———
N03n0002_p0036a03║一六（一）時，世尊住一密林，近于螺髻梵志優樓頻螺迦葉庵。時，四大天王于
N03n0002_p0036a04║深夜現殊妙色相，遍照密林，詣世尊住處。詣已，敬禮世尊，立于四面，如大火聚。
N03n0002_p0036a05║（二）時，螺髻梵志優樓頻螺迦葉是夜過後，詣世尊住處。詣已，白世尊曰：「食
N03n0002_p0036a06║時至矣。大沙門！何人深夜現殊妙色相，遍照密林，詣汝住處，詣已，禮汝，立于
N03n0002_p0036a07║四面，如大火聚耶？」「迦葉！彼四大天王詣我住處，欲聽受法。」時，螺髻梵志優
N03n0002_p0036a08║樓頻螺迦葉心生思念：「大沙門有大神通、大威力，故四大天王亦詣，彼欲聽受法。
N03n0002_p0036a09║然猶未若我阿羅漢。」時，世尊食螺髻梵志優樓頻螺迦葉供食，住彼密林。
N03n0002_p0036a10║———第二神變〔終〕———
N03n0002_p0036a11║一七（一）時，釋提桓因深夜現殊妙色相，遍照密林，詣世尊住處。詣已，敬禮
N03n0002_p0036a12║世尊，立于一面，如大火聚，較前色光，更為殊勝美妙。
N03n0002_p0036a13║（二）時，螺髻梵志優樓頻螺迦葉是夜過後，詣世尊住處。詣已，白世尊曰：「大
N03n0002_p0036a14║沙門！食時至矣。大沙門！何人深夜現殊妙色相，遍照密林，詣汝住處，詣已，禮
N03n0002_p0037a01║汝，立于一面，如大火聚，而較前色光，更為殊勝美妙耶？」「迦葉！彼釋提桓因詣
N03n0002_p0037a02║我住處，欲聽受法。」時，螺髻梵志優樓頻螺迦葉心生思念：「大沙門有大神通、
N03n0002_p0037a03║大威力，故釋提桓因亦詣，彼欲聽受法。然猶未若我阿羅漢。」時，世尊食螺髻梵
N03n0002_p0037a04║志優樓頻螺迦葉供食，住彼密林。
N03n0002_p0037a05║———第三神變〔終〕———
N03n0002_p0037a06║一八（一）時，索訶主梵天深夜現殊妙色相，遍照密林，詣世尊住處。詣已，敬
N03n0002_p0037a07║禮世尊，立于一面，如大火聚，而較前色光，更為殊勝美妙。
N03n0002_p0037a08║（二）時，螺髻梵志優樓頻螺迦葉是夜過後，詣世尊住處。詣已，白世尊曰：「大
N03n0002_p0037a09║沙門！食時至矣。大沙門！何人深夜現殊妙色相，遍照密林，詣汝住處，詣已，禮
N03n0002_p0037a10║汝，立于一面，如大火聚，而較前色光，更為殊勝美妙耶？」「迦葉！彼索訶主梵天
N03n0002_p0037a11║詣我住處，欲聽受法。」時，螺髻梵志優樓頻螺迦葉心生思念：「大沙門有大神通、
N03n0002_p0037a12║大威力，故索訶主梵天亦詣，彼欲聽受法。然猶未若我阿羅漢。」時，世尊食螺髻
N03n0002_p0037a13║梵志優樓頻螺迦葉供食，住彼密林。
N03n0002_p0037a14║———第四神變〔終〕———
N03n0002_p0038a01║一九（一）爾時，螺髻梵志優樓頻螺迦葉將舉行大祭典，全鴦伽、摩竭國人，齎
N03n0002_p0038a02║來嚼食、噉食。時，螺髻梵志優樓頻螺迦葉心生思念：「我今將舉行大祭典，全鴦
N03n0002_p0038a03║伽、摩竭國人，齎來嚼食、噉食。若大沙門于眾人中行神通、神變，則增大沙門利
N03n0002_p0038a04║養恭敬，衰退我利養恭敬，望明日大沙門不來。」
N03n0002_p0038a05║（二）時，世尊知螺髻梵志優樓頻螺迦葉心所思念，至鬱單越，由是處取摶食，
N03n0002_p0038a06║至阿耨達池而食，于是處行晝間坐。時，螺髻梵志優樓頻螺迦葉是夜過後，詣世尊
N03n0002_p0038a07║住處。詣已，白世尊曰：「大沙門！食時至矣。大沙門！何故昨日不來耶？我等憶
N03n0002_p0038a08║念汝，汝何故不來耶？留有汝分之嚼食、噉食。」
N03n0002_p0038a09║（三）「迦葉！汝非心生思念乎？『我將舉行大祭典，全鴦伽、摩竭國人，齎來
N03n0002_p0038a10║嚼食、噉食。若大沙門于眾人中行神通、神變，則增大沙門利養恭敬，衰退我利養
N03n0002_p0038a11║恭敬，望明日大沙門不來。』
N03n0002_p0038a12║（四）迦葉！我知汝心所思念，至鬱單越，由是處取摶食，至阿耨達池而食，于
N03n0002_p0038a13║其處晝間坐。」
N03n0002_p0038a14║時，螺髻梵志優樓頻螺迦葉心生思念：「大沙門有大神通、大威力，故能以心
N03n0002_p0039a01║知心。然猶未若我阿羅漢。」時，世尊食螺髻梵志優樓頻螺迦葉供食，住彼密林。
N03n0002_p0039a02║———第五神變〔終〕———
N03n0002_p0039a03║二〇（一）爾時，世尊得糞掃衣。時，世尊心生思念：「我于何處洗糞掃衣？」
N03n0002_p0039a04║時，釋提桓因知世尊心所思念，以手掘池而白世尊曰：「世尊！請于此處洗糞掃衣。」
N03n0002_p0039a05║時，世尊心生思念：「我于何處揉糞掃衣？」時，釋提桓因知世尊心所思念，即置
N03n0002_p0039a06║大石于前言：「世尊！請于此揉糞掃衣。」
N03n0002_p0039a07║（二）時，世尊心生思念：「我攀何物以出〔水池〕？」時，有住迦休樹天知世尊
N03n0002_p0039a08║心所思念，即垂樹枝而言：「世尊！可攀此而出。」時，世尊心生思念：「我于何
N03n0002_p0039a09║處曬糞掃衣？」時，釋提桓因知世尊心所思念，即置大石近世尊前曰：「世尊！
N03n0002_p0039a10║請于此曬糞掃衣。」
N03n0002_p0039a11║（三）時，螺髻梵志優樓頻螺迦葉是夜過後，詣世尊住處。詣已，白世尊曰：「大
N03n0002_p0039a12║沙門！食時至矣。大沙門！此處本無水池，何以此處今有水池耶？此處本亦無石，
N03n0002_p0039a13║何人置此石耶？此迦休樹枝本未垂下，〔何以〕此枝今垂下耶？」
N03n0002_p0039a14║（四）「迦葉！我于此處得糞掃衣。時，我心生思念：『我于何處洗糞掃衣？』
N03n0002_p0040a01║迦葉！時，釋提桓因知我心所思念，以手掘池而白我曰：『世尊！請于此處洗糞掃
N03n0002_p0040a02║衣。』此池非人手所掘。迦葉！我生思念：『我于何處揉糞掃衣？』迦葉！時，釋
N03n0002_p0040a03║提桓因知我心所思念，置大石于前曰：『世尊！請于此處揉糞掃衣。』此石非人所
N03n0002_p0040a04║置。
N03n0002_p0040a05║（五）迦葉！時，我生思念：『我攀何物以出〔池〕耶？』迦葉！時，有住迦休
N03n0002_p0040a06║樹天知我心所思念而垂樹枝曰：『世尊！請攀此出。』此乃迦休樹與其手也。迦
N03n0002_p0040a07║葉！我心生思念：『我于何處曬糞掃衣？』迦葉！時，釋提桓因知我心所思念，
N03n0002_p0040a08║置大石于前曰：『世尊！請于此處曬糞掃衣。』此石非人所置。」
N03n0002_p0040a09║（六）時，螺髻梵志優樓頻螺迦葉心生思念：「大沙門有大神通、大神變，故釋
N03n0002_p0040a10║提桓因欲為供給。然猶未若我阿羅漢。」時，世尊食螺髻梵志優樓頻螺迦葉供食，
N03n0002_p0040a11║住彼密林。
N03n0002_p0040a12║（七）時，螺髻梵志優樓頻螺迦葉是夜過後，詣世尊住處。詣已，白世尊時至曰：
N03n0002_p0040a13║「大沙門！食時至矣。」「迦葉！請往！我將隨往。」螺髻梵志優樓頻螺迦葉遣往後，
N03n0002_p0040a14║乃取閻浮提名稱由來之閻浮樹果，先至火堂而坐。
N03n0002_p0041a01║（八）螺髻梵志優樓頻螺迦葉見世尊坐于火堂。見而白世尊曰：「大沙門！汝由
N03n0002_p0041a02║何路而來耶？我先汝出，然汝先到火堂而坐。」
N03n0002_p0041a03║（九）「迦葉！我于汝去後，取閻浮提名稱由來之閻浮樹果，先至火堂而坐。迦
N03n0002_p0041a04║葉！此閻浮果乃具足色、具足香、具足味，若喜請食。」「大沙門！止！汝獨能適此，
N03n0002_p0041a05║請汝自食。」時，螺髻梵志優樓頻螺迦葉心生思念：「大沙門有大神通、大威力，
N03n0002_p0041a06║故先遣我往後，取閻浮提名稱由來之閻浮樹果，先至火堂而坐。然猶未若我阿羅漢。」
N03n0002_p0041a07║時，世尊食螺髻梵志優樓頻螺迦葉供食，住彼密林。
N03n0002_p0041a08║（一〇）時，螺髻梵志優樓頻螺迦葉是夜過後，詣世尊住處。詣已，白世尊曰：
N03n0002_p0041a09║「大沙門！食時已至。」「迦葉！請往！我即隨往。」螺髻梵志優樓頻螺迦葉遣往後，
N03n0002_p0041a10║即取閻浮提名稱由來之閻浮樹近處所生菴婆樹……乃至……阿摩勒樹……乃至……
N03n0002_p0041a11║阿梨勒樹……乃至……往忉利天取波利質多羅華，先至火堂而坐。螺髻梵志優樓頻
N03n0002_p0041a12║螺迦葉見世尊坐于火堂。見而白世尊曰：「大沙門！汝從何道而來耶？我先汝出，
N03n0002_p0041a13║汝卻先至火堂而坐。」
N03n0002_p0041a14║（一一）「迦葉！我送汝後，至忉利天取波利質多羅華，先至火堂而坐。迦葉！
N03n0002_p0042a01║此波利質多羅華具足色、具足香，若喜請取。」「大沙門！止！汝獨能適此，請汝自
N03n0002_p0042a02║取。」時，螺髻梵志優樓頻螺迦葉心生思念：「大沙門有大神通、大威力，故送我
N03n0002_p0042a03║後，即至忉利天取波利質多羅華，先至火堂坐。然猶未若我阿羅漢。」
N03n0002_p0042a04║（一二）時，又彼螺髻梵志等欲供養火而不能折薪。時，彼螺髻梵志等心生思念：
N03n0002_p0042a05║「我等所不能折薪者，無疑是大沙門有大神通、大威力也。」時，世尊告螺髻梵志
N03n0002_p0042a06║優樓頻螺迦葉曰：「迦葉！應折薪否？」「大沙門！應折薪！」〔時〕五百薪一時俱
N03n0002_p0042a07║折。時，螺髻梵志優樓頻螺迦葉心生思念：「大沙門有大神通、有大威力，故薪折。
N03n0002_p0042a08║然猶未若我阿羅漢。」
N03n0002_p0042a09║（一三）時，又彼螺髻梵志等欲供養火而不能燃火。時，彼螺髻梵志等心生思念：
N03n0002_p0042a10║「我等不能燃火，所以者無疑大沙門有神通、威力也。」時，世尊告螺髻梵志優樓
N03n0002_p0042a11║頻螺迦葉曰：「迦葉！應燃火否？」「大沙門！應燃火！」五百火皆一時燃。時，螺
N03n0002_p0042a12║髻梵志優樓頻螺迦葉心生思念：「大沙門有大神通、大威力，故火燃。然猶未若我
N03n0002_p0042a13║阿羅漢。」
N03n0002_p0042a14║（一四）時，又彼螺髻梵志等供養火已，不能滅火。時，彼螺髻梵志等心生思念：
N03n0002_p0043a01║「我等不能滅火，所以者無疑大沙門之神通、威力也。」時，世尊告螺髻梵志優樓
N03n0002_p0043a02║頻螺迦葉曰：「迦葉！應滅火否？」「大沙門！應滅火！」五百火皆一時滅。時，螺
N03n0002_p0043a03║髻梵志優樓頻螺迦葉心生思念：「大沙門有大神通、大威力，故火滅。然猶未若我
N03n0002_p0043a04║阿羅漢。」
N03n0002_p0043a05║（一五）時，又彼螺髻梵志等于寒冷冬夜，八日祭與其次八日祭間降雪時，入
N03n0002_p0043a06║尼連禪河，或沈、或浮；或浮、或沈。時，世尊化作五百火爐。彼螺髻梵志等出，
N03n0002_p0043a07║即自烘烤。時，彼螺髻梵志等心生思念：「化作此等火爐，所以者無疑大沙門之神
N03n0002_p0043a08║通、威力。」時，螺髻梵志優樓頻螺迦葉心生思念：「大沙門有大神通、大威力，
N03n0002_p0043a09║故化作火爐。然猶未若我阿羅漢。」
N03n0002_p0043a10║（一六）又，于非時現大雲降雨，起大洪水。世尊住處為水所浸覆。時，世尊心
N03n0002_p0043a11║生思念：「我當于四面水退塵土所覆地上經行。」時，世尊于四面水退塵土所覆地
N03n0002_p0043a12║上經行。時，螺髻梵志優樓頻螺迦葉思念：「不得使大沙門被水所漂！」率領諸多
N03n0002_p0043a13║螺髻梵志乘船至世尊處。螺髻梵志優樓頻螺迦葉見世尊于四面水退塵土所覆地上經
N03n0002_p0043a14║行。見已，白世尊曰：「大沙門！汝在此處耶？」「迦葉！我在此處！」世尊即飛虛
N03n0002_p0044a01║空，立于船上。時，螺髻梵志優樓頻螺迦葉心生思念：「大沙門有大神通、大威力。
N03n0002_p0044a02║故不為水漂。然猶未若我阿羅漢。」
N03n0002_p0044a03║（一七）時，世尊心生思念：「此癡人猶長久心想：『大沙門有大神通、大威力，
N03n0002_p0044a04║然猶未若我阿羅漢。』我當使此螺髻梵志感奮。」時，世尊告螺髻梵志優樓頻螺迦
N03n0002_p0044a05║葉曰：「迦葉！汝非阿羅漢，亦非具足阿羅漢道。汝尚未有可為阿羅漢，或具足阿
N03n0002_p0044a06║羅漢之道。」時，螺髻梵志優樓頻螺迦葉以頭面禮世尊足，白世尊曰：「我願于世
N03n0002_p0044a07║尊前出家，得具足戒。」
N03n0002_p0044a08║（一八）「迦葉！汝乃五百螺髻梵志導師、遍導師、最尊、上首、最上，且告彼
N03n0002_p0044a09║等，彼等可隨其所思惟而行。」時，螺髻梵志優樓頻螺迦葉到彼諸螺髻梵志處，告
N03n0002_p0044a10║彼諸螺髻梵志曰：「我欲往大沙門處修習梵行，汝等隨所思惟而行。」「我等久已信
N03n0002_p0044a11║樂大沙門。若願于大沙門處修習梵行，我等全部即往大沙門處修習梵行。」
N03n0002_p0044a12║（一九）時，諸螺髻梵志將毛髮、螺髻、擔荷、祭火具皆付流水，詣世尊住處。
N03n0002_p0044a13║詣已，以頭面禮世尊足，白世尊曰：「我等唯願于世尊前出家，得具足戒。」世尊
N03n0002_p0044a14║曰：「來！諸比丘！所善說者法，為正滅苦盡，故行梵行。」此乃彼等具壽之具足
N03n0002_p0045a01║戒。
N03n0002_p0045a02║（二〇）螺髻梵志那提迦葉見水漂流毛髮、螺髻、擔荷、祭火具。見而心生思念：
N03n0002_p0045a03║「願我兄等無災禍！」言：「往訪我諸兄。」已，即遣諸螺髻梵志又自率三百螺髻
N03n0002_p0045a04║梵志至具壽優樓頻螺迦葉住處。至已，言具壽優樓頻螺迦葉曰：「迦葉！以如此為
N03n0002_p0045a05║最勝耶？」「然！以如此為最勝也。」
N03n0002_p0045a06║（二一）時，彼諸螺髻梵志將毛髮、螺髻、擔荷、祭火具皆付流水，詣世尊住處。
N03n0002_p0045a07║詣已，頭面禮世尊足而白世尊曰：「我等願于世尊處出家，得具足戒。」世尊曰：
N03n0002_p0045a08║「來！諸比丘！所善說者法，為正滅苦盡，故行梵行。」此，彼諸具壽之具足戒也。
N03n0002_p0045a09║（二二）螺髻梵志伽耶迦葉見毛髮、螺髻、擔荷、祭火具漂流于水。見而心生思
N03n0002_p0045a10║念：「願我諸兄無有災禍！」言：「往訪我諸兄。」已，即遣諸螺髻梵志，又自率
N03n0002_p0045a11║二百螺髻梵志至具壽優樓頻螺迦葉住處。至已，言具壽優樓頻螺迦葉曰：「迦葉！
N03n0002_p0045a12║以如此為最勝否？」「然！以如此為最勝也。」
N03n0002_p0045a13║（二三）時，彼諸螺髻梵志將毛髮、螺髻、擔荷、祭火具皆付流水，詣世尊住處。
N03n0002_p0045a14║詣已，頭面禮世尊足，白世尊曰：「我等唯願于世尊前出家，得具足戒。」世尊曰：
N03n0002_p0046a01║「來！諸比丘！所善說者法，為正滅苦盡，故行梵行。」此，彼等之具足戒也。
N03n0002_p0046a02║（二四）依世尊加持故，五百薪或劈或不劈，火或燃或不燃，或滅或不滅，並化
N03n0002_p0046a03║作五百火爐。依此理趣，生三千五百神變。
N03n0002_p0046a04║二一（一）時，世尊于隨意間住優樓頻螺後，率千大比丘眾向伽耶國象頭山遊行，
N03n0002_p0046a05║此皆故舊螺髻梵志也。于是與比丘千人俱住伽耶國象頭山。
N03n0002_p0046a06║（二）于是處，世尊告諸比丘曰：「諸比丘！一切熾燃。諸比丘！如何一切熾燃
N03n0002_p0046a07║耶？諸比丘！眼熾燃，色熾燃，眼識熾燃，眼觸熾燃，緣眼觸生受，或樂、或苦、
N03n0002_p0046a08║或不苦不樂，亦熾燃也。以何為熾燃耶？我說以貪火、瞋火、癡火為熾燃，以生、
N03n0002_p0046a09║老、病、死、愁、悲、苦、憂、惱為熾燃。
N03n0002_p0046a10║（三）耳熾燃，聲熾燃，……乃至……鼻熾燃，香熾燃，……乃至……舌熾燃，
N03n0002_p0046a11║味熾燃，……乃至……身熾燃，觸熾燃，……乃至……意熾燃，法熾燃，意識熾燃，
N03n0002_p0046a12║意觸熾燃。緣意觸生受，或樂、或苦、或不苦不樂亦熾燃。以何為熾燃耶？我說以
N03n0002_p0046a13║貪火、瞋火、癡火為熾燃，以生、老、病、死、愁、悲、苦、憂、惱為熾燃也。
N03n0002_p0046a14║（四）諸比丘！多聞聖聲聞如是觀察，即厭患眼，厭患色，厭患眼識，厭患眼觸，
N03n0002_p0047a01║厭患緣眼觸生受，或樂、或苦、或不苦不樂也。厭患耳，厭患聲，……乃至……厭
N03n0002_p0047a02║患鼻，厭患香，……乃至……厭患舌，厭患味，……乃至……厭患身，厭患所觸，
N03n0002_p0047a03║……乃至……厭患意，厭患法，厭患意識，厭患意觸，厭患緣意觸所生受，或樂、
N03n0002_p0047a04║或苦、或不苦不樂。若厭患即離貪，離貪即解脫，解脫則所謂『我已解脫』智生，
N03n0002_p0047a05║知『我生已盡，梵行已立，所作已辦，不受後有。』」
N03n0002_p0047a06║〔世尊〕說此法時，彼千比丘無有取著，心自諸漏解脫。
N03n0002_p0047a07║———熾燃品終———
N03n0002_p0047a08║———誦品三優樓頻螺神變終———
N03n0002_p0047a09║二二（一）時，世尊于隨意間住象頭山後，與大比丘眾千人向王舍城遊行，此皆
N03n0002_p0047a10║舊時螺髻梵志。時，世尊順次遊行至王舍城。于是，世尊住杖林園善住靈廟。
N03n0002_p0047a11║（二）摩竭國洗尼瓶沙王聞：「從釋種出家沙門瞿曇釋子，到王舍城住杖林園
N03n0002_p0047a12║之善住靈廟。彼世尊瞿曇受如此善名稱揚，〔謂：〕彼世尊是阿羅漢、等正覺、明行
N03n0002_p0047a13║足、善逝、世間解、無上士、調御丈夫、天人師、佛、世尊。彼說自證知法，現證
N03n0002_p0047a14║天、魔、梵界、沙門、婆羅門、人天眾。彼說初善、中善、後善；具足義理文句之
N03n0002_p0048a01║法，顯示一切圓滿悉皆清淨梵行。善哉！見如此阿羅漢。」
N03n0002_p0048a02║（三）時，摩竭國洗尼瓶沙王為摩竭國婆羅門、居士十二那由多所圍繞，詣世
N03n0002_p0048a03║尊住處。詣已，敬禮世尊，坐于一面。彼摩竭國婆羅門、居士十二那由多亦或敬禮
N03n0002_p0048a04║世尊坐于一面；或與世尊交談慶慰、歡喜、感銘之言，坐于一面；或向世尊住處合
N03n0002_p0048a05║掌，坐于一面；或世尊前稱言姓名，坐于一面；或唯默然，坐于一面。
N03n0002_p0048a06║（四）時，彼摩竭國婆羅門、居士十二那由多心生思念：「大沙門從優樓頻螺迦
N03n0002_p0048a07║葉修梵行耶？又或優樓頻螺迦葉從大沙門修梵行耶？」時，世尊心知彼摩竭國婆羅
N03n0002_p0048a08║門、居士十二那由多心所思念，以偈告具壽優樓頻螺迦葉曰：
N03n0002_p0048a09║「優樓頻螺居住人
N03n0002_p0048a10║瘦削軀體人見稱
N03n0002_p0048a11║汝何所見捨火天
N03n0002_p0048a12║汝何故捨事火法
N03n0002_p0048a13║我以此事相問詢
N03n0002_p0048a14║祠祀色．聲．味．欲．女
N03n0002_p0049a01║知如此者執垢穢
N03n0002_p0049a02║是故我不樂祠祀」
N03n0002_p0049a03║（五）世尊乃言曰：「迦葉！
N03n0002_p0049a04║若于此處汝心意
N03n0002_p0049a05║不愛樂著色．聲．味
N03n0002_p0049a06║人．天．世間有何處
N03n0002_p0049a07║汝心不愛樂著耶
N03n0002_p0049a08║迦葉就此覆語予
N03n0002_p0049a09║我見寂靜道無著
N03n0002_p0049a10║無所有．不執欲有
N03n0002_p0049a11║不變異．難令變異
N03n0002_p0049a12║是故我不樂祠祀」
N03n0002_p0049a13║（六）時，具壽優樓頻螺迦葉即從座起，偏袒上衣，頭面禮世尊足，白世尊曰：
N03n0002_p0049a14║「世尊是增益我師，我是聲聞！世尊是增益我師，我是聲聞！」時彼摩竭國婆羅門、
N03n0002_p0050a01║居士十二那由多心生思念：「優樓頻螺迦葉依大沙門而修梵行。」
N03n0002_p0050a02║（七）時，世尊心知彼摩竭國婆羅門、居士十二那由多心所思念，順次說示，謂：
N03n0002_p0050a03║施論、戒論、生天論、諸欲過患、雜染、出離功德。知彼等生堪任心、柔軟心、離
N03n0002_p0050a04║障心、歡喜心、明淨心，世尊開闡諸佛本真說法。〔謂：〕苦、集、滅、道。
N03n0002_p0050a05║（八）猶如清淨無有緇斑原布領受正色，以此瓶沙王為上首，摩竭國婆羅門、居
N03n0002_p0050a06║士十二那由多亦如此于其座，生遠塵離垢法眼，〔謂：〕凡有集法者，皆有此滅法。
N03n0002_p0050a07║一那由多諸人言願為優婆塞。
N03n0002_p0050a08║（九）時，摩竭國洗尼瓶沙王已見法、得法、知法、悟入于法、超越疑惑、棄除
N03n0002_p0050a09║猶豫、得無畏，以行師教不依他緣，白世尊曰：「我前為太子時懷有五願，我今成
N03n0002_p0050a10║就此等。我前為太子時心生思念：『我願受灌頂為王。』此，我第一願，我今成就
N03n0002_p0050a11║此矣。『願應供、等正覺降臨我土。』此，我第二願，我今成就此矣。
N03n0002_p0050a12║（一〇）『我願得承事彼世尊。』此，我第三願，我今成就此矣。『願世尊為我說
N03n0002_p0050a13║法。』此，我第四願，我今成就此矣。『願我證悟世尊法。』此，我第五願，我今成
N03n0002_p0050a14║就此矣。我前為太子時，有此五所願，我今成就此等矣。
N03n0002_p0051a01║（一一）妙哉！妙哉！譬如扶起倒者，揭露覆者，教迷者道路，暗中提舉燈火，
N03n0002_p0051a02║令有眼者見色。世尊如此以種種方便顯示教法，我于此處歸依世尊、法及比丘眾。
N03n0002_p0051a03║世尊！容我從今起至命終止歸依為優婆塞，願世尊與比丘眾俱于明日受我供食。」
N03n0002_p0051a04║世尊默然受請。
N03n0002_p0051a05║（一二）時，摩竭國洗尼瓶沙王知世尊受請，即從座起，敬禮世尊，右繞而去。
N03n0002_p0051a06║時，摩竭國洗尼瓶沙王是夜過後，令調殊妙嚼食、噉食，白世尊時至曰：「食
N03n0002_p0051a07║時至矣！」時，世尊于早晨時，著下裳，持鉢、衣，率大比丘眾千人入王舍城。此
N03n0002_p0051a08║皆舊時螺髻梵志也。
N03n0002_p0051a09║（一三）爾時，釋提桓因化現孺童色相，立于佛為上首大比丘眾前而說偈曰：
N03n0002_p0051a10║己已調御解脫人
N03n0002_p0051a11║率領螺髻梵志群
N03n0002_p0051a12║己已調御解脫者
N03n0002_p0051a13║一同進入王舍城
N03n0002_p0051a14║此如金鐶．金世尊
N03n0002_p0052a01║率舊螺髻梵志等
N03n0002_p0052a02║今已自由．解脫人
N03n0002_p0052a03║解脫者．入王舍城
N03n0002_p0052a04║此如金鐶．金世尊
N03n0002_p0052a05║率舊螺髻梵志等
N03n0002_p0052a06║今已度脫．解脫人
N03n0002_p0052a07║度脫者．入王舍城
N03n0002_p0052a08║此如金鐶．金世尊
N03n0002_p0052a09║住于十居十力盈
N03n0002_p0052a10║了知十法十具足
N03n0002_p0052a11║千人擁入王舍城
N03n0002_p0052a12║（一四）諸人見釋提桓因曰：「此孺童美麗端正、此孺童甚可愛、此孺童甚殊妙，
N03n0002_p0052a13║此孺童隨于何人耶？」如此言時，釋提桓因向彼諸人說偈曰：
N03n0002_p0052a14║勇猛一切調御己
N03n0002_p0053a01║世間無有倫比者
N03n0002_p0053a02║佛陀應供是善逝
N03n0002_p0053a03║我乃隨侍奉事彼
N03n0002_p0053a04║（一五）時，世尊至摩竭國洗尼瓶沙王住處。至已，與比丘眾俱坐所設之座。時
N03n0002_p0053a05║摩竭國洗尼瓶沙王向佛為上首之比丘眾，親手供奉殊妙嚼食、噉食，令充足飽滿。
N03n0002_p0053a06║〔知〕世尊食訖，洗鉢與手已，而坐一面。
N03n0002_p0053a07║（一六）坐于一面時，摩竭國洗尼瓶沙王心生思念：「世尊可住止何處耶？宜離
N03n0002_p0053a08║都邑不遠、不近，往來便利，所有希求諸人易往，晝少喧鬧、夜少音聲、絕人跡、
N03n0002_p0053a09║離人眾、幽靜，而適于宴默之處。」
N03n0002_p0053a10║（一七）時，摩竭國洗尼瓶沙王心生思念：「我此竹林園離都邑不遠、不近，往
N03n0002_p0053a11║來便利，所有希求諸人易往，晝少喧鬧、夜少音聲、絕人跡、離人眾、幽靜、適于
N03n0002_p0053a12║宴默。我當施竹林園于佛為上首之比丘眾。」
N03n0002_p0053a13║（一八）時，摩竭國洗尼瓶沙王取金澡瓶獻世尊曰：「我施竹林園與世尊為上首
N03n0002_p0053a14║之比丘眾。」世尊領受此園。時，世尊說法、教示、勸導、獎勵摩竭國洗尼瓶沙王，
N03n0002_p0054a01║使之慶喜，即從座起而去。
N03n0002_p0054a02║時，世尊以此因緣說法，告比丘等曰：「諸比丘！許受僧園。」
N03n0002_p0054a03║二三（一）爾時，刪若梵志住王舍城，大梵志眾二百五十人俱。爾時舍利弗、目
N03n0002_p0054a04║犍連隨梵志刪若修習梵行，約定：「若先得不死者，必告。」
N03n0002_p0054a05║（二）時，具壽阿說示于早晨時著下裳，持鉢、衣，入王舍城乞食。彼心慶樂，
N03n0002_p0054a06║行止若即、若離；若瞻、若顧；若屈、若伸，眼視地上，具足威儀。梵志舍利弗見
N03n0002_p0054a07║具壽阿說示于王舍城乞食，彼心慶樂，行止若即、若離；若瞻、若顧；若屈、若伸，
N03n0002_p0054a08║具足威儀。見已，對彼心生思念：「若世間有阿羅漢、阿羅道具足者，此人即彼比
N03n0002_p0054a09║丘中一人，我應至此比丘處請問：『汝依誰出家耶？以誰為師？愛樂誰教法耶？』」
N03n0002_p0054a10║（三）時，梵志舍利弗心生思念：「此比丘行入民家乞食故，今非問時。我當隨
N03n0002_p0054a11║此比丘後，彼知希求者所需之道。」時，具壽阿說示步行王舍城乞食，取施食而還。
N03n0002_p0054a12║時，梵志舍利弗至具壽阿說示處。至已，與具壽阿說示交談慶慰、歡喜、感銘之言，
N03n0002_p0054a13║而立一面。立于一面已，梵志舍利弗言具壽阿說示曰：「汝諸根澄清，汝膚色清淨、
N03n0002_p0054a14║皎潔。汝依誰出家耶？誰為汝師？愛樂誰教法耶？」
N03n0002_p0055a01║（四）「有從釋種出、出家大沙門釋子。我乃依此世尊出家，以彼世尊為師，愛
N03n0002_p0055a02║樂彼世尊教法。」「具壽尊師教法者何？彼教示者何耶？」「我尚幼稚，出家日淺，
N03n0002_p0055a03║新進此法與律。我不能廣延示法，但能略說其義。」時梵志舍利弗言具壽阿說示曰：
N03n0002_p0055a04║「唯！多少請說，唯說其義，我所希求，唯義而已，何用有多文句！」
N03n0002_p0055a05║（五）時，具壽阿說示為梵志舍利弗說此法門：
N03n0002_p0055a06║諸法因緣生
N03n0002_p0055a07║如來說其因
N03n0002_p0055a08║諸法滅亦然
N03n0002_p0055a09║是大沙門說
N03n0002_p0055a10║時，梵志舍利弗聞此法門，得遠塵離垢法眼，〔謂：〕「凡有集法者，皆有此滅
N03n0002_p0055a11║法。」〔彼又言曰〕：「若唯有此，亦足為正法。汝等已悟無憂處，其為我等經多
N03n0002_p0055a12║那由多劫中所不曾見者。」
N03n0002_p0055a13║（六）時，梵志舍利弗至梵志目犍連處。梵志目犍連見梵志舍利弗從遠方來，見
N03n0002_p0055a14║而言梵志舍利弗曰：「汝諸根澄清，汝膚色清淨、皎潔。汝得不死否？」「然！得不
N03n0002_p0056a01║死矣。」「如何得不死耶？」
N03n0002_p0056a02║（七）「我今見比丘阿說示，步行王舍城乞食。彼心慶樂，若即、若離；若瞻、
N03n0002_p0056a03║若顧；若屈、若伸，眼向地上，具足威儀。見而我生思念：『若世間有阿羅漢，或
N03n0002_p0056a04║阿羅漢道具足者，此乃其比丘中一人。我應至此比丘處請問：「汝依誰出家耶？以
N03n0002_p0056a05║誰為師，愛樂誰教法耶？」』
N03n0002_p0056a06║（八）時，我生思念：『此比丘行入民家乞食故，今非問時。我當隨此比丘後，
N03n0002_p0056a07║彼知希求者所需之道。』時，阿說示于王舍城乞食，取施食而還。時，我至比丘阿
N03n0002_p0056a08║說示處。至已，與比丘阿說示交談慶慰、歡喜、感銘之言，立于一面。我立于一面，
N03n0002_p0056a09║言比丘阿說示曰：『汝諸根澄清，汝膚色清淨、皎潔。汝依誰出家耶？以誰為師？
N03n0002_p0056a10║愛樂誰教法耶？』
N03n0002_p0056a11║（九）『有從釋種出、出家之大沙門釋子，我依世尊出家，以彼世尊為師，愛樂
N03n0002_p0056a12║彼世尊教法。』『具壽尊師教法者何？彼教示者何耶？』『我尚幼稚，出家日淺，新
N03n0002_p0056a13║入此法與律。我不能廣延示法，但能略說其義。』『多少請說，唯說其義，我所希求，
N03n0002_p0056a14║唯義而已，何用有多文句！』」
N03n0002_p0057a01║（一〇）時，比丘阿說示教示此法門：
N03n0002_p0057a02║諸法因緣生
N03n0002_p0057a03║如來說其因
N03n0002_p0057a04║諸法滅亦然
N03n0002_p0057a05║是大沙門說
N03n0002_p0057a06║時，梵志目犍連聞此法門，得遠塵離垢法眼，〔謂：〕「凡有集法者，皆有此滅
N03n0002_p0057a07║法。」〔彼又言曰：〕「若唯有此，亦足為正法。汝等已悟無憂處，其為我等經多那
N03n0002_p0057a08║由多劫中所不曾見者。」
N03n0002_p0057a09║二四（一）時，梵志目犍連言梵志舍利弗曰：「我等往世尊處，以彼世尊為我等
N03n0002_p0057a10║師。」「此處有二百五十梵志，依止我等，瞻仰我等而住此處。且告彼等，令隨其所
N03n0002_p0057a11║思而行。」時，舍利弗、目犍連至諸梵志處。至已，告諸梵志曰：「我等至世尊處，
N03n0002_p0057a12║以彼世尊為我等師。」「我等依止具壽，瞻仰具壽而住此處。若具壽于大沙門處行梵
N03n0002_p0057a13║行者，我等皆于大沙門處行諸梵行。」
N03n0002_p0057a14║（二）時，舍利弗、目犍連至梵志刪若處。至已，言梵志刪若曰：「我等往世尊
N03n0002_p0058a01║處，以彼世尊為我等師。」「止！勿往！我等三人並領此眾。」舍利弗、目犍連再次
N03n0002_p0058a02║…乃至…三次言梵志刪若曰：「我等往世尊處，以彼世尊為我等師。」「止！勿往！
N03n0002_p0058a03║我等三人並領此眾。」
N03n0002_p0058a04║（三）時，舍利弗、目犍連率二百五十梵志到竹林。梵志刪若于是處口吐熱血。
N03n0002_p0058a05║世尊見舍利弗、目犍連從遠方來，見已，告諸比丘曰：「彼處來二友，乃拘律
N03n0002_p0058a06║陀、優波提舍也。彼等成我聲聞一對上首雙賢也。」二人于甚深智境，滅執得無上
N03n0002_p0058a07║解脫，而到竹林。時，師授二人記別：「來此處二友，乃拘律陀、優波提舍也。彼
N03n0002_p0058a08║等成我聲聞一對上首雙賢也。」
N03n0002_p0058a09║（四）時，舍利弗、目犍連詣世尊住處。詣已，以頭面禮世尊足，白世尊曰：「我
N03n0002_p0058a10║等唯願于世尊處出家，得具足戒。」世尊曰：「來！諸比丘！所善說者法，為正滅
N03n0002_p0058a11║苦盡，故行梵行。」此為彼等具壽具足戒。
N03n0002_p0058a12║（五）爾時，摩竭國諸有名族姓子于世尊處行梵行。眾人忿怒、非難：「沙門瞿
N03n0002_p0058a13║曇來奪〔我〕子，沙門瞿曇來奪〔我〕夫，沙門瞿曇來斷絕〔我〕族姓。今彼令千
N03n0002_p0058a14║螺髻梵志出家，令二百五十刪若梵志出家，令摩竭國諸有名族姓子，于沙門瞿曇處
N03n0002_p0059a01║修梵行。」又見諸比丘以如此偈句非難：
N03n0002_p0059a02║來此摩竭國義利巴奢大沙門
N03n0002_p0059a03║已誘刪若徒眾矣今復誘何人
N03n0002_p0059a04║（六）諸比丘聞彼眾人忿怒、非難。時，諸比丘以此事白世尊，〔世尊曰：〕
N03n0002_p0059a05║「諸比丘！此聲應不久存，唯存七日而已，七日過後當消滅矣。是故諸比丘，
N03n0002_p0059a06║若以偈難汝等曰：
N03n0002_p0059a07║來此摩竭國義利巴奢大沙門
N03n0002_p0059a08║已誘刪若徒眾矣今復何誰人
N03n0002_p0059a09║汝等即以偈反難之：
N03n0002_p0059a10║大雄如來尊
N03n0002_p0059a11║正法誘循循
N03n0002_p0059a12║以法誘智者
N03n0002_p0059a13║何生嫉妒心」
N03n0002_p0059a14║（七）爾時，眾人見諸比丘以如此偈非難：
N03n0002_p0060a01║來此摩竭國義利巴奢大沙門
N03n0002_p0060a02║已誘刪若徒眾矣今復誘何人
N03n0002_p0060a03║諸比丘即以如此偈反難：
N03n0002_p0060a04║大雄如來尊
N03n0002_p0060a05║正法誘循循
N03n0002_p0060a06║以法誘智者
N03n0002_p0060a07║何生嫉妒心
N03n0002_p0060a08║眾人〔知〕「沙門釋子以法而不以非法誘導。」此〔非難〕聲唯存七日。七日過
N03n0002_p0060a09║後則消滅矣。
N03n0002_p0060a10║———舍利弗、目犍連出家〔因緣〕終———
N03n0002_p0060a11║———誦品四終———
N03n0002_p0060a12║二五（一）爾時，諸比丘無和尚教導、教誡，上衣、下裳皆不整齊，威儀不具而
N03n0002_p0060a13║往乞食。彼等于眾人供食時，于噉食上出鉢，于嚼食上出鉢，于味食上出鉢，于飲
N03n0002_p0060a14║料上出鉢，自定汁、飯而求食。于食堂亦出大聲、高聲而住。
N03n0002_p0061a01║（二）眾人忿怒、非難：「如何諸沙門釋子上衣、下裳皆不整齊，威儀不具而往
N03n0002_p0061a02║乞食，眾人供食時，于噉食上出鉢，于嚼食上出鉢，于味食上出鉢，于飲料上出鉢，
N03n0002_p0061a03║自定汁、飯而求食。于食堂亦大聲、高聲而住，如婆羅門食時之婆羅門耶？」
N03n0002_p0061a04║（三）諸比丘聞彼眾人忿怒、非難。諸比丘中少欲知足、懷慚知悔而好學者，忿
N03n0002_p0061a05║怒、非難：「如何諸比丘上衣、下裳皆不整齊，威儀不具足而往乞食，眾人供食時，
N03n0002_p0061a06║于軟食上出鉢，于嚼食上出鉢，于味食上出鉢，于飲料上出鉢，自定汁、飯而求食，
N03n0002_p0061a07║于食堂亦出高聲、大聲而住耶？」
N03n0002_p0061a08║（四）時，彼諸比丘以此事白世尊。時，世尊由此因緣，于此時機，令集會比丘
N03n0002_p0061a09║眾，問諸比丘曰：「諸比丘！比丘等上衣、下裳俱不整齊，威儀不具而往乞食，眾
N03n0002_p0061a10║人供食時，于軟食上出鉢，于嚼食上出鉢，于味食上出鉢，于飲料上出鉢，自定汁、
N03n0002_p0061a11║飯而求食，于食堂亦出高聲、大聲而住，真實否？」「世尊！真實也！」
N03n0002_p0061a12║（五）時，佛世尊呵責曰：「諸比丘！此等愚人所為非也、非隨順、非相應、非
N03n0002_p0061a13║沙門之法、非威儀、不應為。諸比丘！如何此等愚人之上衣、下裳俱不整齊，威儀
N03n0002_p0061a14║不具而往乞食，眾人供食時，于噉食上出鉢，于嚼食上出鉢，于味食上出鉢，于飲
N03n0002_p0062a01║料上出鉢，自定汁、飯而求食，于食堂亦出高聲、大聲而住耶？諸比丘！此非令未
N03n0002_p0062a02║信者生信，已信者有所增益，且令未信者不信，若已信者所以離反者也。」
N03n0002_p0062a03║（六）時，世尊以諸多方便呵責彼等比丘，說示難扶養、難教養、多欲、不知足、
N03n0002_p0062a04║參與眾中懈怠之非；以諸多方便，說示易扶養、易教養、少欲、知足、漸損、好頭
N03n0002_p0062a05║陀行、行信心、損減障礙、精進。為諸比丘說其相應、隨順法，以告諸比丘曰：「諸
N03n0002_p0062a06║比丘！我許有和尚。諸比丘！和尚見弟子時，當思如兒子；弟子視和尚，當思如父
N03n0002_p0062a07║親。若如此互相恭敬、尊敬，和合而住者，則令此法與律增益廣大。
N03n0002_p0062a08║（七）諸比丘！請和尚當如此行：偏袒上衣，禮足，蹲踞，合掌，如此唱曰：
N03n0002_p0062a09║『尊者！請為我和尚！尊者！請為我和尚！尊者！請為我和尚！』若彼曰：『善
N03n0002_p0062a10║哉！』『諾！』『唯！』『相應！』『以信心勉之！』或以身報，或以言報，或以身、
N03n0002_p0062a11║言報者，則為和尚。若不以身報，不以言報，不以身、言報者，則不為和尚。
N03n0002_p0062a12║（八）諸比丘！弟子于和尚應正當奉事，正當奉事者如此：晨起後應脫履、偏袒
N03n0002_p0062a13║上衣、奉楊枝、奉漱水、設坐具。若有粥，即當洗鉢奉粥。粥已飲時，奉水取鉢，
N03n0002_p0062a14║于下方洗，不令毀壞，善洗收藏。和尚起時，應收坐具，若其處有塵垢，應清掃其
N03n0002_p0063a01║處。
N03n0002_p0063a02║（九）若和尚入村時，應奉裙、取副裙、奉衣帶，疊、奉僧伽梨，洗鉢、盛水以
N03n0002_p0063a03║獻。若和尚欲隨從沙門，則應遍著下裳，覆三輪，結帶，疊僧伽梨、纏而結紐，
N03n0002_p0063a04║洗鉢攜持，作和尚隨從沙門。
N03n0002_p0063a05║（一〇）和尚言談時，不應中斷其言談。若和尚言似有犯，應行遮止。還時先回
N03n0002_p0063a06║以設坐具，取來洗足水、足臺、足布，迎取鉢、衣，奉副裙、取裙。若上衣為汗所
N03n0002_p0063a07║濕時，應暫于熱處烘乾，但上衣不應收置熱處。應疊上衣。疊上衣時，由端餘四指
N03n0002_p0063a08║寬，以疊上衣，心念：不使中間有所損壞。衣帶應置于〔上衣〕襞間。若有施食而
N03n0002_p0063a09║和尚欲食時，應與水而奉施食。
N03n0002_p0063a10║（一一）應問和尚要水否。若食已當奉水，取鉢于下方洗，不令毀壞，善洗去水，
N03n0002_p0063a11║暫于熱處烘乾，但鉢不應放置熱處。應收藏鉢、衣。收藏鉢時，一手取鉢，一手摩
N03n0002_p0063a12║觸牀下，或小牀下，收藏鉢盂。鉢不得置于露地。收藏上衣時，一手取上衣，一手
N03n0002_p0063a13║拂衣架、或衣繩，端外襞內而藏上衣。和尚離去時，應收坐具，去洗足水，收藏足
N03n0002_p0063a14║臺、足布。若其處有塵垢，應清掃。
N03n0002_p0064a01║（一二）若和尚欲洗浴時，即應設浴。若欲冷〔浴〕，即設冷者。若欲熱〔浴〕，
N03n0002_p0064a02║即設熱者。若和尚欲入浴室，應捏細麵濕以粘土。持浴室用椅與隨從和尚，奉浴
N03n0002_p0064a03║室用椅，取上衣置于一面，奉細麵，奉粘土。若可能應〔俱〕入浴室。入浴室時，
N03n0002_p0064a04║應以粘土塗臉，妥覆前後入于浴室。
N03n0002_p0064a05║（一三）不得推擠長老比丘而坐，不得拒新參比丘入座，應于浴室奉侍和尚。從
N03n0002_p0064a06║浴室出時，持浴室用臺，妥覆前後而出浴室。水中亦應奉侍和尚。欲出時，先出拭
N03n0002_p0064a07║己身之水，著下裳、再拭和尚身上水，奉下裳，奉僧伽梨，持浴室用臺，先行以設
N03n0002_p0064a08║座，置洗足水、足臺、足布。應問和尚要水否。
N03n0002_p0064a09║（一四）若欲〔和尚〕受請說教，當請說法。若欲〔和尚〕受問，當問。若和尚
N03n0002_p0064a10║所住精舍塵污，能則令淨潔。淨掃精舍時，應先出衣、鉢置于一面，出坐具、敷具
N03n0002_p0064a11║置于一面，出褥、枕置于一面。
N03n0002_p0064a12║（一五）置牀于下，勿撞門、楣，妥善取出，應置于一面。置小牀于下，勿撞門、
N03n0002_p0064a13║楣，妥善取出，應置于一面。出牀腳置于一面，出唾壺置于一面，出枕板置于一面。
N03n0002_p0064a14║出地敷具，思惟如何敷張而置于一面。若精舍有蛛網者，應觀察而拂之。應清掃窗
N03n0002_p0065a01║戶及角隅。若塗紅土色牆壁有塵垢者，應濕絞雜巾而拭之。若作黑色地面有塵垢者，
N03n0002_p0065a02║應濕絞雜巾而拭之。若地未經處置者，應澆水而清掃之，思：『為使精舍無塵垢污
N03n0002_p0065a03║故。』應集清掃所出，棄于一面。
N03n0002_p0065a04║（一六）應晒乾、潔淨、抖打地面敷具而搬入內，如昔所敷張而敷之。應晒乾、
N03n0002_p0065a05║淨掃牀腳而搬運入內，放置原處。應晒乾、潔淨、打掃用牀，放置于下，勿撞門、
N03n0002_p0065a06║楣，妥善搬入，如昔所置設而置之。應晒乾枕、褥，淨、拍而搬入，如昔所置設而
N03n0002_p0065a07║置之。應晒乾坐具、敷具，淨、拍而搬入，如昔所鋪陳而陳之。應晒乾唾壺，拭淨
N03n0002_p0065a08║搬入，放置原處。應晒乾枕板，掃潔搬入，放置原處。
N03n0002_p0065a09║（一七）應收藏衣鉢。收藏鉢者，應一手取鉢，一手摩觸牀下，或摩觸小牀下以
N03n0002_p0065a10║藏鉢。鉢不得收置于露地。收藏上衣者，應一手取上衣，以一手拂衣架、或衣繩，
N03n0002_p0065a11║端外襞內而藏上衣。
N03n0002_p0065a12║（一八）若由東方風吹塵來時，應閉東窗。若由西方風吹塵來時，應閉西窗。若
N03n0002_p0065a13║由北方風吹塵來時，應閉北窗。若由南方風吹塵來時，應閉南窗。若寒冷時，應于
N03n0002_p0065a14║晝間開窗夜間閉窗。若暑熱時，即晝間閉窗夜間開窗。
N03n0002_p0066a01║（一九）若房間有塵垢時，當清掃房間。若庫間有塵垢時，當清掃庫間。若勤行
N03n0002_p0066a02║堂有塵垢時，當清掃勤行堂。若火堂有塵垢時，當清掃火堂。若廁房有塵垢時，當
N03n0002_p0066a03║清掃廁房。若無飲料時，當備飲料。若無食物時，當備食物。若灑水瓶無水時，當
N03n0002_p0066a04║盛水于灑水瓶。
N03n0002_p0066a05║（二〇）若和尚生不欣喜時，弟子應〔自〕除，或令〔他人〕除之，或為此而說
N03n0002_p0066a06║法。若和尚生惡作時，弟子應〔自〕滅，或令〔他人〕滅之，或為此而說法。若和
N03n0002_p0066a07║尚生成見時，弟子應〔自〕離，或令〔他人〕離之，或為此而說法。
N03n0002_p0066a08║（二一）若和尚犯尊法，應受別住時，弟子應使僧伽與和尚別住。若和尚應受本
N03n0002_p0066a09║日治時，弟子應使僧伽與和尚本日治。若和尚應受摩那埵時，弟子應使僧伽與
N03n0002_p0066a10║和尚摩那埵。若和尚應受出罪時，弟子應使僧伽與和尚出罪。
N03n0002_p0066a11║（二二）若僧伽欲為和尚行呵責、依止、驅出、下意、舉罪之羯磨時，弟子應使
N03n0002_p0066a12║僧伽勿為和尚行羯磨，或使減輕。又或僧伽為和尚行呵責、依止、驅出、下意、舉
N03n0002_p0066a13║罪之羯磨時，弟子應使和尚正行、順從、乞求除罪，使僧伽解其羯磨。
N03n0002_p0066a14║（二三）若應洗和尚上衣時，弟子應〔自〕洗，或使〔他人〕洗和尚上衣。若應
N03n0002_p0067a01║作和尚上衣時，弟子應〔自〕作，或使〔他人〕作和尚上衣。若應為和尚調染料時，
N03n0002_p0067a02║弟子應〔自〕調，或使〔他人〕為和尚調染料。若應染和尚上衣時，弟子應〔自〕
N03n0002_p0067a03║染，或使〔他人〕染。染上衣時，應妥善反覆返轉而染之，若滴未止時不應離去。
N03n0002_p0067a04║（二四）未問和尚，不得與鉢于他人，不得受他人之鉢；不得與上衣于他人，不
N03n0002_p0067a05║得受他人之上衣；不得與資具于他人，不得受他人之資具；不得剃除他人頭髮，不
N03n0002_p0067a06║得使他人剃除頭髮；不得奉事他人，不得使他人奉事；不得侍候他人，不得使他人
N03n0002_p0067a07║侍候；不得為他人隨從沙門，不得使人作隨從沙門；不得搬送他人〔所得〕施食，
N03n0002_p0067a08║不得使人搬送〔自得〕施食。不問和尚不得入村，不得往塚間，不得赴他鄉。若和
N03n0002_p0067a09║尚患病，但有生命時，應近侍以待快癒。」
N03n0002_p0067a10║———奉事和尚品終———
N03n0002_p0067a11║二六（一）「諸比丘！和尚對同修應正當承事。應如此正當承事：諸比丘！和尚
N03n0002_p0067a12║應依說示、質問、教導、教誡，以攝護、增益同修。若和尚有鉢同修無鉢時，和尚
N03n0002_p0067a13║應與同修鉢或使〔他人〕與同修鉢。若和尚有上衣同修無上衣時，和尚應與同修上
N03n0002_p0067a14║衣，或使〔他人〕與同修上衣。若和尚有資具同修無資具時，和尚應與同修資具，
N03n0002_p0068a01║或使〔他人〕與同修資具。
N03n0002_p0068a02║（二）若同修患病時，晨起應與楊枝、與漱水、設坐具。若有粥時，應洗鉢、與
N03n0002_p0068a03║粥。飲粥已，應與水，取鉢于下方洗，不令毀壞，妥善洗淨收藏。同修起時應收坐
N03n0002_p0068a04║具，若其處有塵垢時，當清掃。
N03n0002_p0068a05║（三）若同修欲入村時，應與裙、取副裙。與衣帶、疊僧伽梨。洗鉢，應盛水與
N03n0002_p0068a06║之。若料彼還時，應設坐具，置洗足水、足臺、足布，出迎而取鉢、衣，與副裙，
N03n0002_p0068a07║取裙。若上衣為汗所濕時，應暫于熱處烘乾，但上衣不應收置于熱處。應疊上衣。
N03n0002_p0068a08║疊上衣時，由端餘四指寬以疊上衣，不使中間有所損壞。衣帶應入于〔上衣〕襞間。
N03n0002_p0068a09║若有施食，同修欲食時，應與水、與施食。
N03n0002_p0068a10║（四）應問同修要水否。若食已當與水，取鉢于下方洗，不令毀壞，妥善洗淨拭
N03n0002_p0068a11║水，暫于熱處烘乾，但鉢不應收置于熱處。應收藏鉢、衣。收藏鉢時，應一手取鉢，
N03n0002_p0068a12║一手摩觸牀下，或小牀下，以收藏鉢盂。鉢不得置于露地。收藏上衣時，應一手取
N03n0002_p0068a13║上衣，一手拂衣架，或衣綱，端外、襞內而收藏上衣。同修起時，應收坐具，去足
N03n0002_p0068a14║水，收足臺、足布。若其處有塵垢時，應清掃之。
N03n0002_p0069a01║（五）若同修欲洗浴時，應設浴。若欲冷〔浴〕時，應設冷者。若欲熱〔浴〕時，
N03n0002_p0069a02║應設熱者。若同修欲入浴室時，應捏細麵濕以粘土。持浴室用臺，與浴室臺。取上
N03n0002_p0069a03║衣置于一面，與細麵、與粘土。若可能應〔俱〕入浴室。入浴室時，應以粘土塗臉，
N03n0002_p0069a04║妥覆前後入于浴室。
N03n0002_p0069a05║（六）不得推擠長老比丘而坐，不得拒新參比丘就座，當于浴室承事同修。從浴
N03n0002_p0069a06║室出時，持浴室用臺，妥覆前後而出浴室。于水中亦應承事同修。欲出時，先出拭
N03n0002_p0069a07║己身之水，著下裳，再拭同修身上水，與下裳，與僧伽梨，持浴室用臺，先行以設
N03n0002_p0069a08║座，置洗足水、足臺、足布。當問同修要水否。
N03n0002_p0069a09║（七）若同修所住精舍有塵垢，可能時當清掃。清掃精舍時，應先出鉢、衣，置
N03n0002_p0069a10║于一面…〔同第一　大犍度二五（一四）～（一九）〕…若灑水瓶無水時，應盛水于
N03n0002_p0069a11║灑水瓶。
N03n0002_p0069a12║（八）同修生不欣喜時，和尚應〔自〕除，或使〔他人〕除之，或為此而說法。
N03n0002_p0069a13║若同修生惡作時，和尚應〔自〕滅，或使〔他人〕滅之，或為此而說法。若同修生
N03n0002_p0069a14║成見，和尚應〔自〕離，或使〔他人〕離之，或為此而說法。
N03n0002_p0070a01║（九）若同修犯尊法應受別住時，和尚應使僧伽與同修別住。若同修應受本日治
N03n0002_p0070a02║時，和尚應使僧伽與同修本日治。若同修應受摩那埵時，和尚應使僧伽與同修摩那
N03n0002_p0070a03║埵。若同修應受出罪時，和尚應使僧伽與同修出罪。
N03n0002_p0070a04║（一〇）若僧伽欲為同修行呵責、依止、驅出、下意、舉罪之羯磨時，和尚應使
N03n0002_p0070a05║僧伽勿為同修行羯磨，或使減輕。若僧伽為〔同修〕行呵責、依止、驅出、下意、
N03n0002_p0070a06║舉罪羯磨時，和尚應使之正行、順從、乞求除罪，使僧伽解其羯磨。
N03n0002_p0070a07║（一一）若同修上衣應洗濯時，和尚當教之曰：『如此洗濯。』或勉力思惟：『同
N03n0002_p0070a08║修上衣應如何洗濯。』若同修欲作上衣時，和尚當教之曰：『如此作。』或勉力思
N03n0002_p0070a09║惟：『同修上衣應如何製作。』若欲調染料時，和尚當教之曰：『如此調。』或勉
N03n0002_p0070a10║力思惟：『同修染料應如何調理。』若同修欲染上衣時，和尚當教之曰：『如此染
N03n0002_p0070a11║色。』或勉力思惟：『同修上衣應如何染色。』染上衣時，應妥善反覆返轉而染之，
N03n0002_p0070a12║滴未止時，不得離去。若同修患病，但有生命時，應近侍以待快癒。」
N03n0002_p0070a13║———承事同修品終———
N03n0002_p0070a14║二七（一）爾時，諸弟子不正事和尚。少欲諸比丘忿怒、非難：「如何諸弟子不
N03n0002_p0071a01║正事和尚耶？」時，諸比丘以此事白世尊，〔世尊曰：〕「諸比丘！諸弟子不正事和
N03n0002_p0071a02║尚真實否？」「世尊！真實也！」佛世尊呵責曰：「諸比丘！如何諸弟子不正事和尚
N03n0002_p0071a03║耶？」呵責、說法，告諸比丘曰：「諸比丘！諸弟子不可不正事和尚，不正事和尚
N03n0002_p0071a04║者墮惡作。」
N03n0002_p0071a05║（二）猶不正事。彼等以此事白世尊，〔世尊曰：〕「諸比丘！不正事者，許擯出。
N03n0002_p0071a06║諸比丘！擯出應如此行之：『擯出汝！』『勿還此處！』『持汝衣、鉢去！』『不得近
N03n0002_p0071a07║侍我！』或以身示，或以言示，或以身、言示之，以擯出弟子；不以身示，不以言
N03n0002_p0071a08║示，不以身、言示者，不得擯出弟子。」
N03n0002_p0071a09║（三）爾時，弟子被擯出而不悔過。諸比丘以此事白世尊，〔世尊曰：〕「諸比丘！
N03n0002_p0071a10║許悔過。」猶不悔過。彼等以此事白世尊，〔世尊曰：〕「諸比丘！被擯出者不可不
N03n0002_p0071a11║悔過，不悔過者墮惡作。」
N03n0002_p0071a12║（四）爾時，諸和尚不受悔過，彼等以此事白世尊，〔世尊曰：〕「諸比丘！許受
N03n0002_p0071a13║悔過。」猶不受悔過，諸弟子離去、還俗、入于外道。彼等以此事白世尊，〔世尊曰：〕
N03n0002_p0071a14║「諸比丘！不可不受悔過，不受悔過者墮惡作。」
N03n0002_p0072a01║（五）爾時，諸和尚擯出正事者，不擯出不正事者。彼等以此事白世尊，〔世尊曰：〕
N03n0002_p0072a02║「諸比丘！不得擯出正事者，擯出者墮惡作。諸比丘！不可不擯出不正事者，不擯
N03n0002_p0072a03║出者墮惡作。
N03n0002_p0072a04║（六）諸比丘！應擯出具足五分之弟子，謂：對和尚無最上愛敬、無最上信心、
N03n0002_p0072a05║無最上慚、無最上畏敬、無最上修習也。諸比丘！應擯出具足如此五分之弟子。諸
N03n0002_p0072a06║比丘！不得擯出具足如此五分之弟子，謂：對和尚有最上敬愛、有最上信心、有最
N03n0002_p0072a07║上慚、有最上畏敬、有最上修習也。諸比丘！不應擯出具足如此五分之弟子。
N03n0002_p0072a08║（七）諸比丘！具足五分之弟子者宜擯出，謂：對和尚無最上愛敬、……無最上
N03n0002_p0072a09║修習也。諸比丘！具足如此五分之弟子宜擯出。諸比丘！具足五分之弟子不宜擯出，
N03n0002_p0072a10║謂：對和尚有最上愛敬……有最上修習也。諸比丘！具足如此五分之弟子不宜擯
N03n0002_p0072a11║出。
N03n0002_p0072a12║（八）諸比丘！不擯出具足五分之弟子，和尚行有違越；若擯出者，則無違越。
N03n0002_p0072a13║謂：對和尚無最上愛敬……無最上修習也。諸比丘！不擯出具足如此五分之弟子，
N03n0002_p0072a14║和尚行有違越；若擯出者，則無違越。諸比丘！擯出具足五分之弟子，和尚行有違
N03n0002_p0073a01║越；若不擯出者，則無違越。謂：對和尚有最上愛敬……有最上修習也。諸比丘！
N03n0002_p0073a02║擯出具足如此五分之弟子，和尚行有違越；若不擯出者，則無違越。」
N03n0002_p0073a03║二八（一）爾時，有一婆羅門到諸比丘處請求出家，諸比丘等不欲使彼出家。彼
N03n0002_p0073a04║于諸比丘處不得出家，而致瘦弱粗醜，漸漸身黃色惡，露出脈結。世尊見是婆羅門
N03n0002_p0073a05║瘦弱粗醜，漸漸身黃色惡，露出脈結。見已，告諸比丘曰：「諸比丘！如何婆羅門
N03n0002_p0073a06║瘦弱粗醜，漸漸身黃色惡，露出脈結耶？」「世尊！彼婆羅門到比丘等處請求出家，
N03n0002_p0073a07║比丘等不欲使彼出家。彼未得于比丘等處出家，以致瘦弱粗醜，漸漸身黃色惡而露
N03n0002_p0073a08║脈結也。」
N03n0002_p0073a09║（二）時，世尊告諸比丘曰：「諸比丘！何人有憶念彼婆羅門所為耶？」如此言
N03n0002_p0073a10║時，具壽舍利弗白世尊曰：「我于彼婆羅門行為有所憶念。」「舍利弗！如何于婆羅
N03n0002_p0073a11║門行為有憶念耶？」「我于此處，于王舍城行乞食時，彼婆羅門令一匙施食，我于彼
N03n0002_p0073a12║婆羅門如此行為有所憶念。」
N03n0002_p0073a13║（三）「善哉！善哉！舍利弗！善士知恩知報。舍利弗！故汝宜令彼婆羅門出家，
N03n0002_p0073a14║授具足戒！」「我如何使彼婆羅門出家，授與具足戒耶？」時，世尊于此時說法，告
N03n0002_p0074a01║諸比丘曰：「諸比丘！我先許以三歸依為具足戒，今日以後棄之。諸比丘！許依白
N03n0002_p0074a02║四授具足戒。
N03n0002_p0074a03║（四）諸比丘！授具足戒時，應如此行之：聰明賢能比丘應告僧伽曰：『諸大德！
N03n0002_p0074a04║請聽我言！此處某甲欲從具壽某甲受具足戒，若僧伽機熟者，僧伽當以某甲為和尚，
N03n0002_p0074a05║授某甲具足戒。此為表白。
N03n0002_p0074a06║（五）諸大德！請聽我言！此處某甲欲從具壽某甲受具足戒。僧伽當以某甲為和
N03n0002_p0074a07║尚，授某甲具足戒。以某甲為和尚，授某甲具足戒，具壽聽者默然，不聽者請言。
N03n0002_p0074a08║我再次說此義，諸大德！請聽我言！此處某甲欲從具壽某甲受具足戒。僧伽當以某
N03n0002_p0074a09║甲為和尚，授某甲具足戒。以某甲為和尚，授某甲具足戒，具壽聽者默然，不聽者
N03n0002_p0074a10║請言。』
N03n0002_p0074a11║（六）『我三次說此義，諸大德！請聽我言！此處某甲欲從具壽某甲受具足戒。
N03n0002_p0074a12║僧伽當以某甲為和尚，授某甲具足戒。以某甲為和尚，授某甲具足戒，具壽聽者默
N03n0002_p0074a13║然，不聽者請言。僧伽已以某甲為和尚，授某甲具足戒。具壽聽故默然，我如此了
N03n0002_p0074a14║知。』」
N03n0002_p0075a01║二九（一）爾時，有一比丘，受具足戒未久而行非行。諸比丘言曰：「勿如此行！
N03n0002_p0075a02║此非威儀。」彼言：「非我請具壽而受具足戒，何以非請而授我具足戒耶？」彼等
N03n0002_p0075a03║以此事白世尊，〔世尊曰：〕「諸比丘！不受請不得授具足戒，授具足戒者墮惡作。
N03n0002_p0075a04║諸比丘！許受請授具足戒。
N03n0002_p0075a05║（二）諸比丘！請時應如此行之：願受具足戒者，應到僧伽處，偏袒上衣，禮諸
N03n0002_p0075a06║比丘足，蹲踞，合掌，如此唱言：『我向僧伽請具足戒。僧伽！哀愍濟度我。』應
N03n0002_p0075a07║二請…乃至…三請…乃至…
N03n0002_p0075a08║（三）聰明賢能比丘應告僧伽言：『諸大德！請聽我言！此處某甲欲從具壽某甲
N03n0002_p0075a09║受具足戒，某甲請僧伽以某甲為和尚，受具足戒。若僧伽機熟者，僧伽應以某甲為
N03n0002_p0075a10║和尚，授具足戒與某甲。此乃表白。
N03n0002_p0075a11║（四）諸大德！請聽我言！此處某甲欲從具壽某甲受具足戒，某甲請僧伽以某甲
N03n0002_p0075a12║為和尚，受具足戒。僧伽應以某甲為和尚，授具足戒與某甲。以某甲為和尚，授具
N03n0002_p0075a13║足戒與某甲，具壽聽者默然，不聽者請言。我二次說此義…乃至…我三次說此義…
N03n0002_p0075a14║乃至…僧伽以某甲為和尚，授具足戒與某甲已。具壽聽故默然，我如此了知。』」
N03n0002_p0076a01║三〇（一）爾時，于王舍城備行賡續〔供養〕殊勝諸食。時，有婆羅門心生思念：
N03n0002_p0076a02║「彼諸沙門釋子戒易、行易、進食美食、臥風不入之臥具。我應于諸沙門釋子處出
N03n0002_p0076a03║家。」時，彼婆羅門到諸比丘處請求出家。諸比丘令彼出家，授與具足戒。
N03n0002_p0076a04║（二）彼出家後賡續〔供養〕美食停止。諸比丘曰：「來！往乞食。」彼言曰：
N03n0002_p0076a05║「我非為乞食而來出家，汝等若施我即食，若不施我即不出家。」「汝為腹而來出家
N03n0002_p0076a06║耶？」「然！諸比丘！」
N03n0002_p0076a07║（三）諸少欲比丘忿怒、非難：「如何于如此善說之法、律，有為腹而來出家之
N03n0002_p0076a08║比丘耶？」彼諸比丘以此事白世尊，〔世尊曰：〕「比丘！汝真為腹而來出家耶？」
N03n0002_p0076a09║「世尊！真實也！」佛世尊呵責曰：「愚人！如何汝于如此善說之法、律，為腹而
N03n0002_p0076a10║出家耶？愚人！此令未信者不生信，已信者非所增益。」為之呵責、說法，告諸比
N03n0002_p0076a11║丘曰：
N03n0002_p0076a12║（四）「諸比丘！許授具足戒者說四依，〔謂：〕『出家依乞食，于此乃至命終應
N03n0002_p0076a13║勤行。餘得者：僧次食、別請食、請食、行籌食、十五日食、布薩食、月初日食也。
N03n0002_p0076a14║出家依糞掃衣，于此乃至命終應勤行。餘得者：亞麻衣、綿衣、野蠶衣、褐衣、麻
N03n0002_p0077a01║衣、紵衣也。出家依樹下坐，于此乃至命終應勤行。餘得者：精舍、平覆屋、殿樓、
N03n0002_p0077a02║樓房、地窟也。出家依陳棄藥，于此乃至命終應勤行。餘得者：熟酥、生酥、油、
N03n0002_p0077a03║蜜、糖也。』」
N03n0002_p0077a04║———誦品五奉事和尚終———
N03n0002_p0077a05║三一（一）爾時，有一孺童，至諸比丘處請求出家。諸比丘為彼豫說〔四〕依。
N03n0002_p0077a06║彼言曰：「若我已出家後，若說〔四〕依者，應不愛樂。我今不出家，我嫌厭不愛
N03n0002_p0077a07║樂此〔四〕依也。」諸比丘以此事白世尊，〔世尊曰：〕「諸比丘！不得豫說〔四〕
N03n0002_p0077a08║依，說者墮惡作。諸比丘！許于授戒等無間說〔四〕依。」
N03n0002_p0077a09║（二）爾時，諸比丘以二人或三人僧眾授具足戒。彼等以此事白世尊，〔世尊曰：〕
N03n0002_p0077a10║「諸比丘！不滿十人僧眾，不得授與具足戒。授具足戒者墮惡作。諸比丘！許以十
N03n0002_p0077a11║人或十人以上僧眾授具足戒。」
N03n0002_p0077a12║（三）爾時，比丘一戒臘者二戒臘者授弟子具足戒。具壽優波斯那崩犍多子亦一
N03n0002_p0077a13║臘而授弟子具足戒。彼過安居後屆二臘，率一臘弟子詣世尊住處。詣已，敬禮世尊，
N03n0002_p0077a14║坐于一面。與諸客比丘俱相慶慰，乃佛世尊常法也。
N03n0002_p0078a01║（四）時，世尊言具壽優波斯那崩犍多子曰：「比丘！忍乎？足乎？從遠道來疲
N03n0002_p0078a02║倦乎？」「世尊！忍！世尊！足！我從遠道來不倦。」諸如來知而故問，知而不問。
N03n0002_p0078a03║知時而問，知時而不問。諸如來于利志事即問，非利志事不問。諸如來毀非利志事
N03n0002_p0078a04║之橋。佛世尊依二相問諸比丘，謂：為說法、為施設聲聞學處。
N03n0002_p0078a05║（五）時，世尊言具壽優波斯那崩犍多子曰：「比丘！汝幾臘耶？」「世尊！我二
N03n0002_p0078a06║臘也。」「此比丘幾臘耶？」「世尊！一臘也。」「比丘是汝何人？」「世尊！是我弟
N03n0002_p0078a07║子也。」佛世尊呵責曰：「愚人！非也！非隨順、非相應、非沙門法、非威儀，不
N03n0002_p0078a08║應為之。愚人！惟汝自身應受他人教誡、教導，如何教誡、教導他人耶？愚人！汝
N03n0002_p0078a09║墮奢侈，如此過速集眾。愚人！此令未信者不生信，已信者非所增益。」呵責而說
N03n0002_p0078a10║法，告諸比丘曰：「諸比丘！未滿十臘者不得授具足戒，授具足戒者墮惡作。諸比
N03n0002_p0078a11║丘！十、或過十臘者許授具足戒。」
N03n0002_p0078a12║（六）爾時，諸比丘曰：「我十臘也！」「我十臘也！」愚癡、暗昧而授具足戒。
N03n0002_p0078a13║故有和尚愚癡，弟子賢明；有和尚暗昧，弟子聰明；有和尚劣慧，弟子具慧。有一
N03n0002_p0078a14║舊外道，于和尚為順次說法時，論難和尚而還舊外道處。
N03n0002_p0079a01║（七）少欲諸比丘忿怒、非難：「如何諸比丘言：『我十臘也！』『我十臘也！』
N03n0002_p0079a02║愚癡、暗昧而授具足戒耶？有和尚愚癡……弟子具慧。」彼諸比丘以此事白世尊，
N03n0002_p0079a03║〔世尊曰：〕「諸比丘！諸比丘言：『我十臘也！』『我十臘也！』愚癡、暗昧而授
N03n0002_p0079a04║具足戒。有和尚愚癡……弟子具慧。事真實否？」「世尊！真實也！」
N03n0002_p0079a05║（八）佛世尊呵責之曰：「諸比丘！如何諸愚人言：『我十臘也！』『我十臘也！』
N03n0002_p0079a06║愚癡、暗昧而授具足戒耶？有和尚愚癡……弟子具慧。諸比丘！此令未信者不信…
N03n0002_p0079a07║乃至…」呵責而說法，告諸比丘曰：「諸比丘！愚癡、暗昧者不得授具足戒。授具
N03n0002_p0079a08║足戒者墮惡作。諸比丘！許聰明賢能之比丘十臘或過十臘者授具足戒。」
N03n0002_p0079a09║三二（一）爾時，諸比丘于和尚離去、還俗、死亡、歸于外道時，無阿闍梨，無
N03n0002_p0079a10║人教導、教誡，上衣、下裳不齊整，威儀不具足而往乞食。彼等于眾人施食時……
N03n0002_p0079a11║〔同第一　大犍度二五（一）～（四）〕……「世尊！真實也！」呵責而說法，告諸
N03n0002_p0079a12║比丘：「諸比丘！許有阿闍梨。諸比丘！阿闍梨視侍者當如兒子，侍者視阿闍梨當
N03n0002_p0079a13║如父親。若如此互相恭敬、尊敬、和合而住，則當增益、廣大此法與律也。諸比丘！
N03n0002_p0079a14║若屆十臘前依止而住，屆十臘者許為依止。
N03n0002_p0080a01║（二）諸比丘！請阿闍梨者，當如是行：應偏袒右肩，禮足，蹲踞，合掌，如此
N03n0002_p0080a02║唱言：『為我作阿闍梨！我依止具壽！為我作阿闍梨！我依止具壽！』若彼曰：
N03n0002_p0080a03║『善哉！』『諾！』『唯！』『相應！』『以信心勉之！』或以身報，或以言報，或以
N03n0002_p0080a04║身、言報者，可作阿闍梨；若不以身報，不以言報，不以身、言報者，不得為阿闍
N03n0002_p0080a05║梨。
N03n0002_p0080a06║（三）諸比丘！侍者于阿闍梨應正奉事，正奉事者當如此：晨起後應脫履、偏袒
N03n0002_p0080a07║上衣、奉楊枝、奉漱水、設坐具。若有粥者，應洗鉢奉粥。食粥已時，奉水，取鉢
N03n0002_p0080a08║于下方洗，不令毀壞，妥善洗濯而收藏之…〔同第一　大犍度二五（八）～（二四）。
N03n0002_p0080a09║『和尚』改為『阿闍梨』，『弟子』改為『侍者』〕…若阿闍梨患病，但有生命時，應
N03n0002_p0080a10║近侍以待快癒。」
N03n0002_p0080a11║———奉事阿闍梨品終———
N03n0002_p0080a12║三三（一）「諸比丘！阿闍梨于侍者應正行承事，正承事者應如此。諸比丘！阿闍
N03n0002_p0080a13║梨應依說示、質問、教導、教誡、攝護、攝受弟子。若阿闍梨有鉢，弟子無鉢時，
N03n0002_p0080a14║阿闍梨應以〔自〕鉢與弟子，或令〔他人〕以鉢與弟子。若阿闍梨有上衣…〔同第
N03n0002_p0081a01║一　大犍度二六（一）～（一一）。『和尚』改為『阿闍梨』，『弟子』改為『侍者』〕
N03n0002_p0081a02║…若侍者患病，但有生命時，應近侍以待快癒。」
N03n0002_p0081a03║———承事侍者終———
N03n0002_p0081a04║———誦品六〔終〕———
N03n0002_p0081a05║三四（一）爾時，諸侍者于阿闍梨不正奉事…〔同第一　大犍度二七（一）～（八）。
N03n0002_p0081a06║「和尚」改為「阿闍梨」，「弟子」改為「侍者」〕……不擯出者無違越。
N03n0002_p0081a07║三五（一）爾時，諸比丘愚癡、暗昧，言：「我十臘也！」「我十臘也！」與人依
N03n0002_p0081a08║止。故有阿闍梨愚癡而侍者賢能，有阿闍梨暗昧而侍者聰明，有阿闍梨少聞而侍者
N03n0002_p0081a09║多聞，有阿闍梨劣慧而侍者具慧。諸少欲比丘忿怒、非難：「如何諸比丘愚癡、暗
N03n0002_p0081a10║昧，言：『我十臘也！』『我十臘也！』與人依止耶？有阿闍梨愚癡……侍者具慧。」
N03n0002_p0081a11║（二）時，彼諸比丘以此事白世尊，〔世尊曰：〕「諸比丘！諸比丘愚癡、暗昧，
N03n0002_p0081a12║言：『我十臘也！』『我十臘也！』與人依止，事真實否？」「世尊！真實也！」佛
N03n0002_p0081a13║世尊呵責而說法，告諸比丘曰：「諸比丘！愚癡、暗昧者不得與人依止，與依止者
N03n0002_p0081a14║墮惡作。諸比丘！許聰明、賢能比丘，十臘、或過十臘者，許與人依止。」
N03n0002_p0082a01║三六（一）爾時，諸比丘于阿闍梨離去、還俗、死亡、歸依外道時，不知是〔否〕
N03n0002_p0082a02║喪失和尚依止。彼等以此事白世尊，〔世尊曰：〕「諸比丘！喪失和尚依止有五：和
N03n0002_p0082a03║尚離去、還俗、死亡、歸依外道、與命令。諸比丘！如此五者成喪失和尚依止。諸
N03n0002_p0082a04║比丘！失阿闍梨依止有六：阿闍梨離去、還俗、死亡、歸依外道、與命令，此等為
N03n0002_p0082a05║五，又或與和尚同住一處。諸比丘！如此六者為失阿闍梨依止。
N03n0002_p0082a06║（二）諸比丘！具足五分之比丘不得授具足戒，不得與依止，不得蓄沙彌，〔謂：〕
N03n0002_p0082a07║不具足無學戒蘊，不具足無學定蘊，不具足無學慧蘊，不具足無學解脫蘊，不具足
N03n0002_p0082a08║無學解脫知見蘊。諸比丘！具足如此五分之比丘，不得授具足戒，不得與依止，不
N03n0002_p0082a09║得蓄沙彌。
N03n0002_p0082a10║（三）諸比丘！具足五分之比丘得授具足戒，得與依止，得蓄沙彌，〔謂：〕具足
N03n0002_p0082a11║無學戒蘊……具足無學解脫知見蘊。諸比丘！具足如此五分之比丘得授具足戒，得
N03n0002_p0082a12║與依止，得蓄沙彌。
N03n0002_p0082a13║（四）諸比丘！具足五分之比丘不得授具足戒，不得與依止，不得蓄沙彌，〔謂：〕
N03n0002_p0082a14║自不具足無學戒蘊，亦使他人不具足無學戒蘊，……自不具足解脫知見蘊，而亦使
N03n0002_p0083a01║他人不具足無學解脫知見蘊。諸比丘！具足如此五分之比丘不得授具足戒，不得與
N03n0002_p0083a02║依止，不得蓄沙彌。
N03n0002_p0083a03║（五）諸比丘！具足五分之比丘得授具足戒、與依止、蓄沙彌，〔謂：〕自具足無
N03n0002_p0083a04║學戒蘊，亦使人具足無學戒蘊，……自具足無學解脫知見蘊，而亦使人具足無學解
N03n0002_p0083a05║脫知見蘊。諸比丘！具足如此五分之比丘得授具足戒、與依止、蓄沙彌。
N03n0002_p0083a06║（六）諸比丘！具足五分之比丘不得授具足戒，不得與依止，不得蓄沙彌，〔謂：〕
N03n0002_p0083a07║不信、無慚、無愧、懈怠、失念。諸比丘！具足如此五分之比丘不得授具足戒，不
N03n0002_p0083a08║得與依止，不得蓄沙彌。
N03n0002_p0083a09║（七）諸比丘！具足五分之比丘得授具足戒、與依止、蓄沙彌，〔謂：〕有信、有
N03n0002_p0083a10║慚、有愧、精進、不失念。諸比丘！具足如此五分之比丘得授具足戒、與依止、蓄
N03n0002_p0083a11║沙彌。
N03n0002_p0083a12║（八）諸比丘！又，具足五分之比丘不得授具足戒，不得與依止，不得蓄沙彌，
N03n0002_p0083a13║〔謂：〕于增上戒破戒，于增上行破行，于增上見破見、寡聞、劣慧。諸比丘！具
N03n0002_p0083a14║足如此五分之比丘不得授具足戒，不得與依止，不得蓄沙彌。
N03n0002_p0084a01║（九）諸比丘！具足五分之比丘得授具足戒、與依止、蓄沙彌，〔謂：〕于增上戒
N03n0002_p0084a02║不破戒，于增上行不破行，于增上見不破見、多聞、具慧。諸比丘！具足如此五分
N03n0002_p0084a03║之比丘得授具足戒、與依止、蓄沙彌。
N03n0002_p0084a04║（一〇）諸比丘！又，具足五分之比丘不得授具足戒，不得與依止，不得蓄沙彌，
N03n0002_p0084a05║〔謂：〕侍者或弟子生病，不能〔自〕近侍或使〔他人〕近侍之；生不欣喜，〔不能
N03n0002_p0084a06║自〕除或使〔他人〕除之；生惡作，〔不能〕依法〔自〕滅或使〔他人〕滅之；不知
N03n0002_p0084a07║犯；不知出罪。諸比丘！具足如此五分之比丘不得授具足戒，不得與依止，不得蓄
N03n0002_p0084a08║沙彌也。
N03n0002_p0084a09║（一一）諸比丘！具足五分之比丘得授具足戒、與依止、蓄沙彌，〔謂：〕侍者或
N03n0002_p0084a10║弟子生病，能〔自〕近侍或使〔他人〕近侍之；生不欣喜，能〔自〕除或使〔他人〕
N03n0002_p0084a11║除之；生惡作，能依法〔自〕滅或使〔他人〕滅之；知犯；知出罪。諸比丘！具足
N03n0002_p0084a12║如此五分之比丘得授具足戒、與依止、蓄沙彌。
N03n0002_p0084a13║（一二）諸比丘！又，具足五分之比丘不得授具足戒，不得與依止，不得蓄沙彌，
N03n0002_p0084a14║〔謂：〕不能令侍者或弟子學增上行儀之學，不能令于調順初梵行學，不能令于調
N03n0002_p0085a01║順增上法，不能令于調順增上律，不能令于依法〔自〕離或令〔他人〕滅離。諸比
N03n0002_p0085a02║丘！具足如此五分之比丘不得授具足戒，不得與依止，不得蓄沙彌。
N03n0002_p0085a03║（一三）諸比丘！具足五分之比丘得授具足戒、與依止、蓄沙彌，〔謂：〕能使侍
N03n0002_p0085a04║者或弟子學增上行儀之學，能令彼等調順初梵行學，能令調順增上法學，能令于調
N03n0002_p0085a05║順增上律學，能令依法〔自〕離或令〔他人〕滅離。諸比丘！具足如此五分之比丘
N03n0002_p0085a06║得授具足戒、與依止、蓄沙彌。
N03n0002_p0085a07║（一四）諸比丘！又，具足五分之比丘不得授具足戒，不得與依止，不得蓄沙彌，
N03n0002_p0085a08║〔謂：〕不知犯，不知不犯，不知輕犯，不知重犯，不善審知兩部波羅提木叉，不
N03n0002_p0085a09║善分別，不善轉，不善決擇經文。諸比丘！具足如此五分之比丘不得授具足戒，不
N03n0002_p0085a10║得與依止，不得蓄沙彌。
N03n0002_p0085a11║（一五）諸比丘！具足五分之比丘得授具足戒、與依止、蓄沙彌，〔謂：〕知犯，
N03n0002_p0085a12║知不犯，知輕犯，知重犯，善審知兩部波羅提木叉，善分別，善轉，善決擇經文。
N03n0002_p0085a13║諸比丘！具足如此五分之比丘得授具足戒、與依止、蓄沙彌。
N03n0002_p0085a14║（一六）諸比丘！又，具足五分之比丘不得授具足戒，不得與依止，不得蓄沙彌，
N03n0002_p0086a01║〔謂：〕不知犯，不知不犯，不知輕犯，不知重犯，未滿十臘。諸比丘！具足如此
N03n0002_p0086a02║五分之比丘不得授具足戒，不得與依止，不得蓄沙彌。
N03n0002_p0086a03║（一七）諸比丘！具足五分之比丘得授具足戒、與依止、蓄沙彌，〔謂：〕知犯，
N03n0002_p0086a04║知不犯，知輕犯，知重犯，十臘或過十臘。諸比丘！具足如此五分之比丘得授具足
N03n0002_p0086a05║戒、與依止、蓄沙彌。」
N03n0002_p0086a06║———授具足戒之五分十六事品終———
N03n0002_p0086a07║三七（一）「諸比丘！具足六分之比丘不得授具足戒，不得與依止，不得蓄沙彌，
N03n0002_p0086a08║〔謂：〕不具足無學戒蘊，不具足無學定蘊，不具足無學慧蘊，不具足無學解脫蘊，
N03n0002_p0086a09║不具足無學解脫知見蘊，不滿十臘也。諸比丘！具足如此六分之比丘不得授具足戒，
N03n0002_p0086a10║不得與依止，不得蓄沙彌，…〔以下同第一　大犍度三六（二）～（一五），但加『未
N03n0002_p0086a11║滿十臘』和『十臘或過十臘』〕…」
N03n0002_p0086a12║———授具足戒之六分十六事品終———
N03n0002_p0086a13║三八（一）爾時，有舊外道者，和尚為說順法時，以論難和尚而還舊外道處。彼
N03n0002_p0086a14║再來諸比丘處請具足戒。諸比丘以此事白世尊，〔世尊曰：〕「諸比丘！和尚為舊外
N03n0002_p0087a01║道說順法時，以論難和尚而還舊外道處者，雖〔再〕來不得授具足戒。諸比丘！若
N03n0002_p0087a02║彼舊外道希望依此法與律出家，希望具足戒者，當與四月別住。
N03n0002_p0087a03║（二）諸比丘！與此〔別住〕時，當如此行之：先剃鬚髮，令著袈裟衣，偏袒右
N03n0002_p0087a04║肩，禮諸比丘足，蹲踞，合掌，如此唱言曰：『歸依佛，歸依法，歸依僧。』再次
N03n0002_p0087a05║……三次歸依佛，歸依法，歸依僧。
N03n0002_p0087a06║（三）諸比丘！彼舊外道至僧伽處，偏袒上衣，禮拜諸比丘足，蹲踞，合掌，如
N03n0002_p0087a07║此唱言：『我某甲為舊外道，希望于此法與律〔受〕具足戒。我請僧伽與四月別住。』
N03n0002_p0087a08║再次請願，三次請願，聰明賢能比丘告僧伽曰：『諸大德！請聽我言！此處舊外道
N03n0002_p0087a09║某甲，希望于此法與律〔受〕具足戒，彼請僧伽與四月別住。若僧伽機熟者，僧伽
N03n0002_p0087a10║應與舊外道某甲四月別住。此乃表白。
N03n0002_p0087a11║（四）諸大德！請聽我言！此處舊外道某甲，希望于此法與律〔受〕具足戒，彼
N03n0002_p0087a12║請僧伽與四月別住，僧伽應與舊外道某甲四月別住。今與舊外道某甲四月別住，具
N03n0002_p0087a13║壽聽者默然，不聽者請言。僧伽與舊外道某甲四月別住已。具壽聽故默然，我如此
N03n0002_p0087a14║了知。』
N03n0002_p0088a01║（五）諸比丘！舊外道適于僧意者如此，不適僧意者如此。諸比丘！如何是舊外
N03n0002_p0088a02║道不適僧意耶？諸比丘！此處為外道者，入村落過早，歸來過遲也。諸比丘！如此
N03n0002_p0088a03║為舊外道者，不適僧意也。復次，諸比丘！為舊外道者與淫女親近，與寡婦親近，
N03n0002_p0088a04║與年華童女親近，與黃門親近，與比丘尼親近也。諸比丘，如此為舊外道者不適僧
N03n0002_p0088a05║意也。
N03n0002_p0088a06║（六）復次，諸比丘！為舊外道者，不堪任梵行弟子之種種當為，不勤勉，不具
N03n0002_p0088a07║足其為方便之觀察，不能〔自〕作，不能導他。諸比丘！如此為舊外道者，不適于
N03n0002_p0088a08║僧意也。復次，諸比丘！為舊外道者，于質問增上戒、增上心、增上慧之教說，無
N03n0002_p0088a09║志欲之願望也。諸比丘！如此為舊外道者，不適于僧意也。
N03n0002_p0088a10║（七）復次，諸比丘！為舊外道者，聞毀訾前外道處舊師之見、忍、喜欲、執，
N03n0002_p0088a11║忿而不樂、不欣。聞毀訾佛、法、僧，則樂而欣、喜。有聞讚歎前外道處舊師之見、
N03n0002_p0088a12║忍、所欲、執，樂而欣、喜。聞讚歎佛、法、僧，則忿而不樂、不欣。諸比丘！如
N03n0002_p0088a13║此乃決定為舊外道者不適于僧意之所以也。諸比丘！如此乃為舊外道者不適僧意
N03n0002_p0088a14║也。諸比丘！如此不適僧意之舊外道來時，亦不得授具足戒。
N03n0002_p0089a01║（八）諸比丘！如何為舊外道者適于僧意耶？諸比丘！此處為舊外道者，入村落
N03n0002_p0089a02║不過早，歸來不過遲。諸比丘！如此為舊外道者，適于僧意也。復次，諸比丘！為
N03n0002_p0089a03║舊外道者不與淫女親近，不與寡婦親近，不與年華童女親近，不與黃門親近，不與
N03n0002_p0089a04║比丘尼親近。諸比丘！如此為舊外道者，適于僧意也。
N03n0002_p0089a05║（九）復次，諸比丘！為舊外道者，堪任于梵行弟子種種當為勤勉，具足其為方
N03n0002_p0089a06║便之觀察，能〔自〕作，能〔導他〕。諸比丘！如此為舊外道者，適于僧意也。復次，
N03n0002_p0089a07║諸比丘！為舊外道者，于質問增上戒、增上心、增上慧之教說，有利志欲也。諸比
N03n0002_p0089a08║丘！如此為舊外道者，適于僧意也。
N03n0002_p0089a09║（一〇）復次，諸比丘！為舊外道者，聞毀訾前外道處舊師之見、忍、所欲、執
N03n0002_p0089a10║時，樂而欣、喜，聞毀訾佛、法、僧時，忿而不樂、不欣。聞讚歎前外道處舊師之
N03n0002_p0089a11║見、忍、所欲，執時，忿而不樂、不欣，聞讚歎佛、法、僧時，樂而欣、喜。諸比
N03n0002_p0089a12║丘！如此乃決定為舊外道者適于僧意之所以也。諸比丘！如此為舊外道者適于僧
N03n0002_p0089a13║意。諸比丘！如此適于僧意之舊外道來時應授具足戒。
N03n0002_p0089a14║（一一）諸比丘！為舊外道者若裸形而來者，乞請衣則依于和尚。若不斷髮而來
N03n0002_p0090a01║者，乞僧伽剃髮應許可。諸比丘！若火教徒、螺髻梵志來時，當授具足戒，不得與
N03n0002_p0090a02║別住。何以故？諸比丘！彼等讚業，讚所當作故。諸比丘！生于釋迦族而為舊外道
N03n0002_p0090a03║者來時，當授具足戒，不得與別住。諸比丘！我與諸親族此不共之特典。」
N03n0002_p0090a04║———舊外道因緣終———
N03n0002_p0090a05║———誦品七終———
N03n0002_p0090a06║三九（一）爾時，摩竭國盛患五種病：癩、癰、疹、肺病、癲狂也。眾人患五種
N03n0002_p0090a07║病者，到耆婆童子處曰：「師！願治我等〔病〕。」「我甚多當作、甚多當辦。我于
N03n0002_p0090a08║摩竭國洗尼瓶沙王及後宮，于佛為上首之比丘眾亦不能不奉事，我不能治〔汝等〕。」
N03n0002_p0090a09║「師！一切所有歸于汝，我等將為汝奴僕。師！願治我等。」「我甚多當作、甚多當
N03n0002_p0090a10║辦。我于摩竭國洗尼瓶沙王及後宮，于佛為上首之比丘眾亦不能不奉事，我不能治
N03n0002_p0090a11║〔汝等〕。」
N03n0002_p0090a12║（二）時，彼眾人心生思念：「彼諸沙門釋子戒易、行易、食美食、臥風不入之
N03n0002_p0090a13║臥具。我等當于諸沙門釋子處出家。若爾，諸比丘應看護〔我等〕，耆婆童子應治〔我
N03n0002_p0090a14║等〕矣。」時，彼眾人到諸比丘處請出家，諸比丘令彼等出家授具足戒，諸比丘為
N03n0002_p0091a01║之看護，耆婆童子為之治療。
N03n0002_p0091a02║（三）爾時，諸比丘看護甚多患病比丘，多所乞、多所求曰：「與病者食，與看
N03n0002_p0091a03║護病者食，與病者藥物！」而耆婆童子因治此眾多患病比丘故，時捨王事。
N03n0002_p0091a04║（四）有一人患五種病，到耆婆子處曰：「師！願治我〔病〕。」「我甚多當作、
N03n0002_p0091a05║甚多當辦。我于摩竭國洗尼瓶沙王及後宮，于佛為上首之比丘眾亦不能不奉事，我
N03n0002_p0091a06║不能治〔汝〕。」「師！一切所有歸于汝，我當為汝奴僕。師！願治我〔病〕。」「我
N03n0002_p0091a07║甚多當作、甚多當辦。我于摩竭國洗尼瓶沙王及後宮，于佛為上首之比丘眾亦不能
N03n0002_p0091a08║不奉事，我不能治〔汝〕。」
N03n0002_p0091a09║（五）時，是人心生思念：「彼諸沙門釋子戒易、行易、食美食、臥風不入之臥
N03n0002_p0091a10║具。我當到諸沙門釋子處出家。若爾，諸比丘應看護〔我〕，耆婆童子亦應治〔我〕，
N03n0002_p0091a11║我至無病則還俗。」時，是人到諸比丘處請出家，諸比丘令彼出家受具足戒，諸比
N03n0002_p0091a12║丘為之看護，耆婆童子為之治療。彼病癒還俗，耆婆童子見是人還俗。見已，言是
N03n0002_p0091a13║人曰：「汝非至諸比丘處出家耶？」「師！乃爾！」「既爾，何作如此事耶？」時，
N03n0002_p0091a14║是人以此事告耆婆童子。
N03n0002_p0092a01║（六）耆婆童子忿怒、非難：「如何諸尊者令患五種病者出家耶？」時，耆婆童
N03n0002_p0092a02║子詣世尊住處。詣已，敬禮世尊坐于一面。于一面坐已，耆婆童子白世尊言：「世
N03n0002_p0092a03║尊！願不令患五種病者出家。」
N03n0002_p0092a04║（七）時，世尊說法、教示、勸導、獎勵耆婆童子令之歡喜。時，耆婆童子歡喜
N03n0002_p0092a05║世尊說法、教示、勸導、獎勵，即從座起，敬禮世尊，右繞而去。時，世尊由此因
N03n0002_p0092a06║緣，于此時機說法而告諸比丘曰：「諸比丘！患五種病者不得令出家，令出家者墮
N03n0002_p0092a07║惡作。」
N03n0002_p0092a08║四〇（一）爾時，摩竭國洗尼瓶沙王境內反亂。時，摩竭國洗尼瓶沙王命令將軍、
N03n0002_p0092a09║大臣曰：「汝等往鎮國境！」「唯！唯！大王！」將軍、大臣應諾摩竭國洗尼瓶沙王。
N03n0002_p0092a10║（二）時，著名軍士心生思念：「我等若喜戰而往，則為惡而多積非福。將依何
N03n0002_p0092a11║方便以脫惡為善耶？」時，彼諸軍士又生思念：「彼諸沙門釋子行法、行平等、修
N03n0002_p0092a12║梵行、說真實、持戒、有善法。若我等往諸沙門釋子處出家，則我等脫惡為善矣。」
N03n0002_p0092a13║時，彼諸軍士即至諸比丘處請出家，諸比丘令彼等出家授具足戒。
N03n0002_p0092a14║（三）將軍、大臣問王臣曰：「如何某甲等軍士不在耶？」「某甲等軍士于諸比丘
N03n0002_p0093a01║處出家矣。」將軍、大臣忿怒，非難：「如何諸沙門釋子令王臣出家耶？」將軍、
N03n0002_p0093a02║大臣以此事告摩竭國洗尼瓶沙王。時，摩竭國洗尼瓶沙王問司法大臣曰：「以使王
N03n0002_p0093a03║臣出家者當于何罪耶？」「大王！應斷和尚頭顱，拔表白師之舌，半折會眾之肋骨。」
N03n0002_p0093a04║（四）時，摩竭國洗尼瓶沙王詣世尊住處，敬禮世尊，坐于一面。坐一面已，洗
N03n0002_p0093a05║尼瓶沙王白世尊曰：「世尊！于諸王中有無信心、無淨心者，以瑣事煩惱諸比丘，
N03n0002_p0093a06║願世尊不令王臣出家。」時，世尊說法、教示、勸導、獎勵，使摩竭國洗尼瓶沙王
N03n0002_p0093a07║歡喜。時，摩竭國洗尼瓶沙王慶喜世尊說法、教示、勸導、獎勵已，即從座起，敬
N03n0002_p0093a08║禮世尊，右繞而去。時，世尊以此因緣，于此時機說法而告諸比丘曰：「諸比丘！
N03n0002_p0093a09║不得令王臣出家，令出家者墮惡作。」
N03n0002_p0093a10║四一（一）爾時，盜賊鴦崛摩羅于比丘處出家。眾人見之驚懼而逃、避路、背面、
N03n0002_p0093a11║閉門。眾人忿怒、非難：「如何諸沙門釋子令強盜出家耶？」諸比丘聞彼等忿怒、
N03n0002_p0093a12║非難。時，諸比丘以此事白世尊，世尊告諸比丘曰：「諸比丘！不得令強盜出家，
N03n0002_p0093a13║令出家者墮惡作。」
N03n0002_p0093a14║四二（一）爾時，摩竭國洗尼瓶沙王下令曰：「于諸沙門釋子處出家者，得不作
N03n0002_p0094a01║任何事，但善說法、行梵行、正作苦邊際！」爾時，有一人，為盜被繫于獄舍，破
N03n0002_p0094a02║獄舍逃脫，于諸比丘處出家。
N03n0002_p0094a03║（二）眾人見曰：「此乃彼破獄舍盜賊也！應捕之！」或言：「不得如此說，摩
N03n0002_p0094a04║竭國洗尼瓶沙王下令：『于諸沙門釋子處出家者，得不為任何事，但善說法、行梵
N03n0002_p0094a05║行、正作苦邊際。』」眾人忿怒、非難：「彼諸沙門釋子得無畏，彼等得不為任何事，
N03n0002_p0094a06║如何令破獄盜賊出家耶？」彼等以此事白世尊，〔世尊曰：〕「諸比丘！不得令破獄
N03n0002_p0094a07║盜賊出家，令出家者墮惡作。」
N03n0002_p0094a08║四三（一）爾時，有一人為盜而逃至諸比丘處出家。于王後宮張貼告示，謂：「若
N03n0002_p0094a09║見應即殺。」眾人見而言曰：「此乃彼告示中盜賊也！應殺之！」或曰：「不得如
N03n0002_p0094a10║此言……作苦邊際。」眾人忿怒、非難：「彼諸沙門釋子得無畏，彼等得不為任何
N03n0002_p0094a11║事，如何令被告示之盜賊出家耶？」彼等以此事白世尊，〔世尊曰：〕「諸比丘！不
N03n0002_p0094a12║得令被告示之盜賊出家，令出家者墮惡作。」
N03n0002_p0094a13║四四（一）爾時，有一受笞刑者于諸比丘處出家。眾人忿怒、非難：「如何諸沙
N03n0002_p0094a14║門釋子令受笞刑者出家耶？」彼等以此事白世尊，〔世尊曰：〕「諸比丘！不得令受
N03n0002_p0095a01║笞刑者出家，令出家者墮惡作。」
N03n0002_p0095a02║四五（一）爾時，有一受烙刑者于諸比丘處出家。眾人忿怒、非難：「如何諸沙
N03n0002_p0095a03║門釋子令受烙刑者出家耶？」彼等以此事白世尊，〔世尊曰：〕「諸比丘！不得令受
N03n0002_p0095a04║烙刑者出家，令出家者墮惡作。」
N03n0002_p0095a05║四六（一）爾時，有一逃債者于諸比丘處出家。諸債主見曰：「此乃我等債務人！
N03n0002_p0095a06║捕之！」或曰：「不得如此說，摩竭國洗尼瓶沙王下令：『到沙門釋子等處出家者，
N03n0002_p0095a07║得不為任何事，但善說法、行梵行、正作苦邊際。』」眾人忿怒、非難：「彼沙門釋
N03n0002_p0095a08║子等得無畏，彼等得不為任何事，如何令負債人出家耶？」彼等以此事白世尊，〔世
N03n0002_p0095a09║尊曰：〕「諸比丘！不得令負債人出家，令出家者墮惡作。」
N03n0002_p0095a10║四七（一）爾時，有一奴僕逃于諸比丘處出家。諸主人見曰：「此乃我等奴僕！
N03n0002_p0095a11║逮捕之！」或曰：「不得如此言……正作苦邊際。」眾人忿怒、非難：「彼沙門釋
N03n0002_p0095a12║子等得無畏，彼等得不為任何事，如何令奴僕出家耶？」彼等以此事白世尊，〔世尊
N03n0002_p0095a13║曰：〕「諸比丘！不得令奴僕出家，令出家者墮惡作。」
N03n0002_p0095a14║四八（一）爾時，有一禿頭鍛工，與父母爭而往〔僧〕園于諸比丘處出家。時，
N03n0002_p0096a01║彼禿頭鍛工之父母，為尋彼禿頭鍛工，到〔僧〕園問諸比丘曰：「見如此童子否？」
N03n0002_p0096a02║諸比丘不知而言曰：「我等不知。」未見而言曰：「我等未見。」
N03n0002_p0096a03║（二）時，彼禿頭鍛工之父母，尋彼禿頭鍛工，見于諸比丘處出家，忿怒、非難
N03n0002_p0096a04║曰：「此諸沙門釋子無慚、妄語破戒。知而言不知；見而言未見。此童子已于諸比
N03n0002_p0096a05║丘處出家也。」諸比丘聞彼禿頭鍛工之父母忿怒、非難。時，彼諸比丘以此事白世
N03n0002_p0096a06║尊，〔世尊曰：〕「諸比丘！許應于僧伽求剃髮之許可。」
N03n0002_p0096a07║四九（一）爾時，王舍城有一群童子十七人為好友，以優波離童子為其上首。時
N03n0002_p0096a08║優波離父母心生思念：「我等死後，優波離依何方便得以安樂生活而無困苦？」時，
N03n0002_p0096a09║優波離父母心生思念：「若令優波離善學書，我等死後，優波離可得安樂生活而無
N03n0002_p0096a10║困苦。」時，優波離父母心生思念：「若令優波離學書，于指即痛苦。若令優波離
N03n0002_p0096a11║學算數，我等死後，優波離可得安樂生活而無困苦。」
N03n0002_p0096a12║（二）時，優波離父母心生思念：「若令優波離學算數，于胸即痛苦。若令優波
N03n0002_p0096a13║離善學畫，我等死後，優波離可得安樂生活而無困苦。」時，優波離父母心生思念：
N03n0002_p0096a14║「若令優波離善學畫，于眼即痛苦。彼諸沙門釋子戒易、行易、食美食、臥風不入
N03n0002_p0097a01║之臥具。若令優波離于諸沙門釋子處出家，則我等死後，優波離可得安樂生活而無
N03n0002_p0097a02║困苦。」
N03n0002_p0097a03║（三）優波離童子聞父母如此言談。時，優波離童子即至彼諸童子處。至已，言
N03n0002_p0097a04║彼諸童子曰：「來！我等于諸沙門釋子處出家。」「若汝出家者，則我等亦出家。」時，
N03n0002_p0097a05║彼諸童子至各自父母處言曰：「許我離家而出家。」時，彼諸童子之父母及彼諸童
N03n0002_p0097a06║子皆同有善意趣志願，故許焉。彼等到諸比丘處請出家。諸比丘令彼等出家授具足
N03n0002_p0097a07║戒。
N03n0002_p0097a08║（四）彼等于夜未明凌晨早起而喚曰：「與粥！與食！與噉食！」諸比丘曰：「應
N03n0002_p0097a09║待至天明，有粥即飲，有食即食，有噉食即食之；若無粥、食、噉食時，應往乞食
N03n0002_p0097a10║而食焉！」諸比丘雖如此說，彼等唯喚：「與粥！與食！與噉食！」〔而〕濡污臥牀。
N03n0002_p0097a11║（五）世尊于夜未明凌晨時，起而聞童子聲。聞已，告具壽阿難曰：「阿難！何
N03n0002_p0097a12║故彼童子聲？」時，具壽阿難以此事白世尊，〔世尊曰：〕「諸比丘！諸比丘知未滿
N03n0002_p0097a13║二十歲而授與具足戒事，真實否？」「世尊！真實也！」佛世尊呵責曰：「諸比丘！
N03n0002_p0097a14║如何愚人知未滿二十歲而授與具足戒耶？」
N03n0002_p0098a01║（六）「諸比丘！未滿二十歲者，不堪忍耐寒、熱、飢、渴、蚊、虻、風、熱、
N03n0002_p0098a02║蟲、蛇所觸；〔不堪忍耐〕罵詈惡口言語；身不堪忍受苦、猛、粗、利、不悅、不
N03n0002_p0098a03║可意而奪命。諸比丘！二十歲者，堪忍耐寒、熱……。諸比丘！如此令未信者不生
N03n0002_p0098a04║信，已信者非所增益。」呵責、說法，告諸比丘曰：「諸比丘！知未滿二十歲者，
N03n0002_p0098a05║不得授與具足戒；授具足戒者，應依法斷除。」
N03n0002_p0098a06║五〇（一）爾時，有一家族，因蛇風病而死，唯遺父子。彼等于比丘處出家，俱
N03n0002_p0098a07║往乞食。時，彼童子當受其父施熱粥言曰：「父親！亦與我！父親！亦與我！」眾
N03n0002_p0098a08║人忿怒、非難：「彼沙門釋子非梵行者也，此童子乃比丘尼所生也。」諸比丘聞彼
N03n0002_p0098a09║眾人忿怒、非難。時，諸比丘以此事白世尊，〔世尊曰：〕「諸比丘！不得令未滿十
N03n0002_p0098a10║五歲童子出家，令出家者墮惡作。」
N03n0002_p0098a11║五一（一）爾時，有一歸依阿難家族有信心、有淨心。因蛇風病而死，唯遺二童
N03n0002_p0098a12║子。彼等依舊習，見有比丘即趨近前，諸比丘等叱退之。彼等為諸比丘所叱退而仍
N03n0002_p0098a13║叫喚。時，具壽阿難心生思念：「世尊規定不得令未滿十五歲童子出家，而此諸童
N03n0002_p0098a14║子皆不滿十五歲，依何方便得不喪失此諸童子耶？」時，阿難以此事白世尊，〔世尊
N03n0002_p0099a01║曰：〕「阿難！此諸童子能驅烏否？」「世尊！能！」時，世尊依此因緣，于此時機
N03n0002_p0099a02║說法而告諸比丘曰：「諸比丘！許令未滿十五歲童子為驅烏人而出家。」
N03n0002_p0099a03║五二（一）爾時，具壽跋難陀釋子有二沙彌，謂騫荼與磨竭也。彼等更相行淫。
N03n0002_p0099a04║諸比丘忿怒、非難：「如何沙門行如此非行耶？」彼等以此事白世尊，〔世尊曰：〕
N03n0002_p0099a05║「諸比丘！一人不得蓄二沙彌，蓄者墮惡作。」
N03n0002_p0099a06║五三（一）爾時，世尊于王舍城既過雨季，又過夏、冬。眾人忿怒、非難：「有
N03n0002_p0099a07║諸沙門釋子，四方無路而盲闇，彼等不知四方。」諸比丘聞彼眾人忿怒、非難。時，
N03n0002_p0099a08║諸比丘以此事白世尊。
N03n0002_p0099a09║（二）時，世尊告阿難曰：「阿難！持鍵往告各房舍諸比丘言：『世尊將遊行南
N03n0002_p0099a10║山，欲從者來。』」「唯！唯！」具壽阿難應諾世尊，即持鍵往各房舍告諸比丘言：
N03n0002_p0099a11║「世尊將遊行南山，欲從者來。」
N03n0002_p0099a12║（三）諸比丘曰：「阿難！世尊規定于十臘間依止而住，過十臘後，可與〔人〕
N03n0002_p0099a13║依止。若我等當往彼處而取依止，住短時間復還來時，則不能不再取依止。若我等
N03n0002_p0099a14║阿闍梨、和尚往，我等亦往；若我等阿闍梨、和尚不往，我等亦不往。阿難！〔不
N03n0002_p0100a01║然〕我等知為輕率也。」
N03n0002_p0100a02║（四）時，世尊與少數比丘眾俱，遊行南山。時，世尊于隨意間住南山後，復還
N03n0002_p0100a03║王舍城。時，世尊告具壽阿難曰：「如何如來遊行南山，唯與少數比丘眾俱耶？」
N03n0002_p0100a04║時，具壽阿難以此事白世尊。時世尊依此因緣，于此時機說法而告諸比丘曰：「諸
N03n0002_p0100a05║比丘！許聰明賢能之比丘依止五年，暗昧者乃至命終應依止而住。
N03n0002_p0100a06║（五）諸比丘！具足五分之比丘不得無依止而住，〔謂：〕不具足無學戒蘊…〔同
N03n0002_p0100a07║第一　大犍度三六（二）〕…諸比丘！具足如此五分之比丘不得無依止而住。諸比丘！
N03n0002_p0100a08║具足如此五分之比丘，得無依止而住，〔謂：〕無學之…〔同第一　大犍度三六（三）〕
N03n0002_p0100a09║…諸比丘！具足如此五分之比丘，得無依止而住。
N03n0002_p0100a10║（六）諸比丘！又，具足五分之比丘不得無依止而住，〔謂：〕不信…〔同第一
N03n0002_p0100a11║大犍度三六（六）〕…諸比丘！具足如此五分之比丘不得無依止而住。諸比丘！具足
N03n0002_p0100a12║五分比丘得無依止而住，〔謂：〕有信…〔同第一　大犍度三六（七）〕…諸比丘！
N03n0002_p0100a13║具足如此五分之比丘得無依止而住。
N03n0002_p0100a14║（七）諸比丘！又，具足五分之比丘不得無依止而住，〔謂：〕于增上戒學…〔同
N03n0002_p0101a01║第一　大犍度三六（八）〕…諸比丘！具足如此五分之比丘不得無依止而住。諸比丘！
N03n0002_p0101a02║具足五分之比丘得無依止而住，〔謂：〕于增上戒…〔同第一　大犍度三六（九）〕
N03n0002_p0101a03║…諸比丘！具足如此五分之比丘得無依止而住。
N03n0002_p0101a04║（八）諸比丘！又，具足五分之比丘不得無依止而住，〔謂：〕…犯〔同第一　大
N03n0002_p0101a05║犍度三六（一四）〕…諸比丘！具足如此五分之比丘不得無依止而住。諸比丘！具足
N03n0002_p0101a06║五分比丘得無依止而住，〔謂：〕…不犯〔同第一　大犍度三六（一五）〕…諸比丘！
N03n0002_p0101a07║具足如此五分之比丘得無依止而住。
N03n0002_p0101a08║（九）諸比丘！又，具足五分之比丘不得無依止而住，〔謂：〕…犯〔同第一　大
N03n0002_p0101a09║犍度三六（一六）〕…未滿五臘也。諸比丘！具足如此五分之比丘不得無依止而住。
N03n0002_p0101a10║諸比丘！具足五分之比丘得無依止而住，〔謂：〕…不犯〔同第一　大犍度三六（一
N03n0002_p0101a11║七）〕…五臘或過五臘也。諸比丘！具足如此五分之比丘得無依止而住。
N03n0002_p0101a12║（一〇）諸比丘！具足六分之比丘不得無依止而住，〔謂：〕…無學之〔同第一
N03n0002_p0101a13║大犍度三七（一）〕…未滿五臘也。諸比丘！具足如此六分之比丘不得無依止而住。
N03n0002_p0101a14║諸比丘！具足六分之比丘得無依止而住，〔謂：〕…無學之〔同第一　大犍度三七
N03n0002_p0102a01║（二）〕…五臘或過五臘也。諸比丘！具足如此六分之比丘得無依止而住。
N03n0002_p0102a02║（一一）諸比丘！又具足六分之比丘不得無依止而住，〔謂：〕不信…〔同第一
N03n0002_p0102a03║大犍度三七（五）〕…未滿五臘也。諸比丘！具足如此六分之比丘不得無依止而住。
N03n0002_p0102a04║諸比丘！具足六分之比丘得無依止而住，〔謂：〕有信…〔同第一　大犍度三七（六）〕
N03n0002_p0102a05║…五臘或過五臘也。諸比丘！具足如此六分之比丘得無依止而住。
N03n0002_p0102a06║（一二）諸比丘！又具足六分之比丘不得無依止而住，〔謂：〕于增上戒…〔同第
N03n0002_p0102a07║一　大犍度三七（七）〕…未滿五臘也。諸比丘！具足如此六分之比丘不得無依止而
N03n0002_p0102a08║住。諸比丘！具足六分之比丘得無依止而住，〔謂：〕于增上戒…〔同第一　大犍度
N03n0002_p0102a09║三七（八）〕…五臘或過五臘也。諸比丘！具足如此六分之比丘得無依止而住。
N03n0002_p0102a10║（一三）諸比丘！又具足六分之比丘不得無依止而住，〔謂：〕…犯〔同第一　大
N03n0002_p0102a11║犍度三七（一三）〕…未滿五臘也。諸比丘！具足如此六分之比丘不得無依止而住。
N03n0002_p0102a12║諸比丘！具足六分之比丘得無依止而住，〔謂：〕…不犯〔同第一　大犍度三七（一
N03n0002_p0102a13║四）〕…五臘或過五臘也。諸比丘！具足如此六分之比丘得無依止而住。」
N03n0002_p0102a14║———無畏誦品終———
N03n0002_p0103a01║五四（一）時，世尊于隨意間住王舍城後，往迦維羅衛城，順次遊行至迦維羅衛
N03n0002_p0103a02║城。時，世尊住釋迦國迦維羅衛城尼拘律園。時，世尊于早晨時著下裳，持鉢、衣，
N03n0002_p0103a03║至釋氏淨飯王住處。至已，坐于設座。時，羅睺羅之母王妃言羅睺羅王子曰：「羅
N03n0002_p0103a04║睺羅！彼汝父也，往求餘財！」
N03n0002_p0103a05║（二）時，羅睺羅詣世尊住處。詣而立于世尊之前曰：「沙門！歡喜汝之形影。」
N03n0002_p0103a06║時，世尊即從座起而去。時，羅睺羅王子隨往世尊之後言曰：「沙門！與我餘財，
N03n0002_p0103a07║沙門！與我餘財。」時，世尊告舍利弗曰：「舍利弗！汝令羅睺羅出家！」「我如何
N03n0002_p0103a08║令羅睺羅出家耶？」
N03n0002_p0103a09║（三）時，世尊依此因緣，于此時機說法而告諸比丘曰：「諸比丘！許以三歸依
N03n0002_p0103a10║令出家為沙彌。諸比丘！令出家者，應如此為之：先剃除鬚髮，著袈裟衣，偏袒上
N03n0002_p0103a11║衣，禮比丘足，蹲踞，合掌，如此唱曰：『歸依佛，歸依法，歸依僧。二次……三
N03n0002_p0103a12║次歸依佛，歸依法，歸依僧。』諸比丘！許以如此三歸依令出家為沙彌。」
N03n0002_p0103a13║（四）時，具壽舍利弗令羅睺羅出家。時，釋氏淨飯王詣世尊住處。詣已，敬禮
N03n0002_p0103a14║世尊，坐于一面。坐一面已，釋氏淨飯王白世尊曰：「我有一願求世尊。」「瞿曇！
N03n0002_p0104a01║諸如來已超所願。」「〔我願〕相應無過也。」「瞿曇！請言！」
N03n0002_p0104a02║（五）「世尊出家之時，我不少痛苦，難陀之時亦然，及至羅睺羅而極大。想對
N03n0002_p0104a03║子之愛由如割皮，割皮而切膚，切膚而割肉，割肉而斷筋，斷筋而粹骨，粹骨而徹
N03n0002_p0104a04║體。願不令父母不許之子出家。」
N03n0002_p0104a05║（六）時，世尊說法、教示、勸導、獎勵，令釋氏淨飯王慶喜。時，釋氏淨飯王
N03n0002_p0104a06║于世尊說法、教示、勸導、獎勵已，敬禮世尊，右繞而去。時，世尊由此因緣，于
N03n0002_p0104a07║此時機說法而告諸比丘曰：「諸比丘！不得令父母不許之子出家，令出家者墮惡作。」
N03n0002_p0104a08║五五（一）時，世尊于隨意間住迦維羅衛城後，向舍衛城遊行，順次遊行至舍衛
N03n0002_p0104a09║城。時，世尊住舍衛城祇樹林給孤獨園。爾時，有一家族歸依具壽舍利弗，送具壽
N03n0002_p0104a10║舍利弗一童子，請長老令其童子出家。時，具壽舍利弗心生思念：「世尊制定一人
N03n0002_p0104a11║不得蓄二沙彌學處。我已有羅睺羅，我如何令〔此童子〕出家。」彼以此事白世尊，
N03n0002_p0104a12║〔世尊曰：〕「諸比丘！許聰明賢能之比丘一人蓄二沙彌，只要能教授、教誡，許蓄
N03n0002_p0104a13║〔沙彌〕。」
N03n0002_p0104a14║五六（一）時，諸沙彌心生思念：「我等學處有幾何耶？我等應學何耶？」彼等
N03n0002_p0105a01║以此事白世尊，〔世尊曰：〕「諸比丘！沙彌有十學處，許沙彌學此，〔謂：〕不殺生、
N03n0002_p0105a02║不偷盜、不行非梵行、不妄語、不飲酒、不非時食、不觀聽歌舞伎樂、不用鬘香塗
N03n0002_p0105a03║飾、不睡高廣大牀、不受金銀。諸比丘！沙彌有如此十學處，沙彌應學此。」
N03n0002_p0105a04║五七（一）爾時，諸沙彌不尊敬，不恭順，不與諸比丘和合住。諸比丘忿怒、非
N03n0002_p0105a05║難：「如何諸沙彌不尊敬，不恭順，不與比丘等和合住耶？」彼等以此事白世尊，
N03n0002_p0105a06║〔世尊曰：〕「諸比丘！許罰具足五分之沙彌，〔謂：〕圖謀令諸比丘無所得，圖謀
N03n0002_p0105a07║令諸比丘不利，圖謀令諸比丘無住處，誹謗諸比丘，離間比丘與比丘。諸比丘！許
N03n0002_p0105a08║罰具足如此五分之沙彌。」
N03n0002_p0105a09║（二）時，諸比丘心生思念：「應如何行罰耶？」彼等以此事白世尊，〔世尊曰：〕
N03n0002_p0105a10║「諸比丘！許禁止。」時，諸比丘皆禁止沙彌〔入〕僧園。諸沙彌不得入園，或離
N03n0002_p0105a11║去，或還俗，或歸外道。彼等以此事白世尊，〔世尊曰：〕「諸比丘！不得禁止全僧
N03n0002_p0105a12║園，禁止者墮惡作。諸比丘！許禁住處或歸處。」
N03n0002_p0105a13║（三）爾時，諸比丘禁止諸沙彌進食。眾人作粥或僧食，言沙彌曰：「來！請飲
N03n0002_p0105a14║粥。來！請進食。」諸沙彌言：「我等不能，比丘禁止矣。」眾人忿怒、非難：「如
N03n0002_p0106a01║何諸大德禁止諸沙彌飲食耶？」彼等以此事白世尊，〔世尊曰：〕「諸比丘！不得禁
N03n0002_p0106a02║食，禁止者墮惡作。」
N03n0002_p0106a03║———罰事終———
N03n0002_p0106a04║五八（一）爾時，六群比丘未問和尚而禁止沙彌。諸和尚尋〔思〕曰：「何故我
N03n0002_p0106a05║等沙彌不在耶？」諸比丘言曰：「為六群比丘所禁止。」諸和尚忿怒、非難：「如
N03n0002_p0106a06║何六群比丘不問我等而禁止我等沙彌耶？」彼等以此事白世尊，〔世尊曰：〕「諸比
N03n0002_p0106a07║丘！不得不問和尚而為禁止，為者墮惡作。」
N03n0002_p0106a08║五九（一）爾時，六群比丘帶走諸長老比丘之沙彌。諸長老自取楊枝、漱水而疲
N03n0002_p0106a09║倦。彼等以此事白世尊，〔世尊曰：〕「諸比丘！不得帶走他人會眾，帶走者墮惡作。」
N03n0002_p0106a10║六〇（一）爾時，具壽跋難陀之沙彌騫荼污染比丘尼康達迦。諸比丘忿怒、非難：
N03n0002_p0106a11║「如何沙彌行如此非行儀耶？」彼等以此事白世尊，〔世尊曰：〕「諸比丘！許擯滅
N03n0002_p0106a12║具足十分之沙彌，〔謂：〕殺生、偷盜、非梵行、妄語、飲酒、謗佛、謗法、謗僧、
N03n0002_p0106a13║邪見、污染比丘尼也。諸比丘！許擯滅具足如此十分之沙彌。」
N03n0002_p0106a14║六一（一）爾時，有一黃門，于諸比丘處出家。彼至諸年青比丘處言曰：「來！
N03n0002_p0107a01║與我行不淨法。」諸比丘斥退而言：「黃門！滅去。黃門！喪去。何用汝耶！」被
N03n0002_p0107a02║諸比丘所斥退而至諸長大、肥胖沙彌處言曰：「來！與我行不淨法。」沙彌等斥退
N03n0002_p0107a03║而言：「黃門！滅去。黃門！喪去。何用汝耶！」被諸沙彌所斥退而到放象人、放
N03n0002_p0107a04║馬人處，言：「來！與我行不淨法。」放象人、放馬人與之行不淨法。
N03n0002_p0107a05║（二）彼等忿怒、非難：「彼諸沙門釋子乃黃門也。彼等之中非黃門者污染黃門，
N03n0002_p0107a06║如此，彼等皆非梵行者。」諸比丘聞放象人、放馬人之忿怒及非難。時，諸比丘以
N03n0002_p0107a07║此事白世尊，〔世尊曰：〕「諸比丘！黃門未受具足戒者，不得授具足戒；已受具足
N03n0002_p0107a08║戒者，應擯滅之。」
N03n0002_p0107a09║六二（一）爾時，有一舊族姓子，家道衰落而其身柔弱。時，彼家道衰落舊族姓
N03n0002_p0107a10║子心生思念：「我身柔弱，不能得未得之富，使已得之富增大。依何方便得安樂生
N03n0002_p0107a11║活而無困難耶？」時，彼其家斷滅舊族姓子心生思念：「彼諸沙門釋子戒易、行易、
N03n0002_p0107a12║食美食、臥風不入臥具。我當自備鉢、衣，除去鬚髮，著袈裟衣，往〔僧〕園與諸
N03n0002_p0107a13║比丘共住。」
N03n0002_p0107a14║（二）時，彼家道衰落舊族姓子，自備鉢、衣，去鬚髮，著袈裟衣，往〔僧〕園
N03n0002_p0108a01║敬禮諸比丘。諸比丘曰：「汝何臘？」「何臘者何？」「汝之和尚為誰耶？」「和尚者
N03n0002_p0108a02║何？」諸比丘言具壽優波離曰：「優波離！請尋問此出家者。」
N03n0002_p0108a03║（三）時，具壽優波離詢問彼家道衰落舊族姓子，彼告以此事。具壽優波離以此
N03n0002_p0108a04║事告諸比丘。諸比丘以此事白世尊，〔世尊曰：〕「諸比丘！賊住者未受具足戒將不
N03n0002_p0108a05║得授具足戒，已授具足戒者當擯滅之。諸比丘！歸外道者未受具足戒時，不得授具
N03n0002_p0108a06║足戒；已受具足戒者，應擯滅之。」
N03n0002_p0108a07║六三（一）爾時，有一龍悲嘆、羞恥、嫌惡龍生。時，彼龍心生思念：「依何方
N03n0002_p0108a08║便脫離龍生，速得人性耶？」時，彼龍心生思念：「彼諸沙門釋子行法、行平等、
N03n0002_p0108a09║修梵行、說真實、持戒有善法。我若到諸沙門釋子處出家時，應脫離龍生，速得人
N03n0002_p0108a10║性。」
N03n0002_p0108a11║（二）時，彼龍現為孺童形，至諸比丘處請求出家。諸比丘令彼出家授具足戒。
N03n0002_p0108a12║爾時，彼龍與一比丘俱住邊隅精舍。時，比丘于夜未明凌晨起身于露處經行。時，
N03n0002_p0108a13║彼龍于比丘外出安心入睡，現龍身遍滿精舍，局蜷出于窗外。
N03n0002_p0108a14║（三）時，彼比丘欲開門入精舍，見有龍身遍滿精舍，局蜷出于窗外。見而怖畏
N03n0002_p0109a01║舉聲。諸比丘跑來言彼比丘曰：「何以舉聲耶？」「有龍身遍滿精舍，局蜷出于窗外。」
N03n0002_p0109a02║時，彼龍為其聲驚醒而坐于座。諸比丘曰：「汝為何耶？」「我乃龍也！」「如何汝
N03n0002_p0109a03║現如此形耶？」時，彼龍以此事白諸比丘。諸比丘以此事白世尊。
N03n0002_p0109a04║（四）時，世尊依此因緣，于此時機，集會諸比丘而告彼龍曰：「汝諸龍于此法
N03n0002_p0109a05║與律不增長。龍！離去！應持上半月十四日、十五日、八日之齋戒，如此，汝可脫
N03n0002_p0109a06║龍生，速得人性。」時，彼龍〔知〕于此法與律，不增長，苦惱悲嘆、流淚舉聲而
N03n0002_p0109a07║去。
N03n0002_p0109a08║（五）時，世尊告諸比丘曰：「諸比丘！現龍自相有二因緣，〔謂：〕與同類者交
N03n0002_p0109a09║會時及安心入睡時也。諸比丘！現龍自相有如此二因緣。諸比丘！畜生于未受具足
N03n0002_p0109a10║戒時，不得授具足戒；已受具足戒者，應擯滅之。」
N03n0002_p0109a11║六四（一）爾時，有一孺童，奪母之命，彼以其惡業故而悲嘆、羞恥、嫌惡。時，
N03n0002_p0109a12║彼孺童心生思念：「依何方便出離此惡業耶？」時，彼孺童心生思念：「彼諸沙門
N03n0002_p0109a13║釋子行法、行平等、修梵行、說真實、持戒、有善法。我若于諸沙門釋子處出家時，
N03n0002_p0109a14║可出離彼惡業。」
N03n0002_p0110a01║（二）時，彼孺童至諸比丘處請求出家。諸比丘言優波離曰：「優波離！前有龍
N03n0002_p0110a02║現孺童形，于諸比丘處出家。優波離！詢問此孺童。」時，具壽優波離詢問彼孺童，
N03n0002_p0110a03║彼告其事。優波離以此事告諸比丘，諸比丘以此事白世尊，〔世尊曰：〕「諸比丘！
N03n0002_p0110a04║殺母者未受具足戒者，不得授具足戒；已受具足戒者，應擯滅之。」
N03n0002_p0110a05║六五（一）爾時，有一孺童，奪父之命。彼以其惡業故…〔同第一　大犍度六四
N03n0002_p0110a06║（一）～（二）〕…比丘等以此事白世尊，〔世尊曰：〕「諸比丘！殺父者未受具足戒
N03n0002_p0110a07║者，不得授具足戒；已受具足戒者，應擯滅之。」
N03n0002_p0110a08║六六（一）爾時，有甚多比丘，行于娑竭陀至舍衛城道上。路上諸賊出，強奪一
N03n0002_p0110a09║部分比丘，殺戮一部分比丘。王臣由舍衛城來，捕捉一部分盜賊而一部分逃走。諸
N03n0002_p0110a10║逃走者于諸比丘處出家。諸被捕者，以受死罪而拘去。
N03n0002_p0110a11║（二）彼諸出家者，見拘去受死罪諸賊。見而言：「我等善逃，若被捕時，我等
N03n0002_p0110a12║亦將如此被殺。」諸比丘曰：「汝等作何事耶？」彼諸出家者以此事白諸比丘。諸
N03n0002_p0110a13║比丘以此事白世尊，〔世尊曰：〕「諸比丘！彼諸比丘乃阿羅漢也。諸比丘！殺阿羅
N03n0002_p0110a14║漢者未受具足戒時，不得授與具足戒；已受具足戒者，應擯滅之。」
N03n0002_p0111a01║六七（一）爾時，有甚多比丘尼，行于娑竭陀往舍衛城道上。路上諸賊出，強奪
N03n0002_p0111a02║一部分比丘尼，污染一部分比丘尼。王臣由舍衛城…〔同第一　大犍度六六（一）
N03n0002_p0111a03║～（二）〕…諸比丘以此事白世尊，〔世尊曰：〕「諸比丘！污染比丘尼者，未受具足
N03n0002_p0111a04║戒時，不得授具足戒；已受具足戒者，應擯滅之。諸比丘！破和合僧者，未受具足
N03n0002_p0111a05║戒時，不得受具足戒；已受具足戒者，應擯滅之。諸比丘！〔出佛身〕血者，未受
N03n0002_p0111a06║具足戒時，不得授具足戒；已受具足戒者，應擯滅之。」
N03n0002_p0111a07║六八（一）爾時，有一人二根者，于諸比丘處出家。彼自行之亦令他行。彼等以
N03n0002_p0111a08║此事白世尊，〔世尊曰：〕「諸比丘！二根者未受具足戒時，不得授具足戒；已受具
N03n0002_p0111a09║足戒者，應擯滅之。」
N03n0002_p0111a10║六九（一）爾時，比丘等授不請和尚者具足戒。彼等以此事白世尊，〔世尊曰：〕
N03n0002_p0111a11║「諸比丘！不請和尚者，不得授具足戒，授具足戒者墮惡作。」
N03n0002_p0111a12║（二）爾時，諸比丘授以僧伽為和尚者具足戒。彼等以此事白世尊，〔世尊曰：〕
N03n0002_p0111a13║「諸比丘！以僧伽為和尚者，不得授具足戒，授具足戒者墮惡作。」
N03n0002_p0111a14║（三）爾時，諸比丘授以眾人為和尚者具足戒。彼等以此事白世尊，〔世尊曰：〕
N03n0002_p0112a01║「諸比丘！以眾人為和尚者不得授具足戒，授具足戒者墮惡作。」
N03n0002_p0112a02║（四）爾時，諸比丘以黃門為和尚而授具足戒…乃至…以賊住者為和尚……以歸
N03n0002_p0112a03║外道者為和尚……以畜生者為和尚……以殺母者為和尚……以殺父者為和尚……以
N03n0002_p0112a04║殺阿羅漢者為和尚……以污染比丘尼者為和尚……以破和合僧者為和尚……以〔出
N03n0002_p0112a05║佛身〕血者為和尚……授以二根者為和尚者具足戒。彼等以此事白世尊，〔世尊曰：〕
N03n0002_p0112a06║「諸比丘！不得授以黃門為和尚者具足戒，不得授以賊住者為和尚者具足戒……不
N03n0002_p0112a07║得授以二根者為和尚者具足戒，授具足戒者墮惡作。」
N03n0002_p0112a08║七〇（一）爾時，諸比丘授于未具鉢者具足戒，彼等以手受而往乞食。眾人忿怒、
N03n0002_p0112a09║非難：「猶如外道。」彼等以此事白世尊，〔世尊曰：〕「諸比丘！不得授于未具鉢
N03n0002_p0112a10║者具足戒，授具足戒者墮惡作。」
N03n0002_p0112a11║（二）爾時，諸比丘授于未具衣者具足戒，彼等裸形往乞食。眾人忿怒、非難：
N03n0002_p0112a12║「猶如外道。」彼等以此事白世尊，〔世尊曰：〕「諸比丘！不得授于未具衣者具足
N03n0002_p0112a13║戒，授具足戒者墮惡作。」
N03n0002_p0112a14║（三）爾時，諸比丘授于未具鉢、衣者具足戒，彼等裸形、以手受而往乞食。眾
N03n0002_p0113a01║人忿怒、非難：「猶如外道。」彼等以此事白世尊，〔世尊曰：〕「諸比丘！不得授
N03n0002_p0113a02║于未具鉢、衣者具足戒，授具足戒者墮惡作。」
N03n0002_p0113a03║（四）爾時，諸比丘授于借鉢者具足戒，受具足戒已而還鉢，以手受而往乞食。
N03n0002_p0113a04║眾人忿怒、非難：「猶如外道。」彼等以此事白世尊，〔世尊曰：〕「諸比丘！不得
N03n0002_p0113a05║授于借鉢者具足戒，授具足戒者墮惡作。」
N03n0002_p0113a06║（五）爾時，諸比丘授于借衣者具足戒，受具足戒已而還衣，裸形往乞食。眾人
N03n0002_p0113a07║忿怒、非難：「猶如外道。」彼等以此事白世尊，〔世尊曰：〕「諸比丘！不得授于
N03n0002_p0113a08║借衣者具足戒，授具足戒者墮惡作。」
N03n0002_p0113a09║（六）爾時，諸比丘授于借鉢、衣者具足戒，受具足戒已而還鉢、衣。裸形、以
N03n0002_p0113a10║手受而往乞食。眾人忿怒、非難：「猶如外道。」彼等以此事白世尊，〔世尊曰：〕
N03n0002_p0113a11║「諸比丘！不得授于借鉢、衣者具足戒，授具足戒者墮惡作。」
N03n0002_p0113a12║———不得授具足戒二十種人品終———
N03n0002_p0113a13║七一（一）爾時，比丘等令手被割截者出家…乃至…足被割截者……手、足被割
N03n0002_p0113a14║截者……耳被割截者……鼻被割截者……耳、鼻被割截者……指被割截者……大指
N03n0002_p0114a01║被割截者……腱被割截者……手如蛇頭者……佝僂者……侏儒者……癭者……受烙
N03n0002_p0114a02║印刑者……受笞刑者……被標記罪狀者……象皮病者……惡疾者……毀辱眾者……
N03n0002_p0114a03║瞎子……瘤手……跛者……半身不遂者……殘廢者……老弱者……盲者……瘂者
N03n0002_p0114a04║……聾者……盲瘂者……盲聾者……聾瘂者……盲聾瘂者出家。彼等以此事白世
N03n0002_p0114a05║尊，〔世尊曰：〕
N03n0002_p0114a06║（二）「諸比丘！不得令手被割截者出家，不得令足被割截者出家……不得令盲
N03n0002_p0114a07║聾瘂者出家，令出家者墮惡作。」
N03n0002_p0114a08║———不得令出家之三十二種人品終———
N03n0002_p0114a09║———餘財誦品終———
N03n0002_p0114a10║七二（一）爾時，六群比丘與無恥者依止。彼等以此事白世尊，〔世尊曰：〕「諸
N03n0002_p0114a11║比丘！不得與無恥者依止，與者墮惡作。」爾時，諸比丘依止諸無恥者而住，不久，
N03n0002_p0114a12║成為無恥惡比丘。彼等以此事白世尊，〔世尊曰：〕「諸比丘！不得依止諸無恥者而
N03n0002_p0114a13║住，依止而住者墮惡作。」
N03n0002_p0114a14║（二）時，諸比丘心生思念：「世尊規定不得與無恥者依止，不得依止無恥者而
N03n0002_p0115a01║住，我等如何知有恥及無恥耶？」彼等以此事白世尊，〔世尊曰：〕「諸比丘！許待
N03n0002_p0115a02║四、五日以知比丘習性。」
N03n0002_p0115a03║七三（一）爾時，有一比丘在拘薩羅國遊行旅途中。時，彼比丘心生思念：「世
N03n0002_p0115a04║尊規定無依止不得住。我應依止而在旅途中，我應如何為之耶？」彼等以此事白世
N03n0002_p0115a05║尊，〔世尊曰：〕「諸比丘！旅遊途上比丘不得依止時，許無依止而住。」
N03n0002_p0115a06║（二）爾時，有二比丘在拘薩羅國遊行旅途上。彼等至一住處，而于是處有一比
N03n0002_p0115a07║丘生病。時，彼比丘心生思念：「世尊規定無依止不得住。我應覓依止但有病，我
N03n0002_p0115a08║應如何為之耶？」彼等以此事白世尊，〔世尊曰：〕「諸比丘！病比丘不得依止時，
N03n0002_p0115a09║許無依止而住。」
N03n0002_p0115a10║（三）時，彼看病比丘心生思念：「世尊規定無依止不得住。我應作依止，但此
N03n0002_p0115a11║比丘有病。我應如何為之耶？」彼等以此事白世尊，〔世尊曰：〕「諸比丘！看病比
N03n0002_p0115a12║丘不得依止時，許無依止而住。」
N03n0002_p0115a13║（四）爾時，有一比丘住森林，于其坐、臥處得安穩。時，彼比丘心生思念：「世
N03n0002_p0115a14║尊規定無依止不得住，我應尋得依止，但住森林而于此坐、臥處得安穩，我應如何
N03n0002_p0116a01║為之耶？」彼等以此事白世尊，〔世尊曰：〕「諸比丘！于森林安穩住之比丘不得依
N03n0002_p0116a02║止時，許無依止而住；但與依止相應者來，應依止而住。」
N03n0002_p0116a03║七四（一）爾時，有願從具壽摩訶迦葉受具足戒者。時，具壽摩訶迦葉遣使言具
N03n0002_p0116a04║壽阿難曰：「阿難！來為此人誦〔具足戒文〕。」具壽阿難曰：「我不能唱長老名，
N03n0002_p0116a05║長老乃我所尊重者故也。」彼等以此事白世尊，〔世尊曰：〕「諸比丘！許唯稱姓誦
N03n0002_p0116a06║〔具足戒文〕。」
N03n0002_p0116a07║（二）爾時，有二人願從具壽摩訶迦葉受具足戒。彼等爭言：「我先受具足戒！
N03n0002_p0116a08║我先受具足戒！」彼等以此事白世尊，〔世尊曰：〕「諸比丘！許一次誦文而與二人
N03n0002_p0116a09║同〔授具足戒〕。」
N03n0002_p0116a10║（三）爾時，有甚多願從長老受具足戒者。彼等爭言：「我先受具足戒！我先受
N03n0002_p0116a11║具足戒！」諸長老言：「我等一次誦文而悉與〔授具足戒〕。」彼等以此事白世尊，
N03n0002_p0116a12║〔世尊曰：〕「諸比丘！許一次誦文而與二人或三人悉〔授具足戒〕，但應依同一和
N03n0002_p0116a13║尚，不得依其他和尚。」
N03n0002_p0116a14║七五（一）爾時，具壽鳩摩羅迦葉從入胎算至二十歲受具足戒。時，具壽鳩摩羅
N03n0002_p0117a01║迦葉心生思念：「世尊規定未滿二十歲者不得受具足戒，而我從入胎算起滿二十歲。
N03n0002_p0117a02║我算受具足戒或不算受具足戒耶？」彼等以此事白世尊，〔世尊曰：〕「諸比丘！于
N03n0002_p0117a03║母胎生第一心而現第一識，由此有生。諸比丘！許從入胎算至二十歲授具足戒。」
N03n0002_p0117a04║七六（一）爾時，受具足戒者有癩、癰、疹、肺病、癲狂等病。彼等以此事白世
N03n0002_p0117a05║尊，〔世尊曰：〕「諸比丘！許授具足戒者詢問障法。諸比丘！詢問時應如此為。謂：
N03n0002_p0117a06║汝有癩、癰、疹、肺病、癲狂等病否？汝是人否？是男人否？自在否？非負債者否？
N03n0002_p0117a07║非王臣否？父母許否？滿二十歲否？鉢、衣圓滿否？何名耶？和尚之名為何耶？」
N03n0002_p0117a08║（二）爾時，諸比丘對願受具足戒者未與教誡而問障法。願受具足戒者困惑、羞
N03n0002_p0117a09║愧不能答。彼等以此事白世尊，〔世尊曰：〕「諸比丘！許先教誡而後問障法。」
N03n0002_p0117a10║（三）于其僧伽中行教誡。願受具足戒者困惑、羞愧不能答。彼等以此事白世尊，
N03n0002_p0117a11║〔世尊曰：〕「諸比丘！許于一邊教誡之後問障法。諸比丘！教誡者應如此為之：應
N03n0002_p0117a12║先令選擇和尚，選和尚後，應示鉢、衣，曰：『此是汝鉢，此是僧伽梨，此是鬱多
N03n0002_p0117a13║羅僧，此是安陀會，往立彼處。』」
N03n0002_p0117a14║（四）有愚癡、暗昧者與教誡，願受具足戒者，受教誡時困惑、羞愧而不能答。
N03n0002_p0118a01║彼等以此事白世尊，〔世尊曰：〕「諸比丘！愚癡、暗昧者不得與教誡，與教誡者墮
N03n0002_p0118a02║惡作。諸比丘！許聰明賢能之比丘與教誡。」
N03n0002_p0118a03║（五）有未當選者與教誡。彼等以此事白世尊，〔世尊曰：〕「諸比丘！未當選者
N03n0002_p0118a04║不得與教誡，與教誡者墮惡作。諸比丘！許當選者與教誡。諸比丘！選時應如此為
N03n0002_p0118a05║之：或選自己，或選他人。如何選自己耶？聰明賢能比丘應告僧伽言：『諸大德！
N03n0002_p0118a06║請聽我言！某甲願從具壽某甲受具足戒。若僧伽機熟者，當與我教誡某甲。』如此，
N03n0002_p0118a07║選己也。
N03n0002_p0118a08║（六）如何選他耶？聰明賢能比丘應告僧伽曰：『諸大德！請聽我言！某甲願從
N03n0002_p0118a09║具壽某甲受具足戒。若僧伽機熟者，當令某甲與教誡某甲。』如此，選他也。
N03n0002_p0118a10║（七）當選比丘應至願受具足戒者處言彼曰：『某甲請聽！今汝〔語〕真時，〔語〕
N03n0002_p0118a11║實時。于僧伽詢問時，有應言有，無應言無，勿困惑、勿羞愧。當如此問汝：汝有
N03n0002_p0118a12║病否？……和尚之名為何耶？』
N03n0002_p0118a13║（八）〔教誡者及受者〕相偕而來，不得相偕而來。教誡者應先來告僧伽言：『諸
N03n0002_p0118a14║大德！請聽我言！某甲願從具壽某甲受具足戒，我與彼教誡已。若僧伽機熟者，令
N03n0002_p0119a01║某甲來。』應言：『請來！』即偏袒上衣，禮諸比丘足，蹲踞，合掌，請受具足戒：
N03n0002_p0119a02║『我請僧伽授具足戒，僧伽哀愍濟度我。二次……三次……我請僧伽授具足戒，僧
N03n0002_p0119a03║伽哀愍濟度我。』
N03n0002_p0119a04║（九）聰明賢能比丘應告僧伽言：『諸大德！請聽我言！此處某甲願從具壽某甲
N03n0002_p0119a05║受具足戒。若僧伽機熟者，我問某甲障法。某甲！請聽！今乃汝〔語〕真時，〔語〕
N03n0002_p0119a06║實時也。我問汝事，有應言有，無應言無。汝有病否？……和尚之名為何耶？』
N03n0002_p0119a07║（一〇）聰明賢能比丘應告僧伽言：『諸大德！請聽我言！此處某甲願從具壽受
N03n0002_p0119a08║具足戒。無有障法，鉢、衣完備。某甲請僧伽以某甲為和尚授具足戒。若僧伽機熟
N03n0002_p0119a09║者，僧伽應以某甲為和尚授某甲具足戒。此乃表白。
N03n0002_p0119a10║（一一）諸大德！請聽我言！此處某甲願從具壽某甲受具足戒。無有障法，鉢、
N03n0002_p0119a11║衣完備。某甲請僧伽以某甲為和尚授具足戒。僧伽應以某甲為和尚授某甲具足戒。
N03n0002_p0119a12║以某甲為和尚授某甲具足戒，具壽聽者默然，不聽者請言。
N03n0002_p0119a13║（一二）我二次說此事……我三次說此事……不聽者請說。僧伽以某甲為和尚授
N03n0002_p0119a14║某甲具足戒已。具壽聽故默然，我如是了知。』」
N03n0002_p0120a01║———具足戒羯磨終———
N03n0002_p0120a02║七七（一）「其次，應量〔日〕影、告時季、告日分、告法式。應告四依，〔謂：〕
N03n0002_p0120a03║出家依乞食，于此乃至命終應勤行。餘得者：僧次食、別請食、請食、行籌食、十
N03n0002_p0120a04║五日食、布薩食、月初日食也。出家依糞掃衣，于此乃至命終應勤行。餘得者：亞
N03n0002_p0120a05║麻衣、綿衣、野蠶衣、褐衣、麻衣、紵衣也。出家依樹下坐，于此乃至命終應勤行。
N03n0002_p0120a06║餘得者：精舍、平覆屋、殿樓、樓房、地窟也。出家依陳棄藥，于此乃至命終應勤
N03n0002_p0120a07║行。餘得者：熟酥、生酥、油、蜜、糖也。」
N03n0002_p0120a08║———四依品終———
N03n0002_p0120a09║七八（一）爾時，諸比丘授一比丘具足戒，唯留其一人而去。彼以後獨往而于途
N03n0002_p0120a10║中遇其舊妻。彼女言曰：「汝今出家耶？」「然！我出家矣。」「出家者難得淫法，
N03n0002_p0120a11║來！行淫法。」彼與彼女乃行淫法，甚久始來。比丘等言曰：「汝為何遲來耶？」
N03n0002_p0120a12║（二）時，彼比丘以此事告諸比丘。諸比丘以此事白世尊，〔世尊曰：〕「諸比丘！
N03n0002_p0120a13║授具足戒者，許與同伴而告四非事。受具足戒之比丘，即對畜生亦不得行淫法。比
N03n0002_p0120a14║丘以行淫法者，非沙門，非釋子也。猶如有人一經斬首，其身命即絕。如此比丘若
N03n0002_p0121a01║行淫法，其沙門釋子〔戒命〕亦絕。此即至命終不得為也。
N03n0002_p0121a02║（三）受具足戒比丘，不與取即偷盜，乃至盜一草葉亦不得為之。為五錢、或五
N03n0002_p0121a03║錢物、或過五錢物不與取偷盜者，乃非沙門、非釋子。猶如枯葉離枝不〔復〕綠色，
N03n0002_p0121a04║如此比丘行五錢、或五錢物、或過五錢物不與取偷盜者，亦非沙門釋子矣。此至命
N03n0002_p0121a05║終不得為也。
N03n0002_p0121a06║（四）受具足戒比丘，不得知而奪去有情乃至螻蟻性命。比丘知而奪命乃至墮胎
N03n0002_p0121a07║者，即非沙門、非釋子。猶如巨石破為二分，不得復合，如此比丘知而奪人身命，
N03n0002_p0121a08║非沙門、非釋子。此至命終不得為也。
N03n0002_p0121a09║（五）受具足戒比丘，不得稱上人法乃至言：『我于空屋受快樂。』比丘有惡欲，
N03n0002_p0121a10║為惡所迫，稱非真非實之上人法、禪、解脫、三昧、正受、道、果者，乃非沙門、
N03n0002_p0121a11║非釋子。猶如多羅樹截去其心者，不能復生，如此比丘有惡欲，為惡所迫，稱非真、
N03n0002_p0121a12║非實上人法者，亦非沙門、非釋子。此至命終不得為也。」
N03n0002_p0121a13║———四非事品終———
N03n0002_p0121a14║七九（一）爾時，有一比丘，不〔自〕見罪被舉而還俗，彼再還來向諸比丘請求
N03n0002_p0122a01║受具足戒。彼等以此事白世尊，〔世尊曰：〕「諸比丘！此處有比丘，不〔自〕見罪
N03n0002_p0122a02║被舉而還俗，再還來向諸比丘請求受具足戒。應言彼曰：『汝見彼罪耶？』若言見
N03n0002_p0122a03║者可令出家；若言不見，不得令出家。
N03n0002_p0122a04║（二）令出家後，應言：『汝見彼罪耶？』若言見者可授具足戒；若言不見，不
N03n0002_p0122a05║得授具足戒。授具足戒後，應言：『汝見彼罪耶？』若言見者可與解羯磨；若言不
N03n0002_p0122a06║見，不得與解羯磨。與解羯磨後，應言：『汝見彼罪耶？』若言見者善；若言不見
N03n0002_p0122a07║者，若得僧和合可再舉之；若不得僧和合者，與〔之〕共住共食亦不成罪。
N03n0002_p0122a08║（三）諸比丘！此處有比丘有罪不懺悔而還俗，再還來向諸比丘請求受具足戒。
N03n0002_p0122a09║應言彼曰：『汝懺悔彼罪耶？』若言懺悔者可令之出家；若言不懺悔者不得令出
N03n0002_p0122a10║家。令出家後，應言：『汝懺悔彼罪耶？』若言懺悔者可授具足戒；若言不懺悔者
N03n0002_p0122a11║不得授具足戒。授具足戒後，應言：『汝懺悔彼罪耶？』若言懺悔者可與解羯磨；
N03n0002_p0122a12║若言不懺悔者不得與解羯磨。與解羯磨後，應言：『汝懺悔彼罪？』若言懺悔者善；
N03n0002_p0122a13║若言不懺悔者，得僧和合時可再舉之；若不得僧和合者，與之共住共食亦不成罪。
N03n0002_p0122a14║（四）諸比丘！此處有比丘不捨惡見，被舉而還俗，再來向諸比丘請求受具足戒。
N03n0002_p0123a01║應言彼曰：『汝捨彼惡見耶？』若言捨者可令出家；若言不捨者不得令出家。令出
N03n0002_p0123a02║家後，應言：『汝捨彼惡見耶？』若言捨者可授具足戒；若言不捨者不得授具足戒。
N03n0002_p0123a03║授具足戒後，應言：『汝捨彼惡見耶？』若言捨者可與解羯磨；若言不捨者不得與
N03n0002_p0123a04║解羯磨。與解羯磨後，應言：『汝捨彼惡見耶？』若言捨者善；若言不捨者，得僧
N03n0002_p0123a05║和合可再舉之；不得僧和合者，與之共住共食亦不成罪。」
N03n0002_p0123a06║———〔誦品一〇終〕———
N03n0002_p0123a07║律乃于大義齎樂善美者
N03n0002_p0123a08║折伏惡欲人攝受有恥者
N03n0002_p0123a09║持教者而為悉知勝者境
N03n0002_p0123a10║無疑善施設不異境安穩
N03n0002_p0123a11║于犍度附隨篇並毘尼母
N03n0002_p0123a12║如義而行善能者如理覺
N03n0002_p0123a13║若人不知牛不能保牛群
N03n0002_p0123a14║不知戒律者安護律儀行
N03n0002_p0124a01║經．論縱亡失律存教常存
N03n0002_p0124a02║是故乃為總攝隨智進
N03n0002_p0124a03║次第攝頌我說請傾聽
N03n0002_p0124a04║事．因．理趣．廣說等皆是
N03n0002_p0124a05║雖難遍盡但可依理知
N03n0002_p0124a06║于菩提樹下阿闍波羅樹
N03n0002_p0124a07║羅闍耶他那索訶主梵天
N03n0002_p0124a08║阿羅邏迦羅鬱陀迦羅摩
N03n0002_p0124a09║比丘．優波迦憍陳如．婆頗
N03n0002_p0124a10║跋提．摩訶男乃至阿說示
N03n0002_p0124a11║耶舍及四人五十人．諸方
N03n0002_p0124a12║由一切羅網事．魔．三十人
N03n0002_p0124a13║與優樓頻螺及螺髻梵志
N03n0002_p0124a14║火堂．與大王帝釋及梵天
N03n0002_p0125a01║祠祭之和合糞掃衣．池．石
N03n0002_p0125a02║及迦休樹．石闍浮．菴婆樹
N03n0002_p0125a03║阿摩勒．取波利質多羅華
N03n0002_p0125a04║迦葉應折薪迦葉應燃火
N03n0002_p0125a05║迦葉應滅火沈之．火爐．雲
N03n0002_p0125a06║伽耶．杖林園以及摩竭國
N03n0002_p0125a07║以優波提舍乃至拘律陀
N03n0002_p0125a08║為有名．出家下裳不齊整
N03n0002_p0125a09║乃至以出鉢瘦醜婆羅門
N03n0002_p0125a10║而以行非行滿腹．及孺童
N03n0002_p0125a11║二人或三人眾授具足戒
N03n0002_p0125a12║法臘．而愚癡授與具足戒
N03n0002_p0125a13║和尚之離去法臘十．依止
N03n0002_p0125a14║不奉事．驅出愚癡．失依止
N03n0002_p0126a01║五分之比丘六分之比丘
N03n0002_p0126a02║其他舊外道裸形．不斷髮
N03n0002_p0126a03║髻梵志．釋子摩竭國五病
N03n0002_p0126a04║臣．盜賊鴦崛摩竭王下令
N03n0002_p0126a05║獄．標記．笞刑烙印刑．負債
N03n0002_p0126a06║奴僕及禿頭優波離．蛇病
N03n0002_p0126a07║一家有信心騫荼．無路去
N03n0002_p0126a08║迦維羅衛城童子及受處
N03n0002_p0126a09║不和合而住如何行罰耶
N03n0002_p0126a10║所有之僧園食不問和尚
N03n0002_p0126a11║帶走．及騫荼黃門賊住者
N03n0002_p0126a12║及歸外道者蛇．殺母．父者
N03n0002_p0126a13║以殺阿羅漢污染比丘尼
N03n0002_p0126a14║以破和合僧出佛身血者
N03n0002_p0127a01║乃至二根者不請和尚者
N03n0002_p0127a02║僧伽為和尚以眾為和尚
N03n0002_p0127a03║黃門為和尚及不具鉢者
N03n0002_p0127a04║借者有三人手被割截者
N03n0002_p0127a05║足被割截者手．足割截者
N03n0002_p0127a06║耳被割截者鼻被割截者
N03n0002_p0127a07║耳．鼻割截者指被割截者
N03n0002_p0127a08║大指割截者腱被割截者
N03n0002_p0127a09║手如蛇頭者佝僂人．侏儒
N03n0002_p0127a10║癭者．笞刑者受烙印刑者
N03n0002_p0127a11║標記罪狀者及象皮病者
N03n0002_p0127a12║惡疾．瞎子者毀辱大眾者
N03n0002_p0127a13║瘤手．及跛者半身不遂者
N03n0002_p0127a14║斷威儀路者老．弱．盲．瘂者
N03n0002_p0128a01║盲瘂．盲．聾者盲聾．瘂．聾者
N03n0002_p0128a02║及盲．瘂．聾者為無恥依止
N03n0002_p0128a03║不為無恥者依止．旅途中
N03n0002_p0128a04║請者及希望來者爭先後
N03n0002_p0128a05║依一人和尚鳩摩羅迦葉
N03n0002_p0128a06║受具戒者病不受教誡而
N03n0002_p0128a07║使困惑．教誡僧伽中教誡
N03n0002_p0128a08║愚癡之教誡非當選教誡
N03n0002_p0128a09║教誡．受者來謂請濟度我
N03n0002_p0128a10║之具足戒．依留一人．三人
N03n0002_p0128a11║此犍度有一百七十二事
N03n0002_p0128a12║———第一大犍度攝頌終———
N03n0002_p0128a13║
N03n0002_p0128a14║
N03n0002_p0129a01║
N03n0002_p0129a02║
N03n0002_p0129a03║
N03n0002_p0129a04║
N03n0002_p0129a05║
N03n0002_p0129a06║
N03n0002_p0129a07║
N03n0002_p0129a08║
N03n0002_p0129a09║
N03n0002_p0129a10║
N03n0002_p0129a11║
N03n0002_p0129a12║
N03n0002_p0129a13║
N03n0002_p0129a14║
N03n0002_p0129a15║
N03n0002_p0129a16║
N03n0002_p0129a17║
N03n0002_p0129a18║
N03n0002_p0130a01║
N03n0002_p0130a02║
N03n0002_p0130a03║
N03n0002_p0130a04║
N03n0002_p0130a05║
N03n0002_p0130a06║
N03n0002_p0130a07║
N03n0002_p0130a08║
N03n0002_p0130a09║
N03n0002_p0130a10║
N03n0002_p0130a11║
N03n0002_p0130a12║
N03n0002_p0130a13║
N03n0002_p0130a14║
N03n0002_p0130a15║
N03n0002_p0130a16║
N03n0002_p0130a17║
N03n0002_p0130a18║
N03n0002_p0131a01║
N03n0002_p0131a02║
N03n0002_p0131a03║
N03n0002_p0131a04║
N03n0002_p0131a05║
N03n0002_p0131a06║
N03n0002_p0131a07║
N03n0002_p0131a08║
N03n0002_p0131a09║
N03n0002_p0131a10║
N03n0002_p0131a11║
N03n0002_p0131a12║
N03n0002_p0131a13║
N03n0002_p0131a14║
N03n0002_p0131a15║
N03n0002_p0131a16║
N03n0002_p0131a17║
N03n0002_p0131a18║
N03n0002_p0132a01║
N03n0002_p0132a02║
N03n0002_p0132a03║
N03n0002_p0132a04║
N03n0002_p0132a05║
N03n0002_p0132a06║
N03n0002_p0132a07║
N03n0002_p0132a08║
N03n0002_p0132a09║
N03n0002_p0132a10║
N03n0002_p0132a11║
N03n0002_p0132a12║
N03n0002_p0132a13║
N03n0002_p0132a14║
N03n0002_p0132a15║
N03n0002_p0132a16║
N03n0002_p0132a17║
N03n0002_p0132a18║
N03n0002_p0133a01║
N03n0002_p0133a02║
N03n0002_p0133a03║
N03n0002_p0133a04║
N03n0002_p0133a05║
N03n0002_p0133a06║
N03n0002_p0133a07║
N03n0002_p0133a08║
N03n0002_p0133a09║
N03n0002_p0133a10║
N03n0002_p0133a11║
N03n0002_p0133a12║
N03n0002_p0133a13║
N03n0002_p0133a14║
N03n0002_p0133a15║
N03n0002_p0133a16║
N03n0002_p0133a17║
N03n0002_p0133a18║
N03n0002_p0134a01║
N03n0002_p0134a02║
N03n0002_p0134a03║
N03n0002_p0134a04║
N03n0002_p0134a05║
N03n0002_p0134a06║
N03n0002_p0134a07║
N03n0002_p0134a08║
N03n0002_p0134a09║
N03n0002_p0134a10║
N03n0002_p0134a11║
N03n0002_p0134a12║
N03n0002_p0134a13║
N03n0002_p0134a14║