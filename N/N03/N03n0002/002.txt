N03n0002_p0135a01║
N03n0002_p0135a02║第二　布薩犍度
N03n0002_p0135a03║一（一）爾時，佛世尊在王舍城耆闍崛山。其時諸外道梵志于上半月之十四日、
N03n0002_p0135a04║十五日、八日集會說法，眾人為聽法至彼等處。眾人于諸外道梵志得愛念、得信心，
N03n0002_p0135a05║諸外道梵志即得宗徒。
N03n0002_p0135a06║（二）時，摩竭國洗尼瓶沙王靜居宴默，心生思念：「今諸外道梵志于上半月之
N03n0002_p0135a07║十四日、十五日、八日集會說法，眾人為聽法而至彼等處。眾人于外道梵志得愛念、
N03n0002_p0135a08║得信心，諸外道梵志即得宗徒。當令諸尊者于上半月十四日、十五日、八日集會。」
N03n0002_p0135a09║（三）時，摩竭國洗尼瓶沙王詣世尊住處。詣而敬禮世尊已，坐于一面。于一面
N03n0002_p0135a10║坐已，摩竭國洗尼瓶沙王白世尊言：「我于此處靜居宴默而心生思念：『今諸外道
N03n0002_p0135a11║梵志……』尊者等亦于上半月之十四日、十五日、八日集會，可乎？」
N03n0002_p0135a12║（四）時，世尊說法、教示、勸導、獎勵令之慶喜。時，摩竭國洗尼瓶沙王聞世
N03n0002_p0135a13║尊說法、教示、勸導、獎勵而慶喜，即從座起，敬禮世尊，右繞而去。時，世尊依
N03n0002_p0135a14║此因緣，于此時機說法，告諸比丘曰：「諸比丘！許于上半月之十四日、十五日、
N03n0002_p0136a01║八日集會。」
N03n0002_p0136a02║二（一）爾時，世尊已許上半月之十四日、十五日、八日集會。諸比丘集會，默
N03n0002_p0136a03║然而坐。眾人等前來彼等處聽法。眾人忿怒、非難：「如何諸沙門釋子于上半月之
N03n0002_p0136a04║十四日、十五日、八日集會，默然而坐，猶如瘂豬耶？集會者應不說法耶？」諸比
N03n0002_p0136a05║丘聞眾人忿怒、非難，彼諸比丘乃以此事白世尊。爾時，世尊依此因緣，于此時機
N03n0002_p0136a06║說法，告諸比丘曰：「諸比丘！許于上半月之十四日、十五日、八日集會說法。」
N03n0002_p0136a07║三（一）時，世尊靜居宴默，心生思念：「我為諸比丘制定學處，我當許誦此為
N03n0002_p0136a08║波羅提木叉，以此為布薩羯磨。」
N03n0002_p0136a09║（二）時，世尊凌晨之時，從宴默起依此因緣，于此時機說法，告諸比丘曰：「諸
N03n0002_p0136a10║比丘！今我靜居宴默，心生思念：『我為諸比丘制定學處，我當許誦此為波羅提木
N03n0002_p0136a11║叉，以此為布薩羯磨。』諸比丘！許誦波羅提木叉。
N03n0002_p0136a12║（三）諸比丘！誦時應如此行之：聰明賢能比丘應告僧伽言：『諸大德！請聽我
N03n0002_p0136a13║言！今日十五日布薩也。若僧伽機熟者，僧伽當行布薩，誦波羅提木叉。何為僧伽
N03n0002_p0136a14║最初行事耶？具壽等應告己清淨矣，我應誦波羅提木叉，我等全體一一于此處作意
N03n0002_p0137a01║諦聽之。有罪者應發露，無罪者靜默。諸具壽靜默故，我知清淨。正如每一問即有
N03n0002_p0137a02║一答，于似此會眾中亦如是唱言三次。唱言三次已，比丘憶念有罪而不發露者，即
N03n0002_p0137a03║故妄語也。故犯妄語者，諸具壽！是世尊所言障法。故已犯罪比丘，憶念而欲清淨
N03n0002_p0137a04║者，應發露之。若發露已，即得安穩。』」
N03n0002_p0137a05║（四）「波羅提木叉」者，是諸善法元，是面，是首，故名「波羅提木叉」。「具
N03n0002_p0137a06║壽」者，是愛語，是敬語，是尊重，崇奉增上語，是謂「具壽」。「誦」者，開釋、
N03n0002_p0137a07║教誨、施設、建立、表白、分別、顯示是也。「此」者，謂波羅提木叉。「我等全體
N03n0002_p0137a08║一一于此處」者，謂所有會眾——長老、新參、中位，是謂「我等全體一一于此處」。
N03n0002_p0137a09║「諦聽」者，乃是作意思惟、全心、存念。「作意」者，謂傾聽而一境心、心無散亂、
N03n0002_p0137a10║心不紛擾也。
N03n0002_p0137a11║（五）「有罪者」者，于長老、新參、中位，犯五種罪之某一罪，或于七罪中，
N03n0002_p0137a12║犯某罪。「發露」者，于僧伽，或于眾人、或于一人前，告白，說明，開闡，顯示。
N03n0002_p0137a13║「無罪者」者，未犯或犯而已出離也。「靜默」者，謂應意可而不得言說也。「我知
N03n0002_p0137a14║清淨」者，我知、持之也。
N03n0002_p0138a01║（六）「正如每一問即有一答」者，乃如有一〔人〕，蒙問〔一事〕而作答言，此
N03n0002_p0138a02║亦如是，使會眾知：彼問我矣。「似此會眾」者，謂比丘會眾也。「唱言三次」者，
N03n0002_p0138a03║唱言一次、唱言二次、唱言三次也。「憶念」者，謂亦知亦想也。「有罪」者，疑犯
N03n0002_p0138a04║或犯而未出離也。「不發露」者，謂于僧伽，或于眾人、或于一人前，不告白，不說
N03n0002_p0138a05║明，不開闡，不顯示。
N03n0002_p0138a06║（七）「故犯妄語者」，何為故犯妄語？是犯惡作也。「世尊所言障法」者，所障
N03n0002_p0138a07║者何？初靜慮證得之障，第二靜慮證得之障，第三靜慮證得之障，第四靜慮證得之
N03n0002_p0138a08║障。靜慮、解脫、三昧、三鉢底、出、出離、遠離、善法證得之障。「故」者，謂以
N03n0002_p0138a09║是故也。「憶念」者，謂亦知亦想念也。「欲清淨者」，謂欲出離、欲清淨者也。
N03n0002_p0138a10║（八）「有罪」者，疑犯或犯而未出離也。「發露」者，謂于僧伽，或于眾人、或
N03n0002_p0138a11║于一人前以發露之。「若發露已，即得安穩」者，且于何時有安穩耶？初靜慮證得之
N03n0002_p0138a12║安穩，第二靜慮證得之安穩，第三靜慮證得之安穩，第四靜慮證得之安穩。證得靜
N03n0002_p0138a13║慮、解脫、三昧、三鉢底、出、出離、遠離、善法，即得安穩也。
N03n0002_p0138a14║四（一）爾時，諸比丘以世尊許誦波羅提木叉，乃日日誦彼波羅提木叉。彼等以
N03n0002_p0139a01║此事白世尊，〔世尊曰：〕「諸比丘！不得日日誦波羅提木叉，誦者墮惡作。諸比丘！
N03n0002_p0139a02║准于布薩日誦波羅提木叉。」
N03n0002_p0139a03║（二）爾時，諸比丘以世尊許于布薩日誦波羅提木叉，諸比丘于半月即于半月之
N03n0002_p0139a04║十四日、十五日、八日，誦波羅提木叉三次。彼等以此事白世尊，〔世尊曰：〕「諸
N03n0002_p0139a05║比丘！不得于半月中誦波羅提木叉三次，誦者墮惡作。諸比丘！許半月一次，于十
N03n0002_p0139a06║四日或十五日誦波羅提木叉。」
N03n0002_p0139a07║五（一）爾時，六群比丘于各自會眾前隨從會眾，誦波羅提木叉。彼等以此事白
N03n0002_p0139a08║世尊，〔世尊曰：〕「諸比丘！不得于各自會眾前隨從會眾誦波羅提木叉，誦者墮惡
N03n0002_p0139a09║作。諸比丘！許和合布薩羯磨。」
N03n0002_p0139a10║（二）時，諸比丘思念：「世尊許和合布薩羯磨，如何始為和合耶？一住處耶？
N03n0002_p0139a11║或一切地耶？」彼等以此事白世尊，〔世尊曰：〕「諸比丘！許以一住處為和合。」
N03n0002_p0139a12║（三）爾時，具壽摩訶劫賓那住王舍城近處曼直鹿園。時，具壽摩訶劫賓那靜居
N03n0002_p0139a13║宴默，心生思念：「我往不往布薩？往不往僧伽之羯磨？然我以第一清淨為清淨。」
N03n0002_p0139a14║（四）時，世尊心知具壽摩訶劫賓那心所思念，如力士伸其屈腕，屈其伸腕，彼
N03n0002_p0140a01║亦如是從耆闍崛山隱沒，出現于曼直鹿園具壽摩訶劫賓那之前。世尊坐于所設座席，
N03n0002_p0140a02║具壽摩訶劫賓那敬禮世尊而坐一面。
N03n0002_p0140a03║（五）于一面坐已，世尊告具壽摩訶劫賓那曰：「劫賓那！汝于靜居宴默時，心
N03n0002_p0140a04║生：『我往不往布薩？往不往僧伽之羯磨？然我以第一清淨為清淨』之思念否？」
N03n0002_p0140a05║「然！」「若汝等婆羅門不恭敬、尊重、尊奉、供養布薩者，誰當恭敬、尊重、尊奉、
N03n0002_p0140a06║供養布薩耶？婆羅門！往布薩，不得勿往。」「唯！唯！世尊！」具壽摩訶劫賓那應
N03n0002_p0140a07║諾。
N03n0002_p0140a08║（六）時，世尊說法、教示、勸導、獎勵具壽摩訶劫賓那，使之慶喜已，如力士
N03n0002_p0140a09║屈其伸腕、伸其屈腕，彼亦如是隱沒于曼直鹿園具壽摩訶劫賓那前，出現于耆闍崛
N03n0002_p0140a10║山。
N03n0002_p0140a11║六（一）時，諸比丘心生思念：「世尊已制定一住處為和合，如何為一住處耶？」
N03n0002_p0140a12║彼等以此事白世尊，世尊曰：「諸比丘！許協定境界。諸比丘！應如此協定：應先
N03n0002_p0140a13║唱相，〔謂：〕山相、石相、林相、樹相、道相、蟻垤相、河相、水相也。唱相之後，
N03n0002_p0140a14║聰明賢能比丘應告僧伽言：『諸大德！請聽我言！已唱四方相，若僧伽機熟者，僧
N03n0002_p0141a01║伽依此等協定為同一住處，同一布薩境界。此表白也。
N03n0002_p0141a02║（二）諸大德！請聽我言！已唱四方相，僧伽依此等相，定為同一住處，同一布
N03n0002_p0141a03║薩境界。依此等相，定為同一住處，同一布薩境界。具壽聽者默然，不聽者請言。
N03n0002_p0141a04║僧伽依此等相，定為同一住處，同一布薩境界。具壽聽故默然，我如此了知。』」
N03n0002_p0141a05║七（一）爾時，六群比丘以世尊許定境界而協定過大之境界，有四由旬、五由旬、
N03n0002_p0141a06║六由旬。諸比丘往布薩，有正誦波羅提木叉時到達者，有誦已之時到達者，有宿于
N03n0002_p0141a07║途中者。彼等以此事白世尊，〔世尊曰：〕「諸比丘！不得協定四由旬、五由旬、六
N03n0002_p0141a08║由旬之過大境界，〔如此〕協定者墮惡作。諸比丘！許定三由旬為最大境界。」
N03n0002_p0141a09║（二）爾時，六群比丘協定跨河為境界。諸比丘往布薩，有被水沖去者，有鉢被
N03n0002_p0141a10║水沖去者，有衣被水沖去者。彼等以此事白世尊，〔世尊曰：〕「諸比丘！不得協定
N03n0002_p0141a11║跨河為境界，〔如此〕協定者墮惡作。于常有船或有橋處，許協定跨河為境界。」
N03n0002_p0141a12║八（一）爾時，諸比丘不作標示，但于各個之房舍誦波羅提木叉。客比丘等不知
N03n0002_p0141a13║或心念：「今日何處行布薩耶？」彼等以此事白世尊，〔世尊曰：〕「諸比丘！不標
N03n0002_p0141a14║示時，不得于各個之房舍誦波羅提木叉，誦者墮惡作。諸比丘！許以僧伽所欲精舍、
N03n0002_p0142a01║或平覆屋、或殿樓、或樓房、或地窟，協定為布薩堂，以行布薩。諸比丘！應協定
N03n0002_p0142a02║如次：
N03n0002_p0142a03║（二）聰明賢能比丘應告僧伽言：『諸大德！請聽我言！若僧伽機熟者，僧伽應
N03n0002_p0142a04║以某甲之精舍協定為布薩堂。此乃表白。諸大德！請聽我言！僧伽以某甲之精舍協
N03n0002_p0142a05║定為布薩堂。以某甲之精舍為布薩堂之協定，具壽聽者默然，不聽者請言。僧伽已
N03n0002_p0142a06║協定以某甲精舍為布薩堂。具壽聽故默然，我如是了知。』」
N03n0002_p0142a07║（三）爾時，于一住處協定二布薩堂。諸比丘于兩處集會，心念：「此處將布薩。」
N03n0002_p0142a08║「此處將布薩。」彼等以此事白世尊，〔世尊曰：〕「諸比丘！不得于一住處協定二
N03n0002_p0142a09║布薩堂，協定者墮惡作。諸比丘！許廢除一處，但于他一處行布薩。
N03n0002_p0142a10║（四）諸比丘！廢除應如是行：聰明賢能比丘應告僧伽言：『若僧伽機熟者，僧
N03n0002_p0142a11║伽廢除某甲之布薩堂。此為表白。諸大德！請聽我言！僧伽廢除某甲之布薩堂。僧
N03n0002_p0142a12║伽廢除某甲布薩堂，具壽聽者默然，不聽者請言。僧伽廢除某甲布薩堂。具壽聽故
N03n0002_p0142a13║默然，我如是了知。』」
N03n0002_p0142a14║九（一）爾時，協定于一極小住處為布薩堂。于布薩日大比丘僧團來集會，諸比
N03n0002_p0143a01║丘等坐協定以外地上，聞波羅提木叉。時，彼諸比丘心生思念：「世尊規定于經協
N03n0002_p0143a02║定布薩堂行布薩，而我等坐協定以外地上聞布薩。是彼布薩為我等行耶？或未行
N03n0002_p0143a03║耶？」彼等以此事白世尊，〔世尊曰：〕「諸比丘！如人坐地上，不論已協定或未協
N03n0002_p0143a04║定者，若能聞波羅提木叉即為彼行布薩矣。
N03n0002_p0143a05║（二）是故，諸比丘！如一僧伽希求最大布薩堂寬窄若干，即令其協定布薩堂如
N03n0002_p0143a06║是寬窄。諸比丘！協定應如此行之：應先唱相，于唱相已，聰明賢能比丘應告僧伽
N03n0002_p0143a07║言：『諸大德！請聽我言！已唱四方相，若僧伽機熟者，僧伽應依此等相，協定布
N03n0002_p0143a08║薩堂最大限量。此乃表白。諸大德！請聽我言！已唱四方相，僧伽應依此等相，協
N03n0002_p0143a09║定布薩堂最大限量。依此等相，協定布薩堂最大限量，具壽聽者默然，不聽者請言。
N03n0002_p0143a10║僧伽依此等相，協定布薩堂最大限量。具壽聽故默然，我如是了知。』」
N03n0002_p0143a11║一〇（一）爾時，于一住處，在布薩日新參諸比丘首先集會，曰：「長老等未來。」
N03n0002_p0143a12║即去，于非時行布薩。彼等以此事白世尊，〔世尊曰：〕「諸比丘！許布薩日長老比
N03n0002_p0143a13║丘等率先集會。」
N03n0002_p0143a14║一一（一）爾時，于王舍城同一境界有多住處。諸比丘于此爭言：「于我等住處
N03n0002_p0144a01║行布薩。」「令于我等住處行布薩。」彼等以此事白世尊，〔世尊曰：〕「諸比丘！此
N03n0002_p0144a02║同一境界有多住處，諸比丘于此爭言：『于我等住處行布薩。』『于我等住處行布薩。』
N03n0002_p0144a03║諸比丘！是比丘等皆應集會一處，施行布薩，或應于有長老比丘住處集會而行布薩。
N03n0002_p0144a04║不得于別眾施行布薩，行者墮惡作。」
N03n0002_p0144a05║一二（一）爾時，具壽摩訶迦葉從阿那伽賓頭往王舍城行布薩，于途中渡河時，
N03n0002_p0144a06║險被水所沖去而衣濺濕。諸比丘言具壽摩訶迦葉曰：「如何汝衣濺濕耶？」「我今從
N03n0002_p0144a07║阿那伽賓頭往王舍城布薩，途中渡河時，險被水所沖去，故我衣濺濕也。」彼等以
N03n0002_p0144a08║此事白世尊，〔世尊曰：〕「諸比丘！僧伽協定同一住處、同一布薩之境界已，令彼
N03n0002_p0144a09║僧伽協定，彼境界內不離三衣。
N03n0002_p0144a10║（二）諸比丘！協定應如是行：聰明賢能比丘應告僧伽言：『諸大德！請聽我
N03n0002_p0144a11║言！前僧伽協定同一住處、同一布薩之境界已，若僧伽機熟者，僧伽即應協定于彼
N03n0002_p0144a12║境界不離三衣。此乃表白。諸大德！請聽我言！先僧伽協定同一住處、同一布薩之
N03n0002_p0144a13║境界已，即彼僧伽協定于此境界不離三衣。協定于此境界不離三衣，具壽聽者默然，
N03n0002_p0144a14║不聽者請言。僧伽協定于此境界不離三衣。具壽聽故默然，我如是了知。』」
N03n0002_p0145a01║（三）爾時，諸比丘以世尊許協定不離三衣，置衣于屋內。彼衣遺失、被焚、被
N03n0002_p0145a02║鼠所咬嚙，諸比丘乃服惡衣，其衣壞薄。諸比丘言：「如何汝諸尊者，服惡衣而衣
N03n0002_p0145a03║壞薄耶？」「是我等比丘以世尊許協定不離三衣，我等置衣屋內，彼衣遺失、被焚、
N03n0002_p0145a04║被鼠所咬嚙。是故我等服粗惡衣，我衣壞薄也。」彼等以此事白世尊，〔世尊曰：〕
N03n0002_p0145a05║「諸比丘！前僧伽協定同一住處、同一布薩之境界已，應即令彼僧伽協定境界內不
N03n0002_p0145a06║離三衣，但除村里與村里近處。
N03n0002_p0145a07║（四）諸比丘！協定應如是行：聰明賢能比丘應告僧伽言：『諸大德！請聽我
N03n0002_p0145a08║言！前僧伽協定同一住處、同一布薩之境界已，若僧伽機熟者，僧伽協定于此境界
N03n0002_p0145a09║不離三衣，但除村里與村里近處。此乃表白。諸大德！請聽我言！前僧伽協定同一
N03n0002_p0145a10║住處、同一布薩之境界已，僧伽協定于此境界不離三衣，但除村里與村里近處。協
N03n0002_p0145a11║定于此境界不離三衣，但除村里與村里近處，具壽聽者默然，不聽者請言。僧伽協
N03n0002_p0145a12║定于此境界不離三衣，但除村里與村里近處。具壽聽故默然，我如是了知。』
N03n0002_p0145a13║（五）諸比丘！協定一境界時，應先協定同一住處境界，後定不離三衣〔處〕。諸
N03n0002_p0145a14║比丘！廢除境界時，應先廢除不離三衣〔處〕，然後廢除同一住處境界。諸比丘！廢
N03n0002_p0146a01║除不離三衣〔處〕，應如是行：聰明賢能比丘應告僧伽言：『諸大德！請聽我言！前
N03n0002_p0146a02║僧伽協定不離三衣矣，若僧伽機熟者，僧伽可廢除不離三衣〔處〕。此乃表白。諸大
N03n0002_p0146a03║德！請聽我言！前僧伽協定不離三衣〔處〕矣，此僧伽廢除不離三衣〔處〕。于廢除
N03n0002_p0146a04║不離三衣〔處〕，具壽聽者默然，不聽者請言。僧伽廢除不離三衣〔處〕。具壽聽故
N03n0002_p0146a05║默然，我如是了知。』
N03n0002_p0146a06║（六）諸比丘！廢除境界應如是行；聰明賢能比丘應告僧伽言：『諸大德！請聽
N03n0002_p0146a07║我言！前僧伽協定同一住處、同一布薩之境界已，若僧伽機熟者，僧伽應廢除此境
N03n0002_p0146a08║界。此乃表白。諸大德！請聽我言！前僧伽協定同一住處、同一布薩之境界已，僧
N03n0002_p0146a09║伽應廢除此境界。于廢除同一住處、同一布薩之此境界，具壽聽者默然，不聽者請
N03n0002_p0146a10║言。僧伽廢除同一住處、同一布薩之此境界。具壽聽故默然，我如是了知。』
N03n0002_p0146a11║（七）諸比丘！當未協定、未建立境界時，住村里、村落者，以其村里之村里境
N03n0002_p0146a12║界，以其村落之村落境界，為同一住處、同一布薩〔境界〕。諸比丘！若人于無村落
N03n0002_p0146a13║森林，以四面七阿阪陀羅為同一住處、同一布薩〔境界〕。諸比丘！于一切河無境
N03n0002_p0146a14║界，于一切海無境界，于一切湖無境界。諸比丘！凡有河、海、湖處，以之為同一
N03n0002_p0147a01║住處，同一布薩〔境界〕者，乃一中等〔身材〕之人四面灑水所及之地也。」
N03n0002_p0147a02║一三（一）爾時，六群比丘以一境界合〔前〕一境界。彼等以此事白世尊，〔世尊
N03n0002_p0147a03║曰：〕「諸比丘！彼等既先為之協定境界者，其人所作如法、不動、應理。諸比丘！
N03n0002_p0147a04║彼等若後為之協定境界者，其人所作不如法、非不動、非應理。諸比丘，不得以一
N03n0002_p0147a05║境界合〔前〕一境界，合者墮惡作。」
N03n0002_p0147a06║（二）爾時，六群比丘以一境界覆〔前〕一境界。彼等以此事白世尊，〔世尊曰：〕
N03n0002_p0147a07║「諸比丘！彼等既先為之協定境界者，其人所作如法、不動、應理。諸比丘！彼等
N03n0002_p0147a08║若後為之協定境界者，其人所作不如法、非不動、非應理。諸比丘！不得以一境界
N03n0002_p0147a09║覆〔前〕一境界，覆者墮惡作。諸比丘！許協定境界時，留出兩界中間地帶，以協
N03n0002_p0147a10║定一境界。」
N03n0002_p0147a11║一四（一）時，諸比丘心生思念：「布薩有幾日耶？」彼等以此事白世尊，〔世尊
N03n0002_p0147a12║曰：〕「諸比丘！有二布薩日，十四日與十五日也。諸比丘！此二為布薩日。」
N03n0002_p0147a13║（二）時，諸比丘心生思念：「布薩羯磨有幾種耶？」彼等以此事白世尊，〔世尊
N03n0002_p0147a14║曰：〕「諸比丘！有四布薩羯磨：非法別眾布薩羯磨、非法和合布薩羯磨、如法別眾
N03n0002_p0148a01║布薩羯磨、如法和合布薩羯磨是也。諸比丘！此中別眾布薩羯磨乃非如法。諸比丘！
N03n0002_p0148a02║不得施行如此布薩羯磨，亦不許如此布薩羯磨。
N03n0002_p0148a03║（三）諸比丘！此中非法和合布薩羯磨，諸比丘！不許如此……。諸比丘！此中
N03n0002_p0148a04║如法別眾布薩羯磨，諸比丘！不許如此……。諸比丘！如此中如法和合布薩羯磨，
N03n0002_p0148a05║諸比丘！應行如此布薩羯磨，亦許如此布薩羯磨。諸比丘！故當思念：『我行此如
N03n0002_p0148a06║法和合布薩羯磨。』諸比丘！于是汝等應修學也。」
N03n0002_p0148a07║一五（一）時，諸比丘心生思念：「有幾種誦波羅提木叉耶？」彼等以此事白世
N03n0002_p0148a08║尊，〔世尊曰：〕「諸比丘！有五種誦波羅提木叉。誦序已，餘應唱如常所聞，此第
N03n0002_p0148a09║一〔種〕誦波羅提木叉。誦序，誦四波羅夷已，餘應唱如常所聞，此第二〔種〕誦
N03n0002_p0148a10║波羅提木叉。誦序，誦四波羅夷，誦十三僧殘已，餘應唱如常所聞，此第三〔種〕
N03n0002_p0148a11║誦波羅提木叉。誦序，誦四波羅夷，誦十三僧殘，誦二不定已，餘應唱如常所聞，
N03n0002_p0148a12║此第四〔種〕誦波羅提木叉。第五為廣說也。諸比丘！如此有五種誦波羅提木叉。」
N03n0002_p0148a13║（二）爾時，以世尊許略誦波羅提木叉，諸比丘于一切時略誦波羅提木叉。彼等
N03n0002_p0148a14║以此事白世尊，〔世尊曰：〕「諸比丘！不得略誦波羅提木叉，〔略〕誦者墮惡作。」
N03n0002_p0149a01║（三）爾時，于拘薩羅國一住處，布薩日生蠻族怖畏。諸比丘未得廣說而誦波羅
N03n0002_p0149a02║提木叉。彼等以此事白世尊，〔世尊曰：〕「諸比丘！若生危害，許略誦波羅提木叉。」
N03n0002_p0149a03║（四）爾時，六群比丘未生危害而略誦波羅提木叉。彼等以此事白世尊，〔世尊
N03n0002_p0149a04║曰：〕「諸比丘！若不生危害，不得略誦波羅提木叉，〔略〕誦者墮惡作。諸比丘！
N03n0002_p0149a05║若生危害，許略誦波羅提木叉。此中危害者：王之危害，賊之危害，火之危害，水
N03n0002_p0149a06║之危害，人之危害，非人之危害，猛獸之危害，蛇之危害，危害于命，危害于梵行
N03n0002_p0149a07║也。諸比丘！若有如此諸危害者，許略誦波羅提木叉，若無危害者，應廣說。」
N03n0002_p0149a08║（五）爾時，六群比丘于僧伽中未受請而說法。彼等以此事白世尊，〔世尊曰：〕
N03n0002_p0149a09║「諸比丘！于僧伽中未受請者不得說法，說者墮惡作。諸比丘！許長老比丘自行說
N03n0002_p0149a10║法或求于他人〔為彼說法〕。」
N03n0002_p0149a11║（六）爾時，六群比丘于僧伽中未選而問律。彼等以此事白世尊，〔世尊曰：〕「諸
N03n0002_p0149a12║比丘！于僧伽中，未選不得問律，問者墮惡作。諸比丘！于僧伽中，許當選者問律。
N03n0002_p0149a13║諸比丘！選應如此行：選自己或選他人。
N03n0002_p0149a14║（七）如何選自己耶？聰明賢能比丘應告僧伽言：『諸大德！請聽我言！若僧伽
N03n0002_p0150a01║機熟者，我當問某甲律。』如此選自己。如何選他人耶？聰明賢能比丘應告僧伽言：
N03n0002_p0150a02║『諸大德！請聽我言！若僧伽機熟者，應使某甲問律于某甲。』應如此選他人。」
N03n0002_p0150a03║（八）爾時，善行諸比丘當選，于僧伽中問律。六群比丘生嫌恨、生忿怒，作惡
N03n0002_p0150a04║事以脅之。彼等以此事白世尊，〔世尊曰：〕「諸比丘！于僧伽中當選者，亦應觀察
N03n0002_p0150a05║會眾，計其人數後，許以問律。」
N03n0002_p0150a06║（九）爾時，六群比丘于僧伽中未選而答律。彼等以此事白世尊，〔世尊曰：〕「諸
N03n0002_p0150a07║比丘！未選者不得答律。諸比丘！選應如此行：選自己或選他人。
N03n0002_p0150a08║（一〇）如何選自己耶？聰明賢能比丘應告僧伽言：『諸大德！請聽我言！若僧
N03n0002_p0150a09║伽機熟者，我當答某甲問律。』應如此選自己。如何選他人耶？聰明賢能比丘應告
N03n0002_p0150a10║僧伽言：『諸大德！請聽我言！若僧伽機熟者，應令某甲答某甲問律。』應如此選
N03n0002_p0150a11║他人。」
N03n0002_p0150a12║（一一）爾時，諸善行比丘當選，于僧伽中答律。六群比丘生嫌恨、生忿怒，作
N03n0002_p0150a13║惡事以脅之。彼等以此事白世尊，〔世尊曰：〕「諸比丘！于僧伽中當選者，亦應觀
N03n0002_p0150a14║察會眾，計其人數後，許應答律。」
N03n0002_p0151a01║一六（一）爾時，六群比丘未得許可，責罪比丘。彼等以此事白世尊，〔世尊曰：〕
N03n0002_p0151a02║「諸比丘！未得許可，不應責罪比丘，責者墮惡作。諸比丘！言：『具壽！我欲向
N03n0002_p0151a03║汝言，與之許可。』以求許可之後，方能責罪。」
N03n0002_p0151a04║（二）爾時，諸善行比丘求于六群比丘許可後，責罪之。六群比丘生嫌恨、生忿
N03n0002_p0151a05║怒，作惡事以脅之。彼等以此事白世尊，〔世尊曰：〕「諸比丘！即使得許可，亦應
N03n0002_p0151a06║計其人數之後，方能責罪。」
N03n0002_p0151a07║（三）爾時，六群比丘思念：「諸善行比丘應先向我等求許可。」先向無事、無
N03n0002_p0151a08║因、清淨無罪諸比丘求許可。彼等以此事白世尊，〔世尊曰：〕「諸比丘！不可向無
N03n0002_p0151a09║事、無因、清淨無罪諸比丘求許可，求者墮惡作。諸比丘！許于計其人數之後，方
N03n0002_p0151a10║求許可。」
N03n0002_p0151a11║（四）爾時，六群比丘于僧伽中行非法羯磨。彼等以此事白世尊，〔世尊曰：〕「諸
N03n0002_p0151a12║比丘！于僧伽中不得行非法羯磨，行者墮惡作。」彼等仍行非法羯磨。彼等以此事
N03n0002_p0151a13║白世尊，〔世尊曰：〕「諸比丘！許于行非法羯磨時，可非議。」
N03n0002_p0151a14║（五）爾時，六群比丘行非法羯磨，諸善行比丘非議之。六群比丘生嫌恨、生忿
N03n0002_p0152a01║怒，作惡事以脅之。彼等以此事白世尊，〔世尊曰：〕「諸比丘！亦許說其所見。」
N03n0002_p0152a02║于彼〔六群比丘〕現前，言說所見。六群比丘生嫌恨、生忿怒，作惡事以脅之。彼
N03n0002_p0152a03║等以此事白世尊，〔世尊曰：〕「諸比丘！許攝持若四五人非議，若二三人說所見，
N03n0002_p0152a04║若一人『我未聽此。』」
N03n0002_p0152a05║（六）爾時，六群比丘于僧伽中誦波羅提木叉時，故意不聞。彼等以此事白世尊，
N03n0002_p0152a06║〔世尊曰：〕「諸比丘！誦波羅提木叉時不得故意不聞，不聞者墮惡作。」
N03n0002_p0152a07║（七）爾時，具壽優陀夷為僧伽誦波羅提木叉，有烏之聲音。時，具壽優陀夷心
N03n0002_p0152a08║生思念：「世尊規定：誦波羅提木叉者，應令能聽聞。我有烏之聲音，我應如何為
N03n0002_p0152a09║之耶？」彼等以此事白世尊，〔世尊曰：〕「諸比丘！許誦波羅提木叉者應盡力聽聞，
N03n0002_p0152a10║盡力者無罪。」
N03n0002_p0152a11║（八）爾時，提婆達多于有在家會眾，誦波羅提木叉。彼等以此事白世尊，〔世尊
N03n0002_p0152a12║曰：〕「諸比丘！于有在家會眾，不得誦波羅提木叉，誦者墮惡作。」
N03n0002_p0152a13║（九）時，六群比丘于僧伽中未受請，誦波羅提木叉。彼等以此事白世尊，〔世尊
N03n0002_p0152a14║曰：〕「諸比丘！于僧伽中未受請，不得誦波羅提木叉，誦者墮惡作。諸比丘！許波
N03n0002_p0153a01║羅提木叉依長老。」
N03n0002_p0153a02║———外道誦品終———
N03n0002_p0153a03║一七（一）時，世尊于隨意間住王舍城已，向周多那瓦睹遊行，次第遊行至周多
N03n0002_p0153a04║那瓦睹。爾時，一住處住甚多比丘，其中有一長老比丘愚癡、暗昧，彼既不知布薩、
N03n0002_p0153a05║布薩羯磨、波羅提木叉，亦不知誦波羅提木叉。
N03n0002_p0153a06║（二）時，彼諸比丘心生思念：「世尊制定波羅提木叉依長老，而我等此長老愚
N03n0002_p0153a07║癡、暗昧而不知布薩……或誦波羅提木叉。我等如何為之耶？」彼等以此事白世尊，
N03n0002_p0153a08║〔世尊曰：〕「諸比丘！許波羅提木叉可請求其中聰明賢能之比丘。」
N03n0002_p0153a09║（三）爾時，布薩日于一住處住多比丘愚癡、無能。彼等無論布薩、布薩羯磨、
N03n0002_p0153a10║波羅提木叉、誦波羅提木叉皆不知也。彼等乞長老曰：「長老！請誦波羅提木叉。」
N03n0002_p0153a11║彼言：「非我所能。」乞第二長老曰：「長老！請誦波羅提木叉。」彼亦言：「非
N03n0002_p0153a12║我所能。」乞第三長老曰：「長老！請誦波羅提木叉。」彼亦言：「非我所能。」
N03n0002_p0153a13║以如此方便，乃至乞諸僧伽新參曰：「具壽！請誦波羅提木叉。」彼亦言：「非我
N03n0002_p0153a14║所能。」彼等以此事白世尊，〔世尊曰：〕
N03n0002_p0154a01║（四）「諸比丘！布薩日于此間一住處住多比丘愚癡、暗昧，彼等于布薩……誦
N03n0002_p0154a02║波羅提木叉盡皆不知。彼等乞長老曰：『長老！請誦波羅提木叉。』彼言：『非我
N03n0002_p0154a03║所能。』乞第二長老曰：『長老！請誦波羅提木叉。』彼亦言：『非我所能。』
N03n0002_p0154a04║（五）乞第三長老曰：『長老！請誦波羅提木叉。』彼亦言：『非我所能。』以
N03n0002_p0154a05║如此方便乃至乞諸僧伽新參曰：『具壽！請誦波羅提木叉。』彼亦言：『非我所能。』
N03n0002_p0154a06║諸比丘！彼諸比丘應急遣一比丘詣四方住處曰：『具壽！往！略、或廣修學波羅提
N03n0002_p0154a07║木叉，來！』」
N03n0002_p0154a08║（六）時，諸比丘心生思念：「應遣何人耶？」彼等以此事白世尊，〔世尊曰：〕
N03n0002_p0154a09║「諸比丘！許長老比丘可命新參比丘。」長老所命新參比丘等亦不往。彼等以此事
N03n0002_p0154a10║白世尊，〔世尊曰：〕「諸比丘！長老命令時，非病者，不得不往，不往者墮惡作。」
N03n0002_p0154a11║一八（一）時，世尊于周多那瓦睹隨意間住已，再還王舍城。爾時，諸比丘往乞
N03n0002_p0154a12║食時，眾人問：「〔今〕是半月之何日耶？」諸比丘言：「我等不知。」眾人輕蔑、
N03n0002_p0154a13║責難：「此沙門釋子尚不知算半月，如何知他善事耶？」彼等以此事白世尊，〔世尊
N03n0002_p0154a14║曰：〕「諸比丘！許學算半月。」
N03n0002_p0155a01║（二）時，諸比丘心生思念：「何人應學算半月耶？」彼等以此事白世尊，〔世尊
N03n0002_p0155a02║曰：〕「諸比丘！許皆學算半月。」
N03n0002_p0155a03║（三）爾時，諸比丘往乞食，眾人問：「比丘有多少耶？」諸比丘言：「我等不
N03n0002_p0155a04║知。」眾人忿怒、非難：「此諸沙門釋子自己等互不相知，如何知他善事耶？」彼
N03n0002_p0155a05║等以此事白世尊，〔世尊曰：〕「諸比丘！許算比丘。」
N03n0002_p0155a06║（四）時，諸比丘心生思念：「應于何時算比丘耶？」彼等以此事白世尊，〔世尊
N03n0002_p0155a07║曰：〕「諸比丘！許可于布薩日，聚群或取籌以算。」
N03n0002_p0155a08║一九（一）爾時，諸比丘不知「今日乃布薩日」，而往遠方村里乞食。彼等或于正
N03n0002_p0155a09║誦波羅提木叉時、或誦畢時返。彼等以此事白世尊，〔世尊曰：〕「諸比丘！許汝等
N03n0002_p0155a10║告以『今日布薩。』」時，諸比丘心生思念：「應以何人告之？」彼等以此事白世尊，
N03n0002_p0155a11║〔世尊曰：〕「諸比丘！許汝等應以長老比丘于當時告。」爾時，一長老于當時忘其
N03n0002_p0155a12║憶念。彼等以此事白世尊，〔世尊曰：〕「諸比丘！可于食時告。」彼于食時亦忘其
N03n0002_p0155a13║憶念。彼等以此事白世尊，〔世尊曰：〕「諸比丘！許汝等于彼〔長老〕能憶念時宣
N03n0002_p0155a14║告。」
N03n0002_p0156a01║二〇（一）爾時，一住處布薩堂為塵所污。諸客比丘忿怒、非難：「如何諸比丘
N03n0002_p0156a02║不淨掃布薩堂耶？」彼等以此事白世尊，〔世尊曰：〕「諸比丘！許汝等淨掃布薩堂。」
N03n0002_p0156a03║（二）時，諸比丘心生思念：「應以何人淨掃布薩堂耶？」彼等以此事白世尊，
N03n0002_p0156a04║〔世尊曰：〕「諸比丘！許汝等由長老比丘命新參比丘。」長老命已，新參比丘亦不
N03n0002_p0156a05║淨掃。彼等以此事白世尊，〔世尊曰：〕「諸比丘！長老命已，非病者，不得不淨掃，
N03n0002_p0156a06║不淨掃者墮惡作。」
N03n0002_p0156a07║（三）爾時，布薩堂未設座，比丘等坐地上，肢體及衣為灰塵所污。彼等以此事
N03n0002_p0156a08║白世尊，〔世尊曰：〕「諸比丘！許汝等于布薩堂設座。」時，諸比丘心生思念：「應
N03n0002_p0156a09║以何人于布薩堂設座耶？」彼等以此事白世尊，〔世尊曰：〕「諸比丘！許汝等由長
N03n0002_p0156a10║老比丘命新參比丘。」長老比丘命已，新參比丘亦不設座。彼等以此事白世尊，〔世
N03n0002_p0156a11║尊曰：〕「諸比丘！長老命時，非病者，不得不設座，不設者墮惡作。」
N03n0002_p0156a12║（四）爾時，布薩堂無明燈，諸比丘于闇中，身、衣被踏。彼等以此事白世尊，
N03n0002_p0156a13║〔世尊曰：〕「諸比丘！許汝于布薩堂設明燈。」時，諸比丘心生思念：「應以何人
N03n0002_p0156a14║于布薩堂設明燈耶？」彼等以此事白世尊，〔世尊曰：〕「諸比丘！許汝等由長老比
N03n0002_p0157a01║丘命新參比丘。」長老命已，新參比丘亦不設明燈。彼等以此事白世尊，〔世尊曰：〕
N03n0002_p0157a02║「諸比丘！長老命時，非病者，不得不設明燈，不設明燈者墮惡作。」
N03n0002_p0157a03║（五）爾時，于一住處，其住處之諸比丘不備飲水、不備食物。客比丘等忿怒、
N03n0002_p0157a04║非難：「如何此住處不備飲水、不備食物耶？」彼等以此事白世尊，〔世尊曰：〕「諸
N03n0002_p0157a05║比丘！許汝等備飲水與食物。」
N03n0002_p0157a06║（六）時，諸比丘心生思念：「應以何人備飲水與食物耶？」彼等以此事白世尊，
N03n0002_p0157a07║〔世尊曰：〕「諸比丘！許長老比丘命新參比丘。」長老命已，新參比丘亦不備。彼
N03n0002_p0157a08║等以此事白世尊，〔世尊曰：〕「諸比丘！長老命時，非病者，不得不備，不備者墮
N03n0002_p0157a09║惡作。」
N03n0002_p0157a10║二一（一）爾時，有甚多比丘愚癡、暗昧，往四方不問阿闍梨、和尚等。彼等以
N03n0002_p0157a11║此事白世尊，〔世尊曰：〕「諸比丘！此處有甚多比丘愚癡、暗昧，往四方不問阿闍
N03n0002_p0157a12║梨、和尚等。諸比丘！彼阿闍梨、和尚等應問言：『汝等往何處耶？與何人俱往耶？』
N03n0002_p0157a13║諸比丘！若彼諸愚癡、暗昧者，言與其他諸愚癡、暗昧者時，諸比丘！阿闍梨、和
N03n0002_p0157a14║尚等不得許之，若許者墮惡作。諸比丘！若彼諸愚癡、暗昧者，未得阿闍梨、和尚
N03n0002_p0158a01║等許可而往者，墮惡作。
N03n0002_p0158a02║（二）諸比丘！此一住處住甚多比丘愚癡、暗昧。彼等無論布薩、布薩羯磨、波
N03n0002_p0158a03║羅提木叉、誦波羅提木叉皆不知。此處有一比丘來，多聞而通阿含、持法、持律、
N03n0002_p0158a04║持摩夷、賢明、聰敏、具慧、知恥、有悔而欲學。諸比丘！彼諸比丘應攝護、攝受、
N03n0002_p0158a05║送迎，而以細麵、粘土、楊枝、漱水承事此比丘；若不攝護、不攝受、不送迎，且
N03n0002_p0158a06║不以細麵、粘土、楊枝、漱水承事者，墮惡作。
N03n0002_p0158a07║（三）諸比丘！此一住處布薩日住甚多比丘愚癡、暗昧。彼等無論布薩……誦波
N03n0002_p0158a08║羅提木叉皆不知。諸比丘！彼諸比丘應即遣一比丘往四方住處，曰：『往！略、或
N03n0002_p0158a09║廣修學波羅提木叉，來！』若如此，其得者善；若不得者，彼諸比丘應皆往知布薩
N03n0002_p0158a10║……誦波羅提木叉〔比丘等〕住處。不往者墮惡作。
N03n0002_p0158a11║（四）諸比丘！此一住處甚多止住安居比丘愚癡、暗昧。彼等無論布薩……或誦
N03n0002_p0158a12║波羅提木叉皆不知。諸比丘！彼諸比丘應即遣一比丘往四方住處，曰：『往！略、
N03n0002_p0158a13║或廣修學波羅提木叉，來！』若如此，其得者善；若不得者，應七日間遣一比丘，
N03n0002_p0158a14║曰：『往！略、或廣修學波羅提木叉，來！』若如此，其得者善；若不得者，彼諸
N03n0002_p0159a01║比丘于其住處不得止住安居，若住者墮惡作。」
N03n0002_p0159a02║二二（一）時，世尊告諸比丘曰：「諸比丘！集會！僧伽行布薩。」如此說時，
N03n0002_p0159a03║一比丘白言：「有病比丘不來。」世尊曰：「諸比丘！許與病比丘清淨。諸比丘！
N03n0002_p0159a04║與之者應如此行：彼病比丘至一比丘處，偏袒上衣，蹲踞，合掌而言：『與我清淨，
N03n0002_p0159a05║我持清淨，我告清淨。』如此，以身告之，以語告之，以身及語告之者，即與清淨；
N03n0002_p0159a06║不以身告，不以語告，不以身及語告者，非與清淨。
N03n0002_p0159a07║（二）若如此，其得者善；若不得者，諸比丘！應用牀或小牀載彼病比丘，來僧
N03n0002_p0159a08║伽中行布薩。諸比丘！若看病之諸比丘心生思念：『若將病者由此處移動，病當更
N03n0002_p0159a09║篤以至死亡。』時，諸比丘！不得自彼處移動病者。僧伽應往彼處行布薩，但于別
N03n0002_p0159a10║眾不得行布薩，行者墮惡作。
N03n0002_p0159a11║（三）諸比丘！持清淨者，若受清淨，即離〔僧伽〕者，應以清淨與他人。諸比
N03n0002_p0159a12║丘！持清淨者，若受清淨即還俗、死亡、自言為沙彌、自言棄學、自言犯極罪、狂
N03n0002_p0159a13║人……亂心者……痛苦者……因見罪被舉……不懺罪被舉……不捨棄惡見被舉……
N03n0002_p0159a14║黃門……賊住者……歸于外道者……畜生……殺母者……殺父者……殺阿羅漢者
N03n0002_p0160a01║……污染比丘尼者……破和合僧者……出〔佛身〕血者……自言二根者，應與他人
N03n0002_p0160a02║清淨。
N03n0002_p0160a03║（四）諸比丘！持清淨者若受清淨，途中〔由僧伽〕離去者，非持清淨來也。諸
N03n0002_p0160a04║比丘！持清淨者若受清淨而途中還俗、死亡……自言二根者，非持清淨來也。諸比
N03n0002_p0160a05║丘！持清淨者若受清淨，至僧伽而後離去者，乃持來清淨也。諸比丘！持清淨者若
N03n0002_p0160a06║受清淨，至僧伽而後還俗、死亡……自言二根者，乃持來清淨也。諸比丘！持清淨
N03n0002_p0160a07║者若受清淨，至僧伽因睡眠不告、放逸不告、入定不告者，乃持來清淨也，持清淨
N03n0002_p0160a08║者無罪。諸比丘！持清淨者若受清淨，至僧伽故意不告者，乃持來清淨也，持清淨
N03n0002_p0160a09║者，墮惡作。」
N03n0002_p0160a10║二三（一）時，世尊告諸比丘曰：「諸比丘！集會！僧伽行羯磨。」如此說時，
N03n0002_p0160a11║一比丘白言：「有病比丘不來。」世尊曰：「諸比丘！與病比丘清淨欲。諸比丘！
N03n0002_p0160a12║與者應如此行：彼病比丘到一比丘處，偏袒上衣，蹲踞，合掌而言：『與我清淨欲，
N03n0002_p0160a13║我持清淨欲，我告清淨欲。』如此，以身告之，以語告之，以身與語告之，可與清
N03n0002_p0160a14║淨欲。不以身告，不以語告，不以身與語告，非與清淨欲。
N03n0002_p0161a01║（二）若如此，其得者善；若不得者，諸比丘！以牀或小牀將彼病比丘載來僧伽
N03n0002_p0161a02║中行羯磨。諸比丘！若看病之諸比丘心生思念：『若將病者自此處移動，則病更篤，
N03n0002_p0161a03║乃至有死亡。』諸比丘！不得將病者自彼處移動。僧伽應往彼處行羯磨，但于別眾
N03n0002_p0161a04║不得行羯磨，行者墮惡作。
N03n0002_p0161a05║（三）諸比丘！持清淨欲者，若受清淨欲即離〔僧伽〕者，清淨欲應與他人。諸
N03n0002_p0161a06║比丘！持清淨欲者，若受清淨欲即還俗、死亡……自言二根者，清淨欲應與他人。
N03n0002_p0161a07║諸比丘！持清淨欲者，若受清淨欲于途中〔由僧伽〕離去者，非持來清淨欲。諸比
N03n0002_p0161a08║丘！持清淨欲者，若……〔參照第二　布薩犍度二二（四）〕……持清淨欲者，墮惡
N03n0002_p0161a09║作。諸比丘！許于布薩日與清淨者清淨欲。此乃僧伽之事也。」
N03n0002_p0161a10║二四（一）爾時，一比丘于布薩日為親族所拘。彼等以此事白世尊，〔世尊曰：〕
N03n0002_p0161a11║「諸比丘！此處有比丘于布薩日為親族所拘。諸比丘應向彼親族言：『諸具壽！此
N03n0002_p0161a12║比丘行布薩間，請讓彼離去須臾。』
N03n0002_p0161a13║（二）如此，若得者善；若不得者，諸比丘應向彼親族言：『諸具壽！願與此比
N03n0002_p0161a14║丘清淨之時，請須臾居于一面。』如此，若得者善；若不得者，諸比丘向彼親族言：
N03n0002_p0162a01║『諸具壽！僧伽行布薩時，請將此比丘帶出境界外須臾。』如此，若得者善；若不
N03n0002_p0162a02║得者，不得以別眾行布薩，若行者墮惡作。
N03n0002_p0162a03║（三）諸比丘！此處有比丘于布薩日為王所逮捕……乃至……為盜賊所拘捕……
N03n0002_p0162a04║暴惡人所拘捕……為諸怨敵比丘所拘捕。諸比丘應向彼諸怨敵比丘言：『……諸
N03n0002_p0162a05║……〔同第二　布薩犍度二四（一）～（二）〕』……不得以別眾行布薩，若行者墮惡
N03n0002_p0162a06║作。」
N03n0002_p0162a07║二五（一）時，世尊告諸比丘曰：「諸比丘！集會！僧伽有事。」如此言時，一
N03n0002_p0162a08║比丘白言：「有名伽伽之比丘，為狂者，不來。」世尊曰：「諸比丘！狂者有二。
N03n0002_p0162a09║有狂比丘于布薩或憶念、或不憶念，于僧伽羯磨或憶念、或不憶念者，有決定而不
N03n0002_p0162a10║憶念者；有于布薩或來、或不來，于僧伽羯磨或來、或不來，決定而不來也。
N03n0002_p0162a11║（二）諸比丘！此中對于狂者，于布薩或憶念、或不憶念，于僧伽羯磨或憶念、
N03n0002_p0162a12║或不憶念，于布薩或來、或不來，于僧伽羯磨或來、或不來。諸比丘！許與如此狂
N03n0002_p0162a13║者狂羯磨。
N03n0002_p0162a14║（三）諸比丘！與者應如此行：聰明賢能比丘應告僧伽言：『諸大德！請聽我
N03n0002_p0163a01║言！伽伽比丘為狂者，于布薩或憶念、或不憶念，于僧伽羯磨或憶念、或不憶念；
N03n0002_p0163a02║于布薩或來、或不來，于僧伽羯磨或來、或不來。若僧伽機熟者，僧伽應與狂者伽
N03n0002_p0163a03║伽比丘狂羯磨。無論伽伽比丘于布薩憶念、不憶念，無論于僧伽羯磨憶念、不憶念，
N03n0002_p0163a04║無論于布薩來、不來，無論于僧伽羯磨來、不來，無論伽伽現在在、不在，僧伽應
N03n0002_p0163a05║行布薩，行僧伽羯磨。此乃表白。
N03n0002_p0163a06║（四）諸大德！請聽我言！伽伽比丘為狂者，于布薩……或不來。僧伽與狂者伽
N03n0002_p0163a07║伽比丘狂羯磨，無論伽伽比丘于布薩……或不來，無論伽伽現在在、不在，僧伽應
N03n0002_p0163a08║行布薩，行僧伽羯磨。與狂者伽伽比丘狂羯磨……行僧伽羯磨，具壽聽者默然，不
N03n0002_p0163a09║聽者請言。僧伽與狂者伽伽比丘狂羯磨，……行僧伽羯磨。具壽聽故默然，我如是
N03n0002_p0163a10║了知。』」
N03n0002_p0163a11║二六（一）爾時布薩日，于一住處住四比丘。時，彼諸比丘心生思念：「世尊規
N03n0002_p0163a12║定要行布薩，我等是四人，我等如何行布薩耶？」彼等以此事白世尊，〔世尊曰：〕
N03n0002_p0163a13║「諸比丘！四人許誦波羅提木叉。」
N03n0002_p0163a14║（二）爾時布薩日，于一住處住三比丘。時，彼諸比丘心生思念：「世尊許四人
N03n0002_p0164a01║誦波羅提木叉，我等是三人，我等如何行布薩耶？」彼等以此事白世尊，〔世尊曰：〕
N03n0002_p0164a02║「諸比丘！許三人行清淨布薩。
N03n0002_p0164a03║（三）諸比丘！應如此行：聰明賢能比丘應告彼諸比丘，言：『諸具壽！請聽我
N03n0002_p0164a04║言！今十五日布薩也。若諸具壽機熟者，我等互相行清淨布薩。』長老比丘應偏袒
N03n0002_p0164a05║上衣，蹲踞，合掌而言諸比丘，曰：『我清淨，知我清淨。我清淨，知我清淨。我
N03n0002_p0164a06║清淨，知我清淨。』
N03n0002_p0164a07║（四）新參比丘應偏袒上衣，蹲踞，合掌而言諸比丘，曰：『我清淨，知我清淨。
N03n0002_p0164a08║我清淨，知我清淨。我清淨，知我清淨。』」
N03n0002_p0164a09║（五）爾時，布薩日于一住處住二比丘。時，彼諸比丘心生思念：「世尊許四人
N03n0002_p0164a10║誦波羅提木叉，三人清淨布薩。我等二人，我等如何行布薩耶？」彼等以此事白世
N03n0002_p0164a11║尊，〔世尊曰：〕「諸比丘！許二人行清淨布薩。
N03n0002_p0164a12║（六）諸比丘！應如是行：長老比丘應偏袒上衣，蹲踞，合掌，言新參比丘，曰：
N03n0002_p0164a13║『我清淨，知我清淨。我清淨，知我清淨。我清淨，知我清淨。』
N03n0002_p0164a14║（七）新參比丘應偏袒上衣，蹲踞，合掌，言長老比丘，曰：『我清淨，知我清
N03n0002_p0165a01║淨。我清淨，知我清淨。我清淨，知我清淨。』」
N03n0002_p0165a02║（八）爾時，布薩日于一住處住一比丘。時，彼比丘心生思念：「世尊許四人誦波
N03n0002_p0165a03║羅提木叉，三人行清淨布薩，二人行清淨布薩。我只一人，我如何行布薩耶？」彼
N03n0002_p0165a04║以此事白世尊，〔世尊曰：〕
N03n0002_p0165a05║（九）「諸比丘！布薩日于一住處住一比丘。諸比丘！彼比丘即于諸比丘回來之
N03n0002_p0165a06║勤行堂、廷堂、或樹下，潔淨其處，調備飲水、食物，設座、設明燈而坐。若其他
N03n0002_p0165a07║諸比丘來，即俱行布薩。若不來則應心念：『今日是我布薩也。』若不心念者墮惡
N03n0002_p0165a08║作。
N03n0002_p0165a09║（一〇）諸比丘！此中若住四比丘，一人持來清淨，三人不得誦波羅提木叉，若
N03n0002_p0165a10║誦者墮惡作。諸比丘！此中若住三比丘，一人持來清淨，二人不得行清淨布薩，若
N03n0002_p0165a11║行者墮惡作。諸比丘！此中若住二比丘，一人持來清淨，一人不得心念，若心念者
N03n0002_p0165a12║墮惡作。」
N03n0002_p0165a13║二七（一）爾時，有一比丘于布薩日犯罪。時，彼比丘心生思念：「世尊規定有
N03n0002_p0165a14║罪者不得行布薩，而我犯罪，我應如何為之耶？」彼等以此事白世尊，〔世尊曰：〕
N03n0002_p0166a01║「諸比丘！此處有比丘于布薩日犯罪。諸比丘！彼比丘應到一比丘處，偏袒上衣，
N03n0002_p0166a02║蹲踞，合掌而言：『我犯某罪，以此懺悔。』此比丘言：『汝見耶？』『然！我見之
N03n0002_p0166a03║矣。』『今後戒之。』
N03n0002_p0166a04║（二）諸比丘！有比丘于此處，于布薩日疑有罪。諸比丘！彼比丘到一比丘處……
N03n0002_p0166a05║言：『我疑有某罪。至無疑時，當懺悔彼罪矣。』如此言後，行布薩，聞波羅提木
N03n0002_p0166a06║叉，但不得以此因緣為布薩之障礙。」
N03n0002_p0166a07║（三）爾時，六群比丘懺悔同分罪。彼等以此事白世尊，〔世尊曰：〕「諸比丘！
N03n0002_p0166a08║不得懺悔同分罪，懺悔者墮惡作。」爾時，六群比丘受同分罪〔之懺悔〕。彼等以此事
N03n0002_p0166a09║白世尊，〔世尊曰：〕「諸比丘！不得受同分罪〔之懺悔〕，受者墮惡作。」
N03n0002_p0166a10║（四）爾時，有一比丘誦波羅提木叉時，憶念有罪。時，彼比丘心生思念：「世
N03n0002_p0166a11║尊制定有罪者，不得行布薩，而我犯罪。我應如何為之耶？」彼等以此事白世尊，
N03n0002_p0166a12║〔世尊曰：〕「諸比丘！此處有比丘誦波羅提木叉時，憶念有罪。諸比丘！彼比丘應
N03n0002_p0166a13║向鄰近比丘言：『我犯某罪，從此懺悔彼罪。』如此言後，應行布薩，聞波羅提木
N03n0002_p0166a14║叉，但不得以此因緣為布薩之障礙。
N03n0002_p0167a01║（五）諸比丘！此處有比丘誦波羅提木叉時，疑有罪。諸比丘！彼比丘應言鄰近
N03n0002_p0167a02║之比丘曰：『我疑有某罪。至無疑時，當懺悔彼罪。』如此言後，應行布薩，聞波
N03n0002_p0167a03║羅提木叉，但不得以此因緣為布薩之障礙。」
N03n0002_p0167a04║（六）爾時，布薩日于一住處僧伽皆犯同分之罪。時，彼諸比丘心生思念：「世
N03n0002_p0167a05║尊規定不得懺悔同分之罪，不得受同分罪〔之懺悔〕，而此僧伽皆犯同分之罪。我等
N03n0002_p0167a06║應如何為之耶？」彼等以此事白世尊，〔世尊曰：〕「諸比丘！布薩日于一住處僧伽
N03n0002_p0167a07║都犯同分之罪。諸比丘！彼諸比丘應即遣一比丘往鄰近之住處言：『請往！為懺悔
N03n0002_p0167a08║彼罪來〔我住處〕，我等于汝前懺悔彼罪。』
N03n0002_p0167a09║（七）如此，若得者善；若不得者，聰明賢能比丘應告僧伽言：『諸大德！請聽
N03n0002_p0167a10║我言！此僧伽皆犯同分之罪，至見其他比丘清淨無罪時，當于彼前懺悔此罪。』如
N03n0002_p0167a11║此言後，當行布薩，誦波羅提木叉，但不得以此因緣為布薩之障礙。
N03n0002_p0167a12║（八）諸比丘！布薩日于一住處，僧伽都疑有同分之罪。聰明賢能比丘應告僧伽
N03n0002_p0167a13║言：『諸大德！請聽我言！此僧伽皆疑有同分之罪，至無疑時，當懺悔此罪矣。』
N03n0002_p0167a14║如此言後，當行布薩，誦波羅提木叉，但不得以此因緣為布薩之障礙。
N03n0002_p0168a01║（九）諸比丘！于一住處入安居時，僧伽犯同分之罪。諸比丘！彼諸比丘應即遣
N03n0002_p0168a02║一比丘……〔同第二　布薩犍度二七（六）～（七）〕……若不得者，七日間應遣一
N03n0002_p0168a03║比丘，言：『往！為懺悔彼罪來，我等當于汝前懺悔彼罪。』」
N03n0002_p0168a04║（一〇）爾時，于一住處，僧伽皆犯同分之罪，皆不知其罪之名、類。爾時，他
N03n0002_p0168a05║比丘來，多聞而通阿含、持法、持律、持摩夷、賢明、聰敏、具慧、知恥、有悔而
N03n0002_p0168a06║好學。有一比丘往彼比丘處，到而言彼比丘曰：「若行如是如是之事，是犯何罪耶？」
N03n0002_p0168a07║（一一）彼曰：「行如是如是之事者，犯某罪。汝若犯此罪時，則懺悔其罪。」
N03n0002_p0168a08║彼言：「非獨我犯此罪，此僧伽皆犯此罪也。」彼曰：「他人犯與不犯，于汝何干。
N03n0002_p0168a09║請出離己罪。」
N03n0002_p0168a10║（一二）時，彼比丘依此比丘之言，懺悔彼罪後，往諸彼比丘處。至而言彼諸比
N03n0002_p0168a11║丘曰：「行如是如是之事者，犯某罪。汝等犯此罪，即懺悔其罪。」時，彼諸比丘
N03n0002_p0168a12║不欲依彼比丘之言，懺悔其罪。彼等以此事白世尊，〔世尊曰：〕
N03n0002_p0168a13║（一三）「諸比丘！爾時，于一住處，僧伽皆犯同分之罪，皆不知其罪之名、類。
N03n0002_p0168a14║爾時，他比丘來，多聞……好學。有一比丘往彼比丘處，至而言彼比丘曰：『若行
N03n0002_p0169a01║如是如是之事者，是犯何罪耶？』
N03n0002_p0169a02║（一四）彼曰：『行如是如是之事者，犯某罪。汝犯此罪者，即懺悔其罪。』彼
N03n0002_p0169a03║言：『非獨我犯此罪，此僧伽皆犯此罪。』彼曰：『他人犯與不犯，于汝何干。請
N03n0002_p0169a04║出離己罪。』
N03n0002_p0169a05║（一五）諸比丘！若彼比丘依此比丘之言，懺悔彼罪後，往諸彼比丘處。到而言
N03n0002_p0169a06║諸彼比丘曰：『行如是如是之事者，犯某罪也。汝等犯此罪，即懺悔其罪。』諸比
N03n0002_p0169a07║丘！若諸比丘依彼比丘之言而懺悔其罪者，善；若不欲懺悔者，諸比丘！彼比丘不
N03n0002_p0169a08║欲時，則不須與彼諸比丘言。」
N03n0002_p0169a09║———周多那瓦睹誦品終———
N03n0002_p0169a10║二八（一）爾時，布薩日于一住處，其住處多諸比丘集會，四人或過〔四人〕。
N03n0002_p0169a11║彼等不知其住處有他諸比丘未來，彼等以為適法、以為適律、以為和合而行布薩，
N03n0002_p0169a12║誦波羅提木叉。彼等正誦波羅提木叉時，其住處有他諸比丘來，其數甚多。彼等以
N03n0002_p0169a13║此事白世尊，〔世尊曰：〕
N03n0002_p0169a14║（二）「諸比丘！爾時，于一住處布薩日，其住處多諸比丘集會，四人或過〔四
N03n0002_p0170a01║人〕。彼等不知其住處有他諸比丘未來，彼等以為適法、以為適律、以為和合而行布
N03n0002_p0170a02║薩，誦波羅提木叉。彼等正誦波羅提木叉時，其住處有他諸比丘來，其數甚多。諸
N03n0002_p0170a03║比丘！彼諸比丘應再誦波羅提木叉，誦者無罪。
N03n0002_p0170a04║（三）諸比丘！爾時，于一住處布薩日……〔同第二　布薩犍度二八（二）〕……
N03n0002_p0170a05║彼等正誦波羅提木叉時，其住處有他諸比丘來，其數相等。已誦部分已善誦，餘分
N03n0002_p0170a06║應聞，誦者無罪。
N03n0002_p0170a07║諸比丘！爾時，于一住處布薩日……〔同第二　布薩犍度二八（二）〕……彼等
N03n0002_p0170a08║正誦波羅提木叉時，其住處有他諸比丘來，其數甚少。已誦部分已善誦，餘分應聞，
N03n0002_p0170a09║誦者無罪。
N03n0002_p0170a10║（四）諸比丘！爾時，于一住處布薩日……〔同第二　布薩犍度二八（二）〕……
N03n0002_p0170a11║彼等正誦波羅提木叉已，其住處有他諸比丘來，其數甚多。諸比丘！彼比丘等應再
N03n0002_p0170a12║誦波羅提木叉，誦者無罪。
N03n0002_p0170a13║諸比丘！爾時，于一住處布薩日……〔同第二　布薩犍度二八（二）〕……彼等
N03n0002_p0170a14║正誦波羅提木叉已，其住處有他諸比丘來，其數相等。已誦部分已善誦，應告彼等
N03n0002_p0171a01║清淨，誦者無罪。
N03n0002_p0171a02║諸比丘！爾時，于一住處布薩日……〔同第二　布薩犍度二八（二）〕……彼等
N03n0002_p0171a03║正誦波羅提木叉已，其住處有他諸比丘來，其數甚少。已誦部分已善誦，應告彼等
N03n0002_p0171a04║清淨，誦者無罪。
N03n0002_p0171a05║（五）諸比丘！爾時，于一住處布薩日……〔同第二　布薩犍度二八（二）〕……
N03n0002_p0171a06║彼等正誦波羅提木叉已，而會眾未離座時，其住處有他諸比丘來，其數甚多。諸比
N03n0002_p0171a07║丘！彼諸比丘應再誦波羅提木叉，誦者無罪。
N03n0002_p0171a08║諸比丘！爾時，于一住處布薩日……〔同第二　布薩犍度二八（二）〕……彼等
N03n0002_p0171a09║正誦波羅提木叉已，會眾未離座時，其住處有他諸比丘來，其數相等。已誦部分已
N03n0002_p0171a10║善誦，應告彼等清淨，誦者無罪。
N03n0002_p0171a11║諸比丘！爾時，于一住處布薩日……〔同第二　布薩犍度二八（二）〕……彼等
N03n0002_p0171a12║正誦波羅提木叉已，會眾未離座時，其住處有他諸比丘來，其數甚少。已誦部分已
N03n0002_p0171a13║善誦，應告彼等清淨，誦者無罪。
N03n0002_p0171a14║（六）諸比丘！爾時，于一住處布薩日……〔同第二　布薩犍度二八（二）〕……
N03n0002_p0172a01║彼等正誦波羅提木叉已，部分會眾已離座時，其住處有他諸比丘來，其數甚多。諸
N03n0002_p0172a02║比丘！彼比丘等……其數相等……其數甚少……〔同第二　布薩犍度二八（五）〕。
N03n0002_p0172a03║（七）諸比丘！爾時，于一住處布薩日……〔同第二　布薩犍度二八（二）〕……
N03n0002_p0172a04║彼等正誦波羅提木叉已，一切會眾已離座時，其住處有他諸比丘來，其數甚多……
N03n0002_p0172a05║其數相等……其數甚少……〔參照第二　布薩犍度二八（五）〕……」
N03n0002_p0172a06║———無罪十五事終———
N03n0002_p0172a07║二九（一）「諸比丘！爾時，于一住處布薩日，其住處多諸比丘集會，四人或過
N03n0002_p0172a08║〔四人〕。彼等知其住處有他諸比丘未來，彼等以為適法，以為適律，知為別眾而行
N03n0002_p0172a09║布薩，誦波羅提木叉。彼等正誦波羅提木叉時，其住處有他諸比丘來，其數甚多。
N03n0002_p0172a10║諸比丘！彼諸比丘應再誦波羅提木叉，不誦者墮惡作。
N03n0002_p0172a11║（二）諸比丘！爾時，于一住處布薩日……〔同第二　布薩犍度二九（一）〕……
N03n0002_p0172a12║彼等正誦波羅提木叉時，其住處有他諸比丘來，其數相當。已誦部分已善誦，餘分
N03n0002_p0172a13║應聞，不誦者墮惡作。
N03n0002_p0172a14║諸比丘！爾時，于一住處布薩日……〔同第二　布薩犍度二九（一）〕……彼等
N03n0002_p0173a01║正誦波羅提木叉時，其住處有他諸比丘來，其數甚少。已誦部分已善誦，餘分應聞，
N03n0002_p0173a02║不誦者墮惡作。
N03n0002_p0173a03║（三）諸比丘！爾時，于一住處布薩日……〔同第二　布薩犍度二九（一）〕……
N03n0002_p0173a04║彼等正誦波羅提木叉已……乃至……會眾未離座時……乃至……部分會眾已離座時
N03n0002_p0173a05║……乃至……一切會眾已離座時，其住處有其他諸比丘來，其數甚多……乃至……
N03n0002_p0173a06║其數相等……乃至……其數甚少。已誦部分已善誦，應告彼等清淨，不誦者墮惡作。」
N03n0002_p0173a07║———以別眾為別眾十五事終———
N03n0002_p0173a08║三〇（一）「諸比丘！爾時，一住處布薩日，其住處多諸比丘集會，四人或過〔四
N03n0002_p0173a09║人〕。彼等知其住處有他諸比丘未來，彼等于自行布薩為相應或不相應猶疑而行布
N03n0002_p0173a10║薩，誦波羅提木叉。彼等正誦波羅提木叉時，其住處有他諸比丘來，其數甚多。諸
N03n0002_p0173a11║比丘！彼諸比丘應再誦波羅提木叉，不誦者墮惡作。
N03n0002_p0173a12║（二）諸比丘！爾時，……〔參照第二　布薩犍度二九（二）～（三）〕……不誦
N03n0002_p0173a13║者墮惡作。」
N03n0002_p0173a14║———疑惑十五事終———
N03n0002_p0174a01║三一（一）「諸比丘！爾時，于一住處布薩日，其住處多諸比丘集會，四人或過
N03n0002_p0174a02║〔四人〕。彼等知其住處有他諸比丘未來，彼等自行布薩，以為相應而非不相應。惡
N03n0002_p0174a03║作性而行布薩，誦波羅提木叉。彼等正誦波羅提木叉時，其住處有他諸比丘來，其
N03n0002_p0174a04║數甚多。諸比丘！彼諸比丘應再誦波羅提木叉，不誦者墮惡作。
N03n0002_p0174a05║（二）諸比丘！爾時，……〔參照第二　布薩犍度二九（二）～（三）〕……誦者
N03n0002_p0174a06║墮惡作。」
N03n0002_p0174a07║———惡作性十五事終———
N03n0002_p0174a08║三二（一）「諸比丘！爾時，于一住處布薩日，其住處多諸比丘集會，四人或過
N03n0002_p0174a09║〔四人〕。彼等知其住處有其他諸比丘未來，彼等言：『〔未來者〕將喪亡、將壞滅，
N03n0002_p0174a10║彼等于汝何益？』彼等願不和合以行布薩、誦波羅提木叉。彼等正誦波羅提木叉時，
N03n0002_p0174a11║其住處有他諸比丘來，其數甚多。諸比丘！彼諸比丘應再誦波羅提木叉，不誦者墮
N03n0002_p0174a12║偷蘭遮。
N03n0002_p0174a13║（二）諸比丘！爾時，……〔參照第二　布薩犍度二九（二）～（三），但將『墮
N03n0002_p0174a14║惡作』改為『墮偷蘭遮』〕……墮偷蘭遮。」
N03n0002_p0175a01║———願不和合十五事終———
N03n0002_p0175a02║———七十五事終———
N03n0002_p0175a03║三三（一）「諸比丘！爾時，于一住處布薩日，其住處多諸比丘集會，四人或過
N03n0002_p0175a04║〔四人〕。彼等知其住處有他諸比丘正入境界內，知其住處有他諸比丘已入境界內。
N03n0002_p0175a05║見其住處有他諸比丘正入境界內，見其住處有他諸比丘已入境界內。聞其住處有他
N03n0002_p0175a06║諸比丘正入境界內，聞其住處有他諸比丘已入境界內。
N03n0002_p0175a07║其住處〔之比丘〕對其住處〔之比丘〕有一百七十五之三重。其住處〔比丘〕
N03n0002_p0175a08║對客〔比丘〕、客〔比丘〕對其住處〔之比丘〕、客〔比丘〕對客〔比丘〕，若廣說有
N03n0002_p0175a09║七百之三重。」
N03n0002_p0175a10║三四（一）「諸比丘！此處，其住處比丘以十四日、客〔比丘〕以十五日行〔布
N03n0002_p0175a11║薩〕。若其住處〔比丘〕數多者，客〔比丘〕應從其住處〔比丘〕；若數相等者，客
N03n0002_p0175a12║〔比丘〕應從其住處〔比丘〕；若客〔比丘〕數多者，其住處〔比丘〕應從客〔比丘〕。
N03n0002_p0175a13║（二）諸比丘！此處，其住處比丘以十五日、客〔比丘〕以十四日行〔布薩〕。若
N03n0002_p0175a14║其住處〔比丘〕數多者，客〔比丘〕應從其住處〔比丘〕；若數相等者，客〔比丘〕
N03n0002_p0176a01║應從其住處〔比丘〕；若客〔比丘〕數多者，其住處〔比丘〕應從客〔比丘〕。
N03n0002_p0176a02║（三）諸比丘！此處，其住處比丘以初日、客〔比丘〕以十五日行〔布薩〕。若其
N03n0002_p0176a03║住處〔比丘〕數多者，其住處〔比丘〕若不欲時可不與客〔比丘〕和合，客〔比丘〕
N03n0002_p0176a04║應往境界外行布薩。若數相等，其住處〔比丘〕若不欲時可不與客〔比丘〕和合，
N03n0002_p0176a05║客〔比丘〕應往境界外行布薩。若客〔比丘〕數多，其住處〔比丘〕應與客〔比丘〕
N03n0002_p0176a06║和合，或應往境界外。
N03n0002_p0176a07║（四）諸比丘！此處，其住處比丘以十五日、客〔比丘〕以初日行〔布薩〕。若其
N03n0002_p0176a08║住處〔比丘〕數多，客〔比丘〕應與其住處〔比丘〕和合，或往境界外。若數相等，
N03n0002_p0176a09║客〔比丘〕應與其住處〔比丘〕和合，或往境界外。若客〔比丘〕數多，客〔比丘〕
N03n0002_p0176a10║不欲時可不與其住處〔比丘〕和合，其住處〔比丘〕應往境界外行布薩。
N03n0002_p0176a11║（五）諸比丘！此處有客比丘，見其住處比丘居住行相、居住記相、居住因相、
N03n0002_p0176a12║居住標誌善標示；並妥備牀、小牀、敷布、枕、飲水、食物，見其房舍甚清淨。見
N03n0002_p0176a13║之而疑其住處比丘在耶？或不在耶？
N03n0002_p0176a14║（六）彼等疑而不尋〔問〕。未曾尋問而行布薩，即墮惡作。彼等疑而尋問，尋問
N03n0002_p0177a01║而不見，不見而行布薩，即無罪。彼等疑而尋問，尋問而見，見而俱行布薩，無罪。
N03n0002_p0177a02║彼等疑而尋問，尋問而見，見而各別行布薩，墮惡作。彼等疑而尋問，尋問而見，
N03n0002_p0177a03║見之念言：『失去！滅去！彼等于汝何益？』願不和合行布薩，即墮偷蘭遮。
N03n0002_p0177a04║（七）諸比丘！此處有客比丘，見其住處比丘居住行相、居住記相、居住因相、
N03n0002_p0177a05║居住標誌；聞經行跫音、讀誦聲、咳嗽聲、噴嚏聲。聞之而疑其住處比丘在耶？或
N03n0002_p0177a06║不在耶？彼等……〔同第二　布薩犍度三四（六）〕……墮偷蘭遮。
N03n0002_p0177a07║（八）諸比丘！此處有住處比丘，見客比丘客行相、客記相、客因相、客標誌、
N03n0002_p0177a08║未知之鉢、未知之衣、未知之座、見流洗足水等。見而疑客比丘來耶？或未來耶？
N03n0002_p0177a09║彼等……〔同第二　布薩犍度三四（六）〕……墮偷蘭遮。
N03n0002_p0177a10║（九）諸比丘！此處有住處比丘，見客比丘客行相、客記相、客因相、客標誌；
N03n0002_p0177a11║聞來至跫音、掃履聲、咳嗽聲、噴嚏聲。聞之而疑客比丘來耶？或未來耶？彼等……
N03n0002_p0177a12║〔同第二　布薩犍度三四（六）〕……墮偷蘭遮。
N03n0002_p0177a13║（一〇）諸比丘！此處有客比丘，見其住處比丘為異住者，彼等以為同住者。以
N03n0002_p0177a14║為同住者而不問，不問而俱行布薩，無罪。彼等問，問而不留意，不留意而俱行布
N03n0002_p0178a01║薩，墮惡作。彼等問，問而不留意，不留意而各別行布薩，無罪。
N03n0002_p0178a02║（一一）諸比丘！此處有客比丘，見其住處比丘為同住者，彼等以為異住者。以
N03n0002_p0178a03║為異住者而不問，不問而俱行布薩，墮惡作。彼等問，問而不留意，不留意而各別
N03n0002_p0178a04║行布薩，墮惡作。彼等問，問而留意，留意而俱行布薩，無罪。
N03n0002_p0178a05║（一二）諸比丘！此處有住處比丘，見客比丘為異住者，彼等以為同住者。……
N03n0002_p0178a06║〔同第二　布薩犍度三四（一〇）〕……無罪。
N03n0002_p0178a07║（一三）諸比丘！此處有住處比丘，見客比丘為同住者，彼等以為異住者。……
N03n0002_p0178a08║〔同第二　布薩犍度三四（一一）〕……無罪。」
N03n0002_p0178a09║三五（一）「諸比丘！布薩日不得從有比丘住處往無比丘住處，但除與僧伽俱，或
N03n0002_p0178a10║有障礙。諸比丘！布薩日不得從有比丘住處往無比丘非住處，但除與僧伽俱，或有
N03n0002_p0178a11║障礙。諸比丘！布薩之日不得從有比丘住處往無比丘住處或非住處，但除與僧伽俱，
N03n0002_p0178a12║或有障礙。
N03n0002_p0178a13║（二）諸比丘！布薩日不得從有比丘非住處往無比丘住處，但除與僧伽俱，或有
N03n0002_p0178a14║障礙。諸比丘！布薩日不得從有比丘非住處往無比丘非住處，但除與僧伽俱，或有
N03n0002_p0179a01║障礙。諸比丘！布薩日不得從有比丘非住處往無比丘住處或非住處，但除與僧伽俱，
N03n0002_p0179a02║或有障礙。
N03n0002_p0179a03║（三）諸比丘！布薩日不得從有比丘住處或非住處往無比丘住處，但除與僧伽俱，
N03n0002_p0179a04║或有障礙。諸比丘！布薩日不得從有比丘住處或非住處往無比丘非住處，但除與僧
N03n0002_p0179a05║伽俱，或有障礙。諸比丘！布薩日不得從有比丘住處或非住處往無比丘住處或非處，
N03n0002_p0179a06║但除與僧伽俱，或有障礙。
N03n0002_p0179a07║（四）諸比丘！布薩日不得從有比丘住處往有異住比丘之有比丘住處，但除與僧
N03n0002_p0179a08║伽俱，或有障礙。諸比丘！布薩日不得從有比丘住處往有異住比丘之有比丘非住處，
N03n0002_p0179a09║但除與僧伽俱，或有障礙。諸比丘！布薩日不得從有比丘住處往有異住比丘之有比
N03n0002_p0179a10║丘住處或非住處……〔參照第二　布薩犍度三五（一）～（三）〕……諸比丘！布薩
N03n0002_p0179a11║日不得從有比丘之住處或非住處，往有異住比丘之有比丘住處或非住處，但除與僧
N03n0002_p0179a12║伽俱，或有障礙。
N03n0002_p0179a13║（五）諸比丘！布薩日可從有比丘住處往有同住比丘之有比丘住處，但應知當日
N03n0002_p0179a14║必達。諸比丘！布薩日可從有比丘住處往有同住比丘之有比丘非住處，但應知當日
N03n0002_p0180a01║必達……諸比丘！布薩日可從有比丘住處或非住處往有同住比丘之有比丘住處或非
N03n0002_p0180a02║住處，但應知當日必達。」
N03n0002_p0180a03║三六（一）「諸比丘！于有比丘尼眾會不得誦波羅提木叉，誦者墮惡作。諸比丘！
N03n0002_p0180a04║于式叉摩那……沙彌……沙彌尼……棄學者……犯極罪者在坐眾會，不得誦波羅提
N03n0002_p0180a05║木叉，誦者墮惡作。
N03n0002_p0180a06║（二）于有不見罪而被舉者在坐之眾會，不得誦波羅提木叉，誦者應依法處分。
N03n0002_p0180a07║于有不懺悔罪而被舉……于有不捨棄惡見而被舉者之眾會，不得誦波羅提木叉，誦
N03n0002_p0180a08║者應依法處分。
N03n0002_p0180a09║（三）于有黃門之眾會，不得誦波羅提木叉，誦者墮惡作。于有賊住者……乃至
N03n0002_p0180a10║……歸于外道者……畜生……殺母者……殺父者……殺阿羅漢者……污染比丘尼者
N03n0002_p0180a11║……破和合僧者……出〔佛身〕血者……二根者之眾會，不得誦波羅提木叉，誦者
N03n0002_p0180a12║墮惡作。
N03n0002_p0180a13║（四）諸比丘！除眾會未起之時，不得依與別住者之清淨而行布薩……。諸比丘！
N03n0002_p0180a14║非布薩〔日〕不得行布薩，但除得僧伽和合時。」
N03n0002_p0181a01║———布薩犍度誦品終———
N03n0002_p0181a02║此犍度有八十六事。攝頌曰：
N03n0002_p0181a03║外道．瓶沙王集會而默然
N03n0002_p0181a04║說法與獨居波羅提木叉
N03n0002_p0181a05║日日之讀誦以半月一次
N03n0002_p0181a06║隨眾會讀誦一住處和合
N03n0002_p0181a07║和合及曼直境界之過大
N03n0002_p0181a08║跨河．各房舍二之布薩堂
N03n0002_p0181a09║極小布薩堂新參．王舍城
N03n0002_p0181a10║三衣不離境以先定境界
N03n0002_p0181a11║而後解境界未定用村里
N03n0002_p0181a12║河．海．湖水境離境覆境界
N03n0002_p0181a13║幾日布薩日羯磨及讀誦
N03n0002_p0181a14║波羅提木叉蠻族．無障礙
N03n0002_p0182a01║法．律．脅．脅律難罪得許可
N03n0002_p0182a02║非法之非議四五說所見
N03n0002_p0182a03║不令聞故．勤有在家眾會
N03n0002_p0182a04║不得求讀誦周多那瓦睹
N03n0002_p0182a05║不知．不知數急遣及不往
N03n0002_p0182a06║半月之何日比丘有多少
N03n0002_p0182a07║遠方．並告知不憶念．塵污
N03n0002_p0182a08║座．明燈．四方他多聞比丘
N03n0002_p0182a09║急．安居．布薩淨羯磨．親族
N03n0002_p0182a10║伽伽．四比丘三及二比丘
N03n0002_p0182a11║罪．同分．憶念僧伽皆犯罪
N03n0002_p0182a12║疑有罪不知多聞之比丘
N03n0002_p0182a13║多數數相等少數眾未去
N03n0002_p0182a14║部分起離座皆離座．知．疑
N03n0002_p0183a01║成之相應而有惡作之性
N03n0002_p0183a02║乃至知．見．聞舊客之比丘
N03n0002_p0183a03║十四．十五日初日十五日
N03n0002_p0183a04║于以有記相二種共住者
N03n0002_p0183a05║別住者布薩若不得僧伽
N03n0002_p0183a06║和合時在于布薩外布薩
N03n0002_p0183a07║如此說攝頌以為解說事
N03n0002_p0183a08║
N03n0002_p0183a09║
N03n0002_p0183a10║
N03n0002_p0183a11║
N03n0002_p0183a12║
N03n0002_p0183a13║
N03n0002_p0183a14║
N03n0002_p0183a15║
N03n0002_p0184a01║
N03n0002_p0184a02║
N03n0002_p0184a03║
N03n0002_p0184a04║
N03n0002_p0184a05║
N03n0002_p0184a06║
N03n0002_p0184a07║
N03n0002_p0184a08║
N03n0002_p0184a09║
N03n0002_p0184a10║
N03n0002_p0184a11║
N03n0002_p0184a12║
N03n0002_p0184a13║
N03n0002_p0184a14║