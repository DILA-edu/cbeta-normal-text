N03n0002_p0213a01║
N03n0002_p0213a02║第四　自恣犍度
N03n0002_p0213a03║一（一）爾時，佛世尊在舍衛城祇樹給孤獨園。爾時，有多數同見相親諸比丘，
N03n0002_p0213a04║于拘薩羅國一住處入雨安居。時，彼諸比丘心生思念：「我等以何方便和合、歡喜
N03n0002_p0213a05║而無相爭、安樂住雨安居，于食得無困疲耶？」
N03n0002_p0213a06║（二）時，彼諸比丘心生思念：「我等不共談話、不問訊。先于村里乞食還者，設
N03n0002_p0213a07║牀座，調洗足水、足台、足布，調洗殘食、器具，調飲食。
N03n0002_p0213a08║（三）後于村里乞食還者，若有餘食，欲者食之；不欲者即棄于無青草處，或沈
N03n0002_p0213a09║于無蟲類水中。彼除牀座，收洗足水、足台、足布，收洗殘食、器具，掃淨食堂。
N03n0002_p0213a10║（四）若見水瓶、食瓶、澡盆水空，其人應調備之。若彼不能者，以手招其他〔比
N03n0002_p0213a11║丘〕備之；但以姿勢，無須語言。若如此者，我等和合、歡喜、無爭、安樂以住雨
N03n0002_p0213a12║安居，于食得無困疲。」
N03n0002_p0213a13║（五）時，彼諸比丘不共談話，不相問訊。從村里乞食先還者，即設牀座，調洗
N03n0002_p0213a14║足水、足台、足布，調洗殘食、器具，調飲食。
N03n0002_p0214a01║（六）後于村里乞食還者，若有餘食，欲者食之；不欲者即棄于無青草處，或沈
N03n0002_p0214a02║于無蟲類水中。彼除牀座，收洗足水、足台、足布，收洗殘食、器具，掃淨食堂。
N03n0002_p0214a03║（七）若見水瓶、食瓶、澡盆水空，其人即備之。若彼不能者，以手招其他〔比
N03n0002_p0214a04║丘〕備之；但以姿勢，無須語言。
N03n0002_p0214a05║（八）時，出雨安居諸比丘，詣拜世尊乃為常法。時，彼諸比丘三月後出雨安居，
N03n0002_p0214a06║收藏臥具牀座，持衣、鉢，往舍衛城。順次詣舍衛城祇樹給孤獨園世尊住處。詣而
N03n0002_p0214a07║敬禮世尊，坐于一面。時，佛世尊與客比丘互相致問乃為常法。
N03n0002_p0214a08║（九）時，世尊告彼諸比丘曰：「諸比丘！堪忍否？滿足否？和合、歡喜、無爭、
N03n0002_p0214a09║安樂以住雨安居，不為食所困疲否？」「世尊！堪忍！世尊！滿足！我等和合、歡喜、
N03n0002_p0214a10║無爭、安樂住雨安居，未曾為食所困疲。」
N03n0002_p0214a11║（一〇）諸如來有知而故問、知而不問，知時而問、知時而不問；諸如來有利而
N03n0002_p0214a12║問、無利而不問；諸如來乃毀無利之橋者也。佛世尊依二相以問諸比丘：或說法、
N03n0002_p0214a13║或為聲聞定學處。時，世尊告彼諸比丘曰：「諸比丘！汝等如何和合、歡喜、無爭、
N03n0002_p0214a14║安樂住雨安居，不為食所困疲耶？」
N03n0002_p0215a01║（一一）「此處我等多數同見相親諸比丘，于拘薩羅國一住處入雨安居。時，我
N03n0002_p0215a02║等心生思念：『我等依何方便得和合、歡喜、無爭、安樂住雨安居，不為食所困疲？』
N03n0002_p0215a03║我等心生思念：『我等……若如此者，我等得和合、歡喜、無爭、安樂住雨安居，
N03n0002_p0215a04║不為食所困疲也。』時，我等不共談話，不相問訊。從村里乞食先還者，設牀座、
N03n0002_p0215a05║洗足水……無須言語。如此我等和合、歡喜、無爭、安樂住雨安居，不為食所困疲。」
N03n0002_p0215a06║（一二）時，世尊告諸比丘曰：「諸比丘！此諸愚人非安樂住而稱安樂住。諸比
N03n0002_p0215a07║丘！此諸愚人住畜獸共住而稱安樂住。諸比丘！此諸愚人白羊共住而稱安樂住。諸
N03n0002_p0215a08║比丘！此諸愚人住放逸共住而稱安樂住。諸比丘！如何此諸愚人持外道所持啞戒
N03n0002_p0215a09║耶？
N03n0002_p0215a10║（一三）諸比丘！此令未信者不信〔……乃至……〕……。」呵責、說法已，告
N03n0002_p0215a11║諸比丘曰：「諸比丘！不得持外道所持啞戒，持者墮惡作。諸比丘！住雨安居，比
N03n0002_p0215a12║丘可依三事行自恣，〔三事者：〕見、聞、疑也。依此汝等互相隨順、免罪、尊律。
N03n0002_p0215a13║（一四）諸比丘！行自恣者應如此行：聰明賢能比丘告僧伽言：『諸大德！請聽
N03n0002_p0215a14║我言！今日行自恣，若僧伽機熟者，僧伽應行自恣。』長老比丘應偏袒上衣，蹲踞，
N03n0002_p0216a01║合掌而言：『我以見、聞、疑向僧伽行自恣。諸具壽！以哀愍我而語，若見我〔罪〕
N03n0002_p0216a02║者即除之。二次……三次，我于見、聞、疑向僧伽行自恣，諸具壽！哀愍我而語，
N03n0002_p0216a03║若見我〔罪〕者即除之。』新參比丘應偏袒上衣，蹲踞，合掌而言：『我以見、聞、
N03n0002_p0216a04║疑向僧伽行自恣……二次……三次……若見我〔罪〕者即除之。』」
N03n0002_p0216a05║二（一）爾時，六群比丘于諸長老比丘蹲踞以行自恣時，坐于座上。少欲諸比丘
N03n0002_p0216a06║忿怒、非難：「如何六群比丘于諸長老比丘蹲踞行自恣時，坐于座上耶？」時，彼
N03n0002_p0216a07║諸比丘以此事白世尊，〔世尊曰：〕「諸比丘！六群比丘于長老……坐于座上，真實
N03n0002_p0216a08║耶？」「世尊！真實也。」佛世尊呵責：「諸比丘！如何彼諸愚人于長老……坐于座
N03n0002_p0216a09║上耶？諸比丘！此令未信者不信〔……乃至……〕……」呵責、說法，告諸比丘曰：
N03n0002_p0216a10║「諸比丘！長老比丘蹲踞行自恣時，不得坐于座上。坐者墮惡作。諸比丘！許一切
N03n0002_p0216a11║人蹲踞行自恣。」
N03n0002_p0216a12║（二）爾時，有一老羸比丘，于一切人行自恣間，蹲踞而待，絕氣而倒。彼等以
N03n0002_p0216a13║此事白世尊，〔世尊曰：〕「諸比丘！行自恣間，蹲踞自恣終時，可坐于座。」
N03n0002_p0216a14║三（一）時，諸比丘心生思念：「自恣〔日〕有幾何耶？」彼等以此事白世尊，
N03n0002_p0217a01║〔世尊曰：〕「諸比丘！自恣有二〔日〕，十四日與十五日也。諸比丘！如此自恣有
N03n0002_p0217a02║二〔日〕。」
N03n0002_p0217a03║（二）時，諸比丘心生思念：「自恣羯磨有幾何耶？」彼等以此事白世尊，〔世尊
N03n0002_p0217a04║曰：〕「諸比丘！有四自恣羯磨：非法別眾自恣羯磨……〔參照第二　布薩犍度一四
N03n0002_p0217a05║（二）～（三）〕……應學。」
N03n0002_p0217a06║（三）時，世尊告諸比丘曰：「諸比丘！集會！僧伽行自恣。」如此說時，有一
N03n0002_p0217a07║比丘白：「有病比丘不來。」世尊曰：「諸比丘！許與病比丘自恣。諸比丘！與自
N03n0002_p0217a08║恣者應如此行：彼病比丘應至一比丘處，偏袒上衣，蹲踞，合掌而唱言：『與我自
N03n0002_p0217a09║恣，我取自恣，我行自恣。』如此，以身告之，以語告之，以身語告之，即與自恣；
N03n0002_p0217a10║不以身告，不以語告，不以身、語告，非與自恣。
N03n0002_p0217a11║（四）若如此，得者善；若不得者，諸比丘！應將病比丘以牀或小牀，接至僧伽
N03n0002_p0217a12║中行自恣。諸比丘！若看護病患諸比丘心生思念……〔參照第二　布薩犍度二二
N03n0002_p0217a13║（二）〕……僧伽應往彼處行自恣。但于別眾不得行自恣，若行自恣者墮惡作。
N03n0002_p0217a14║（五）諸比丘！若持自恣者，受自恣……〔同第二　布薩犍度二二（三）～（四）。
N03n0002_p0218a01║但『清淨』換為『自恣』〕……持自恣者墮惡作。諸比丘！于自恣日，若僧伽有事，
N03n0002_p0218a02║許與自恣者，與清淨欲，此為僧事。」
N03n0002_p0218a03║四（一）爾時，有一比丘，于自恣日為親族所羈留。彼等以此事白世尊，〔世尊曰：〕
N03n0002_p0218a04║「諸比丘！此處有比丘，于自恣日為親族所羈留。諸比丘應言彼親族：『諸具壽！
N03n0002_p0218a05║此比丘行自恣間，請須臾免此比丘。』
N03n0002_p0218a06║（二）若如此，得者善；若不得者……〔同第二　布薩犍度二四（二）。但將『清
N03n0002_p0218a07║淨』『布薩』改為『自恣』〕……若行自恣者墮惡作。
N03n0002_p0218a08║（三）諸比丘！此處有比丘，于自恣日為國王所逮捕……為盜賊所逮捕……為惡
N03n0002_p0218a09║人所逮捕……為怨敵比丘所逮捕。諸比丘應向彼怨敵比丘言……于別眾不得行自
N03n0002_p0218a10║恣，若行自恣者墮惡作。」
N03n0002_p0218a11║五（一）爾時，于一住處自恣之日住五比丘。時，彼諸比丘心生思念：「世尊規
N03n0002_p0218a12║定僧伽應行自恣，而我等僅五人，我等如何行自恣耶？」彼等以此事白世尊，〔世尊
N03n0002_p0218a13║曰：〕「諸比丘！許五人為僧伽，行自恣。」
N03n0002_p0218a14║（二）爾時，于一住處自恣之日住四比丘。時，彼諸比丘心生思念：「世尊許五
N03n0002_p0219a01║人為僧伽以行自恣，而我等四人。我等如何行自恣耶？」彼等以此事白世尊，〔世尊
N03n0002_p0219a02║曰：〕「諸比丘！許四人互相行自恣。」
N03n0002_p0219a03║（三）「諸比丘！行自恣者應如此行：聰明賢能比丘應告彼諸比丘曰：『諸具壽！
N03n0002_p0219a04║請聽我言！今日自恣。若諸具壽機熟者，我等互相行自恣。』長老比丘偏袒上衣，
N03n0002_p0219a05║蹲踞，合掌應言彼諸比丘曰：『我以見、聞、疑向諸具壽行自恣。諸具壽！哀愍我
N03n0002_p0219a06║而語，若見我〔罪〕者即除之。二次……三次……除之。』新參比丘偏袒上衣，蹲
N03n0002_p0219a07║踞，合掌應言彼諸比丘曰：『我以見、聞、疑向諸具壽行自恣……二次……三次……
N03n0002_p0219a08║除之。』」
N03n0002_p0219a09║（四）爾時，于一住處，自恣之日住三比丘。時，彼諸比丘心生思念：「世尊許
N03n0002_p0219a10║五人為僧伽可行自恣，四人者可互相行自恣，而我等僅三人。我等應如何行自恣耶？」
N03n0002_p0219a11║彼等以此事白世尊，〔世尊曰：〕「諸比丘！許三人可互相行自恣。諸比丘！行自恣
N03n0002_p0219a12║時，應如此為之：聰明……『……〔同第四　自恣犍度五（三）〕……除之。』」
N03n0002_p0219a13║（五）爾時，于一住處自恣之日住二比丘。時，彼諸比丘心生思念：「世尊許五
N03n0002_p0219a14║人為僧伽可行自恣，四人者可互相行自恣，三人者可互相行自恣，而我等二人。我
N03n0002_p0220a01║等如何行自恣耶？」彼等以此事白世尊，〔世尊曰：〕「諸比丘！許二人可互相行自
N03n0002_p0220a02║恣。
N03n0002_p0220a03║（六）諸比丘！行自恣時應如此為之：長老比丘應偏袒上衣，蹲踞，合掌，言新
N03n0002_p0220a04║參比丘曰：『我以見、聞、疑向具壽行自恣。具壽！哀愍我而語，見我〔罪〕者除
N03n0002_p0220a05║之。二次……三次……除之。』新參比丘應……上衣……合掌，言長老比丘曰：『我
N03n0002_p0220a06║以見、聞、疑向具壽行自恣……二次……三次……除之。』」
N03n0002_p0220a07║（七）爾時，于一住處，自恣之日住一比丘。時，彼比丘心生思念：「世尊許五
N03n0002_p0220a08║人可為僧伽以行自恣，四人者可互相行自恣，三人者可互相行自恣，二人者可互相
N03n0002_p0220a09║行自恣，而我僅一人。我應如何行自恣耶？」彼以此事白世尊，〔世尊曰：〕
N03n0002_p0220a10║（八）「諸比丘！于一住處，自恣之日住一比丘。諸比丘！彼比丘應淨諸比丘還
N03n0002_p0220a11║來之勤行堂、廷堂、樹下處，備飲食，設牀座，點明燈而坐。若其他諸比丘來時，
N03n0002_p0220a12║應俱行自恣；若不來時，應攝持『今日乃我自恣也。』若不攝持，墮惡作。
N03n0002_p0220a13║（九）諸比丘！于五比丘住處，一人持來自恣，四人不可為僧伽行自恣，若行自
N03n0002_p0220a14║恣者墮惡作。諸比丘！于四比丘住處，一人持來自恣，三人不得互相行自恣，行自
N03n0002_p0221a01║恣者，墮惡作。諸比丘！于三比丘住處，一人持來自恣，二人不得互相行自恣，行
N03n0002_p0221a02║自恣者，墮惡作。諸比丘！于二比丘住處，一人持來自恣，一人不得攝持，攝持者
N03n0002_p0221a03║墮惡作。」
N03n0002_p0221a04║六（一）爾時，有一比丘于自恣日犯罪。時，彼比丘心生思念：「世尊規定有罪
N03n0002_p0221a05║者不得行自恣，而我犯罪。我應如何為之耶？」彼等以此事白世尊，〔世尊曰：〕「諸
N03n0002_p0221a06║比丘！于此處……〔參照第二　布薩犍度二七（一）～（二）〕……應言懺悔以行自恣，
N03n0002_p0221a07║不得以此作自恣之障礙。」
N03n0002_p0221a08║（二）爾時，有一比丘正行自恣時，憶念及罪。時，彼比丘心生思念：「世尊規
N03n0002_p0221a09║定有罪者不得行自恣，而我犯罪，我應如何為之耶？」彼等以此事白世尊，〔世尊
N03n0002_p0221a10║曰：〕「諸比丘！此處有比丘，正行自恣時憶念及罪。諸比丘！彼比丘應言鄰近比丘
N03n0002_p0221a11║曰：『我犯某罪，由此出後，即懺悔彼罪！』如此言而行自恣。由此不得作自恣障
N03n0002_p0221a12║礙。
N03n0002_p0221a13║（三）諸比丘！此處有比丘正行自恣時心疑有罪。諸比丘！彼比丘……〔參照第
N03n0002_p0221a14║二　布薩犍度二七（四）～（八）〕……應言懺悔以行自恣。由此不得作自恣障礙。」
N03n0002_p0222a01║———誦品一終———
N03n0002_p0222a02║七（一）爾時，于一住處自恣之日，甚多其住處比丘集會，五人或過〔五人〕。彼
N03n0002_p0222a03║等不知其住處，有其他比丘未來者。彼等思念是法、思念是律、思念和合別眾而行
N03n0002_p0222a04║自恣。彼等正行自恣時，有其住處之其他比丘來者，其數甚多。彼等以此事白世尊，
N03n0002_p0222a05║〔世尊曰：〕
N03n0002_p0222a06║（二）「諸比丘！此于一住處自恣之日，甚多其住處比丘集會，五人或過〔五人〕。
N03n0002_p0222a07║彼等不知其住處有比丘未來者。彼等思念是法、思念是律、思念和合別眾而行自恣。
N03n0002_p0222a08║彼等正行自恣時，有其住處之其他比丘來者，其數甚多。諸比丘！彼諸比丘應再行
N03n0002_p0222a09║自恣；已行自恣者，無罪。
N03n0002_p0222a10║（三）諸比丘！此于一住處自恣之日……彼等正行自恣時，有其住處之其他比丘
N03n0002_p0222a11║來者，其數相等。已行自恣者，是善行也。餘者應行自恣，已行自恣者無罪。諸比
N03n0002_p0222a12║丘！此于一住處布薩之日……彼等正行自恣時，有其住處之其他比丘來者，其數甚
N03n0002_p0222a13║少。已行自恣者是善行也。餘者應行自恣，已行自恣者無罪。
N03n0002_p0222a14║（四）諸比丘！此于一住處，自恣之日……彼等已行自恣時，有其住處之其他比
N03n0002_p0223a01║丘來者，其數甚多。諸比丘！彼諸比丘應再行自恣，已行自恣者無罪。諸比丘！于
N03n0002_p0223a02║此……彼等已行自恣之時，有其住處之其他比丘來者，其數相等。已行自恣者是善
N03n0002_p0223a03║行也，〔後來者〕應于彼等之前行自恣，已行自恣者無罪。諸比丘！于此……彼等已
N03n0002_p0223a04║行自恣之時，有其住處之其他比丘來者，其數甚少。已行自恣者是善行也，〔後來者〕
N03n0002_p0223a05║應于彼等之前行自恣，已行自恣者無罪。
N03n0002_p0223a06║（五）諸比丘！此……彼等已行自恣，眾會未離座時……〔同第四　自恣犍度七
N03n0002_p0223a07║（四）〕……已行自恣者無罪。諸比丘……于此……彼等已行自恣，部分眾會已離座
N03n0002_p0223a08║時……〔同第四　自恣犍度七（四）〕……已行自恣者無罪。諸比丘！此……彼等已
N03n0002_p0223a09║行自恣，一切眾會已離座時……〔同第四　自恣犍度七（四）〕……已行自恣者無罪。」
N03n0002_p0223a10║———無罪十五事品終———
N03n0002_p0223a11║八～一三〔參照第二　布薩犍度二九～三五〕。
N03n0002_p0223a12║一四（一）「諸比丘！于有比丘尼在坐之眾會，不得行自恣，行自恣者墮惡作。
N03n0002_p0223a13║諸比丘！于式叉摩那……沙彌……沙彌尼……棄學者……犯極罪者在坐之眾會，不
N03n0002_p0223a14║得行自恣，行自恣者墮惡作。
N03n0002_p0224a01║（二）于不見罪而被舉者在坐之眾會，不得行自恣，行自恣者應依法而斷之。因
N03n0002_p0224a02║不懺悔罪而被舉者……因不棄惡見而被舉者在坐之眾會，不得行自恣，行自恣者應
N03n0002_p0224a03║依法而斷之。
N03n0002_p0224a04║（三）于黃門在坐之眾會，不得行自恣，行自恣者墮惡作。賊住者……歸于外道
N03n0002_p0224a05║者……畜生……殺母者……殺父者……殺阿羅漢者……污染比丘尼者……破和合僧
N03n0002_p0224a06║者……出〔佛身〕血者……二根者在坐之眾會，不得行自恣，行自恣者墮惡作。
N03n0002_p0224a07║（四）諸比丘！眾會尚未離去時，不得受別住者之自恣而行自恣。諸比丘！若非
N03n0002_p0224a08║自恣〔之日〕，不得行自恣，但除僧伽和合時。」
N03n0002_p0224a09║一五（一）爾時，于拘薩羅國一住處，自恣之日發生蠻族怖畏，諸比丘無法三語
N03n0002_p0224a10║以行自恣。彼等以此事白世尊，〔世尊曰：〕「諸比丘！許以再語行自恣。」但蠻族
N03n0002_p0224a11║怖畏逾益激烈，比丘無法以再語行自恣。彼等以此事白世尊，〔世尊曰：〕「諸比丘！
N03n0002_p0224a12║許以一語行自恣。」蠻族怖畏逾益激烈，諸比丘無法以一語行自恣。彼等以此事白
N03n0002_p0224a13║世尊，〔世尊曰：〕「諸比丘！許住雨安居者齊唱而行自恣。」
N03n0002_p0224a14║（二）爾時，于一住處，自恣之日眾人供奉布施，至夜更甚。時，彼諸比丘心生
N03n0002_p0225a01║思念：「眾人供奉布施，至夜更甚。若僧伽以三語行自恣時，僧伽未自恣已，但夜
N03n0002_p0225a02║將已明。我等如何為之耶？」彼等以此事白世尊，〔世尊曰：〕
N03n0002_p0225a03║（三）「諸比丘！于此一住處，自恣之日眾人供奉布施，至夜更甚。若諸比丘于
N03n0002_p0225a04║此心生思念：『眾人……夜將明矣。』時，聰明賢能比丘應告僧伽言：『諸大德！
N03n0002_p0225a05║請聽我言！眾人供奉布施，至夜更甚，若僧伽三語行自恣，僧伽自恣未已，但夜將
N03n0002_p0225a06║已明。若僧伽機熟者，僧伽應再語、一語，住雨安居者可齊唱以行自恣。』
N03n0002_p0225a07║（四）諸比丘！于此一住處，自恣之日諸比丘說法。經師結集諸經，持律者決定
N03n0002_p0225a08║戒律，宣法者談法，諸比丘爭論，至夜更甚。于此若諸比丘心生思念：『諸比丘爭
N03n0002_p0225a09║論，至夜更甚。若僧伽以三語行自恣時，僧伽自恣未已，夜將已明。』聰明賢能比
N03n0002_p0225a10║丘應告僧伽言：『諸大德！請聽我言！諸比丘爭論，至夜更甚，若僧伽以三語行自
N03n0002_p0225a11║恣時，僧伽自恣未已，夜將已明。若僧伽機熟者，僧伽應再語、一語，住雨安居者
N03n0002_p0225a12║可齊唱行自恣。』」
N03n0002_p0225a13║（五）爾時，于拘薩羅國一住處，自恣之日大比丘僧團集會，防雨之處少而大雲
N03n0002_p0225a14║飛騰。時，彼諸比丘心生思念：「此處大比丘僧團集會，防雨之處少而大雲飛騰。
N03n0002_p0226a01║若僧伽以三語行自恣時，僧伽自恣未已，雨將已降。我等應如何為之耶？」彼等以
N03n0002_p0226a02║此事白世尊，〔世尊曰：〕
N03n0002_p0226a03║（六）「諸比丘！此于一住處，自恣之日大比丘僧團集會，防雨之處少而大雲飛
N03n0002_p0226a04║騰。于此若諸比丘心生思念：『此處大比丘僧團……雨將已降。』聰明賢能比丘應
N03n0002_p0226a05║告僧伽言：『諸大德！請聽我言！如此大比丘僧團……雨將已降。若僧伽機熟者，
N03n0002_p0226a06║僧伽應再語、一語，住雨安居者可齊唱以行自恣。』
N03n0002_p0226a07║（七）諸比丘！此于一住處，自恣之日有國王障礙……乃至……盜賊障礙……火
N03n0002_p0226a08║障礙……水障礙……人障礙……非人障礙……猛獸障礙……蛇障礙……命障礙……
N03n0002_p0226a09║梵行障礙。于此若諸比丘心生思念：『此是梵行之障礙也。若僧伽以三語行自恣時，
N03n0002_p0226a10║僧伽自恣未已，梵行障礙將已生。』時，聰明賢能比丘應告僧伽言：『諸大德！請
N03n0002_p0226a11║聽我言！此是梵行障礙，若僧伽以三語行自恣時，僧伽自恣未已，梵行障礙將已生。
N03n0002_p0226a12║若僧伽機熟者，僧伽應再語、一語，住雨安居者可齊唱以行自恣。』」
N03n0002_p0226a13║一六（一）爾時，六群比丘有罪而行自恣。彼等以此事白世尊，〔世尊曰：〕「諸
N03n0002_p0226a14║比丘！有罪者不得行自恣，行自恣者墮惡作。諸比丘！有罪而行自恣者，得容許〔僧
N03n0002_p0227a01║伽〕責難其罪。」
N03n0002_p0227a02║（二）爾時，六群比丘已蒙乞容許，而不欲與容許。彼等以此事白世尊，〔世尊曰：〕
N03n0002_p0227a03║「諸比丘！不欲與容許者，許禁止其自恣。諸比丘！禁止者應如此為之：自恣之日
N03n0002_p0227a04║〔即〕十四日或是十五日，彼人現前之時，應于僧伽中言：『諸大德！請聽我言！
N03n0002_p0227a05║某甲其人有罪，我禁止其自恣。于彼現前處，不得行自恣。』如此以禁止自恣。」
N03n0002_p0227a06║（三）爾時，六群比丘念：「善行比丘禁止我等自恣。」先與清淨無罪諸比丘，
N03n0002_p0227a07║以無事、無因禁止其自恣，于諸已行自恣者，亦禁止其自恣。彼等以此事白世尊，
N03n0002_p0227a08║〔世尊曰：〕「諸比丘！對清淨無罪諸比丘，無事、無因不得禁止其自恣，禁者墮惡
N03n0002_p0227a09║作。諸比丘！于諸已行自恣者，亦不得禁止其自恣，禁者墮惡作。
N03n0002_p0227a10║（四）諸比丘！自恣如此者可禁止，如此者不可禁止。諸比丘！如何不能禁止自
N03n0002_p0227a11║恣耶？諸比丘！若以三語說自恣，語盡之時，若禁止自恣者，自恣不可禁止。諸比
N03n0002_p0227a12║丘！若再語……諸比丘！若一語……諸比丘！若住雨安居者以齊唱自恣，語盡之
N03n0002_p0227a13║時，若禁止自恣者，自恣不可禁止。諸比丘！如此自恣者，不可禁止也。
N03n0002_p0227a14║（五）諸比丘！如何自恣可禁止耶？諸比丘！若以三語說自恣，語未盡時，即
N03n0002_p0228a01║禁止自恣者，自恣可禁止也。諸比丘！若再語……諸比丘！若一語……諸比丘！若
N03n0002_p0228a02║住雨安居者齊唱自恣，語未盡時，即禁止自恣者，自恣可禁止也。諸比丘！如此者，
N03n0002_p0228a03║自恣可禁止也。
N03n0002_p0228a04║（六）諸比丘！此處自恣之日，有比丘禁止〔他〕比丘自恣。若于彼比丘，他比
N03n0002_p0228a05║丘等心知：『此具壽身行不淨、語行不淨、命不淨、愚癡、暗昧、受問不能答。』
N03n0002_p0228a06║時，即言：『比丘！止！不得訟、諍、爭、論』制止之，僧伽應行自恣。
N03n0002_p0228a07║（七）諸比丘！于此處自恣之日，有比丘禁止〔他〕比丘自恣。若于彼比丘，其
N03n0002_p0228a08║他諸比丘心知：『此具壽身行清淨、語行不淨、命不淨、愚癡、暗昧、受問而不能
N03n0002_p0228a09║答。』……應行自恣。
N03n0002_p0228a10║（八）諸比丘！于此自恣之日，有比丘禁止〔他〕比丘自恣。若于彼比丘，他諸
N03n0002_p0228a11║比丘心知：『此具壽身行清淨、語行清淨、命不淨、愚癡、暗昧、受問而不能答。』
N03n0002_p0228a12║者……應行自恣。
N03n0002_p0228a13║（九）諸比丘！于此自恣之日，有比丘禁止〔他〕比丘自恣。若于彼比丘，他諸
N03n0002_p0228a14║比丘心知：『此具壽身行清淨、語行清淨、命清淨、愚癡、暗昧、受問而不能答。』
N03n0002_p0229a01║時……應行自恣。
N03n0002_p0229a02║（一〇）諸比丘！于此自恣之日，有比丘禁止〔他〕比丘自恣。若于彼比丘，他
N03n0002_p0229a03║諸比丘心知：『此具壽身行清淨、語行清淨、命清淨、賢明、受問即能回答。』時，
N03n0002_p0229a04║應言彼曰：『汝禁止此比丘自恣者，是因何而禁之耶？因壞戒而禁止耶？因壞行而
N03n0002_p0229a05║禁止耶？因壞見而禁止耶？』
N03n0002_p0229a06║（一一）若彼言：『我乃因壞戒而禁止之、因壞行而禁止之、因壞見而禁止之。』
N03n0002_p0229a07║時，應向彼言：『具壽！汝知壞戒耶？知壞行耶？知壞見耶？』若彼言：『我知壞
N03n0002_p0229a08║戒、知壞行、知壞見。』時，應向彼言：『何等為壞戒耶？何等為壞行耶？何等為
N03n0002_p0229a09║壞見耶？』
N03n0002_p0229a10║（一二）若彼言：『四波羅夷與十三僧殘為壞戒，偷蘭遮、波逸提、波羅提提舍
N03n0002_p0229a11║尼、惡作、惡說為壞行，邪見、邊執見為壞見』時，應向彼言：『汝禁止此比丘自
N03n0002_p0229a12║恣，是由見而禁止耶？由聞而禁止耶？由疑而禁止耶？』
N03n0002_p0229a13║（一三）若彼言：『我由見而禁止之、由聞而禁止之、由疑而禁止之。』時，應
N03n0002_p0229a14║向彼言：『汝于此比丘，因見而禁止自恣者，汝見者何耶？何為見耶？何時見耶？
N03n0002_p0230a01║何處見耶？見犯波羅夷耶？見犯僧殘耶？見犯偷蘭遮、波逸提、波羅提提舍尼、惡
N03n0002_p0230a02║作、惡說耶？汝在何處耶？此比丘在何處耶？汝為何事耶？此比丘為何事耶？』
N03n0002_p0230a03║（一四）若彼言：『我于此比丘非因見而禁止其自恣，是因聞而禁止其自恣。』
N03n0002_p0230a04║時，應向彼言：『汝于此比丘，由聞而禁止其自恣者，汝聞何耶？何為聞耶？何時
N03n0002_p0230a05║聞之耶？何處聞之耶？聞犯波羅夷耶？聞犯僧殘耶？聞犯偷蘭遮、波逸提、波羅提
N03n0002_p0230a06║提舍尼、惡作、惡說耶？由比丘聞耶？由比丘尼聞耶？由式叉摩那聞耶？由沙彌聞
N03n0002_p0230a07║耶？由沙彌尼聞耶？由優婆塞聞耶？由優婆夷聞耶？由國王聞耶？由王臣聞耶？由
N03n0002_p0230a08║外道聞、由外道之弟子聞耶？』
N03n0002_p0230a09║（一五）若彼言：『我于此比丘非由聞以禁止其自恣，由疑以禁止其自恣。』時，
N03n0002_p0230a10║應向彼言：『汝于此比丘，由疑以禁止自恣者，汝疑何者耶？何為疑耶？何時疑之
N03n0002_p0230a11║耶？何處疑之耶？疑犯波羅夷耶？疑犯僧殘耶？疑犯偷蘭遮、波逸提、波羅提提舍
N03n0002_p0230a12║尼、惡作、惡說耶？由比丘聞而疑之耶？……由外道之弟子聞而疑之耶？』
N03n0002_p0230a13║（一六）若彼言：『我于此比丘，非由疑而禁止其自恣，由何禁止此比丘自恣，
N03n0002_p0230a14║我不知也。』諸比丘！若彼詰難比丘，由徵問不適于有智之同梵行者之心者，則言：
N03n0002_p0231a01║『被詰難之比丘無過。』應止〔其〕說。
N03n0002_p0231a02║（一七）諸比丘！若彼詰難比丘，自言以無根波羅夷難之者，于處僧殘後，僧伽
N03n0002_p0231a03║應行自恣。諸比丘！若彼詰難比丘，自言以無根之僧殘難之者，于如法治後，僧伽
N03n0002_p0231a04║應行自恣。若彼詰難比丘，自言以無根偷蘭遮、波逸提、波羅提提舍尼、惡作、惡
N03n0002_p0231a05║說難之者，于如法治後，僧伽應行自恣。
N03n0002_p0231a06║（一八）諸比丘！若彼被詰難之比丘，自言犯波羅夷者，擯滅之後，僧伽應行自
N03n0002_p0231a07║恣。諸比丘！若彼被詰難之比丘，自言犯僧殘者，于處僧殘之後，僧伽應行自恣。
N03n0002_p0231a08║諸比丘！若彼被詰難之比丘，自言犯偷蘭遮、波逸提、波羅提提舍尼、惡作、惡說
N03n0002_p0231a09║者，于如法治後，僧伽應行自恣。
N03n0002_p0231a10║（一九）諸比丘！此處有比丘，自恣之日犯偷蘭遮。部分比丘見是偷蘭遮，部分
N03n0002_p0231a11║比丘見是僧殘。諸比丘！見為偷蘭遮之諸比丘，伴同彼比丘于一面如法治後，應到
N03n0002_p0231a12║僧伽言：『彼比丘之罪，如法除矣。若僧伽機熟者，僧伽應行自恣。』
N03n0002_p0231a13║（二〇）諸比丘！此處有比丘，自恣之日犯偷蘭遮。部分諸比丘見是偷蘭遮，部
N03n0002_p0231a14║分諸比丘見是波逸提；部分諸比丘見是偷蘭遮，部分諸比丘見是波羅提提舍尼；部
N03n0002_p0232a01║分諸比丘見是偷蘭遮，部分諸比丘見是惡作；部分諸比丘見是偷蘭遮，部分諸比丘
N03n0002_p0232a02║見是惡說。諸比丘！見是偷蘭遮之比丘等，以彼比丘……〔同第四　自恣犍度一六
N03n0002_p0232a03║（一九）〕……僧伽應行自恣。
N03n0002_p0232a04║（二一）諸比丘！此處有比丘，自恣之日犯波逸提……犯波羅提提舍尼……犯惡
N03n0002_p0232a05║作……犯惡說；部分諸比丘見是惡說，部分諸比丘見是僧殘。諸比丘！見是惡說之
N03n0002_p0232a06║比丘以彼比丘……〔同第四　自恣犍度一六（一九）〕……僧伽應行自恣。
N03n0002_p0232a07║（二二）諸比丘！此處有比丘，自恣之日犯惡說。部分諸比丘見是惡說，部分諸
N03n0002_p0232a08║比丘見是偷蘭遮；部分諸比丘見是惡說，部分諸比丘見是波逸提；部分諸比丘見是
N03n0002_p0232a09║惡說，部分諸比丘見是波羅提提舍尼；部分諸比丘見是惡說，部分諸比丘見是惡作。
N03n0002_p0232a10║諸比丘！見是惡說之比丘等，以彼比丘……〔同第四　自恣犍一六（一九）〕……僧
N03n0002_p0232a11║伽應行自恣。
N03n0002_p0232a12║（二三）諸比丘！此處有比丘，自恣之日于僧伽中言：『諸大德！請聽我言！見
N03n0002_p0232a13║有如此事，但不見其人。若僧伽機熟者，除事之後，僧伽應行自恣。』應言彼曰：
N03n0002_p0232a14║『世尊規定唯清淨者可行自恣，若見事不見人者，立即語此〔事〕。』
N03n0002_p0233a01║（二四）諸比丘！此處有比丘，自恣之日于僧伽中言：『諸大德！請聽我言！見
N03n0002_p0233a02║有如此人，但不見其事。若僧伽機熟者，除人之後，僧伽應行自恣。』應言彼曰：
N03n0002_p0233a03║『世尊規定應和合以行自恣，若見人不見事者，立即語此〔人〕。』
N03n0002_p0233a04║（二五）諸比丘！此處有比丘，自恣之日于僧伽中言：『諸大德！請聽我言！見
N03n0002_p0233a05║有如此事與人。若僧伽機熟者，除事與人之後，僧伽應行自恣。』應言彼曰：『世
N03n0002_p0233a06║尊規定應清淨和合以行自恣，若知事與人者，立即語此〔事與人〕。』
N03n0002_p0233a07║（二六）諸比丘！若于自恣之前見事，之後見人而語者善。諸比丘！若自恣之前
N03n0002_p0233a08║見人，之後見事而語者善。諸比丘！若自恣之前，見事與人，行自恣之後，若發起
N03n0002_p0233a09║之者，發起波逸提也。」
N03n0002_p0233a10║一七（一）爾時，有多數同見相親諸比丘，于拘薩羅國一住處入雨安居。于彼等
N03n0002_p0233a11║鄰近有其他諸比丘，常訴訟、鬥諍、爭論、談論，于僧伽行諍事，彼等〔亦〕入雨
N03n0002_p0233a12║安居，〔思：〕「我等于彼比丘等住雨安居而行自恣時，禁止其自恣。」彼比丘等聞
N03n0002_p0233a13║之：「我等鄰近有他諸比丘常訴訟……行諍事，彼等〔亦〕入雨安居，〔思：〕『我
N03n0002_p0233a14║等……禁止……。』我等應如何為之耶？」彼等以此事白世尊，〔世尊曰：〕
N03n0002_p0234a01║（二）「諸比丘！此處有多數同見相親諸比丘，于一住處入雨安居。彼等鄰近有
N03n0002_p0234a02║他諸比丘，常訴訟……行諍事，彼等〔亦〕入雨安居，〔思：〕『我等……禁止……。』
N03n0002_p0234a03║諸比丘！許彼諸比丘于十四日，行二或三布薩。以是，應于〔他〕諸比丘之前行自
N03n0002_p0234a04║恣。諸比丘！若彼常訴訟……行諍事之諸比丘，到其住處者，其住處比丘等應速集
N03n0002_p0234a05║會而行自恣，行自恣後，應言：『我等已行自恣，諸具壽隨意行之。』
N03n0002_p0234a06║（三）諸比丘！若彼常訴訟……行諍事之諸比丘，不意〔忽然〕到彼住處者，諸
N03n0002_p0234a07║比丘！其住處比丘等設牀座，備洗足水、足台、足布，迎取衣、鉢，問〔欲〕水否，
N03n0002_p0234a08║應對招呼彼等後，往境界外以行自恣。行自恣後應言：『我等已行自恣，諸具壽可
N03n0002_p0234a09║隨意為之。』
N03n0002_p0234a10║（四）若如此，得者善；若不得者，其住處聰明賢能比丘應告其住處諸比丘曰：
N03n0002_p0234a11║『此住處諸具壽！請聽我言！若具壽等機熟者，今行布薩，誦波羅提木叉，于次新
N03n0002_p0234a12║月行自恣。』諸比丘！若彼常訴訟……行諍事比丘等，向彼諸比丘言：『善哉！今
N03n0002_p0234a13║與我等行自恣』者，彼等應言：『汝等非我等自恣之主，我等尚未行自恣。』
N03n0002_p0234a14║（五）諸比丘！若彼常訴訟……行諍事之諸比丘共住至新月時，諸比丘！其住處
N03n0002_p0235a01║聰明賢能比丘應告其住處諸比丘曰：『此住處諸具壽！請聽我言！……誦……，于
N03n0002_p0235a02║次滿月行自恣。』諸比丘！若彼常訴訟……行諍事之諸比丘向彼諸比丘言：『善哉！
N03n0002_p0235a03║今與我等行自恣。』時，應告彼等曰：『汝等非我等自恣主，我等尚未行自恣。』
N03n0002_p0235a04║（六）諸比丘！若彼常訴訟……行諍事之諸比丘共住至其滿月，諸比丘！彼一切
N03n0002_p0235a05║比丘雖不欲者，于次滿月，〔即〕于迦剌底迦月之滿月行自恣。
N03n0002_p0235a06║（七）諸比丘！若彼諸比丘行自恣時，病者禁止無病者自恣，則應言彼曰：『具
N03n0002_p0235a07║壽！有病者，世尊說病者不堪受問。且待病癒，病癒之後，若欲者，可詰難之。』
N03n0002_p0235a08║若如此說，彼猶詰難者，不恭敬波逸提也。
N03n0002_p0235a09║（八）諸比丘！若彼諸比丘行自恣時，無病者禁止病者自恣，則應言彼曰：『此
N03n0002_p0235a10║比丘乃病者也，世尊說病者不堪受問。且待此比丘病癒，病癒之後，若欲者可詰難
N03n0002_p0235a11║之。』若如此說，彼猶詰難者，不恭敬波逸提也。
N03n0002_p0235a12║（九）諸比丘！若彼諸比丘行自恣時，病者禁止病者自恣，則應言彼等曰：『諸
N03n0002_p0235a13║具壽病者也，世尊說病者不堪受問。汝等且待病癒，病癒之後，若欲者可詰難之。』
N03n0002_p0235a14║若如此說，彼猶詰難者，不恭敬波逸提也。
N03n0002_p0236a01║（一〇）諸比丘！若彼諸比丘行自恣時，無病者禁止無病者自恣，僧伽糾問兩者，
N03n0002_p0236a02║如法治理後，即應行自恣。」
N03n0002_p0236a03║一八（一）爾時，有多數同見相親諸比丘，于拘薩羅國一住處入雨安居。彼等和
N03n0002_p0236a04║合、歡喜、無爭，得精舍安樂而住。時，彼諸比丘心生思念：「我等和合……得精
N03n0002_p0236a05║舍……。若我等今行自恣，而諸比丘于自恣已，出而遊行，若是則我等將失此安樂
N03n0002_p0236a06║精舍。我等應如何為之耶？」彼等以此事白世尊，〔世尊曰：〕
N03n0002_p0236a07║（二）「諸比丘！此處有多數同見相親諸比丘，于一住處入雨安居。彼等和合……
N03n0002_p0236a08║得精舍……。若彼諸比丘于此心生思念：『我等和合……』若失時，諸比丘！許彼
N03n0002_p0236a09║諸比丘行自恣攝取。
N03n0002_p0236a10║（三）諸比丘！行此者，應如此為之：一切人應于一處集會。集會之後，聰明賢
N03n0002_p0236a11║能比丘應告僧伽言：『諸大德！請聽我言！我等和合、歡喜、無爭，得精舍安樂而
N03n0002_p0236a12║住。若我等今行自恣，諸比丘于自恣已而出遊行，若是則我等將失此安樂精舍。若
N03n0002_p0236a13║僧伽機熟者，僧伽應行自恣攝取。今行布薩，誦波羅提木叉，于次迦剌底迦月之滿
N03n0002_p0236a14║月，僧伽應行自恣。此乃表白。
N03n0002_p0237a01║（四）諸大德！請聽我言！我等和合……將失……。僧伽行自恣攝取。今行布薩，
N03n0002_p0237a02║誦波羅提木叉，于次迦剌底迦月之滿月，以行自恣。諸大德！行自恣攝取。今行布
N03n0002_p0237a03║薩，誦波羅提木叉，于次迦剌底迦月之滿月，以行自恣。具壽聽者默然，不聽者請
N03n0002_p0237a04║言。僧伽行自恣攝取。今行布薩，誦波羅提木叉，次迦剌底迦月之滿月以行自恣。
N03n0002_p0237a05║具壽聽故默然，我如是了知。』
N03n0002_p0237a06║（五）諸比丘！行自恣攝取時，若有一比丘言：『我欲往外地遊行，我于外地有
N03n0002_p0237a07║事』者，應言彼曰：『善！自恣已可往。』諸比丘！若彼比丘行自恣時，禁〔他〕
N03n0002_p0237a08║一比丘行自恣者，應言彼曰：『汝非我自恣主，我尚未行自恣。』諸比丘！若彼比
N03n0002_p0237a09║丘行自恣時，有一比丘禁止彼比丘自恣者，僧伽應糾問兩人，如法治理。
N03n0002_p0237a10║（六）諸比丘！若彼比丘外地行事已，于迦剌底迦月之滿月前還彼住處。諸比丘！
N03n0002_p0237a11║若諸比丘行自恣時，有一比丘禁止彼比丘自恣者，應言彼曰：『汝非我自恣之主，
N03n0002_p0237a12║我已行自恣矣。』諸比丘！若諸比丘行自恣時，彼比丘禁止隨一比丘自恣，僧伽應
N03n0002_p0237a13║糾問兩人，如法治理後，僧伽應行自恣。」
N03n0002_p0237a14║此犍度有四十六事。攝頌曰：
N03n0002_p0238a01║于拘薩羅國入住雨安居
N03n0002_p0238a02║以往見世尊乃及非安樂
N03n0002_p0238a03║與畜獸共住行自恣．牀座
N03n0002_p0238a04║自恣日之二自恣之羯磨
N03n0002_p0238a05║病比丘．親族王．盜賊．惡人
N03n0002_p0238a06║及怨敵比丘五人．與四人
N03n0002_p0238a07║三人與二人一人及犯罪
N03n0002_p0238a08║疑．有罪憶念一切之僧伽
N03n0002_p0238a09║以疑．多．等．少其住處比丘
N03n0002_p0238a10║十四日．標識二種共住者
N03n0002_p0238a11║應往不應往尼等坐眾會
N03n0002_p0238a12║與欲假．自恣蠻族．夜更．雲
N03n0002_p0238a13║障礙及自恣不與．我等先
N03n0002_p0238a14║不可以禁止比丘依何禁
N03n0002_p0239a01║何者為壞戒壞行．壞見耶
N03n0002_p0239a02║乃于見聞疑詰難之比丘
N03n0002_p0239a03║被詰難比丘偷蘭遮．事．訟
N03n0002_p0239a04║自恣之攝取非自恣之主
N03n0002_p0239a05║
N03n0002_p0239a06║
N03n0002_p0239a07║
N03n0002_p0239a08║
N03n0002_p0239a09║
N03n0002_p0239a10║
N03n0002_p0239a11║
N03n0002_p0239a12║
N03n0002_p0239a13║
N03n0002_p0239a14║
N03n0002_p0240a01║
N03n0002_p0240a02║
N03n0002_p0240a03║
N03n0002_p0240a04║
N03n0002_p0240a05║
N03n0002_p0240a06║
N03n0002_p0240a07║
N03n0002_p0240a08║
N03n0002_p0240a09║
N03n0002_p0240a10║
N03n0002_p0240a11║
N03n0002_p0240a12║
N03n0002_p0240a13║
N03n0002_p0240a14║