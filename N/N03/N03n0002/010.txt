N03n0002_p0439a01║
N03n0002_p0439a02║第十　憍賞彌犍度
N03n0002_p0439a03║一（一）爾時，佛世尊住憍賞彌瞿師羅園。時，有一比丘犯罪，彼雖見彼罪為罪，
N03n0002_p0439a04║餘諸比丘卻見彼罪不為罪。爾後，彼雖不見彼罪為罪，餘諸比丘卻見彼罪為罪。時，
N03n0002_p0439a05║諸比丘言彼比丘：「汝犯罪，汝見此罪耶？」「我無應見之罪。」時，彼諸比丘得和
N03n0002_p0439a06║合，依不見罪而舉彼比丘。
N03n0002_p0439a07║（二）彼比丘多聞而通阿含、持法、持律、持摩夷、賢明、聰敏、有慧、有恥、
N03n0002_p0439a08║有悔而好學。時，彼比丘到同見相親諸比丘處言：「此非罪，此不成罪，我無犯，
N03n0002_p0439a09║我非有犯，我不受舉，我非被舉。作非法、有過、不應理之羯磨以舉我也。汝等依
N03n0002_p0439a10║律、法為我朋黨。」彼比丘得同見相親諸比丘為朋黨，亦遣使至地方同見相親諸比
N03n0002_p0439a11║丘處言：「此非罪……舉我也。具壽等！依律與法為我朋黨。」彼比丘亦使地方同
N03n0002_p0439a12║見相親諸比丘為朋黨。
N03n0002_p0439a13║（三）時，隨彼被舉〔比丘〕之諸比丘，至舉罪諸比丘處。至而言作舉罪之諸比
N03n0002_p0439a14║丘：「此非罪，此不成罪，此比丘無犯，此比丘非有犯，此比丘不受舉，此比丘非
N03n0002_p0440a01║被舉。乃作非法、有過、不應理之羯磨而舉也。」如此說已，作舉罪之諸比丘言：
N03n0002_p0440a02║「此成罪，此非無罪，此比丘有犯，此比丘非無犯，此比丘被舉，此比丘非無受舉。
N03n0002_p0440a03║乃作如法、無過、應理之羯磨而舉也。諸具壽！勿隨順被舉比丘。」作舉罪之諸比
N03n0002_p0440a04║丘如此說已，隨彼被舉〔比丘〕之諸比丘仍隨順彼被舉比丘。
N03n0002_p0440a05║（四）時，有一比丘詣世尊住處，詣而敬禮世尊，坐于一面。坐于一面已，彼比
N03n0002_p0440a06║丘白世尊：「此處有一比丘犯罪，彼雖見彼罪為罪，餘諸比丘卻不見彼罪為罪。爾
N03n0002_p0440a07║後，彼雖不見彼罪為罪，餘諸比丘則見彼罪為罪。時，彼諸比丘……〔同第十　憍
N03n0002_p0440a08║賞彌犍度一〕……作舉罪之諸比丘如此說已，隨被舉〔比丘〕之諸比丘仍隨順被舉
N03n0002_p0440a09║比丘。」
N03n0002_p0440a10║（五）時，世尊曰：「比丘眾破矣！比丘眾破矣！」即從座起，至作舉罪之諸比
N03n0002_p0440a11║丘處。至已，坐于所設座上。世尊坐已，告作舉罪之諸比丘曰：「諸比丘！汝等勿
N03n0002_p0440a12║思：『我等如是思，我等如是思。』而于各各事舉比丘。
N03n0002_p0440a13║（六）諸比丘！此處有比丘犯罪，彼雖不見彼罪為罪，餘諸比丘則見彼罪為罪。
N03n0002_p0440a14║諸比丘！彼諸比丘對彼比丘若知『此具壽多聞、通阿含……好學。我等若依此比丘
N03n0002_p0441a01║不見罪而舉者，我等與此比丘不俱作布薩，除此比丘而作布薩。依此，僧伽生起訴
N03n0002_p0441a02║訟、鬥諍、爭論、諍論，令破僧伽，令僧伽蒙塵垢，令僧伽別住，令僧伽別異。』
N03n0002_p0441a03║諸比丘！重視破僧事之諸比丘，依此比丘不見罪，不得舉。
N03n0002_p0441a04║（七）諸比丘！此處有比丘犯罪，彼若知……『……舉者，我等與此比丘不俱作
N03n0002_p0441a05║自恣，除此比丘而作自恣……我等與此比丘不俱作僧伽羯磨，除此比丘而作僧伽羯
N03n0002_p0441a06║磨……我等與此比丘不俱坐，除此比丘而坐……我等與此比丘不俱坐而飲粥，除此
N03n0002_p0441a07║比丘，坐而飲粥……我等與此比丘不俱坐于食堂，除此比丘而坐于食堂……我等與
N03n0002_p0441a08║此比丘不俱住同一屋，除此比丘而住同一屋……我等與此比丘不俱隨長幼之序敬
N03n0002_p0441a09║禮、迎送、合掌、恭敬，除此比丘而隨長幼之序敬禮……恭敬。依此，僧伽生起訴
N03n0002_p0441a10║訟、鬥諍、爭論、諍論，令破僧伽，令僧伽蒙塵垢，令僧伽別住，令僧伽別異。』
N03n0002_p0441a11║諸比丘！重視破僧事之諸比丘，依此比丘不見罪，不得舉。」
N03n0002_p0441a12║（八）時，世尊于作舉罪之諸比丘說此義已，即從座起，至隨被舉〔比丘〕之諸
N03n0002_p0441a13║比丘住處，至而坐于所設座上。世尊坐已，告隨被舉〔比丘〕之諸比丘曰：「諸比
N03n0002_p0441a14║丘！汝等犯罪後，勿思：『我等不犯。』以為不需懺悔罪。諸比丘！此處有比丘犯
N03n0002_p0442a01║罪，彼雖不見彼罪為罪，餘諸比丘則見彼罪為罪。諸比丘！彼比丘對彼諸比丘若知
N03n0002_p0442a02║『此諸具壽多聞、通阿含、持法、持律、持摩夷、賢明、聰敏、有慧、有恥、有悔
N03n0002_p0442a03║而好學。我或餘人無為貪欲、瞋恚、愚癡、怖畏而墮邪惡事。若彼諸比丘依我不見
N03n0002_p0442a04║罪而舉者，彼等與我不俱作布薩，除我而作布薩……與我不俱作自恣，除我而作自
N03n0002_p0442a05║恣……除我而隨長幼之序敬禮、迎送、合掌、恭敬。依此，僧伽生起訴訟、鬥諍、
N03n0002_p0442a06║爭論、諍論，令破僧伽，令僧伽蒙塵垢，令僧伽別住，令僧伽別異。』諸比丘！重
N03n0002_p0442a07║視破僧事之比丘信餘人，應自說罪。」時，世尊為隨被舉〔比丘〕之諸比丘說此
N03n0002_p0442a08║義已，即從座起而去。
N03n0002_p0442a09║（九）爾時，隨被舉〔比丘〕之諸比丘于界內作布薩，作僧伽羯磨。作舉罪之諸
N03n0002_p0442a10║比丘出于界外而作布薩，作僧伽羯磨。時，一作舉罪之比丘詣世尊住處，詣已，敬
N03n0002_p0442a11║禮世尊，坐于一面。坐于一面已，彼比丘白世尊：「隨彼被舉〔比丘〕之諸比丘于
N03n0002_p0442a12║界內作布薩，作僧伽羯磨；我等作舉罪之諸比丘出于界外而作布薩，作僧伽羯磨。」
N03n0002_p0442a13║「比丘！隨彼被舉〔比丘〕之諸比丘于界內作布薩，作僧伽羯磨時，若依如我所定
N03n0002_p0442a14║之表白與唱說者，則彼等之羯磨如法、無過、應理。比丘！汝等作舉罪之諸比丘于
N03n0002_p0443a01║界內作布薩，作僧伽羯磨時，若依如我所定之表白與唱說者，則汝等之羯磨如法、
N03n0002_p0443a02║無過、應理。
N03n0002_p0443a03║（一〇）比丘！此何故耶？彼諸比丘與汝等不同住也，汝等乃與彼等不同住也。
N03n0002_p0443a04║比丘！不同住地有二：自行不同住及僧伽和合而舉彼，作不見、不懺悔、不捨〔羯
N03n0002_p0443a05║磨〕。比丘！如此不同住地有二也。比丘！同住處地有二：自行同住處及僧伽和合而
N03n0002_p0443a06║先解舉彼，作不見、不懺悔、不捨〔羯磨〕。諸比丘！如此同住處地有二也。」
N03n0002_p0443a07║二（一）爾時，諸比丘于食堂、于舍內，生訴訟，生鬥諍，行諍論，作互相不隨
N03n0002_p0443a08║順之身業、語業，以手搏撻。眾人忿怒、非難：「如何諸沙門釋子于食堂、于舍內，
N03n0002_p0443a09║生……以手搏撻耶？」諸比丘聞彼眾人之忿怒、非難。少欲諸比丘亦忿怒、非難：
N03n0002_p0443a10║「如何諸比丘于食堂、于舍內，生……以手搏撻耶？」時，彼諸比丘以此事白世尊，
N03n0002_p0443a11║〔世尊曰〕：「諸比丘……真實否？」「世尊！真實也！」……〔乃至〕……呵責、
N03n0002_p0443a12║說法已，告諸比丘曰：「諸比丘！破僧伽，行非法而有不和時，應行思念：『我等
N03n0002_p0443a13║作互相不隨順之身業、語業，以手搏撻。』而不得坐于座。諸比丘！僧伽破而如法
N03n0002_p0443a14║行調和時，可坐。」
N03n0002_p0444a01║（二）爾時，諸比丘于僧伽中，生起訴訟……行諍論，互相以口傷害而住，彼等
N03n0002_p0444a02║不能滅彼諍事。時，有一比丘詣世尊住處，詣已，敬禮世尊，坐于一面。坐于一面
N03n0002_p0444a03║已，彼比丘白世尊：「此處諸比丘于僧伽中……不能滅……。願世尊哀愍，至彼諸
N03n0002_p0444a04║比丘住處。」世尊默然而許。時，世尊至彼諸比丘住處，至而坐于所設座上。世尊
N03n0002_p0444a05║坐已，言彼諸比丘曰：「諸比丘！且止！勿訴訟，勿鬥諍，勿爭論，勿諍論。」如
N03n0002_p0444a06║此言已，有一非法說比丘白世尊：「世尊法主！請待時。世尊！請具現法樂住，住
N03n0002_p0444a07║于安穩。此訴訟、鬥諍、爭論、諍論乃我等事也。」世尊再次告彼諸比丘，曰：「諸
N03n0002_p0444a08║比丘！且止……勿諍論。」彼非法說比丘再次白世尊：「世尊法主！請待時……乃
N03n0002_p0444a09║我等事也。」時，世尊告諸比丘曰：
N03n0002_p0444a10║（三）「諸比丘！乃往過去世波羅㮈國有迦尸王名梵施，富而財多、資多、兵多、
N03n0002_p0444a11║車多、國土大而庫豐足。有拘薩羅王名長壽，貧而財少、資少、兵少、車少、國
N03n0002_p0444a12║土少、庫不豐足。諸比丘！時迦尸王梵施以整四部兵伐拘薩羅王長壽。諸比丘！拘
N03n0002_p0444a13║薩羅王長壽聞：『迦尸王梵施整四部兵來伐我。』諸比丘！時，拘薩羅王長壽心生
N03n0002_p0444a14║思念：『迦尸王梵施富……庫豐足，我貧而……庫不豐足。我不能與迦尸王梵施一
N03n0002_p0445a01║戰，我當先逃出都城。』諸比丘！時，拘薩羅王長壽與第一夫人俱先逃出都城。諸
N03n0002_p0445a02║比丘！時，迦尸王梵施侵奪拘薩羅王長壽之兵、車、國土、藏、庫而治之。諸比丘！
N03n0002_p0445a03║時，拘薩羅王長壽與第一夫人俱向波羅㮈國而去，順次至波羅㮈國。諸比丘！此拘
N03n0002_p0445a04║薩羅王長壽與第一夫人俱臨波羅㮈城，于一處扮為遊行梵志，住于陶師之家。
N03n0002_p0445a05║（四）諸比丘！時，拘薩羅王長壽之第一夫人不久有娠。彼女心生欲念：『欲見
N03n0002_p0445a06║日初出時，四部兵整列，全著武具，立于殊勝之地，欲飲洗刀水。』諸比丘！時，
N03n0002_p0445a07║拘薩羅王長壽之第一夫人言拘薩羅王長壽曰：『大王！我有娠矣！我生欲念：欲見
N03n0002_p0445a08║日初……飲……。』『妃！我等困窮，如何得四部兵整列著武具立于殊勝之地耶？如
N03n0002_p0445a09║何得洗刀水耶？』『大王！我若不得者即死。』
N03n0002_p0445a10║（五）諸比丘！時，迦尸王梵施之梵志國師乃拘薩羅王長壽之友。諸比丘！時，
N03n0002_p0445a11║拘薩羅王長壽至迦尸王梵施之梵志國師住處，至而言迦尸王梵施之梵志國師曰：
N03n0002_p0445a12║『〔汝友之妃〕有娠，彼女心生欲念：欲見日初……飲……。』『大王！若爾，我等
N03n0002_p0445a13║見妃。』諸比丘！時，拘薩羅王長壽之第一夫人至迦尸王梵施之梵志國師住處。諸
N03n0002_p0445a14║比丘！迦尸王梵施之梵志國師見拘薩羅王長壽之第一夫人從遠處而來，見而即從座
N03n0002_p0446a01║起，偏袒上衣，合掌以揖拘薩羅王長壽之妃，三稱言曰：『拘薩羅王！有姙，拘薩
N03n0002_p0446a02║羅王！有姙。』〔又言：〕『妃！安心！日出時，汝將見四部兵整列，全著武具，立
N03n0002_p0446a03║于殊勝之地；汝將飲洗刀之水。』
N03n0002_p0446a04║（六）諸比丘！時，迦尸王梵施之梵志國師乃至迦尸王梵施住處，至而言迦尸王
N03n0002_p0446a05║梵施：『大王！有如此相：明日日初出時，以四部兵整列，全著武具，立于殊勝之
N03n0002_p0446a06║地，並令洗刀。』諸比丘！時，迦尸王梵施命眾人言：『如梵志國師之言而行！』
N03n0002_p0446a07║諸比丘！拘薩羅王長壽之第一夫人于日出時，得見四部兵整列，全著武具，立于殊
N03n0002_p0446a08║勝之地，並得飲洗刀之水。諸比丘！時，拘薩羅王長壽之第一夫人其胎熟而生男兒，
N03n0002_p0446a09║名為長生。諸比丘！時，長生王子不久即得分別。
N03n0002_p0446a10║（七）諸比丘！時，拘薩羅王長壽心生思念：『彼迦尸王梵施作多害于我等，彼
N03n0002_p0446a11║奪我等之兵、車、國土、藏、庫。彼若見我等三人將盡殺之，我當使長生王子住于
N03n0002_p0446a12║城外。』諸比丘！時，拘薩羅王長壽使長生王子住于城外。諸比丘！時，長生王子
N03n0002_p0446a13║住于城外，不久學得一切技藝。
N03n0002_p0446a14║（八）諸比丘！爾時，有拘薩羅王長壽之〔昔日〕剃髮師，而〔後〕屬迦尸王梵
N03n0002_p0447a01║施者。諸比丘！拘薩羅王長壽之〔昔日〕剃髮師見拘薩羅王長壽與第一夫人俱近波
N03n0002_p0447a02║羅㮈城一處，扮為遊行梵志，住于陶師家。見而至迦尸王梵施住處，至而言迦尸王
N03n0002_p0447a03║梵施曰：『大王！拘薩羅王長壽與第一夫人俱于近波羅㮈城一處，扮為遊行梵志，
N03n0002_p0447a04║住于陶師之家。』
N03n0002_p0447a05║（九）諸比丘！時，迦尸王梵施命眾人言：『捕拘薩羅王長壽與彼第一夫人來！』
N03n0002_p0447a06║『大王！唯！唯！』彼眾人應諾迦尸王梵施，捕拘薩羅王長壽與彼第一夫人。諸比
N03n0002_p0447a07║丘！時，迦尸王梵施命人言：『將拘薩羅王長壽與彼第一夫人俱以堅繩縛其手于
N03n0002_p0447a08║後，剃其頭髮，打惡聲鼓，由道路至道路，由四衢道至四衢道，巡迴而出南門，于
N03n0002_p0447a09║城南方分為四分，而棄〔四〕片于四方。』『大王！唯！唯！』彼眾人應諾迦尸王梵
N03n0002_p0447a10║施，將拘薩羅王長壽與彼第一夫人俱以堅繩縛其手于後，剃其頭髮，打惡聲鼓，由
N03n0002_p0447a11║道路至道路，由四衢道至四衢道，來往巡迴。
N03n0002_p0447a12║（一〇）諸比丘！時，長生王子心生思念：『我久不見父母，我當往見父母。』
N03n0002_p0447a13║諸比丘！時，長生王子入波羅㮈城，見父母俱為堅繩縛其手于後，頭髮剃落，于惡
N03n0002_p0447a14║鼓聲中，由道路至道路，由四衢道至四衢道，來往巡迴。見而至父母處。諸比丘！
N03n0002_p0448a01║拘薩羅王長壽見長生王子從遠方來，見而言長生王子曰：『長生！勿見長，勿見短。
N03n0002_p0448a02║長生！勿以怨息怨，長生！以德息怨也。』
N03n0002_p0448a03║（一一）諸比丘！如此言時，眾人言拘薩羅王長壽曰：『此拘薩羅王長壽乃發狂
N03n0002_p0448a04║而妄語，誰是彼之長生耶？其語向誰言：長生！勿見長，勿見短。長生！勿以怨息
N03n0002_p0448a05║怨，以德息怨也。』『我非發狂而妄語，智者了悟。』諸比丘！再次……乃至……諸
N03n0002_p0448a06║比丘！三次拘薩羅王長壽言長生王子：『長生……息怨也。』諸比丘！三次眾人言
N03n0002_p0448a07║拘薩羅王長壽：『拘薩羅王……』『……悟。』諸比丘！時，眾人乃令拘薩羅王長壽
N03n0002_p0448a08║與第一夫人俱，由道路至道路，由四衢道至四衢道，來往巡迴，由南門出，于城南
N03n0002_p0448a09║方分為四分，將〔四〕片棄于四方，置兵而去。
N03n0002_p0448a10║（一二）諸比丘！時，長生王子持酒入波羅㮈城，而令兵眾飲之。彼等醉倒之時，
N03n0002_p0448a11║集薪作火堆，將父母之骸載于火堆之上而點火，合掌巡迴火堆，右繞三次。諸比丘！
N03n0002_p0448a12║其時，迦尸王梵施乃登殊勝樓台上層，諸比丘！迦尸王梵施見長生王子合掌而巡迴
N03n0002_p0448a13║火堆，右繞三次。見而心生思念：『此人必是拘薩羅王長壽之親族緣者，無人可告
N03n0002_p0448a14║我，我損失也。』
N03n0002_p0449a01║（一三）諸比丘！時，長生王子往林間，盡情號哭後，拭淚入波羅㮈城，往近後
N03n0002_p0449a02║宮之象廄，言象師曰：『師！我欲學技藝。』『童子！若爾，且學。』諸比丘！時，
N03n0002_p0449a03║長生王子夜分凌晨時起身，于象廄以美妙音聲歌而彈琴。諸比丘！迦尸王梵施于夜
N03n0002_p0449a04║分凌晨時聞象廄以美妙音聲歌而彈琴。聞而問人言：『夜分凌晨時起，于象廄以美
N03n0002_p0449a05║妙音聲歌而彈琴者，誰耶？』
N03n0002_p0449a06║（一四）『大王！有某甲象師之弟子童子，夜分凌晨時起，于象廄以美妙音聲歌
N03n0002_p0449a07║而彈琴。』『若爾！喚彼童子。』『大王！唯！唯！』彼眾人應諾迦尸王梵施，而喚
N03n0002_p0449a08║長生童子至。『童子！汝夜分凌晨時起，于象廄以美妙音聲歌而彈琴耶？』『大王！
N03n0002_p0449a09║然！』『童子！若爾，即歌，彈琴！』『大王！唯！唯！』長生王子應諾迦尸王梵施，
N03n0002_p0449a10║欲得愛顧而以美妙音聲歌且彈琴。諸比丘！時，迦尸王梵施言長生王子曰：『童子！
N03n0002_p0449a11║侍從我！』『大王！唯！唯！』長生王子應諾迦尸王梵施。諸比丘！時，長生王子較
N03n0002_p0449a12║迦尸王梵施先起、後睡，應一切命，行適意，語可愛。諸比丘！時，迦尸王梵施不
N03n0002_p0449a13║久令長生王子于宮內任職。
N03n0002_p0449a14║（一五）諸比丘！時，迦尸王梵施言長生王子曰：『童子！駕車，我等出獵。』
N03n0002_p0450a01║『大王！唯！唯！』長生王子應諾迦尸王梵施，駕車言迦尸王梵施曰：『大王！將
N03n0002_p0450a02║駕車，請知時！』諸比丘！時，迦尸王梵施乘車，長生王子驅車，隨驅兵眾及車乘
N03n0002_p0450a03║終于各往異處。諸比丘！時，迦尸王梵施往遠處後，言長生王子：『童子！停車！
N03n0002_p0450a04║我甚疲憊，欲睡也。』『大王！唯！唯！』長生王子應諾迦尸王梵施，于地結跏趺坐。
N03n0002_p0450a05║諸比丘！時，迦尸王梵施以長生王子之膝為枕而臥，彼甚疲憊，不須臾已眠矣。
N03n0002_p0450a06║（一六）諸比丘！時，長生王子心生思念：『此迦尸王梵施作多害于我等，彼奪
N03n0002_p0450a07║我等之兵、車、國土、藏、庫，彼殺我父母，今乃我報怨之時也。』如是由鞘拔劍。
N03n0002_p0450a08║諸比丘！時，長生王子心生思念：『父臨死言我曰：「長生！勿見長，勿見短。長
N03n0002_p0450a09║生！勿以怨息怨，長生！以德息怨。」違忤父語不正也。』如是納劍于鞘。諸比丘！
N03n0002_p0450a10║再次長生王子心生思念：『此迦尸王……』……拔劍。諸比丘！二次長生王子心生
N03n0002_p0450a11║思念：『父……違忤父語不正也。』如是復納劍于鞘。諸比丘！三次，納……。諸
N03n0002_p0450a12║比丘！時，迦尸王梵施怖畏、驚愕、恐懼、恐怖而起。諸比丘！時，長生王子言迦
N03n0002_p0450a13║尸王梵施曰：『大王！汝如何怖畏……而起耶？』『童子！夢拘薩羅王長壽之兒長生
N03n0002_p0450a14║王子以劍襲我，故我怖畏、驚愕、恐懼、恐怖而起。』
N03n0002_p0451a01║（一七）諸比丘！時，長生王子左手撮迦尸王梵施之頭，右手拔劍言迦尸王梵施
N03n0002_p0451a02║曰：『大王！我拘薩羅王長壽之兒長生王子也，汝作多害我等，汝奪我等之兵、車、
N03n0002_p0451a03║國土、藏、庫，汝殺我父母，今乃我報怨時也。』諸比丘！時，迦尸王梵施以頭面
N03n0002_p0451a04║禮長生王子足，言長生王子曰：『長生！赦我命！長生！赦我命！』『如何得言我赦
N03n0002_p0451a05║大王之命耶？唯有大王赦我命也。』『長生！若爾，汝赦我命，我亦赦汝命。』諸比
N03n0002_p0451a06║丘！時，迦尸王梵施及長生王子互相赦命誓不作害。諸比丘！時，迦尸王梵施言長
N03n0002_p0451a07║生王子曰：『長生！駕車，我等往焉。』『大王！唯！唯！』長生王子應諾迦尸王梵
N03n0002_p0451a08║施，駕車而言迦尸王梵施曰：『大王！將駕車，請知時！』諸比丘！時，迦尸王梵
N03n0002_p0451a09║施乘車，長生王子驅車，隨驅不久而與兵眾會合。
N03n0002_p0451a10║（一八）諸比丘！時，迦尸王梵施入波羅㮈城，令集會諸大臣、大官曰：『汝等
N03n0002_p0451a11║若見拘薩羅王長壽之兒長生王子，將如何為之耶？』或言：『大王！我等截其手。
N03n0002_p0451a12║大王！我等截其足。大王！我等截其手、足。大王！我等截其耳。大王！我等截其
N03n0002_p0451a13║鼻。大王！我等截其耳、鼻。大王！我等截其頭。』『此乃拘薩羅王長壽之兒長生王
N03n0002_p0451a14║子也，于彼一切皆不得作，彼赦我命，我赦彼命也。』
N03n0002_p0452a01║（一九）諸比丘！時，迦尸王梵施言長生王子曰：『長生！汝父臨死言：「長生！
N03n0002_p0452a02║勿見長，勿見短。長生！勿以怨息怨，長生！以德息怨。」汝父以何意趣而言此耶？』
N03n0002_p0452a03║『大王！我父臨死言：「勿〔見〕長」，是言「勿長怨」也，大王！我父臨死言此為
N03n0002_p0452a04║「勿〔見〕長」也。大王！我父臨死言：「勿〔見〕短」者，是言「勿速與友不和」
N03n0002_p0452a05║也，大王！我父臨死言此為「勿〔見〕短」也。大王！我父臨死言：「長生！勿以
N03n0002_p0452a06║怨息怨，長生！以德息怨。」大王殺我父母，我若奪大王之命，欲大王得利之眾人
N03n0002_p0452a07║將奪我命；欲我得利之眾人將奪彼等之命。如此者，以怨不得息怨也。今大王赦我
N03n0002_p0452a08║之命，我赦大王之命，如此，以德息怨也。大王！我父臨死〔諄諄〕言此：「長生！
N03n0002_p0452a09║以怨……以德息怨。」』
N03n0002_p0452a10║（二〇）諸比丘！時，迦尸王梵施言：『希有也！未曾有也！此長生王子乃賢明
N03n0002_p0452a11║也。何以故？于父略說，能廣解其義故也。』屬父之兵、車、國土、藏、庫，還之
N03n0002_p0452a12║而與〔己〕女。諸比丘！彼于取杖、持刀之王，尚有如此忍辱、慈心。諸比丘！于
N03n0002_p0452a13║此處，汝等于如此所善說之法與律出家者，應善持忍辱、慈心。」世尊三次告比丘
N03n0002_p0452a14║曰：「諸比丘！且止！勿訴訟，勿鬥諍，勿爭論，勿諍論。」彼非法比丘三次白世
N03n0002_p0453a01║尊言：「世尊法主！請待時，世尊！請具現法樂住，請住安穩，我等行此訴訟、鬥
N03n0002_p0453a02║諍、爭論、諍論是我等事。」時，世尊曰：「此等愚人蒙昧，不易教誡。」即從座
N03n0002_p0453a03║起而去。
N03n0002_p0453a04║———長生誦品〔終〕———
N03n0002_p0453a05║三（一）時，世尊于早晨著下裳，持鉢、衣，為乞食入憍賞彌城。行乞食，食後
N03n0002_p0453a06║由乞食還來，收藏臥具牀座，持鉢、衣，立于僧伽中，說如此偈，曰：
N03n0002_p0453a07║人悉出大聲不覺自己愚
N03n0002_p0453a08║破壞僧伽時餘事更不思
N03n0002_p0453a09║以言語為境論說似賢迷
N03n0002_p0453a10║如何懸口河就裡不自知
N03n0002_p0453a11║罵．搏．敗掠奪執念怨不息
N03n0002_p0453a12║罵．搏．敗掠奪不執怨自息
N03n0002_p0453a13║此處怨報怨終于怨不息
N03n0002_p0453a14║以德使怨息是法不容易
N03n0002_p0454a01║我等于此處自制餘不悟
N03n0002_p0454a02║悟者則爭息碎骨而斷命
N03n0002_p0454a03║奪牛馬財盡彼等雖國破
N03n0002_p0454a04║尚且有和合如何汝等莫
N03n0002_p0454a05║若有智善住賢明之同行
N03n0002_p0454a06║得以交為友克一切困難
N03n0002_p0454a07║歡喜與正念且如是俱行
N03n0002_p0454a08║若無智善住賢明之同行
N03n0002_p0454a09║不得交為友則卓爾獨行
N03n0002_p0454a10║如敗棄國王如森林中象
N03n0002_p0454a11║獨行實殊勝不應友愚人
N03n0002_p0454a12║獨行勿作惡如象安穩林
N03n0002_p0454a13║四（一）時，世尊立于僧伽中，說如此偈已，往婆羅樓羅村。爾時，具壽婆咎住
N03n0002_p0454a14║婆羅樓羅村。具壽婆咎見世尊從遠方來，見而設牀座，置洗足水、足台、足布，迎
N03n0002_p0455a01║而取鉢、衣。世尊坐于所設座上，坐而洗足。具壽婆咎敬禮世尊，坐于一面。坐于
N03n0002_p0455a02║一面已，世尊言具壽婆咎曰：「比丘！忍否？足否？為乞食不疲倦否？」「世尊！忍！
N03n0002_p0455a03║世尊！足！我為乞食不疲倦。」時，世尊說法、教示具壽婆咎……令之慶喜，即從
N03n0002_p0455a04║座起，往般那蔓闍寺林而去。
N03n0002_p0455a05║（二）爾時，具壽阿那律陀、具壽難提、具壽金毘羅住般那蔓闍寺林。守林人見
N03n0002_p0455a06║世尊從遠方來，見而白世尊言：「沙門！勿入此林。此處有三族姓子，自愛而住，
N03n0002_p0455a07║請勿擾之。」具壽阿那律陀聞守林人語世尊，聞而言守林人曰：「守林人！勿止世
N03n0002_p0455a08║尊，我等之師世尊來臨。」具壽阿那律陀至具壽難提、具壽金毘羅住處。至而言具
N03n0002_p0455a09║壽難提與具壽金毘羅曰：「諸具壽！諸具壽！來。我等之師世尊來臨矣！」
N03n0002_p0455a10║（三）時，具壽阿那律陀、具壽難提、具壽金毘羅俱迎世尊，一人取世尊鉢、衣，
N03n0002_p0455a11║一人設牀座，一人置洗足水、足台、足布。世尊坐于所設座上，坐而洗足。彼諸具
N03n0002_p0455a12║壽敬禮世尊，坐于一面。坐于一面時，世尊告具壽阿那律陀曰：「阿那律陀！忍否？
N03n0002_p0455a13║足否？為乞食疲倦否？」「世尊！忍！世尊！足！我等為乞食不疲倦。」「阿那律陀！
N03n0002_p0455a14║汝等和合、相喜、無諍，有如水乳，互以愛眼相視而住否？」「我等實和合、相喜、
N03n0002_p0456a01║無諍，有如水乳，互以愛眼相視而住。」「阿那律陀！汝等如何和合、相喜……視而
N03n0002_p0456a02║住耶？」
N03n0002_p0456a03║（四）「此處，我生思念：『我與如此同行者俱住，我得利也，我善利也。』如
N03n0002_p0456a04║是，我于此諸具壽，于顯，于隱，為慈身行，為慈語行；于顯，于隱，為慈意行。
N03n0002_p0456a05║我生思念：『我當棄己之心，應依此諸具壽之心而轉。』如是，我棄己之心，依此
N03n0002_p0456a06║諸具壽之心而轉，雖身異而心一也。」具壽難提及具壽金毘羅亦白世尊，言：「我
N03n0002_p0456a07║亦生思念……而心一也。如此，我等和合、相喜、無諍，有如水乳，互以愛眼相視
N03n0002_p0456a08║而住也。」
N03n0002_p0456a09║（五）「阿那律陀！汝等不放逸、正勤、專念而住否？」「我等實不放逸、正勤、
N03n0002_p0456a10║專念而住。」「阿那律陀！汝等如何不放逸、正勤、專念而住耶？」「此處，我等之
N03n0002_p0456a11║中往村乞食，先還者即設牀座，置洗足水、足台、足布…………我等因此不用語言。
N03n0002_p0456a12║我等每五日俱坐，終夜說法。如此，我等不放逸、正勤、專念而住也。」
N03n0002_p0456a13║（六）時，世尊說法而教示具壽阿那律陀、具壽難提、具壽金毘羅……令之慶喜，
N03n0002_p0456a14║從座而起，向波羅聚落遊行，順次遊行到波羅聚落。于此，世尊住波羅聚落護寺林
N03n0002_p0457a01║之賢娑羅樹下。時，世尊靜居宴默，心生如此思念：「我前常為訴訟、鬥諍、諍論、
N03n0002_p0457a02║喧吵、于僧伽起諍事之彼憍賞彌諸比丘所惱，安樂無住。今離去常起訴訟……諍事
N03n0002_p0457a03║之彼憍賞彌諸比丘，離而無伴，唯有一人而安樂安穩住。」有一大象為諸牡象、幼
N03n0002_p0457a04║象、子象所惱而住，〔自〕食缺頂之草，彼折之枝為〔他眾象〕所食，飲濁水，沈于
N03n0002_p0457a05║水，渡水時，眾象摩觸身而行。時，彼大象心生思念：「我為諸牡象、牝象、幼象、
N03n0002_p0457a06║子象所惱而住，〔自〕食缺頂之草，我所折之枝為〔其他眾象〕所食，飲濁水，沈于
N03n0002_p0457a07║水，渡水時，眾象摩觸身而行。我當離群，應唯一人住。」
N03n0002_p0457a08║（七）時，彼大象離群，詣波羅聚落護寺林之賢娑羅樹下世尊住處。詣已，以長
N03n0002_p0457a09║鼻為世尊供飲食，除草。時，彼大象心生思念：「我前為諸牡象、牝象、幼象、子
N03n0002_p0457a10║象所惱，安樂無住，〔自〕食缺頂之草，我所折之枝為〔其他眾象〕所食，飲濁水，
N03n0002_p0457a11║沈于水，渡水時，眾象摩觸〔吾〕身而行。今離牡象、牝象、幼象、子象而無伴，
N03n0002_p0457a12║唯一人而安樂安穩住。」時，世尊知自遠離，又以心知彼大象之心所思念，此時，
N03n0002_p0457a13║自唱頌，曰：
N03n0002_p0457a14║如此之人龍長鼻之象龍
N03n0002_p0458a01║其心俱相等獨樂于林中
N03n0002_p0458a02║五（一）爾時，世尊于隨意間住波羅聚落後，向舍衛城遊行，次第遊行至舍衛城。
N03n0002_p0458a03║于此，世尊住舍衛城祇樹給孤獨園。時，憍賞彌諸優婆塞言：「此等憍賞彌諸比丘
N03n0002_p0458a04║于我等多作不利，世尊為彼等所惱而去。我等對憍賞彌之諸比丘不敬禮，不迎送，
N03n0002_p0458a05║不作合掌、恭敬，不尊敬，不尊重，不奉事，不供養。雖來亦不與施食，我等如此
N03n0002_p0458a06║不尊敬、不尊重、不奉事、不供養時，彼等不受尊敬而去，或還俗，或與世尊和合。」
N03n0002_p0458a07║（二）時，憍賞彌諸優婆塞對憍賞彌之諸比丘不敬禮，不迎送，不作合掌、恭敬，
N03n0002_p0458a08║不尊敬，不尊重，不奉事，不供養。雖來亦不與施食。時，憍賞彌諸優婆塞不尊敬
N03n0002_p0458a09║……憍賞彌之諸比丘不受尊敬而言：「我等往舍衛城世尊處，令滅此諍事。」時，
N03n0002_p0458a10║憍賞彌諸比丘收藏臥座牀具，持鉢、衣，往舍衛城。
N03n0002_p0458a11║（三）具壽舍利弗聞言：「于僧伽常行訴訟……諍事之彼憍賞彌諸比丘，來舍衛
N03n0002_p0458a12║城。」時，具壽舍利弗詣世尊住處，詣已，敬禮世尊，坐一面。坐一面已，具壽舍
N03n0002_p0458a13║利弗白世尊，言：「于僧伽常行訴訟……諍事之彼憍賞彌諸比丘來舍衛城，我于諸
N03n0002_p0458a14║比丘應如何為之耶？」「舍利弗！汝隨法以處之。」「我如何可知法與非法耶？」
N03n0002_p0459a01║（四）「舍利弗！依十八事，可知非法說者。舍利弗！此處有比丘，非法說為法，
N03n0002_p0459a02║法說為非法，非律說為律，律說為非律，非如來之所說所言說為如來之所說所言，
N03n0002_p0459a03║如來之所說所言說為非如來之所說所言，非如來之常所行法說為如來之常所行法，
N03n0002_p0459a04║如來之常所行法說為非如來之常所行法，非如來所制說為如來之所制，如來之所制
N03n0002_p0459a05║說為非如來之所制，無罪說為罪，罪說為無罪，輕罪說為重罪，重罪說為輕罪，有
N03n0002_p0459a06║餘罪說為無餘罪，無餘罪說為有餘罪，粗罪說為非粗罪，非粗罪說為粗罪。舍利弗！
N03n0002_p0459a07║如此依十八事，可知非法說者。
N03n0002_p0459a08║（五）舍利弗！依十八事，可知如法說者。舍利弗！此處有比丘，非法說為非法，
N03n0002_p0459a09║法說為法，非律……律……非如來之所說所言……如來之所說所言……非如來之常
N03n0002_p0459a10║所行法……如來之常所行法……非如來之所制……如來之所制……無罪……罪
N03n0002_p0459a11║……輕罪……重罪……有餘罪……無餘罪……粗罪……非粗罪說為非粗罪。舍利
N03n0002_p0459a12║弗！如此依十八事，可知如法說者。」
N03n0002_p0459a13║（六）具壽摩訶目犍連聞……乃至……具壽摩訶迦葉聞……具壽摩訶迦旃延……
N03n0002_p0459a14║具壽摩訶拘絺羅……具壽摩訶劫賓那……具壽摩訶周那……具壽阿那律陀……具壽
N03n0002_p0460a01║離越……具壽優波離……具壽阿難……具壽羅睺羅聞……〔同第十　憍賞彌犍度五
N03n0002_p0460a02║（三）～（五）〕……「……可知如法說者。」
N03n0002_p0460a03║（七）時，摩訶波闍波提瞿曇彌聞：「常訴訟……彼憍賞彌諸比丘，來舍衛城。」
N03n0002_p0460a04║時，摩訶波闍波提瞿曇彌詣世尊住處，詣而敬禮世尊，立于一面。立于一面已，摩
N03n0002_p0460a05║訶波闍波提瞿曇彌白世尊言：「常訴訟……我于彼諸比丘應如何為之耶？」「瞿曇
N03n0002_p0460a06║彌！汝由二部聞法！由二部聞法，以其中如法說諸比丘之見、忍、喜、執為所喜，
N03n0002_p0460a07║凡比丘尼眾由比丘眾所受者，應受如法說者。」
N03n0002_p0460a08║（八）給孤獨居士聞：「常訴訟……彼憍賞彌諸比丘，來舍衛城。」時，給孤獨
N03n0002_p0460a09║居士詣世尊住處，詣而敬禮世尊，坐于一面。坐一面已，給孤獨居士白世尊言：「常
N03n0002_p0460a10║訴訟……我于彼比丘等應如何為之耶？」「居士！汝與二部布施！與二部布施，由二
N03n0002_p0460a11║部聞法！由二部聞法，以其中如法諸比丘之見、忍、喜、執為所喜！」
N03n0002_p0460a12║（九）毘舍佉鹿母聞：「常訴訟……彼憍賞彌諸比丘，來舍衛城。」時，毘舍佉
N03n0002_p0460a13║鹿母詣世尊住處，詣而敬禮世尊，坐于一面。坐于一面已，毘舍佉鹿母白世尊言：
N03n0002_p0460a14║「常訴訟……我于彼比丘等應如何為之耶？」「毘舍佉！汝與二部布施……為所
N03n0002_p0461a01║喜！」
N03n0002_p0461a02║（一〇）時，憍賞彌諸比丘次第到舍衛城。時，具壽舍利弗詣世尊在處，詣而敬
N03n0002_p0461a03║禮世尊，坐于一面。坐一面已，具壽舍利弗白世尊言：「于僧伽常行訴訟……諍事
N03n0002_p0461a04║之彼憍賞彌諸比丘，到舍衛城。彼諸比丘之座臥處應如何為之耶？」「舍利弗！應分
N03n0002_p0461a05║離與座臥處。」「若無分離者應如何為之耶？」「應部分分離而與之。舍利弗！但無
N03n0002_p0461a06║論如何絕不可無上座比丘之座臥處。若無者，墮惡作。」「衣食應如何為之耶？」「舍
N03n0002_p0461a07║利弗！衣食一切人應等分之。」
N03n0002_p0461a08║（一一）時，彼被舉比丘觀察法與律而生思念：「此是罪，此非無罪，我有犯，
N03n0002_p0461a09║我非無犯，我被舉，我非不受舉，我依如法、無過、應理之羯磨而被舉。」時，彼
N03n0002_p0461a10║被舉比丘至隨被舉〔比丘〕之諸比丘在處，至而言隨被舉〔比丘〕之諸比丘曰：「此
N03n0002_p0461a11║是罪，此非無罪……應理之羯磨而被舉。然！與我解羯磨！」
N03n0002_p0461a12║（一二）時，彼隨被舉〔比丘〕之諸比丘與被舉比丘俱詣世尊住處，詣而敬禮世
N03n0002_p0461a13║尊，坐于一面。坐一面已，彼諸比丘白世尊言：「此被舉比丘言：『此是罪，此非
N03n0002_p0461a14║無罪……與解羯磨！』應如何為之耶？」「諸比丘！此是罪，此非無罪，此比丘有
N03n0002_p0462a01║犯，此比丘非無犯，此比丘被舉，此比丘非不受舉。此比丘依如法、無過、應理之
N03n0002_p0462a02║羯磨而受舉。諸比丘！此比丘犯、被舉、見〔罪〕故，諸比丘！應與此比丘羯磨。」
N03n0002_p0462a03║（一三）時，彼隨被舉〔比丘〕之諸比丘與被舉比丘解羯磨，至作舉罪之諸比丘
N03n0002_p0462a04║住處。至而言作舉罪之諸比丘，曰：「依彼事，于僧伽生起訴訟、鬥諍、爭論、諍
N03n0002_p0462a05║論，令破僧伽，令僧伽蒙塵垢，令僧伽別住，令僧伽別異。此比丘有犯、被舉，但
N03n0002_p0462a06║見〔罪〕，受解羯磨。我等為滅彼事，作僧伽和合。」時，彼作舉罪之諸比丘詣世尊
N03n0002_p0462a07║住處，詣已，敬禮世尊，坐于一面。坐一面已，彼諸比丘白世尊言：「彼隨被舉〔比
N03n0002_p0462a08║丘〕之諸比丘言：『依彼事……作僧伽和合。』應如何為之耶？」
N03n0002_p0462a09║（一四）「諸比丘！彼比丘有犯、被舉、見〔罪〕、受解羯磨故，諸比丘！僧伽為
N03n0002_p0462a10║滅彼事，應作僧伽和合。諸比丘！應如此作：應集會眾于一處，病者、非病者亦俱
N03n0002_p0462a11║也，任何人皆不得與清淨欲。集會已，聰明賢能比丘應告僧伽，言：『諸大德！
N03n0002_p0462a12║請聽我言！依彼事，于僧伽生起訴訟、鬥諍、爭論、諍論，令破僧伽，令僧伽蒙塵
N03n0002_p0462a13║垢，令僧伽別住，令僧伽別異。此比丘有犯、被舉，但見〔罪〕，受解羯磨已。若僧
N03n0002_p0462a14║伽機熟者，僧伽為滅彼事，作僧伽和合。此為表白。諸大德！請聽我言！依彼事……
N03n0002_p0463a01║受解羯磨已。為滅彼事，作僧伽和合。具壽聽者默然，不聽者請言。僧伽為滅彼事，
N03n0002_p0463a02║作僧伽和合，滅僧伽之塵垢，滅僧伽之破壞。具壽聽故默然，我如此了知。』應即
N03n0002_p0463a03║時作布薩，誦波羅提木叉。」
N03n0002_p0463a04║六（一）時，具壽優波離詣世尊住處，詣而敬禮世尊，坐于一面。坐一面已，具
N03n0002_p0463a05║壽優波離白世尊言：「若有事，僧伽因訴訟……令僧伽別異時，僧伽不決斷彼事，
N03n0002_p0463a06║由無根至根，而作僧伽和合，此，如法僧伽和合耶？」「優波離！若有事……僧伽不
N03n0002_p0463a07║決斷彼事，由無根至根，作僧伽和合者，優波離！此非法僧伽和合也。」「若有事……
N03n0002_p0463a08║僧伽決斷彼事，由根至根，作僧伽和合，此，如法僧伽和合耶？」「優波離！若有事
N03n0002_p0463a09║……僧伽決斷彼事，由根至根，作僧伽和合者，優波離！此，如法僧伽和合也。」
N03n0002_p0463a10║（二）「僧伽和合有幾何耶？」「優波離！僧伽和合有二。優波離！有義缺而文備
N03n0002_p0463a11║之僧伽和合。優波離！有義備而文備之僧伽和合。優波離！何為義缺而文備之僧伽
N03n0002_p0463a12║和合耶？優波離！若有事，僧伽因訴訟……令僧伽別異時，僧伽不決斷彼事，由無
N03n0002_p0463a13║根至根，作僧伽和合。優波離！此名為義缺而文備之僧伽和合。優波離！何為義備
N03n0002_p0463a14║文備之僧伽和合耶？優波離！若有事，僧伽因訴訟……令僧伽別異時，僧伽決斷彼
N03n0002_p0464a01║事，由根至根，作僧伽和合。優波離！此名為義備文備之僧伽和合。優波離！如此
N03n0002_p0464a02║僧伽和合有二也。」
N03n0002_p0464a03║（三）時，具壽優波離即從座起，偏袒上衣，于世尊住處，合掌奉世尊說偈，曰：
N03n0002_p0464a04║于僧伽事議義生與決斷
N03n0002_p0464a05║大須如何人如何比丘眾
N03n0002_p0464a06║以護持法耶第一戒無過
N03n0002_p0464a07║行時有思慮克制護諸根
N03n0002_p0464a08║怨敵不能呵如法無難處
N03n0002_p0464a09║住此戒清淨無畏得能說
N03n0002_p0464a10║在會眾中住不搖亦不懼
N03n0002_p0464a11║率爾而言說而無失義者
N03n0002_p0464a12║受問會眾中不臆亦不惑
N03n0002_p0464a13║應時于記答賢者說適語
N03n0002_p0464a14║歡喜智眾會敬上座比丘
N03n0002_p0465a01║以達自師說知量善當論
N03n0002_p0465a02║巧于破怨敵怨敵墮負處
N03n0002_p0465a03║眾人乃得智持自說無害
N03n0002_p0465a04║不止于問答使命受堪言
N03n0002_p0465a05║如說處僧事由比丘眾遣
N03n0002_p0465a06║如其語為之而不念我為
N03n0002_p0465a07║犯事．罪．及滅比丘．比丘尼
N03n0002_p0465a08║兩毘崩伽通且知罪及滅
N03n0002_p0465a09║何行不受擯依何事而擯
N03n0002_p0465a10║處己解羯磨如是為是知
N03n0002_p0465a11║作毘崩伽師恭敬上．下座
N03n0002_p0465a12║及中座比丘利眾成賢者
N03n0002_p0465a13║如此之比丘能護持正法
N03n0002_p0465a14║
N03n0002_p0466a01║此攝頌曰：
N03n0002_p0466a02║最勝之勝者在于憍賞彌
N03n0002_p0466a03║見罪有異論應舉且說罪
N03n0002_p0466a04║內界．與彼處五．一．與具足
N03n0002_p0466a05║並波羅聚落以及舍衛城
N03n0002_p0466a06║尊者舍利弗乃至拘律陀
N03n0002_p0466a07║迦葉．迦旃延絺羅．劫賓那
N03n0002_p0466a08║周那阿那律離越優波離
N03n0002_p0466a09║阿難．羅睺羅給孤．瞿曇彌
N03n0002_p0466a10║毘舍佉鹿母臥座處分離
N03n0002_p0466a11║衣食均等與集眾消訟事
N03n0002_p0466a12║淨欲不得與優波離所問
N03n0002_p0466a13║于戒無愧者勝者教和合
N03n0002_p0466a14║
N03n0002_p0467a01║
N03n0002_p0467a02║
N03n0002_p0467a03║
N03n0002_p0467a04║
N03n0002_p0467a05║
N03n0002_p0467a06║
N03n0002_p0467a07║
N03n0002_p0467a08║
N03n0002_p0467a09║
N03n0002_p0467a10║
N03n0002_p0467a11║
N03n0002_p0467a12║
N03n0002_p0467a13║
N03n0002_p0467a14║
N03n0002_p0467a15║
N03n0002_p0467a16║