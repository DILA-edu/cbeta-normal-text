N04n0002_p0317a01║
N04n0002_p0317a02║第九　遮說戒犍度
N04n0002_p0317a03║一（一）爾時，佛世尊住舍衛城東園鹿母堂。其時，布薩日比丘眾圍繞世尊而坐。
N04n0002_p0317a04║時，具壽阿難於深夜之初夜分過後，從座而起，偏袒右肩，向世尊之在處合掌，白
N04n0002_p0317a05║世尊曰：「世尊！夜已深，初夜分已過，比丘眾已久坐，請世尊為諸比丘說波羅提
N04n0002_p0317a06║木叉。」如是表白時，世尊默然。具壽阿難二次於深夜之中夜分過後，從座而起，
N04n0002_p0317a07║偏袒右肩，向世尊之在處合掌，白世尊曰：「夜已深，中夜分已過，比丘眾已久坐，
N04n0002_p0317a08║請世尊為諸比丘說波羅提木叉。」世尊二次亦默然。具壽阿難三次於深夜之後夜分
N04n0002_p0317a09║過後，將黎明時，從座而起，偏袒右肩……「……後夜分已過，將黎明……請世尊
N04n0002_p0317a10║為諸比丘說波羅提木叉。」「阿難！會眾不清淨也。」
N04n0002_p0317a11║（二）時，具壽摩訶目犍連心生是念：「世尊為何人故，言：『阿難！會眾不清
N04n0002_p0317a12║淨也。』耶？」時，具壽摩訶目犍連以心觀察一切比丘眾之心而作意。具壽摩訶目
N04n0002_p0317a13║犍連見彼人破戒、惡法、不淨而有招疑訝之行，隱覆所作，非沙門而稱沙門，非梵
N04n0002_p0317a14║行者而稱梵行者，內心腐爛、漏泄，如塵芥而坐於比丘眾中。見而至彼人處。至已，
N04n0002_p0318a01║言彼人：「友！起！世尊見汝，不得與比丘眾共住。」如是言時，彼人默然。具壽
N04n0002_p0318a02║摩訶目犍連再次言彼人：「友！起……不得……共住。」彼人再次默然。具壽摩訶
N04n0002_p0318a03║目犍連三次言彼人：「友！起……不得……共住。」彼人三次默然。時，具壽摩訶
N04n0002_p0318a04║目犍連捉彼人之臂，令出門外後，下門楔，詣世尊處。詣已，白世尊曰：「我令彼
N04n0002_p0318a05║人出，會眾已清淨，請世尊為諸比丘說波羅提木叉。」「目犍連！希有哉！目犍連！
N04n0002_p0318a06║未曾有哉！彼愚人乃至被捉臂。」
N04n0002_p0318a07║（三）時，世尊告諸比丘曰：「諸比丘！大海有八種希有、未曾有之法。見此，
N04n0002_p0318a08║阿修羅於大海而歡喜。何者為八種耶？諸比丘！大海徐徐趣向，徐徐傾向，徐徐臨
N04n0002_p0318a09║入，無突然而成嶮峻。諸比丘！大海徐徐趣向，徐徐傾向，徐徐臨入，無突然而成
N04n0002_p0318a10║嶮峻者，諸比丘！此乃大海之第一希有、未曾有之法也。見此，阿修羅於大海而歡
N04n0002_p0318a11║喜。諸比丘！又，大海有不超越岸之常法。諸比丘！大海有不超越岸之常法者，諸
N04n0002_p0318a12║比丘！此乃大海之第二……歡喜。諸比丘！又，大海與死屍不共住，若大海有死屍，
N04n0002_p0318a13║即急速運上陸地。諸比丘！大海與死屍不共住，若大海有死屍，……上陸地者，諸
N04n0002_p0318a14║比丘！此乃大海之第三……歡喜。諸比丘！又，有大河，即：恒河、夜摩那河、阿
N04n0002_p0319a01║夷羅跋提河、舍勞浮河、摩企河也，此等若流至大海，即棄前名號，唯稱大海之名
N04n0002_p0319a02║號。諸比丘！有大河……唯稱大海之名號者，諸比丘！此乃大海之第四……歡喜。
N04n0002_p0319a03║諸比丘！又，世間之水流入大海及空中降雨，是故大海不知有增減。諸比丘！世間
N04n0002_p0319a04║之……不知者……諸比丘！此乃大海之第五……歡喜。諸比丘！又，大海乃是一味
N04n0002_p0319a05║鹽味。諸比丘！大海是一味鹽味者，諸比丘！此乃大海之第六……歡喜。諸比丘！
N04n0002_p0319a06║又，大海有甚多寶、無量寶，此中之寶，即：真珠、摩尼珠、琉璃、硨磲、璧玉、
N04n0002_p0319a07║珊瑚、銀、金、紅玉、瑪瑙也。諸比丘！大海有甚多寶……瑪瑙也，諸比丘！此乃
N04n0002_p0319a08║大海之第七……歡喜。諸比丘！又，大海乃大眾生之住處也，此中之眾生，即：提
N04n0002_p0319a09║麑魚、提麑耆羅魚、提麑提麑耆羅魚、阿修羅、龍、乾達婆也，大海有百由旬身、
N04n0002_p0319a10║二百由旬身、三百由旬身、四百由旬身、五百由旬身。諸比丘！大海為大眾生之住
N04n0002_p0319a11║處……身者，諸比丘！此乃大海之第八……歡喜。諸比丘！大海有如此八種希有、
N04n0002_p0319a12║未曾有之法，見此，阿修羅於大海而喜歡。」
N04n0002_p0319a13║（四）「諸比丘！如是，於此法與律中，有八種希有、未曾有之法。見此，諸比
N04n0002_p0319a14║丘於法與律而歡喜。何者為八耶？諸比丘！譬如大海徐徐趣向，徐徐傾向，徐徐臨
N04n0002_p0320a01║入，無突然而成嶮峻，如是，諸比丘！於此法與律有漸漸學、漸漸所作、漸漸向道，
N04n0002_p0320a02║無突然了知通達。諸比丘！於此法與律有漸漸學……無突然了知通達者，諸比丘！
N04n0002_p0320a03║此，乃此法與律之第一希有、未曾有之法，見此，諸比丘於此法與律而歡喜。諸比
N04n0002_p0320a04║丘！譬如大海有不超越岸之常法，如是，諸比丘！我為諸聲聞制立之學處，我諸聲
N04n0002_p0320a05║聞乃至有失命之因緣，亦不踰越。諸比丘！我為諸聲聞制立之學處，我諸聲聞乃至
N04n0002_p0320a06║有失命之因緣，亦不踰越者，諸比丘！此，乃此法與律之第二……歡喜。諸比丘！
N04n0002_p0320a07║譬如大海與死屍不共住，若大海有死屍，即急速運上陸地，如是，諸比丘！若人破
N04n0002_p0320a08║戒、惡法、不淨而有招疑訝之行，隱覆所作，非沙門而稱沙門，非梵行者而稱梵行
N04n0002_p0320a09║者，內心腐爛、漏泄，若有如同塵芥者，則僧伽與此不共住，急速集會而舉此，彼
N04n0002_p0320a10║雖坐於僧伽中，彼卻遠離僧伽，僧伽亦遠離彼。諸比丘！若人破戒……僧伽亦遠離
N04n0002_p0320a11║彼者，諸比丘！此，乃此法與律之第三……歡喜。諸比丘！譬如有大河，即：恒河、
N04n0002_p0320a12║夜摩那河、阿夷羅跋提河、舍勞浮河、摩企河也，此等若流至大海，即棄前名，唯
N04n0002_p0320a13║稱大海之名，如是，諸比丘！有剎帝利、婆羅門、吠舍、首陀羅四姓，彼等離家而
N04n0002_p0320a14║於如來所說之法與律出家者，棄前之姓名，唯稱沙門釋子之名。諸比丘！有剎帝利
N04n0002_p0321a01║……名者，諸比丘！此，乃此法與律之第四……歡喜。諸比丘！譬如世間之水流入
N04n0002_p0321a02║大海及空中降雨，是故，大海不知有增減，如是，諸比丘！若甚多諸比丘於無餘涅
N04n0002_p0321a03║槃界般涅槃，是故，無餘涅槃界亦不知有增減。諸比丘！若甚多……不知有增減者，
N04n0002_p0321a04║諸比丘！此，乃此法與律之第五……歡喜。諸比丘！譬如大海是一味鹽味，如是，
N04n0002_p0321a05║諸比丘！此法與律乃是一味解脫味。諸比丘！此法與律是一味解脫味者，諸比丘！
N04n0002_p0321a06║此，乃此法與律之第六……歡喜。諸比丘！譬如大海有甚多寶、無量寶，此中之寶，
N04n0002_p0321a07║即：真珠、摩尼珠、琉璃、硨磲、璧玉、珊瑚、銀、金、紅玉、瑪瑙也，如是，諸
N04n0002_p0321a08║比丘！此法與律有甚多寶、無量寶，此中之寶，即：四念處、四正勤、四神足、五
N04n0002_p0321a09║根、五力、七覺支、八聖道也。諸比丘！此法與律有甚多寶、無量寶……八聖道也。
N04n0002_p0321a10║諸比丘！此，乃此法與律之第七……歡喜。諸比丘！譬如大海乃大眾生之住處也，
N04n0002_p0321a11║此中之眾生，即：提麑魚、提麑耆羅魚、提麑提麑耆羅魚、阿修羅、龍、乾達婆也，
N04n0002_p0321a12║大海如有百由旬身、二百由旬身、三百由旬身、四百由旬身、五百由旬身，如是，
N04n0002_p0321a13║諸比丘！此法與律乃大眾生之住處，此中之眾生，即：預流者、向預流果現證者、
N04n0002_p0321a14║一來者、向一來果現證者、不還者、向不還果現證者、阿羅漢、向阿羅漢性者也。
N04n0002_p0322a01║諸比丘！此法與律乃大眾生之住處……向阿羅漢性者，諸比丘！此，乃此法與律之
N04n0002_p0322a02║第八……歡喜。諸比丘！此法與律如此有八種希有、未曾有之法，見此，諸比丘於
N04n0002_p0322a03║此法與律而歡喜。」時，世尊知此事，於此時說感興之語：
N04n0002_p0322a04║暴雨降於隱覆者
N04n0002_p0322a05║暴雨不降顯露者
N04n0002_p0322a06║故令隱覆者顯露
N04n0002_p0322a07║如此暴雨不降彼
N04n0002_p0322a08║二（一）時，世尊告諸比丘曰：「諸比丘！我從今以後，不行布薩，不誦波羅提
N04n0002_p0322a09║木叉。諸比丘！從今以後，汝等自行布薩，自誦波羅提木叉。諸比丘！如來於不清
N04n0002_p0322a10║淨之眾會行布薩、誦波羅提木叉者，非處非機也。諸比丘！有罪者不得聞波羅提木
N04n0002_p0322a11║叉，聞者墮惡作。諸比丘！若有罪者聞波羅提木叉，即許遮止其人說戒。諸比丘！
N04n0002_p0322a12║應如此遮止：布薩之日，於十四日或十五日，彼人現前時，應告僧伽，言：『諸大
N04n0002_p0322a13║德！請聽我言！某人有罪，我遮止彼說戒，彼人現前時，不可誦波羅提木叉。』遮
N04n0002_p0322a14║止說戒已。」
N04n0002_p0323a01║三（一）爾時，六群比丘生如是念：「任何人皆不知我等。」有罪而聞波羅提木
N04n0002_p0323a02║叉。諸長老比丘知他心，告諸比丘曰：「諸友！某甲及某甲之六群比丘生如是念：
N04n0002_p0323a03║『任何人皆不知我等。』有罪而聞波羅提木叉。」
N04n0002_p0323a04║六群比丘聞：「諸長老比丘知他心，告諸比丘曰：『諸友！某甲及某甲之六群
N04n0002_p0323a05║比丘生如是念：任何人皆不知我等。有罪而聞波羅提木叉。』」彼等念：「良善比丘
N04n0002_p0323a06║必先遮止我等說戒。」即先以無事無因，遮止無罪清淨諸比丘說戒。諸比丘中少欲
N04n0002_p0323a07║者忿怒、非難：「何以六群比丘以無事無因，遮止無罪清淨諸比丘說戒耶？」時，
N04n0002_p0323a08║彼諸比丘以此事白世尊，〔世尊曰：〕「諸比丘！六群比丘……遮止清淨諸比丘說戒，
N04n0002_p0323a09║真實耶？」「實然！世尊！」呵責、說法已，告諸比丘曰：「諸比丘！不得無事無因
N04n0002_p0323a10║遮止無罪清淨之諸比丘說戒，遮止者墮惡作。」
N04n0002_p0323a11║（二）「諸比丘！有一非法遮說戒，有一如法者。有二非法遮說戒，有二如法者。
N04n0002_p0323a12║有三非法遮說戒，有三如法者。有四……五……六……七……八……九……十非法
N04n0002_p0323a13║遮說戒，有十如法者。」
N04n0002_p0323a14║（三）「何者為一非法遮說戒耶？以無根壞戒之故遮說戒，此為一非法遮說戒。
N04n0002_p0324a01║何者為一如法遮說戒耶？以有根壞戒之故遮說戒，此為一如法遮說戒。」
N04n0002_p0324a02║「何者為二非法遮說戒耶？以無根壞戒之故遮說戒，以無根壞行之故遮說戒，
N04n0002_p0324a03║此為二……何者為二如法遮說戒耶？以有根壞戒之故遮說戒，以有根壞行之故遮說
N04n0002_p0324a04║戒，此為二……。」
N04n0002_p0324a05║「何者為三非法遮說戒耶？以無根壞戒之故遮說戒，以無根壞行之故遮說戒，
N04n0002_p0324a06║以無根壞見之故遮說戒，此為三……何者為三如法遮說戒耶？以有根……壞見之故
N04n0002_p0324a07║遮說戒，此為三……。」
N04n0002_p0324a08║「何者為四非法遮說戒耶？以無根壞戒之故遮說戒，以無根壞行之故遮說戒，
N04n0002_p0324a09║以無根壞見之故遮說戒，以無根壞命之故遮說戒，此為四……何者為四如法遮說戒
N04n0002_p0324a10║耶？以有根……壞命之故遮說戒，此為四……。」
N04n0002_p0324a11║「何者為五非法遮說戒耶？以無根波羅夷之故遮說戒，以無根僧殘之故遮說戒，
N04n0002_p0324a12║以無根波逸提之故遮說戒，以無根波羅提提舍尼之故遮說戒，以無根惡作之故遮說
N04n0002_p0324a13║戒，此為五……何者為五如法遮說戒耶？以有根波羅夷……以有根惡作之故遮說
N04n0002_p0324a14║戒，此為五……。」
N04n0002_p0325a01║「何者為六非法遮說戒耶？以無根壞戒不作之故遮說戒，以無根壞戒作之故
N04n0002_p0325a02║遮說戒，以無根壞行不作之故遮說戒，以無根壞行作之故遮說戒，以無根壞見不作
N04n0002_p0325a03║之故遮說戒，以無根壞見作之故遮說戒，此為六……何者為六如法遮說戒耶？以有
N04n0002_p0325a04║根壞戒不作之故遮說戒……以有根壞見作之故遮說戒，此為六……。」
N04n0002_p0325a05║「何者為七非法遮說戒耶？以無根波羅夷之故遮說戒，以無根僧殘……以……
N04n0002_p0325a06║偷蘭遮之故……以……波逸提之故……以……波羅提提舍尼之故……以……惡作之
N04n0002_p0325a07║故……以無根惡說之故遮說戒，此為七……何者為七如法遮說戒耶？以有根波羅夷
N04n0002_p0325a08║之故……以……惡說之故遮說戒，此為七……。」
N04n0002_p0325a09║「何者為八非法遮說戒耶？以無根壞戒不作之故遮說戒，以無根壞戒作之故遮
N04n0002_p0325a10║說戒，以無根壞行不作之故遮說戒，以無根壞行作之故遮說戒，以無根壞見不作之
N04n0002_p0325a11║故遮說戒，以無根壞見作之故遮說戒，以無根壞命不作之故遮說戒，以無根壞命作
N04n0002_p0325a12║之故遮說戒，此為八……何者為八如法遮說戒耶？以有根壞戒不作之故遮說戒……
N04n0002_p0325a13║以有根壞命作之故遮說戒，此為八……。」
N04n0002_p0325a14║「何者為九非法遮說戒耶？以無根壞戒不作之故遮說戒，以無根壞戒作之故遮
N04n0002_p0326a01║說戒，以無根壞戒作不作之故遮說戒，以無根壞行不作……作……作不作之故遮說
N04n0002_p0326a02║戒，以無根壞見不作……作……作不作之故遮說戒，此為九……何者為九如法遮說
N04n0002_p0326a03║戒耶？以有根壞戒不作之故遮說戒……以有根壞見作不作之故遮說戒，此為九
N04n0002_p0326a04║……。」
N04n0002_p0326a05║「何者為十非法遮說戒耶？犯波羅夷者不坐於眾會，波羅夷說非未了，捨戒
N04n0002_p0326a06║者不坐於眾會，捨戒論非未了，隨順如法和合，不違逆如法和合，違逆如法和合說
N04n0002_p0326a07║非未了，於壞戒無見、聞、疑，於壞行無見、聞、疑，於壞見無見、聞、疑，此為
N04n0002_p0326a08║十……。何者為十如法遮說戒耶？犯波羅夷者坐於眾會，波羅夷說未了，捨戒者坐
N04n0002_p0326a09║於眾會，捨戒論未了，不隨順如法和合，違逆如法和合，違逆如法和合說未了，於
N04n0002_p0326a10║壞戒有見、聞、疑，於壞行有見、聞、疑，於壞見有見、聞、疑，此為十如法遮
N04n0002_p0326a11║說戒。」
N04n0002_p0326a12║（四）「何者為犯波羅夷者坐於眾會耶？諸比丘！此處有犯波羅夷法之相、表、
N04n0002_p0326a13║徵，有比丘，見比丘犯波羅夷法之相、表、徵。或比丘雖未見犯波羅夷法之比丘，
N04n0002_p0326a14║但他比丘告比丘，言：『友！某甲比丘犯波羅夷法。』或比丘未見犯波羅夷法之比
N04n0002_p0327a01║丘，亦非他比丘告比丘，曰：『友！某甲比丘犯波羅夷法。』彼告比丘曰：『友！
N04n0002_p0327a02║我犯波羅夷法。』諸比丘！比丘若欲者，依彼見、聞、疑，於十四日或十五日之布
N04n0002_p0327a03║薩日，彼人現前時，於僧伽中應言：『諸大德！請聽我言！某人犯波羅夷法，我遮
N04n0002_p0327a04║彼說戒，彼現前時，不得誦波羅提木叉。』如法遮說戒也。遮比丘說戒，若有十障
N04n0002_p0327a05║礙之一者，眾會起而散去，〔謂：〕王之障礙、賊之障礙、火之障礙、水之障礙、人
N04n0002_p0327a06║之障礙、非人之障礙、猛獸之障礙、蛇之障礙、命之障礙、梵行之障礙也。諸比丘！
N04n0002_p0327a07║比丘若欲者，於其住處或於任何住處，彼人現前時，於僧伽中應言：『諸大德！請
N04n0002_p0327a08║聽我言！某人之波羅夷說未了，彼事未決定。若僧伽機熟，則僧伽應決定彼事。』
N04n0002_p0327a09║如此而得則善，若不得，則於十四日或十五日之布薩日，彼人現前時，於僧伽中應
N04n0002_p0327a10║言：『諸大德！請聽我言！某人之波羅夷說未了，彼事未決定，我遮彼說戒，彼現
N04n0002_p0327a11║前時，不得誦波羅提木叉。』如法遮說戒也。」
N04n0002_p0327a12║（五）「何者為捨戒者坐於眾會耶？諸比丘！此處有捨戒之相、表、徵，有比丘，
N04n0002_p0327a13║見捨戒比丘之相、表、徵。若比丘雖未見捨戒之比丘，他比丘告比丘，曰：『友！
N04n0002_p0327a14║某甲比丘捨戒。』或比丘未見捨戒之比丘，亦非他比丘告比丘，曰：『友！某甲比
N04n0002_p0328a01║丘捨戒。』彼告比丘曰：『友！我捨戒。』諸比丘！比丘若欲者，依彼見、聞、疑，
N04n0002_p0328a02║於十四日或十五日之布薩日，彼人現前時，於僧伽中應言：『諸大德！請聽我言！
N04n0002_p0328a03║某甲捨學，我遮彼說戒，彼現前時，不得誦波羅提木叉。』如法遮說戒也。遮比丘
N04n0002_p0328a04║說戒，若有十障礙之一者，眾會起而散去，〔謂：〕王之障礙……梵行之障礙也。諸
N04n0002_p0328a05║比丘！比丘若欲者，於其住處或於任何住處，彼人現前時，於僧伽中應言：『諸大
N04n0002_p0328a06║德！請聽我言！某甲之捨戒說未了，彼事未決定。若僧伽機熟，僧伽應決定彼事。』
N04n0002_p0328a07║如此得則善，若不得，則於十四日或十五日之布薩日，彼人現前時，於僧伽中應言：
N04n0002_p0328a08║『諸大德！請聽我言！某甲之捨戒說未了，彼事未決定，我遮彼說戒，彼現前時，
N04n0002_p0328a09║不得誦波羅提木叉。』如法遮說戒也。」
N04n0002_p0328a10║（六）「何者為不隨順如法和合耶？諸比丘！此處有不隨順如法和合之相、表、
N04n0002_p0328a11║徵，有比丘，見有不隨順如法和合比丘之相、表、徵。或比丘雖未見不隨順如法和
N04n0002_p0328a12║合之比丘，但他比丘告比丘，曰：『友！某甲比丘不隨順如法和合。』或比丘未見
N04n0002_p0328a13║不隨順如法和合之比丘，亦非他比丘告比丘，曰：『友！某甲比丘不隨順如法和合。』
N04n0002_p0328a14║彼告比丘曰：『友！我不隨順如法和合。』諸比丘！比丘若欲者，依彼見、聞、疑，
N04n0002_p0329a01║於十四日或十五日之布薩日，彼人現前時，於僧伽中應言：『諸大德！請聽我言！
N04n0002_p0329a02║某甲不隨順如法和合，我遮彼說戒，彼現前時，不得誦波羅提木叉。』如法遮說戒
N04n0002_p0329a03║也。」
N04n0002_p0329a04║（七）「何者為違逆如法和合耶？諸比丘！此處有違逆如法和合之相、表、徵，
N04n0002_p0329a05║有比丘，見有違逆如法和合比丘之相、表、徵。或……〔同上〕告……言：『諸大
N04n0002_p0329a06║德！請聽我言！某甲違逆如法和合，我遮彼說戒，彼現前時，不得誦波羅提木叉。』
N04n0002_p0329a07║如法遮說戒也。遮比丘說戒時，若有十障礙……〔同第九　遮說戒犍度三（五）。『捨
N04n0002_p0329a08║戒說』改為『違逆如法和合』。〕……『……彼現前時，不得誦波羅提木叉。』如法
N04n0002_p0329a09║遮說戒也。」
N04n0002_p0329a10║（八）「何者為於壞戒有見、聞、疑耶？諸比丘！此處有相、表、徵，於壞戒有
N04n0002_p0329a11║見、聞、疑，有比丘，見於壞戒有見、聞、疑之比丘，其有相、表、徵。或比丘雖
N04n0002_p0329a12║未見於壞戒有見、聞、疑之比丘，他比丘告比丘，曰：『友！某甲比丘於壞戒有見、
N04n0002_p0329a13║聞、疑。』或比丘未見於壞戒有見、聞、疑之比丘，亦非他比丘告比丘，曰：『友！
N04n0002_p0329a14║某甲比丘於壞戒有見、聞、疑。』彼告比丘曰：『友！我於壞戒有見、聞、疑。』
N04n0002_p0330a01║諸比丘！比丘若欲者，依彼見、聞、疑，……應言：『諸大德！請聽我言！某甲於
N04n0002_p0330a02║壞戒有見、聞、疑，我遮彼說戒，彼現前時，不得誦波羅提木叉。』如法遮說戒也。」
N04n0002_p0330a03║（九）「何者為於壞行有見、聞、疑耶？諸比丘！此處……〔同上〕……何者為
N04n0002_p0330a04║於壞見有見、聞、疑耶？諸比丘！此處……〔同上〕……如法遮說戒也。
N04n0002_p0330a05║此為十如法遮說戒。」
N04n0002_p0330a06║———誦品一終———
N04n0002_p0330a07║四（一）時，具壽優波離詣世尊住處。詣已，敬禮世尊而坐於一面。於一面坐已，
N04n0002_p0330a08║具壽優波離白世尊：「欲自取事之比丘，具足幾何者，可自取事耶？」
N04n0002_p0330a09║「優波離！欲自取事之比丘，若具足五分者，可自取事。優波離！欲自取事之
N04n0002_p0330a10║比丘，應如是觀察：『我欲自取事，此自取事是時？非時否？』優波離！若比丘觀
N04n0002_p0330a11║察時，知：『自取事，此乃非時，非時也。』優波離！不可自取事。優波離！若比
N04n0002_p0330a12║丘觀察時，如此知：『自取事，乃是時，而非非時。』優波離！彼比丘更應觀察：
N04n0002_p0330a13║『我欲自取事，自取事是時耶？非時耶？』優波離！若比丘觀察時，如此知：『自
N04n0002_p0330a14║取事不實而非實。』優波離！不可自取事。優波離！若比丘觀察時，如此知：『自
N04n0002_p0331a01║取事實而非不實。』優波離！彼比丘更應觀察：『我欲自取事，自取事有利益耶？
N04n0002_p0331a02║無利益耶？』優波離！若比丘觀察時，如此知：『自取事無利益而非有利益。』優
N04n0002_p0331a03║波離！不可自取事。優波離！若比丘觀察時，如此知：『自取事有利益，非無利益。』
N04n0002_p0331a04║優波離！彼比丘更應觀察：『我自取事，得如法如律同見相親之諸比丘為我朋黨
N04n0002_p0331a05║否？』優波離！若比丘觀察時，如此知：『我自取事，不得如法如律同見相親之諸
N04n0002_p0331a06║比丘為我朋黨。』優波離！不可自取事。優波離！若比丘觀察時，如此知：『我自
N04n0002_p0331a07║取事，得如法如律同見相親之諸比丘為我朋黨。』優波離！彼比丘更應觀察：『我
N04n0002_p0331a08║自取事，因此，僧伽生起訴訟、鬥諍、爭論、諍議，破僧伽，僧伽蒙塵垢，令僧伽
N04n0002_p0331a09║別住，令僧伽別異耶？』優波離！若比丘觀察時，如此知：『我自取事，因此，僧
N04n0002_p0331a10║伽生起訴訟……令僧伽別異。』優波離！不可自取事。優波離！若比丘觀察時，如
N04n0002_p0331a11║此知：『我自取事，因此，僧伽不生起訴訟……不令僧伽別異。』優波離！可自取
N04n0002_p0331a12║事。
N04n0002_p0331a13║優波離！如此具足五分而自取事者，其後不生追悔。」
N04n0002_p0331a14║五（一）「詰難比丘若欲詰難他人，於內觀察幾何之法後可詰難他人耶？」
N04n0002_p0332a01║「優波離！詰難比丘若欲詰難他人，於內觀察五法後可詰難他人。優波離！詰
N04n0002_p0332a02║難比丘若欲詰難他人，應如是觀察：『我身行清淨耶？具足清淨、無瑕、無過之身
N04n0002_p0332a03║行耶？我有此法否？』優波離！若比丘身行不清淨，不具足清淨、無瑕、無過之身
N04n0002_p0332a04║行者，有人將言彼，曰：『具壽！若願，且學身行！』優波離！又，詰難比丘若欲
N04n0002_p0332a05║詰難他人，應如是觀察：『我語行清淨耶？具足清淨、無瑕、無過之語行耶？我有
N04n0002_p0332a06║此法否？』優波離！若比丘語行不清淨，不具足清淨、無瑕、無過之語行者，有人
N04n0002_p0332a07║將言彼，曰：『具壽！若願，且學語行！』優波離！又，詰難比丘若欲詰難他人者，
N04n0002_p0332a08║應如是觀察：『我於同梵行者，修無礙之慈心耶？我有此法否？』優波離！若比丘
N04n0002_p0332a09║於同梵行者，未修無礙之慈心者，有人將言彼，曰：『具壽！若願，且於同梵行者
N04n0002_p0332a10║修慈心！』優波離！又，詰難比丘若欲詰難他人者，應如是觀察：『我多聞、持所
N04n0002_p0332a11║聞而積所聞否？於初善、中善、後善，具足義理文句，讚歎純一清淨圓滿梵行，多
N04n0002_p0332a12║聞持法，以憶語，以觀意，以見而善通達耶？我有此法否？』優波離！若比丘非多
N04n0002_p0332a13║聞而持所聞……非多聞、持，非以憶語，非以觀意，非以見而善通達者，有人將言
N04n0002_p0332a14║彼，曰：『具壽！若願，且習阿含！』優波離！又，詰難比丘若欲詰難他人者，應
N04n0002_p0333a01║如是觀察：『我善審知、善分別、善轉、善依經文、善決擇兩部波羅提木叉否？我
N04n0002_p0333a02║有此法否？』優波離！若比丘非善審知、善分別……善決擇兩部波羅提木叉者，被
N04n0002_p0333a03║問：『友！此，世尊說於何處耶？』而不能答者，有人將言彼，曰：『具壽！若願，
N04n0002_p0333a04║且習律！』優波離！詰難比丘若欲詰難他人，於內觀察如此五法後可難詰他人。」
N04n0002_p0333a05║（二）「詰難比丘若欲詰難他人，於內修幾何之法後可詰難他人耶？」
N04n0002_p0333a06║「優波離！詰難比丘若欲難詰他人，於內修五法後可詰難他人。〔謂：〕『我以
N04n0002_p0333a07║時說而不以非時，以實說而不以非實，以柔軟說而不以粗暴，以有利益說而不以無
N04n0002_p0333a08║利益，有慈心而說，不以瞋心。』優波離！詰難比丘若欲詰難他人，於內修如此五
N04n0002_p0333a09║法後可詰難他人。」
N04n0002_p0333a10║（三）「世尊！於非法詰難比丘，應以幾何之相令追悔耶？」
N04n0002_p0333a11║「優波離！於非法詰難比丘，應以五相令追悔。〔謂：〕『具壽！汝以非時詰難
N04n0002_p0333a12║而非以時，應追悔。汝以不實詰難而非以實，應追悔。汝以粗暴詰難而非以柔軟……
N04n0002_p0333a13║以無利益詰難而非以有利益……有瞋心詰難而非以慈心，應追悔。』優波離！於非
N04n0002_p0333a14║法詰難比丘，應以如此五相令追悔。此故如何？為不令他比丘思惟以不實被詰難。」
N04n0002_p0334a01║（四）「世尊！於非法被詰難比丘，應以幾何之相令勿追悔耶？」
N04n0002_p0334a02║「優波離！於非法被詰難比丘，以五相令勿追悔。〔謂：〕『具壽！以非時被詰
N04n0002_p0334a03║難而非時，勿追悔……有瞋心詰難而非以慈心，勿追悔。』優波離！於非法被詰難
N04n0002_p0334a04║比丘，以如此五相當令勿追悔。」
N04n0002_p0334a05║（五）「世尊！於如法詰難比丘，應以幾何之相令勿追悔耶？」
N04n0002_p0334a06║「優波離！於如法詰難比丘，應以五相令勿追悔。〔謂：〕『具壽！汝以時詰難
N04n0002_p0334a07║而非以非時，勿追悔……有慈心詰難而非有瞋心，勿追悔。』優波離！於如法詰難
N04n0002_p0334a08║比丘，以如此五相，當令勿追悔。此故如何？為令他比丘思惟以實而被詰難。」
N04n0002_p0334a09║（六）「世尊！於如法被詰難比丘，應以幾何之相令追悔耶？」
N04n0002_p0334a10║「優波離！於如法被詰難比丘，應以五相令追悔。〔謂：〕『具壽！被以時詰難
N04n0002_p0334a11║而非以非時，應追悔……被有慈心詰難而非有瞋心，應追悔。』優波離！於如法被
N04n0002_p0334a12║詰難比丘，應以如此五相令追悔。」
N04n0002_p0334a13║（七）「詰難比丘若欲詰難他人，於內以幾何之法作意後，可詰難他人耶？」
N04n0002_p0334a14║「優波離！詰難比丘若欲詰難他人，於內以五法作意後，可詰難他人。〔謂：〕
N04n0002_p0335a01║有慈悲、尋覓利益、有哀愍、超越罪、尊重律也。優波離！詰難比丘若欲詰難他人，
N04n0002_p0335a02║於內以如此五法作意後，可詰難他人。」
N04n0002_p0335a03║「被詰難比丘應住幾何之法耶？」
N04n0002_p0335a04║「優波離！被詰難比丘應住二法，〔謂：〕真實及無忿也。」
N04n0002_p0335a05║———誦品二終———
N04n0002_p0335a06║此犍度有三十事。攝頌曰：
N04n0002_p0335a07║於布薩之時惡比丘不去
N04n0002_p0335a08║目犍連遮遣彈指．聖者教
N04n0002_p0335a09║趨向及漸學常法．不踰越
N04n0002_p0335a10║僧伽．舉死屍諸河棄名．河
N04n0002_p0335a11║般涅槃．一味解脫．多．法律
N04n0002_p0335a12║乃眾生．八輩海喻誦教德
N04n0002_p0335a13║於布薩說戒人皆不知我
N04n0002_p0335a14║不先．忿怒之一．二．三．四．五
N04n0002_p0336a01║六．七．八．九．十乃至戒．行．見
N04n0002_p0336a02║及命等四分波羅夷．僧殘
N04n0002_p0336a03║乃至波逸提波羅提舍尼
N04n0002_p0336a04║惡作等五分戒．行壞不作
N04n0002_p0336a05║作．六分．隨應波羅夷．僧殘
N04n0002_p0336a06║蘭遮．波逸提波羅提舍尼
N04n0002_p0336a07║惡作及惡說壞戒．壞見命
N04n0002_p0336a08║八作．不作．戒行．見．不作．作
N04n0002_p0336a09║乃至作不作此依如實理
N04n0002_p0336a10║以說為九種波羅夷．未了
N04n0002_p0336a11║捨戒及隨順違逆．違逆說
N04n0002_p0336a12║壞戒．行壞見以至見聞疑
N04n0002_p0336a13║十種應知此比丘觀比丘
N04n0002_p0336a14║觀之告他人以清淨而說
N04n0002_p0337a01║以遮止說戒有障礙則散
N04n0002_p0337a02║王．賊．火．水．人非人．猛獸．蛇
N04n0002_p0337a03║命乃至梵行十隨一．其處
N04n0002_p0337a04║及其他住處如法與非法
N04n0002_p0337a05║如是道而知時．實．得益．有
N04n0002_p0337a06║身．語．慈．多聞真實．兩戒本
N04n0002_p0337a07║以時．實．柔軟利益．慈詰難
N04n0002_p0337a08║依非法．追悔應以如此除
N04n0002_p0337a09║如法詰難者如法被詰難
N04n0002_p0337a10║免除其追悔慈悲．利．哀愍
N04n0002_p0337a11║超越及尊重佛說詰難道
N04n0002_p0337a12║於被詰難人真實且無恨
N04n0002_p0337a13║應有此法性
N04n0002_p0337a14║
N04n0002_p0338a01║
N04n0002_p0338a02║
N04n0002_p0338a03║
N04n0002_p0338a04║
N04n0002_p0338a05║
N04n0002_p0338a06║
N04n0002_p0338a07║
N04n0002_p0338a08║
N04n0002_p0338a09║
N04n0002_p0338a10║
N04n0002_p0338a11║
N04n0002_p0338a12║
N04n0002_p0338a13║
N04n0002_p0338a14║