N06n0004_p0239a01║
N06n0004_p0239a02║
N06n0004_p0239a03║一二　露遮經
N06n0004_p0239a04║一如是我聞。一時，世尊與五百大比丘眾俱，遊行至拘薩羅國之娑羅提婆村。時，
N06n0004_p0239a05║露遮婆羅門住此娑羅提村，乃人民熾盛，草、木〔繁茂〕、水〔甚便利，五〕穀豐裕
N06n0004_p0239a06║之王領，依拘薩羅國王波斯匿所淨施拜領之地。
N06n0004_p0239a07║二爾時，露遮婆羅門生如是惡見：「於此，沙門、婆羅門證知之善法，不從所證知
N06n0004_p0239a08║之善法為他人宣說。是故，他人能為他人作何〔饒益〕乎？實如斷故縛，更作其他
N06n0004_p0239a09║之新縛，於是，我說此貪慾之惡法。是故，他人能為他人作何〔饒益〕乎？」
N06n0004_p0239a10║三時，露遮婆羅門聞：「由釋迦族出家之釋子沙門瞿曇與五百大比丘眾俱遊行至拘
N06n0004_p0239a11║羅國之娑羅婆提村。彼世尊瞿曇之名聲上揚徧聞：『彼世尊是阿羅漢、等正覺、明
N06n0004_p0239a12║行足、善逝、世間解、無上士、調御丈夫、天人師、佛、世尊也。』彼含括此天界、
N06n0004_p0239a13║魔界、梵天界及此世界之沙門、婆羅門、天、人、眾生等，自覺、自證宣說，彼說
N06n0004_p0239a14║初善、中善、終善具文義之法，宣說圓滿清淨之梵行。宜〔往〕見如是阿羅漢。」
N06n0004_p0240a01║四爾時，露遮婆羅門告剃頭師背西卡曰：「然，背西卡！詣沙門瞿曇之處，詣已，
N06n0004_p0240a02║以我之言：『瞿曇！露遮婆羅門致問世尊之無病、無惱、氣力如常、輕安而住否？』
N06n0004_p0240a03║致問沙門瞿曇之無病、無惱、氣力如常、輕安而住已，而如是言：『尊者瞿曇與比
N06n0004_p0240a04║丘眾俱，明日受露遮婆羅門之請食。』」
N06n0004_p0240a05║五剃頭師背西卡應諾露遮婆羅門：「唯然，尊者。」而詣世尊之處，敬禮世尊，坐
N06n0004_p0240a06║於一面，坐於一面之背西卡，如是白世尊曰：
N06n0004_p0240a07║「世尊！露遮婆羅門，致問世尊之無病、無惱、氣力如常、輕安而住耶？又如是
N06n0004_p0240a08║言：『世尊與比丘眾俱，明日受露遮婆羅門之請食。』」
N06n0004_p0240a09║〔爾時〕世尊默然受請。
N06n0004_p0240a10║六時，剃頭師背西卡，知世尊之應諾，從座起立，敬禮世尊，行右繞之禮，而到
N06n0004_p0240a11║露遮婆羅門之處，至已，如是言露遮婆羅門曰：「然，尊者！我等以卿之言告世尊曰：
N06n0004_p0240a12║『世尊！露遮婆羅門致問世尊之無病、無惱、氣力如常、輕安而住。』又如是言：
N06n0004_p0240a13║『世尊與比丘眾俱，明日受露遮婆羅門之請食。』」
N06n0004_p0240a14║七如是露遮婆羅門，翌日於自宅，備美味之嚼食、噉食已，告剃頭師背西卡曰：
N06n0004_p0241a01║「然，背西卡！詣沙門瞿曇之處言：『瞿曇！時至，食膳已備。』」
N06n0004_p0241a02║剃頭師背西卡，應諾露遮婆羅門言：「唯然，尊者！」而詣世尊之處，敬禮世尊，
N06n0004_p0241a03║坐於一面，坐於一面之剃頭師白世尊曰：「世尊！時至，食膳已備。」時，世尊於晨
N06n0004_p0241a04║早，著下衣，持上衣、鉢，與比丘眾俱，往娑羅婆提村。
N06n0004_p0241a05║八爾時，剃頭師背西卡隨世尊之後，而白世尊言：
N06n0004_p0241a06║「露遮婆羅門生如是惡見：『於此，沙門、婆羅門證知之善法，不從所證善法為
N06n0004_p0241a07║他人宣說。是故，他人能為他人作何〔饒益〕乎？實如斷故縛，更作其他之新縛，
N06n0004_p0241a08║於是，我說此是貪慾之惡法，是故，他人能為他人能作何〔饒益〕乎？』願世尊為
N06n0004_p0241a09║露遮婆羅門，除此惡見。」
N06n0004_p0241a10║「背西卡！或如是，背西卡！或如是。」
N06n0004_p0241a11║九爾時，世尊至露遮婆羅門住處，坐於所設之座。如是露遮婆羅門以美味之嚼食、
N06n0004_p0241a12║噉食，親手供養佛陀並比丘僧伽。世尊食已，手離鉢，行澡水已，時，露遮婆羅門，
N06n0004_p0241a13║取一小座，坐於一面。世尊對坐於一面之婆羅門露遮曰：
N06n0004_p0241a14║「露遮汝真實生起：『沙門、婆羅門證知之善法，不從所證知之善法為他人宣說。
N06n0004_p0242a01║是故，他人能為他人作何〔饒益〕乎？實如斷故縛，更作其他之新縛，於是，我說
N06n0004_p0242a02║此是貪慾之惡法。是故，他人能為他人作何〔饒益〕』之惡見耶？」
N06n0004_p0242a03║「瞿曇！唯然！」
N06n0004_p0242a04║一〇「露遮！汝如何思惟耶？汝領住娑羅婆提村耶？」
N06n0004_p0242a05║「世尊！唯然。」
N06n0004_p0242a06║「然者，露遮！若有云：『露遮婆羅門領住娑羅婆提村，娑羅婆提村之生產，唯
N06n0004_p0242a07║有露遮婆羅門獨享用，不分與他人。』依汝生活之彼諸眾，不成為障害否？」
N06n0004_p0242a08║「瞿曇！成為障害。」
N06n0004_p0242a09║「露遮！障害之作者，為彼等利益之恩惠者或非恩惠者耶？」
N06n0004_p0242a10║「瞿曇！不為彼等利益之恩惠者。」
N06n0004_p0242a11║「非利之恩惠者，於彼等現起慈心或現起害心否？」
N06n0004_p0242a12║「瞿曇！現起害心。」
N06n0004_p0242a13║「起害心是邪見或是正見耶？」
N06n0004_p0242a14║「瞿曇！是邪見也。」
N06n0004_p0243a01║「露遮！我說邪見者之〔生趣〕，地獄或畜生二道中一道也。
N06n0004_p0243a02║一一露遮！汝如何思惟耶？拘薩羅國王波斯匿，領住迦尸及拘薩羅耶？」
N06n0004_p0243a03║「瞿曇！唯然。」
N06n0004_p0243a04║「然者，露遮！若有人言：『拘薩羅國王波斯匿，領住迦尸及拘薩羅，迦尸及拘
N06n0004_p0243a05║薩羅之生產，唯拘薩羅國王波斯匿獨為享用，不分與他人。』依拘薩羅國王波斯匿
N06n0004_p0243a06║生活之汝等自己及他人，彼是作障害否？」
N06n0004_p0243a07║「瞿曇！是作障害者。」
N06n0004_p0243a08║「作障害者，於彼等利益之恩惠者或非恩惠者耶？」
N06n0004_p0243a09║「瞿曇！非利益之恩惠者。」
N06n0004_p0243a10║「非利益之恩惠者，於彼等現起慈心或現起害心耶？」
N06n0004_p0243a11║「瞿曇！現起害心。」
N06n0004_p0243a12║「現起害心者，是邪見或是正見耶？」
N06n0004_p0243a13║「瞿曇！是邪見。」
N06n0004_p0243a14║「露遮！我說邪見者之〔生趣〕，地獄或畜生二道中之道也。
N06n0004_p0244a01║一二露遮！若有人云：『露遮婆羅門領住娑羅婆提村，娑羅婆提村之生產，唯露
N06n0004_p0244a02║遮婆羅門獨為享用，不與他人』者，是為依汝生活彼等之障害者，障害者則無利益
N06n0004_p0244a03║恩惠者，無利益恩惠者，則現起害心，現起害心則是邪見。
N06n0004_p0244a04║一三如是，露遮！言：『沙門、婆羅門證知善法，不從所證知之善法為他人宣說。
N06n0004_p0244a05║是故，他人能為他人作何〔饒益〕乎？實如斷故縛，更作其其他之新縛，於是，我
N06n0004_p0244a06║說此為貪慾之惡法。是故，他人能為他人作何〔饒益〕乎？』如是語者，是障害彼
N06n0004_p0244a07║等：依如來之教法、律而證預流果、證一來果、證不還果、證阿羅漢果之良家諸眾，
N06n0004_p0244a08║到達殊勝地位，以及積生天行之生天界諸人。作障害者，則無利益恩惠，無利益恩
N06n0004_p0244a09║惠者，則現起害心，現起害心則是邪見。露遮！我說邪見者之生趣，於地獄、畜生
N06n0004_p0244a10║之二道中之一道也。
N06n0004_p0244a11║一四如是，露遮！若有人言：『拘薩羅國王波斯匿，領住迦尸、拘薩羅，迦尸及
N06n0004_p0244a12║拘薩羅之生產，拘薩羅國王波斯匿當獨享用，不分與他人。』如是言者則障害彼等：
N06n0004_p0244a13║依拘薩羅國王波斯匿為生活汝自己及其他諸眾。作障害者，則無利益恩惠；無利益
N06n0004_p0244a14║恩惠者，則現起害心；現起害心則是邪見。
N06n0004_p0245a01║一五如是，露遮！言：『沙門或婆羅門證知善法，不從所證善法為他人宣說，是
N06n0004_p0245a02║故，他人能為他人作何〔饒益〕乎？實如斷故縛，更作其他之新縛，於是，我說此
N06n0004_p0245a03║是貪慾之惡法。是故，他人能為他人作〔饒益〕乎？』如是言者則障害彼等：依如來
N06n0004_p0245a04║之教法、律而證預流果、證一來果、證不還果、證阿羅果之良家諸眾，到達殊勝地
N06n0004_p0245a05║位，以及積天行之生界諸人。作障害者，則無利益恩惠；無利益恩惠者，則現起害
N06n0004_p0245a06║心；現起害心者，則是邪見。露遮！邪見者之生趣，我說地獄及畜生之二道中之一
N06n0004_p0245a07║道也。
N06n0004_p0245a08║一六露遮！世間有應責難之三師，凡責難如是師者，其責難是合於真實而無罪。
N06n0004_p0245a09║三師者何耶？
N06n0004_p0245a10║露遮！於此有一師，彼雖出家修行，而未證得沙門果，則為弟子說法，言：『此
N06n0004_p0245a11║是汝等之利益，此是汝等之幸福也。』弟子等不聞、不傾聽彼言，不堅立般若，
N06n0004_p0245a12║離師教而行〔自己〕之道。彼應如次受責難：『尊者出家修行，未證得沙門果，而為
N06n0004_p0245a13║弟子說法，言：「此是汝等之利益，此是汝等之幸福。」弟子等不聞、不傾聽彼言，
N06n0004_p0245a14║不堅立般若，離師教而行〔自己〕之道。猶如熱中於回身逃走女子，而擁抱背向之
N06n0004_p0246a01║女子。如是作為我說此是貪慾之惡法。是故，他人能為他人作何〔饒益〕乎？』
N06n0004_p0246a02║露遮！此為世間應責難之第一師，其責難真實、無罪。
N06n0004_p0246a03║一七露遮！於此，更有一師，彼雖出家修道，未證得沙門果而為弟子說法，言：
N06n0004_p0246a04║『此是汝等之利益，此是汝等之幸福。』弟子等聞、傾聽彼言，堅立般若，不離師
N06n0004_p0246a05║教而行〔自己〕之道。彼應如次受責難：『尊者出家修道，未證得沙門果，而為弟
N06n0004_p0246a06║子說法，言：「此是汝等之利益，此是汝等之幸福。」彼弟子等聞、傾聽彼言，堅立
N06n0004_p0246a07║般若，不離師教而行〔自己〕之道。猶如捨棄自己之田，而思去除他人田草。以說
N06n0004_p0246a08║此是貪慾之惡法，是故，他人能為他人作何〔饒益〕乎？』
N06n0004_p0246a09║露遮！此為世間應責難之第二師。其責難彼師，是合於真實而無罪。
N06n0004_p0246a10║一八露遮！於此，更有一師，彼出家修行，證得沙門果，而為弟子說法，言：『此
N06n0004_p0246a11║是汝等之利益，此是汝等之幸福。』彼弟子等，不聞、不傾聽彼言，不堅立般若，
N06n0004_p0246a12║離師之教而行〔自己〕之道。彼應如是被責難：『尊者出家修道，證得沙門果，
N06n0004_p0246a13║而為弟子說法，言：「此是汝等之利益，此是汝等之幸福。」弟子等不聞、不傾聽彼
N06n0004_p0246a14║言、不堅立般若，離師教而行〔自己〕之道。此猶如斷故縛，而更作他之新縛，於
N06n0004_p0247a01║是，說此是貪慾之惡法。是故，他人能為他人作何〔饒益〕乎？』
N06n0004_p0247a02║露遮！此為世間應責難之第三師。其責難彼師，是合於真實而無罪。
N06n0004_p0247a03║露遮！彼等三師，於世間應受責難，凡責難彼師，是合於真實而無罪。」
N06n0004_p0247a04║一九～五三如是言時，露遮婆羅門白世尊言：
N06n0004_p0247a05║「然者，世間有不應責難之師耶？」
N06n0004_p0247a06║「露遮！世間有不應責難之師。」
N06n0004_p0247a07║「然者，瞿曇！於世間不應責難之師者，是如何〔之師〕耶？」
N06n0004_p0247a08║「露遮！今如來出現於世，是阿羅漢、等正覺、明行足、善逝、世間解、無上士、
N06n0004_p0247a09║調御丈夫、天人師、佛、世尊也……乃至……〔廣說如沙門果經四〇～七四節〕
N06n0004_p0247a10║五四彼觀察時，已捨離此等之五蓋而生歡悅；已歡悅者，則生喜悅；懷喜悅者，
N06n0004_p0247a11║身則輕安；身輕安者，則覺受樂；有覺受樂，心則入三昧。彼捨諸欲，遠離不善法，
N06n0004_p0247a12║有尋、有伺，由離生喜、樂，達初禪而住。彼實以離所生之喜、樂，浸潤、周徧盈
N06n0004_p0247a13║溢，充滿其身。以離所生之喜、樂，無不普洽其全身。〔同經七五節〕。
N06n0004_p0247a14║五五露遮！猶如熟練之助浴者或助浴者之弟子，撒洗粉於銅盆，以注水而攪繞，
N06n0004_p0248a01║使浸濕而至周徧內外不滲出。露遮！以離所生之喜、樂，無不普洽其全身。〔同經七
N06n0004_p0248a02║六節〕。
N06n0004_p0248a03║露遮！凡任何師，於其下之弟子，證得如是殊勝之果位者，其師於世間，為不
N06n0004_p0248a04║應被責難之師。凡責難彼師者，其責難不合於真實而有罪。
N06n0004_p0248a05║五六～六一露遮！更有比丘滅尋、伺，內心安靜、心專一性，無尋、無伺，由定
N06n0004_p0248a06║所生喜、樂，達第二禪……乃至……第三禪……乃至……第四禪而住。〔廣說如沙門
N06n0004_p0248a07║果經七七～八二節〕
N06n0004_p0248a08║露遮！凡任何師，於其下之弟子，證得如是殊勝之果位者，其師於世間，為不
N06n0004_p0248a09║應被責難之師。凡責難彼師者，其責難不合真實而有罪。
N06n0004_p0248a10║六二如是心寂靜、純淨、無煩惱，遠離隨煩惱，柔軟、堪任、住立不動時，比丘
N06n0004_p0248a11║之心傾注於智見。
N06n0004_p0248a12║露遮！凡任何師，於其下之弟子，證得如是殊勝之果位者，其師於世間，為不
N06n0004_p0248a13║應被責難之師。凡責難彼師者，其責難不合真實而有罪。
N06n0004_p0248a14║六三～七五……乃至……〔廣說如沙門果經八四～九六節〕
N06n0004_p0249a01║七六～七七如是心寂靜、純淨、無煩惱、遠離隨煩惱，柔軟、堪任、住立不動時，
N06n0004_p0249a02║比丘之心傾注於無漏智。彼如實證知：『此是苦』……乃至……證知……『……不更
N06n0004_p0249a03║來此生。』〔同經九七～九八〕。
N06n0004_p0249a04║露遮！凡任何師，於其下之弟子，證得如是殊勝之果位者，其師於世間，為不
N06n0004_p0249a05║應被責難之師。凡責難彼師者，其責難不合真實而有罪。」
N06n0004_p0249a06║七八如是說時，露遮婆羅門白世尊言：「瞿曇！猶如有人正要墮入地獄者，則把捉
N06n0004_p0249a07║其頭髮，拉救起安立地上；如是正墮獄者，依世尊瞿曇救起安立地上也。微妙哉！
N06n0004_p0249a08║瞿曇！微妙哉！瞿曇！猶如扶起倒者，揭露覆蓋者，迷路者示之以道，暗中持來油
N06n0004_p0249a09║燈，使有眼者見諸物。世尊瞿曇！以種種方便宣示法。我今歸依世尊瞿曇、法及比
N06n0004_p0249a10║丘僧。願世尊瞿曇！攝受我自今以後至命終，歸依為優婆塞。」
N06n0004_p0249a11║
N06n0004_p0249a12║
N06n0004_p0249a13║
N06n0004_p0249a14║