N29n0017_p0376a09║
N29n0017_p0376a10║第三十二　阿羅伽達耶品
N29n0017_p0376a11║
N29n0017_p0376a12║
N29n0017_p0376a13║三一一　阿羅迦達耶迦（守護布施）
N29n0017_p0376a14║一丹瑪達西佛，吾為彼作垣，兩足之王者，供施守護物。
N29n0017_p0377a01║二彼時行此業，千八百劫間，如業所餘故，吾已達漏盡。
N29n0017_p0377a02║三四種無礙解……
N29n0017_p0377a03║——如是尊者阿羅伽達耶迦長老宣唱此等偈。
N29n0017_p0377a04║
N29n0017_p0377a05║三一二　寶伽那達耶伽（食布施）
N29n0017_p0377a06║一娑羅幼芽萌，索般伽那樹，空因陀羅杖，勝者常映照。
N29n0017_p0377a07║二大仙毘舍浮，世尊天中天，吾以清淨心，布施彼食事。
N29n0017_p0377a08║三自存無敵者，於吾示謝忱：「不論再生處，爾將生其果。」
N29n0017_p0377a09║四彼時布施故，三十一劫間，惡趣吾不知，施食此果報。
N29n0017_p0377a10║五二十五劫昔，王名非友光，大力具七寶，出為轉輪王。
N29n0017_p0377a11║六四種無礙解……
N29n0017_p0377a12║——如是尊者寶伽那達耶迦長老宣唱此等偈。
N29n0017_p0377a13║
N29n0017_p0377a14║
N29n0017_p0378a01║
N29n0017_p0378a02║
N29n0017_p0378a03║三一三　伽達薩尼耶伽（行想）
N29n0017_p0378a04║一太空直風道，於空無有道，吾見悉達多，三天隨行眾。
N29n0017_p0378a05║二等正覺上衣，吾見為風靡，彼牟尼之行，爾時吾生喜。
N29n0017_p0378a06║三彼時吾得想，九十四劫間，惡趣吾不知，佛想此果報。
N29n0017_p0378a07║四四種無礙解……
N29n0017_p0378a08║——如是尊者伽達薩尼耶迦長老宣唱此等偈。
N29n0017_p0378a09║
N29n0017_p0378a10║三一四　薩達婆多密尼耶（七葉蓮華）
N29n0017_p0378a11║一吾住河之堤，薩達婆羅門，吾以百葉花，淨掃諸仙處。
N29n0017_p0378a12║二黃金色佛陀，導師悉達多，見彼林中行，向吾示微笑。
N29n0017_p0378a13║三趨前迎彼佛，人中稱長者，引導至仙處，撒最上水草。
N29n0017_p0378a14║四彼時供養花，九十四劫間，惡趣吾不知，佛想此果報。
N29n0017_p0379a01║五第七劫之昔，四人名良樹，大力具七寶，有為轉輪王。
N29n0017_p0379a02║六四種無礙解……
N29n0017_p0379a03║——如是尊者薩達婆多密尼耶長老宣唱此等偈。
N29n0017_p0379a04║
N29n0017_p0379a05║
N29n0017_p0379a06║
N29n0017_p0379a07║
N29n0017_p0379a08║三一五　普婆薩尼耶（花座）
N29n0017_p0379a09║一光輝如太陽，黃金色佛陀，無敵悉達多，遙見行不遠。
N29n0017_p0379a10║二吾出迎彼佛，導入此仙處，更以清淨心，施以鮮花座。
N29n0017_p0379a11║三爾時心感動，虔敬示合掌，清淨心向佛，此業吾迴向。
N29n0017_p0379a12║四無敵自存人，唯積諸福業，依此一切善，聞教得無垢。
N29n0017_p0379a13║五時施花座故，九十四劫間，惡趣吾不知，施花座果報。
N29n0017_p0379a14║六四種無礙解……
N29n0017_p0380a01║——如是尊者普婆薩尼耶長老宣唱此等偈。
N29n0017_p0380a02║
N29n0017_p0380a03║
N29n0017_p0380a04║三一六　阿薩那達威迦（座稱讚）
N29n0017_p0380a05║一世緣尸棄佛，具最上支提，時吾為盲者，彷徨不毛地。
N29n0017_p0380a06║二恰由茂林出，識見獅子座，吾即袒右肩，讚世間導師。
N29n0017_p0380a07║三鎮日吾稱讚，此世大導師，心喜而雀躍，抒發如次語：
N29n0017_p0380a08║四「歸依尊貴者，歸命最勝尊，一切徧知者，世間人中尊。」
N29n0017_p0380a09║五為其好相引，吾讚尸棄佛，吾禮拜佛座，指向北方去。
N29n0017_p0380a10║六吾讚言說者，三十一劫間，惡趣吾不知，讚歎之果報。
N29n0017_p0380a11║七二十七劫昔，七人名無比，大力具七寶，有為轉輪王。
N29n0017_p0380a12║八四種無礙解……
N29n0017_p0380a13║——如是尊者阿薩那達威迦長老宣唱此等偈。
N29n0017_p0380a14║
N29n0017_p0381a01║
N29n0017_p0381a02║
N29n0017_p0381a03║
N29n0017_p0381a04║
N29n0017_p0381a05║
N29n0017_p0381a06║三一七　薩達薩尼耶迦（音想）
N29n0017_p0381a07║一嚴相大雄者，說示不死道，弟子等圍繞，住居最上家。
N29n0017_p0381a08║二示柔和言語，攝世間大眾，為諸人天眾，響徹大地音。
N29n0017_p0381a09║三悉達多佛陀，吾聞其音響，淨心持淨信，禮拜世導師。
N29n0017_p0381a10║四彼時吾得想，九十四劫間，惡趣吾不知，是得想果報。
N29n0017_p0381a11║五四種無礙解……
N29n0017_p0381a12║——如是尊者薩達薩尼耶長老宣唱此等偈。
N29n0017_p0381a13║
N29n0017_p0381a14║
N29n0017_p0382a01║
N29n0017_p0382a02║三一八　提蘭西耶（三光）
N29n0017_p0382a03║一如善生花絲，亦如大火山，光輝充十方，悉達佛山峽。
N29n0017_p0382a04║二恰如彼陽光，亦似彼月光，吾見佛光輝，湧示出喜悅。
N29n0017_p0382a05║三得見有三光，沙門之最上，吾為袒右肩，稱讚世導師。
N29n0017_p0382a06║四此世放三光，除世界諸闇，彼為日與月，更為世導師。
N29n0017_p0382a07║五吾引譬喻示，讚彼大牟尼，稱讚佛相好，在天享一劫。
N29n0017_p0382a08║六彼時吾讚佛，九十四劫間，惡趣吾不知，讚佛此果報。
N29n0017_p0382a09║七六十一劫昔，一人名知持，大力具七寶，出為轉輪王。
N29n0017_p0382a10║八四種無礙解……
N29n0017_p0382a11║——如是尊者提蘭西耶長老宣唱此等偈。
N29n0017_p0382a12║
N29n0017_p0382a13║
N29n0017_p0382a14║
N29n0017_p0383a01║
N29n0017_p0383a02║三一九　康達莉普毘耶（康達利花）
N29n0017_p0383a03║一信度河岸邊，時吾為耕人，辛勤為人業，亦賴他人食。
N29n0017_p0383a04║二沿信度河行，吾見悉達多，時佛坐入定，如百葉蓮花。
N29n0017_p0383a05║三吾採康達利，切作七花莖，佛由日種出，吾獻頭頂上。
N29n0017_p0383a06║四佛身黃金色，相好鎮其心，發情三徵候，如象難馴近。
N29n0017_p0383a07║五賢明制諸根，得親近彼佛，虔敬吾合掌，禮拜世尊師。
N29n0017_p0383a08║六彼時供養花，九十四劫間，惡趣吾不知，是供佛果報。
N29n0017_p0383a09║七四種無礙解……。
N29n0017_p0383a10║——如是尊者康達莉普毘耶長老宣唱此等偈。
N29n0017_p0383a11║
N29n0017_p0383a12║三二〇　拘物頭瑪利耶（拘物頭花鬘）
N29n0017_p0383a13║一壯牛勝雄者，大仙勝利人，善生如花絲，毘婆尸大雄。
N29n0017_p0383a14║二由車道前來，納受尊供人，拘物頭花鬘，採取撒與佛。
N29n0017_p0384a01║三彼花吾供養，九十一劫間，惡趣吾不知，供佛此果報。
N29n0017_p0384a02║四四種無礙解……
N29n0017_p0384a03║——如是尊者拘物頭瑪利耶長老宣唱此等偈。
N29n0017_p0384a04║攝頌：
N29n0017_p0384a05║阿羅伽與寶伽那、伽達薩尼、薩達婆、
N29n0017_p0384a06║普婆薩尼、阿薩那、薩達薩、提蘭西耶、
N29n0017_p0384a07║康達莉與拘物頭，十人共偈五十七。