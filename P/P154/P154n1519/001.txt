P154n1519_p0463a01║宗門統要續集序　　　　　　　　扶二
P154n1519_p0463a02║徑山興聖萬壽禪寺住持沙門希陵撰
P154n1519_p0463a03║靈鷲拈花之旨獨付飲光少林得髓之傳惟
P154n1519_p0463a04║稱可祖西竺聖師授受同印乎一心東土宗
P154n1519_p0463a05║泒流分各顯其大用不歷漸階之次直躋聖
P154n1519_p0463a06║地之歸自五葉傳芳千燈續焰正法眼流通
P154n1519_p0463a07║於震旦盛矣哉其有機緣啟投鍼之契問答
P154n1519_p0463a08║湊激電之馳傳燈諸錄載之詳備統要収亦
P154n1519_p0463a09║綸貫耳是以古林禪師以透古今眼具通變
P154n1519_p0463a10║機來後來提唱宗師續前代統要玄旨執金
P154n1519_p0463b01║錍而刮眾膜握寶劒而斷羣疑若不顯龍驤
P154n1519_p0463b02║虎驟之機安知有玉振金聲之作蓋紀實以
P154n1519_p0463b03║傳信非潤色之虛文也延祐庚申謹序。
P154n1519_p0463b04║
P154n1519_p0463b05║
P154n1519_p0463b06║重開宗門統要序
P154n1519_p0463b07║龍圖閣直學士左朝請郎提舉江州太平觀耿延禧撰
P154n1519_p0463b08║大寶積經云如來所演八萬四千法藏聲教
P154n1519_p0463b09║皆名為文離諸一切言音文字理不可說是
P154n1519_p0463b10║名為義又云若諸經中文句廣愽能令眾生
P154n1519_p0464a01║心意踊躍名不了義若有宣說文句及心皆
P154n1519_p0464a02║同灰燼是名了義大涅槃經云若人聞說大
P154n1519_p0464a03║涅槃一字一句不作字相不作句相不作聞
P154n1519_p0464a04║相不作佛相不作說相如是義者名無相相
P154n1519_p0464a05║以是觀之諸佛以無說說其來久矣達磨西
P154n1519_p0464a06║來重為拈出為其拘滯於教相也則曰教外
P154n1519_p0464a07║別傳不立文字為其委曲於情解也則曰直
P154n1519_p0464a08║指人心見性成佛是故答第一義諦曰廓然
P154n1519_p0464a09║無聖則憐其不契而渡江慧可再拜依位而
P154n1519_p0464a10║立則以為得髓而傳法是豈與諸佛有異耶
P154n1519_p0464b01║蓋所謂當機覿面提覿面當機疾如石火電
P154n1519_p0464b02║光擬議即差念起情生斯為關鎻耳故余甞
P154n1519_p0464b03║論之如來老婆心切乃曰正法眼藏分付摩
P154n1519_p0464b04║訶迦葉臨濟丈夫氣槩乃曰正法眼藏向這
P154n1519_p0464b05║瞎驢邊滅却是二老子同曲異調若聞余是
P154n1519_p0464b06║說言語及心皆同灰燼不作一字一句及諸
P154n1519_p0464b07║名相則如來禪祖師禪庶幾意領而神解乎
P154n1519_p0464b08║宗門統要首以西竺諸佛繼以東震諸祖及
P154n1519_p0464b09║前世宗匠所以指導後學與後世作家所以
P154n1519_p0464b10║抉剔前人者合為一書皆出乎文字而直指
P154n1519_p0465a01║人心學者不可不家有而日見之豫章李氏
P154n1519_p0465a02║鏤板以傳兵火之餘既已煙滅莆陽天寧長
P154n1519_p0465a03║老慧澤既傳心宗復明教意知如來祖師禪
P154n1519_p0465a04║等無有異乃命刊行以垂久遠求余為序以
P154n1519_p0465a05║冠篇首昔僧問巴陵祖意教意是同是別陵
P154n1519_p0465a06║云難寒上樹鴨寒下水又問三乘十二分教
P154n1519_p0465a07║則不疑如何是宗門中事師云不是衲僧分
P154n1519_p0465a08║上事如何是衲僧分上事曰貪觀白浪失却
P154n1519_p0465a09║手橈若知此者則三世諸佛無所說歷代祖
P154n1519_p0465a10║師未甞傳統要徒集葛藤居士戲加序引可
P154n1519_p0465b01║付之一笑而已矣。
P154n1519_p0465b02║紹興三年二月　日序
P154n1519_p0465b03║
P154n1519_p0465b04║
P154n1519_p0465b05║
P154n1519_p0465b06║續集宗門統要序
P154n1519_p0465b07║前集賢待制承事郎馮子振　撰
P154n1519_p0465b08║建溪沙門永沸鼎松聲濃茶粥面髮鬚淨剗
P154n1519_p0465b09║肘睫俱醒遂取佛祖卑鉢餘馨牽連鼻孔深
P154n1519_p0465b10║燈冷焰撥剔眉豪追惟南嶽讓青原思從上
P154n1519_p0466a01║的傳析之二泒楊歧會而上始馬祖一傳十
P154n1519_p0466a02║一世為南嶽宗投子青而上始石頭遷傳一
P154n1519_p0466a03║十世為青原宗既次第其人復次第其語號
P154n1519_p0466a04║其書曰宗門統要膏髓直指皮膚破除兩葉
P154n1519_p0466a05║流根蔭雲羃砌一策一警一礚一築政使投
P154n1519_p0466a06║缾試水舌全吞沒可把之漚拂盞揚湯胷自
P154n1519_p0466a07║雋不能言之味元符之筆已絕墜緒之踵漸
P154n1519_p0466a08║移元運天開梵田日闢競尊慈氏之教孰訣
P154n1519_p0466a09║正途之歧乃有古林茂和尚價重巖泉名喧
P154n1519_p0466a10║宇宙親逢昭代垂億萬禩之昌辰徑補禪宗
P154n1519_p0466b01║餘二百年之𦉑譜楊歧黃龍下起白雲端保
P154n1519_p0466b02║寧勇隆慶閒真淨文晦堂心逮松源嶽淛翁
P154n1519_p0466b03║琰心聞賁又七世而止投子天衣下起芙蓉
P154n1519_p0466b04║楷圜照本逮石䆫恭靈隱光又四世而止南
P154n1519_p0466b05║嶽下十二世接逮十八世緫二百八十六人
P154n1519_p0466b06║見錄機緣二百一十二則青原下十一世接
P154n1519_p0466b07║逮十四世緫一百二十人見錄機緣四十七
P154n1519_p0466b08║則為宗門統要續集示衲子坦途開人天正
P154n1519_p0466b09║眼可謂星分次舍澄霄縣璀璨之珠璣春滿
P154n1519_p0466b10║園池徧界現芬芳之葩蕚綱一提而萬目之
P154n1519_p0467a01║羅大展領一挈而千腋之裘畢舒此岸舟來
P154n1519_p0467a02║焉用隔江喚渡別峯塔立何消聚土合尖花
P154n1519_p0467a03║笑浪拈竹鳴休擊然而茫茫業識種種情塵
P154n1519_p0467a04║蠅解冥鑽蟫能旁蠹針磁罔具溟波迷犯斗
P154n1519_p0467a05║之津鍬鍤徒施沙穴失藏珍之所忍紛然其
P154n1519_p0467a06║肴亂將持此以安歸向非古林豎硬脊梁亞
P154n1519_p0467a07║摩醯眼施膽力於威音色相之上首澡肝膈
P154n1519_p0467a08║於飲光頂𩕳之最初安得第一義諦舌本放
P154n1519_p0467a09║六合瀾翻不二法門脚跟𠞰諸方露布學人
P154n1519_p0467a10║於此摩尼炳耀臺鏡互融靜定中句意亭亭
P154n1519_p0467b01║卜度外話頭了了作家爐鞴入煆煉者粒粒
P154n1519_p0467b02║精金舊宅宮商依促拍者泠泠雅操豈比紗
P154n1519_p0467b03║䆫暎月影彌即而跡彌踈布鼓認雷音逾似
P154n1519_p0467b04║而魄逾遠鑄逢區冶劒凜然鋒齅遇耆婆草
P154n1519_p0467b05║渾是藥海粟居士早慙鑿脫晚悟叅尋馮長
P154n1519_p0467b06║老斜日夢回記久別光明之洞永嘉師一宿
P154n1519_p0467b07║驚覺尚相忘證道之歌稽首宗乘書心序引。
P154n1519_p0467b08║
P154n1519_p0467b09║
P154n1519_p0467b10║
P154n1519_p0468a01║宗門統要續集卷第一（二）
P154n1519_p0468a02║宋建康沙門宗永集
P154n1519_p0468a03║元建康保寧禪寺住持沙門清茂續集
P154n1519_p0468a04║大覺世尊釋迦文佛
P154n1519_p0468a05║世尊纔生下一手指天一手指地周行七步
P154n1519_p0468a06║目顧四方云天上天下唯我獨尊。
P154n1519_p0468a07║雲門偃云我當時若見一棒打殺與狗子
P154n1519_p0468a08║喫貴圖天下太平。雪竇顯云便與掀倒
P154n1519_p0468a09║禪牀。法眼益云雲門氣勢甚大要且無
P154n1519_p0468a10║佛法道理時有老宿代云將謂無人證明。
P154n1519_p0468b01║雪竇云鈎在不疑之地。瑯瑘覺云雲門
P154n1519_p0468b02║可謂將此深心奉塵剎是則名為報佛恩。
P154n1519_p0468b03║雲峯恱云雲門雖有定亂之謀且無出身
P154n1519_p0468b04║之路。
P154n1519_p0468b05║續法昌遇云好一棒太遲生未離兜率脚
P154n1519_p0468b06║跟下好與一錐豈到今日雖然如是也是
P154n1519_p0468b07║賊過後張弓。天童華云雲門此話雖行
P154n1519_p0468b08║未免落他陷穽黃面老子末上賣峭正是
P154n1519_p0468b09║依草附木二俱不了以左手拍禪牀云過
P154n1519_p0468b10║這邊著汝諸人還知明果落處麼珊瑚枕
P154n1519_p0469a01║上兩行淚半是思君半恨君。
P154n1519_p0469a02║世尊在靈山會上拈花示眾是時眾皆默然
P154n1519_p0469a03║唯迦葉尊者破顏微笑世尊云吾有正法眼
P154n1519_p0469a04║藏涅槃妙心實相無相微妙法門不立文字
P154n1519_p0469a05║教外別傳付囑摩訶迦葉。
P154n1519_p0469a06║白雲端云迦葉善觀風雲別氣色雖然如
P154n1519_p0469a07║是還覺頂門重麼。黃龍心云直下穿過
P154n1519_p0469a08║髑髏已是換却眼睛臨危不在悚人向甚
P154n1519_p0469a09║處見釋迦老子。
P154n1519_p0469a10║續雲峯恱因僧問靈山拈花意旨如何答
P154n1519_p0469b01║云一言既出駟馬難追問迦葉微笑意旨
P154n1519_p0469b02║如何答云口是禍門。
P154n1519_p0469b03║世尊一日至多子塔前命摩訶迦葉分座令
P154n1519_p0469b04║坐以僧伽梨圍之遂告云吾有正法眼藏密
P154n1519_p0469b05║付於汝汝當護持傳付將來無令斷絕。
P154n1519_p0469b06║世尊於涅槃會上以手摩胷告眾云汝等善
P154n1519_p0469b07║觀吾紫磨金色之身瞻仰取足勿令後悔若
P154n1519_p0469b08║謂吾滅度非吾弟子若謂吾不滅度亦非吾
P154n1519_p0469b09║弟子時百萬億眾悉皆契悟。
P154n1519_p0469b10║雲峯恱云然則膏肓之門不足以發藥雲
P154n1519_p0470a01║峯今日且作死馬醫爾等諸人皮下有血
P154n1519_p0470a02║麼。
P154n1519_p0470a03║續東禪觀云其時眾中有箇作者纔見以
P154n1519_p0470a04║手摩胷便出約住云瞿曇你者醜舉止休
P154n1519_p0470a05║拈出也他若知非決定緘口免見百萬億
P154n1519_p0470a06║眾墮邪倒見。
P154n1519_p0470a07║世尊般涅槃日迦葉尊者最後而至世尊乃
P154n1519_p0470a08║於槨中露雙趺示之迦葉作禮請如來以三
P154n1519_p0470a09║昧火而自闍維即時金棺從七寶牀升舉遶
P154n1519_p0470a10║拘尸羅城七帀却還本處化火光三昧而自
P154n1519_p0470b01║焚之。
P154n1519_p0470b02║世尊一日陞座大眾集定文殊白椎云諦觀
P154n1519_p0470b03║法王法法王法如是世尊便下座。
P154n1519_p0470b04║芭蕉徹云忙忙者帀地普天。
P154n1519_p0470b05║世尊一日陞座大眾集定迦葉白椎云世尊
P154n1519_p0470b06║說法竟世尊便下座。
P154n1519_p0470b07║芭蕉徹云兩箇漢大似無孔笛遇著氊拍
P154n1519_p0470b08║板。
P154n1519_p0470b09║世尊一日陞座默然而坐阿難白槌云請世
P154n1519_p0470b10║尊說法世尊云會中有二比丘犯律行我故
P154n1519_p0471a01║不說法阿難以他心通觀是比丘遂乃遣出
P154n1519_p0471a02║世尊還復默然阿難又白適來為二比丘犯
P154n1519_p0471a03║律是二比丘已遣出世尊何不說法世尊云
P154n1519_p0471a04║吾誓不為二乘聲聞人說法便下座。
P154n1519_p0471a05║續南堂靜云前箭猶輕後箭深。
P154n1519_p0471a06║世尊九十日在忉利天為母說法及辭天界
P154n1519_p0471a07║下時四眾八部俱往空界迎有蓮花色比丘
P154n1519_p0471a08║尼作念云我是尼身必居大僧後見佛不如
P154n1519_p0471a09║用神力變作轉輪聖王千子圍繞最初見佛
P154n1519_p0471a10║果滿其願世尊纔見乃訶云蓮花色比丘尼
P154n1519_p0471b01║汝何得越大僧見吾汝雖見吾色身且不見
P154n1519_p0471b02║吾法身須菩提巖中宴坐却見吾法身。
P154n1519_p0471b03║薦福懷云蓮花色比丘尼被熱謾且致還
P154n1519_p0471b04║知瞿曇老人性命在別人手裏麼。
P154n1519_p0471b05║世尊因文殊至諸佛集處值諸佛各還本處
P154n1519_p0471b06║唯有一女人近彼佛坐入於三昧文殊乃白
P154n1519_p0471b07║佛云何此女人得近佛坐而我不得佛告文
P154n1519_p0471b08║殊汝但覺此女令從三昧起汝自問之文殊
P154n1519_p0471b09║遶女人三帀鳴指一下乃托至梵天盡其神
P154n1519_p0471b10║力而不能出世尊云假使百千文殊亦出此
P154n1519_p0472a01║女人定不得下方過四十二恒河沙國土有
P154n1519_p0472a02║罔明菩薩能出此女人定須㬰罔明大士從
P154n1519_p0472a03║地涌出作禮世尊世尊勑罔明出罔明却至
P154n1519_p0472a04║女人前鳴指一下女子於是從定而出。
P154n1519_p0472a05║翠巖芝云僧投寺裏宿賊打不防家。五
P154n1519_p0472a06║雲逢云不唯文殊不能出此定但恐如來
P154n1519_p0472a07║也出此定不得秪如教意怎生體解。
P154n1519_p0472a08║世尊在尼拘律樹下坐次因二商人問世尊
P154n1519_p0472a09║還見車過不世尊云不見商人云還聞不世
P154n1519_p0472a10║尊云不聞商人云莫禪定不世尊云不禪定
P154n1519_p0472b01║商人云莫睡眠不世尊云不睡眠商人乃歎
P154n1519_p0472b02║言善哉善哉世尊覺而不見遂獻白㲲兩叚。
P154n1519_p0472b03║世尊因波斯匿王問勝義諦中有世俗諦不
P154n1519_p0472b04║若言無智不應二若言有智不應一一二之
P154n1519_p0472b05║義其義云何佛云大王汝於過去龍光佛法
P154n1519_p0472b06║中曾問此義我今無說汝今無聞無說無聞
P154n1519_p0472b07║是名一義二義。
P154n1519_p0472b08║翠巖真云波斯匿王善問不善答世尊善
P154n1519_p0472b09║答不善問一人理上偏枯一人事上偏枯
P154n1519_p0472b10║翠巖當時若見點一把火照看黃面老面
P154n1519_p0473a01║皮厚多少。
P154n1519_p0473a02║續薦福懷云諸仁者大王分明問世尊分
P154n1519_p0473a03║明答賔主歷然作麼生說箇無說無聞底
P154n1519_p0473a04║道理。
P154n1519_p0473a05║世尊因見文殊在門外立乃云文殊文殊何
P154n1519_p0473a06║不入門來文殊云我不見一法在門外何以
P154n1519_p0473a07║教我入門。
P154n1519_p0473a08║報慈遂徵云為復是門外語門內語。溈
P154n1519_p0473a09║山喆代云吾不如汝。
P154n1519_p0473a10║續黃龍新云文殊恁麼道入得門入不得
P154n1519_p0473b01║門若入得門氷消瓦解。
P154n1519_p0473b02║世尊一日坐次見二人舁豬過乃問這箇是
P154n1519_p0473b03║甚麼人云佛具一切智豬子也不識世尊云
P154n1519_p0473b04║也須問過。
P154n1519_p0473b05║大陽玄云不因世尊問洎乎忘却。
P154n1519_p0473b06║續地藏恩云瞿曇老漢也是無端大似節
P154n1519_p0473b07║目上更生節目忽被二人呵呵大笑舁豬
P154n1519_p0473b08║便行一場懡㦬。
P154n1519_p0473b09║世尊因有異學問諸法是常耶世尊不對又
P154n1519_p0473b10║問諸法是無常耶亦不對異學云世尊具一
P154n1519_p0474a01║切智何不對我世尊云汝之所問皆為戲論。
P154n1519_p0474a02║世尊一日示隨色摩尼珠問五方天王此珠
P154n1519_p0474a03║而作何色時五方天王互說異色世尊復藏
P154n1519_p0474a04║珠入袖却擡手云此珠作何色天王云佛手
P154n1519_p0474a05║中無珠何處有色世尊歎云汝何迷倒之甚
P154n1519_p0474a06║吾將世珠示之便各強說有青黃赤白吾將
P154n1519_p0474a07║真珠示之便總不知時五方天王悉皆悟道。
P154n1519_p0474a08║世尊因乾闥婆王獻樂其時山河大地盡作
P154n1519_p0474a09║琴聲迦葉起作舞王問迦葉豈不是阿羅漢
P154n1519_p0474a10║諸漏已盡何更有餘習佛云實無餘習莫謗
P154n1519_p0474b01║法也王又撫琴三徧迦葉亦三度作舞王云
P154n1519_p0474b02║迦葉作舞豈不是佛云實不曾作舞王云世
P154n1519_p0474b03║尊何得妄語佛云不是妄語汝撫琴山河大
P154n1519_p0474b04║地木石盡作琴聲豈不是王云是佛云迦葉
P154n1519_p0474b05║亦復如是所以實不曾作舞王乃信受。
P154n1519_p0474b06║修山主問澄源禪師乾闥婆王奏樂直得
P154n1519_p0474b07║須彌岌峇海水騰波迦葉作舞作麼生會
P154n1519_p0474b08║源云迦葉過去世曾作樂人來習氣未除
P154n1519_p0474b09║修云須彌岌峇海水騰波又作麼生澄源
P154n1519_p0474b10║休去。法眼代云正是習氣。
P154n1519_p0475a01║世尊因外道問昨日說何法世尊云說定法
P154n1519_p0475a02║外道云今日說何法世尊云不定法外道云
P154n1519_p0475a03║昨日說定法今日何說不定法世尊云昨日
P154n1519_p0475a04║定今日不定。
P154n1519_p0475a05║五祖戒云何得將別人物作自己用。溈
P154n1519_p0475a06║山喆云世尊大似看樓打樓大溈即不然
P154n1519_p0475a07║待問昨日說定今日何說不定但云非汝
P154n1519_p0475a08║境界。
P154n1519_p0475a09║續薦福懷云黃面老子被外道拶著出自
P154n1519_p0475a10║偶然雖然如此邪正未分若人辯得許你
P154n1519_p0475b01║頂門具眼。
P154n1519_p0475b02║世尊因五通仙人問世尊有六通我有五通
P154n1519_p0475b03║如何是那一通佛召五通仙人五通應諾佛
P154n1519_p0475b04║云那一通你問我。
P154n1519_p0475b05║雪竇顯云老胡元不知有那一通却因邪
P154n1519_p0475b06║打正。瑯瑘覺云世尊不知可謂因正而
P154n1519_p0475b07║打邪五通因邪而打正。翠巖芝云五通
P154n1519_p0475b08║如是問世尊如是答要且不會那一通。
P154n1519_p0475b09║雲峯恱云大小瞿曇被外道勘破了有傍
P154n1519_p0475b10║不肯底麼出來我要問你作麼生是那一
P154n1519_p0476a01║通。雲蓋本云世尊如是召五通如是應
P154n1519_p0476a02║作麼生是那一通良久云姹女已歸霄漢
P154n1519_p0476a03║去獃郎猶向火邊棲。
P154n1519_p0476a04║世尊因普眼菩薩欲見普賢不能得見乃至
P154n1519_p0476a05║三度入定徧觀三千大千世界覓普賢不能
P154n1519_p0476a06║得見而來白佛佛云汝但於靜三昧中起一
P154n1519_p0476a07║念便見普賢普眼於是纔起一念便見普賢
P154n1519_p0476a08║向空中乘六牙白象。
P154n1519_p0476a09║雲居舜云諸仁者且作麼生會雲居道普
P154n1519_p0476a10║眼推倒世尊世尊推倒普眼你道普賢在
P154n1519_p0476b01║甚處。
P154n1519_p0476b02║世尊因自恣日文殊三處過夏迦葉欲白椎
P154n1519_p0476b03║𢷤出纔拈椎乃見百千萬億文殊迦葉盡其
P154n1519_p0476b04║神力椎不能舉世尊遂問迦葉汝擬𢷤那箇
P154n1519_p0476b05║文殊迦葉無對。
P154n1519_p0476b06║續昭覺勤云可惜放過一著待釋迦老子
P154n1519_p0476b07║道你欲𢷤那箇文殊便與一椎看他作麼
P154n1519_p0476b08║合殺。雲居元云一家有事百家忙。
P154n1519_p0476b09║世尊因長爪梵志索論義預約云我義若墮
P154n1519_p0476b10║我自斬首世尊云汝義以何為宗志云我義
P154n1519_p0477a01║以一切不受為宗世尊云是見受不志拂袖
P154n1519_p0477a02║而去行至中路乃省謂弟子云我當回去斬
P154n1519_p0477a03║首謝世尊弟子云人天眾前幸當得勝何以
P154n1519_p0477a04║斬首志云我寧於有智人前斬首不於無智
P154n1519_p0477a05║人前得勝乃歎云佛置我兩處負門若我說
P154n1519_p0477a06║是見我受是負門處麤故眾人所共知第二
P154n1519_p0477a07║負門處細我欲不受以少人知作是念已而
P154n1519_p0477a08║白佛言世尊一切不受是見亦不受佛語梵
P154n1519_p0477a09║志汝不受一切法是見亦不受則無所破與
P154n1519_p0477a10║眾人無異何用貢高而生憍慢梵志不能致
P154n1519_p0477b01║答默自念言我負墮處世尊不彰我負不言
P154n1519_p0477b02║是非得大甚深法是最可恭敬即於坐處得
P154n1519_p0477b03║法眼淨（有本小異大同）。
P154n1519_p0477b04║世尊將諸聖眾往第六天說大集經勑他方
P154n1519_p0477b05║此土人間天上一切獰惡鬼神悉皆集會受
P154n1519_p0477b06║佛付囑擁護正法設有不赴者四天門王飛
P154n1519_p0477b07║熱鐵輪追之令集既集會已無有不順佛勑
P154n1519_p0477b08║者各發𪪺誓擁護正法唯有一魔王謂世尊
P154n1519_p0477b09║云瞿曇我待一切眾生成佛盡眾生界空無
P154n1519_p0477b10║有眾生名字我乃發菩提心。
P154n1519_p0478a01║薦福懷云臨危不變真大丈夫諸仁者作
P154n1519_p0478a02║麼生著得一轉語與黃面老子出氣尋常
P154n1519_p0478a03║神通妙用智慧辯才到此總用不著盡閻
P154n1519_p0478a04║浮大地人無不愛佛到這裏何者是佛何
P154n1519_p0478a05║者是魔還有人辯得麼良久云欲得識魔
P154n1519_p0478a06║麼開眼見明欲得識佛麼合眼見暗魔之
P154n1519_p0478a07║與佛以拄杖一時穿却鼻孔。
P154n1519_p0478a08║續南堂靜云當時我若作世尊即向他道
P154n1519_p0478a09║大眾魔王已發心竟應當如是住不然道
P154n1519_p0478a10║汝喚什麼作眾生擬開口與一鐵輪。徑
P154n1519_p0478b01║山杲云天衣老漢恁麼批判直是奇特雖
P154n1519_p0478b02║然如是未免話作兩橛若向何者是佛何
P154n1519_p0478b03║者是魔處便休去不妨令人疑著却云欲
P154n1519_p0478b04║識魔麼開眼見明欲識佛麼合眼見暗郎
P154n1519_p0478b05║當不少又云魔之與佛以拄杖一時穿却
P154n1519_p0478b06║鼻孔雪上加霜妙喜却與黃面老子代一
P154n1519_p0478b07║轉語待這魔王道眾生界空無有眾生名
P154n1519_p0478b08║字我乃發菩提心只向伊道幾乎錯喚你
P154n1519_p0478b09║作魔王此語有兩負門若人撿點得出許
P154n1519_p0478b10║伊具衲僧眼。東禪觀云怪哉淺草撥著
P154n1519_p0479a01║一箇大蟲上門上戶咬人火急可惜當時
P154n1519_p0479a02║放過性空若作世尊待魔王道眾生界空
P154n1519_p0479a03║無有眾生名字我乃發菩提心只消道箇
P154n1519_p0479a04║擔板漢非唯塞斷咽唯亦乃教伊轉動不
P154n1519_p0479a05║得雖然如是相識滿天下知心能幾人。
P154n1519_p0479a06║世尊與阿難行次見一古佛塔世尊便作禮
P154n1519_p0479a07║阿難云此是什麼人塔世尊云此是過去諸
P154n1519_p0479a08║佛塔阿難云過去諸佛是什麼人弟子佛云
P154n1519_p0479a09║是吾弟子阿難云應當如是。
P154n1519_p0479a10║德山密云過去是現在弟子實有此理。
P154n1519_p0479b01║世尊因比丘問我於世尊法中見處即有證
P154n1519_p0479b02║處未是世尊當何所示佛云比丘某甲當何
P154n1519_p0479b03║所示是汝此問。
P154n1519_p0479b04║世尊成道後在逝多林中一樹下跏趺而坐
P154n1519_p0479b05║有二商人以五百乘車經過林畔有二車牛
P154n1519_p0479b06║不肯前進商人乃訝見之山神報言林中有
P154n1519_p0479b07║聖人成道經逾四十九日未食汝當供養商
P154n1519_p0479b08║人入林果見一人端然不動乃問云為是梵
P154n1519_p0479b09║王耶帝釋耶山神耶河神耶世尊微笑舉袈
P154n1519_p0479b10║裟角示之商人頂禮遂陳供養。
P154n1519_p0480a01║世尊因外道問不問有言不問無言世尊據
P154n1519_p0480a02║坐外道讚歎云世尊大慈大悲開我迷雲令
P154n1519_p0480a03║我得入乃作禮而去阿難尋白佛外道得何
P154n1519_p0480a04║道理稱讚而去世尊云如世良馬見鞭影而
P154n1519_p0480a05║行。
P154n1519_p0480a06║五祖戒云大小世尊被阿難一狀領過又
P154n1519_p0480a07║出語云汝何所問。法眼益因百丈甞請
P154n1519_p0480a08║益敘語未終眼云住住汝擬向世尊良久
P154n1519_p0480a09║處會那丈從此悟入。雪竇顯云邪正不
P154n1519_p0480a10║分過猶鞭影又云諸禪德迷雲既開決定
P154n1519_p0480b01║見佛還許他同叅也無若共相委知則天
P154n1519_p0480b02║下宗師並為外道伴侶如各非印證則東
P154n1519_p0480b03║土衲僧不如西天外道。翠巖芝云大小
P154n1519_p0480b04║世尊被外道當面塗糊秪如外道云令我
P154n1519_p0480b05║得入要且未夢見在既不曾夢見為什麼
P154n1519_p0480b06║却悟去。瑯瑘覺云依稀似曲纔堪聽又
P154n1519_p0480b07║被風吹別調中。翠巖真云六合九有緇
P154n1519_p0480b08║黃青紫一一交叅咸言良久據坐不對要
P154n1519_p0480b09║且不是又舉諸家拈了復云於戲假如鶖
P154n1519_p0480b10║子滿慈運智摛辭馳神作用何益之有。
P154n1519_p0481a01║道吾真云世尊隻眼通三界外道雙眸貫
P154n1519_p0481a02║五天。楊歧會云世尊輟己從人外道乃
P154n1519_p0481a03║因齋慶讚。溈山喆云外道懷藏寶鏡世
P154n1519_p0481a04║尊親為高提直得森羅顯煥萬象歷然又
P154n1519_p0481a05║得阿難金鐘再擊四眾共聞然雖如是大
P154n1519_p0481a06║似二龍玩珠長他智者威獰。
P154n1519_p0481a07║續雲居齊云什麼處是外道悟處眾中道
P154n1519_p0481a08║世尊良久時便是舉鞭處恁麼會還得不。
P154n1519_p0481a09║昭覺勤云外道因邪打正世尊看樓打樓
P154n1519_p0481a10║阿難不善傍觀引得世尊拖泥帶水若據
P154n1519_p0481b01║山僧見處待他問不問有言不問無言和
P154n1519_p0481b02║聲便打及至阿難問外道有何所證亦和
P154n1519_p0481b03║聲便打何故殺人須是殺人刀活人須是
P154n1519_p0481b04║活人劒。
P154n1519_p0481b05║世尊一日勑阿難食時將至汝當入城持鉢
P154n1519_p0481b06║阿難應喏佛云汝既持鉢須依過去七佛儀
P154n1519_p0481b07║式阿難便問如何是過去七佛儀式佛召阿
P154n1519_p0481b08║難阿難應喏佛云持鉢去。
P154n1519_p0481b09║世尊因耆婆善別音響至一塚間見五箇髑
P154n1519_p0481b10║髏乃敲一髑髏問耆婆此生何處耆云生人
P154n1519_p0482a01║道世尊又敲一云此生何處耆云生天道世
P154n1519_p0482a02║尊又別敲一云此生何處耆婆罔知生處。
P154n1519_p0482a03║世尊因黑爪梵志運神力以左右手擎合歡
P154n1519_p0482a04║梧桐花兩株來供養佛召云仙人梵志應喏
P154n1519_p0482a05║佛云放下著梵志遂放下左手一枝花於佛
P154n1519_p0482a06║前佛又召仙人放下著梵志又放下右手一
P154n1519_p0482a07║枝花佛又云仙人放下著梵志云世尊我今
P154n1519_p0482a08║空身而住更教放下箇什麼佛云吾非教汝
P154n1519_p0482a09║放捨其花汝當放捨外六塵內六根中六識
P154n1519_p0482a10║一時捨却無可捨處是汝免生死處梵志於
P154n1519_p0482b01║言下悟無生忍（有本小異大同）。
P154n1519_p0482b02║世尊於靈山會上五百比丘得四禪定具五
P154n1519_p0482b03║神通未得法忍以宿命智通各各自見過去
P154n1519_p0482b04║殺父害母及諸重罪於自心內各各懷疑於
P154n1519_p0482b05║甚深法不能證入於是文殊承佛神力遂手
P154n1519_p0482b06║握利劒持逼如來世尊乃謂文殊曰住住不
P154n1519_p0482b07║應作逆勿得害吾吾必被害為善被害文殊
P154n1519_p0482b08║師利爾從本已來無有我人但以內心見有
P154n1519_p0482b09║我人內心起時我必被害即名為害於是五
P154n1519_p0482b10║百比丘自悟本心如夢如幻於夢幻中無有
P154n1519_p0483a01║我人乃至能生所生父母於是五百比丘同
P154n1519_p0483a02║讚歎云文殊大智士深達法源底自手握利
P154n1519_p0483a03║劒持逼如來身如劒佛亦爾一相無有二無
P154n1519_p0483a04║相無所生是中云何殺。
P154n1519_p0483a05║續天童傑云為人須為切殺人須見血文
P154n1519_p0483a06║殊費盡腕頭氣力要且不知此劒來處帶
P154n1519_p0483a07║累釋迦老子通身是口也分踈不下五百
P154n1519_p0483a08║比丘恁麼悟去入地獄如箭射忽若踏翻
P154n1519_p0483a09║大海趯倒須彌雲門扇子𨁝跳上天築著
P154n1519_p0483a10║帝釋鼻孔東海鯉魚打一棒雨似盆傾又
P154n1519_p0483b01║作麼生商量良久云自從舞得三臺後拍
P154n1519_p0483b02║拍元來總是歌。
P154n1519_p0483b03║世尊因地布髮掩泥獻花於然燈然燈見布
P154n1519_p0483b04║髮處遂約退眾乃指地云此一方地冝建梵
P154n1519_p0483b05║剎時眾中有一賢于長者持標於指處插云
P154n1519_p0483b06║建梵剎已竟時諸天散花讚云庶子有大智
P154n1519_p0483b07║矣。
P154n1519_p0483b08║世尊因七賢女遊屍陀林一女指屍謂諸姊
P154n1519_p0483b09║云屍在這裏人向甚處去中有一姊云作麼
P154n1519_p0483b10║作麼諸姊諦觀各各契悟感帝釋散花云唯
P154n1519_p0484a01║願聖姊有何所須我當終身供給女云我家
P154n1519_p0484a02║四事七珍悉皆具足惟要三般物一要無根
P154n1519_p0484a03║樹子一株二要無陰陽地一片三要呌不響
P154n1519_p0484a04║山谷一所帝釋云一切所須我悉有之若三
P154n1519_p0484a05║般物我實無得女云汝若無此爭解濟人帝
P154n1519_p0484a06║釋遂同往白佛佛言憍尸迦我諸弟子大阿
P154n1519_p0484a07║羅漢悉皆不解此義惟有諸大菩薩乃解此
P154n1519_p0484a08║義。
P154n1519_p0484a09║續黃龍心云樹子若無寧善給濟既要給
P154n1519_p0484a10║濟心不虛發如今有求無根樹子將何祗
P154n1519_p0484b01║對。寶峯文云大眾且道帝釋是會不會
P154n1519_p0484b02║又道善說般若感我天宮又道無無根樹
P154n1519_p0484b03║子大眾且作麼生明得不孤負聖女若也
P154n1519_p0484b04║不會不得孤負帝釋歸宗亦有箇無位真
P154n1519_p0484b05║人憨憨癡癡跛跛挈挈且恁麼過時喝一
P154n1519_p0484b06║喝。
P154n1519_p0484b07║世尊因調達謗佛生身入地獄遂令阿難傳
P154n1519_p0484b08║問你在地獄中安不達云我雖在地獄如三
P154n1519_p0484b09║禪天樂佛又令阿難傳問你還求出不達云
P154n1519_p0484b10║我待世尊來便出阿難云佛是三界大師豈
P154n1519_p0485a01║有入地獄分達云佛既無入地獄分我豈有
P154n1519_p0485a02║出地獄分。
P154n1519_p0485a03║翠巖真云親言出親口。
P154n1519_p0485a04║世尊因文殊起佛見法見議世尊威神攝向
P154n1519_p0485a05║二鐵圍山。
P154n1519_p0485a06║五雲逢云什麼處是二鐵圍山還會麼如
P154n1519_p0485a07║今若有人起佛見法見五雲與烹茶兩甌
P154n1519_p0485a08║且道是賞伊是罰伊同教意不同教意。
P154n1519_p0485a09║續白雲端云大眾世尊當時無大人相如
P154n1519_p0485a10║今若有向承天這裏起佛見法見承天終
P154n1519_p0485b01║不敢教動著他何謂如此但得雪消去自
P154n1519_p0485b02║然春到來。五祖演云白雲則具大慈悲
P154n1519_p0485b03║遂拍手云曼殊室利普賢大士不審今後
P154n1519_p0485b04║更敢也無自云一度被蛇傷怕見斷井索。
P154n1519_p0485b05║世尊臨入涅槃文殊大士請佛再轉法輪世
P154n1519_p0485b06║尊咄云文殊吾四十九年住世未曾說一字
P154n1519_p0485b07║汝請再轉法輪是吾曾轉法輪耶。
P154n1519_p0485b08║續雪峯空云且道世尊從文殊請不從文
P154n1519_p0485b09║殊請。
P154n1519_p0485b10║昔城東有一老母與佛同生而不欲見佛每
P154n1519_p0486a01║見佛來即便回避雖然如此回顧東西總皆
P154n1519_p0486a02║是佛遂以手掩面於十指掌中亦總是佛。
P154n1519_p0486a03║雪竇顯云諸上座他雖是箇老婆宛有丈
P154n1519_p0486a04║夫之作既知回避稍難不免吞聲飲氣如
P154n1519_p0486a05║今不欲見佛即許你切忌以手掩面何以
P154n1519_p0486a06║明眼底覰著將謂雪竇門下教你學老婆
P154n1519_p0486a07║禪。
P154n1519_p0486a08║富樓那問佛清淨本然云何忽生山河大地。
P154n1519_p0486a09║瑯瑘因僧問乃厲聲云清淨本然云何忽
P154n1519_p0486a10║生山河大地僧有省。薦福信云先行不
P154n1519_p0486b01║到末後太過。
P154n1519_p0486b02║續五祖演云金屑雖貴落眼成翳。靈隱
P154n1519_p0486b03║嶽云日長夜短諸人還猛省麼青天復青
P154n1519_p0486b04║天打失髑髏前看看日又夜爭教人少年。
P154n1519_p0486b05║殃崛摩羅因持鉢至一長者家其家婦人正
P154n1519_p0486b06║值產難子母未分長者云瞿曇弟子汝為至
P154n1519_p0486b07║聖當有何法能免產難殃崛語長者云我乍
P154n1519_p0486b08║入道未知此法待我回問世尊却來相報及
P154n1519_p0486b09║返具事白佛佛告殃崛汝速去報言我自從
P154n1519_p0486b10║賢聖劫來未曾殺生殃崛奉佛語即往告之
P154n1519_p0487a01║其婦得聞即免產難。
P154n1519_p0487a02║
P154n1519_p0487a03║宗門統要續集卷第一（上）
P154n1519_p0487a04║
P154n1519_p0487a05║
P154n1519_p0487a06║音釋
P154n1519_p0487a07║序
P154n1519_p0487a08║鍼（諸深切與針同）。錍（正作鎞邊迷切掠噐）。鏤（郎亘切雕刻也）。礚（克盍切）。
P154n1519_p0487a09║雋（祖峻切與儁同）。禩（祥里切年也）。璀燦（璀七罪切燦七旦切璀燦玉光
P154n1519_p0487a10║也）。蟫（大含切白魚蟲）。磁（牆之切引鐵石）。鍬（七宵切臿也）。鍤（測洽切。鍫
P154n1519_p0487b01║也）。膈（古額切𮌎膈也）。𩕳（乃挺切頂也）。跟（古痕切足踵也）。勦（子小切絕
P154n1519_p0487b02║也）。鞴（蒲拜切吹火韋囊也）。
P154n1519_p0487b03║集
P154n1519_p0487b04║悚（息勇切）。舁（羊諸切兩手對舉也）。岌峇（岌魚及切山高貌峇口合切山
P154n1519_p0487b05║窟也）。獃（魚開切癡也）。姹（陟嫁切姹女水銀也）。獰（尼耕切大惡也）。橛（其月
P154n1519_p0487b06║切）。溈（俱為切）。喆（之列切）。喏（人者切）。腕（烏貫切手腕也）。趯（他歷
P154n1519_p0487b07║切）。𨁝跳（𨁝蒲沒切跳也弔切）。覰（七慮切同視也）。
P154n1519_p0489a01║宗門統要續集卷第一（下）　　　　　扶三
P154n1519_p0489a02║宋建溪沙門宗永集
P154n1519_p0489a03║元建康保寧禪寺住持沙門清茂續集
P154n1519_p0489a04║附西竺應化聖賢
P154n1519_p0489a05║維摩會上三十二菩薩各說不二法門至文
P154n1519_p0489a06║殊云我於一切法無言無說無示無識離諸
P154n1519_p0489a07║問答是為菩薩入不二法門文殊又問維摩
P154n1519_p0489a08║維摩默然文殊歎云乃至無有言語文字是
P154n1519_p0489a09║菩薩真入不二法門說是入不二法門時於
P154n1519_p0489a10║此眾中五千菩薩皆入不二法門得無生法
P154n1519_p0489b01║忍。
P154n1519_p0489b02║保福展云文殊也似掩耳偷鈴力盡烏江
P154n1519_p0489b03║維摩一默未出化門又云大小維摩被文
P154n1519_p0489b04║殊一坐直至如今起不得。雪竇顯云維
P154n1519_p0489b05║摩道什麼復云勘破了也。瑯瑘覺云文
P154n1519_p0489b06║殊與麼讚善也是杓卜聽虛聲維摩默然
P154n1519_p0489b07║你等諸人不得鑽龜打瓦。
P154n1519_p0489b08║續溈山果云大眾居士門高可謂壁立萬
P154n1519_p0489b09║仞水泄不通擬心則差動念則隔不擬不
P154n1519_p0489b10║動落在無事界中諸人作麼生入良久云
P154n1519_p0490a01║退後退後大溈智云不二法門是默然不
P154n1519_p0490a02║是默然若是默然文殊則為剩語若不是
P154n1519_p0490a03║默然維摩一場虛設畢竟如何具眼者辨。
P154n1519_p0490a04║維摩因須菩提持鉢到乃取鉢滿盛香飯謂
P154n1519_p0490a05║尊者云若能於法等者於食亦等乃至入諸
P154n1519_p0490a06║邪見不到彼岸住於八難不得無難同於煩
P154n1519_p0490a07║惱離清淨法汝得無諍三昧一切眾生亦得
P154n1519_p0490a08║是定其施汝者不名福田供養汝者墮三惡
P154n1519_p0490a09║道為與眾魔同一手作諸勞侶汝與眾魔及
P154n1519_p0490a10║諸塵勞等無有異於一切眾生而有怨心謗
P154n1519_p0490b01║諸佛毀於法不入眾數終不滅度汝若如是
P154n1519_p0490b02║乃可取食須菩提聞此茫然不知以何答置
P154n1519_p0490b03║鉢欲去。
P154n1519_p0490b04║舍利弗因入城遙見月上女出城舍利弗心
P154n1519_p0490b05║口思惟此姊見佛不知得忍不得忍我當問
P154n1519_p0490b06║之纔近便問什麼處去女云如舍利弗與麼
P154n1519_p0490b07║去弗云我纔入城爾當出城云何言如舍利
P154n1519_p0490b08║弗與麼去女云諸佛弟子當住何所弗云諸
P154n1519_p0490b09║佛弟子依大涅槃而住女云諸佛弟子既依
P154n1519_p0490b10║涅槃而住我如舍利弗與麼去。
P154n1519_p0491a01║溈山喆云一人入城一人出城何言如舍
P154n1519_p0491a02║利弗與麼去若人知得舍利弗月上女二
P154n1519_p0491a03║人去處十二時中動轉施為無非住諸佛
P154n1519_p0491a04║大涅槃若也未知業識茫茫無本可據。
P154n1519_p0491a05║續東禪觀云舍利弗依大涅槃而住坐在
P154n1519_p0491a06║解脫深坑月上女如舍利弗與麼去也是
P154n1519_p0491a07║隨邪逐惡。
P154n1519_p0491a08║無猒足王入大寂定乃勑有情無情皆順於
P154n1519_p0491a09║王若有一物不順於王即入大寂定不得。
P154n1519_p0491a10║舍利弗問須菩提夢中說六波羅蜜與覺時
P154n1519_p0491b01║是同是別須菩提云此義幽深吾不能說此
P154n1519_p0491b02║會中有彌勒大士汝往彼問。
P154n1519_p0491b03║雪竇顯云當時若不放過隨後與一劄誰
P154n1519_p0491b04║名彌勒誰是彌勒者便見氷消瓦解。
P154n1519_p0491b05║西竺有上首菩薩作一乞士入城乞食次時
P154n1519_p0491b06║有比丘恒伽謂乞士云汝從何來答云我從
P154n1519_p0491b07║真實中來又問何謂真實答云寂滅故名真
P154n1519_p0491b08║實又問寂滅相中有所求耶無所求耶答云
P154n1519_p0491b09║無所求又問無所求者何用求耶答云無所
P154n1519_p0491b10║求中吾欲求之又問無所求中何用求耶答
P154n1519_p0492a01║云所有求者一切皆空得者亦空著者亦空
P154n1519_p0492a02║實者亦空來者亦空語者亦空問者亦空寂
P154n1519_p0492a03║滅涅槃一切虛空分界亦復皆空吾為如是
P154n1519_p0492a04║次第空法而求真實。
P154n1519_p0492a05║障蔽魔王領諸眷屬一千年隨金剛齊菩薩
P154n1519_p0492a06║覓起處不得忽因一日得見乃問云汝當依
P154n1519_p0492a07║何住我一千年覓汝起處不得菩薩云我不
P154n1519_p0492a08║依有住而住不依無住而住如是而住。
P154n1519_p0492a09║法眼益云障蔽魔王不見金剛齊即從只
P154n1519_p0492a10║如金剛齊還見障蔽魔王麼。
P154n1519_p0492b01║續徑山杲云既覓起處不得一千年隨從
P154n1519_p0492b02║底是甚麼金剛齊云我不依有住而住不
P154n1519_p0492b03║依無住而住如是而住互相熱瞞法眼道
P154n1519_p0492b04║障蔽魔王不見金剛齊即且從只如金剛
P154n1519_p0492b05║齊還見障蔽魔王麼恁麼批判也是看孔
P154n1519_p0492b06║著楔即今莫有知妙喜起處底麼喝云寐
P154n1519_p0492b07║語作麼。東禪嶽云富貴即易貧窮即難
P154n1519_p0492b08║虛空無心墻壁有耳二老漢不得無過且
P154n1519_p0492b09║道過在於何路從平處險人向靜中忙。
P154n1519_p0492b10║緊那羅王奏無生樂供養佛乃勑有情無情
P154n1519_p0493a01║俱隨王去若有一物不隨王去即去佛處不得
P154n1519_p0493a02║善財童子叅五十三員善知識末後到彌勒
P154n1519_p0493a03║閣前見樓閣門閉善財暫時斂念云大慈大
P154n1519_p0493a04║悲願樓閣門開令我得入尋時彌勒領諸眷
P154n1519_p0493a05║屬至善財前彈指一下樓閣門開善財得入
P154n1519_p0493a06║閣門便閉見百千萬億樓閣每一一樓閣內
P154n1519_p0493a07║有一彌勒領諸眷屬并有一善財而在前立
P154n1519_p0493a08║善財禮辭文殊文殊指往南方勝樂國妙高
P154n1519_p0493a09║山謁德雲比丘及到彼山東西南北四維上
P154n1519_p0493a10║下求覓經于七日乃見德雲比丘却在別峯
P154n1519_p0493b01║上徐步經行。
P154n1519_p0493b02║文殊一日令善財採藥云是藥者採將來善
P154n1519_p0493b03║財徧採無不是藥却來白云無不是藥者文
P154n1519_p0493b04║殊云是藥者採將來善財乃拈一莖草度與
P154n1519_p0493b05║文殊文殊提起示眾云此藥亦能殺人亦能
P154n1519_p0493b06║活人。
P154n1519_p0493b07║五祖戒出善財語云慙愧。首山念云文
P154n1519_p0493b08║殊大似掩耳偷鈴。瑯瑘覺云文殊可謂
P154n1519_p0493b09║誠實之言要且額頭汗出口裏膠生。溈
P154n1519_p0493b10║山喆云善財能採文殊善用非但寢疾毗
P154n1519_p0494a01║耶直饒盡大地人抱必死之疾到文殊所
P154n1519_p0494a02║教他箇箇脫體而去何故解用不須霜刃
P154n1519_p0494a03║劒延齡何必九還丹。
P154n1519_p0494a04║續梁山遠云得之於心伊蘭作栴檀之樹
P154n1519_p0494a05║失之於旨甘露乃蒺䔧之園文殊嘗時與
P154n1519_p0494a06║麼舉揚若不是善財同聲相應同氣相求
P154n1519_p0494a07║未免一場懡㦬還知二大老落處麼處處
P154n1519_p0494a08║綠楊堪繫馬家家門首透長安。天童華
P154n1519_p0494a09║云大小文殊被善財換却眼睛。
P154n1519_p0494a10║文殊大士嘗謂善住意天子云汝今若能違
P154n1519_p0494b01║背諸佛毀謗法僧吾即將同汝如是梵行天
P154n1519_p0494b02║子云大士今何故復如是語大士云天子如
P154n1519_p0494b03║汝意者以何為佛天子云大士如如法界我
P154n1519_p0494b04║言是佛大士云天子於汝意云何如如法界
P154n1519_p0494b05║可染著乎天子云弗也大士云以是義故我
P154n1519_p0494b06║如是說汝今若能背毀佛法僧吾將同汝如
P154n1519_p0494b07║是梵行。
P154n1519_p0494b08║利益菩薩白然燈佛我欲得阿耨菩提唯願
P154n1519_p0494b09║世尊教示我令速成菩提佛言利益汝觀此
P154n1519_p0494b10║法何者是法是汝所問。
P154n1519_p0495a01║須菩提說法帝釋雨花須菩提乃問此花從
P154n1519_p0495a02║天得耶從地得耶從人得耶帝釋皆云弗也
P154n1519_p0495a03║須菩提云從何得耶帝釋舉手須菩提云如
P154n1519_p0495a04║是如是。
P154n1519_p0495a05║雲門偃云帝釋舉手處作麼生與你四大
P154n1519_p0495a06║五蘊釋迦老子是同是別。
P154n1519_p0495a07║舍利弗問天女汝何不轉却女身女云我從
P154n1519_p0495a08║十二年來求女人相了不可得當何所轉即
P154n1519_p0495a09║時天女以神通力變舍利弗令如天女乃自
P154n1519_p0495a10║化身如舍利弗而問云何不轉却女身舍利
P154n1519_p0495b01║弗云我今不知何轉而變為女身。
P154n1519_p0495b02║白雲端代云吾不如汝。
P154n1519_p0495b03║須菩提巖中宴坐諸天雨花讚歎尊者云空
P154n1519_p0495b04║中雨花讚歎復是何人云何讚歎天云我是
P154n1519_p0495b05║梵天敬重尊者善說般若尊者云我於般若
P154n1519_p0495b06║未曾說一字汝云何讚歎天云如是尊者無
P154n1519_p0495b07║說我乃無聞無說無聞是真說般若。
P154n1519_p0495b08║雪竇顯云避喧求靜處世未有其方他在
P154n1519_p0495b09║巖中宴坐也被這一隊漢塗糊伊更有這
P154n1519_p0495b10║老漢把不住問空中雨花讚歎復是何人
P154n1519_p0496a01║早見敗闕了也我重尊者善說般若惡水
P154n1519_p0496a02║驀頭潑又云我於般若未曾說一字草裏
P154n1519_p0496a03║走尊者無說我乃無聞識甚好惡緫似這
P154n1519_p0496a04║般底何處有今日復召大眾雪竇幸是無
P154n1519_p0496a05║事人你來這裏覓箇什麼以拄杖一時趂
P154n1519_p0496a06║下。
P154n1519_p0496a07║毗目仙人執善財手善財即時自見其身往
P154n1519_p0496a08║十方佛剎微塵數諸佛所乃至經不可說不
P154n1519_p0496a09║可說微塵數刼時仙人放手即自見身還在
P154n1519_p0496a10║本處。
P154n1519_p0496b01║昔有外道問一入定僧輪王眾生種非佛非
P154n1519_p0496b02║羅漢不受後有身是什麼義僧便入定問彌
P154n1519_p0496b03║勒彌勒為答了却出定語外道云譬如陶師
P154n1519_p0496b04║埏埴成噐。
P154n1519_p0496b05║汾陽昭代云却勞尊者往復神用。
P154n1519_p0496b06║天親菩薩從彌勒內宮下無著菩薩問經云
P154n1519_p0496b07║人間四百年彼天為一晝夜彌勒一時中成
P154n1519_p0496b08║就五百億天子證無生法忍未審說什麼法
P154n1519_p0496b09║天親云秪說這箇法秪是梵音清雅令人樂
P154n1519_p0496b10║聞。
P154n1519_p0497a01║薦福懷云彌勒已是錯說天親已是錯傳
P154n1519_p0497a02║山僧今日將錯就錯與你諸人註破良久
P154n1519_p0497a03║云諦聽諦聽向下文長付在來日。
P154n1519_p0497a04║善住天子而白文殊可共俱往如來之所咨
P154n1519_p0497a05║受未聞亦同此時如法問難文殊云爾莫分
P154n1519_p0497a06║別取著如來天子云如來今在何所令我莫
P154n1519_p0497a07║著文殊云秪在目前天子云若如是者我何
P154n1519_p0497a08║不見文殊云爾若一切不見是名真見如來
P154n1519_p0497a09║天子云若見在前云何戒我莫取著如來文
P154n1519_p0497a10║殊云爾今見前何有天子云有虛空界文殊
P154n1519_p0497b01║云如來者虛空界是故虛空界者即是如來
P154n1519_p0497b02║此中無有一物可分別者。
P154n1519_p0497b03║勝思惟梵天問不退轉天子云天子我常於
P154n1519_p0497b04║此佛國土不曾見汝天子云梵天我亦不曾
P154n1519_p0497b05║於此國土不曾見我。
P154n1519_p0497b06║賔頭盧尊者因阿育王問承聞尊者親見佛
P154n1519_p0497b07║來是不尊者以手策起眉毛良久云會麼王
P154n1519_p0497b08║云不會者云阿耨達池龍王曾請佛齋吾是
P154n1519_p0497b09║時亦預其數。
P154n1519_p0497b10║五祖戒出王語云慙愧。翠巖真云且道
P154n1519_p0498a01║什麼處見直饒雪天漂渺湖光澹蕩且莫
P154n1519_p0498a02║說夢。
P154n1519_p0498a03║續梁山遠云阿育王輕輕借問賔頭盧草
P154n1519_p0498a04║草承當子細檢點將來不勝漏逗且那裏
P154n1519_p0498a05║是漏逗處國清才子貴家富小兒嬌。溈
P154n1519_p0498a06║山喆云無憂王飯三萬阿羅漢要且不識
P154n1519_p0498a07║賔頭盧當時待他策起眉毛云會麼便與
P154n1519_p0498a08║作禮非唯識賔頭盧亦乃同叅古佛。汾
P154n1519_p0498a09║陽昭云却勞尊者。保寧勇代王云希有
P154n1519_p0498a10║希有。雲居元代王云當時驀面便唾。
P154n1519_p0498b01║虎丘隆云賔頭盧得大機顯大用不謾親
P154n1519_p0498b02║見佛來雖然頼阿育王放過若不放過洎
P154n1519_p0498b03║合打失眉毛放過則且置尊者策起眉毛
P154n1519_p0498b04║又作麼生還會麼當臺一鑑明如日萬古
P154n1519_p0498b05║晴空絕是非。薦福行云大王七寶隨身
P154n1519_p0498b06║尊者天龍擁衛驀然狹路相逢彼此難為
P154n1519_p0498b07║回避且道其中事作麼生閻浮接得真天
P154n1519_p0498b08║子同踏毗盧頂上行。
P154n1519_p0498b09║菴婆提女問文殊云明知生是不生之法為
P154n1519_p0498b10║什麼却被生死之所流轉文殊云其力未充。
P154n1519_p0499a01║進山主問修山主明知生是不生之法為
P154n1519_p0499a02║什麼被生死之所流轉修云笋畢竟成竹
P154n1519_p0499a03║去如今作篾使得麼進云汝向後自悟去
P154n1519_p0499a04║在修云某甲所見秪如此上座意旨如何
P154n1519_p0499a05║進云這箇是監院房那箇是典座房修乃
P154n1519_p0499a06║禮謝。
P154n1519_p0499a07║月氏國王聞罽賔國有一尊者名祇夜多有
P154n1519_p0499a08║大名稱即與羣臣往造彼國禮見問法王既
P154n1519_p0499a09║至修敬已畢乃請尊者當為開演尊者云大
P154n1519_p0499a10║王來時好道今去亦如來時。
P154n1519_p0499b01║西竺二十八祖師
P154n1519_p0499b02║初祖迦葉尊者因外道問如何是我我祖云
P154n1519_p0499b03║覓我者是汝我外道云這箇是我我師我何
P154n1519_p0499b04║在祖云你問我覓。
P154n1519_p0499b05║祖一日踏泥次有一沙彌見乃問尊者何得
P154n1519_p0499b06║目為祖云我若不為誰為我為。
P154n1519_p0499b07║法眼益云我當時若見拽來踏泥。五祖
P154n1519_p0499b08║戒云迦葉與沙彌說得道理好。洞山价
P154n1519_p0499b09║云莫要茶喫麼。
P154n1519_p0499b10║續保寧勇云雖然如是傍觀者哂。
P154n1519_p0500a01║二祖阿難尊者問迦葉云師兄世尊傳金襴
P154n1519_p0500a02║袈裟外別傳箇什麼迦葉召云阿難阿難應
P154n1519_p0500a03║諾迦葉云倒却門前剎竿著。
P154n1519_p0500a04║汾陽昭云不問那知。五祖戒云露。翠
P154n1519_p0500a05║巖芝云千年無影樹今時沒底靴。
P154n1519_p0500a06║續泐潭清云剎竿未倒穿却諸人髑髏換
P154n1519_p0500a07║却諸人眼睛剎竿倒後向什麼處見釋迦
P154n1519_p0500a08║老子。
P154n1519_p0500a09║阿難尊者一日白佛言今日出城見一奇特
P154n1519_p0500a10║事佛云見何奇特事阿難云入城見一攢樂
P154n1519_p0500b01║人作舞出城緫見無常佛云我昨日入城亦
P154n1519_p0500b02║見一奇特事阿難云未審見何奇特事佛云
P154n1519_p0500b03║我入城時見一攢樂人作舞出城時亦見樂
P154n1519_p0500b04║人作舞。
P154n1519_p0500b05║三祖商那和修問毱多尊者汝年幾耶尊者
P154n1519_p0500b06║云我年十七祖云汝身十七性十七耶尊者
P154n1519_p0500b07║云師髮已白為髮白耶心白耶祖云我但髮
P154n1519_p0500b08║白非心白爾尊者云我身十七非性十七也。
P154n1519_p0500b09║四祖優波毱多因訪一老比丘尼纔入問乃
P154n1519_p0500b10║觸撒鉢盂尼云佛在日六羣比丘甚是麤行
P154n1519_p0501a01║數來我舍尚不如此尊者紹祖位人得與麼
P154n1519_p0501a02║麤行（有本小異大同）。
P154n1519_p0501a03║汾陽昭代云已知錯悞。
P154n1519_p0501a04║五祖提多迦甞為長者名曰香眾初求出家
P154n1519_p0501a05║毱多尊者乃問汝為身出家為心出家香云
P154n1519_p0501a06║我自出家非為身心而求利益毱多云不為
P154n1519_p0501a07║身心復誰出家香云夫出家者無我我故即
P154n1519_p0501a08║心不生滅心不生滅即是常道故諸佛亦常
P154n1519_p0501a09║心無形相其體亦爾毱多云汝當大悟心自
P154n1519_p0501a10║明朗於佛法中度恒沙眾。
P154n1519_p0501b01║芭蕉徹云譬如琴瑟箜篌雖有妙音若無
P154n1519_p0501b02║妙指終不能發。
P154n1519_p0501b03║六祖彌遮迦因七祖婆須密初見迎而問云
P154n1519_p0501b04║師何方而來欲往何所祖云從自心來欲往
P154n1519_p0501b05║無處婆須密手持酒噐乃云識我手中物不
P154n1519_p0501b06║祖云此是觸噐而負淨者婆須密云師識我
P154n1519_p0501b07║不祖云我即不識識即非我汝試自稱名氏
P154n1519_p0501b08║吾當後示本因婆須密乃說偈實答六祖示
P154n1519_p0501b09║其本因即與剃度。
P154n1519_p0501b10║七祖婆須密因佛陀難提索以論義祖云仁
P154n1519_p0502a01║者論即不義義即不論若擬論義終非義論
P154n1519_p0502a02║佛陀難提知祖義勝心即欽伏。
P154n1519_p0502a03║八祖佛陀難提因九祖伏䭾密多已年五十
P154n1519_p0502a04║口未甞言足未甞履纔見祖便行七步乃云
P154n1519_p0502a05║父母非我親誰是最親者諸佛非我道誰是
P154n1519_p0502a06║最道者祖答云汝言與心親父母非可比汝
P154n1519_p0502a07║行與道合諸佛心即是外求有相佛與汝不
P154n1519_p0502a08║相似欲識汝本心非合亦非離伏䭾密多乃
P154n1519_p0502a09║作禮其父遂令出家。
P154n1519_p0502a10║十祖脇尊者因十一祖作童子時來乃問爾
P154n1519_p0502b01║從何來子云我心非往祖云爾住何所子云
P154n1519_p0502b02║我心非止祖云子不定耶子云諸佛亦然祖
P154n1519_p0502b03║云爾非諸佛子云諸佛亦非。
P154n1519_p0502b04║翠巖芝云祖師與童子一問一答緫欠會
P154n1519_p0502b05║在如今作麼生會。
P154n1519_p0502b06║十一祖富那夜奢因十二祖馬鳴問我欲識
P154n1519_p0502b07║佛何者即是祖云汝欲識佛不識者是馬云
P154n1519_p0502b08║佛既不識焉知是乎祖云既不識佛焉知不
P154n1519_p0502b09║是馬云此是鋸義祖云彼是木義復問鋸義
P154n1519_p0502b10║者何馬云與師平出又問木義者何祖云汝
P154n1519_p0503a01║被我解馬於是信伏。
P154n1519_p0503a02║十二祖馬鳴大士問十三祖迦毗摩羅云汝
P154n1519_p0503a03║盡神力變化若何羅云我化巨海極為小事
P154n1519_p0503a04║鳴云汝化性海得不羅云何謂性海我未嘗
P154n1519_p0503a05║知鳴即為說性海云山河大地皆依建立三
P154n1519_p0503a06║昧六通由茲發現十三祖得聞遂發信心三
P154n1519_p0503a07║千徒眾俱求剃度。
P154n1519_p0503a08║祖昔甞事外道每持一丫槍上懸一劒巡五
P154n1519_p0503a09║天竺國索人論義自云我義若墮當斬首為
P154n1519_p0503a10║謝聞脇尊者有大聲譽特請論義脇云爾義
P154n1519_p0503b01║以何為宗祖云但有言說我悉能破脇於是
P154n1519_p0503b02║默然而坐祖忿色而去詬罵云我聞爾具大
P154n1519_p0503b03║智慧及與論義一詞不措行至中路乃謂弟
P154n1519_p0503b04║子云我義已墮我言但有言說皆悉能破彼
P154n1519_p0503b05║既無言我當自破將回斬首而謝爾時尊者
P154n1519_p0503b06║化令回心并諸徒眾一時出家（外道問佛亦類於此）。
P154n1519_p0503b07║十四祖龍樹大士見十五祖迦那提婆來先
P154n1519_p0503b08║令侍者將一椀水致面前迦那提婆見乃取
P154n1519_p0503b09║一針投之樹由是大喜。
P154n1519_p0503b10║十六祖羅睺羅多因至一石窟中見僧伽難
P154n1519_p0504a01║提安然在定祖伺而問云汝身定耶心定耶
P154n1519_p0504a02║難提云身心俱定祖云身心俱定何有出入
P154n1519_p0504a03║難提云雖有出入不失定相如金在井如金
P154n1519_p0504a04║出井世相去來金體常寂祖云若金在井若
P154n1519_p0504a05║金出井金無動靜何物出入難提云言金動
P154n1519_p0504a06║靜何物出入言金出入金非動靜祖云若金
P154n1519_p0504a07║在井出者何金若金出井在者何物難提云
P154n1519_p0504a08║金若出井在者非金金若在井出者非物祖
P154n1519_p0504a09║云此義不然難提云彼理非著祖云此義當
P154n1519_p0504a10║墮難提云彼義不成祖云彼義不成我義成
P154n1519_p0504b01║矣難提云我義雖成法非我故祖云我義已
P154n1519_p0504b02║成我無我故難提云我無我故復何成義祖
P154n1519_p0504b03║云我無我故成於汝義難提云仁者師於何
P154n1519_p0504b04║聖得是無我祖云我師迦那提婆證是無我
P154n1519_p0504b05║十七祖僧迦難提因見十八祖作童子時持
P154n1519_p0504b06║圓鑑直造師前祖乃問汝幾歲耶童子云百
P154n1519_p0504b07║歲祖云汝年尚幼何言百歲非其理也童子
P154n1519_p0504b08║云我不會理正百歲爾祖云汝善機耶童子
P154n1519_p0504b09║云佛言若人生百歲不會諸佛機未若生一
P154n1519_p0504b10║日而得決了之祖云汝手中當何所表童子
P154n1519_p0505a01║云諸佛大圓鑑內外無瑕翳兩人同得見心
P154n1519_p0505a02║眼皆相似遂求出家。
P154n1519_p0505a03║祖又因風吹銅鈴鳴乃問鈴鳴耶風鳴耶童
P154n1519_p0505a04║云非風鈴鳴我心鳴耳祖云非風鈴鳴心復
P154n1519_p0505a05║誰乎童云俱寂靜故非三昧也祖云善哉善
P154n1519_p0505a06║哉繼吾道者非子而誰。
P154n1519_p0505a07║芭蕉云尊者大似憐兒不覺醜。
P154n1519_p0505a08║十八祖伽耶舍多至月氏國見十九祖鳩摩
P154n1519_p0505a09║羅多問是何徒眾祖云是佛弟子彼聞佛號
P154n1519_p0505a10║心神竦然即時閉戶祖良久扣其門彼云此
P154n1519_p0505b01║舍無人祖云無人者誰彼聞語異遽開門延
P154n1519_p0505b02║接。
P154n1519_p0505b03║汾陽昭代云洎合忘却。
P154n1519_p0505b04║二十三祖鶴勒那因師子尊者問云我欲求
P154n1519_p0505b05║道當何用心祖云汝欲求道無所用心尊者
P154n1519_p0505b06║云既無用心誰作佛事祖云汝若有用即非
P154n1519_p0505b07║功德汝若無作即是佛事。
P154n1519_p0505b08║二十四祖師子尊者因罽賔國王秉劒於前
P154n1519_p0505b09║云師得蘊空不祖云已得蘊空王云既得蘊
P154n1519_p0505b10║空離生死不祖云已離生死王云既離生死
P154n1519_p0506a01║就師乞頭得不祖云身非我有豈況於頭王
P154n1519_p0506a02║便斬之白乳涌高數尺王臂自墮。
P154n1519_p0506a03║玄沙備云大小師子尊者頭也不解作得
P154n1519_p0506a04║主。玄覺遂徵云且道斬著斬不著。汾
P154n1519_p0506a05║陽昭別云知師不恡。雪竇顯云作家君
P154n1519_p0506a06║王天然有在。翠巖芝云當時祖引頸王
P154n1519_p0506a07║舉劒與麼時有人諫得住麼至今無人斷
P154n1519_p0506a08║得此公案如今衲僧作麼生斷。芭蕉徹
P154n1519_p0506a09║云賣寶遇著瞎波斯。瑯瑘覺云罽賔好
P154n1519_p0506a10║一口劒爭奈劒上無眼尊者好箇師子且
P154n1519_p0506b01║不解返擲。
P154n1519_p0506b02║續黃龍新云黃龍要問雪竇既是作家君
P154n1519_p0506b03║王因甚臂落。徑山杲云孟八郎漢又與
P154n1519_p0506b04║麼去。天童華云玄沙云大小尊者頭也
P154n1519_p0506b05║不解作得主師云隨𣯫𣯜漢玄覺徵云且
P154n1519_p0506b06║道斬著斬不著師云將鰕釣鱉汾陽別云
P154n1519_p0506b07║知師不恡師云將錯就錯雪竇云作家君
P154n1519_p0506b08║王天然有在師云提水放火翠巖云當時
P154n1519_p0506b09║祖引頸王舉劒與麼時有人諫得住麼至
P154n1519_p0506b10║今無人斷得此公案如今衲僧作麼生斷
P154n1519_p0507a01║師云莫要說夢芭蕉云賣寶撞著瞎波斯
P154n1519_p0507a02║師云誣人之罪瑯瑘云罽賔好一口劒爭
P154n1519_p0507a03║奈劒上無眼尊者好箇師子且不解返擲
P154n1519_p0507a04║師云賊過後張弓復云這一隊漢被山僧
P154n1519_p0507a05║勦絕了也還見師子尊者麼驀拈拄杖卓
P154n1519_p0507a06║一下云修身慎行恐辱先也。
P154n1519_p0507a07║祖始至罽賔國彼有五眾祖已攝伏四眾唯
P154n1519_p0507a08║一尊達磨達者本習禪定憤憤而來祖云仁
P154n1519_p0507a09║者習定何當來此既至于此胡云習定達云
P154n1519_p0507a10║我雖來此心亦不亂定隨人習豈有處所祖
P154n1519_p0507b01║云仁者既來其習亦至既無處所豈在人習
P154n1519_p0507b02║達云定習人故非人習定我雖來此其定常
P154n1519_p0507b03║習祖云人非習定定習人故當自來時其定
P154n1519_p0507b04║誰習達云如淨明珠內外無翳定若通達必
P154n1519_p0507b05║當如此祖云定若通達一似明珠今見仁者
P154n1519_p0507b06║非珠之徒達云其珠明徹內外悉定我心不
P154n1519_p0507b07║亂猶若此淨祖云其珠無內外仁者何能定
P154n1519_p0507b08║穢物非動搖此定不是淨彼承開悟心地朗
P154n1519_p0507b09║然。
P154n1519_p0507b10║二十五祖婆舍斯多因與外道無我尊論義
P154n1519_p0508a01║外道云請師默論不好言說祖云不假言說
P154n1519_p0508a02║孰知勝負外道云但取其義祖云汝以何為
P154n1519_p0508a03║義外道云無心為義祖云汝既無心安得義
P154n1519_p0508a04║乎外道云我說無心當名非義祖云汝說無
P154n1519_p0508a05║心當名非義我說非心當義非名外道云當
P154n1519_p0508a06║義非名誰能辯義祖云汝名非義此名何名
P154n1519_p0508a07║外道云為辯非義是名無名祖云名既非名
P154n1519_p0508a08║義亦非義辯者是誰當辯何物如是往返五
P154n1519_p0508a09║十九番外道杜口信伏。
P154n1519_p0508a10║芭蕉清云譬如象馬𢤱悷難調加諸楚毒
P154n1519_p0508b01║至于徹骨方乃調伏。大陽玄云蚌鷸相
P154n1519_p0508b02║持死在漁人之手乃云何用繁言。
P154n1519_p0508b03║續徑山杲云婆舍斯多何用忉怛當時若
P154n1519_p0508b04║見他道請師默論不假言說便云義墮也
P154n1519_p0508b05║即今莫有與妙喜默論者麼或有箇衲僧
P154n1519_p0508b06║出來道義墮也我也知你向鬼窟裏作活
P154n1519_p0508b07║計。
P154n1519_p0508b08║二十七祖般若多羅路行次或有人問汝行
P154n1519_p0508b09║何急祖云汝行何慢又問汝姓什麼祖云與
P154n1519_p0508b10║汝同姓或凡或聖人莫能測。
P154n1519_p0509a01║芭蕉徹云匹上不足匹下有餘。
P154n1519_p0509a02║祖因東印度國王請齋次王乃問諸人盡轉
P154n1519_p0509a03║經唯師為甚不轉祖云貧道出息不隨眾緣
P154n1519_p0509a04║入息不居蘊界常轉如是經百千萬億卷非
P154n1519_p0509a05║但一卷兩卷。
P154n1519_p0509a06║汾陽昭云却勞尊者心力。
P154n1519_p0509a07║東震六代祖師
P154n1519_p0509a08║初祖菩提達磨大師初至梁時因武帝問如
P154n1519_p0509a09║何是聖諦第一義祖云廓然無聖帝云對朕
P154n1519_p0509a10║者誰祖云不識帝不領悟祖遂渡江至魏。
P154n1519_p0509b01║汾陽昭代云弟子智淺。
P154n1519_p0509b02║續五祖戒云賣寶遇著瞎波斯。保寧勇
P154n1519_p0509b03║代帝吐舌示之。
P154n1519_p0509b04║武帝後問一聖師師云陛下還識此人不
P154n1519_p0509b05║帝云不識師云此是觀音大士傳佛心印
P154n1519_p0509b06║帝云當遣使詔之師云莫道陛下去詔盍
P154n1519_p0509b07║國人去他亦不回。
P154n1519_p0509b08║祖謂二祖云汝但外息諸緣內心無喘心如
P154n1519_p0509b09║墻壁可以入道二祖作種種說心說性不契
P154n1519_p0509b10║一日忽悟乃云可以息諸緣也達磨云莫成
P154n1519_p0510a01║斷滅去不二祖云無達磨云子作麼生二祖
P154n1519_p0510a02║云了了常知故言之不可及達磨云此諸佛
P154n1519_p0510a03║之所傳心體更勿疑也。
P154n1519_p0510a04║祖一日命門人云時將至矣汝等盍各言所
P154n1519_p0510a05║得時有道副對云如我所見不執文字不離
P154n1519_p0510a06║文字而為道用祖云汝得吾皮又尼緫持云
P154n1519_p0510a07║我今所解如慶喜見阿閦佛國一見更不再
P154n1519_p0510a08║見祖云汝得吾肉又道育云四大本空五陰
P154n1519_p0510a09║非有而我見處無一法可當情祖云汝得吾
P154n1519_p0510a10║骨最後慧可大師出禮三拜依位而立祖云
P154n1519_p0510b01║汝得吾髓乃傳衣付偈。
P154n1519_p0510b02║薦福懷云祖師與麼說話無計較中翻成
P154n1519_p0510b03║計較無塗轍中翻成塗轍若教伊踏著德
P154n1519_p0510b04║山臨濟門下免見九年冷坐被人喚作壁
P154n1519_p0510b05║觀胡僧直饒如是也未免殃及兒孫。大
P154n1519_p0510b06║陽玄云且道更有一人出來得箇什麼自
P154n1519_p0510b07║云不得不得又云意況不到。翠巖芝云
P154n1519_p0510b08║二祖被他當面塗糊莫道髓皮也不曾摸
P154n1519_p0510b09║著因甚却紹祖位。
P154n1519_p0510b10║續五祖演云當時若見四人恁麼各與三
P154n1519_p0511a01║十棒只如白雲也合喫二十九棒留一棒
P154n1519_p0511a02║與汝諸人其間若有知痛痒者不惟不孤
P154n1519_p0511a03║負先聖亦乃得見白雲脫或未然堂裏喫
P154n1519_p0511a04║粥喫飯更須爛嚼多見渾崙吞却。
P154n1519_p0511a05║祖問有相宗薩婆羅云一切諸法何名實相
P154n1519_p0511a06║彼云於諸相中不互諸相是名實相祖云一
P154n1519_p0511a07║切諸相而不互者若明實相當何定耶彼云
P154n1519_p0511a08║於諸相中實無有定若定諸相何名為實祖
P154n1519_p0511a09║云諸相不定便名實相汝今不定當何得之
P154n1519_p0511a10║彼云我言不定不說諸相當說諸相其義亦
P154n1519_p0511b01║然祖云汝言不定當為實相定不定故即非
P154n1519_p0511b02║實相彼云定既不定即非實相知我非故不
P154n1519_p0511b03║定不變祖云汝今不變何名實相已變已往
P154n1519_p0511b04║其義亦然彼云不變當在在不在故故變實
P154n1519_p0511b05║相以定其義祖云實相不變變即非實於有
P154n1519_p0511b06║無中何名實相時薩婆羅以手指虛空云此
P154n1519_p0511b07║是世間有相亦能空故當我此身還得似不
P154n1519_p0511b08║祖云若無實相即見非相若了非相其色亦
P154n1519_p0511b09║然當於色中不失色體於非相中不礙有故
P154n1519_p0511b10║若能是解此名實相彼眾聞己心意朗然。
P154n1519_p0512a01║祖問無相宗波羅提云汝言無相當何證之
P154n1519_p0512a02║彼云我明無相心不現故祖云汝心不現當
P154n1519_p0512a03║何明之彼云我明無相心不取捨當於明時
P154n1519_p0512a04║亦無當者祖云於諸有無心不取捨又無當
P154n1519_p0512a05║者誰明無故彼云入佛三昧尚無所得何況
P154n1519_p0512a06║無相而欲知之祖云相既不知誰云有無尚
P154n1519_p0512a07║無所得何名三昧彼云我說不證證無所證
P154n1519_p0512a08║非三昧故我說三昧祖云非三昧者何當名
P154n1519_p0512a09║之汝既不證非證何證彼聞祖辯析即悟本
P154n1519_p0512a10║心。
P154n1519_p0512b01║祖問定慧宗婆蘭陀云汝學定慧為一為二
P154n1519_p0512b02║彼云我此定慧非一非二師云既非一二何
P154n1519_p0512b03║名定慧彼云在定非定處慧非慧一即非一
P154n1519_p0512b04║二即不二祖云當一不一當二不二既非定
P154n1519_p0512b05║慧約何定慧彼云不一不二定慧能知非定
P154n1519_p0512b06║非慧亦復然矣祖云慧非定故然何知哉不
P154n1519_p0512b07║一不二誰定誰慧彼聞之狐疑氷釋。
P154n1519_p0512b08║祖問戒行宗賢者云何者名戒云何名行當
P154n1519_p0512b09║此戒行為一為二彼云一二二一皆彼所生
P154n1519_p0512b10║依教無染此名戒行祖云汝言依教即是有
P154n1519_p0513a01║染一二俱破何言依教此二違背不及於行
P154n1519_p0513a02║內外非明何名為戒彼云我有內外彼已知
P154n1519_p0513a03║覺既得通達便是戒行若說違背俱是俱非
P154n1519_p0513a04║言及清淨即戒即行祖云俱是俱非何言清
P154n1519_p0513a05║淨既得通故何談內外賢者於是慙伏。
P154n1519_p0513a06║祖問無得宗寶淨云汝云無得得得何得既
P154n1519_p0513a07║無所得亦無得得彼云我說無得非得無得
P154n1519_p0513a08║當說得得無得是得祖云得既不得得亦非
P154n1519_p0513a09║得既云得得得得何得彼云見得非得非得
P154n1519_p0513a10║是得若見不得名為得得祖云得既非得非
P154n1519_p0513b01║得無得既無所得當何得得彼聞之頓除疑
P154n1519_p0513b02║惑。
P154n1519_p0513b03║祖問寂靜宗尊者何名寂靜於此法中誰寂
P154n1519_p0513b04║誰靜彼云此心不動是名為寂於法無染名
P154n1519_p0513b05║之為靜祖云本心不寂要假寂靜本來寂故
P154n1519_p0513b06║何用寂靜彼云諸法本空以空空故於彼空
P154n1519_p0513b07║空故名寂靜祖云空空已空諸法亦爾寂靜
P154n1519_p0513b08║無相何靜何寂彼聞豁然開悟。
P154n1519_p0513b09║二祖可大師問達磨云諸佛法印可得聞乎
P154n1519_p0513b10║磨云諸佛法印匪從人得祖云我心未寧乞
P154n1519_p0514a01║師安心磨云將心來與汝安祖云覓心了不
P154n1519_p0514a02║可得磨云與汝安心竟。
P154n1519_p0514a03║芭蕉徹云金剛與泥人揩背。
P154n1519_p0514a04║續五祖戒云若即恁麼何用西來。雲居
P154n1519_p0514a05║元云彼自無瘡勿傷之也雖然如是一言
P154n1519_p0514a06║易出駟馬難追。五祖演舉至請祖安心
P154n1519_p0514a07║處乃云白雲當時若見好與三十棒何故
P154n1519_p0514a08║他人見將謂說安心法畢竟如何菩薩龍
P154n1519_p0514a09║王行雨潤遮身向上數重雲。
P154n1519_p0514a10║三祖璨大師問二祖云弟子身纏風恙請和
P154n1519_p0514b01║尚懺罪祖云將罪來與汝懺璨云覓罪了不
P154n1519_p0514b02║可得祖云與汝懺罪竟宜依佛法僧住璨云
P154n1519_p0514b03║今見和尚已知是僧未審何名佛法祖云是
P154n1519_p0514b04║心是佛是心是法法佛無二僧寶亦然璨云
P154n1519_p0514b05║今日始知罪性不在內外中間如其心然佛
P154n1519_p0514b06║法無二也大師深噐之。
P154n1519_p0514b07║瑯瑘覺云猶欠作云何梵在。
P154n1519_p0514b08║續梁山觀於覓罪了不可得處云罪性向
P154n1519_p0514b09║什麼處去也又云非但罪性覓者亦不見
P154n1519_p0514b10║有。雲居齊云二祖深噐之是肯他會佛
P154n1519_p0515a01║法耶肯他說道理耶。
P154n1519_p0515a02║四祖信大師見三祖乃云願和尚慈悲乞與
P154n1519_p0515a03║解脫法門師云誰縛於汝信云無人縛師云
P154n1519_p0515a04║何更求解脫乎信於言下有省。
P154n1519_p0515a05║師問三祖云如何是古佛心祖云汝今是什
P154n1519_p0515a06║麼心師云我今無心祖云汝既無心諸佛豈
P154n1519_p0515a07║有耶師於是頓息其疑。
P154n1519_p0515a08║五祖忍大師作童子時四祖問子何姓耶答
P154n1519_p0515a09║云姓即有不是常姓四祖云是何姓耶答云
P154n1519_p0515a10║是佛性四祖云汝無姓乎答云性空故祖默
P154n1519_p0515b01║識其噐即俾出家後乃付法。
P154n1519_p0515b02║師因六祖初叅乃問汝自何來六祖云嶺南
P154n1519_p0515b03║師云欲須何事祖云唯求作佛師云嶺南人
P154n1519_p0515b04║無佛性若為得佛祖云人有南北佛性豈然
P154n1519_p0515b05║師知異噐乃訶云著槽廠去。
P154n1519_p0515b06║六祖能大師因風𩗺剎旛有二僧對論一云
P154n1519_p0515b07║旛動一云風動往復曾未契理祖云不是風
P154n1519_p0515b08║動不是旛動仁者心動二僧竦然。
P154n1519_p0515b09║雪峯存云大小祖師龍頭蛇尾好與二十
P154n1519_p0515b10║棒孚上座侍次咬齒峯云我與麼道也好
P154n1519_p0516a01║與二十棒。保福展云作賊人心虛也是
P154n1519_p0516a02║蕭何置律。五祖戒云著甚來由。巴陵
P154n1519_p0516a03║鑑云祖師道不是風動不是旛動既不是
P154n1519_p0516a04║風旛向甚處著有人與祖師作主出來與
P154n1519_p0516a05║巴陵相見。雪竇顯云風動旛動既是風
P154n1519_p0516a06║旛向甚處著有人與巴陵作主出來與雪
P154n1519_p0516a07║竇相見。
P154n1519_p0516a08║續泐潭清云不是風動不是旛動若是靈
P154n1519_p0516a09║利漢懸崖撒手便好承當顧後瞻前轉生
P154n1519_p0516a10║迷悶仁者心動而今還有為祖師作主者
P154n1519_p0516b01║麼有則出來與老僧相見。天童華云一
P154n1519_p0516b02║盲引眾盲相牽入火坑。
P154n1519_p0516b03║師因僧問黃梅意旨什麼人得師云會佛法
P154n1519_p0516b04║人得僧云和尚還得不師云我不得僧云和
P154n1519_p0516b05║尚為什麼不得師云我不會佛法。
P154n1519_p0516b06║汾陽昭代云方知密旨難傳。翠巖芝云
P154n1519_p0516b07║會得即二頭不會得即三首作麼生便有
P154n1519_p0516b08║出身之路。
P154n1519_p0516b09║續徑山杲云還見祖師麼若也不見徑山
P154n1519_p0516b10║與你指出蕉芭蕉芭有葉無丫忽然一陣
P154n1519_p0517a01║狂風起恰似東京大相國寺裏三十六院
P154n1519_p0517a02║東廊下壁角頭王和尚破袈裟畢竟如何
P154n1519_p0517a03║歸堂喫茶。
P154n1519_p0517a04║師示眾云吾有一物無頭無尾無名無字無
P154n1519_p0517a05║背無面諸人還識麼時荷澤神會出云是諸
P154n1519_p0517a06║法之本源乃神會之佛性祖乃打一棒云這
P154n1519_p0517a07║饒舌沙彌我喚作一物尚不中豈況本源佛
P154n1519_p0517a08║性乎此子向後設有把茅蓋頭也只成得箇
P154n1519_p0517a09║知解宗徒。
P154n1519_p0517a10║法眼益云古人授記人終不錯如今立知
P154n1519_p0517b01║解為宗即荷澤是也。
P154n1519_p0517b02║師一日謂門人云吾却歸新州汝等速治舟
P154n1519_p0517b03║檝門人云師從此去早晚却回祖云葉落歸
P154n1519_p0517b04║根來時無口。
P154n1519_p0517b05║法雲秀云非但來時無口去時亦無鼻孔。
P154n1519_p0517b06║續白雲端云祖師可謂善解借手行拳有
P154n1519_p0517b07║般漢往往道言猶在耳不見道子期去不
P154n1519_p0517b08║返浩浩良可悲不知天地間知音復是誰。
P154n1519_p0517b09║五祖演云祖師恁麼道猶欠悟在。
P154n1519_p0517b10║師因思和尚問當何所務即得不落階級祖
P154n1519_p0518a01║云汝曾作什麼來思云聖諦亦不為祖云落
P154n1519_p0518a02║何階級思云聖諦尚不為何階級之有祖云
P154n1519_p0518a03║如是如是汝善護持吾付汝偈偈云心地含
P154n1519_p0518a04║諸種普雨悉皆萌頓悟花情已菩提果自成。
P154n1519_p0518a05║宗門統要續集卷第一（下）
P154n1519_p0518a06║音釋
P154n1519_p0518a07║鑽（祖官切穿也）。剩（石證切宂長也）。喆（之列切）。楔（光結切櫼也）。瑯
P154n1519_p0518a08║瑘（瑯音郎瑘音耶）。懡㦬（懡忙果切㦬郎可切）。埏埴（埏尸連切和土也埴
P154n1519_p0518a09║丞職切黏土也）。逗（大透切）。罽賔（梵語也此云賤種罽居例切）。泐（歷德
P154n1519_p0518a10║切）。髑髏（髑音獨髏音婁髑髏首骨也）。毱（渠竹切）。脇（虛業切）。丫
P154n1519_p0518b01║（於加切）。槍（千羊切）。𣯫𣯜（𣯫力朱切𣯜霜俱切）。𠞰（子小切絕也）。𢤱
P154n1519_p0518b02║悷（𢤱力董切悷郎計切𢤱悷多惡不調也）。鷸（余律切鳥名）。槽廠（槽音
P154n1519_p0518b03║曹廠昌而切）。𩗺（餘亮切風非物也）。荷澤（荷合可切）。檝（即淡切與楫同）。