P154n1519_p0519a01║宗門統要續集卷第二　　　　　　扶四
P154n1519_p0519a02║宋建溪沙門宗永集
P154n1519_p0519a03║元建康保寧禪寺住持沙門清茂續集
P154n1519_p0519a04║四祖下第一世
P154n1519_p0519a05║牛頭山法融禪師因四祖到山入後菴見虎
P154n1519_p0519a06║便作怕勢師云和尚猶有這箇在祖云這箇
P154n1519_p0519a07║是什麼師於言下有省。
P154n1519_p0519a08║雪竇顯代云但亦作怕勢又代云洎合放
P154n1519_p0519a09║過。
P154n1519_p0519a10║四祖下第六世
P154n1519_p0519b01║宣州安國玄挺禪師（嗣牛頭威）因僧問五祖云真
P154n1519_p0519b02║性緣起其義云何祖默然時師侍次乃謂大
P154n1519_p0519b03║德正興一念問時是真性中緣起其僧言下
P154n1519_p0519b04║大悟。
P154n1519_p0519b05║續徑山杲云未興一念問時不可無緣起
P154n1519_p0519b06║也時有僧云未興一念問時喚什麼作緣
P154n1519_p0519b07║起妙喜云我也只要你與麼道。
P154n1519_p0519b08║潤州鶴林素禪師因僧敲門師問是什麼人
P154n1519_p0519b09║僧云是僧師云非但是僧佛來亦不著僧云
P154n1519_p0519b10║佛來為什麼不著師云無汝止泊處。
P154n1519_p0520a01║舒州天柱崇慧禪師因僧問達磨未來此土
P154n1519_p0520a02║時還有佛法也無師云未來且致即今事作
P154n1519_p0520a03║麼生僧云某甲不會乞師指示師云萬古長
P154n1519_p0520a04║空一朝風月良久云會麼自己分上作麼生
P154n1519_p0520a05║干他達磨來與未來事他家大似賣卜漢見
P154n1519_p0520a06║汝不會為汝錐破卦文纔生吉凶盡在沙分
P154n1519_p0520a07║上一切自看僧云如何是解卜底人師云汝
P154n1519_p0520a08║纔出門時便不中也。
P154n1519_p0520a09║四祖下第七世
P154n1519_p0520a10║杭州徑山國一欽禪師（嗣鶴林業）因馬祖遣人送
P154n1519_p0520b01║書到書中作一圓相師發緘見遂於圓相中
P154n1519_p0520b02║著一點却封回後忠國師聞乃云欽師猶被
P154n1519_p0520b03║馬師惑。
P154n1519_p0520b04║保福展云甚處是惑處作麼生得不惑去。
P154n1519_p0520b05║雪竇顯云徑山被惑且致若將呈似國師
P154n1519_p0520b06║別作箇什麼伎倆免被惑去有老宿云當
P154n1519_p0520b07║時坐却便休亦有道但與畫破若與麼秪
P154n1519_p0520b08║是不識羞敢謂天下老師各具金剛眼睛
P154n1519_p0520b09║廣作神通變化還免得麼雪竇見處也要
P154n1519_p0520b10║諸人共知秪這馬師當時畫出早自惑了
P154n1519_p0521a01║也。五祖戒云兩彩一賽又云三人指路
P154n1519_p0521a02║擬何為。溈山喆云諸人還識馬祖徑山
P154n1519_p0521a03║麼一點水墨兩處成龍國師道欽師猶被
P154n1519_p0521a04║馬師惑可謂千里同風不見道手執夜明
P154n1519_p0521a05║符幾箇知天曉。
P154n1519_p0521a06║續徑山杲云馬師仲冬嚴寒國一孟夏漸
P154n1519_p0521a07║熱雖然寒熱不同彼此不失時節忠國師
P154n1519_p0521a08║因甚却道欽師猶被馬師惑還委悉麼無
P154n1519_p0521a09║風荷葉動決定有魚行。
P154n1519_p0521a10║四祖下第八世
P154n1519_p0521b01║杭州鳥窠道林禪師（嗣徑山欽）因白居易問如何
P154n1519_p0521b02║是佛法大意師云諸惡莫作眾善奉行白云
P154n1519_p0521b03║三歲孩兒也解與麼道師云三歲孩兒雖道
P154n1519_p0521b04║得八十翁翁行不得白遂作禮。
P154n1519_p0521b05║師因侍者會通一日作辭師乃問汝今何往
P154n1519_p0521b06║通云某甲為法出家和尚不垂慈誨今往諸
P154n1519_p0521b07║方學佛法去師云若是佛法吾此間亦有少
P154n1519_p0521b08║許通云如何是和尚此間佛法師於身上拈
P154n1519_p0521b09║起布毛吹之侍者因而有省。
P154n1519_p0521b10║大溈秀云可惜這僧認他口頭聲色以當
P154n1519_p0522a01║平生殊不知自己光明蓋天蓋地。
P154n1519_p0522a02║續神鼎諲舉了遂於身上拈布毛示大眾
P154n1519_p0522a03║隨後一吹云會麼久後不得孤負老僧。
P154n1519_p0522a04║徑山杲云溈山與麼批判也未夢見鳥窠
P154n1519_p0522a05║在。
P154n1519_p0522a06║五祖下第一世
P154n1519_p0522a07║袁州蒙山道明禪師因趂盧行者至大𢈔嶺
P154n1519_p0522a08║行者見師至即擲衣鉢於石上云此衣表信
P154n1519_p0522a09║可力爭耶任君將去師遂舉之如山不動踟
P154n1519_p0522a10║躕悚慄乃云我來求法非為衣也願行者開
P154n1519_p0522b01║示祖云不思善不思惡正與麼時阿那箇是
P154n1519_p0522b02║明上座本來面目師當下大悟遍體汗流泣
P154n1519_p0522b03║淚作禮問云上來密語密意外還更有意旨
P154n1519_p0522b04║不祖云我今與汝說者即非密也汝若返照
P154n1519_p0522b05║自己面目密却在汝邊師云某甲雖在黃梅
P154n1519_p0522b06║隨眾實未省自己面目今蒙指授入處如人
P154n1519_p0522b07║飲水冷暖自知今行者即是某甲師也祖云
P154n1519_p0522b08║汝若如是則吾與汝同師黃梅善自護持。
P154n1519_p0522b09║嵩山慧安國師因僧坦然問如何是祖師西
P154n1519_p0522b10║來意師云何不問取自己意然云如何是自
P154n1519_p0523a01║己意師云當觀密作用然云如何是密作用
P154n1519_p0523a02║師以目開合示之坦然言下知歸。
P154n1519_p0523a03║五祖下第二世
P154n1519_p0523a04║嵩山破竈墮和尚（嗣安國師）因僧從牛頭處來乃
P154n1519_p0523a05║問來自何人法會僧近前又手遶師一帀而
P154n1519_p0523a06║出師云牛頭下不可有此人僧乃過師左邊
P154n1519_p0523a07║又手而立師云果然果然僧却問應物不由
P154n1519_p0523a08║他時如何師云爭得不由他僧云與麼則順
P154n1519_p0523a09║正歸原去也師云歸原何順僧云若非和尚
P154n1519_p0523a10║幾錯招𠎝師云猶是未見四祖時道理也見
P154n1519_p0523b01║後通將來僧却遶師一帀而出師云順正之
P154n1519_p0523b02║道古今如然僧作禮而退。
P154n1519_p0523b03║師因嵩山塢有廟甚靈殿中唯安一竈遠近
P154n1519_p0523b04║不輟祭祀師以杖敲竈三下云咄此竈只是
P154n1519_p0523b05║泥瓦合成聖從何來靈從何起恁麼烹宰物
P154n1519_p0523b06║命又打三下竈乃傾破墮落須㬰有青衣峩
P154n1519_p0523b07║冠設拜云我本此廟竈神久受業報今蒙禪
P154n1519_p0523b08║師說無生法得脫此處生天特來致謝師云
P154n1519_p0523b09║是汝本有之性非吾強言神再拜而沒後僧
P154n1519_p0523b10║問師某甲久侍左右未蒙方便竈神得何宗
P154n1519_p0524a01║旨便乃生天師云我只向伊道是泥瓦合成
P154n1519_p0524a02║別也無道理為伊僧佇思師云會麼僧云不
P154n1519_p0524a03║會師云本有之性為甚不會僧作禮師云墮
P154n1519_p0524a04║也墮也破也破也後有舉似安國師國師歎
P154n1519_p0524a05║云此子會盡物我一如可謂如朗月處空無
P154n1519_p0524a06║不見者難構伊語脉。
P154n1519_p0524a07║五祖下第三世
P154n1519_p0524a08║嵩山峻極禪師（嗣破竈墮）因僧問如何是大修行
P154n1519_p0524a09║底人師云擔枷負鎻僧云如何是大作業底
P154n1519_p0524a10║人師云修禪入定僧無語師乃云爾問我善
P154n1519_p0524b01║善不從惡爾問我惡惡不從善所以道善惡
P154n1519_p0524b02║如浮雲起滅俱無處僧於言下契悟後破竈
P154n1519_p0524b03║墮聞舉乃云此子會盡諸法無生。
P154n1519_p0524b04║續薦福懷云前頭則官不容針後面則私
P154n1519_p0524b05║通車馬若能辨得許你具擇法眼。昭覺
P154n1519_p0524b06║勤云窮善善自何來究惡惡從何起有問
P154n1519_p0524b07║崇寧如何是大修行底人對他道修禪入
P154n1519_p0524b08║定如何是大作業底人對他道擔枷負鎻
P154n1519_p0524b09║且道是同是別。
P154n1519_p0524b10║終南山惟政禪師（嗣嵩山寂）因唐文宗帝好嗜蛤
P154n1519_p0525a01║蜊㳂海官吏𮞏進亦勞一日御饌中有擘不
P154n1519_p0525a02║開者帝以為異因焚香禱之乃開即見菩薩
P154n1519_p0525a03║形梵相具足帝遂貯以金粟檀香合覆以美
P154n1519_p0525a04║錦賜興善寺眾僧瞻禮乃問羣臣此何祥瑞
P154n1519_p0525a05║因詔師問師云臣聞物無虛應此乃啟陛下
P154n1519_p0525a06║信心耳故契經云應以此身得度者即現此
P154n1519_p0525a07║身而為說法帝云菩薩身已現且未聞說法
P154n1519_p0525a08║師云陛下覩此為常耶非常耶信耶非信耶
P154n1519_p0525a09║帝云希奇之事朕深信焉師云陛下已聞法
P154n1519_p0525a10║竟帝大恱勑天下寺立觀音像。
P154n1519_p0525b01║六祖下第一世
P154n1519_p0525b02║溫州永嘉真覺大師初至曹溪乃遶繩牀三
P154n1519_p0525b03║帀振錫而立祖云夫沙門者具三千威儀八
P154n1519_p0525b04║萬細行大德何方而來生大我慢師云生死
P154n1519_p0525b05║事大無常迅速祖云何不體取無生了無速
P154n1519_p0525b06║乎師云體本無生了本無速祖云如是如是
P154n1519_p0525b07║師方具威儀作禮須㬰告辭祖云返大速乎
P154n1519_p0525b08║師云本自非動豈有速耶祖云誰知非動師
P154n1519_p0525b09║云仁者自生分別祖云爾甚得無生之意師
P154n1519_p0525b10║云無生豈有意耶祖云無意誰當分別師云
P154n1519_p0526a01║分別亦非意祖云善哉善哉少留一宿。
P154n1519_p0526a02║雪竇顯舉至我慢處便喝云當時若下得
P154n1519_p0526a03║這一喝免見龍頭蛇尾又向卓然而立處
P154n1519_p0526a04║代祖云未到曹溪與你三十棒了也。
P154n1519_p0526a05║婺州玄䇿禪師因到河北隍禪師菴乃問仁
P154n1519_p0526a06║者在此多少時隍云二十年師云習何事業
P154n1519_p0526a07║隍云入定師云入定者為有心入耶無心入
P154n1519_p0526a08║耶若無心入者一切無情草木瓦石應合得
P154n1519_p0526a09║定若有心入者一切有情含識之流亦應得
P154n1519_p0526a10║定隍云我正入定時則不見有有無之心可
P154n1519_p0526b01║入師云既不見有有無之心可入則是常定
P154n1519_p0526b02║云何更有出入隍乃杜詞復問仁者之師是
P154n1519_p0526b03║誰耶師云是曹溪能和尚隍云仁者師說何
P154n1519_p0526b04║法以為禪定師云我師所說六根非有四大
P154n1519_p0526b05║本空妙湛圓寂體自如如不出不入不定不
P154n1519_p0526b06║亂禪性無生離生禪相禪性無住離住禪定
P154n1519_p0526b07║心如虛空不見虛空之量隍不省師云汝速
P154n1519_p0526b08║往曹溪。
P154n1519_p0526b09║洛京荷澤神會禪師到思和尚處思問什麼
P154n1519_p0526b10║處來師云曹溪來思云曹溪意旨如何師振
P154n1519_p0527a01║身而立思云猶帶瓦礫在師云和尚此間莫
P154n1519_p0527a02║有真金與人不思云設有與汝向甚處著。
P154n1519_p0527a03║玄沙備云果然。翠巖芝云真金瓦礫錯
P154n1519_p0527a04║下名言如今喚作什麼。天聖泰云神會
P154n1519_p0527a05║若不見思師焉知瓦礫思和尚被他一問
P154n1519_p0527a06║直得額頭汗出口裏膠生。
P154n1519_p0527a07║續雲居錫云只如玄沙道果然是真金是
P154n1519_p0527a08║瓦礫。
P154n1519_p0527a09║西京惠忠國師因西天大耳三藏到京云得
P154n1519_p0527a10║他心通肅宗命國師試驗三藏纔見師乃禮
P154n1519_p0527b01║拜立于右師問汝得他心通耶藏云不敢師
P154n1519_p0527b02║云汝道老僧即今在甚麼處藏云和尚是一
P154n1519_p0527b03║國之師何得去西川看競渡師良久再問汝
P154n1519_p0527b04║道老僧即今在甚處藏云和尚是一國之師
P154n1519_p0527b05║何得向天津橋上看弄猢孫師至第三次問
P154n1519_p0527b06║三藏良久罔知去處師叱云這野狐精他心
P154n1519_p0527b07║通在什麼處三藏無對。
P154n1519_p0527b08║玄沙備徵云汝道前兩度還見麼。雪竇
P154n1519_p0527b09║顯云敗也敗也。仰山寂云前兩度是涉
P154n1519_p0527b10║境心後入自受用三昧所以不見。趙州
P154n1519_p0528a01║諗因僧問大耳三藏第三度不見國師未
P154n1519_p0528a02║審國師在甚處州云在三藏鼻孔裏後僧
P154n1519_p0528a03║問玄沙既在三藏鼻孔裏因什麼不見玄
P154n1519_p0528a04║沙云只為太近。白雲端云國師若在三
P154n1519_p0528a05║藏鼻孔裏有什麼難見殊不知國師在三
P154n1519_p0528a06║藏眼睛裏。
P154n1519_p0528a07║續翠巖芝云只如三藏還見國師鼻孔麼。
P154n1519_p0528a08║師一日喚侍者侍者應諾如是三召三應師
P154n1519_p0528a09║云將謂吾孤負汝却是汝孤負吾。
P154n1519_p0528a10║趙州諗云如人暗中書字字雖不成文彩
P154n1519_p0528b01║已彰雪竇顯拈便喝。投子同云抑逼人
P154n1519_p0528b02║作麼雪竇云𣐟根漢。玄沙備云却是侍
P154n1519_p0528b03║者會雪竇云停囚長智。雲門偃云作麼
P154n1519_p0528b04║生是吾孤負汝處若會得也是無端雪竇
P154n1519_p0528b05║云元來不會雲門又云作麼生是侍者孤
P154n1519_p0528b06║負國師處粉骨碎身未報得雪竇云無端
P154n1519_p0528b07║無端。法眼益云且去別時來雪竇云謾
P154n1519_p0528b08║我不得。興化獎云一盲引眾盲雪竇云
P154n1519_p0528b09║端的瞎有人問雪竇便打也要諸方點檢。
P154n1519_p0528b10║報慈遂問僧云甚處是侍者會處僧云若
P154n1519_p0529a01║不會爭解與麼應遂云汝少會在又云若
P154n1519_p0529a02║於此見得便識玄沙。翠巖芝云國師與
P154n1519_p0529a03║侍者緫欠會在如今怎生會。雪竇云國
P154n1519_p0529a04║師三喚侍者點即不到侍者三應到即不
P154n1519_p0529a05║點又云將謂吾孤負汝却是汝孤負吾謾
P154n1519_p0529a06║雪竇不得。
P154n1519_p0529a07║續雲居錫云且道侍者會不會若道會國
P154n1519_p0529a08║師又道汝孤負吾若道不會玄沙又道却
P154n1519_p0529a09║是侍者會且作麼生商量。
P154n1519_p0529a10║師因洞山問如何是古佛心師云墻壁瓦礫
P154n1519_p0529b01║是洞云墻壁瓦礫豈不是無情師云是洞云
P154n1519_p0529b02║無情還解說法不師云常說熾然說無間歇
P154n1519_p0529b03║洞云什麼人得聞師云諸聖得聞洞云和尚
P154n1519_p0529b04║還聞不師云我不聞洞云和尚既不聞爭知
P154n1519_p0529b05║無情解說法師云頼我不聞我若聞則齊於
P154n1519_p0529b06║諸聖汝則不聞我說法洞云與麼則眾生無
P154n1519_p0529b07║分也師云我為眾生說不為諸聖說洞云眾
P154n1519_p0529b08║生聞後如何師云即非眾生洞云無情說法
P154n1519_p0529b09║據何教典師云灼然言不干典非君子之所
P154n1519_p0529b10║談汝豈不見華嚴經云剎說眾生說三世一
P154n1519_p0530a01║時說洞山後到溈山山問承聞价闍黎曾問
P154n1519_p0530a02║國師無情說法是不洞云是溈云試請舉看
P154n1519_p0530a03║洞便舉溈云我這裏也有秪是罕遇其人洞
P154n1519_p0530a04║云便請溈山以拂子點一點洞云請和尚為
P154n1519_p0530a05║某甲說溈云父母所生口終不為汝說洞云
P154n1519_p0530a06║和尚此間還有同年慕道者麼溈云此去澧
P154n1519_p0530a07║陵縣側石室有雲巖道人子若問他必為子
P154n1519_p0530a08║說洞到雲巖請益前話巖云不見彌陀經云
P154n1519_p0530a09║水鳥樹林悉皆念佛念法洞因而有省乃述
P154n1519_p0530a10║頌云也大奇也大奇無情說法不思議若將
P154n1519_p0530b01║耳聽終難會眼處聞聲方得知。
P154n1519_p0530b02║唐肅宗帝問師百年後所須何物師云與老
P154n1519_p0530b03║僧造箇無縫塔帝曰請師塔樣師良久云會
P154n1519_p0530b04║麼帝云不會師云吾有付法弟子躭源却諳
P154n1519_p0530b05║此事請詔問之後詔源問源乃有頌云湘之
P154n1519_p0530b06║南潭之北中有黃金充一國無影樹下合同
P154n1519_p0530b07║舩瑠璃殿上無知識。
P154n1519_p0530b08║雪竇顯云肅宗不會且致躭源還會麼秪
P154n1519_p0530b09║消箇請師塔樣盡西天此土諸位祖師遭
P154n1519_p0530b10║這一拶不免將南作北有傍不肯底出來
P154n1519_p0531a01║我要問你那箇是無縫塔。
P154n1519_p0531a02║續神鼎諲云前來國師作用不能明了次
P154n1519_p0531a03║問躭源源恁麼頌且道盡善不盡善神鼎
P154n1519_p0531a04║與你諸人下四轉語湘之南潭之北君臣
P154n1519_p0531a05║有路中有黃金充一國淨妙體圓無影樹
P154n1519_p0531a06║下合同舩千聖同轍瑠璃殿上無知識凡
P154n1519_p0531a07║聖路絕若與麼會去必不相賺神鼎與麼
P154n1519_p0531a08║註解只是孤負國師。保寧勇云所謂非
P154n1519_p0531a09║父不生其子雖然如是謾肅宗一人即得
P154n1519_p0531a10║爭奈天下衲僧眼何且道那箇是衲僧眼
P154n1519_p0531b01║便下座。五祖演云眾中道國師良久殊
P154n1519_p0531b02║不知懸鼓待槌當時肅宗若是作家君王
P154n1519_p0531b03║待伊教詔躭源但向道國師何必後詔躭
P154n1519_p0531b04║源源呈頌云云代云閑言語。
P154n1519_p0531b05║師問座主講什麼經主云唯識論師云作麼
P154n1519_p0531b06║生會唯識論主云三界唯心萬法唯識師指
P154n1519_p0531b07║簾云這箇是什麼法主云色法師云大師簾
P154n1519_p0531b08║前賜紫對御談經何得五戒不持。
P154n1519_p0531b09║師因紫璘法師云請禪師立義某甲破某甲
P154n1519_p0531b10║立義禪師破今請師立義師云立義已了紫
P154n1519_p0532a01║云是什麼義師云果然不見。
P154n1519_p0532a02║師因丹霞來叅纔展坐具師云不用不用霞
P154n1519_p0532a03║退後三步師云如是如是霞進前三步師云
P154n1519_p0532a04║不是不是霞遶禪牀一帀出去師云去聖時
P154n1519_p0532a05║遙人多懈怠三十年後覓箇漢也難得。
P154n1519_p0532a06║保福展云丹霞貪程不覺行困。溈山喆
P154n1519_p0532a07║云丹霞可謂懷藏至寶遇智者乃增輝國
P154n1519_p0532a08║師鴻門大啟陟者須是奇人如今還有為
P154n1519_p0532a09║丹霞作主者麼出來與大溈相見有麼不
P154n1519_p0532a10║是龍門客切忌遭點額。
P154n1519_p0532b01║續泐潭準云客路如天遠侯門似海深登
P154n1519_p0532b02║彌天釋之門者須是奇人接待高賔應有
P154n1519_p0532b03║孟甞君之度量苟不如是便見主賔道異
P154n1519_p0532b04║雲泥不合。大溈果云丹霞一進一退暗
P154n1519_p0532b05║中贏得一著國師倒東擂西未免傍觀者
P154n1519_p0532b06║哂。蔣山懃云賔主相見欲展不展退後
P154n1519_p0532b07║進前禮過成諂猶幸南陽老而不耄。東
P154n1519_p0532b08║禪觀云明鏡當臺胡來胡現漢來漢現霜
P154n1519_p0532b09║鐘在架大扣大鳴小扣小鳴一卷一舒一
P154n1519_p0532b10║擒一縱可謂照用兩全行說俱到且如國
P154n1519_p0533a01║師道去聖時遙人多懈怠三十年後討箇
P154n1519_p0533a02║師僧也難得畢竟是褒是貶。
P154n1519_p0533a03║師因肅宗問師在曹溪得何法師云陛下還
P154n1519_p0533a04║見空中一片雲麼帝云見師云釘釘著懸掛
P154n1519_p0533a05║著。
P154n1519_p0533a06║五祖戒云好事不如無。
P154n1519_p0533a07║師因虞軍容問師住白崖山如何修行師喚
P154n1519_p0533a08║童子以手摩頂云惺惺直言惺惺歷歷直言
P154n1519_p0533a09║歷歷向後莫受人謾軍容無語。
P154n1519_p0533a10║保福展云國師著一問直得手忙脚亂。
P154n1519_p0533b01║師因丹霞來訪值睡次乃問侍者躭源云國
P154n1519_p0533b02║師在不者云在即在秪是不見客霞云太深
P154n1519_p0533b03║遠生者云莫道上座佛眼也覷不見霞云龍
P154n1519_p0533b04║生龍子鳳生鳳兒師睡起侍者舉似師乃打
P154n1519_p0533b05║二十棒趂出丹霞聞之乃云不謬為南陽國
P154n1519_p0533b06║師。
P154n1519_p0533b07║續天童華云侍者喫棒出院蓋千載一時
P154n1519_p0533b08║然歸宗豈免眼熱丹霞固雖好手爭奈落
P154n1519_p0533b09║在國師網子裏諸人還辨得麼苟或未然
P154n1519_p0533b10║猶握金鞭問歸客夜深誰共御街行。徑
P154n1519_p0534a01║山策云國師幸自高眠侍者播揚家醜不
P154n1519_p0534a02║因多口丹霞爭見國師哮吼敢問大眾國
P154n1519_p0534a03║師既在為什麼不見客向這裏見得破非
P154n1519_p0534a04║唯知躭源落節亦見自己有出身之路雖
P154n1519_p0534a05║然如是莫將閑學解埋沒祖師心。
P154n1519_p0534a06║師問南泉甚處來泉云江西來師云還將得
P154n1519_p0534a07║馬師真來不泉云秪這是師云背後底泉休
P154n1519_p0534a08║去（有云東寺或云百丈問南泉）。
P154n1519_p0534a09║長慶稜云大似不知。保福展云幾不到
P154n1519_p0534a10║和尚此間。五祖戒云和尚於此路熟。
P154n1519_p0534b01║師因紫璘供奉擬註思益經師乃問大德凡
P154n1519_p0534b02║註經須會佛意始得供奉云若不會佛意爭
P154n1519_p0534b03║解註得師令侍者盛一椀水著七粒米在水
P154n1519_p0534b04║中椀面安一隻筯乃問這箇是什麼義供奉
P154n1519_p0534b05║無語師云老僧意尚不會豈況佛意爭能註
P154n1519_p0534b06║得經。
P154n1519_p0534b07║續溈山果云供奉先鋒有作殿後無功當
P154n1519_p0534b08║時纔見國師問此是什麼義只對云草本
P154n1519_p0534b09║不勞拈出踢倒便行直饒國師通身是口
P154n1519_p0534b10║也無說處。
P154n1519_p0535a01║師因僧問如今和尚亦言即心是佛諸方尊
P154n1519_p0535a02║宿亦言即心是佛那得有異乎和尚為人天
P154n1519_p0535a03║師豈合自是非他必有其故請示所以師云
P154n1519_p0535a04║夫法有名異體同或名同體異因茲濫矣只
P154n1519_p0535a05║如菩提涅槃真如佛性是名異體同真心妄
P154n1519_p0535a06║心佛智世智是名同體異緣諸家錯將妄心
P154n1519_p0535a07║便為真心如人認賊為子又將世智稱為佛
P154n1519_p0535a08║智猶如魚目而亂明珠不可雷同事須甄別
P154n1519_p0535a09║耳僧問如何離得此過師云你但向自身心
P154n1519_p0535a10║中子細返觀五陰十八界十二處一一推窮
P154n1519_p0535b01║有什麼物僧云今向身心中子細推窮無一
P154n1519_p0535b02║法可得師云你壞身心相耶僧云身心性離
P154n1519_p0535b03║寧有壞乎師云身心相外更有物不僧云身
P154n1519_p0535b04║心尚無外寧有物師云你壞世間相耶僧云
P154n1519_p0535b05║世間相即無相何用壞乎師云若然者即免
P154n1519_p0535b06║過矣。
P154n1519_p0535b07║師問紫璘供奉大德所蘊何業奉云講青龍
P154n1519_p0535b08║䟽師云是金剛經麼奉云是師云經文最初
P154n1519_p0535b09║兩字喚作什麼字奉云如是師云是什麼。
P154n1519_p0535b10║明招謙代云昔日靈山今日親見。
P154n1519_p0536a01║續溈山果云溈山要問明招昔日靈山今
P154n1519_p0536a02║日親見畢竟是什麼若下得這一拶縱使
P154n1519_p0536a03║通身是眼未免一狀領過。
P154n1519_p0536a04║師曾問紫璘供奉甚處來奉云城南來師云
P154n1519_p0536a05║城南草作何色奉云作黃色師乃問童子城
P154n1519_p0536a06║南草作何色子云作黃色師云秪這童子亦
P154n1519_p0536a07║可簾前賜紫對御談玄。
P154n1519_p0536a08║溈山喆云國師與麼問供奉與童子與麼
P154n1519_p0536a09║答且道還有利害麼若也辯得許你親見
P154n1519_p0536a10║國師若也未會城南草依前作黃色。
P154n1519_p0536b01║師問僧近離什麼處僧云南方師云南方知
P154n1519_p0536b02║識以何法示人僧云南方知識秪道一朝風
P154n1519_p0536b03║火散後如蛇退皮如龍換骨本爾真性宛然
P154n1519_p0536b04║無壞師云苦哉苦哉南方知識說法半生半
P154n1519_p0536b05║滅僧云南方知識即如此未審和尚此間說
P154n1519_p0536b06║何法師云我此間身心一如身外無餘僧云
P154n1519_p0536b07║和尚何得將泡幻之身同於法體師云你為
P154n1519_p0536b08║什麼入於邪道僧云什麼處是某甲入於邪
P154n1519_p0536b09║道處師云不見教中道若以色見我以音聲
P154n1519_p0536b10║求我是人行邪道不能見如來。
P154n1519_p0537a01║雲門偃舉云身心一如身外無餘山河大
P154n1519_p0537a02║地何處有耶。神鼎諲云若據這僧與麼
P154n1519_p0537a03║道傳語也未解莫累及知識據國師與麼
P154n1519_p0537a04║道亦是龍頭蛇尾前來身心一如向什麼
P154n1519_p0537a05║處去也試點檢看。
P154n1519_p0537a06║續淨慈昌云這僧當時待國師道若以色
P154n1519_p0537a07║見我以音聲求我是人行邪道不能見如
P154n1519_p0537a08║來但云苦哉苦哉大小國師半生半滅。
P154n1519_p0537a09║東禪觀云國師與這僧即色聲相見離色
P154n1519_p0537a10║聲相見若離色聲相見何異南方知識半
P154n1519_p0537b01║生半滅若即色聲相見又道色見聲求是
P154n1519_p0537b02║行邪道眾中莫有為國師作主者麼我要
P154n1519_p0537b03║問你既是身心一如身外無餘泡幻之身
P154n1519_p0537b04║為什麼不同法體。
P154n1519_p0537b05║師因麻谷持錫到乃振一下卓然而立師云
P154n1519_p0537b06║汝既如是何用見吾谷又振錫一下。
P154n1519_p0537b07║雪竇顯別云洎不到此。
P154n1519_p0537b08║師因同肅宗到宮前乃指石師子云陛下這
P154n1519_p0537b09║石師子奇特下取一轉語帝云朕下語不得
P154n1519_p0537b10║請師下語師云山僧罪過後躭源問師云皇
P154n1519_p0538a01║帝還會麼師云皇帝會且致你作麼生會。
P154n1519_p0538a02║玄沙備云大小國師被侍者勘破。
P154n1519_p0538a03║師因西堂藏與馬祖馳書至師問汝師說什
P154n1519_p0538a04║麼法藏從西過東立師云秪這箇別更有藏
P154n1519_p0538a05║却過西立師云這箇是馬師底仁者底作麼
P154n1519_p0538a06║生藏云早箇呈似和尚了也。
P154n1519_p0538a07║保福展云西堂埋沒大師不少。
P154n1519_p0538a08║師因肅宗問如何是十身調御師乃起立云
P154n1519_p0538a09║還會麼肅宗云不會師云與老僧過淨缾來。
P154n1519_p0538a10║六祖下第二世
P154n1519_p0538b01║吉州躭源山真應禪師（嗣忠國師）與百丈在泐潭
P154n1519_p0538b02║推車次師問車在這裏牛在什麼處丈以手
P154n1519_p0538b03║斫額師以手拭目。
P154n1519_p0538b04║師遊方回省覲馬祖却於祖前畫一圓相就
P154n1519_p0538b05║上禮拜祖云汝莫欲作佛不師云某甲不解
P154n1519_p0538b06║捏目祖云吾不如汝。
P154n1519_p0538b07║雪竇顯云然猛虎不食其子爭奈來言不
P154n1519_p0538b08║豐諸人要識躭源麼即是箇藏身露影漢。
P154n1519_p0538b09║師因第二世麻谷問十二面觀音豈不是聖
P154n1519_p0538b10║師云是谷便與師一摑師云知汝未到此境
P154n1519_p0539a01║界（或云師問麻谷）。
P154n1519_p0539a02║師問國師百中後有人問極則事作麼生國
P154n1519_p0539a03║師云幸自可憐生須要箇護身符子作麼。
P154n1519_p0539a04║五祖戒云和尚終是老婆心切。
P154n1519_p0539a05║續保寧勇云粉骨碎身難報此恩。大溈
P154n1519_p0539a06║泰云大小躭源被國師一坐直至如今起
P154n1519_p0539a07║不得若是古德即不然待國師道幸自可
P154n1519_p0539a08║憐生須要箇護身符子作什麼只向他道
P154n1519_p0539a09║暗中為照燭險處作津梁。
P154n1519_p0539a10║師因仰山入門畫一圓相以手托呈却叉手
P154n1519_p0539b01║而立師乃以兩手交過握拳示之仰山進前
P154n1519_p0539b02║三步作女人拜師點頭而已。
P154n1519_p0539b03║應化賢聖
P154n1519_p0539b04║佛陀波利尊者游臺山到忻州見一老人問
P154n1519_p0539b05║向甚麼處去者云臺山禮文殊去老人云大
P154n1519_p0539b06║德見文殊還識不尊者無對。
P154n1519_p0539b07║汾陽昭代云今日慶幸。
P154n1519_p0539b08║尊者又到山中見一老人云尊者何來者云
P154n1519_p0539b09║西國來老人云還將得佛頂尊勝經來不者
P154n1519_p0539b10║云不將得來老人云空來何益尊者遂回。
P154n1519_p0540a01║大陽玄云當初下得甚麼語得見文殊不
P154n1519_p0540a02║回西天乃云但展兩手似伊。
P154n1519_p0540a03║秦跋陀禪師（住廬山）嘗訪生法師乃問居常說
P154n1519_p0540a04║何經論生云說大般若經師云作麼生說色
P154n1519_p0540a05║空義生云眾微聚曰色眾微無自性曰空師
P154n1519_p0540a06║云眾微未聚喚作什麼生罔措師又問別說
P154n1519_p0540a07║何經論生云說大涅槃經師云如何說涅槃
P154n1519_p0540a08║之義生云涅而不生槃而不滅不生不滅故
P154n1519_p0540a09║曰涅槃師云這箇是如來涅槃那箇是法師
P154n1519_p0540a10║涅槃生云涅槃之理豈有二耶乃云某甲秪
P154n1519_p0540b01║如此禪師如何說涅槃師乃拈起如意云還
P154n1519_p0540b02║見麼生云見師云見箇什麼生云見禪師手
P154n1519_p0540b03║中如意師以如意擲向地上云還見麼生云
P154n1519_p0540b04║見師云見箇什麼生云見禪師手中如意隨
P154n1519_p0540b05║地師斥云觀公見解未出常流何得名喧宇
P154n1519_p0540b06║宙乃拂衣而去其徒懷疑不已乃逐師押問
P154n1519_p0540b07║云我師說色空涅槃義俱不契未審禪師如
P154n1519_p0540b08║何說色空義師云不道汝師說不是秪說得
P154n1519_p0540b09║果上色空不會說因中色空徒云如何是因
P154n1519_p0540b10║中色空師云一微空故眾微空眾微空故一
P154n1519_p0541a01║微空一微空中無眾微眾微空中無一微。
P154n1519_p0541a02║汾陽昭代云休葛藤。
P154n1519_p0541a03║耶舍尊者甞訪廬山遠法師遠問如何是道
P154n1519_p0541a04║尊者云無人能會遠云此間有五百聽徒其
P154n1519_p0541a05║中有碩學高流豈無一人會耶尊者乃笑遠
P154n1519_p0541a06║復問如何是道尊者拈起如意示之云見麼
P154n1519_p0541a07║遠云見尊者云見箇甚麼遠云見尊者手中
P154n1519_p0541a08║如意尊者遂將如意擲向地上云還見麼遠
P154n1519_p0541a09║云見尊者云見箇什麼遠云見尊者手中如
P154n1519_p0541a10║意墮地尊者却収起如意云見即不見還見
P154n1519_p0541b01║麼遠罔措尊者斥云觀公見解未出常流何
P154n1519_p0541b02║得名喧宇宙乃拂衣上紫霄峯。
P154n1519_p0541b03║五祖戒云耶舍遠公見道也未。
P154n1519_p0541b04║波羅提尊者因異見王問何者是佛者云見
P154n1519_p0541b05║性是佛王云師見性不者云我見佛性王云
P154n1519_p0541b06║性在何處者云性在作用王云是何作用我
P154n1519_p0541b07║今不見者云今見作用王自不見王云於我
P154n1519_p0541b08║有不者云王若作用無有不是王若不用體
P154n1519_p0541b09║亦難見王云若當用時幾處出現者云若出
P154n1519_p0541b10║現時當有其八在胎為身處世名人在眼曰
P154n1519_p0542a01║見在耳曰聞在鼻辯香在舌談論在手執捉
P154n1519_p0542a02║在足運奔徧現俱該沙界収攝在一微塵識
P154n1519_p0542a03║者知是佛性不識喚作精魂王聞心即開悟
P154n1519_p0542a04║寶誌公和尚問一梵僧承聞尊者喚我作屠
P154n1519_p0542a05║兒曾見我殺生不僧云見公云有見見無見
P154n1519_p0542a06║見不有不無見見若有見見是凡夫見無見
P154n1519_p0542a07║見是聲聞見不有不無見見是外道見未審
P154n1519_p0542a08║尊者如何見僧云你有此等見耶。
P154n1519_p0542a09║汾陽昭代云不枉西來。
P154n1519_p0542a10║師或云終日拈香擇火不知身是道場玄沙
P154n1519_p0542b01║云終日拈香擇火不知真箇道場。
P154n1519_p0542b02║雪竇顯云一對無孔鐵鎚。
P154n1519_p0542b03║續昭覺勤云終日拈香擇火不知拈香擇
P154n1519_p0542b04║火。
P154n1519_p0542b05║南嶽慧思和尚因誌公令人傳語云何不下
P154n1519_p0542b06║山教化眾生目視雲漢作麼師云三世諸佛
P154n1519_p0542b07║被我一口吞盡何處更有眾生可教化。
P154n1519_p0542b08║五祖戒云更說道理看。報慈遂徵云且
P154n1519_p0542b09║道山上語山下語。雪竇顯云有什麼屎
P154n1519_p0542b10║臭氣。瑯瑘覺云驗人端的處。翠巖芝
P154n1519_p0543a01║云思大秪見錐頭利不見鑿頭方。芭蕉
P154n1519_p0543a02║徹云更進一步又云雖是入泥入水幾人
P154n1519_p0543a03║搆得。天聖泰云思大秪知開口寶公平
P154n1519_p0543a04║地喫交。
P154n1519_p0543a05║續雲居舜云思大和尚寶公未傳語時猶
P154n1519_p0543a06║較些子。保寧勇別思大云傳語法師合
P154n1519_p0543a07║取狗口。
P154n1519_p0543a08║天台智者大師在南嶽誦法華經至藥王品
P154n1519_p0543a09║云是真精進是名真法供養如來於是悟法
P154n1519_p0543a10║華三昧獲旋陀羅尼見靈山一會儼然未散。
P154n1519_p0543b01║明州布袋和尚常在通衢立有僧問和尚在
P154n1519_p0543b02║這裏作甚麼師云等箇人來僧云來也師遂
P154n1519_p0543b03║於懷中取一橘子度與僧擬接師乃縮手云
P154n1519_p0543b04║汝不是這箇人。
P154n1519_p0543b05║師因僧問如何是祖師西來意師放下布袋
P154n1519_p0543b06║叉手而立僧云秪此別更有在師拈起布袋
P154n1519_p0543b07║放肩上而去。
P154n1519_p0543b08║師有時見僧前行乃撫僧背一下僧回首師
P154n1519_p0543b09║云把一錢子來。
P154n1519_p0543b10║師甞將布袋并破席一領於通衢往來布袋
P154n1519_p0544a01║內盛鉢盂木履魚飯菜肉瓦石土木諸般緫
P154n1519_p0544a02║有或於稠人處打開布袋內物撒下云看看
P154n1519_p0544a03║又一一將起問人云這箇喚作什麼。
P154n1519_p0544a04║續瑯瑘覺云慈氏菩薩。昭覺勤云熟處
P154n1519_p0544a05║難忘。
P154n1519_p0544a06║天台豐干禪師因寒山子問古鏡不磨時如
P154n1519_p0544a07║何照爥師云氷壺無影像猿猴探水月山云
P154n1519_p0544a08║此是不照爥也更請道師云萬德不將來教
P154n1519_p0544a09║我道什麼寒山拾得俱作禮而退。
P154n1519_p0544a10║師欲去遊五臺向寒山拾得云你共我去遊
P154n1519_p0544b01║便是我同流若不去不是我同流山云你去
P154n1519_p0544b02║遊作什麼師云禮文殊山云你不是我同流。
P154n1519_p0544b03║翠巖芝云大似辯才見蕭翼。
P154n1519_p0544b04║寒山子因僧眾炙茄次山却將茄弗向一僧
P154n1519_p0544b05║背上打一下僧回首山呈起茄弗云是什麼
P154n1519_p0544b06║僧云這風顛漢山却向傍僧云你道這箇師
P154n1519_p0544b07║僧費却多少塩醬。
P154n1519_p0544b08║續寶峯文云寒山打這僧實為費塩醬多
P154n1519_p0544b09║莫別有道理。黃龍清云寒山子只知這
P154n1519_p0544b10║僧費多少塩醬不知自己拋撒更多且道
P154n1519_p0545a01║什麼處是拋撒處良久云十方世界成狼
P154n1519_p0545a02║藉一日収來五味全。
P154n1519_p0545a03║寒山因趙州到天台行次見牛跡山乃問上
P154n1519_p0545a04║座還識牛麼州云不識山指牛跡云此是五
P154n1519_p0545a05║百羅漢遊山州云既是羅漢為甚麼作牛去
P154n1519_p0545a06║山云蒼天蒼天州呵呵大笑山云笑作什麼
P154n1519_p0545a07║州云蒼天蒼天山云這小厮兒却有大人之
P154n1519_p0545a08║作（或曰南泉大同小異）。
P154n1519_p0545a09║寒山預知溈山來國清受戒遂與拾得往松
P154n1519_p0545a10║門接溈山纔到二人從路兩邊透出作大蟲
P154n1519_p0545b01║吼三聲溈山屹然無對寒山云自從靈山一
P154n1519_p0545b02║別迄至于今還相記麼溈山無對拾得拈起
P154n1519_p0545b03║拄杖云老兄喚這箇作什麼溈山又無對寒
P154n1519_p0545b04║山云休休不用問他自從別後已曾三生作
P154n1519_p0545b05║國王來緫忘却也。
P154n1519_p0545b06║天台拾得一日掃地次寺主問汝名拾得因
P154n1519_p0545b07║豐干拾得汝歸汝畢竟名箇什麼姓箇什麼
P154n1519_p0545b08║拾得放下掃箒叉手而立主再問拾得拈起
P154n1519_p0545b09║掃箒掃地而去寒山椎胷云蒼天蒼天拾得
P154n1519_p0545b10║却問汝作甚麼山云豈不見道東家人死西
P154n1519_p0546a01║家人助哀二人乃作舞笑哭而出。
P154n1519_p0546a02║婺州善慧大士因梁武帝請講經士纔陞座
P154n1519_p0546a03║以尺拊桉一下便下座武帝愕然誌公乃問
P154n1519_p0546a04║陛下還會麼帝云不會公云大士講經竟。
P154n1519_p0546a05║白雲端云傅大士與誌公被武帝一狀領
P154n1519_p0546a06║過。
P154n1519_p0546a07║續汾陽昭云講得甚好。本覺一云傅大
P154n1519_p0546a08║士已是葛藤誌公重下註脚諸人如今樂
P154n1519_p0546a09║聞麼良久云兩叚不同。老宿云大士不
P154n1519_p0546a10║得誌公洎成虛棄。
P154n1519_p0546b01║大士一日披衲頂冠靸履朝見梁武帝帝問
P154n1519_p0546b02║是僧耶士以手指冠帝云是道耶士以手指
P154n1519_p0546b03║靸履帝云是俗耶士以手指衲衣。
P154n1519_p0546b04║汾陽昭代云大士多能。
P154n1519_p0546b05║續五祖戒云笑殺傍觀。
P154n1519_p0546b06║大士或云夜夜抱佛眠朝朝還共起起坐鎮
P154n1519_p0546b07║相隨語默同居止纖毫不相離如形影相似
P154n1519_p0546b08║欲識佛去處（雪竇云三生六十劫）秪這語聲是。
P154n1519_p0546b09║玄沙備云大小傅大士秪認得箇昭昭靈
P154n1519_p0546b10║靈。報慈遂徵云且道他認不認若認他
P154n1519_p0547a01║又是補處彌勒不可認也若不認玄沙又
P154n1519_p0547a02║與麼道不可徒然。雪竇顯云天下衲僧
P154n1519_p0547a03║跳不出直饒口掛壁上漢別有一竅勘過
P154n1519_p0547a04║了打又云玄沙也是打草蛇驚。翠巖芝
P154n1519_p0547a05║云認與不認來年更有新條在擾亂春風
P154n1519_p0547a06║卒未休。薦福懷云誰有單于調換取假
P154n1519_p0547a07║銀城良久云曾被雪霜苦楊花落也驚。
P154n1519_p0547a08║續九峯勤云大小傅大士奈一法中而有
P154n1519_p0547a09║異九峯即不然夜夜困即眠朝朝覺即起。
P154n1519_p0547a10║洞山聦云九峯和尚是大力量人言不虛
P154n1519_p0547b01║發洞山道困來即便眠覺來即便起只如
P154n1519_p0547b02║你衲僧家白日還打睡麼雖然如是三十
P154n1519_p0547b03║年後且莫和泥合水。法昌遇云此是古
P154n1519_p0547b04║佛垂慈不無方便爭奈善因而招惡果傳
P154n1519_p0547b05║大士如張漫天網羅龍打鳳奈何鱗甲羽
P154n1519_p0547b06║毛緫在裏許逃生無路若是靈禽異獸決
P154n1519_p0547b07║定別有生涯。保寧勇云大眾傅大士此
P154n1519_p0547b08║頌古今不墜一切人知向此瞥地者亦多
P154n1519_p0547b09║錯會者不少玄沙云大小傅大士只認得
P154n1519_p0547b10║箇昭昭靈靈洞山聦云且道衲僧家日裏
P154n1519_p0548a01║還曾睡也無此兩轉語誰言世上無仙客
P154n1519_p0548a02║須信壺中別有天保寧亦有一頌要眠時
P154n1519_p0548a03║即眠要起時即起水洗面皮光啜茶濕却
P154n1519_p0548a04║觜大海紅塵飛平地波濤起阿呵阿呵呵
P154n1519_p0548a05║囉哩哩囉哩。
P154n1519_p0548a06║未詳嗣法
P154n1519_p0548a07║先淨照禪師問楞嚴大師云經中道若能轉
P154n1519_p0548a08║物即同如來若被物轉則名凡夫只如昇先
P154n1519_p0548a09║閣作麼生轉。
P154n1519_p0548a10║汾陽昭代云彼此老大。
P154n1519_p0548b01║無著和尚送供往臺山文殊相迎次問大德
P154n1519_p0548b02║從何方而來師云南方殊云南方佛法如何
P154n1519_p0548b03║住持師云末法比丘少奉戒律殊云多少眾
P154n1519_p0548b04║師云或三百或五百師却問和尚此間如何
P154n1519_p0548b05║住持殊云凡聖同居龍蛇混雜師云多少眾
P154n1519_p0548b06║殊云前三三後三三。
P154n1519_p0548b07║汾陽昭代云識得你。
P154n1519_p0548b08║續雪峯存問靈雲云古人道前三三後三
P154n1519_p0548b09║三意旨如何靈雲云水中魚山上烏雪峯
P154n1519_p0548b10║云意作麼生會靈雲云高可射𠔃深可釣。
P154n1519_p0549a01║徑山杲云當時若見只向他道和尚如是
P154n1519_p0549a02║住持直是不易。天童傑云大眾或三百
P154n1519_p0549a03║或五百置之勿論只如文殊道前三三後
P154n1519_p0549a04║三三如何話會良久云竹影掃堦塵不動
P154n1519_p0549a05║月穿潭底水無痕。
P154n1519_p0549a06║師喫茶次文殊拈起玻瓈盞問南方還有這
P154n1519_p0549a07║箇麼師云無文殊云尋常將什麼喫茶師無
P154n1519_p0549a08║對。
P154n1519_p0549a09║洞山价代展兩手云有無且置借取這箇
P154n1519_p0549a10║看得否。曹山章代云久承大士按劒為
P154n1519_p0549b01║什麼處在一塵。長慶稜代云若與麼癡
P154n1519_p0549b02║客勸主人。瑯瑘覺云若也是去可謂虎
P154n1519_p0549b03║口裏奪食若也不是去移舟諳水勢舉棹
P154n1519_p0549b04║別波瀾。
P154n1519_p0549b05║續汾陽昭云謝顧問。
P154n1519_p0549b06║師因日晚遂問文殊云擬投一宿得不殊云
P154n1519_p0549b07║你有執心在不得此宿師云某甲無執心殊
P154n1519_p0549b08║云你受戒不師云受戒久矣殊云你若無執
P154n1519_p0549b09║心何用受戒師遂辭退均提童子送師出師
P154n1519_p0549b10║云適來和尚道前三三後三三是多少童子
P154n1519_p0550a01║召云大德師回首童子云是多少。
P154n1519_p0550a02║洞山价云欲觀其父先觀其子。
P154n1519_p0550a03║續汾陽昭於何用受戒處云悔出前言於
P154n1519_p0550a04║童子道是多少處云識得你。
P154n1519_p0550a05║師又見化寺無額問童子此寺名甚麼童子
P154n1519_p0550a06║以手指金剛背後云看看師回首化寺乃隱。
P154n1519_p0550a07║續汾陽昭云辯才遇蕭翼。
P154n1519_p0550a08║師去五臺逢一老人師問莫是文殊不老人
P154n1519_p0550a09║云豈有二文殊師遂作禮忽然不見（一本曰豐干）。
P154n1519_p0550a10║趙州諗代云文殊文殊。薦福懷云無著
P154n1519_p0550b01║只有先鋒且無殿後老人若不隱身去有
P154n1519_p0550b02║甚麼面見無著。
P154n1519_p0550b03║公期和尚因往羅漢路逢一騎牛公子師問
P154n1519_p0550b04║羅漢路向甚麼處去公拍牛云道道師喝云
P154n1519_p0550b05║這畜生公云羅漢路向甚麼處去師却拍牛
P154n1519_p0550b06║云道道公云直饒與麼猶少棒喫在師便打
P154n1519_p0550b07║公子便拍牛走。
P154n1519_p0550b08║蟾首座問洞山佛真法身猶若虛空應物現
P154n1519_p0550b09║形如水中月作麼生說箇應底道理洞山云
P154n1519_p0550b10║如驢覷井蟾云是則是只道得八成山云首
P154n1519_p0551a01║座作麼生蟾云如井覷驢（有本云紙衣道者問德上座或謂洞
P154n1519_p0551a02║山問曹山）。
P154n1519_p0551a03║錢唐鎮使在界上為鎮將時問僧其或相契
P154n1519_p0551a04║即留止宿一日因二僧至遂問近離甚處云
P154n1519_p0551a05║江西馬大師處云馬師有什麼方便僧云道
P154n1519_p0551a06║即心是佛便被揖出又有二僧到亦如前問
P154n1519_p0551a07║僧云非心非佛亦被揖出不得止宿。
P154n1519_p0551a08║洪州太守許式郎中（見洪州鷄足山主）因與上藍溥
P154n1519_p0551a09║和尚泐潭澄和尚三人坐次澄云承郎中云
P154n1519_p0551a10║夜坐連雲石春栽帶雨松當時是答洞山什
P154n1519_p0551b01║麼話許云今日放衙澄云聞說是答泗洲大
P154n1519_p0551b02║聖在揚州現底話是不許云別點茶來澄云
P154n1519_p0551b03║名不虛傳元來是作得主許云和尚早晚回
P154n1519_p0551b04║山去澄云今日被上藍覷破上藍便喝澄云
P154n1519_p0551b05║須是你始得許云勿奈舩何打破戽斗。
P154n1519_p0551b06║郎中入上藍僧堂問首座年多少座云六十
P154n1519_p0551b07║八歲許云僧臘多少座云四十七夏許云聖
P154n1519_p0551b08║僧得幾夏座云與虛空同受戒許拍禪牀板
P154n1519_p0551b09║頭云下官喫飯不似首座喫塩多。
P154n1519_p0551b10║大宋太宗皇帝問僧看甚麼經僧云仁王經
P154n1519_p0552a01║帝云既是寡人經為甚麼在卿手裏僧無對。
P154n1519_p0552a02║雪竇顯代云皇天無私惟德是輔。
P154n1519_p0552a03║帝幸開寶塔問僧卿是甚人僧云塔主帝云
P154n1519_p0552a04║寡人塔為什麼卿作主僧無對。
P154n1519_p0552a05║雪竇顯代云盍國咸知。
P154n1519_p0552a06║帝因僧朝見乃問卿是甚處僧僧云廬山臥
P154n1519_p0552a07║雲菴帝云臥雲深處不朝天為甚到此。
P154n1519_p0552a08║雪竇顯代云難逃至化。
P154n1519_p0552a09║帝甞夢神人報云請陛下發菩提心帝早旦
P154n1519_p0552a10║宣問左右街菩提心作麼生發。
P154n1519_p0552b01║雪竇顯代云實謂古今罕聞。
P154n1519_p0552b02║帝因僧朝見乃云陛下還記得臣僧麼帝云
P154n1519_p0552b03║甚處相見來僧云靈山一別直至如今帝云
P154n1519_p0552b04║卿以何為驗僧無對。
P154n1519_p0552b05║雪竇顯代云貧道得得而來。
P154n1519_p0552b06║帝因僧奏燒却藏經欲乞宣賜帝宣問昔日
P154n1519_p0552b07║摩騰不燒如今為甚却燒僧無對。
P154n1519_p0552b08║雪竇顯代云陛下不忘付囑。
P154n1519_p0552b09║亡名古宿
P154n1519_p0552b10║昔有老宿一夏已來並不為師僧說話有僧
P154n1519_p0553a01║自歎云我只與麼空過一夏不敢望和尚說
P154n1519_p0553a02║佛法得聞正因兩字也得老宿聊聞乃云闍
P154n1519_p0553a03║黎莫𧬊速若論正因一字也無與麼道了叩
P154n1519_p0553a04║齒云適來無端不合與麼道隣壁有老宿聞
P154n1519_p0553a05║乃云好一釜羹被兩顆鼠糞汙却。
P154n1519_p0553a06║報慈遂徵云且道讚歎語不肯語若是讚
P154n1519_p0553a07║歎為甚道鼠糞汙却若不肯他有什麼過
P154n1519_p0553a08║驗得麼。雪竇顯云誰家鍋釜無一兩顆。
P154n1519_p0553a09║續黃龍清云二老宿只見錐頭利不見鑿
P154n1519_p0553a10║頭方只如這僧道不敢望和尚說佛法得
P154n1519_p0553b01║聞正因兩字也得是會不會叅玄要具通
P154n1519_p0553b02║方眼好向言中辯古今。
P154n1519_p0553b03║昔有老宿住菴於門上書心字於䆫上書心
P154n1519_p0553b04║字壁上書心字後法眼云門上但書門字䆫
P154n1519_p0553b05║上但書䆫字壁上但書壁字玄覺云門上不
P154n1519_p0553b06║要書門字䆫上不要書䆫字壁上不要書壁
P154n1519_p0553b07║字何故字義炳然。
P154n1519_p0553b08║昔有兩僧各住菴旬日不會一日相見上菴
P154n1519_p0553b09║主乃問多時不見在什麼處下菴主云在菴
P154n1519_p0553b10║裏造箇無縫塔上菴主云某甲也欲造箇就
P154n1519_p0554a01║師借樣子可不下菴主云何不早道恰被人
P154n1519_p0554a02║借去也（或云匾檐山菴主）。
P154n1519_p0554a03║法眼益云且道借伊樣不借伊樣。
P154n1519_p0554a04║昔有老宿云祖師九年面壁為訪知音若與
P154n1519_p0554a05║麼會將來喫鐵棒有日在又一老宿云祖師
P154n1519_p0554a06║九年面壁何不慚惶若與麼會更置草鞋行
P154n1519_p0554a07║脚三十年。
P154n1519_p0554a08║瑯瑘覺云既不然且道祖師面壁意作麼
P154n1519_p0554a09║生良久云欲得不招無間業莫謗如來正
P154n1519_p0554a10║法輪。
P154n1519_p0554b01║續天童傑舉瑯瑘語了云二老宿敲塼打
P154n1519_p0554b02║瓦瑯瑘和尚畫虎成狸諸人要見祖師面
P154n1519_p0554b03║壁底意旨麼窮坑難滿。
P154n1519_p0554b04║昔有老宿畜一童子並不知軌則有一行脚
P154n1519_p0554b05║僧到菴乃教示童子朝昬禮儀其童晚見老
P154n1519_p0554b06║宿外歸遂去問訊老宿俄然怪見遂問阿誰
P154n1519_p0554b07║教汝童子云堂中上座老宿尋喚其僧來問
P154n1519_p0554b08║上座傍家行脚是甚麼心行這箇童子養來
P154n1519_p0554b09║二三年幸自可憐生誰教上座教壞伊快俶
P154n1519_p0554b10║裝去黃昬雨淋淋地被他趂出。
P154n1519_p0555a01║法眼益徵云古人與麼顯露些子家風甚
P154n1519_p0555a02║怪且道意在於何。
P154n1519_p0555a03║昔有一行者隨法師入佛殿行者向佛而唾
P154n1519_p0555a04║法師云行者少去就何以唾佛行者云將無
P154n1519_p0555a05║佛處來與某甲唾法師無對。
P154n1519_p0555a06║溈山祐云仁者却不仁者不仁者却仁者。
P154n1519_p0555a07║仰山寂代法師但唾行者又云行者若有
P154n1519_p0555a08║語即向伊道還我無行者處來。
P154n1519_p0555a09║昔有僧到曹溪因守衣鉢僧提起衣云此是
P154n1519_p0555a10║大𢈔嶺頭提不起底僧云為甚麼在上座手
P154n1519_p0555b01║裏僧無對。
P154n1519_p0555b02║雲門偃云彼彼不了又代云遠嚮不如親
P154n1519_p0555b03║到又云將謂是師子兒。
P154n1519_p0555b04║昔有僧持鉢到長者家偶為犬傷長者因問
P154n1519_p0555b05║龍披一縷金翅不吞大師全披法服為甚却
P154n1519_p0555b06║被狗咬。
P154n1519_p0555b07║昔有僧去覆舩路逢一賣塩翁僧問覆舩路
P154n1519_p0555b08║向甚處去翁良久僧又問翁乃云你患聾那
P154n1519_p0555b09║僧云你向我道什麼翁云向你道覆舩路僧
P154n1519_p0555b10║云翁莫會禪麼翁云莫道會禪佛法也會盡
P154n1519_p0556a01║僧云你試說看翁挑起塩僧云難翁云你喚
P154n1519_p0556a02║作什麼僧云塩翁云有什麼交涉僧云你作
P154n1519_p0556a03║麼生翁云不可更向你道是塩。
P154n1519_p0556a04║昔有一婆供養一菴主經二十餘年常令一
P154n1519_p0556a05║二八女送飯給侍一日令女子抱定云正當
P154n1519_p0556a06║與麼時如何主云枯木倚寒巖三冬無暖氣
P154n1519_p0556a07║女子歸舉似婆婆云我二十年來秪供養得
P154n1519_p0556a08║箇俗漢遂遣起放火燒却菴。
P154n1519_p0556a09║昔有官人入鎮州天王院覩神像因問院主
P154n1519_p0556a10║云此是什麼功德主云護國天王官云只護
P154n1519_p0556b01║此國徧護餘國主云在秦為秦在楚為楚官
P154n1519_p0556b02║云臘月二十九日打破鎮州城天王向甚處
P154n1519_p0556b03║去主無對。
P154n1519_p0556b04║昔有僧去叅米胡路逢一婆住菴僧云婆有
P154n1519_p0556b05║眷屬麼婆云有僧云在什麼處婆云山河大
P154n1519_p0556b06║地若草若木皆是我眷屬僧云婆莫作師姑
P154n1519_p0556b07║來麼婆云汝見我是甚麼僧云俗人婆云汝
P154n1519_p0556b08║不可是僧僧云婆莫混濫佛法好婆云我不
P154n1519_p0556b09║混濫佛法僧云與麼豈不是混濫佛法婆云
P154n1519_p0556b10║汝是男子我是女人豈是混濫。
P154n1519_p0557a01║昔南泉典座辦兩分食詣園中管顧園頭食
P154n1519_p0557a02║時展鉢次忽有念佛鳥鳴園頭乃敲鉢一下
P154n1519_p0557a03║又鳴再敲一下鳴既住頭乃問典座會麼座
P154n1519_p0557a04║云不會又敲一下。
P154n1519_p0557a05║昔塩官會下有主事僧忽見一鬼使來追僧
P154n1519_p0557a06║告云某甲身充主事未暇修行乞容七日得
P154n1519_p0557a07║不使云待為白王若許七日後來不然須㬰
P154n1519_p0557a08║便至言訖不見至七日後復來竟覓其僧了
P154n1519_p0557a09║不可得後有舉問一僧若被覓著時如何抵
P154n1519_p0557a10║擬他。
P154n1519_p0557b01║洞山价代云被他覓得也。
P154n1519_p0557b02║昔溈山會下有僧在山多年一日下山覓箇
P154n1519_p0557b03║住處偶宿一行者家者問上座何處去僧云
P154n1519_p0557b04║覓箇住處去者書箇佛字問上座這箇是什
P154n1519_p0557b05║麼字僧云佛字者却喚妻問這箇是什麼字
P154n1519_p0557b06║妻云佛字者云上座與某甲拙室見解一般
P154n1519_p0557b07║爭解住得其僧却回溈山。
P154n1519_p0557b08║昔有僧到翠巖（或曰石霜）相看值不在遂看主事
P154n1519_p0557b09║事云叅見和尚也未僧云未主事乃指狗子
P154n1519_p0557b10║云上人要見和尚但禮拜這狗子僧無語後
P154n1519_p0558a01║翠巖歸得聞乃云作麼生免得與麼無語。
P154n1519_p0558a02║雲門偃云欲觀其師先觀其子。
P154n1519_p0558a03║昔有一婆子臨齋入趙州堂云這一堂師僧
P154n1519_p0558a04║緫是婆婆生得底秪有大底孩兒五逆不孝
P154n1519_p0558a05║趙州纔顧視婆子便出。
P154n1519_p0558a06║昔有道士在殿前背佛而坐僧云道流莫背
P154n1519_p0558a07║於佛道云大德本教云佛身充滿於法界教
P154n1519_p0558a08║我向甚處坐即得。
P154n1519_p0558a09║昔有一僧還魂云𭁷中見地藏遂問某平生
P154n1519_p0558a10║修何行業某云念法華經地藏云止止不須
P154n1519_p0558b01║說為是說為是不說某無對。
P154n1519_p0558b02║昔有僧問一尊宿獅子捉兔亦全其力捉象
P154n1519_p0558b03║亦全其力未審全箇什麼力老宿云不欺之
P154n1519_p0558b04║力。
P154n1519_p0558b05║昔有施主入院行眾僧隨年錢知事僧云聖
P154n1519_p0558b06║僧前著一分主云聖僧年多少僧無對。
P154n1519_p0558b07║法眼益代云心期滿處即知。
P154n1519_p0558b08║續保寧勇云只恐施主力所不及。
P154n1519_p0558b09║昔廣南有僧住菴偶大王出獵吏人報云菴
P154n1519_p0558b10║主大王來請起主云非但大王來佛來亦不
P154n1519_p0559a01║起王聞乃問佛豈不是卿師主云是王云見
P154n1519_p0559a02║師為甚麼不起。
P154n1519_p0559a03║法眼益代云未足詶恩。
P154n1519_p0559a04║續保寧勇云相識滿天下今朝遇一人。
P154n1519_p0559a05║昔有老宿問一座主䟽鈔解義廣略如何主
P154n1519_p0559a06║云鈔解䟽䟽解經宿云經解什麼主無對。
P154n1519_p0559a07║昔有官人作無鬼論中夜揮毫次忽見一鬼
P154n1519_p0559a08║出云汝道無我聻。
P154n1519_p0559a09║續五祖演代以手作鵓鳩觜云谷谷孤。
P154n1519_p0559a10║靈隱遠以手加額云何似生。
P154n1519_p0559b01║有古德問云我三十年前曾斷一人命根而
P154n1519_p0559b02║今日夜憂愁如何免得。
P154n1519_p0559b03║有古德與僧行次見水中死魚乃問魚以水
P154n1519_p0559b04║為命為甚却死在水裏。
P154n1519_p0559b05║續天龍機代云是伊為什麼不去岸上死。
P154n1519_p0559b06║昔高麗國來錢唐刻觀音聖像及舁上舩竟
P154n1519_p0559b07║不能動因請入明州開元寺供養後有設問
P154n1519_p0559b08║無剎不現身聖像為甚麼不去高麗國。
P154n1519_p0559b09║長慶稜云現身雖普覩相生偏。法眼益
P154n1519_p0559b10║別云識得觀音未。
P154n1519_p0560a01║昔有座主念彌陀名號次小師遂喚和尚及
P154n1519_p0560a02║其回顧小師不對如是數四座主叱之小師
P154n1519_p0560a03║云和尚幾年喚他即得某甲纔喚便乃發惡。
P154n1519_p0560a04║
P154n1519_p0560a05║宗門統要續集卷第二
P154n1519_p0560a06║音釋
P154n1519_p0560a07║錐（朱惟切猶鑽也）。諲（音因）。踟躕（踟直知切躕直朱切踟躕行不進也）。悚
P154n1519_p0560a08║慄（悚息勇切怖也慄力質切懼也）。𠎝（起虔切與愆同）。蛤蜊（蛤古合切蜊音
P154n1519_p0560a09║梨）。礫（郎狄切小石也）。猢（戶吾切）。叱（尺栗切訶也）。諗（式荏切）。𣐟
P154n1519_p0560a10║（徒果切）。賺（直䧟切錯也）。璘（離珍切）。擂（音雷研物也）。覷（七慮切伺
P154n1519_p0560b01║視也）。稜（盧登切）。拶（子刮切逼拶也）。麻谷（谷音欲）。爥（朱欲切照也）。
P154n1519_p0560b02║丳（楚限切）。厮（息移切役也）。靸（悉合切）。戽（火故切抒水器也）。𧬊
P154n1519_p0560b03║（先奚切）。俶裝（俶昌六切動也裝側霜切裹也）。聻（尼止切指物貌）。