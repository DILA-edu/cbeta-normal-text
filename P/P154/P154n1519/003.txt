P154n1519_p0561a01║宗門統要續集卷第三　　　　　　扶五
P154n1519_p0561a02║宋建溪沙門宗永集
P154n1519_p0561a03║元建康保寧禪寺住持沙門清茂續集
P154n1519_p0561a04║六祖大師嗣法
P154n1519_p0561a05║南嶽大慧懷讓禪師初叅六祖祖問甚處來
P154n1519_p0561a06║師云嵩山來祖云是什麼物與麼來師云說
P154n1519_p0561a07║似一物即不中祖云還可修證也無師云修
P154n1519_p0561a08║證即不無汙染即不得祖云只此不汙染乃
P154n1519_p0561a09║諸佛之所護念汝既如是吾亦如是。
P154n1519_p0561a10║師因僧問如鏡鑄像光歸何處師云大德未
P154n1519_p0561b01║出家時相貌向甚處去僧云成後為甚不鑑
P154n1519_p0561b02║照師云雖不鑑照瞞他一點也不得。
P154n1519_p0561b03║續法眼益別云阿那箇是大德鑄成底像。
P154n1519_p0561b04║南嶽下第一世
P154n1519_p0561b05║江西馬祖道一大寂禪師始匡徒日大慧遣
P154n1519_p0561b06║一僧囑云你去竢他陞堂時乃出問作麼生
P154n1519_p0561b07║看他道甚言句記將來僧至一如所教師云
P154n1519_p0561b08║自從胡亂後三十年不曾少䀋醬僧回舉似
P154n1519_p0561b09║大慧深肯之。
P154n1519_p0561b10║續徑山杲云雲門即不然夜夢不祥書門
P154n1519_p0562a01║大吉。
P154n1519_p0562a02║師因僧叅次乃畫一圓相云入也打不入也
P154n1519_p0562a03║打僧纔入師便打僧云和尚打某甲不得師
P154n1519_p0562a04║靠拄杖休去。
P154n1519_p0562a05║雪竇顯云二俱不了和尚打某甲不得靠
P154n1519_p0562a06║却拄杖擬議不來劈脊便棒。
P154n1519_p0562a07║師因僧問離四句絕百非請師直指西來意
P154n1519_p0562a08║師云我今日勞倦不能為汝說得問取智藏
P154n1519_p0562a09║去僧乃問藏藏云何不問和尚僧云和尚教
P154n1519_p0562a10║來問藏云我今日頭痛不能為汝說去問取
P154n1519_p0562b01║海兄僧遂問海海云我到這裏却不會僧舉
P154n1519_p0562b02║似師師云藏頭白海頭黑。
P154n1519_p0562b03║溈山喆云這僧與麼問馬師與麼答離四
P154n1519_p0562b04║句絕百非智藏海兄都不知會麼不見道
P154n1519_p0562b05║馬駒踏殺天下人。
P154n1519_p0562b06║續五祖演云馬大師無著慙惶處只道得
P154n1519_p0562b07║箇藏頭白海頭黑這僧擔一檐懵懂換得
P154n1519_p0562b08║一箇不會若也眼似流星多少人失錢遭
P154n1519_p0562b09║罪。
P154n1519_p0562b10║師因有僧於前作四畫上一畫長下三畫短
P154n1519_p0563a01║云不得道一畫長三畫短離四句絕百非請
P154n1519_p0563a02║師答師乃畫一畫云不得道一畫長三畫短
P154n1519_p0563a03║答汝了也。
P154n1519_p0563a04║續南陽忠別云何不問老僧。溈山果云
P154n1519_p0563a05║借婆裙子拜婆年。
P154n1519_p0563a06║師因百丈南泉西堂三人隨侍翫月次師乃
P154n1519_p0563a07║問正當與麼時如何堂云正好供養丈云正
P154n1519_p0563a08║好修行泉拂袖便去師云經入藏禪歸海惟
P154n1519_p0563a09║有普願獨超物外。
P154n1519_p0563a10║翠巖真云神鼎叔翁云只為老婆心切翠
P154n1519_p0563b01║巖即不然垂萬里鈎駐千里鳥騅布漫天
P154n1519_p0563b02║網打衝浪巨鱗還有麼有則衝浪來相見
P154n1519_p0563b03║如無且歸巖下待月明。
P154n1519_p0563b04║續泐潭清云是則全是非則全非後來神
P154n1519_p0563b05║鼎道只為老婆心切神鼎與麼道大似金
P154n1519_p0563b06║沙混雜玉石不分只如馬大師道經入藏
P154n1519_p0563b07║禪歸海惟有普願獨超物外什麼處是老
P154n1519_p0563b08║婆心切處還辯得麼不省這箇意修行徒
P154n1519_p0563b09║苦辛。開福寧云諸禪德馬大師等閑舒
P154n1519_p0563b10║卷妙手天然也是貪觀雲裏鴈失却渡頭
P154n1519_p0564a01║舩若人檢點得出披毛游火聚戴角混塵
P154n1519_p0564a02║泥其或見處朦朧為你下箇註脚經歸藏
P154n1519_p0564a03║禪歸海未是衲僧親到底拂袖前行歸去
P154n1519_p0564a04║來擊碎重關門大啟還有見馬師者麼良
P154n1519_p0564a05║久云休休長安夜夜家家月幾處笙歌幾
P154n1519_p0564a06║處愁。虎丘隆云馬駒踏殺天下人一摑
P154n1519_p0564a07║直須一掌血三大士各展家風不覺翻成
P154n1519_p0564a08║老婆心切叢林浩浩商量緫道翫月話奇
P154n1519_p0564a09║特檢點將來克由尀耐何故三人證龜成
P154n1519_p0564a10║鱉。靈隱嶽於正好供養處云望梅林止
P154n1519_p0564b01║渴正好修行處云金不博金拂袖便行處
P154n1519_p0564b02║云只得一橛獨超物外處云唵摩呢達尼
P154n1519_p0564b03║吽𠷑吒復云這一火落鼻孔緫被穿却了
P154n1519_p0564b04║也你諸人向什麼處出氣擊拂子下座。
P154n1519_p0564b05║師一日問藥山子近日見處作麼生藥云皮
P154n1519_p0564b06║膚脫落盡唯有一貞實師云子之所得可謂
P154n1519_p0564b07║恊於心體布於四肢既然如是將取三條[篾-戍+伐]
P154n1519_p0564b08║束取肚皮隨處住山去藥云某甲又是何人
P154n1519_p0564b09║敢言住山師云未有長行而不住未有常住
P154n1519_p0564b10║而不行欲益無所益欲為無所為冝作舟航
P154n1519_p0565a01║無久住此。
P154n1519_p0565a02║南嶽下第二世
P154n1519_p0565a03║池州南泉普願禪師（嗣馬大師）師因東西堂爭猫
P154n1519_p0565a04║兒師乃提起云大眾道得即救取道不得即
P154n1519_p0565a05║斬却也眾無對師遂斬之晚趙州外歸師舉
P154n1519_p0565a06║似州州乃脫草履安頭上而出師云子若在
P154n1519_p0565a07║即救得猫兒。
P154n1519_p0565a08║保福展云雖然如是也即是破草鞋。翠
P154n1519_p0565a09║巖芝云大小趙州秪可自救。
P154n1519_p0565a10║續雪峯存問德山南泉斬猫兒意旨如何
P154n1519_p0565b01║德山以拄杖便打趂出復召云會麼峯云
P154n1519_p0565b02║不會山云我與麼老婆猶自不會。大溈
P154n1519_p0565b03║智云南泉據令而行趙州見機而作雖然
P154n1519_p0565b04║如是未免掛人脣吻大圓要與南泉把手
P154n1519_p0565b05║共行遂拈拂子云若道得即奪取去眾無
P154n1519_p0565b06║語乃云啼得血流無用處不如緘口過平
P154n1519_p0565b07║生。
P154n1519_p0565b08║師示眾云喚作如如早是變了也今時師僧
P154n1519_p0565b09║須向異類中行歸宗聞乃云雖行畜生行不
P154n1519_p0565b10║得畜生報師云孟八郎又與麼去也。
P154n1519_p0566a01║德山密云南泉中毒也。瑯瑘覺云山僧
P154n1519_p0566a02║不然遇水喫水遇草喫草焉知畜生行。
P154n1519_p0566a03║續法花舉云且道作麼生是異類中行石
P154n1519_p0566a04║牛長臥三春霧木馬時嘶秋夜泉。
P154n1519_p0566a05║師同魯祖歸宗杉山喫茶次魯祖提起茶盞
P154n1519_p0566a06║云世界成時便有這箇師云今人秪識這箇
P154n1519_p0566a07║不識世界宗云是師云師兄莫同此見麼宗
P154n1519_p0566a08║却拈起盞云向世界未成時道得麼師作掌
P154n1519_p0566a09║勢宗以面作承掌勢。
P154n1519_p0566a10║續昭覺勤云魯祖簸土揚塵南泉和泥合
P154n1519_p0566b01║水歸宗火亂灰飛杉山坐觀成敗還委悉
P154n1519_p0566b02║麼箭鋒相拄不相饒四人共拈一隻盞。
P154n1519_p0566b03║師示眾云文殊普賢昨夜三更相打每人與
P154n1519_p0566b04║二十棒趂出院也趙州出眾云和尚棒教誰
P154n1519_p0566b05║打師云王老師過在甚處州乃作禮。
P154n1519_p0566b06║雲門偃代云深領和尚慈悲某甲歸衣鉢
P154n1519_p0566b07║下得箇安樂又代云與眾除害。
P154n1519_p0566b08║續報慈遂云且道趙州休去是肯南泉不
P154n1519_p0566b09║肯南泉。夾山齡云南泉一期逞俊爭奈
P154n1519_p0566b10║平地起堆趙州雖是覿面投機不覺腦門
P154n1519_p0567a01║著地。
P154n1519_p0567a02║師因至莊偶莊主預備迎奉師云老僧居常
P154n1519_p0567a03║出入不與他知何夙排辦至於如是主云昨
P154n1519_p0567a04║夜土地神報師云王老師修行無力被鬼神
P154n1519_p0567a05║覷見侍者便問既是大善知識為甚却被鬼
P154n1519_p0567a06║神覷見師云土地前更下一分飯著。
P154n1519_p0567a07║因聖頴云南泉被這僧一問不免向鬼窟
P154n1519_p0567a08║裏作活計。
P154n1519_p0567a09║續雲居錫云是賞伊是罰伊只如土地覷
P154n1519_p0567a10║見是南泉不是南泉。翠巖真云眾中多
P154n1519_p0567b01║有道蘇嚧蘇嚧便是土地前一分飯如斯
P154n1519_p0567b02║理論深屈古人何故只知枝詞蔓說不知
P154n1519_p0567b03║南泉道理諸人要會麼執之失度必入邪
P154n1519_p0567b04║路放之自然體無去住。天童覺云老僧
P154n1519_p0567b05║當時若見莊主與麼道便與捉住云放汝
P154n1519_p0567b06║不得何故不見道來說是非者便是是非
P154n1519_p0567b07║人。
P154n1519_p0567b08║師示眾云王老師賣身去也還有人買麼時
P154n1519_p0567b09║有一僧出眾云某甲買師云不作貴不作賤
P154n1519_p0567b10║你作麼生買僧無對。
P154n1519_p0568a01║趙州諗云明年與和尚作一領布衫。臥
P154n1519_p0568a02║龍球云和尚屬某甲。禾山殷代云是何
P154n1519_p0568a03║道理。明招謙代便拍傍僧背云好著不
P154n1519_p0568a04║著去。雪竇顯云雖然作家競買要且不
P154n1519_p0568a05║解輸機且道南泉還肯麼雪竇也擬詶箇
P154n1519_p0568a06║價直令南泉進且無門退亦無路良久云
P154n1519_p0568a07║別處容和尚不得。
P154n1519_p0568a08║續隱靜岑云某甲報恩有分。
P154n1519_p0568a09║師同歸宗麻谷去禮覲國師路次於地畫一
P154n1519_p0568a10║圓相云道得即去宗便於相中坐谷便作女
P154n1519_p0568b01║人拜師云與麼則不去也宗云是什麼心行
P154n1519_p0568b02║師於是相喚回。
P154n1519_p0568b03║翠巖芝云當時若見每人與一棒且圖天
P154n1519_p0568b04║下太平。
P154n1519_p0568b05║續雲居錫云比來要禮國師南泉為甚麼
P154n1519_p0568b06║却相喚回且道古人意作麼生。報慈遂
P154n1519_p0568b07║云只如南泉與麼道是肯底語不肯底語。
P154n1519_p0568b08║五祖演云三人是慧炬三昧莊嚴王三昧。
P154n1519_p0568b09║薦福行云漢武求仙不得仙王喬端坐却
P154n1519_p0568b10║昇天雖然三箇中有見得國師底有見不
P154n1519_p0569a01║得國師底若人辯得許你具頂門眼。南
P154n1519_p0569a02║華昺云動絃別曲還他麻谷歸宗掣鼓奪
P154n1519_p0569a03║旗偏冝南泉老漢直得同行不同步黨理
P154n1519_p0569a04║不黨親白雲盡處是青山行人更在青山
P154n1519_p0569a05║外。天童覺云我當時若見便與抹却圓
P154n1519_p0569a06║相不唯打破南泉窠臼亦乃教歸宗無著
P154n1519_p0569a07║身處麻谷呈伎倆不得南泉云恁麼則不
P154n1519_p0569a08║去也果然果然。
P154n1519_p0569a09║師住菴時一僧到師乃云某甲上山作務請
P154n1519_p0569a10║齋時作飯自喫了却送一分來其僧齋辦自
P154n1519_p0569b01║喫了却將家事一時打破仍就牀臥師伺久
P154n1519_p0569b02║不來遂歸見僧臥師亦去一邊臥僧便起去
P154n1519_p0569b03║師住後云我往前住菴時有箇靈利道者來
P154n1519_p0569b04║直至如今不見。
P154n1519_p0569b05║五祖戒云也是貧兒思舊債。翠巖芝云
P154n1519_p0569b06║兩箇漢前不至村後不至店。
P154n1519_p0569b07║師有書與茱萸云理隨事變寬廓非外事得
P154n1519_p0569b08║理融寂寥非內僧乃問如何是寬廓非外萸
P154n1519_p0569b09║云問一答百也無妨進云如何是寂寥非內
P154n1519_p0569b10║萸云覩對聲色不是好手僧又問長沙沙瞪
P154n1519_p0570a01║目視之又進後語問沙乃閉目示之僧又問
P154n1519_p0570a02║趙州州作喫飯勢又進後語問州以手拭口
P154n1519_p0570a03║後僧舉似師師云此三人不謬為吾弟子。
P154n1519_p0570a04║續蔣山懃云南泉雖則養子之緣其奈憐
P154n1519_p0570a05║兒不覺醜殊不知這三人一人有目無足
P154n1519_p0570a06║一人有足無目一人足目俱無雖然如是
P154n1519_p0570a07║皆可與南泉為師為甚如此理事分明。
P154n1519_p0570a08║師與魯祖杉山歸宗四人離馬祖處各謀住
P154n1519_p0570a09║菴於中路分袂師插一拄杖云道得也被這
P154n1519_p0570a10║箇礙道不得也被這箇礙宗拽拄杖打師一
P154n1519_p0570b01║下云也只是這箇王老師說什麼礙與不礙
P154n1519_p0570b02║魯云只此一句語大播天下宗云還有不播
P154n1519_p0570b03║者麼魯云有宗云作麼生是不播者魯便作
P154n1519_p0570b04║掌勢。
P154n1519_p0570b05║師示眾云王老師自小養一頭水牯牛擬向
P154n1519_p0570b06║溪東牧不免食他國王水草向溪西牧亦不
P154n1519_p0570b07║免食他國王水草如今不免隨分納些些緫
P154n1519_p0570b08║不見得。
P154n1519_p0570b09║雲門偃云且道牛內納牛外納直饒你說
P154n1519_p0570b10║得納處分明我更問你覓牛在。溈山喆
P154n1519_p0571a01║云雲門只解索牛不解穿他鼻孔拈拄杖
P154n1519_p0571a02║云三世諸佛天下老和尚鼻孔盡被山僧
P154n1519_p0571a03║拄杖一時穿却且道山僧鼻孔在什麼處
P154n1519_p0571a04║良久云誣人之罪以全罪科之。
P154n1519_p0571a05║續長慶稜云你道南泉前頭為人後頭為
P154n1519_p0571a06║人。雪竇顯云一時穿却。雲峯恱云說
P154n1519_p0571a07║甚麼納些些盡𠃵坤大地色空明暗情與
P154n1519_p0571a08║無情盡在山僧這裏放行則隨緣有地把
P154n1519_p0571a09║住則逃竄無門且道放行好把住好。昭
P154n1519_p0571a10║覺勤云和光順物與世同塵不犯鋒鋩収
P154n1519_p0571b01║放自在是南泉本分草料山僧自小養一
P154n1519_p0571b02║頭水牯牛有時孤峯獨立有時閙市縱橫
P154n1519_p0571b03║不論溪東溪西一向破塵破的且道即今
P154n1519_p0571b04║在甚麼處試著眼看。天童傑云南泉起
P154n1519_p0571b05║模畫樣長慶披沙揀金雲門鼻孔先穿雪
P154n1519_p0571b06║竇據欵結桉拈拄杖更有一箇在什麼處
P154n1519_p0571b07║擲下拄杖。靈隱嶽云王老師傾膓倒腹
P154n1519_p0571b08║則不無未見移風易俗在山僧只養得一
P154n1519_p0571b09║頭驢一向東倒西攂順時一日何啻千里
P154n1519_p0571b10║萬里拗時直是一步不移且道與王老師
P154n1519_p0572a01║水牯牛相去多少良久云漁人舞棹野老
P154n1519_p0572a02║謳歌。
P154n1519_p0572a03║師因僧問牛頭未見四祖時為甚百鳥銜花
P154n1519_p0572a04║獻師云為渠步步踏佛階梯僧云見後為甚
P154n1519_p0572a05║不來師云直饒不來猶較王老師一線道。
P154n1519_p0572a06║雲門偃云南泉只解步步登高不解從空
P154n1519_p0572a07║放下時有僧問如何是步步登高門云香
P154n1519_p0572a08║積世界如何是從空放下門云填溝塞壑。
P154n1519_p0572a09║師示眾云江西馬祖說即心即佛王老師不
P154n1519_p0572a10║恁麼不是心不是佛不是物恁麼道還有過
P154n1519_p0572b01║麼時有趙州出禮拜了去續有僧問趙州云
P154n1519_p0572b02║上座禮拜了去意作麼生州云汝却問取和
P154n1519_p0572b03║尚僧遂問師適來諗上座意作麼生師云他
P154n1519_p0572b04║却領得老僧意旨。
P154n1519_p0572b05║續黃龍心云古人恁麼道譬若管中窺豹
P154n1519_p0572b06║但見一班設使入林不動草入水不動波
P154n1519_p0572b07║猶是騎馬向氷稜上行若是射鵰底手何
P154n1519_p0572b08║不向蛇頭揩痒透關者試辯看良久云鴛
P154n1519_p0572b09║鴦繡出自金針。徑山杲云兩箇老漢雖
P154n1519_p0572b10║善靴裏動指殊不知傍觀者醜。
P154n1519_p0573a01║師因入園見一僧乃拋瓦礫擲之其僧回首
P154n1519_p0573a02║師乃翹一足僧無語師便歸僧隨後歸請益
P154n1519_p0573a03║云和尚適來擲瓦礫打某甲豈不是警覺某
P154n1519_p0573a04║甲師云翹足又作麼生僧無對。
P154n1519_p0573a05║石霜諸因僧問云南泉翹足意作麼生霜
P154n1519_p0573a06║舉手云還恁麼也無。
P154n1519_p0573a07║師因座主來辭乃問甚處去主云山下去師
P154n1519_p0573a08║云第一不得謗王老師主云爭敢謗和尚師
P154n1519_p0573a09║乃噴涕云是多少主便出去。
P154n1519_p0573a10║石霜諸云不為人斟酌。雲居膺云非師
P154n1519_p0573b01║本意。
P154n1519_p0573b02║續雲居錫云座主當時出去是會不會。
P154n1519_p0573b03║師問僧云夜來好風僧云夜來好風師云吹
P154n1519_p0573b04║折門前一枝松僧云吹折門前一枝松次問
P154n1519_p0573b05║一僧云夜來好風僧云是什麼風師云吹折
P154n1519_p0573b06║門前一枝松僧云是什麼松師云一得一失。
P154n1519_p0573b07║翠巖真云眾中商量甚多有云前來據實
P154n1519_p0573b08║祗對所以云得後來不合云是什麼風所
P154n1519_p0573b09║以云失然只知車書混同泥玉一所何哉
P154n1519_p0573b10║不知道之根源理之深淺要會麼路逢劒
P154n1519_p0574a01║客須呈劒不是詩人不獻詩。
P154n1519_p0574a02║師與杉山向火次乃云不用指東畫西本分
P154n1519_p0574a03║事直下道將來杉以火箸插向爐內師云直
P154n1519_p0574a04║饒如是猶較王老師一線道又如前問趙州
P154n1519_p0574a05║州遂畫圓相中心下一點師云直饒如是猶
P154n1519_p0574a06║較王老師一線道。
P154n1519_p0574a07║師問座主講得什麼經主云彌勒下生經師
P154n1519_p0574a08║云彌勒什麼時下生主云現在天宮未來師
P154n1519_p0574a09║云天上無彌勒地下無彌勒。
P154n1519_p0574a10║洞山价舉問雲居居云天上無彌勒地下
P154n1519_p0574b01║無彌勒未審誰與安名洞山被問直得禪
P154n1519_p0574b02║牀振動乃云吾在雲巖曾問老人直得火
P154n1519_p0574b03║爐振動今日被子問直得通身汗流。大
P154n1519_p0574b04║陽玄云如今老僧舉起也有解問者致將
P154n1519_p0574b05║一問來乃云地動也。
P154n1519_p0574b06║續徑山杲云禪牀動火爐動地動即不無
P154n1519_p0574b07║這三箇老漢要見南泉直待彌勒下生始
P154n1519_p0574b08║得忽有箇漢出來道天上無彌勒地下無
P154n1519_p0574b09║彌勒却教甚麼人下生又作麼生祗對但
P154n1519_p0574b10║向他道老僧罪過。
P154n1519_p0575a01║師因陸亘大夫云肇法師也甚奇怪解道天
P154n1519_p0575a02║地同根萬物一體師指庭前牡丹云大夫時
P154n1519_p0575a03║人見此一株花如夢相似。
P154n1519_p0575a04║續保寧勇代大夫拍手云阿誰得到這般
P154n1519_p0575a05║田地。黃龍心舉問僧云南泉恁麼道如
P154n1519_p0575a06║何得見與我一體僧舉起坐具黃龍云舉
P154n1519_p0575a07║則易見還難毗盧頂上天風寒峩峩直下
P154n1519_p0575a08║蒼龍窟誰敢覷著。昭覺勤云陸亘手攀
P154n1519_p0575a09║金鎻南泉八字打開直得七珎八寶羅列
P154n1519_p0575a10║目前乃竪起拂子云天地一指萬物一馬
P154n1519_p0575b01║通身是口分踈不下。徑山杲云若向理
P154n1519_p0575b02║上看非但南泉謾他陸亘大夫一點不得
P154n1519_p0575b03║亦未摸著他脚跟下一莖毛在若向事上
P154n1519_p0575b04║看非但陸亘大夫謾他南泉一點不得亦
P154n1519_p0575b05║未夢見他汗臭氣在或有出來道大小徑
P154n1519_p0575b06║山說理說事只向他道但向理事上會取。
P154n1519_p0575b07║師問神山什麼處來山云打羅來師云手打
P154n1519_p0575b08║脚打山無語師云你問我我與你道山便問
P154n1519_p0575b09║手打脚打師云分明記取已後遇明眼人舉
P154n1519_p0575b10║似他。
P154n1519_p0576a01║雲巖晟代云無手脚者始解打。
P154n1519_p0576a02║續保寧勇代神山無語處云和尚具一切
P154n1519_p0576a03║智。
P154n1519_p0576a04║師因山下有一菴主人謂近日南泉和尚出
P154n1519_p0576a05║世何不去禮見主云非但南泉出世直饒千
P154n1519_p0576a06║佛出興亦不能去師聞乃令趙州去勘州去
P154n1519_p0576a07║便設拜主不顧州從西過東又從東過西主
P154n1519_p0576a08║並不顧州云草賊大敗遂拽下簾子便歸舉
P154n1519_p0576a09║似師師云我從來疑著這漢。
P154n1519_p0576a10║雪竇顯云大小南泉趙州被這箇檐板漢
P154n1519_p0576b01║勘破了。溈山喆云菴主坐觀勝敗大小
P154n1519_p0576b02║南泉趙州向淨地上喫交。
P154n1519_p0576b03║續智海禾云是即是菴主即解把定封疆
P154n1519_p0576b04║不能同生同死趙州禮拜時但云這賊我
P154n1519_p0576b05║識得你了也待伊從東過西從西過東拽
P154n1519_p0576b06║拄杖趂出菴且看趙州別有什麼伎倆。
P154n1519_p0576b07║廬山歸宗智常禪師與南泉同行一日告別
P154n1519_p0576b08║煎茶次泉乃云從前與師兄商量語句彼此
P154n1519_p0576b09║已知向後忽有人問畢竟事作麼生師云這
P154n1519_p0576b10║一片田地好卓菴泉云卓菴且致畢竟事作
P154n1519_p0577a01║麼生師乃踢却茶銚便起泉云師兄喫茶了
P154n1519_p0577a02║某甲未喫茶師云作這箇語話滴水也銷不
P154n1519_p0577a03║得泉休去。
P154n1519_p0577a04║五祖戒云南泉只解作客不解作主。溈
P154n1519_p0577a05║山喆云南泉逢強即弱歸宗逢弱即強三
P154n1519_p0577a06║十年同行畢竟事不通商量然雖如是猶
P154n1519_p0577a07║較王老師一線道。
P154n1519_p0577a08║續昭覺勤云驚羣之句誰不聳然有般道
P154n1519_p0577a09║南泉搆他歸宗不著所以遭他呵叱殊不
P154n1519_p0577a10║知行人更在青山外蔣山不惜眉毛為諸
P154n1519_p0577b01║人下箇註脚南泉探頭太過歸宗壁立萬
P154n1519_p0577b02║仞且道還有出身路也無喝下須教三日
P154n1519_p0577b03║聾。天童華云南泉貪程太急歸宗薄處
P154n1519_p0577b04║先穿二老雖發明馬祖止眼要且極則事
P154n1519_p0577b05║未夢見在何故家住東州。
P154n1519_p0577b06║師因小師辭乃問甚處去僧云諸方學五味
P154n1519_p0577b07║禪去師云諸方有五味禪我這裏只有一味
P154n1519_p0577b08║禪僧便問如何是和尚一味禪師便打僧云
P154n1519_p0577b09║會也會也師云道來道來僧纔開口師又打。
P154n1519_p0577b10║黃檗運云馬大師出八十四員善知識箇
P154n1519_p0578a01║箇阿轆轆地唯有歸宗較些子。雪竇顯
P154n1519_p0578a02║云以強欺弱有什麼難我這裏有一味禪
P154n1519_p0578a03║為甚不學但向道収待伊拈起有般無眼
P154n1519_p0578a04║漢只管喫吽吽雪竇門下誰敢。
P154n1519_p0578a05║續昭覺勤云若非黃檗深辯端倪洎乎勞
P154n1519_p0578a06║而無功。資福先云歸宗幸是好一味禪
P154n1519_p0578a07║無端傷塩傷醋却成五味了也如今忽有
P154n1519_p0578a08║人來辭去諸方學五味禪只向他道善為
P154n1519_p0578a09║道路若是箇漢必然別有生涯。
P154n1519_p0578a10║師因普請乃問維那作什麼那云拽磨師云
P154n1519_p0578b01║不得動著中心樹子維那無對。
P154n1519_p0578b02║保福展代云比來拽磨如今却不成。
P154n1519_p0578b03║續法眼益云恁麼即不拽也。
P154n1519_p0578b04║師剗草次有座主來叅偶見一蛇過師遂鋤
P154n1519_p0578b05║斷之主云久嚮歸宗元未是箇麤行沙門或
P154n1519_p0578b06║云座主歸堂喫茶或云你麤我麤主云如何
P154n1519_p0578b07║是麤師豎起鋤頭主云如何是細師作斬蛇
P154n1519_p0578b08║勢主云與麼則依而行之師云依而行之且
P154n1519_p0578b09║致你甚處見我斬蛇主無對。
P154n1519_p0578b10║德山鑑因雪峯問古人斬蛇意旨如何山
P154n1519_p0579a01║便打峯便走山召云布衲子峯回首山云
P154n1519_p0579a02║他後悟去方知老漢徹底老婆心。雪竇
P154n1519_p0579a03║顯云歸宗只解慎初不能護末德山頗能
P154n1519_p0579a04║據令未明斬蛇乃云大眾看翠峯今日斬
P154n1519_p0579a05║三五條以拄杖打散。
P154n1519_p0579a06║師因泥壁次白侍郎來師便問君子儒小人
P154n1519_p0579a07║儒白云君子儒師乃打泥柘一下白遂過泥
P154n1519_p0579a08║與師接得便使良久云莫便是快俊底白侍
P154n1519_p0579a09║郎不白云不敢師云秪有過泥分。
P154n1519_p0579a10║師因僧問如何是玄旨師云無人會得僧云
P154n1519_p0579b01║向者如何師云有向即乖僧云無向者如何
P154n1519_p0579b02║師云誰求玄旨僧良久師云這裏無子用心
P154n1519_p0579b03║處僧云還有方便令學人得入也無師云有
P154n1519_p0579b04║僧云如何是方便門師云觀音妙智力能救
P154n1519_p0579b05║世間苦僧云如何是觀音妙智力能救世間
P154n1519_p0579b06║苦師敲鼎蓋三下云還聞麼僧云聞師云我
P154n1519_p0579b07║為什麼不聞僧無語師便打。
P154n1519_p0579b08║師因普請入園取菜乃畫一圓相圍却一株
P154n1519_p0579b09║菜以標插之語首座大眾云輙不得動著每
P154n1519_p0579b10║人下一轉語來是時一眾各呈見解未甞有
P154n1519_p0580a01║契師以棒趂云這一隊漢無一箇有智慧喫
P154n1519_p0580a02║却我多少菜不能與園頭出氣乃踏倒標子
P154n1519_p0580a03║拽著菜株而歸。
P154n1519_p0580a04║師因李渤剌史問三乘十二分教即不問如
P154n1519_p0580a05║何是祖師西來意師乃豎起拳云會麼李云
P154n1519_p0580a06║不會師云飽學措大拳頭也不識李云某甲
P154n1519_p0580a07║實不會師云會得則途中受用不會則世諦
P154n1519_p0580a08║流布。
P154n1519_p0580a09║師又因李渤問教中道須彌納芥子渤則不
P154n1519_p0580a10║疑言芥子納須彌莫是妄談不師云人傳史
P154n1519_p0580b01║君讀萬卷書籍是不李云然師以手摩頂至
P154n1519_p0580b02║踵云都來如椰子大萬卷書籍向甚處著李
P154n1519_p0580b03║俛首而已。
P154n1519_p0580b04║師因僧問如何是佛師云向你道你還信不
P154n1519_p0580b05║僧云和尚言重焉敢不信師云只你是僧云
P154n1519_p0580b06║如何保任師云一翳在眼空花亂墜其僧於
P154n1519_p0580b07║此有省。
P154n1519_p0580b08║法眼益云若無後語何處討歸宗。雪竇
P154n1519_p0580b09║顯向只你是處別云侍者寮喫茶去。
P154n1519_p0580b10║明州大梅法常禪師因夾山與定山同行言
P154n1519_p0581a01║話次定云生死中無佛即無生死夾云生死
P154n1519_p0581a02║中有佛即不迷生死二人是非不已特上山
P154n1519_p0581a03║叅見人事了夾山便問師未審二人見處那
P154n1519_p0581a04║箇較親師云一親一踈夾云那箇親師云且
P154n1519_p0581a05║去明日來夾明日又問師云親者不問問者
P154n1519_p0581a06║不親夾住後云我當時在大梅處失却一隻
P154n1519_p0581a07║眼。
P154n1519_p0581a08║雪竇顯云夾山畢竟不知換得一隻眼大
P154n1519_p0581a09║梅老漢當時聞舉以棒一時打出豈止劃
P154n1519_p0581a10║斷兩人葛藤亦乃為天下宗匠。
P154n1519_p0581b01║續法昌遇因英邵武問云此箇公案作麼
P154n1519_p0581b02║生師便打英云一場儱侗師云你試下轉
P154n1519_p0581b03║語英云一狀領過師云矮子看戲。昭覺
P154n1519_p0581b04║勤云生死為諸佛根基諸佛乃生死爐鞴
P154n1519_p0581b05║若解險絕承當即證六通八解。
P154n1519_p0581b06║師自見馬祖後直入大梅山住二十年祖聞
P154n1519_p0581b07║令一僧去問和尚見馬師得何道理便住此
P154n1519_p0581b08║山師云馬師向我道即心是佛我便向這裏
P154n1519_p0581b09║住僧云馬師近日佛法又別師云作麼生別
P154n1519_p0581b10║僧云道非心非佛師云這老漢惑亂人未有
P154n1519_p0582a01║了日任他非心非佛我只管即心即佛其僧
P154n1519_p0582a02║回舉似馬祖祖云梅子熟也。
P154n1519_p0582a03║師因僧問如何是祖師西來意師云西來無
P154n1519_p0582a04║意。
P154n1519_p0582a05║塩官安聞云一箇棺材兩箇死漢。玄沙
P154n1519_p0582a06║備云塩官是作家。雪竇顯云三箇也得。
P154n1519_p0582a07║續黃龍新云雪竇道三箇也得是死漢是
P154n1519_p0582a08║活漢具眼者請試甄別。昭覺勤云一串
P154n1519_p0582a09║穿却。
P154n1519_p0582a10║師因龐居士問久嚮大梅未審梅子熟也未
P154n1519_p0582b01║師云你向甚處下口士云百雜碎師云還我
P154n1519_p0582b02║核子來。
P154n1519_p0582b03║翠巖芝云此二人大似把手上高山。
P154n1519_p0582b04║續寶峯文云且道二人相見還有優劣也
P154n1519_p0582b05║無。
P154n1519_p0582b06║師一日示徒云來莫可抑往莫可追從容聞
P154n1519_p0582b07║鼯鼠聲乃云即此物非他物汝善護持吾當
P154n1519_p0582b08║逝矣。
P154n1519_p0582b09║雪竇顯云這漢生前莾鹵死後顢頇即此
P154n1519_p0582b10║物非他物是何物還有分付處也無有般
P154n1519_p0583a01║漢不解截斷大梅脚跟只管道貪程太速。
P154n1519_p0583a02║續寶峯文云既非他物是什麼物。地藏
P154n1519_p0583a03║恩云是什麼語話。
P154n1519_p0583a04║杭州塩官齊安國師一日喚侍者將犀牛扇
P154n1519_p0583a05║子來者云破也師云扇子既破還我犀牛兒
P154n1519_p0583a06║來者無對。
P154n1519_p0583a07║投子同代云不辭將出恐頭角不全。雪
P154n1519_p0583a08║竇顯云我要不全底頭角。石霜諸代云
P154n1519_p0583a09║若還和尚即無也雪竇云犀牛兒猶在。
P154n1519_p0583a10║保福展代云和尚年尊別請人好雪竇云
P154n1519_p0583b01║可惜勞而無功。資福代作一圓相於中
P154n1519_p0583b02║書牛字雪竇云適來為甚不將出。雪竇
P154n1519_p0583b03║又拈云若要清風再復頭角重生請諸禪
P154n1519_p0583b04║客下一轉語乃問扇子既破還我犀牛兒
P154n1519_p0583b05║來時有僧云大眾叅堂去師喝云拋鈎釣
P154n1519_p0583b06║鯤鯨釣得箇蝦䗫。
P154n1519_p0583b07║續雲居舜云三伏當時正須扇子為侍者
P154n1519_p0583b08║不了事雖然如是塩官太絮何不大家割
P154n1519_p0583b09║捨侍者當時見他道扇子既破還我犀牛
P154n1519_p0583b10║兒來只對云已𩗺在搕𢶍堆頭了也。地
P154n1519_p0584a01║藏恩云從上知識各說異端作盡伎倆其
P154n1519_p0584a02║奈緫未知犀牛兒所在山僧見處也要諸
P154n1519_p0584a03║人共知扇子既破還我犀牛兒來別處容
P154n1519_p0584a04║和尚不得。
P154n1519_p0584a05║師問一座主蘊何經論主云華嚴經師云華
P154n1519_p0584a06║嚴有幾種法界主云略而言之有四廣說則
P154n1519_p0584a07║重重無盡師提起拂子云這箇是第幾種法
P154n1519_p0584a08║界中収主良久師云思而知慮而解是鬼家
P154n1519_p0584a09║活計日下孤燈果然失照下去。
P154n1519_p0584a10║法眼益代拊掌三下。
P154n1519_p0584b01║續蔣山懃云塩官以強陵弱則且致如何
P154n1519_p0584b02║道得一句語免他道鬼家活計良久云劒
P154n1519_p0584b03║閣路雖險夜行人更多。大溈泰云大眾
P154n1519_p0584b04║這僧將成九仞之山不進一簣之土當時
P154n1519_p0584b05║山僧若作座主待豎起拂子云這箇是第
P154n1519_p0584b06║幾種法界中収只向他道向下文長付在
P154n1519_p0584b07║來日。
P154n1519_p0584b08║師示眾云虛空為鼓須彌為椎什麼人打得
P154n1519_p0584b09║眾無對。
P154n1519_p0584b10║南泉云王老師不打這破鼓。法眼益別
P154n1519_p0585a01║云王老師不打。雪竇顯云打者甚多聽
P154n1519_p0585a02║者極少且問誰是解打者莫謗塩官好南
P154n1519_p0585a03║泉道王老師不打這破鼓法眼云王老師
P154n1519_p0585a04║不打兩箇既不奈何一箇更是懡㦬又云
P154n1519_p0585a05║王老師不打還肯得諸方也無代云千年
P154n1519_p0585a06║田八百主。
P154n1519_p0585a07║續黃龍心云南泉法眼只知瞻前不能顧
P154n1519_p0585a08║後且如塩官道虛空為鼓須彌為椎什麼
P154n1519_p0585a09║處是破處還檢點得出麼直饒檢點得破
P154n1519_p0585a10║處分明我更問你覓鼓在。天童華云南
P154n1519_p0585b01║泉法眼大似喫李子只向赤邊咬山僧今
P154n1519_p0585b02║日與塩官相見去也虛空為鼓須彌為椎
P154n1519_p0585b03║要打便打莫問是誰乃拈拄杖卓一下。
P154n1519_p0585b04║天童傑云塩官提水放火南泉撥亂星飛
P154n1519_p0585b05║法眼埋兵掉闘諸方尊宿各出隻手並無
P154n1519_p0585b06║一人性𢤁只是隨後打鼓祥符直截為諸
P154n1519_p0585b07║人道虛空為鼓須彌為椎漆桶叅堂去。
P154n1519_p0585b08║師因僧問如何是本身盧舍那師云與老僧
P154n1519_p0585b09║過淨缾來僧將淨缾至師云却安舊處著僧
P154n1519_p0585b10║復來問師云古佛過去久矣。
P154n1519_p0586a01║雲門偃云無眹迹。雪竇顯云直得一手
P154n1519_p0586a02║指天一手指地爭得無還會麼雲在嶺頭
P154n1519_p0586a03║閑不徹。溈山喆云山僧不然忽有人問
P154n1519_p0586a04║但云大眾歸堂去若人向大溈門下薦得
P154n1519_p0586a05║古釋迦不先新彌勒不後且道轉身一句
P154n1519_p0586a06║作麼生道良久云明年更有新條在惱亂
P154n1519_p0586a07║春風卒未休。
P154n1519_p0586a08║續東禪觀云盲者難以與乎文彩聵者難
P154n1519_p0586a09║以與乎音聲這僧既不薦來機國師只成
P154n1519_p0586a10║虛設雲門道無眹迹扶國師不起雪竇云
P154n1519_p0586b01║一手指天一手指地爭得無也扶國師不
P154n1519_p0586b02║起以拂子畫一畫云前來葛藤一時畫斷
P154n1519_p0586b03║且道畢竟如何是本身盧舍那擲拂子下
P154n1519_p0586b04║座。
P154n1519_p0586b05║京兆章敬懷惲禪師因百丈遣僧來囑云待
P154n1519_p0586b06║伊陞堂次乃展坐具禮拜了將伊一隻鞋以
P154n1519_p0586b07║袖拂却上塵倒覆向下其僧至一依指教師
P154n1519_p0586b08║乃云老僧罪過。
P154n1519_p0586b09║續黃龍新云百丈逞盡神通不消章敬道
P154n1519_p0586b10║箇老僧罪過。鼓山珪云黃龍孟八郎猶
P154n1519_p0587a01║欠一著在只知百丈逞神通殊不知百丈
P154n1519_p0587a02║伎倆俱盡只知章敬道箇老僧罪過不知
P154n1519_p0587a03║章敬一欵便招會麼蛇吞蝦䗫猶自可更
P154n1519_p0587a04║有蜈蚣在後頭。
P154n1519_p0587a05║師因小師遊方回乃問汝離此間去多少年
P154n1519_p0587a06║耶小師云自離和尚將及八載師云辦得箇
P154n1519_p0587a07║什麼小師遂於地上畫一圓相師云秪這箇
P154n1519_p0587a08║更別有小師乃劃破圓相作禮而退。
P154n1519_p0587a09║幽州盤山寶積禪師將順世告眾云有人貌
P154n1519_p0587a10║得吾真不眾或將所傳頂相呈似皆不契時
P154n1519_p0587b01║普化云某甲貌得師云何不呈似老僧化遂
P154n1519_p0587b02║打䈥斗而出師云這漢向後掣風狂去在。
P154n1519_p0587b03║保福展云普化掣顛不少盤山醜拙更多。
P154n1519_p0587b04║續長蘆了撼身云快活殺我也若無爍破
P154n1519_p0587b05║乾坤底眼孔爭見渾金璞玉復云山僧依
P154n1519_p0587b06║普化樣子摸得一本今夜展開要且大家
P154n1519_p0587b07║瞻仰遂打䈥斗歸堂。
P154n1519_p0587b08║師於市肆行次見一客人買猪肉語屠家云
P154n1519_p0587b09║精底割一斤來屠家放下刀叉手云長史那
P154n1519_p0587b10║箇是不精底師於言下有省。
P154n1519_p0588a01║師又一日出門見人舁喪歌郎振鈴云紅輪
P154n1519_p0588a02║決定沈西去未委魂靈往那方幕下孝子哭
P154n1519_p0588a03║云哀哀師忽身心踴躍歸舉似馬祖祖印可。
P154n1519_p0588a04║師示眾云向上一路千聖不傳學者勞形如
P154n1519_p0588a05║猿捉影。
P154n1519_p0588a06║瑯瑘覺云上來講讚無限良因。
P154n1519_p0588a07║續慈明圓云向上一路千聖不然。楊岐
P154n1519_p0588a08║會云口上著。天童傑云向上一路掘地
P154n1519_p0588a09║覓天。
P154n1519_p0588a10║婺州五洩山靈默禪師到石頭處云一言相
P154n1519_p0588b01║契即住不契即去頭據坐師便去頭隨後召
P154n1519_p0588b02║云闍黎闍黎師回首頭云從生至死秖是這
P154n1519_p0588b03║箇回頭轉腦作麼師忽然契悟乃拗折拄杖。
P154n1519_p0588b04║洞山价云當時不是五洩先師也大難承
P154n1519_p0588b05║當然雖如是猶涉途在。翠巖芝云石頭
P154n1519_p0588b06║據坐而洩回首石頭召他却成多事。雲
P154n1519_p0588b07║峯恱云大小石頭坐不定把不住似這檐
P154n1519_p0588b08║板漢放去便休又喚回被他糊塗一上道
P154n1519_p0588b09║我向這裏有箇悟處驢年夢見。
P154n1519_p0588b10║續溈山行云五洩當時便去可謂坐斷天
P154n1519_p0589a01║下人舌頭既被喚回已是糊塗不少拗折
P154n1519_p0589a02║拄杖也是賊過後張弓如今得失是非一
P154n1519_p0589a03║時坐斷敢問大眾石頭據坐意作麼生。
P154n1519_p0589a04║地藏恩云只合與麼去不合與麼來。
P154n1519_p0589a05║蒲州麻谷寶徹禪師問臨濟大悲千手眼那
P154n1519_p0589a06║箇是正眼濟云大悲千手眼作麼生是正眼
P154n1519_p0589a07║速道速道師拽濟下禪牀却坐濟遂起云不
P154n1519_p0589a08║審師擬議濟便喝拽下禪牀却坐師便出去。
P154n1519_p0589a09║因聖頴云諸德此二尊宿如此且道怎生
P154n1519_p0589a10║今時人緫道照用照什麼椀一切人只解
P154n1519_p0589b01║自騎馬去捉賊自持刀去殺賊此二人便
P154n1519_p0589b02║能奪賊馬捉賊奪賊刀殺賊雖然如是臨
P154n1519_p0589b03║濟雖是得便冝却是失便冝。
P154n1519_p0589b04║師一日使扇次有僧問風性常住無處不周
P154n1519_p0589b05║和尚為甚却搖扇師云你只知風性常住且
P154n1519_p0589b06║不知無處不周僧云作麼生是無處不周底
P154n1519_p0589b07║道理師却搖扇僧作禮師云無用處師僧著
P154n1519_p0589b08║得一千箇有什麼益。
P154n1519_p0589b09║續昭覺勤云這僧一期可觀可惜有頭無
P154n1519_p0589b10║尾若不是麻谷作家洎合放過敢問大眾
P154n1519_p0590a01║甚處是落節處撥開向上竅能有幾人知。
P154n1519_p0590a02║溈山果云這僧只知腦門著地不覺當面
P154n1519_p0590a03║蹉過當時若據令而行今日何處更討麻
P154n1519_p0590a04║谷。
P154n1519_p0590a05║師問僧甚處來僧云不審師又問甚處來僧
P154n1519_p0590a06║云珎重師下牀擒住云這箇師僧問著便作
P154n1519_p0590a07║佛法祗對僧云大似無眼師放手云放汝命
P154n1519_p0590a08║通汝氣僧作禮師欲掙住僧拂袖行師云休
P154n1519_p0590a09║將三歲竹擬比萬年松。
P154n1519_p0590a10║師到章敬處作禮遶禪牀三帀振錫而立敬
P154n1519_p0590b01║云是是師又至南泉處亦然泉云不是不是
P154n1519_p0590b02║師云章敬道是和尚為甚道不是泉云章敬
P154n1519_p0590b03║即是是汝不是此乃風力所轉終成敗壞。
P154n1519_p0590b04║長慶稜代前云和尚佛法身心何在又代
P154n1519_p0590b05║後云和尚是什麼心行。保福展別云但
P154n1519_p0590b06║振錫一下而出又拈章敬南泉可謂一是
P154n1519_p0590b07║一非又云麻谷依俙似曲纔堪聽又被風
P154n1519_p0590b08║吹別調中。雪竇顯代兩處云錯。溈山
P154n1519_p0590b09║喆云章敬道是落在麻谷彀中南泉道不
P154n1519_p0590b10║是亦落在麻谷彀中大溈即不然忽有人
P154n1519_p0591a01║持錫遶禪牀三帀卓然而立但向伊道未
P154n1519_p0591a02║到這裏好與三十棒。
P154n1519_p0591a03║續汾陽昭代前語云莫謾某甲代後語云
P154n1519_p0591a04║道無遠近理有淺深。雲居錫云章敬未
P154n1519_p0591a05║必道是南泉未必道不是麻谷當時但持
P154n1519_p0591a06║錫出去恰好。泐潭清云今時叢林學者
P154n1519_p0591a07║商量道章敬道是即與伊證據南泉道不
P154n1519_p0591a08║是即不肯放過伊如斯話會孤負先聖黃
P154n1519_p0591a09║龍見處也要與諸人共知章敬道是也好
P154n1519_p0591a10║與三十拄杖南泉道不是也好與三十拄
P154n1519_p0591b01║杖何故是與不是全彰妙義章敬南泉一
P154n1519_p0591b02║場失利。
P154n1519_p0591b03║師問僧甚處來僧云漳州師云彼中瘴氣近
P154n1519_p0591b04║日如何僧云極盛師云闍黎為甚却無事僧
P154n1519_p0591b05║云某甲是冬月過師云何處得盛石鞏聞舉
P154n1519_p0591b06║乃云語即是理即未是。
P154n1519_p0591b07║師與丹霞行次見水中魚師指云天然天然
P154n1519_p0591b08║師明日問霞昨日意作麼生霞作臥勢師云
P154n1519_p0591b09║蒼天蒼天。
P154n1519_p0591b10║師一日紙帳內坐以手巾蓋却頭披雲和尚
P154n1519_p0592a01║入來見便作哭聲良久出去法堂上遶禪牀
P154n1519_p0592a02║一帀却入撥開帳見師去却手巾而坐乃云
P154n1519_p0592a03║死中得活萬中無一師便下牀就位作抽坐
P154n1519_p0592a04║具勢雲近前把住云前死後活你還甘麼師
P154n1519_p0592a05║云甘即甚甘阿師堪作什麼雲推向一邊云
P154n1519_p0592a06║知道前言不復後語。
P154n1519_p0592a07║續昭覺勤云入寺看額見表知裏披雲慣
P154n1519_p0592a08║作高賔拈尾作頭拈頭作尾麻谷孟甞門
P154n1519_p0592a09║下看他詶對不道他不知有只為用意太
P154n1519_p0592a10║深當時待伊道死中得活萬中無一只向
P154n1519_p0592b01║道蒼天蒼天何故得人一牛還人一馬。
P154n1519_p0592b02║師同南泉二三人去謁徑山路逢一婆乃問
P154n1519_p0592b03║徑山路向甚處去婆云驀直去師云前頭水
P154n1519_p0592b04║深過得不婆云不濕脚又問上岸稻得與麼
P154n1519_p0592b05║好下岸稻得與麼怯婆云緫被螃蠏喫却也
P154n1519_p0592b06║師云禾好香婆云勿氣息又問婆住甚處婆
P154n1519_p0592b07║云秪在這裏三人至店婆煎茶一缾擕盞三
P154n1519_p0592b08║隻至謂和尚有神通者即喫茶三人相顧間
P154n1519_p0592b09║婆云看老朽自逞神通去也於是便傾茶行。
P154n1519_p0592b10║虔州西堂智藏禪師一日普請次云因果歷
P154n1519_p0593a01║然爭奈何爭奈何時有僧出以手托地師云
P154n1519_p0593a02║作什麼僧云相救相救師云大眾這箇師僧
P154n1519_p0593a03║猶較些子僧拂袖便走師云師子身中蟲自
P154n1519_p0593a04║食師子肉。
P154n1519_p0593a05║續昭覺勤云西堂洞明綱要始終正令全
P154n1519_p0593a06║提這僧異類中行其奈龍頭蛇尾敢問大
P154n1519_p0593a07║眾因果歷然一句作麼生道是則龍女頓
P154n1519_p0593a08║成佛非則善星生陷墜。
P154n1519_p0593a09║師因路逢天使留齋次偶驢子鳴使云頭陀
P154n1519_p0593a10║師舉頭使却指驢師却指使使無對（或云百丈政禪師語）。
P154n1519_p0593b01║保福展云西堂因齋慶讚。法眼益別云
P154n1519_p0593b02║但作驢鳴。
P154n1519_p0593b03║續支提愛云一家有事百家忙。
P154n1519_p0593b04║師因僧問有問有答賔主歷然無問無答時
P154n1519_p0593b05║如何師云怕爛却那又僧問長慶慶云相逢
P154n1519_p0593b06║盡道休官去林下何曾見一人。
P154n1519_p0593b07║雪竇顯云何不與本分草料。
P154n1519_p0593b08║師因張拙秀才叅乃問山河大地是有是無
P154n1519_p0593b09║三世諸佛是有是無師皆云有張云錯師云
P154n1519_p0593b10║先軰叅見什麼人來張云曾叅百丈（有曰徑山）凡
P154n1519_p0594a01║有問詰皆云無師云先軰有甚血屬張云有
P154n1519_p0594a02║一箇山妻兩箇癡頑又問百丈有甚血屬張
P154n1519_p0594a03║云百丈古佛和尚莫謗渠好師云待先軰得
P154n1519_p0594a04║似百丈時一切皆無張俛首而已。
P154n1519_p0594a05║師曾燒殺一僧一日現身索命師云你還死
P154n1519_p0594a06║也無對云死也師云你既死覓命者是誰便
P154n1519_p0594a07║乃不見（一本曰鄧隱峯或曰永嘉）。
P154n1519_p0594a08║唐州紫玉山道通禪師因于頔相公問佛法
P154n1519_p0594a09║至理乞師一言師云相公若問須去情理公
P154n1519_p0594a10║云便請師云但問將來公云如何是佛師召
P154n1519_p0594b01║云于頔公應諾師云更莫別求後藥山得聞
P154n1519_p0594b02║乃云噫可惜于家漢生埋向紫玉山中公聞
P154n1519_p0594b03║便躬去藥山山見乃云聞相公在紫玉山中
P154n1519_p0594b04║大作佛事是不公云不敢某甲承聞大師慈
P154n1519_p0594b05║悲相救有云可惜于家漢生埋向紫玉山中
P154n1519_p0594b06║今日特來乞師慈悲藥云有疑但問公遂問
P154n1519_p0594b07║如何是佛藥乃召云相公公應諾藥云是什
P154n1519_p0594b08║麼公於此有省。
P154n1519_p0594b09║長慶稜共羅山舉次慶云藥山一等是道
P154n1519_p0594b10║甚是奇特雲泥有隔羅云不得草草當時
P154n1519_p0595a01║頼遇是于頔可中草窠裏撥著箇焦尾大
P154n1519_p0595a02║蟲何處有藥山也慶云作麼生羅云還知
P154n1519_p0595a03║于頔是鍛了底金麼。
P154n1519_p0595a04║續大溈智云于頔當時若會見藥山喚云
P154n1519_p0595a05║是什麼只向道和尚賺我來拂袖便去不
P154n1519_p0595a06║惟作箇慷慨丈夫亦乃不鈍置紫玉。大
P154n1519_p0595a07║溈泰云抉驪龍頷下珠取輪王髻中寶如
P154n1519_p0595a08║鐘待扣似谷傳聲八面玲瓏更無回互諸
P154n1519_p0595a09║人要見于頔悟處麼真金已出鑛鍛煉轉
P154n1519_p0595a10║光輝。
P154n1519_p0595b01║師因于丞相問如何是黑風吹其舩舫漂墮
P154n1519_p0595b02║羅剎鬼國師云于頔這漢問漝麼事作麼于
P154n1519_p0595b03║當時失色師指云秪這箇便是漂墮羅剎鬼
P154n1519_p0595b04║國也于聞已信受。
P154n1519_p0595b05║洪州百丈大智海禪師因侍馬祖行次忽見
P154n1519_p0595b06║一羣野鴨飛過祖云是什麼師云野鴨子祖
P154n1519_p0595b07║云甚處去也師云飛過去祖遂把師鼻扭師
P154n1519_p0595b08║負痛失聲呌阿㖿阿㖿祖云又道飛過去元
P154n1519_p0595b09║來只在這裏師直得浹背汗流因茲有省。
P154n1519_p0595b10║師次日赴叅眾纔集乃出卷却拜簟祖便下
P154n1519_p0596a01║座歸方丈次問師我適來上堂未曾說話爾
P154n1519_p0596a02║為甚便卷却簟師云昨日被和尚扭得鼻頭
P154n1519_p0596a03║痛祖云爾昨日向甚處留心師云今日鼻頭
P154n1519_p0596a04║又不痛也祖云爾深知今日事師乃作禮而
P154n1519_p0596a05║退。
P154n1519_p0596a06║雪竇顯云諸方皆謂奇特漝麼舉還當麼
P154n1519_p0596a07║若當譬如水母以蝦為目若不當又空讚
P154n1519_p0596a08║歎圖箇什麼眾中一般漢亂踏向前問古
P154n1519_p0596a09║人意旨如何更有老底不識好惡對云將
P154n1519_p0596a10║謂仙陀客又云來日更到座前苦哉苦哉
P154n1519_p0596b01║如此自稱宗匠欲開人天眼目驢年去諸
P154n1519_p0596b02║上座雪竇當時若見伊出來卷簟劈胷一
P154n1519_p0596b03║踏令坐者倒者俱起不得且要後人別有
P154n1519_p0596b04║生涯去免見反相鈍置豈不是箇英靈底
P154n1519_p0596b05║漢會也無歸堂。白雲端出馬祖語云我
P154n1519_p0596b06║鈍置猶可你鈍置太煞。
P154n1519_p0596b07║續黃龍心云馬祖陞堂百丈卷席後人不
P154n1519_p0596b08║善來風盡道不留眹迹殊不知桃花浪裏
P154n1519_p0596b09║正好張帆七里灘頭更堪垂釣如今必有
P154n1519_p0596b10║辨浮沉識深淺底漢試出來定當水脉看
P154n1519_p0597a01║有麼如無且將漁父笛閑向海邊吹。大
P154n1519_p0597a02║溈智云𥌓色未分人盡望及乎天曉也尋
P154n1519_p0597a03║常。
P154n1519_p0597a04║師再叅馬祖侍立次祖以目視禪牀角拂子
P154n1519_p0597a05║師云即此用離此用祖云爾向後開兩片皮
P154n1519_p0597a06║將何為人師取拂子豎起祖云即此用離此
P154n1519_p0597a07║用師挂拂舊處祖振威一喝師當下大悟直
P154n1519_p0597a08║得三日耳聾。
P154n1519_p0597a09║汾陽昭云悟去便休說什麼三日耳聾。
P154n1519_p0597a10║石門聦云若不三日耳聾何得悟去汾陽
P154n1519_p0597b01║云我與麼道較他石門半月程。雪竇顯
P154n1519_p0597b02║云奇怪諸禪德如今列其泒者多究其源
P154n1519_p0597b03║者少緫道百丈於喝下大悟還端的也無
P154n1519_p0597b04║然刀刀相似魚魯叅差若是明眼漢謾他
P154n1519_p0597b05║一點不得只如馬師道爾後開兩片皮將
P154n1519_p0597b06║何為人百丈豎拂為復如蟲禦木為復啐
P154n1519_p0597b07║啄同時諸人要會三日耳聾麼大冶精金
P154n1519_p0597b08║應無變色。東林緫云當言不避截舌當
P154n1519_p0597b09║爐不避火迸佛法豈可曲順人情東林今
P154n1519_p0597b10║日向驪龍窟內爭珠去也百丈大智不無
P154n1519_p0598a01║他三日耳聾汾州石門爭免箇二俱瞎漢
P154n1519_p0598a02║只這三箇老漢還曾悟去也無良久云祖
P154n1519_p0598a03║禰不了殃及兒孫。
P154n1519_p0598a04║續泐潭英云大眾且道馬祖當時是百丈
P154n1519_p0598a05║悟了喝不悟了喝眾中有人檢點得出出
P154n1519_p0598a06║來道看山僧與汝證明若無山僧今日不
P154n1519_p0598a07║惜眉毛為汝註破良久云前三三後三三。
P154n1519_p0598a08║雲蓋智云發大機顯大用非馬祖而誰能
P154n1519_p0598a09║為即此用離此用獨百丈得其旨為甚麼
P154n1519_p0598a10║被馬祖一喝直得三日耳聾要會麼不入
P154n1519_p0598b01║驚人浪難逢稱意魚。黃龍新云黃龍路
P154n1519_p0598b02║見不平要問雪竇既是大冶精金應無變
P154n1519_p0598b03║色為甚麼三日耳聾要會麼從前汗馬無
P154n1519_p0598b04║人識只要重論蓋代功。
P154n1519_p0598b05║後黃檗因師舉不覺吐舌退後師云子已後
P154n1519_p0598b06║莫繼嗣馬大師去檗云不然今日因和尚舉
P154n1519_p0598b07║得見馬祖大機大用且不識馬祖若嗣馬祖
P154n1519_p0598b08║已後喪我兒孫師云見與師齊減師半德子
P154n1519_p0598b09║甚有超師之見（有本少異）。
P154n1519_p0598b10║師因雲巖問和尚每日區區為阿誰師云有
P154n1519_p0599a01║一人要巖云因甚不教伊自作師云他無家
P154n1519_p0599a02║活。
P154n1519_p0599a03║師示眾云併却咽喉脣吻速道將來時溈山
P154n1519_p0599a04║示某甲不道請和尚道師云不辭與汝道久
P154n1519_p0599a05║後喪我兒孫五峯云和尚亦須併却師云無
P154n1519_p0599a06║人處斫額望汝雲巖云某甲有道處請和尚
P154n1519_p0599a07║舉師舉了巖云師今有也師云喪我兒孫。
P154n1519_p0599a08║師因普請鋤地次有一僧舉起鋤頭忽聞鼓
P154n1519_p0599a09║鳴乃拋下大笑便歸師云俊哉此是觀音入
P154n1519_p0599a10║理之門歸院乃喚其僧問適來見什麼道理
P154n1519_p0599b01║便與麼僧云適來肚飢聞鼓聲歸喫飯去師
P154n1519_p0599b02║乃笑而矣或溈山一日見火頭聞鼓聲放下
P154n1519_p0599b03║火抄撫掌大笑詶詰如前（香嚴錄有亦類於此不収）。
P154n1519_p0599b04║鏡清怤云當時溈山會裏無一人。臥龍
P154n1519_p0599b05║云當時溈山有一人。
P154n1519_p0599b06║續昭覺勤云這僧洪音大震直得千五百
P154n1519_p0599b07║人眼目定動及乎勘證將來却打箇背翻
P154n1519_p0599b08║䈥斗若不是溈山爭見汗馬功高及乎道
P154n1519_p0599b09║有一人只得一半道無一人只得一半今
P154n1519_p0599b10║日鐘魚鼓板齊震有呵呵大笑向道觀音
P154n1519_p0600a01║菩薩來也。
P154n1519_p0600a02║師因西堂問爾向後作麼生開示於人師以
P154n1519_p0600a03║手卷舒兩邊堂云更作麼生師以指點空三
P154n1519_p0600a04║下。
P154n1519_p0600a05║師凡叅次有一老人常隨眾聽法眾人退老
P154n1519_p0600a06║人亦退忽一日不退師遂問前面立者復是
P154n1519_p0600a07║何人老人云某甲非人也於過去迦葉佛時
P154n1519_p0600a08║曾住此山因學人問大修行底人還落因果
P154n1519_p0600a09║也無某甲對云不落因果五百生墮野狐身
P154n1519_p0600a10║今請和尚代一轉語貴脫野狐身遂問大修
P154n1519_p0600b01║行底人還落因果也無師云不昧因果老人
P154n1519_p0600b02║於言下大悟作禮云某甲已脫野狐身住在
P154n1519_p0600b03║山後敢告和尚乞依亡僧事例師令維那白
P154n1519_p0600b04║椎告眾食後送亡僧大眾言議一眾皆安涅
P154n1519_p0600b05║槃堂又無人病何故如是食後師領眾至山
P154n1519_p0600b06║後巖下以杖挑出一死野狐乃依法火葬師
P154n1519_p0600b07║至晚上堂舉前因緣黃檗便問古人錯祗對
P154n1519_p0600b08║一轉語墮五百生野狐身轉轉不錯合作箇
P154n1519_p0600b09║什麼師云近前來與你道檗遂近前與師一
P154n1519_p0600b10║掌師拍手笑云將為胡鬚赤更有赤鬚胡。
P154n1519_p0601a01║溈山祐在會下作典座司馬頭陀舉前話
P154n1519_p0601a02║問溈山山乃撼門扇三下司馬云太麤生
P154n1519_p0601a03║溈云佛法不是這箇道理。溈山又舉問
P154n1519_p0601a04║仰山仰云黃檗常用此機溈云天生得從
P154n1519_p0601a05║人得仰云亦是稟受師承亦是自性宗通
P154n1519_p0601a06║溈云如是如是。天聖泰云三生六十劫。
P154n1519_p0601a07║續法昌遇云敢問諸人不落因果為什麼
P154n1519_p0601a08║墮野狐不昧因果為什麼脫野狐直饒道
P154n1519_p0601a09║得落處分明也未出他野狐窟裏法昌當
P154n1519_p0601a10║時若見但與他拈出雪峯古鏡教伊動轉
P154n1519_p0601b01║不得然後放出紫胡狗子盡却性命免見
P154n1519_p0601b02║兒孫今日成羣作隊法昌與麼舉論大似
P154n1519_p0601b03║持蠡酌海明眼人前一場笑具何故曾經
P154n1519_p0601b04║大海難為水慣聽無絃不易琴。黃龍新
P154n1519_p0601b05║問元首座百丈野狐話意作麼生座云甜
P154n1519_p0601b06║𤓰徹蒂甜苦瓠連根苦師肯之。大溈智
P154n1519_p0601b07║云費盡自己心笑破他人口。徑山杲云
P154n1519_p0601b08║不落與不昧半明與半晦不昧與不落兩
P154n1519_p0601b09║頭空索索五百生前箇野狐而今冷地謾
P154n1519_p0601b10║追呼喝一喝云座中既有江南客何必樽
P154n1519_p0602a01║前唱鷓鴣。
P154n1519_p0602a02║
P154n1519_p0602a03║宗門統要續集卷第三
P154n1519_p0602a04║
P154n1519_p0602a05║
P154n1519_p0602a06║音釋
P154n1519_p0602a07║懵懂（懵莫孔切懂音董懵懂不慧也）。騅（朱惟切烏騅馬名）。朦朧（朦音
P154n1519_p0602a08║蒙朧音龍）。摑（古獲切批打也）。橛（其月切）。𠷑（音潑）。球（音求）。昞（音丙）。瞪
P154n1519_p0602a09║（澄應切直視貌）。攂（力對切）。拗（於教切相違也）。踢（他歷切）。銚（徒弔切燒
P154n1519_p0602a10║噐也）。轆（音祿）。拓（他各切泥拓也）。矮（於買切短也）。莽鹵（莽莫補切鹵郎
P154n1519_p0602b01║古切）。顢頇（顢莫安切頇許安切）。跟（古痕切足踵也）。搕𢶍（搕烏合切𢶍蘇
P154n1519_p0602b02║盍切搕𢶍糞也）。𢤁（蘇到切狂踈貌）。聵（五怪切聾也）。惲（委粉切）。劃（胡麥
P154n1519_p0602b03║切破物也）。彀（古豆切）。頔（音迪）。鑛（古猛切金也）。漝（似及切）。蠡（音離
P154n1519_p0602b04║瓠瓢也）。