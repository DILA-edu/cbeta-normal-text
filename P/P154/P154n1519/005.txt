P154n1519_p0637a01║宗門統要續集卷第五　　　　　　扶七
P154n1519_p0637a02║宋建溪沙門宗永集
P154n1519_p0637a03║元建康保寧禪寺住持沙門清茂續集
P154n1519_p0637a04║南嶽下第三世
P154n1519_p0637a05║趙州從諗禪師（嗣南泉願）問南泉離四句絕百非
P154n1519_p0637a06║請師道泉便下座歸方丈師云這老漢尋常
P154n1519_p0637a07║口吧吧地今日被我一問直得無言可對侍
P154n1519_p0637a08║者云莫道和尚無語好師便與一摑云這一
P154n1519_p0637a09║摑合是王老師喫。
P154n1519_p0637a10║師又一日問明頭合暗頭合泉便歸方丈師
P154n1519_p0637b01║乃歸堂云這老和尚被我一問直得無言可
P154n1519_p0637b02║對首座云莫道和尚無言自是上座不會師
P154n1519_p0637b03║便與首座一掌云這一掌合是堂上老漢喫。
P154n1519_p0637b04║五祖戒云正賊走了邏蹤人喫棒又云南
P154n1519_p0637b05║泉當斷不斷返招其亂。
P154n1519_p0637b06║續雲居舜云諸人作麼生會有底便道首
P154n1519_p0637b07║座落他綣繢與麼會又爭得山僧道趙州
P154n1519_p0637b08║大似傍若無人。
P154n1519_p0637b09║師因南泉一日閉却方丈門用灰圍著門外
P154n1519_p0637b10║云若有人道得即開或有秪對多不契獨師
P154n1519_p0638a01║云蒼天蒼天南泉便開門。
P154n1519_p0638a02║師因僧遊五臺山凡問一婆云臺山路向甚
P154n1519_p0638a03║處去婆云驀直去僧纔行三五步婆云好箇
P154n1519_p0638a04║師僧又恁麼去後有舉似師師云待我去為
P154n1519_p0638a05║勘過這婆子明日便去亦如是問婆亦如是
P154n1519_p0638a06║對師歸謂眾曰臺山婆子我為勘破了也。
P154n1519_p0638a07║報慈遂云前來僧也與麼問答後來趙州
P154n1519_p0638a08║也與麼問答且道甚處是勘破處又云非
P154n1519_p0638a09║唯被趙州勘破亦被這僧勘破。瑯瑘覺
P154n1519_p0638a10║云大小趙州去這婆子手裏喪身失命然
P154n1519_p0638b01║雖如此錯會者多。溈山喆云天下衲僧
P154n1519_p0638b02║只知問路老婆要且不知脚下泥深若非
P154n1519_p0638b03║趙州老人爭顯汗馬功高。
P154n1519_p0638b04║師到黃檗檗見來便閉却方丈門師乃於法
P154n1519_p0638b05║堂上呌救火救火檗開門捉住云道道師云
P154n1519_p0638b06║賊過後張弓。
P154n1519_p0638b07║保福展云黃檗有頭無尾趙州有尾無頭。
P154n1519_p0638b08║雪竇顯云直是好笑笑須三十年忽有箇
P154n1519_p0638b09║衲僧問雪竇笑箇什麼笑賊過後張弓。
P154n1519_p0638b10║五祖戒云黃檗只會買賤不會賣貴趙州
P154n1519_p0639a01║因禍致福。
P154n1519_p0639a02║師問一婆子什麼處去婆云偷趙州笋去師
P154n1519_p0639a03║云忽遇趙州又作麼生婆連打兩掌師休去。
P154n1519_p0639a04║雪竇顯云好掌更下兩掌也無勘處。續
P154n1519_p0639a05║五祖演云趙州休去作麼商量白雲露箇
P154n1519_p0639a06║消息貴要諸人共知婆子雖行正令一生
P154n1519_p0639a07║不了趙州被打兩掌咬定牙關婆子可謂
P154n1519_p0639a08║去路一身輕似葉趙州高名千古重如山。
P154n1519_p0639a09║師因侍者報大王來也師云萬福大王者云
P154n1519_p0639a10║未到在師云又道來也。
P154n1519_p0639b01║黃龍南云頭頭漏泄罕遇仙陀侍者只解
P154n1519_p0639b02║報客不知身在帝鄉趙州入草求人不覺
P154n1519_p0639b03║渾身泥水。
P154n1519_p0639b04║續白雲端云其僧雖然罔措爭奈王令已
P154n1519_p0639b05║行王令既行則海晏河清一句作麼生道
P154n1519_p0639b06║野老不知堯舜力鼕鼕打鼓祭江神。
P154n1519_p0639b07║師訪茱萸纔上法堂萸云看箭師亦云看箭
P154n1519_p0639b08║萸云過師云中。
P154n1519_p0639b09║雪竇顯云二俱作家蓋是茱萸趙州二俱
P154n1519_p0639b10║不作家箭鋒不相拄直饒齊發齊中也只
P154n1519_p0640a01║是箇射垜漢。
P154n1519_p0640a02║續報慈遂云且道二大老相見還有優劣
P154n1519_p0640a03║也無若撿點得出許你於中字上有箇入
P154n1519_p0640a04║處。
P154n1519_p0640a05║師一日於雪中倒云相救相救有僧便去身
P154n1519_p0640a06║邊臥師便起去。
P154n1519_p0640a07║翠巖芝云此僧在趙州綣裏還有人出得
P154n1519_p0640a08║麼。
P154n1519_p0640a09║續天童華云者僧如蟲禦木要見趙州天
P154n1519_p0640a10║地懸殊有般瞎漢便道報恩扶強不扶弱
P154n1519_p0640b01║殊不知我王庫內無如是刀喝一喝。
P154n1519_p0640b02║師因僧問犬子還有佛性也無師云無僧云
P154n1519_p0640b03║上從諸佛下及螻蟻皆有佛性犬子為甚却
P154n1519_p0640b04║無師云為伊有業識在。
P154n1519_p0640b05║翠巖芝云說有說無兩彩一賽如今作麼
P154n1519_p0640b06║生。
P154n1519_p0640b07║師示眾云至道無難唯嫌揀擇纔有語言是
P154n1519_p0640b08║揀擇是明白老僧不在明白裏是汝還護惜
P154n1519_p0640b09║也無時有僧問既不在明白裏護惜箇什麼
P154n1519_p0640b10║師云我亦不知僧云和尚既不知為甚道不
P154n1519_p0641a01║在明白裏師云問事即得禮拜了退。
P154n1519_p0641a02║雪竇顯云趙州倒退三千。
P154n1519_p0641a03║師因僧問至道無難唯嫌揀擇是時人窠窟
P154n1519_p0641a04║不師云曾有人問我直得五年分䟽不下。
P154n1519_p0641a05║雪竇顯云識語不能轉死却了也好與二
P154n1519_p0641a06║十棒這棒須有分付處若辨不出且放此
P154n1519_p0641a07║語大行。
P154n1519_p0641a08║師因僧問學人乍入叢林乞師指示師云喫
P154n1519_p0641a09║粥了也未僧云喫粥了師云洗鉢盂去其僧
P154n1519_p0641a10║因此契悟。
P154n1519_p0641b01║雲門偃云且道有指示無指示若言有趙
P154n1519_p0641b02║州向伊道箇什麼若言無者僧為甚悟去。
P154n1519_p0641b03║雪竇顯云我不似雲門為蛇畫足直言向
P154n1519_p0641b04║你道問者如蟲禦木答者偶爾成文然雖
P154n1519_p0641b05║與麼瞎却衲僧眼作麼生免得此過諸仁
P154n1519_p0641b06║者要會麼還你趙州喫粥也未拈却者僧
P154n1519_p0641b07║喫粥了雪竇與你拄杖子歸堂。雲峰恱
P154n1519_p0641b08║云雲門與麼道大似為黃門栽鬚與蛇畫
P154n1519_p0641b09║足雲峰則不然這僧於此悟去入地獄如
P154n1519_p0641b10║箭射。
P154n1519_p0642a01║續黃龍心云雲門雪竇雖則善能鋤強輔
P154n1519_p0642a02║弱捨富從貧要且不能安家立國乃問僧
P154n1519_p0642a03║只如上座朝來亦喫粥亦洗鉢而今是迷
P154n1519_p0642a04║是悟其僧禮拜起師喚近前我有一柄拂
P154n1519_p0642a05║與汝歸堂。龍門遠云山僧今日喫粥了
P154n1519_p0642a06║也洗鉢盂了也只是不悟既是為善知識
P154n1519_p0642a07║為甚麼不悟還會麼豈可喚鍾作甕終不
P154n1519_p0642a08║指鹿為馬善人難犯水銀無假冷地忽然
P154n1519_p0642a09║覷破管取一時放下。開福寧云大眾且
P154n1519_p0642a10║道那裏是者僧悟處還委悉麼幾般雲色
P154n1519_p0642b01║出峰頂一樣泉聲落檻前。徑山杲云雲
P154n1519_p0642b02║門大似阿脩羅王托動三有大城諸煩惱
P154n1519_p0642b03║海隨後喝云𥧌語作麼。
P154n1519_p0642b04║師示眾云今夜答話去也有解問者出來時
P154n1519_p0642b05║有僧出作禮師云比來拋磚引玉引得箇墼
P154n1519_p0642b06║子法眼舉問覺鐵觜先師意作麼生覺云如
P154n1519_p0642b07║國家拜將乃問甚人去得或有人出云某甲
P154n1519_p0642b08║去得須云汝去不得法眼云我會也。
P154n1519_p0642b09║雪竇顯云靈利漢聞舉便知落處然雖如
P154n1519_p0642b10║此放過覺鐵觜夫宗師語不虛發出來必
P154n1519_p0643a01║是作家因什麼拋磚引墼諸禪德要識趙
P154n1519_p0643a02║州麼從前汗馬無人識只要重論蓋代功。
P154n1519_p0643a03║續長慶稜問覺鐵觜那僧纔出禮拜為什
P154n1519_p0643a04║麼便將為墼子覺云適來那邊亦有人恁
P154n1519_p0643a05║麼問慶云向伊道什麼覺云亦向伊恁麼
P154n1519_p0643a06║道。保壽沼云射虎不真徒勞沒羽。昭
P154n1519_p0643a07║覺勤云諸方盡道趙州得逸羣之用一期
P154n1519_p0643a08║施設不妨自在這僧要擊節扣關閃電光
P154n1519_p0643a09║中卒著手脚不辦覺鐵觜能近取譬不墜
P154n1519_p0643a10║宗風法眼有通方鑑才便知落處敢問諸
P154n1519_p0643b01║人既是宗師為甚麼拋塼只引得箇墼子。
P154n1519_p0643b02║師問南泉知有底人向什麼處去泉云向山
P154n1519_p0643b03║前檀越家作一頭水牯牛去師云謝師指示
P154n1519_p0643b04║泉云昨夜三更月到䆫。
P154n1519_p0643b05║雲峰恱云若不是南泉泊被打破蔡州。
P154n1519_p0643b06║師陞堂云纔有是非紛然失心還有答話分
P154n1519_p0643b07║也無時洛浦在眾乃扣齒雲居云何必師云
P154n1519_p0643b08║今日大有人喪身失命有僧云請和尚更舉
P154n1519_p0643b09║師再舉前話僧指傍僧云這僧作恁麼語話
P154n1519_p0643b10║師休去。
P154n1519_p0644a01║師因有老宿問近離甚處師云滑州宿云幾
P154n1519_p0644a02║程到這裏師云一躂到宿云好箇捷疾鬼師
P154n1519_p0644a03║云萬福大王宿云叅堂去師應喏喏。
P154n1519_p0644a04║師一日到僧堂後逢一僧乃問大眾緫向甚
P154n1519_p0644a05║處去僧云普請去師遂於袖中取刀度與云
P154n1519_p0644a06║老僧住持事繁請上座為我折倒却便引頸
P154n1519_p0644a07║向前其僧便走。
P154n1519_p0644a08║師因僧侍次遂挾起火問云會麼僧云不會
P154n1519_p0644a09║師云你不得喚作火老僧道了也復挾火云
P154n1519_p0644a10║會麼僧云不會師云此去舒州有投子和尚
P154n1519_p0644b01║汝去必為汝說其僧到投子子問近離甚處
P154n1519_p0644b02║僧云趙州子云趙州有何言句僧舉前話子
P154n1519_p0644b03║云汝會麼僧云不會乞師指示子下禪床行
P154n1519_p0644b04║三步却問會麼僧云不會僧却迴趙州舉前
P154n1519_p0644b05║話州云投子與麼不較多也。
P154n1519_p0644b06║師到保壽壽見來便背面而坐師乃展坐具
P154n1519_p0644b07║壽便起歸方丈師収坐具便下去。
P154n1519_p0644b08║保福展云保壽忘頭失尾趙州平地上喫
P154n1519_p0644b09║撲。
P154n1519_p0644b10║師到一菴主處問有麼有麼主竪起拳頭師
P154n1519_p0645a01║云水淺不是泊船處便行又到一菴主處云
P154n1519_p0645a02║有麼有麼主亦竪起拳師云能縱能奪能取
P154n1519_p0645a03║能撮便作禮。
P154n1519_p0645a04║支提愛云趙州只見錐頭利。雲居舜云
P154n1519_p0645a05║趙州當時甚生意氣雖然如是要且鼻孔
P154n1519_p0645a06║在二菴主手裏。
P154n1519_p0645a07║續龍門遠云菴主一等竪拳趙州因甚肯
P154n1519_p0645a08║一箇不肯一箇且道得失在什麼處趙州
P154n1519_p0645a09║勘破幾多阿師菴主過了幾多寒暑要識
P154n1519_p0645a10║趙州麼拍禪床左邊一下要識二菴主麼
P154n1519_p0645b01║拍禪床右邊一下還有撿點得出麼良久
P154n1519_p0645b02║云易開終始口難保歲寒心。溈山果云
P154n1519_p0645b03║泣露千般草吟風一樣松為什麼肯一箇
P154n1519_p0645b04║不肯一箇若向者裏見得釋迦不先彌勒
P154n1519_p0645b05║不後坐斷要津天長地久苟或未然月菴
P154n1519_p0645b06║為諸人下箇註脚良久云若不如是爭知
P154n1519_p0645b07║如是。
P154n1519_p0645b08║師問新到曾到此間麼僧云曾到師云喫茶
P154n1519_p0645b09║去或云不曾到師亦云喫茶去後院主云和
P154n1519_p0645b10║尚為甚曾到也云喫茶去不曾到也云喫茶
P154n1519_p0646a01║去師喚院主主應喏師云喫茶去。
P154n1519_p0646a02║保福展云趙州慣得其便。鏡清怤舉問
P154n1519_p0646a03║僧作麼生會僧便去清云邯鄲學唐步。
P154n1519_p0646a04║雪竇顯云這僧不是邯鄲人為甚學唐步
P154n1519_p0646a05║若辨得出與汝茶喫。
P154n1519_p0646a06║續黃龍新云趙州喫茶宗門奇特到與不
P154n1519_p0646a07║到是白拈賊。開福寧云趙州門下不揀
P154n1519_p0646a08║高低一椀麤茶普同供養得其味者方知
P154n1519_p0646a09║冷灰裏九轉透瓶香如或未辨端倪不免
P154n1519_p0646a10║重下註脚南北東西萬萬千趙州待客豈
P154n1519_p0646b01║徒然莫嫌冷淡無滋味慣把芝麻一例煎
P154n1519_p0646b02║以拂子擊禪床一下。
P154n1519_p0646b03║師在南泉時井樓上見泉過乃抱定柱懸一
P154n1519_p0646b04║脚云相救相救泉遂於踏梯上打云一二三
P154n1519_p0646b05║四五師便具威儀上方丈云適來謝和尚相
P154n1519_p0646b06║救。
P154n1519_p0646b07║續蔣山懃云一人將錯就錯一人看樓打
P154n1519_p0646b08║樓雖然如是父為子隱直在其中。徑山
P154n1519_p0646b09║䇿云趙州懸羊頭賣狗肉南泉有年無德
P154n1519_p0646b10║作這去就當時只好拽飜梯子教這漢一
P154n1519_p0647a01║生蹭蹬還知麼養子方知父慈。
P154n1519_p0647a02║師因南泉云今時人須向異類中行始得師
P154n1519_p0647a03║便問異即不問如何是類泉以手托地師遂
P154n1519_p0647a04║與一踏踏倒却向涅槃堂內云悔悔泉令侍
P154n1519_p0647a05║者去問悔箇什麼師云悔不更與兩踏。
P154n1519_p0647a06║師因僧辭師問甚處去僧云諸方學佛法去
P154n1519_p0647a07║師竪拂云有佛處不得住無佛處急走過三
P154n1519_p0647a08║千里外逢人不得錯舉僧云與麼則不去也
P154n1519_p0647a09║師云摘楊華摘楊華。
P154n1519_p0647a10║續徑山杲云有佛處不得住生鐵秤槌被
P154n1519_p0647b01║蟲蛀無佛處急走過撞著嵩山破竈墮三
P154n1519_p0647b02║千里外逢人不得錯舉兩箇石人相耳語
P154n1519_p0647b03║恁麼則不去也此語已遍天下摘楊華摘
P154n1519_p0647b04║楊華唵摩尼達哩吽𠷑吒。靈隱嶽舉大
P154n1519_p0647b05║慧語了云大慧老人盡力只道得到這裏
P154n1519_p0647b06║還知香山落處麼鐵山崩倒壓銀山盤走
P154n1519_p0647b07║珠兮珠走盤密密鴛鴦閑繡出金針終不
P154n1519_p0647b08║與人看。
P154n1519_p0647b09║師聞沙彌喝叅乃向侍者云教伊去侍者纔
P154n1519_p0647b10║教去沙彌便珎重師向傍僧云沙彌得入門
P154n1519_p0648a01║侍者在門外。
P154n1519_p0648a02║雲居錫云什麼處是沙彌入門侍者在門
P154n1519_p0648a03║外這裏會得便見趙州。
P154n1519_p0648a04║師因南泉示眾云道非物外物外非道師乃
P154n1519_p0648a05║問如何是物外道泉便打師捉住棒云已後
P154n1519_p0648a06║莫錯打著人泉云龍蛇易辨衲子難暪。
P154n1519_p0648a07║雪竇顯云趙州如龍無角似蛇有足當時
P154n1519_p0648a08║不管盡法無民直須喫棒了趂出。
P154n1519_p0648a09║師因百丈問近離甚處師云南泉丈云南泉
P154n1519_p0648a10║有何言句師云未得之人直須悄然丈便喝
P154n1519_p0648b01║師作怕勢丈云大好悄然師乃作舞出去。
P154n1519_p0648b02║續瑯瑘覺云趙州老人向師子窟中換得
P154n1519_p0648b03║爪牙。蔣山懃云作家相見彼此難搆茫
P154n1519_p0648b04║然悄然進前退後捏不成塑不就大路不
P154n1519_p0648b05║行草裏走。
P154n1519_p0648b06║師問座主講什麼經主云涅槃經師云問大
P154n1519_p0648b07║德一叚義得不主云問什麼義師以脚趯空
P154n1519_p0648b08║一趯吹一吹云這箇是什麼義主云經中無
P154n1519_p0648b09║此義師云脫空謾語漢此是五百力士揭石
P154n1519_p0648b10║義。
P154n1519_p0649a01║老宿代云和尚謾某甲謾大眾。雪竇顯
P154n1519_p0649a02║別云和尚慣得其便。
P154n1519_p0649a03║師問僧曾看法華經麼僧云看來師云衲衣
P154n1519_p0649a04║在空閑假名阿練若誑惑世間人你作麼生
P154n1519_p0649a05║會其僧擬禮拜師云你披衲衣來麼僧云披
P154n1519_p0649a06║來師云莫惑我僧云如何得不惑去師云莫
P154n1519_p0649a07║取我語。
P154n1519_p0649a08║雪竇顯云大小趙州龍頭蛇尾諸人若能
P154n1519_p0649a09║辨得便乃識破趙州如或不明箇箇高擁
P154n1519_p0649a10║衲衣莫惑翠峰好。
P154n1519_p0649b01║師因二僧相推不肯作第一座主事白師師
P154n1519_p0649b02║云緫教作第二座事云第一座教誰作師云
P154n1519_p0649b03║莊香著事云莊香了也師云戒香定香慧香
P154n1519_p0649b04║解脫香。
P154n1519_p0649b05║續天童華云趙州下一槌不妨驚羣動眾
P154n1519_p0649b06║仔細撿點將來也是泥裏洗土塊若是薦
P154n1519_p0649b07║福門下不用相推第一座也有人第二座
P154n1519_p0649b08║也有人第三座也有人雖然如是不免從
P154n1519_p0649b09║頭註破第一座鐵眼銅睛覷不破第二座
P154n1519_p0649b10║陽春白雪無人和第三座真實身心同達
P154n1519_p0650a01║磨且道與趙州是同是別若也會得許你
P154n1519_p0650a02║具一隻眼若也不會也許你具一隻眼有
P154n1519_p0650a03║箇衲僧出來道緫不恁麼時如何對他道
P154n1519_p0650a04║切忌向鬼窟裏作活計。
P154n1519_p0650a05║師因僧問晝昇兜率夜降閻浮於中摩尼為
P154n1519_p0650a06║甚不現師云道什麼其僧再問師云毗婆尸
P154n1519_p0650a07║佛早留心直至如今不得妙。
P154n1519_p0650a08║續黃龍清云趙州老漢若無後語未免奔
P154n1519_p0650a09║馳太平則不然纔見他道為什麼不現連
P154n1519_p0650a10║聲便打教他痛後反思管取光明燦爛。
P154n1519_p0650b01║天童華云這一則公案諸方未有人批判
P154n1519_p0650b02║蔣山今日與諸人著一轉語洗脚上舩。
P154n1519_p0650b03║師因僧問二龍爭珠誰是得者師云老僧秪
P154n1519_p0650b04║管看。
P154n1519_p0650b05║雪竇顯云看即不無爭即不得且道扶者
P154n1519_p0650b06║僧扶趙州。
P154n1519_p0650b07║師示眾云纔有是非紛然失心還有答話分
P154n1519_p0650b08║也無有僧出拊侍者一下云何不祗對和尚
P154n1519_p0650b09║師便歸方丈後侍者請益適來僧是會不會
P154n1519_p0650b10║師云坐底見立底立底見坐底。
P154n1519_p0651a01║師因僧問至道無難唯嫌揀擇如何得不揀
P154n1519_p0651a02║擇師云天上天下唯我獨尊僧云此猶是揀
P154n1519_p0651a03║擇師云田庫奴什麼處是揀擇。
P154n1519_p0651a04║師與沙彌文遠論義闘劣不闘勝勝者輸胡
P154n1519_p0651a05║餅遠云請和尚立義師云我是一頭驢遠云
P154n1519_p0651a06║我是驢冑師云我是驢糞遠云我是糞中虫
P154n1519_p0651a07║師云你在彼中作什麼遠云我在彼中過夏
P154n1519_p0651a08║師云把將胡餅來。
P154n1519_p0651a09║五祖戒云禍不單行。
P154n1519_p0651a10║瑯瑘覺云趙州文遠也是蕭何置律。
P154n1519_p0651b01║續徑山杲云文遠在驢糞中過夏面赤不
P154n1519_p0651b02║如語直趙州貪他少利贏得箇胡餅撿點
P154n1519_p0651b03║將來也是普州人送賊畢竟如何鵞王擇
P154n1519_p0651b04║乳素非鴨類。
P154n1519_p0651b05║師問僧發足甚處僧云雪峰師云雪峰有何
P154n1519_p0651b06║言句示人僧云尋常道盖十方世界是沙門
P154n1519_p0651b07║一隻眼你等諸人向甚處屙師云闍黎若迴
P154n1519_p0651b08║寄箇鍬子去。
P154n1519_p0651b09║保福展云南有雪峰北有趙州。
P154n1519_p0651b10║雪竇顯云這僧既不從雪峰來可惜趙州
P154n1519_p0652a01║鍬子。
P154n1519_p0652a02║瑯瑘覺云眾中有云寄鍬去埋却雪峰若
P154n1519_p0652a03║道寄鉢盂去便道盛粥飯用狂解夢見作
P154n1519_p0652a04║麼商量不是僧繇手謾說學丹青。
P154n1519_p0652a05║師示眾云此事的的沒量大人出這裏不得
P154n1519_p0652a06║老僧到溈山見僧問如何是祖師西來意溈
P154n1519_p0652a07║山云與我將床子來若是宗師須以本分事
P154n1519_p0652a08║接人始得時有僧問如何是祖師西來意師
P154n1519_p0652a09║云庭前栢樹子僧云和尚莫將境示人師云
P154n1519_p0652a10║我不將境示人僧云如何是祖師西來意師
P154n1519_p0652b01║云庭前栢樹子。
P154n1519_p0652b02║五祖戒代云和尚何以將別人物作自己
P154n1519_p0652b03║用。
P154n1519_p0652b04║師因僧辭乃問甚處去僧云雪峯去師云雪
P154n1519_p0652b05║峯忽問汝和尚有何言句汝作麼生道僧云
P154n1519_p0652b06║却請和尚道師云冬即寒夏即熱又問忽然
P154n1519_p0652b07║更問汝畢竟事又作麼生僧無語師又代云
P154n1519_p0652b08║某甲親從趙州來不是傳語漢其僧後到雪
P154n1519_p0652b09║峯峯問甚處來僧云趙州來峯云趙州有何
P154n1519_p0652b10║言句僧舉前話峯云須是我趙州始得。
P154n1519_p0653a01║玄沙備聞乃云大小趙州敗闕也不知。
P154n1519_p0653a02║續雲居錫徵玄沙語云甚處是趙州敗闕
P154n1519_p0653a03║處若撿點得出是上座眼。
P154n1519_p0653a04║師問南泉如何是道泉云平常心是道師云
P154n1519_p0653a05║還可趣向不泉云擬向即乖師云不擬又爭
P154n1519_p0653a06║知是道泉云道不屬知不屬不知知是妄覺
P154n1519_p0653a07║不知是無記若真達不疑之道猶如太虛廓
P154n1519_p0653a08║然蕩豁豈可強是非耶師於言下頓悟玄旨。
P154n1519_p0653a09║續溈山果云恁麼也不得不恁麼也不得
P154n1519_p0653a10║恁麼不恁麼時如何竪起拂子云鯨吞海
P154n1519_p0653b01║水盡露出珊瑚枝。靈隱嶽云青天白日
P154n1519_p0653b02║悟箇什麼咄咄驪珠擊碎蒼龍窟。
P154n1519_p0653b03║師見僧掃地遂問與麼掃還得淨潔也無僧
P154n1519_p0653b04║云轉掃轉多師云豈無撥塵者僧云誰是撥
P154n1519_p0653b05║塵者師頋視云會麼僧云不會師云問取雲
P154n1519_p0653b06║居去其僧後問雲居如何是撥塵者居云這
P154n1519_p0653b07║瞎漢。
P154n1519_p0653b08║師到雲居居云老老大大何不覓箇住處去
P154n1519_p0653b09║師云作麼生是某甲住處居云山前有古寺
P154n1519_p0653b10║基師云和尚自住取次到茱萸萸亦云老老
P154n1519_p0654a01║大大何不覓箇住處師云什麼處是某甲住
P154n1519_p0654a02║處萸云老老大大住處也不知師云三十年
P154n1519_p0654a03║弄馬騎今日却被箇驢子撲溈山喆云雲居
P154n1519_p0654a04║茱萸為人猶如為己爭奈趙州不入者綣繢
P154n1519_p0654a05║然雖如是不得雪霜力焉知松栢操。
P154n1519_p0654a06║續大溈泰云雲居茱萸只解把住不解放
P154n1519_p0654a07║行趙州只解放行不解把住撿點將來未
P154n1519_p0654a08║為全美且雙放雙収一句作麼生道畢竟
P154n1519_p0654a09║水須朝海去到頭雲定覓山歸。
P154n1519_p0654a10║師因與文遠行乃指一片地云這裏好造箇
P154n1519_p0654b01║巡鋪文遠便去路傍立云把將公驗來師遂
P154n1519_p0654b02║與一摑遠云公驗分明過。
P154n1519_p0654b03║衢州紫湖利蹤禪師門下立牌牌上書云紫
P154n1519_p0654b04║湖有狗上取人頭中取人腰下取人脚擬議
P154n1519_p0654b05║則喪身失命有新到纔相看師便喝云看狗
P154n1519_p0654b06║僧纔回首師便歸方丈。
P154n1519_p0654b07║雪竇顯云眾中緫道這僧著一口著即著
P154n1519_p0654b08║了也爭奈這僧在敢問諸人紫湖狗著者
P154n1519_p0654b09║便死因什麼這僧在若無知方眼救得這
P154n1519_p0654b10║僧設使紫湖出世咬殺百千萬箇有甚益
P154n1519_p0655a01║我當時若見先斫下牌然後入院待這老
P154n1519_p0655a02║漢喝云看狗與伊放出箇焦尾大蟲如今
P154n1519_p0655a03║諸人要見麼日勢稍晚歸堂。
P154n1519_p0655a04║續神鼎諲云古人提唱一叚因緣你道恁
P154n1519_p0655a05║麼時下得甚麼語神鼎當時若在他會襄
P154n1519_p0655a06║即出云這畜生又云死又作退勢。天童
P154n1519_p0655a07║華云這老漢雖慣得其便爭奈咬這僧不
P154n1519_p0655a08║殺且道利害在什麼處。
P154n1519_p0655a09║師問劉鐵磨久嚮劉鐵磨莫便是不磨云不
P154n1519_p0655a10║敢師云左轉右轉磨云和尚莫顛倒師便打。
P154n1519_p0655b01║續蔣山懃云紫湖棒頭有眼只為權柄在
P154n1519_p0655b02║手鐵磨皮下有血饒他干木隨身雖然柔
P154n1519_p0655b03║弱勝剛強且要話在。
P154n1519_p0655b04║師於夜半在堂內呌賊賊（或謂金峯又曰香嚴）眾皆驚起
P154n1519_p0655b05║有一僧被師攔胷搊住云捉得捉得僧云不
P154n1519_p0655b06║是某甲師云是即是只是不肯承當。
P154n1519_p0655b07║翠巖芝云紫湖也是相頭買㡌。
P154n1519_p0655b08║續溈山果云紫湖恁麼大似按牛頭喫草。
P154n1519_p0655b09║鄂州茱萸禪師示眾云你等諸人莫向虛空
P154n1519_p0655b10║裏釘橛時有靈虛上座出云虛空是橛師便
P154n1519_p0656a01║打靈云莫錯打某甲師便歸方丈（一本云金輪可觀和尚）。
P154n1519_p0656a02║雲門偃云矢上加尖有僧云和尚適來與
P154n1519_p0656a03║麼道那門云搥鐘謝響得箇蝦䗫出來。
P154n1519_p0656a04║雪竇顯云若要此話大行直須打了趂出。
P154n1519_p0656a05║法雲秀云茱萸只知瞻前這僧不能顧後
P154n1519_p0656a06║仔細檢點將來兩箇緫須喫棒且道過在
P154n1519_p0656a07║甚處具眼者看。
P154n1519_p0656a08║續棲賢諟云且道這僧出來與麼道是具
P154n1519_p0656a09║眼不具眼茱萸當時便打且道打伊甚麼
P154n1519_p0656a10║處大眾驗取。
P154n1519_p0656b01║師因趙州上法堂來覷東覷西師乃問作什
P154n1519_p0656b02║麼州云探水師云我這裏一滴也無探箇什
P154n1519_p0656b03║麼州遂將拄杖靠壁而出。
P154n1519_p0656b04║溈山喆云趙州善能探水不犯波瀾茱萸
P154n1519_p0656b05║一滴也無爭奈關防不得。
P154n1519_p0656b06║續瑯瑘覺云勢敗奴欺主年衰鬼弄人。
P154n1519_p0656b07║天童華云茱萸一滴也無滔天白浪趙州
P154n1519_p0656b08║以拄杖靠壁不犯波瀾雖然二老同死同
P154n1519_p0656b09║生爭奈山僧未肯放過。
P154n1519_p0656b10║師因僧問如何是沙門行師云行即不無覺
P154n1519_p0657a01║即乖其僧後到洞山舉似山山云何不進語
P154n1519_p0657a02║僧云如何進語山云但問是什麼行僧復來
P154n1519_p0657a03║問是什麼行師云是佛行僧却返舉似洞山
P154n1519_p0657a04║山云幽州猶自可最苦是新羅僧却問洞山
P154n1519_p0657a05║如何是沙門行山云頭長三尺頸長二寸。
P154n1519_p0657a06║荊州白馬曇照禪師常云快活快活及臨終
P154n1519_p0657a07║時乃呌苦苦又云閻老來取我也院主問和
P154n1519_p0657a08║尚當時被節度使拋向水中神色不動如今
P154n1519_p0657a09║何得恁地師舉起枕子云汝道當時是如今
P154n1519_p0657a10║是主無對（或曰天皇語）。
P154n1519_p0657b01║法眼益代云當時但掩耳出去。
P154n1519_p0657b02║續清涼欽云當時好奪枕子劈面便擲。
P154n1519_p0657b03║雪峯恱云苦苦當時是即今是奪枕子呈
P154n1519_p0657b04║似人云閻羅王只在這裏。大溈智云徹
P154n1519_p0657b05║底老婆心。
P154n1519_p0657b06║長沙招賢景岑禪師一夕與仰山翫月次仰
P154n1519_p0657b07║云人人盡有這箇事祗是用不得師云恰是
P154n1519_p0657b08║倩汝用去仰云你作麼生用師乃與一踏踏
P154n1519_p0657b09║倒仰山起來云你直下似箇大蟲。
P154n1519_p0657b10║長慶稜云前彼此作家後彼此不作家乃
P154n1519_p0658a01║別云邪法難扶。保福展云好一箇月只
P154n1519_p0658a02║是用力太多被他踏破却成兩箇人人盡
P154n1519_p0658a03║道岑大蟲奇特須知仰山有陷虎之機。
P154n1519_p0658a04║德山密代云更與一踏。瑯瑘覺云李陵
P154n1519_p0658a05║雖好手爭免陷番身。
P154n1519_p0658a06║續徑山杲云皎潔一輪寒光萬里靈利者
P154n1519_p0658a07║葉落知秋闒茸者忠言逆耳休不休已不
P154n1519_p0658a08║已小釋迦有陷虎之機老大蟲却無牙齒
P154n1519_p0658a09║當時一踏豈造次驀然倒地非偶爾眾中
P154n1519_p0658a10║還有緇素得二老出者麼良久云設有也
P154n1519_p0658b01║是掉棒打月。
P154n1519_p0658b02║師因有秀才看佛名經乃問百千諸佛但見
P154n1519_p0658b03║其名未審居何國土還化物也無師云黃鶴
P154n1519_p0658b04║樓崔顥題後秀才曾題也未才云未曾題師
P154n1519_p0658b05║云得閑何妨題取一篇好。
P154n1519_p0658b06║續溈山杲云若是箇漢纔見長沙恁麼道
P154n1519_p0658b07║但云黃鶴樓要題也不難未審百千諸佛
P154n1519_p0658b08║居何國土若下得此語非唯坐斷長沙舌
P154n1519_p0658b09║頭亦乃名摽青史。
P154n1519_p0658b10║師因竺尚書問蚯蚓斬為兩叚兩頭俱動未
P154n1519_p0659a01║審佛性在阿那頭師云莫妄想書云爭奈動
P154n1519_p0659a02║何師云會即風火未散書無對師却喚尚書
P154n1519_p0659a03║書應喏師云不是尚書本命書云不可離却
P154n1519_p0659a04║即今祗對有第二箇主人公也師云不可喚
P154n1519_p0659a05║尚書作今上也書云與麼則總不祗對和尚
P154n1519_p0659a06║莫是弟子主人不師云非但祗對不祗對老
P154n1519_p0659a07║僧從無始刼來是箇生死根本乃示頌云學
P154n1519_p0659a08║道之人不識真秪為從來認識神無始刼來
P154n1519_p0659a09║生死本癡人喚作本來人。
P154n1519_p0659a10║師因僧問如何是陀羅尼師乃指禪牀左邊
P154n1519_p0659b01║云這箇師僧却誦得僧云別有人誦得不師
P154n1519_p0659b02║復指禪牀右邊云這箇師僧亦誦得僧云某
P154n1519_p0659b03║甲為甚不聞師云大德豈不知道真誦無響
P154n1519_p0659b04║真聽無聞僧云與麼則音聲不入法界性也
P154n1519_p0659b05║師云離色求觀非正見離聲求聽是邪聞。
P154n1519_p0659b06║師因秀上座問南泉遷化向甚處去師云石
P154n1519_p0659b07║頭作沙彌時叅見六祖秀云不問石頭叅見
P154n1519_p0659b08║六祖南泉遷化向甚處去師云教伊尋思去
P154n1519_p0659b09║秀云和尚雖有千尺寒松且無抽條石笋師
P154n1519_p0659b10║默然秀云謝和尚答話師亦默然秀舉似三
P154n1519_p0660a01║聖聖云若實與麼猶勝臨濟七步然雖如此
P154n1519_p0660a02║待我明日更驗過聖乃問承和尚昨日答南
P154n1519_p0660a03║泉遷化一則語可謂光前絕後今古罕聞師
P154n1519_p0660a04║亦默然。
P154n1519_p0660a05║續蔣山懃云也大奇也大奇長沙畫虎却
P154n1519_p0660a06║成狸南泉一去無消息空使行人說是非。
P154n1519_p0660a07║師遊山歸至門首首座問云和尚甚處去來
P154n1519_p0660a08║師云遊山來座云到什麼處師云始隨芳草
P154n1519_p0660a09║去又逐落花回座云大似春意師云也勝秋
P154n1519_p0660a10║露滴芙蓉。
P154n1519_p0660b01║雪竇顯云謝師答話。
P154n1519_p0660b02║終南山師祖禪師問南泉摩尼珠人不識如
P154n1519_p0660b03║來藏裏親収得如何是如來藏泉云王老師
P154n1519_p0660b04║與你往來者是師云不往來者泉云亦是又
P154n1519_p0660b05║問如何是珠泉召云師祖師應喏泉云去汝
P154n1519_p0660b06║不會我語師從此信入。
P154n1519_p0660b07║雪竇顯向往來者是處拈云草裏漢向不
P154n1519_p0660b08║往來者亦是處云雪上加霜向如何是珠
P154n1519_p0660b09║處別云險又云百尺竿頭作伎倆不是好
P154n1519_p0660b10║手這裏著得箇眼賔主互換便能深入虎
P154n1519_p0661a01║穴或不漝麼縱饒師祖悟去也是龍頭蛇
P154n1519_p0661a02║尾。
P154n1519_p0661a03║續白雲端云大眾這僧一顆摩尼珠可謂
P154n1519_p0661a04║希世之寶大可憐生幾乎落在萬丈深坑
P154n1519_p0661a05║猶頼南泉老手親為托起且道此珠見今
P154n1519_p0661a06║在什麼處乃云海神知貴不知價留與人
P154n1519_p0661a07║間光照夜。昭覺勤云南泉一期垂手収
P154n1519_p0661a08║放擒縱則不無要且未見向上事在只如
P154n1519_p0661a09║盡大地是如來藏向什麼處著珠盡大地
P154n1519_p0661a10║是摩尼珠向什麼處著藏若明得有轉身
P154n1519_p0661b01║處許你具一隻眼。淨因成云南泉應機
P154n1519_p0661b02║酬對縱奪可觀檢點將來終未能指出他
P154n1519_p0661b03║珠在直饒喚師祖師祖應喏云汝不會我
P154n1519_p0661b04║語正是藏畢竟珠在甚麼處莫是海神知
P154n1519_p0661b05║貴不知價麼此是近來新婦禪不勞拈出
P154n1519_p0661b06║拍禪牀云珠之與藏盡被老僧一拍粉碎
P154n1519_p0661b07║諸人更來這裏討什麼又拍一下。
P154n1519_p0661b08║日子和尚因亞溪來叅師作起勢亞云這老
P154n1519_p0661b09║山鬼猶見某甲在師云罪過罪過適來失祗
P154n1519_p0661b10║對亞欲進語師乃叱之亞云大陣前不妨難
P154n1519_p0662a01║禦師云是是亞云不是不是。
P154n1519_p0662a02║趙州諗云可憐兩箇漢不識轉身句。
P154n1519_p0662a03║陸亘大夫問南泉大悲菩薩甚處得許多手
P154n1519_p0662a04║眼來泉云如國家用大夫作什麼。
P154n1519_p0662a05║雪竇顯別云不及大夫所問。
P154n1519_p0662a06║續保寧勇別云也未為分外。
P154n1519_p0662a07║大夫問南泉弟子家中有一片石亦曾坐亦
P154n1519_p0662a08║曾臥如今欲鐫作佛得麼泉云得得大夫云
P154n1519_p0662a09║莫不得麼泉云不得不得。
P154n1519_p0662a10║雲巖晟云坐即佛不坐即非佛。洞山价
P154n1519_p0662b01║云不坐即佛坐即非佛。保福展云南泉
P154n1519_p0662b02║看樓打樓雲巖洞山一起一倒。五祖戒
P154n1519_p0662b03║云南泉只解移風不解易俗雲巖洞山夢
P154n1519_p0662b04║中說夢。
P154n1519_p0662b05║續五祖演云夫為善知識者須明決擇為
P154n1519_p0662b06║什麼他人道得也道得他人道不得也道
P154n1519_p0662b07║不得還知南泉落處麼白雲與你註破得
P154n1519_p0662b08║又是誰道來不得又是誰道來。
P154n1519_p0662b09║大夫因南泉遷化來弔慰院主問大夫何不
P154n1519_p0662b10║哭先師大夫云院主道得亘即哭主無對。
P154n1519_p0663a01║續長慶稜云且道合哭不合哭。
P154n1519_p0663a02║大夫問南泉弟子從六合來彼中還有身麼
P154n1519_p0663a03║泉云分明記取舉似作家大夫云和尚不可
P154n1519_p0663a04║思議到處世界成就泉云適來總是大夫分
P154n1519_p0663a05║上事。
P154n1519_p0663a06║大夫問南泉云弟子家中於一瓶內養得一
P154n1519_p0663a07║鵞兒今來長大欲出此鵞且不得打破瓶亦
P154n1519_p0663a08║不得損却鵞未審和尚有何方便泉召大夫
P154n1519_p0663a09║夫應諾泉云出也。
P154n1519_p0663a10║池州甘贄行者因巖頭在家過夏一日把針
P154n1519_p0663b01║次甘至前立頭乃以針作劄勢甘遂歸著衣
P154n1519_p0663b02║欲出禮謝妻乃問翁作什麼甘云不得說妻
P154n1519_p0663b03║云有甚事也要大家知甘舉前話妻云從此
P154n1519_p0663b04║三十年後須知一度喫水一度噎殺人女子
P154n1519_p0663b05║聞乃云還知盡大地人性命被奯上座針頭
P154n1519_p0663b06║上劄將去也無。
P154n1519_p0663b07║行者因入南泉設粥仍請南泉念誦泉乃白
P154n1519_p0663b08║椎云為狸奴白牯念摩訶般若波羅蜜者拂
P154n1519_p0663b09║袖便去泉粥後問典座行者在甚處座云當
P154n1519_p0663b10║時便去也泉云打破粥鍋著（一本云泉乃擊鍋三下）。
P154n1519_p0664a01║行者因化主至宅乃問化主是甚處主云藥
P154n1519_p0664a02║山者云還將得藥來麼主云未審有什麼病
P154n1519_p0664a03║者忻然取銀一百兩施之復云山中有人此
P154n1519_p0664a04║物乃回主尋歸山納䟽藥山問子歸何速主
P154n1519_p0664a05║即敘前問難藥山云急送還他子遭賊了也
P154n1519_p0664a06║主及送還者云山中有人更添一百兩施之。
P154n1519_p0664a07║同安云早知行者與麼問終不道藥山來。
P154n1519_p0664a08║續雪峯空云藥山老漢亦自小膽若是東
P154n1519_p0664a09║山即便収下何故且教甘贄老漢疑三十
P154n1519_p0664a10║年。
P154n1519_p0664b01║行者入南泉設齋黃檗為首座行者請施財
P154n1519_p0664b02║檗云財法二施等無差別行者舁錢出去須
P154n1519_p0664b03║㬰復云請施財檗云財法二施等無差別行
P154n1519_p0664b04║者乃行䞋。
P154n1519_p0664b05║翠巖真云甘贄行者黠兒落節黃檗施財
P154n1519_p0664b06║何曾夢見。
P154n1519_p0664b07║續雲居元云大小黃檗被甘贄換却一隻
P154n1519_p0664b08║眼。徑山杲云一等是隨邪逐惡雲居羅
P154n1519_p0664b09║漢却較些子。靈隱嶽云總是掩耳偷鈴
P154n1519_p0664b10║殊不知甘贄有収有放首座徹底惺惺雲
P154n1519_p0665a01║収雨霽長天闊一對鴛鴦畫不成。
P154n1519_p0665a02║福州芙蓉靈訓禪師（嗣歸宗常）一日訪同叅實性
P154n1519_p0665a03║大師大師陞堂以右手拈拄杖倚左邊良久
P154n1519_p0665a04║云此事若非芙蓉師兄大難委悉便下座。
P154n1519_p0665a05║黃龍南云實性用不得便休却將佛法以
P154n1519_p0665a06║為人情致令千載之下與人作笑端且道
P154n1519_p0665a07║利害在什麼處。
P154n1519_p0665a08║漢南糓城高亭和尚因僧自夾山來禮見師
P154n1519_p0665a09║便打僧云特來禮拜何打某甲再拜師又打
P154n1519_p0665a10║趂僧回舉似夾山山云汝會也無僧云不會
P154n1519_p0665b01║山云頼汝不會若會即夾山口啞。
P154n1519_p0665b02║金州操禪師（嗣章敬惲）因請米和尚齋不排坐位
P154n1519_p0665b03║米纔到乃展坐具作禮師下禪牀米遂就師
P154n1519_p0665b04║位而坐師却席地而坐齋罷米便去侍者云
P154n1519_p0665b05║和尚受一切人欽仰今日坐位却被人奪却
P154n1519_p0665b06║師云三日後若來即受救在米果三日後來
P154n1519_p0665b07║云前日遭賊。
P154n1519_p0665b08║鼎州古堤和尚因仰山到師云去汝無佛性
P154n1519_p0665b09║以手三撥山乃义手近前三步應諾師笑云
P154n1519_p0665b10║子什麼處得此三昧山云從躭源處得名溈
P154n1519_p0666a01║山處得地師云莫是溈山的子麼山云世諦
P154n1519_p0666a02║即不無佛法即不敢山遂問和尚從誰得師
P154n1519_p0666a03║云我從章敬得此三昧山歎云章敬此三昧
P154n1519_p0666a04║不可思議來者難為湊泊。
P154n1519_p0666a05║鎮州普化和尚（嗣盤山積）居常入市振鐸云明頭
P154n1519_p0666a06║來明頭打暗頭來暗頭打四方八面來旋風
P154n1519_p0666a07║打虛空來連架打一日臨濟令僧捉住云或
P154n1519_p0666a08║遇不明不暗來時如何師拓開云來日大悲
P154n1519_p0666a09║院裏有齋僧回舉似濟濟云我從來疑著這
P154n1519_p0666a10║漢。
P154n1519_p0666b01║續五祖演云若是五祖則不然有人問總
P154n1519_p0666b02║不恁麼來時如何和聲便打是他須道五
P154n1519_p0666b03║祖盲枷瞎棒我只要你恁麼道何故一任
P154n1519_p0666b04║舉似諸方。
P154n1519_p0666b05║師因與臨濟在施主家齋濟問毛吞巨海芥
P154n1519_p0666b06║納須彌為復是神通妙用為復是法爾如然
P154n1519_p0666b07║師遂趯倒飯牀濟云太麤生師云這裏是甚
P154n1519_p0666b08║所在說麤說細濟休去明日又同一家赴齋
P154n1519_p0666b09║濟問今日供養何似昨日師又趯倒飯牀濟
P154n1519_p0666b10║云太麤生師云瞎漢佛法說甚麤細濟乃吐
P154n1519_p0667a01║舌。
P154n1519_p0667a02║雪竇顯云兩箇老賊喫飯也不了好與三
P154n1519_p0667a03║十棒棒雖行且那箇是正賊。
P154n1519_p0667a04║續南堂靜云二尊宿如二龍爭珠拏雲攫
P154n1519_p0667a05║霧不動波瀾如二虎爭餐活捉生擒不傷
P154n1519_p0667a06║物命或有人問毛吞巨海芥納須彌為復
P154n1519_p0667a07║神通妙用為復法爾如然只向道不見先
P154n1519_p0667a08║師翁云一拳拳倒黃鶴樓一踢踢飜鸚鵡
P154n1519_p0667a09║洲有意氣時添意氣不風流處也風流。
P154n1519_p0667a10║南華昺云臨濟覿面提撕普化全機酬酢
P154n1519_p0667b01║直得南山鱉鼻吞却東海鯉魚陝府鐵牛
P154n1519_p0667b02║觸倒嘉州大像為甚如此相逢不下馬各
P154n1519_p0667b03║自奔前程。天童華云一出一沒一往一
P154n1519_p0667b04║來猛虎口裏奪餐毒蛇頭上揩痒要且未
P154n1519_p0667b05║稱大丈夫事二老名喧宇宙價重當時山
P154n1519_p0667b06║僧豈可謹密三寸二俱放過為他弄假像
P154n1519_p0667b07║真二俱不放過為他搕𢶍太甚是汝諸人
P154n1519_p0667b08║若作佛法商量達磨一宗掃土而盡。
P154n1519_p0667b09║師因臨濟院有齋河陽木塔乃同臨濟在僧
P154n1519_p0667b10║堂內坐纔說及師每日在街市掣風顛知他
P154n1519_p0668a01║是凡是聖不覺師入來濟便問普化你是凡
P154n1519_p0668a02║是聖師云你道我是凡是聖濟便喝師乃指
P154n1519_p0668a03║兩尊宿云河陽新婦子木塔老婆禪臨濟小
P154n1519_p0668a04║厮兒却具一隻眼濟云這賊師呌賊賊便走
P154n1519_p0668a05║出。
P154n1519_p0668a06║師因喫生菜次臨濟云這漢大似一頭驢師
P154n1519_p0668a07║便作驢鳴濟云直歲與他細秣草料師云少
P154n1519_p0668a08║室人不識金陵又再來臨濟一隻眼到處為
P154n1519_p0668a09║人開。
P154n1519_p0668a10║趙州諗云何不與他本分草料。
P154n1519_p0668b01║壽州良遂座主（嗣麻谷徹）初叅麻谷谷見來便將
P154n1519_p0668b02║鋤頭去鋤草師到鋤草處谷殊不頋便歸方
P154n1519_p0668b03║丈閉却門師次日復去谷又閉却門師遂敲
P154n1519_p0668b04║門谷乃問阿誰師云良遂纔稱名忽爾契悟
P154n1519_p0668b05║乃云和尚莫瞞良遂良遂若不來禮拜和尚
P154n1519_p0668b06║洎合被經論賺過一生及歸講肆開演有云
P154n1519_p0668b07║諸人知處良遂緫知良遂知處諸人不知。
P154n1519_p0668b08║雲門偃云便有逆水之波如今得入是順
P154n1519_p0668b09║水之意亦喚作雙放時節又云麻谷問阿
P154n1519_p0668b10║誰他道莫瞞某甲不是識破麻谷相見時
P154n1519_p0669a01║節若不禮拜和尚洎被經論賺過一生亦
P154n1519_p0669a02║知有賺人處又云作麼生是良遂知處。
P154n1519_p0669a03║續東林顏云諸人知處良遂緫知良遂知
P154n1519_p0669a04║處諸人不知作麼生是良遂知處乃云鸕
P154n1519_p0669a05║鷀語鶴。靈隱嶽云為人為徹咬著生鐵
P154n1519_p0669a06║逆水之波虛空釘橛。
P154n1519_p0669a07║虔州處微禪師（嗣西堂藏）因僧問三乘十二分教
P154n1519_p0669a08║體理得妙與祖意是同是別師云須向六句
P154n1519_p0669a09║外鑒不得隨他聲色轉僧云如何是六句師
P154n1519_p0669a10║云語底默底不語底不默底緫是緫不是汝
P154n1519_p0669b01║合作麼生僧罔措。
P154n1519_p0669b02║五臺秘魔巖和尚（嗣永叅滯）常持一杈凡見僧來
P154n1519_p0669b03║遂提起杈云什麼魔魅教汝出家什麼魔魅
P154n1519_p0669b04║教汝行脚道得也杈下死道不得也杈下死
P154n1519_p0669b05║速道速道。
P154n1519_p0669b06║法眼益代云乞命乞命。報慈遂代云老
P154n1519_p0669b07║兒家放却杈子得也。五祖戒云山僧當
P154n1519_p0669b08║時若見奪取杈來驀項杈倒點把火照看
P154n1519_p0669b09║伊面皮厚多少。
P154n1519_p0669b10║續明招謙云我當時若見伊欲道未道先
P154n1519_p0670a01║與一杈。瑯瑘覺云雷聲甚大雨點全無
P154n1519_p0670a02║後霍山聞遂訪師纔見未禮拜便攛入懷
P154n1519_p0670a03║中師乃拊山背三下山拍手云師兄三千
P154n1519_p0670a04║里外賺我來三千里外賺我來。保福展
P154n1519_p0670a05║云當斷不斷返遭其亂。首山念云千聞
P154n1519_p0670a06║不如一見。
P154n1519_p0670a07║湖南祗林和尚每叱文殊普賢皆為精魅手
P154n1519_p0670a08║持木劒自謂降魔纔有僧叅便云魔來也魔
P154n1519_p0670a09║來也以劒亂揮潛入方丈如是十二年後致
P154n1519_p0670a10║劒無言有僧問十二年前為甚麼降魔師云
P154n1519_p0670b01║賊不打貧兒家十二年後為甚不降魔師云
P154n1519_p0670b02║賊不打貧兒家。
P154n1519_p0670b03║
P154n1519_p0670b04║
P154n1519_p0670b05║宗門統要續集卷第五
P154n1519_p0670b06║音釋
P154n1519_p0670b07║吧（音巴）。躂（他達切足跌也）。怤（芳無切）。邯鄲（邯音寒鄲音丹）。蹭蹬
P154n1519_p0670b08║（蹭七亘切蹬音鄧蹭蹬無能也）。趯（他歷切）。鍬（七宵切）。諟（音是）。闒茸
P154n1519_p0670b09║（闒託合切茸而隴切）。顥（胡老切）。贄（音至）。奯（呼括切）。䞋（初覲切）。杈
P154n1519_p0670b10║（初加切）。攛（七亂切）。㧌（呼刀切攪也）。