P154n1519_p0697a01║宗門統要續集卷第七　　　　　　扶九
P154n1519_p0697a02║宋建溪沙門宗永集
P154n1519_p0697a03║元建康保寧禪寺住持沙門清茂續集
P154n1519_p0697a04║南嶽下第四世
P154n1519_p0697a05║楊州光孝慧覺禪師（嗣趙州諗）至法眼處眼問近
P154n1519_p0697a06║離甚處師云趙州眼云承聞趙州有栢樹子
P154n1519_p0697a07║話是不師云無眼云往來皆謂僧問如何是
P154n1519_p0697a08║祖師西來意州云庭前栢樹子上座何得道
P154n1519_p0697a09║無師云先師實無此語和尚莫謗先師好。
P154n1519_p0697a10║續徑山杲云若道有此語蹉過覺鐵觜若
P154n1519_p0697b01║道無此語又蹉過法眼若兩邊俱不涉又
P154n1519_p0697b02║蹉過趙州直饒緫不恁麼別有透脫一路
P154n1519_p0697b03║入地獄如箭射。鼓山珪云覺鐵觜名不
P154n1519_p0697b04║虛得只是不曾夢見趙州。
P154n1519_p0697b05║太原孚上座叅雪峯纔至法堂上顧視雪峯
P154n1519_p0697b06║便下看知事至明日入方丈作禮云昨日觸
P154n1519_p0697b07║忤和尚峯云知是般事便休。
P154n1519_p0697b08║雲門偃因僧問作麼生是觸忤處門便打。
P154n1519_p0697b09║雪竇顯云打得百千萬箇有甚用處直須
P154n1519_p0697b10║盡大地人喫棒方可扶竪雪峯且道孚上
P154n1519_p0698a01║座具什麼眼又云一千五百人作家宗師
P154n1519_p0698a02║被孚老一覷便高竪降旗至明日云知是
P154n1519_p0698a03║般事便休處著語云果然。
P154n1519_p0698a04║續雲居舜云大小雪峯被孚上座惑亂一
P154n1519_p0698a05║上只者孚上座也是擔枷過狀。雪竇宗
P154n1519_p0698a06║云只知其一不知其二殊不知雪峯坐籌
P154n1519_p0698a07║帷幄決勝千里孚上座呈盡平生見解也
P154n1519_p0698a08║只在雪峯圈繢裏。
P154n1519_p0698a09║師因鼓山問父母未生時鼻孔在什麼處師
P154n1519_p0698a10║云老兄先道山云如今生也汝道在什麼處
P154n1519_p0698b01║師不肯山却問你作麼生師云將手中扇子
P154n1519_p0698b02║來山遂與再徵師默置山乃於之一拳。
P154n1519_p0698b03║師因雪峯和尚門送晏國師住鼓山回至法
P154n1519_p0698b04║堂乃云一隻聖箭子直射九重城裏去也師
P154n1519_p0698b05║云和尚是伊未在峯云渠是徹底人師云若
P154n1519_p0698b06║不信待某甲去勘過遂趂到中路便問師兄
P154n1519_p0698b07║向甚處去晏云九重城裏去師云忽遇三軍
P154n1519_p0698b08║圍閉時如何晏云他家自有通霄路師云與
P154n1519_p0698b09║麼則離宮失殿去也晏云何處不稱尊師拂
P154n1519_p0698b10║袖便回峯問如何師云好一隻聖箭折却也
P154n1519_p0699a01║遂舉前話峯云奴渠語在師云這老凍膿必
P154n1519_p0699a02║竟有鄉情在。
P154n1519_p0699a03║溈山喆云此話眾中商量不少或云纔問
P154n1519_p0699a04║甚處去這裏便好打是聖箭折處或云忽
P154n1519_p0699a05║遇三軍圍閉時如何好打是聖箭折處如
P154n1519_p0699a06║斯理論非唯瞞他亦乃自瞞要會麼相如
P154n1519_p0699a07║曾奪連城璧秦主安然致太平。
P154n1519_p0699a08║續寶峯文云雪峯一千五百人善知識受
P154n1519_p0699a09║侯王供養福報因緣即不無若是佛法未
P154n1519_p0699a10║在洞山即不然待孚上座云好一隻聖箭
P154n1519_p0699b01║折却也却問他道甚麼待孚上座舉拽拄
P154n1519_p0699b02║杖打出去一使孚上座已後作箇本色衲
P154n1519_p0699b03║子二與聖箭子出其鋒鋩三與禪門作箇
P154n1519_p0699b04║真正宗匠為後人眼目諸禪德是不是有
P154n1519_p0699b05║眼者辦取。保寧勇別國師語云孚上座
P154n1519_p0699b06║我也知你是惡人。
P154n1519_p0699b07║師因保福簽瓜次福云道得與你瓜喫師云
P154n1519_p0699b08║把將來福度與一片師接便去。
P154n1519_p0699b09║雪竇顯云雖是死蛇解弄也活誰是好手
P154n1519_p0699b10║者試請辯看。
P154n1519_p0700a01║師到投子子云久嚮太原孚上座莫便是麼
P154n1519_p0700a02║師作掌勢子云老僧招得師便出子云且聽
P154n1519_p0700a03║諸方斷看師却回首子便打。
P154n1519_p0700a04║玄沙備云莫是投子招得麼。
P154n1519_p0700a05║婺州新建禪師一生不畜沙彌有座主云上
P154n1519_p0700a06║座年尊何不討箇沙彌侍奉師云若有眼暗
P154n1519_p0700a07║耳聾口啞底為我討一箇來主無對。
P154n1519_p0700a08║日容遠禪師（嗣紫胡蹤）因奯上座叅師拊掌三下
P154n1519_p0700a09║云猛虎當軒誰是敵者奯云俊鷂冲天阿誰
P154n1519_p0700a10║捉得師云彼此難當奯云且休未斷這公案
P154n1519_p0700b01║師將拄杖舞歸方丈奯無語師云死却這漢
P154n1519_p0700b02║也。
P154n1519_p0700b03║續昭覺勤云力敵勢均不妨好頭對眼親
P154n1519_p0700b04║手辨彼此沒便冝下梢可惜放過待他將
P154n1519_p0700b05║拄杖作舞歸方丈便好與撫掌三下拂袖
P154n1519_p0700b06║便行非唯頭尾完全亦免遭人指註雖然
P154n1519_p0700b07║如是奯公無語還可轉側也無為言侵早
P154n1519_p0700b08║起更有夜行人。
P154n1519_p0700b09║大溈智云強中更有強中手天下元無第
P154n1519_p0700b10║一人還知麼伎倆全無波旬失途到這裏
P154n1519_p0701a01║無你解會處自檢點看。
P154n1519_p0701a02║紫桐和尚因僧問如何是紫桐境師云你眼
P154n1519_p0701a03║裏著沙得麼僧云大好紫桐境也不識師云
P154n1519_p0701a04║老僧不諱此事其僧出去師下禪牀擒住云
P154n1519_p0701a05║今日好箇公案老僧未得分文入手僧云頼
P154n1519_p0701a06║遇某甲是僧師云禍不單行。
P154n1519_p0701a07║石梯和尚（嗣茱萸）一日見侍者托鉢上堂乃喚
P154n1519_p0701a08║侍者者應喏師云甚處去者云上堂齋去師
P154n1519_p0701a09║云我豈不知汝上堂齋去者云除此外別道
P154n1519_p0701a10║箇什麼師云我秪問汝本分事者云若問本
P154n1519_p0701b01║分事某甲實是上堂齋去師云汝不謬為吾
P154n1519_p0701b02║侍者。
P154n1519_p0701b03║師因有新到僧於前立少時便出去師云有
P154n1519_p0701b04║什麼辯白處僧再立良久師云辯得也辯得
P154n1519_p0701b05║也僧云辯後作麼生師云埋却得也僧云蒼
P154n1519_p0701b06║天蒼天師云適來却與麼如今還不當僧乃
P154n1519_p0701b07║出去。
P154n1519_p0701b08║筠州末山尼了然（嗣大愚）因灌溪到問如何是
P154n1519_p0701b09║末山師云不露頂溪云如何是末山主師云
P154n1519_p0701b10║非男女相溪乃喝云何不變去師云不是神
P154n1519_p0702a01║不是鬼變箇什麼。
P154n1519_p0702a02║續昭覺勤云或有人問山僧如何是末山
P154n1519_p0702a03║一望不見如何是末山主可與佛祖為師
P154n1519_p0702a04║何不變去上座自變擬議不來劈脊便棒
P154n1519_p0702a05║且道末山是蔣山是當機無向背擬議隔
P154n1519_p0702a06║千山。天童覺云非男女之相出有無之
P154n1519_p0702a07║量透萬機之前超三界之上窮而通簡而
P154n1519_p0702a08║當松含風而夜寒溪帶雨而春漲。
P154n1519_p0702a09║婺州金華山俱胝和尚（嗣天龍）凡有詰問唯舉
P154n1519_p0702a10║一指後有童子因外人問和尚說何法要童
P154n1519_p0702b01║子亦竪起一指師聞遂以刃斷其指童子負
P154n1519_p0702b02║痛號哭而去師復召之童子回首師却竪起
P154n1519_p0702b03║指童子忽然領悟師將順世謂眾曰吾得天
P154n1519_p0702b04║龍一指頭禪一生用不盡言訖而寂。
P154n1519_p0702b05║玄沙備云我當時若見拗折指頭。長慶
P154n1519_p0702b06║稜代云美食不中飽人喫。
P154n1519_p0702b07║續曹山章云俱胝承當處莾鹵只認得一
P154n1519_p0702b08║機一境。報慈遂云且道俱胝還悟也未
P154n1519_p0702b09║若悟為什麼承當處莾鹵若不悟又道用
P154n1519_p0702b10║一指頭禪不盡且道曹山意作麼生。
P154n1519_p0703a01║雲居錫云只如玄沙與麼道是肯伊是不
P154n1519_p0703a02║肯伊若肯伊何言拗折指頭若不肯俱胝
P154n1519_p0703a03║過在甚處。靈隱嶽云且道如何是一指
P154n1519_p0703a04║頭禪乃竪起拂子云見麼若也見得可以
P154n1519_p0703a05║與俱胝把手共行脫或未然新薦福不免
P154n1519_p0703a06║重說偈言一著高一著一步闊一步坐斷
P154n1519_p0703a07║佛祖關迷却來時路。
P154n1519_p0703a08║襄州關南道吾和尚（嗣關南常）或執木劒橫在肩
P154n1519_p0703a09║上作舞僧問手中劒甚處得來師遂擲於地
P154n1519_p0703a10║僧却置師手中師云甚處得來僧無對師云
P154n1519_p0703b01║容汝三日下取一轉語僧亦無對師乃拈劒
P154n1519_p0703b02║肩上作舞云恁麼始得。
P154n1519_p0703b03║續雲峯恱云邪法難扶。
P154n1519_p0703b04║袁州仰山慧寂禪師（嗣大溈祐）因溈山問甚處來
P154n1519_p0703b05║師云田中來溈山云田中多少人師插鍬叉
P154n1519_p0703b06║手而立溈云今日南山大有人刈茅師拽鍬
P154n1519_p0703b07║而去。
P154n1519_p0703b08║玄沙備云我若見即踏倒鍬子。有問鏡
P154n1519_p0703b09║清怤云插鍬意旨如何云狗銜赦書諸侯
P154n1519_p0703b10║避道又問玄沙踏倒鍬意如何云不奈船
P154n1519_p0704a01║何打破戽斗又問南山刈茅意如何云李
P154n1519_p0704a02║靖三兄久經行陣。雪竇顯云諸方咸謂
P154n1519_p0704a03║插鍬話奇特大似隨邪逐惡據雪竇見處
P154n1519_p0704a04║仰山被溈山一問直得草繩自縛去死十
P154n1519_p0704a05║分。翠巖芝云仰山只得一橛諸人別有
P154n1519_p0704a06║會麼。
P154n1519_p0704a07║師因僧問法身還解說法也無師云我說不
P154n1519_p0704a08║得別有一人說得僧云說得底人在甚處師
P154n1519_p0704a09║乃推出枕子溈山聞乃云寂子用劒刃上事。
P154n1519_p0704a10║續徑山杲云溈山正是憐兒不覺醜仰山
P154n1519_p0704b01║推出枕子已是漏逗更著箇名字喚作劒
P154n1519_p0704b02║刃上事誤他學語之流便恁麼承虛接響
P154n1519_p0704b03║流通將去妙喜雖則借水獻花要且理無
P154n1519_p0704b04║曲斷即今莫有傍不肯底出來我要問你
P154n1519_p0704b05║推出枕子還當得法身說法也無。天童
P154n1519_p0704b06║華云若是劒刃上事寂子何曾會用忽有
P154n1519_p0704b07║箇僧出來問法身還解說法也無向他道
P154n1519_p0704b08║我說不得別有一人說得又問說得底人
P154n1519_p0704b09║在甚處只向他道三生六十劫。靈隱獄
P154n1519_p0704b10║云仰山從前一條脊梁硬如鐵被這僧連
P154n1519_p0705a01║拶便乃四楞塌地溈山一期忍俊不禁不
P154n1519_p0705a02║知失却一隻眼忽有僧問冶父法身還解
P154n1519_p0705a03║說法也無便與攔胷一踏踏倒教伊起來
P154n1519_p0705a04║作箇灑灑落落底漢不見道犀因翫月紋
P154n1519_p0705a05║生角象被雷驚花入牙。
P154n1519_p0705a06║師因韋宙就溈山請一伽陀溈云覿面相呈
P154n1519_p0705a07║猶是鈍漢豈況形於紙墨韋乃就師請師於
P154n1519_p0705a08║紙上畫一圓相註云思而知之落第二頭不
P154n1519_p0705a09║思而知落第三首。
P154n1519_p0705a10║師因在溈山牧牛時踢天太上座問百億毛
P154n1519_p0705b01║頭百億師子現作麼生師不答歸侍立溈山
P154n1519_p0705b02║須㬰泰上座却來師乃舉前話問適來道百
P154n1519_p0705b03║億毛頭百億師子現豈不是上座泰云是師
P154n1519_p0705b04║云正當現時毛前現毛後現泰云現時不說
P154n1519_p0705b05║前後師拂袖出溈山云師子腰折也。
P154n1519_p0705b06║師因溈山問忽有人問你你作麼生祗對師
P154n1519_p0705b07║云東寺師叔若在某甲不到寂寥溈云放你
P154n1519_p0705b08║一箇不祗對罪師云生之與殺只在一言溈
P154n1519_p0705b09║云不負汝見別有人不肯師云阿誰溈指露
P154n1519_p0705b10║柱云是者箇師云道什麼溈云道什麼師云
P154n1519_p0706a01║白鼠推遷銀臺不變。
P154n1519_p0706a02║師問僧近離甚處僧云廬山師云曾到五老
P154n1519_p0706a03║峯麼僧云不曾到師云闍黎不曾遊山。
P154n1519_p0706a04║雲門偃云此語皆慈悲之故有落草之談。
P154n1519_p0706a05║溈山秀云今人盡道慈悲之故有落草之
P154n1519_p0706a06║談只知捉月不覺水深忽若雲門當時謹
P154n1519_p0706a07║慎脣吻未審後人若為話會然水母無目
P154n1519_p0706a08║求食須假於鰕。黃龍心云雲門仰山只
P154n1519_p0706a09║有受璧之心且無割城之意殊不知被這
P154n1519_p0706a10║僧一時領過黃龍今日更作死馬醫乃拈
P154n1519_p0706b01║拂子度與僧僧擬接便打。溈山喆云仰
P154n1519_p0706b02║山可謂光前絕後雲門雖然提綱宗要鉗
P154n1519_p0706b03║鎚天下衲僧爭奈無風起浪諸人還識這
P154n1519_p0706b04║僧麼親從廬山來。
P154n1519_p0706b05║續黃龍震云仰山已是失却鼻孔雲門更
P154n1519_p0706b06║下註脚有什麼救處我即不然近離甚處
P154n1519_p0706b07║云廬山曾到五老峯麼云不曾到只向道
P154n1519_p0706b08║別甑吹香供養此人。
P154n1519_p0706b09║師甞夢往彌勒內院居第二座有一尊者白
P154n1519_p0706b10║椎云今日當第二座說法師乃起白椎云摩
P154n1519_p0707a01║訶衍法離四句絕百非諦聽諦聽。
P154n1519_p0707a02║溈山秀云依文解義即不無忽然彌勒會
P154n1519_p0707a03║中有箇作者纔見伊道摩訶衍法便云合
P154n1519_p0707a04║取兩片皮非唯止絕仰山𥧌語亦免使後
P154n1519_p0707a05║人夢中說夢。
P154n1519_p0707a06║續溈山祐因仰山舉乃云子已登聖位。
P154n1519_p0707a07║瑯瑘覺云且道聖眾是肯仰山是不肯仰
P154n1519_p0707a08║山若肯又孤負仰山若不肯仰山猶如平
P154n1519_p0707a09║地喫交山僧今日不惜眉毛與諸人說破
P154n1519_p0707a10║摩訶衍法離四句絕百非你若舉似諸方
P154n1519_p0707b01║諸方恁麼會入地獄如箭射。天童覺舉
P154n1519_p0707b02║登聖位了云玉女依稀夜動機錦絲歷歷
P154n1519_p0707b03║吐梭臍水天湛碧全功墮雪月寒清一色
P154n1519_p0707b04║迷諸禪德全功負墮一色猶迷作麼生體
P154n1519_p0707b05║悉得相應去權挂垢衣云是佛却披珍御
P154n1519_p0707b06║復名誰。東禪觀云尊者白椎聖眾便散
P154n1519_p0707b07║不妨使人疑著却待第二杓惡水潑了方
P154n1519_p0707b08║始惺惺遲也且如摩訶衍法離四句絕百
P154n1519_p0707b09║非道已道了諸人還識仰山麼。
P154n1519_p0707b10║師因溈山山下有一僧住菴師至舉溈山道
P154n1519_p0708a01║如許多人只得大機不得大用只如山中和
P154n1519_p0708a02║尚與麼道意作麼生主云更請舉一遍師纔
P154n1519_p0708a03║舉被菴主攔胷一踏師歸舉似溈山山呵呵
P154n1519_p0708a04║大笑。
P154n1519_p0708a05║師問僧近離甚處僧云向南師拈起拄杖云
P154n1519_p0708a06║彼中還說這箇麼僧云不說師云不說這箇
P154n1519_p0708a07║還說那箇麼僧云不說師召大德叅堂去僧
P154n1519_p0708a08║便去師復召僧應喏師云近前來僧近前師
P154n1519_p0708a09║便打。
P154n1519_p0708a10║雲門偃云仰山若無後語爭識得人。
P154n1519_p0708b01║師因大溈問大地眾生業識茫茫無本可據
P154n1519_p0708b02║子作麼生知他有之與無師云某甲有驗處
P154n1519_p0708b03║時有一僧從面前過師召云闍黎其僧回首
P154n1519_p0708b04║師云和尚這箇便是業識茫茫無本可據溈
P154n1519_p0708b05║山云此是師子一滴乳迸散六斛驢乳。
P154n1519_p0708b06║師問溈山大用現前請師辨白溈山下座歸
P154n1519_p0708b07║方丈師隨後入溈問子適來問什麼話師再
P154n1519_p0708b08║舉溈山云還記得吾答不師云記得溈云試
P154n1519_p0708b09║舉看師便出去溈云錯師回首云香嚴師弟
P154n1519_p0708b10║來莫道某甲無語。
P154n1519_p0709a01║師一日侍溈山忽聞鳥鳴溈云伊說事却徑
P154n1519_p0709a02║師云不可向別人道溈云何故恁麼道師云
P154n1519_p0709a03║為伊說太直溈云多少法門寂子一時推下
P154n1519_p0709a04║師云推下事作麼生溈敲禪牀三下。
P154n1519_p0709a05║師一日忽見異僧乘空而至作禮而立於前
P154n1519_p0709a06║師問近離甚處僧云早辰離西天師云何太
P154n1519_p0709a07║遲生僧云游山翫水師云神通妙用不無闍
P154n1519_p0709a08║黎佛法須還老僧僧云特來東土禮文殊却
P154n1519_p0709a09║遇小釋迦遂出西天貝多葉與師作禮乘雲
P154n1519_p0709a10║而去。
P154n1519_p0709b01║東林緫云諸方商量如麻似粟盡道這碧
P154n1519_p0709b02║眼胡兒來無蹤去無迹直是光前絕後若
P154n1519_p0709b03║不是仰山也難為縱奪諸禪德殊不知這
P154n1519_p0709b04║碧眼胡兒騰空而來騰空而去一生只在
P154n1519_p0709b05║虛空裏作活計有什麼光前絕後大小仰
P154n1519_p0709b06║山被他將兩杓惡水驀頭澆了也當時集
P154n1519_p0709b07║雲峯下自有正令何不施行大眾且道作
P154n1519_p0709b08║麼生是正令咄。
P154n1519_p0709b09║續黃龍新云大小仰山被這僧熱瞞更出
P154n1519_p0709b10║貝多梵書塗糊一上如今更有異僧乘空
P154n1519_p0710a01║而至雲巖門下喚來洗脚。泐潭凖云可
P154n1519_p0710a02║惜仰山放過這漢當時若是寶峯便與擒
P154n1519_p0710a03║住須教維那僧堂前撞鐘集眾責狀趕出
P154n1519_p0710a04║況佛法不當人情既稱羅漢諸漏已盡梵
P154n1519_p0710a05║行已立為什麼不歸家穩坐只管遊山翫
P154n1519_p0710a06║水。昭覺勤云驅耕夫之牛奪飢人之食
P154n1519_p0710a07║是從上爪牙這羅漢具許多神通妙用到
P154n1519_p0710a08║仰山面前直得目瞪口呿何故鶴有九臯
P154n1519_p0710a09║難翥翼馬無千里謾追風。
P154n1519_p0710a10║大溈泰云大眾仰山只知進前趂鹿不知
P154n1519_p0710b01║身墮網羅尊者偶爾成文頗有衲僧氣息
P154n1519_p0710b02║若人會得許你倒捋虎鬚。
P154n1519_p0710b03║師因一梵僧來叅師於地上畫半月相僧近
P154n1519_p0710b04║前添作圓相以脚抹却師展兩手僧拂袖便
P154n1519_p0710b05║出。
P154n1519_p0710b06║師因𭿜坐次有僧潛來身邊立師開目見遂
P154n1519_p0710b07║於地上作一圓相相下書一水字顧視其僧
P154n1519_p0710b08║僧無對。
P154n1519_p0710b09║師一日坐次有僧至云不審乃從東邊义手
P154n1519_p0710b10║而立以目視師師乃垂下一足僧却從東過
P154n1519_p0711a01║西立師又垂下一足僧却向中間立師𠬧兩
P154n1519_p0711a02║足僧禮拜師云老僧自住來不曾打僧今日
P154n1519_p0711a03║打去。
P154n1519_p0711a04║師因鹽官會下有數人到溈山不肯伏一日
P154n1519_p0711a05║因普請西莊般禾次師至嶺頭放下後十數
P154n1519_p0711a06║人亦到放下師遂舉起禾檐向諸人前行一
P154n1519_p0711a07║帀云有麼有麼其一行僧並無對師云賺殺
P154n1519_p0711a08║人便檐禾去。
P154n1519_p0711a09║師作沙彌時一日念經聲高乳源和尚云寂
P154n1519_p0711a10║子汝念經恰似哭師云某甲只與麼未審和
P154n1519_p0711b01║尚又如何源乃顧視師云若與麼與哭何別
P154n1519_p0711b02║源休去（或曰鷃山）。
P154n1519_p0711b03║師問東寺借一路過那邊還得不寺云大凡
P154n1519_p0711b04║沙門不可秪一路也別更有麼師良久寺却
P154n1519_p0711b05║問借一路過那邊得不師云大凡沙門不可
P154n1519_p0711b06║只一路也別更有麼寺云秪有此師云大唐
P154n1519_p0711b07║天子決定姓金。
P154n1519_p0711b08║師因溈山餧鵶生飯次回頭見師乃云今日
P154n1519_p0711b09║為伊大上堂一上師云某甲隨例得聞溈云
P154n1519_p0711b10║聞底事作麼生師云鵶作鵶鳴鵲作鵲噪溈
P154n1519_p0712a01║云你爭奈聲色何師云和尚適來道什麼溈
P154n1519_p0712a02║云我只道為伊大上堂一上師云為什麼喚
P154n1519_p0712a03║作聲色溈云雖然如此驗過也何妨師云大
P154n1519_p0712a04║事因緣作麼生驗溈山竪起拳師云終是指
P154n1519_p0712a05║東畫西溈云子適來問什麼師云問和尚大
P154n1519_p0712a06║事因緣溈云為什麼喚作指東畫西師云為
P154n1519_p0712a07║著聲色故某甲所以問過溈云並未曉了此
P154n1519_p0712a08║事師云如何得曉了此事溈云寂子聲色老
P154n1519_p0712a09║僧東西師云一月千江體不分水溈云應須
P154n1519_p0712a10║與麼始得師云如金與金終無異色豈有異
P154n1519_p0712b01║名溈云作麼生是無異名底道理師云瓶盤
P154n1519_p0712b02║釵釧券盂盆溈云子說禪如師子吼驚散狐
P154n1519_p0712b03║狼野干之屬。
P154n1519_p0712b04║師在溈山前坡牧牛次見一僧上山不久却
P154n1519_p0712b05║下來師乃問上座何不且在山中僧云秪為
P154n1519_p0712b06║因緣不契所以便下來師云有何因緣不契
P154n1519_p0712b07║請舉看僧云和尚問某甲名什麼遂答歸真
P154n1519_p0712b08║和尚云真歸何在某甲無對師云上座却回
P154n1519_p0712b09║向和尚道某甲道得也和尚問作麼生道但
P154n1519_p0712b10║云眼裏耳裏鼻裏其僧却回一如所教溈山
P154n1519_p0713a01║云脫空謾語漢此是五百人善知識語。
P154n1519_p0713a02║師因溈山問涅槃經四十卷幾卷是佛說幾
P154n1519_p0713a03║卷是魔說師云緫是魔說溈休去師隨後云
P154n1519_p0713a04║某甲適來拙祗對和尚猶疊石峯頭草溈云
P154n1519_p0713a05║許汝眼正。
P154n1519_p0713a06║師因見雪師子乃指云還有過得此色者麼
P154n1519_p0713a07║眾無對。
P154n1519_p0713a08║雲門偃云當時好便與推倒。雪竇顯云
P154n1519_p0713a09║雲門只解推倒不解扶起。
P154n1519_p0713a10║續瑯瑘覺云即今問汝諸人推倒扶起相
P154n1519_p0713b01║去多少拄杖拶過眉毛鼻孔呵呵大笑擲
P154n1519_p0713b02║下拄杖。淨慈昌云推倒也錯扶起也錯
P154n1519_p0713b03║還有過得此色者麼。
P154n1519_p0713b04║師因問香嚴聞師弟近日有悟道頌試舉看
P154n1519_p0713b05║嚴遂舉擊竹頌師云此是閑時搆置嚴又舉
P154n1519_p0713b06║一偈曰去年貧未是貧今年貧始是貧去年
P154n1519_p0713b07║無卓錐之地今年錐也無師云汝只得如來
P154n1519_p0713b08║禪未得祖師禪香嚴又呈偈云吾有一機瞬
P154n1519_p0713b09║目視伊若人不會別喚沙彌師云且喜師弟
P154n1519_p0713b10║會得祖師禪。
P154n1519_p0714a01║報慈遂徵云且道如來禪與祖師禪是分
P154n1519_p0714a02║不分。長慶稜云一時坐却。雲居錫徵
P154n1519_p0714a03║云眾中商量如來禪淺祖師禪深只如香
P154n1519_p0714a04║嚴當時何不問如何是祖師禪若置此一
P154n1519_p0714a05║問何處有也。瑯瑘覺云武帝求仙不得
P154n1519_p0714a06║仙王喬端坐却昇天。溈山喆云香嚴可
P154n1519_p0714a07║謂上無片瓦下無卓錐露躶躶赤灑灑沒
P154n1519_p0714a08║可把若不是仰山幾乎放過這漢何故不
P154n1519_p0714a09║得雪霜力焉知松栢操。
P154n1519_p0714a10║續徑山杲云溈山晚年好則極教得一棚
P154n1519_p0714b01║肉傀儡直是可愛且作麼生是可愛處面
P154n1519_p0714b02║面相看手脚動爭知語話是他人。
P154n1519_p0714b03║師掃地次溈山問塵非掃得空不自生如何
P154n1519_p0714b04║是塵非掃得師以掃箒掃地一下溈山云作
P154n1519_p0714b05║麼生是空不自生師以手指自身又指溈山
P154n1519_p0714b06║山云塵非掃得空不自生離此二途又作麼
P154n1519_p0714b07║生師又將掃箒掃地一下又指自身却指溈
P154n1519_p0714b08║山。
P154n1519_p0714b09║師問陸郎中承聞郎中看經得悟是不陸云
P154n1519_p0714b10║是弟子因看涅槃經道不斷煩惱而入涅槃
P154n1519_p0715a01║師竪拂子云只如這箇作麼生入陸云入之
P154n1519_p0715a02║一字也不用得師云入之一字不為郎中陸
P154n1519_p0715a03║便起去（一本謂鄭愚問）。
P154n1519_p0715a04║清涼欽云上座且道入之一字為什麼人
P154n1519_p0715a05║又云郎中且莫煩惱。雪竇顯於仰山舉
P154n1519_p0715a06║拂處別云拂子到某甲手裏也又別後語
P154n1519_p0715a07║云我將謂你是箇俗漢。
P154n1519_p0715a08║師因一僧叅便問和尚還識字不師云隨分
P154n1519_p0715a09║僧以手畫圓相托呈師以衣袖拂之僧又作
P154n1519_p0715a10║半月相托呈師以兩手作背拋勢僧以目視
P154n1519_p0715b01║之師低頭僧遶師一帀師便打僧遂出。
P154n1519_p0715b02║師一日坐次有僧來作禮師不顧其僧乃問
P154n1519_p0715b03║師識字不師云隨分僧乃右旋一帀云是什
P154n1519_p0715b04║麼字師於地上書十字詶之僧又左旋一帀
P154n1519_p0715b05║云是什麼字師改十字作卍字僧畫圓相以
P154n1519_p0715b06║兩手托如脩羅擎日月勢云是什麼字師畫
P154n1519_p0715b07║一圓相圍却卍字僧乃作婁至勢師云如是
P154n1519_p0715b08║如是此是諸佛之所護念汝亦如是吾亦如
P154n1519_p0715b09║是汝善護持善哉善哉好去其僧禮謝騰空
P154n1519_p0715b10║而去時有一道者見後經五日遂問師云汝
P154n1519_p0716a01║還見不者云某甲見出門騰空而去師云此
P154n1519_p0716a02║是西天羅漢故來探吾道者云某甲雖覩種
P154n1519_p0716a03║種三昧不辨其理師云吾以義為汝解釋此
P154n1519_p0716a04║是八種三昧是覺海變為義海體同然此義
P154n1519_p0716a05║合有因有果即時異時緫別不離隱身三昧
P154n1519_p0716a06║也。
P154n1519_p0716a07║師夏末問訊溈山溈云子一夏不見上來在
P154n1519_p0716a08║下面作何所務師云某甲在下面鋤一片畬
P154n1519_p0716a09║種一籮粟溈云子今夏不虛過矣師却問和
P154n1519_p0716a10║尚今夏作得箇什麼溈云日中一食夜間一
P154n1519_p0716b01║寢師云和尚今夏亦不虛過道了乃吐舌溈
P154n1519_p0716b02║云寂子何得自傷己命。
P154n1519_p0716b03║溈山喆云仰山眼照四天下到大圓面前
P154n1519_p0716b04║却向淨地喫交大圓可謂養子之緣不免
P154n1519_p0716b05║掛後人脣齒。
P154n1519_p0716b06║續龍門遠云溈仰父子尋常相見遊戲神
P154n1519_p0716b07║通不同小小還有知得底麼若無山僧與
P154n1519_p0716b08║汝諸人說看開得一片畬綿綿密密兩頓
P154n1519_p0716b09║粥飯其道自辦山僧一夏與諸人相見自
P154n1519_p0716b10║是諸人不薦若也薦成一片是什麼一片
P154n1519_p0717a01║看取當門箭。西禪需云溈仰父子出入
P154n1519_p0717a02║卷舒得能自在諸人切不得作世諦商量
P154n1519_p0717a03║又不得作佛法解會既緫不許與麼商量
P154n1519_p0717a04║畢竟如何會開得一片畬種得一籮粟回
P154n1519_p0717a05║頭閑一望山青水又綠終日只一餐夜後
P154n1519_p0717a06║只一宿困來伸脚眠千足與萬足相將八
P154n1519_p0717a07║月九月來籬邊爛熳鋪黃菊。東林顏云
P154n1519_p0717a08║今時師僧千百成羣經冬過夏虛消歲月
P154n1519_p0717a09║深屈古人東林不是檢點先聖仰山逞俊
P154n1519_p0717a10║太過吐舌只得一半。
P154n1519_p0717b01║師問僧甚處來僧云幽州師云我恰要幽州
P154n1519_p0717b02║信幽州米作麼價僧云某甲無端從他市橋
P154n1519_p0717b03║上過踏折他橋梁。
P154n1519_p0717b04║續保寧勇云放你三十棒。
P154n1519_p0717b05║師因龐居士問久嚮仰山到來因甚却覆師
P154n1519_p0717b06║竪拂子士云恰是師云是仰是覆士乃打露
P154n1519_p0717b07║柱云雖然無人也要露柱證明師擲下拂子
P154n1519_p0717b08║云若到諸方一任舉似。
P154n1519_p0717b09║續隱靜岑云大小小釋迦被龐居士一拶
P154n1519_p0717b10║直得手忙脚亂只如居士打露柱一下又
P154n1519_p0718a01║作麼生鯨吞海水盡露出珊瑚枝。
P154n1519_p0718a02║師到巖頭頭舉起拂子師展坐具頭拈拂致
P154n1519_p0718a03║師背後師將坐具搭肩上出頭云我不肯汝
P154n1519_p0718a04║放只肯汝収。
P154n1519_p0718a05║師因石霜下有二禪客到溈山云此間無一
P154n1519_p0718a06║人會禪後普請搬柴次師見二禪客歇將一
P154n1519_p0718a07║橛柴問云還道得麼俱無語師云莫道無人
P154n1519_p0718a08║會禪好歸對溈山云今日二禪客被慧寂勘
P154n1519_p0718a09║破溈云什麼處被子勘破師便舉前話溈云
P154n1519_p0718a10║寂子又被吾勘破。
P154n1519_p0718b01║師因溈山開示云汝雖獨自迴光返照別人
P154n1519_p0718b02║不知汝解處汝試將實解獻老僧看師云若
P154n1519_p0718b03║教某甲自看到這裏無圓位亦無一物一解
P154n1519_p0718b04║得獻和尚溈云無圓位處元是汝作解處未
P154n1519_p0718b05║離心境在師云既無圓位何處有法把何物
P154n1519_p0718b06║作境溈云適來是汝作與麼解是不師云是
P154n1519_p0718b07║溈云若與麼具足是心境法未脫我所心在
P154n1519_p0718b08║元來有解爭道無解獻我許汝信位顯人位
P154n1519_p0718b09║隱在（一本小異大同）。
P154n1519_p0718b10║師住東平時溈山附書并鏡一面至師陞堂
P154n1519_p0719a01║受書乃提起鏡示眾云大眾溈山將鏡來而
P154n1519_p0719a02║今且道是溈山鏡東平鏡若道是東平鏡又
P154n1519_p0719a03║是溈山寄來若道是溈山鏡又在東平這裏
P154n1519_p0719a04║道得則存取道不得則打破去也如是三舉
P154n1519_p0719a05║眾皆無對師乃撲破。
P154n1519_p0719a06║五祖戒云更請和尚說道理看驀奪打破。
P154n1519_p0719a07║師因叅東寺寺云已相見了不用上來師云
P154n1519_p0719a08║與麼相見莫不當麼寺便歸方丈閉却門師
P154n1519_p0719a09║歸舉似溈山山云寂子是什麼心行師云若
P154n1519_p0719a10║不與麼爭識得伊（師到乳源語亦頗同）。
P154n1519_p0719b01║保福展云仰山大似蚊子上鐵牛。承天
P154n1519_p0719b02║宗云仰山識得東寺強說道理即不可設
P154n1519_p0719b03║使溈山去也未能得與東寺相見在。
P154n1519_p0719b04║師一日因溈山以兩手相交過各撥三下却
P154n1519_p0719b05║竪一指師亦以兩手相交過各撥三下却向
P154n1519_p0719b06║胷前仰一手覆一手以目瞻視溈山休去。
P154n1519_p0719b07║鄧州香嚴智閑禪師示眾云如人在千尺懸
P154n1519_p0719b08║崖口銜樹枝手無所攀脚無所踏忽有人問
P154n1519_p0719b09║西來意不對則違他所問若對又喪身失命
P154n1519_p0719b10║當恁麼時作麼生即是時有虎頭上座云上
P154n1519_p0720a01║樹即不問未上樹請和尚道師呵呵大笑。
P154n1519_p0720a02║雪竇顯云樹上道即易樹下道即難老僧
P154n1519_p0720a03║上樹也致將一問來。翠巖芝云問者對
P154n1519_p0720a04║者不免喪身失命如今衲僧作麼生。
P154n1519_p0720a05║續徑山杲云吞得栗𣗥蓬透得金剛圈看
P154n1519_p0720a06║這般說話也是泗州人見大聖。大溈果
P154n1519_p0720a07║云香嚴慈悲之故有落草之談仔細檢點
P154n1519_p0720a08║將來未免弄巧成拙。鼓山珪云香嚴大
P154n1519_p0720a09║似蕭何制律。
P154n1519_p0720a10║師初開堂溈山令人送拄杖并書到師接了
P154n1519_p0720b01║云蒼天蒼天僧便問和尚為甚如此師云只
P154n1519_p0720b02║為春行冬令。
P154n1519_p0720b03║師因僧問如何是道師云枯木裏龍吟僧云
P154n1519_p0720b04║不會師云髑髏裏眼睛後有問石霜如何是
P154n1519_p0720b05║枯木裏龍吟霜云猶帶喜在問如何是髑髏
P154n1519_p0720b06║裏眼睛霜云猶帶識在又有問曹山如何是
P154n1519_p0720b07║枯木裏龍吟山云血脉不斷問如何是髑髏
P154n1519_p0720b08║裏眼睛山云乾不盡問未審還有得聞者麼
P154n1519_p0720b09║山云盡大地未有一箇不聞問未審龍吟是
P154n1519_p0720b10║何章句山云也不知是何章句聞者皆喪。
P154n1519_p0721a01║續神鼎諲云石霜一向打揲向真界裏作
P154n1519_p0721a02║活計又舉曹山云恁麼會取好。昭覺勤
P154n1519_p0721a03║云念不異心不差圓融五位君臣跳過無
P154n1519_p0721a04║明三毒便可以向枯木上生花寒巖中吹
P154n1519_p0721a05║律看他三箇老宿一人透語滲漏一人透
P154n1519_p0721a06║情滲漏一人透見滲漏若善叅詳便可玄
P154n1519_p0721a07║關獨步還委悉麼莫守寒巖異草青坐斷
P154n1519_p0721a08║白雲機不妙。徑山果舉圓悟透三種滲
P154n1519_p0721a09║漏語了云諸人還揀得出麼若揀不出妙
P154n1519_p0721a10║喜不惜眉毛為諸人說破香嚴透語滲漏
P154n1519_p0721b01║被語言縛殺石霜透情滲漏被情識使殺
P154n1519_p0721b02║曹山透見滲漏被見聞覺知惑殺分明說
P154n1519_p0721b03║了具眼者辨。
P154n1519_p0721b04║師因溈山問平生學解緫不要作麼生是大
P154n1519_p0721b05║德自己師道不得限三日亦無語溈云大德
P154n1519_p0721b06║何不且下山歇去師便下山遇著首座問什
P154n1519_p0721b07║麼處去師云被和尚問自己道下得且下山
P154n1519_p0721b08║去座云何不住去師云某甲自己尚道不得
P154n1519_p0721b09║爭敢住座云不是與麼住香嚴山有古寺基
P154n1519_p0721b10║汝去住持我化齋粮與汝。
P154n1519_p0722a01║師因僧問不慕諸聖不重己靈時如何師云
P154n1519_p0722a02║萬機休罷千聖不携當時踈山在眾作嘔聲
P154n1519_p0722a03║云是何言歟師問阿誰眾云師叔師云不諾
P154n1519_p0722a04║山僧那山出眾云是師云師叔莫道得麼山
P154n1519_p0722a05║云道得師云試道看山云若教某甲道還師
P154n1519_p0722a06║資禮始得師乃下座禮拜准前語問山云萬
P154n1519_p0722a07║機休罷猶有物在千聖不携亦從人得師云
P154n1519_p0722a08║却請師叔道山云何不道肯諾（或曰重）不得全
P154n1519_p0722a09║師云肯又肯什麼諾又諾阿誰山云肯即肯
P154n1519_p0722a10║他諸聖諾即諾自己靈師云饒你與麼也須
P154n1519_p0722b01║三十年倒屙設使住山近山無柴燒近水無
P154n1519_p0722b02║水喫分明記取後住踈山果如師記至二十
P154n1519_p0722b03║七年病愈自云香嚴師兄記我三十年倒屙
P154n1519_p0722b04║今少三年在每至食畢以手抉而吐之以應
P154n1519_p0722b05║前記山後問道怤長老肯重不得全作麼生
P154n1519_p0722b06║會怤云全歸肯重山云不得全又作麼生怤
P154n1519_p0722b07║云箇中無肯路山云方愜病僧意。
P154n1519_p0722b08║杭州徑山洪諲禪師因佛日長老至師云伏
P154n1519_p0722b09║承長老獨化一方何以荐游峯頂日云朗月
P154n1519_p0722b10║當空挂氷霜不自寒師云莫便是長老家風
P154n1519_p0723a01║不日云峭峙萬重關於中舍寶月師云此猶
P154n1519_p0723a02║是文言作麼生是長老家風日云今日頼遇
P154n1519_p0723a03║佛日日却問隱密全真時人知有道不得太
P154n1519_p0723a04║省無辜時人知有道得於此二途猶是時人
P154n1519_p0723a05║升降處未審長老親道自道如何道師云我
P154n1519_p0723a06║家道處無箇道日云如來路上無私曲便請
P154n1519_p0723a07║玄音和一場師云任汝二輪更互照碧潭雲
P154n1519_p0723a08║外不相關日云為報白頭無限眾此回年少
P154n1519_p0723a09║莫歸鄉師云老少同倫無向背我家玄路勿
P154n1519_p0723a10║叅差日云一言定天下四句為誰留師云汝
P154n1519_p0723b01║言有三四我道其中一也無因有偈云東西
P154n1519_p0723b02║不相顧南北與誰留汝即言三四我即一也
P154n1519_p0723b03║無。
P154n1519_p0723b04║師因僧問掩息如灰時如何師云猶是時人
P154n1519_p0723b05║功幹僧云幹後如何師云耕人田不種僧云
P154n1519_p0723b06║畢竟如何師云禾熟不臨場。
P154n1519_p0723b07║續天童華云鳳閣香沉雪巢夜冷半䆫明
P154n1519_p0723b08║月和氣靄然正與麼時且道歸宗與徑山
P154n1519_p0723b09║還有相見分也無見與不見且止只如這
P154n1519_p0723b10║僧與麼問還具眼麼苟或未然雲藏無縫
P154n1519_p0724a01║襖鳥宿不萌枝。
P154n1519_p0724a02║師因僧問如何是長師云十聖不能量僧云
P154n1519_p0724a03║如何是短師云蟭螟眼裏著不滿其僧不肯
P154n1519_p0724a04║便去舉似石霜霜云只為太近實頭僧問如
P154n1519_p0724a05║何是長霜云不屈曲僧云如何是短霜云雙
P154n1519_p0724a06║陸盤中不喝彩。
P154n1519_p0724a07║福州長慶大安禪師（始住大溈時號懶安）示眾云有句
P154n1519_p0724a08║無句如藤倚樹踈山聞逕往彼請問值師泥
P154n1519_p0724a09║壁次便問云有句無句如藤倚樹豈不是和
P154n1519_p0724a10║尚道師云是山云怱遇樹倒藤枯時如何師
P154n1519_p0724b01║放下泥盤呵呵大笑歸方丈山隨後云某甲
P154n1519_p0724b02║三千里賣却布單特為此因緣而來和尚何
P154n1519_p0724b03║得相弄師云侍者討錢還伊去遂囑云向後
P154n1519_p0724b04║有獨眼龍為汝點破在山後到明招舉前話
P154n1519_p0724b05║招云大溈可謂頭正尾正只是不遇知音山
P154n1519_p0724b06║却問樹倒藤枯時如何招云更使溈山笑轉
P154n1519_p0724b07║新山因有省乃云溈山元來笑中有刀遂遙
P154n1519_p0724b08║禮悔過。
P154n1519_p0724b09║續開福寧舉有句無句語了良久云會麼
P154n1519_p0724b10║深秋簾幙千家雨落日樓臺一笛風。
P154n1519_p0725a01║師問百丈云學人欲識佛如何是佛丈云大
P154n1519_p0725a02║似騎牛覓牛師云識後如何丈云如人騎牛
P154n1519_p0725a03║至家師云未審始終如何保任即得相應去
P154n1519_p0725a04║丈云譬如牧牛之士執杖視之勿令犯人苗
P154n1519_p0725a05║稼。
P154n1519_p0725a06║福州雙峯和尚因仰山問師弟近日見處如
P154n1519_p0725a07║何師云據某甲見處實無一法可當情仰云
P154n1519_p0725a08║汝解猶在境師云某甲只如此師兄又如何
P154n1519_p0725a09║仰云汝豈無能知無一法可當情者溈山聞
P154n1519_p0725a10║云寂子一句疑殺天下人。
P154n1519_p0725b01║溈山喆云前箭猶輕後箭深無限平人被
P154n1519_p0725b02║陸沉。
P154n1519_p0725b03║續東禪嶽云解弄不須霜刃劒延齡何必
P154n1519_p0725b04║九還丹。
P154n1519_p0725b05║福州靈雲志勤禪師因見桃花悟道有頌云
P154n1519_p0725b06║三十年來尋劒客幾回葉落又抽枝自從一
P154n1519_p0725b07║見桃花後直至如今更不疑舉似溈山山云
P154n1519_p0725b08║從緣得入永不退失汝善護持次舉似玄沙
P154n1519_p0725b09║沙云諦當甚諦當敢保老兄猶未徹在。
P154n1519_p0725b10║長慶稜因僧問玄沙意旨如何慶云將謂
P154n1519_p0726a01║胡鬚赤更有赤鬚胡。
P154n1519_p0726a02║續翠巖芝云有一人如今問玄沙意作麼
P154n1519_p0726a03║生且道此人還徹也未。黃龍心云諸人
P154n1519_p0726a04║且道靈雲當初見底是桃花不是桃花若
P154n1519_p0726a05║是桃花天下人見緫須悟道若不是桃花
P154n1519_p0726a06║爭奈見有桃花擬向甚處看作麼生說箇
P154n1519_p0726a07║見底道理。五祖演云說什麼諦當更叅
P154n1519_p0726a08║三十年。昭覺勤云千鈞之弩不為鼷鼠
P154n1519_p0726a09║而發機靈雲既撥轉天關玄沙乃掀飜地
P154n1519_p0726a10║軸且道那箇是未徹處。徑山杲云一家
P154n1519_p0726b01║有事百家忙。
P154n1519_p0726b02║師問僧甚處去僧云雪峯去師云我有一信
P154n1519_p0726b03║寄雪峯僧云便請師脫履拋向面前僧便去
P154n1519_p0726b04║雪峯問甚處來僧云靈雲來峯云和尚安不
P154n1519_p0726b05║僧云有信相寄道了脫履拋向面前峯休去。
P154n1519_p0726b06║溈山秀云雪峯既不能辨他來信端的這
P154n1519_p0726b07║僧又秪知依模畫樣鈍置他靈雲忽若當
P154n1519_p0726b08║時道我有一信寄他僧云便請靈雲只據
P154n1519_p0726b09║坐這僧又若為通露不可大丈夫漢為人
P154n1519_p0726b10║馳達教他一言不措。
P154n1519_p0727a01║師因長生問混沌未分時如何師云露柱懷
P154n1519_p0727a02║胎生云分後如何師云如片雲點太清生云
P154n1519_p0727a03║未審太清還受點也無師不對生云恁麼則
P154n1519_p0727a04║含生不來也師亦不對生云直得純清絕點
P154n1519_p0727a05║時如何師云猶是真常流注生云如何是真
P154n1519_p0727a06║常流注師云似鏡常明生云未審向上還有
P154n1519_p0727a07║事也無師云有生云如何是向上事師云打
P154n1519_p0727a08║破鏡來與你相見（一本少異）。
P154n1519_p0727a09║續芭蕉徹云相見便休又打破鏡作什麼
P154n1519_p0727a10║白兆圓云若不打破鏡爭得相見。大陽
P154n1519_p0727b01║延云即今破也又作麼生相見乃云照盡
P154n1519_p0727b02║體無依通身難辨的。開福寧云好諸禪
P154n1519_p0727b03║德盡十方界是一面鏡作麼生說箇打破
P154n1519_p0727b04║底道理直饒眼親手辦光境俱忘如鷄抱
P154n1519_p0727b05║卵啐啄同時正好喫報慈拄杖何故弄影
P154n1519_p0727b06║禪和如麻似粟。黃龍忠云二尊宿發明
P154n1519_p0727b07║本分大事可謂如切如磋如琢如磨不妨
P154n1519_p0727b08║端的檢點將來大似貼肉汗衫未能脫體
P154n1519_p0727b09║致使有般漢隨語生解便向未分時計較
P154n1519_p0727b10║打破鏡處說道理驢年解悟去若據牧菴
P154n1519_p0728a01║見處說甚混沌分與未分打破鏡與不打
P154n1519_p0728a02║破鏡直饒向露柱懷胎處會得正是片雲
P154n1519_p0728a03║點太清諸仁者還委悉麼待虛空落地即
P154n1519_p0728a04║向你道。天童覺云分與未分玉機夜動
P154n1519_p0728a05║點與不點金梭暗拋直是一色純清未得
P154n1519_p0728a06║十成穩坐且道打破鏡來向甚處相見還
P154n1519_p0728a07║會麼清秋老兔吞光後湛水蒼龍蛻骨時。
P154n1519_p0728a08║師因僧問佛未出世時如何師竪起拂子僧
P154n1519_p0728a09║云出世後如何師亦竪起拂子僧不肯後到
P154n1519_p0728a10║雪峯峯問甚處來僧云靈雲來峯云有何言
P154n1519_p0728b01║句僧舉前話峯云你肯他麼僧云不肯峯云
P154n1519_p0728b02║你問我與你道僧云佛未出世時如何峯竪
P154n1519_p0728b03║起拂子僧云出世後如何峯放下拂子僧禮
P154n1519_p0728b04║拜峯便打僧後到玄沙舉前話沙問你怎生
P154n1519_p0728b05║會僧云不會沙云我與你作箇譬喻如人賣
P154n1519_p0728b06║一片園東西四至結契緫了也中心有箇樹
P154n1519_p0728b07║子猶屬我在。
P154n1519_p0728b08║溈山喆云這僧一張弓兩隻箭擬撥亂天
P154n1519_p0728b09║下至玄沙面前一箇伎倆施展不得何故
P154n1519_p0728b10║鶴有九臯難翥翼馬無千里謾追風。
P154n1519_p0729a01║續雲門偃於兩竪拂處云前頭即是後頭
P154n1519_p0729a02║打不著。
P154n1519_p0729a03║福州九峯慈慧禪師因溈山上堂云汝等諸
P154n1519_p0729a04║人只得大體不得大用師便抽身出去溈山
P154n1519_p0729a05║召師師更不回顧溈山云此子堪為法噐。
P154n1519_p0729a06║保福展云依稀似曲失前忘後。
P154n1519_p0729a07║晉州霍山大禪佛景通禪師因到仰山前乃
P154n1519_p0729a08║翹一足云西天二十八祖亦如是唐土六祖
P154n1519_p0729a09║亦如是和尚亦如是某甲亦如是仰山下禪
P154n1519_p0729a10║牀打四藤條。
P154n1519_p0729b01║雪竇顯云藤條未到折因甚只與四下須
P154n1519_p0729b02║是箇斬釘截鐵漢始得。翠巖芝云亦不
P154n1519_p0729b03║得作賞亦不得作罰如今作麼生會。
P154n1519_p0729b04║續棲賢遷云苦瓠連根苦甜𤓰徹蒂甜。
P154n1519_p0729b05║昭覺勤云師資會合輥芥投針一期借路
P154n1519_p0729b06║經過不免𮞏相鈍置雪竇道藤條未到折
P154n1519_p0729b07║因甚只打四下胡餅裏討甚麼汁又云須
P154n1519_p0729b08║是斬釘截鐵漢始得大似隨邪逐惡。雲
P154n1519_p0729b09║蓋智云大禪佛翹一足仰山打四藤條不
P154n1519_p0729b10║是盲枷瞎棒且欲分付知音若不同牀睡
P154n1519_p0730a01║焉知被裏穿。
P154n1519_p0730a02║師後到霍山自云集雲峯下四藤條天下大
P154n1519_p0730a03║禪佛叅山乃喚維那打鐘者師便走。
P154n1519_p0730a04║雪竇顯云這漢雖見機而變爭奈有頭無
P154n1519_p0730a05║尾。
P154n1519_p0730a06║續昭覺勤云這漢擔却仰山冬𤓰印子向
P154n1519_p0730a07║人前賣弄若不是霍山幾被塗糊雖然如
P154n1519_p0730a08║是可惜令行一半當時不用喚維那好與
P154n1519_p0730a09║擒住更打四藤條且聽這漢疑三十年。
P154n1519_p0730a10║滁州定山神英禪師因椑樹問不落數量請
P154n1519_p0730b01║師道師提起數珠云是落不落樹云圓珠三
P154n1519_p0730b02║竅時人知有請師圓前話師便打樹拂袖而
P154n1519_p0730b03║出師云三十年後搥胷大哭去在樹住後示
P154n1519_p0730b04║眾云吾三十年前被定山熱謾不同小小。
P154n1519_p0730b05║雪竇顯云定山用即用爭奈險椑樹知即
P154n1519_p0730b06║知要且未具擇法眼試請辨看。
P154n1519_p0730b07║師一日見首座洗衣遂問作什麼座提起衣
P154n1519_p0730b08║師云洗底是甚衣座云福州使鐵錢師乃令
P154n1519_p0730b09║維那移下首座挂搭。
P154n1519_p0730b10║元康和尚因謁石樓樓纔見便収足坐師云
P154n1519_p0731a01║得與麼威儀周足樓云汝適來見什麼師云
P154n1519_p0731a02║無端被人領過樓云是與麼始為真見師云
P154n1519_p0731a03║苦哉賺却幾人來樓便起身師云見即見已
P154n1519_p0731a04║動即不動樓云盡力道不出定也師拊掌三
P154n1519_p0731a05║下。
P154n1519_p0731a06║南泉願云天下人斷這兩箇是非不得若
P154n1519_p0731a07║斷得與他同叅。
P154n1519_p0731a08║京兆米和尚（或謂米七師或曰米胡者）因僧問自古上賢
P154n1519_p0731a09║還達真正理麼師云達僧云秪如真正理作
P154n1519_p0731a10║麼生達師云當時霍光賣假銀城與單于契
P154n1519_p0731b01║書是什麼人做僧云某甲直得杜口無言師
P154n1519_p0731b02║云平地教人作保。
P154n1519_p0731b03║師令僧問仰山今時還假悟去不仰云悟即
P154n1519_p0731b04║不無爭奈落在第二頭何師乃肯之。
P154n1519_p0731b05║續泐潭清云門庭施設米胡深肯仰山第
P154n1519_p0731b06║二頭若是入理深談第一頭猶未悟在。
P154n1519_p0731b07║天童華云米胡提本分鉗鎚仰山展劒刃
P154n1519_p0731b08║上事二老於唱教門中足可稱尊若是衲
P154n1519_p0731b09║僧門下緫是喫棒底漢。
P154n1519_p0731b10║師問僧近離甚處僧云藥山師云藥山老子
P154n1519_p0732a01║近日如何僧云大似一片頑石師云得漝麼
P154n1519_p0732a02║鄭重僧云也無你提掇處師云非但藥山米
P154n1519_p0732a03║胡亦漝麼僧近前顧視而立師云看看頑石
P154n1519_p0732a04║動也其僧便出。
P154n1519_p0732a05║雪竇顯云米胡也縱奪可觀爭奈死而不
P154n1519_p0732a06║弔。溈山喆云米胡好片頑石多少遊人
P154n1519_p0732a07║不識及乎衲僧一見不免將南作北。
P154n1519_p0732a08║續昭覺勤云雪竇細處細如米末冷處冷
P154n1519_p0732a09║似氷霜要且只見錐頭利若據蔣山見處
P154n1519_p0732a10║只這米胡趂得老鼠打破油甕。天童華
P154n1519_p0732b01║云這僧豈不是具眼尀耐却將藥山一片
P154n1519_p0732b02║頑石到處賣弄苟非米胡深辨端倪幾遭
P154n1519_p0732b03║惑亂是你諸人試辨看。
P154n1519_p0732b04║襄州王敬初常侍一日治事次米和尚至侍
P154n1519_p0732b05║乃舉筆示之米云還判得虛空麼侍乃擲下
P154n1519_p0732b06║筆入宅更不相見米和尚致疑明日憑華嚴
P154n1519_p0732b07║置茶筵次設問昨日米和尚有何言句便不
P154n1519_p0732b08║得相見侍云獅子咬人韓獹逐塊米纔聞乃
P154n1519_p0732b09║省遽出朗笑云我會也我會也侍云會即不
P154n1519_p0732b10║無你試道看米云請常侍舉侍乃竪起一隻
P154n1519_p0733a01║筯米云這野狐精侍云這漢徹去也（一本語少異大
P154n1519_p0733a02║意相類）。
P154n1519_p0733a03║溈山喆云米胡雖然如是且只得一橛常
P154n1519_p0733a04║侍云這漢徹去大似看樓打樓大溈則不
P154n1519_p0733a05║然常侍雖是箇俗漢筆下有生殺之權米
P154n1519_p0733a06║胡是一方善知識要且出他綣繢不得當
P154n1519_p0733a07║時待他擲下筆但向道我從來疑著這漢。
P154n1519_p0733a08║常侍與臨濟至僧堂乃問這一堂僧還看經
P154n1519_p0733a09║也無濟云不看經還習禪也無濟云不習禪
P154n1519_p0733a10║侍云經又不看禪又不習究竟作什麼濟云
P154n1519_p0733b01║緫教成佛作祖去侍云金屑雖貴落眼成翳
P154n1519_p0733b02║濟云我將謂你是箇俗漢。
P154n1519_p0733b03║投子同別云官人何得貴耳賤目。鏡清
P154n1519_p0733b04║怤代云比來拋摶引玉。溈山喆云王常
P154n1519_p0733b05║侍可謂儒門君子禪門良匠若非智鑑精
P154n1519_p0733b06║明爭得是非頴脫。
P154n1519_p0733b07║續白雲端云大眾臨濟端的只具一隻眼
P154n1519_p0733b08║若是圓通即不然金屑雖貴落眼成翳我
P154n1519_p0733b09║將謂你是箇俗漢大眾試斷看。天童華
P154n1519_p0733b10║云風行草偃葉落知秋臨濟雖本分鉗鎚
P154n1519_p0734a01║常侍乃頂門具眼只如今日判府正言入
P154n1519_p0734a02║山與山僧相見雖無僧堂可至亦無佛法
P154n1519_p0734a03║商量只這便是出他一頭地處且道以何
P154n1519_p0734a04║為驗。靈隱嶽云一著高一著一步闊一
P154n1519_p0734a05║步明眼人前猶涉路布鳳棲不在梧桐樹。
P154n1519_p0734a06║宗門統要續集卷第七