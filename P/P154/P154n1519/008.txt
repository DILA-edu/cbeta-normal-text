P154n1519_p0735a01║宗門統要續集卷第八（第九同卷）　　　　扶十
P154n1519_p0735a02║宋建溪沙門宗永集
P154n1519_p0735a03║元建康保寧禪寺住持沙門清茂續集
P154n1519_p0735a04║睦州龍興陳尊宿（嗣黃檗運）因僧問高揖釋迦不
P154n1519_p0735a05║拜彌勒時如何師云昨日有人問趂出了也
P154n1519_p0735a06║僧云和尚恐某甲不實那師云拄杖不在苕
P154n1519_p0735a07║菷柄聊與三十。
P154n1519_p0735a08║雪竇顯云睦州只有受璧之心且無割城
P154n1519_p0735a09║之意。
P154n1519_p0735a10║續南堂靜云衲僧家高揖釋迦不拜彌勒
P154n1519_p0735b01║不為分外也須是本分鉗鎚方能知其真
P154n1519_p0735b02║偽何故出羣須是英靈漢敵勝還他獅子
P154n1519_p0735b03║兒選佛若無如是眼直饒千載亦奚為。
P154n1519_p0735b04║西禪需云若要扶持大法舉唱宗乘這老
P154n1519_p0735b05║漢却較些子諸人要見睦州麼劒為不平
P154n1519_p0735b06║離寶匣藥因救病出金瓶。靈隱嶽云以
P154n1519_p0735b07║毒攻毒以楔出楔還他睦州老漢始得今
P154n1519_p0735b08║日有人恁麼問虎丘也只恁麼答何故盡
P154n1519_p0735b09║法無民。
P154n1519_p0735b10║師示眾云我見百丈不識好惡大眾纔集以
P154n1519_p0736a01║拄杖一時打下復召大眾眾回首又云是什
P154n1519_p0736a02║麼有甚共語處黃檗和尚眾纔集以拄杖一
P154n1519_p0736a03║時打下復召大眾眾回首又云月似彎弓少
P154n1519_p0736a04║雨多風猶較些子。
P154n1519_p0736a05║雪竇顯云說甚猶較些子直是未在據雪
P154n1519_p0736a06║竇眾集一時打下便休或有箇無孔鐵鎚
P154n1519_p0736a07║為眾竭力善能擔荷可以籠罩古今乾坤
P154n1519_p0736a08║把斷乃驀拈拄杖云放過一著。石門聦
P154n1519_p0736a09║舉黃檗語了云前來甚是奇特後來龍頭
P154n1519_p0736a10║蛇尾。天聖泰云殺人須見血。
P154n1519_p0736b01║續瑯瑘覺云若入洪波裏須是弄潮人。
P154n1519_p0736b02║靈隱嶽云轉見誵訛這幾箇老漢出來張
P154n1519_p0736b03║羅布網却向平地上撈鰕摝蜆用盡自己
P154n1519_p0736b04║心笑破他人口。
P154n1519_p0736b05║師因西峯長老至致茶果次問長老今夏在
P154n1519_p0736b06║甚處安居峯云蘭溪師云有多少眾峯云七
P154n1519_p0736b07║十來人師云時中將何示徒峯拈起柑子師
P154n1519_p0736b08║云著什麼死急。
P154n1519_p0736b09║師問僧近離甚處僧便喝師云老僧被你一
P154n1519_p0736b10║喝僧又喝師云三喝四喝後作麼生僧無語
P154n1519_p0737a01║師便打云這掠虛漢。
P154n1519_p0737a02║續泐潭清云這僧只解瞻前不能顧後恁
P154n1519_p0737a03║麼行脚鈍置殺人黃龍即不然待他道三
P154n1519_p0737a04║喝四喝後如何將坐具一摵拂袖便行非
P154n1519_p0737a05║唯截斷睦州葛藤且與天下衲僧出氣。
P154n1519_p0737a06║靈隱嶽云老睦州甚生氣槩却向這僧手
P154n1519_p0737a07║裏呈欵。
P154n1519_p0737a08║師一日喚僧云大德僧回首師云擔板漢。
P154n1519_p0737a09║雪竇顯云睦州只具一隻眼何故這僧喚
P154n1519_p0737a10║既回首因甚却成擔板。
P154n1519_p0737b01║續黃龍心云雪竇亦只具一隻眼這僧喚
P154n1519_p0737b02║既回頭因甚却不成擔板。鼓山珪云睦
P154n1519_p0737b03║州和尚被這僧勘破。
P154n1519_p0737b04║師因秀才相看云會二十四家書師以拄杖
P154n1519_p0737b05║空中點一點云會麼秀才罔措師云又道會
P154n1519_p0737b06║二十四家書永字八法也不識。
P154n1519_p0737b07║黃龍南云睦州一點直在威音王已前及
P154n1519_p0737b08║乎八法論書却被箇俗人勘破若是黃龍
P154n1519_p0737b09║即不然孔門弟子無人識碧眼胡僧笑點
P154n1519_p0737b10║頭。溈山喆云睦州不妨用得這一點妙
P154n1519_p0738a01║又似以勢欺人大溈即不然乃畫一圓相
P154n1519_p0738a02║云會麼字義炳然文不加點。
P154n1519_p0738a03║續徑山印舉大溈語了云睦州大似如風
P154n1519_p0738a04║吹水自然成紋惜乎逞俊太過烏焉成馬
P154n1519_p0738a05║山僧今日客來雖有拂子拄杖盡以束之
P154n1519_p0738a06║高閣何故文不在茲。
P154n1519_p0738a07║師示眾云裂開也在我捏聚也在我時有僧
P154n1519_p0738a08║問如何是裂開師云三九二十七菩提涅槃
P154n1519_p0738a09║真如解脫即心是佛我且與麼道你又作麼
P154n1519_p0738a10║生僧云某甲不與麼道師云盞子撲落地楪
P154n1519_p0738b01║子成七片。
P154n1519_p0738b02║雲峯恱云相罵饒你接觜相唾饒你潑水。
P154n1519_p0738b03║續天童華云我且問你諸人雲峯與麼道
P154n1519_p0738b04║為復是會睦州意明睦州語歸宗因行不
P154n1519_p0738b05║妨掉臂不是禪不是道不是玄不是妙久
P154n1519_p0738b06║立珍重。天童覺云睦州用處直是長三
P154n1519_p0738b07║短五七縱八橫撒在面前拋向背後不妨
P154n1519_p0738b08║奇特然則門庭施設自是一家入理深談
P154n1519_p0738b09║不啻百步。靈隱嶽云也好笑睦州被這
P154n1519_p0738b10║僧拶得恰似落湯螃蠏七手八脚一時露。
P154n1519_p0739a01║師因雲門敲門乃問誰門云某甲師開門便
P154n1519_p0739a02║擒住云道道門擬議師便推出云秦時轢𨍏
P154n1519_p0739a03║鑽。
P154n1519_p0739a04║師問僧甚麼處來僧云瀏陽師云彼中老宿
P154n1519_p0739a05║祗對佛法大意道什麼僧云徧地無行路師
P154n1519_p0739a06║云老宿實有此語不僧云實有師拈拄杖打
P154n1519_p0739a07║云這念言語漢。
P154n1519_p0739a08║師因僧問門前金剛托即乾坤大地不托即
P154n1519_p0739a09║𮈔髮不逢時如何師云吽吽我不曾見此問
P154n1519_p0739a10║先跳三千倒退八百你作麼生僧云諾師云
P154n1519_p0739b01║先責一紙罪狀好便打其僧擬去師云來我
P154n1519_p0739b02║共你葛藤托即乾坤大地你且道洞庭湖水
P154n1519_p0739b03║深多少僧云不曾量度師云洞庭湖又作麼
P154n1519_p0739b04║生僧云秪為今時師云只這葛藤尚不會又
P154n1519_p0739b05║打。
P154n1519_p0739b06║師問僧近離甚處僧云仰山師云五戒也不
P154n1519_p0739b07║持僧云什麼處是妄語師云這裏不著沙彌。
P154n1519_p0739b08║師問僧甚處來僧云那邊劄師云老僧屈僧
P154n1519_p0739b09║云和尚知即得師云擔枷過狀劈脊便打。
P154n1519_p0739b10║雲峯恱云睦州何用繁辭那邊劄劈脊便
P154n1519_p0740a01║棒。
P154n1519_p0740a02║師問僧近離甚處僧云河北師云河北有箇
P154n1519_p0740a03║趙州和尚上座曾到彼麼僧云某甲近離彼
P154n1519_p0740a04║中師云趙州有何言句示徒僧舉喫茶話師
P154n1519_p0740a05║乃云慙愧却問僧趙州意作麼生僧云只是
P154n1519_p0740a06║一期方便師云苦哉趙州被你將一杓屎潑
P154n1519_p0740a07║了也便打師却問沙彌你作麼會沙彌便設
P154n1519_p0740a08║拜師亦打其僧往沙彌處問適來和尚打你
P154n1519_p0740a09║作什麼彌云若不是我和尚不打某甲。
P154n1519_p0740a10║雪竇顯云這僧克由尀耐將一杓屎潑他
P154n1519_p0740b01║二員古佛諸上座若能辯得非唯與趙睦
P154n1519_p0740b02║二州雪屈亦乃雪竇與天下老宿無過若
P154n1519_p0740b03║道不得到處潑人卒未了在。
P154n1519_p0740b04║續徑山杲云雪竇只知一杓屎潑他趙睦
P154n1519_p0740b05║二州殊不知這僧當時被趙州將一杓屎
P154n1519_p0740b06║潑了却到睦州又遭一杓只是不知氣息
P154n1519_p0740b07║若知氣息什麼處有二員古佛。
P154n1519_p0740b08║師因吳尚書至門首便問三門俱開弟子從
P154n1519_p0740b09║何門而入師召尚書尚書應諾師云從信門
P154n1519_p0740b10║而入。
P154n1519_p0741a01║雪竇顯別云客是主人相師。
P154n1519_p0741a02║師示眾云你等諸人還得箇入頭處也未若
P154n1519_p0741a03║未得箇入頭須得箇入頭若得箇入頭不得
P154n1519_p0741a04║孤負老僧。
P154n1519_p0741a05║雲峯恱云古人與麼道和身放倒了也汝
P154n1519_p0741a06║諸人還相委悉麼若相委悉孤負睦州若
P154n1519_p0741a07║不相委悉雲峯亦遭連累。
P154n1519_p0741a08║續法雲秀云還會麼睦州便是陳蒲鞋若
P154n1519_p0741a09║見可謂大施門開更無壅塞其或未然莫
P154n1519_p0741a10║道不窒礙好叅。白雲端云睦州老兒可
P154n1519_p0741b01║謂經事多矣要坐便坐要行便行雖然如
P154n1519_p0741b02║是天無全功。雪竇宗舉拂子云我若恁
P154n1519_p0741b03║麼穿却睦州鼻孔若不恁麼換却睦州眼
P154n1519_p0741b04║睛又云今人明明向你道尚自不會驢年
P154n1519_p0741b05║夢見麼。
P154n1519_p0741b06║師見僧來云見成公案放你三十棒（雲峯恱云作賊
P154n1519_p0741b07║人心虛）僧云某甲如是師云寺門前金剛為什
P154n1519_p0741b08║麼豎拳僧云金剛尚乃如是師便打。
P154n1519_p0741b09║雲門偃云睦州正恁麼時天下人披枷帶
P154n1519_p0741b10║鎻。
P154n1519_p0742a01║續徑山杲云雖然無孔笛撞著氊拍板直
P154n1519_p0742a02║是五音調暢六律和諧仔細檢點將來未
P154n1519_p0742a03║免傍觀者哂且道誰是傍觀者良久云不
P154n1519_p0742a04║得動著動著打折你驢腰。東禪嶽云臨
P154n1519_p0742a05║危不變真大丈夫當時若不是這僧幾被
P154n1519_p0742a06║打破蔡州諸人還識睦州麼貧無達士將
P154n1519_p0742a07║金贈病有閑人說藥方。
P154n1519_p0742a08║師一日見僧行胡餅次乃云行箇甚麼僧云
P154n1519_p0742a09║胡餅師云這俗漢。
P154n1519_p0742a10║保福展云睦州也好低聲。
P154n1519_p0742b01║師問武陵長老了即毛吞巨海始知大地一
P154n1519_p0742b02║微塵作麼生陵云和尚問誰師云問長老陵
P154n1519_p0742b03║云何不領話師云是我不領話你不領話。
P154n1519_p0742b04║雪竇顯云墮也墮也復云這葛藤老漢好
P154n1519_p0742b05║與劃斷拈拄杖云什麼處去也。
P154n1519_p0742b06║鎮州臨濟慧照義玄禪師在黃檗會中因第
P154n1519_p0742b07║一座勉令問黃檗如何是佛法的的大意檗
P154n1519_p0742b08║遂與二十棒如是三次問每蒙賜棒乃告辭
P154n1519_p0742b09║第一座云早蒙激勸問法累蒙和尚賜棒所
P154n1519_p0742b10║恨愚魯且往諸方去第一座遂白黃檗云義
P154n1519_p0743a01║玄上座雖是後生却甚奇特後五日為一株
P154n1519_p0743a02║大樹蔭覆天下人去在要起去忽辭和尚願
P154n1519_p0743a03║垂提誨師明日乃辭黃檗檗指往大愚處必
P154n1519_p0743a04║為汝說師至大愚愚問什麼處來師云黃檗
P154n1519_p0743a05║來愚云黃檗有何言句師遂舉前話復云不
P154n1519_p0743a06║知過在甚處愚云黃檗與麼老婆心為汝得
P154n1519_p0743a07║徹困猶覓過在師於是大悟乃云元來佛法
P154n1519_p0743a08║無多子愚扭住云尿牀鬼子適來又道不會
P154n1519_p0743a09║而今又道佛法無多子是多少速道速道師
P154n1519_p0743a10║便於大愚肋下築三拳愚托開云汝師黃檗
P154n1519_p0743b01║非干我事師返黃檗檗問來來去去有甚了
P154n1519_p0743b02║期師云只為老婆心切遂舉前話檗云大愚
P154n1519_p0743b03║老漢饒舌待見與打一頓師云說甚待見即
P154n1519_p0743b04║今便打遂與黃檗一掌檗吟吟而笑云這風
P154n1519_p0743b05║顛漢來這裏捋虎鬚師便喝檗云侍者引這
P154n1519_p0743b06║風顛漢叅堂去（有本小異大同）。
P154n1519_p0743b07║溈山祐問仰山臨濟得大愚力黃檗力仰
P154n1519_p0743b08║云非但捋虎鬚亦解坐虎頭。
P154n1519_p0743b09║師示眾云我於先師處三次問佛法大意三
P154n1519_p0743b10║次被打如蒿枝拂相似如今更思一頓誰與
P154n1519_p0744a01║下手時有僧出云某甲下手師拈棒度與僧
P154n1519_p0744a02║擬接師便打。
P154n1519_p0744a03║雪竇顯云臨濟放去較危収來太速。
P154n1519_p0744a04║續五祖戒云臨濟大似貧兒思舊債。雪
P154n1519_p0744a05║竇宗云且道臨濟今日用底棒與當時喫
P154n1519_p0744a06║底棒是同是別若道同孤負他黃檗若道
P154n1519_p0744a07║別屈他臨濟若也盡其機來且道在阿誰
P154n1519_p0744a08║分上乃拈拄杖云退後退後。天童華云
P154n1519_p0744a09║臨濟在黃檗處三度喫棒底意旨諸人還
P154n1519_p0744a10║覻得透也未直饒一咬便斷也未是大丈
P154n1519_p0744b01║夫漢三世諸佛口挂壁上天下老和尚將
P154n1519_p0744b02║什麼喫飯。靈隱嶽舉雪竇語了拈拄杖
P154n1519_p0744b03║云臨濟據令而行不知孤負黃檗雪竇盡
P154n1519_p0744b04║力擔板也只見一邊且道薦福節文在甚
P154n1519_p0744b05║處擲下拄杖。
P154n1519_p0744b06║師因趙州遊方到院在後架洗脚次師便問
P154n1519_p0744b07║如何是祖師西來意州云恰遇山僧洗脚師
P154n1519_p0744b08║近前作聽勢州云會即便會啗啄作什麼師
P154n1519_p0744b09║便歸方丈州云三十年行脚今日錯為人下
P154n1519_p0744b10║註脚。
P154n1519_p0745a01║續法雲秀云眾中商量道趙州不識臨濟
P154n1519_p0745a02║作賊却為他下箇註脚臨濟當時作聽勢
P154n1519_p0745a03║何不劈耳便掌若恁麼商量何曾夢見趙
P154n1519_p0745a04║州識得臨濟殊不知兩箇盡是老賊須知
P154n1519_p0745a05║一箇好手敢問諸人那箇是好手具眼者
P154n1519_p0745a06║辨取。教忠光云臨濟有驗人眼趙州又
P154n1519_p0745a07║飽叢林等閑略露風規自然頭正尾正還
P154n1519_p0745a08║會麼若不得流水還應過別山。
P154n1519_p0745a09║師侍德山次山云今日困師云這老漢寐語
P154n1519_p0745a10║作麼（或云德山回顧云欲借一問得麼師便喝）山便打師掀倒禪
P154n1519_p0745b01║牀。
P154n1519_p0745b02║雪竇顯云二員作者具啐啄同時眼有啐
P154n1519_p0745b03║啄同時用雪竇擬向飢鷹爪下奪肉餓虎
P154n1519_p0745b04║口裏爭餐敢謂德山臨濟俱是瞎漢有人
P154n1519_p0745b05║辯得天下橫行。雲峯恱云奇怪諸德看
P154n1519_p0745b06║此二員作家一拶一捺略露風規大似把
P154n1519_p0745b07║手上高山雖然如是未免傍觀者哂且道
P154n1519_p0745b08║誰是傍觀者喝一喝下座。
P154n1519_p0745b09║續徑山杲云雲峯與麼批判大似普州人
P154n1519_p0745b10║徑山若見縛作一束送在河裏不見道蚌
P154n1519_p0746a01║鷸相持俱落漁人之手。西堂顯云然則
P154n1519_p0746a02║德山門下草偃風行爭奈臨濟當機不讓
P154n1519_p0746a03║雖然如是未出葛藤窠裏。護國元云奇
P154n1519_p0746a04║怪諸禪德二老漢忒煞傍若無人當時真
P154n1519_p0746a05║如若見每人與二十棒且道利害在什麼
P154n1519_p0746a06║處有人明得許汝親見臨濟德山要見真
P154n1519_p0746a07║如亦未可何故鶴有九臯難翥翼馬無千
P154n1519_p0746a08║里謾追風。
P154n1519_p0746a09║師到三峯平和尚問發足甚處師云黃檗平
P154n1519_p0746a10║云黃檗近日有何言句師云金牛昨夜遭塗
P154n1519_p0746b01║炭直至如今不見蹤平云秋風吹玉管那箇
P154n1519_p0746b02║是知音師云直透萬重關不住青霄外平云
P154n1519_p0746b03║此語太高生師云龍生金鳳子衝破碧瑠璃
P154n1519_p0746b04║平云且坐喫茶。
P154n1519_p0746b05║師因赴普請鋤茶次黃檗後至師問訊了按
P154n1519_p0746b06║钁而立檗云莫是困耶師云纔钁地何言困
P154n1519_p0746b07║檗拈拄杖便打師接住推倒檗乃喚維那拽
P154n1519_p0746b08║起我來維那云和尚爭容得這風顛漢檗却
P154n1519_p0746b09║與維那一掌師遂钁地云諸方火葬我這裏
P154n1519_p0746b10║活埋。
P154n1519_p0747a01║溈山祐問仰山黃檗與臨濟此時作麼生
P154n1519_p0747a02║仰云作賊人不在邏贓人喫棒。溈山喆
P154n1519_p0747a03║云黃檗倒地維那扶起火葬活埋清風未
P154n1519_p0747a04║已。
P154n1519_p0747a05║續三交嵩云正狗不偷油鷄銜燈盞走。
P154n1519_p0747a06║師在黃檗栽杉松次黃檗云深山裏栽許多
P154n1519_p0747a07║樹作麼師云一與山門作境致二與後人作
P154n1519_p0747a08║標榜道了將鋤打地一下檗云雖然如是子
P154n1519_p0747a09║已喫吾二十棒了也師又打地一下噓兩聲
P154n1519_p0747a10║檗云吾宗到汝大興於世。
P154n1519_p0747b01║溈山祐問仰山黃檗當時只囑臨濟一人
P154n1519_p0747b02║別更有在仰云有只是年代深遠不欲舉
P154n1519_p0747b03║似和尚溈山云雖然如是吾也要知但舉
P154n1519_p0747b04║看仰云一人指南吳越令行遇大風即止。
P154n1519_p0747b05║溈山喆云臨濟與麼大似平地喫交雖然
P154n1519_p0747b06║如是臨危不變方稱丈夫黃檗云吾宗到
P154n1519_p0747b07║汝大興於世也是憐兒不覺醜。
P154n1519_p0747b08║續天童華云黃檗道雖然如是子已喫吾
P154n1519_p0747b09║二十棒了也養子之緣故當如是臨濟正
P154n1519_p0747b10║令雖行可惜甘自向钁頭邊活埋仰山見
P154n1519_p0748a01║解未出常流豈止遇大風則止當時何不
P154n1519_p0748a02║道直待虛空界盡此話方始大行豈不頭
P154n1519_p0748a03║正尾正應菴今日捋下面皮要與諸人相
P154n1519_p0748a04║見去也驀拈拄杖卓一下云驚羣須是英
P154n1519_p0748a05║靈漢敵勝還他獅子兒。
P154n1519_p0748a06║師示眾云有一無位真人常向汝等諸人面
P154n1519_p0748a07║門出入未證據者看看時有僧出問如何是
P154n1519_p0748a08║無位真人師下繩牀扭住云道道僧無語師
P154n1519_p0748a09║拓開云無位真人是什麼乾屎橛。
P154n1519_p0748a10║雪峯存云臨濟大似白拈賊。雪竇顯云
P154n1519_p0748b01║夫善竊者鬼神莫知既被雪峯覻破臨濟
P154n1519_p0748b02║不是好手復召大眾雪竇今日換却你諸
P154n1519_p0748b03║人眼睛了也你若不信各歸寮舍自摸索
P154n1519_p0748b04║看。
P154n1519_p0748b05║續瑯瑘覺云臨濟可謂氷稜上度九𨸰劒
P154n1519_p0748b06║刃上得全身。薦福行云臨濟老人一條
P154n1519_p0748b07║春梁硬似鐵拗不折可憐末後不奈舩何
P154n1519_p0748b08║打破戽斗。
P154n1519_p0748b09║師問寺主什麼處去來主云州中糶黃米來
P154n1519_p0748b10║師以拄杖劃一劃云還糶得這箇麼主便喝
P154n1519_p0749a01║師便打次典座至師乃舉似典座座云寺主
P154n1519_p0749a02║不會和尚意師云你又作麼生座禮拜師亦
P154n1519_p0749a03║打。
P154n1519_p0749a04║黃龍南云寺主下喝不可放過典座禮拜
P154n1519_p0749a05║放過不可臨濟令行歸宗放過三十年後
P154n1519_p0749a06║有人說破。溈山喆云寺主下喝典座禮
P154n1519_p0749a07║拜臨濟令行古今獨邁。
P154n1519_p0749a08║續黃龍新云典座禮拜有過無功寺主一
P154n1519_p0749a09║喝有功無過既是有功為甚麼却被打棒
P154n1519_p0749a10║頭有眼明如日要識真金火裏看。天童
P154n1519_p0749b01║華云二尊宿雖則力提綱要檢點將來未
P154n1519_p0749b02║免依草附木殊不知大小臨濟被這兩箇
P154n1519_p0749b03║漢破家散宅還會麼殺人刀活人劒。西
P154n1519_p0749b04║禪需云院主一喝電卷雷奔山摧地裂典
P154n1519_p0749b05║座禮拜雲収雨散月白風清雖然如是因
P154n1519_p0749b06║甚麼緫喫痛棒不見道臥龍纔奮迅丹鳳
P154n1519_p0749b07║便翱翔。
P154n1519_p0749b08║師臨遷化垂示云吾去後汝等諸人不得滅
P154n1519_p0749b09║却吾正法眼藏三聖出云誰敢滅却正法眼
P154n1519_p0749b10║藏師云後或有人問你又作麼生聖便喝師
P154n1519_p0750a01║云誰知吾正法眼藏向這瞎驢邊滅却聖便
P154n1519_p0750a02║作禮。
P154n1519_p0750a03║溈山秀云古者忍死待來因何正法眼藏
P154n1519_p0750a04║却向瞎驢邊滅臨濟行計速速三聖又却
P154n1519_p0750a05║怱怱因斯父子情忘遂使後人失望若不
P154n1519_p0750a06║得流水多應過別山。
P154n1519_p0750a07║師垂問一人在孤峯頂上無出身之路一人
P154n1519_p0750a08║在十字街頭亦無背面那箇在前那箇在後。
P154n1519_p0750a09║師垂問有一人論劫在途中不離家舍有一
P154n1519_p0750a10║人離家舍不在途中阿那箇合受人天供養。
P154n1519_p0750b01║續徑山杲云賊身已露。雲巖游云識取
P154n1519_p0750b02║鈎頭意莫認定盤星。
P154n1519_p0750b03║師會下有同學二人相問一云離却中下二
P154n1519_p0750b04║機請兄道一句子一云擬問則失一云與麼
P154n1519_p0750b05║則禮拜老兄去也一云這賊師聞乃陞堂云
P154n1519_p0750b06║要會臨濟賔主句問取堂中二禪客便下座。
P154n1519_p0750b07║師因一僧叅未人事乃問禮拜即是不禮拜
P154n1519_p0750b08║即是師便喝僧遂拜師云這賊僧云這賊便
P154n1519_p0750b09║出去師云莫道無事好首座在邊侍立師回
P154n1519_p0750b10║問還有過也無座云有師云賔家有過主家
P154n1519_p0751a01║有過座云二俱有過師云過在什麼處座便
P154n1519_p0751a02║出去師云莫道無事好。
P154n1519_p0751a03║南泉願云官馬相踏。
P154n1519_p0751a04║續保寧勇云這一羣賊其中有正賊有草
P154n1519_p0751a05║賊那箇是正賊那箇是草賊還辯得麼口
P154n1519_p0751a06║欵易招贓物難認。護國元云這僧身挨
P154n1519_p0751a07║白刃臨濟劒不虛施首座不善傍觀惹得
P154n1519_p0751a08║一身泥水雖然如是且道前頭無事與後
P154n1519_p0751a09║頭無事相較幾何於此緇素分明不但穿
P154n1519_p0751a10║却臨濟鼻孔亦許你眼光爍破四天下其
P154n1519_p0751b01║或未然莫道無事好。
P154n1519_p0751b02║師一日見普化來乃云我在南方馳書到溈
P154n1519_p0751b03║山時知你先在此住待我來及至我到得汝
P154n1519_p0751b04║贊佐我今欲建立黃檗宗乘汝切須為我成
P154n1519_p0751b05║榹普化珍重下去克符後至師亦如是道符
P154n1519_p0751b06║亦珍重下去三日後普化却上問云和尚前
P154n1519_p0751b07║日道什麼師拈棒便打下又三日後克符亦
P154n1519_p0751b08║上問云和尚前日打普化有甚事師拈棒亦
P154n1519_p0751b09║打下至晚陞堂示四料揀語了普化克符二
P154n1519_p0751b10║人遂出眾作禮師便下座。
P154n1519_p0752a01║續長蘆仁云普化克符不可放過臨濟老
P154n1519_p0752a02║人放過不可若是且菴一生擔板無人成
P154n1519_p0752a03║榹然雖恁麼須知遠煙浪別有好商量。
P154n1519_p0752a04║師一日在僧堂前坐見黃檗來却閉目檗見
P154n1519_p0752a05║乃作怖勢遙遙過歸方丈師隨後具威儀去
P154n1519_p0752a06║禮謝了退于時首座在畔立檗云這僧雖是
P154n1519_p0752a07║後生却知有此事座云老和尚脚跟不點地
P154n1519_p0752a08║證據箇後生檗於口上自摑云却是老僧罪
P154n1519_p0752a09║過座云知即得。
P154n1519_p0752a10║師到京教化至一家門云家常添鉢婆云太
P154n1519_p0752b01║無猒生師云飯也未曾得何言太無猒生婆
P154n1519_p0752b02║便閉却門。
P154n1519_p0752b03║師因黃檗入厨見飯頭乃問作什麼頭云揀
P154n1519_p0752b04║眾僧米檗云一日喫多少頭云二石五檗云
P154n1519_p0752b05║莫太多頭云猶恐少在檗便打飯頭舉似師
P154n1519_p0752b06║師云與汝勘過這老漢纔出侍次檗便舉前
P154n1519_p0752b07║話師云飯頭不會請和尚代一轉語便問莫
P154n1519_p0752b08║太多麼檗云何不道來日更喫一頓師云說
P154n1519_p0752b09║甚來日即今便喫道了便掌檗云這風顛漢
P154n1519_p0752b10║又來這裏捋虎鬚師便喝出去。
P154n1519_p0753a01║溈山祐云養子方知父慈。仰山寂云大
P154n1519_p0753a02║似勾賊破家。
P154n1519_p0753a03║師陞堂有僧出師便喝僧亦喝便拜師便打。
P154n1519_p0753a04║翠巖芝云臨濟也心麤好彩頼是這僧若
P154n1519_p0753a05║是今時衲僧且作麼生出得。
P154n1519_p0753a06║續東禪觀云臨濟除是不作作則萬竅怒
P154n1519_p0753a07║號這僧摶扶搖而上九萬里。
P154n1519_p0753a08║師或見僧來乃豎起拂子僧禮拜師便打。
P154n1519_p0753a09║翠巖芝云這僧有理不伸死而不弔且作
P154n1519_p0753a10║麼生會如今作麼生與這僧出氣。
P154n1519_p0753b01║師或見僧來乃豎起拂子（或云謝和尚指示或時僧不顧）師
P154n1519_p0753b02║並打。
P154n1519_p0753b03║雲門偃云只冝老漢。
P154n1519_p0753b04║師問僧甚處來僧云定州來師拈棒僧擬議
P154n1519_p0753b05║師便打僧不肯師云已後遇明眼人去在僧
P154n1519_p0753b06║後叅三聖纔舉前話三聖拈棒僧擬議三聖
P154n1519_p0753b07║便打。
P154n1519_p0753b08║續天童華云臨濟三聖當時若有轉身句
P154n1519_p0753b09║後代兒孫未至掃土驀拈拄杖更有一箇
P154n1519_p0753b10║甚處去卓拄杖一下。
P154n1519_p0754a01║師因有座主相看師乃問講何經論主云某
P154n1519_p0754a02║甲荒虛粗習百法論師云有一人於三乘十
P154n1519_p0754a03║二分教明得有一人於三乘十二分教明不
P154n1519_p0754a04║得是同是別主云明得即同明不得即別時
P154n1519_p0754a05║洛浦為侍者乃云座主這裏是甚處說同說
P154n1519_p0754a06║別師回首問侍者汝又作麼生者便喝師送
P154n1519_p0754a07║座主回遂問適來是汝喝老僧那者云是師
P154n1519_p0754a08║便打。
P154n1519_p0754a09║師因半夏上黃檗山問訊見黃檗看經乃云
P154n1519_p0754a10║我將謂是箇人元來是淹黑豆老和尚住數
P154n1519_p0754b01║日乃辭去檗云汝破夏來不終夏了去師云
P154n1519_p0754b02║某甲蹔來禮拜和尚檗遂打趂令去師行數
P154n1519_p0754b03║里疑此事却回終夏。
P154n1519_p0754b04║師應機或多用喝會下僧眾亦學師喝師一
P154n1519_p0754b05║日問僧汝緫學我喝我今問汝有一人從東
P154n1519_p0754b06║堂出一人從西堂出兩人齊喝一聲這裏分
P154n1519_p0754b07║得賔主汝且作麼生分若分不得己後不得
P154n1519_p0754b08║學老僧喝。
P154n1519_p0754b09║師聞德山示眾云道道道得也三十棒道不
P154n1519_p0754b10║得也三十棒師令侍者（即洛浦也）去見他如是道
P154n1519_p0755a01║便問道得為甚也三十棒待伊打你便接拄
P154n1519_p0755a02║杖推一推者去一如指教德山被一推倒便
P154n1519_p0755a03║歸方丈閉却門者回舉似師師云從來疑著
P154n1519_p0755a04║這漢雖然如是你還見德山麼者擬議師便
P154n1519_p0755a05║打。
P154n1519_p0755a06║巖頭奯云德山尋常只據目前一箇拄杖
P154n1519_p0755a07║子佛來也打祖來也打爭奈較些子。
P154n1519_p0755a08║續雲居齊云只如臨濟道我從來疑著這
P154n1519_p0755a09║漢是肯語不肯語為當別有道理試斷看。
P154n1519_p0755a10║師訪平田路口見一婆使牛乃問婆婆平田
P154n1519_p0755b01║路向什麼處去婆便將牛打一棒云這畜生
P154n1519_p0755b02║諸處走到這裏不知路師云我問你平田路
P154n1519_p0755b03║什麼處去婆云這畜生五歲也尚使不得師
P154n1519_p0755b04║云欲觀前人先觀所使便有抽釘拔屑之意
P154n1519_p0755b05║師至平田田問還見我婆也未師云已収下
P154n1519_p0755b06║了也田云近離甚處師云江西黃檗田云情
P154n1519_p0755b07║知你見作家來師云特來禮拜和尚田云已
P154n1519_p0755b08║相見了也師云不然賔主之禮合禮三拜田
P154n1519_p0755b09║云既是賔主之禮禮拜著。
P154n1519_p0755b10║師會下兩堂上座一日舉頭相顧各下一喝
P154n1519_p0756a01║僧舉問師未審具賔主眼不師云雖然如此
P154n1519_p0756a02║賔主歷然。
P154n1519_p0756a03║承天宗云臨濟此語走殺天下衲僧我即
P154n1519_p0756a04║不然當時見僧舉但云一對無孔鐵鎚。
P154n1519_p0756a05║續昭覺勤云正勑既行諸侯避道。大溈
P154n1519_p0756a06║智云作麼生是賔主歷然底道理若也會
P154n1519_p0756a07║得一雙孤鴈撲地高飛其或未然一對鴛
P154n1519_p0756a08║鴦池中獨立。
P154n1519_p0756a09║師到襄州華嚴嚴見來乃橫按拄杖作睡勢
P154n1519_p0756a10║師云莫瞌睡嚴云作家禪客宛爾不同師云
P154n1519_p0756b01║侍者點茶來與和尚喫嚴召維那第三位安
P154n1519_p0756b02║排（一本曰到翠峯）。
P154n1519_p0756b03║師到鳳林林云有事相借問得麼師云何得
P154n1519_p0756b04║剜肉作瘡林云海月澄無影游魚逐浪迷師
P154n1519_p0756b05║云海月既無影游魚何得迷。
P154n1519_p0756b06║或有云觀風波浪起翫水野僧飄師云孤
P154n1519_p0756b07║蟾獨耀江山靜長嘯一聲天地秋林云任
P154n1519_p0756b08║將三寸輝天靜一句臨機試道看師云路
P154n1519_p0756b09║逢劒客須呈劒不遇詩人不獻詩林便坐
P154n1519_p0756b10║師便出去。
P154n1519_p0757a01║或有云湛寂無高下隨風妄起波師云孤
P154n1519_p0757a02║月照臨山嶽靜幾多人向此中休林云老
P154n1519_p0757a03║僧與闍黎又作麼生師云高高直透千峯
P154n1519_p0757a04║外莫將螢火照山川道了拂袖便出復有
P154n1519_p0757a05║一頌云大道絕同各自西東石火莫及電
P154n1519_p0757a06║光罔通。
P154n1519_p0757a07║溈山祐問仰山臨濟道石火莫及電光罔
P154n1519_p0757a08║通從上諸聖以何為人仰云和尚作麼生
P154n1519_p0757a09║溈云但有言說都無實義仰云不然溈云
P154n1519_p0757a10║子又作麼生仰云官不容針私通車馬溈
P154n1519_p0757b01║云如是如是。
P154n1519_p0757b02║師因徑山有五百眾少人叅請每日乃遶佛
P154n1519_p0757b03║殿前大樹行道念觀音接人與黃檗是同叅
P154n1519_p0757b04║寄書與黃檗具言是事檗令師去云你到彼
P154n1519_p0757b05║作麼生師云某甲自有方便師到徑山裝腰
P154n1519_p0757b06║直上法堂徑山纔舉頭師便喝山擬開口師
P154n1519_p0757b07║拂袖便行尋有僧問徑山適來這僧有甚言
P154n1519_p0757b08║句便喝和尚山云這僧從黃檗來你要知自
P154n1519_p0757b09║去問取是時徑山五百眾太半分散。
P154n1519_p0757b10║師因僧叅乃展兩手僧無語師云會麼僧云
P154n1519_p0758a01║不會師云䴷圝擘不破與你兩文錢。
P154n1519_p0758a02║師因麻谷（第二世者）叅敷坐具問十二面觀音阿
P154n1519_p0758a03║那面正師下繩牀一手収坐具一手扭麻谷
P154n1519_p0758a04║云十二面觀音向甚麼處去也谷轉身擬坐
P154n1519_p0758a05║繩牀師拈拄杖打谷接却相捉歸方丈。
P154n1519_p0758a06║師到杏山問如何是露地白牛杏云吽師云
P154n1519_p0758a07║啞杏云長老又作麼生師云這畜生。
P154n1519_p0758a08║師到龍光問不展機鋒如何得勝光據坐師
P154n1519_p0758a09║云大善知識豈無方便光瞪目云嗄師拍手
P154n1519_p0758a10║云大眾看這老漢今日敗闕便行。
P154n1519_p0758b01║師往鳳林路逢一婆子問甚麼處去師云鳳
P154n1519_p0758b02║林去婆云鳳林不在師云甚麼處去婆便行
P154n1519_p0758b03║師召婆婆回首師云誰道不在。
P154n1519_p0758b04║師一日拈胡餅示洛浦云萬種千般不離這
P154n1519_p0758b05║箇其理不二浦云如何是不二之理師再拈
P154n1519_p0758b06║起餅示之浦云恁麼則萬種千般也師云屙
P154n1519_p0758b07║屎見解浦云羅公照鏡（或依和尚問端長老小異大同）。
P154n1519_p0758b08║溈山喆云臨濟便風帆掛洛浦鼓棹揚波
P154n1519_p0758b09║然雖如是臨濟門下則得溈山門下不得。
P154n1519_p0758b10║師辭黃檗檗問什麼處去師云不是河南便
P154n1519_p0759a01║是河北檗便打師約住棒遂與一掌檗呵呵
P154n1519_p0759a02║大笑喚侍者將先師禪板拂子來師召侍者
P154n1519_p0759a03║將火來檗云汝但將去已後坐却天下人舌
P154n1519_p0759a04║頭去在。
P154n1519_p0759a05║溈山祐舉問仰山臨濟莫孤負他黃檗也
P154n1519_p0759a06║無仰云不然溈云子作麼生仰云知恩方
P154n1519_p0759a07║解報恩溈云從上莫有報恩事不仰云有
P154n1519_p0759a08║只是年代深遠不欲舉似溈云吾且不知
P154n1519_p0759a09║子但舉看仰云如楞嚴會上阿難讚佛云
P154n1519_p0759a10║將此深心奉塵剎是則名為報佛恩豈不
P154n1519_p0759b01║是報恩之事溈云如是如是見與師齊減
P154n1519_p0759b02║師半德見過於師方堪傳受。
P154n1519_p0759b03║續焦山體云賔主歷然師資道合輕來重
P154n1519_p0759b04║答不墮常情分付先師禪板拂子貴圖坐
P154n1519_p0759b05║却天下人舌頭正是憐兒不覺醜假饒索
P154n1519_p0759b06║火燒却終不向別處托生會麼老婆心切
P154n1519_p0759b07║呵呵笑一任傍人說短長。
P154n1519_p0759b08║福州烏石靈觀禪師一日因新到來偶引麵
P154n1519_p0759b09║次遂引麵示之其僧便去師晚間問首座今
P154n1519_p0759b10║日新到在甚處座云當時便去師云是即是
P154n1519_p0760a01║只得一橛。雪竇顯云老觀大似失錢遭罪。
P154n1519_p0760a02║報慈遂云甚麼處是少一橛。翠巖芝云
P154n1519_p0760a03║老觀道他只得一橛大似壓良為賤彼此
P154n1519_p0760a04║出家兒。續東禪觀云總似這箇師僧靈
P154n1519_p0760a05║山付囑有在老觀為什麼道只得一橛要
P154n1519_p0760a06║會麼若不酬價爭辯真偽。
P154n1519_p0760a07║師因雪峯來敲門師云誰峯云鳳凰兒師云
P154n1519_p0760a08║作什麼峯云來啗老觀師便開門扭住云道
P154n1519_p0760a09║道峯擬議師便托開閉却門雪峯住後示眾
P154n1519_p0760a10║云我當時若入得老觀門你這一隊噇酒糟
P154n1519_p0760b01║漢向甚處摸索。老宿云雪峯徒有此語當
P154n1519_p0760b02║時入不得今也入不得。明招謙代雪峯
P154n1519_p0760b03║纔見開門便云動即喪又代老觀云俊哉
P154n1519_p0760b04║俊哉。雪竇顯云這孤恩負德漢有甚麼
P154n1519_p0760b05║交涉當時入不得豈是教你入今既摸索
P154n1519_p0760b06║不著累他雪峯俱在老觀門下。
P154n1519_p0760b07║師常閉門獨坐一日雪峯敲門師便開峯扭
P154n1519_p0760b08║住云是凡是聖師乃唾云野狐精拓開便閉
P154n1519_p0760b09║却門雪峯云也只要識老兄。
P154n1519_p0760b10║師因曹山行脚時問如何是毘盧師法身主
P154n1519_p0761a01║師云不道曹舉似洞山洞云好箇話頭只欠
P154n1519_p0761a02║進語何不更去問為甚不道曹乃去進語師
P154n1519_p0761a03║云若言我不道即啞却我口若言我道即禿
P154n1519_p0761a04║却我舌曹歸舉似洞山山深肯之。
P154n1519_p0761a05║宗門統要續集卷第八