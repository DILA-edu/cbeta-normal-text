P154n1519_p0761a06║宗門統要續集卷第九
P154n1519_p0761a07║宋建溪沙門宗永集
P154n1519_p0761a08║元建康保寧禪寺住持沙門清茂續集
P154n1519_p0761a09║南嶽下第五世
P154n1519_p0761a10║洪州米嶺和尚（嗣徑山諲）垂語云莫過於此時有
P154n1519_p0761b01║僧問未審是什麼莫過於此師云不出是其
P154n1519_p0761b02║僧後問長慶為什麼不出是慶云汝擬喚作
P154n1519_p0761b03║什麼。
P154n1519_p0761b04║益州大隨法真禪師（嗣長慶安）因僧辭師問甚處
P154n1519_p0761b05║去僧云峩眉禮普賢去師豎起拂子云文殊
P154n1519_p0761b06║普賢緫在這裏僧畫一圓相拋於背後師云
P154n1519_p0761b07║侍者將一貼茶與這僧。
P154n1519_p0761b08║保福展云若無後語笑他衲僧。雲門偃
P154n1519_p0761b09║別云西天斬頭截臂這裏自領出去。五
P154n1519_p0761b10║祖戒云大隨不因一事不長一智。雪竇
P154n1519_p0762a01║顯云殺人刀活人劒具眼底辯取。溈山
P154n1519_p0762a02║秀云大隨茶非類趙州茶既不類趙州茶
P154n1519_p0762a03║得之者少矣這僧得之且有甚長處然不
P154n1519_p0762a04║義之財於我如浮雲。
P154n1519_p0762a05║續天童覺云識法者懼欺敵者亡水中辯
P154n1519_p0762a06║乳須是鵞王。
P154n1519_p0762a07║師因僧問劫火洞然大千俱壞未審這箇壞
P154n1519_p0762a08║不壞師云壞僧云恁麼則隨他去也師云隨
P154n1519_p0762a09║他去又僧問修山主如前修云不壞僧云為
P154n1519_p0762a10║甚不壞修云為同大千。
P154n1519_p0762b01║續道吾真云此二老宿一人道壞一人道
P154n1519_p0762b02║不壞且道壞底是不壞底是會麼壞與不
P154n1519_p0762b03║壞俱非內外不隔𮈔毫尋常面對。黃龍
P154n1519_p0762b04║清云此二尊宿雖則應處無偏其奈影響
P154n1519_p0762b05║之流別生二見若是太平即不然忽有人
P154n1519_p0762b06║問劫火洞然大千俱壞未審這箇壞不壞
P154n1519_p0762b07║却向道壞與不壞即且致還識這箇麼忽
P154n1519_p0762b08║地喚回秋夜夢舉頭惟見月當空。
P154n1519_p0762b09║師因有婆子令人送錢物至請轉藏經師受
P154n1519_p0762b10║施利了便下禪牀轉一帀乃云傳語婆婆轉
P154n1519_p0763a01║藏經巳竟其人回舉似婆婆云比來請轉全
P154n1519_p0763a02║藏如何只轉半藏（或出趙州）。
P154n1519_p0763a03║報慈遂徵云什麼處是欠半藏處且道那
P154n1519_p0763a04║婆具甚麼眼便與麼道。
P154n1519_p0763a05║韶州靈樹知聖敏禪師因有尼送瓷鉢盂與
P154n1519_p0763a06║師遂托起問這箇出在甚處尼云出在定州
P154n1519_p0763a07║師撲破尼無對。
P154n1519_p0763a08║清凉欽別云不違此間。保福展代云欺
P154n1519_p0763a09║敵者亡。
P154n1519_p0763a10║鄭十三娘年十二歲時隨師姑到大溈纔禮
P154n1519_p0763b01║拜起溈便問這箇師姑甚麼處住姑云南臺
P154n1519_p0763b02║江邊住溈便喝出又問背後老婆甚處住十
P154n1519_p0763b03║三娘放身近前义手立溈再問娘云早箇呈
P154n1519_p0763b04║似和尚了也溈云去娘纔下到法堂師姑云
P154n1519_p0763b05║十三娘尋常道我會禪口似劒利今日被大
P154n1519_p0763b06║師問著緫無語娘云苦哉苦哉作這箇眼目
P154n1519_p0763b07║也道我行脚脫取衲衣來與十三娘著娘後
P154n1519_p0763b08║又舉似羅山秪如十三娘叅見溈山恁麼祗
P154n1519_p0763b09║對還得平穩也無羅云不得無過娘云過在
P154n1519_p0763b10║甚處羅乃叱之娘云錦上更添花。
P154n1519_p0764a01║福州雙峯古禪師（嗣先雙峯）到石霜非時並不上
P154n1519_p0764a02║堂頭有僧白石霜云古侍者見雙峯得箇入
P154n1519_p0764a03║處師後一日辭霜去霜將拂子相送出門乃
P154n1519_p0764a04║召云古侍者師回首霜云擬著即差是著即
P154n1519_p0764a05║乖不擬不是亦莫作箇解除非知有莫能知
P154n1519_p0764a06║之作麼生師應喏喏師住後有僧問當時石
P154n1519_p0764a07║霜漝麼道未審意旨如何師云他只是教我
P154n1519_p0764a08║不得是非著。
P154n1519_p0764a09║睦州陳操尚書（嗣睦州）一日與諸官登樓次見
P154n1519_p0764a10║數僧行過一官人云來者總是行脚僧陳云
P154n1519_p0764b01║不是官云焉知不是陳云待近來與勘過及
P154n1519_p0764b02║僧至樓前陳驀召上座僧皆舉頭陳謂眾官
P154n1519_p0764b03║云不信道。
P154n1519_p0764b04║溈山喆云陳尚書可謂手擎仲尼日月腰
P154n1519_p0764b05║佩毘盧金印非唯儒士驚懾亦乃衲僧罔
P154n1519_p0764b06║措不見道當機如電拂方免病棲蘆。
P154n1519_p0764b07║續天童覺云陳操尚書白拈賊謾長蘆一
P154n1519_p0764b08║點不得。鼓山永云這僧有理難伸死而
P154n1519_p0764b09║不弔尚書按劒當門誰敢正眼覻著。
P154n1519_p0764b10║尚書問僧云有事相借問得麼僧云合取狗
P154n1519_p0765a01║口書乃自摑口云某甲罪過僧云知過必改
P154n1519_p0765a02║書云就闍黎乞取口喫飯得麼。
P154n1519_p0765a03║鎮州保壽沼禪師（嗣臨濟玄）問胡釘鉸云莫便是
P154n1519_p0765a04║胡釘鉸麼鉸云不敢師云還釘得虛空不鉸
P154n1519_p0765a05║云請和尚打破來師便打鉸云莫錯打某甲
P154n1519_p0765a06║師云汝向後遇多口阿師與你點破在鉸後
P154n1519_p0765a07║到趙州舉前話問不知某甲過在甚處州云
P154n1519_p0765a08║只這一縫尚不奈何鉸於此有省。
P154n1519_p0765a09║雪竇顯云我要打這三箇漢一打趙州不
P154n1519_p0765a10║合瞎却胡釘鉸眼二打保壽不能塞斷趙
P154n1519_p0765b01║州口三打胡釘鉸不合放過保壽驀拈拄
P154n1519_p0765b02║杖云更有一箇大眾一時退乃擊禪牀一
P154n1519_p0765b03║下。溈山喆云這漢雖然省去可惜趙州
P154n1519_p0765b04║當時待他道某甲過在甚處劈脊便棒非
P154n1519_p0765b05║但承他保壽威光亦乃與叢林為龜為鑑。
P154n1519_p0765b06║續溈山果云保壽大似無風起浪平地生
P154n1519_p0765b07║堆胡釘鉸貪程太速不覺墮坑落壍若不
P154n1519_p0765b08║遇趙州點破爭得歸家穩坐大眾且道那
P154n1519_p0765b09║裏是趙州點破處要會麼良久云斬新日月
P154n1519_p0765b10║特地乾坤。徑山杲云直饒釘得這一縫
P154n1519_p0766a01║點檢將來亦非好手可憐兩箇老禪翁却
P154n1519_p0766a02║對俗人說家醜。鼓山永云保壽雖具打
P154n1519_p0766a03║破虛空底鉗鎚未免傷鋒犯手胡公末後
P154n1519_p0766a04║悟去誰知眼尚𥉌[睊-月+虫]。
P154n1519_p0766a05║師因僧問訊師云百千諸聖盡不出此方丈
P154n1519_p0766a06║內僧云只如古人道大千沙界海中漚未審
P154n1519_p0766a07║此方丈向甚麼處著師云千聖見在僧云阿
P154n1519_p0766a08║誰證明師擲下拂子僧從西過東立師便打
P154n1519_p0766a09║僧云若不久叅焉知端的師云三十年後此
P154n1519_p0766a10║話大行。
P154n1519_p0766b01║續昭覺勤云保壽向方丈裏布網張羅這
P154n1519_p0766b02║僧鈎餌邊擎頭戴角三度衝浪上來三度
P154n1519_p0766b03║被他籠罩且道他得箇什麼還會麼重賞
P154n1519_p0766b04║之下必有勇夫。
P154n1519_p0766b05║師問新到近離甚處僧云崔禪師云還將得
P154n1519_p0766b06║崔禪喝來麼僧云不將得來師云與麼則不
P154n1519_p0766b07║從崔禪來僧便喝師拈棒僧擬議師便打（一本
P154n1519_p0766b08║出興化問）。
P154n1519_p0766b09║雲居舜云保壽與麼也險這僧飯到口邊
P154n1519_p0766b10║被人奪却。
P154n1519_p0767a01║師因僧問一物不將來時如何師云放下著
P154n1519_p0767a02║僧云一物不將來放下箇什麼師便打（與巖陽問
P154n1519_p0767a03║趙州語同）。
P154n1519_p0767a04║鎮州三聖慧然禪師㕘德山山云不用展炊
P154n1519_p0767a05║單這裏無殘羹餿飯師云頼遇無設有向甚
P154n1519_p0767a06║處著山便打師接住推倒向牀上山大笑師
P154n1519_p0767a07║哭蒼天出去。
P154n1519_p0767a08║續瑯瑘覺云眾中商量極有之不見道若
P154n1519_p0767a09║無欒布作爭得見韓光。溈山行云三聖
P154n1519_p0767a10║撥草瞻風有舒有卷德山看凡驗聖有放
P154n1519_p0767b01║有収德山笑去即且置三聖哭蒼天便出
P154n1519_p0767b02║意作麼生不貪香餌味可謂碧潭龍。
P154n1519_p0767b03║雲巖游云三聖便展坐具作賊人心虛山
P154n1519_p0767b04║云不用展炊巾尾巴露也聖云設有向什
P154n1519_p0767b05║麼處著口是禍門山便打裂破古今聖接
P154n1519_p0767b06║住棒推山向繩牀上老鼠入牛角更有一
P154n1519_p0767b07║轉語待無舌人忌口却向汝道。
P154n1519_p0767b08║師到道吾吾預知以緋抹額執神杖門下立
P154n1519_p0767b09║師纔見乃云遂便祗候吾應喏師㕘堂了却
P154n1519_p0767b10║上堂頭人事道吾却換衣方丈內坐師近前
P154n1519_p0768a01║吾云有事相借問得麼師云也是適來野狐
P154n1519_p0768a02║精便出去。
P154n1519_p0768a03║師示眾云我逢人即出出即不為人便下座
P154n1519_p0768a04║興化云我即不然逢人即不出出即便為人。
P154n1519_p0768a05║續白雲端云此二尊宿各有一處打得著
P154n1519_p0768a06║且道那箇在前那箇在後還有人向這裏
P154n1519_p0768a07║定當得麼良久云妙舞莫誇回雪手三臺
P154n1519_p0768a08║須是大家催。保寧勇云此二尊宿恁麼
P154n1519_p0768a09║為人猶在半途保寧今日路見不平拈拄
P154n1519_p0768a10║杖下座大眾一時走散擲下歸方丈。寶
P154n1519_p0768b01║峯文云這兩箇老古錐竊得臨濟些子活
P154n1519_p0768b02║計各自分疆列界氣衝宇宙使明眼衲僧
P154n1519_p0768b03║只得好笑諸禪德且道笑箇甚麼還知落
P154n1519_p0768b04║處麼若知一任七顛八倒若不知且向三
P154n1519_p0768b05║聖興化葛藤裏咬嚼舉五祖演云大眾此
P154n1519_p0768b06║二尊宿一人文章浩渺一人武藝全施若
P154n1519_p0768b07║道興化是文亦不得若道三聖是武亦不
P154n1519_p0768b08║得若於此辯得出許你通身是命若辯不
P154n1519_p0768b09║出你自相度。昭覺勤云一人在孤峯頂
P154n1519_p0768b10║上土面灰頭一人在十字街頭斬釘截鐵
P154n1519_p0769a01║有頭有尾同死同生且道出即不為人底
P154n1519_p0769a02║是出即便為人底是萬古碧潭空界月再
P154n1519_p0769a03║三撈摝始應知。天童傑舉白雲語了云
P154n1519_p0769a04║大眾白雲端和尚錯下名言殊不知二尊
P154n1519_p0769a05║宿前不搆村後不迭店直至于今飜成話
P154n1519_p0769a06║欛何故字經三寫烏焉成馬。靈隱嶽云
P154n1519_p0769a07║二老漢滅却臨濟正法眼却向長安路上
P154n1519_p0769a08║把手共行直至于今遞相鈍置且如何是
P154n1519_p0769a09║共行一句掣開金殿鎻撞動玉樓鐘。
P154n1519_p0769a10║師問僧近離甚處僧便喝師亦喝僧又喝師
P154n1519_p0769b01║又喝僧云行棒即瞎便喝師拈棒僧乃轉身
P154n1519_p0769b02║作受棒勢師云下坡不走快便難逢便棒僧
P154n1519_p0769b03║云這賊便出去師遂拋下棒次有僧問適來
P154n1519_p0769b04║爭容得這僧師云是伊見先師來。
P154n1519_p0769b05║師問雪峯透網金鱗以何為食峯云待汝出
P154n1519_p0769b06║網來向汝道師云一千五百人善知識話頭
P154n1519_p0769b07║也不識峯云老僧住持事繁。
P154n1519_p0769b08║保寧展云爭不足讓有餘。雪竇顯云可
P154n1519_p0769b09║惜放過好與三十棒這棒一棒也饒不得
P154n1519_p0769b10║直是罕遇作家承天大宗云布縵天網須
P154n1519_p0770a01║是雪峯深入虎宂還他三聖眾中有般漢
P154n1519_p0770a02║商量道雪峯在網內三聖在網外苦哉苦
P154n1519_p0770a03║哉深屈古人若非此二員作家不能橫行
P154n1519_p0770a04║天下。溈山喆云三聖可謂龍門萬仞慣
P154n1519_p0770a05║曾作客雪峯大似孟甞門啟豈懼高賔。
P154n1519_p0770a06║續寶峯文云俊哉俊哉快活快活恰似一
P154n1519_p0770a07║隻鷂子莫驚著報寧即不然透網金鱗以
P154n1519_p0770a08║何為食待汝出網來即向汝道一千五百
P154n1519_p0770a09║人善知識話頭也不識便拽拄杖打出三
P154n1519_p0770a10║門復云也好快活恰似一隻虎莫動著諸
P154n1519_p0770b01║禪德且道報寧快活何似三聖快活莫有
P154n1519_p0770b02║快活底漢出來定當看良久咄把手拽不
P154n1519_p0770b03║入。五祖演云眾中或謂雪峯三聖宗泒
P154n1519_p0770b04║不同故言不相契或謂三聖作家雪峯不
P154n1519_p0770b05║能達其意如斯話會有何交涉若問五祖
P154n1519_p0770b06║透網金鱗以何為食只向伊道好茵問頭
P154n1519_p0770b07║且道與雪峯是同是別。泐潭清云雪峯
P154n1519_p0770b08║雖有為人之心且無出人之手何必待他
P154n1519_p0770b09║出網來當時纔問以拄杖便打三聖若透
P154n1519_p0770b10║得過却是一員衲僧若透不得只是茵掠
P154n1519_p0771a01║虛漢。徑山杲云一人麤似丘山一人細
P154n1519_p0771a02║如米粖雖然麤細不同秤來輕重恰好徑
P154n1519_p0771a03║山今日真實告報汝等諸人切忌鑽龜打
P154n1519_p0771a04║瓦。天童華云若謂二俱作家未具透關
P154n1519_p0771a05║眼在且道歸宗恁麼說話還見二老落處
P154n1519_p0771a06║也無諸人若辯得出歸宗性命在諸人手
P154n1519_p0771a07║裏若辯不出諸人性命在歸宗手裏。
P154n1519_p0771a08║師因雪峯見獼猴乃云這獼猴各佩一面古
P154n1519_p0771a09║鏡師云歷劫無明何以彰於古鏡峯云瑕生
P154n1519_p0771a10║也師云一千五百人善知識話頭也不識峯
P154n1519_p0771b01║云老僧住持事繁。
P154n1519_p0771b02║雪竇顯云好與二十棒這棒放過也好免
P154n1519_p0771b03║見將錯就錯。
P154n1519_p0771b04║師因仰山問汝名什麼師云慧寂山云慧寂
P154n1519_p0771b05║是我師云我名慧然山呵呵大笑。
P154n1519_p0771b06║師雲遊到德山叅堂次堂中首座乃踢天泰
P154n1519_p0771b07║也遂問夫行脚人須具本色公驗作麼生是
P154n1519_p0771b08║上座本色公驗師云嗄座再問師乃打一坐
P154n1519_p0771b09║具云這漆桶前後觸悞多少賢良座便人事。
P154n1519_p0771b10║魏府大覺和尚到臨濟濟見乃豎起拂師便
P154n1519_p0772a01║展坐具濟擲下拂師便収坐具叅眾去其時
P154n1519_p0772a02║眾議此僧莫是和尚親故又不喫捧又不禮
P154n1519_p0772a03║拜濟聞令侍者喚適來新到來師便至濟云
P154n1519_p0772a04║師僧道你來叅長老人不禮拜又不喫棒莫
P154n1519_p0772a05║是長老親故師乃珍重下去。
P154n1519_p0772a06║師臨遷化時謂眾云我有一隻箭要付與人
P154n1519_p0772a07║時有一僧出云請和尚箭師云汝喚什麼作
P154n1519_p0772a08║箭僧便喝師打數棒歸方丈次喚其僧來問
P154n1519_p0772a09║汝適來會麼僧云不會師又打數棒擲却拄
P154n1519_p0772a10║杖云已後遇明眼人分明舉似。
P154n1519_p0772b01║魏府興化存獎禪師在三聖處為首座常云
P154n1519_p0772b02║我在向南行脚一帀拄杖頭不曾撥著一箇
P154n1519_p0772b03║會佛法底人你這裏作箇什麼三聖聞乃問
P154n1519_p0772b04║你具什麼眼師便喝三聖云須是你始得師
P154n1519_p0772b05║休去三聖亦休大覺聞云作麼生得風吹入
P154n1519_p0772b06║大覺門來師後到大覺請為院主與大覺元
P154n1519_p0772b07║是同叅一日覺喚院主我聞你道向南方行
P154n1519_p0772b08║脚一帀拄杖不曾撥著一箇會佛法底人你
P154n1519_p0772b09║具什麼眼師便喝覺拈棒師擬議覺便打師
P154n1519_p0772b10║又喝覺又打師明日從法堂上過覺喚院主
P154n1519_p0773a01║我直下不疑你昨日兩喝你為我說來師云
P154n1519_p0773a02║某甲於三聖邊得箇賔主句緫被師兄折倒
P154n1519_p0773a03║了也與某甲箇安樂法門覺云這瞎漢來這
P154n1519_p0773a04║裏納敗闕脫下衲衣痛打一頓師於棒下識
P154n1519_p0773a05║得臨濟先師在黃檗處喫棒底道理。
P154n1519_p0773a06║師一日陞堂云今日不用如何若何便請單
P154n1519_p0773a07║刀直入興化與你證據時有旻德長老出禮
P154n1519_p0773a08║拜起便喝師亦喝德又喝師又喝德禮拜歸
P154n1519_p0773a09║眾師云適來若是別人三十棒一棒也較不
P154n1519_p0773a10║得何故為他旻德會一喝不作一喝用。
P154n1519_p0773b01║瑯瑘覺云且道那一喝不作一喝用興化
P154n1519_p0773b02║若無後語疑殺天下人雖然如是曉者還
P154n1519_p0773b03║稀。
P154n1519_p0773b04║續教忠光云興化與旻德各出隻手要發
P154n1519_p0773b05║明臨濟正法眼藏殊不知臨濟一宗掃土
P154n1519_p0773b06║而盡且道利害在什麼處具眼者辯取。
P154n1519_p0773b07║師因有同叅來纔上法堂師便喝僧亦喝行
P154n1519_p0773b08║兩三步師又喝僧亦喝須㬰近前師拈棒僧
P154n1519_p0773b09║又喝師云你看這瞎漢猶作主在僧擬議師
P154n1519_p0773b10║便直打下法堂師却歸方丈時有僧問適來
P154n1519_p0774a01║這僧有甚言句觸悞和尚師云是他適來也
P154n1519_p0774a02║有權也有實也有照也有用及我將手向伊
P154n1519_p0774a03║面前橫兩橫到這裏却用不得似這瞎漢不
P154n1519_p0774a04║打更待幾時。
P154n1519_p0774a05║續天童華云興化門墻千仞從來家法森
P154n1519_p0774a06║嚴這僧暗透重關要看洞中春色好則好
P154n1519_p0774a07║未免二俱失利只如興化道我將手向伊
P154n1519_p0774a08║面前橫兩橫又作麼生天堂未就地獄先
P154n1519_p0774a09║成。育王光云高提祖印獨耀寰中大啟
P154n1519_p0774a10║洪爐烹凡煆聖非興化不能驗同叅非同
P154n1519_p0774b01║同叅不能見興化直得主賔互換照用雙
P154n1519_p0774b02║行且道那裏是興化將手向伊面前橫兩
P154n1519_p0774b03║橫處這裏明得臨濟一宗掃土而盡脫或
P154n1519_p0774b04║未然卓拄杖一下金鏃慣調曾百戰鐵鞭
P154n1519_p0774b05║多力恨無讐。
P154n1519_p0774b06║師在臨濟為侍者因濟問新到什麼處來僧
P154n1519_p0774b07║云鑾城濟云有事相借問得麼僧云新戒不
P154n1519_p0774b08║會濟云打破大唐國覔箇不會底也無叅堂
P154n1519_p0774b09║去時師續問濟適來新到是成褫他不成褫
P154n1519_p0774b10║他濟云我誰管你成褫不成褫師云和尚只
P154n1519_p0775a01║解將死雀就地彈不解將一轉語蓋覆却濟
P154n1519_p0775a02║云你又作麼生師云請和尚作新到濟遂云
P154n1519_p0775a03║新戒不會師云却是老僧罪過濟云你語藏
P154n1519_p0775a04║鋒師擬議濟便打至晚濟又云我今日問新
P154n1519_p0775a05║到是將死雀就地彈就窠子裏打及至你出
P154n1519_p0775a06║得語又喝起了向青雲裏打師云草賊大敗
P154n1519_p0775a07║濟便打。
P154n1519_p0775a08║師入堂見首座乃云我見你了也座便喝師
P154n1519_p0775a09║打露柱一下便出座隨後上去云適來觸忤
P154n1519_p0775a10║和尚禮拜未起師就地打一棒。
P154n1519_p0775b01║師因同光帝云朕収中原獲一寶而未有人
P154n1519_p0775b02║酬價師云略借陛下寶看帝兩手引幞頭脚
P154n1519_p0775b03║示師師云君王之寶誰敢酬價帝大恱。
P154n1519_p0775b04║雪竇顯云至尊所得只可傍觀若非興化
P154n1519_p0775b05║作家往往高價酬却。翠巖芝云興化當
P154n1519_p0775b06║時下一著可謂酩酊如今作麼生斷。雲
P154n1519_p0775b07║峯恱云真不掩偽曲不藏直有眼底辯取。
P154n1519_p0775b08║黃龍心云興化一期見機而作爭奈埋沒
P154n1519_p0775b09║伊一朝天子當時若但向道蚌蛤之珠収
P154n1519_p0775b10║得也無用處教伊向後別有生涯免得遞
P154n1519_p0776a01║相鈍置而今若有人問又作麼生酬價。
P154n1519_p0776a02║師有時召僧僧應喏師云點則不到或召僧
P154n1519_p0776a03║僧應喏師云到則不點。
P154n1519_p0776a04║師因僧問四方八面來時如何師云打中間
P154n1519_p0776a05║底僧禮拜師云大眾興化昨日赴箇村齋半
P154n1519_p0776a06║路遇卒風暴雨却去神廟裏避得過。
P154n1519_p0776a07║續天童華云眾中商量道向古廟裏避得
P154n1519_p0776a08║過是空劫已前自己又道便是他安身立
P154n1519_p0776a09║命處殊不知腰纏十萬貫騎鶴上揚州又
P154n1519_p0776a10║云我見燈明佛本光瑞如此。
P154n1519_p0776b01║鄂州灌溪志閑禪師叅臨濟濟扭住師云領
P154n1519_p0776b02║也濟托開云且放你一頓師後住示眾云我
P154n1519_p0776b03║見臨濟無言語直至如今飽不飢。
P154n1519_p0776b04║續天童華云灌溪氣宇如王被臨濟活埋
P154n1519_p0776b05║在鎮州城裏十字街頭當時若是光孝棒
P154n1519_p0776b06║折也未放你在何故家肥生孝子國覇有
P154n1519_p0776b07║謀臣。靈隱嶽云爐鞴之所鈍鐵尤多雖
P154n1519_p0776b08║然如是不因夜來鴈爭見海門秋。
P154n1519_p0776b09║師因僧問久嚮灌溪到來只見漚麻池師云
P154n1519_p0776b10║汝只見漚麻池要且不見灌溪僧云如何是
P154n1519_p0777a01║灌溪師云劈箭急。
P154n1519_p0777a02║玄沙備云更學三十年未會禪。
P154n1519_p0777a03║幽州譚空和尚因有尼要開堂師云你有五
P154n1519_p0777a04║障不用開堂尼云龍女成佛也有五障師云
P154n1519_p0777a05║龍女現十八變你試變看尼云不是野狐精
P154n1519_p0777a06║變箇什麼師便打。
P154n1519_p0777a07║鎮州牧主後聞云和尚拄杖折那將此見
P154n1519_p0777a08║解擬欲為人。翠巖芝云且道尼具眼麼
P154n1519_p0777a09║只擔得斷貫索且作麼生會。
P154n1519_p0777a10║定州善崔禪師陞堂拈拄杖云出來打出來
P154n1519_p0777b01║打時有僧出云崔禪聻師擲下拄杖便歸方
P154n1519_p0777b02║丈。
P154n1519_p0777b03║歸宗一云作麼生道得一語救得崔禪。
P154n1519_p0777b04║清涼欽云和尚且自救好是肯他不肯他。
P154n1519_p0777b05║五祖戒別云便推倒禪牀。
P154n1519_p0777b06║續瑯瑘覺云久經行陣者終不展槍旗。
P154n1519_p0777b07║雲蓋智云身挨白刃不懼死生也須是這
P154n1519_p0777b08║僧始得崔禪為甚麼當機放過要會麼錦
P154n1519_p0777b09║鱗已得休勞力収取𮈔綸歸去休。薦福
P154n1519_p0777b10║行云崔禪上堂美則美矣善則未善何故
P154n1519_p0778a01║大似放過這僧山僧即不然待這僧出眾
P154n1519_p0778a02║來向未開口已前與他痛棒若是皮下有
P154n1519_p0778a03║血必然別有生涯。龜峯光云崔禪布長
P154n1519_p0778a04║蛇偃月大陣欲統四大部洲為一世界不
P154n1519_p0778a05║是這僧攙旗奪鼓未免陷在虜庭且道坐
P154n1519_p0778a06║籌帷幄鎮靜八方水乳和同風雲會合一
P154n1519_p0778a07║句作麼生道若不藍田射石虎幾乎悞殺
P154n1519_p0778a08║李將軍。
P154n1519_p0778a09║鎮州萬壽和尚興保壽同叅師一日去保壽
P154n1519_p0778a10║壽坐不起師乃展坐具壽下禪牀被師便坐
P154n1519_p0778b01║却禪牀壽乃歸方丈閉却門師坐不起主事
P154n1519_p0778b02║云和尚閉却門請庫下喫茶師便歸院壽明
P154n1519_p0778b03║日却去復禮師還坐不起壽展坐具師亦下
P154n1519_p0778b04║禪牀壽乃坐却禪牀師遂歸方丈閉却門壽
P154n1519_p0778b05║於侍者寮取灰圍却方丈三道便歸師開門
P154n1519_p0778b06║見云我不與麼他却與麼。
P154n1519_p0778b07║桐峯菴主因僧問菴主在這裏忽遇大蟲來
P154n1519_p0778b08║又作麼生師便作大蟲吼僧作怕勢師乃大
P154n1519_p0778b09║笑僧云這賊師云爭奈我何。
P154n1519_p0778b10║雪竇顯云是即是兩箇惡賊只解掩耳偷
P154n1519_p0779a01║鈴。
P154n1519_p0779a02║師因一僧至乃把住呌殺人殺人僧托開云
P154n1519_p0779a03║呌喚作什麼師云誰僧便喝師便打僧出外
P154n1519_p0779a04║云且待且待師乃呵呵大笑。
P154n1519_p0779a05║虎溪菴主因僧來相看師總不顧僧云知道
P154n1519_p0779a06║菴主有此機鋒師乃彈指一下僧云是何宗
P154n1519_p0779a07║旨師便打僧云知道今日落人便冝師云猶
P154n1519_p0779a08║要棒喫在。
P154n1519_p0779a09║師因僧問菴主在這裏得多少年也師云只
P154n1519_p0779a10║見冬彫夏長總不記得僧云大好不記得師
P154n1519_p0779b01║云汝道得多少年也僧云冬彫夏長聻師云
P154n1519_p0779b02║閙市裏虎。
P154n1519_p0779b03║襄州歷村和尚因僧問如何是觀其音聲而
P154n1519_p0779b04║得解脫師乃將火筯敲柴頭問汝還聞麼僧
P154n1519_p0779b05║云聞師云誰不解脫。
P154n1519_p0779b06║雲山和尚問僧甚處來僧云西京來師云將
P154n1519_p0779b07║得西京主人公書來麼僧云不敢通消息師
P154n1519_p0779b08║云作家師僧天然有在僧云殘羹餿飯誰人
P154n1519_p0779b09║肯喫師云獨闍黎不肯喫僧便作吐勢師喚
P154n1519_p0779b10║侍者扶出這病僧著僧便出去。
P154n1519_p0780a01║續昭覺勤云以往觀來二俱作家節節勘
P154n1519_p0780a02║證二俱落草當時若有人截斷葛藤不妨
P154n1519_p0780a03║光前絕後還委悉麼多虛不如少實。
P154n1519_p0780a04║師因僧來乃起身僧便出去師云得與麼靈
P154n1519_p0780a05║利僧喝云作這箇眼目嗣法臨濟也大屈哉
P154n1519_p0780a06║師云且望闍黎善傳僧回首師喝云作這箇
P154n1519_p0780a07║眼目錯判諸方名言便打。
P154n1519_p0780a08║覆盆菴主因僧從山下哭上師閉却菴門僧
P154n1519_p0780a09║於門上畫一圓相了只於門外立師從菴後
P154n1519_p0780a10║出却於山下哭上僧喝云猶作這箇去就在
P154n1519_p0780b01║師便搥胷云可惜先師一場埋沒僧云苦苦
P154n1519_p0780b02║師云菴主今日被人謾也。
P154n1519_p0780b03║杉洋和尚問僧什麼處來僧云江西來師豎
P154n1519_p0780b04║起痒和子云江西還有這箇麼僧拓膝閑目
P154n1519_p0780b05║師云東家厮兒却向西家使喚僧云有口不
P154n1519_p0780b06║煩賔主說師云適來患聾而今患啞僧云買
P154n1519_p0780b07║鐵得金一場富貴師云客作無功未免逃避
P154n1519_p0780b08║僧便行師云自累猶可莫累老僧僧却回禮
P154n1519_p0780b09║拜師云若不漝麼已後喪我兒孫。
P154n1519_p0780b10║定上座初叅臨濟問如何是佛法大意濟下
P154n1519_p0781a01║牀擒住師擬議濟與一掌拓開師佇思傍僧
P154n1519_p0781a02║云定上座何不禮拜師便禮拜起來浹背汗
P154n1519_p0781a03║流從此省去。
P154n1519_p0781a04║師在鎮州齋回到橋上歇有三人座主一人
P154n1519_p0781a05║問如何是禪河深處須窮見底師擒住擬推
P154n1519_p0781a06║向橋下去時二人座主連忙救云休休伊觸
P154n1519_p0781a07║忤上座且放伊師云不是這二座主從他窮
P154n1519_p0781a08║到底。
P154n1519_p0781a09║師路次逢巖頭雪峯欽山三人巖乃問甚處
P154n1519_p0781a10║來師云臨濟巖云和尚萬福師云順世也巖
P154n1519_p0781b01║云某甲三人特地去禮見和尚已歸寂某甲
P154n1519_p0781b02║等薄福不見和尚未審有何言句請上座舉
P154n1519_p0781b03║一兩則師遂舉臨濟一日示眾云赤肉團上
P154n1519_p0781b04║有一無位真人話巖頭不覺吐舌欽山云何
P154n1519_p0781b05║不道非無位真人被師擒住云無位真人與
P154n1519_p0781b06║非無位真人相去多少速道速道巖頭雪峯
P154n1519_p0781b07║近前禮拜云這新戒觸忤上座望慈悲且放
P154n1519_p0781b08║師云若不是這兩箇老漢築殺這尿牀子。
P154n1519_p0781b09║奯上座因到百丈丈云闍黎有事相借問得
P154n1519_p0781b10║麼師云幸自非言何須譗𧫡丈云収得安南
P154n1519_p0782a01║又憂塞北師擘開胷云與麼不與麼丈云要
P154n1519_p0782a02║且難構要且難構師云知即得知即得。
P154n1519_p0782a03║仰山寂云若有人知此二人落處不妨奇
P154n1519_p0782a04║特若辯不得大似日中迷路。
P154n1519_p0782a05║續蔣山懃云百丈獨坐大雄峯頂咳嗽風
P154n1519_p0782a06║生四方禪客望崖而退因甚奯上座到來
P154n1519_p0782a07║直得弓折箭盡。
P154n1519_p0782a08║師到德山山纔見便下繩牀作抽坐具勢師
P154n1519_p0782a09║云這箇且致忽遇心境一如底人來向伊道
P154n1519_p0782a10║箇什麼即得不被諸方檢責山云猶較昔日
P154n1519_p0782b01║三步在別作個主人公來師便喝山不語師
P154n1519_p0782b02║云塞却這老野狐咽喉。
P154n1519_p0782b03║溈山祐云奯公雖得便冝爭奈掩耳偷鈴。
P154n1519_p0782b04║續蔣山懃云奯公一喝賔主歷然德山無
P154n1519_p0782b05║語言遍天下溈山老子雪上加霜仔細檢
P154n1519_p0782b06║點將來總不可放過乃擲下拄杖。
P154n1519_p0782b07║
P154n1519_p0782b08║宗門統要續集卷第九
P154n1519_p0782b09║
P154n1519_p0782b10║
P154n1519_p0783a01║音釋
P154n1519_p0783a02║懾（質涉切怖也）。覰（七慮切伺視也）。𥉌𭿇（𥉌都合切𭿇赤脂切）。餿（所鳩
P154n1519_p0783a03║切飯壞也）。鏃（作木切矢𨫢也）。讐（市流切與讎同）。酩酊（酩莫迥切酊音鼎酩
P154n1519_p0783a04║酊醉甚貌）。鞴（蒲拜切吹火韋囊也）。漚麻（漚於候切漬也）。聻（尼止切指物貌）。
P154n1519_p0783a05║奯（呼括切）。譗𧫡（譗竹洽切𧫡陟栗切）。𨸰（居六切曲岸水外曰𨸰）。