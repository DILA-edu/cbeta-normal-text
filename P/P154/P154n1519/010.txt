P154n1519_p0785a01║宗門綂要續集卷第十　　　　　　傾一
P154n1519_p0785a02║宋建溪沙門宗永集
P154n1519_p0785a03║元建康保寧禪寺住持沙門清茂續集
P154n1519_p0785a04║南嶽下第六世
P154n1519_p0785a05║吉州資福如寶禪師（嗣仰山西塔穆）僧問古人拈鎚
P154n1519_p0785a06║竪拂意旨如何師云古人與麼那僧云拈鎚
P154n1519_p0785a07║竪拂又作麼生師便喝出。
P154n1519_p0785a08║雲門偃云古人是什麼眼目有僧云和尚
P154n1519_p0785a09║與麼驢年會麼門乃召僧云來來僧近前
P154n1519_p0785a10║門以拂子驀口打。
P154n1519_p0785b01║師因陳操尚書來便畫一圓相陳云弟子與
P154n1519_p0785b02║麼來早是不著便更畫圓相師於中著一點
P154n1519_p0785b03║陳云將謂是南番舶主師便歸方丈閉却門。
P154n1519_p0785b04║雪竇顯云陳操只具一隻眼。溈山喆云
P154n1519_p0785b05║資福雖是本分爐鞴爭奈陳操是煆了精
P154n1519_p0785b06║金諸人要識資福麼等閑拋一釣驚動碧
P154n1519_p0785b07║波龍。
P154n1519_p0785b08║師示眾云隔江見資福剎竿便迴去脚跟下
P154n1519_p0785b09║也好與三十棒豈況過江來時有僧纔出師
P154n1519_p0785b10║云不堪共語。
P154n1519_p0786a01║鴿湖和尚初開堂資福聞乃寄襪樣與師師
P154n1519_p0786a02║遂書火字封迴福見皺眉久不語鹿苑和尚
P154n1519_p0786a03║畫一圓相師云拘尸羅國親行此令。
P154n1519_p0786a04║郢州芭蕉慧情禪師（嗣南塔涌）示眾云你有拄杖
P154n1519_p0786a05║子我與你拄杖子你無拄杖子我奪却你拄
P154n1519_p0786a06║杖子。
P154n1519_p0786a07║溈山喆云大溈即不然你有拄杖子我奪
P154n1519_p0786a08║却你拄杖子你無拄杖子我與你拄杖子
P154n1519_p0786a09║大溈既如是諸人還用得也未若人用得
P154n1519_p0786a10║德山先鋒臨濟後令若也用不得且還本
P154n1519_p0786b01║主。
P154n1519_p0786b02║續投子青云人無遠慮必有近憂。天童
P154n1519_p0786b03║覺云你有則一切有你無則一切無自是
P154n1519_p0786b04║當人與奪干芭蕉什麼事正漝麼時作麼
P154n1519_p0786b05║生是你拄杖子。寶峯文云大眾見錢買
P154n1519_p0786b06║賣莫受人瞞知麼有利無利不離行市。
P154n1519_p0786b07║師示眾云如人行次忽遇前面萬丈深坑背
P154n1519_p0786b08║後野火來逼兩畔荊𣗥叢林若也向前則墮
P154n1519_p0786b09║在深坑若也退後則野火燒身若也轉側則
P154n1519_p0786b10║被荊𣗥林礙當與麼時作麼生免得若也免
P154n1519_p0787a01║得合有出身之路若免不得墮身死漢。
P154n1519_p0787a02║師云我年二十八到仰山叅見南塔見上堂
P154n1519_p0787a03║云汝諸人若是箇漢從阿娘肚裏出便作師
P154n1519_p0787a04║子吼解好麼我於言下歇得身心便住經于
P154n1519_p0787a05║五載。
P154n1519_p0787a06║汝州西院思明禪師（嗣寶壽治）問保壽云踏破化
P154n1519_p0787a07║城來時如何壽云不斬死漢師云斬壽便打
P154n1519_p0787a08║師連道十聲斬壽連聲打十棒趂出復云適
P154n1519_p0787a09║來這箇僧將赤肉抵他乾棒有什麼死急次
P154n1519_p0787a10║有僧云某甲啟和尚問話底僧在大覺處來
P154n1519_p0787b01║兩人同叅在這裏見解總與麼恐已後委悉
P154n1519_p0787b02║和尚法道須是趂出二人若不趂出已後難
P154n1519_p0787b03║得人承嗣壽便趂出陳白者僧。
P154n1519_p0787b04║師因僧問學人有一問在和尚處時如何師
P154n1519_p0787b05║云設有也斬為三叚僧作禮師便休去會下
P154n1519_p0787b06║有僧次見問話底僧遂云堂頭和尚道即太
P154n1519_p0787b07║煞道未了在問話僧便拽其僧到堂上云這
P154n1519_p0787b08║僧不肯和尚語師云上座不肯老僧那僧云
P154n1519_p0787b09║某甲不曾覺事亦不曾說師一時喝下僧到
P154n1519_p0787b10║法堂又云說什麼道即太煞道直下未了在
P154n1519_p0788a01║僧又拽去師見云上座是不肯老僧僧云莫
P154n1519_p0788a02║信這僧今日三度見伊風發師總趂下去。
P154n1519_p0788a03║師未住時在許州聞汝州南院出世元與同
P154n1519_p0788a04║叅遂特去纔人事了云啟和尚某甲無可人
P154n1519_p0788a05║事自從許州來[(冰-水+〡)*ㄆ]得江西剃刀一柄上和尚
P154n1519_p0788a06║南院云汝從許州來為甚却有江西剃刀師
P154n1519_p0788a07║遂於南院手上掐一掐院云侍者[(冰-水+〡)*ㄆ]師以衣
P154n1519_p0788a08║袖拂一拂便行南院云阿剌剌阿剌剌。
P154n1519_p0788a09║溈山喆云西院雖[(冰-水+〡)*ㄆ]得江西剃刀無處施
P154n1519_p0788a10║呈直遇同叅方始拈出如今還有[(冰-水+〡)*ㄆ]得者
P154n1519_p0788b01║麼試呈似山僧看如無尋常用箇什麼。
P154n1519_p0788b02║鎮州第二世保壽和尚開堂日三聖乃推出
P154n1519_p0788b03║一僧師便打聖云漝麼為人非但瞎却這僧
P154n1519_p0788b04║眼瞎却鎮州一城人眼去在師便歸方丈。
P154n1519_p0788b05║雪竇顯云保壽三聖雖發明臨濟正法眼
P154n1519_p0788b06║藏要且只解無佛處稱尊當時者僧若是
P154n1519_p0788b07║箇漢纔被推出便掀倒禪牀直饒保壽全
P154n1519_p0788b08║機也較三千里。法眼益云什麼處是瞎
P154n1519_p0788b09║却人眼處。五祖戒別保壽云千鈞之弩
P154n1519_p0788b10║不為鼷鼠而發機。瑯瑘覺云不是三聖
P154n1519_p0789a01║爭到今日雖然如是錯會者多。雲峯恱
P154n1519_p0789a02║云臨濟一宗掃地而盡因什麼却到這裏
P154n1519_p0789a03║驀拈拄杖云什麼處去也。溈山秀云保
P154n1519_p0789a04║壽為將因何三聖却作中軍可惜鎮州一
P154n1519_p0789a05║城人眼至今未辨東西然清議之排必有
P154n1519_p0789a06║竊吹之處當時連三聖趂出必然救得鎮
P154n1519_p0789a07║州一城人眼。溈山喆云保壽大似寰中
P154n1519_p0789a08║天子勑正行三聖塞外將軍令正舉還有
P154n1519_p0789a09║不惜性命者麼出來與老僧相見要斷不
P154n1519_p0789a10║平之事良久云橫按鏌鎁全正令太平寰
P154n1519_p0789b01║宇斬癡頑。
P154n1519_p0789b02║續雲居元云眾中盡道此語奇特大似韓
P154n1519_p0789b03║獹逐塊殊不知保壽正賊不識悞罪平人
P154n1519_p0789b04║這僧有理不伸至今受屈承天欲斷不平
P154n1519_p0789b05║之事拈拄杖云要為天下宗師此棒別有
P154n1519_p0789b06║分付。黃龍新云保壽見機而作其奈三
P154n1519_p0789b07║聖不甘直饒甘去未免瞎却鎮州一城人
P154n1519_p0789b08║眼。泐潭唯云三聖成褫保壽出世好則
P154n1519_p0789b09║甚好要且只得一橛。昭覺勤云保壽大
P154n1519_p0789b10║似毒龍攪海雨似盆傾三聖雖然雷震青
P154n1519_p0790a01║霄未助得威光一半在可中有箇直下承
P154n1519_p0790a02║當底非但瞎鎮州一城人眼瞎却天下人
P154n1519_p0790a03║眼去在。天童華云叢林中商量盡道保
P154n1519_p0790a04║壽三聖是作家爐韛本分鉗鎚有甚交涉
P154n1519_p0790a05║殊不知二大老被這僧一拶直至如今扶
P154n1519_p0790a06║不起今日莫有為二老雪屈底麼出來與
P154n1519_p0790a07║明果相見有麼驀拈拄杖擲下云龍蛇易
P154n1519_p0790a08║辨衲子難瞞。天童傑云二尊宿美則美
P154n1519_p0790a09║矣若要扶臨濟正宗每人合喫一頓棒在
P154n1519_p0790a10║且道那裏是欠處具擇法眼者試定當看。
P154n1519_p0790b01║東禪觀云眾中商量道三聖有奔流度刃
P154n1519_p0790b02║之作向平地上湧波瀾保壽用疾焰過風
P154n1519_p0790b03║之機向虛空裏轟霹靂二大老各出隻手
P154n1519_p0790b04║扶竪臨濟正法眼藏與麼說話要作臨濟
P154n1519_p0790b05║兒孫且緩緩性空道蚊子如何擎大柱藕
P154n1519_p0790b06║𮈔焉可拄須彌若是臨濟正法眼藏端的
P154n1519_p0790b07║向二人邊滅却。靈隱嶽云大凡扶竪宗
P154n1519_p0790b08║乘須是頂門眼正肘後符靈二尊宿等閑
P154n1519_p0790b09║一挨一拶直下發明臨濟心髓只是不知
P154n1519_p0790b10║性命總在這僧手裏還有人檢點得出麼。
P154n1519_p0791a01║鎮州大悲和尚（嗣三聖然）因僧問除上去下請師
P154n1519_p0791a02║便道師云我開口即錯僧云與麼則真是學
P154n1519_p0791a03║人師也師云今日向弟子手中死。
P154n1519_p0791a04║廬州澄心旻德禪師（嗣先大覺）因問興化學人有
P154n1519_p0791a05║一問在和尚處時如何興化於繩牀右邊拍
P154n1519_p0791a06║一拍師便喝化又左邊拍一拍師又喝便歸
P154n1519_p0791a07║眾化云旻德較却興化二十棒雖然如是旻
P154n1519_p0791a08║德會若是小可衲僧一棒也較不得。
P154n1519_p0791a09║廬州大覺和尚因僧問牛頭未見四祖時如
P154n1519_p0791a10║何師云有恁麼畜生無所知僧云見後如何
P154n1519_p0791b01║師云無恁麼畜生有所知。
P154n1519_p0791b02║汝州寶應顒禪師（亦曰南院嗣興化樊）因僧問赤肉團
P154n1519_p0791b03║上壁立千仞豈不是和尚與麼道師云是僧
P154n1519_p0791b04║便掀倒禪牀師云你看這瞎漢亂做僧擬議
P154n1519_p0791b05║師便打出。
P154n1519_p0791b06║續徑山杲云吾今為汝保任此事終不虛
P154n1519_p0791b07║也。天童華云也是勾賊破家若非這僧
P154n1519_p0791b08║敢捋虎鬚爭見南院汗馬功高雖然如是
P154n1519_p0791b09║山僧更資一路赤肉團上壁立千仞若有
P154n1519_p0791b10║僧出劈脊便打何故殺人刀活人劒具眼
P154n1519_p0792a01║者看。鼓山永云電光影裏緇素區分纖
P154n1519_p0792a02║毫不犯總教滅門。靈隱嶽云這僧一味
P154n1519_p0792a03║小心大膽南院也是養子之緣。
P154n1519_p0792a04║師問僧近離甚處僧云襄州師云來作什麼
P154n1519_p0792a05║僧云特來禮拜和尚師云恰遇寶應老漢不
P154n1519_p0792a06║在僧便喝師云向你道不在又喝作麼僧又
P154n1519_p0792a07║喝師拈棒僧擬議師便打僧禮拜師云這棒
P154n1519_p0792a08║本分是你打我我且打你要者話行瞎漢叅
P154n1519_p0792a09║堂去。
P154n1519_p0792a10║師因僧問從上諸聖向甚處去師云不上天
P154n1519_p0792b01║堂即入地獄僧云和尚又作麼生師云還知
P154n1519_p0792b02║寶應老漢落處麼僧擬議師以拂子驀口打
P154n1519_p0792b03║復喚近前云令合是汝行又打一拂子。
P154n1519_p0792b04║雪竇顯云令既自行且拂子不知來處雪
P154n1519_p0792b05║竇道箇瞎且要雪上加霜。黃龍心云然
P154n1519_p0792b06║則白珪之玷猶尚可磨病在膏肓亦冝救
P154n1519_p0792b07║療這僧今既在手為什麼不行過在甚處。
P154n1519_p0792b08║續徑山杲云權衡臨濟三玄三要須還他
P154n1519_p0792b09║南院始得雪竇為什麼却道拂子不知來
P154n1519_p0792b10║處妙喜道箇瞎且要兩得相見。東禪觀
P154n1519_p0793a01║云令合是這僧行為什麼却自行懵底便
P154n1519_p0793a02║道拂子在南院手裏若與麼非唯自抑威
P154n1519_p0793a03║光亦乃不識南院性空道南院令雖自行
P154n1519_p0793a04║要且打這僧不著。
P154n1519_p0793a05║師因僧叅乃云敗也師遂引杖向其僧面前
P154n1519_p0793a06║僧無語師便打數棒。
P154n1519_p0793a07║雲峯恱云這僧頂上有光不知脚下有漆
P154n1519_p0793a08║且作麼生會直饒你十字縱橫朝打三千
P154n1519_p0793a09║暮打八百。
P154n1519_p0793a10║師一日陞堂云諸方只具啐啄同時眼不具
P154n1519_p0793b01║啐啄同時用時有僧便問如何是啐啄同時
P154n1519_p0793b02║用師云作家不啐啄啐啄同時失僧云此猶
P154n1519_p0793b03║未是某甲問處師云汝問處作麼生僧云失
P154n1519_p0793b04║師乃打僧不肯。
P154n1519_p0793b05║翠巖真云運籌帷幄決勝千里南院雖則
P154n1519_p0793b06║全機受敵其奈土曠人稀。溈山喆云南
P154n1519_p0793b07║院高提祖印縱奪當機這僧善能當機抗
P154n1519_p0793b08║敵爭奈力竭計窮如今還有本色衲僧麼
P154n1519_p0793b09║出來與大溈相見不圖鼓舞揚聲貴要宗
P154n1519_p0793b10║風不墮有麼有麼如無大溈今日大似索
P154n1519_p0794a01║戰無功。
P154n1519_p0794a02║續淨因成云全軍制勝草偃風行南院如
P154n1519_p0794a03║師子搏兔亦全其力。其僧後於雲門會
P154n1519_p0794a04║下聞二僧舉此話一僧云當時南院棒折
P154n1519_p0794a05║那其僧忽契悟遂奔迴省覲值師巳圓寂
P154n1519_p0794a06║僧乃謁風穴穴一見認得便問上座便是
P154n1519_p0794a07║當時問先師啐啄話底麼僧云是穴云你
P154n1519_p0794a08║當時作麼生僧云某甲當時如在燈影裏
P154n1519_p0794a09║行穴云汝會也。瑯瑘覺云只解竪降旗
P154n1519_p0794a10║不解奪劒㦸。翠巖真出風穴語云當時
P154n1519_p0794b01║待這僧擬議祗對以坐具劈口摵。溈山
P154n1519_p0794b02║喆云大小風穴却將惡水潑人大溈即不
P154n1519_p0794b03║然問你當時作麼生待云某甲當時如燈
P154n1519_p0794b04║影裏行先師肉猶暖在你作這箇見解以
P154n1519_p0794b05║拄杖打下法堂免見孤他南院。續東禪
P154n1519_p0794b06║觀云扶南院門風還他風穴諸方往往道
P154n1519_p0794b07║伊肯這僧殊不知這僧被伊推在萬丈坑
P154n1519_p0794b08║裏。
P154n1519_p0794b09║太行山禪房院克賔禪師因興化一日云克
P154n1519_p0794b10║賔維那尓不久為唱導之師師云不入者保
P154n1519_p0795a01║社化云會了不入不會不入師云總不與麼
P154n1519_p0795a02║化便打乃云克賔維那法戰不勝罰錢五貫
P154n1519_p0795a03║設饡飯一堂至明日興化自白槌云克賔維
P154n1519_p0795a04║那法戰不勝不得喫飯即便趂出院。
P154n1519_p0795a05║雪竇顯云克賔要承嗣興化罰錢出院且
P154n1519_p0795a06║致却須索取這一頓棒始得且問諸人棒
P154n1519_p0795a07║既喫了作麼生索得雪竇要斷不平之事
P154n1519_p0795a08║今夜與克賔雪屈以拄杖一時打散。黃
P154n1519_p0795a09║龍南云克賔失錢遭罪有理難伸興化以
P154n1519_p0795a10║剛決柔未足觀也。雲峯恱云路遙知馬
P154n1519_p0795b01║力歲久辨人心。溈山喆云興化令雖行
P154n1519_p0795b02║大似以勢欺人克賔一期輸機爭奈千古
P154n1519_p0795b03║聲光不墜且道利害在甚處若不沙塲經
P154n1519_p0795b04║久戰揭天犪鼓喪紅塵。
P154n1519_p0795b05║續白雲端云叢林自古至今盡道克賔知
P154n1519_p0795b06║恩方解報恩恁麼說話可謂埋沒古人土
P154n1519_p0795b07║上加泥且作麼生見得克賔維那要會麼
P154n1519_p0795b08║雖為興化燒香要且自熏天炙地。雲居
P154n1519_p0795b09║舜云大冶精金應無變色其奈興化令行
P154n1519_p0795b10║太嚴不是克賔維那也大難承當若是如
P154n1519_p0796a01║今汎汎之徒飜轉面皮多少時也。徑山
P154n1519_p0796a02║杲云雲居拗曲作直妙喜道要作臨濟烜
P154n1519_p0796a03║赫兒孫直須飜轉面皮始得。天童華云
P154n1519_p0796a04║大小雪竇與克賔維那雪屈要且無合殺
P154n1519_p0796a05║資壽尼妙總云重賞之下必有勇夫。
P154n1519_p0796a06║守廓侍者因華嚴上堂云今日賜卿無畏若
P154n1519_p0796a07║是臨濟德山高亭大愚鳥窠船子兒孫不用
P154n1519_p0796a08║如何若何便請單刀直入華嚴與你證據師
P154n1519_p0796a09║便出作禮起便喝嚴亦喝師又喝嚴又喝師
P154n1519_p0796a10║禮拜起云大眾看這漢一場敗闕又喝一喝
P154n1519_p0796b01║拍手歸眾華嚴歸方丈時風穴為維那上去
P154n1519_p0796b02║問訊嚴云浙客尀耐這守廓今日把老僧扭
P154n1519_p0796b03║勢如今集眾打一頓趂出穴云趂他遲況是
P154n1519_p0796b04║和尚言過道單刀直入豈不是言過他是臨
P154n1519_p0796b05║濟兒孫本分與麼作用嚴方息怒穴下來與
P154n1519_p0796b06║師說前來事意師云你著甚來由勸這老漢
P154n1519_p0796b07║我未問前早要棒喫得我這話行如今不打
P154n1519_p0796b08║我搨却我這話不行穴云此話巳行也。
P154n1519_p0796b09║師到鹿門一日後架見楚和尚與數僧道話
P154n1519_p0796b10║次鹿門下來問楚和尚你終日披披搭搭作
P154n1519_p0797a01║什麼楚云和尚見某甲披披搭搭那門便喝
P154n1519_p0797a02║楚亦喝兩家總休去師云諸上座你看這兩
P154n1519_p0797a03║箇瞎漢隨後便喝門歸方丈却令侍者請師
P154n1519_p0797a04║上來云老僧適來共楚闍黎賔主相見什麼
P154n1519_p0797a05║處敗闕師云轉見病深門云老僧自見興化
P154n1519_p0797a06║來便會也師云和尚到興化時某甲為侍者
P154n1519_p0797a07║記得與麼時語門云請舉看師遂舉興化問
P154n1519_p0797a08║和尚甚處來和尚云遊五臺山來興化云還
P154n1519_p0797a09║見文殊麼和尚便喝興化云我問你還見文
P154n1519_p0797a10║殊又惡發作什麼和尚又喝興化不語和尚
P154n1519_p0797b01║作禮興化至明日教某甲喚和尚待問和尚
P154n1519_p0797b02║和尚早去也興化上堂云你看這箇僧檐一
P154n1519_p0797b03║条斷貫索向南去也巳後也道見興化來師
P154n1519_p0797b04║云今日公案恰似與麼時底門云興化當時
P154n1519_p0797b05║為甚無語師云知和尚不會賔主語所以不
P154n1519_p0797b06║語明日教某甲喚和尚擬待持論和尚早去
P154n1519_p0797b07║了也鹿門明日特為煎茶晚叅告眾云夫叅
P154n1519_p0797b08║學龍象直須子細入室決擇不得容易綽得
P154n1519_p0797b09║箇語便以為極則道我靈利只如山僧當初
P154n1519_p0797b10║見興化時認得箇動轉底見人道一喝兩喝
P154n1519_p0798a01║便休以為佛法也今日被明眼人覷破却成
P154n1519_p0798a02║一場笑具圖箇什麼只為我慢無明不能迴
P154n1519_p0798a03║轉親近上流頼得明眼道人不惜身命對眾
P154n1519_p0798a04║出來為鹿門老漢證據實謂此恩難報何故
P154n1519_p0798a05║興化云直饒你喝得興化上三十三天却撲
P154n1519_p0798a06║下來一點氣也無欵欵地甦息起來向你道
P154n1519_p0798a07║未在何故如此興化未曾向紫羅帳裏撒真
P154n1519_p0798a08║珠與你諸人在乾虛空裏胡喝亂喝作什麼
P154n1519_p0798a09║真謂藥石之言道流難信如今直須明辨取
P154n1519_p0798a10║豈不慶快平生叅學事畢。
P154n1519_p0798b01║師曾問德山從上諸聖向什麼處去山云作
P154n1519_p0798b02║麼作麼師云勑點飛龍馬跛鱉出頭來山休
P154n1519_p0798b03║去明日浴出師過茶與山山撫師背一下云
P154n1519_p0798b04║昨日公案作麼生師云這老漢今日方始瞥
P154n1519_p0798b05║地。
P154n1519_p0798b06║雪竇顯云然精金百鍊須要本分鉗鎚德
P154n1519_p0798b07║山既以巳妨人這僧還同受屈以拄杖畫
P154n1519_p0798b08║一畫云適來公案且致從上諸聖什麼處
P154n1519_p0798b09║去大眾擬議一時趂出。黃龍南云德山
P154n1519_p0798b10║持聾作啞雖然暗得便冝廓公掩耳偷鈴
P154n1519_p0799a01║爭奈傍觀者哂。溈山喆云若不登龍門
P154n1519_p0799a02║焉知滄海寬直饒浪激千尋爭奈龍王不
P154n1519_p0799a03║顧。
P154n1519_p0799a04║續雲居元云大凡一賔一主須是知音同
P154n1519_p0799a05║死同生方堪受敵廓侍者獨立於懸崖石
P154n1519_p0799a06║上飜身倒捋虎鬚周金剛安坐於大海波
P154n1519_p0799a07║心背手逆擒鱗角在檀特山前列陣向占
P154n1519_p0799a08║波國裏爭鋒分明有輸有嬴且道誰得誰
P154n1519_p0799a09║失請諸人斷看。靈隱嶽云前面是懸崖
P154n1519_p0799a10║萬仞後面是觸刃當鋒如何入得德山門。
P154n1519_p0799b01║際上座（嗣克符道者）到洛京因朱行軍設齋入堂
P154n1519_p0799b02║內顧視上下云直下是與麼行香口不住道
P154n1519_p0799b03║至師前師云直下是箇什麼軍便喝師云行
P154n1519_p0799b04║軍幸是會佛法人惡發作麼軍云喚作惡發
P154n1519_p0799b05║即不得師便喝軍云鈎在不疑之地師又喝
P154n1519_p0799b06║行軍齋了請師說話僧錄云啟行軍適來爭
P154n1519_p0799b07║容得這僧喝太甚無禮軍云若是你諸人喝
P154n1519_p0799b08║某甲有劒在錄云某甲一隊紫布袋不會須
P154n1519_p0799b09║是他暉長老始得師云若是南禪長老未夢
P154n1519_p0799b10║見在。
P154n1519_p0800a01║續天童華云行軍拈出倚天長劒這僧披
P154n1519_p0800a02║襟敢衝白刃雖然兩不相傷爭奈二俱弄
P154n1519_p0800a03║險。教忠光云朱行軍傍若無人這僧攙
P154n1519_p0800a04║行奪市雖然鈎在不疑之地爭奈二俱失
P154n1519_p0800a05║利且道甚處是失利處喝一喝。
P154n1519_p0800a06║南嶽下第七世
P154n1519_p0800a07║郢州興陽清讓禪師（嗣芭蕉清）僧問大通智勝佛
P154n1519_p0800a08║十劫坐道場佛法不現前不得成佛道時如
P154n1519_p0800a09║何師曰其問甚諦當僧云既是坐道場為什
P154n1519_p0800a10║麼不得成佛道師曰為伊不成佛。
P154n1519_p0800b01║郢州興陽歸靜禪師（嗣西院明）初叅西院便問擬
P154n1519_p0800b02║問不問時如何院便打師良久院云你若喚
P154n1519_p0800b03║作棒則眉鬚墮落師於言下契悟。
P154n1519_p0800b04║保福展云雖然如是你眉毛有幾莖。
P154n1519_p0800b05║續開福寧云諸禪德還知麼這僧却有䧟
P154n1519_p0800b06║虎之機西院不覺投他深穽若人辨得親
P154n1519_p0800b07║佩毗盧印當陽捋虎鬚其如見解未圓棒
P154n1519_p0800b08║頭有眼明如日要識真金火裏看。
P154n1519_p0800b09║汝州風穴延沼禪師（嗣南院顒）在郢州衙內陞座
P154n1519_p0800b10║云祖師心印狀似鐵牛之機去即印住住即
P154n1519_p0801a01║印破只如不去不住印即是不印即是時有
P154n1519_p0801a02║盧陂長老出問某甲有鐵牛之機請師不搭
P154n1519_p0801a03║印師云慣釣鯨鯢澄巨浸却嗟蛙步𩥇泥沙
P154n1519_p0801a04║盧陂佇思師喝云長老何不進語陂擬議師
P154n1519_p0801a05║打一拂子云還記得話頭麼試舉看陂擬開
P154n1519_p0801a06║口師又打一拂子牧主云佛法元來與王法
P154n1519_p0801a07║一般師云太守見箇什麼道理牧主云當斷
P154n1519_p0801a08║不斷返招其亂師便下座。
P154n1519_p0801a09║師初到南院便問入門須辨主端的請師分
P154n1519_p0801a10║（一本分上一句作主家語）院以左手拍膝一下師便喝院
P154n1519_p0801b01║以右手拍膝一下師亦喝院舉左手云這箇
P154n1519_p0801b02║且從闍黎舉右手云這箇作麼生師云瞎院
P154n1519_p0801b03║遂拈拄杖師云作什麼奪棒却打和尚莫言
P154n1519_p0801b04║不道院擲下拄杖云今日被這黃面浙子鈍
P154n1519_p0801b05║置一上師云大似持鉢不得詐道不飢院云
P154n1519_p0801b06║闍黎莫曾到此間麼師云是何言歟院云好
P154n1519_p0801b07║好借問師云也不得放過院云且喫茶。
P154n1519_p0801b08║續靈隱嶽云嗄也甚奇怪一箇禿苕菷一
P154n1519_p0801b09║箇破糞箕榼𣜂堆頭也用得著未免鈍置
P154n1519_p0801b10║門風若據令而行總欠一著。
P154n1519_p0802a01║師上堂云若立一塵家國興盛野老顰蹙不
P154n1519_p0802a02║立一塵家國喪亡野老安怗於此明得闍黎
P154n1519_p0802a03║無分全是老僧於此不明老僧即是闍黎闍
P154n1519_p0802a04║黎與老僧亦能悟却天下人亦能迷却天下
P154n1519_p0802a05║人要識闍黎麼左邊拍一拍云這裏即是要
P154n1519_p0802a06║識老僧麼右邊拍一拍云這裏即是。
P154n1519_p0802a07║雲門偃云這裏即易那裏即難。瑯瑘覺
P154n1519_p0802a08║云杓卜聽虛聲。
P154n1519_p0802a09║續白雲端云大眾立即是不立即是良久
P154n1519_p0802a10║云心不負人面無慚色拍禪牀一下。
P154n1519_p0802b01║五祖演舉了云山僧即不然若立一塵法
P154n1519_p0802b02║堂前草深一丈不立一塵錦上鋪花何也
P154n1519_p0802b03║不見道九九八十一窮漢受罪畢纔擬展
P154n1519_p0802b04║脚眠蚊蟲獦蚤出。天童華云大小風穴
P154n1519_p0802b05║不會轉身句。靈隱嶽云大小風穴醋氣
P154n1519_p0802b06║猶在何故始作翕如也縱之純如也皦如
P154n1519_p0802b07║也繹如也以成喝一喝。
P154n1519_p0802b08║師示眾云昔世尊以青蓮目顧視迦葉正當
P154n1519_p0802b09║與麼時且道說箇什麼若道不說而說又是
P154n1519_p0802b10║埋沒先聖且道說箇什麼念法華便下去侍
P154n1519_p0803a01║者入室請益云念法華為甚不祗對和尚師
P154n1519_p0803a02║云念法華會也次日念法華與真園頭同上
P154n1519_p0803a03║侍次師云作麼生是世尊不說說真園頭云
P154n1519_p0803a04║鵓鳩樹頭鳴意在麻畬裏師云你作許多癡
P154n1519_p0803a05║福作什麼何不體究言句又問念法華你作
P154n1519_p0803a06║麼生念云動容揚古路不墮悄然機師云你
P154n1519_p0803a07║何不看念法華下語。
P154n1519_p0803a08║師因僧問語默涉離微如何通不犯師云常
P154n1519_p0803a09║憶江南三月裏鷓鴣啼處百花香。
P154n1519_p0803a10║雪竇顯云曾有人問我對他道劈腹剜心
P154n1519_p0803b01║又且如何復云因風吹火別是一家傷鱉
P154n1519_p0803b02║恕龜必應有主。溈山秀云江南佳景誠
P154n1519_p0803b03║合如之千載觀光添人性𢤁儻或不尓來
P154n1519_p0803b04║年更有新條在惱亂春風卒未休。
P154n1519_p0803b05║續鼓山珪云且道是犯不犯。南華昺云
P154n1519_p0803b06║風穴入林不動草入水不動波眼睛裏倒
P154n1519_p0803b07║卓須彌眉毛裏橫安世界畢竟落在甚處
P154n1519_p0803b08║只許老胡知不許老胡會。雲居元云且
P154n1519_p0803b09║喜天下太平西禪需舉雪竇語了云二老
P154n1519_p0803b10║漢一人如三春和煦一人如雪上加霜雖
P154n1519_p0804a01║則來機不昧縱奪可觀其奈未出這僧所
P154n1519_p0804a02║問曾有僧問祥雲向伊道泥牛吼處千花
P154n1519_p0804a03║秀木馬嘶時萬木秋復云師子頻申象王
P154n1519_p0804a04║迴顧三千年後和泥合水莫道見祥雲來。
P154n1519_p0804a05║東林顏舉雪竇語了云大眾還會麼寰中
P154n1519_p0804a06║天子勑塞外將軍令。
P154n1519_p0804a07║師問懷本上座云有事借問得麼本云不可
P154n1519_p0804a08║惜口去也師云不惜口即道本擬議師便打
P154n1519_p0804a09║又問第二人莫道得麼僧云道什麼師又打
P154n1519_p0804a10║又問第三人云三人同行必有我師作麼生
P154n1519_p0804b01║是我師僧云見叅禮次師亦打云過這邊立
P154n1519_p0804b02║復云將頭不猛悞累三軍瞎漢叅堂去本至
P154n1519_p0804b03║明日上堂頭親近云某甲夜來有甚麼過便
P154n1519_p0804b04║蒙賜棒師云你要會麼以手左邊一拍云這
P154n1519_p0804b05║裏是祖師意以手右邊一拍云這裏是教意
P154n1519_p0804b06║還會麼本不肯便去後到穎橋安上座處舉
P154n1519_p0804b07║前話安云風穴棒折那本云上座臂腕終不
P154n1519_p0804b08║向外曲安云你會風穴道這裏是祖意教意
P154n1519_p0804b09║麼非唯你不會直饒白兆老口赫赤地教他
P154n1519_p0804b10║舉也舉不得。
P154n1519_p0805a01║南嶽下第八世
P154n1519_p0805a02║汝州廣慧真禪師（嗣風穴沼）因風穴問會昌沙汰
P154n1519_p0805a03║時護法善神向什麼處去師云常在闤闠中
P154n1519_p0805a04║要且無人見穴云你徹也。
P154n1519_p0805a05║續徑山杲云汝道風穴自徹也未。
P154n1519_p0805a06║汝州首山省念禪師（亦住寶）因拈竹篦示眾云
P154n1519_p0805a07║汝諸人若喚作竹篦則觸不喚作竹篦則背
P154n1519_p0805a08║汝諸人且喚作什麼葉縣省和尚在會下乃
P154n1519_p0805a09║近前掣得折作兩截拋向堦下却云是什麼
P154n1519_p0805a10║師云瞎縣便設禮。
P154n1519_p0805b01║師問僧與麼來者是什麼人僧云問者是阿
P154n1519_p0805b02║誰師云老僧僧便喝師云向你道是老僧又
P154n1519_p0805b03║惡發作麼僧又喝師云恰遇棒不在手僧云
P154n1519_p0805b04║草賊大敗師云今日又似得便冝又似落便
P154n1519_p0805b05║冝。
P154n1519_p0805b06║南嶽下第九世
P154n1519_p0805b07║隋州智門罕禪師（嗣首山念）因為北塔僧使點茶
P154n1519_p0805b08║次師乃起自揖僧使近上座僧使云鷂子頭
P154n1519_p0805b09║上爭敢安巢師云棒上不成龍隨後打一坐
P154n1519_p0805b10║具僧使茶後近前云適來却成觸忤和尚師
P154n1519_p0806a01║云江南杜禪客覓什麼第二椀。
P154n1519_p0806a02║汝州仁王評禪師問首山如何是佛法大意
P154n1519_p0806a03║山便喝師便禮拜山拈棒師云和尚勿世界
P154n1519_p0806a04║那山擲下棒云明眼人難瞞師云草賊大敗
P154n1519_p0806a05║并州三交嵩禪師問僧你是迦葉門前客祇
P154n1519_p0806a06║園會裏人僧云今日特來禮拜和尚師云洎
P154n1519_p0806a07║合不問闍黎僧便喝師云錯僧又喝師云放
P154n1519_p0806a08║你三十棒僧云許和尚具一隻眼師云喫棒
P154n1519_p0806a09║了呈欵。
P154n1519_p0806a10║師問僧甚處來僧云潞府師云潞府米作麼
P154n1519_p0806b01║價僧云和尚試道看師云不解作客勞煩主
P154n1519_p0806b02║人庫下喫茶去。
P154n1519_p0806b03║潭州神鼎諲禪師舉南泉道我十八上便解
P154n1519_p0806b04║作活計趙州道我十八上便解破家散宅師
P154n1519_p0806b05║云你道破家散宅底好解作活計底好初心
P154n1519_p0806b06║底人且取前語久叅先德直須破家散宅更
P154n1519_p0806b07║有一言萬里崖州。
P154n1519_p0806b08║襄州石門蘊聦禪師曾到大陽延和尚處陽
P154n1519_p0806b09║問近離甚處師云襄州陽云作麼生是不隔
P154n1519_p0806b10║底句師云和尚住持不易陽云且坐喫茶師
P154n1519_p0807a01║便叅眾去侍者問和尚適來新到祗對和尚
P154n1519_p0807a02║住持不易和尚為甚教且坐喫茶陽云我獻
P154n1519_p0807a03║他新羅附子他酬我舶上茴香你自去問他
P154n1519_p0807a04║有語在侍者請喫茶問師意旨如何師云真
P154n1519_p0807a05║金不博鍮。
P154n1519_p0807a06║汝州葉縣省禪師問僧云日暮投林朝離何
P154n1519_p0807a07║處僧云某甲不曾學禪師云生身入地獄。
P154n1519_p0807a08║明教寬代云鑰𢁈在和尚手裏。
P154n1519_p0807a09║師因僧問諸餘即不問如何是今日施設師
P154n1519_p0807a10║云有你瞎驢漢在僧云與麼則打鼓弄琵琶
P154n1519_p0807b01║師云捺冑放屁聲。
P154n1519_p0807b02║雲峯恱云然則一期倚勢欺人其奈事不
P154n1519_p0807b03║孤起葉縣老人失却一隻眼還有人檢點
P154n1519_p0807b04║得出麼你若檢點得出雲峯分半院與你
P154n1519_p0807b05║若檢點不得良久云橫按鏌鎁全正令太
P154n1519_p0807b06║平寰宇斬癡頑。
P154n1519_p0807b07║師問僧近離甚處僧云襄州師拽童子摑一
P154n1519_p0807b08║摑便喝出去（或曰首山）。
P154n1519_p0807b09║汾州善昭禪師示眾云識得拄杖子行脚事
P154n1519_p0807b10║畢。
P154n1519_p0808a01║雲峯恱拈拄杖云這箇豈不是拄杖那箇
P154n1519_p0808a02║是你行脚事復云楖𣗖橫挑不顧人直入
P154n1519_p0808a03║千峯萬峯去。溈山喆乃拈拄杖云這箇
P154n1519_p0808a04║是拄杖子那箇是行脚事直饒向這裏見
P154n1519_p0808a05║得於衲僧門下只是脫白沙彌若也不識
P154n1519_p0808a06║且向三家村裏東卜西卜忽然卜著也不
P154n1519_p0808a07║定。
P154n1519_p0808a08║續泐潭澄云識得拄杖子入地獄如箭射。
P154n1519_p0808a09║靈隱嶽云汾陽雖是開口見膽未免落在
P154n1519_p0808a10║第二頭驀拈拄杖云這箇不得喚作拄杖
P154n1519_p0808b01║子漆桶叅。
P154n1519_p0808b02║南嶽下第十世
P154n1519_p0808b03║楊億侍郎（見廣慧璉）問廣慧云承和尚有言一切
P154n1519_p0808b04║罪業皆因財寶所生勸人踈於財寶而況南
P154n1519_p0808b05║閻浮提眾生以財為命邦國以財寶聚人教
P154n1519_p0808b06║中有財法二施何得勸人踈於財寶慧云旛
P154n1519_p0808b07║竿頭上鐵龍頭侍云海壇馬子似驢大慧云
P154n1519_p0808b08║楚雞不是[舟-(白-日)]山鳳侍云佛滅二千年比丘少
P154n1519_p0808b09║慙愧。
P154n1519_p0808b10║侍郎因慈明為唐明長老馳書至侍云對面
P154n1519_p0809a01║不相識千里却同風慈明云某甲奉院門請
P154n1519_p0809a02║侍云真箇謾語明云前月離唐明侍云適來
P154n1519_p0809a03║悔伸一問明云作者侍便喝明云恰是侍又
P154n1519_p0809a04║喝明以手面前畫一畫侍吐舌云龍象龍象
P154n1519_p0809a05║明云是何言歟侍喚客司點茶元來是自家
P154n1519_p0809a06║屋裏人明云也不消得喫茶了侍又問如何
P154n1519_p0809a07║是上座為人一句明云切侍云長裙新婦拖
P154n1519_p0809a08║泥走明云誰得似學士侍云作家作家明云
P154n1519_p0809a09║放你三十棒侍以手拍膝云這裏是甚所在
P154n1519_p0809a10║明拍手一下云也不得放過侍乃呵呵大笑
P154n1519_p0809b01║侍郎又問專使還記得唐明當初悟底因緣
P154n1519_p0809b02║麼明云也曾親見舉來侍云請不恡慈悲明
P154n1519_p0809b03║便舉昔有僧問首山如何是佛法大意山云
P154n1519_p0809b04║楚王城畔汝水東流侍云只如楚王城畔汝
P154n1519_p0809b05║水東流意旨如何明云水上挂燈毬侍云與
P154n1519_p0809b06║麼則孤負他古人去也明云侍郎疑則別叅
P154n1519_p0809b07║侍云三脚蝦䗫飛上天明云一任𨁝跳侍乃
P154n1519_p0809b08║大笑。
P154n1519_p0809b09║侍郎因慈明住旬日乃辭侍云某甲有一句
P154n1519_p0809b10║語寄與唐明得也無明云明月照見夜行人
P154n1519_p0810a01║侍云却不相當明云更深由自可日午始愁
P154n1519_p0810a02║人侍云開寶寺前金剛為甚數日汗出明云
P154n1519_p0810a03║知侍云上座臨行豈無為人底句明云重疊
P154n1519_p0810a04║關山路侍云與麼則某甲隨上座去唐明也
P154n1519_p0810a05║明噓一聲侍云真師子兒大師子吼明云放
P154n1519_p0810a06║過又扶來侍云適來失脚躂倒又得家童扶
P154n1519_p0810a07║起明云有什麼了期侍呵呵大笑。
P154n1519_p0810a08║都尉李文和公（諱遵勗見石門聦禪師）因肅國大長公
P154n1519_p0810a09║主生辰就宅命谷隱石霜葉縣三大禪師演
P154n1519_p0810a10║法末當葉縣禪師始登座以拄杖就膝拗折
P154n1519_p0810b01║擲地便下座文和公笑曰老作家手段終別
P154n1519_p0810b02║縣云都尉亦不得無過。
P154n1519_p0810b03║都尉臨薨時膈胃𨅶熱因尼道堅就枕問云
P154n1519_p0810b04║都尉眾生見劫盡大火所燒時切要照管主
P154n1519_p0810b05║人公尉云大師與我煎一服藥來尼無語尉
P154n1519_p0810b06║云這師姑藥也不會煎投枕而去。
P154n1519_p0810b07║都尉問慈明禪師云我聞西河有金毛師子
P154n1519_p0810b08║是不明云都尉甚處得這消息來尉便喝明
P154n1519_p0810b09║云野犴鳴尉又喝明云恰是尉乃拍手呵呵
P154n1519_p0810b10║大笑明過數日乃辭都尉問如何是臨行一
P154n1519_p0811a01║句明云好自將息尉云與麼則不異諸方也
P154n1519_p0811a02║明云都尉見處又作麼生尉云放你三十棒
P154n1519_p0811a03║明云與麼則專為流通去也尉喝一喝拍手
P154n1519_p0811a04║一下明云瞎尉云好去明云諾諾。
P154n1519_p0811a05║都尉因堅上座來辭次尉問云近離上黨得
P154n1519_p0811a06║届中都方接麈談遽迴虎錫指雲屏之翠嶠
P154n1519_p0811a07║訪雪嶺之清流未審此處彼處的的事作麼
P154n1519_p0811a08║生堅云利劒拂開天地靜霜刀纔舉斗牛寒
P154n1519_p0811a09║尉云恰值今日耳聵堅云一箭下雙鵰尉云
P154n1519_p0811a10║上座為什麼著鞋睡堅以衣袖一拂尉低頭
P154n1519_p0811b01║云今日可謂降伏也堅云普化出僧堂。
P154n1519_p0811b02║靳州龍華曉愚禪師（嗣汾州昭）到五祖戒和尚處
P154n1519_p0811b03║戒問不落脣吻一句作麼生道師云老老大
P154n1519_p0811b04║大話頭也不照顧戒便喝師亦喝戒拈棒師
P154n1519_p0811b05║拍手下去戒云闍黎闍黎且住話在師將坐
P154n1519_p0811b06║具搭肩上更不迴首直出去。
P154n1519_p0811b07║湖州天聖泰禪師（時謂泰河東）到瑯瑘瑘問云埋
P154n1519_p0811b08║兵掉闘未是作家匹馬單槍便請相見師指
P154n1519_p0811b09║瑘云將頭不猛帶累三軍瑘打一坐具師亦
P154n1519_p0811b10║打一坐具瑘接住云適來一坐具是山僧令
P154n1519_p0812a01║行上座一坐具落在什麼處師云伏惟尚饗
P154n1519_p0812a02║瑘托開云五更侵早起更有夜行人師云賊
P154n1519_p0812a03║過後張弓瑘云且坐喫茶。
P154n1519_p0812a04║舒州海會山齊舉禪師曾到瑯瑘瑘乃問上
P154n1519_p0812a05║座近離甚處師云浙江瑘云船來陸來師云
P154n1519_p0812a06║舩來瑘云舩在甚處師云步下瑘云不涉程
P154n1519_p0812a07║途一句作麼生道師云杜撰長老如麻似粟
P154n1519_p0812a08║便下去瑘乃問侍者此是什麼人者云舉上
P154n1519_p0812a09║座瑘云莫是舉師叔麼當時先師教我尋見
P154n1519_p0812a10║伊遂親下堂問上座莫便是舉師叔莫恠某
P154n1519_p0812b01║甲適來相觸忤師便喝復問長老甚時到汾
P154n1519_p0812b02║州瑘云恁麼時師云我在浙江時早聞你名
P154n1519_p0812b03║元來見解秪如此何得名播寰海瑘乃作禮。
P154n1519_p0812b04║舒州瑯瑘覺禪師一日陞堂有僧出畫一圓
P154n1519_p0812b05║相師乃打云道道僧云不道不道師又打云
P154n1519_p0812b06║道道僧云三世諸佛不離於此師又打喚維
P154n1519_p0812b07║那抽單趂出院師却陞座以手指僧云大眾
P154n1519_p0812b08║比丘犯波逸提山僧入地獄。
P154n1519_p0812b09║潭州石霜楚圓禪師冬日牓示僧堂前作此
P154n1519_p0812b10║相。
P154n1519_p0813a01║　　【圖】
P154n1519_p0813a02║　　若人識得不離四威儀中
P154n1519_p0813a03║首座一見乃謂眾云和尚今日放叅。
P154n1519_p0813a04║師問顯英首座近離甚處座云金鑾夏在甚
P154n1519_p0813a05║處座云金鑾去夏在甚處座云金鑾前夏在
P154n1519_p0813a06║甚處座云金鑾先前夏在甚處座云和尚何
P154n1519_p0813a07║不領話師云我也不會勘得你教庫下供過
P154n1519_p0813a08║奴子來勘且點一椀茶與你濕口。
P154n1519_p0813a09║師問僧近離甚處僧以手向面前畫一畫師
P154n1519_p0813a10║云是何言歟僧便喝師云作什麼僧拍手一
P154n1519_p0813b01║下便行師云瞎漢亂做作什麼以坐具直打
P154n1519_p0813b02║下法堂。
P154n1519_p0813b03║師問僧近離甚處僧云雲過青山綠師云著
P154n1519_p0813b04║忙作什麼僧云鴈過水聲凄師便喝僧亦喝
P154n1519_p0813b05║師便打僧亦打師云看這瞎漢本分打出三
P154n1519_p0813b06║門外念你是新到且坐喫茶去。
P154n1519_p0813b07║師或時方丈內安一盆水上劄一口劒下面
P154n1519_p0813b08║著一緉草鞋膝上橫按拄杖入門便指擬議
P154n1519_p0813b09║便打（有本小差）。
P154n1519_p0813b10║續天童華云我當時若見便去左耳邊低
P154n1519_p0814a01║聲地下一轉語待他貪觀天上却與一指
P154n1519_p0814a02║擬議㧞劒便斬驀拈拄杖下座大眾一時
P154n1519_p0814a03║趕散。
P154n1519_p0814a04║師在眾時到芝和尚寮芝坐間開合子燒香
P154n1519_p0814a05║次師問作麼生燒芝便放香罏中燒師云訝
P154n1519_p0814a06║郎當漢又恁麼去也。
P154n1519_p0814a07║南嶽下第十一世
P154n1519_p0814a08║袁州楊岐會禪師（嗣慈明圓）因慈明忌日至真前
P154n1519_p0814a09║以兩手捏拳向頭上作角勢次以坐具畫一
P154n1519_p0814a10║畫復畫一圓相方乃燒香次作女人拜首座
P154n1519_p0814b01║云休捏怪師云首座作麼生座云和尚捏怪
P154n1519_p0814b02║師云兔子喫牛妳。
P154n1519_p0814b03║洪州翠巖可真禪師在歸宗南和尚會為首
P154n1519_p0814b04║座時歸宗問承首座常將女子出定語為人
P154n1519_p0814b05║是不師云無宗云奢時不儉儉時不奢為甚
P154n1519_p0814b06║道無師云若是本分衲僧也少他鹽醬不得
P154n1519_p0814b07║宗却迴首喚侍者報典座明日只煑白粥。
P154n1519_p0814b08║師一日見堂中首座不喫食令侍者去問訊首座
P154n1519_p0814b09║至晚間自上方丈陳謝師云法身不安色身不安
P154n1519_p0814b10║座云早來承侍者相問師云泥裏洗土塊座云和
P154n1519_p0815a01║尚常用此機師云夜來天帝釋冠子為什麼落地
P154n1519_p0815a02║座無對師云南山起雲北山下雨遂喝出。
P154n1519_p0815a03║師因黃國博問百丈華長老既是百丈為什
P154n1519_p0815a04║麼却短小華云今日好天晴黃不契却請師
P154n1519_p0815a05║代語結緣師云但問將來黃再問師云須彌
P154n1519_p0815a06║南畔把手同行黃佇思却問意旨如何師云
P154n1519_p0815a07║蚊子上鐵牛黃又佇思云不會請和尚為某
P154n1519_p0815a08║甲說師云你離却妻子來老僧為你說黃云
P154n1519_p0815a09║秪如和尚還行得麼師云上藍寺裏送客一
P154n1519_p0815a10║日行百十遭。
P154n1519_p0815b01║洪州黃龍南禪師住歸宗日因化主迴陞座
P154n1519_p0815b02║示眾云有五種不易一施者不易二化者不
P154n1519_p0815b03║易三變生為熟者不易四端坐喫者不易且
P154n1519_p0815b04║道第五不易是什麼人良久云聻便下座時
P154n1519_p0815b05║翠巖真和尚為首座藏主續問第五不易是
P154n1519_p0815b06║誰真云腦後見腮莫與往來。
P154n1519_p0815b07║右南嶽下至一十一世共二百四十八人
P154n1519_p0815b08║見錄機緣總五百五十三則餘俟好事者
P154n1519_p0815b09║採摭續之。
P154n1519_p0815b10║宗門綂要續集卷第十
P154n1519_p0816a01║音釋
P154n1519_p0816a02║鞴（薄邁切吹火韋囊也）。溈（俱為切）。漝（時及切）。掐（乞洽切）。鏌鎁
P154n1519_p0816a03║（鏌末各切鎁音耶鏌鎁劒名）。獹（籠都切韓獹犬也）。𥚚（陳知切）。拶（于葛
P154n1519_p0816a04║切逼拶也）。捋（力活切手捋也）。犪（渠龜切似牛一角皮可冒鼓）。尀（普火切不
P154n1519_p0816a05║可也）。搊（楚尤切手搊也）。㔃（租恱切断也）。鯢（研奚切鯨鯢魚名）。𩥇（陟扇
P154n1519_p0816a06║切馬土浴也）。顰蹙（顰毗賔切蹙子六切顰蹙眉攢也）。獦（音葛）。畬（詩車
P154n1519_p0816a07║切田也）。𢤁（蘇到切狂踈貌）。屁（匹棄切氣下泄也）。楖𣗖（楖音即𣗖音栗
P154n1519_p0816a08║楖𣗖木名）。泐（歷德切）。拗（於絞切手拉也）。膈（各核切𮌎膈也）。緉（力讓切履
P154n1519_p0816a09║兩枚也）。捏（乃結切握也）。