P154n1519_p0817a01║宗門綂要續集卷第十一（上）　　　　　傾二
P154n1519_p0817a02║宋建溪沙門宗永集
P154n1519_p0817a03║元建康保寧禪寺住持沙門清茂續集
P154n1519_p0817a04║六祖大師嗣法
P154n1519_p0817a05║吉州青原山行思禪師問石頭尓從甚處來
P154n1519_p0817a06║頭云曹溪師乃拈拂子云曹溪還有這箇麼
P154n1519_p0817a07║頭云非但曹溪西天亦無師云子莫曾到西
P154n1519_p0817a08║天不頭云若到即有也師云未在更道頭云
P154n1519_p0817a09║和尚也須道取一半莫全靠希遷師云不辭
P154n1519_p0817a10║向汝道恐已後無人承當。
P154n1519_p0817b01║師令石頭馳書與南嶽大慧禪師乃云回日
P154n1519_p0817b02║與子箇鈯斧住山去石頭到彼便問不慕諸
P154n1519_p0817b03║聖不重己靈時如何慧云子問太高生何不
P154n1519_p0817b04║向下問將來頭云寧可永劫受沉淪不從諸
P154n1519_p0817b05║聖求解脫便歸師問子返何速書信達不頭
P154n1519_p0817b06║云信亦不通書亦不達乃舉前話復云去日
P154n1519_p0817b07║蒙和尚許箇鈯斧子而今便請師垂下一足
P154n1519_p0817b08║石頭便作禮。
P154n1519_p0817b09║玄沙備云大小石頭被大慧推倒至今起
P154n1519_p0817b10║不得。雪竇顯云石頭洎擔板過却又云
P154n1519_p0818a01║大小大慧不解據令。翠巖芝云思和尚
P154n1519_p0818a02║垂足石頭禮拜要且不得斧子且道後來
P154n1519_p0818a03║使箇什麼。黃龍南云石頭雖然善能馳
P154n1519_p0818a04║達不辱宗風其奈逞俊太忙不知落節既
P154n1519_p0818a05║是落節迴來因什麼得斧子。
P154n1519_p0818a06║師因僧問如何是祖師西來意師云又恁麼
P154n1519_p0818a07║去也僧又問近日有何言句乞師一兩則師
P154n1519_p0818a08║云近前來僧近前師云分明記取。
P154n1519_p0818a09║青原下第一世
P154n1519_p0818a10║南嶽石頭希遷禪師（嗣青原思）一日因思和尚云
P154n1519_p0818b01║有人道嶺南有消息師云有人不云云思云
P154n1519_p0818b02║若與麼大藏小藏從何而來師云盡從這裏
P154n1519_p0818b03║去。
P154n1519_p0818b04║師因藥山問三乘十二分教某甲粗知嘗聞
P154n1519_p0818b05║南方直指人心見性成佛實未明了伏望和
P154n1519_p0818b06║尚慈悲指示師云與麼也不得不與麼也不
P154n1519_p0818b07║得與麼不與麼總不得汝作麼生山佇思師
P154n1519_p0818b08║云子因緣不在此江西有馬大師子往彼去
P154n1519_p0818b09║應為汝說山至彼准前請問馬師云我有時
P154n1519_p0818b10║教伊揚眉瞬目有時不教伊揚眉瞬目有時
P154n1519_p0819a01║教伊揚眉瞬目者是有時教伊揚眉瞬目者
P154n1519_p0819a02║不是山於是有省便作禮馬師云子見箇什
P154n1519_p0819a03║麼道理山云某甲在石頭時如蚊子上鐵牛
P154n1519_p0819a04║馬師云汝既如是冝善護持。
P154n1519_p0819a05║法雲秀云石頭好箇無孔鐵鎚大似分付
P154n1519_p0819a06║不著藥山雖然過江西悟去爭奈平地上
P154n1519_p0819a07║喫交有什麼扶筞處具眼者試辨看。
P154n1519_p0819a08║續五祖演云老僧在眾日聞兄弟商量道
P154n1519_p0819a09║即心即佛也不得不即心即佛也不得若
P154n1519_p0819a10║恁麼說話敢稱禪客殊不知古人文武兼
P154n1519_p0819b01║備韜畧雙全山僧見處也要諸人共知只
P154n1519_p0819b02║見波濤湧不見海龍宮。大溈智云說什
P154n1519_p0819b03║麼在石頭時如蚊子上鐵牛只今又何曾
P154n1519_p0819b04║吐露得出。溈山果云前箭猶自可後箭
P154n1519_p0819b05║射人深藥山直饒恁麼悟去也落第二月。
P154n1519_p0819b06║徑山杲云好箇話端阿誰會舉舉得十分
P154n1519_p0819b07║未敢相許。
P154n1519_p0819b08║師問新到甚麼處來僧云江西來師云見馬
P154n1519_p0819b09║大師不僧云見師乃指一橛柴云馬師何似
P154n1519_p0819b10║這箇僧罔措却迴舉似馬祖祖云汝見橛柴
P154n1519_p0820a01║大小僧云沒量大祖云汝甚有力僧云何故
P154n1519_p0820a02║祖云汝從南嶽負一橛柴來豈不是有力。
P154n1519_p0820a03║師垂示云言語動用沒交涉時藥山在會乃
P154n1519_p0820a04║出云直得非言語動用亦沒交涉師云這裏
P154n1519_p0820a05║針劄不入山云這裏如石上栽花。
P154n1519_p0820a06║師因問思和尚云和尚自離曹溪什麼年到
P154n1519_p0820a07║此間思云我却不知你早晚離曹溪師云某
P154n1519_p0820a08║甲不從曹溪來思云我亦知汝來處師云和
P154n1519_p0820a09║尚幸是大人且莫造次。
P154n1519_p0820a10║師因大顛問古人云道有道無是二謗請和
P154n1519_p0820b01║尚除師云一物亦無除箇什麼師却問大顛
P154n1519_p0820b02║併却咽喉脣吻速道將來顛云無這箇師云
P154n1519_p0820b03║若與麼汝即得入門。
P154n1519_p0820b04║青原下第二世
P154n1519_p0820b05║澧州藥山惟儼禪師（嗣石頭遷）久不陞堂一日院
P154n1519_p0820b06║主白云大眾久思和尚示誨師云教打鐘著
P154n1519_p0820b07║大眾方集師便下座歸方丈院主續問和尚
P154n1519_p0820b08║既許為大眾說法為甚一言不施師云經有
P154n1519_p0820b09║經師論有論師爭怪得老僧。
P154n1519_p0820b10║雪竇顯云可惜藥山老漢平地上喫撲盡
P154n1519_p0821a01║大地人扶不起。瑯瑘覺云藥山下座不
P154n1519_p0821a02║妨疑著及乎院主拶著失却一隻眼。翠
P154n1519_p0821a03║巖芝云欒山下座院主當初怪不為說法
P154n1519_p0821a04║可謂誤他三軍。
P154n1519_p0821a05║續薦福懷云藥山還見院主麼院主還見
P154n1519_p0821a06║藥山麼三十年後遇著作家不得錯舉。
P154n1519_p0821a07║五祖演云雖然以己妨人爭奈賊身已露
P154n1519_p0821a08║諸人要識藥山麼閑持經卷倚松立笑問
P154n1519_p0821a09║客從何處來。開福寧云藥山慎初護末
P154n1519_p0821a10║佛眼難窺院主狹路相逢等閑蹉過。雪
P154n1519_p0821b01║竇宗云威音劫外携手誰肯同歸十字街
P154n1519_p0821b02║頭擲金幾人[跍-十+水]著敢問大眾且道藥山曾
P154n1519_p0821b03║說不曾說若道曾說是謗藥山若道不曾
P154n1519_p0821b04║說是孤負藥山且道畢竟為人在甚麼處
P154n1519_p0821b05║良久云須知雲外千峯上別有靈松帶雨
P154n1519_p0821b06║寒。天童傑舉翠巖拈了云翠巖只具一
P154n1519_p0821b07║隻眼殊不知藥山歸方丈正是勞他三軍
P154n1519_p0821b08║資福先云藥山竟歸方丈却似箇好人只
P154n1519_p0821b09║被他輕輕一捏便見忘前失後。
P154n1519_p0821b10║師因僧問學人有疑請師決疑師云待晚間
P154n1519_p0822a01║來為汝決至晚叅眾集師云今日要決疑僧
P154n1519_p0822a02║何在僧便出來師下座把住云大眾這僧有
P154n1519_p0822a03║疑便與一推却歸方丈。
P154n1519_p0822a04║翠巖芝云藥山與麼決疑土上更加泥雖
P154n1519_p0822a05║然如是這僧也不得孤負藥山。
P154n1519_p0822a06║續雲居元云大小藥山被這僧勘破。
P154n1519_p0822a07║師因僧問己事未明乞師指示師良久云吾
P154n1519_p0822a08║今為汝道一句亦不難只冝汝於言下便見
P154n1519_p0822a09║去猶較些子若更思量却成吾罪過不如且
P154n1519_p0822a10║各合口免相累及。
P154n1519_p0822b01║師一日問飯頭你在這裏多少時頭云三年
P154n1519_p0822b02║也師云我總不識你其僧不曉憤然而去。
P154n1519_p0822b03║師向手中書一佛字問道吾是什麼道吾云
P154n1519_p0822b04║佛字師云這多口阿師。
P154n1519_p0822b05║師尋常不許人看經一日自將經看僧問和
P154n1519_p0822b06║尚尋常不許人看經為甚麼却自看師云我
P154n1519_p0822b07║只要遮眼僧云某甲學和尚得麼師云你若
P154n1519_p0822b08║看牛皮也須穿。
P154n1519_p0822b09║長慶稜云眼有何過。
P154n1519_p0822b10║續報慈遂云且道長慶會藥山意不會藥
P154n1519_p0823a01║山意。雪竇宗云真心不動教海澄明得
P154n1519_p0823a02║用如如義天炳煥正恁麼時且道是經是
P154n1519_p0823a03║眼若向這裏見得徹更不用循行數墨逐
P154n1519_p0823a04║妄迷真其或未然牛皮穿透猶自可髑髏
P154n1519_p0823a05║徧野幾人知。
P154n1519_p0823a06║師因僧問平田淺草麈鹿成羣如何射得麈
P154n1519_p0823a07║中主師云看箭僧放身便倒師云侍者拖出
P154n1519_p0823a08║這死屍僧便走師云弄泥團漢有什麼限。
P154n1519_p0823a09║雪竇顯云三步雖活五步須死。
P154n1519_p0823a10║續雲居元云藥山千鈞之弩不為鼷鼠發
P154n1519_p0823b01║機這僧帶箭出門一死更不再活。淨慈
P154n1519_p0823b02║昌云這僧趂得猢猻入他閙市藥山騎箇
P154n1519_p0823b03║猛虎直上高山若作一處商量終是遭人
P154n1519_p0823b04║檢點。
P154n1519_p0823b05║師與道吾雲巖遊山次見兩株樹一榮一枯
P154n1519_p0823b06║師乃問巖云枯者是榮者是巖云榮者是師
P154n1519_p0823b07║云與麼則灼然一切處光明燦爛去又問道
P154n1519_p0823b08║吾吾云枯者是師云與麼則灼然一切處放
P154n1519_p0823b09║教枯淡去時高沙彌至師又問彌云枯者從
P154n1519_p0823b10║他枯榮者從他榮師回顧雲巖道吾云不是
P154n1519_p0824a01║不是。
P154n1519_p0824a02║師因雲巖出糞次乃問作什麼巖云擔糞師
P154n1519_p0824a03║云那箇聻巖云在師云汝來去為誰巖云替
P154n1519_p0824a04║他東西師云何不教伊並行巖云和尚莫謗
P154n1519_p0824a05║他師云不合與麼道巖云如何道師云還曾
P154n1519_p0824a06║擔麼。
P154n1519_p0824a07║師因看經次栢巖云和尚休猱人得也師卷
P154n1519_p0824a08║却經云日頭早晚巖云正當午也師云猶有
P154n1519_p0824a09║這箇文彩在巖云某甲無亦無師云汝煞聦
P154n1519_p0824a10║明巖云某甲只恁麼和尚尊意如何師云我
P154n1519_p0824b01║跛跛挈挈百醜千拙且與麼過。
P154n1519_p0824b02║師向雲巖道與我喚沙彌來巖云喚他作什
P154n1519_p0824b03║麼師云我有箇折脚鐺子要伊提上挈下巖
P154n1519_p0824b04║云與麼則某甲與和尚共出一隻手。
P154n1519_p0824b05║溈山喆云藥山若不得雲巖折脚鐺子幾
P154n1519_p0824b06║成廢器大溈折脚鐺子也與諸人共出一
P154n1519_p0824b07║隻手何故且圖古風不墜。
P154n1519_p0824b08║續天童華云藥山道頭雲巖知尾雖然頭
P154n1519_p0824b09║尾相稱要且不識羞耻。
P154n1519_p0824b10║師問僧年多少也僧云七十二也師云是年
P154n1519_p0825a01║七十二那僧云是師便打。
P154n1519_p0825a02║曹山章云前箭猶自可後箭射人深時有
P154n1519_p0825a03║僧問如何免得此棒師云正勑既行諸侯
P154n1519_p0825a04║避道。
P154n1519_p0825a05║師晚叅云我有一句子待特牛生兒即向你
P154n1519_p0825a06║道時有僧便出云特牛生兒也秪是和尚不
P154n1519_p0825a07║道師喚侍者將燈來其僧便抽身入眾。
P154n1519_p0825a08║洞山价云這僧會只是不肯禮拜。清涼
P154n1519_p0825a09║欽云特牛兒牸牛兒又代云雙生。
P154n1519_p0825a10║續翠巖芝云我即不然特牛生兒也不向
P154n1519_p0825b01║你道何故如此若向你道何處更有王老
P154n1519_p0825b02║師。投子青云且道甚處是這僧會底道
P154n1519_p0825b03║理若道得可為這僧雪屈若道不得却被
P154n1519_p0825b04║藥山瞞。浮山遠云我有一句子待無舌
P154n1519_p0825b05║人問即道。昭覺勤云藥山垂釣意在鯤
P154n1519_p0825b06║鯨這僧吞鈎三千激浪洞山眼正千里同
P154n1519_p0825b07║風法燈重整槍旗再裝甲冑夾山即不然
P154n1519_p0825b08║有一句子威音已前道與諸人了或有問
P154n1519_p0825b09║明頭合暗頭合只向他道龍得水時添意
P154n1519_p0825b10║氣虎逢山色長威獰。黃龍震云會麼如
P154n1519_p0826a01║人暗中書字字雖不成文彩已彰文彩既
P154n1519_p0826a02║彰點燈為甚不見不見道賊是小人智過
P154n1519_p0826a03║君子。
P154n1519_p0826a04║師一日臨齋院主報云打鐘也請和尚上堂
P154n1519_p0826a05║師云汝與我擎鉢盂去主云和尚無手來多
P154n1519_p0826a06║少時師云汝只是枉披袈裟主云某甲只與
P154n1519_p0826a07║麼和尚又如何師云我無這箇眷屬。
P154n1519_p0826a08║師問龐居士云一乘中還著得這箇事麼士
P154n1519_p0826a09║云某甲秪管日求外合不知還著得麼師云
P154n1519_p0826a10║道居士不見石頭得麼士云拈一放一未是
P154n1519_p0826b01║好手師云老僧住持事繁士珍重便出師云
P154n1519_p0826b02║拈一放一的是好手士云好箇一乘問宗今
P154n1519_p0826b03║日失却也師云是是。
P154n1519_p0826b04║師坐次有僧問兀兀地思量什麼師云思量
P154n1519_p0826b05║箇不思量底僧云不思量底如何思量師云
P154n1519_p0826b06║非思量。
P154n1519_p0826b07║師問僧甚麼處來僧云南泉來師云在彼多
P154n1519_p0826b08║少時僧云粗經歲月師云與麼則三十年後
P154n1519_p0826b09║成一頭水牯牛去也僧云某甲雖在彼中且
P154n1519_p0826b10║不曾上他食堂師云口欱南風那僧云和尚
P154n1519_p0827a01║莫錯自有把𢁈筯人在。
P154n1519_p0827a02║師問雲巖甚處來巖云百丈來師云百丈有
P154n1519_p0827a03║何言句巖云有時示眾云我有一句子百味
P154n1519_p0827a04║具足師云鹹即鹹味淡即淡味不鹹不淡是
P154n1519_p0827a05║常味作麼生是百味具足底句巖無對師笑
P154n1519_p0827a06║云爭奈目前生死何巖云目前無生死師云
P154n1519_p0827a07║二十年在百丈俗氣也不除。
P154n1519_p0827a08║師次日又問海兄更說甚麼法巖云有時道
P154n1519_p0827a09║三句外會取六句外省去師云且喜沒交涉
P154n1519_p0827a10║又問更說甚麼法巖云有時陞堂眾集以拄
P154n1519_p0827b01║杖打下復召大眾眾迴首却云是什麼師云
P154n1519_p0827b02║何不早道巖於此有省。
P154n1519_p0827b03║師問僧甚麼處來僧云湖南來師云洞庭湖
P154n1519_p0827b04║水滿也未僧云未師云許多時雨水為甚未
P154n1519_p0827b05║滿（有本謂馬祖問僧）。
P154n1519_p0827b06║雲巖晟代云湛湛地。道吾智云滿也。
P154n1519_p0827b07║洞山价云什麼劫中曾增減來。雲門偃
P154n1519_p0827b08║云只在這裏。
P154n1519_p0827b09║師一日坐次石頭來見乃問汝在這裏作什
P154n1519_p0827b10║麼師云一切不為頭云恁麼即閑坐也師云
P154n1519_p0828a01║若閑坐即為也頭云汝道不為不為箇什麼
P154n1519_p0828a02║師云千聖亦不識頭乃有偈贊云從來共住
P154n1519_p0828a03║不知名任運相將秪麼行自古上賢猶不識
P154n1519_p0828a04║造次凡流豈可明。
P154n1519_p0828a05║五祖戒云藥山夢中說夢兩重重。
P154n1519_p0828a06║師因遵布衲作殿主浴佛次師乃問汝秪浴
P154n1519_p0828a07║得這箇還浴得那箇麼遵云把將那箇來師
P154n1519_p0828a08║休去。
P154n1519_p0828a09║長慶稜云邪法難扶。黃龍南云此二尊
P154n1519_p0828a10║宿一出一入未見輸嬴三十年後不得錯
P154n1519_p0828b01║舉。
P154n1519_p0828b02║續天童華云遵布衲當時若是箇漢待他
P154n1519_p0828b03║道還浴得那箇麼拈起杓子劈面擲雖然
P154n1519_p0828b04║也不得屈藥山何故不入虎穴爭得虎子。
P154n1519_p0828b05║師一日提笠子出雲巖指云用這箇作什麼
P154n1519_p0828b06║師云有處用巖云風雨來作麼生師云蓋覆
P154n1519_p0828b07║著巖云他還受蓋覆麼師云雖然如是且無
P154n1519_p0828b08║遺漏（或曰道吾）。
P154n1519_p0828b09║荊州天皇道悟禪師問石頭云離却定慧以
P154n1519_p0828b10║何法示人頭云我這裏無奴婢離箇什麼師
P154n1519_p0829a01║云如何明得頭云汝還撮得虛空麼師云與
P154n1519_p0829a02║麼則不從今日去也頭云未審汝早晚從那
P154n1519_p0829a03║邊來師云某甲不是那邊人頭云我早知汝
P154n1519_p0829a04║來處師云和尚何以贓誣於人頭云汝身見
P154n1519_p0829a05║在師云雖然如是畢竟如何示於後人頭云
P154n1519_p0829a06║汝道阿誰是後人師從此有省。
P154n1519_p0829a07║師臨遷寂日大眾問疾師驀召典座近前云
P154n1519_p0829a08║會麼座云不會師乃拈枕子拋於地上即便
P154n1519_p0829a09║告終。
P154n1519_p0829a10║鄧州丹霞天然禪師訪龐居士門逢女子靈
P154n1519_p0829b01║照洗菜次師問居士在不女子放下菜籃斂
P154n1519_p0829b02║手而立師再問女子提起菜籃便行師遂迴
P154n1519_p0829b03║須㬰居士外還女子乃舉似前話士云丹霞
P154n1519_p0829b04║在麼女子云去也士云赤土塗牛妳（一本云這冤家
P154n1519_p0829b05║子喪我門風）。
P154n1519_p0829b06║溈山喆云大小丹霞被居士女子勘破山
P154n1519_p0829b07║僧當時若作丹霞但與呵呵大笑待他問
P154n1519_p0829b08║長老笑箇甚麼却向道不是冤家不聚頭。
P154n1519_p0829b09║續蔣山勤云丹霞從苗辨地靈照因語識
P154n1519_p0829b10║人放下菜籃當處發生提起菜籃隨處滅
P154n1519_p0830a01║盡居士云赤土塗牛妳屋裏販揚州且道
P154n1519_p0830a02║畢竟如何各自散去免增話會。
P154n1519_p0830a03║師又一日訪龐居士至門首相見師乃問居
P154n1519_p0830a04║士在不士云飢不擇食師云龐老在不士云
P154n1519_p0830a05║蒼天蒼天便入宅去師云蒼天蒼天便迴去。
P154n1519_p0830a06║師問僧甚處來僧云山下來師云喫飯了也
P154n1519_p0830a07║未僧云喫飯了也師云將飯與汝喫底人還
P154n1519_p0830a08║具眼麼僧無對。
P154n1519_p0830a09║長慶稜問保福云將飯與人喫報恩有分
P154n1519_p0830a10║為甚不具眼福云施者受者俱瞎慶云盡
P154n1519_p0830b01║其機來還成瞎不福云道我瞎得麼。芭
P154n1519_p0830b02║蕉徹云各具一得一失又代僧云爭不足
P154n1519_p0830b03║讓有餘又代霞云施受俱無利益。汾陽
P154n1519_p0830b04║昭代云若不上山爭識丹霞。
P154n1519_p0830b05║續保寧勇代云今日被和尚勘破。天童
P154n1519_p0830b06║華云丹霞既已龍頭虵尾長慶保福只得
P154n1519_p0830b07║將錯就錯雖然二三老宿要且不知老僧
P154n1519_p0830b08║落處具擇法眼者試請辨看。
P154n1519_p0830b09║師因去馬祖處路逢一老人與一童子師問
P154n1519_p0830b10║公住何處老人云上是天下是地師云忽遇
P154n1519_p0831a01║天崩地陷又作麼生老人云蒼天蒼天童子
P154n1519_p0831a02║噓一聲師云非父不生其子老人便與童子
P154n1519_p0831a03║入山去。
P154n1519_p0831a04║續正覺顯云上天下地不妨聦明蒼天蒼
P154n1519_p0831a05║天隨語生解是父是子褒貶分明噓一聲
P154n1519_p0831a06║却較些子。
P154n1519_p0831a07║師因問龐居士昨日相見何似今日士云如
P154n1519_p0831a08║法舉昨日事來作箇宗眼師云秪如宗眼還
P154n1519_p0831a09║著得龐公麼士云我在你眼裏師云某甲眼
P154n1519_p0831a10║窄何處安身士云是眼何窄是身何安師休
P154n1519_p0831b01║去士云更道取一句便得此話圓師亦不對
P154n1519_p0831b02║士云就中這一句無人道得。
P154n1519_p0831b03║續蔣山勤云是眼何窄是身何安昨日今
P154n1519_p0831b04║日事無兩般淮南兩浙秋熱春寒恁麼會
P154n1519_p0831b05║得也大無端三十年後莫受人瞞。
P154n1519_p0831b06║師一日與龐居士行次見一泓水士以手指
P154n1519_p0831b07║云得與麼也還辨不出師云灼然是辨不出
P154n1519_p0831b08║士乃戽水潑師二掬師云莫與麼莫與麼士
P154n1519_p0831b09║云須與麼須與麼師又戽水潑士三掬士云
P154n1519_p0831b10║正與麼時堪作什麼師云無外物士云得便
P154n1519_p0832a01║冝者少師不語士云誰是落便冝者。
P154n1519_p0832a02║師因過一院值凝寒於殿中見木佛乃取燒
P154n1519_p0832a03║火向院主遇見訶責云何得燒我木佛師以
P154n1519_p0832a04║杖子撥火云吾燒取舍利主云木佛何有舍
P154n1519_p0832a05║利師云既無舍利更請兩尊來燒院主自後
P154n1519_p0832a06║眉鬚墮落。
P154n1519_p0832a07║續大寧寬因僧問丹霞燒木佛為甚院主
P154n1519_p0832a08║眉鬚墮落寬云賊不打貧兒家。投子青
P154n1519_p0832a09║云不會作客勞煩主人。保寧勇云院主
P154n1519_p0832a10║眉鬚墮落即且置且道丹霞眉毛在也無
P154n1519_p0832b01║若也見得與古佛同叅若也不見切忌撥
P154n1519_p0832b02║無因果。寶峯文云丹霞燒木佛院主眉
P154n1519_p0832b03║鬚落驀拈拄杖云不是木佛擲下拄杖云
P154n1519_p0832b04║誰敢燒你擬即眉鬚落不擬又且如何高
P154n1519_p0832b05║聲云行者拈起拄杖。東禪嶽云古人做
P154n1519_p0832b06║處今人合知如展一面皂纛旗殺一有罪
P154n1519_p0832b07║而天下咸服如其無罪法亦難施直饒千
P154n1519_p0832b08║聖出頭來安排一字也不得。天童華云
P154n1519_p0832b09║諸方商量道院主忽起疑心而致斯禍又
P154n1519_p0832b10║云院主天寒不與丹霞火向致令燒却木
P154n1519_p0833a01║佛遂乃眉鬚墮落殊不知院主買鐵得金
P154n1519_p0833a02║一場富貴。靈隱嶽云諸人要知麼大小
P154n1519_p0833a03║丹霞向深村裏失却一隻眼院主也是如
P154n1519_p0833a04║蟲禦木偶尓成文光孝門下也無木佛得
P154n1519_p0833a05║燒只有一星無煙火直是難近傍擬之則
P154n1519_p0833a06║燎却面門諸人須是退步看驀地冷灰裏
P154n1519_p0833a07║豆爆驚天動地直教佛祖救不得喝一喝。
P154n1519_p0833a08║潭州長髭曠禪師因石頭問什麼處來師云
P154n1519_p0833a09║嶺南來頭云大𢈔嶺頭一鋪功德成就也未
P154n1519_p0833a10║師云成就久矣只欠點眼在頭云莫要點眼
P154n1519_p0833b01║麼師云便請石頭垂下一足師便作禮頭云
P154n1519_p0833b02║你見箇什麼便禮拜師云如紅爐上一點雪。
P154n1519_p0833b03║雪竇顯云無眼功德有什麼點處。
P154n1519_p0833b04║續雲居元云可惜勞而無功。
P154n1519_p0833b05║師因一僧至遶禪牀一帀卓然而立師云若
P154n1519_p0833b06║是石頭法席一點也用不著僧又遶一帀師
P154n1519_p0833b07║云却是漝麼時不易道得箇來處僧便出去
P154n1519_p0833b08║師乃喚僧不顧師云這漢猶少教詔在僧却
P154n1519_p0833b09║回云有一人不從人得不受教詔不落階級
P154n1519_p0833b10║師還許麼師云逢之不逢逢必有事僧乃退
P154n1519_p0834a01║身三步師却遶禪牀一帀僧云不唯宗眼分
P154n1519_p0834a02║明亦乃師承有據師打三下。
P154n1519_p0834a03║師問僧甚處來僧云九華山控石菴來師云
P154n1519_p0834a04║菴中是什麼人僧云馬祖下尊宿師云名什
P154n1519_p0834a05║麼僧云不委他法號師云他不委你不委僧
P154n1519_p0834a06║云尊宿眼在甚處師云若是庵主親來今日
P154n1519_p0834a07║也須喫棒僧云賴遇和尚放過某甲師云百
P154n1519_p0834a08║年後討箇師僧也難得。
P154n1519_p0834a09║雪竇顯云是則二俱作家要且只解收虎
P154n1519_p0834a10║尾不能據虎頭若使德山令行並須瓦解。
P154n1519_p0834b01║師因龐居士到見陞座眾集定士便出云各
P154n1519_p0834b02║請自檢好師便說士却於禪牀右立時有僧
P154n1519_p0834b03║問不觸主人翁請師答話師云識龐公麼僧
P154n1519_p0834b04║云不識士便搊住其僧云苦哉苦哉僧無對
P154n1519_p0834b05║士托開師少間却問適來這僧還喫拄杖不
P154n1519_p0834b06║士云待伊甘始得師云居士只見錐頭利不
P154n1519_p0834b07║見鑿頭方士云恁麼說話某甲即得外人聞
P154n1519_p0834b08║之要且不好師云不好箇甚麼士云阿師只
P154n1519_p0834b09║見錐頭尖不見鑿頭利。
P154n1519_p0834b10║師因李行婆來乃問憶得在絳州時事麼婆
P154n1519_p0835a01║云非師不委師云多虛少實在婆云有甚諱
P154n1519_p0835a02║處師云念你是女人放你拄杖婆云某甲終
P154n1519_p0835a03║不見尊宿過師云老僧過在甚處婆云和尚
P154n1519_p0835a04║無過婆豈有過師云無過底人作麼生婆乃
P154n1519_p0835a05║豎拳云與麼總成顛倒師云實無諱處。
P154n1519_p0835a06║師一日見僧來乃擒住云師子兒野干屬僧
P154n1519_p0835a07║以手作撥眉勢師云雖然如此猶欠哮吼在
P154n1519_p0835a08║僧擒住師云偏愛行此一機師與一摑僧放
P154n1519_p0835a09║下手拍三下師云若見同風僧汝甘與麼不
P154n1519_p0835a10║僧云終不由別人師作撥眉勢僧云猶欠哮
P154n1519_p0835b01║吼在師云料想不由別人。
P154n1519_p0835b02║潭州大川禪師因江陵有僧來叅師云幾時
P154n1519_p0835b03║發足江陵府僧提起坐具師云特謝遠來下
P154n1519_p0835b04║去僧遶禪牀一帀便出師云若不與麼爭知
P154n1519_p0835b05║眼目端的僧撫掌一下云苦殺人洎合錯判
P154n1519_p0835b06║諸方師云甚得禪宗道理後僧舉似丹霞霞
P154n1519_p0835b07║云大川法道即得於我這裏即不然僧云和
P154n1519_p0835b08║尚此間作麼生霞云猶較大川三步在僧禮
P154n1519_p0835b09║拜霞云錯判諸方者多。
P154n1519_p0835b10║洞山价云若不是丹霞也難分玉石。
P154n1519_p0836a01║潮州大顛和尚因石頭問那箇是汝心師云
P154n1519_p0836a02║言語者是頭便喝出經旬日間師復問前者
P154n1519_p0836a03║既不是除此外何者是心頭云除却揚眉瞬
P154n1519_p0836a04║目將心來師云無心可得將來頭云元來有
P154n1519_p0836a05║心何言無心無心盡同謗師於言下有省。
P154n1519_p0836a06║師一日將癢和子廊下行逢一僧問訊次師
P154n1519_p0836a07║以癢和驀口打云會麼僧云不會師云大顛
P154n1519_p0836a08║老野狐不曾孤負人。
P154n1519_p0836a09║師因韓文公問和尚春秋多少師乃提起數
P154n1519_p0836a10║珠示之云會麼公云不會師云晝夜一百八
P154n1519_p0836b01║公罔措歸宅怏怏而已夫人乃問侍郎神思
P154n1519_p0836b02║不懌復有何事公遂舉前話夫人云何不進
P154n1519_p0836b03║云晝夜一百八意旨如何公明日凌晨遂去
P154n1519_p0836b04║門首乃逢首座座云侍郎入寺何早公云特
P154n1519_p0836b05║去堂頭通話座云堂頭有何因緣開示公舉
P154n1519_p0836b06║前話座云侍郎怎生會公云晝夜一百八意
P154n1519_p0836b07║旨如何座乃扣齒三下公復至堂頭又進前
P154n1519_p0836b08║語晝夜一百八意旨如何師亦扣齒三下公
P154n1519_p0836b09║云信知佛法一般師云見什麼道理乃云一
P154n1519_p0836b10║般公云適來門首接見首座亦復如是師遂
P154n1519_p0837a01║喚首座問適來祗對侍郎佛法是不首座云
P154n1519_p0837a02║是師便打趂出院。
P154n1519_p0837a03║保福展云首座知前不知後大顛令不單
P154n1519_p0837a04║行。
P154n1519_p0837a05║宗門綂要續集卷第十一（上）
P154n1519_p0837a06║音釋
P154n1519_p0837a07║鼷（弦鷄切小鼠也）。聻（音你指物貌）。妳（女蟹切乳也）。噓（休居切吹也）。
P154n1519_p0837a08║戽（荒故切抒水噐）。纛（徒沃切皂纛軍中大旗也）。摑（郭獲切批打也）。
P154n1519_p0839a01║宗門綂要續集卷第十一（下）　　　　　傾三
P154n1519_p0839a02║宋建溪沙門宗永集
P154n1519_p0839a03║元建康保寧禪寺住持沙門清茂續集
P154n1519_p0839a04║青原下第二世
P154n1519_p0839a05║汾州石樓和尚問僧近離甚處僧云漢國師
P154n1519_p0839a06║云漢國天子還重佛法也無僧云苦哉頼值
P154n1519_p0839a07║問著某甲問著別人即禍生師云作箇什麼
P154n1519_p0839a08║僧云人尚不見有何佛法可重師云闍黎受
P154n1519_p0839a09║戒多少時僧云二十夏師云大好不見有人
P154n1519_p0839a10║便打（一本曰棗樹話未詳是何世代）。
P154n1519_p0839b01║雪竇顯云這僧棒既喫要且去不再來石
P154n1519_p0839b02║樓令雖行爭奈無風浪起。
P154n1519_p0839b03║師因僧問未識本來性乞師方便指師云石
P154n1519_p0839b04║樓無耳埵僧云某甲自知非師云老僧還有
P154n1519_p0839b05║過僧云和尚過在甚處師云過在汝非處僧
P154n1519_p0839b06║作禮師便打。
P154n1519_p0839b07║澧州大同濟禪師一日因米胡領眾來纔欲
P154n1519_p0839b08║相見師便拽轉禪牀面壁而坐米於背後立
P154n1519_p0839b09║少時却回客位師云是即是若不驗破已後
P154n1519_p0839b10║遭人貶剝却令侍者去請米纔上來却拽轉
P154n1519_p0840a01║禪牀便坐師乃遶牀一帀便歸方丈米却拽
P154n1519_p0840a02║倒禪牀領眾便出去。
P154n1519_p0840a03║師一日訪龐居士士云憶得在母胎中時有
P154n1519_p0840a04║一則語今日舉似阿師不得作道理主持師
P154n1519_p0840a05║云猶是隔生也士云向道不得作道理主持
P154n1519_p0840a06║師云驚人之句爭得不怕士云如斯見解可
P154n1519_p0840a07║謂驚人師云不作道理却成作道理士云不
P154n1519_p0840a08║但隔一生兩生師云喫粥飯底僧一任居士
P154n1519_p0840a09║檢責士鳴指三下。
P154n1519_p0840a10║師一日纔見龐居士來便掩却門云多知老
P154n1519_p0840b01║翁莫與相見士云獨坐獨語過在阿誰師便
P154n1519_p0840b02║開門纔出被士把住云是師多知是我多知
P154n1519_p0840b03║師云多知且致閉門開門卷之與舒相較幾
P154n1519_p0840b04║何士云秪此一問氣急殺人師不語士云弄
P154n1519_p0840b05║巧成拙。
P154n1519_p0840b06║丁行者一日看性空空打一棒云瞎却汝本
P154n1519_p0840b07║來眼也丁云非但今日古人亦行此令空云
P154n1519_p0840b08║誰向汝道古今丁拂袖便出空云青天白日
P154n1519_p0840b09║有迷路人丁云莫要指示麼空便打丁云莫
P154n1519_p0840b10║瞎却人眼好空云瞎却俗人眼有甚過。
P154n1519_p0841a01║青原下第三世
P154n1519_p0841a02║潭州道吾智禪師（嗣藥山儼）離藥山到南泉泉問
P154n1519_p0841a03║闍黎名什麼師云宗智泉云智不到處作麼
P154n1519_p0841a04║生宗師云切忌道著泉云灼然道著即頭角
P154n1519_p0841a05║生至三日後師與雲巖在後架把針次泉過
P154n1519_p0841a06║見乃再問前日道智不到處切忌道著道著
P154n1519_p0841a07║即頭角生合作麼生行履師便抽身入僧堂
P154n1519_p0841a08║泉便去師却來坐巖乃問師弟適來為甚不
P154n1519_p0841a09║祗對和尚師云你得與麼靈利巖不薦却去
P154n1519_p0841a10║問泉云適來因緣智頭陀作麼生不祗對和
P154n1519_p0841b01║尚泉云他却是異類中行巖云如何是異類
P154n1519_p0841b02║中行泉云不見道智不到處切忌道著道著
P154n1519_p0841b03║即頭角生且須向異類中行巖亦不會師知
P154n1519_p0841b04║巖不薦乃云此人因緣不在此便與迴藥山
P154n1519_p0841b05║山覩二人迴乃問巖汝到甚處去來巖云到
P154n1519_p0841b06║南泉山云泉有何言句巖遂舉前話山云子
P154n1519_p0841b07║作麼生會他這箇時節便回來巖無對山乃
P154n1519_p0841b08║大笑巖便問如何是異類中行山云吾今日
P154n1519_p0841b09║困別時來巖云某甲特為此事歸來山云且
P154n1519_p0841b10║去巖便出師在方丈外聞巖不薦不覺咬得
P154n1519_p0842a01║指頭血出師却下來問巖云師兄去問和尚
P154n1519_p0842a02║那因緣作麼生巖云和尚不為某甲說師便
P154n1519_p0842a03║低頭。
P154n1519_p0842a04║續雲居膺因僧問切忌道著意作麼生師
P154n1519_p0842a05║云此語最毒僧云如何是最毒底句師云
P154n1519_p0842a06║一棒打殺龍蛇。
P154n1519_p0842a07║師與雲巖同侍藥山次山云智不到處切忌
P154n1519_p0842a08║道著道著即頭角生師便珍重出去巖遂問
P154n1519_p0842a09║智師兄為什麼不祗對和尚山云我今日背
P154n1519_p0842a10║痛是他却會汝去問取巖遂問師兄適來為
P154n1519_p0842b01║甚不祗對和尚師云我今日頭痛你去問取
P154n1519_p0842b02║和尚後雲巖遷化遣人馳辭書至師覽後云
P154n1519_p0842b03║雲巖不知有悔當時不向伊道然雖如是要
P154n1519_p0842b04║且不違藥山之子。
P154n1519_p0842b05║報慈遂云古人與麼道還知有也未雲巖
P154n1519_p0842b06║當時不會什麼處是他不會處。翠巖芝
P154n1519_p0842b07║云道吾道雲巖不知有悔當時不向伊說
P154n1519_p0842b08║只如與麼道道吾還知有也無。
P154n1519_p0842b09║師因雲巖問師兄家風作麼生師云教汝指
P154n1519_p0842b10║點著堪作什麼巖云無這箇來多少時也師
P154n1519_p0843a01║云牙根猶帶笑澀在。
P154n1519_p0843a02║師因南泉示眾云法身具四大不有人道得
P154n1519_p0843a03║與他一腰裩師云性地非空空非性地此是
P154n1519_p0843a04║地大三大亦然泉不違前言乃與裩一腰。
P154n1519_p0843a05║師因雲巖不安乃謂離此殻漏子向甚處相
P154n1519_p0843a06║見巖云不生不滅處相見師云何不道非不
P154n1519_p0843a07║生不滅處亦不求相見。
P154n1519_p0843a08║雪竇顯云侍者與我記取這一問。
P154n1519_p0843a09║續昭覺勤云何處不逢渠。
P154n1519_p0843a10║師一日指佛桑花問僧這箇何似那箇僧云
P154n1519_p0843b01║直得寒毛卓竪師云畢竟如何僧云道吾門
P154n1519_p0843b02║下底師云十里大王。
P154n1519_p0843b03║續昭覺勤云以膠投漆驗影知形不諳正
P154n1519_p0843b04║去偏來爭解明投暗合還委悉麼蝦䗫跳
P154n1519_p0843b05║上梵天蚯蚓驀過東海。徑山筞云不開
P154n1519_p0843b06║戶牖安知明月之光不汎仙槎安覩天河
P154n1519_p0843b07║之勢道吾以楔拔楔這僧以智破智雖然
P154n1519_p0843b08║驀路相逢未免三頭六臂還委悉麼愛他
P154n1519_p0843b09║年少子飜作白頭翁。
P154n1519_p0843b10║師因雲巖修鞋次乃問作什麼巖云將敗壞
P154n1519_p0844a01║補敗壞師云何不道即敗壞非敗壞。
P154n1519_p0844a02║師因僧問無神通菩薩為甚蹤跡難尋師云
P154n1519_p0844a03║同道者方知僧云和尚還知麼師云不知僧
P154n1519_p0844a04║云為甚不知師云去汝不會我語。
P154n1519_p0844a05║師因僧問久嚮和尚會禪是不師云蒼天蒼
P154n1519_p0844a06║天僧近前掩却師口云低聲師遂與一掌僧
P154n1519_p0844a07║云蒼天蒼天師把住云得與麼無禮僧却與
P154n1519_p0844a08║師一掌師云老僧罪過僧拂袖出師云早知
P154n1519_p0844a09║如是悔不如是（後竹園與僧有語頗相同）。
P154n1519_p0844a10║潭州雲巖曇晟禪師因藥山問聞汝會弄師
P154n1519_p0844b01║子是不師云是山云弄得幾出師云弄得六
P154n1519_p0844b02║出山云我亦弄得師云和尚弄得幾出山云
P154n1519_p0844b03║我弄得一出師云一即六六即一師後到溈
P154n1519_p0844b04║山山問承聞長老在藥山弄師子是不師云
P154n1519_p0844b05║是溈云長弄還有置時師云要弄即弄要置
P154n1519_p0844b06║即置溈云置時師子在甚麼處師云置也置
P154n1519_p0844b07║也。
P154n1519_p0844b08║續法昌遇云好一場師子只是有頭無尾
P154n1519_p0844b09║我當時若見溈山道置時師子在甚麼處
P154n1519_p0844b10║便與放出踞地金毛直教溈山藏身無路。
P154n1519_p0845a01║泐潭凖云藥山雲巖鈍置殺人兩父子弄
P154n1519_p0845a02║一箇師子也弄不出若是凖上座只消自
P154n1519_p0845a03║弄拽得來拈頭作尾拈尾作頭轉兩箇金
P154n1519_p0845a04║睛攫幾鈎鐵爪吼一聲直教百里內猛獸
P154n1519_p0845a05║潛蹤滿空裏飛禽亂墜凖上座未弄師子
P154n1519_p0845a06║請大眾高著眼先做一箇定場擲下拄杖
P154n1519_p0845a07║云箇中消息子能有幾人知。
P154n1519_p0845a08║師問一尼云汝爺在不尼云在師云年多少
P154n1519_p0845a09║尼云年八十師云汝有箇爺不年八十汝還
P154n1519_p0845a10║知不尼云莫是恁麼來者麼師云猶是兒孫。
P154n1519_p0845b01║洞山价云直是不與麼來者亦是兒孫。
P154n1519_p0845b02║續溈山果云恁麼也不得不恁麼也不得
P154n1519_p0845b03║畢竟作麼生良久云從來無位次不用強
P154n1519_p0845b04║安排。
P154n1519_p0845b05║師因煎茶次道吾問煎與阿誰師云有一人
P154n1519_p0845b06║要吾云何不教伊自煎師云幸有某甲在。
P154n1519_p0845b07║師問石霜甚處來霜云溈山來師云在彼多
P154n1519_p0845b08║少時霜云粗經冬夏師云與麼則成山長也
P154n1519_p0845b09║霜云雖在彼中却不知師云他家亦非知非
P154n1519_p0845b10║識道吾聞乃云得與麼無佛法身心。
P154n1519_p0846a01║師一日謂眾云有箇人家兒子問著無有道
P154n1519_p0846a02║不得底洞山乃問他屋裏有多少典籍師云
P154n1519_p0846a03║一字也無山云爭得與麼多知師云日夜不
P154n1519_p0846a04║曾眠山云問一叚事還得麼師云道得却不
P154n1519_p0846a05║道。
P154n1519_p0846a06║師因裴大夫問僧供養佛佛還喫不僧云如
P154n1519_p0846a07║大夫祭家神大夫舉似師師代云有幾般飯
P154n1519_p0846a08║食但一時下來師却問神山一時下來後作
P154n1519_p0846a09║麼生神山云合取鉢盂師然之。
P154n1519_p0846a10║師因道吾問大悲菩薩用許多手眼作什麼
P154n1519_p0846b01║師云如人夜中背手摸枕子吾云我會也我
P154n1519_p0846b02║會也師云尓作麼生會吾云徧身是手眼師
P154n1519_p0846b03║云道即太煞道只道得八成吾云師兄作麼
P154n1519_p0846b04║生師云通身是手眼。
P154n1519_p0846b05║師一日掃地次道吾云太區區生師云須知
P154n1519_p0846b06║有不區區者吾云恁麼則有第二月也師竪
P154n1519_p0846b07║起掃菷云這箇是第幾月吾休去。
P154n1519_p0846b08║玄沙備云正是第二月。長慶稜問玄沙
P154n1519_p0846b09║云被他倒轉掃菷攔面摵又作麼生沙休
P154n1519_p0846b10║去。羅山閑云噫兩箇漢不識好惡雲巖
P154n1519_p0847a01║箇漢縛手脚死來多少時也。雲門偃云
P154n1519_p0847a02║奴見婢慇懃。保福展云雲巖大似泥裏
P154n1519_p0847a03║推車步步區區。雪竇顯向有第二月也
P154n1519_p0847a04║處別云洎合放過。
P154n1519_p0847a05║續溈山行云道吾平地生堆雲巖因行掉
P154n1519_p0847a06║臂玄沙道正是第二月面皮厚多少且道
P154n1519_p0847a07║雲巖竪起掃菷意作麼生十成好箇金剛
P154n1519_p0847a08║鑽攤向門前賣與誰。
P154n1519_p0847a09║秀州華亭船子德誠禪師因夾山初住潤州
P154n1519_p0847a10║鶴林時道吾到遇上堂有僧問如何是法身
P154n1519_p0847b01║夾云法身無相如何是法眼夾云法眼無瑕
P154n1519_p0847b02║道吾不覺失笑夾便下座請道吾問某甲適
P154n1519_p0847b03║來祗對這僧話必有不是致令上座失笑望
P154n1519_p0847b04║上座不恡慈悲吾云和尚一等是出世未有
P154n1519_p0847b05║師在夾云某甲甚處不是望為說破吾云某
P154n1519_p0847b06║甲終不說請和尚却往秀州華亭船子處去
P154n1519_p0847b07║夾云此人如何吾云此人上無片瓦下無寸
P154n1519_p0847b08║土和尚若去須易服裝束（蓋船子曾囑道吾已後有座主指一
P154n1519_p0847b09║箇來）夾乃散眾易服直造華亭船子纔見便問
P154n1519_p0847b10║大德住什麼寺夾云似則不住住則不似（或云
P154n1519_p0848a01║目前無似）師云不似又不似箇什麼（或云是什麼）夾云
P154n1519_p0848a02║不是目前法師云甚處學得來夾云非耳目
P154n1519_p0848a03║之所到師云一句合頭語萬劫繫驢橛師又
P154n1519_p0848a04║問垂𮈔千尺意在深潭離鈎三寸子何不道
P154n1519_p0848a05║夾擬開口師便以篙打落水中夾纔上船師
P154n1519_p0848a06║云道道夾擬開口師又打夾於此有省乃點
P154n1519_p0848a07║頭師云竿頭𮈔線從君弄不犯清波意自殊
P154n1519_p0848a08║夾遂問拋綸擲釣師意如何師云𮈔懸綠水
P154n1519_p0848a09║浮定有無之意夾云語帶玄而無路舌頭談
P154n1519_p0848a10║而不談師云釣盡江波金鱗始遇夾乃掩耳
P154n1519_p0848b01║師云如是如是遂囑云汝向去直須藏身處
P154n1519_p0848b02║沒蹤跡沒蹤跡處莫藏身吾二十年在藥山
P154n1519_p0848b03║只明斯事汝今既得他後不得住城隍聚落
P154n1519_p0848b04║但向深山裏钁頭邊覓取一箇半箇接續無
P154n1519_p0848b05║令斷絕夾乃辭行頻頻回頋師遂喚云闍黎
P154n1519_p0848b06║闍黎夾回首師竪起橈云汝將謂別有乃覆
P154n1519_p0848b07║船入水而逝。
P154n1519_p0848b08║續長蘆了云棹頭撥轉河漢星輝舩子踏
P154n1519_p0848b09║飜天地黯黑竪起拂子云這箇是钁頭邊
P154n1519_p0848b10║乾白露淨底還知沒蹤跡處隱身不得底
P154n1519_p0849a01║麼。
P154n1519_p0849a02║宣州椑樹慧省禪師因道吾來相看值師臥
P154n1519_p0849a03║次吾乃近前將被蓋覆師問作麼吾云蓋覆
P154n1519_p0849a04║師云臥是坐是吾云不在兩頭師云爭奈蓋
P154n1519_p0849a05║覆道吾便喝（有曰嗣馬祖者）。
P154n1519_p0849a06║續昭覺勤云椑樹臥起道吾蓋覆一喝當
P154n1519_p0849a07║頭掀飜露布。溈山智云相逢不相避箇
P154n1519_p0849a08║裏聊遊戲喝一喝飜天覆地。
P154n1519_p0849a09║師一日坐次藥山來見問云作麼師云和南
P154n1519_p0849a10║山云隔闊來多少時師云恰是乃拂袖出。
P154n1519_p0849b01║藥山高沙彌一日齋時見藥山自打鼓師捧
P154n1519_p0849b02║鉢乃作舞入堂山便擲下椎云是第幾和師
P154n1519_p0849b03║云第二和山云如何是第一和師就桶舀一
P154n1519_p0849b04║杓飯便行。
P154n1519_p0849b05║師一日出菴值兩藥山見來乃云你來也師
P154n1519_p0849b06║云是藥云可煞濕師云不打這鼓笛雲巖云
P154n1519_p0849b07║皮也無打什麼鼓道吾云鼓也無打什麼皮
P154n1519_p0849b08║藥云今日大好曲調。
P154n1519_p0849b09║師因藥山問什麼處去師云江陵府受戒去
P154n1519_p0849b10║藥云受戒圖箇什麼師云免生死藥云有一
P154n1519_p0850a01║人不受戒亦無生死可免汝還知不師云與
P154n1519_p0850a02║麼則佛戒何用也藥咄云這饒舌沙彌猶掛
P154n1519_p0850a03║脣齒在師因契本心更不受戒。
P154n1519_p0850a04║師因藥山問我聞長安甚閙你還知麼師云
P154n1519_p0850a05║我國晏然山忻然乃問汝從人得請益得看
P154n1519_p0850a06║經得師云亦不從人得亦不請益得亦不看
P154n1519_p0850a07║經得山云有人不看經不請益為甚麼不得
P154n1519_p0850a08║師云不道他不得自是他不肯承當。
P154n1519_p0850a09║朗州㓨史李翱仰慕藥山道風久矣屢請不
P154n1519_p0850a10║赴乃特入山致敬肅裝客禮直造座前藥山
P154n1519_p0850b01║端然看經殊不顧視李乃云見面不如聞名
P154n1519_p0850b02║拂袖便行藥山却召李回首藥云何得貴耳
P154n1519_p0850b03║而賤目李遂頂禮起問如何是道藥以手指
P154n1519_p0850b04║天復指淨瓶李云不會藥云雲在青天水在
P154n1519_p0850b05║瓶李拜謝乃呈偈云鍊得身形似鶴形千株
P154n1519_p0850b06║松下兩凾經我來問道無餘事雲在青天水
P154n1519_p0850b07║在瓶。
P154n1519_p0850b08║李翱與西堂坐次因有兩僧從江西來李乃
P154n1519_p0850b09║問馬大師有何言教僧云大師或說即心即
P154n1519_p0850b10║佛李云過這邊又問一僧僧云或說非心非
P154n1519_p0851a01║佛李云總過這邊李却問西堂堂乃召李翱
P154n1519_p0851a02║翱應喏堂云鼓角動也。
P154n1519_p0851a03║澧州龍潭崇信禪師（嗣天皇悟）家為餅師逐日以
P154n1519_p0851a04║十餅饋天皇皇每受畢却留一餅云吾惠汝
P154n1519_p0851a05║以蔭子孫師一日自念云餅是我持來何以
P154n1519_p0851a06║返惠於我別有旨乎於是請問皇云是汝持
P154n1519_p0851a07║來復汝何咎師聞之稍悟玄旨因投出家。
P154n1519_p0851a08║師一日問天皇云某自到來不蒙和尚指示
P154n1519_p0851a09║心要皇云自汝到來吾未嘗不指示汝心要
P154n1519_p0851a10║師云何處指示皇云汝擎茶來吾與汝接汝
P154n1519_p0851b01║行食來吾與汝受汝和南時我便低首何處
P154n1519_p0851b02║不示汝心要師佇思間皇云見則直下便見
P154n1519_p0851b03║擬思即差師當下有省乃復問如何保任皇
P154n1519_p0851b04║云任性逍遙隨緣放曠但盡凡情別無聖解。
P154n1519_p0851b05║師因德山問久嚮龍潭到來潭又不見龍又
P154n1519_p0851b06║不現師云子親到龍潭德山乃作禮而退。
P154n1519_p0851b07║雪竇顯云將錯就錯。雲峯恱云大小德
P154n1519_p0851b08║山向韲甕裏淹殺。黃龍心云雪竇與麼
P154n1519_p0851b09║道不知德山將錯就錯不知龍潭將錯就
P154n1519_p0851b10║錯識休咎底衲僧必知去處未過關者亦
P154n1519_p0852a01║冝辨取還相委悉麼縱饒栽種得不是棟
P154n1519_p0852a02║梁材。
P154n1519_p0852a03║師問天皇從上相承底事如何皇云不是明
P154n1519_p0852a04║汝來處不得師云這箇眼目幾人具得皇云
P154n1519_p0852a05║淺草易為長蘆。
P154n1519_p0852a06║京兆翠微無學禪師（嗣丹霞然）問丹霞如何是諸
P154n1519_p0852a07║佛師霞咄云幸自可憐生須要執巾箒作麼
P154n1519_p0852a08║師退三步霞云錯師乃進前霞亦云錯師翹
P154n1519_p0852a09║一足旋身一帀而去霞云得即得孤他諸佛
P154n1519_p0852a10║師。
P154n1519_p0852b01║師因龍牙問自到和尚法席每每上堂不蒙
P154n1519_p0852b02║一法示誨意在於何師云嫌箇什麼牙後至
P154n1519_p0852b03║洞山亦如是道洞云爭怪得老僧後又問法
P154n1519_p0852b04║眼眼云祖師來也。
P154n1519_p0852b05║雪竇顯云兩箇老漢被這僧穿却唯有法
P154n1519_p0852b06║眼與他同叅若是雪竇門下喫棒了趂出。
P154n1519_p0852b07║師一日在法堂上行投子進前接禮問西來
P154n1519_p0852b08║密旨和尚如何示人師顧視少頃子云乞師
P154n1519_p0852b09║垂示師云更要第二杓惡水那子便禮拜師
P154n1519_p0852b10║云莫挅却子云時至根苗自生。
P154n1519_p0853a01║吉州性空禪師因僧來叅師乃展手示之僧
P154n1519_p0853a02║近前復退後師云父母俱喪略不𢡖顏僧呵
P154n1519_p0853a03║呵大笑師云少間與闍黎舉哀其僧乃打筋
P154n1519_p0853a04║斗而出師云蒼天蒼天。
P154n1519_p0853a05║續蔣山勤云展開兩手只見錐頭利進前
P154n1519_p0853a06║退後不見利頭錐呵呵大笑笑裏有刀連
P154n1519_p0853a07║哭蒼天弓折箭盡且道畢竟如何良久云
P154n1519_p0853a08║若不共同橋上過爭信橋流水不流。
P154n1519_p0853a09║師因一僧叅人事退乃云與麼下去還有佛
P154n1519_p0853a10║法道理也無僧云某甲結舌有分師云老僧
P154n1519_p0853b01║又作麼生僧云素非好手師便仰身合掌僧
P154n1519_p0853b02║亦合掌師乃撫掌三下僧拂袖出師乃有頌
P154n1519_p0853b03║示之不錄。
P154n1519_p0853b04║師因僧問如何是祖師西來意師云如人在
P154n1519_p0853b05║千尺井中不假寸繩出得此人即答汝僧云
P154n1519_p0853b06║近日湖南暢長老出世亦為人東語西話師
P154n1519_p0853b07║喚沙彌寂子拽出這死屍著沙彌後舉問耽
P154n1519_p0853b08║源如何出得井中人源咄云癡人誰在井中
P154n1519_p0853b09║後又問溈山如何出得溈山乃召云慧寂寂
P154n1519_p0853b10║應喏溈山云出也寂及住仰山常舉前話示
P154n1519_p0854a01║眾云我於耽源處得名溈山處得地。
P154n1519_p0854a02║米倉和尚一日有僧來叅乃遶師三帀敲禪
P154n1519_p0854a03║牀云不見主人翁終不叅眾去師云情識什
P154n1519_p0854a04║麼處去來僧云果然不在師打一拄杖僧云
P154n1519_p0854a05║幾落情識呵呵而笑師云村草步頭逢著一
P154n1519_p0854a06║箇有什麼話處僧云且叅眾去。
P154n1519_p0854a07║潭州石室善道禪師（嗣長髭曠）因杏山問承聞行
P154n1519_p0854a08║者遊臺山來還見文殊麼師云見杏云道什
P154n1519_p0854a09║麼師云道你生身父母在深草裏杏無對。
P154n1519_p0854a10║師因杏山入碓坊相見乃云不易行者師云
P154n1519_p0854b01║有什麼不易穿心椀子盛將來無蓋盤子合
P154n1519_p0854b02║將去杏無語。
P154n1519_p0854b03║僊天和尚（嗣大川）因有新羅僧叅纔展坐具師
P154n1519_p0854b04║捉住云未離本國時道取一句僧無語師便
P154n1519_p0854b05║推出云問伊一句便道兩句。
P154n1519_p0854b06║師因一僧叅擬作禮次師云野狐兒見什麼
P154n1519_p0854b07║了便禮拜僧云老禿奴見什麼了便與麼問
P154n1519_p0854b08║師云苦哉苦哉僊天今日忘前失後僧云要
P154n1519_p0854b09║且得時終不補失師云爭不如此僧云誰甘
P154n1519_p0854b10║師呵呵笑云遠之遠矣僧以目四顧便出。
P154n1519_p0855a01║師一日與石頭和尚遊山次頭云汝斫却前
P154n1519_p0855a02║頭㓨樹師云不將刀來頭云這裏有乃抽刀
P154n1519_p0855a03║倒度與師云何不過那頭來石頭云用那頭
P154n1519_p0855a04║作麼師於言下有省。
P154n1519_p0855a05║師因僧叅纔展坐具師云這裏會得早是孤
P154n1519_p0855a06║負平生也僧云不向這裏會得又作麼生師
P154n1519_p0855a07║云不向這裏會更向何處會便打出。
P154n1519_p0855a08║師因僧叅纔展坐具師云不用通時暄還我
P154n1519_p0855a09║文彩未生時道理來僧云某甲有口啞却即
P154n1519_p0855a10║間苦死覓箇臘月扇子作麼師拈棒作打勢
P154n1519_p0855b01║僧把住云還我未拈棒時道理來師云隨我
P154n1519_p0855b02║者隨之南北不隨我者死住東西僧云隨與
P154n1519_p0855b03║不隨且致請師指出東西南北師便打。
P154n1519_p0855b04║師因披雲和尚來纔入方丈師便問未見東
P154n1519_p0855b05║越老人時作麼生為物雲云秪見雲生碧嶂
P154n1519_p0855b06║焉知月落寒潭師云只與麼也難得雲云莫
P154n1519_p0855b07║是未見時麼師便喝雲展兩手師云錯怪人
P154n1519_p0855b08║者有什麼限雲掩耳便出師云死却這漢平
P154n1519_p0855b09║生也。
P154n1519_p0855b10║師因洛瓶和尚到乃問甚處來瓶云南溪師
P154n1519_p0856a01║云還將得南溪消息來麼瓶云消即消己息
P154n1519_p0856a02║即未息師云最苦是未息瓶云且道未息箇
P154n1519_p0856a03║什麼師云一回見面千載忘名瓶拂袖行師
P154n1519_p0856a04║云弄死蛇手有甚限。
P154n1519_p0856a05║漳州三平義忠禪師（嗣大顛）一日問侍者你姓
P154n1519_p0856a06║什麼者云與和尚同姓師云你道三平姓甚
P154n1519_p0856a07║麼者云問頭何在師云幾時曾問你者云姓
P154n1519_p0856a08║者誰師云念汝初機放你三十棒。
P154n1519_p0856a09║師問大顛不用指東畫西請師直指顛云幽
P154n1519_p0856a10║州江口石人存師云猶是指東畫西顛云若
P154n1519_p0856b01║是鳳凰兒不向那邊討師作禮顛云若不得
P154n1519_p0856b02║後句前話也難圓。
P154n1519_p0856b03║續昭覺勤云徹底老婆心不向那邊討父
P154n1519_p0856b04║子要投機無端入荒草。
P154n1519_p0856b05║師一日陞座有一道士出眾從東過西又一
P154n1519_p0856b06║僧從西過東師云適來箇道士却有見處師
P154n1519_p0856b07║僧未在道士出作禮云謝師接引師便打僧
P154n1519_p0856b08║出作禮云乞師指示師亦打復謂眾云此兩
P154n1519_p0856b09║箇公案作麼斷還有人斷得麼如是三問無
P154n1519_p0856b10║對師云既無人斷得老僧為斷去也乃擲下
P154n1519_p0857a01║拄杖歸方丈（與章敬語同）。
P154n1519_p0857a02║溈山喆云若不是三乎老漢幾乎作道理
P154n1519_p0857a03║斷却不見石鞏道三十年一張弓兩隻箭
P154n1519_p0857a04║只射得半箇聖人果然。
P154n1519_p0857a05║馬頰山本空和尚示眾云秪這施為動轉還
P154n1519_p0857a06║合得本來祖翁麼若合得十二時中無虛棄
P154n1519_p0857a07║底道理若合不得喫茶說話往往喚作茶話
P154n1519_p0857a08║在僧便問如何免得不成茶話去師云你識
P154n1519_p0857a09║得口也未僧云如何是口師云兩片皮也不
P154n1519_p0857a10║識僧又問如何是本來祖翁師云大眾前不
P154n1519_p0857b01║要牽爺恃孃僧云大眾欣然去也師云你試
P154n1519_p0857b02║點大眾性看僧作禮師云伊往往道一性一
P154n1519_p0857b03║切性在僧欲進語師云孤負平生行脚眼。
P154n1519_p0857b04║本生和尚因僧從太原來師乃問近離那邊
P154n1519_p0857b05║風景如何僧云與此間不別師云且道此間
P154n1519_p0857b06║風景如何僧云和尚與某甲不同師云踏破
P154n1519_p0857b07║施主草鞋當為何事僧無對師云即今即古
P154n1519_p0857b08║出箇問處且難乃至老僧亦出不得。
P154n1519_p0857b09║師一日拈拄杖示眾云我若拈起尓便向未
P154n1519_p0857b10║拈起時作道理我若不拈起尓便向拈起時
P154n1519_p0858a01║作主宰且道老僧為人在甚處時有僧出云
P154n1519_p0858a02║不敢妄生節目師云也知闍黎不分外僧云
P154n1519_p0858a03║低低處平之有餘高高處觀之不足師云節
P154n1519_p0858a04║目上更生節目僧無語師云掩鼻偷香空招
P154n1519_p0858a05║罪犯。
P154n1519_p0858a06║雪竇顯云這僧也善能切磋爭奈弓折箭
P154n1519_p0858a07║盡然雖如是且本生是作家宗師拈起也
P154n1519_p0858a08║天回地轉應須拱手歸降放下也草偃風
P154n1519_p0858a09║行必合全身遠害還見本生為人處也無
P154n1519_p0858a10║復拈拄杖云太平本是將軍致不許將軍
P154n1519_p0858b01║見太平。
P154n1519_p0858b02║韓愈文公一日白大顛云弟子軍州事多省
P154n1519_p0858b03║要處乞師一句顛良久文公罔措時三平為
P154n1519_p0858b04║侍者乃敲禪牀三下顛云作麼平云先以定
P154n1519_p0858b05║動後以智拔公乃禮謝三平云和尚門風高
P154n1519_p0858b06║峻弟子於侍者邊得箇入處。
P154n1519_p0858b07║五祖戒代大顛拈拄杖打侍者。
P154n1519_p0858b08║文公因唐憲宗迎佛舍利入大內供養夜放
P154n1519_p0858b09║光明早朝宣問羣臣皆賀陛下聖德聖感唯
P154n1519_p0858b10║文公不賀上宣問羣臣皆賀獨卿何不賀文
P154n1519_p0859a01║公因奏對微臣甞看佛書況佛光非青黃赤
P154n1519_p0859a02║白等相此是龍神衛護之光上宣問如何是
P154n1519_p0859a03║佛光公無對因以罪請出。
P154n1519_p0859a04║雪竇顯代云陛下高垂天鑒。
P154n1519_p0859a05║文公問僧承聞講得肇論是不僧云是公云
P154n1519_p0859a06║肇有四不遷是不僧云是公遂將茶盞撲破
P154n1519_p0859a07║云這箇是遷不遷僧無對。
P154n1519_p0859a08║汾陽昭代云識得侍郎。
P154n1519_p0859a09║
P154n1519_p0859a10║宗門綂要續集卷第十一（下）
P154n1519_p0859b01║音釋
P154n1519_p0859b02║槎（鋤佳切桴也）。楔（先結切櫼也）。攫（厥縳切爪持也）。钁（厥縳切大鉏也）。
P154n1519_p0859b03║頰（吉恊切）。