P154n1519_p0861a01║宗門綂要續集卷第十二　　　　　傾四
P154n1519_p0861a02║宋建溪沙門宗永集
P154n1519_p0861a03║元建康保寧禪寺住持沙門清茂續集
P154n1519_p0861a04║青原下第四世
P154n1519_p0861a05║潭州石霜慶諸普會禪師（嗣道吾智）僧問咫尺之
P154n1519_p0861a06║間為甚不覩師顏師云我道徧界不曾藏僧
P154n1519_p0861a07║後問雪峯徧界不曾藏意旨如何峯云什麼
P154n1519_p0861a08║處不是石霜僧回舉似師師云這老漢有什
P154n1519_p0861a09║麼死急。
P154n1519_p0861a10║玄沙備云山頭老漢蹉過也。洞山价云
P154n1519_p0861b01║笑殺土地。五祖戒云著甚來由。瑯瑘
P154n1519_p0861b02║覺云雪峯雖有利人之心且無出人之眼
P154n1519_p0861b03║石霜雖有出人之眼且未知向上一竅。
P154n1519_p0861b04║法雲秀云要見石霜麼富嫌千口少貧恨
P154n1519_p0861b05║一身多。
P154n1519_p0861b06║續大陽玄云今時人要明此事大須仔細
P154n1519_p0861b07║只如石霜恁麼道落在甚處若不仔細非
P154n1519_p0861b08║但累及石霜和他雪峯累及。淨因成云
P154n1519_p0861b09║諸人要識石霜雪峯麼天共白雲曉水和
P154n1519_p0861b10║明月流。天童覺云雪峯石霜相去多少
P154n1519_p0862a01║直是千里萬里若有人問長蘆徧界不曾
P154n1519_p0862a02║藏意旨如何向道什麼處是石霜。
P154n1519_p0862a03║師因僧問先師一片靈骨黃金色擊作鐘聲
P154n1519_p0862a04║未審什麼處去也師召僧僧應諾師云你不
P154n1519_p0862a05║會我語。
P154n1519_p0862a06║師因僧辭師問船去陸去僧云遇船即船遇
P154n1519_p0862a07║陸即陸師云我道半途稍難僧無對。
P154n1519_p0862a08║雲門偃代云三十年後此話大行又云臨
P154n1519_p0862a09║行一句永劫不忘。
P154n1519_p0862a10║師因僧問三千里外遠聞石霜有箇不顧師
P154n1519_p0862b01║云是僧云只如萬象歷然是顧不顧師云我
P154n1519_p0862b02║道不驚眾僧云不驚眾是不與萬象合如何
P154n1519_p0862b03║是不顧師云徧界不曾藏。
P154n1519_p0862b04║雪竇顯云誰是不顧者。
P154n1519_p0862b05║師叅道吾一日問和尚百年後有人問極則
P154n1519_p0862b06║事向伊道什麼吾喚沙彌彌應諾吾云添淨
P154n1519_p0862b07║瓶水著却問師汝適來問箇什麼師再舉前
P154n1519_p0862b08║問吾便起師於此有省。
P154n1519_p0862b09║師因拈裴相國笏問云在官人手中為笏在
P154n1519_p0862b10║天子手中為珪在老僧手中喚作什麼裴無
P154n1519_p0863a01║對乃為留下。
P154n1519_p0863a02║雪竇顯云弄巧成拙。
P154n1519_p0863a03║續保寧勇云只恐和尚使不著。
P154n1519_p0863a04║師一日問侍者云道吾甞向僧云莫棄那邊
P154n1519_p0863a05║著這邊你作麼生會者云一依和尚所會師
P154n1519_p0863a06║云作麼生是我會處者從西過東而立師云
P154n1519_p0863a07║正是棄那邊著這邊。
P154n1519_p0863a08║師因僧問如何是祖師西來意師乃咬齒示
P154n1519_p0863a09║之僧不會師遷化後僧却問九峯云先師咬
P154n1519_p0863a10║齒意旨如何峯云我寧可截舌不犯國諱僧
P154n1519_p0863b01║又問雲蓋蓋云我與先師有甚怨讐。
P154n1519_p0863b02║師因許州金明上座問一毫穿眾穴時如何師
P154n1519_p0863b03║云直須萬年後明云萬年後如何師云登科
P154n1519_p0863b04║任汝登科拔萃任汝拔萃明次問徑山諲諲
P154n1519_p0863b05║云光華任汝光華結果任汝結果。
P154n1519_p0863b06║師問僧近離甚處僧云審道師於面前畫一
P154n1519_p0863b07║畫云你剌脚與麼來還審得這箇麼僧云審
P154n1519_p0863b08║不得師云你衲衣與麼厚為甚却審這箇不
P154n1519_p0863b09║得僧云某甲衲衣雖厚爭奈審這箇不得師
P154n1519_p0863b10║云與麼則七佛出世也救汝不得僧云說甚
P154n1519_p0864a01║七佛千佛出世也救某甲不得師云太懵懂
P154n1519_p0864a02║生僧云爭奈聻師云叅堂去僧云喏喏（或云鏡清
P154n1519_p0864a03║問僧）。
P154n1519_p0864a04║潭州漸源仲興禪師因同道吾去一家吊慰
P154n1519_p0864a05║次師乃拊棺云生耶死耶吾云生也不道死
P154n1519_p0864a06║也不道師云為甚不道吾云不道不道回至
P154n1519_p0864a07║中路師云和尚快與某甲道若不道打和尚
P154n1519_p0864a08║去也吾云打即任打道即不道師便打吾歸
P154n1519_p0864a09║院云汝冝離此去恐知事得知不便道吾遷
P154n1519_p0864a10║化後師至石霜舉前話請益霜云生也不道
P154n1519_p0864b01║死也不道師云為甚不道霜云不道不道師
P154n1519_p0864b02║於言下有省。
P154n1519_p0864b03║大溈秀云大凡言論須有轉身之謀道吾
P154n1519_p0864b04║既無便喫他痛棒且道漸源具什麼眼。
P154n1519_p0864b05║雲居元云石霜矢上加尖喚醒千箇漸源
P154n1519_p0864b06║也無用處當初待伊舉了以棒打出非唯
P154n1519_p0864b07║作天下宗師亦乃為道吾雪屈固知當斷
P154n1519_p0864b08║不斷返招其亂。
P154n1519_p0864b09║續五祖演云白雲今日憤氣不平須要斷
P154n1519_p0864b10║這公案道吾第一不解為身作主第二不
P154n1519_p0865a01║能隨機入俗當時待伊問生耶死耶但向
P154n1519_p0865a02║伊道等歸院裏向你道若著得此語伶利
P154n1519_p0865a03║漢一踏踏著大小道吾和尚也免一頓拳
P154n1519_p0865a04║頭有眼者辨取。昭覺勤云道吾橫身為
P154n1519_p0865a05║物指出生死根源漸源親到寶山當面蹉
P154n1519_p0865a06║過若不是金剛正性夙植根深爭得向平
P154n1519_p0865a07║田淺草驀地回光見得道吾著力相為處
P154n1519_p0865a08║且作麼生是道吾相為處試請道看。徑
P154n1519_p0865a09║山杲云生也不道死也不道公案兩重一
P154n1519_p0865a10║狀領到露刃吹毛截斷綱要脫却鶻臭衫
P154n1519_p0865b01║拈却炙脂㡌大坐當軒氣浩浩喝一喝。
P154n1519_p0865b02║師一日將鍬子於法堂上從西過東從東過
P154n1519_p0865b03║西霜云作麼師云覓先師靈骨霜云洪波浩
P154n1519_p0865b04║渺白浪滔天覓什麼先師靈骨（雪竇著語蒼天蒼天）師
P154n1519_p0865b05║云正好著力霜云這裏針劄不入著什麼力
P154n1519_p0865b06║師持鍬肩上便出。
P154n1519_p0865b07║太原孚云先師靈骨猶在。明昭謙云莫
P154n1519_p0865b08║道作什麼別下得什麼語代云鸕鷀語鶴
P154n1519_p0865b09║又代漸源便擲却鍬子云淺水無魚。
P154n1519_p0865b10║師因在紙帳內坐有僧來撥開帳云不審師
P154n1519_p0866a01║以目視之良久云會麼僧云不會師云七佛
P154n1519_p0866a02║已前事為甚不會後僧舉似石霜霜云如人
P154n1519_p0866a03║解射箭不虛發。
P154n1519_p0866a04║東林總云漸源云七佛已前事且從石霜
P154n1519_p0866a05║喚什麼作箭良久云漸源頭白石霜頭黑
P154n1519_p0866a06║七佛已前曾漏泄既漏泄掩不得南海波
P154n1519_p0866a07║斯生白澤。
P154n1519_p0866a08║續大溈智云要知麼空劫逈超無向背展
P154n1519_p0866a09║開春色共依依這僧正是執持千里鈔林
P154n1519_p0866a10║下道人悲良久云赤脚人趂兔著靴人喫
P154n1519_p0866b01║肉。鼓山永云漸源夢中說夢石霜接響
P154n1519_p0866b02║承虛要且二俱不了。
P154n1519_p0866b03║師一日因寶蓋和尚來訪師卷起簾子在方
P154n1519_p0866b04║丈內坐蓋一見乃下却簾便歸客位去師遂
P154n1519_p0866b05║令侍者傳語長老遠來不易猶隔津在蓋遂
P154n1519_p0866b06║擒住侍者與一掌者云莫得打某甲有堂頭
P154n1519_p0866b07║和尚在蓋云為有堂頭老漢所以打你者回
P154n1519_p0866b08║舉似師師云猶隔津在。
P154n1519_p0866b09║續蔣山勤云老漢一舒一卷賔主歷然隔
P154n1519_p0866b10║津通津彼此相照侍者親蒙賜掌恩大難
P154n1519_p0867a01║酬寶蓋到處垂慈費盡腕頭氣力。
P154n1519_p0867a02║祿青和尚因僧問不落道吾機請師道師云
P154n1519_p0867a03║庭前紅莧樹生葉不生花僧無語師云會麼
P154n1519_p0867a04║僧云不會師云正是道吾機為什麼不會僧
P154n1519_p0867a05║作禮師便打云須是老僧打你始得。
P154n1519_p0867a06║續昭覺勤云來源既正只貴轉身這僧眼
P154n1519_p0867a07║既搭[睊-月+虫]祿青遂因風放火當時若是箇漢
P154n1519_p0867a08║待他道庭前紅莧樹生葉不生花便與掀
P154n1519_p0867a09║倒禪牀直饒道吾親來也須與他平展還
P154n1519_p0867a10║委悉麼棊逢敵手難藏行詩到重吟始見
P154n1519_p0867b01║工。
P154n1519_p0867b02║筠州洞山悟本良价禪師（嗣雲巖晟）因請泰首座
P154n1519_p0867b03║喫果子次乃問有一物上拄天下拄地黑似
P154n1519_p0867b04║漆常在動用中動用中𭣣不得你道過在甚
P154n1519_p0867b05║處首座云過在動用中師便喝乃令掇却果
P154n1519_p0867b06║卓。
P154n1519_p0867b07║五祖戒別首座云朝來更獻楚王看。瑯
P154n1519_p0867b08║瑘覺云若不是洞山老人焉能辨得雖然
P154n1519_p0867b09║如是洞山猶欠一著在。溈山喆云諸人
P154n1519_p0867b10║還知洞山落處麼若也不知往往作是非
P154n1519_p0868a01║得失會去山僧道這果子非但首座不得
P154n1519_p0868a02║喫假使盡大地人來亦不得正眼覷著。
P154n1519_p0868a03║雲蓋本云洞山雖有打破虛空鉗鎚而無
P154n1519_p0868a04║補綴底針線待伊道過在動用中但道請
P154n1519_p0868a05║首座喫果子泰首座若是箇衲僧喫了也
P154n1519_p0868a06║須吐出。
P154n1519_p0868a07║續南堂靜云洞山坐籌帷幄決勝千里泰
P154n1519_p0868a08║首座通身是口有理難伸。溈山果云洞
P154n1519_p0868a09║山壓良為賤泰首座有理難伸山僧路見
P154n1519_p0868a10║不平要為雪耻當時纔見與麼問只向道
P154n1519_p0868b01║靈山授記未到如此待他擬議拈果子劈
P154n1519_p0868b02║面便擲不唯塞斷咽喉免見後人妄生卜
P154n1519_p0868b03║度。淨慈昌云洞山雖然掇得果卓去要
P154n1519_p0868b04║且塞泰首座口不得。
P154n1519_p0868b05║師示眾云兄弟秋初夏末東去西去直須向
P154n1519_p0868b06║萬里無寸草處去始得只如萬里無寸草處
P154n1519_p0868b07║作麼生去後有舉似石霜霜云出門便是草
P154n1519_p0868b08║師聞乃云大唐國裏能有幾人。
P154n1519_p0868b09║大陽玄云如今直道不出門亦草漫漫地
P154n1519_p0868b10║且道合向甚麼處行履良久云莫守寒巖
P154n1519_p0869a01║異草青坐著白雲宗不妙。
P154n1519_p0869a02║續白雲端云若見得菴主便見得洞山若
P154n1519_p0869a03║見得洞山便見得菴主見洞山即易見菴
P154n1519_p0869a04║主即難為他不為住持之絆不見道雲在
P154n1519_p0869a05║嶺頭閑不徹水流澗底太忙生。溈山果
P154n1519_p0869a06║云斬釘截鐵豁開向上玄關語諦言誠且
P154n1519_p0869a07║指當人要路且道你作麼生會出門便是
P154n1519_p0869a08║草石霜恁麼道上封恁麼舉你諸人不得
P154n1519_p0869a09║動著動著三十棒。徑山杲云師子一滴
P154n1519_p0869a10║乳迸散十斛驢乳。
P154n1519_p0869b01║師因僧問時時懃拂拭莫遣惹塵埃為什麼
P154n1519_p0869b02║不得他衣鉢師云直饒道本來無一物也未
P154n1519_p0869b03║合得他衣鉢僧云甚人合得師云不入門者
P154n1519_p0869b04║僧云只如不入門者還得也無師云雖然如
P154n1519_p0869b05║此不得不與他。
P154n1519_p0869b06║師或問直道本來無一物猶未消得他衣鉢
P154n1519_p0869b07║這裏合下得箇什麼語有一僧下九十六轉
P154n1519_p0869b08║語不愜師意末後一轉始契師云闍黎何不
P154n1519_p0869b09║早與麼道時有一僧傍聽只不聞末後一轉
P154n1519_p0869b10║語遂請益其僧竟不與舉如是三年執侍巾
P154n1519_p0870a01║瓶一日因疾僧云某甲請舉前話不蒙慈悲
P154n1519_p0870a02║善取不得惡取遂持刀向前云若不與某甲
P154n1519_p0870a03║舉即便殺上座也僧悚然云闍黎且待我為
P154n1519_p0870a04║汝舉乃云直饒將來亦無處著其僧作禮。
P154n1519_p0870a05║雪竇顯云他既不受是眼將來必應是瞎
P154n1519_p0870a06║還見祖師衣鉢麼若於此入門便乃兩手
P154n1519_p0870a07║分付非但大𢈔嶺頭一箇提不起設使合
P154n1519_p0870a08║國人來且欵欵將去。翠巖芝云總不合
P154n1519_p0870a09║得他衣鉢却與古佛同叅且道叅阿誰。
P154n1519_p0870a10║續天童覺云長蘆則不然直須將來若不
P154n1519_p0870b01║將來爭知不受將來底必應是眼不受底
P154n1519_p0870b02║真箇是瞎還會麼照盡體無依通身合大
P154n1519_p0870b03║道。靈隱嶽舉翠巖語了云到江吳地盡
P154n1519_p0870b04║隔岸越山多。
P154n1519_p0870b05║師問雲巖和尚百年後忽有人問還貌得師
P154n1519_p0870b06║真如何祗對巖云但向伊道只這是師良久
P154n1519_p0870b07║巖云承當這箇事大須審細後因供養雲巖
P154n1519_p0870b08║真有僧問先師道只這是莫便是否師云是
P154n1519_p0870b09║僧云意旨如何師云當時幾錯會先師語僧
P154n1519_p0870b10║云未審先師還知有也無師云若不知有爭
P154n1519_p0871a01║解恁麼道若知有爭肯恁麼道。
P154n1519_p0871a02║長慶稜云既知有為甚恁麼道又云養子
P154n1519_p0871a03║方知父慈。
P154n1519_p0871a04║師因辭京兆興善平禪師平云什麼處去師
P154n1519_p0871a05║云㳂流無定止平云法身㳂流報身㳂流師
P154n1519_p0871a06║云總不作此解平乃撫掌。
P154n1519_p0871a07║保福展云洞山自是一家乃別云覓得幾
P154n1519_p0871a08║人。
P154n1519_p0871a09║師因夜叅不點燈有僧出問話退師令侍者
P154n1519_p0871a10║點燈遂召適來問話僧出來其僧近前師云
P154n1519_p0871b01║將取三兩粉與這箇上座其僧拂袖而退自
P154n1519_p0871b02║此有省遂罄捨衣資設齋得三年後辭師師
P154n1519_p0871b03║云善為時雪峯侍次問云只如這僧辭去幾
P154n1519_p0871b04║時却來師云他只知一去不解再來其僧歸
P154n1519_p0871b05║堂衣鉢下坐化及人報師云雖然如此猶較
P154n1519_p0871b06║老僧三生在。
P154n1519_p0871b07║師因普請次巡寮去見一僧不赴普請師問
P154n1519_p0871b08║你何不去僧云某甲不安師云你尋常健時
P154n1519_p0871b09║何曾去來。
P154n1519_p0871b10║師於扇上書佛字雲巖見却書不字師又改
P154n1519_p0872a01║作非字雪峯見乃一時除却。
P154n1519_p0872a02║續興化㢡代云吾不如汝。白楊順云我
P154n1519_p0872a03║若作洞山只向雪峯道你非吾眷屬。天
P154n1519_p0872a04║鉢元云洞山雲巖平地起堆雪峯老漢因
P154n1519_p0872a05║事長智。
P154n1519_p0872a06║師問僧什麼處去來僧云遊山來師云還到
P154n1519_p0872a07║頂頭麼僧云到師云頂上有人不僧云無人
P154n1519_p0872a08║師云你不曾到頂頭來僧云若不到爭知無
P154n1519_p0872a09║人師云闍黎何不且住僧云某甲住即不辭
P154n1519_p0872a10║西天有人不肯在。
P154n1519_p0872b01║師問僧名什麼僧云某甲師云阿那箇是你
P154n1519_p0872b02║主人翁僧云見柢對次師云苦哉苦哉今時
P154n1519_p0872b03║人例皆如此秪認得驢前馬後底將為自己
P154n1519_p0872b04║佛法況此也是客中辨主尚未分明如何辨
P154n1519_p0872b05║得主中主僧便問如何是主中主師云闍黎
P154n1519_p0872b06║自道取僧云某甲道得即是客中主如何是
P154n1519_p0872b07║主中主師云與麼道即易相續也大難。
P154n1519_p0872b08║師因與雲居渡水師問水深淺居云不濕師
P154n1519_p0872b09║云麤人居云請師道師云不乾。
P154n1519_p0872b10║續五祖演云二人恁麼說話還有優劣也
P154n1519_p0873a01║無山僧今日因行掉臂為你諸人說破過
P154n1519_p0873a02║水一句不濕庫藏真珠堆積過水一句不
P154n1519_p0873a03║乾無錐說甚貧寒乾濕二途俱不涉任他
P154n1519_p0873a04║綠水與青山。
P154n1519_p0873a05║師在泐潭見初上座示眾云也大奇也大奇
P154n1519_p0873a06║佛界道界不思議師云佛界道界即不問且
P154n1519_p0873a07║如說佛界道界是什麼人只請一言初良久
P154n1519_p0873a08║師云何不急道初云爭即不得師云道也未
P154n1519_p0873a09║曾道說甚麼爭即不得初不語師云佛之與
P154n1519_p0873a10║道只是名字何不引教初云教道什麼師云
P154n1519_p0873b01║得意忘言初云猶將教意向心頭作病在師
P154n1519_p0873b02║云說佛界道界病大小初明日忽遷化時號
P154n1519_p0873b03║問煞首座价。
P154n1519_p0873b04║師因一僧在延壽堂不安要見師師遂至僧
P154n1519_p0873b05║云和尚何不救取人家男女師云你是什麼
P154n1519_p0873b06║人家男女僧云某甲是大闡提人家男女師
P154n1519_p0873b07║良久僧云四山相逼時如何師云老僧亦曾
P154n1519_p0873b08║從人家簷下過僧云回互不回互師云不回
P154n1519_p0873b09║互僧云教某甲向甚處去師云粟畬裏去僧
P154n1519_p0873b10║噓一聲云珍重便坐脫師以拄杖敲頭三下
P154n1519_p0874a01║云汝只解與麼去不解與麼來。
P154n1519_p0874a02║續昭覺勤云大凡行脚人正要透脫這一
P154n1519_p0874a03║件事這僧既是大闡提人家男女直至四
P154n1519_p0874a04║山相逼手脚忙亂若不是洞山具大慈悲
P154n1519_p0874a05║放一線道與他平展爭解恁麼去所以古
P154n1519_p0874a06║人道臨終之際若一毫頭聖凡情量未盡
P154n1519_p0874a07║未免入驢胎馬腹裏去只如洞山道我也
P154n1519_p0874a08║亦從人家簷下過粟畬裏去鼎鼎礙四山
P154n1519_p0874a09║不礙四山到這裏須是桶底子脫始得且
P154n1519_p0874a10║道洞山意作麼生還會麼金雞啄破琉璃
P154n1519_p0874b01║殻玉兔挨開碧海門。
P154n1519_p0874b02║師因僧問三身中那身說法師云吾常於此
P154n1519_p0874b03║切僧後問曹山洞山道吾常於此切意旨如
P154n1519_p0874b04║何曹云要頭斫將去僧又問雪峯峯以拄杖
P154n1519_p0874b05║劈口打云我也曾到洞山來。
P154n1519_p0874b06║承天宗云一轉語海晏河清一轉語風高
P154n1519_p0874b07║月冷一轉語騎賊馬趂賊試請辨看忽有
P154n1519_p0874b08║箇衲僧出來道總不與麼也許伊具一隻
P154n1519_p0874b09║眼。
P154n1519_p0874b10║師因僧問寒暑到來如何回避師云何不向
P154n1519_p0875a01║無寒暑處去僧云如何是無寒暑處師云寒
P154n1519_p0875a02║時寒殺闍黎熱時熱殺闍黎。
P154n1519_p0875a03║投子同云幾乎與麼去。
P154n1519_p0875a04║續瑯瑘覺云我即不然如何是無寒暑處
P154n1519_p0875a05║僧堂裏去。雲居舜云大小瑯瑘作這箇
P154n1519_p0875a06║去就山僧即不然如何是無寒暑處三冬
P154n1519_p0875a07║向暖火九夏取涼風。寶峯文云大眾若
P154n1519_p0875a08║也會得不妨神通遊戲一切臨時寒暑不
P154n1519_p0875a09║相干若也不會且向寒暑裏經冬過夏。
P154n1519_p0875a10║上封才云洞山一句可謂主賔交叅正偏
P154n1519_p0875b01║涉入諸人如今向甚處回避無事上山行
P154n1519_p0875b02║一轉借問諸人會也無。泐潭凖云若為
P154n1519_p0875b03║人時氷也暖不為人時火也寒。
P154n1519_p0875b04║師示眾云有一人在千人萬人中不背一人
P154n1519_p0875b05║不向一人你道此人具何面目雲居出云某
P154n1519_p0875b06║甲叅堂去。
P154n1519_p0875b07║潭州神山僧密禪師與洞山行次忽見白鹿
P154n1519_p0875b08║走過師云俊哉洞云作麼生師云大似白衣
P154n1519_p0875b09║拜相洞云老老大大作這箇說話師云你作
P154n1519_p0875b10║麼生洞云積代簪纓暫時落薄。
P154n1519_p0876a01║師因與洞山行次洞指路傍院云裏面有人
P154n1519_p0876a02║說心說性師云是誰洞云被師伯一問直得
P154n1519_p0876a03║去死十分師云說心說性底誰洞云死中得
P154n1519_p0876a04║活。
P154n1519_p0876a05║師把針次洞山問作什麼師云把針洞云把
P154n1519_p0876a06║針事作麼生師云針針相似洞云二十年同
P154n1519_p0876a07║行作這箇語話豈有與麼工夫師云長老又
P154n1519_p0876a08║作麼生洞云如大地火發底道理。
P154n1519_p0876a09║幽溪和尚因僧問大用現前不存軓則時如
P154n1519_p0876a10║何師起遶禪牀一帀而坐僧欲進語師遂與
P154n1519_p0876b01║一踏僧歸位立師云汝與麼我不與麼汝不
P154n1519_p0876b02║與麼我却與麼僧再擬進語師又與一踏云
P154n1519_p0876b03║三十年後吾道大行。
P154n1519_p0876b04║續天童華云善射者箭不虛發若是箇漢
P154n1519_p0876b05║何處更有幽溪雖然如是最初一踏何異
P154n1519_p0876b06║最後一踏。
P154n1519_p0876b07║澧州夾山善會禪師（嗣船子誠）會下有一僧到石
P154n1519_p0876b08║霜入門便道不審霜云不必闍黎僧云與麼
P154n1519_p0876b09║則珍重又到巖頭亦云不審頭乃噓兩聲僧
P154n1519_p0876b10║云與麼則珍重纔回步頭云雖是後生亦能
P154n1519_p0877a01║管帶其僧歸舉似於師師明日陞堂乃喚昨
P154n1519_p0877a02║日從石霜巖頭歸底阿師出來如法舉似前
P154n1519_p0877a03║話僧纔舉了師云大眾還會麼若無人道老
P154n1519_p0877a04║僧不惜兩莖眉道去也乃云石霜雖有煞人
P154n1519_p0877a05║刀且無活人劒巖頭亦有煞人刀亦有活人
P154n1519_p0877a06║劒。
P154n1519_p0877a07║師因西川座主遊方至白馬舉華嚴經問一
P154n1519_p0877a08║塵含法界無邊時如何白馬云如車二輪如
P154n1519_p0877a09║鳥兩翼主云將謂禪門別有奇特元來不出
P154n1519_p0877a10║教乘乃回本地後聞師盛化遣小師持前語
P154n1519_p0877b01║來問師師云雕沙無鏤玉之談結草乖道人
P154n1519_p0877b02║之思小師回舉似主乃讚歎將謂禪門與教
P154n1519_p0877b03║意不殊元來有奇特事。
P154n1519_p0877b04║師因有問如何是夾山境師云猿抱子歸青
P154n1519_p0877b05║嶂裏鳥銜花落碧巖前法眼道老僧二十年
P154n1519_p0877b06║只作境話會。
P154n1519_p0877b07║浮山遠云直饒不作境話會亦未會在何
P154n1519_p0877b08║故犀因翫月紋生角象被雷驚華入牙。
P154n1519_p0877b09║瑯瑘覺云且道如今怎生會良久云上士
P154n1519_p0877b10║遊山水中人坐竹林。
P154n1519_p0878a01║續黃龍心拈拂子云看看拂子變作夾山
P154n1519_p0878a02║老子出來見麼有僧云謝和尚指示心云
P154n1519_p0878a03║見你不顧而今却入露柱中去也。黃龍
P154n1519_p0878a04║新云這僧分明問境法眼因甚不作境會
P154n1519_p0878a05║既不作境會作麼生會長憶江南三月裏
P154n1519_p0878a06║鷓鴣啼處百花香。黃龍震云直饒法眼
P154n1519_p0878a07║盡力𨁝跳也出夾山綣繢不得法眼既出
P154n1519_p0878a08║不得且道是什麼人出得乃竪起拂子云
P154n1519_p0878a09║須是這老漢始得。
P154n1519_p0878a10║師甞遣一小師遊歷禪肆殊無趣向及聞師
P154n1519_p0878b01║道譽振遠乃回省覲云和尚有如是奇特事
P154n1519_p0878b02║何不早向某甲說師云汝蒸飯時吾為汝著
P154n1519_p0878b03║火汝行益時吾則展鉢什麼是孤負汝處小
P154n1519_p0878b04║師因而悟入。
P154n1519_p0878b05║師問僧甚處來僧云洞山師云洞山有何言
P154n1519_p0878b06║教僧云洞山尋常許人三路學所謂玄路鳥
P154n1519_p0878b07║道展手師云實有此語不僧云實有師云執
P154n1519_p0878b08║持千里鈔林下道人悲。
P154n1519_p0878b09║師示眾云百草頭薦取老僧閙市裏識取天
P154n1519_p0878b10║子。
P154n1519_p0879a01║雲門偃云蝦䗫鑽你鼻孔毒蛇穿你眼睛
P154n1519_p0879a02║且向葛藤裏會取。雲峯恱云雲門與麼
P154n1519_p0879a03║道大似和泥脫墼若無後語疑殺天下人
P154n1519_p0879a04║山僧今日因行不妨掉臂乃竪起拄杖云
P154n1519_p0879a05║還見雲門麼。
P154n1519_p0879a06║續保寧勇云百草頭上分明顯露為甚不
P154n1519_p0879a07║薦閙市裏終日相逢為甚不識未開眼者
P154n1519_p0879a08║且莫錯怪夾山雖然如是干保寧什麼事。
P154n1519_p0879a09║雲居舜云古人與麼實為慈悲大眾且作
P154n1519_p0879a10║麼生是閙市門頭天子會麼愁人莫向愁
P154n1519_p0879b01║人說說向愁人愁殺人又舉了云我則不
P154n1519_p0879b02║然婦搖機軋軋兒弄口喎喎。徑山杲云
P154n1519_p0879b03║夾山垜生招箭雲門認賊為子雖然如是
P154n1519_p0879b04║知恩者少負恩者多。
P154n1519_p0879b05║師示眾云我二十年住山未甞舉著宗門中
P154n1519_p0879b06║事一日有僧問承和尚有言二十年住山未
P154n1519_p0879b07║曾舉著宗門中事是不師云是僧便掀倒禪
P154n1519_p0879b08║牀師休去至明日普請掘一坑令侍者請昨
P154n1519_p0879b09║日問話僧來云老僧二十年只說無義語今
P154n1519_p0879b10║請上座打殺老僧埋向坑中便請便請上座
P154n1519_p0880a01║若不打殺老僧上座自著打殺埋此坑中始
P154n1519_p0880a02║得其僧歸堂裝束潛去。
P154n1519_p0880a03║續蔣山勤云夾山濁時頭尾皆濁這僧清
P154n1519_p0880a04║時始終俱清後人不會盡云這僧怕被打
P154n1519_p0880a05║殺潛然而去殊不知綿裏有針這僧好即
P154n1519_p0880a06║好只是少一轉語待夾山云闍黎若不打
P154n1519_p0880a07║殺老僧闍黎自著打殺埋向坑中只近前
P154n1519_p0880a08║兩手擘開眼云猫。
P154n1519_p0880a09║師因湖南虎頭上座叅師問甚處來頭云湖
P154n1519_p0880a10║南來師云曾到石霜麼頭云要路經過爭得
P154n1519_p0880b01║不到師云承聞石霜有毬子話是不頭云和
P154n1519_p0880b02║尚也須急著眼師云作麼生是毬子頭云躍
P154n1519_p0880b03║不出師云作麼生是毬杖頭云勿手足師云
P154n1519_p0880b04║老僧不曾與闍黎相識出去。
P154n1519_p0880b05║雪竇顯云親見這僧從石霜來夾山因什
P154n1519_p0880b06║麼道不相識。
P154n1519_p0880b07║續智海逸云夾山恁麼道肯這僧不肯這
P154n1519_p0880b08║僧若辨得出許你具擇法眼。徑山筞云
P154n1519_p0880b09║入虎穴者不畏死登危竿者不怕險這僧
P154n1519_p0880b10║要路經過夾山因茲落草檢點將來未免
P154n1519_p0881a01║如猫弄鼠塗毒若作夾山待他道和尚也
P154n1519_p0881a02║須急著眼即和聲打出便向道淨地上不
P154n1519_p0881a03║要放屙還知麼傷鱉恕龜殺活由我。
P154n1519_p0881a04║師次日陞座云昨日新到在麼虎頭出應諾
P154n1519_p0881a05║師云目前無法意在目前不是目前法非耳
P154n1519_p0881a06║目之所到頭云今日雖同要且不是師云片
P154n1519_p0881a07║月雖明非關天地頭云莫𡱰沸便作掀禪牀
P154n1519_p0881a08║勢師云且緩緩虧著上座什麼處頭竪起拳
P154n1519_p0881a09║云目前還著得這箇麼師云作家作家頭又
P154n1519_p0881a10║作掀禪牀勢師云大眾看這一員戰將若是
P154n1519_p0881b01║門庭布列山僧不如若據入理之談也較山
P154n1519_p0881b02║僧一級地。
P154n1519_p0881b03║續東禪嶽云夾山口吹無孔笛手提氊拍
P154n1519_p0881b04║板大家唱云去年梅今歲柳顏色馨依舊
P154n1519_p0881b05║且道是何曲調還會麼曲終人不見江上
P154n1519_p0881b06║數峯青。
P154n1519_p0881b07║師因僧問撥塵見佛時如何師云欲知此事
P154n1519_p0881b08║直須揮劒若不揮劒漁父棲巢後僧如前問
P154n1519_p0881b09║石霜霜云渠無國土甚處逢渠僧却舉似師
P154n1519_p0881b10║師云門庭施設不無夾山入理深談猶較石
P154n1519_p0882a01║霜百步。
P154n1519_p0882a02║續護國元云叅須實叅見須實見毫端許
P154n1519_p0882a03║言之本未皆為自欺今夜忽有人問三峯
P154n1519_p0882a04║撥塵見佛時如何和聲便打還會麼真金
P154n1519_p0882a05║自有真金價終不和沙賣與人。
P154n1519_p0882a06║鼎州德山宣鑒禪師（嗣龍潭信）小叅示眾云今夜
P154n1519_p0882a07║不答話有問話者三十棒時有僧出禮拜師
P154n1519_p0882a08║便打僧云某甲話也未問為甚打某甲師云
P154n1519_p0882a09║你是甚處人僧云新羅人師云未跨船舷好
P154n1519_p0882a10║與三十。
P154n1519_p0882b01║法眼益云大小德山話作兩橛。德山密
P154n1519_p0882b02║云大小德山龍頭蛇尾。雪竇顯云此二
P154n1519_p0882b03║老宿雖善裁長補短舍重從輕要見德山
P154n1519_p0882b04║老漢亦未可在何故殊不知德山握閫外
P154n1519_p0882b05║之威權有當斷不斷不招其亂底劒諸人
P154n1519_p0882b06║還識新羅僧麼只是撞著露柱底瞎漢。
P154n1519_p0882b07║芭蕉徹云作死馬醫。瑯瑘覺云德山何
P154n1519_p0882b08║似履春氷雖然如是如猫弄鼠。溈山喆
P154n1519_p0882b09║云德山大似清平世界鋥甲磨槍這僧不
P154n1519_p0882b10║惜性命身挨白刃法眼道話作兩橛大似
P154n1519_p0883a01║藥病相治圓明道龍頭蛇尾也是金鍮難
P154n1519_p0883a02║辨雪竇道撞著露柱底瞎漢截斷眾流如
P154n1519_p0883a03║今還有人為新羅僧作主麼出來與大溈
P154n1519_p0883a04║相見乃竪拂云去去西天路迢迢十萬餘。
P154n1519_p0883a05║續翠巖芝云時人盡道德山作家用得好
P154n1519_p0883a06║若與麼會還曾夢見麼山僧道德山被這
P154n1519_p0883a07║僧一推直得瓦解氷消雖然如是今時覓
P154n1519_p0883a08║一箇尊宿也大難得。五祖演云眾中舉
P154n1519_p0883a09║者甚多會者不少且道向甚處見德山有
P154n1519_p0883a10║不顧性命底出來道看若無山僧為大眾
P154n1519_p0883b01║與德山相見去也待德山道今夜不答話
P154n1519_p0883b02║問話者三十棒但向道某甲話也不問棒
P154n1519_p0883b03║也不喫你道還契他德山麼到這裏須是
P154n1519_p0883b04║箇人始得。黃龍清云雖則雪竇高提祖
P154n1519_p0883b05║令坐斷寰區只解瞻前不能顧後這僧堂
P154n1519_p0883b06║堂出來什麼處是撞著露柱處還有人辨
P154n1519_p0883b07║得麼若也辨得不唯與新羅僧雪屈亦見
P154n1519_p0883b08║當人眼目分明若辨不得非唯新羅僧撞
P154n1519_p0883b09║著露柱盡大地衲僧箇箇出來撞著露柱
P154n1519_p0883b10║南堂靜云德山老人寂寂惺惺法眼圓明
P154n1519_p0884a01║精精靈靈六韜三略武緯文經新羅衲子
P154n1519_p0884a02║有丙無丁。丹霞淳云諸方盡道這僧纔
P154n1519_p0884a03║出德山便打末後却道未跨船舷好與三
P154n1519_p0884a04║十棒是話作兩橛處龍頭蛇尾處若與麼
P154n1519_p0884a05║會大似盲人摸象非唯不曾夢見德山自
P154n1519_p0884a06║己亦乃未有叅學眼在何故殊不知德山
P154n1519_p0884a07║韜略雙全文武兼備放開則大野風行把
P154n1519_p0884a08║住則碧天星落然則貪扶正宗步步登高
P154n1519_p0884a09║仔細觀來一向只顧他非不能自省己過
P154n1519_p0884a10║這僧當時若是箇作家直饒德山通身是
P154n1519_p0884b01║手眼也須放下拄杖子豈不見道大丈夫
P154n1519_p0884b02║捋虎鬚未為分外這僧既無奪驪龍珠之
P154n1519_p0884b03║手𫨻致使德山令行一半如今眾中莫有
P154n1519_p0884b04║為新羅僧雪屈者麼便請掀倒禪牀喝散
P154n1519_p0884b05║大眾[舟-(白-日)]霞這裏不學德山倚勢欺人却分
P154n1519_p0884b06║半院與之住為甚如此深嗟季運一將難
P154n1519_p0884b07║求若無實說異獸藏頭角靈禽惜羽毛。
P154n1519_p0884b08║昭覺勤云德山大似金輪聖主寰中獨據
P154n1519_p0884b09║四方八表無不順從等閑布一勑施一令
P154n1519_p0884b10║直得草偃風行若不是這僧爭見殺活擒
P154n1519_p0885a01║縱威權自在法眼圓明雪竇雖則直指單
P154n1519_p0885a02║提各能扶竪德山要且只扶得末後句未
P154n1519_p0885a03║扶得最初句且作麼生是德山最初句大
P154n1519_p0885a04║鵬欲展摩霄翅誰顧崩騰六合雲。護國
P154n1519_p0885a05║元云忒煞倚勢欺人山僧見處也要諸人
P154n1519_p0885a06║共知這僧當時若是箇漢待他道你是甚
P154n1519_p0885a07║處人便與掀倒禪牀剔起便行直饒德山
P154n1519_p0885a08║牙如劒樹口似血盆也須倒退三千里何
P154n1519_p0885a09║故識法者懼。淨慈一云這僧赤肉挨他
P154n1519_p0885a10║白刃也不易抵當當時若是箇漢纔見他
P154n1519_p0885b01║道今夜不答話問話者三十棒便與掀倒
P154n1519_p0885b02║禪牀喝散大眾奪德山棒倒行正令去直
P154n1519_p0885b03║饒德山全機也須倒退三千里。
P154n1519_p0885b04║師到溈山挾複子直上法堂從西過東從東
P154n1519_p0885b05║過西顧視方丈偶溈山坐次殊不顧盻師乃
P154n1519_p0885b06║云無無便出（雪竇著語勘破了也）至門首却云也不得
P154n1519_p0885b07║草草重具威儀再入相見纔跨門便提起坐
P154n1519_p0885b08║具云和尚溈山擬取拂子師便喝拂袖而出
P154n1519_p0885b09║（雪竇著語勘破了也）溈山至晚問首座今日新到在甚
P154n1519_p0885b10║處座云當時背却法堂著草鞋去也溈山云
P154n1519_p0886a01║還識此人麼座云不識溈山云此箇阿師已
P154n1519_p0886a02║後向孤峯頂上盤結草菴訶佛罵祖去在。
P154n1519_p0886a03║雪竇顯云雪上加霜。五祖戒云德山大
P154n1519_p0886a04║似作賊人心虛溈山也是賊過後張弓。
P154n1519_p0886a05║師因侍龍潭抵夜潭云夜深子何不下去師
P154n1519_p0886a06║遂珍重揭簾而出見外面黑却回云外面黑
P154n1519_p0886a07║潭乃點紙燭度與師擬接潭便吹滅師忽有
P154n1519_p0886a08║省便作禮潭云子見箇什麼道理師云某甲
P154n1519_p0886a09║從今日去不疑天下老和尚舌頭也至明日
P154n1519_p0886a10║龍潭陞堂云可中有箇漢牙如劒樹口似血
P154n1519_p0886b01║盆一棒打不回頭他時向孤峯頂上立吾道
P154n1519_p0886b02║在師遂取䟽鈔於法堂前將一炬火提起云
P154n1519_p0886b03║窮諸玄辯若一毫置於太虛竭世樞機似一
P154n1519_p0886b04║滴投於巨壑將䟽鈔燒却於是禮辭。
P154n1519_p0886b05║師因一僧相看乃近前作相撲勢師云與麼
P154n1519_p0886b06║無禮合喫山僧手裏棒僧拂袖便行師云饒
P154n1519_p0886b07║汝如是也只得一半僧轉身便喝師打云須
P154n1519_p0886b08║是我打你始得僧云諸方有明眼人在師云
P154n1519_p0886b09║天然有眼僧擘開眼云猫便出師云黃河三
P154n1519_p0886b10║千年一度清。
P154n1519_p0887a01║續天童華云這僧是透關底漢若非德山
P154n1519_p0887a02║本分鉗鎚幾乎死在句下只如德山道黃
P154n1519_p0887a03║河三千年一度清又作麼生嶺梅殘雪裏
P154n1519_p0887a04║雲𩯭未梳時。
P154n1519_p0887a05║師一日見僧來乃閉却門僧敲門師云阿誰
P154n1519_p0887a06║僧云師子兒師便開門僧纔設拜師驀項騎
P154n1519_p0887a07║云這畜生甚處去來。
P154n1519_p0887a08║師示眾云問即有過不問又乖時有僧纔出
P154n1519_p0887a09║作禮師便打僧云某甲話也未問為甚便打
P154n1519_p0887a10║某甲師云待你開口堪作什麼。
P154n1519_p0887b01║師垂示云我先祖見處即不然這裏無佛無
P154n1519_p0887b02║祖達磨是老臊胡釋迦是乾屎橛文殊普賢
P154n1519_p0887b03║是擔屎漢等覺妙覺是破執凡夫菩提涅槃
P154n1519_p0887b04║是繫驢橛十二分教是神鬼簿是拭瘡疣紙
P154n1519_p0887b05║四果三賢初心十地是守古塚鬼自救不了。
P154n1519_p0887b06║雲門偃云讚佛讚祖須是德山老人始得。
P154n1519_p0887b07║瑯瑘覺云諸方若與麼會入地獄如箭射
P154n1519_p0887b08║只如雲門與麼道也是入地獄如箭射。
P154n1519_p0887b09║洪州寶峯和尚因僧從巖頭來師竪起拂云
P154n1519_p0887b10║落在此機底人未具眼在僧擬近前師云恰
P154n1519_p0888a01║落在此機僧回舉似巖頭頭云我當時見奪
P154n1519_p0888a02║却拂子看他作麼生師聞乃云我竪起拂子
P154n1519_p0888a03║從伊奪總不將物又作麼生巖頭聞得又云
P154n1519_p0888a04║無星秤子有什麼辨處。
P154n1519_p0888a05║師因僧叅師云其中事即易道不落其中事
P154n1519_p0888a06║始終難道僧云某甲在路時便知有此一問
P154n1519_p0888a07║師云更與二十年行脚也不較多僧云莫不
P154n1519_p0888a08║契和尚意麼師云苦𤓰那堪待客。
P154n1519_p0888a09║舒州投子大同禪師（嗣翠微學）一日指菴前一片
P154n1519_p0888a10║石向雪峯云三世諸佛總在裏許峯云須知
P154n1519_p0888b01║有不在裏許者師云不快漆桶又一日與峯
P154n1519_p0888b02║遊山峯云那箇是龍眠路師以杖指之峯云
P154n1519_p0888b03║東去西去師云不快漆桶又一日峯問此間
P154n1519_p0888b04║還有人參也無師將鋤頭拋向面前峯云與
P154n1519_p0888b05║麼則當處掘去也師云不快漆桶峯又問一
P154n1519_p0888b06║鎚便成時如何師云不是性𢤁漢峯云不假
P154n1519_p0888b07║一鎚時如何師云不快漆桶。
P154n1519_p0888b08║雪竇顯云然則一期折挫雪峯且投子是
P154n1519_p0888b09║作家爐鞴我當時若作雪峯待投子道不
P154n1519_p0888b10║是性𢤁漢只向伊道鉗鎚在我手裏諸上
P154n1519_p0889a01║座合與投子著得箇甚麼語若能道得便
P154n1519_p0889a02║乃性𢤁平生光揚宗眼若也瞞頇頂上一
P154n1519_p0889a03║椎莫言不道。溈山喆云雪峯雖是本分
P154n1519_p0889a04║鉗鎚爭奈投子是作家爐鞴山僧今日亦
P154n1519_p0889a05║為諸人開箇爐鞴眾中還有本分鉗鎚者
P154n1519_p0889a06║麼如無山僧為你諸人下一鎚直是火星
P154n1519_p0889a07║迸散乃卓拄杖云看看諸人護取眉毛好。
P154n1519_p0889a08║續東禪觀云與麼酬對喚作作家爐鞴正
P154n1519_p0889a09║是認狸為虎自取疑怖若據性空見處投
P154n1519_p0889a10║子心肝五臟被雪峯盡情摟出。
P154n1519_p0889b01║師在桐城縣因趙州和尚問莫便是投子菴
P154n1519_p0889b02║主麼師云茶鹽錢布施我來趙州先歸菴晚
P154n1519_p0889b03║問見師自携油回趙州云久嚮投子到來秪
P154n1519_p0889b04║見賣油翁師云你秪見賣油翁且不識投子
P154n1519_p0889b05║趙州云如何是投子師提起油瓶云油油。
P154n1519_p0889b06║續南堂靜云趙州作家爐鞴要煆百煉精
P154n1519_p0889b07║金投子本分鉗鎚不免途中受用諸人還
P154n1519_p0889b08║見二老落處麼十年辛苦無人問一旦成
P154n1519_p0889b09║名天下知。
P154n1519_p0889b10║師因巨榮禪客叅乃云老僧未曾有一言半
P154n1519_p0890a01║句掛諸方脣齒何用要見山僧榮云到這裏
P154n1519_p0890a02║不施三拜要且不甘師云出家兒得與麼沒
P154n1519_p0890a03║碑記榮乃遶禪牀一帀而去師云有眼無耳
P154n1519_p0890a04║埵六月火邊坐。
P154n1519_p0890a05║雪竇顯云也不得放過纔轉便擒住是誰
P154n1519_p0890a06║不甘若跳得出不妨是一員衲僧。溈山
P154n1519_p0890a07║喆云這僧雖是慣戰沙場爭奈投子善能
P154n1519_p0890a08║折挫何故真金若不經爐冶爭得光華徹
P154n1519_p0890a09║底鮮。
P154n1519_p0890a10║師因僧問如何是十身調御師下禪牀立又
P154n1519_p0890b01║有問凡聖相去多少師下禪牀立。
P154n1519_p0890b02║雪竇顯云此公案諸人無不委知若與麼
P154n1519_p0890b03║舉天下衲僧盡為念話社家雪竇還有長
P154n1519_p0890b04║處也無試為大眾舉看凡聖相去多少投
P154n1519_p0890b05║子下禪牀立如何是十身調御投子下禪
P154n1519_p0890b06║牀立且道與前來舉底是同是別若道一
P154n1519_p0890b07║般許上座具一隻眼若道別有奇特也許
P154n1519_p0890b08║上座具一隻眼復更開一線道凡聖相去
P154n1519_p0890b09║多少請上座下一轉語如何是十身調御
P154n1519_p0890b10║請上座答一轉語非但叅見投子亦乃知。
P154n1519_p0891a01║雪竇長處或若總道下禪牀立惜取眉毛
P154n1519_p0891a02║好。
P154n1519_p0891a03║續五祖演云或有人問山僧亦下禪牀立
P154n1519_p0891a04║為什麼却依樣畫猫兒待我計較得成却
P154n1519_p0891a05║向你道。
P154n1519_p0891a06║師因僧問一切聲是佛聲是不師云是僧云
P154n1519_p0891a07║和尚莫㞘沸椀鳴聲師便打又有問麤言及
P154n1519_p0891a08║細語皆歸第一義是不師云是僧云喚和尚
P154n1519_p0891a09║作一頭驢得麼師便打。
P154n1519_p0891a10║師因僧問依稀似半月髣髴若三星乾坤𭣣
P154n1519_p0891b01║不得師於何處明師云道什麼僧云想師只
P154n1519_p0891b02║有湛水之波且無滔天之浪師云閑言語。
P154n1519_p0891b03║雪竇顯云投子古佛不可道不知若檢點
P154n1519_p0891b04║來直是天地懸隔纔問和聲便打。
P154n1519_p0891b05║湖州道場山如訥禪師因僧問如何得見聞
P154n1519_p0891b06║性不隨緣師云汝聽看僧作禮師云聾人也
P154n1519_p0891b07║唱胡家曲好惡高低自不知僧云聞性宛然
P154n1519_p0891b08║也師云石從空裏立火向水中焚。
P154n1519_p0891b09║棗山光仁禪師一日陞堂大眾集定未登座
P154n1519_p0891b10║乃云不負平生眼目置箇問訊來有麼時有
P154n1519_p0892a01║僧出作禮師云負我且從大眾何也便歸方
P154n1519_p0892a02║丈異日有僧請益云和尚陞堂云負我且從
P154n1519_p0892a03║大眾何也意旨如何師云齋時有飯與汝喫
P154n1519_p0892a04║夜間有牀與汝睡一向煎逼我作麼僧禮拜
P154n1519_p0892a05║師云苦苦僧云乞師指示師垂下一足云展
P154n1519_p0892a06║縮一任老僧。
P154n1519_p0892a07║
P154n1519_p0892a08║宗門綂要續集卷第十二
P154n1519_p0892a09║
P154n1519_p0892a10║
P154n1519_p0892b01║音釋
P154n1519_p0892b02║懵懂（懵母緫切懂覩動切懵懂心亂貌）。鍬（遷遙切田噐也）。莧（狹澗切）。
P154n1519_p0892b03║澧（里弟切州名）。鏤（郎豆切雕刻也）。軋（乙𭶑切）。喎（苦淮切口戾不正也）。
P154n1519_p0892b04║鋥（除孟切磨也）。舷（胡千切船邊也）。臊（蘇曹切）。𡱰（冬毒切尻𡱰也）。