P155n1519_p0063a01║宗門綂要續集卷第十五　　　　　傾七
P155n1519_p0063a02║宋建溪沙門宗永集
P155n1519_p0063a03║元建康保寧禪寺住持沙門清茂續集
P155n1519_p0063a04║青原下第六世
P155n1519_p0063a05║洪州同安常察禪師（嗣九峯虔）因僧叅遶禪牀一
P155n1519_p0063a06║帀振錫一下云凡聖不到處請師道師鳴指
P155n1519_p0063a07║一下僧云奇哉同安嚇得忘前失後師云闍
P155n1519_p0063a08║黎發足甚處僧便珍重師云五湖衲子一錫
P155n1519_p0063a09║禪人未到同安不妨疑著僧云近見不如遠
P155n1519_p0063a10║聞師云貪他一盃酒失却滿舩魚。
P155n1519_p0063b01║續昭覺勤云全軍隊伍馬步相叅兩陣交
P155n1519_p0063b02║鋒不妨奇特爭奈二俱失利具眼底試辯
P155n1519_p0063b03║看。何山珣云奮大用發大機明來暗合
P155n1519_p0063b04║平坦嶮巇彼既殺活拄杖我即綿裏秤鎚
P155n1519_p0063b05║縱使諸方眼目難斷箇是箇非畢竟如何
P155n1519_p0063b06║堪笑一枝無孔笛主賔顛倒兩頭吹。
P155n1519_p0063b07║師問僧甚處來僧云五臺師云還見文殊麼
P155n1519_p0063b08║僧展兩手師云展手頗多文殊誰覩僧云氣
P155n1519_p0063b09║急殺人師云不覩雲中鴈焉知沙塞寒僧云
P155n1519_p0063b10║遠趨丈室乞師一言師云孫𬛜門下徒話鑽
P155n1519_p0064a01║龜僧云名不浪施師云喫茶去僧便珍重師
P155n1519_p0064a02║云雖得一場榮刖却一雙足。
P155n1519_p0064a03║師因有僧叅乃問甚處來僧云江西師云江
P155n1519_p0064a04║西法道與此間如何僧云賴遇問著某甲若
P155n1519_p0064a05║問別人即禍生師云老僧適來造次僧云某
P155n1519_p0064a06║甲不是孾兒徒用止啼黃葉師云傷鱉恕龜
P155n1519_p0064a07║殺活由我僧又問久造玄微如何洞曉師云
P155n1519_p0064a08║老僧耳背分明問將來僧云快鷂不打籬邊
P155n1519_p0064a09║雀師云暗中臨鏡誰辯妍𡟎僧云向上機關
P155n1519_p0064a10║如何洞曉師云何必僧云休休師云始解乘
P155n1519_p0064b01║舟擬跨劒水。
P155n1519_p0064b02║續昭覺勤云宗師家握佛祖鉗鎚理當即
P155n1519_p0064b03║行不留眹迹這僧既上門上戶更說什麼
P155n1519_p0064b04║傷鱉恕龜劈脊便棒何故重賞之下必有
P155n1519_p0064b05║勇夫。
P155n1519_p0064b06║師一日遊山次大眾隨之師云堦前翠竹砌
P155n1519_p0064b07║下黃花古人道真如般若同安即不然時有
P155n1519_p0064b08║僧云古人也好和尚師云不貪香餌味可謂
P155n1519_p0064b09║碧潭龍僧云諸方眼目不怪陶潛師云闍黎
P155n1519_p0064b10║閉目中秋坐却笑月無光僧云堦前翠竹砌
P155n1519_p0065a01║下黃花又作麼生師云安南未伏塞北那降
P155n1519_p0065a02║僧禮拜師云名稱普聞。
P155n1519_p0065a03║師問僧近離甚處僧云太原師云太原近日
P155n1519_p0065a04║法道如何僧云只見雲隨日出水逐波生不
P155n1519_p0065a05║知太原法道如何師云豈不是離太原乎僧
P155n1519_p0065a06║云苦苦師云不覩海雲色微覺旱雷聲僧云
P155n1519_p0065a07║以金易鍮憎真愛假師便歸方丈僧拂袖而
P155n1519_p0065a08║出師云得縮頭時且縮頭。
P155n1519_p0065a09║師問僧眼界無光如何得見僧云北斗東轉
P155n1519_p0065a10║南斗西移師云夫子入太廟僧云與麼則同
P155n1519_p0065b01║安門下道絕人荒去也師云橫抱孾兒擬彰
P155n1519_p0065b02║皇簡。
P155n1519_p0065b03║師因僧問學人未曉時機請師指示師云叅
P155n1519_p0065b04║差松竹烟凝薄重疊峯巒月上遲僧擬進語
P155n1519_p0065b05║師云劒甲未施賊身巳露僧云何也師云精
P155n1519_p0065b06║陽不剪霜前竹水墨徒誇海上龍僧遶禪牀
P155n1519_p0065b07║一帀大笑而出師云閉目食蝸牛一場酸澁
P155n1519_p0065b08║苦。
P155n1519_p0065b09║吉州禾山澄源殷禪師垂語云習學謂之聞
P155n1519_p0065b10║絕學謂之隣過此二者謂之真過時有僧出
P155n1519_p0066a01║問如何是真過師云解打鼓僧云如何是真
P155n1519_p0066a02║諦師云解打鼓又問即心即佛則不問如何
P155n1519_p0066a03║是非心非佛師云解打鼓僧云如何是向上
P155n1519_p0066a04║事師云解打鼓。
P155n1519_p0066a05║續東禪嶽云禾山以無量義百千法門若
P155n1519_p0066a06║揭日月而行浮雲豈能掩蔽東禪不打這
P155n1519_p0066a07║破鼓臨機豹變見兔放鷹且要諸人各各
P155n1519_p0066a08║相委如何是真過實語如何是真諦如語
P155n1519_p0066a09║如何是非心非佛不誑語如何是向上事
P155n1519_p0066a10║不異語此四轉語如鐵蒺藜吞得過是好
P155n1519_p0066b01║手其或未然言多去道轉遠。
P155n1519_p0066b02║撫州金峯從志禪師（嗣曹山章）因僧侍次乃云舉
P155n1519_p0066b03║一則因緣汝第一不得亂會僧云請和尚舉
P155n1519_p0066b04║師豎起拂子僧良久師云知道闍黎亂會僧
P155n1519_p0066b05║以目視東西師云雪上更加霜。
P155n1519_p0066b06║續昭覺勤云金峯起模畫樣這僧好肉剜
P155n1519_p0066b07║瘡不唯雪上加霜未免將錯就錯山僧亦
P155n1519_p0066b08║有一則因緣只是不舉向諸人何故六耳
P155n1519_p0066b09║不同謀。
P155n1519_p0066b10║師示眾云事存凾蓋合理應箭鋒拄還有人
P155n1519_p0067a01║道得麼若有人道得金峯分半院與他住時
P155n1519_p0067a02║有僧出禮拜師云相見易得好共事難為人
P155n1519_p0067a03║便下座。
P155n1519_p0067a04║師一日拈起枕子云一切人喚作枕子金峯
P155n1519_p0067a05║道不是僧云未審和尚喚作什麼師拈起枕
P155n1519_p0067a06║子僧云與麼則依而行之也師云你喚作什
P155n1519_p0067a07║麼僧云枕子師云落在金峯窠裏。
P155n1519_p0067a08║續法雲秀云買賣不相當牛頭南馬頭北
P155n1519_p0067a09║與麼說話也未出得金峯窠窟在畢竟如
P155n1519_p0067a10║何心不負人面無慚色。雲蓋本云賣寶
P155n1519_p0067b01║遇著瞎波斯。昭覺勤云渾侖無縫𦉑綿
P155n1519_p0067b02║密不通風畫也畫不成描也描不就喚作
P155n1519_p0067b03║枕子故是落在金峯窠裏直饒不喚作枕
P155n1519_p0067b04║子未免亦落在金峯窠裏且作麼生出得
P155n1519_p0067b05║金峯窠窟識取鈎頭意莫認定盤星。
P155n1519_p0067b06║師一日因僧問訊乃把住云輒不得向人道
P155n1519_p0067b07║我有一則因緣舉似你僧作聽勢師與一掌
P155n1519_p0067b08║僧云為什麼打某甲師云我要這話行。
P155n1519_p0067b09║續明招謙云可惜許金峯好一則因緣被
P155n1519_p0067b10║這僧塌却若要話行這一掌須是金峯自
P155n1519_p0068a01║喫始得。昭覺勤云六耳不同謀。
P155n1519_p0068a02║師一日上堂喫餬餅次乃拈一箇從上座板
P155n1519_p0068a03║頭轉一帀大眾見一一合掌師云假饒十分
P155n1519_p0068a04║擡起手也只得一半至晚間有僧請益云今
P155n1519_p0068a05║日和尚行餬餅見眾僧合掌却云假饒十分
P155n1519_p0068a06║擡起手也只得一半請和尚全道師以手作
P155n1519_p0068a07║拈起餅勢云會麼僧云不會師云金峯也始
P155n1519_p0068a08║道得一半。
P155n1519_p0068a09║師問僧發足何處僧云趙州師云趙州法嗣
P155n1519_p0068a10║何人僧云南泉師云你何曾離趙州僧云未
P155n1519_p0068b01║審和尚尊意如何師云趙州實嗣南泉僧至
P155n1519_p0068b02║晚請益云今日蒙和尚慈悲某甲未會請和
P155n1519_p0068b03║尚指示師云若到別處莫道後語是金峯底
P155n1519_p0068b04║僧云為甚如此師云恐辱他趙州。
P155n1519_p0068b05║師一日見僧來便起身僧便出去師云恰共
P155n1519_p0068b06║昨日師僧見解不別僧遂回云昨日僧道什
P155n1519_p0068b07║麼師云恰與麼問僧云知道金峯有眼師云
P155n1519_p0068b08║金峯且致你今日何處喫飯僧云道著即不
P155n1519_p0068b09║中師云與麼則無來處也僧云老婆心堪作
P155n1519_p0068b10║什麼師云金峯問僧不曾弱他就中闍黎無
P155n1519_p0069a01║話處僧云豈是分外師云小慈妨大慈。
P155n1519_p0069a02║續昭覺勤云鈎頭香餌放去[(冰-水+〡)*ㄆ]來衝浪錦
P155n1519_p0069a03║鱗搖頭振鬣雖金峯不曾弱他奈這僧承
P155n1519_p0069a04║機自弱還會麼小慈妨大慈。
P155n1519_p0069a05║處州廣利容禪師（又曰貞溪）因僧到師乃豎拂子
P155n1519_p0069a06║云貞溪老漢還具眼麼僧云某甲不敢見人
P155n1519_p0069a07║過師云老僧死在闍黎手裏僧以手指胷便
P155n1519_p0069a08║出去師云闍黎叅見先師來至晚請喫茶了
P155n1519_p0069a09║僧拈起盞子云這箇是諸佛出世邊事作麼
P155n1519_p0069a10║生是未出世邊事師以手撥却盞云到闍黎
P155n1519_p0069b01║死在老僧手裏僧云五里牌在郭門外師云
P155n1519_p0069b02║無故惑亂師僧僧遂起謝茶師云特謝闍黎
P155n1519_p0069b03║相訪。
P155n1519_p0069b04║襄州鹿門處真禪師因韶國師到遂問近離
P155n1519_p0069b05║甚處韶云谷隱夜宿龐居士巖師云五眼之
P155n1519_p0069b06║中那箇是正眼韶云久嚮鹿門師云這一片
P155n1519_p0069b07║田地干你甚事韶云話頭何在。
P155n1519_p0069b08║杭州佛日和尚（嗣雲居膺）到夾山維那云此間不
P155n1519_p0069b09║著後生師云某甲蹔來謁見和尚不宿維那
P155n1519_p0069b10║白山山許見師未陞堦山便問甚麼處來師
P155n1519_p0070a01║云雲居來山云即今在什麼處師云在夾山
P155n1519_p0070a02║頂上山云老僧行年在坎五鬼臨身師欲上
P155n1519_p0070a03║堦山云三道寶堦從何而上師云三道寶堦
P155n1519_p0070a04║曲為今時便上禮拜山問闍黎與什麼人同
P155n1519_p0070a05║行師云木上座山云他何不來相看師云和
P155n1519_p0070a06║尚看他有分山云在什麼處師云堂中山次
P155n1519_p0070a07║共師下到堂中師遂去取得拄杖擲于面前
P155n1519_p0070a08║山云莫從天台得不師云非五嶽之所生山
P155n1519_p0070a09║云莫從須彌山得來師云日月宮不遊山云
P155n1519_p0070a10║與麼則不從他人得也師云自己尚如冤家
P155n1519_p0070b01║從人得堪作什麼山云冷灰裏有一粒荳爆
P155n1519_p0070b02║乃喚維那來明窻下安排箸明日山入堂問
P155n1519_p0070b03║昨日新到在甚處師出應諾山云子未到雲
P155n1519_p0070b04║居巳前在什麼處師云天台國清山云天台
P155n1519_p0070b05║有潺潺之水淥淥之波謝子遠來子意如何
P155n1519_p0070b06║師云久居巖谷不掛松蘿山云此猶是春意
P155n1519_p0070b07║秋意又如何師良久山云看君只是撐舩漢
P155n1519_p0070b08║終歸不是弄潮人。
P155n1519_p0070b09║師因夾山大普請維那請師送茶師云某甲
P155n1519_p0070b10║為佛法來不為送茶來維那云和尚教上座
P155n1519_p0071a01║師云和尚尊命即得乃將茶去作務處撼盞
P155n1519_p0071a02║作聲夾山回顧師云釅茶三五椀意在钁頭
P155n1519_p0071a03║邊山云瓶有傾茶勢籃中幾箇甌師云缾有
P155n1519_p0071a04║傾茶勢籃中無一甌便傾茶行時大眾舉目
P155n1519_p0071a05║師云大眾鶴望請師一言山云路逢死蛇莫
P155n1519_p0071a06║打殺無底籃子盛將歸師云手執夜明符幾
P155n1519_p0071a07║箇知天曉山云大眾有人也歸去來歸去來。
P155n1519_p0071a08║洪州同安丕禪師看經次因僧來叅師以衫
P155n1519_p0071a09║袖蓋却頭僧近前作吊慰勢師放下衫袖提
P155n1519_p0071a10║起經云會麼僧亦將衫袖蓋却頭師云蒼天
P155n1519_p0071b01║蒼天。
P155n1519_p0071b02║洪州雲居懷嶽禪師因僧問明鏡當臺時如
P155n1519_p0071b03║何師云不鑒照僧云為甚不鑒照師云胡來
P155n1519_p0071b04║胡現漢來漢現僧云大好不鑒照師便打。
P155n1519_p0071b05║歙州朱溪謙禪師因韶國師遊方時到忽聞
P155n1519_p0071b06║犬咬靈鼠聲韶便問是什麼聲師云犬咬靈
P155n1519_p0071b07║鼠聲韶云既是靈鼠為甚却被犬咬師云咬
P155n1519_p0071b08║殺也韶云好箇大師便打韶云莫打某甲話
P155n1519_p0071b09║在。
P155n1519_p0071b10║續昭覺勤云朱溪八面受敵故宜委曲接
P155n1519_p0072a01║人國師一著當機未免承虛接響當時待
P155n1519_p0072a02║他道莫打某甲話在但向道巳後須遇人
P155n1519_p0072a03║始得。
P155n1519_p0072a04║池州嵇山章禪師在投子作柴頭投子一日
P155n1519_p0072a05║送茶與師乃云森羅萬象總在裏許師遂潑
P155n1519_p0072a06║却茶云森羅萬象在什麼處子云可惜一椀
P155n1519_p0072a07║茶。
P155n1519_p0072a08║續明招謙云嵇山未潑茶前合下得什麼
P155n1519_p0072a09║語免他道可惜一椀茶。
P155n1519_p0072a10║潭州報慈藏嶼禪師（嗣龍牙遁）因僧問承古有言
P155n1519_p0072b01║情生智隔想變體殊只如情未生時如何師
P155n1519_p0072b02║云隔僧云情未生時隔箇什麼師云這箇梢
P155n1519_p0072b03║子未遇人在。
P155n1519_p0072b04║瑯瑘覺云報慈不妨入泥入水據衲僧門
P155n1519_p0072b05║下遠之遠矣。
P155n1519_p0072b06║續黃龍新云也是小慈妨大慈這僧還同
P155n1519_p0072b07║受屈梢浪子未遇人在今時往往作是非
P155n1519_p0072b08║會却不作是非會如何理論良久云天上
P155n1519_p0072b09║有星皆拱北人間無水不朝東。開福寧
P155n1519_p0072b10║云報慈一隔佛祖命脉放去[(冰-水+〡)*ㄆ]來凡聖罔
P155n1519_p0073a01║測。東禪觀云報慈末上大開東閣下梢
P155n1519_p0073a02║只以麤茶備禮。
P155n1519_p0073a03║師讚龍牙真云日出連山月圓當戶不是無
P155n1519_p0073a04║身不欲全露龍牙一日在帳中坐僧問不是
P155n1519_p0073a05║無身不欲全露請師全露牙撥開帳子云還
P155n1519_p0073a06║見麼僧云不見牙云不將眼來師後聞乃云
P155n1519_p0073a07║龍牙只道得一半。
P155n1519_p0073a08║雲門偃令僧舉我與你道僧舉了雲門云
P155n1519_p0073a09║我不妨與你道。
P155n1519_p0073a10║續東禪觀徵云適來報慈龍牙把手從者
P155n1519_p0073b01║裏過拶破上座耳門因什麼不知。
P155n1519_p0073b02║襄州含珠山審哲禪師因檀越請堂中首座
P155n1519_p0073b03║開堂主事來白師云是即是欠悟在首座得
P155n1519_p0073b04║聞乃束裝他去師以拄杖隨後打出。
P155n1519_p0073b05║襄州石門獻蘊禪師（嗣青林虔）在青林作園頭一
P155n1519_p0073b06║日林問今日作什麼師云種菜林云徧界是
P155n1519_p0073b07║佛身子向什麼處種師云金鋤纔動土靈苗
P155n1519_p0073b08║在處生林次日入園喚蘊闍黎師應諾林云
P155n1519_p0073b09║剩栽無影樹留與後人看師云若是無影樹
P155n1519_p0073b10║豈受栽林云不受栽且止汝曾見他枝葉麼
P155n1519_p0074a01║師云不曾見林云既不曾見爭知不受栽師
P155n1519_p0074a02║云秖為不見所以道不受栽林休去。
P155n1519_p0074a03║筠州黃檗慧禪師（嗣踈山仁）問踈山剎那便去時
P155n1519_p0074a04║如何山云逼塞虛空你作麼生去師云逼塞
P155n1519_p0074a05║虛空不如去乃下至僧堂前首座云適來祗
P155n1519_p0074a06║對甚是奇特師云此乃率尔實自偶然敢望
P155n1519_p0074a07║開示愚迷首座云剎那還有擬議也無師於
P155n1519_p0074a08║言下有省。
P155n1519_p0074a09║隨州護國守澄禪師同演化大師在湖南報
P155n1519_p0074a10║慈一日慈陞堂演化出問如何是真如佛性
P155n1519_p0074b01║慈云誰無叅退首座問云汝適來問和尚話
P155n1519_p0074b02║還會麼化云不會座云和尚與麼慈悲汝為
P155n1519_p0074b03║什麼不會真如佛性誰無乃至四生六道悉
P155n1519_p0074b04║皆具足化云感首座為某說破師不覺咬齒
P155n1519_p0074b05║云這漢自家無眼更瞎他人却召化問首座
P155n1519_p0074b06║適來說箇什麼化云某甲當初不會得他說
P155n1519_p0074b07║破具如前說師云佛法不是這箇道理汝若
P155n1519_p0074b08║不信去問取堂頭和尚化遂去堂上具說前
P155n1519_p0074b09║解以求印證慈云佛法不是這箇道理化云
P155n1519_p0074b10║適來問淨果大師他亦不肯教來問和尚望
P155n1519_p0075a01║和尚為某甲决破慈云尓却去問取他化往
P155n1519_p0075a02║師處作禮云和尚令某甲來請益師云汝但
P155n1519_p0075a03║問來化乃問如何是真如佛性師云誰有化
P155n1519_p0075a04║於言下契悟乃云師向去或在眾或住持某
P155n1519_p0075a05║誓願終身佐助後相繼住持護國。
P155n1519_p0075a06║鳳翔青峯傳楚禪師（嗣洛浦安）因齋次問北院云
P155n1519_p0075a07║先師道信手拈來草師兄作麼生會北院拈
P155n1519_p0075a08║起一隻筯師云與麼會何曾夢見先師北院
P155n1519_p0075a09║云汝與麼會何曾夢見先師。
P155n1519_p0075a10║郢州桐泉山和尚（嗣黃山輪）初到黃山山問天門
P155n1519_p0075b01║一合十方無路若有人道得擺手出漳江師
P155n1519_p0075b02║云蟄戶不開龍無龍句山云是汝恁麼道師
P155n1519_p0075b03║云是即直言是不是直言不是山云擺手出
P155n1519_p0075b04║漳江師乃作禮。
P155n1519_p0075b05║袁州木平善道禪師（嗣盤山文）初謁洛浦遂問一
P155n1519_p0075b06║漚未發巳前如何辯其水脉浦云移舟諳水
P155n1519_p0075b07║勢舉棹別波瀾師不愜意次叅盤龍如前問
P155n1519_p0075b08║龍云移舟不別水舉棹即迷源師因此相契
P155n1519_p0075b09║（通明錄漳浦）。
P155n1519_p0075b10║雲峯恱云木平若於洛浦言下會去猶較
P155n1519_p0076a01║些子可惜許向盤龍死水裏淹殺後有問
P155n1519_p0076a02║如何是木平對云不勞斤斧果然只在這
P155n1519_p0076a03║裏諸禪德大凡發言超方也須甄別邪正
P155n1519_p0076a04║識辯真偽帶些子眼筋始得雖然如是也
P155n1519_p0076a05║是賊過後張弓。
P155n1519_p0076a06║福州玄沙師備禪師（嗣雪峯存）因叅次聞燕子聲
P155n1519_p0076a07║乃云深談實相善說法要便下座尋有僧請
P155n1519_p0076a08║益云某甲不會師云去無人信汝。
P155n1519_p0076a09║師初到莆田縣百戲迎之次日問小塘長老
P155n1519_p0076a10║昨日許多喧閙向什麼處去小塘提起袈裟
P155n1519_p0076b01║角師云料掉沒交涉。
P155n1519_p0076b02║法眼益別云昨日有多少喧閙。清涼欽
P155n1519_p0076b03║別云今日更好笑。溈山喆云大溈則不
P155n1519_p0076b04║然忽有問遂鳴指一下如有箇衲子出來
P155n1519_p0076b05║云料掉沒交涉却肯他何故大丈夫漢捋
P155n1519_p0076b06║虎鬚也是本分且道利害在甚處。
P155n1519_p0076b07║續黃龍新云奇怪諸禪德扶豎宗乘須是
P155n1519_p0076b08║小塘長老始得玄沙為什麼道料掉沒交
P155n1519_p0076b09║涉我即不然昨日許多喧閙向什麼處去
P155n1519_p0076b10║天共白雲曉水和明月流。昭覺勤云或
P155n1519_p0077a01║有問山僧只向道又是從頭起他若道料
P155n1519_p0077a02║掉沒交涉劈脊便棒何故曹溪波浪如相
P155n1519_p0077a03║似無限平人被陸沉。南華昺云玄沙恁
P155n1519_p0077a04║麼道還有得失是非也無若謂有當人未
P155n1519_p0077a05║具眼在若謂無因甚麼道料掉沒交涉還
P155n1519_p0077a06║會麼是非巳去了是非裏薦取。
P155n1519_p0077a07║師示眾云諸方盡道接物利生忽遇三種病
P155n1519_p0077a08║人來且作麼生接患盲者拈椎豎拂他又不
P155n1519_p0077a09║見患聾者語言三昧他又不聞患瘂者教伊
P155n1519_p0077a10║說又說不得且作麼生接若接不得佛法無
P155n1519_p0077b01║靈驗當時地藏出云某甲有眼耳和尚作麼
P155n1519_p0077b02║生接師云慚愧便歸方丈。
P155n1519_p0077b03║雲門偃因僧請益門云汝禮拜著僧拜起
P155n1519_p0077b04║門以拄杖挃之僧乃退後門云汝不是患
P155n1519_p0077b05║盲復喚近前來僧纔近前門云汝不是患
P155n1519_p0077b06║聾門云還會麼僧云不會門云汝不是患
P155n1519_p0077b07║瘂其僧於是有省。雪竇顯舉了便喝云
P155n1519_p0077b08║這盲聾瘖瘂漢若不是雲門驢年去如今
P155n1519_p0077b09║有底或拈椎豎拂他又不管教伊近前他
P155n1519_p0077b10║又不來問還會麼他又不應諸方還奈何
P155n1519_p0078a01║得麼雪竇若不奈何汝這一隊驢漢又堪
P155n1519_p0078a02║作什麼以拄杖一時趂散。翠巖芝云早
P155n1519_p0078a03║知燈是火飯熟巳多時。
P155n1519_p0078a04║續法眼益云我當時見羅漢上座舉此話
P155n1519_p0078a05║我便會三種病人。雲居元云地藏如龍
P155n1519_p0078a06║無角似蛇有足玄沙只有先鋒且無殿後
P155n1519_p0078a07║兩人病在膏肓針藥之所不到山僧為你
P155n1519_p0078a08║諸人點破拈拄杖云棒頭有眼明如日要
P155n1519_p0078a09║識真金火裏看。本覺一云雲門雪竇也
P155n1519_p0078a10║是因風吹火見兔放鷹爭如地藏逆水之
P155n1519_p0078b01║波當時聞玄沙恁麼道便出眾云某甲有
P155n1519_p0078b02║眼有耳有口請師接玄沙云慙愧便乃呵
P155n1519_p0078b03║呵大笑非但玄沙盡西天此土諸佛諸祖
P155n1519_p0078b04║被這一拶不免退身有分驀拈拄杖云放
P155n1519_p0078b05║過則不可。龍門遠云好兄弟還知真實
P155n1519_p0078b06║相為麼今日不惜眉毛為諸人說破只如
P155n1519_p0078b07║諸人有雙眼又何曾見來有雙耳又何曾
P155n1519_p0078b08║聞來有片舌又何曾說來既無說無聞無
P155n1519_p0078b09║見何處有色聲香味事雖然如是能有幾
P155n1519_p0078b10║人到這般田地。徑山杲云這僧雖然悟
P155n1519_p0079a01║去只悟得雲門禪若是玄沙禪更買草鞋
P155n1519_p0079a02║行脚。天童華云雲門平展這僧實酬且
P155n1519_p0079a03║道什麼處是這僧悟處不救之疾難為針
P155n1519_p0079a04║艾。
P155n1519_p0079a05║師一日見鼓山來乃作圓相示之山云人人
P155n1519_p0079a06║出這箇不得師云情知汝向驢胎馬腹裏作
P155n1519_p0079a07║活計山云和尚又作麼生師云人人出這箇
P155n1519_p0079a08║不得山云和尚與麼道却得某甲為甚道不
P155n1519_p0079a09║得師云我得汝不得。
P155n1519_p0079a10║雪竇顯云秪解貪觀白浪不知失却手橈。
P155n1519_p0079b01║雲峯恱云道得道不得總在玄沙圈裏如
P155n1519_p0079b02║今作麼生出得玄沙圈。
P155n1519_p0079b03║續昭覺勤云灼然這一條路作者方知直
P155n1519_p0079b04║得窮天地亘萬古而不移消刼石空芥城
P155n1519_p0079b05║而無盡便是透關底也須著眼始得一等
P155n1519_p0079b06║是恁麼時節為什麼我得汝不得切忌向
P155n1519_p0079b07║驢胎馬腹裏作活計。淨因成云叢林中
P155n1519_p0079b08║往往作鼓山未到玄沙境界會却諸人要
P155n1519_p0079b09║識玄沙鼓山麼不見道盡出這箇不得。
P155n1519_p0079b10║南華昺云捩轉鼻孔換却眼睛若無這箇
P155n1519_p0080a01║手叚如何扶豎宗乘雖然如是直是好笑
P155n1519_p0080a02║笑須三十年且道笑箇什麼情知汝在驢
P155n1519_p0080a03║胎馬腹裏作活計。地藏恩別云不免起
P155n1519_p0080a04║動和尚。東禪觀云某甲當時若作鼓山
P155n1519_p0080a05║待玄沙道人人出這箇不得即云和尚元
P155n1519_p0080a06║來別有長處不圖成就前功且要與玄沙
P155n1519_p0080a07║向驢胎馬腹裏相見。
P155n1519_p0080a08║師甞與地藏在方丈說話夜深乃云侍者關
P155n1519_p0080a09║隔子門了汝作麼生出得藏云喚什麼作門。
P155n1519_p0080a10║雪竇顯別云珍重便行。清涼欽別云和
P155n1519_p0080b01║尚莫欲歇去麼。
P155n1519_p0080b02║師上堂眾集遂將拄杖一時趂下却回向侍
P155n1519_p0080b03║者道我今日作得一解嶮入地獄如箭射者
P155n1519_p0080b04║云喜得和尚再復人身。
P155n1519_p0080b05║翠巖芝云大小玄沙前不搆村後不至店
P155n1519_p0080b06║且作麼道得出身之路。道吾真云大小
P155n1519_p0080b07║芝老只是偏枯若是道吾即不然玄沙與
P155n1519_p0080b08║侍者一人具一隻眼。
P155n1519_p0080b09║續雲居舜云此話眾中舉得爛如泥且作
P155n1519_p0080b10║麼生會山僧道侍者不在言也玄沙也是
P155n1519_p0081a01║荊𣗥林裏求栴檀。東禪觀云大小玄沙
P155n1519_p0081a02║性命在侍者手裏。
P155n1519_p0081a03║師問鏡清我不見一法為大過患汝道不見
P155n1519_p0081a04║什麼法清指露柱云莫是不見這箇法麼師
P155n1519_p0081a05║云淛中清水白米從汝喫佛法則未在。
P155n1519_p0081a06║雪竇顯云大小鏡清被玄沙熱謾我當時
P155n1519_p0081a07║若見但向道靈山授記也未到如此。溈
P155n1519_p0081a08║山喆云若不是鏡清幾乎忘前失後何故
P155n1519_p0081a09║不逢別者終不開拳。
P155n1519_p0081a10║師令僧馳書上雪峯峯上堂開緘見三幅白
P155n1519_p0081b01║紙乃呈示大眾云會麼良久云不見道君子
P155n1519_p0081b02║千里同風僧回舉似師師云山頭老和尚蹉
P155n1519_p0081b03║過也不知。
P155n1519_p0081b04║五祖戒出語云將謂胡鬚赤。黃龍南云
P155n1519_p0081b05║雪峯不道無長處既被玄沙識破直至如
P155n1519_p0081b06║今雪不出。
P155n1519_p0081b07║續明昭謙云玄沙三幅白紙爭奈文彩巳
P155n1519_p0081b08║彰雪峯千里同風何故不知蹉過不見道
P155n1519_p0081b09║養子莫教大大了作家賊。
P155n1519_p0081b10║師與天龍入山見虎龍云前面是虎師云是
P155n1519_p0082a01║汝阿虎龍歸院乃問適來山中未審和尚尊
P155n1519_p0082a02║意如何師云娑婆世界有四種重障若人透
P155n1519_p0082a03║得許汝出陰界。
P155n1519_p0082a04║雪竇顯云要與人天為師前面端的是虎。
P155n1519_p0082a05║續徑山杲云也知和尚為人切。
P155n1519_p0082a06║師因韋監軍云曹山和尚甚奇怪師乃問撫
P155n1519_p0082a07║州取曹山多少韋乃指傍僧云上座曾到曹
P155n1519_p0082a08║山不僧云到來韋云撫州取曹山多少僧云
P155n1519_p0082a09║一百二十韋云與麼則上座不到曹山韋却
P155n1519_p0082a10║起身禮拜師師云監軍却須拜此僧此僧却
P155n1519_p0082b01║具慙愧。
P155n1519_p0082b02║承天宗云這僧可悲可痛直饒玄沙具金
P155n1519_p0082b03║剛眼睛蹉過韋監軍了也。
P155n1519_p0082b04║師因韋監軍云占波國人語稍難辯何況五
P155n1519_p0082b05║天梵語還有人辯得麼師提起橐子云識得
P155n1519_p0082b06║這箇即辯得。
P155n1519_p0082b07║雲門偃云玄沙何用繁辭又云適來道什
P155n1519_p0082b08║麼。
P155n1519_p0082b09║師問僧甚處來僧云德山來師云德山近日
P155n1519_p0082b10║有何言句僧云和尚一日大眾集定攛拄杖
P155n1519_p0083a01║向前便歸方丈掩却門師云賺舉了僧却問
P155n1519_p0083a02║作麼生是某甲賺舉師云更請上座舉其僧
P155n1519_p0083a03║又舉師云不違種草。
P155n1519_p0083a04║師因有聲明三藏到大王王請驗之師乃將
P155n1519_p0083a05║銅火筯敲鐵火爐問是什麼聲藏云銅鐵聲
P155n1519_p0083a06║師云大王莫受外國人謾。
P155n1519_p0083a07║雪竇顯別云大王宜加信敬又別三藏云
P155n1519_p0083a08║莫謾外國人。法眼益代云大師久受大
P155n1519_p0083a09║王供養。清涼欽代云却是和尚謾大王。
P155n1519_p0083a10║續淨因成云既不是銅鐵聲玄沙喚作什
P155n1519_p0083b01║麼聲然則三藏只知渡水不覺濕衣玄沙
P155n1519_p0083b02║偏解誣人爭奈國有憲章且道三藏謾大
P155n1519_p0083b03║王何似玄沙謾大王。天童覺云理契則
P155n1519_p0083b04║神貧子獲衣中之寶情封則物力士失額
P155n1519_p0083b05║上之珠三藏只解瞻前不能顧後還知麼
P155n1519_p0083b06║誣人之罪以罪加之。
P155n1519_p0083b07║師因雪峯至謂師云近有僧來禮拜我我打
P155n1519_p0083b08║伊一棒便回頭我向伊道是什麼渠便有箇
P155n1519_p0083b09║會處師云和尚莫錯保持人也須驗過始得
P155n1519_p0083b10║師後去山中果見其僧遂問云山中和尚見
P155n1519_p0084a01║兄來打一棒云是什麼是不僧云是師拂袖
P155n1519_p0084a02║去雪峯見師乃問云那僧何似生師云那僧
P155n1519_p0084a03║荒也峯云何處荒師云四邊荒躶躶地。
P155n1519_p0084a04║師因光侍者道師叔若學得禪某甲打鐵舩
P155n1519_p0084a05║下海去師住後令人馳書問光侍者云打鐵
P155n1519_p0084a06║舩也未。
P155n1519_p0084a07║法眼益代云和尚終不與麼。清涼欽代
P155n1519_p0084a08║云請和尚下舩。支提愛云玄沙也是貧
P155n1519_p0084a09║人思舊債。
P155n1519_p0084a10║續汾陽昭云只見錐頭利不見鑿頭方。
P155n1519_p0084b01║慧林本云昨日過新羅。雲居元云禪也
P155n1519_p0084b02║未曾叅得何用思量舊事忽然被他撐動
P155n1519_p0084b03║鐵舩玄沙堪作什麼。
P155n1519_p0084b04║師因僧問盡十方世界是一顆明珠學人為
P155n1519_p0084b05║甚不會師云用會作什麼。
P155n1519_p0084b06║雪竇顯別云諸方即得我這裏不得。
P155n1519_p0084b07║師因雪峯遷化為喪主三朝集眾煎茶次師
P155n1519_p0084b08║於靈前拈起一隻盞問大眾先師在日即且
P155n1519_p0084b09║從你道如今且作麼生道若道得則先師無
P155n1519_p0084b10║過若道不得則過在先師還有人道得麼如
P155n1519_p0085a01║是三問眾皆無對師遂撲破盞子歸院後問
P155n1519_p0085a02║中塔作麼生會塔云先師有什麼過師便面
P155n1519_p0085a03║壁塔便出去師復召塔塔回首師問你作麼
P155n1519_p0085a04║生會塔便面壁師休去。
P155n1519_p0085a05║師一日見三人新到遂自去打普請鼓三下
P155n1519_p0085a06║却歸方丈新到具威儀了亦去打普請鼓三
P155n1519_p0085a07║下却入僧堂久住來白師云新到輕欺和尚
P155n1519_p0085a08║師云打鐘集眾勘過大眾集新到不赴師令
P155n1519_p0085a09║侍者去喚新到纔至法堂却向侍者背上拍
P155n1519_p0085a10║一下云和尚喚你侍者至師處新到便歸堂
P155n1519_p0085b01║久住乃問和尚何不勘新到師云我與你勘
P155n1519_p0085b02║了也。
P155n1519_p0085b03║師因僧侍次師以杖指面前地上一點白問
P155n1519_p0085b04║云還見麼僧云見師如是三次問其僧俱云
P155n1519_p0085b05║見師云你也見我也見為什麼道不會。
P155n1519_p0085b06║師因長慶稜來乃問除却藥忌作麼生道稜
P155n1519_p0085b07║云憨作麼師云雪峯山橡子拾食來這裏雀
P155n1519_p0085b08║兒放糞。
P155n1519_p0085b09║師訪三外庵主纔相見主云不怪住山年深
P155n1519_p0085b10║無坐具師云人人盡有庵主為什麼無主云
P155n1519_p0086a01║且坐喫茶師云菴主元來有在。
P155n1519_p0086a02║師示眾云世尊道吾有正法眼藏付囑摩訶
P155n1519_p0086a03║大迦葉猶如畫月曹溪豎拂猶如指月時鼓
P155n1519_p0086a04║山出眾云月聻師云這箇阿師就我覓月山
P155n1519_p0086a05║不肯却歸眾云道我就他覓月。
P155n1519_p0086a06║雪竇顯云玄沙與鼓山如排百萬大陣秪
P155n1519_p0086a07║拋瓦礫相擊或有衲僧辯得當知正法眼
P155n1519_p0086a08║藏付囑有在。
P155n1519_p0086a09║續護國元云玄沙鼓山各說道理要且未
P155n1519_p0086a10║識月在諸人要識月麼幸無偏照處剛有
P155n1519_p0086b01║未明人。
P155n1519_p0086b02║師因上雪峯問訊次峯云我此間有箇老鼠
P155n1519_p0086b03║今在浴室下師云待與和尚勘過纔去見孚
P155n1519_p0086b04║上座打水次乃云新到相看孚云巳相見了
P155n1519_p0086b05║也師云什麼劫中曾相見來孚云莫瞌睡（雪竇
P155n1519_p0086b06║別這賊敗也）師復去白雪峯云巳勘破了峯云作
P155n1519_p0086b07║麼生勘師舉前話峯云汝著賊了也。
P155n1519_p0086b08║師一日侍雪峯次有二僧從堦下過峯云此
P155n1519_p0086b09║二人堪為種草師云某甲不與麼峯云汝作
P155n1519_p0086b10║麼生師云便好與二十棒。
P155n1519_p0087a01║師因雪峯云世界闊一丈古鏡闊一丈師乃
P155n1519_p0087a02║指火爐云火爐闊多少峯云似古鏡闊師云
P155n1519_p0087a03║老漢脚跟未點地在。
P155n1519_p0087a04║鏡清怤問僧為復古鏡致火爐與麼闊火
P155n1519_p0087a05║爐致古鏡與麼大。西院明云與麼問人
P155n1519_p0087a06║也未可在。雲門偃云餿飯泥茶爐。
P155n1519_p0087a07║師因侍雪峯行次峯指面前地云這一片田
P155n1519_p0087a08║地好造箇無縫塔師云高多少峯乃上下顧
P155n1519_p0087a09║視師云人天福報即不無和尚靈山授記未
P155n1519_p0087a10║夢見在峯云你作麼生師云七尺八尺。
P155n1519_p0087b01║瑯瑘覺云國清才子貴家富小兒嬌。
P155n1519_p0087b02║師因雪峯指火云三世諸佛在火焰裏轉大
P155n1519_p0087b03║法輪師云近日王令稍嚴峯云作麼生師云
P155n1519_p0087b04║不許攙奪行市。
P155n1519_p0087b05║雲門偃云火焰為三世諸佛說法三世諸
P155n1519_p0087b06║佛立地聽。
P155n1519_p0087b07║師因侍雪峯遊山次峯云欲將此一片地作
P155n1519_p0087b08║長生地師云看此一片地好造箇無縫塔峯
P155n1519_p0087b09║乃作量勢師云是即是某甲不與麼峯云汝
P155n1519_p0087b10║作麼生師云造塔峯云好好。
P155n1519_p0088a01║福州長慶慧稜禪師因僧問眾手淘金誰是
P155n1519_p0088a02║得者師云有伎倆者得僧云學人還得也無
P155n1519_p0088a03║師云大遠在。
P155n1519_p0088a04║雪竇顯代這僧當時便喝復云有伎倆者
P155n1519_p0088a05║得一手分付有伎倆者不得兩手分付學
P155n1519_p0088a06║人還得也無蒼天蒼天。
P155n1519_p0088a07║師因遊山次保福以手指云秖這裏便是妙
P155n1519_p0088a08║高峯頂師云是即是可惜許。
P155n1519_p0088a09║鏡清怤云若不是孫公便見髑髏徧野。
P155n1519_p0088a10║雪竇顯云今日共這漢遊山圖箇什麼復
P155n1519_p0088b01║云百千年後不道全無秖是少。
P155n1519_p0088b02║續鼓山晏云長慶若不與麼紅旗徧野白
P155n1519_p0088b03║骨連山。
P155n1519_p0088b04║師云寧說阿羅漢有三毒不說如來有二種
P155n1519_p0088b05║語不道如來無語只是無二種語保福云作
P155n1519_p0088b06║麼生是如來語師云聾人爭得聞福云情知
P155n1519_p0088b07║汝向第二門頭道師云作麼生是如來語福
P155n1519_p0088b08║云喫茶去。
P155n1519_p0088b09║師示眾云總似今日老胡有望後保福云總
P155n1519_p0088b10║似今日老胡絕望。
P155n1519_p0089a01║續報慈遂云恁麼道是相見語不是相見
P155n1519_p0089a02║語。黃龍南云總似今日曹溪絕流。天
P155n1519_p0089a03║童覺云富嫌千口少貧恨一身多。
P155n1519_p0089a04║師因臥龍和尚在會下一日舉僧問曹山維
P155n1519_p0089a05║摩默然文殊讚善未審還稱得維摩意麼曹
P155n1519_p0089a06║云你還縛得虛空麼僧云恁麼則不稱維摩
P155n1519_p0089a07║意也曹云他又爭肯僧云畢竟有何所歸曹
P155n1519_p0089a08║云若有所歸即同彼二公也僧云和尚又作
P155n1519_p0089a09║麼生曹云待你患維摩病始得臥龍舉了師
P155n1519_p0089a10║云我雖不見曹山敢與曹山作箇話主臥龍
P155n1519_p0089b01║愕然云這老和尚近日顛倒作麼山頭老子
P155n1519_p0089b02║為這維摩默然話休歇却多少人如今却道
P155n1519_p0089b03║與曹山作箇話主師云咄這尿牀鬼不會即
P155n1519_p0089b04║休亂綂作麼。
P155n1519_p0089b05║師示眾云撞著道伴交肩過一生叅學事畢。
P155n1519_p0089b06║雪竇顯云是即是針不劄風不入有什麼
P155n1519_p0089b07║用處。
P155n1519_p0089b08║師問僧什麼處來僧云鼓山來師云鼓山有
P155n1519_p0089b09║不跨石門底句有人借問汝作麼生道僧云
P155n1519_p0089b10║昨夜報慈宿師云劈脊便棒汝又作麼生僧
P155n1519_p0090a01║云和尚若行此棒不虛受人天供養師云幾
P155n1519_p0090a02║乎放過。
P155n1519_p0090a03║師因閩帥夫人崔氏練師遣使送衣物至云
P155n1519_p0090a04║練師令就大師請取回信師云傳語練師領
P155n1519_p0090a05║取回信師明日入府練師云昨日謝大師回
P155n1519_p0090a06║信師云却請昨日回信看練師展兩手閩師
P155n1519_p0090a07║問大師適來練師呈信還愜大師意不師云
P155n1519_p0090a08║猶較些子帥云未審大師意旨如何師良久
P155n1519_p0090a09║帥云不可思議大師佛法深遠。
P155n1519_p0090a10║師因雪峯云吾見溈山問仰山從上諸聖什
P155n1519_p0090b01║麼處去仰云或在天上或在人間汝道仰山
P155n1519_p0090b02║意作麼生師云若問諸聖出沒處與麼道即
P155n1519_p0090b03║不可峯云汝渾不肯忽有人問汝作麼生道
P155n1519_p0090b04║師云但道錯峯云是汝不錯師云何異於錯。
P155n1519_p0090b05║師一日陞堂大眾集定師乃拽出一僧云大
P155n1519_p0090b06║眾禮拜這僧又云這僧有甚長處却教大眾
P155n1519_p0090b07║禮拜眾無對。
P155n1519_p0090b08║師示眾云淨潔打疊了也却近前問我覓我
P155n1519_p0090b09║劈脊與你一棒有一棒到你你須生慙愧無
P155n1519_p0090b10║一棒到你你又向什麼處會。
P155n1519_p0091a01║雪竇顯云雪竇即不然淨潔打疊了也直
P155n1519_p0091a02║須近前就我覓我劈脊與一棒有一棒到
P155n1519_p0091a03║你你即受屈無一棒到你與你平出但與
P155n1519_p0091a04║麼會。
P155n1519_p0091a05║續黃龍清云長慶只知支離擁腫不知道
P155n1519_p0091a06║之根源雪竇引蔓牽枝未免隨波逐浪寶
P155n1519_p0091a07║峯則不然淨潔打疊了也近前來只向道
P155n1519_p0091a08║會麼歸堂去雖然如是也須是仙陁婆始
P155n1519_p0091a09║得。
P155n1519_p0091a10║師有時拈拄杖云識得這箇一生叅學事畢。
P155n1519_p0091b01║雪門偃云識得這箇為什麼不住。
P155n1519_p0091b02║續靈巖安云恁麼住者喪我兒孫恁麼去
P155n1519_p0091b03║者寒灰發焰然雖如是都未得勦絕在拈
P155n1519_p0091b04║拄杖云識得這箇遂卓一下云敲出鳳凰
P155n1519_p0091b05║五色髓擊誶驪龍明月珠。
P155n1519_p0091b06║師因僧問𦏰羊未掛角時如何師云草裏漢
P155n1519_p0091b07║僧云掛角後如何師云亂呌喚僧云畢竟如
P155n1519_p0091b08║何師云驢事未去馬事到來。
P155n1519_p0091b09║雪竇顯云寧可碎身如微塵終不瞎箇眾
P155n1519_p0091b10║生眼長慶較些子復云一般漢設使𦏰羊
P155n1519_p0092a01║未掛角也似萬里望鄉關。
P155n1519_p0092a02║
P155n1519_p0092a03║宗門綂要續集卷第十五
P155n1519_p0092a04║
P155n1519_p0092a05║
P155n1519_p0092a06║音釋
P155n1519_p0092a07║嚇（郝格切）。𬛜（婢忍切）。釅（音驗醲也）。挃（職日切撞也）。攛（取亂切擲
P155n1519_p0092a08║也）。賺（直䧟切錯也）。攙（初銜切）。