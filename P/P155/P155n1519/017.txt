P155n1519_p0125a01║宗門綂要續集卷第十七　　　　　傾九
P155n1519_p0125a02║宋建溪沙門宗永集
P155n1519_p0125a03║元建康保寧禪寺住持沙門清茂續集
P155n1519_p0125a04║青原下第七世
P155n1519_p0125a05║漳州羅漢桂琛禪師（嗣玄沙備）問僧甚處來僧云
P155n1519_p0125a06║秦州來師云將得什麼物來僧云不將得物
P155n1519_p0125a07║來師云汝為什麼對眾謾語僧無對師却問
P155n1519_p0125a08║云秦州豈不是出鸚鵡僧云鸚鵡出在隴西
P155n1519_p0125a09║師云也不較多。
P155n1519_p0125a10║溈山喆云這僧新從秦州來為什麼道對
P155n1519_p0125b01║眾謾語要會麼作客慇懃帶累主人拖泥
P155n1519_p0125b02║涉水。
P155n1519_p0125b03║師與長慶保福入州見牡丹花障子福云好
P155n1519_p0125b04║一朵牡丹花慶云莫眼花師云可惜一朵花。
P155n1519_p0125b05║報慈遂云三尊宿語還有親踈也無只如
P155n1519_p0125b06║羅漢與麼道落在什麼處。
P155n1519_p0125b07║續黃龍心云據此三人見處一人超佛越
P155n1519_p0125b08║祖一人自利利他一人謾巳却問僧你道
P155n1519_p0125b09║自謾底是誰僧云莫眼花師云此去更深
P155n1519_p0125b10║夜靜逈絕無人處更去共伊商量始得。
P155n1519_p0126a01║師問僧你在昭慶有什麼異聞底事試舉看
P155n1519_p0126a02║僧云不敢錯舉師云真實底事作麼生僧云
P155n1519_p0126a03║和尚因什麼如此師云汝話墮也。
P155n1519_p0126a04║師因同中塔侍玄沙次沙乃打中塔一棒云
P155n1519_p0126a05║就名就體中塔不對沙乃問師云作麼生會
P155n1519_p0126a06║師云這僧著一棒不知來處。
P155n1519_p0126a07║師因為玄沙作忌齋請報恩和尚喫藥石報
P155n1519_p0126a08║恩看供養位不見有真遂問師還有真麼師
P155n1519_p0126a09║以手揖云看恩云元來無真師云大似不看
P155n1519_p0126a10║相似。
P155n1519_p0126b01║師因玄沙問三界唯心汝作麼生會師指𬃪
P155n1519_p0126b02║子云和尚喚這箇作什麼沙云𬃪子師云和
P155n1519_p0126b03║尚不會三界唯心沙云我喚這箇作竹木汝
P155n1519_p0126b04║喚作什麼師云某甲亦喚作竹木沙云盡大
P155n1519_p0126b05║地覓一箇會佛法底人不可得。
P155n1519_p0126b06║師見僧來乃豎起拂子示之僧便作禮師云
P155n1519_p0126b07║你見箇什麼便作禮僧云謝和尚指示師便
P155n1519_p0126b08║打云見我豎起拂子便道謝和尚指示見我
P155n1519_p0126b09║每日掃牀掃地為甚不道謝和尚指示。
P155n1519_p0126b10║師一日插田次見僧新到乃問從甚處來僧
P155n1519_p0127a01║云南州來師云彼中近日佛法如何僧云商
P155n1519_p0127a02║量浩浩地師云爭如我這裏栽田博飯喫僧
P155n1519_p0127a03║云爭奈三界何師云喚什麼作三界。
P155n1519_p0127a04║溈山喆云清貧長樂濁富多憂。
P155n1519_p0127a05║師問僧甚處來僧云南方師云南方知識有
P155n1519_p0127a06║何言句示徒僧云彼中道金屑雖貴眼裏著
P155n1519_p0127a07║不得師云我道須彌在你眼裏。
P155n1519_p0127a08║翠巖芝云且道地藏還免得這僧麼。
P155n1519_p0127a09║師因修山主悟空法眼三人到院阻兩雪向
P155n1519_p0127a10║火次師附爐乃問山河大地與上座自己是
P155n1519_p0127b01║同是別修云別師豎兩指修云同師亦豎兩
P155n1519_p0127b02║指便去。
P155n1519_p0127b03║師問保福僧彼中佛法如何示人僧云保福
P155n1519_p0127b04║有時示眾云塞却你眼教你覻不見塞却你
P155n1519_p0127b05║耳教你聽不聞坐却你意根教你分別不得
P155n1519_p0127b06║師云吾問你我不塞你眼見箇什麼不塞你
P155n1519_p0127b07║耳你聞箇什麼不坐你意根你作麼生分別
P155n1519_p0127b08║僧於言下有省。
P155n1519_p0127b09║福州安國慧球禪師問了院主先師道盡十
P155n1519_p0127b10║方世界是箇真實人體你還見僧堂麼主云
P155n1519_p0128a01║和尚莫眼花師云先師遷化肉猶暖在。
P155n1519_p0128a02║師示眾云我此間粥飯因緣然與兄弟舉唱
P155n1519_p0128a03║終是不常如今欲得省要却是山河大地舉
P155n1519_p0128a04║明其事却常亦能究竟若從文殊門入者一
P155n1519_p0128a05║切有為土木瓦礫悉皆助你發機若從觀音
P155n1519_p0128a06║門入者一切善惡音響乃至蝦䗫曲蟮為你
P155n1519_p0128a07║舉揚若從普賢門入者不動步而到我今以
P155n1519_p0128a08║此三門助汝方便如將一隻折筯攪大海水
P155n1519_p0128a09║令彼魚龍知水為命離水一分魚龍不全性
P155n1519_p0128a10║命還會麼若無智眼而審之任你百般善巧
P155n1519_p0128b01║不為究竟（先大慈話亦同此）。
P155n1519_p0128b02║瑯瑘覺云雖是善因而招惡果。
P155n1519_p0128b03║續保寧勇云大眾東西南北四維上下𡎺
P155n1519_p0128b04║著磕著不覺不知過在什麼處良久云紅
P155n1519_p0128b05║粉易成端正女無錢難作好兒郎。薦福
P155n1519_p0128b06║行云若據山僧檢點安國自己性命亦未
P155n1519_p0128b07║知落處在這裏一隻折筯也不消得莫有
P155n1519_p0128b08║虎口奪飡者麼若無山僧不免向灸瘢上
P155n1519_p0128b09║更下一燋去也拍禪牀下座。東禪觀云
P155n1519_p0128b10║安國一時嚼飯餵嬰兒不知傍觀惡心。
P155n1519_p0129a01║泉州昭慶法因禪師（嗣長慶稜）師作桶頭常與眾
P155n1519_p0129a02║僧語話一日長慶入寮見乃云尓每日口嘮
P155n1519_p0129a03║嘮作什麼師云一日不作一日不食慶云與
P155n1519_p0129a04║麼則磨弓錯箭去師云專待尉遲來慶云尉
P155n1519_p0129a05║遲來後如何師云待伊筋骨徧地眼睛突出
P155n1519_p0129a06║慶便出去。
P155n1519_p0129a07║福州報慈光雲禪師因閩王問報慈與神泉
P155n1519_p0129a08║相去近遠師云若說近遠不如親到却問大
P155n1519_p0129a09║王日應千差是什麼心王云什麼處得心來
P155n1519_p0129a10║師云豈有無心者王云那邊事作麼生師云
P155n1519_p0129b01║請向那邊問王云大師謾別人即得。
P155n1519_p0129b02║師問僧近離甚處僧云臥龍師云在彼多少
P155n1519_p0129b03║時僧云經冬過夏師云龍門無宿客為甚在
P155n1519_p0129b04║彼許多時僧云獅子窟中無異獸師云汝試
P155n1519_p0129b05║作師子吼看僧云若作師子吼即無和尚師
P155n1519_p0129b06║云念汝新到放汝三十棒。
P155n1519_p0129b07║雪竇顯云奇怪諸禪德若平展則兩不相
P155n1519_p0129b08║傷據令則彼此俱嶮還檢點得麼。
P155n1519_p0129b09║婺州報恩曉悟寶資禪師因僧問波騰鼎沸
P155n1519_p0129b10║起必全真未審古人意如何師乃叱之僧云
P155n1519_p0130a01║與麼則非次也師云你話墮也又云我話亦
P155n1519_p0130a02║墮汝作麼生僧無對。
P155n1519_p0130a03║新羅龜山和尚因僧舉裴相國問僧看什麼
P155n1519_p0130a04║經僧云無言童子經國云有幾卷僧云兩卷
P155n1519_p0130a05║國云既是無言為什麼却有兩卷僧無對師
P155n1519_p0130a06║代云若論無言非唯兩卷。
P155n1519_p0130a07║泉州王延彬太尉因入佛殿指鉢盂問殿主
P155n1519_p0130a08║這箇是什麼鉢主云藥師鉢尉云只聞有降
P155n1519_p0130a09║龍鉢主云待有龍即降尉云忽遇拏雲𭶹浪
P155n1519_p0130a10║來又作麼生主云他亦不顧尉云話墮也。
P155n1519_p0130b01║玄沙備云盡你神力走向什麼處去。
P155n1519_p0130b02║保福展云歸依佛法僧。百丈常作覆鉢
P155n1519_p0130b03║勢。雲門偃云他日生天莫孤負老僧。
P155n1519_p0130b04║溈山喆云殿主只知瞻前不知顧後太尉
P155n1519_p0130b05║神威既逞殿主鉢盂猶覆大溈當時若見
P155n1519_p0130b06║他道拏雲𭶹浪來時如何托起鉢盂道盡
P155n1519_p0130b07║汝神力直饒八大龍王來也只得振威斥
P155n1519_p0130b08║愬。
P155n1519_p0130b09║太尉因長慶舉似雪峯曾豎拂示僧其僧便
P155n1519_p0130b10║出去若據此僧合喚轉與一頓棒尉云和尚
P155n1519_p0131a01║是什麼心行慶云洎合放過。
P155n1519_p0131a02║太尉因到昭慶煎茶次時朗上座與明昭把
P155n1519_p0131a03║銚忽飜却茶銚尉見乃問上座茶鑪下是什
P155n1519_p0131a04║麼朗云捧鑪神尉云既是捧鑪神為什麼飜
P155n1519_p0131a05║却茶銚朗云事官千日失在一朝尉拂袖便
P155n1519_p0131a06║去明昭云朗上座喫却昭慶飯了却向江外
P155n1519_p0131a07║打野榸朗云上座作麼生昭云非人得其便。
P155n1519_p0131a08║雪竇顯云當時但踏倒茶鑪。溈山喆云
P155n1519_p0131a09║王太傅大似相如奪璧怒髮衝冠明昭也
P155n1519_p0131a10║是忍俊不禁難逢快便大溈若做朗上座
P155n1519_p0131b01║當時見問但呵呵大笑何故見之不取千
P155n1519_p0131b02║載難追。
P155n1519_p0131b03║福州永隆彥端禪師（嗣安國𤦆）一日陞堂眾集從
P155n1519_p0131b04║座而起作舞謂眾云會麼良久云山僧不捨
P155n1519_p0131b05║道法而現凡夫事作麼不會。
P155n1519_p0131b06║泉州昭慶省僜禪師（嗣保福展）因保福入殿覩佛
P155n1519_p0131b07║像乃舉手問師佛與麼意作麼生師云和尚
P155n1519_p0131b08║也是橫身福云一橛我自取師云和尚非唯
P155n1519_p0131b09║橫身福然之。
P155n1519_p0131b10║漳州報恩道熈禪師曾與保福送書往泉州
P155n1519_p0132a01║王太尉處尉問漳南和尚近日還為人也無
P155n1519_p0132a02║師云若道為人即屈著和尚若道不為人又
P155n1519_p0132a03║屈太尉尉云道取一句待鐵牛能囓草木馬
P155n1519_p0132a04║解含煙師云某甲惜口喫飯尉良久又問驢
P155n1519_p0132a05║來馬來師云驢馬不同途尉云爭得到這裏
P155n1519_p0132a06║師云謝太尉領話。
P155n1519_p0132a07║韶州白雲子祥禪師（嗣雲門偃）問僧不壞假名而
P155n1519_p0132a08║談實相作麼生僧云這箇是𬃪子師以手撥
P155n1519_p0132a09║云與我拈鞋袋來僧無語師云這虛頭漢後
P155n1519_p0132a10║雲門聞乃云須是他始得。
P155n1519_p0132b01║岳州巴陵顥鑑禪師因雲門舉雪峯云開却
P155n1519_p0132b02║門達磨來也意作麼生師云築著和尚鼻孔
P155n1519_p0132b03║門云脩羅王惡發打須彌山一摑𨁝跳上梵
P155n1519_p0132b04║天報帝釋為什麼却去日本國裏藏身師云
P155n1519_p0132b05║莫恁麼心行好門云汝道築著又作麼生。
P155n1519_p0132b06║師問僧遊山來為佛法來僧云清平世界說
P155n1519_p0132b07║什麼佛法師云好箇無事底禪客僧云早是
P155n1519_p0132b08║多事也師云上座去年在此過夏了僧云不
P155n1519_p0132b09║曾師云與麼則先來不相識下去。
P155n1519_p0132b10║隨州智門師寬禪師因遊山迴首座與眾出
P155n1519_p0133a01║松行接座云和尚遊山巇嶮不易師拈拄杖
P155n1519_p0133a02║云全得這箇力座乃進前奪却拋向一邊師
P155n1519_p0133a03║放身便倒大眾遂進前扶起師拈拄杖一時
P155n1519_p0133a04║趂散回顧侍者云向你道全得這箇力。
P155n1519_p0133a05║黃龍南云明教雖然會起會倒不覺弄巧
P155n1519_p0133a06║成拙。
P155n1519_p0133a07║師一日訪白兆兆云老僧有箇木魚頌師云
P155n1519_p0133a08║請舉兆云伏惟爛木一橛佛與眾生不別若
P155n1519_p0133a09║以杖子擊著直得凡聖路絕師云此頌有成
P155n1519_p0133a10║𥚚無成𥚚兆云無成𥚚師云佛與眾生不別
P155n1519_p0133b01║𠰚左右侍僧救云有成𥚚師云直得凡聖路
P155n1519_p0133b02║絕𠰚當時白兆一眾失色。
P155n1519_p0133b03║師因戒和尚初叅乃問諸方言教即不問不
P155n1519_p0133b04║涉泥水一句道將來戒云話墮也師云拖泥
P155n1519_p0133b05║帶水漢戒云和尚幸是大人師云這禿釘子
P155n1519_p0133b06║叅堂去。
P155n1519_p0133b07║襄州洞山守初禪師到雲門門問近離甚處
P155n1519_p0133b08║師云查渡夏在甚處師云湖南報慈門云甚
P155n1519_p0133b09║時離彼中師云八月二十五門云放汝三頓
P155n1519_p0133b10║棒師明日却上問訊昨日蒙和尚放三頓棒
P155n1519_p0134a01║不知過在甚處門云飯袋子江西湖南便與
P155n1519_p0134a02║麼去師於言下有省遂云他時異日向無人
P155n1519_p0134a03║煙處卓箇菴子不畜一粒米不種一莖菜接
P155n1519_p0134a04║待十方往來善知識盡與伊抽釘拔楔拈却
P155n1519_p0134a05║膱脂㡌子脫却鶻臭布衫教伊灑灑地作箇
P155n1519_p0134a06║明眼衲僧豈不俊哉快哉雲門云飯袋子身
P155n1519_p0134a07║如椰子大開得許大口。
P155n1519_p0134a08║雪竇顯云雲門氣宇如王拶著便氷消瓦
P155n1519_p0134a09║解當時若據令而行子孫也未到斷絕。
P155n1519_p0134a10║白雲端云大小雲門被洞山一問直得額
P155n1519_p0134b01║頭汗出口裏膠生。
P155n1519_p0134b02║續保寧勇別雲門後語云這瞎漢將謂你
P155n1519_p0134b03║是箇人便打。天童傑云雲門放去太奢
P155n1519_p0134b04║𭣣來太儉末後慇懃何不與他本分草料
P155n1519_p0134b05║致令和泥合水洞山恁麼悟去也是杓卜
P155n1519_p0134b06║聽虛聲。靈隱嶽云諸方盡謂父子投機
P155n1519_p0134b07║啐啄同時殊不知雲門正令不行却向草
P155n1519_p0134b08║窠裏輥致令洞山打失鼻孔直至于今無
P155n1519_p0134b09║摸索處。
P155n1519_p0134b10║師問僧甚處來僧云汝州師云此去多少僧
P155n1519_p0135a01║云七百師云踏破幾緉草鞋僧云三緉師云
P155n1519_p0135a02║甚處得錢買僧打笠子師云叅堂去僧應諾
P155n1519_p0135a03║而去。
P155n1519_p0135a04║韶州雙峯竟欽禪師示眾云進一步即迷理
P155n1519_p0135a05║退一步即失事饒你一向兀然立又同無情
P155n1519_p0135a06║時有僧問如何得不同無情去師云動轉施
P155n1519_p0135a07║為僧云如何得不迷理失事去師云進一步
P155n1519_p0135a08║退一步僧便作禮師云向來有人與麼會老
P155n1519_p0135a09║僧不肯伊僧云請和尚直指師便打出。
P155n1519_p0135a10║續昭覺勤云如鷹拏雀似鶻提鳩細中之
P155n1519_p0135b01║細妙中之妙進一步不迷理退一步不失
P155n1519_p0135b02║事所謂恁麼中不恁麼不恁麼中却恁麼
P155n1519_p0135b03║就中是末後一著光前絕後。
P155n1519_p0135b04║靳州北禪悟空寂禪師問僧甚處來僧云黃
P155n1519_p0135b05║州師云在什麼院僧云資福師云福將何資
P155n1519_p0135b06║僧云兩重公案師云爭奈在北禪手裏何僧
P155n1519_p0135b07║云在和尚手裏即𭣣取師便打僧不甘師隨
P155n1519_p0135b08║後趂出。
P155n1519_p0135b09║雪竇顯云奇怪宛有超師之作還知這僧
P155n1519_p0135b10║麼只解貪前不能顧後若在雪竇手裏棒
P155n1519_p0136a01║折也未放在。
P155n1519_p0136a02║深明二上座（即奉先清涼二禪師）因聞僧問法眼如何
P155n1519_p0136a03║是色眼豎拂子或云雞冠花或云貼肉汗衫
P155n1519_p0136a04║二師特特而去遂問承和尚有三種色語是
P155n1519_p0136a05║不眼云是深云鷂子過新羅便歸眾其時李
P155n1519_p0136a06║後主在座下不肯乃白法眼云來晨為置茶
P155n1519_p0136a07║筵寡人請此二人重新問話明日李主置茶
P155n1519_p0136a08║筵仍備綵帛一箱劒一口語二師云今日請
P155n1519_p0136a09║上座重新問話若問得是奉賞雜綵若問不
P155n1519_p0136a10║是只賜一劒法眼於是陞座深乃出問今日
P155n1519_p0136b01║奉勑問話師還許也無眼云許深云鷂子過
P155n1519_p0136b02║新羅便捧綵而去眾一時散法燈作維那不
P155n1519_p0136b03║肯乃打鐘集眾僧堂前勘辯問云承聞二上
P155n1519_p0136b04║座在雲門會下多時有什麼奇特因緣請舉
P155n1519_p0136b05║一兩則來商量看深云古人道白鷺下田千
P155n1519_p0136b06║點雪黃鶯上樹一枝花維那作麼生商量法
P155n1519_p0136b07║燈擬議深乃打一坐具便歸眾。
P155n1519_p0136b08║二師因到淮河見人牽網有鯉魚透出深云
P155n1519_p0136b09║明兄俊哉一似箇衲僧明云雖然如此爭似
P155n1519_p0136b10║當初不撞入網羅好深云明兄你欠悟在明
P155n1519_p0137a01║至半夜方省。
P155n1519_p0137a02║益州香林澄遠禪師在眾日普請鋤草次有
P155n1519_p0137a03║一僧云看俗家失火師云那裏失火僧云不
P155n1519_p0137a04║見那師云不見僧云這瞎漢是時一眾皆言
P155n1519_p0137a05║遠上座敗闕智門寬和尚後聞舉嘆云須是
P155n1519_p0137a06║我遠兄始得。
P155n1519_p0137a07║漳州保福清豁禪師（嗣睡龍溥）因僧問家貧遭劫
P155n1519_p0137a08║時如何師云不能盡底去僧云為什麼不盡
P155n1519_p0137a09║底去師云賊是家親僧云既是家親為什麼
P155n1519_p0137a10║飜成家賊師云內既無應外不能為僧云忽
P155n1519_p0137b01║然捉敗功歸何所師云賞亦未曾聞僧云恁
P155n1519_p0137b02║麼則勞而無功師云功即不無成而不取僧
P155n1519_p0137b03║云既是成功為什麼不取師云不見道太平
P155n1519_p0137b04║本是將軍致不許將軍見太平（或與曹山語同）。
P155n1519_p0137b05║續徑山杲云𮈔來線去弄精魂。
P155n1519_p0137b06║婺州明昭德謙禪師（嗣羅山閑）在泉州昭慶大殿
P155n1519_p0137b07║上指壁間畫問僧云那箇是什麼神僧云護
P155n1519_p0137b08║法善神師云會昌沙汰時向甚處去來僧無
P155n1519_p0137b09║對師却令僧問演侍者演云汝什麼劫中遭
P155n1519_p0137b10║此難來其僧復舉似師師云直饒演上座他
P155n1519_p0138a01║後聚一千眾有什麼用處僧乃作禮請師別
P155n1519_p0138a02║語師云什麼處去也。
P155n1519_p0138a03║師問國泰𤦆和尚云古人道俱胝只念三行
P155n1519_p0138a04║呪便得名超一切人作麼生與他拈却三行
P155n1519_p0138a05║呪便得名超一切人國泰豎起一指師云不
P155n1519_p0138a06║因今日爭識得瓜州客。
P155n1519_p0138a07║續泐潭清云明昭只識得瓜州客且不識
P155n1519_p0138a08║國泰直饒識得國泰也未夢見俱胝老在
P155n1519_p0138a09║保寧勇代與一掌。
P155n1519_p0138a10║師到昭慶有度上座問云羅山尋常道諸方
P155n1519_p0138b01║盡是麨飯唯有羅山是一味白飯兄從羅山
P155n1519_p0138b02║來乃展手云白飯請些子師打兩掌度云將
P155n1519_p0138b03║謂是白飯元來也是麨飯師云癡人棒打不
P155n1519_p0138b04║死度夜間舉似諸禪客次師近前云不審度
P155n1519_p0138b05║云今日便是這箇上座𤦆上座云不用下掌
P155n1519_p0138b06║就裏許作麼生道師云就裏許也道道𤦆無
P155n1519_p0138b07║對師云是汝諸人一時縛作一束倒卓向尿
P155n1519_p0138b08║躂下明日相見珍重。
P155n1519_p0138b09║師到雙巖巖覩師風彩特異乃云某甲致一
P155n1519_p0138b10║問問闍黎若道得便舍院與闍黎住若道不
P155n1519_p0139a01║得即不舍金剛經云一切諸佛及諸佛法皆
P155n1519_p0139a02║從此經出且道此經是何人說師云說與不
P155n1519_p0139a03║說拈向那邊著只如和尚決定喚什麼作此
P155n1519_p0139a04║經巖無對師却舉經云一切賢聖皆以無為
P155n1519_p0139a05║法而有差別此則以無為法為極則憑何而
P155n1519_p0139a06║有差別且如差別是過不是過若是過一切
P155n1519_p0139a07║賢聖盡有過若不是過決定喚什麼作差別
P155n1519_p0139a08║巖亦無對師云雪峯道底。
P155n1519_p0139a09║師到泉州坦長老處坦云夫叅學一人所在
P155n1519_p0139a10║亦須到半人所在亦須到師便問一人所在
P155n1519_p0139b01║即不問作麼生是半人所在坦無對後却令
P155n1519_p0139b02║小師問師師云汝欲識半人麼也只是弄泥
P155n1519_p0139b03║團漢。
P155n1519_p0139b04║師會下有僧去住菴一年後却來禮拜師云
P155n1519_p0139b05║古人道三日不相見莫作舊時看乃撥開胷
P155n1519_p0139b06║云你道我這裏有幾莖蓋膽毛僧無語師却
P155n1519_p0139b07║問你什麼時離菴僧云今日早朝師云來時
P155n1519_p0139b08║折脚鐺子分付與阿誰僧又無語被師喝出。
P155n1519_p0139b09║師因清八路舉仰山插鍬話問古人意在插
P155n1519_p0139b10║鍬處叉手處師云清上座清應諾師云還曾
P155n1519_p0140a01║夢見仰山麼清云不要上座下語秖要商量
P155n1519_p0140a02║師云若要商量堂頭自有五百人老師在。
P155n1519_p0140a03║師因迅菴主在高司徒宅見掛彌勒㡧子師
P155n1519_p0140a04║指彌勒佛喚云菴主主應諾師云這漢還徹
P155n1519_p0140a05║也未主無語師云黃連和根煑也未是苦後
P155n1519_p0140a06║國泰代但合掌云善哉善哉師云和尚與他
P155n1519_p0140a07║隣舍住菴即得。
P155n1519_p0140a08║師在昭慶因普請去王太傅宅取木佛傅乃
P155n1519_p0140a09║問大眾云忽遇丹霞又作麼生眾無語師當
P155n1519_p0140a10║時提起向頂上云也要分付著人。
P155n1519_p0140b01║師一日去保寧於中路逢見保寧師便問兄
P155n1519_p0140b02║是道伴中人乃自點鼻頭云這箇閡塞我不
P155n1519_p0140b03║可徹與我拈却少時得麼寧云和尚有來多
P155n1519_p0140b04║少時師云噫洎賺我踏却一緉草鞋便轉國
P155n1519_p0140b05║泰代云非但某甲諸佛亦不奈何師云因什
P155n1519_p0140b06║麼以巳妨人。
P155n1519_p0140b07║師在疾一日國泰深和尚來問候侍者通報
P155n1519_p0140b08║云深師叔來師乃令請深纔入方丈師便云
P155n1519_p0140b09║阿㖿阿㖿深師叔救取老僧深云和尚有什
P155n1519_p0140b10║麼救處師舉頭一覷云咦眼子烏㖀㖀地依
P155n1519_p0141a01║前是舊時深上座乃回身面壁更不相見。
P155n1519_p0141a02║續徑山印云明昭若不轉身面壁有甚面
P155n1519_p0141a03║目見國泰一疾尚不奈何豈況出入生死。
P155n1519_p0141a04║師病愈往國泰深乃領眾出接至門首師乃
P155n1519_p0141a05║指金剛云這兩箇漢在這裏作什麼深揎拳
P155n1519_p0141a06║作金剛勢師云殿裏黃面老子笑你。
P155n1519_p0141a07║師叅勝光和尚纔跨門光便垂足師云伎倆
P155n1519_p0141a08║巳足拂袖便下。
P155n1519_p0141a09║師在婺州智者寺為第一座尋常不受淨水
P155n1519_p0141a10║主事云不識觸淨淨水也不肯受師下牀拈
P155n1519_p0141b01║起淨缾云這箇是觸是淨主事無語師乃撲
P155n1519_p0141b02║破淨缾。
P155n1519_p0141b03║西川慧禪師謁台州勝光和尚值光在繩牀
P155n1519_p0141b04║上坐師直到身邊叉手立光問什麼處來師
P155n1519_p0141b05║云猶待答話在便下去光乃拈拂子下僧堂
P155n1519_p0141b06║前見師提起拂子問云闍黎喚這箇作什麼
P155n1519_p0141b07║師云敢死喘氣光低頭便歸方丈。
P155n1519_p0141b08║師初叅羅山纔禮拜起山云甚處來師云遠
P155n1519_p0141b09║離西蜀近發開元却近前云即今事作麼生
P155n1519_p0141b10║山揖云喫茶去師擬議間山云秋氣稍暖出
P155n1519_p0142a01║去師到法堂上自嘆云我在西川峩眉山脚
P155n1519_p0142a02║下拾得一隻蓬蒿箭擬撥亂天下今日到福
P155n1519_p0142a03║建道陳老師寨裏弓折箭盡去也休休山明
P155n1519_p0142a04║日陞堂師又出問豁開戶牖當軒者誰山便
P155n1519_p0142a05║喝師無對山云羽毛未備翼稍未全且去。
P155n1519_p0142a06║鄂州黃龍誨機禪師（嗣玄泉彥）甞問巖頭如何是
P155n1519_p0142a07║祖師西來意頭云汝還解救餈麼師云解頭
P155n1519_p0142a08║云且救餈去師後到玄泉又問如何是西來
P155n1519_p0142a09║意泉拈起一莖皂角云會麼師云不會泉放
P155n1519_p0142a10║下作洗衣勢師便禮拜云將知佛法無別泉
P155n1519_p0142b01║云汝見什麼道理師云某甲曾問巖頭師翁
P155n1519_p0142b02║頭云汝還解救餈麼也只是解黏和尚提起
P155n1519_p0142b03║皂角亦是解黏所以道無別泉呵呵大笑師
P155n1519_p0142b04║因此忽然信入。
P155n1519_p0142b05║宗門綂要續集卷第十七
P155n1519_p0142b06║音釋
P155n1519_p0142b07║𬃪（於蟻切）。覰（七慮切伺視也）。餵（於偽切飤也）。𭶹（俱縛切）。銚（徒弔
P155n1519_p0142b08║切）。榸（舊音卓皆切枯木根也）。僜（部鄧切）。㖀（音律）。黏（尼占切相著也）。