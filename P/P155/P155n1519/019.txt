P155n1519_p0165a01║宗門統要續集卷第十九　　　　　綺一
P155n1519_p0165a02║宋建溪沙門宗永集
P155n1519_p0165a03║元建康保寧禪寺住持沙門清茂續集
P155n1519_p0165a04║續南嶽下第十二世
P155n1519_p0165a05║桂州壽寧齊曉禪師（嗣雲峯恱）因僧問大眾雲臻
P155n1519_p0165a06║合談何事師云波斯入閙市僧云恁麼則草
P155n1519_p0165a07║偃風行去也師云萬里望鄉關。
P155n1519_p0165a08║舒州白雲守端禪師（嗣楊岐會）師初㕘楊岐岐一
P155n1519_p0165a09║日忽問上座落髮師誰師云茶陵郁和尚岐
P155n1519_p0165a10║云聞渠有悟道頌試舉看師便舉云我有明
P155n1519_p0165b01║珠一顆久被塵勞覊鎻今朝塵盡光生照見
P155n1519_p0165b02║山河萬朵岐大笑而起師遂懷疑次日問云
P155n1519_p0165b03║先師悟道頌人人道好和尚因甚發笑岐云
P155n1519_p0165b04║汝見打驅儺者麼師云見岐云汝一籌不及
P155n1519_p0165b05║渠師大驚曰何謂也岐云他要人笑汝怕人
P155n1519_p0165b06║笑師於言下大悟。
P155n1519_p0165b07║師因僧問智不到處切忌道著道著時如何
P155n1519_p0165b08║師云風吹日炙僧云恁麼則無處容身去也
P155n1519_p0165b09║師云碓搗磨磨僧云官不容鍼私通車馬師
P155n1519_p0165b10║云可貴可賤僧彈指一下師云恰是僧吐舌
P155n1519_p0166a01║師云家貧猶自可路貧愁殺人僧呵呵大笑
P155n1519_p0166a02║師云放過一著。
P155n1519_p0166a03║師因僧問一喝分賔主照用一時行離此二
P155n1519_p0166a04║途請師別道師便喝僧云從來疑著和尚師
P155n1519_p0166a05║便打僧云作家宗師師云也不消得僧禮拜。
P155n1519_p0166a06║師因郭功甫到示眾云夜來枕上作得箇山
P155n1519_p0166a07║偈謝功甫大儒說與大眾請巳後分明舉似
P155n1519_p0166a08║諸方此偈非惟謝功甫大儒直要與天下有
P155n1519_p0166a09║鼻孔衲僧脫却著肉汗衫乃云上大人丘乙
P155n1519_p0166a10║己化三千七十士爾小生八九子佳作人可
P155n1519_p0166b01║知禮也。
P155n1519_p0166b02║金陵保寧仁勇禪師因僧問如何是保寧境
P155n1519_p0166b03║師云主山頭倒卓僧云如何是境中人師云
P155n1519_p0166b04║鼻孔無半邊僧云如何是佛法大意師云鑊
P155n1519_p0166b05║湯無冷處。
P155n1519_p0166b06║師因僧出作禮起畫一圓相師以左手拋向
P155n1519_p0166b07║後僧又畫一圓相師以右手拋向後僧歸眾
P155n1519_p0166b08║師云更有甚麼僧無語師拍膝云龍頭蛇尾
P155n1519_p0166b09║僧云賊過後張弓師乃噓兩聲。
P155n1519_p0166b10║師一日陞堂時有僧禮拜起以手向懷中作
P155n1519_p0167a01║取物呈似勢師左顧僧又作獻勢師右顧僧
P155n1519_p0167a02║作接物復安懷中勢師以手直下指僧擬議
P155n1519_p0167a03║師云只有這箇更無那箇僧以手劃一劃師
P155n1519_p0167a04║云果然僧歸眾師呵呵大笑。
P155n1519_p0167a05║師示眾云大方無外大圓無內無內無外聖
P155n1519_p0167a06║凡普會瓦礫生光須彌粉碎無量法門百千
P155n1519_p0167a07║三昧拈拄杖云緫向這裏會去蘇盧蘇盧㗭
P155n1519_p0167a08║唎㗭唎薩婆訶。
P155n1519_p0167a09║靈隱岳云這老漢業識茫茫不奈船何打
P155n1519_p0167a10║破戽斗。
P155n1519_p0167b01║潭州溈山慕喆禪師（嗣翠巖真）師因僧問趙州庭
P155n1519_p0167b02║前栢樹子意旨如何師云夜來風色緊孤客
P155n1519_p0167b03║巳先寒僧云先師無此語又作麼生師云行
P155n1519_p0167b04║人始知苦。
P155n1519_p0167b05║師一日問僧云趙州洗鉢盂話上座如何會
P155n1519_p0167b06║僧擬進語師以手托開云莫謾語。
P155n1519_p0167b07║師因僧問牛頭未見四祖時如何師云寒毛
P155n1519_p0167b08║卓豎僧云見後如何師云額頭汗出。
P155n1519_p0167b09║吉州龍慶慶閑禪師（嗣黃龍南）師到雙嶺再㕘黃
P155n1519_p0167b10║龍龍問自別後甚處去來師云百丈來龍云
P155n1519_p0168a01║幾時離彼師云正月十三離二月三日到翠
P155n1519_p0168a02║巖聞和尚在此今日特來禮拜龍云脚跟下
P155n1519_p0168a03║好痛與三十棒師云非但三十棒龍云為什
P155n1519_p0168a04║如此師云為不合秪對從百丈來龍喝云許
P155n1519_p0168a05║多時行脚並無些子氣息師云百千諸佛亦
P155n1519_p0168a06║乃如是龍云汝與麼來未有纖毫到諸佛境
P155n1519_p0168a07║界師云當知諸佛亦未有纖毫到某甲境界
P155n1519_p0168a08║龍云人人盡有生緣處上座生緣在甚處師
P155n1519_p0168a09║云早晨喫白粥如今肚又饑龍云我手何似
P155n1519_p0168a10║佛手師云月下弄琵琶龍云我脚何似驢脚
P155n1519_p0168b01║師云鷺鷥立雪非同色龍云汝與麼剃除鬚
P155n1519_p0168b02║髮當為何事師云只要無事龍云既無事何
P155n1519_p0168b03║須剃髮師云若不剃髮爭知無事龍云與麼
P155n1519_p0168b04║則數聲清磬是非外一箇閑人天地間師云
P155n1519_p0168b05║是何言歟龍云靈利衲子師云也不消得龍
P155n1519_p0168b06║便喝師拍一拍龍又喝師便出去。
P155n1519_p0168b07║師因侍黃龍次龍云這裏有箇辯上座汝須
P155n1519_p0168b08║著些精彩師云他有甚長處龍云他忽向你
P155n1519_p0168b09║背上拊一下你又作麼生師云却回向伊道
P155n1519_p0168b10║作什麼龍云他忽展兩手你又如何師云向
P155n1519_p0169a01║伊道甚處學得這虛頭來龍呵呵大笑師却
P155n1519_p0169a02║展兩手龍遂喝師便出去。
P155n1519_p0169a03║師齋後又侍立次龍云𢤱𢤱鬆鬆兩人共一
P155n1519_p0169a04║椀汝作麼生會師云百雜碎龍云盡大地是
P155n1519_p0169a05║箇須彌山撮來掌中汝又作麼生會師云兩
P155n1519_p0169a06║重公案龍云者裏且待你胡言亂語若到同
P155n1519_p0169a07║安處又作麼生過得師云同安也須到者箇
P155n1519_p0169a08║田地始得龍云忽然他指面前火爐云者箇
P155n1519_p0169a09║是黑漆火爐那箇是黑漆香臺甚處是不到
P155n1519_p0169a10║處師云某甲面前且從和尚與麼說話若是
P155n1519_p0169b01║別人笑和尚去在龍乃拍一拍師喝一喝。
P155n1519_p0169b02║師因黃龍同看僧堂龍云好僧堂麼師云好
P155n1519_p0169b03║僧堂龍云好在甚處師云一梁拄一柱龍云
P155n1519_p0169b04║此未是好處師云和尚又作麼生龍以手指
P155n1519_p0169b05║云者一柱得與麼圓那一枋得與麼匾師云
P155n1519_p0169b06║人天善知識須是和尚始得龍出堂外却云
P155n1519_p0169b07║適來與麼是肻你不肻你師云若與麼何曾
P155n1519_p0169b08║得安樂處。
P155n1519_p0169b09║師因問訊次龍云據汝知見只得上梢不得
P155n1519_p0169b10║下梢師云某甲上梢亦得下梢亦得龍云如
P155n1519_p0170a01║何是上梢師云風過樹頭搖龍云如何是下
P155n1519_p0170a02║梢師云刀斫斧𮢶龍云老僧即不然師云如
P155n1519_p0170a03║何是上梢龍云頭鬅鬙耳卓𦍤師云如何是
P155n1519_p0170a04║下梢龍云緊帩草鞋師云謝師答話龍便喝。
P155n1519_p0170a05║師因黃龍問得坐披衣向後如何施設師云
P155n1519_p0170a06║遇方即方遇圓即圓龍云你與麼說話猶帶
P155n1519_p0170a07║唇齒在師云某甲只如是和尚又作麼生龍
P155n1519_p0170a08║云近前來為汝仔細說師撫掌云三十年用
P155n1519_p0170a09║底今日捉敗龍呵呵大笑云一等是弄精靈。
P155n1519_p0170a10║洪州黃龍晦堂祖心禪師因僧問達磨九年
P155n1519_p0170b01║面壁意旨如何師云身貧無被蓋僧云莫孤
P155n1519_p0170b02║負他先聖也無師云闍棃見處又作麼生僧
P155n1519_p0170b03║畫一圓相師云燕雀不離窠僧禮拜師云更
P155n1519_p0170b04║深猶自可午後始愁人。
P155n1519_p0170b05║師一日與夏倚公談肈論至會萬物為自己
P155n1519_p0170b06║情與無情共一體時有狗子臥香卓下師拈
P155n1519_p0170b07║拄杖擊狗子又擊香卓云狗子有情即去香
P155n1519_p0170b08║卓無情自住情與無情如何得成一體公不
P155n1519_p0170b09║能答師云纔入思惟便成剩法何曾會萬法
P155n1519_p0170b10║為自己哉。
P155n1519_p0171a01║洪州寶峯真淨克文禪師因僧問馬祖下尊
P155n1519_p0171a02║宿一箇箇阿漉漉地惟有歸宗較些子黃龍
P155n1519_p0171a03║下兒孫一箇箇硬剝剝地獨有真淨老師較
P155n1519_p0171a04║些子學人恁麼還扶得也無師云打疊面前
P155n1519_p0171a05║搕𢶍著僧云若不同牀睡焉知被裏穿師不
P155n1519_p0171a06║答僧云這箇為上上根人忽遇中下之流如
P155n1519_p0171a07║何秪接師亦不答僧云非但和尚懡㦬學人
P155n1519_p0171a08║亦一場敗闕師云三十年後悟去在。
P155n1519_p0171a09║師㕘黃龍龍問甚處來師云翠巖龍云恰值
P155n1519_p0171a10║老僧不在師云向甚麼處去龍云天台普請
P155n1519_p0171b01║南嶽遊山師云恁麼則學人亦得自在去也
P155n1519_p0171b02║龍指云你脚下鞋甚處得來師云廬山七百
P155n1519_p0171b03║錢唱得來龍云何曾得自在師云何曾不自
P155n1519_p0171b04║在龍休去。
P155n1519_p0171b05║師一日侍黃龍龍舉白雲端和尚經臨濟三
P155n1519_p0171b06║頓棒云一拳拳倒黃鶴樓一踢踢翻鸚鵡洲
P155n1519_p0171b07║有意氣時添意氣不風流處也風流大稱賞
P155n1519_p0171b08║之師云某甲見處與端兄一般龍云汝作麼
P155n1519_p0171b09║生會師擬開口龍喝云端會汝不會。
P155n1519_p0171b10║師一日侍黃龍龍云適來令侍者捲簾問渠
P155n1519_p0172a01║捲起簾時如何答云照見天下放下簾時如
P155n1519_p0172a02║何答云水泄不通不捲不放時如何他無對
P155n1519_p0172a03║汝又作麼生師云和尚替侍者下涅槃堂始
P155n1519_p0172a04║得龍厲聲云關西人果無頭腦師乃指傍僧
P155n1519_p0172a05║云只者僧也未夢見在龍大笑。
P155n1519_p0172a06║師因僧問如何是佛師呵呵大笑僧云何哂
P155n1519_p0172a07║之有師云我笑你隨語生解僧云偶然失利
P155n1519_p0172a08║師遂高聲云不得禮拜僧便歸眾師呵呵笑
P155n1519_p0172a09║云隨語生解。
P155n1519_p0172a10║師因劉宜翁到問云長老寫戲來得幾年也
P155n1519_p0172b01║師云專候樂官來翁云我不入這保社師云
P155n1519_p0172b02║爭奈即今在這場子裏翁擬議師拍手云蝦
P155n1519_p0172b03║䗫禪只跳得一跳翁乃作禮。
P155n1519_p0172b04║師與劉宜翁坐次翁乃指衲衣云喚作甚麼
P155n1519_p0172b05║師云禪衣翁云如何是禪師抖擻云抖擻不
P155n1519_p0172b06║下翁無對師掌云你伎倆如此要勘老僧那。
P155n1519_p0172b07║師因諸山聚會佛印元禪師後至師問云雲
P155n1519_p0172b08║居來何遲印云為著草鞋從歸宗肚裏過所
P155n1519_p0172b09║以遲師云却被歸宗吞却了也印云爭奈吐
P155n1519_p0172b10║不出師云吐不出即屙出。
P155n1519_p0173a01║師示眾云頭陀石被莓苔裏擲筆峯遭薜荔
P155n1519_p0173a02║纏羅漢院裏一年度三箇行者歸宗寺裏㕘
P155n1519_p0173a03║退喫茶。
P155n1519_p0173a04║天童華因僧舉問此理如何華云他是關
P155n1519_p0173a05║西子愛說川僧話。
P155n1519_p0173a06║洪州泐潭洪萊禪師因僧禮拜起垂下袈裟
P155n1519_p0173a07║角問云脫衣卸甲時如何師云喜得狼煙息
P155n1519_p0173a08║弓弰壁上懸僧却攬袈裟云重整衣甲時如
P155n1519_p0173a09║何師云不到烏江畔知君未肻休僧便喝師
P155n1519_p0173a10║云驚殺我僧拍一拍師云也是死中得活僧
P155n1519_p0173b01║禮拜師云將謂是收燕破趙之才元來只是
P155n1519_p0173b02║販私鹽賊。
P155n1519_p0173b03║師因僧問如何是佛師云眉分八字眼似流
P155n1519_p0173b04║星僧云如何是祖師西來意師云一棒一條
P155n1519_p0173b05║痕僧云大眾證明學人禮謝師呵呵大笑僧
P155n1519_p0173b06║禮拜起以左手畫一圓相師以拂子穿向右
P155n1519_p0173b07║邊僧以右手畫一圓相師以拂子穿向左邊
P155n1519_p0173b08║僧以兩手畫圓相托呈師以拂子畫一畫云
P155n1519_p0173b09║二十年來未曾逢著溈仰子孫今日却遇箇
P155n1519_p0173b10║蹋土墼漢。
P155n1519_p0174a01║瑞州黃檗惟勝禪師因黃龍垂語云鍾樓上
P155n1519_p0174a02║念贊牀脚下種菜師云猛虎當路坐龍深肻
P155n1519_p0174a03║之。
P155n1519_p0174a04║江州東林照覺常緫禪師因僧紹慈問云世
P155n1519_p0174a05║尊傳金襴外別傳何物師舉起拂子慈云畢
P155n1519_p0174a06║竟作麼生師以拂子驀口打慈擬開口師又
P155n1519_p0174a07║打慈忽有省遂奪却拂子師云三十年老將
P155n1519_p0174a08║今日被小卒折倒。
P155n1519_p0174a09║吉州禾山德普禪師師講席有聲兩川以義
P155n1519_p0174a10║虎稱之㕘方首謁黃龍便問阿難問迦葉世
P155n1519_p0174b01║尊傳金襴外復傳何物迦葉云倒却門前剎
P155n1519_p0174b02║竿著意旨如何龍云上人出蜀曾到玉泉否
P155n1519_p0174b03║師云曾到龍云曾掛搭否師云一夕便發龍
P155n1519_p0174b04║云智者道場關將軍打供與結緣幾時何妨
P155n1519_p0174b05║師良久復理前問黃龍俛首師趍出豁然有
P155n1519_p0174b06║省大驚曰兩川義虎不消此老一唾。
P155n1519_p0174b07║黃蘗積翠永菴主示眾云山僧自住菴來無
P155n1519_p0174b08║禪可說無法可傳亦無差珍異寶只收得續
P155n1519_p0174b09║火柴頭一箇留與後人令他煙燄不絕火光
P155n1519_p0174b10║長明遂擲下拂子時有僧就地拈起吹一吹
P155n1519_p0175a01║師便喝云誰知續火柴頭從者漢邊煙銷火
P155n1519_p0175a02║滅乃拂袖歸菴僧吐舌而去。
P155n1519_p0175a03║師一日問僧審奇云汝久不見何所為奇云
P155n1519_p0175a04║見偉藏主有箇安樂處師云試舉似我奇即
P155n1519_p0175a05║敘其所得師云汝是偉未是奇莫測歸以告
P155n1519_p0175a06║偉偉大笑云汝非永不非奇遂徃積翠質于
P155n1519_p0175a07║南公南亦大笑師聞之乃作偈云明暗相㕘
P155n1519_p0175a08║殺活機大人境界普賢知同條生不同條死
P155n1519_p0175a09║笑倒菴中老古錐。
P155n1519_p0175a10║續南嶽下第十三世
P155n1519_p0175b01║靳州五祖法演禪師（嗣白雲端）師㕘白雲雲見乃
P155n1519_p0175b02║云川藞磋你來也師遂請問南泉摩尼珠語
P155n1519_p0175b03║未終雲便叱之師乃領悟作投機頌云山前
P155n1519_p0175b04║一片閑田地叉手叮嚀問祖翁幾度買來還
P155n1519_p0175b05║自賣為憐松竹引清風。
P155n1519_p0175b06║師一日因端和尚云昨日有禪和子數人從
P155n1519_p0175b07║廬山來教他下語也下得教他說也說得教
P155n1519_p0175b08║他批判也批判得只是未在師云某甲有箇
P155n1519_p0175b09║喻子端云汝試道看師云譬如牛過䆫𣠄頭
P155n1519_p0175b10║角四蹄都過了只是尾巴過不得端頷之。
P155n1519_p0176a01║師因作磨頭一日有僧視磨轉急指以問師
P155n1519_p0176a02║云此神通耶法爾耶師褰衣旋磨一帀僧無
P155n1519_p0176a03║語。
P155n1519_p0176a04║師一日因端和尚垂語云古人道如鏡鑄像
P155n1519_p0176a05║像成光向什麼處去師叉手進前擡頭顧視
P155n1519_p0176a06║云也不爭多端大稱賞。
P155n1519_p0176a07║師示眾云山僧十有餘年海上㕘尋見數員
P155n1519_p0176a08║尊宿自謂百了千當及到浮山會裏直是開
P155n1519_p0176a09║口不得後到白雲門下咬破一箇鐵酸䭑直
P155n1519_p0176a10║得百味具足且道䭑子一句作麼生道華發
P155n1519_p0176b01║鷄冠媚早秋誰人能染紫絲頭有時風動頻
P155n1519_p0176b02║相倚似向堦前闘不休。
P155n1519_p0176b03║靈隱岳云五祖恁麼說話猶欠悟在。
P155n1519_p0176b04║師因僧問牛頭未見四祖時如何師云頭上
P155n1519_p0176b05║戴纍垂僧云見後如何師云青布遮前僧云
P155n1519_p0176b06║未見時為什麼百鳥𠾑華獻師云富與貴是
P155n1519_p0176b07║人之所欲僧云見後為什麼不𠾑華獻師云
P155n1519_p0176b08║貧與賤是人之所惡。
P155n1519_p0176b09║師因僧問如何是極則事師云何須特地僧
P155n1519_p0176b10║云百尺竿頭如何進步師云快走始得。
P155n1519_p0177a01║師示眾云結夏無可供養作一家宴管顧諸
P155n1519_p0177a02║人遂擡手云囉邏招囉邏搖囉邏送莫怪空
P155n1519_p0177a03║踈伏惟珍重。
P155n1519_p0177a04║師因端和尚忌示眾云去年正當恁麼時多
P155n1519_p0177a05║前年三件事今年正當恁麼時多去年七件
P155n1519_p0177a06║事者十件事數不過者甚多何也去却七三
P155n1519_p0177a07║存一事是去年說是今日急如箭黑如漆無
P155n1519_p0177a08║言童子口吧吧無足仙人劈胷趯乃云交。
P155n1519_p0177a09║師因請監𭣣示眾云人之性命事第一須是
P155n1519_p0177a10║○欲得成此○先須防於○若是真○人○。
P155n1519_p0177b01║師因僧問一代時教是箇切脚未審切箇甚
P155n1519_p0177b02║麼字師云鉢羅娘僧云學人只問一字為什
P155n1519_p0177b03║麼却答許多師云七字八字僧云也是慣得
P155n1519_p0177b04║其便師云許多時茶飯元來也有人知滋味。
P155n1519_p0177b05║師示眾云四五百石麥二三千石稻好箇休
P155n1519_p0177b06║粮方𦒿婆不得妙。
P155n1519_p0177b07║靈隱岳云五祖老人好語只為探頭太過
P155n1519_p0177b08║香山有箇方便也要諸人共知透得金剛
P155n1519_p0177b09║圈細嚼鐵酸餡一飽忘百饑始信不相賺。
P155n1519_p0177b10║師因僧問如何是白雲一滴水師云打碓打
P155n1519_p0178a01║磨僧云飲者如何師云教你無著面處。
P155n1519_p0178a02║師因僧問如何是先照後用師云王言如𮈔
P155n1519_p0178a03║僧云如何是先用後照師云其出如綸僧云
P155n1519_p0178a04║如何是照用同時師云舉起軒轅鑒蚩尤頓
P155n1519_p0178a05║失威僧云如何是照用不同時師云金將火
P155n1519_p0178a06║試。
P155n1519_p0178a07║師因僧問如何是臨濟下事師云五逆聞雷
P155n1519_p0178a08║僧云如何雲門下事師云紅旗閃爍僧云如
P155n1519_p0178a09║何是溈仰下事師云斷碑橫古路僧云如何
P155n1519_p0178a10║是曹洞下事師云馳書不到家僧作禮師云
P155n1519_p0178b01║何不問法眼下事僧云留與和尚師云巡人
P155n1519_p0178b02║犯夜。
P155n1519_p0178b03║潭州雲蓋智本禪師一日陞堂高聲喚侍者
P155n1519_p0178b04║者應諾師云那一箇因甚麼不來赴㕘者無
P155n1519_p0178b05║對師云點即不到。
P155n1519_p0178b06║師因僧問人人有一面古鏡如何是學人古
P155n1519_p0178b07║鏡師云打破來向汝道僧云打破了也師云
P155n1519_p0178b08║胡地冬抽笋。
P155n1519_p0178b09║提刑郭祥正一日到黃梅東山請演禪師說
P155n1519_p0178b10║法乃於法座前拈香云此一瓣香𤑔向爐中
P155n1519_p0179a01║為光明雲徧滿法界供養我堂頭師兄禪師
P155n1519_p0179a02║伏願於此雲中方廣座上擘開面門放出先
P155n1519_p0179a03║師頂相與諸人描貌何以如此白雲巖畔舊
P155n1519_p0179a04║相逢往日今朝事不同夜靜水寒魚不食一
P155n1519_p0179a05║爐香散白蓮風演遂云曩謨薩怛哆鉢囉野
P155n1519_p0179a06║恁麼恁麼幾度白雲谿上望黃梅華向雪中
P155n1519_p0179a07║開不恁麼不恁麼嫩柳條金線且要應時來
P155n1519_p0179a08║不見龐居士問馬大師云不與萬法為侶者
P155n1519_p0179a09║是什麼人馬大師云待汝一口吸盡西江水
P155n1519_p0179a10║即向你道大眾一口吸盡西江水萬丈深潭
P155n1519_p0179b01║窮到底掠彴不是趙州橋明月清風安可比
P155n1519_p0179b02║刑又到雲居請佛印元禪師說法遂於座前
P155n1519_p0179b03║拈香云覺地相逢一何早鶻臭布衫今脫了
P155n1519_p0179b04║要識雲居一句玄珍重後園驢喫草乃召大
P155n1519_p0179b05║眾云此一瓣香熏天炙地去也元云今日不
P155n1519_p0179b06║著便被這漢當面塗糊良久云謝公千里來
P155n1519_p0179b07║相訪共話東山竹徑深借與一龍騎出洞若
P155n1519_p0179b08║逢天旱便為霖擲下拄杖便歸方丈。
P155n1519_p0179b09║湖州上方日益禪師（嗣保寧勇）開堂日時有兩僧
P155n1519_p0179b10║齊出師云一箭落雙鵰僧云某甲話也未問
P155n1519_p0180a01║何得著忙師云莫是新羅僧麼僧擬議師云
P155n1519_p0180a02║撞著露柱底漢便打。
P155n1519_p0180a03║師因僧問如何是未出世邊事師云井底蝦
P155n1519_p0180a04║䗫吞却月僧云如何是出世邊事師云鷺鷥
P155n1519_p0180a05║踏折枯蘆枝僧云去此二途如何是和尚為
P155n1519_p0180a06║人處師云十成好箇金剛鑽攤向街頭賣與
P155n1519_p0180a07║誰。
P155n1519_p0180a08║郢州壽勝智淵禪師因僧問立雪殷勤事巳
P155n1519_p0180a09║彰山林衣鉢付神光那時得底真消息今日
P155n1519_p0180a10║如何為舉揚師云鐵牛吼處須彌轉木馬嘶
P155n1519_p0180b01║時地軸搖僧云與麼則古蘭臺畔揚宗旨白
P155n1519_p0180b02║雪樓前萬姓歌師云相識滿天下知心能幾
P155n1519_p0180b03║人僧云祖師西來意即不問如何是一色師
P155n1519_p0180b04║云目前無闍棃此間無老僧僧云既不如是
P155n1519_p0180b05║如何曉會師云領取鉤頭意莫認定盤星。
P155n1519_p0180b06║洪州景福日餘禪師因僧問如何是道師云
P155n1519_p0180b07║天共白雲曉水和明月流僧云如何是道中
P155n1519_p0180b08║人師云先行不到末後太過僧畫一圓相師
P155n1519_p0180b09║以手劃一劃僧作舞歸眾師云家無白澤之
P155n1519_p0180b10║圖必無如是妖怪。
P155n1519_p0181a01║洪州泐潭景祥禪師（嗣大溈喆）問僧云唯一堅密
P155n1519_p0181a02║身一切塵中現如何是塵中現底身僧指香
P155n1519_p0181a03║爐云這箇是香爐師云帶累三世諸佛生陷
P155n1519_p0181a04║地獄僧罔措師便打。
P155n1519_p0181a05║洪州黃龍死心悟新禪師（嗣黃龍心）師因謁法昌
P155n1519_p0181a06║遇禪師遇問近離甚處師云黃龍遇云還見
P155n1519_p0181a07║心禪師麼師云見遇云什麼處見師云喫粥
P155n1519_p0181a08║喫飯處見遇乃插火著於爐中云者箇又作
P155n1519_p0181a09║麼生師拽脫便行。
P155n1519_p0181a10║師因僧問承師有言老僧今夏向黃龍潭內
P155n1519_p0181b01║下三百六十箇鉤未曾遇著箇錦鱗紅尾為
P155n1519_p0181b02║復是鉤頭不妙為復是香餌難尋師云雨過
P155n1519_p0181b03║竹風清雲開山嶽露僧云恁麼則已得真人
P155n1519_p0181b04║好消息人間天上更無疑師云是鉤頭不妙
P155n1519_p0181b05║是香餌難尋僧云出身猶可易脫體道應難
P155n1519_p0181b06║師云亂統禪和如麻似粟。
P155n1519_p0181b07║師因謁喆禪師喆云是凡是聖師云非凡非
P155n1519_p0181b08║聖喆云是什麼師云高著眼喆云恁麼則南
P155n1519_p0181b09║山起雲北山下雨師云且道是凡是聖喆云
P155n1519_p0181b10║爭奈頭上漫漫脚下漫漫師仰視噓一聲喆
P155n1519_p0182a01║云氣急殺人師云恰是拂袖而出。
P155n1519_p0182a02║師因僧問云如何是四大毒蛇師云地水火
P155n1519_p0182a03║風僧云如何是地水火風師云四大毒蛇僧
P155n1519_p0182a04║云學人未曉乞師方便師云一大既是四大
P155n1519_p0182a05║亦同。
P155n1519_p0182a06║師一日齋時聞板聲乃喚打板行者打五棒
P155n1519_p0182a07║須㬰鍾鳴又喚打鍾行者打十棒却呵呵大
P155n1519_p0182a08║笑眾纔坐定師乃入堂白槌云大眾齋畢便
P155n1519_p0182a09║歸方丈。
P155n1519_p0182a10║洪州泐潭草堂善清禪師問僧田地穩密底
P155n1519_p0182b01║祖佛不敢近神通遊戲底鬼神不敢測三十
P155n1519_p0182b02║年後誰是知音僧無語師代云好事不如無。
P155n1519_p0182b03║師問僧甚處來僧云堂中來師云賔頭盧為
P155n1519_p0182b04║什麼走下洞庭湖裏去僧無語師代云若不
P155n1519_p0182b05║入水爭見長人。
P155n1519_p0182b06║澧州夾山曉純禪師以木刻作一獸師子頭
P155n1519_p0182b07║牛足馬身每持出示眾云喚作師子又是馬
P155n1519_p0182b08║身喚作馬身又是牛足畢竟喚作什麼令僧
P155n1519_p0182b09║下語皆不契師示頌云軒昂師子首牛足馬
P155n1519_p0182b10║身材三道如能入玄門疊疊開。
P155n1519_p0183a01║太史黃庭堅一日㕘黃龍心禪師求入道捷
P155n1519_p0183a02║徑心云秪如仲尼道二三子以我為隱乎吾
P155n1519_p0183a03║無隱乎爾太史尋常如何理論史擬對心云
P155n1519_p0183a04║不是不是史迷悶不已一日侍心山行桂華
P155n1519_p0183a05║盛開心云聞桂華香麼史云聞心云吾無隱
P155n1519_p0183a06║乎爾史遂有省。
P155n1519_p0183a07║史因訪黃龍死心新禪師新問云死心死學
P155n1519_p0183a08║士死彼此燒作堆灰向什麼處相見史無語
P155n1519_p0183a09║新云晦堂處㕘得底用未著在後謫官黔南
P155n1519_p0183a10║忽有省乃云尋常被天下老和尚謾却多少
P155n1519_p0183b01║唯有死心道人不肻可謂真實相為。
P155n1519_p0183b02║洪州泐潭湛堂文凖禪師（嗣寶峯文）師一日㕘真
P155n1519_p0183b03║淨淨問近離甚處師云大仰淨云夏在甚處
P155n1519_p0183b04║師云大溈淨云甚處人事師云興元府淨展
P155n1519_p0183b05║手云我手何似佛手師罔措淨云昔來秪對
P155n1519_p0183b06║一一靈明一一天真及乎道箇我手何似佛
P155n1519_p0183b07║手便成窒礙且道病在甚處師云某甲不會
P155n1519_p0183b08║淨云一切現成更教誰會師當下大悟。
P155n1519_p0183b09║師因死心禪師舉住雲巖死心為寺承張邦
P155n1519_p0183b10║昌云這箇長老極有鼻孔一日會諸山於南
P155n1519_p0184a01║昌師後至死心指云這川僧唱喏山破句便
P155n1519_p0184a02║敢出來做長老師喝一喝云何甞破句來死
P155n1519_p0184a03║心顧昌云向道有鼻孔昌大恱。
P155n1519_p0184a04║洪州兜率從恱禪師因無盡張運使相訪問
P155n1519_p0184a05║云聞公善文章師笑云運使失一隻眼了也
P155n1519_p0184a06║山僧乃臨濟九世孫對運使論文章正如運
P155n1519_p0184a07║使對山僧論禪也公不肻其語至夜師乃焚
P155n1519_p0184a08║香請三世諸佛作證東林既印可運使運使
P155n1519_p0184a09║於佛祖言教中有少疑不公曰有師云疑何
P155n1519_p0184a10║等語公云香嚴獨脚頌德山托鉢話師云若
P155n1519_p0184b01║於此有疑其餘公案未夢見在只如巖頭言
P155n1519_p0184b02║末後句是有耶無耶公云有師大笑便歸方
P155n1519_p0184b03║丈閉却門公一夜睡不穩至五更觸翻溺器
P155n1519_p0184b04║遂大徹呈頌云鼓寂鍾沉托鉢回巖頭一拶
P155n1519_p0184b05║語如雷果然只得三年活莫是遭他授記來
P155n1519_p0184b06║師乃頷之。
P155n1519_p0184b07║東京法雲果禪師示眾云老僧熈寧八年文
P155n1519_p0184b08║帳在鳳翔府供申當年崩了華山四十里壓
P155n1519_p0184b09║倒八十村人家汝等後生茄子瓠子那裏知
P155n1519_p0184b10║有。
P155n1519_p0185a01║師因百法座主云禪家流多愛脫空師造前
P155n1519_p0185a02║問承聞座主講得百法論是不主云不敢師
P155n1519_p0185a03║云昨日晴今日雨是什麼法中收主無對師
P155n1519_p0185a04║云莫道禪家流多愛脫空好主抗聲問云和
P155n1519_p0185a05║尚且道昨日晴今日雨是箇甚麼法中𭣣師
P155n1519_p0185a06║云四十二時分不相應法中收主乃屈服作
P155n1519_p0185a07║禮而謝。
P155n1519_p0185a08║徑山杲云昨日晴今日雨時分不相應三
P155n1519_p0185a09║日後看取。
P155n1519_p0185a10║蘇州寶華普鑑禪師㕘真淨淨舉石霜虔侍
P155n1519_p0185b01║者話師於語下釋然契悟作偈云枯木無華
P155n1519_p0185b02║幾度秋斷雲猶挂樹梢頭自從闘折泥牛角
P155n1519_p0185b03║直至如今水逆流淨印可。
P155n1519_p0185b04║瑞州九峯希廣禪師遊方首謁雲蓋智和尚
P155n1519_p0185b05║乃問興化打克賔意旨如何智下禪牀展兩
P155n1519_p0185b06║手吐舌示師師打一坐具智云此是風力所
P155n1519_p0185b07║轉又問石霜琳和尚琳云你意作麼生師又
P155n1519_p0185b08║打一坐具琳云好一坐具秪是你不知落處
P155n1519_p0185b09║又問真淨淨云你意作麼生師復打一坐具
P155n1519_p0185b10║淨云他打你也打師於言下大悟淨有頌示
P155n1519_p0186a01║云丈夫當斷不自斷興化為人徹底漢巳後
P155n1519_p0186a02║從教眼自開棒了罸錢趂出院。
P155n1519_p0186a03║筠州五峯淨覺本禪師因僧問同聲相應時
P155n1519_p0186a04║如何師云鵓鳩樹上啼僧云同氣相求時如
P155n1519_p0186a05║何師云猛虎巖前嘯僧云一進一退時如何
P155n1519_p0186a06║師云脚在肚下僧云如何是不動尊師云行
P155n1519_p0186a07║住坐臥。
P155n1519_p0186a08║南嶽法輪齊添禪師（嗣泐潭英）因僧問學人上來
P155n1519_p0186a09║乞師指示師云適來聞鼓聲麼僧云聞師云
P155n1519_p0186a10║還我話頭來僧禮拜師便打。
P155n1519_p0186b01║泉州慧明雲禪師因僧問般若海中如何為
P155n1519_p0186b02║人師云雲開銀漢逈僧云畢竟如何師云棒
P155n1519_p0186b03║頭見血僧云毘婆尸佛早留心直至如今不
P155n1519_p0186b04║得妙師云醜拙不堪當僧云忽然當又作麼
P155n1519_p0186b05║生師云半錢也不直僧云如何即是師云趙
P155n1519_p0186b06║州南石橋北僧禮拜師擊禪牀三下。
P155n1519_p0186b07║江州開先行瑛禪師（嗣東林緫）因僧問如何是道
P155n1519_p0186b08║師云良田萬頃僧云學人不會師云春不耕
P155n1519_p0186b09║秋無望僧云如何是祖師西來意師云君山
P155n1519_p0186b10║點破洞庭湖。
P155n1519_p0187a01║東坡居士蘇軾㕘東林緫禪師緫與論無情
P155n1519_p0187a02║話有省遂獻投機偈云溪聲便是廣長舌山
P155n1519_p0187a03║色無非清淨身夜來八萬四千偈他日如何
P155n1519_p0187a04║舉似人。
P155n1519_p0187a05║士到金山訪佛印元禪師隨眾入室元云此
P155n1519_p0187a06║間無內翰坐處士云蹔借和尚四大作禪牀
P155n1519_p0187a07║得麼元云有一問居士答得則借四大作禪
P155n1519_p0187a08║牀若答不得則留下腰間玉帶士遂解下玉
P155n1519_p0187a09║帶元云山僧四大本空五蘊非有居士擬向
P155n1519_p0187a10║甚處坐士擬議元呼侍者云𭣣取玉帶永鎮
P155n1519_p0187b01║山門士欣然而與師遂以衲衣付之士即答
P155n1519_p0187b02║以二偈云病骨難堪玉帶圍鈍根仍落箭鋒
P155n1519_p0187b03║機應教乞食歌姬院故與雲山舊衲衣此帶
P155n1519_p0187b04║閱人如傳舍流傳到我亦悠哉錦袍錯落真
P155n1519_p0187b05║相稱乞與佯狂老萬回。
P155n1519_p0187b06║泉州尊勝有朋講師（嗣開元琦）㕘開元足未跨門
P155n1519_p0187b07║即領悟元問座主來作甚麼師云某甲不敢
P155n1519_p0187b08║貴耳賤目元云朝看華嚴夜讀般若則不問
P155n1519_p0187b09║如何是當今一句師云日輪正當午元云閑
P155n1519_p0187b10║言語師云平生仗忠信今日任風波然雖如
P155n1519_p0188a01║是秖如和尚恁麼道有甚交涉元云這裏且
P155n1519_p0188a02║放你過忽遇達磨來時如何師便喝元云這
P155n1519_p0188a03║座主今日見老僧氣衝牛斗師云再犯不容
P155n1519_p0188a04║元拊掌大笑。
P155n1519_p0188a05║南康羅漢系南禪師（嗣雲居祐）臨入寂示眾云羅
P155n1519_p0188a06║漢今日倒騎鐵馬逆上須彌踏破虛空不留
P155n1519_p0188a07║朕跡去也遂歸方丈跏趺而逝。
P155n1519_p0188a08║南嶽方廣有達禪師（嗣大溈秀）因僧問學人上來
P155n1519_p0188a09║便請相見師云袖裏金槌腦後看僧云破二
P155n1519_p0188a10║作三又作麼生師云惜取眉毛僧便喝師云
P155n1519_p0188b01║放過即不可僧云瞎師便打。
P155n1519_p0188b02║彬州萬壽念禪師（嗣華光恭）因僧問龍華勝會肇
P155n1519_p0188b03║啟茲辰未審彌勒世尊現居何處師云豬肉
P155n1519_p0188b04║案頭僧云既是彌勒世尊為甚却在豬肉案
P155n1519_p0188b05║頭師云不是弄潮人休入洪波裏僧云畢竟
P155n1519_p0188b06║作麼生師云番人不繫腰。
P155n1519_p0188b07║襄州谷隱靜顯禪師（嗣仰山偉）因僧問覿面相呈
P155n1519_p0188b08║事若何師云清風來不盡僧云通上徹下𮈔
P155n1519_p0188b09║毫不納也師云明月照無私僧云文彩既彰
P155n1519_p0188b10║願聞舉唱師云巡海夜叉頭戴角僧云祇園
P155n1519_p0189a01║五葉華開也不屬東君別是春師云重疊關
P155n1519_p0189a02║山路。
P155n1519_p0189a03║㕘政蘇轍（嗣上藍順）謁上藍順禪師咨以心法順
P155n1519_p0189a04║示楞嚴經中搐鼻因緣而有省呈偈云中年
P155n1519_p0189a05║聞道覺前非邂逅相逢老順師搐鼻竟叅真
P155n1519_p0189a06║面目掉頭不受別鉗鎚枯藤破衲師何事白
P155n1519_p0189a07║酒青鹽我是誰慚愧東軒殘月上一盃甘露
P155n1519_p0189a08║滑如飴。
P155n1519_p0189a09║續南嶽下第十四世
P155n1519_p0189a10║成都府昭覺佛果克勤禪師（嗣五祖演）因與佛鑒
P155n1519_p0189b01║懃佛眼遠同侍五祖至夜深祖云各人下一
P155n1519_p0189b02║轉語佛鑑云彩鳳舞[舟-(白-日)]霄佛眼云鐵蛇橫古
P155n1519_p0189b03║路師云看脚下祖云滅吾宗者克勤是也。
P155n1519_p0189b04║師因座主來㕘乃舉國師三喚侍者侍者三
P155n1519_p0189b05║度應諾國師云將謂吾辜負汝却是汝辜負
P155n1519_p0189b06║吾趙州拈云如人暗中書字字雖不成文彩
P155n1519_p0189b07║巳彰你且道那裏是文彩巳彰處主云某甲
P155n1519_p0189b08║不會師又問座主講何經主云楞嚴師云楞
P155n1519_p0189b09║嚴有七處徵心八還辯見畢竟心在什麼處
P155n1519_p0189b10║主又無對師勉云你但一切處作文彩巳彰
P155n1519_p0190a01║會時有僧請益十玄談方舉問君心印作何
P155n1519_p0190a02║顏師厲聲云文彩巳彰主聞而有省遂白師
P155n1519_p0190a03║云和尚且休舉話待某甲說看尋常拈鎚豎
P155n1519_p0190a04║拂豈不是經中道一切世界諸所有相皆即
P155n1519_p0190a05║菩提妙明真心師笑云你元來在這裏作活
P155n1519_p0190a06║計主云下喝敲牀豈不是返聞聞自性性成
P155n1519_p0190a07║無上道師云豈不見經中道妙性圓明離諸
P155n1519_p0190a08║名相主於言下大悟。
P155n1519_p0190a09║師因僧問一大藏教阿那箇是頭師云如是
P155n1519_p0190a10║我聞僧云此是阿難底如何是和尚底師云
P155n1519_p0190b01║我使得甚快。
P155n1519_p0190b02║師一日與張無盡論華嚴旨要云華嚴現量
P155n1519_p0190b03║境界理事全真初無假法所以即一而萬了
P155n1519_p0190b04║萬為一一復一萬復萬浩然莫窮心佛眾生
P155n1519_p0190b05║三無差別卷舒自在無礙圓融此雖極則終
P155n1519_p0190b06║是無風帀帀之波無盡大恱師復云到此與
P155n1519_p0190b07║祖師西來意是同是別無盡云同師拊掌云
P155n1519_p0190b08║且得沒交涉無盡失色師云不見雲門偃師
P155n1519_p0190b09║云山河大地無𮈔毫過患猶是轉句直得不
P155n1519_p0190b10║見一色始是半提更須知有全提時節彼德
P155n1519_p0191a01║山臨濟豈非全提乎無盡矍然以手加額云
P155n1519_p0191a02║雖真淨老師亦不如是之審也。
P155n1519_p0191a03║金陵蔣山佛鑑慧懃禪師室中常以木骰子
P155n1519_p0191a04║六隻面面皆書公字僧纔入便擲出云會麼
P155n1519_p0191a05║僧擬議即打出。
P155n1519_p0191a06║舒州龍門佛眼清遠禪師一日不安僧問生
P155n1519_p0191a07║死到來時如何師云皖公山僧云為復只這
P155n1519_p0191a08║箇別有在師云桐城縣有僧舉似禮首座禮
P155n1519_p0191a09║云遠兄不相見三十年這漢徹也。
P155n1519_p0191a10║薦福行云禮首座與先師同㕘可憐死在
P155n1519_p0191b01║句下。
P155n1519_p0191b02║彭州南堂元靜禪師（嗣南堂興）㕘五祖祖云我此
P155n1519_p0191b03║間不比諸方凡在室中不要汝進前退後豎
P155n1519_p0191b04║指擎拳繞禪床作女人拜提起坐具千般伎
P155n1519_p0191b05║倆只要你一言諦當便是汝見處一日入室
P155n1519_p0191b06║罷祖云子所下語巳得十分秖是未曾得老
P155n1519_p0191b07║僧說話在齋後可來祖塔與汝一一按過及
P155n1519_p0191b08║至祖以即心即佛非心非佛睦州擔板漢南
P155n1519_p0191b09║泉斬猫兒趙州狗子無佛性有佛性之語質
P155n1519_p0191b10║師師一一秖對至子胡看狗話祖遽轉面云
P155n1519_p0192a01║不是不是師云不是却如何祖云此不是則
P155n1519_p0192a02║和前面皆不是師云望和尚慈悲指示祖云
P155n1519_p0192a03║他道子胡有狗上取人頭中取人腰下取人
P155n1519_p0192a04║足入門者好看纔見僧便道看狗向子胡道
P155n1519_p0192a05║看狗處下一轉語教子胡結舌老僧鉗口便
P155n1519_p0192a06║是你了當處師默啟其意祖笑云不道你不
P155n1519_p0192a07║是千了百當底人此語秖是先師下底語師
P155n1519_p0192a08║云某甲何人得似端和尚祖云不然老僧雖
P155n1519_p0192a09║承嗣他為他語拙蓋只用遠錄公手𫨻接人
P155n1519_p0192a10║故也如老僧共遠錄公便與百丈黃檗南泉
P155n1519_p0192b01║趙州軰把手共行纔見語拙即不堪師以為
P155n1519_p0192b02║不然乃曳杖渡江適大水汎漲因留四祖儕
P155n1519_p0192b03║軰挽歸又二年祖方許可甞商略古今次執
P155n1519_p0192b04║師手云得汝說須是吾舉得吾舉須是汝說
P155n1519_p0192b05║從今而後佛祖祕要諸方關鍵無逃子掌握
P155n1519_p0192b06║矣。
P155n1519_p0192b07║師因五祖垂語云身之一字也大難說教中
P155n1519_p0192b08║道地水火風四大假合據老僧所見亦未是
P155n1519_p0192b09║在有人道得老僧大展坐具禮他三拜師云
P155n1519_p0192b10║某甲道得請和尚禮拜祖提起坐具師便趍
P155n1519_p0193a01║退祖擲下坐具師揭簾而出云賊過後張弓。
P155n1519_p0193a02║師因僧問云有老宿垂語云向十字街頭起
P155n1519_p0193a03║一間茅廁秪是不許人屙此意如何師云是
P155n1519_p0193a04║他先屙了又教甚麼人屙老宿聞乃燒香遙
P155n1519_p0193a05║望大隨禮拜。
P155n1519_p0193a06║潭州開福道寧禪師因僧問蓮華未出水時
P155n1519_p0193a07║如何師云人天合掌僧云出水後如何師云
P155n1519_p0193a08║不礙往來看。
P155n1519_p0193a09║師因僧問如何是句到意不到師云瑞草本
P155n1519_p0193a10║無根信手拈來用僧云如何是意到句不到
P155n1519_p0193b01║師云領取鉤頭意莫認定盤星僧云如何是
P155n1519_p0193b02║意句俱到師云大悲不展手通身是眼睛僧
P155n1519_p0193b03║云如何是意句俱不到師云君向瀟湘我向
P155n1519_p0193b04║秦。
P155n1519_p0193b05║漢州無為宗泰禪師㕘五祖祖舉趙州洗鉢
P155n1519_p0193b06║盂話問師你道趙州向他道什麼這僧便悟
P155n1519_p0193b07║去師云洗鉢盂去聻祖云你只知路上事不
P155n1519_p0193b08║知路上滋味祖又問你曾遊浙不師云不曾
P155n1519_p0193b09║祖云你未悟在師凡五年不能對祖一日陞
P155n1519_p0193b10║堂顧眾云八十翁翁輥繡毬便下座師欣然
P155n1519_p0194a01║出眾云和尚試輥看祖以手作打杖鼓勢操
P155n1519_p0194a02║蜀音唱綿州巴歌云豆子山打瓦鼓楊平山
P155n1519_p0194a03║撒白雨白雨下取龍女織得絹二丈五一半
P155n1519_p0194a04║屬羅江一半屬玄武師聞大悟掩祖口云只
P155n1519_p0194a05║消唱到這裏祖乃大笑。
P155n1519_p0194a06║師因僧問如何是佛師云阿誰教你恁麼問
P155n1519_p0194a07║僧擬議師云了。
P155n1519_p0194a08║靳州五祖表自禪師侍五祖久無省入時圓
P155n1519_p0194a09║悟為首座師乃請益德山小㕘不答話問話
P155n1519_p0194a10║者三十棒悟云禮拜著我作得你師舉話尚
P155n1519_p0194b01║不會師作禮悟令再舉前話師云德山小㕘
P155n1519_p0194b02║不答話悟掩其口云但只恁麼看師出揚聲
P155n1519_p0194b03║云屈屈豈有公案只教人看一句底道理有
P155n1519_p0194b04║僧云兄不可如此說首座須有方便師即頓
P155n1519_p0194b05║釋疑情祖乃印可。
P155n1519_p0194b06║師因衲子四至不可遏乃榜侍者門云東山
P155n1519_p0194b07║有三句若人道得即掛搭一日有僧携坐具
P155n1519_p0194b08║徑造丈室云某甲道不得只要掛搭師呼維
P155n1519_p0194b09║那於明䆫下安排。
P155n1519_p0194b10║師示眾云世尊拈華迦葉微笑時人只知拈
P155n1519_p0195a01║華微笑要且不識世尊時有僧問如何是佛
P155n1519_p0195a02║師云新生孩子擲金盆僧云如何是祖師西
P155n1519_p0195a03║來意師云荊𣗥林中舞枯枝。
P155n1519_p0195a04║嘉州九頂清素禪師㕘五祖聞舉首山答西
P155n1519_p0195a05║來意話忽然契悟投偈云顛倒顛顛倒顛新
P155n1519_p0195a06║婦騎驢阿家牽便恁麼太無端回頭不覺布
P155n1519_p0195a07║衫穿祖乃問百丈野狐話又作麼生師云來
P155n1519_p0195a08║說是非者便是是非人。
P155n1519_p0195a09║師因太守呂公來瞻大像問云既是大像因
P155n1519_p0195a10║甚麼肩負兩楹師云船上無散工守乃作禮。
P155n1519_p0195b01║昭覺勤云疑殺天下人。薦福行云將謂
P155n1519_p0195b02║無人又云本有餘力。大溈果云全身擔
P155n1519_p0195b03║荷。
P155n1519_p0195b04║師因勤老宿至師問云舞劒當咽時如何勤
P155n1519_p0195b05║云伏惟尚饗師詬云老賊死去也你問我勤
P155n1519_p0195b06║理前問師叉手揖云拽破。
P155n1519_p0195b07║元禮首座因僧問金剛經云修一切善法如
P155n1519_p0195b08║何是善法師遽起云上是天下是地中間坐
P155n1519_p0195b09║底坐立底立喚甚麼作善法僧無對師便打。
P155n1519_p0195b10║薦福行云大眾道無橫徑理當即行敢道
P155n1519_p0196a01║禮首座鼻孔落在這僧手裏若人檢點得
P155n1519_p0196a02║出天下橫行。
P155n1519_p0196a03║師因徃祖山僧問向什麼處去師云有眼無
P155n1519_p0196a04║耳朵六月火邊坐僧云未審意旨如何師云
P155n1519_p0196a05║家貧猶自可路貧愁殺人。
P155n1519_p0196a06║法閦上坐㕘五祖祖云不與萬法為侶者是
P155n1519_p0196a07║甚麼人師云法閦則不然祖以手指云住住
P155n1519_p0196a08║法閦則不然作麼生師於是契悟。
P155n1519_p0196a09║師在東林度禪師席下一日拈一枝華繞禪
P155n1519_p0196a10║牀一帀背手插香爐中云和尚且道意作麼
P155n1519_p0196b01║生度屢下語皆不契踰兩月遂令師說看師
P155n1519_p0196b02║云某甲只將華插香爐中和尚自疑有甚麼
P155n1519_p0196b03║事。
P155n1519_p0196b04║潭州承天自賢禪師（嗣雲蓋本）一日陞堂僧問大
P155n1519_p0196b05║眾巳集仰聽雷音猊座既登請師剖露師云
P155n1519_p0196b06║剎竿頭上翻筋斗僧云恁麼則嶽麓山前祥
P155n1519_p0196b07║霧起祝融峯下瑞雲生師云紫羅帳裏璨真
P155n1519_p0196b08║珠遂拈拄杖云不是心不是佛不是物擊禪
P155n1519_p0196b09║牀一下云與君打破精靈窟簸土揚塵無處
P155n1519_p0196b10║尋千山萬山空突兀復擊禪牀一下云歸堂
P155n1519_p0197a01║去。
P155n1519_p0197a02║俞道婆（嗣瑯瑘起）賣油餈為業㕘瑯瑘瑘示以臨
P155n1519_p0197a03║濟無位真人話一日聞丐者唱蓮華樂云不
P155n1519_p0197a04║因柳毅傳書信何緣得到洞庭湖忽然大悟
P155n1519_p0197a05║以餈盤投地夫傍睨云你顛耶婆掌云非公
P155n1519_p0197a06║境界。
P155n1519_p0197a07║婆因圓悟禪師蔣山開堂方至法座前婆於
P155n1519_p0197a08║眾中躍出以身一拶便歸眾悟云見怪不怪
P155n1519_p0197a09║其怪自壞悟次日至其家婆不出厲聲云者
P155n1519_p0197a10║般黃觜小兒也道出來開堂說法悟云婆子
P155n1519_p0197b01║少賣弄我識得你了也婆遂大笑出相見。
P155n1519_p0197b02║婆凡見僧到即云兒兒僧擬議即掩却門佛
P155n1519_p0197b03║燈珣禪師往勘之婆見如前喚珣云爺在甚
P155n1519_p0197b04║麼處婆轉身拜露柱珣即蹋倒云將謂有多
P155n1519_p0197b05║少奇特便出婆蹶起云兒兒且來識你則箇
P155n1519_p0197b06║珣不顧。
P155n1519_p0197b07║婆因安首座至問甚處來安云德山來婆云
P155n1519_p0197b08║德山泰乃老婆兒子安云婆是什麼人兒子
P155n1519_p0197b09║婆云被上座一問直得立地放尿。
P155n1519_p0197b10║建寧府萬壽慧素禪師（嗣泐潭祥）因僧來禮拜師
P155n1519_p0198a01║問甚處來僧云和尚合知某甲來處師云湖
P155n1519_p0198a02║南擔屎漢江西刈禾客僧云和尚真人天眼
P155n1519_p0198a03║目某在大溈充園頭東林作藏主師打三棒
P155n1519_p0198a04║喝出。
P155n1519_p0198a05║東京淨因繼成禪師（嗣智海平）因同圓悟法真慈
P155n1519_p0198a06║受并十大法師赴太尉陳公良弼府齋時有
P155n1519_p0198a07║善華嚴者乃賢首宗之義虎也對眾問云吾
P155n1519_p0198a08║佛設教自小乘至千圓頓掃除空有獨證真
P155n1519_p0198a09║常然後萬德莊嚴方名為佛甞聞禪宗一喝
P155n1519_p0198a10║能轉凡成聖則與諸經論似相違背今一喝
P155n1519_p0198b01║若能入吾宗五教是為正說若不能入是為
P155n1519_p0198b02║邪說師云如法師所問不足三大禪師之酬
P155n1519_p0198b03║淨因小長老可使法師無惑也師乃召善善
P155n1519_p0198b04║應諾師云法師所謂佛法小乘教者乃有義
P155n1519_p0198b05║也大乘始教者乃空義也大乘終教者乃不
P155n1519_p0198b06║有不空義也大乘頓教者乃即有即空義也
P155n1519_p0198b07║一乘圓教者乃不有而有不空而空義也如
P155n1519_p0198b08║我一喝非唯能入五教至於百工技藝諸子
P155n1519_p0198b09║百家悉皆能入師震聲喝一喝問善云聞麼
P155n1519_p0198b10║善云聞師云汝既聞此一喝是有能入小乘
P155n1519_p0199a01║教須㬰又問善云聞麼善云不聞師云汝既
P155n1519_p0199a02║不聞適來一喝是無能入始教遂顧善云我
P155n1519_p0199a03║初一喝汝既道有喝久聲消汝復道無道無
P155n1519_p0199a04║則元初實有道有則而今實無不有不無能
P155n1519_p0199a05║入終教我有一喝之時有非是有因無故有
P155n1519_p0199a06║無一喝之時無非是無因有故無即有即無
P155n1519_p0199a07║能入頓教須知我此一喝不作一喝用有無
P155n1519_p0199a08║不及情解俱忘道有之時纖塵不立道無之
P155n1519_p0199a09║時橫徧虛空即此一喝入百千萬億喝百千
P155n1519_p0199a10║萬億喝入此一喝是故能入圓教善乃起再
P155n1519_p0199b01║拜師復謂云非唯一喝為然乃至一語一默
P155n1519_p0199b02║一動一靜從古至今十方虛空萬象森羅六
P155n1519_p0199b03║趣四生三世諸佛一切聖賢八萬四千法門
P155n1519_p0199b04║百千三昧無量妙義契理契機與天地萬物
P155n1519_p0199b05║一體謂之法身三界唯心萬法唯識四時八
P155n1519_p0199b06║節陰陽一致謂之法性是故華嚴經云法性
P155n1519_p0199b07║徧在一切處有相無相一聲一色全在一塵
P155n1519_p0199b08║中含四義事理無邊周徧無餘㕘而不雜混
P155n1519_p0199b09║而不一於此一喝中皆悉具足猶是建化門
P155n1519_p0199b10║庭隨機方便謂之小歇場未至寶所殊不知
P155n1519_p0200a01║吾祖師門下以心傳心以法印法不立文字
P155n1519_p0200a02║見性成佛有千聖不傳底向上一路善又問
P155n1519_p0200a03║云如何是向上一路師云汝且向下會取善
P155n1519_p0200a04║云如何是寶所師云非汝境界善云望禪師
P155n1519_p0200a05║慈悲指示師云任從滄海變終不與君通善
P155n1519_p0200a06║膠口而退聞者靡不歎仰時徽廟私幸聞之
P155n1519_p0200a07║大恱謂近臣曰禪宗玄妙深極如此淨因才
P155n1519_p0200a08║辯亦罕有也近臣奏曰此宗師之緒餘也。
P155n1519_p0200a09║秀州華亭性空菴主（嗣黃龍新）未甞禮佛有僧問
P155n1519_p0200a10║菴主見佛為甚麼不禮師掌之云會麼僧云
P155n1519_p0200b01║不會師又掌。
P155n1519_p0200b02║師一日造大盆修書寄雪竇持禪師云吾將
P155n1519_p0200b03║水葬矣持至見其尚存作偈嘲曰咄哉老性
P155n1519_p0200b04║空剛要餧魚鱉去不索性去只管向人說師
P155n1519_p0200b05║閱偈笑云待兄來證明耳乃說偈云坐脫立
P155n1519_p0200b06║亡不若水葬一省柴燒二省開壙撒手便行
P155n1519_p0200b07║不妨快暢誰是知音船子和尚高風難繼百
P155n1519_p0200b08║千年一曲漁歌少人唱竟坐盆中吹鐵笛順
P155n1519_p0200b09║潮而沒。
P155n1519_p0200b10║福州雪峯東山慧空禪師（嗣泐潭清）因僧問和尚
P155n1519_p0201a01║未見草堂時如何師云江南有僧云見後如
P155n1519_p0201a02║何師云江北無。
P155n1519_p0201a03║東京天寧守卓禪師（嗣黃龍清）因僧問[舟-(白-日)]霞燒木
P155n1519_p0201a04║佛院主因甚却眉鬚墮師云猫兒會上樹僧
P155n1519_p0201a05║云早知如是終不如是師云惜取眉毛。
P155n1519_p0201a06║師因僧問佛未出世時如何師云絕毫絕𨤲
P155n1519_p0201a07║僧云出世後如何師云填溝塞壑僧云出與
P155n1519_p0201a08║未出相去幾何師云人平不語水平不流。
P155n1519_p0201a09║洪州雲巖典牛天遊禪師（嗣泐潭凖）示眾云三百
P155n1519_p0201a10║五百銅頭鐵額木笛橫吹誰來接拍時有僧
P155n1519_p0201b01║出師云也是賊過後張弓便下座。
P155n1519_p0201b02║師因作牧牛偈云兩角指天四足蹋地拽斷
P155n1519_p0201b03║鼻繩牧甚屎屁無盡張公聞而嘆曰此偈得
P155n1519_p0201b04║非彌勒大士之所說乎。
P155n1519_p0201b05║洪州九僊法清禪師（嗣慧日雅）常以袈裟蒙頂而
P155n1519_p0201b06║坐侍郎曾開問云師僊鄉何處師云嚴州郎
P155n1519_p0201b07║云與此間是同是別師拽却袈裟下地揖云
P155n1519_p0201b08║官人曾到嚴州不郎罔措師云待官人到時
P155n1519_p0201b09║却向你道。
P155n1519_p0201b10║越州慈氏瑞仙禪師（嗣開先瑛）謁投子廣鑑禪師
P155n1519_p0202a01║鑑問仙里何處師云兩浙東越鑑云東越事
P155n1519_p0202a02║作麼生師云秦望峯高鑑湖水闊鑑云秦望
P155n1519_p0202a03║峯與你自己是同是別師云西天梵語此土
P155n1519_p0202a04║唐言鑑云此猶是叢林秖對畢竟與你自己
P155n1519_p0202a05║是同是別師便喝鑑便打師云恩大難詶便
P155n1519_p0202a06║禮拜。
P155n1519_p0202a07║明州天童普交禪師（嗣泐潭乾）㕘泐潭足纔跨門
P155n1519_p0202a08║潭便喝師擬問潭即拽杖逐出一日呼師至
P155n1519_p0202a09║丈室云我有箇古人公案與你商量師擬進
P155n1519_p0202a10║語潭遂喝師豁然領悟乃大笑潭下禪牀把
P155n1519_p0202b01║住云汝會佛法耶師便喝拓開潭大笑。
P155n1519_p0202b02║師凡見僧來㕘則叱云楖𣗖未擔時為汝說
P155n1519_p0202b03║了也且道說箇什麼招手洗鉢拈扇張弓趙
P155n1519_p0202b04║州栢樹子靈雲見桃華且擲放一邊山僧無
P155n1519_p0202b05║恁麼閑唇吻與汝打葛藤何不休歇去拈主
P155n1519_p0202b06║杖逐出。
P155n1519_p0202b07║江州圓通道旻禪師㕘泐潭潭舉世尊拈華
P155n1519_p0202b08║迦葉微笑問師師不契一日侍潭行次潭以
P155n1519_p0202b09║拄杖架肩長噓云會麼師擬對潭便打須㬰
P155n1519_p0202b10║復拈草示師云是什麼師擬對潭便喝師真
P155n1519_p0203a01║下契悟作拈華勢云這回瞞旻上座不得也
P155n1519_p0203a02║潭云未在更道師云南山起雲北山下雨便
P155n1519_p0203a03║禮拜。
P155n1519_p0203a04║明州二靈知和菴主因僧禮拜師問近離甚
P155n1519_p0203a05║處僧云天童師云太白峯高多少僧以手斫
P155n1519_p0203a06║額作望勢師云猶有這箇在僧云却請菴主
P155n1519_p0203a07║道師作斫額勢僧擬議師便打。
P155n1519_p0203a08║溫州淨居了威禪師（嗣圓通仙）因僧問時節因緣
P155n1519_p0203a09║即不問慧超佛話事如何師云波斯彎弓面
P155n1519_p0203a10║轉黑僧云畢竟如何師云穿過髑髏僧云學
P155n1519_p0203b01║人好好借問師云黃泉無邸店今夜宿誰家。
P155n1519_p0203b02║
P155n1519_p0203b03║
P155n1519_p0203b04║
P155n1519_p0203b05║宗門統要續集卷第十九
P155n1519_p0203b06║音釋
P155n1519_p0203b07║儺（奴何切行有莭也）。礫（郎狄切小石也）。𢤱（力董切）。鬆（私宗切）。枋
P155n1519_p0203b08║（甫亡切楣枋也）。匾（㭪典切薄也）。鬅鬙（鬅音朋鬙音僧鬅鬙被髮貌）。搕
P155n1519_p0203b09║𢶍（搕烏合切𢶍私盍切搕𢶍糞也）。抖擻（抖音斗擻音叟抖擻振舉貌）。薜
P155n1519_p0203b10║荔（薜蒲細切荔郎計切薜荔草名）。墼（古歷切塼坏也）。䖃䕢（䖃力瓦切䕢竹
P155n1519_p0204a01║下切䖃䕢不中貌）。𣠄（音零）。䭑（戶鑑切）。趯（他歷切）。賺（直䧟切）。泐
P155n1519_p0204a02║（歷德切）。拽（手結切引也）。餌（忍止切鉤餌也）。喆（之列切）。黔（其廉切）。
P155n1519_p0204a03║溺器（溺奴弔切與尿同）。飴（盈之切餳也）。骰（果五切與股同）。皖（華板
P155n1519_p0204a04║切）。儕（牀皆切輩也）。麓（盧谷切）。簸（補過切揚也）。餈（才資切飯餅也）。
P155n1519_p0204a05║睨（研計切睥睨邪視也）。珣（須倫切）。餧（於偽切飼也）。屁（匹避切泄氣也）。
P155n1519_p0204a06║邸（典禮女舍也）。