P167n1573_p0841b06║修懺要旨
P167n1573_p0841b07║宋四明沙門釋知禮述
P167n1573_p0841b08║（因入內殿頭俞源清奉宣到院修法華三昧三晝夜欲知懺法
P167n1573_p0841b09║旨趣故述此以示之）。
P167n1573_p0841b10║夫諸大乘經所詮行法約身儀
P167n1573_p0842a01║判不出四種攝一切行罄無不
P167n1573_p0842a02║盡。
P167n1573_p0842a03║一曰常坐即一行三昧二曰常
P167n1573_p0842a04║行即般舟三昧並九十日為一
P167n1573_p0842a05║期三曰半行半坐即方等三昧
P167n1573_p0842a06║七日為一期又法華三昧三七
P167n1573_p0842a07║日為一期四曰非行非坐即請
P167n1573_p0842a08║觀音三昧四十九日為一期又
P167n1573_p0842a09║大悲三昧三七日為一期但諸
P167n1573_p0842a10║經中有不專行坐及相半者一
P167n1573_p0842b01║切行法並屬此三昧所攝。
P167n1573_p0842b02║然限定日數者蓋令行者剋時
P167n1573_p0842b03║破障域意修真決取功成理顯
P167n1573_p0842b04║也。
P167n1573_p0842b05║若欲長修如法華安樂行畢世
P167n1573_p0842b06║行之或宜時促如觀無量壽經
P167n1573_p0842b07║一日至七日或如普門品一時
P167n1573_p0842b08║禮拜等然但在用心不必定日
P167n1573_p0842b09║也。
P167n1573_p0842b10║今所修法華三昧者若能精至
P167n1573_p0843a01║進功豈不破障顯理。
P167n1573_p0843a02║然須預識標心之處進行之門
P167n1573_p0843a03║所謂圓常正信也。
P167n1573_p0843a04║云何生信。
P167n1573_p0843a05║信一切法唯心本具全心發生
P167n1573_p0843a06║生無別理並由本具具無別具
P167n1573_p0843a07║皆是緣生故世間相常緣起理
P167n1573_p0843a08║一事理不二色心互融故法法
P167n1573_p0843a09║徧周念念具足十方三世不離
P167n1573_p0843a10║剎那諸佛眾生皆名法界。
P167n1573_p0843b01║當處皆空全體即假二邊叵得
P167n1573_p0843b02║中道不存三諦圓融一心具足
P167n1573_p0843b03║不一不異非縱非橫不可言言
P167n1573_p0843b04║寧容識識。
P167n1573_p0843b05║斯是不思議境入道要門。
P167n1573_p0843b06║依此博運慈悲無緣無念託此
P167n1573_p0843b07║巧安定慧無作無為仗茲徧破
P167n1573_p0843b08║執情何情不破據此反尋塞著
P167n1573_p0843b09║無著不通道品因其中適助治
P167n1573_p0843b10║附此合行圓位可登寂忍不動
P167n1573_p0844a01║不滯相似速入分真。
P167n1573_p0844a02║故天台智者先令行人親近良
P167n1573_p0844a03║師學懺悔處即不思議境理觀
P167n1573_p0844a04║所詣之處也。
P167n1573_p0844a05║次示懺悔之法乃有三種一作
P167n1573_p0844a06║法懺謂身口所作一依法度二
P167n1573_p0844a07║取相懺謂定心運想相起為期
P167n1573_p0844a08║三無生懺謂了我心自空罪福
P167n1573_p0844a09║無主觀業實相見罪本源法界
P167n1573_p0844a10║圓融真如清淨。
P167n1573_p0844b01║法雖三種行在一時寧可闕於
P167n1573_p0844b02║前前不得虧於後後無生最要
P167n1573_p0844b03║取相尚寬蓋妙觀之宗是大乘
P167n1573_p0844b04║之主滅障如翻大地草木皆枯
P167n1573_p0844b05║顯德如照澄江森羅盡現。
P167n1573_p0844b06║以此理觀導於事儀則一禮一
P167n1573_p0844b07║旋罪消塵劫一燈一水福等虛
P167n1573_p0844b08║空故口說六根罪時心存三種
P167n1573_p0844b09║懺法。
P167n1573_p0844b10║如是標心方堪進行。
P167n1573_p0845a01║法華三昧儀云行者初入道場
P167n1573_p0845a02║當具足十法一者嚴淨道場二
P167n1573_p0845a03║者清淨身器三者三業供養四
P167n1573_p0845a04║者奉請三寶五者讚歎三寶六
P167n1573_p0845a05║者禮佛七者懺悔八者行道旋
P167n1573_p0845a06║遶九者誦法華經十者思惟一
P167n1573_p0845a07║實境界。
P167n1573_p0845a08║明此十法之中有但說施為方
P167n1573_p0845a09║法有教運心作念有教誦文章
P167n1573_p0845a10║句口自宣說備詳彼文此不具
P167n1573_p0845b01║載今但畧述用心旨趣而已。
P167n1573_p0845b02║第一嚴淨道場法第二淨身方
P167n1573_p0845b03║法此並可見（云云）。
P167n1573_p0845b04║第三修三業供養法行者三業
P167n1573_p0845b05║供養之際須起難思之想離於
P167n1573_p0845b06║謂實之心若香若花體是法界
P167n1573_p0845b07║能供所供性本真空其量徧周
P167n1573_p0845b08║出生無盡其性常住亘徹無遺
P167n1573_p0845b09║豈唯徧至此界他方抑亦普入
P167n1573_p0845b10║未來過去普獻三寶等熏眾生
P167n1573_p0846a01║雖曰施財以財通法是真法供
P167n1573_p0846a02║能資法身五果（五果者壽色力辨安）皆常四德咸顯
P167n1573_p0846a03║故默想香華偈（云云）。
P167n1573_p0846a04║第四請三寶法第五讚歎三寶
P167n1573_p0846a05║法第六禮三寶法（云云）。
P167n1573_p0846a06║且初禮佛時深知佛體不離我
P167n1573_p0846a07║心同一覺源圓照諸法諸佛悟
P167n1573_p0846a08║本起同體悲眾生迷強受諸幻
P167n1573_p0846a09║苦悲苦相對感應斯成一身徧
P167n1573_p0846a10║至諸佛之前一拜普銷無邊之
P167n1573_p0846b01║罪故默想禮佛偈（云云）。
P167n1573_p0846b02║次禮法時深知諸佛所證果德
P167n1573_p0846b03║眾生所迷理心一切行門無邊
P167n1573_p0846b04║教道離染清淨能軌聖凡稱此
P167n1573_p0846b05║法門三業致禮故默想禮法偈
P167n1573_p0846b06║（云云）。
P167n1573_p0846b07║次禮僧時即三乘賢聖也雖是
P167n1573_p0846b08║因位已到真源同佛無緣之慈
P167n1573_p0846b09║同佛不謀而應我今三業致感
P167n1573_p0846b10║聖眾四誓所熏滅我罪根生我
P167n1573_p0847a01║樂果故默想禮僧偈（云云）。
P167n1573_p0847a02║次運普懺之心用成曠濟之道
P167n1573_p0847a03║若不然者豈但不成大道抑亦
P167n1573_p0847a04║難滅眾愆何者我從無始已來
P167n1573_p0847a05║造罪之際自身為業本眾生為
P167n1573_p0847a06║惡緣生生於彼愛憎處處於他
P167n1573_p0847a07║婬殺況一切男子是我父一切
P167n1573_p0847a08║女人是我母無不業累相關悉
P167n1573_p0847a09║為煩惑所覆今運同體慈悲如
P167n1573_p0847a10║理懺悔盡妄染際徹真性源仰
P167n1573_p0847b01║答四恩旁資三有有情之類稱
P167n1573_p0847b02║性徧該故默想（云云）。
P167n1573_p0847b03║第七懺悔六根及四悔法。
P167n1573_p0847b04║夫六根之罪願悉銷除四悔之
P167n1573_p0847b05║心願皆成就。
P167n1573_p0847b06║初修懺悔者所謂發露眾罪也
P167n1573_p0847b07║何故爾耶如草木之根露之則
P167n1573_p0847b08║枯覆之則茂故善根宜覆則眾
P167n1573_p0847b09║善皆生罪根宜露則眾罪皆滅
P167n1573_p0847b10║今對三寶真實知見照我善惡
P167n1573_p0848a01║之際窮我本末之邊故原始要
P167n1573_p0848a02║終從微至著悉皆發露更不覆
P167n1573_p0848a03║藏。
P167n1573_p0848a04║所謂逆順十心通於迷悟兩派
P167n1573_p0848a05║故迷真造惡則有十心逆涅槃
P167n1573_p0848a06║流順生死海始從無始無明起
P167n1573_p0848a07║愛起見終至作一闡提撥因撥
P167n1573_p0848a08║果所以沈淪生死無解脫期今
P167n1573_p0848a09║遇三寶勝緣能生一念正信先
P167n1573_p0848a10║人後己改往修來故起十心逆
P167n1573_p0848b01║生死流順涅槃道始則深信因
P167n1573_p0848b02║果不忘終則圓悟心性本寂一
P167n1573_p0848b03║一翻破上之十心。
P167n1573_p0848b04║不明前之十心則不識造罪之
P167n1573_p0848b05║相若非後之十心則不知修懺
P167n1573_p0848b06║之法故欲行五悔先運十心故
P167n1573_p0848b07║默想（云云）。
P167n1573_p0848b08║想已當說六根過罪。
P167n1573_p0848b09║然此六根懺文非人師所撰乃
P167n1573_p0848b10║聖語親宣是釋迦本師說普賢
P167n1573_p0849a01║大士為三昧行者示除障法門。
P167n1573_p0849a02║蓋由洞見眾生起過之由造罪
P167n1573_p0849a03║之相。
P167n1573_p0849a04║又知諸法本來寂滅全體靈明
P167n1573_p0849a05║無相無為無染無礙互攝互具
P167n1573_p0849a06║互發互生皆真皆如非破非立。
P167n1573_p0849a07║迷情昏動觸事狂愚以菩提涅
P167n1573_p0849a08║槃為煩惱生死。
P167n1573_p0849a09║是以大士示懺悔法開解脫門
P167n1573_p0849a10║令了無明即明知縛無縛就茲
P167n1573_p0849b01║妙理懺此深愆。
P167n1573_p0849b02║故懺眼根罪時即見諸佛常色
P167n1573_p0849b03║次懺耳根罪時即聞諸佛妙音
P167n1573_p0849b04║乃至懺悔意根即悟剎那住處
P167n1573_p0849b05║三身一體四德宛然。
P167n1573_p0849b06║以要言之一切罪相無非實相
P167n1573_p0849b07║十惡五逆四重八邪皆理毒之
P167n1573_p0849b08║法門悉性染之本用以此為能
P167n1573_p0849b09║懺即此為所觀惑智本如理事
P167n1573_p0849b10║一際能障所障皆泯能懺所懺
P167n1573_p0850a01║俱忘終日加功終日無作。
P167n1573_p0850a02║是名無罪相懺悔亦名大莊嚴
P167n1573_p0850a03║懺悔亦名最上第一懺悔。
P167n1573_p0850a04║以此無生理觀為懺悔主方用
P167n1573_p0850a05║有作事儀為懺悔緣其事儀者
P167n1573_p0850a06║即五體投地如泰山頹剋責己
P167n1573_p0850a07║心語淚俱下挫情折意首罪求
P167n1573_p0850a08║哀如此事行既勤理觀彌進。
P167n1573_p0850a09║如洗滌之法雖淨在清水若不
P167n1573_p0850a10║加之灰皁則垢膩難除。
P167n1573_p0850b01║故正助合行如目足相假豈獨
P167n1573_p0850b02║滅罪即能證真故六根懺悔若
P167n1573_p0850b03║成六根清淨可獲若不以圓觀
P167n1573_p0850b04║為主則不名大乘懺法縱能滅
P167n1573_p0850b05║罪止免三塗縱能生善不出三
P167n1573_p0850b06║界。
P167n1573_p0850b07║先知此意然誦其文俾在兼行
P167n1573_p0850b08║取成大益也（云云）。
P167n1573_p0850b09║次之四悔所謂勸請隨喜回向
P167n1573_p0850b10║發願也。
P167n1573_p0851a01║所以悉稱悔者蓋皆能滅罪故
P167n1573_p0851a02║也勸請則滅波旬請佛入滅之
P167n1573_p0851a03║罪隨喜則滅嫉他修善之愆回
P167n1573_p0851a04║向則滅倒求三界之心發願則
P167n1573_p0851a05║滅修行退志之過。
P167n1573_p0851a06║初修勸請者行者先知現今剎
P167n1573_p0851a07║那十方世界有不可說佛剎微
P167n1573_p0851a08║塵數佛方坐道樹未轉法輪我
P167n1573_p0851a09║今稱理運想於一一佛前請說
P167n1573_p0851a10║妙法即此剎那十方復有如上
P167n1573_p0851b01║塵數諸佛唱入涅槃我皆於前
P167n1573_p0851b02║請久住世能此運念不止滅乎
P167n1573_p0851b03║魔愆復能成於法施其功甚大
P167n1573_p0851b04║切在用心先運此心方陳其語
P167n1573_p0851b05║（云云）。
P167n1573_p0851b06║次修隨喜者則隨他修善喜他
P167n1573_p0851b07║得成謂六道凡夫二乘賢聖一
P167n1573_p0851b08║切菩薩三世如來有為無漏善
P167n1573_p0851b09║根上求下化功德皆歡喜讚歎
P167n1573_p0851b10║隨順修行夫善是樂因今隨喜
P167n1573_p0852a01║助成則與一切眾生安樂之果
P167n1573_p0852a02║當以此意念念行之（云云）。
P167n1573_p0852a03║次修回向者所謂回事向理回
P167n1573_p0852a04║自向他回因向果初回事向理
P167n1573_p0852a05║者元由理具方有事用一切修
P167n1573_p0852a06║證不出理性眾生強執計是有
P167n1573_p0852a07║為今回此心向於實際回自向
P167n1573_p0852a08║他者昔迷理徧凡所修善莊嚴
P167n1573_p0852a09║自身及己眷屬今順本性回向
P167n1573_p0852a10║眾生回因向果者一毫善種三
P167n1573_p0852b01║業熏修不趣二乘寧滯三有修
P167n1573_p0852b02║既順性則成緣了二因因必顯
P167n1573_p0852b03║真同歸究竟三德是名回因向
P167n1573_p0852b04║果此三種回向一切菩薩共修
P167n1573_p0852b05║是故行人依此回向（云云）。
P167n1573_p0852b06║次修發願者要誓志行也一切
P167n1573_p0852b07║菩薩通有四誓謂未度苦者令
P167n1573_p0852b08║度未解集者令解未安道者令
P167n1573_p0852b09║安未證滅者令證此則通標其
P167n1573_p0852b10║志已具前門。
P167n1573_p0853a01║今則別要其心專期淨土。
P167n1573_p0853a02║蓋此堪忍之界不常值佛多諸
P167n1573_p0853a03║惡緣深位尚乃有退若彼安養
P167n1573_p0853a04║之土常得見佛唯有勝緣初心
P167n1573_p0853a05║即得不退又彼佛願力普攝有
P167n1573_p0853a06║情若能願求定得生彼況過現
P167n1573_p0853a07║積集善惡業緣每至終身咸來
P167n1573_p0853a08║責報臨終惡念增盛則眾惡成
P167n1573_p0853a09║功牽生惡道臨終善念增盛則
P167n1573_p0853a10║眾善皆成牽生善道。
P167n1573_p0853b01║今既求生安養必須淨業莊嚴
P167n1573_p0853b02║若無願力強牽焉克臨終正念
P167n1573_p0853b03║故誠心發願決志要期既欲往
P167n1573_p0853b04║生宜在專切。
P167n1573_p0853b05║第八行道法第九誦經法（云云）。
P167n1573_p0853b06║然欲畧知觀法之要者但想遶
P167n1573_p0853b07║佛之身誦經之聲皆是法界各
P167n1573_p0853b08║徧虛空十方三寶受我遶旋一
P167n1573_p0853b09║切眾生聞此句偈而無能旋所
P167n1573_p0853b10║旋永絕能誦所誦旋則步步無
P167n1573_p0854a01║跡誦乃聲聲絕聞。
P167n1573_p0854a02║故曰舉足下足無非道場又云
P167n1573_p0854a03║其說法者無說無示。
P167n1573_p0854a04║如此旋誦功莫與京。
P167n1573_p0854a05║第十坐禪實相正觀法上諸觀
P167n1573_p0854a06║想雖皆稱理而帶事修蓋欲行
P167n1573_p0854a07║人涉事之時體事即理心無倚
P167n1573_p0854a08║著功不唐捐故如前施設也今
P167n1573_p0854a09║之禪法乃是正修純用理觀。
P167n1573_p0854a10║今先明坐相方示觀門。
P167n1573_p0854b01║且坐相者當於別室身就繩牀
P167n1573_p0854b02║結跏趺坐以左脚置右脚上名
P167n1573_p0854b03║為半跏更以右脚置左脚上牽
P167n1573_p0854b04║求就身令齊兩䏶名為全跏此
P167n1573_p0854b05║坐為最易發禪那若不能全跏
P167n1573_p0854b06║半跏亦得次整衣服不得太寬
P167n1573_p0854b07║寬則袒露不得過急急則氣壅
P167n1573_p0854b08║次當正身令不萎不倚項脊相
P167n1573_p0854b09║對其頭不低不昂令平正自然
P167n1573_p0854b10║勿以力制合眼令斷外光合口
P167n1573_p0855a01║令斷外風次令氣息調勻心離
P167n1573_p0855a02║昏散故止觀云調身則不緩不
P167n1573_p0855a03║急調息則不澀不滑調心則不
P167n1573_p0855a04║浮不沈三事若調禪定可獲也。
P167n1573_p0855a05║次示觀門者所謂捨外就內簡
P167n1573_p0855a06║色取心不假別求他法為境唯
P167n1573_p0855a07║觀當念現今剎那最促最微且
P167n1573_p0855a08║近且要何必棄茲妄念別想真
P167n1573_p0855a09║如當觀一念識心德量無邊體
P167n1573_p0855a10║性常住十方諸佛一切眾生過
P167n1573_p0855b01║現未來虛空剎土徧攝無外咸
P167n1573_p0855b02║趣其中。
P167n1573_p0855b03║如帝網之一珠似大海之一浪
P167n1573_p0855b04║浪無別體全水所成水既無邊
P167n1573_p0855b05║浪亦無際一珠雖小影徧眾珠
P167n1573_p0855b06║眾珠之影皆入一珠眾珠非多
P167n1573_p0855b07║一珠非少。
P167n1573_p0855b08║現前一念亦復如是性徹三世
P167n1573_p0855b09║體徧十方該攝不遺出生無盡
P167n1573_p0855b10║九界實造佛地權施不離即今
P167n1573_p0856a01║剎那能窮過未作用。
P167n1573_p0856a02║然須知性具一切是故能攝能
P167n1573_p0856a03║生勿謂本覺孤然隨妄緣而方
P167n1573_p0856a04║有不明性具者法成有作觀匪
P167n1573_p0856a05║無緣今觀諸法即一心一心即
P167n1573_p0856a06║諸法非一心生諸法非一心含
P167n1573_p0856a07║諸法非前非後無所無能雖論
P167n1573_p0856a08║諸法性相本空雖即一心聖凡
P167n1573_p0856a09║宛爾即立即破不有不無境觀
P167n1573_p0856a10║雙忘待對斯絕非言能議非心
P167n1573_p0856b01║可思故強示云不可思議微妙
P167n1573_p0856b02║觀也。
P167n1573_p0856b03║此觀能滅罪之邊際能顯理之
P167n1573_p0856b04║淵源是首楞嚴禪是法華三昧
P167n1573_p0856b05║亦稱王三昧統攝一切三昧故
P167n1573_p0856b06║亦號總持之主出生一切總持
P167n1573_p0856b07║故功德甚深稱歎莫及。
P167n1573_p0856b08║上來所述事儀理觀多有漏畧
P167n1573_p0856b09║備急披詳不煩援引。
P167n1573_p0856b10║若欲廣知應尋摩訶止觀當知
P167n1573_p0857a01║止觀一部即法華三昧之筌罤
P167n1573_p0857a02║一乘十觀即法華三昧之正體
P167n1573_p0857a03║圓頓大乘究竟於此。
P167n1573_p0857a04║
P167n1573_p0857a05║修懺要旨
P167n1573_p0857a06║香華運想偈
P167n1573_p0857a07║我此香華徧十方
P167n1573_p0857a08║以為微妙光明臺
P167n1573_p0857a09║諸天音樂天寶香
P167n1573_p0857a10║諸天肴饍天寶衣
P167n1573_p0857b01║不可思議妙法塵
P167n1573_p0857b02║一一塵出一切塵
P167n1573_p0857b03║一一塵出一切法
P167n1573_p0857b04║旋轉無碍互莊嚴
P167n1573_p0857b05║徧至十方三寶前
P167n1573_p0857b06║十方法界三寶前
P167n1573_p0857b07║皆有我身修供養
P167n1573_p0857b08║一一皆悉徧法界
P167n1573_p0857b09║彼彼無雜無障碍
P167n1573_p0857b10║盡未來際作佛事
P167n1573_p0858a01║普熏法界諸眾生
P167n1573_p0858a02║蒙熏皆發菩提心
P167n1573_p0858a03║同入無生證佛智
P167n1573_p0858a04║
P167n1573_p0858a05║三祖文同卷（竟）
P167n1573_p0858a06║音釋
P167n1573_p0858a07║洎（巨至切及也）。拓（他各切斥開也）。憒閙（憒胡對切心亂也閙女教切不
P167n1573_p0858a08║靜也）。鯁（古杏切與哽同哽咽悲塞也）。銓（且緣切量也）。𢟋惕（𢟋音堆惕
P167n1573_p0858a09║他的切）。喟（丘媿切歎息聲）。䏶（郭禮切股也）。筌[穴/弟]（筌且緣切魚笱也窮
P167n1573_p0858a10║杜𠔃切兔𥥖也）。