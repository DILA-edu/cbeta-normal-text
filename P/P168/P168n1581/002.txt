P168n1581_p0225a01║首楞嚴經義海卷第二（經一之二）翦二
P168n1581_p0225a02║（䟽此下第十別解文義准常三分謂序正流通序中二證信發起證
P168n1581_p0225a03║信之立由阿難問佛今置之意為斷疑息諍及異邪故然此雖具六
P168n1581_p0225a04║種成就今均廣略緫分為二○標謂聖人說法須假此六成就方可
P168n1581_p0225a05║隨冝說教也）。
P168n1581_p0225a06║如是。（䟽若兼我聞合釋即指法之辭也如是之法我從佛聞佛
P168n1581_p0225a07║地論云謂結集時眾共請言如汝所聞當如是說傳法菩薩便許可
P168n1581_p0225a08║言如是當說如我所聞離釋如是者信成就也智度論云佛法大海
P168n1581_p0225a09║信為能入智為能度信者言是事如是不信者言是事不如是肇公
P168n1581_p0225a10║亦云信順之辭也信則所言之理順順則師資之道成故萬行中以
P168n1581_p0225b01║信為首故云如是又契理契機曰如永離過非曰是如理而說如理
P168n1581_p0225b02║而信故言如是若約今經如來藏心體性不動曰如真實義故曰是
P168n1581_p0225b03║又一切諸法本無生滅皆如來藏故名為如離一切相即一切法故
P168n1581_p0225b04║稱為是更有餘義繁而不論）。我聞。（聞成就也我即阿難自指
P168n1581_p0225b05║五蘊假者然一切法佛說無我今稱我者我有四種一凡夫徧計二
P168n1581_p0225b06║外道宗計三諸聖隨世假立賔主四法身真我經指後二非邪慢心
P168n1581_p0225b07║而有所說故無過矣聞謂耳根發識聽受雖因耳處廢別從緫故稱
P168n1581_p0225b08║我聞無相宗說我既無我聞亦無聞從緣生故不據假名即不聞聞
P168n1581_p0225b09║也若約法性此經旨趣傳法菩薩以我無我不二之真我根境非一
P168n1581_p0225b10║異之妙耳聞真俗無礙之法門○標此非凡夫外道執神我此顯法
P168n1581_p0226a01║身真我假立世諦流布我為賔主也）。一時。（䟽時成就也師資合
P168n1581_p0226a02║會說聽究竟緫言一時一者揀異餘時時者隨世假立如來說經有
P168n1581_p0226a03║無量時不能別舉一言略周但云一時涅槃經云一時在恒河岸等
P168n1581_p0226a04║又諸方時分延促不定故但言一時若約法義釋者即說聽之時心
P168n1581_p0226a05║境泯理智融凡聖如本始會此諸二法皆一之時○標不標春夏秋
P168n1581_p0226a06║冬日月歲時但是佛說法時　解孤山曰如是所傳之法我聞能傳
P168n1581_p0226a07║之人會機會理之時故云一時真際曰阿難指下如是之經我從佛
P168n1581_p0226a08║聞一時說教時也）。佛。（䟽主成就也具云佛陀此云覺者謂覺了
P168n1581_p0226a09║真妄性相之者即究竟覺也論云以覺心源故名究竟覺未覺心源
P168n1581_p0226a10║故非究竟覺然具三義一自覺覺知自心本無生滅二覺他覺一切
P168n1581_p0226b01║法無不是如三覺滿二覺理圓稱之為滿佛地論中具有十義謂具
P168n1581_p0226b02║一切智一切種智出煩惱障及所知障覺了一切諸法性相能自聞
P168n1581_p0226b03║覺亦能開覺一切有情如睡夢覺如蓮華開故稱為佛○標即法報
P168n1581_p0226b04║化三身隨機應現也）。在室羅伐祇洹精舍。
P168n1581_p0226b05║（䟽處成就也處有二種一所化處即伐城二所住處即祇圓具云室
P168n1581_p0226b06║羅伐悉底此云豐德或云聞物或云好道此乃城名非是國號以其
P168n1581_p0226b07║城中多財物好欲境饒多聞豐解脫道德名稱五天共聞故或云聞
P168n1581_p0226b08║者城昔有老仙於此修道後有少仙從其受學厥號聞者老仙沒後
P168n1581_p0226b09║少仙於此建城而住故以名焉國都號為憍薩羅但以就勝易彰故
P168n1581_p0226b10║舉城號祇洹者具云祇陁或云逝多制多此云戰勝即太子名林主
P168n1581_p0227a01║是彼故云勝林洹即林也精舍者即沙門精行所舍處也謂須達買
P168n1581_p0227a02║園置舍太子捨樹造門二人共建以延僧佛標同○解孤山曰在者
P168n1581_p0227a03║住也以佛內住首楞嚴能建大義故迹住精舍以利群生室羅伐或
P168n1581_p0227a04║云舍衛戰勝生時父王興外國戰勝因立羙號○䟽△二引眾同聞
P168n1581_p0227a05║者同聞之眾匪唯三乘亦該諸趣下具天龍八部王臣菩薩發起序
P168n1581_p0227a06║中今文但有二類蓋譯之巧也）。
P168n1581_p0227a07║與大比丘眾。（䟽標類也與者并兼共及也佛與阿難及
P168n1581_p0227a08║大比丘等證非虛謬梵云摩訶此具三義謂大多勝也器量尊重為
P168n1581_p0227a09║天王大人之所恭敬故云大徧知內外經書故言多勝出九十五種
P168n1581_p0227a10║外道故言勝比丘名舍三義乞士怖魔破惡謂出家者上於諸佛求
P168n1581_p0227b01║法以內資令慧命增長下於檀越離邪正命乞食以外資令色身無
P168n1581_p0227b02║損故云乞士又出家者最初發出家心或菩提心或至成道皆令魔
P168n1581_p0227b03║怖失人眾故名為怖魔又能破斷身口七支九十八使業煩惱故稱
P168n1581_p0227b04║為破惡四人已上乃至無量能作說恣羯磨法故名為眾矣）。千
P168n1581_p0227b05║二百五十人俱。（舉數也佛初成道先度陳如等五人
P168n1581_p0227b06║次度三迦葉兄弟兼徒緫一千次度舍利弗目連各兼徒一百次度
P168n1581_p0227b07║耶舍長者等五十人經舉大數故減五人此眾先並事外勤苦累劫
P168n1581_p0227b08║一無所證纔遇見佛便得上果感佛恩深常隨佛化為常隨眾也
P168n1581_p0227b09║標此皆應化聲聞故稱大也）。
P168n1581_p0227b10║皆是無漏大阿羅漢。（䟽緫指也漏有三種皆斷
P168n1581_p0228a01║盡故阿羅漢名含三義故翻為應應已永害煩惱賊故應不受分段
P168n1581_p0228a02║生故應受人天妙供養故此皆無疑故名為大已下別歎○標漏有
P168n1581_p0228a03║三稱謂無明漏欲漏有漏○解孤山曰無漏者內冥中道不漏落二
P168n1581_p0228a04║邊也阿羅漢含三義應供殺賊無生也凖涅槃四依品第四依即十
P168n1581_p0228a05║地菩薩名阿羅漢）。佛子住持善超諸有。（䟽從
P168n1581_p0228a06║佛口生從法化生得佛法分堪紹佛種故云佛子安住覺性三德祕
P168n1581_p0228a07║藏任持萬善功德不失故云住持諸有者二十五有皆得二十五種
P168n1581_p0228a08║三昧不為界繫故云善超此歎自利已下歎利他（標文同䟽）○解此眾已
P168n1581_p0228a09║經法華開權發迹故今歎德從實從本而言也）。能於國土
P168n1581_p0228a10║成就威儀。（䟽無剎不見故云能於國土有威可畏有儀可
P168n1581_p0228b01║則行住坐臥皆成軌範可為標準故云成就等淨名所謂不起滅定
P168n1581_p0228b02║現諸威儀也此儀止可觀也（標同））。從佛轉輪妙堪遺
P168n1581_p0228b03║囑。（智堪遺付也常隨從佛轉大法輪法有摧輾業煩惱義喻之若
P168n1581_p0228b04║輪自既摧破惑障亦能轉教令他破惑於一法中作無量說一一進
P168n1581_p0228b05║機一一耨性以善巧方便令其得入如來知見妙好堪任護持法藏
P168n1581_p0228b06║今燈燈相然明明不絕囑法今傳囑生令度緫名遺囑也（標同）○解興
P168n1581_p0228b07║福曰從佛受教自證已圓能演佛言轉化群品孤山曰此諸尊者見
P168n1581_p0228b08║佛始卒佛所說法皆悉隨從故於今經及以涅槃妙堪遺囑下文佛
P168n1581_p0228b09║告阿難汝今未須先取寂滅縱得無學留願入彼末法之中救度眾
P168n1581_p0228b10║生涅槃中佛語文殊今以此法付囑於汝乃至迦葉阿難未來復當
P168n1581_p0229a01║付囑如是正法即其事也）。嚴淨毗尼弘範三界。
P168n1581_p0229a02║（䟽戒可遵依也毗尼云律律法也斷割重輕開遮持犯非法不定弘
P168n1581_p0229a03║大也範法也既嚴持清禁身心弗違大能軌則世間真是法中綱紀
P168n1581_p0229a04║也○解毗尼是三界之大法稟之則出生死故）。應身無量
P168n1581_p0229a05║度脫眾生。（䟽定能現化也住首楞嚴化復作化普現色身
P168n1581_p0229a06║隨十界機宜何身相現而說法令彼度苦解脫業惑得自在故法華
P168n1581_p0229a07║所謂內祕外現從法身地隨緣赴應如一月不降百水不升慈善根
P168n1581_p0229a08║力法爾如是若非發迹之復無如是歎醍醐味教於茲現矣）。㧞
P168n1581_p0229a09║濟未來越諸塵累。（結悲化無盡也㧞令脫苦濟使
P168n1581_p0229a10║得樂佛滅度後故曰未來煩惱與業染汙繫縛喻之塵累皆令清淨
P168n1581_p0229b01║自在無礙故稱越也○解孤山曰垂應益物實通三世今從部意正
P168n1581_p0229b02║為未來）。
P168n1581_p0229b03║其名曰大智舍利弗。（䟽具云奢利弗怛囉此云
P168n1581_p0229b04║鶖子其人母眼黑白分明轉動流利從彼所生連母為號亦云身子
P168n1581_p0229b05║是佛右面弟子慧解過人故云大智增一云我佛法中智慧無雙決
P168n1581_p0229b06║了諸疑者舍利弗第一○標從眼識入圓通也五百弟子各稱行業
P168n1581_p0229b07║第一蓋漏證示現未具徧知覺母懷聖子有辯如春鸎才生其子無
P168n1581_p0229b08║辯似鶖鷺不鳴也○解諸經列名不同或尚年臘則先陳如或尚聲
P168n1581_p0229b09║德則先身子今從尚德之例也檇李曰此翻身子以其母好身形故
P168n1581_p0229b10║以子連母而呼也）。摩訶目犍連。（䟽具云摩訶沒特伽
P168n1581_p0230a01║羅此云大采菽氏又云胡豆即尊者母姓上古仙人所嗜因以命族
P168n1581_p0230a02║左面弟子神通無過下經云我遊十方得無罣礙神通發明推為無
P168n1581_p0230a03║上○標神通第一從意識入圓通也　解上古有仙好食胡豆尊者
P168n1581_p0230a04║是彼苗裔故）。摩訶拘絺羅。（䟽此云大膝舍利弗舅常
P168n1581_p0230a05║論勝姉姉懷身子論則不勝知孕智人寄辯母口何況出胎遂徃南
P168n1581_p0230a06║天學十八經人笑之曰累世難通一生非冀聞而立誓學不休止無
P168n1581_p0230a07║暇剪爪號長爪梵志學畢還家知甥為佛弟子起大憍慢徃佛所奪
P168n1581_p0230a08║佛令立論因即義墮負媿低頭得法眼淨成阿羅漢獲四辯才觸難
P168n1581_p0230a09║能答南方天王常隨侍彼也○標與難陁孫陁羅觀鼻識入圓通也）。
P168n1581_p0230a10║富樓那彌多羅尼子。（䟽富樓那父名此云滿父
P168n1581_p0230b01║是滿江禱天求得正值江滿又願獲滿夢滿器寶入於母懷從此有
P168n1581_p0230b02║孕由此多義得有此稱彌多羅尼母名此翻為慈亦云知識其母慈
P168n1581_p0230b03║行仍誦韋陀知識品故尼女聲也是彼所生連父母召云滿慈子此
P168n1581_p0230b04║於如來說法人中最為第一下經云我曠劫來辯才無礙宣說苦空
P168n1581_p0230b05║深達實相河沙如來祕密法門我於眾中微妙開示得無所畏等
P168n1581_p0230b06║標因說法舌識入圓通也○解孤山曰那男也尼女也增一云我父
P168n1581_p0230b07║名滿我母名慈諸梵行人謂我為滿慈子）。須菩提。（䟽此云空
P168n1581_p0230b08║生或云善吉善現等生時家中庫藏器皿皆空故相者謂言兒必善
P168n1581_p0230b09║吉此善吉相現於器故從是得名於大眾中解空第一入無諍定喜
P168n1581_p0230b10║說空法所修行業以空為本如下經云我曠劫來心得無礙初在母
P168n1581_p0231a01║胎即知空寂如是乃至十方成空亦令眾生證得空性蒙如來發性
P168n1581_p0231a02║覺真空空性圓明得阿羅漢○標從意根入圓通也）。優波尼
P168n1581_p0231a03║沙陁。（觀色性入圓通也）。等而為上首。（䟽此云近
P168n1581_p0231a04║少義翻塵性觀塵性空而得道故微塵即是色近少分隣近虛空是
P168n1581_p0231a05║色邊際故云塵性為近少也如下經云我悟色性以從不淨白骨微
P168n1581_p0231a06║塵歸於虛空空色二無成無學道如來印我名尼沙陁更有餘人經
P168n1581_p0231a07║不具載故云等也即三迦葉輩此皆頭角為眾知識綱領佛法各有
P168n1581_p0231a08║弟子故云上首也○標等諸大羅漢此六為首）。
P168n1581_p0231a09║復有無量辟支無學并其初心同
P168n1581_p0231a10║來佛所。（䟽具云辟支迦羅此云緣覺以觀十二因緣而覺悟
P168n1581_p0231b01║故此是部行非同麟喻然不預歎德列名者以猒喧樂靜不為眾所
P168n1581_p0231b02║知識故主伴咸集故云并其初心遇佛廻向必證大果故下經云有
P168n1581_p0231b03║學二乘及諸一切新發心菩薩等皆獲本心遠塵離垢得法眼淨通
P168n1581_p0231b04║序竟○標若獨覺者出無佛世起無師自然智常居巖宂春觀百花
P168n1581_p0231b05║秀秋看黃葉落無師禪自解端坐證無餘○解資中曰若麟喻者出
P168n1581_p0231b06║無佛世三千界中獨一而出如麟一角也孤山曰今云無量辟支者
P168n1581_p0231b07║將非他方無佛之土大權引實而來此會乎故下文云十方大阿羅
P168n1581_p0231b08║漢辟支佛等俱願樂聞此其證也私謂經家既云并其初心正似師
P168n1581_p0231b09║徒共集實部行也縱是獨覺如圓師說來亦無妨況部行亦出無佛
P168n1581_p0231b10║世然則大權引實或佛知此眾當獲大益成神攝至不亦可乎）。
P168n1581_p0232a01║（䟽二別序者諸經不同發起各別或放光微笑乞食入禪自唱位號
P168n1581_p0232a02║勸人令問等今經由夏滿眾集王臣請齋慶喜外歸無供循乞因遭
P168n1581_p0232a03║淫室邪術所加自無定慧不能降伏由是外假祕密攝護令歸意顯
P168n1581_p0232a04║生死輪廻莫過淫愛超證聖位豈逾定慧定慧內具祕密外資塵颺
P168n1581_p0232a05║順風有何艱險文四）。
P168n1581_p0232a06║屬諸比丘休夏自恣。（屬值遇會也聖禁三月滿
P168n1581_p0232a07║在此日故云休夏也自述所犯恣任僧舉當悔清淨故云自恣制限
P168n1581_p0232a08║恣法如律所明○解孤山曰自恣律闕三日七月十四十五十六也）。
P168n1581_p0232a09║十方菩薩咨決心疑欽奉慈嚴將
P168n1581_p0232a10║求密義。（䟽具云菩提薩埵此云覺有情此有三釋一菩提所
P168n1581_p0232b01║求果薩埵所度生二菩提所求果薩埵能求人三菩提覺悟智薩埵
P168n1581_p0232b02║情慮識緫約悲智能所真妄以立名也此等安居非止一處故云十
P168n1581_p0232b03║方限內修行莫盡通達從師指授夏滿方遂故云咨決心疑恭敬遵
P168n1581_p0232b04║承故曰欽奉思念威重故曰慈嚴將求密義者意請宣說如來密因
P168n1581_p0232b05║修證了義之法門也○解孤山曰大論云菩提名佛道薩埵名成眾
P168n1581_p0232b06║生用諸佛道成就眾生故又菩提是自行薩埵是化他左傳云訪問
P168n1581_p0232b07║於善為咨欽奉顯菩薩之心慈嚴明如來之德欲請楞嚴之祕說故
P168n1581_p0232b08║曰將求密義）。
P168n1581_p0232b09║即時如來敷座宴安。（疏非禪不慧故先入定為
P168n1581_p0232b10║後軌也即敷尼師壇靜然安坐如金剛法華皆先入定後方始說常
P168n1581_p0233a01║法爾也○標問戒生定因定發慧聖人隨宜蓋不出此三無漏法也）。
P168n1581_p0233a02║為諸會中宣示深奧。（䟽前求密義今宣深奧隨
P168n1581_p0233a03║其所問皆與說示如法華先說無量義經以為一乘之本今此會中
P168n1581_p0233a04║亦復如是必有經目隱而不言也○標即直指覺心也○解未談密
P168n1581_p0233a05║義先說餘經不散其眾乃演斯典亦猶法華以前說無量義淨名以
P168n1581_p0233a06║前說普集經但今所指未來此耳）。法筵清眾得未
P168n1581_p0233a07║曾有。（䟽教主既非生滅心行說實相法能聽之眾亦無一法可
P168n1581_p0233a08║為領受稱實說聽無有垢染故云清眾斯為究竟無上法會得未曾
P168n1581_p0233a09║有）。迦陵仙音徧十方界。（佛聲和稚眾所愛樂
P168n1581_p0233a10║聽之無猒如迦陵頻伽在於卵㲉鳴勝餘鳥故堪喻佛聲此鳥非常
P168n1581_p0233b01║故云仙也徧十方界者顯其圓義如來梵音於諸相中最為勝故如
P168n1581_p0233b02║別處說○標佛以一音演說法眾生隨類各得解○解迦陵頻伽此
P168n1581_p0233b03║翻妙聲）。恒沙菩薩來聚道塲文殊師
P168n1581_p0233b04║利而為上首。（䟽正云曼殊室利此云妙吉祥或妙德下
P168n1581_p0233b05║文將神咒揀圓通與奪眾心無私不伏智德之尊故為上首前文十
P168n1581_p0233b06║方菩薩咨决心疑今此復云恒沙來聚者或因結上首重指前文或
P168n1581_p0233b07║因前說法聲徧十方後始來集二義無在○標文殊是根本智始末
P168n1581_p0233b08║皆歸文殊也○解文殊以分證法身般若解脫三德故也）。
P168n1581_p0233b09║時波斯匿王為其父王諱日營齋
P168n1581_p0233b10║請佛宮掖自迎如來廣設珍羞無
P168n1581_p0234a01║上妙味兼復親延諸大菩薩。（䟽具云鉢
P168n1581_p0234a02║羅斯那恃多此云勝君先王崩日忌諱之晨故云諱日即自恣後之
P168n1581_p0234a03║一日諱忌也以忌舉吉事諱避其名宮掖內庭也后妃居所在天子
P168n1581_p0234a04║左右如肘腋耳王之宮禁䇿掖者所居故（標同）○解祭義云忌日必哀
P168n1581_p0234a05║稱諱如見親齋者齊也不過中食以齊身口而內表中道焉方言云
P168n1581_p0234a06║羞熟也謂熟食也周禮膳夫掌王者之羞）。城中復有長
P168n1581_p0234a07║者居士同時飯僧佇佛來應佛勑
P168n1581_p0234a08║文殊分領菩薩及阿羅漢應諸齋
P168n1581_p0234a09║主。（十德具足三品居財故云長者居士又守道自怡寡欲蘊德故
P168n1581_p0234a10║曰居士佛為化主王請須臨臣為輔佐餘聖可赴○標長者為輔相
P168n1581_p0234b01║也十德具足三品居財名長者十德者一姓貴二位高三大富四威
P168n1581_p0234b02║德五智深六年耆七行淨八禮俻九上歎十下歸○解天竺以積斗
P168n1581_p0234b03║鉅億為長者守道居正為居士）。
P168n1581_p0234b04║唯有阿難先受別請遠遊未還不
P168n1581_p0234b05║遑僧次。（䟽阿難此云歡喜佛初出家淨飯憂惱聞子成道王
P168n1581_p0234b06║大忻然復有斛飯奏云生兒舉國大喜因立斯號又彼端正或語或
P168n1581_p0234b07║默行住坐臥進止動轉見者咸喜故云歡喜先受別請者涅槃經說
P168n1581_p0234b08║不受別請乃不隨佛故受別請或因他事而非齋也遑暇也○標阿
P168n1581_p0234b09║難陀云慶喜年二十世尊化令出家為佛侍者緫持多聞第一即如
P168n1581_p0234b10║來成道夜生）。既無上座及阿闍梨途中
P168n1581_p0235a01║獨歸其日無供。（䟽同輩上下曰上座阿闍梨此云軌
P168n1581_p0235a02║範謂與眾中作軌範故○標律中僧遠出須此二人也）。
P168n1581_p0235a03║即時阿難執持應器於所遊城次
P168n1581_p0235a04║第循乞。（䟽當日初分乞食易得故云即時鉢多羅此云應量
P168n1581_p0235a05║器色與體量皆應法度也無問淨穢故云次第順於䡄則故云循乞
P168n1581_p0235a06║乞食十利如寶雨經說）。心中初求最後檀越
P168n1581_p0235a07║以為齋主無問淨穢剎利尊姓及
P168n1581_p0235a08║旃陀羅方行等慈不擇微賤發意
P168n1581_p0235a09║圓成一切眾生無量功德。（檀越此云施者
P168n1581_p0235a10║阿難乞食意祈末後來請僧者我當赴彼故曰齋主淨穢即剎利旃
P168n1581_p0235b01║陀也剎帝利此云四主即王種也故云尊姓旃陀羅此云殺者即魁
P168n1581_p0235b02║劊婬酒家也方法也軌則如來行平等慈不取貴擇賤俾施者見者
P168n1581_p0235b03║得福無量○解欲令淨穢皆趣菩提故云圓成無量功德）。
P168n1581_p0235b04║阿難已知如來世尊訶須菩提及
P168n1581_p0235b05║大迦葉為阿羅漢心不均平欽仰
P168n1581_p0235b06║如來開闡無遮度諸疑謗。（䟽迦葉波此云
P168n1581_p0235b07║飲光氏上古元祖是仙身有光明吞蔽燈光人皆異之曰飲光仙因
P168n1581_p0235b08║立族姓尊者頭陀上行第一故云大也標同不均平者善現捨貧從
P168n1581_p0235b09║富迦葉捨富從貧皆為淨名所訶今言如來者就其印可功歸佛也
P168n1581_p0235b10║然佛常乞食無遮問者由五義故一由內證平等理故外不見貧富
P168n1581_p0236a01║相二心離貪慢慈無偏利三表威德不懼惡象沽酒婬女家四息凡
P168n1581_p0236a02║夫猜嫌五破二乘分別故得仰効行平等耳度疑謗者即凡夫猜嫌
P168n1581_p0236a03║也）。經彼城隍徐步郭門嚴整威儀
P168n1581_p0236a04║肅恭齋法。（城之濠壍曰隍齋莊齊整不失威儀安靜恭謹
P168n1581_p0236a05║（標同上文）足成今則以斯行乞物無不從仰効尊儀故云齋法也）。
P168n1581_p0236a06║爾時阿難因乞食次經歷婬室遭
P168n1581_p0236a07║大幻術摩登伽女以娑毗迦羅先
P168n1581_p0236a08║梵天咒攝入婬席婬躬撫摩將毀
P168n1581_p0236a09║戒體。（爾時此時也摩登迦義翻本性下經云性比丘尼是也娑
P168n1581_p0236a10║毗迦羅亦云劫毗羅此言金頭或云黃髮食米齊外道也師事梵天
P168n1581_p0236b01║而得此咒咒是梵天先說外道施行世人諷習以為幻術將毀戒體
P168n1581_p0236b02║者別解脫戒白四所發形願業體體即無作從作戒生是第三聚非
P168n1581_p0236b03║色非心為戒所依持之則肥犯之則羸故云戒體阿難無心遭逼入
P168n1581_p0236b04║舍欲犯未犯故云將毀若據下云八萬行中秖毀一戒心清淨故尚
P168n1581_p0236b05║未淪溺應知阿難不毀吉羅緣起如別○標摩登伽經云此女過去
P168n1581_p0236b06║為婆羅門女名曰本性今從者號○解摩登伽經云阿難昔五百世
P168n1581_p0236b07║曾與摩登伽女而為夫婦愛習未忘故有斯事將毀戒體者經家明
P168n1581_p0236b08║危窘之意生起如來徃護之文也其實初果聖人得道具戒雖遭咒
P168n1581_p0236b09║攝任久居婬室終無毀犯何者見惑已除唯存正使是故雖有於貪
P168n1581_p0236b10║非婦不婬雖有於瞋望地不天雖有於癡不計性實若在僧中惑心
P168n1581_p0237a01║設起則捨戒還家故有欲飽還來之事故涅槃云初果生惡國道具
P168n1581_p0237a02║不為惡大論云初果生殺羊家寧死不殺此皆道具戒故自然無犯
P168n1581_p0237a03║也世人凖律同凡結罪將恐通經之功未補毀聖之過私謂據摩鄧
P168n1581_p0237a04║女經女之母名摩鄧耳長水所翻未見其義詳夫將毀戒體之語蓋
P168n1581_p0237a05║言此女欲破阿難所持之體也故下文云彼唯咒汝破佛律儀八萬
P168n1581_p0237a06║行中秖毀一戒心清淨故尚未淪溺歷觀諸解悉以將毀二字屬于
P168n1581_p0237a07║阿難雖曰不犯豈無疪乎）。
P168n1581_p0237a08║如來知彼婬術所加齋畢旋歸王
P168n1581_p0237a09║及大臣長者居士俱來隨佛願聞
P168n1581_p0237a10║法要。（䟽如來知者知即是見也謂以生死智明不二天眼見也
P168n1581_p0237b01║如來常儀受請齋了皆為說法今日速歸知佛必有所為故隨而來
P168n1581_p0237b02║願聞法要然大眾根熟妙悟是時不有因緣無由發起故託慶喜婬
P168n1581_p0237b03║逼摩登愛纏俾知生死輪廻貪欲為本修證常樂禪慧是基故下文
P168n1581_p0237b04║中天龍八部有學二乘及諸一切新發心菩薩其數凡有十恒河沙
P168n1581_p0237b05║聞是法已皆得本心遠塵離垢獲法眼淨性比丘尼成阿羅漢無量
P168n1581_p0237b06║眾生發無上道心等是知機應相扣啐啄同時形對像現故無差濫
P168n1581_p0237b07║矣（標同））。
P168n1581_p0237b08║于時世尊頂放百寶無畏光明光
P168n1581_p0237b09║中出生千葉寶蓮有佛化身結加
P168n1581_p0237b10║趺坐宣說神咒。（歸園既畢主伴咸臻於此之際故曰
P168n1581_p0238a01║于時佛頂體也寂無相故光明相也具性德故蓮華用也成萬行故
P168n1581_p0238a02║化佛果也理智行三所成就故宣神咒者自果既圓說咒利他故又
P168n1581_p0238a03║釋迦顯果海無說頂光蓮現表大定智悲三法冥熏而起大用故現
P168n1581_p0238a04║化佛說神咒也○標此經一部五次放光第一從頂表體無說第二
P168n1581_p0238a05║面門表說顯心三從卍字表因心顯見四諸佛頂表一多無礙五從
P168n1581_p0238a06║五體表耳根圓通緫攝五根○解孤山曰頂表法身光表報身化佛
P168n1581_p0238a07║表應身光從頂出即智由理發徧照百界故云百寶而有化佛說咒
P168n1581_p0238a08║者即理智相𭁷能起大用折惡攝善也）。
P168n1581_p0238a09║勑文殊師利將咒往護惡咒銷滅
P168n1581_p0238a10║提獎阿難及摩登伽歸來佛所。（䟽提
P168n1581_p0238b01║携獎勸也文殊顯傳佛旨密護阿難先令登伽見佛離欲聞法增道
P168n1581_p0238b02║意顯呪力不可思議也如下文云彼尚婬女無心修行神力𭁷資速
P168n1581_p0238b03║證無學何況汝等在會聲聞求最上乘決定成佛等序分竟○標智
P168n1581_p0238b04║能解惑明能破暗也下文云自我出家恃佛憍愛求多聞故未證無
P168n1581_p0238b05║為遭彼梵天邪術所禁心雖明了力不自由頼遇文殊令我解脫雖
P168n1581_p0238b06║蒙如來佛頂神呪𭁷獲其力尚未親聞○解登伽得益證阿那含而
P168n1581_p0238b07║經家不敘者下文顯故然約實行則機熟得道之時由阿難牽以欲
P168n1581_p0238b08║鈎故使後入佛智也若是大權則同阿難發起斯教以益群機耳私
P168n1581_p0238b09║謂長水科經齊此為序分諸家皆至佛告以下方入正宗今觀阿難
P168n1581_p0238b10║啟請已涉楞嚴法門一經所○䟽談皆酬斯請當依璿師為正△次
P168n1581_p0239a01║下正宗分由阿難正請如來正說解行圓備不偏不邪當機得益也
P168n1581_p0239a02║文三）。
P168n1581_p0239a03║阿難見佛頂禮悲泣恨無始來一
P168n1581_p0239a04║向多聞未全道力。（多聞習定止觀雙修若但偏攻
P168n1581_p0239a05║豈全道力故涅槃云先以定動後以慧㧞定如縛賊慧如殺賊定慧
P168n1581_p0239a06║雙運目是更資到清涼池保無留難佛與阿難空王佛時同發大心
P168n1581_p0239a07║為樂多聞匪勤修習佛今成道我始入流仍值惡緣不能免脫良由
P168n1581_p0239a08║偏失誠可悲夫故下文云汝聞微塵佛一切祕密門欲漏不先除畜
P168n1581_p0239a09║聞成過悞○解孤山曰法華云昔於空王佛所同時發心汝常好多
P168n1581_p0239a10║聞我常勤精進是則如來由全道力定慧均修故能速證菩提降魔
P168n1581_p0239b01║制外我由偏著小慧於今尚住初果反遭邪術勞佛慈救悲泣恨悔
P168n1581_p0239b02║其在此焉）。殷勤啟請十方如來得成菩
P168n1581_p0239b03║提妙奢摩他三摩禪那最初方便。
P168n1581_p0239b04║（䟽如來極證人也菩提極證法也人法雙舉者簡所請行非眇劣耳
P168n1581_p0239b05║奢摩他云止三摩提云觀禪那云靜慮釋其相者如圓覺經此三種
P168n1581_p0239b06║義只在一心非三而三不一而一舉一則具故稱為妙即天台一心
P168n1581_p0239b07║三觀也此觀若成即證涅槃三德名祕密藏故舉十方如來得成菩
P168n1581_p0239b08║提等最初方便者然方便多種今問成佛妙行復云最初者意請成
P168n1581_p0239b09║妙行之方便也淺深雖異俱方便爾如圓覺經方便隨順圓攝所歸
P168n1581_p0239b10║即有三種此指妙行即方便也如下經文佛問圓通從何方便入三
P168n1581_p0240a01║摩地即指入妙行之方便也今文請即通問下文答則別說如下文
P168n1581_p0240a02║云有大佛頂首楞嚴等即許說成道妙行也復先徵詰發心推逐妄
P168n1581_p0240a03║執破群疑顯藏性令信解不謬阿難因此了悟發菩提心等此即信
P168n1581_p0240a04║解真正成本起因若無此因縱歷多劫修諸行門皆成邪僻猶如者
P168n1581_p0240a05║沙欲成嘉饌終不能得故圓覺中示三觀顯諸輪一一皆云悟淨圓
P168n1581_p0240a06║覺此經亦爾從初至第四卷半已來則緫明信解真正為最初方便
P168n1581_p0240a07║也信解雖正明識藏心多聞無功不逮修習如得大宅同知入門故
P168n1581_p0240a08║請修行從何攝伏佛即具辨止觀為正修法止觀成處名真三昧入
P168n1581_p0240a09║此行時須有方便方便之法不離根門入一無妄餘皆清淨故同二
P168n1581_p0240a10║十五聖復勑文殊今揀此即以根門順機為最初方便如下文云我
P168n1581_p0240b01║今欲令阿難開悟二十五聖誰當其根何方便門得易成就此則的
P168n1581_p0240b02║取從聞思修為初方便最初之義先解後行無出於斯或可最初是
P168n1581_p0240b03║無上第一之義即指真定為方便耳如別有說吾弗知也○標七處
P168n1581_p0240b04║㣲心破執八還四義三因不生即令信解真正為最初方便○解資
P168n1581_p0240b05║中曰凖圓覺經奢摩他以寂靜為相三摩提以幻化為相禪那俱離
P168n1581_p0240b06║靜幻二相此大意與一心三觀相應寂靜相即空觀也幻化相即假
P168n1581_p0240b07║觀也俱離相即中觀也孤山曰涅槃明三一奢摩他此云止二毗婆
P168n1581_p0240b08║舍那此云觀三優畢义此云止觀等今阿難雖專請於止以即一而
P168n1581_p0240b09║三故此止即觀亦即平等三一互融是以稱妙妙故方曰楞嚴大定
P168n1581_p0240b10║耳今於一止復有三名奢摩他即體真止止於真諦三摩提亦曰三
P168n1581_p0241a01║摩地此云等持即方便隨緣止止於俗諦禪那此云靜慮即息二邊
P168n1581_p0241a02║分別止止於中道第一義諦私謂圓覺三名既同今經沇師所解固
P168n1581_p0241a03║如其義涅槃中三雖二名有異其體亦同但禪那以雙遮為離優畢
P168n1581_p0241a04║以雙照為等而孤山專用天台三止配今三名者斯又得經之深也
P168n1581_p0241a05║何則止屬於定觀屬於慧阿難既以多聞小慧自咎正以楞嚴大定
P168n1581_p0241a06║為請大定非三止而何況三摩禪那顯是定名雖此定即慧而所主
P168n1581_p0241a07║從別若然則豈唯見孤山得經之深抑亦知天台三止𡨋符聖言矣
P168n1581_p0241a08║最初方便者阿難所請有通有別通謂奢摩他等是諸佛成道之法
P168n1581_p0241a09║也別謂最初方便即當機發行之由也應知下文從破心見以去訓
P168n1581_p0241a10║其通請如佛告阿難有三摩提名大佛頂首楞嚴王具足萬行十方
P168n1581_p0241b01║如來一門超出妙莊嚴路汝今諦聽等至辨諸聖圓通本根訓其別
P168n1581_p0241b02║請如佛告大眾吾今問汝最初發心悟十八界誰為圓通從何方便
P168n1581_p0241b03║入三摩地舉要言之唯觀音所觀耳根圓通方是此經最初方便舊
P168n1581_p0241b04║有多說今無取焉）。
P168n1581_p0241b05║於時復有恒沙菩薩及諸十方大
P168n1581_p0241b06║阿羅漢辟支佛等俱願樂聞。（䟽如渴思
P168n1581_p0241b07║冷水如饑思飲食如病思良藥如眾蜂依蜜我等亦如是願聞甘露
P168n1581_p0241b08║法）。退坐默然承受聖旨。（大眾欲聞假其請主
P168n1581_p0241b09║三乘賢聖八部王臣潔己虛心收視返聽而寂默也智論偈云聽者
P168n1581_p0241b10║端視如渴飲一心入於語義中踴躍聞法心悲喜如是之人可為說
P168n1581_p0242a01║斯受聖旨豈合不然△此下如來乘機廣為開演古人科判各是一
P168n1581_p0242a02║途春蘭秋菊互擅其美振公八段資中顯稱今詳經文復有理在文
P168n1581_p0242a03║中前後兩度說經初從此去至標經名是訓問正說分次從說是經
P168n1581_p0242a04║已下至不戀三界為請益再陳分初有四段一開妙解二示修行三
P168n1581_p0242a05║顯妙位四立妙名此四即八段中前五科開合之異也次再陳中有
P168n1581_p0242a06║二一辨趣生差別二示禪境差別即八中後三段也然開判之設各
P168n1581_p0242a07║隨其人吾今從古依振公判略沒第八但取七名○解孤山曰前通
P168n1581_p0242a08║序同聞不言菩薩別序集眾不言二乘此中備有三乘驗前二序影
P168n1581_p0242a09║略互現耳）。
P168n1581_p0242a10║佛告阿難汝我同氣情均天倫。（䟽慶
P168n1581_p0242b01║喜是佛堂弟祖父相傳亦名同氣或可但是兄弟同一氣類也兄弟
P168n1581_p0242b02║之序上下相次恩愛相屬蓋自然而然非使之然也故曰天倫倫理
P168n1581_p0242b03║均等也　標汝我者權分賔主也　解詩云兄弟天倫汝雖堂從我
P168n1581_p0242b04║之情愛實同天理言同父兄弟也）。當初發心於我
P168n1581_p0242b05║法中見何勝相頓捨世間深重恩
P168n1581_p0242b06║愛。（䟽父母妻子是恩愛之深者世人以捨麤重恩愛為其至道而
P168n1581_p0242b07║不知修行見愛尚是妄心故審問之後方推破○解私謂阿難既猒
P168n1581_p0242b08║多聞而欣妙定如來欲談是義先詰妄緣故問發心見相之由為止
P168n1581_p0242b09║散入寂之本迷解之要並在于茲）。
P168n1581_p0242b10║阿難白佛我見如來三十二相勝
P168n1581_p0243a01║妙殊絕形體映徹猶如瑠璃。（䟽如來大
P168n1581_p0243a02║相有三十二謂足下安平至頂成肉髻小相有八十種謂無見頂至
P168n1581_p0243a03║手足有德相從大相海流出小相故名為好釋梵輪王亦有大相然
P168n1581_p0243a04║無其好暗昧不明不名勝妙殊絕形狀體質清淨無垢喻瑠璃也
P168n1581_p0243a05║標此經一部只從我見而發起也）。常自思惟此相
P168n1581_p0243a06║非是欲愛所生何以故欲氣麤濁
P168n1581_p0243a07║腥臊交遘膿血雜亂。（䟽從戒定慧所成就故故
P168n1581_p0243a08║非欲愛欲愛之生純是不淨大集經中具說受生皆由父母與己識
P168n1581_p0243a09║情互生愛欲由是託彼赤白二滴為識所依一處和合名歌羅邏而
P168n1581_p0243a10║漸增長至於出胎五穀長養雖成人相如革囊盛糞故云膿血雜亂）。
P168n1581_p0243b01║不能發生勝淨妙明紫金光聚。（閻浮
P168n1581_p0243b02║檀金展轉比至迦葉身金猶如聚墨若比佛身迦葉如墨欲愛所招
P168n1581_p0243b03║終非如此）。是以渴仰從佛剃落。（勝相妙絕知非
P168n1581_p0243b04║愛生思渴瞻仰故求捨愛願從佛化俾易妙身斯不知以愛捨愛轉
P168n1581_p0243b05║增妄矣○標阿難我見未忘故見淨穢是以見佛淨妙之身故渴仰
P168n1581_p0243b06║從佛剃落○解孤山曰見相實有生滅宛然緣此發心安趣常果故
P168n1581_p0243b07║下經云若於因地以生滅心為本修因而求佛乘不生不滅無有是
P168n1581_p0243b08║處交遘者易曰男女遘精萬物化生）。
P168n1581_p0243b09║佛言善哉阿難汝等當知一切眾
P168n1581_p0243b10║生從無始來生死相續。（䟽久成積苦也○標
P168n1581_p0244a01║非但今日）。
P168n1581_p0244a02║皆由不知。（一念情生三細便起此根本無明曰不知也）。
P168n1581_p0244a03║常住真心性淨明體。（䟽迷自本真也無始晦昧
P168n1581_p0244a04║故曰不知不生不滅名為常住離諸偽妄靈鑒不昧故曰真心三德
P168n1581_p0244a05║具足為一切法之所依止故云性淨明體眾生悉爾故曰皆由○標
P168n1581_p0244a06║摩訶般若解脫法身三德具足惑者不知）。
P168n1581_p0244a07║用諸妄想此想不真故有輪轉。（䟽認
P168n1581_p0244a08║他妄想也下文云此是前塵虛妄相想惑汝真性從無始來認賊為
P168n1581_p0244a09║子失汝兄常故受輪轉舉世修行多同此計故託阿難緫彰其失
P168n1581_p0244a10║標緫指執於我見○解常住真心即下文如來藏心圓融三諦也用
P168n1581_p0244b01║諸妄想謂九界眾生不達此三本唯一心於是六趣見其俗二乘見
P168n1581_p0244b02║其真菩薩見其中皆由不了圓融妄生取著故致輪轉二種生死）。
P168n1581_p0244b03║汝今欲研無上菩提真發明性應
P168n1581_p0244b04║當直心詶我所問。（䟽下文識精元明即是無始菩
P168n1581_p0244b05║提涅槃元清淨體此體非妄無有變異故云真性研究窮也淨名云
P168n1581_p0244b06║直心是道場無虛假故今推本意豈得異想發言欲正修行當須確
P168n1581_p0244b07║實故今勸也）。
P168n1581_p0244b08║十方如來同一道故出離生死皆
P168n1581_p0244b09║以直心。（諸佛同道脫苦得樂皆由直心者此有二種一發言
P168n1581_p0244b10║無虛假如此文所勸淨名道場二向理之心無別岐路即如起信三
P168n1581_p0245a01║心之真心也故論云一者直心正向真如法故此為二行根本也今
P168n1581_p0245a02║此經意須具二焉始今發言無妄終成向理心絕方為十方同道）。
P168n1581_p0245a03║心言直故如是乃至終始地位中
P168n1581_p0245a04║間永無諸委曲相。（因苗辨地言直心直苟或反此
P168n1581_p0245a05║罪非輕小如下經云若大妄語即三摩提不得清淨成愛見魔失如
P168n1581_p0245a06║來種若諸比丘心如直絃一切真實入三摩地永無魔事我印是人
P168n1581_p0245a07║成就菩薩無上知覺也發心曰始究竟名終彈指能超故無委曲○
P168n1581_p0245a08║標先聖云發心畢竟二無別如是二心前心難○解言者心之聲由
P168n1581_p0245a09║心直故所以言直三諦真常名心直了義頓說名言直由此心言乃
P168n1581_p0245a10║能趣道）。
P168n1581_p0245b01║阿難我今問汝當汝發心緣於如
P168n1581_p0245b02║來三十二相將何所見誰為愛樂。
P168n1581_p0245b03║（䟽心見兩門由茲所問下既認心不迭指見謬稱故成二障為纏三
P168n1581_p0245b04║空罔契故下微詰俾識妄源）。
P168n1581_p0245b05║阿難白佛言世尊如是愛樂用我
P168n1581_p0245b06║心目。（單牒雙指巧略故也）。由目觀見如來勝
P168n1581_p0245b07║相心生愛樂故我發心願捨生死。
P168n1581_p0245b08║（此正陳妄體也目即眼根心即意識根識虛妄猶如空華若執有體
P168n1581_p0245b09║能見能樂豈唯迷於法空亦起人我見愛故下文云六為賊媒自劫
P168n1581_p0245b10║家寶無始虛習住地無明皆由根識更非他物想相為塵識情為垢
P168n1581_p0246a01║生死輪轉莫不由斯故下推徵令知虛妄（標同上文））。
P168n1581_p0246a02║首楞嚴經義海卷第二
P168n1581_p0246a03║音釋
P168n1581_p0246a04║旃陀羅（梵語也此云屠者旃諸𨒌切）。劊（古外切）。窘（巨殞切窮迫也）。