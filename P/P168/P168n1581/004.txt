P168n1581_p0271a01║首楞嚴經義海卷第四（經一之四）翦四
P168n1581_p0271a02║（凡遇圓相即是標辭與䟽同其上文）。
P168n1581_p0271a03║阿難汝今欲知奢摩他路願出生
P168n1581_p0271a04║死。（䟽奢摩他即出生死到涅槃之道路也）。今復問汝
P168n1581_p0271a05║即時如來舉金色臂屈五輪指語
P168n1581_p0271a06║阿難言汝今見不。（地水火風空輪各對一指又一
P168n1581_p0271a07║一指端有千輻輪相故云輪指屈指問見意欲推心）。
P168n1581_p0271a08║阿難言見佛言汝何所見阿難言
P168n1581_p0271a09║我見如來舉臂屈指為光明拳耀
P168n1581_p0271a10║我心目。（佛手金光耀我心目此即心目俱見）。
P168n1581_p0271b01║佛言汝將誰見阿難言我與大眾
P168n1581_p0271b02║同將眼見。（舉拳初問便言耀我心目再審誰見又却獨不
P168n1581_p0271b03║言心意引推徵明露妄想師資善巧共破執情善哉大權懸知今日）。
P168n1581_p0271b04║佛告阿難汝今答我如來屈指為
P168n1581_p0271b05║光明拳耀汝心目汝目可見以何
P168n1581_p0271b06║為心當我拳耀。（當猶對也汝目顯然故云可見又汝
P168n1581_p0271b07║眼實可見我拳相意欲推心且許其眼眼即可見何者是心研覈至
P168n1581_p0271b08║窮妄想須顯）。
P168n1581_p0271b09║阿難言如來現今徵心所在而我
P168n1581_p0271b10║以心推窮尋逐即能推者我將為
P168n1581_p0272a01║心。（能推之心攀緣妄想生死輪廻是此為根固執既深河沙叵第
P168n1581_p0272a02║故今呈露必待破除）。
P168n1581_p0272a03║佛言咄阿難此非汝心。（解前以七番逐破復
P168n1581_p0272a04║示二種根本未能領悟猶執能推嗟其迷重故叱以語之）。阿難
P168n1581_p0272a05║矍然避座合掌起立白佛此非我
P168n1581_p0272a06║心當名何等。（䟽世尊現相以呵叱過之深也阿難驚起
P168n1581_p0272a07║以避座執之重也情之主宰皆謂我心今被頓呵孰不驚愕咄呵聲
P168n1581_p0272a08║矍逸起皃）。
P168n1581_p0272a09║佛告阿難此是前塵虛妄相想惑
P168n1581_p0272a10║汝真性。（前塵之相本自虛妄從識變生猶如影像而復引起
P168n1581_p0272b01║念想緣慮名之為心心之與境二俱虛妄此心及境即真如海中一
P168n1581_p0272b02║浮漚耳故下云汝身汝心皆是妙明真精妙心中所現物浮塵既現
P168n1581_p0272b03║實體即隱能覆能暗故云惑汝真性）。由汝無始至于
P168n1581_p0272b04║今生認賊為子失汝元常故受輪
P168n1581_p0272b05║轉。（此之妄想能損法身能傷慧命功德法財由之喪失名之為賊
P168n1581_p0272b06║迷而不識認為真常將謂嫡生欲期嗣世返遭破喪歷劫貧窮故失
P168n1581_p0272b07║元常受輪轉也故下文云睧擾擾相以為心性一迷為心決定惑為
P168n1581_p0272b08║色身之內不知色身外洎山河虛空大地咸是妙明真心中所現物
P168n1581_p0272b09║棄之大海唯認浮漚迷中倍人真可憐愍○解執妄為真如認賊為
P168n1581_p0272b10║子也無二顯示真心者真心之體本周法界非妄非真絕言離相能
P168n1581_p0273a01║攝一切世間出世間法然具三大通二門若約真如門顯此心者則
P168n1581_p0273a02║亡因果絕染淨口欲談辭喪心欲緣慮亡無法可破無法可會此則
P168n1581_p0273a03║唯顯體大義也若就生滅門顯此心者則彰染淨明體用顯真妄論
P168n1581_p0273a04║因果有修有證或破或會如斯顯示皆為隨順入於真如真如之體
P168n1581_p0273a05║即一真心也一心真如及生滅相無二無別即三明一即一論三故
P168n1581_p0273a06║得治生產業皆與實相不相違背己界佛界眾生亦然今之所顯真
P168n1581_p0273a07║心相者依生滅門破妄顯也然破會之相諸經論中具有此二蓋隨
P168n1581_p0273a08║執心輕重根有利鈍乘有頓漸教分權實若執重根鈍理須破斥若
P168n1581_p0273a09║藥不𥈅眩厥疾弗瘳若根性調柔妄情輕薄指相即性一切皆如猶
P168n1581_p0273a10║良馬見鞭影動即正今經先破後會俾輕重二執皆盡利鈍兩根俱
P168n1581_p0273b01║入如此𫨻經即明心能生法自性元常不同前塵分別影事但隨境
P168n1581_p0273b02║轉體是無常下經又明見與見緣本無所有元是菩提妙淨明體又
P168n1581_p0273b03║云生滅去來本如來藏此則先令明識真妄後今了妄即真洎乎開
P168n1581_p0273b04║悟無妄可了即云皆即菩提妙明元心維摩法華皆有此意如調馬
P168n1581_p0273b05║善毉適時御物在座根性既殊說者理須兼二如來善巧妙達時機
P168n1581_p0273b06║文二）。
P168n1581_p0273b07║阿難白佛言世尊我佛寵弟心愛
P168n1581_p0273b08║佛故令我出家我心何獨供養如
P168n1581_p0273b09║來乃至徧歷恒沙國土承事諸佛
P168n1581_p0273b10║及善知識發大勇猛行諸一切難
P168n1581_p0274a01║行法事皆用此心。（起意修行親近善友即是發菩
P168n1581_p0274a02║提心如來常教令發此心今復何故說為非心故敘為難凖涅槃經
P168n1581_p0274a03║發菩提心不是佛性師子吼云若一切眾生先有佛性何故復有初
P168n1581_p0274a04║發菩提心者佛言菩提之心實非佛性是無常故乃至雖念念滅相
P168n1581_p0274a05║續不斷名為修道猶如燈熖雖念念滅亦能破暗菩提之心亦復如
P168n1581_p0274a06║是今經欲明如來藏心常住真性即是涅槃正因佛性發菩提心乃
P168n1581_p0274a07║是緣了體是無常是故阿難同師子吼以緣了性難正因性此則不
P168n1581_p0274a08║辨三因常無常義妄以為難也○標頓教因地既有修證須具三重
P168n1581_p0274a09║之因初了悟覺性二發菩提心三修菩薩妙行）。
P168n1581_p0274a10║縱令謗法永退善根亦因此心。（䟽依
P168n1581_p0274b01║之修行能成佛道因之謗法永作闡提佛說非心誠為難信○標阿
P168n1581_p0274b02║難示相懷疑無始時來善惡業行皆用此心）。
P168n1581_p0274b03║若此發明不是心者我乃無心同
P168n1581_p0274b04║諸土木。（䟽土木不能了知不能修謗為無此心此若非心土
P168n1581_p0274b05║木何異）。
P168n1581_p0274b06║離此覺知更無所有云何如來說
P168n1581_p0274b07║此非心我實驚怖兼此大眾無不
P168n1581_p0274b08║疑惑。（解私謂阿難以對境覺知異乎土木封為我心此則正當
P168n1581_p0274b09║人執之相忽聞訶斥故以無情為難而不知真我無我靈知無知妙
P168n1581_p0274b10║淨明心何所不在斯由大權起教豈慶喜之實然乎）。惟垂大
P168n1581_p0275a01║悲開示未悟。（䟽不了正因體徧通情無情但執修謗之
P168n1581_p0275a02║心便見土木無性洎被呵責此非汝心由不早辨遂至驚怖然阿難
P168n1581_p0275a03║豈謂不知直為末世多作此計用妄心即是佛心惑者既群卒難領
P168n1581_p0275a04║悟故再三疑難請為開示也）。
P168n1581_p0275a05║爾時世尊開示阿難及諸大眾欲
P168n1581_p0275a06║令心入無生法忍於師子座摩阿
P168n1581_p0275a07║難頂而告之言。（摩頂安慰也阿難疑問將謂無心今
P168n1581_p0275a08║若開示必知體徧冥合此理了法無生印可決定名無生忍得此忍
P168n1581_p0275a09║時通達一切法門成就一切佛法此非小緣故佛安慰警動其意是
P168n1581_p0275a10║故摩頂也○解檇李曰無生法即真如理忍即智也證此法時忍可
P168n1581_p0275b01║印持決定不謬故云忍也）。如來常說諸法所生
P168n1581_p0275b02║唯心所現一切因果世界微塵因
P168n1581_p0275b03║心成體。（䟽緫標色心故云諸法無別生處故曰唯心此法生
P168n1581_p0275b04║起謂由真如不守自性為因無始妄想熏習為緣因緣和合成梨耶
P168n1581_p0275b05║識從此變生根身種子器世間等如水起波如鏡現像故云唯心所
P168n1581_p0275b06║現一切因果者別舉正報聖凡緫該故云一切世界微塵別指依報
P168n1581_p0275b07║一切之言亦通此轉既由真心隨緣所現亦依真心以為自體如像
P168n1581_p0275b08║不離鏡波不離水如下文云我常說言色心諸緣及心所使諸所緣
P168n1581_p0275b09║法唯心所現外洎山河虛空大地咸是妙明真心中物故云因心成
P168n1581_p0275b10║體○解孤山曰一切因果即十界正報世界微塵即十界依報此釋
P168n1581_p0276a01║上諸法所生也因心成體此釋上唯心所現也因心本具隨緣能造
P168n1581_p0276a02║故所造法全能造心依正既是一心一心實無能所）。
P168n1581_p0276a03║阿難若諸世界一切所有其中乃
P168n1581_p0276a04║至草葉縷結詰其根元咸有體性
P168n1581_p0276a05║縱令虛空亦有名貌。（䟽世間妄有不出色空色
P168n1581_p0276a06║中小者草葉縷結草葉有根種縷結因絲麻太清為名顯色是貌妄
P168n1581_p0276a07║相尚爾況真心耶○解如涅槃說空有四名謂虛空無所有不動無
P168n1581_p0276a08║礙也貌謂體貌如雜集論說空一顯色）。
P168n1581_p0276a09║何況清淨妙淨明心性一切心而
P168n1581_p0276a10║自無體。（䟽清淨揀異妄染妙淨明心即三德具足靈鑒無昧
P168n1581_p0276b01║也雖能隨緣成一切法而一切法不能變動若變動者即無諸法以
P168n1581_p0276b02║不變故為諸法性如鏡現像不為像變若為像變則不能現一切諸
P168n1581_p0276b03║像以不變故為像所依此亦如是故云性一切也豈得妄想不實真
P168n1581_p0276b04║亦無體故此責云而自無體也○解性一切心即常住真心能為九
P168n1581_p0276b05║界妄心之本性也）。
P168n1581_p0276b06║若汝執恡分別覺觀所了知性必
P168n1581_p0276b07║為心者。（䟽牒其明執也堅守不捨故云執恡思惟尋伺兼緣
P168n1581_p0276b08║託塵如劃水印空隨手即滅○汝必以此為真性者下即語云○解
P168n1581_p0276b09║資中曰藉緣託塵以立分別）。此心即應離諸一
P168n1581_p0276b10║切色香味觸諸塵事業別有全性。
P168n1581_p0277a01║（䟽定其有性也色香等即是事境有牽心用故名為業既因境有自
P168n1581_p0277a02║性元無若保為真離塵應在○解分別覺觀並是依他假合全性自
P168n1581_p0277a03║無）。
P168n1581_p0277a04║如汝今者承聽我法此則因聲而
P168n1581_p0277a05║有分別。（因聲分別全性元無色香味觸例此可見）。
P168n1581_p0277a06║縱滅一切見聞覺知內守幽閑猶
P168n1581_p0277a07║為法塵分別影事。（五境不對明了不行既絕外緣
P168n1581_p0277a08║故云內守幽閑也當爾之時不無分別若便將此內分別心為全性
P168n1581_p0277a09║者此亦非理而不知此全由第六法塵影像事境所發亦非全性乃
P168n1581_p0277a10║是意識在獨散位比量別緣取獨影境非是明了同五所取故云縱
P168n1581_p0277b01║滅見聞覺知也○解真際曰縱滅見聞覺知前六不行也意有四種
P168n1581_p0277b02║定位明了夢中覺寤今約明了與五同緣俱不行也所取法塵乃散
P168n1581_p0277b03║位獨頭也不緣外境泯迹藏用故曰內守幽閑秖此虛想是名法塵
P168n1581_p0277b04║影事）。
P168n1581_p0277b05║我非勑汝執為非心。（䟽我今非是不徇理道強
P168n1581_p0277b06║制勒汝軌為非心意顯如來言無枉逼也）。但汝於心微
P168n1581_p0277b07║細揣摩。（但猶獨也此勸不由他人獨於自心諦審揣度研摩
P168n1581_p0277b08║理道也此即理長即就何必求人矣○解孤山曰我所訶斥非謂今
P168n1581_p0277b09║汝執同土木無心勸其揣摩分別之心為當離塵有體為復離塵無
P168n1581_p0277b10║體）。若離前塵有分別性即真汝心。
P168n1581_p0278a01║（䟽若汝研窮此分別體離六塵外實有性者我即容許是汝真心世
P168n1581_p0278a02║人只知即心是佛曾不子細度量此心剎那變異猶如猿猴害馬紛
P168n1581_p0278a03║然亂想無暫時停故楞伽云當於靜處觀此妄想流注生滅凡夫不
P168n1581_p0278a04║覺妄謂不動故下經云如瀑流水望如恬靜流患不見非是無流起
P168n1581_p0278a05║信亦云一切眾生不名為覺以從本已來念念相續未曾離念故說
P168n1581_p0278a06║無始無明故佛再令微細揣摩楷定真偽○解分別性即妄心也若
P168n1581_p0278a07║此妄心離塵有體則容是真心既離塵無體非妄是何應知即真汝
P168n1581_p0278a08║心乃暫縱之語非顯真也）。
P168n1581_p0278a09║若分別性離塵無體斯則前塵分
P168n1581_p0278a10║別影事。（䟽若離前塵無此分別足顯分別宛是妄想自性本
P168n1581_p0278b01║無屬於前塵故可名為分別影事如下文云若真汝心則無所去云
P168n1581_p0278b02║何離聲無分別性斯則豈唯聲分別心分別我容離諸色相無分別
P168n1581_p0278b03║性○解六塵如形分別如影影由形有故無自體心因塵有豈有體
P168n1581_p0278b04║耶）。
P168n1581_p0278b05║塵非常住若變滅時此心則同𪚴
P168n1581_p0278b06║毛兔角。（䟽心因塵有塵屬無常塵既無常必歸變滅皮之不
P168n1581_p0278b07║存毛將安附）。則汝法身同於斷滅其誰
P168n1581_p0278b08║修證無生法忍。（若汝堅執無常之心是真性者應合
P168n1581_p0278b09║法身同於斷滅以法身體即真性故法身若斷依何修行證無生忍
P168n1581_p0278b10║若了如來藏心本周法界本無生滅含裹十方寧有方所凡夫身心
P168n1581_p0279a01║如影如像執此影像為佛性者一何鄙哉○解心隨塵滅修證者誰）。
P168n1581_p0279a02║即時阿難與諸大眾默然自失。（䟽初
P168n1581_p0279a03║聞佛斥此非汝心則驚疑設難將謂無心洎乎顯示清淨妙明性一
P168n1581_p0279a04║切心本來徧圓而為世界因果微塵平等體性佛雖開示又恐久執
P168n1581_p0279a05║尚堅再約緣塵重研妄想離塵無體豈是元真若堅執不融法身應
P168n1581_p0279a06║斷修證法忍必無所依阿難雖未悟真且知執妄是失故云默然自
P168n1581_p0279a07║失○解所執既銷故云自失）。
P168n1581_p0279a08║佛告阿難世間一切諸修學人現
P168n1581_p0279a09║前雖成九次第定不得漏盡成阿
P168n1581_p0279a10║羅漢。（䟽四禪四空及滅受想名為九定通名次第者若入禪時
P168n1581_p0279b01║智慧深利能從一禪入一禪心心相續更無異念可間雜故然修此
P168n1581_p0279b02║定能成無漏今言不得漏盡者乃通指世間有漏心修欲界未至及
P168n1581_p0279b03║四禪四空定耳凡夫修禪多生味著隨禪感果不出三界○故非無
P168n1581_p0279b04║漏非別指於滅盡等九亦可別斥前之九定雖通無漏俱是不了問
P168n1581_p0279b05║既修此定能得無漏何故經云不得漏盡成阿羅漢答此明不得大
P168n1581_p0279b06║乘阿羅漢也瓔珞經中初歡喜地名鳩摩羅伽秦言逆流乃至七地
P168n1581_p0279b07║名阿羅漢秦言過三有故知今言不得漏盡乃指不斷二障之漏不
P168n1581_p0279b08║證大乘羅漢也況究竟無學佛地始稱故佛三號有阿羅訶也）。皆
P168n1581_p0279b09║由執此生死妄想誤為真實是故
P168n1581_p0279b10║汝今雖得多聞不成聖果。（若了真妄達法
P168n1581_p0280a01║界性見與見緣似現前境元我覺明終不悞執生死根本以為真實
P168n1581_p0280a02║由是不辨認妄為真久處輪回不成聖果然阿難亦得初果以未究
P168n1581_p0280a03║竟故云未得若約大乘故無所惑○標或修行人猒下苦麤障欣上
P168n1581_p0280a04║淨妙利既有欣猒故云不得漏盡梵語禪那此云靜定定有二種一
P168n1581_p0280a05║自性定二作得定作得定者為行人不見性迷心取捨隨此九次第
P168n1581_p0280a06║定亦名世定色界中初二三禪慧多定少無色界中定多慧少唯第
P168n1581_p0280a07║四禪定慧俱等是大菩薩真修行處報身成道處號華藏世界居四
P168n1581_p0280a08║禪頂此九次第是作得定若了自性定即此經性淨明體不逐緣生
P168n1581_p0280a09║非因境有亦名正法眼藏各各自悟本性性本無念無念即寂寂而
P168n1581_p0280a10║常用即我真心用而常寂假名無念即名清淨法身亦名常住真心
P168n1581_p0280b01║亦名清淨法界亦名自性定亦名無漏界也○䟽二破妄見明真見
P168n1581_p0280b02║者由前佛問入道發心遂答因覩如來勝相由眼觀見心生愛樂洎
P168n1581_p0280b03║乎舉拳再問復云耀我心目七處徵詰三疑拒抗但且論心未言其
P168n1581_p0280b04║見蓋心為萬法之元見為六根之首心有真妄見具正邪故前破妄
P168n1581_p0280b05║心顯如來藏即一真法界離緣絕相是所觀境境既已說次明能觀
P168n1581_p0280b06║之智智即是慧慧用差別說名為見見有正邪故須料揀故下文云
P168n1581_p0280b07║唯願如來開我道眼得清淨眼等此蓋先體後用法如是故然體用
P168n1581_p0280b08║二法不相捨離體是即用之體用是即體之用故前後經文明心則
P168n1581_p0280b09║約見而辨顯見則就心而論故知一法義分為二也文三）。
P168n1581_p0280b10║阿難聞已重復悲淚五體投地長
P168n1581_p0281a01║跪合掌。（責己內重涕淚外形拜而復跪冀聞正說）。而白
P168n1581_p0281a02║佛言自我從佛發心出家恃佛威
P168n1581_p0281a03║神常自思惟無勞我修將謂如來
P168n1581_p0281a04║惠我三昧不知身心本不相代失
P168n1581_p0281a05║我本心雖身出家心不入道。（初心入道
P168n1581_p0281a06║罔解克修恃頼親因將惠正受豈知身戒雖從佛得心定宜當自證
P168n1581_p0281a07║本不相代斯之謂歟涅槃云汝諸比丘身雖出家而未曾染大乘法
P168n1581_p0281a08║服雖復乞食經歷多年初未曾求大乘法食衣嚴法體食資慧命不
P168n1581_p0281a09║識本常衣食俱失）。
P168n1581_p0281a10║譬如窮子捨父逃逝。（解資中曰迷真習妄五道
P168n1581_p0281b01║輪轉）。今日乃知。（䟽窮子捨父喻也絕無功德法財以養法
P168n1581_p0281b02║身慧命故云窮子不識本真背清淨覺故云捨父輪轉五道往而不
P168n1581_p0281b03║返故云逃逝因佛指示方知過悞故云今日乃知）。雖有多
P168n1581_p0281b04║聞若不修行與不聞等如人說食
P168n1581_p0281b05║終不能飽。（說食不飽喻也前法後喻合之可知夫修行者
P168n1581_p0281b06║必須內修理觀外助多聞如人有目日光明照見種種色若偏文字
P168n1581_p0281b07║不習觀門說食何異故大論云有慧無多聞是不知實相譬如大暗
P168n1581_p0281b08║中有日無所覩多聞無智慧亦不知實相譬如大明中有燈而無目
P168n1581_p0281b09║多聞利智慧是所說應受無聞無智慧譬如人身牛）。
P168n1581_p0281b10║世尊我等今者二障所纏良由不
P168n1581_p0282a01║知寂常心性。（煩惱所知名為二障由煩惱障障心心不
P168n1581_p0282a02║解脫造業受報由所知障障慧慧不解脫迷法空理不知諸法性相
P168n1581_p0282a03║若了本性常寂諸法元空自然擾惱不生業性不結誰曰生死誰為
P168n1581_p0282a04║涅槃涅槃生死猶如昨夢今為所縛實為不知二障名體如常所辨
P168n1581_p0282a05║也○解煩惱障謂根本及隨也所知障亦名智障障一切種智故）。
P168n1581_p0282a06║惟願如來哀愍窮露發妙明心開
P168n1581_p0282a07║我道眼。（䟽無財之極曰窮無上可覆曰露既無功德法財非
P168n1581_p0282a08║窮如何既無權實父母非露如何發妙明心破煩惱障也開我道眼
P168n1581_p0282a09║破所知障也既開道眼見性明心二障若六二執隨遣近成住地遠
P168n1581_p0282a10║至妙覺善哉妙請不亦至哉○解私謂前破妄心但離麤執故今請
P168n1581_p0282b01║云發妙明心也將破妄見欲顯真見故復請云開我道眼也又則眼
P168n1581_p0282b02║見必由識心故心眼雙舉叩佛音教其旨甚微問何故先破妄心後
P168n1581_p0282b03║破妄見答應有三義一者心為迷妄之元復是人執之本妄元破之
P168n1581_p0282b04║二者心屬王數通乎三性故在前破見唯眼識但屬無記故在後破
P168n1581_p0282b05║三者所破妄心且離緣塵分別想相而未能知心性常住今破妄見
P168n1581_p0282b06║則引盲人矚暗等以彰見性不滅乃至舉手飛光皆顯性無搖動當
P168n1581_p0282b07║知如來善巧方便從麤至細自淺由深開示阿難奢摩他路也）。
P168n1581_p0282b08║即時如來從胷萬字涌出寶光。（䟽前
P168n1581_p0282b09║光從口此光從胷者前文從說羅心此文從心發見萬字者表無識
P168n1581_p0282b10║性德梵云阿悉底迦此云有樂即是吉祥勝德之相有此相者必受
P168n1581_p0283a01║安樂則天長壽二年權制此字安於天樞其形如此卍音為萬字佛
P168n1581_p0283a02║胷前有此之形然八種相中此當第一謂吉祥萬德之所集也）。
P168n1581_p0283a03║其光晃昱有百千色十方微塵普
P168n1581_p0283a04║佛世界一時周徧徧灌十方所有
P168n1581_p0283a05║寶剎諸如來頂旋至阿難及諸大
P168n1581_p0283a06║眾。（體既具德用不離體用亦具德故云有百千色一時周徧者無
P168n1581_p0283a07║漏淨眼普見十方智照無遺微塵皆遍遍灌佛頂智果必同及諸大
P168n1581_p0283a08║眾乘因不二○解孤山曰胷有萬字表自心中道為萬法之源涌出
P168n1581_p0283a09║寶光表從中理發於中智有百千色表般若是一法佛說種種名周
P168n1581_p0283a10║遍十方表十界等照徧灌佛頂表佛佛理齊及諸大眾表彼彼性等）。
P168n1581_p0283b01║告阿難言吾今為汝建大法幢亦
P168n1581_p0283b02║令十方一切眾生獲妙微密性淨
P168n1581_p0283b03║明心得清淨眼。（䟽根本智性因茲顯發能建大義名
P168n1581_p0283b04║大法幢三德祕藏不縱橫並別故云妙十地見之如隔羅穀故曰微
P168n1581_p0283b05║唯佛與佛乃能究盡故曰密心即體也眼即用也○解圓頓大法超
P168n1581_p0283b06║出偏小喻之以幢獲妙明心證中理也得清淨眼發中智也）。
P168n1581_p0283b07║阿難汝先答我見光明拳此拳光
P168n1581_p0283b08║明因何所有云何成拳汝將誰見。
P168n1581_p0283b09║（䟽此問有三正在誰見餘即兼耳）。
P168n1581_p0283b10║阿難言由佛全體閻浮檀金赩如
P168n1581_p0284a01║寶山清淨所生故有光明我實眼
P168n1581_p0284a02║觀五輪指端屈握示人故有拳相。
P168n1581_p0284a03║（先光次見後拳也不從問次者文使故也閻浮檀金正云染部捺陁
P168n1581_p0284a04║此西域河名其河近其樹其金出彼河此則河因樹名金因河稱也
P168n1581_p0284a05║或云閻浮果汁點物成金因流入河染石為金也其色赤黃兼帶紫
P168n1581_p0284a06║熖故也觀經䟽說閻浮檀金超過紫磨金色百千萬倍唯聖所知佛
P168n1581_p0284a07║身光明猶如聚日紫磨必不如此赩大赤色也○解閻浮檀此云上
P168n1581_p0284a08║勝赩（許極反怒皃））。
P168n1581_p0284a09║佛告阿難如來今日實言告汝諸
P168n1581_p0284a10║有智者要以譬喻而得開悟。（䟽無智之
P168n1581_p0284b01║人縱喻難明故舉智者因喻開悟）。
P168n1581_p0284b02║阿難譬如我拳若無我手不成我
P168n1581_p0284b03║拳若無汝眼不成汝見以汝眼根
P168n1581_p0284b04║例我拳理其義均不。（以其情見必然故順情而
P168n1581_p0284b05║問待其伸答後乃奪之○標若無手必無拳人雖無眼豈是無見）。
P168n1581_p0284b06║阿難言唯然世尊既無我眼不成
P168n1581_p0284b07║我見例如來拳事義相類。（䟽果然情見不
P168n1581_p0284b08║出於斯故答相類○標無眼心見不昧無手畢竟無拳）。
P168n1581_p0284b09║佛告阿難汝言相類是義不然何
P168n1581_p0284b10║以故如無手人拳畢竟滅彼無眼
P168n1581_p0285a01║者非見全無。（䟽意明盲雖無眼且心中有見後自釋之）。
P168n1581_p0285a02║所以者何汝試於途詢問盲人汝
P168n1581_p0285a03║何所見彼諸盲人必來答汝我今
P168n1581_p0285a04║眼前唯見黑暗更無他矚以是義
P168n1581_p0285a05║觀前塵自暗見何虧損。（盲雖不見明還能見
P168n1581_p0285a06║暗即此見暗亦名為見故云見何虧損）。
P168n1581_p0285a07║阿難言諸盲眼前唯覩黑暗云何
P168n1581_p0285a08║成見。（常情見暗不名為見故有此難）。
P168n1581_p0285a09║佛告阿難諸盲無眼唯觀黑暗與
P168n1581_p0285a10║有眼人處於暗室二黑有別為無
P168n1581_p0285b01║有別。（徵訖○標在人身肉眼為見緣在人眼日月燈為助緣）。
P168n1581_p0285b02║如是世尊此暗中人與彼群盲二
P168n1581_p0285b03║黑校量曾無有異。（䟽無眼見黑與有眼見黑二見
P168n1581_p0285b04║無別故知見即是心不唯在眼）。
P168n1581_p0285b05║阿難若無眼人全見前黑忽得眼
P168n1581_p0285b06║光還於前塵見種種色名眼見者。
P168n1581_p0285b07║（無眼見黑有眼見塵汝必許此是眼所見）。
P168n1581_p0285b08║彼暗中人全見前黑忽獲燈光亦
P168n1581_p0285b09║於前塵見種種色應名燈見。（此正例無
P168n1581_p0285b10║燈見黑有燈見塵亦應許此是燈所見）。若燈見者燈
P168n1581_p0286a01║能有見自不名燈又則燈觀何關
P168n1581_p0286a02║汝事。（此縱破設或汝許名為燈見燈若有見應名為人不合名
P168n1581_p0286a03║燈又若燈見彼暗中人得燈光時不合名見燈自見故應知因燈見
P168n1581_p0286a04║色燈不名見因眼見色眼不是見燈之與眼但是見緣體非是見也）。
P168n1581_p0286a05║是故當知燈能顯色如是見者是
P168n1581_p0286a06║眼非燈。（舉前有眼在暗室時因燈顯照前塵境界眼方得見
P168n1581_p0286a07║此名眼見）。眼能顯色如是見性是心非
P168n1581_p0286a08║眼。（此舉盲者得眼光時因眼顯照前塵境界心方得見以前例此
P168n1581_p0286a09║應知見性是心非眼也窮其根本見性元心遞遞相推心為其主餘
P168n1581_p0286a10║是助因以常情只知眼見不識是心今此且令知其根本未辨真妄
P168n1581_p0286b01║　解資中曰既知見性屬心漸明真見矣）。
P168n1581_p0286b02║阿難雖復得聞是言與諸大眾口
P168n1581_p0286b03║已默然心未開悟猶冀如來慈音
P168n1581_p0286b04║宣示合掌清心佇佛悲誨。（䟽雖知見性唯
P168n1581_p0286b05║心未識真妄若言是妄如來又許獲妙明心得清淨眼若謂是真前
P168n1581_p0286b06║文廣破非真乃云前塵虛妄相想惑汝真性進之又不可退之又難
P168n1581_p0286b07║明羝羊觸藩斯之謂矣心既未了口即默然密冀如來慈音開示○
P168n1581_p0286b08║標此是結集阿難之意○解真際曰大眾默然佇誨良由真妄未明
P168n1581_p0286b09║若認見境之心前來已奪若謂本真之見豈假根塵口既亡言心希
P168n1581_p0286b10║開示）。
P168n1581_p0287a01║爾時世尊舒兜羅緜網相光手開
P168n1581_p0287a02║五輪指誨勑阿難及諸大眾我初
P168n1581_p0287a03║成道於鹿園中。（䟽即波羅柰國鹿野苑中五仙所居
P168n1581_p0287a04║修行處也佛成道後先入此園度五人耳）。為阿若多五
P168n1581_p0287a05║比丘等及與四眾言一切眾生不
P168n1581_p0287a06║成菩提及阿羅漢皆由客塵煩惱
P168n1581_p0287a07║所誤汝等當時因何開悟今成聖
P168n1581_p0287a08║果。（五比丘者謂阿若憍陳如摩訶男頞鞞比丘婆提婆敷此五佛
P168n1581_p0287a09║初出家雪山修道父王憶戀遂召往彼親近承事彼疑非真相次捨
P168n1581_p0287a10║去同在鹿園習外道法佛成道後思欲先度彼勞苦者天眼觀見在
P168n1581_p0287b01║仙人苑故往開示三轉法輪說生滅四諦苦集滅道今言客塵者即
P168n1581_p0287b02║別指集諦分別煩惱麤動如客俱生微細難辨如塵此俱喻煩惱障
P168n1581_p0287b03║也若下圓通陳如述證即通大乘客如煩惱塵如所知二義無在○
P168n1581_p0287b04║解資中曰言客塵煩惱即見思二惑非無始無明也私謂此中所問
P168n1581_p0287b05║且約昔時小乘所悟耳意令答出客塵是動主空不動欲將動以譬
P168n1581_p0287b06║妄不動以喻真下文屈指飛光義亦如是或曰此教既經開顯故今
P168n1581_p0287b07║問答客塵二義即是根本無明者非也）。
P168n1581_p0287b08║時憍陳那起立白佛我今長老於
P168n1581_p0287b09║大眾中獨得解名因悟客塵二字
P168n1581_p0287b10║成果。（䟽德長臘高最初度故名為長老佛轉法輪五人之中陳
P168n1581_p0288a01║如先悟佛問解否答云已解因得解名悟此見修如客如塵證得無
P168n1581_p0288a02║為生空涅槃湛然不動如主及空因即獲果○標梵語憍陳如此云
P168n1581_p0288a03║火器○解孤山曰憍陳那此云解本際以第一解法者也故曰獨得
P168n1581_p0288a04║解名）。
P168n1581_p0288a05║世尊譬如行客投寄旅亭或宿或
P168n1581_p0288a06║食食宿事畢俶裝前途不遑安住
P168n1581_p0288a07║若實主人自無攸往如是思惟不
P168n1581_p0288a08║住名客住名主人以不住者名為
P168n1581_p0288a09║客義。（䟽旅亭止客舍也俶始前進遑暇也此明客義怱怱不暇
P168n1581_p0288a10║停住喻分別煩惱數數造業流轉五道未曾暫息三界旅泊受果始
P168n1581_p0288b01║畢又造新業故云食宿事畢俶裝前途）。
P168n1581_p0288b02║又如新霽清暘升天光入隙中發
P168n1581_p0288b03║明空中諸有塵相塵質搖動虛空
P168n1581_p0288b04║寂然如是思惟澄寂名空搖動名
P168n1581_p0288b05║塵以搖動者名為塵義。（解私謂小乘客塵喻
P168n1581_p0288b06║見思生滅主空喻真諦寂然真諦理一以喻從法則主之與空不可
P168n1581_p0288b07║分二見思惑異以法觀喻則客之與塵應有二義何者客義麤故喻
P168n1581_p0288b08║迷事之惑塵義細故喻迷理之惑又亭客過遟如鈍使難破也隙塵
P168n1581_p0288b09║過速如利使易斷也）。佛言如是。（䟽此舉新晴太陽高照光
P168n1581_p0288b10║入牖隙現空中塵搖動不息此喻俱生煩惱微細難見自非觀智照
P168n1581_p0289a01║現終不覺知與身俱生與心同事故此煩惱體全是生滅虛妄不息
P168n1581_p0289a02║主人及空俱喻真性不動之義始佛聞悟客塵此欲陳如明其行相
P168n1581_p0289a03║意引阿難聞而開解了真見常寂身境動搖陳如剖析甚合佛心故
P168n1581_p0289a04║此即可言如是也）。
P168n1581_p0289a05║即時如來於大眾中屈五輪指屈
P168n1581_p0289a06║已復開開已又屈謂阿難言汝今
P168n1581_p0289a07║何見阿難言我見如來百寶輪掌
P168n1581_p0289a08║眾中開合。（問答可知○標屈開五輪指表聖人出入五道
P168n1581_p0289a09║也）。
P168n1581_p0289a10║佛告阿難汝見我手眾中開合為
P168n1581_p0289b01║是我手有開有合為復汝見有開
P168n1581_p0289b02║有合阿難言世尊寶手眾中開合
P168n1581_p0289b03║我見如來手自開合非我見性有
P168n1581_p0289b04║開有合。（䟽此明境有開合見無開合）。
P168n1581_p0289b05║佛言誰動誰靜阿難言佛手不住
P168n1581_p0289b06║而我見性尚無有靜誰為無住佛
P168n1581_p0289b07║言如是。（阿難已聞客塵搖動虛空與主常自寂焉今遇此問
P168n1581_p0289b08║例知見性無動無靜若以動靜相形則佛手是動見性是靜若只就
P168n1581_p0289b09║見體所明本不曾動今亦無靜此答稍符於真故佛印言如是○
P168n1581_p0289b10║△二約身搖動以辨見上來明境有開合見無動靜此則約對外境
P168n1581_p0290a01║以辨義則易顯向下只於內身自分動靜動中有不動意明境之與
P168n1581_p0290a02║身俱是生滅而凡夫人執身執境不了空無常故於此造業流轉無
P168n1581_p0290a03║窮本真自性迷而不識故圓覺云妄認四大為自身相下經亦云諸
P168n1581_p0290a04║可還者自然非汝又云云何汝今以動為身以動為境從始洎終念
P168n1581_p0290a05║念生滅此等皆明身境無常見性常住也不見性常二乘所執不知
P168n1581_p0290a06║無常凡夫迷倒下自雙破至文當知然此所明對境對身以辨見性
P168n1581_p0290a07║一性麤淺若原佛意非離此見別有性常性常真體只就此顯以見
P168n1581_p0290a08║與見緣無體可得本同空花元是妙明無生滅故下經觀河之見亦
P168n1581_p0290a09║復如是良以諸疑未斷執情深重是故冝就淺近寄明深旨至下文
P168n1581_p0290a10║殊為問方顯其意學者知之文二）。
P168n1581_p0290b01║如來於是從輪掌中飛一寶光在
P168n1581_p0290b02║阿難右阿難即時廻首右盼又放
P168n1581_p0290b03║一光在阿難左阿難又則廻首左
P168n1581_p0290b04║盼佛告阿難汝頭今日何因搖動
P168n1581_p0290b05║阿難言我見如來出妙寶光來我
P168n1581_p0290b06║左右故左右觀頭自搖動。（稍知見體無動
P168n1581_p0290b07║審問不移故言頭自搖動○標若原佛意非離此見別有性常以見
P168n1581_p0290b08║與見緣元是妙明也）。
P168n1581_p0290b09║阿難汝盼佛光左右動頭為汝頭
P168n1581_p0290b10║動為復見動世尊我頭自動而我
P168n1581_p0291a01║見性尚無有止誰為搖動佛言如
P168n1581_p0291a02║是。（䟽阿難認見不移若無相形亦無動止故佛印可○標無住者
P168n1581_p0291a03║本自不動也尚無有止者謂真見不逐緣生非因境有○解孤山曰
P168n1581_p0291a04║舉手開合飛光左右現茲二相秖是證成陳那之義以開示阿難也）。
P168n1581_p0291a05║於是如來普告大眾若復眾生以
P168n1581_p0291a06║搖動者名之為塵以不住者名之
P168n1581_p0291a07║為客。（䟽此結陳如悟客塵客塵動搖俱喻煩惱）。汝觀阿
P168n1581_p0291a08║難頭自搖動見無所動又汝觀我
P168n1581_p0291a09║手自開合見無舒卷。（此結阿難答身境手有開
P168n1581_p0291a10║合頭自動搖身境客塵同一生滅更無二別應知客必有主塵處有
P168n1581_p0291b01║空對佛手之見形頭動之性未嘗動靜豈成去來前後會通其揆一
P168n1581_p0291b02║也）。
P168n1581_p0291b03║云何汝今以動為身以動為境從
P168n1581_p0291b04║始洎終念念生滅遺失真性顛倒
P168n1581_p0291b05║行事。（緫責也緫責凡夫二乘無常計常常計無常凡夫不了身
P168n1581_p0291b06║境無常妄執實有計我我所起惑造業流轉三界受於一切身心大
P168n1581_p0291b07║苦尚不知生滅豈知本如來藏故云以動為身念念生滅等此即責
P168n1581_p0291b08║無常計常也二乘雖知一切無常而不悟知本常妙性湛然不動故
P168n1581_p0291b09║云遺失真性既不識真亦不辨妄故云顛倒行事其猶棄海認浮漚
P168n1581_p0291b10║者耳○解私謂此因阿難謂身境有動見性不動寄𭤟大眾迷真常
P168n1581_p0292a01║而見無常也智論明無常有二種謂相續法壞及念念生滅今云從
P168n1581_p0292a02║始洎終蓋言從生至死即相續法壞也既失真性唯造妄業故曰顛
P168n1581_p0292a03║倒行事）。性心失真認物為己輪廻是
P168n1581_p0292a04║中自取流轉。（䟽結失也不了性一切心即是失真此斥
P168n1581_p0292a05║二乘不知常也認物為己此指凡夫以動為身等下文身之與心皆
P168n1581_p0292a06║是真心中所現物執為自己顛倒斯甚自體不識安取他緣如懷至
P168n1581_p0292a07║寶於外求丐誰之遇歟故云自取流轉○標下經云以諸眾生從無
P168n1581_p0292a08║始來循諸色聲逐念流轉曾不開悟性淨妙常不循所常逐諸生滅
P168n1581_p0292a09║由是生生雜染流轉若棄生滅守於真常常光現前根塵識心應時
P168n1581_p0292a10║銷落想相為塵識情為垢二俱遠離則汝法眼應時清明云何不成
P168n1581_p0292b01║無上知覺○解前云顛倒行事但是為物所轉正斥能迷之心今言
P168n1581_p0292b02║認物為己又斥認所迷之境為我我所也如圓覺云妄認四大為自
P168n1581_p0292b03║身相六塵緣影為自心相若如是則塵勞之境何由可出故曰輪廻
P168n1581_p0292b04║是中等已上經文雖明見性不動然猶未論此見亦妄離見乃真資
P168n1581_p0292b05║中曰此寄麤相密談真見分別顯了並在後文也）。
P168n1581_p0292b06║
P168n1581_p0292b07║
P168n1581_p0292b08║首楞嚴經義海卷第四（經第一終）
P168n1581_p0292b09║
P168n1581_p0292b10║
P168n1581_p0293a01║音釋
P168n1581_p0293a02║矍（居縳切矍然左右驚顧貌）。愕（五各切驚愕也）。睧（音昏）。擾（音遶亂也）。𥈅
P168n1581_p0293a03║眩（𥈅正作暝眠見切眩熒絹切𥈅眩憒亂也）。瘳（音抽病愈也）。縷（力立切線
P168n1581_p0293a04║也）。劃（呼麥切分剖也）。揣（初委切）。羝（都奚切牡羊也）。頞鞞（頞鳥葛切
P168n1581_p0293a05║鞞步迷切）。俶（昌六切）。暘（音陽日出也）。隙（迄過切孔隙也）。盼（普苑切顧）。