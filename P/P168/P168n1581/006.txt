P168n1581_p0323a01║首楞嚴經義海卷第六（經二之二）翦六
P168n1581_p0323a02║（凡遇圓相即是標辭與䟽同其上文）。
P168n1581_p0323a03║阿難白佛言世尊若此見性必我
P168n1581_p0323a04║非餘我與如來觀四天王勝藏寶
P168n1581_p0323a05║殿居日月宮此見周圓徧娑婆國
P168n1581_p0323a06║退歸精舍秖見伽藍清心戶堂但
P168n1581_p0323a07║瞻簷廡。（䟽敘見近遠也因前開示雖了是真洎觀遠近不無
P168n1581_p0323a08║疑悔四天宮殿與日月齊同四萬由旬娑婆此云堪忍大千界之都
P168n1581_p0323a09║名今舉緫顯別也僧伽藍摩此云眾園廡堂下也○標復云眾園即
P168n1581_p0323a10║眾修道之所○解孤山曰既觀初天則唯見一四天下言娑婆者舉
P168n1581_p0323b01║其通名耳非指大千也）。世尊此見如是其體
P168n1581_p0323b02║本來周徧一界今在室中唯滿一
P168n1581_p0323b03║室為復此見縮大為小為當墻宇
P168n1581_p0323b04║夾令斷絕我今不知斯義所在願
P168n1581_p0323b05║垂弘慈為我敷演。（䟽一界初天也一室講堂也借
P168n1581_p0323b06║力見寬自力見狹寬狹既著縮斷堪疑猶豫在懷故云不知斯義所
P168n1581_p0323b07║在以阿難未證真如未發真用佛隨外相對物辨真既未親證故難
P168n1581_p0323b08║領會此之疑意亦約外相以明縮斷乘前起難以洗物情○解大如
P168n1581_p0323b09║一界小如一室內外如墻宇夾斷也）。
P168n1581_p0323b10║佛告阿難一切世間大小內外諸
P168n1581_p0324a01║所事業各屬前塵不應說言見有
P168n1581_p0324a02║舒縮。（䟽大小內外對待假立俱屬前塵能見之心何舒何卷故
P168n1581_p0324a03║此緫責令知其非）。
P168n1581_p0324a04║譬如方器中見方空吾復問汝此
P168n1581_p0324a05║方器中所見方空為復定方為不
P168n1581_p0324a06║定方。（器喻前塵空喻見性空之方圓喻疑見舒縮）。
P168n1581_p0324a07║若定方者別安圓器空應不圓若
P168n1581_p0324a08║不定者在方器中應無方空。（方器中空
P168n1581_p0324a09║若定方者除去方器別著圓器此處虛空應無圓相若言虛空不定
P168n1581_p0324a10║方者顯是方器無方虛空）。
P168n1581_p0324b01║汝言不知斯義所在義性如是云
P168n1581_p0324b02║何為在。（䟽汝疑見性縮斷要在一義決定見性之義猶如虛
P168n1581_p0324b03║空虛空豈有方圓而可在耶此明真見周徧無有方所如彼虛空故
P168n1581_p0324b04║涅槃云存常之法遍一切處虛空常故無處不徧如來亦爾徧一切
P168n1581_p0324b05║處是故無常之法此有彼無如來不爾是故為常○解方圓因器不
P168n1581_p0324b06║在虛空大小由塵何關見性是故麤言云何為在）。
P168n1581_p0324b07║阿難若復欲令入無方圓但除器
P168n1581_p0324b08║方空體無方不應說言更除虛空
P168n1581_p0324b09║方相所在。（䟽入達解也若欲達解無方圓義但去器之方
P168n1581_p0324b10║圓不可更除虛空方相若欲達解無大小義但去塵境大小不可說
P168n1581_p0325a01║言見性寬狹○解空性無動寧有出入因器去留強云出入故云若
P168n1581_p0325a02║復入無方圓等空體無方喻見性無二也以虛空無方圓可除況見
P168n1581_p0325a03║性無大小可還唯言方者義攝於圓佛語之略耳）。
P168n1581_p0325a04║若如汝問入室之時縮見令小仰
P168n1581_p0325a05║觀日時汝豈挽見齊於日面。（䟽若汝執
P168n1581_p0325a06║言縮見成小應可引見令伸等到日邊挽引齊等面猶邊也）。
P168n1581_p0325a07║若築牆宇能夾見斷穿為小竇寧
P168n1581_p0325a08║無續迹是義不然。（竇孔宂也若執夾令見斷應可
P168n1581_p0325a09║椄之令見相續若相接者應有續迹）。
P168n1581_p0325a10║一切眾生從無始來迷己為物失
P168n1581_p0325b01║於本心為物所轉故於是中觀大
P168n1581_p0325b02║觀小。（迷真性之已成色心之物色心既成真性即隱故云失於
P168n1581_p0325b03║本心前文云能生諸緣緣所遺者境從心變心隨境轉故見大小之
P168n1581_p0325b04║異內外之殊不能離緣觀性但知隨境生執故有前來種種疑倒）。
P168n1581_p0325b05║若能轉物即同如來。（解私謂上云為物所轉則
P168n1581_p0325b06║物為能轉心為所轉以心逐境遷故此文則心為能轉物為所轉以
P168n1581_p0325b07║境隨智亡故楞伽云未達境為心起種種分別達境唯心已分別即
P168n1581_p0325b08║不生上二句為物所轉也下二句若能轉物也則同如來者肇師云
P168n1581_p0325b09║會萬物以成己者其唯聖人乎）。身心圓明不動道
P168n1581_p0325b10║場於一毛端徧能含受十方國土。
P168n1581_p0326a01║（䟽若了色心因緣和合虛妄有生因緣別離虛妄名滅生滅去來本
P168n1581_p0326a02║如來藏性真常中求於去來迷悟生死了無所得斯則了妄唯真無
P168n1581_p0326a03║物可轉為真轉物背塵合覺同諸佛矣身心圓明者身圓明則毛端
P168n1581_p0326a04║現土心圓明則徧照法界此乃悟物咸真即成妙用故下文云我以
P168n1581_p0326a05║不生不威合如來藏而如來藏唯妙覺明圓照法界是故於中一為
P168n1581_p0326a06║無量乃至坐微塵裏轉大法輪等然上諸文俱約對境辨見顯不生
P168n1581_p0326a07║滅如對手之開合身之遷變境之可還物之差別麤相而辨密示生
P168n1581_p0326a08║滅即不生滅尚見外境是生滅法今此會通令了心之與境皆是迷
P168n1581_p0326a09║己所成無心外法可以相對則法法皆如塵塵咸徧分明顯示令悟
P168n1581_p0326a10║本真同如來耳下文縱有破諸疑難一一隨文會通皆此意也○解
P168n1581_p0326b01║毛端舍受十方國土一往觀此似同下文然今正明無量為一蓋攝
P168n1581_p0326b02║事成理非從體起用也大品云一切法趣一法斯之謂矣下文理事
P168n1581_p0326b03║雙顯體用備陳故有一為無量之言塵中轉法之義彼詳此略意不
P168n1581_p0326b04║徒然近古諸師並作用解唯真際云既滅前塵形量不立一切即一
P168n1581_p0326b05║性乃圓成斯亦節公之知言矣○䟽二破見性離身疑此疑因前佛
P168n1581_p0326b06║令轉物則同如來身心圓明不了會通萬法之旨便謂如來令轉前
P168n1581_p0326b07║物成我真見物若是見此則見性離身而有故成此疑文三）。
P168n1581_p0326b08║阿難白佛言世尊若此見精必我
P168n1581_p0326b09║妙性今此妙性現在我前。（解孤山曰向云
P168n1581_p0326b10║迷己為物失於本心故為物轉若能轉物則同如來是則所見山河
P168n1581_p0327a01║皆我妙性故云今此妙性現在我前此領旨也）。見必我真
P168n1581_p0327a02║我今身心復是何物。（䟽若此物處見精定是我
P168n1581_p0327a03║之真性顯是此性在我眼前已離我體此眼前見既是真我現今身
P168n1581_p0327a04║心須不是我復是何物○解此由阿難尚存能所所見既是真性能
P168n1581_p0327a05║見復是何物）。
P168n1581_p0327a06║而今身心分別有實彼見無別分
P168n1581_p0327a07║辨我身。（解若謂身無見性而今分別非虛若言現前是見彼
P168n1581_p0327a08║之外物別無心智反辨我身）。若實我心令我今
P168n1581_p0327a09║見見性實我而身非我。（䟽若以現理而推今
P168n1581_p0327a10║此身心實有分別緣於境界彼在前見且無別（彼列反）識分辨我身彼
P168n1581_p0327b01║若實我真心令我見者彼既真我我應非我○解若彼外物實是我
P168n1581_p0327b02║心現今能見則成外物外物是我內身非我）。
P168n1581_p0327b03║何殊如來先所難言物能見我。（解前
P168n1581_p0327b04║既難破今復何用）。惟垂大慈開發未悟。（䟽設
P168n1581_p0327b05║使彼見能有分辨何殊前難汝既見物物亦見汝則諸世間不成安
P168n1581_p0327b06║立）。
P168n1581_p0327b07║佛告阿難今汝所言見在汝前是
P168n1581_p0327b08║義非實。（前顯諸法唯心故云若能轉物不了斯旨妄謂見在
P168n1581_p0327b09║眼前雖形其言實無斯理）。
P168n1581_p0327b10║若實汝前汝實見者則此見精既
P168n1581_p0328a01║有方所非無指示。（設若服前可見應有處所可指
P168n1581_p0328a02║豈成真見離名絕相）。
P168n1581_p0328a03║且今與汝坐祇陁林徧觀林渠及
P168n1581_p0328a04║與殿堂上至日月前對恒河汝今
P168n1581_p0328a05║於我師子座前舉手指陳是種種
P168n1581_p0328a06║相陰者是林明者是日礙者是壁
P168n1581_p0328a07║通者是空如是乃至草樹纖毫大
P168n1581_p0328a08║小雖殊但可有形無不指著。（物象差異
P168n1581_p0328a09║巨細雖殊形相既分必歸指示）。
P168n1581_p0328a10║若必其見現在汝前汝應以手確
P168n1581_p0328b01║實指陳何者是見。（見性若在汝前便同物象可指
P168n1581_p0328b02║見性如何）。
P168n1581_p0328b03║阿難當知若空是見既已成見何
P168n1581_p0328b04║者是空若物是見既已成見何者
P168n1581_p0328b05║為物。（諸象雖差不離空有故將二事以辨是見也）。
P168n1581_p0328b06║汝可微細披剝萬象析出精明淨
P168n1581_p0328b07║妙見元指陳示我同彼諸物分明
P168n1581_p0328b08║無惑。（披開剝析析辨也物象現前洪纖咸見應於此處開析分
P168n1581_p0328b09║辨令此見精分明出現如諸物象更無迷亂）。
P168n1581_p0328b10║阿難言我今於此重閣講堂遠洎
P168n1581_p0329a01║恒河上觀日月舉手所指縱目所
P168n1581_p0329a02║觀指皆是物無是見者。（目觀手指但見緣塵
P168n1581_p0329a03║於諸物中不辨是見○標自日月宮須彌山卒腹觀指萬象皆是外
P168n1581_p0329a04║物何處有見）。
P168n1581_p0329a05║世尊如佛所說況我有漏初學聲
P168n1581_p0329a06║聞乃至菩薩亦不能於萬物象前
P168n1581_p0329a07║剖出精見離一切物別有自性。（䟽若
P168n1581_p0329a08║如佛說令指見精分明無惑至於證真大菩薩等亦不能於諸物之
P168n1581_p0329a09║中分出其見況我聲聞初學者乎）。
P168n1581_p0329a10║佛言如是如是。（印其不能分出見性）。
P168n1581_p0329b01║佛復告阿難如汝所言無有精見
P168n1581_p0329b02║離一切物別有自性則汝所指是
P168n1581_p0329b03║物之中無是見者。（既不能於物中辨出見性斯則
P168n1581_p0329b04║所指咸物無於是見既無是見應即非見故下微之）。
P168n1581_p0329b05║今復告汝汝與如來坐祇陁林更
P168n1581_p0329b06║觀林苑乃至日月種種象殊必無
P168n1581_p0329b07║見精受汝所指汝又發明此諸物
P168n1581_p0329b08║中何者非見。（所指物象既不是見反應非見若了唯真
P168n1581_p0329b09║更無是見非見以不了故隨語生執洎乎徵詰罔知所從向下會通
P168n1581_p0329b10║姣然可見）。
P168n1581_p0330a01║阿難言我實徧見此祇陁林不知
P168n1581_p0330a02║是中何者非見何以故若樹非見
P168n1581_p0330a03║云何見樹若樹即見復云何樹如
P168n1581_p0330a04║是乃至若空非見云何見空若空
P168n1581_p0330a05║即見復云何空我又思惟是萬象
P168n1581_p0330a06║中微細發明無非見者。（先答不知也何以下
P168n1581_p0330a07║釋不知所以若也樹不是見應離能見之外見所不及云何現今復
P168n1581_p0330a08║見於樹又若此樹即是於見云何更名此以為樹空例此釋離之既
P168n1581_p0330a09║不可即之又難明進退研之未知所適）。
P168n1581_p0330a10║佛言如是如是。（如汝所辨無非見者無乃是乎故云
P168n1581_p0330b01║如是○解即離二答佛皆印成者以由見性非即非離即離求之定
P168n1581_p0330b02║不可得則此見性宛如空華）。
P168n1581_p0330b03║於是大眾非無學者聞佛此言茫
P168n1581_p0330b04║然不知是義終始一時惶悚失其
P168n1581_p0330b05║所守。（䟽茫然者暝昧不明也是見義既失非見理復乖終始難
P168n1581_p0330b06║明守歸何所而不知能見所緣俱為勞相是非即離咸是緣塵既法
P168n1581_p0330b07║空之慧未開智照之惑難破由是非無學者一時惶悚○標在有漏
P168n1581_p0330b08║中從無始來晦昧真性只於外境堅執是非也○解真際曰向執心
P168n1581_p0330b09║境各別見相歷然今蒙一異推之是非不決心無所措於是茫然私
P168n1581_p0330b10║謂終始者終則見性非物始則見性是物又始謂妙性現在我前終
P168n1581_p0331a01║謂究竟指歸何所）。
P168n1581_p0331a02║如來知其魂慮變慴心生憐愍安
P168n1581_p0331a03║慰阿難及諸大眾諸善男子無上
P168n1581_p0331a04║法王是真實語如所如說不誑不
P168n1581_p0331a05║妄非末伽梨四種不死矯亂論議
P168n1581_p0331a06║汝諦思惟無忝哀慕。（䟽變動慴懼也世間王者
P168n1581_p0331a07║尚無二語何況法王親證而說故云如所如說佛有五語謂真語實
P168n1581_p0331a08║語如語不誑語不異語無偽曰真稱理曰實不變曰如心境相應曰
P168n1581_p0331a09║不誑懸見未然曰不異也知時知機應根而說豈同外道不死矯亂
P168n1581_p0331a10║四種矯亂至下當辨此意所明是非雙離心境俱融顯真妙體無戲
P168n1581_p0331b01║論相故令諦而思惟不須忝辱哀慕）。
P168n1581_p0331b02║是時文殊師利法王子愍諸四眾
P168n1581_p0331b03║在大眾中即從座起頂禮佛足合
P168n1581_p0331b04║掌恭敬而白佛言世尊此諸大眾
P168n1581_p0331b05║不悟如來發明二種精見色空是
P168n1581_p0331b06║非是義。（大眾茫然不知所措雖聞安慰令諦思惟智慧不明
P168n1581_p0331b07║罔解所問文殊智德旁為發機先敘不悟後方請示言二種者謂於
P168n1581_p0331b08║色空之上辨於精見是與非是之二義也○解真際曰二種謂精見
P168n1581_p0331b09║色空孤山曰二種即是非是義）。
P168n1581_p0331b10║世尊若此前緣色空等象若是見
P168n1581_p0332a01║者應有所指若非見者應無所矚
P168n1581_p0332a02║而今不知是義所歸故有驚怖非
P168n1581_p0332a03║是疇昔善根輕尠。（䟽自是是非難明非謂善根尠
P168n1581_p0332a04║少故此惶悚疇昔徃日也○標若了達妙性圓明不被明相所惑故
P168n1581_p0332a05║於得失是非有何罣礙）。
P168n1581_p0332a06║惟願如來大慈發明此諸物象與
P168n1581_p0332a07║此見精元是何物於其中間無是
P168n1581_p0332a08║非是。（䟽阿難前云無是見者無非見者如來一一印許意令於
P168n1581_p0332a09║真法界達無是非及至魂慮變慴又囑汝諦思惟深欲令了法界一
P168n1581_p0332a10║相文殊愍眾請佛明示此見及緣元是何物無是非相）。
P168n1581_p0332b01║佛告文殊及諸大眾十方如來及
P168n1581_p0332b02║大菩薩於其自住三摩地中。（自住之定
P168n1581_p0332b03║即首楞嚴三昧也諸法如幻法界一相起信云諸佛已離業識無自
P168n1581_p0332b04║他相見登地已上分證此法亦如佛見也）。見與見緣并
P168n1581_p0332b05║所想相。（見謂識體見緣即根是增上緣能生識故所想相即
P168n1581_p0332b06║境也是所緣緣牽生識故下文云想相為塵識情為垢或可見即是
P168n1581_p0332b07║根見緣即境所想相即識此根境識即十八界攝一切盡即龍樹四
P168n1581_p0332b08║句中因緣所生法也）。如虛空華本無所有。（此根
P168n1581_p0332b09║境識從妄心有其體元無如空中華翳病故見下文云見聞如幻翳
P168n1581_p0332b10║三界若空華此則我說即是空）。此見及緣。（雖如幻華本無
P168n1581_p0333a01║其體世俗諦中說名根境即亦名為假名）。元是菩提妙
P168n1581_p0333a02║淨明體云何於中有是非是。（諸法無體
P168n1581_p0333a03║不覺故有不覺即覺元是菩提起信云念無自相不離本覺若離覺
P168n1581_p0333a04║性則無不覺下經亦云見與見緣似現前境元我覺明即亦是中道
P168n1581_p0333a05║義也文殊前問此諸物象及此見精元是何物等故佛答云元是菩
P168n1581_p0333a06║提妙淨明體此則顯一真法界離性離相圓收諸法無不是如云何
P168n1581_p0333a07║更說是見非見即洗滌前來緣塵辨見或見或塵是非之相若不以
P168n1581_p0333a08║三昧遺蕩何能契此一如故淨名息言意在於此）。
P168n1581_p0333a09║文殊吾今問汝如汝文殊更有文
P168n1581_p0333a10║殊是文殊者為無文殊。（佛意問云如汝文殊
P168n1581_p0333b01║是一體性吾欲於此更立是名為是文殊復欲於此立一無名為無
P168n1581_p0333b02║文殊為得已否意顯一真體上不立是名不立無相是即對非以立
P168n1581_p0333b03║無即待有而稱是非有無戲論之見豈會一真前約觀門無是非相
P168n1581_p0333b04║唯證乃知若不指事以明未證如何領解故託文殊以明一相○解
P168n1581_p0333b05║私謂問意有三如汝文殊一也更有文殊是文殊者二也為無文殊
P168n1581_p0333b06║三也）。
P168n1581_p0333b07║如是世尊我真文殊無是文殊何
P168n1581_p0333b08║以故若有是者則二文殊然我今
P168n1581_p0333b09║日非無文殊於中實無是非二相。
P168n1581_p0333b10║（䟽先答無是若立是者即須對非便有二相故云則二文殊次答無
P168n1581_p0334a01║無若立無者即成斷滅將何名為真文殊體但於真體無是非相亦
P168n1581_p0334a02║不可說真體全無見之與緣亦復如是同一真故無二相也○解我
P168n1581_p0334a03║真文殊答第一義例立菩提妙淨明體也無是文殊答第二義例破
P168n1581_p0334a04║色空非見也何以故下釋成上義然我今日非無文殊答第三義例
P168n1581_p0334a05║破色空非見也於中實無是非二相緫結破意夫真無是非是非由
P168n1581_p0334a06║妄若謂色空是真見者斯乃從妄辨真對於無妄之真則成二義故
P168n1581_p0334a07║曰若有是者則二文殊又若謂色空非真見者其如妄境全體是真
P168n1581_p0334a08║故曰然我今日非無文殊實而言之真性本來無是非是）。
P168n1581_p0334a09║佛言此見妙明與諸空塵亦復如
P168n1581_p0334a10║是本是妙明無上菩提淨圓真心
P168n1581_p0334b01║妄為色空及與聞見。（䟽此見及緣皆是妄心分
P168n1581_p0334b02║別故有說何為是而更立非若了法界一相咸是一如即同文殊無
P168n1581_p0334b03║是非相故云亦復如是標一切幻化皆生覺心）。
P168n1581_p0334b04║如第二月誰為是月又誰非月文
P168n1581_p0334b05║殊但一月真中間自無是月非月。
P168n1581_p0334b06║（䟽本唯一月未曾有二病眼不了二相俄生既知第二無體更欲名
P168n1581_p0334b07║誰為是月非月○解前第二月別喻見精明元今通喻色空及由聞
P168n1581_p0334b08║見者由佛為阿難已約諸法徧示真性故大眾惶悚正迷諸法是非
P168n1581_p0334b09║是義故文殊對揚既無二相復舉月喻以遣妄情且第二月適言是
P168n1581_p0334b10║月捏目所見故適言非月影不離真故皆言誰者責問之辭捏影若
P168n1581_p0335a01║亡是非何在）。
P168n1581_p0335a02║是以汝今觀見與塵種種發明名
P168n1581_p0335a03║為妄想不能於中出是非是由是
P168n1581_p0335a04║精真妙覺明性故能令汝出指非
P168n1581_p0335a05║指。（䟽妄想若存心境難脫故不能出是非是相若一念不生前後
P168n1581_p0335a06║際斷唯一妙覺湛然周徧於中更無是相非相指即是見也非指即
P168n1581_p0335a07║非見也但文變耳然文字法師困於章句竟不能通一相一味者莫
P168n1581_p0335a08║不競執空華爭馳二月攻乎異端彼我天隔苟能居一切時不起妄
P168n1581_p0335a09║念於諸妄心亦不息滅住妄想境不加了知於無了知不辨真實斯
P168n1581_p0335a10║則隨順覺性云何更容是非是相於其閤哉○解物為所指見非可
P168n1581_p0335b01║指真性俱離可云出焉）。
P168n1581_p0335b02║阿難白佛言世尊誠如法王所說
P168n1581_p0335b03║覺緣徧十方界湛然常住性非生
P168n1581_p0335b04║滅。（䟽覺之緣由行相也周徧無生即是其緣○解覺謂菩提緣即
P168n1581_p0335b05║色空聞見等如前文云此見及緣元是菩提妙淨明體）。與先
P168n1581_p0335b06║梵志娑毗迦羅所談𡨋諦及投灰
P168n1581_p0335b07║等諸外道種說有真我徧滿十方
P168n1581_p0335b08║有何差別。（䟽婆羅門此云梵志或淨志投灰等即苦行外
P168n1581_p0335b09║道躶形㧞髮鞭纏棘刺五熱炙身也我徧十方者此外道不知阿頼
P168n1581_p0335b10║耶識為界趣生本含藏種子惑潤受生遂計身中有一神我常在不
P168n1581_p0336a01║滅處處受生徧十方界彼之所說計我行相似濫真覺故云有何差
P168n1581_p0336a02║別○標計執神我為常住不知業種含藏八識之內隨善惡業緣受
P168n1581_p0336a03║報好醜便謂鶴白烏玄松直𣗥曲皆自然也遂立自然之宗頌云誰
P168n1581_p0336a04║開河海堆山原誰削荊棘盡禽獸世無一物能生者是故諸法皆自
P168n1581_p0336a05║然○解真際曰𡨋諦者數論二十五諦中第一諦也）。
P168n1581_p0336a06║世尊亦曾於楞伽山為大慧等敷
P168n1581_p0336a07║演斯義彼外道等常說自然我說
P168n1581_p0336a08║因緣非彼境界。（䟽毗楞伽此云能種種現佛於彼山
P168n1581_p0336a09║為大慧菩薩說楞伽經明諸因緣破彼外道執自然見因緣之義非
P168n1581_p0336a10║是外道所知境故○標楞伽山者此云不可徃其山高峻下瞻大海
P168n1581_p0336b01║旁無門戶得大神通堪能升徃表心地法門無修無證方能升也如
P168n1581_p0336b02║來昔於此山下過羅婆那夜叉王與摩諦菩薩乘華宮殿請如來說
P168n1581_p0336b03║此法也○解彼經第二大慧舉佛昔說如來藏性與外道計我何別
P168n1581_p0336b04║佛述真我為斷愚夫畏無我句故說如來藏性不同外道之我又為
P168n1581_p0336b05║破外道自然說有因緣依世間相分別緣起今引次義為難）。
P168n1581_p0336b06║我今觀此覺性自然非生非滅遠
P168n1581_p0336b07║離一切虛妄顛倒似非因緣與彼
P168n1581_p0336b08║自然云何開示不入群邪獲真實
P168n1581_p0336b09║心妙覺明性。（䟽今觀覺性本是無生離諸虛妄有似不
P168n1581_p0336b10║同楞伽所說與彼外道自然執見如何分辨此不知如來隨冝說法
P168n1581_p0337a01║在楞伽時為破外道不了業種熏習感外增上遂即妄計烏自然黑
P168n1581_p0337a02║鶴自然白等故佛說有因緣約世間相緣起道理今此直明一真法
P168n1581_p0337a03║性豈同因緣隨他意語耶○解似非因緣恐不是因緣也與彼自然
P168n1581_p0337a04║即合彼自然也孤山曰與類也私謂向云我今觀此覺性自然今云
P168n1581_p0337a05║與彼自然云何開示蓋言今之自然似非昔之因緣則與外道自然
P168n1581_p0337a06║如何分別耶）。
P168n1581_p0337a07║佛告阿難我今如是開示方便真
P168n1581_p0337a08║實告汝汝猶未悟惑為自然阿難
P168n1581_p0337a09║若必自然自須甄明有自然體。（䟽示
P168n1581_p0337a10║方便者約理約事就喻就境一一無非顯真實性尚此不了迷作自
P168n1581_p0337b01║然若是自然必須有體如何甄別）。
P168n1581_p0337b02║汝且觀此妙明見中以何為自此
P168n1581_p0337b03║見為復以明為自以暗為自以空
P168n1581_p0337b04║為自以塞為自。（自然之體為何所在故約四境以問
P168n1581_p0337b05║顯體無得）。
P168n1581_p0337b06║阿難若明為自應不見暗若復以
P168n1581_p0337b07║空為自體者應不見塞如是乃至
P168n1581_p0337b08║諸暗等相以為自者則於明時見
P168n1581_p0337b09║性斷滅云何見明。（若四境即是見之自體則互相
P168n1581_p0337b10║乖反為自不成隨屬一境即不見三今汝不然云何妄執○解興福
P168n1581_p0338a01║曰慶喜所疑唯約真體如來何故約相而破然一體凝然理無能所
P168n1581_p0338a02║既興能計必有所緣緣則約相方生離相必無緣理是以假緣推自
P168n1581_p0338a03║自且不成相息心亡永祛邪計）。
P168n1581_p0338a04║阿難言必此妙見性非自然我今
P168n1581_p0338a05║發明是因緣生心猶未明諮詢如
P168n1581_p0338a06║來是義云何合因緣性。（䟽既非自然必是因
P168n1581_p0338a07║緣因緣之義無常生滅此有彼無體非周徧豈同覺性湛然常住圓
P168n1581_p0338a08║滿十方行相相違故云云何合因緣性○解孤山曰始疑妙性同外
P168n1581_p0338a09║自然既聞逐破則謂如佛昔說正因緣義但未知妙性云何符合耳）。
P168n1581_p0338a10║佛言汝言因緣吾復問汝汝今因
P168n1581_p0338b01║見見性現前此見為復因明有見
P168n1581_p0338b02║因暗有見因空有見因塞有見。（䟽以
P168n1581_p0338b03║境為因有此見性故云因見還以四境徵其見因）。
P168n1581_p0338b04║阿難若因明有應不見暗如因暗
P168n1581_p0338b05║有應不見明如是乃至因空因塞
P168n1581_p0338b06║同於明暗。（四境相違一三互闕為因不成○標若因明境
P168n1581_p0338b07║有見應不見三境）。
P168n1581_p0338b08║復次阿難此見又復緣明有見緣
P168n1581_p0338b09║暗有見緣空有見緣塞有見。（䟽因親緣
P168n1581_p0338b10║踈分為二門互相違破四義徵訖）。
P168n1581_p0339a01║阿難若緣空有應不見塞若緣塞
P168n1581_p0339a02║有應不見空如是乃至緣明緣暗
P168n1581_p0339a03║同於空塞。（䟽如文○標若緣一境有見應不見於三境○
P168n1581_p0339a04║解因略空塞緣略明暗佛言之巧相例可知真際曰因親緣踈故分
P168n1581_p0339a05║二門）。
P168n1581_p0339a06║當知如是精覺妙明非因非緣亦
P168n1581_p0339a07║非自然非不自然。（解私謂非正因緣非外自然非
P168n1581_p0339a08║不自然者不無也謂非覺性之自然如下文云無生滅者名為自然
P168n1581_p0339a09║不言非不因緣者以此中正破因緣生義故且置之）。無非不
P168n1581_p0339a10║非無是非是。（此顯覺性本無非與不非亦無是與非是
P168n1581_p0339b01║上句謂因緣下句謂自然）。離一切相。（䟽所亡之相通有八
P168n1581_p0339b02║句謂因緣也自然也是也非也此四是病非因緣非自然非是非非
P168n1581_p0339b03║此四是藥經文從非因緣下三句雙亡因緣自然之藥病謂非因緣
P168n1581_p0339b04║非自然非不因緣非不自然不因緣義在自然中也無非下二句雙
P168n1581_p0339b05║亡是非之藥病謂無非無不非無是無不是藥病俱亡無迹可滯心
P168n1581_p0339b06║行處滅言語道斷故云離一切相以前諸相皆是虛妄徧計執故）。
P168n1581_p0339b07║即一切法。（精覺妙明非別有體但於諸法遠離前來虛妄
P168n1581_p0339b08║偏執即是圓成妙覺明性故起信云是故一切法從本已來離言說
P168n1581_p0339b09║相離名字相離心緣相乃至唯是一心故名真如唯識亦云此諸法
P168n1581_p0339b10║勝義亦即是真如常如其性故即唯識實性又云圓成實於彼常遠
P168n1581_p0340a01║離前性下經廣辨須預此知○標真覺非別有體但於諸法遠離情
P168n1581_p0340a02║妄當處即真也○解離則顯真非俗即則觸境唯心亡然存然不可
P168n1581_p0340a03║得而名焉）。
P168n1581_p0340a04║汝今云何於中措心以諸世間戲
P168n1581_p0340a05║論名相而得分別如以手掌撮摩
P168n1581_p0340a06║虛空秖益自勞虛空云何隨汝執
P168n1581_p0340a07║捉。（䟽因緣自然等皆是世間戲論名相如何以此於真覺中舉心
P168n1581_p0340a08║分別如下文云汝暫舉心塵勞先起以名相手摩真覺空勞黷自為
P168n1581_p0340a09║一無所益○解孤山曰手掌喻妄情撮摩喻推度虛空喻真心秖益
P168n1581_p0340a10║自勞喻生滅輪轉）。
P168n1581_p0340b01║阿難白佛言世尊必妙覺性非因
P168n1581_p0340b02║非緣世尊云何常與比丘宣說見
P168n1581_p0340b03║性具四種緣所謂因空因明因心
P168n1581_p0340b04║因眼是義云何。（䟽此依俗諦具緣能見為難唯識說
P168n1581_p0340b05║九緣此唯出四約小乘義減大五緣心即分別緣也○標復云減種
P168n1581_p0340b06║子緣增上緣所緣緣根本緣染淨緣唯識九緣者頌云眼識九緣生
P168n1581_p0340b07║謂種子為因緣與五生起為增上緣牽境為所緣緣第八識為根本
P168n1581_p0340b08║緣第七識為染淨緣第六識為分別緣空緣明緣根緣耳識唯從八
P168n1581_p0340b09║者除明緣暗中亦聞鼻舌身三七此三識具七緣除空緣與明緣後
P168n1581_p0340b10║三五三四後三識謂意識末那識阿頼耶識意具五緣一根本二染
P168n1581_p0341a01║淨三分別四根本五增上末那具三緣一根本二染淨三增上阿頼
P168n1581_p0341a02║耶具四緣一根本二因緣三增上四染淨○解唯識明九緣今經及
P168n1581_p0341a03║涅槃但明四種廣略之異耳）。
P168n1581_p0341a04║佛言阿難我說世間諸因緣相非
P168n1581_p0341a05║第一義。（䟽說第一義故非諸相今以世諦因緣為難如說鏡
P168n1581_p0341a06║體明淨以像差別為難於理如何○解因緣假立世諦則有第一義
P168n1581_p0341a07║諦則無）。阿難吾復問汝諸世間人說
P168n1581_p0341a08║我能見云何名見云何不見。（䟽徵問世
P168n1581_p0341a09║諦見與不見之由）。
P168n1581_p0341a10║阿難言世人因於日月燈光見種
P168n1581_p0341b01║種相名之為見若復無此三種光
P168n1581_p0341b02║明則不能見。（此舉由一明緣以答見種種相世間之法
P168n1581_p0341b03║假因託緣方始名見非是離相湛然之見如下文云緣見因明暗成
P168n1581_p0341b04║無見不明自發則諸暗相永不能昬）。
P168n1581_p0341b05║阿難若無明時名不見者應不見
P168n1581_p0341b06║暗若必見暗此但無明云何無見。
P168n1581_p0341b07║（若無明相名不見者暗時無明應不見暗若實見暗只可說無明相
P168n1581_p0341b08║不可說為無見也）。
P168n1581_p0341b09║阿難若在暗時不見明故名為不
P168n1581_p0341b10║見今在明時不見暗相還名不見
P168n1581_p0342a01║如是二相俱名不見。（若汝執言雖然見暗只名
P168n1581_p0342a02║不見以不見明故此牒計也次即破云今雖見明亦合名為不見以
P168n1581_p0342a03║不見暗故若立見明為見見暗亦合名見若立見暗為不見見明亦
P168n1581_p0342a04║合名不見故云俱名不見也○標復云一破一切破也一成一切成
P168n1581_p0342a05║也）。
P168n1581_p0342a06║若復二相自相陵奪非汝見性於
P168n1581_p0342a07║中暫無如是則知二俱名見云何
P168n1581_p0342a08║不見。（䟽明暗自有相陵見性未曾移動斯則見明見暗俱名為
P168n1581_p0342a09║見不可說言見暗之時名為不見○標明顯暗隱暗顯明隱真見湛
P168n1581_p0342a10║然云何不見○解私謂此與初卷中盲人覩暗見性是同所破有異
P168n1581_p0342b01║前顯見性是心且破眼根能見今顯見性非明廣破因緣能見破緣
P168n1581_p0342b02║既廣顯性實深由是下文談見見非見）。
P168n1581_p0342b03║是故阿難汝今當知見明之時見
P168n1581_p0342b04║非是明見暗之時見非是暗見空
P168n1581_p0342b05║之時見非是空見塞之時見非是
P168n1581_p0342b06║塞四義成就。（䟽明等四境自屬前塵見性未曾生滅雖
P168n1581_p0342b07║見四境而非四境成就於見譯人巧略故別列而緫結也若欲經文
P168n1581_p0342b08║當句中具者應云見明之時見非是明成就乃至見非是塞成就此
P168n1581_p0342b09║之四見古今多解不看前文及此非字但見成就之語便別作意度
P168n1581_p0342b10║解釋文無連貫旨非起盡孤然作解豈稱佛心然此經意明真見不
P168n1581_p0343a01║假明暗等緣而體常照故下經云不由前塵所起知見明不循根寄
P168n1581_p0343a02║根明發則諸暗相永不能昬等見性既然聞性亦爾故下文云聲無
P168n1581_p0343a03║既無滅聲有亦非生生滅二圓離是則常真實豈得復言因空因明
P168n1581_p0343a04║因心因眼耶○解孤山曰以明暗空塞四義推之成就見性離塵而
P168n1581_p0343a05║有也）。
P168n1581_p0343a06║汝復應知見見之時見非是見。（䟽前
P168n1581_p0343a07║約信解行位明此真見不逐緣生不因境起仍留真見不亡自相今
P168n1581_p0343a08║此所明約見道已去直至極果真用顯發照真體時體之與用俱非
P168n1581_p0343a09║見相若以上見為用下見為體用照體時理智㳷然無體可得用相
P168n1581_p0343a10║亦亡故云見非是見若以上見為體下見為用體發用時無法可照
P168n1581_p0343b01║亦不名見若以上見為真下見為妄真覺妄時無妄可得亦不名見
P168n1581_p0343b02║唯一法界無二相故斯則由無相境發無緣智以無緣智緣無相境
P168n1581_p0343b03║境智𡨋合如水投水不可分別說名為見唯識云若時於所緣智都
P168n1581_p0343b04║無所得爾時住唯識離二取相故）。見猶離見見不
P168n1581_p0343b05║能及。（真見自體尚離見相無體可得豈今見用照所及乎又見
P168n1581_p0343b06║體尚無體豈及有見用又所覺之妄尚無有體能覺之見豈能及乎
P168n1581_p0343b07║○解見見之時者上見是能見之真智下見是所見之真理以真智
P168n1581_p0343b08║契真理之時也見非是見者契理之真見非向離塵之妄見也前非
P168n1581_p0343b09║所見故離四塵今非能見故離見性上文云見精明元此見雖非妙
P168n1581_p0343b10║精明心如第二月非是月影今云見非是見上見即妙精明心如真
P168n1581_p0344a01║月也下所非者即見精明元如第二月也妙精明心尚非見精明元
P168n1581_p0344a02║故云見猶離見緣塵妄見安能及理故云見不能及猶云真月尚非
P168n1581_p0344a03║二月水中之影安能及真私謂孤山既約三義釋月故此簡見亦分
P168n1581_p0344a04║三義今不取三唯存其二但以見不能及釋成上句意云何故見猶
P168n1581_p0344a05║離見良由見精屬妄不能及於真理故也又解凖前文云見明之時
P168n1581_p0344a06║見非是明等皆以能見見於所見能非是所也例今見見之時義亦
P168n1581_p0344a07║如是即以前之能見復為今之所見蓋言真見見於見精之時真既
P168n1581_p0344a08║無妄故曰見非是見也問見精是妄何以真見復見於妄乎答夫見
P168n1581_p0344a09║精者映色之性也見雖屬妄其性元真當知見見之時無別所見秖
P168n1581_p0344a10║是見於見中之性耳然則若未見性性在見中同名見精若能見性
P168n1581_p0344b01║性脫于見方名見見故下文云覺非眚中此實見見更有異說余弗
P168n1581_p0344b02║能知）。云何復說因緣自然及和合相。
P168n1581_p0344b03║（䟽此則結責以世間戲論名相分別真見也或可從見猶離見下名
P168n1581_p0344b04║結真離妄意云真見自體離自見相尚不可以見之名字之所能及
P168n1581_p0344b05║云何更說屬乎因緣及自然等耶）。
P168n1581_p0344b06║汝等聲聞狹劣無識不能通達清
P168n1581_p0344b07║淨實相吾今誨汝當善思惟無得
P168n1581_p0344b08║疲怠妙菩提路。（實相無相即見無見識劣智昧無法
P168n1581_p0344b09║空慧如何通達故勸善思不怠大行可庶幾矣○標為未斷所知障
P168n1581_p0344b10║法執全在實相無是非一切所執相）。
P168n1581_p0345a01║阿難白佛言世尊如佛世尊為我
P168n1581_p0345a02║等輩宣說因緣及與自然。（䟽指已聞也已
P168n1581_p0345a03║知真見非是因緣及自然相）。諸和合相與不和
P168n1581_p0345a04║合心猶未開。（述未悟也心中猶疑此見和合與不和合
P168n1581_p0345a05║未得開解是一迷悶○解真際曰前世尊責言云何復說因緣自然
P168n1581_p0345a06║及和合相意顯性體非和冀引阿難伸難乘勢破之而慶喜心麤謂
P168n1581_p0345a07║和合等與因緣等無異故此舉之下無問而破意可知也）。而今
P168n1581_p0345a08║更聞見見非見重增迷悶。（䟽和合等義尚
P168n1581_p0345a09║未明白何堪更聞見非是見斯則醉更洪飲孰能醒悟故云重增迷
P168n1581_p0345a10║悶）。伏願弘慈施大慧目開示我等
P168n1581_p0345b01║覺心明淨作是語已垂淚頂禮承
P168n1581_p0345b02║受聖旨。（求法空智名施大慧目見實相理名覺心明淨此明
P168n1581_p0345b03║真見離緣絕相言思不及非二乘境界故增迷悶不承決擇孰能通
P168n1581_p0345b04║曉故垂淚禮請也○標阿難疑真見合有見妄見合無見慧目開通
P168n1581_p0345b05║眼也）。
P168n1581_p0345b06║爾時世尊憐愍阿難及諸大眾將
P168n1581_p0345b07║欲敷演大陁羅尼諸三摩提妙修
P168n1581_p0345b08║行路。（䟽陀羅尼此云緫持然有一字多字無字之異若指下文
P168n1581_p0345b09║神咒即多字也若顯實相妙理即無字也今此所明真覺妙心是諸
P168n1581_p0345b10║三昧妙修行門之基址故若不通達而修行者皆為邪僻故指此法
P168n1581_p0346a01║為通衢耳○解孤山曰緫持即慧性也三摩提此云正受即定性也
P168n1581_p0346a02║定慧均平故名妙修行是趣果之要故喻以道路也）。告阿難
P168n1581_p0346a03║言汝雖強記但益多聞於奢摩他
P168n1581_p0346a04║微密觀照心猶未了。（奢摩他三止也微密觀照
P168n1581_p0346a05║三觀也前經家敘則先慧而後定今佛正告則先寔而後慧用顯圓
P168n1581_p0346a06║融止觀體無二也私謂阿難所迷心境轉細如來所示觀照愈深故
P168n1581_p0346a07║曰微密）。汝今諦聽吾當為汝分別開
P168n1581_p0346a08║示亦令將來諸有漏者獲菩提果。
P168n1581_p0346a09║（䟽此之妙心若欲眾生生信解者故可詮辨種種開示若欲明證親
P168n1581_p0346a10║顯此境應以微密觀照奢摩他中現量所得離諸分別方為親證故
P168n1581_p0346b01║起信中說離言真如是觀智境依言真如是生信境此斥多聞強記
P168n1581_p0346b02║不修理觀故於此境心猶未了故般若云以無所得故得阿耨菩提
P168n1581_p0346b03║姑蘇曰前阿難見佛殷勤啟請十方如來得成菩提妙奢摩他三摩
P168n1581_p0346b04║禪那最初方便從上宗師或以圓覺三觀釋之或用天台三止會之
P168n1581_p0346b05║至於經中別請正說皆不指示至徵心已後阿難再請惟願世尊大
P168n1581_p0346b06║慈哀愍開示我等奢摩他路佛言汝今欲知奢摩他路願出生死於
P168n1581_p0346b07║是摩頂而告之言如來常說諸法所生唯心所現一切因果世界微
P168n1581_p0346b08║塵因心成體此乃正明唯心說奢摩他也涅槃云奢摩他者名為能
P168n1581_p0346b09║滅能滅一切煩惱結故又云能調能調諸根惡不善故又名寂靜能
P168n1581_p0346b10║令三業成寂靜故是名定相三昧定相與今經唯心同也阿難聞已
P168n1581_p0347a01║重復悲淚至惟願如來哀愍窮露發妙明心開我道眼如來廣辨真
P168n1581_p0347a02║見此乃正說三摩提也涅槃謂毗婆舍那名為正見了見能見徧見
P168n1581_p0347a03║是名慧相真見正見名體全同三摩毗婆名異義一也）。
P168n1581_p0347a04║
P168n1581_p0347a05║首楞嚴經義海卷第六
P168n1581_p0347a06║音釋
P168n1581_p0347a07║慴（之涉切）。甄（之人切明察也）。撮（倉括切兩指取也）。黷（徒谷切思也）。
P168n1581_p0347a08║㳷（正作[胎-ㄙ+匆]弭盡切[胎-ㄙ+匆]合也）。