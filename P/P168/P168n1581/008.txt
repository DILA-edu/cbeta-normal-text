P168n1581_p0375a01║首楞嚴經義海卷第八（經三之一）翦八
P168n1581_p0375a02║（凡遇圓相即是標辭與䟽同其上文）。
P168n1581_p0375a03║（○䟽第二破六入梵語鉢囉吠奢此云入亦云處境入之處也亦是
P168n1581_p0375a04║識生處故然根境二法俱識生處今分六根別破故獨以根為入也
P168n1581_p0375a05║文二）。
P168n1581_p0375a06║復次阿難云何六入本如來藏妙
P168n1581_p0375a07║真如性。（如五蘊初解）。
P168n1581_p0375a08║阿難即彼目睛瞪發勞者兼目與
P168n1581_p0375a09║勞同是菩提瞪發勞相。（借前色陰中見華瞪
P168n1581_p0375a10║目以為喻也目睛喻覺性瞪發勞喻妄念忽生兼目與勞等者即此
P168n1581_p0375b01║眼根能結所結起不離真故云同是菩提經文語略若細論之即淨
P168n1581_p0375b02║目喻覺性因瞪發勞喻無明不了故成念動由發勞故見空中華喻
P168n1581_p0375b03║由念動故現妄境界及根身等兼目與勞下約喻指法也目即無明
P168n1581_p0375b04║動心勞即所現根境及能見心此之心境及與動念俱是菩提性中
P168n1581_p0375b05║無明勞相無體可得虛妄發生猶如瞪目見空中華俱為勞也○標
P168n1581_p0375b06║妄不離真故云同是菩提○解私謂前色陰中譬如目睛瞪以發勞
P168n1581_p0375b07║則於虛空別見狂華等相蓋以目喻真以勞喻妄以華喻色今指前
P168n1581_p0375b08║說故云即彼目睛等兼目與勞下斯取前文能喻之根便為此中所
P168n1581_p0375b09║喻之法以彼勞目正是眼入虛妄之相當知眼入乃至意入皆如空
P168n1581_p0375b10║華故六入文並云同是菩提瞪發勞相問何不直就根塵推破見性
P168n1581_p0376a01║而須指前勞目之事乎答夫根塵徧迷悟必從要故指凡夫易解之
P168n1581_p0376a02║妄事用開阿難未了之執情向下塞耳聞聲畜鼻覺觸例亦如是）。
P168n1581_p0376a03║因于明暗二種妄塵發見居中吸
P168n1581_p0376a04║此塵象名為見性此見離彼明暗
P168n1581_p0376a05║二塵畢竟無體。（䟽既因動心現妄境界於此妄境界
P168n1581_p0376a06║成根塵㸦為對待相形而立本無自性體不可得○下文云由塵發
P168n1581_p0376a07║知因根有相相見無性同於交蘆故云因于明暗發見居中塵既發
P168n1581_p0376a08║根根還取境根境既備方成見性故云吸此名見性等既因取境而
P168n1581_p0376a09║得名見故知此見從影象生象喻塵也起信云猶如明鏡現於色像
P168n1581_p0376a10║現識亦爾隨其五塵對至即現明暗尚如影象無體可得況於發見
P168n1581_p0376b01║而有體耶故云離彼無體○解由塵發見故名眼入離塵無性是謂
P168n1581_p0376b02║虛妄也皆放此）。
P168n1581_p0376b03║如是阿難當知是見非明暗來非
P168n1581_p0376b04║於根出不於空生。（䟽前文雖云因于明暗為顯根
P168n1581_p0376b05║性本無假他而有就妄分別而似有因今以四處推窮體無生處故
P168n1581_p0376b06║此標也）。
P168n1581_p0376b07║何以故若從明來暗即隨滅應非
P168n1581_p0376b08║見暗若從暗來明即隨滅應無見
P168n1581_p0376b09║明若從根生必無明暗如是見精
P168n1581_p0376b10║本無自性若於空出前矚塵象歸
P168n1581_p0377a01║當見根又空自觀何關汝入。（初破境生
P168n1581_p0377a02║境中自有明暗相背因明即不見暗以暗時無明見隨明滅故因暗
P168n1581_p0377a03║反此次破根生根生即不假明暗明暗不來根無自性此中言根生
P168n1581_p0377a04║者以自望自非謂破識亦可勝義望世俗根故云根生次破空生若
P168n1581_p0377a05║言虛空能生勝義在浮塵內進既觀象退應觀根○又空中自能有
P168n1581_p0377a06║見何關汝之根）。
P168n1581_p0377a07║是故當知眼入虛妄本非因緣非
P168n1581_p0377a08║自然性。（如前所解）。
P168n1581_p0377a09║阿難譬如有人以兩手指急塞其
P168n1581_p0377a10║耳耳根勞故頭中作聲兼耳與勞
P168n1581_p0377b01║同是菩提瞪發勞相。（耳喻真性手喻無明真妄
P168n1581_p0377b02║和合名塞動念初起名勞由念動故境現如須作聲兼耳與勞下此
P168n1581_p0377b03║之動念與妄境界能結之心所現之境皆是菩提性中無明勞相此
P168n1581_p0377b04║中塞耳同彼直視故亦言瞪○解言譬如者此以假設其事曉訓令
P168n1581_p0377b05║悟故云譬如非取比況之義也下文亦爾徃人一向作比況而解乃
P168n1581_p0377b06║謂耳鼻等皆言瞪者蓋借眼根直視之貌若明今意朱紫自分）。
P168n1581_p0377b07║因于動靜二種妄塵發聞居中吸
P168n1581_p0377b08║此塵象名聽聞性此聞離彼動靜
P168n1581_p0377b09║二塵畢竟無體。（䟽塵既發根根還取境根境相待聞
P168n1581_p0377b10║始得成故此耳根離塵無體○標因由動靜塵境發聞知之性也○
P168n1581_p0378a01║解孤山曰耳聞動靜猶目見明暗也諸經所說對聲有聞緣明有見
P168n1581_p0378a02║今文了義靜亦名聞暗亦名見鼻聞通塞意知生滅例亦如是）。
P168n1581_p0378a03║如是阿難當知是聞非動靜來非
P168n1581_p0378a04║於根出不於空生。（標此聞性非根境空三處生也）。
P168n1581_p0378a05║何以故若從靜來動即隨滅應非
P168n1581_p0378a06║聞動若從動來靜即隨滅應無覺
P168n1581_p0378a07║靜若從根生必無動靜如是聞體
P168n1581_p0378a08║本無自性若於空出有聞成性即
P168n1581_p0378a09║非虛空又空自聞何關汝入。（䟽先破境
P168n1581_p0378a10║生境有動靜聞一則不聞一以隨能生有生滅故次破根生不假動
P168n1581_p0378b01║靜聞亦無故後破空生空若有聞自成於根又空自聞豈干于耳）。
P168n1581_p0378b02║是故當知耳入虛妄本非因緣非
P168n1581_p0378b03║自然性。
P168n1581_p0378b04║阿難譬如有人急畜其鼻畜久成
P168n1581_p0378b05║勞則於鼻中聞有冷觸因觸分別
P168n1581_p0378b06║通塞虛實如是乃至諸香臭氣兼
P168n1581_p0378b07║鼻與勞同是菩提瞪發勞相。（鼻喻真性
P168n1581_p0378b08║外風喻無明畜謂縮氣喻真妄和合勞喻心動冷觸香臭喻妄境餘
P168n1581_p0378b09║文如前）。
P168n1581_p0378b10║因于通塞二種妄塵發聞居中吸
P168n1581_p0379a01║此塵象名齅聞性此聞離彼通塞
P168n1581_p0379a02║二塵畢竟無體。（釋如前文○標通塞是鼻家境）。
P168n1581_p0379a03║當知是聞非通塞來非於根出不
P168n1581_p0379a04║於空生。（䟽通塞根空俱無生處）。
P168n1581_p0379a05║何以故若從通來塞則聞滅云何
P168n1581_p0379a06║知塞如因塞有通則無聞云何發
P168n1581_p0379a07║明香臭等觸若從根生必無通塞
P168n1581_p0379a08║如是聞機本無自性若從空出是
P168n1581_p0379a09║聞自當迴齅汝鼻空自有聞何關
P168n1581_p0379a10║汝入。（先破境生通塞互破可知發明顯了也次破根生根生則
P168n1581_p0379b01║無境無境則無根由塵發知故機亦根也次破空生前則聞境歸則
P168n1581_p0379b02║齅根空自聞香汝鼻何用○解私謂機者弩之牙也根有發聞之義
P168n1581_p0379b03║故取譬之）。
P168n1581_p0379b04║是故當知鼻入虛妄本非因緣非
P168n1581_p0379b05║自然性。
P168n1581_p0379b06║阿難譬如有人以舌舐吻熟舐成
P168n1581_p0379b07║勞其人若病則有苦味無病之人
P168n1581_p0379b08║微有甜觸由甜與苦顯此舌根不
P168n1581_p0379b09║動之時淡性常在兼舌與勞同是
P168n1581_p0379b10║菩提瞪發勞相。（䟽舌根不動喻真性吻喻無明舐喻
P168n1581_p0380a01║真與妄合勞即念動念動故境生如甜苦談問甜苦由勞故生可喻
P168n1581_p0380a02║妄境淡是舌根不動合喻於真為何喻境答元來不動可以喻真今
P168n1581_p0380a03║以由動故顯不動既是形待故成妄矣如下云言妄顯諸真妄真同
P168n1581_p0380a04║二妄餘如文）。
P168n1581_p0380a05║因甜苦淡二種妄塵發知居中吸
P168n1581_p0380a06║此塵象名知味性此知味性離彼
P168n1581_p0380a07║甜苦及淡二塵畢竟無體。（標甜苦因動而
P168n1581_p0380a08║有顯於不動淡性常存）。
P168n1581_p0380a09║如是阿難當知如是嘗苦淡知非
P168n1581_p0380a10║甜苦來非因淡有又非根出不於
P168n1581_p0380b01║空生。（四處本無）。
P168n1581_p0380b02║何以故若甜苦來淡則知滅云何
P168n1581_p0380b03║知淡若從淡出甜即知亡復云何
P168n1581_p0380b04║知甜苦二相若從舌生必無甜淡
P168n1581_p0380b05║及與苦塵斯知味根本無自性若
P168n1581_p0380b06║於空出虛空自味非汝口知又空
P168n1581_p0380b07║自知何關汝入。（䟽從境從根從空亦如前釋虛空自
P168n1581_p0380b08║味者味猶嘗也○標若甜苦來破境生若從舌生破根生）。
P168n1581_p0380b09║是故當知舌入虛妄本非因緣非
P168n1581_p0380b10║自然性。
P168n1581_p0381a01║阿難譬如有人以一冷手觸於熱
P168n1581_p0381a02║手若冷勢多熱者從冷若熱功勝
P168n1581_p0381a03║冷者成熱如是以此合覺之觸顯
P168n1581_p0381a04║於離知涉勢若成因于勞觸兼身
P168n1581_p0381a05║與勞同是菩提瞪發勞相。（䟽二手喻真妄
P168n1581_p0381a06║合喻真妄和合真有不守自性隨緣成根境等如隨冷熱緣成冷熱
P168n1581_p0381a07║手問二手之中何手喻真答以勢劣者喻真思之餘如文）。
P168n1581_p0381a08║因于離合二種妄塵發覺居中吸
P168n1581_p0381a09║此塵象名知覺性此知覺體離彼
P168n1581_p0381a10║離合違順二塵畢竟無體。（標違順二塵者
P168n1581_p0381b01║因離合有違順也）。
P168n1581_p0381b02║如是阿難當知是覺非離合來非
P168n1581_p0381b03║違順有不於根出又非空生。（離合違順
P168n1581_p0381b04║根境俱無生義方顯妙真如性）。
P168n1581_p0381b05║何以故若合時來離當已滅云何
P168n1581_p0381b06║覺離違順二相亦復如是若從根
P168n1581_p0381b07║生必無離合違順四相則汝身知
P168n1581_p0381b08║元無自性必於空出空自知覺何
P168n1581_p0381b09║關汝入。（䟽破境生更約違順二相廣其道理例前離合次根
P168n1581_p0381b10║生空生皆如文○標合離根空了不可得）。
P168n1581_p0382a01║是故當知身入虛妄本非因緣非
P168n1581_p0382a02║自然性。
P168n1581_p0382a03║阿難譬如有人勞倦則眠睡熟便
P168n1581_p0382a04║寤覽塵斯憶失憶為忘是其顛倒
P168n1581_p0382a05║生住異滅吸習中歸不相踰越稱
P168n1581_p0382a06║意知根兼意與勞同是菩提瞪發
P168n1581_p0382a07║勞相。（䟽人喻真性本自覺故勞倦則眠喻無明迷真性不了故
P168n1581_p0382a08║睡熟喻動念現境謂睡故成夢夢具心境心喻業轉境喻現相寤喻
P168n1581_p0382a09║事識事識取所現境分別染淨不了自心所現見從外來如憶夢中
P168n1581_p0382a10║之事不得明了故云覽塵斯憶失憶為忘也○已上緫指生滅祮成
P168n1581_p0382b01║意根夢中現境因睡故有脫體是假既睡寤已不了假有覽而憶想
P168n1581_p0382b02║謂是真實名為顛倒生住異滅寤寐憶忘皆生滅也法中亦爾動心
P168n1581_p0382b03║現境已是虛妄事識不了現境假有名為顛倒境與分別前後訛替
P168n1581_p0382b04║念念移易名生住異滅覽此生滅全歸意根熏習不斷念念分別名
P168n1581_p0382b05║意根耳能分別意所分別境皆是覺性之中無明勞相○解寤則覽
P168n1581_p0382b06║塵斯憶睡則失憶為忘又睡中有夢寤中有忘皆是覽塵失憶之相
P168n1581_p0382b07║憶之則生忘之則滅下文云因于生滅二種妄塵也以妄對真即是
P168n1581_p0382b08║顛倒此二妄塵復為生住異滅四種細相念念遷流吸習此相中歸
P168n1581_p0382b09║意根四相剎那前後不雜故曰不相踰越）。
P168n1581_p0382b10║因于生滅二種妄塵集知居中吸
P168n1581_p0383a01║撮內塵。（䟽集聚也中猶內也吸撮皆取也由生滅境引發集
P168n1581_p0383a02║聚內覺知性此之覺知常取生滅於內分別非同前五照外境界故
P168n1581_p0383a03║名內塵以意根內緣不緣外故即前文中聚緣內搖也）。見聞
P168n1581_p0383a04║逆流流不及地名覺知性此覺知
P168n1581_p0383a05║性離彼寤寐生滅二塵畢竟無體。
P168n1581_p0383a06║（揀異前五也逆流猶返緣也地處也前五但順取外境不能返緣內
P168n1581_p0383a07║塵名此內塵為緣不及處此不及處唯意根合即此合處為意知根
P168n1581_p0383a08║○標復云此覺知性離彼色香等五塵畢竟無體○解孤山曰前舉
P168n1581_p0383a09║四相今唯二者以生攝住以滅収異而且以憶者為生忘者為滅內
P168n1581_p0383a10║塵法塵也見聞逆流者以憶故則能逆緣落謝五塵即覽塵斯憶也
P168n1581_p0383b01║流不及地者以忘故則成緣於思不及處即失憶為忘也又解眼等
P168n1581_p0383b02║五根但緣現境唯意知根能緣過去乃是入五根不及之地雖通兩
P168n1581_p0383b03║釋前義為正）。
P168n1581_p0383b04║如是阿難當知如是覺知之根非
P168n1581_p0383b05║寤寐來非生滅有不於根出亦非
P168n1581_p0383b06║空生。
P168n1581_p0383b07║何以故若從寤來寐即隨滅將何
P168n1581_p0383b08║為寐必生時有滅即同無令誰受
P168n1581_p0383b09║滅若從滅有生即滅無誰知生者
P168n1581_p0383b10║若從根出寤寐二相隨身開合離
P168n1581_p0384a01║斯二體此覺知者同於空華畢竟
P168n1581_p0384a02║無性若從空生自是空知何關汝
P168n1581_p0384a03║入。（䟽先約寤寐次約生滅法喻雖異俱破境生皆互有互亡也次
P168n1581_p0384a04║破根生意根無相約寤寐顯寤能思察寐則成夢知是意根今破寤
P168n1581_p0384a05║寐自是身之開合非干意根列子云其寤也形開其寐也形交交即
P168n1581_p0384a06║合也莊子亦云其寐也䰟交其覺也形開意云寤寐無體自隨於身
P168n1581_p0384a07║非是意根應知意根畢竟叵得若從空生故為不可○解資中曰寤
P168n1581_p0384a08║寐二相自是形之開合汝覺知性則無別體故云同於空華）。
P168n1581_p0384a09║是故當知意入虛妄本非因緣非
P168n1581_p0384a10║自然性。（䟽三破十二處此則正破境也文二）。
P168n1581_p0384b01║復次阿難云何十二處本如來藏
P168n1581_p0384b02║妙真如性。（前已緫標今別徵起以顯藏性）。
P168n1581_p0384b03║阿難汝且觀此祇陀樹林及諸泉
P168n1581_p0384b04║池於意云何此等為是色生眼見
P168n1581_p0384b05║眼生色相。（處以生門為義六根六境是識生處根已前破
P168n1581_p0384b06║今正破境然亦以根相對而破故雙問色生眼生等也○解私謂初
P168n1581_p0384b07║五陰中以喻比法用破執情次六入中指假設事顯其妄相今十二
P168n1581_p0384b08║處乃至七大即於現前見聞之境及近所目擊者示其藏性是則經
P168n1581_p0384b09║文從踈洎親去假就實善巧開發之意了然可別矣）。
P168n1581_p0384b10║阿難若復眼根生色相者見空非
P168n1581_p0385a01║色色性應銷銷則顯發一切都無
P168n1581_p0385a02║色相既無誰明空質空亦如是。（䟽破
P168n1581_p0385a03║根生境也初二句牒見空非色下破境有色空今以色空相對而破
P168n1581_p0385a04║此破色也若見空時則無有色根既生色名為色性應合銷亡能生
P168n1581_p0385a05║既亡所生何有故云顯發一切都無此則空現色銷也色相下有二
P168n1581_p0385a06║義一空不自顯由色所顯今既無色從誰顯空又能生根同是色法
P168n1581_p0385a07║色相既亡根亦隨滅根既已滅復欲將何以了空質此則空無色顯
P168n1581_p0385a08║也空亦如是者例破空生色行相如色○解此以根為能生色為所
P168n1581_p0385a09║生若見空時所生之色既銷能生之根亦滅故云銷則一切都無色
P168n1581_p0385a10║相既無牒前義也誰明空質責其失也若謂色銷根滅其誰明見空
P168n1581_p0385b01║之體質乎空亦如是應云若復眼根生空相者見色非空空性應銷
P168n1581_p0385b02║等）。若復色塵生眼見者觀空非色
P168n1581_p0385b03║見即銷亡亡則都無誰明空色。（䟽破
P168n1581_p0385b04║境生根也初二句牒觀空下破此亦色空相對而破此破色也色既
P168n1581_p0385b05║生根觀空之時色已銷滅從誰生根而了於空又色能顯空見空之
P168n1581_p0385b06║時色已銷滅從誰顯空下色之一字義含空能生見例色應知單破
P168n1581_p0385b07║雙結妙盡譯旨○解此以色為能生見為所生若觀空時能生之色
P168n1581_p0385b08║既銷所生之見亦滅故云亡則都無例前應云見性既無誰明空質
P168n1581_p0385b09║空亦如是此義可了故佛言存略或譯者省之誰明空色者若破空
P168n1581_p0385b10║生眼見應須責云誰明色相今兼含二義故曰色空）。
P168n1581_p0386a01║是故當知見與色空俱無處所即
P168n1581_p0386a02║色與見二處虛妄本非因緣非自
P168n1581_p0386a03║然性。（䟽無處所者無生處也餘文可見）。
P168n1581_p0386a04║阿難汝更聽此祇陀園中食辦擊
P168n1581_p0386a05║鼓眾集撞鐘鐘鼓音聲前後相續
P168n1581_p0386a06║於意云何此等為是聲來耳邊耳
P168n1581_p0386a07║徃聲處。（此約耳聽鐘鼓二音以破根境徃來之相也若知二
P168n1581_p0386a08║俱虛妄何徃何來）。
P168n1581_p0386a09║阿難若復此聲來於耳邊如我乞
P168n1581_p0386a10║食室羅筏城在祇陀林則無有我
P168n1581_p0386b01║此聲必來阿難耳處目連迦葉應
P168n1581_p0386b02║不俱聞何況其中一千二百五十
P168n1581_p0386b03║沙門一聞鐘聲同來食處。（破聲來耳處也
P168n1581_p0386b04║初二句牒如我下破初舉喻佛音聲也城耳根也林鐘鼓也此聲下
P168n1581_p0386b05║例破聲既來汝耳邊此聲已離鐘鼓只合汝自獨聞不合他人亦聽
P168n1581_p0386b06║今且不爾一切皆聞應知聲無來徃○解孤山曰以我喻聲城喻阿
P168n1581_p0386b07║難耳林喻餘人耳我入城內則林中無我如聲入汝耳他耳豈聞）。
P168n1581_p0386b08║若復汝耳徃彼聲邊如我歸住祇
P168n1581_p0386b09║陀林中在室羅城則無有我汝聞
P168n1581_p0386b10║鼓聲其耳已徃擊鼓之處鐘聲齊
P168n1581_p0387a01║出應不俱聞何況其中象馬牛羊
P168n1581_p0387a02║種種音響。（䟽破耳往聲處也初二句牒如我下破初舉喻
P168n1581_p0387a03║佛喻耳根祇園喻鼓城喻阿難汝聞下例破耳根既往鼓處阿難應
P168n1581_p0387a04║聞耳根鐘聲與鼓聲齊鳴不合更聞鐘響況餘聲耶○解以我喻耳
P168n1581_p0387a05║林喻鼓聲城喻鐘聲我歸林中則城內無我如耳往鼓處鐘處則無）。
P168n1581_p0387a06║若無來徃亦復無聞。（䟽雙結不成聞義也○解
P168n1581_p0387a07║聲不來耳耳不往聲聞義不立）。
P168n1581_p0387a08║是故當知聽與音聲俱無處所即
P168n1581_p0387a09║聽與聲二處虛妄本非因緣非自
P168n1581_p0387a10║然性。
P168n1581_p0387b01║阿難汝又齅此鑪中栴檀此香若
P168n1581_p0387b02║復然於一銖室羅筏城四十里內
P168n1581_p0387b03║同時聞氣於意云何此香為復生
P168n1581_p0387b04║栴檀木生於汝鼻為生於空。（䟽此中但
P168n1581_p0387b05║問境生之處不同前文根境對破）。
P168n1581_p0387b06║阿難若復此香生於汝鼻稱鼻所
P168n1581_p0387b07║生當從鼻出鼻非栴檀云何鼻中
P168n1581_p0387b08║有栴檀氣稱汝聞香當於鼻入鼻
P168n1581_p0387b09║中出香說聞非義。（破根生也初牒稱鼻下正破稱
P168n1581_p0387b10║汝下縱破設許汝鼻能生於香生義雖成聞義不立以但能出香不
P168n1581_p0388a01║從外入與鼻合故）。若生於空空性常恒香
P168n1581_p0388a02║應常在何藉鑪中爇此枯木。（破空生也
P168n1581_p0388a03║空性常住應常有香若常有香何煩燒木方聞香氣）。若生於
P168n1581_p0388a04║木則此香質因爇成煙若鼻得聞
P168n1581_p0388a05║合蒙煙氣其煙騰空未及遙遠四
P168n1581_p0388a06║十里內云何已聞。（破木生也此約所見煙相麤顯
P168n1581_p0388a07║而破不論其氣若以煙表實謂未通故云其煙騰空未及遙遠也煙
P168n1581_p0388a08║猶在近聞已遠通故知其香不從木發○解檇李曰此中義理稍難
P168n1581_p0388a09║成立且鼻舌身三者是合中知也設四十里內聞香亦由香有殊勝
P168n1581_p0388a10║之力其氣遠騰彼合知處久久方聞而言不待鼻蒙煙氣等甚與教
P168n1581_p0388b01║相及現量相違若約互用自在壞法相說又非此意今所釋者恐取
P168n1581_p0388b02║聖人根力強利能速疾遠聞不約凡常鈍劣者說理實必須氣通於
P168n1581_p0388b03║鼻方得成聞經中一往據麤顯邊似不到鼻故作斯破私謂敏師一
P168n1581_p0388b04║往之說其實然也若爾則但是香有殊勝之力不須更取聖人根力
P168n1581_p0388b05║強利也如法華云此香六銖價直娑婆世界不亦勝乎）。
P168n1581_p0388b06║是故當知香鼻與聞俱無處所即
P168n1581_p0388b07║齅與香二處虛妄本非因緣非自
P168n1581_p0388b08║然性。
P168n1581_p0388b09║阿難汝常二時眾中持鉢其間或
P168n1581_p0388b10║遇酥酪醍醐名為上味於意云何
P168n1581_p0389a01║此味為復生於空中生於舌中為
P168n1581_p0389a02║生食中。（標二時大食小食時此味於空於根於境俱無體也）。
P168n1581_p0389a03║阿難若復此味生於汝舌在汝口
P168n1581_p0389a04║中秖有一舌其舌爾時已成酥味
P168n1581_p0389a05║遇黑石蜜應不推移若不變移不
P168n1581_p0389a06║名知味若變移者舌非多體云何
P168n1581_p0389a07║多味一舌之知。（䟽破根生也初標在汝下正破一舌
P168n1581_p0389a08║不知多味也若以味從舌味應無別也若不下縱破設若汝許味不
P168n1581_p0389a09║別者味既不分何成知味若變下破味變舌應多體也初二句反破
P168n1581_p0389a10║後二句結破此則以舌從味舌便成多今汝不然故云云何多味一
P168n1581_p0389b01║舌之知○解黑石蜜者善見律云甘蔗糖也其堅如石）。若生
P168n1581_p0389b02║於食食非有識云何自知又食自
P168n1581_p0389b03║知即同他食何預於汝名味之知。
P168n1581_p0389b04║（䟽破境生也初三句正破味若生食應不假根無根別食焉能成味
P168n1581_p0389b05║若成味者食須有識若無識者云何自知又食下縱破設許食自能
P168n1581_p0389b06║知即同他人嘗味何關汝舌之知）。若生於空汝噉
P168n1581_p0389b07║虛空當作何味必其虛空若作鹹
P168n1581_p0389b08║味既鹹汝舌亦鹹汝面則此界人
P168n1581_p0389b09║同於海魚既常受鹹了不知淡若
P168n1581_p0389b10║不識淡亦不覺鹹必無所知云何
P168n1581_p0390a01║名味。（破空生也初三句牒計審味必其下正破初四句身面俱
P168n1581_p0390a02║鹹後二句鹹同海族若俱鹹者海魚無異既常下縱破初四句互奪
P168n1581_p0390a03║兩亡縱汝常受於鹹畢竟不能知淡若無淡味何顯於鹹淡之與鹹
P168n1581_p0390a04║俱不安立必無下二句結非知味鹹淡既不能分不可說名知味）。
P168n1581_p0390a05║是故當知味舌與嘗俱無處所即
P168n1581_p0390a06║嘗與味二俱虛妄本非因緣非自
P168n1581_p0390a07║然性。
P168n1581_p0390a08║阿難汝常晨朝以手摩頭於意云
P168n1581_p0390a09║何此摩所知誰為能觸能為在手
P168n1581_p0390a10║為復在頭。（按摩之法常式皆然故摩頭也此徵能觸在頭
P168n1581_p0390b01║在手二俱有過如下破之）。
P168n1581_p0390b02║若在於手頭則無知云何成觸若
P168n1581_p0390b03║在於頭手則無用云何名觸。（互有互亡
P168n1581_p0390b04║破也根境相顯觸乃得成一有一無故不名觸）。若各各有
P168n1581_p0390b05║則汝阿難應有二身。（各存兩質破也頭手各有
P168n1581_p0390b06║則有二知二知便成二阿難體何體為汝）。若頭與手一
P168n1581_p0390b07║觸所生則手與頭當為一體若一
P168n1581_p0390b08║體者觸則無成。（共成一體破也初四句正破若頭與
P168n1581_p0390b09║手共生一觸遂令二種合為一體設許一體觸自不成此結破也）。
P168n1581_p0390b10║若二體者觸誰為在在能非所在
P168n1581_p0391a01║所非能不應虛空與汝成觸。（破轉救也
P168n1581_p0391a02║初二句牒救緫徵若汝救云所生雖一能生自二云何令我頭手不
P168n1581_p0391a03║異者此則二體之觸為在何處故云觸誰為在在能下二句推同前
P168n1581_p0391a04║破前云若在於手頭則無用等不應下破空生也有形之法尚不能
P168n1581_p0391a05║生豈況空無而能成觸）。
P168n1581_p0391a06║是故當知覺觸與身俱無處所即
P168n1581_p0391a07║身與觸二俱虛妄本非因緣非自
P168n1581_p0391a08║然性。
P168n1581_p0391a09║阿難汝常意中所緣善惡無記三
P168n1581_p0391a10║性生成法則。（解真際曰意識所緣法塵之境三性不同
P168n1581_p0391b01║假實有異軌生物解互不相涉故云生成法則）。此法為復
P168n1581_p0391b02║即心所生為當離心別有方所。（䟽意
P168n1581_p0391b03║中所緣三性之法攝一切盡自然而然故云生成此所緣法即心離
P168n1581_p0391b04║心二俱有過下文即破）。
P168n1581_p0391b05║阿難若即心者法則非塵非心所
P168n1581_p0391b06║緣云何成處。（破即心也初一句牒次句定非心下破既
P168n1581_p0391b07║即是心定非是塵若非是塵則不是心家所緣之境何名法處下破
P168n1581_p0391b08║離心）。若離於心別有方所則法自性
P168n1581_p0391b09║為知非知。（牒計雙徵也初二句牒則法下徵此法既離於
P168n1581_p0391b10║心更以知不知徵而破之）。知則名心異汝非塵
P168n1581_p0392a01║同他心量即汝即心云何汝心更
P168n1581_p0392a02║二於汝。（破有知也初句奪成心量離心之法若有知者應名
P168n1581_p0392a03║為心異汝下更分即異以破初二句破異有知之法若異汝心即同
P168n1581_p0392a04║他人異於汝心又有知故即汝下三句破於即心初句半牒半定後
P168n1581_p0392a05║二句破有知之法既即汝心即應汝心之外更有汝心也故云更二
P168n1581_p0392a06║於汝○解孤山曰知則名心者離心有法法既有知亦名為心也異
P168n1581_p0392a07║汝非塵者異汝則非汝心有知則非汝塵既異且非則是他人心矣
P168n1581_p0392a08║即汝即心者防轉計也云何下難也汝心唯一云何有二根塵俱知
P168n1581_p0392a09║是二心也）。若非知者此塵既非色聲香
P168n1581_p0392a10║味離合冷煖及虛空相當於何在
P168n1581_p0392b01║今於色空都無表示不應人間更
P168n1581_p0392b02║有空外心非所緣處從誰立。（䟽破無知
P168n1581_p0392b03║也初五句定非色空次一句審問何在色空二事攝諸法盡既非色
P168n1581_p0392b04║空今何所在今於下二句推無所表也若此法塵亦色空攝以何表
P168n1581_p0392b05║示知是法塵不應下二句破空外無成也色空之內既無表示不應
P168n1581_p0392b06║此塵處在空外以空無外故心非下二句結無處義如上推撿法塵
P168n1581_p0392b07║不有則心無所緣之境從何以立處耶○解此意法塵非是五塵五
P168n1581_p0392b08║塵及以虛空攝一切法皆現量境自屬五根法塵既不屬五是故責
P168n1581_p0392b09║云當於何在離合冷煖即觸塵也都無表示者以意法無形緣落謝
P168n1581_p0392b10║五塵故既於色空之境不見法塵之狀豈是空外別有法塵耶心無
P168n1581_p0393a01║所緣處義安立）。
P168n1581_p0393a02║是故當知法則與心俱無處所則
P168n1581_p0393a03║意與法二俱虛妄本非因緣非自
P168n1581_p0393a04║然性。
P168n1581_p0393a05║首楞嚴經義海卷第八
P168n1581_p0393a06║音釋
P168n1581_p0393a07║䑛（神帋切以舌取物也）。吻（武粉切唇吻也）。甜（徒兼切甘也）。