P168n1581_p0509a01║首楞嚴經義海卷第十四（經四之四）頗四
P168n1581_p0509a02║（凡遇圓相即是標辭與䟽同其上文）。
P168n1581_p0509a03║阿難白佛言世尊云何逆流深入
P168n1581_p0509a04║一門能令六根一時清淨。（䟽前佛所勸意
P168n1581_p0509a05║明如來藏體清淨本然由乎強覺分成六妄若能返照從一根門入
P168n1581_p0509a06║一性海法界一相更無六一之異故云深入一門六根清淨今阿難
P168n1581_p0509a07║將謂六根有實元是一體若是一體又何分六故令請示一六之由）。
P168n1581_p0509a08║佛告阿難汝今已得須陀洹果已
P168n1581_p0509a09║滅三界眾生世間見所斷惑。（解孤山曰
P168n1581_p0509a10║見諦所斷之惑即八十八使也）。然猶未知根中積
P168n1581_p0509b01║生無始虛習彼習要因修所斷得。
P168n1581_p0509b02║（修道所斷之惑即八十一思也）。何況此中生住異
P168n1581_p0509b03║滅分劑頭數。（生住異滅即同體無明也分劑頭數謂初
P168n1581_p0509b04║住以上至于妙覺四十二品也○䟽一六之情正是法執執根是實
P168n1581_p0509b05║有一六故阿難初果雖破我執尚有所餘煩惱俱生猶未斷故況此
P168n1581_p0509b06║法執是所知障無明住地此障最細名為根中生住異滅分劑頭數
P168n1581_p0509b07║○標八十八使者謂苦下具一切貪瞋癡慢疑身見邊見邪見見取
P168n1581_p0509b08║戒禁取集滅離三見謂身邊邪三見道除於二見謂身見邊見上界
P168n1581_p0509b09║不行恚謂欲界四諦下見道門中惑都三十二上二界四諦下都除
P168n1581_p0509b10║瞋止有二十八使二界共五十六使通前欲界三十二成八十八使
P168n1581_p0510a01║此八十八種麤重分別煩惱兼是能障見諦之惑也初果人所斷故
P168n1581_p0510a02║云見所斷惑無始虛習者謂小乘修道中思惟惑也亦謂之四俱惑
P168n1581_p0510a03║分別俱生一貪二瞋三癡四慢此是欲界俱生四惑到小乘第三果
P168n1581_p0510a04║始盡斷色界思惑除瞋無色界亦爾二界共六并欲界四都十使此
P168n1581_p0510a05║皆修道中惑通前八十八都九十八使也此是小乘四果中我執分
P168n1581_p0510a06║別我執俱生經云何況此中生住異滅分劑頭數者大乘中法執也）。
P168n1581_p0510a07║今汝且觀現前六根為一為六。（䟽如
P168n1581_p0510a08║文○標六一若存是非鋒起）。
P168n1581_p0510a09║阿難若言一者耳何不見目何不
P168n1581_p0510a10║聞頭奚不履足奚無語。（䟽若言一者六用應
P168n1581_p0510b01║同眼合能聞足應解說今汝不然）。
P168n1581_p0510b02║若此六根決定成六如我今會與
P168n1581_p0510b03║汝宣揚微妙法門汝之六根誰來
P168n1581_p0510b04║領受阿難言我用耳聞佛言汝耳
P168n1581_p0510b05║自聞何關身口口來問義身起欽
P168n1581_p0510b06║承。（若言六異應不相干一處問經二何致問）。
P168n1581_p0510b07║是故應知非一終六非六終一終
P168n1581_p0510b08║不汝根元一元六。（初二句結前互破後二句顯無
P168n1581_p0510b09║一六根體元無何一六之有乎○解非一終六用中相背故非六終
P168n1581_p0510b10║一性中相知故而此六一同異失凖並是虛妄終不下正顯真性無
P168n1581_p0511a01║一六相）。
P168n1581_p0511a02║阿難當知是根非一非六由無始
P168n1581_p0511a03║來顛倒淪替故於圓湛一六義生
P168n1581_p0511a04║汝須陀洹雖得六銷猶未亡一。（䟽圓
P168n1581_p0511a05║明藏體非一六之異○無始顛倒六根強生聞說解六又執是一一
P168n1581_p0511a06║六形待虛妄相生沒於四流遷改不息知見移易變一為六故云淪
P168n1581_p0511a07║替雖得六銷猶未亡一者據汝所解雖欲除六而不除一以執六根
P168n1581_p0511a08║是一體故又初果人不取六塵名為六銷執根有體名未亡一般若
P168n1581_p0511a09║云須陀洹名為入流而無所入不入色聲香味觸法涅槃亦云須陀
P168n1581_p0511a10║洹人雖生惡國以道力故不作諸惡不因六塵所惑不造新業或認
P168n1581_p0511b01║六塵銷處見惑不生執一無為果體故云猶未亡一○解猶未亡一
P168n1581_p0511b02║者執有涅槃也以小乘所證全是無明故資中云不因六塵所造新
P168n1581_p0511b03║業名得六銷尚迷六根而為一體故未亡一私謂沇師所解一體之
P168n1581_p0511b04║義異乎涅槃但一義未明耳應知下文見精乃至知精元是一體）。
P168n1581_p0511b05║如太虛空叅合羣器由器形異名
P168n1581_p0511b06║之異空除器觀空說空為一。（太虛譬如
P168n1581_p0511b07║來藏羣器喻六根異空如見精等）。彼太虛空云何
P168n1581_p0511b08║為汝成同不同何況更名是一非
P168n1581_p0511b09║一則汝了知六受用根亦復如是。
P168n1581_p0511b10║（䟽太虛如來藏也羣器六塵也異空六根也法界藏體非一非六由
P168n1581_p0512a01║塵發知成六根異塵若不緣根無所偶六既不立一亦不成尚非同
P168n1581_p0512a02║異之名豈安一六之相）。
P168n1581_p0512a03║由明暗等二種相形於妙圓中黏
P168n1581_p0512a04║湛發見。（本一圓常妙湛明性所相妄現分明暗殊明暗相形
P168n1581_p0512a05║動覺湛性性相和合執成妄覺故云黏湛發見斯則所妄既立生汝
P168n1581_p0512a06║妄能○解孤山曰黏湛發見者生汝妄能也下文云流逸奔色即熾
P168n1581_p0512a07║然成異也私謂黏湛發見者由明暗等塵染起淨性也他皆倣此）。
P168n1581_p0512a08║見精映色結色成根。（䟽見精即妄覺也能所相
P168n1581_p0512a09║熏互相交織根結便成故云結色成根）。根元目為清
P168n1581_p0512a10║淨四大。（既覺明相雜黏湛合成由是名為清淨四大即勝義
P168n1581_p0512b01║根也○解檇李曰此勝義根雖用能造所造八法為體是不可見有
P168n1581_p0512b02║對色能照境發識乃聖人所知之境其義深遠非同塵境麤淺故名
P168n1581_p0512b03║清淨此是染中說淨非無漏妙明之淨也）。因名眼體如
P168n1581_p0512b04║蒲萄朵浮根四塵流逸奔色。（䟽勝義根
P168n1581_p0512b05║色屬不可見而有對礙故寄世俗根所依處蒲萄之相表顯勝義奔
P168n1581_p0512b06║取本境明暗之相故云流逸奔色下之五根大意皆然故不細釋例
P168n1581_p0512b07║如此知○解此浮塵根亦名世俗根以麤淺易知故翻前立名亦用
P168n1581_p0512b08║能所八法為體今言四塵者但舉所造也問浮塵但以勝義為依處
P168n1581_p0512b09║不能照境發識何言流逸奔色答理實勝義然浮塵是所依處舉所
P168n1581_p0512b10║依顯能依也又連上清淨四大為言義亦無失）。
P168n1581_p0513a01║由動靜等二種相擊於妙圓中黏
P168n1581_p0513a02║湛發聽聽精映聲卷聲成根根元
P168n1581_p0513a03║目為清淨四大因名耳體如新卷
P168n1581_p0513a04║葉浮根四塵流逸奔聲。（䟽聽精即妄覺也既
P168n1581_p0513a05║動靜互相擊發鼓真成妄失真湛性遂發聽精卷彼聲影結影成根
P168n1581_p0513a06║聲性虛散故須卷攝以成聽義既卷成根還如卷葉）。
P168n1581_p0513a07║由通塞等二種相發於妙圓中黏
P168n1581_p0513a08║湛發齅齅精映香納香成根根元
P168n1581_p0513a09║目為清淨四大因名鼻體如雙垂
P168n1581_p0513a10║爪浮根四塵流逸奔香。（通塞相發覺明映香
P168n1581_p0513b01║於妙圓湛結成鼻處香氣上騰根垂下取如雙垂爪）。
P168n1581_p0513b02║由恬變等二和相叅於妙圓中黏
P168n1581_p0513b03║湛發嘗嘗精映味絞味成根根所
P168n1581_p0513b04║目為清淨四大因名舌體如初偃
P168n1581_p0513b05║月浮根四塵流逸奔味。（恬變交叅妄真黏合
P168n1581_p0513b06║心境相結攬以成根約所依相如初偃月）。
P168n1581_p0513b07║由離合等二種相摩於妙圓中黏
P168n1581_p0513b08║湛發覺覺精映觸摶觸成根根元
P168n1581_p0513b09║目為清淨四大因名身體如腰鼓
P168n1581_p0513b10║顙浮根四塵流逸奔觸。（離合觸摩湛圓隨妄
P168n1581_p0514a01║覺觸相待摶取成根能造所造二具八法是不可見寄所依處如腰
P168n1581_p0514a02║鼓顙）。
P168n1581_p0514a03║由生滅等二種相續於妙圓中黏
P168n1581_p0514a04║湛發知知精映法攬法成根根元
P168n1581_p0514a05║目為清淨四大因名意思如幽室
P168n1581_p0514a06║見浮根四塵流逸奔法。（妙圓無動生滅妄陳
P168n1581_p0514a07║和湛成知知還攬法根境既結奔趣無休以六根中隨一攝故如前
P168n1581_p0514a08║五根亦名四大居在身中不彰其相如幽室見然此意根本由生滅
P168n1581_p0514a09║妄塵所結妄塵不離妄覺影明若以有色無色為諍論者猶邀空華
P168n1581_p0514a10║結為空果故此所明六皆四大無相違也○解孤山曰根元下此取
P168n1581_p0514b01║由圓心根為慮知之所託也故勝義根還是清淨四大如幽室見即
P168n1581_p0514b02║浮塵根為意思託附如處幽室正法念經云如蓮華開合者是也）。
P168n1581_p0514b03║阿難如是六根由彼覺明有明明
P168n1581_p0514b04║覺失彼精了黏妄發光。（䟽性覺之體本有真
P168n1581_p0514b05║明由彼妄覺影明忽起遂令真覺隱於精了失真照性妄覺影明自
P168n1581_p0514b06║相黏執熏變擊發結成六種知見之光故此六根由迷發現發現之
P168n1581_p0514b07║相廣見上文○解由彼覺明真明也有明明覺妄明也迷彼真明故
P168n1581_p0514b08║云失彼精了成此妄明故云黏妄發光）。
P168n1581_p0514b09║是以汝今離暗離明無有見體離
P168n1581_p0514b10║動離靜元無聽質無通無塞齅性
P168n1581_p0515a01║不生非變非恬嘗無所出不離不
P168n1581_p0515a02║合覺觸本無無滅無生了知安寄。
P168n1581_p0515a03║（䟽由境有根如風起浪境風不息識浪奚窮故離塵境無根識耳○
P168n1581_p0515a04║標離於六境何有六根）。
P168n1581_p0515a05║汝但不循動靜合離恬變通塞生
P168n1581_p0515a06║滅明暗如是十二諸有為相。（䟽不隨六
P168n1581_p0515a07║境也）。隨拔一根脫黏內伏伏歸元真
P168n1581_p0515a08║發本明耀耀性發明諸餘五黏應
P168n1581_p0515a09║拔圓脫。（圓脫圓銷也執境成根因根有礙執心不起諸見自
P168n1581_p0515a10║亡○既不相纏自然圓脫下文云見聞如幻翳三界若空華聞復翳
P168n1581_p0515b01║根除塵消覺圓淨淨極光通達故云伏歸元真發本明耀楞伽云不
P168n1581_p0515b02║了心及緣則生二妄想了心及境界妄想則不生妄既不生即發明
P168n1581_p0515b03║耀皆斯義也○標復云一根既返真源六用自然休復○解私謂阿
P168n1581_p0515b04║難所疑一入六淨正釋在此）。
P168n1581_p0515b05║不由前塵所起知見明不循根寄
P168n1581_p0515b06║根明發由是六根互相為用。（䟽見聞覺
P168n1581_p0515b07║知由塵所發畢竟無體今非此等斯揀妄也明不下顯真謂真妙覺
P168n1581_p0515b08║明不循根境即不逐緣生不因境起了然自覺即是性明圓覺亦云
P168n1581_p0515b09║無知覺明不依諸礙此亦揀非知覺顯是真明豈依根塵而始顯發
P168n1581_p0515b10║故云寄也由是寄故互相為用○解寄二種根覺明開發故千二百
P168n1581_p0516a01║功德根根互用也孤山曰用有真似似如法華真如華嚴）。
P168n1581_p0516a02║阿難汝豈不知今此會中阿那律
P168n1581_p0516a03║陀無目而見。（䟽阿那律陀云無滅斛飯王子以多睡故
P168n1581_p0516a04║如來呵之從此精進七日不眠則失雙目佛令修天眼繫念在緣四
P168n1581_p0516a05║大淨色半頭而發見障內外明暗皆矚照三千界如觀掌果故云無
P168n1581_p0516a06║目而見）。跋難陀龍無耳而聽。（跋難陀云賢喜
P168n1581_p0516a07║與難陀龍常護摩伽陀國雨澤以時國無飢年缾沙王年報大會報
P168n1581_p0516a08║龍之恩人皆歡喜從此得名難陀云歡喜為目連所降無耳而聽未
P168n1581_p0516a09║詳緣起）。殑伽神女非鼻聞香。（殑伽亦云恒伽
P168n1581_p0516a10║此云天堂來此河從無熱惱池南面銀象口出流入東印度主呵之
P168n1581_p0516b01║神是女故云神女非鼻聞香未見其緣）。憍梵跋提異
P168n1581_p0516b02║舌知味。（正云笈房鉢底此云牛相經云我有口業於過去世
P168n1581_p0516b03║輕弄沙門世世生生有牛呞病呞者牛凡食後常事虛哨時人稱為
P168n1581_p0516b04║牛呞也異舌者未見別緣或可既云牛相即其牛舌也而能辨了人
P168n1581_p0516b05║所食味故云異舌知味）。舜若多神無身覺觸
P168n1581_p0516b06║如來光中映令暫現既為風質其
P168n1581_p0516b07║體元無。（舜若多云空即主空神也無色界天亦是此類隨其
P168n1581_p0516b08║所主亦無色質既為風質者此約體不可見故云元無以佛力故故
P168n1581_p0516b09║能暫現亦顯有定自在色無業色也無色界天淚下如雨正是此事）。
P168n1581_p0516b10║諸滅盡定得寂聲聞如此會中摩
P168n1581_p0517a01║訶迦葉久滅意根圓明了知不因
P168n1581_p0517a02║心念。（得滅盡定大小俱有然修意不同謂滅六全盡七染分摩
P168n1581_p0517a03║訶迦葉入雞足山待彌勒佛俱舍即云已入涅槃餘說入定聖說雖
P168n1581_p0517a04║爾若例今經付囑阿難故知入定涅槃俱不可測既知身在已滅意
P168n1581_p0517a05║根圓明了知不妨作用故維摩云不起滅定而現諸威儀即斯義也
P168n1581_p0517a06║然上所說欲顯真覺不假根塵且引六人略以為比於中有業報者
P168n1581_p0517a07║有修得者有發真者○修得發真全是真用業報所感以淺沉深俱
P168n1581_p0517a08║是不由於根而覺知無失耳○解然此六人或是凡夫業報或是小
P168n1581_p0517a09║聖修得斯皆妄力尚不依根何況圓脫豈無互用）。
P168n1581_p0517a10║阿難今汝諸根若圓拔已內瑩發
P168n1581_p0517b01║光如是浮塵及器世間諸變化相
P168n1581_p0517b02║如湯銷氷應念化成無上知覺。（䟽三
P168n1581_p0517b03║界萬法皆由無明妄念而得分別今六根既拔塵無所黏妄念不生
P168n1581_p0517b04║性明內瑩故得浮塵幻相器界虛空一體圓成歸無上覺故下文云
P168n1581_p0517b05║聞復翳根除塵消覺圓淨○淨極光通達寂照含虛空却來觀世間
P168n1581_p0517b06║猶如夢中事又云汝等一人發真歸元十方虛空悉皆消殞況諸世
P168n1581_p0517b07║界在虛空耶斯則萬法融真一切常住無情成佛復何疑怪若謂無
P168n1581_p0517b08║情不能起行無成佛義斯則何異猶邀空華結為空果法空智塞我
P168n1581_p0517b09║相見深無情若使不成心外有法宛爾空談圓實心語相違豈不謬
P168n1581_p0517b10║哉○解私謂真智如湯妄境如氷了妄即真化成智覺）。
P168n1581_p0518a01║阿難如彼世人聚見於眼若令急
P168n1581_p0518a02║合暗相現前六根黯然頭足相類
P168n1581_p0518a03║彼人以手循體外繞彼雖不見頭
P168n1581_p0518a04║足一辨知覺是同。（䟽此則近以六根隔越不相通
P168n1581_p0518a05║用尚有知覺同者豈況真覺須假根塵耶○六根無辨故云黯然頭
P168n1581_p0518a06║足不分故云相類若以手摸頭足明辨與見無異故云知覺是同○
P168n1581_p0518a07║解前明真覺不由於根故舉那律無目能見等今示真覺不假於緣
P168n1581_p0518a08║故指世人暗中有辨也彼人即合眼之人循體謂繞他人之體知覺
P168n1581_p0518a09║是同言暗中知覺與明中所見不殊凡夫尚有不假明緣而能有辨
P168n1581_p0518a10║況聖人真覺何藉緣發乎）。
P168n1581_p0518b01║緣見因明暗成無見不明自發則
P168n1581_p0518b02║諸暗相永不能昬根塵既銷云何
P168n1581_p0518b03║覺明不成圓妙。（䟽初二句指妄謂從根境緣所生見
P168n1581_p0518b04║故云緣見不明下結真謂不逐緣生不由境起○湛然常照明不能
P168n1581_p0518b05║發暗不能昬純一真覺內瑩清淨此體發現根塵識心一時圓妙故
P168n1581_p0518b06║前文云應念化成無上智覺○解緣見指妄不明下顯真略示明暗
P168n1581_p0518b07║諸緣例爾）。
P168n1581_p0518b08║阿難白佛言世尊如佛說言因地
P168n1581_p0518b09║覺心欲求常住要與果位名目相
P168n1581_p0518b10║應。（䟽如文○標前文云若於因地以生滅心為本修因而求佛乘
P168n1581_p0519a01║不滅不生無有是處）。
P168n1581_p0519a02║世尊如果位中菩提涅槃真如佛
P168n1581_p0519a03║性菴摩羅識空如來藏大圓鏡智
P168n1581_p0519a04║是七種名稱謂雖別清淨圓滿體
P168n1581_p0519a05║性堅凝如金剛王常住不壞。（䟽菩提云
P168n1581_p0519a06║知覺即智果涅槃云寂滅即斷果離偽妄無遷改故曰真如照察不
P168n1581_p0519a07║變名為佛性菴摩羅云無垢離障所顯即白淨無垢識也不與妄染
P168n1581_p0519a08║相應含藏無量功德名空如來藏能現身土離倒圓成鑒周萬有名
P168n1581_p0519a09║大圓鏡智七名雖別一體無殊堅固凝然常住不動如金剛也○解
P168n1581_p0519a10║孤山曰七名雖異其體元同要其所歸秖是究竟所顯一心三諦耳
P168n1581_p0519b01║無染無缺故清淨圓滿不遷不變故體性堅凝金剛王喻於堅義也）。
P168n1581_p0519b02║若此見聽離於明暗動靜通塞畢
P168n1581_p0519b03║竟無體猶如念心離於前塵本無
P168n1581_p0519b04║所有。（䟽離塵無體六根皆然故前舉見聽後指意根猶如者指
P168n1581_p0519b05║辭也○標此阿難執斷為常蓋示相懷疑也）。
P168n1581_p0519b06║云何將此畢竟斷滅以為修因欲
P168n1581_p0519b07║獲如來七常住果世尊若離明暗
P168n1581_p0519b08║見畢竟空如無前塵念自性滅進
P168n1581_p0519b09║退循環微細推求本無我心及我
P168n1581_p0519b10║心所將誰立因求無上覺。（䟽因緣所起自
P168n1581_p0520a01║體本無故云畢竟斷滅進退推求無我心者以分別不亡真覺難顯
P168n1581_p0520a02║但有斷滅不覺妙常故云將誰立因求無上覺○標此全同圓覺普
P168n1581_p0520a03║賢徵釋用心也彼經云若彼眾生知如幻者身心亦幻云何以幻還
P168n1581_p0520a04║修於幻若諸幻性一切盡滅則無有心誰為修行云何復說修行如
P168n1581_p0520a05║幻云云○解私謂進退循環者進思常果退惟修因又進思修因退
P168n1581_p0520a06║惟斷滅疑情宛轉如循環然）。
P168n1581_p0520a07║如來先說湛精圓常違越誠言終
P168n1581_p0520a08║成戲論云何如來真實語者惟願
P168n1581_p0520a09║大慈開我蒙恡。（䟽如來說有湛精圓常洎今所推唯
P168n1581_p0520a10║是斷滅明言雖有考實元無若此相違真實何在豈不同於兒戲之
P168n1581_p0520b01║論耶○標前文云若於因地以生滅心為本修因無有是處故云違
P168n1581_p0520b02║越誠言也）。
P168n1581_p0520b03║佛告阿難汝學多聞未盡諸漏心
P168n1581_p0520b04║中徒知顛倒所因真倒現前實未
P168n1581_p0520b05║能識恐汝誠心猶未信伏吾今試
P168n1581_p0520b06║將塵俗諸事當除汝疑。（䟽分別真妄能所強
P168n1581_p0520b07║生為顛倒因迷常執斷名為真倒今以現事驗令知悉無執斷滅故
P168n1581_p0520b08║云當除汝疑）。
P168n1581_p0520b09║即時如來勑羅睺羅擊鍾一聲問
P168n1581_p0520b10║阿難言汝今聞不阿難大眾俱言
P168n1581_p0521a01║我聞鐘歇無聲佛又問言汝今聞
P168n1581_p0521a02║不阿難大眾俱言不聞時羅睺羅
P168n1581_p0521a03║又擊一聲佛又問言汝今聞不阿
P168n1581_p0521a04║難大眾又言俱聞。（標阿難未曉聞復翳根除塵銷
P168n1581_p0521a05║覺圓淨只認隨塵起滅蓋示相曲為今時迷者也）。
P168n1581_p0521a06║佛問阿難汝云何聞云何不聞阿
P168n1581_p0521a07║難大眾俱白佛言鐘聲若擊則我
P168n1581_p0521a08║得聞擊久聲銷音響雙絕則名無
P168n1581_p0521a09║聞。（䟽擊鐘三問審定稱誾欲轉問宗又令重擊　一則[后-口+十]成矯亂
P168n1581_p0521a10║一則顯其性常令知生滅之中有不生滅不因聲滅不因聲生生滅
P168n1581_p0521b01║圓離即常真實斯則了然常住何斷滅之有乎）。
P168n1581_p0521b02║如來又勑羅睺擊鐘問阿難言爾
P168n1581_p0521b03║今聲不阿難大眾俱言有聲少選
P168n1581_p0521b04║聲銷佛又問言爾今聲不阿難大
P168n1581_p0521b05║眾答言無聲有頃羅睺更來撞鐘
P168n1581_p0521b06║佛又問言爾今聲不阿難大眾俱
P168n1581_p0521b07║言有聲。（少選猶少頃也有頃猶頃刻也皆時之少分也三問
P168n1581_p0521b08║三答只是定其言聲○標有聲之時是聲塵自起無聲之時是聲塵
P168n1581_p0521b09║自滅而此聞性本自不生今亦無滅阿難示相迷常執斷洗蕩疑情
P168n1581_p0521b10║○解少選有頃皆顯理問）。
P168n1581_p0522a01║佛問阿難汝云何聲云何無聲阿
P168n1581_p0522a02║難大眾俱白佛言鐘聲若擊則名
P168n1581_p0522a03║有聲擊久聲銷音響雙絕則名無
P168n1581_p0522a04║聲。（䟽問聲有無令釋所以前答聞之有無亦以鐘聲起歇為釋今
P168n1581_p0522a05║答聲之有無亦以鐘聲起歇為釋將驗其情隨言印順耳）。
P168n1581_p0522a06║佛語阿難及諸大眾汝今云何自
P168n1581_p0522a07║語矯亂大眾阿難俱時問佛我今
P168n1581_p0522a08║云何名為矯亂佛言我問汝聞汝
P168n1581_p0522a09║則言聞又問汝聲汝則言聲唯聞
P168n1581_p0522a10║與聲報答無定如是云何不名矯
P168n1581_p0522b01║亂。（斥破意者此聞若因聲有則不離聲若離聲有此是真聞汝今
P168n1581_p0522b02║但執隨聲之聞此聞既不離聲只合是聲不合名聞又言是聲又言
P168n1581_p0522b03║是聞既隨言印順故成矯亂○解此約聞性責於聞聲也夫聞性離
P168n1581_p0522b04║聲無生無滅何因擊鐘而言其聞既言其聞何故再擊又言其聲是
P168n1581_p0522b05║知言聞不合謂聲言聲不合謂聞自語矯亂為不誣矣）。
P168n1581_p0522b06║阿難聲銷無響汝說無聞若實無
P168n1581_p0522b07║聞聞性已滅同于枯木鐘聲更擊
P168n1581_p0522b08║汝云何知知有知無自是聲塵或
P168n1581_p0522b09║無或有豈彼聞性為汝有無聞實
P168n1581_p0522b10║云無誰知無者。（䟽初二句牒其所計若實下五句破
P168n1581_p0523a01║其斷無若實此聞隨聲而滅則汝一身應如木石再擊鐘時如何聞
P168n1581_p0523a02║響知有下五句對釋無生有無之知自屬聲境且不關聞故云自是
P168n1581_p0523a03║聲塵或無或有聞性常然未曾起滅故云豈彼聞性為汝有無聞實
P168n1581_p0523a04║下二句反結有性聞若實無證無者誰既若知此是無聞者驗知不
P168n1581_p0523a05║滅豈隨聲無）。
P168n1581_p0523a06║是故阿難聲於聞中自有生滅非
P168n1581_p0523a07║為汝聞聲生聲滅令汝聞性為有
P168n1581_p0523a08║為無。（聞性不動其猶鏡明聲生聲滅正如影像豈由影像有去
P168n1581_p0523a09║有來令其鏡明為生為滅故下文云音聲性動靜聞中為有無無聲
P168n1581_p0523a10║號無聞非實聞無性聲無既無滅聲有亦非生生滅二圓離是則常
P168n1581_p0523b01║真實○解文有兩節初知有等以聞對聲正簡妄聞以顯真聞知猶
P168n1581_p0523b02║聞也次是故下以聲對聞正簡聲塵以顯聞性汝聞妄聞也）。
P168n1581_p0523b03║汝尚顛倒惑聲為聞何怪昬迷以
P168n1581_p0523b04║常為斷終不應言離諸動靜閉塞
P168n1581_p0523b05║開通說聞無性。（䟽鏡明不動影像隨形苟見像之去
P168n1581_p0523b06║來而曰鏡之起滅者倒之甚矣聲聞無辨遂迷故此結勸不可更言
P168n1581_p0523b07║離聲無性○標聲是塵聞是性性如明鏡塵如影像○解前阿難通
P168n1581_p0523b08║疑六根離塵無體云何將此斷滅為因欲獲常果如來所以別顯聞
P168n1581_p0523b09║性為常者誠欲發耳根圓通之機也）。
P168n1581_p0523b10║如重睡人眠熟牀枕其家有人於
P168n1581_p0524a01║彼睡時擣練舂米其人夢中聞舂
P168n1581_p0524a02║擣聲別作他物或為擊鼓或為撞
P168n1581_p0524a03║鐘即於夢時自怪其鐘為木石響
P168n1581_p0524a04║於時忽寤遄知杵音自告家人我
P168n1581_p0524a05║正夢時惑此舂音將為鼓響阿難
P168n1581_p0524a06║是人夢中豈憶靜搖開閉通塞其
P168n1581_p0524a07║形雖寐聞性不昬。（䟽睡人六識歸種思覺不行但
P168n1581_p0524a08║任運聞即真聞性若唯約喻睡人應無聞性但約不隨根起非由作
P168n1581_p0524a09║意故是真聞如下文云縱令在夢想不為不思無覺觀出思惟身心
P168n1581_p0524a10║不能及故知即顯真聞不須約喻）。
P168n1581_p0524b01║縱汝形銷命光遷謝此性云何為
P168n1581_p0524b02║汝銷滅。（形命雖遷真常不動妄識尚在況乎聞性隨汝銷謝
P168n1581_p0524b03║○解所舉𥧌事驗妄識至昬而真性不昧也復恐惑者謂寐雖不昧
P168n1581_p0524b04║死豈不滅耶故重示云縱汝形銷等）。
P168n1581_p0524b05║以諸眾生從無始來循諸色聲逐
P168n1581_p0524b06║念流轉曾不開悟性淨妙常不循
P168n1581_p0524b07║所常逐諸生滅由是生生雜染流
P168n1581_p0524b08║轉。（䟽隨塵生滅逐念流動無始至今未嘗停息不能於妙常寂絕
P168n1581_p0524b09║念而遊於真覺明亡緣而照雜染流轉生之又生區區若是何由取
P168n1581_p0524b10║證○標從無始來循諸色聲者由迷己為物故於是中觀大觀小六
P168n1581_p0525a01║道四生▆昧覺性也）。
P168n1581_p0525a02║若棄生滅守於真常常光現前根
P168n1581_p0525a03║塵識心應時銷落想相為塵識情
P168n1581_p0525a04║為垢二俱遠離則汝法眼應時清
P168n1581_p0525a05║明云何不成無上知覺。（䟽若能忘緣內照不
P168n1581_p0525a06║逐前塵塵既不緣根無所偶返流全一六用不行淨覺現前寂照明
P168n1581_p0525a07║露斯則守於真常根塵銷落也想相即境情即是根根境識三俱能
P168n1581_p0525a08║染汙障翳般若於無主法不能明了故名塵垢今既遠離於法明見
P168n1581_p0525a09║即是證無生忍故云法眼應時清明於大菩提斯可希冀耳○標守
P168n1581_p0525a10║於真常常光現前者下文云塵既不緣根無所偶十方國土皎如瑠
P168n1581_p0525b01║璃內含寶月根境識三即三德祕藏也○解通別二惑俱名塵垢真
P168n1581_p0525b02║似所證皆號法眼此眼具五方曰清明）。
P168n1581_p0525b03║
P168n1581_p0525b04║
P168n1581_p0525b05║首楞嚴經義海卷第十四　頗四
P168n1581_p0525b06║音釋
P168n1581_p0525b07║分劑（分扶間切劑在詣切分劑限量也）。黏（女廉切相著也）。絞（古巧切）。
P168n1581_p0525b08║顙（寫曩切）。[卸-ㄗ+并]沙（梵語也此云模實[卸-ㄗ+并]蒲丁切）。呞（抽之切）。肖（才笑
P168n1581_p0525b09║切齧也）。恡（良刃切鄙也）。矯（舉夭切妄也）。擣練（擣都皓切敲也練郎
P168n1581_p0525b10║甸切熟素繒也）。遄（市緣切疾也）。