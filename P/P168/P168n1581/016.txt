P168n1581_p0559a01║首楞嚴經義海卷第十六（經五之下）頗六
P168n1581_p0559a02║（凡遇圓相即是標辭與䟽同其上文）。
P168n1581_p0559a03║阿那律陀即從座起頂禮佛足而
P168n1581_p0559a04║白佛言。（解孤山曰阿那律陀此云如意或云無貧）。我初
P168n1581_p0559a05║出家常樂睡眠如來訶我為畜生
P168n1581_p0559a06║類我聞佛訶啼泣自責七日不眠
P168n1581_p0559a07║失其雙目世尊示我樂見照明金
P168n1581_p0559a08║剛三昧。（䟽或尼樓豆或阿㝹樓䭾皆梵音小轉此云無滅或
P168n1581_p0559a09║云如意是佛堂弟白飯之子多樂睡眠如來訶云咄咄胡為𥧌螄螺
P168n1581_p0559a10║蚌蛤類一睡一千年不聞佛名字故云訶畜生類常言半頭天今言
P168n1581_p0559b01║金剛三昧此顯實證與昔不同當以意得）。
P168n1581_p0559b02║我不因眼觀見十方精真洞然如
P168n1581_p0559b03║觀掌果如來印我成阿羅漢。（金剛三昧
P168n1581_p0559b04║所發之用同佛見用故云精真洞然見十方也○標常言半頭天眼
P168n1581_p0559b05║能見一佛世界今言觀見十方精真洞然者此顯實證如來藏性○
P168n1581_p0559b06║解增一阿含云佛在給孤園為眾說法那律於中眼睡佛說偈曰（偈如䟽）
P168n1581_p0559b07║那律於是達曉不眠眼根便失因是修禪得四大淨色半頭而見觀
P168n1581_p0559b08║三千界猶如掌果今云金剛三昧見十方精真而與昔異者此經開
P168n1581_p0559b09║顯故約內祕以談昔引物機乃約現小而說私謂阿[企-止+古]云修禪蓋緫
P168n1581_p0559b10║略而示今云金剛三昧則別顯其名非謂金剛唯喻火定如阿難入
P168n1581_p0560a01║電光三昧斷最後思惑亦名金剛三昧此喻小乘無漏之智耳智論
P168n1581_p0560a02║云那律天眼四大造色半頭清淨佛天眼四大造色遍頭清淨天台
P168n1581_p0560a03║智者云三藏佛全頭天眼徹見無礙故知全半之名但約分滿相望
P168n1581_p0560a04║不以大小為異也又若據阿含觀大千此經見十方謂有優劣者固
P168n1581_p0560a05║未可也彼經云那律天眼見十方域不亦同乎掌果之譬既齊精真
P168n1581_p0560a06║之言何別下文明善現天尚云精見現前陶鑄無礙況今羅漢發真
P168n1581_p0560a07║無漏豈不得云精真洞然耶）。
P168n1581_p0560a08║佛問圓通如我所證旋見循元斯
P168n1581_p0560a09║為第一。（䟽旋其妄見循彼真元○塵見既銷精真洞發一切
P168n1581_p0560a10║無礙豈止障外細色而已○解旋大千之見循真空之元見盡元明
P168n1581_p0560b01║圓通著矣贊曰樂見照明不緣眼力十方洞觀秋毫無惑旋根歸性
P168n1581_p0560b02║入圓常一點瞞他固不得）。
P168n1581_p0560b03║周利槃特迦即從座起頂禮佛足
P168n1581_p0560b04║而白佛言我闕誦持無多聞性最
P168n1581_p0560b05║初值佛聞法出家憶持如來一句
P168n1581_p0560b06║伽陀於一百日得前遺後得後遺
P168n1581_p0560b07║前佛愍我愚教我安居調出入息。
P168n1581_p0560b08║（䟽周利槃特迦云虵奴於路所生或云繼道性多愚鈍過去為大法
P168n1581_p0560b09║師善解經論有徒五百祕恡佛法不肯教人後生暗鈍以宿善故遇
P168n1581_p0560b10║佛出家五百比丘同教一偈經九十日不得成就為治散亂教數息
P168n1581_p0561a01║也）。
P168n1581_p0561a02║我時觀息微細窮盡生住異滅諸
P168n1581_p0561a03║行剎那其心豁然得大無礙乃至
P168n1581_p0561a04║漏盡成阿羅漢住佛座下印成無
P168n1581_p0561a05║學。（初觀息風念念生滅微細窮盡生滅無從息風既空心亡劣別
P168n1581_p0561a06║○豁然大悟一切無礙此則豈唯對治散亂亦乃見自心實相矣○
P168n1581_p0561a07║解資中曰佛知其根教以數息因茲得道）。
P168n1581_p0561a08║佛問圓通如我所證反息循空斯
P168n1581_p0561a09║為第一。（䟽反生滅息循無生空從思發明斯為無上贊曰闕
P168n1581_p0561a10║多聞性絕於知解出入息中豁然無礙返息循空不住空無學道成
P168n1581_p0561b01║一何快）。
P168n1581_p0561b02║憍梵鉢提即從座起頂禮佛足而
P168n1581_p0561b03║白佛言我有口業於過去劫輕弄
P168n1581_p0561b04║沙門世世生生有牛呞病。（解檇李曰憍梵
P168n1581_p0561b05║鉢提此云牛王智論翻為牛呞緣起與今經異）。如來示我
P168n1581_p0561b06║一味清淨心地法門我得滅心入
P168n1581_p0561b07║三摩地。（䟽亦云笈房鉢底此云牛呞牛凡不食亦事虛哨此
P168n1581_p0561b08║人口相如牛之哨也大論出緣與經有異教觀舌根嘗味入道當得
P168n1581_p0561b09║心地一味法門了味之知從此永滅故云滅心入三摩地○解孤山
P168n1581_p0561b10║曰了味無味名為一味雖舉味塵蓋顯於舌故下即云觀味之知能
P168n1581_p0562a01║知乃舌耳）。
P168n1581_p0562a02║觀味之知非體非物應念得超世
P168n1581_p0562a03║間諸漏。（䟽觀此嘗味之根不自體生不他物生各猶無生共
P168n1581_p0562a04║豈能有緣中不沒非緣亦無了味之知竟從何有一根既爾諸根亦
P168n1581_p0562a05║然由是應念得超諸漏○標旋舌根歸性不逐緣境也）。
P168n1581_p0562a06║內脫身心外遺世界遠離三有如
P168n1581_p0562a07║鳥出籠離垢銷塵法眼清淨成阿
P168n1581_p0562a08║羅漢如來親印登無學道。（䟽根復故內脫
P168n1581_p0562a09║塵銷故外遺內外既亡孰為三有而可處耶故云遠離想相為塵識
P168n1581_p0562a10║情為垢二俱遠離得無生忍故云法眼清淨○標此敘實證○解非
P168n1581_p0562b01║體舌也非物味也內脫身心即正報解脫外遺世界即依報解脫）。
P168n1581_p0562b02║佛問圓通如我所證還味旋知斯
P168n1581_p0562b03║為第一。（䟽旋妄根塵悟真實相心地法門一時開顯此為第
P168n1581_p0562b04║一○標旋知者歸如來藏性也○贊曰病感牛呞佛有明誨心路絕
P168n1581_p0562b05║處入乎三昧遠離三有鳥出籠還味旋知我無愧）。
P168n1581_p0562b06║畢陵伽婆蹉即從座起頂禮佛足
P168n1581_p0562b07║而白佛言我初發心從佛入道數
P168n1581_p0562b08║聞如來說諸世間不可樂事乞食
P168n1581_p0562b09║城中心思法門不覺路中毒刺傷
P168n1581_p0562b10║足舉身疼痛。（䟽畢陵伽婆蹉云餘習呼恒河神為小婢
P168n1581_p0563a01║非是故心由過去世為婆羅門我慢餘習耳最初入道聞佛所說世
P168n1581_p0563a02║間苦空無常不淨都不可樂因行乞食思入此觀忽遇苦緣故云疼
P168n1581_p0563a03║痛○標此觀身根入道如來令觀一切有為法皆如夢如幻故）。
P168n1581_p0563a04║我念有知知此深痛雖覺覺痛覺
P168n1581_p0563a05║清淨心無痛痛覺。（解私謂知即覺也刺傷足時雖
P168n1581_p0563a06║有能覺之心覺於所覺之痛反觀覺心本自清淨無有能所）。我
P168n1581_p0563a07║又思惟如是一身寧有雙覺。（䟽念觀也
P168n1581_p0563a08║知覺也因痛起觀觀我此身有於知覺覺此深痛然雖起觀觀覺及
P168n1581_p0563a09║痛觀清淨心無痛無覺○以根塵念慮妄身心有真淨心無又更觀
P168n1581_p0563a10║察痛覺之念淨心之覺即成二覺從何而有一身二覺應成兩佛故
P168n1581_p0563b01║知此覺皆悉虛幻清淨心中一無所得○解所覺屬身識能覺屬意
P168n1581_p0563b02║識由身識生已次起意識分別前法故曰雙覺即上文云我念有知
P168n1581_p0563b03║知此深痛也）。
P168n1581_p0563b04║攝念未久身心忽空三七日中諸
P168n1581_p0563b05║漏虛盡成阿羅漢得親印記發明
P168n1581_p0563b06║無學。（䟽有所得心一念不起名之為攝當爾之際能覺所覺能
P168n1581_p0563b07║觀所觀一時俱寂無分別智即得現前證無生忍故云身心忽空○
P168n1581_p0563b08║標諸漏虛盡者無明見欲三漏頓除也）。
P168n1581_p0563b09║佛問圓通如我所證純覺遺身斯
P168n1581_p0563b10║為第一。（䟽能觀所觀能痛所痛寂無一法故云純覺遺身○
P168n1581_p0564a01║標純覺遺身者不隨根境也○解覺清淨心即是純覺無痛痛覺故
P168n1581_p0564a02║云遺身贊曰跂慕法門發於思想中毒之深自知痛癢清淨心中痛
P168n1581_p0564a03║本無入此門來休比量）。
P168n1581_p0564a04║須菩提即從座起頂禮佛足而白
P168n1581_p0564a05║佛言我曠劫來心得無礙自憶受
P168n1581_p0564a06║生如恒河沙初在母胎即知空寂。
P168n1581_p0564a07║（䟽須菩提云空生亦善現等以生時現空心達於空常修空行故以
P168n1581_p0564a08║為名既云曠劫如恒河沙便知空寂豈止今日方始證得○標空生
P168n1581_p0564a09║善吉等緣起如常所明心無礙者真空也）。
P168n1581_p0564a10║如是乃至十方成空亦令眾生證
P168n1581_p0564b01║得空性。（䟽以修空觀了心空寂一切依正自他染淨乃至十
P168n1581_p0564b02║方由心變者悉皆成空自行既爾亦令他人證得空性此一向空未
P168n1581_p0564b03║能具法故云但空○標初獲慧眼觀法性空）。
P168n1581_p0564b04║蒙如來發性覺真空空性圓明得
P168n1581_p0564b05║阿羅漢頓入如來寶明空海同佛
P168n1581_p0564b06║知見印成無學解脫性空我為無
P168n1581_p0564b07║上。（䟽性覺真空即中道理以空是如來藏故滿足周遍具一切法
P168n1581_p0564b08║光明遍照法界性故如摩尼寶隨意出生如大溟渤深廣含攝平等
P168n1581_p0564b09║性智達解照了境智一如名佛知見雖證於空不為空縛故云解脫
P168n1581_p0564b10║○標此虛不失照照不失虛也○解諸聲聞中唯此空生并下身子
P168n1581_p0565a01║滿慈三人所敘昔因則云我曠劫來心得無礙等洎談所證亦阿羅
P168n1581_p0565a02║漢耳權實之道未易甄分嘗試訂之須明二義一者若據曠劫心得
P168n1581_p0565a03║無礙則似此身以前曾獲無漏今生值佛蒙發性覺諒非小乘蓋由
P168n1581_p0565a04║在昔方等般若之中彈訶洮汏之際顯聞圓教密悟大猷既涉開權
P168n1581_p0565a05║故彰實證是則羅漢之名即同法華真阿羅漢也二者若約內祕外
P168n1581_p0565a06║現且作權教而解亦有理存焉以聲聞人所得宿命能知八萬劫事
P168n1581_p0565a07║今逆談所見謂之無礙也雖云在胎知空乃至令他證性猶未斷結
P168n1581_p0565a08║使故蒙佛開發方成無學若爾性覺真空乃至下文深達實相等皆
P168n1581_p0565a09║就小宗分別無咎名同體異斯例甚多故沇師亦以石室見佛法身
P168n1581_p0565a10║釋茲空義近人偏執豈曰通方）。
P168n1581_p0565b01║佛問圓通如我所證諸相入非非
P168n1581_p0565b02║所非盡旋法歸無斯為第一。（䟽初以單
P168n1581_p0565b03║空空於諸相故云入非次以重空空於空相故云非盡無亦空也已
P168n1581_p0565b04║上六人依根證入畢○標此同般若凡所有相皆是虛妄入非也若
P168n1581_p0565b05║見諸相非相非盡也贊曰在母胎中已知空寂真空亦空空不可詰
P168n1581_p0565b06║寶明空海瀾漫游空解脫門自在入）。
P168n1581_p0565b07║舍利弗即從座起頂禮佛足而白
P168n1581_p0565b08║佛言我曠劫來心見清淨如是受
P168n1581_p0565b09║生如恒河沙世出世間種種變化
P168n1581_p0565b10║一見則通獲無障礙。（䟽舍利弗云鶖子亦云身
P168n1581_p0566a01║子心見清淨謂眼識發智見世出世間一切諸法無不通達根本元
P168n1581_p0566a02║由斯則得世俗智分別諸法名為法眼○解世出世間四諦之境也
P168n1581_p0566a03║種種變化生滅之相也由眼識明利故云一見則通等此且約解言
P168n1581_p0566a04║之）。
P168n1581_p0566a05║我於路中逢迦葉波兄弟相逐宣
P168n1581_p0566a06║說因緣悟心無際。（䟽迦葉兄弟即三迦葉也宣說
P168n1581_p0566a07║因緣即三諦法○因說生解悟真空理得初果證即慧眼也餘處即
P168n1581_p0566a08║說遇馬勝者或同時所遇非獨一人經互舉耳既聞因緣因緣即空
P168n1581_p0566a09║即獲慧眼見真諦理）。
P168n1581_p0566a10║從佛出家見覺明圓得大無畏成
P168n1581_p0566b01║阿羅漢為佛長子從佛口生從法
P168n1581_p0566b02║化生。（見覺明圓即真覺妙明○圓滿成就從眼識顯斯由如來
P168n1581_p0566b03║開示妙法令我獲證故云從口從法○解孤山曰餘經皆言身子路
P168n1581_p0566b04║逢馬勝聞諸法從緣生而得悟道今云逢迦葉波等者彼對小機止
P168n1581_p0566b05║聞小法此對大機乃聞大道所聞既異從人亦殊私謂觀身子在家
P168n1581_p0566b06║屬十二年前故不可以人而異於法況今文云聞說因緣義同馬勝
P168n1581_p0566b07║緣生之語當知悟心無際即初果見道也故阿含明初聞馬勝說法
P168n1581_p0566b08║得須陀洹果後至佛所七日遍達佛法又云經十五日得阿羅漢以
P168n1581_p0566b09║是言之見覺明圓亦從小說設作大解則前之悟心須該四果後云
P168n1581_p0566b10║羅漢方受真名）。
P168n1581_p0567a01║佛問圓通如我所證心見發光光
P168n1581_p0567a02║極知見斯為第一。（䟽從於眼識發顯智光智光極
P168n1581_p0567a03║處即佛知見即三智即五眼一時具足故名為極○贊曰心見發光
P168n1581_p0567a04║得大無畏為佛長子是稱大智辯瀉懸河不可窮蓋緣悟得心無際）。
P168n1581_p0567a05║普賢菩薩即從座起頂禮佛足而
P168n1581_p0567a06║白佛言我已曾與恒沙如來為法
P168n1581_p0567a07║王子十方如來教其弟子菩薩根
P168n1581_p0567a08║者修普賢行從我立名。（行彌法界曰普位隣
P168n1581_p0567a09║極聖曰賢河沙佛所為法王子諸佛弟子發我行者皆名普賢○解
P168n1581_p0567a10║檇李曰此非地前之賢乃是金剛喻定居眾伏之頂名之為賢）。
P168n1581_p0567b01║世尊我用心聞分別眾生所有知
P168n1581_p0567b02║見。（䟽心聞即耳識發明也從於耳識得真圓通入法界理生滅識
P168n1581_p0567b03║滅寂滅現前境智相冥一體無二還於心聞起用分別眾生知見可
P168n1581_p0567b04║發明者即現其身）。
P168n1581_p0567b05║若於他方恒沙界外有一眾生心
P168n1581_p0567b06║中發明普賢行者我於爾時乘六
P168n1581_p0567b07║牙象分身百千皆至其處縱彼障
P168n1581_p0567b08║深未得見我我與其人暗中摩頂
P168n1581_p0567b09║擁護安慰令其成就。（既以心聞合法界體境智
P168n1581_p0567b10║無二故法界中所有眾生心中發明普賢行者無不了知無不起應
P168n1581_p0568a01║㝠顯二機皆獲其益）。
P168n1581_p0568a02║佛問圓通我說本因心聞發明分
P168n1581_p0568a03║別自在斯為第一。（如文科標心聞發明者即寂而
P168n1581_p0568a04║常照○解心聞發明內證也分別自在外用也贊曰位隣極聖行彌
P168n1581_p0568a05║法界心聞發明分別自在圓通高占第一科無奈曼殊剛黜退）。
P168n1581_p0568a06║孫陀羅難陀即從座起頂禮佛足
P168n1581_p0568a07║而白佛言。（孫陀云好愛妻名也難陀云歡喜自號也慈恩
P168n1581_p0568a08║兩名共翻𧰟喜為簡放牛難陀故標其妻如來親弟）。我初出
P168n1581_p0568a09║家從佛入道雖具戒律於三摩提
P168n1581_p0568a10║心常散動未獲無漏世尊教我及
P168n1581_p0568b01║俱絺羅觀鼻端白。（䟽孫陀羅難陀此云艶喜兼妻
P168n1581_p0568b02║得名是佛親弟前作數息即約根說今約觀識緣鼻端白以駐其心
P168n1581_p0568b03║令不散動○解以多散故且用事相止心為入道方便也檇李曰前
P168n1581_p0568b04║周利槃特觀出入息即約鼻根無約觀識條然有別）。
P168n1581_p0568b05║我初諦觀經三七日見鼻中氣出
P168n1581_p0568b06║入如煙身心內明圓洞世界遍成
P168n1581_p0568b07║虛淨猶如瑠璃煙相漸銷鼻息成
P168n1581_p0568b08║白。（䟽初觀白相經三七日後見息氣猶如煙相此觀成時身心內
P168n1581_p0568b09║發若身若器一時空淨內外瑩徹猶如瑠璃此則因觀生滅息相觀
P168n1581_p0568b10║心融明將發空慧遂洞身界猶在方便未能忘緣故見其煙變成白
P168n1581_p0569a01║相○標觀行成就一時空淨合本覺妙明也）。
P168n1581_p0569a02║心開漏盡諸出入息化為光明照
P168n1581_p0569a03║十方界得阿羅漢。（解私謂由觀鼻識似發十六特
P168n1581_p0569a04║勝禪也此禪始從知息出入乃至觀於棄捨攝四念處能見三界九
P168n1581_p0569a05║地所證境界故云圓洞世界等又能於地地中以觀照了破四顛倒
P168n1581_p0569a06║發真無漏故云心開漏盡等亦可是通明之相禪門備焉）。世尊
P168n1581_p0569a07║記我當得菩提。（䟽無生空慧既已現前諸息不生純
P168n1581_p0569a08║是智慧慈光明照一切皆如○世界眾生無非圓妙由斯漏盡當得
P168n1581_p0569a09║菩提○解記即印當猶是也菩提云道如前文云得親印記發明無
P168n1581_p0569a10║學若作授記未來當得佛果菩提者即二酥密記或醍醐顯記）。
P168n1581_p0569b01║佛問圓通我以銷息息久發明明
P168n1581_p0569b02║圓滅漏斯為第一。（䟽如文贊曰身具戒律心不安
P168n1581_p0569b03║處觀鼻端白細猶煙縷身心豁爾頓圓明圓通高名自茲舉）。
P168n1581_p0569b04║富樓那彌多羅尼子即從座起頂
P168n1581_p0569b05║禮佛足而白佛言我曠劫來辯才
P168n1581_p0569b06║無礙宣說苦空深達實相。（富樓那云滿彌
P168n1581_p0569b07║多羅云慈尼女聲得四辯才曠劫便有非獨今日苦空實相即權實
P168n1581_p0569b08║法也內祕外現成就眾生累劫如是○標辯才無礙者一詞無礙二
P168n1581_p0569b09║法無礙三義無礙四樂說無礙）。
P168n1581_p0569b10║如是乃至恒沙如來祕密法門我
P168n1581_p0570a01║於眾中微妙開示得無所畏。（䟽非今一
P168n1581_p0570a02║佛所說法門恒沙佛所聞祕密法我皆為眾宣說無畏言微妙者巧
P168n1581_p0570a03║以言詞譬喻方便隨順機感也　○解宣說下指小乘法如是下示
P168n1581_p0570a04║大乘義始阿含終般若故云乃至如增一稱滿慈子說法最為第一
P168n1581_p0570a05║大品中轉教諸菩薩摩訶般若即其相也）。
P168n1581_p0570a06║世尊知我有大辯才以音聲輪教
P168n1581_p0570a07║我發揚我於佛前助佛轉輪因師
P168n1581_p0570a08║子吼成阿羅漢世尊印我說法無
P168n1581_p0570a09║上。（䟽如來知我有辯才智遂教我以口輪說法此則示令不以生
P168n1581_p0570a10║滅心行說實相法故能隨說法淨即智慧淨隨智慧淨即其心淨也
P168n1581_p0570b01║師子吼者無畏說也○解近敘得道若權若實如前辨之）。
P168n1581_p0570b02║佛問圓通我以法音降伏魔怨銷
P168n1581_p0570b03║滅諸漏斯為第一。（䟽內以禪定智慧伏斷愛見外
P168n1581_p0570b04║以神通說法降制魔外則涅槃城存三寶不絕也○贊曰實相深達
P168n1581_p0570b05║辯才無滯祕密法門微妙開示示身果證入圓通助佛洪宣第一義）。
P168n1581_p0570b06║優波離即從座起頂禮佛足而白
P168n1581_p0570b07║佛言。（解孤山曰優波離此云上首以其持律為眾紀綱故或翻
P168n1581_p0570b08║近執以佛為太子時彼為親近執事之臣故）。我親隨佛
P168n1581_p0570b09║踰城出家親觀如來六年勤苦親
P168n1581_p0570b10║見如來降伏諸魔制諸外道解脫
P168n1581_p0571a01║世間貪欲諸漏承佛教戒。（䟽優波離云近
P168n1581_p0571a02║執即如來為太子時親近執事之臣也在家執事出家亦爾遂見修
P168n1581_p0571a03║行降魔制外斷惑成道也故承如來教以持戒律中度諸釋種先度
P168n1581_p0571a04║波離者蓋以初雖隨佛後方得度）。
P168n1581_p0571a05║如是乃至三千威儀八萬微細性
P168n1581_p0571a06║業遮業悉皆清淨身心寂滅成阿
P168n1581_p0571a07║羅漢。（解性業不由佛制持之性自是善犯之性自是罪殺盜等
P168n1581_p0571a08║遮業由佛遮制犯之得罪如墾土等）。我是如來眾中
P168n1581_p0571a09║綱紀親印我心持戒修身眾推無
P168n1581_p0571a10║上。（䟽有威可畏有儀可像二百五十各有四儀復對三聚故成三
P168n1581_p0571b01║千復以三千配身口七支四分煩惱轉成八萬四千今舉大數耳殺
P168n1581_p0571b02║盜婬妄性元是罪不待制止犯即成業故云性業餘即因過始制制
P168n1581_p0571b03║前犯則無罪故云遮業由持戒故不犯諸塵塵既不生身亦無得故
P168n1581_p0571b04║身寂滅我身不有我心何依根塵既亡心無所有故亦寂滅如是諸
P168n1581_p0571b05║法一時清淨唯一寶覺本來無染真持戒耳由是獲證言綱紀者結
P168n1581_p0571b06║要之處以能決斷重輕開遮持犯制眾行事令人法高尚為後軌也）。
P168n1581_p0571b07║佛問圓通我以執身身得自在次
P168n1581_p0571b08║第執心心得通達然後身心一切
P168n1581_p0571b09║通利斯為第一。（持戒修身禁防塵染觀身實相塵自
P168n1581_p0571b10║不生能分別心依何所有是故身心通達自在○標心得通達者唯
P168n1581_p0572a01║一寶覺也○解次第執心者由持戒清淨故發定慧也定持心則止
P168n1581_p0572a02║其散慧持心則照其昏故云心得通達私謂按下文云先持聲聞四
P168n1581_p0572a03║棄八棄執身不動後行菩薩清淨律儀執心不起是則執心非約定
P168n1581_p0572a04║慧明矣然以身心配于大小此據麤細一徃分之菩薩非不檢身聲
P168n1581_p0572a05║聞亦防意地如諸篇聚制遠方便豈非意地乎今所敘者正言其小
P168n1581_p0572a06║故執身及心從麤至細以防身識之微也身識既滅真智現前斯所
P168n1581_p0572a07║謂戒淨有智慧便得第一道贊曰修寂滅行成阿羅漢眾中紀綱才
P168n1581_p0572a08║能決斷老成雖徃典刑存末代比丘休怠慢）。
P168n1581_p0572a09║大目犍連即從座起頂禮佛足而
P168n1581_p0572a10║白佛言我初於路乞食逢遇優樓
P168n1581_p0572b01║頻螺伽耶那提三迦葉波宣說如
P168n1581_p0572b02║來因緣深義。（䟽目犍連姓云採菽氏拘律陀名云無節
P168n1581_p0572b03║樹優樓頻螺云木苽林伽耶云城那提云江緣如舍利弗中和會○
P168n1581_p0572b04║標因聞三人說因緣深達實相實相無相身心寂滅由是開悟）。
P168n1581_p0572b05║我頓發心得大通達。（解孤山曰優樓頻螺此云
P168n1581_p0572b06║木瓜癃胷前有癃如木瓜故伽耶山名即象頭山也亦云城城近此
P168n1581_p0572b07║山故那提河名一兄二弟故身子云逢迦葉波兄弟即其人也）。如
P168n1581_p0572b08║來惠我袈裟著身鬚髮自落。（䟽前聞因
P168n1581_p0572b09║緣深義即由因緣深達實相實相無相身心寂滅由是開悟名大通
P168n1581_p0572b10║達○標得大通達心善解脫）。
P168n1581_p0573a01║我遊十方得無𦊱礙神通發明推
P168n1581_p0573a02║為無上成阿羅漢寧唯世尊十方
P168n1581_p0573a03║如來歎我神力圓明清淨自在無
P168n1581_p0573a04║畏。（䟽謂由開悟分別不生意識不起即是以湛旋其虛妄滅生伏
P168n1581_p0573a05║還元覺湛性既深心光發宣神通大用由此現前能遊十方無礙自
P168n1581_p0573a06║在○標復云然後從體起用也）。
P168n1581_p0573a07║佛問圓通我以旋湛心光發宣如
P168n1581_p0573a08║澄濁流久成清瑩斯為第一。（䟽旋湛即
P168n1581_p0573a09║定心光即慧由定發慧神通無邊○如水澄清萬象斯現已上六人
P168n1581_p0573a10║依識悟入竟○解私謂神名天心通名慧性而此心性即意識發明
P168n1581_p0573b01║也大乘發如來藏小乘發根本禪六神通中唯漏盡通是其內證餘
P168n1581_p0573b02║之五通皆屬外用問身子採菽俱逢迦葉同聞因緣何以身子從眼
P168n1581_p0573b03║識證真採菽由意識成道答人之根性宿植不同故使聞法得益有
P168n1581_p0573b04║異譬如藥草種類若干一雨所潤而各滋茂贊曰聞說因緣竦然開
P168n1581_p0573b05║悟鬚髮自除明有證據金口親承授記來遊戲神通即餘事）。
P168n1581_p0573b06║烏芻瑟摩於如來前合掌頂禮佛
P168n1581_p0573b07║之雙足而白佛言我常先憶久遠
P168n1581_p0573b08║劫前性多貪欲有佛出世名曰空
P168n1581_p0573b09║王說多婬人成猛火聚。（䟽烏芻瑟摩此云火
P168n1581_p0573b10║頭因多貪欲聞教修觀從此獲悟貪欲盛者是鬼獄因因為欲火所
P168n1581_p0574a01║熾果為業火所燒○因果相當俱名火聚○解私謂貪婬盛者現業
P168n1581_p0574a02║來報皆招火聚如下文引寶蓮香比丘尼此其驗也）。
P168n1581_p0574a03║教我遍觀百骸四支諸冷煗氣神
P168n1581_p0574a04║光內凝化多婬心成智慧火。（䟽初觀身
P168n1581_p0574a05║心唯見煗觸後觀煗氣無相無生我身自空煗依何住身心既寂性
P168n1581_p0574a06║火妙發故云神光內凝成智慧火○標由定發慧慧即火性○解遍
P168n1581_p0574a07║觀四大皆是觸塵之境百骸四支地也諸冷煗氣即水火風也三昧
P168n1581_p0574a08║既著故曰神光內凝以多欲人火大偏盛故變婬火而成智火）。
P168n1581_p0574a09║從是諸佛皆呼召我名為火頭我
P168n1581_p0574a10║以火光三昧力故成阿羅漢心發
P168n1581_p0574b01║大願諸佛成道我為力士親伏魔
P168n1581_p0574b02║怨。（䟽因觀火性得真三昧○以火為入道初門故云火頭火能破
P168n1581_p0574b03║壞一切諸法故發大願為力士身破魔護法也○解初成小果後發
P168n1581_p0574b04║大心將非普現色身以執金剛神輔佛揚九者乎）。
P168n1581_p0574b05║佛問圓通我以諦觀身心煗觸無
P168n1581_p0574b06║礙流通諸漏既銷生大寶燄登無
P168n1581_p0574b07║上覺斯為第一。（䟽煗觸即空故云無礙性火妙發故
P168n1581_p0574b08║曰流通內凝外現故生寶燄○標生大寶燄者根本生後得智也○
P168n1581_p0574b09║贊曰素性多欲稟佛明誨證疑一心入智三昧諸漏銷除寶燄生願
P168n1581_p0574b10║為力士降魔外）。
P168n1581_p0575a01║持地菩薩即從座起頂禮佛足而
P168n1581_p0575a02║白佛言我念徃昔普光如來出現
P168n1581_p0575a03║於世我為比丘常於一切要路津
P168n1581_p0575a04║口田地險隘有不如法妨損車馬
P168n1581_p0575a05║我皆平填或作橋梁或負沙土如
P168n1581_p0575a06║是勤苦經無量佛出現於世或有
P168n1581_p0575a07║眾生於闤闠處要人擎物我先為
P168n1581_p0575a08║擎至其所詣放物即行不取其直。
P168n1581_p0575a09║（䟽勤身苦己利益多眾經無量佛作無畏施福因廣也市垣曰闤市
P168n1581_p0575a10║門曰闠○標平持道路即地性入圓通也）。
P168n1581_p0575b01║毗舍浮佛現在世時世多饑荒我
P168n1581_p0575b02║為負人無問遠近唯取一錢或有
P168n1581_p0575b03║車牛被於泥溺我有神力為其推
P168n1581_p0575b04║輪拔其苦惱時國大王延佛設齋
P168n1581_p0575b05║我於爾時平地待佛毗舍如來摩
P168n1581_p0575b06║頂謂我當平心地則世界地一切
P168n1581_p0575b07║皆平。（䟽毗舍浮云徧一切自在平治路地待佛經過佛以自證
P168n1581_p0575b08║法門開示令平心地一切皆平心為萬法所依平等含育長養一切
P168n1581_p0575b09║故名為地若能平等性觀與此相應則一切法無不平等自在無礙
P168n1581_p0575b10║由是佛名一切自在耳○解私謂賢劫前同尸棄佛時出世孤山曰
P168n1581_p0576a01║地由心造故心平則地平淨名云隨其心淨即佛土淨）。
P168n1581_p0576a02║我即心開見身微塵與造世界所
P168n1581_p0576a03║有微塵等無差別微塵自性不相
P168n1581_p0576a04║觸摩乃至刀兵亦無所觸。（䟽聞平心地即
P168n1581_p0576a05║悟我心本來平等若身若界所有微塵皆無自性但從虛妄分別所
P168n1581_p0576a06║現唯一實相本如來藏猶如空華翳故妄見空本無華復何相礙由
P168n1581_p0576a07║是刀兵亦無所觸○解資中曰俱舍論說微塵積聚皆有間隙互不
P168n1581_p0576a08║相觸此乃析色明空悟不生性私謂據下文云我以諦觀身界二塵
P168n1581_p0576a09║等無差別本如來藏必非小乘析空之相然其所談身界微塵乃至
P168n1581_p0576a10║刀兵者以此皆是地大所造之色即因緣所生法也微塵無差空也
P168n1581_p0576b01║自性不觸中也三諦具足非如來藏乎論約塵相有問今約塵性不
P168n1581_p0576b02║觸性相既別大小非類）。
P168n1581_p0576b03║我於法性悟無生忍成阿羅漢迴
P168n1581_p0576b04║心今入菩薩位中。（由分證法身而權取小果故以
P168n1581_p0576b05║無生忍簡之初自度後化他是謂迴心也）。聞諸如來宣
P168n1581_p0576b06║妙蓮華佛知見地我先證明而為
P168n1581_p0576b07║上首。（䟽身界二塵染淨諸法本無自性唯是實相如來藏性故
P168n1581_p0576b08║云法性於此忍可元無生滅決定不謬名無生忍此人開悟大乘而
P168n1581_p0576b09║登小果者以隨彼意樂要入即入如西域諸菩薩等皆悟大道嫌棄
P168n1581_p0576b10║小乘猶如咳唾多因王請即證小果由人意樂豈不然乎在昔證法
P168n1581_p0577a01║華經見普門品○標我於法性者即心地也宣妙蓮華者證觀音品
P168n1581_p0577a02║○解檇李曰法華普門品未說聞品益者即其人焉）。
P168n1581_p0577a03║佛問圓通我以諦觀身界二塵等
P168n1581_p0577a04║無差別本如來藏虛妄發塵塵銷
P168n1581_p0577a05║智圓成無上道斯為第一。（䟽如文可知○
P168n1581_p0577a06║贊曰毗舍佛時我甞平地心地既平即蒙授記曩於法性悟圓通迴
P168n1581_p0577a07║心今入菩薩位）。
P168n1581_p0577a08║月光童子即從座起頂禮佛足而
P168n1581_p0577a09║白佛言我憶徃昔恒河沙劫有佛
P168n1581_p0577a10║出世名為水天教諸菩薩修習水
P168n1581_p0577b01║觀入三摩地。（月是太陰能生於水與所值佛皆由所習
P168n1581_p0577b02║而得其稱○標一味水性更非餘大）。
P168n1581_p0577b03║觀於身中水性無奪初從涕唾如
P168n1581_p0577b04║是窮盡津液精血大小便利身中
P168n1581_p0577b05║旋復水性一同見水身中與世界
P168n1581_p0577b06║外浮幢王剎諸香水海等無差別。
P168n1581_p0577b07║（䟽一味水性更非餘大之所相傾故名無奪浮幢王剎香水海者隼
P168n1581_p0577b08║華嚴經華藏海中有大蓮華其蓮華中有諸香水海一一香水海為
P168n1581_p0577b09║諸佛剎世界之種今觀身水與彼海同故無差別）。
P168n1581_p0577b10║我於是時初成此觀但見其水未
P168n1581_p0578a01║得無身。（水想成時但得無我猶執水相全是於身未亡法見
P168n1581_p0578a02║故未無身○解資中曰此定果色隨心所變如十遍處入定則有出
P168n1581_p0578a03║定則無不同業果色共業同感不造世業方得清淨）。
P168n1581_p0578a04║當為比丘室中安禪我有弟子闚
P168n1581_p0578a05║牎觀室唯見清水遍在室中了無
P168n1581_p0578a06║所見。（孤山曰定力增勝能令外見如稠禪師入火光定其室如
P168n1581_p0578a07║焚）。童稚無知取一瓦礫投於水內
P168n1581_p0578a08║激水作聲顧盼而去。（䟽初作假想雖見其水與
P168n1581_p0578a09║香水海等無差別但自心見非通他人今定力轉勝果色亦勝乃通
P168n1581_p0578a10║他見即實定果也不同十遍處想成自見耳）。
P168n1581_p0578b01║我出定後頓覺心痛如舍利弗遭
P168n1581_p0578b02║違害鬼我自思惟今我已得阿羅
P168n1581_p0578b03║漢道久離病緣云何今日忽生心
P168n1581_p0578b04║痛將無退失。（身子入定於恒河岸為鬼所掌出定頭痛
P168n1581_p0578b05║佛語之曰汝若無定身應碎壞○今我亦爾將恐退失所證道果○
P168n1581_p0578b06║解身子居蘭若當道入定有二鬼王是過去世怨以手擊之出定白
P168n1581_p0578b07║佛佛言若不入定遭彼所擊必作微塵頼蒙定力得平復耳私謂按
P168n1581_p0578b08║智論明諸聖人皆有身苦如舍利弗風病畢陵伽眼病等今言已得
P168n1581_p0578b09║羅漢久離病緣者實難銷會此蓋過去曾取小果既無見思惑業之
P168n1581_p0578b10║事是離分𫨻病苦之緣其時迴心却入三界本無實疾所以疑之然
P168n1581_p0579a01║此菩薩所修三昧與前持地觀法大同但由無明尚在未得無功用
P168n1581_p0579a02║道是故出定不知病緣有作析法拙度解者誠不可也）。
P168n1581_p0579a03║爾時童子捷來我前說如上事我
P168n1581_p0579a04║則告言汝更見水可即開門入此
P168n1581_p0579a05║水中除去瓦礫。（標事須漸除因次第盡）。
P168n1581_p0579a06║童子奉教後入定時還復見水瓦
P168n1581_p0579a07║礫宛然開門除出我後出定身質
P168n1581_p0579a08║如初。（觀想有為如夢如幻不可窮詰）。
P168n1581_p0579a09║逢無量佛如是至於山海自在通
P168n1581_p0579a10║王如來方得亡身與十方界諸香
P168n1581_p0579b01║水海性合真空無二無別。（解初證法身分
P168n1581_p0579b02║亡變易之身身中水性與香水海性同合真如空藏之性）。今於
P168n1581_p0579b03║如來得童真名預菩薩會。（䟽前猶見水今
P168n1581_p0579b04║合真空無水可得皆如來藏故云亡身即證法空也）。
P168n1581_p0579b05║佛問圓通我以水性一味流通得
P168n1581_p0579b06║無生忍圓滿菩提斯為第一。（標得性水
P168n1581_p0579b07║真空性空真水合如來藏也○贊曰靜室熏修水觀三昧瓦礫輕拋
P168n1581_p0579b08║一時擊碎童子善能助發機生身得預菩薩會）。
P168n1581_p0579b09║瑠璃光法王子即從座起頂禮佛
P168n1581_p0579b10║足而白佛言我憶徃昔經恒沙劫
P168n1581_p0580a01║有佛出世名無量聲開示菩薩本
P168n1581_p0580a02║覺妙明觀此世界及眾生身皆是
P168n1581_p0580a03║妄緣風力所轉。（䟽具云吠瑠璃此翻遠山寶由觀身
P168n1581_p0580a04║心風力所轉觀成得用身心洞徹猶彼瑠璃故以名焉所值之佛名
P168n1581_p0580a05║無量聲亦猶觀風而立名耳開示本覺而觀風者風即動相既屬泈
P168n1581_p0580a06║妄元來無動無動即本覺也由是欲顯無動而觀於動）。
P168n1581_p0580a07║我於爾時觀界安立觀世動時觀
P168n1581_p0580a08║身動止觀心動念諸動無二等無
P168n1581_p0580a09║差別。（䟽標所觀境○解界為方位故安立世為遷流故動時時
P168n1581_p0580a10║即過現未也）。我時了覺此羣動性來無
P168n1581_p0580b01║所從去無所至十方微塵顛倒眾
P168n1581_p0580b02║生同一虛妄如是乃至三千大千
P168n1581_p0580b03║一世界內所有眾生如一器中貯
P168n1581_p0580b04║百蚊蚋啾啾亂鳴於分寸中鼓發
P168n1581_p0580b05║狂閙。（䟽正觀察也既世界身心皆由風動風自何生而動諸物
P168n1581_p0580b06║物不動時去至何所風既無從物成妄動故見十方一切眾生狂自
P168n1581_p0580b07║鼓發同一虛妄本無所因○標觀行中了此羣動性無去無來自是
P168n1581_p0580b08║眾生背覺合塵迷頭認影）。
P168n1581_p0580b09║逢佛未幾得無生忍。（解孤山曰幾多也）。爾
P168n1581_p0580b10║時心開乃見東方不動佛國為法
P168n1581_p0581a01║王子事十方佛身心發光洞徹無
P168n1581_p0581a02║礙。（䟽未幾猶在近也依教觀察受教未久即證無生由觀生滅證
P168n1581_p0581a03║不生滅故見東方不動佛國我身及器咸即本覺妙明元體故云發
P168n1581_p0581a04║光洞徹無礙○標塵既不緣根無所偶十方國土如吠瑠璃內含寶
P168n1581_p0581a05║月也）。
P168n1581_p0581a06║佛問圓通我以觀察風力無依悟
P168n1581_p0581a07║菩提心入三摩地合十方佛傳一
P168n1581_p0581a08║妙心斯為第一。（標得性風真空性空真風合如來藏
P168n1581_p0581a09║性○贊曰我觀身心眾生世界如一器中貯百蚊蚋合十方佛傳一
P168n1581_p0581a10║心王子位中能作怪）。
P168n1581_p0581b01║虛空藏菩薩即從座起頂禮佛足
P168n1581_p0581b02║而白佛言我與如來定光佛所得
P168n1581_p0581b03║無邊身。（䟽定光佛即然燈佛也由觀四火虛妄有生無物可
P168n1581_p0581b04║得同於虛空故得身相猶如虛空周遍無礙也○標佛真法身猶如
P168n1581_p0581b05║虛空即合如來藏性○解定應作錠有足曰鐙無足曰錠即然燈佛
P168n1581_p0581b06║也法身如空遍一切處故云無邊）。
P168n1581_p0581b07║爾時手執四大寶珠照明十方微
P168n1581_p0581b08║塵佛剎化成虛空。（解私謂因觀四大色質既得無
P168n1581_p0581b09║邊法身為顯此身遍融一切故執寶珠照十方等而表示之）。又
P168n1581_p0581b10║於自心現大圓鏡內放十種微妙
P168n1581_p0582a01║寶光流灌十方盡虛空際諸幢王
P168n1581_p0582a02║剎來入鏡內涉入我身身同虛空
P168n1581_p0582a03║不相妨礙。（上以珠表色此以鏡表心色從心造全體是心
P168n1581_p0582a04║故放寶光灌十方等）。身能善入微塵國土廣
P168n1581_p0582a05║行佛事得大隨順。（華嚴云清淨妙法身湛然應一
P168n1581_p0582a06║切前同虛空法也今入塵國應也說三乘法為佛事稱四悉機為隨
P168n1581_p0582a07║順○䟽觀四大性及以自心唯是圓明清淨寶覺覺體無礙周遍一
P168n1581_p0582a08║切故能以四寶珠照十方界化成虛空於心現鏡光照諸剎來入鏡
P168n1581_p0582a09║中身剎互入不相妨礙廣大隨順施作佛事十種光者十身盧舍那
P168n1581_p0582a10║也）。
P168n1581_p0582b01║此大神力由我諦觀四大無依妄
P168n1581_p0582b02║想生滅虛空無二佛國本同於同
P168n1581_p0582b03║發明得無生忍。（此敘觀成獲忍發此大用四大身心
P168n1581_p0582b04║虛空佛國同一虛妄唯是圓常冥此發用豈拘方所○標四大色法
P168n1581_p0582b05║皆從真空而現）。
P168n1581_p0582b06║佛問圓通我以觀察虛空無邊入
P168n1581_p0582b07║三摩地妙力圓明斯為第一。（䟽由觀空
P168n1581_p0582b08║故現身現土互相涉入依此得名虛空藏耳○標得性空真覺合如
P168n1581_p0582b09║來藏性贊曰定光佛所得無邊身執此寶珠入彼微塵何妨變現大
P168n1581_p0582b10║神力來作楞嚴會上人）。
P168n1581_p0583a01║彌勒菩薩即從座起頂禮佛足而
P168n1581_p0583a02║白佛言我憶徃昔經微塵劫有佛
P168n1581_p0583a03║出世名日月燈明我從彼佛而得
P168n1581_p0583a04║出家心重世名好遊族姓爾時世
P168n1581_p0583a05║尊教我修習唯心識定入三摩地。
P168n1581_p0583a06║（䟽具云梅哩利曳那此云慈氏燈明佛時妙光菩薩八百弟子中有
P168n1581_p0583a07║一人號曰求名是此人也心重世名多遊族姓者盖由心外見境馳
P168n1581_p0583a08║求不息分別諸法種類名相不知自心熏習所現即是不了心及緣
P168n1581_p0583a09║則生二妄想也為對治故教唯識觀○解真際曰以不達遍計本空
P168n1581_p0583a10║依他幻有故耽世名好遊族姓唯心識定者唯遮境有識簡心空唯
P168n1581_p0583b01║有自心心外無法也）。
P168n1581_p0583b02║歷劫已來以此三昧事恒沙佛求
P168n1581_p0583b03║世名心歇滅無有。（䟽初修此觀已得對治知世名
P168n1581_p0583b04║利有無厚薄皆我自己唯識所變不從他來由此馳求頓爾皆息
P168n1581_p0583b05║標以唯識三昧了心佛及眾生是三無差別○解孤山曰此相似位
P168n1581_p0583b06║也）。
P168n1581_p0583b07║至然燈佛出現於世我乃得成無
P168n1581_p0583b08║上妙圓識心三昧。（此分真位）。乃至盡空
P168n1581_p0583b09║如來國土淨穢有無皆是我心變
P168n1581_p0583b10║化所現。（䟽此觀初成位當解行今得三昧正入初地名真見
P168n1581_p0584a01║道謂以一實根本無分別智與法界冥合能所一如無有二相故唯
P168n1581_p0584a02║識頌云若時於所緣智都無所得爾時住唯識離二取相故當爾之
P168n1581_p0584a03║時方名親證乃至盡空如來國土淨穢有無皆是我心變化所現故
P168n1581_p0584a04║五位中名通達位也○標萬法唯識非從外有○解私謂盡空者謂
P168n1581_p0584a05║盡虛空界所有佛國等唯心所現也若以四土言之心即寂光變化
P168n1581_p0584a06║即實報方便同居也淨穢但是三土之相互有起滅故云有無）。
P168n1581_p0584a07║世尊我了如是唯心識故識性流
P168n1581_p0584a08║出無量如來。（從法身識性流出報應無量佛身）。今
P168n1581_p0584a09║得授記次補佛處。（䟽既能親證真唯識理依正淨
P168n1581_p0584a10║穢皆唯心現故無量佛從識性流今得補處亦我識變非由他也○
P168n1581_p0584b01║標前佛後佛皆同一路）。
P168n1581_p0584b02║佛問圓通我以諦觀十方唯識識
P168n1581_p0584b03║心圓明入圓成實遠離依他及徧
P168n1581_p0584b04║計執得無生忍斯為第一。（䟽初觀染淨依
P168n1581_p0584b05║正皆唯識變本無自性即不起虛妄遍執計我及法即離遍計决了
P168n1581_p0584b06║能變所變元是菩提妙覺明性即離依他唯一圓成清淨寶覺故云
P168n1581_p0584b07║遠離依他及遍計執故唯識云初即相無性次無自然性後由遠離
P168n1581_p0584b08║前所執我法性即斯義也○標只依此三性合乎藏性也○解此中
P168n1581_p0584b09║三性亦曰三相廣在解深密經及唯識論一遍計所執性二依他起
P168n1581_p0584b10║性三圓成實性資中曰橫計有情眾生壽者及我我所乃至情非情
P168n1581_p0585a01║異執有實體周遍計度名遍計性計有因緣世間和合建立名相執
P168n1581_p0585a02║此假相定從種生雖無我執自然種性假色心等為種生五蘊等法
P168n1581_p0585a03║名依他性無漏智體及真如法界名圓成性○贊曰修唯識定證慈
P168n1581_p0585a04║氏尊如風吹水自然成紋一生授記作佛事三會龍華分不分）。
P168n1581_p0585a05║大勢至法王子與其同倫五十二
P168n1581_p0585a06║菩薩即從座起頂禮佛足而白佛
P168n1581_p0585a07║言。（孤山曰觀經云以智慧光普照一切令離三塗得無上力是故
P168n1581_p0585a08║號此菩薩名大勢至）。我憶徃昔恒河沙劫有
P168n1581_p0585a09║佛出世名無量光十二如來相繼
P168n1581_p0585a10║一劫其最後佛名超日月光彼佛
P168n1581_p0585b01║教我念佛三昧。（䟽亦名無量光得大勢如觀經釋念
P168n1581_p0585b02║佛三昧如下自明○標念屬意根意根即諸根所依故攝六根因根
P168n1581_p0585b03║大入道）。
P168n1581_p0585b04║譬如有人一專為憶一人專忘如
P168n1581_p0585b05║是二人若逢不逢或見非見。（䟽專憶如
P168n1581_p0585b06║佛專忘謂不念者如是眾生見佛不定故云若逢不逢等○標為憶
P168n1581_p0585b07║背塵合覺專忘背覺合塵）。
P168n1581_p0585b08║二人相憶二憶念深如是乃至從
P168n1581_p0585b09║生至生同於形影不相乖異。（䟽佛與眾
P168n1581_p0585b10║生憶念相應故佛與生如形影也○標寂而常照形影相隨）。
P168n1581_p0586a01║十方如來憐念眾生如母憶子若
P168n1581_p0586a02║子逃逝雖憶何為。（䟽如母憶子佛也若子逃逝生
P168n1581_p0586a03║也雖憶何為不會遇也○標法身本有棄之為無四大本空執之為
P168n1581_p0586a04║有也○解私謂母憶子如人專憶若子逃逝如人專忘問上文若逢
P168n1581_p0586a05║不逢等今何但云雖憶何為答縱得逢見不蒙法利與逃逝無異舍
P168n1581_p0586a06║衛九億家不其然乎）。
P168n1581_p0586a07║子若憶母如母憶時母子歷生不
P168n1581_p0586a08║相違遠若眾生心憶佛念佛現前
P168n1581_p0586a09║當來必定見佛去佛不遠不假方
P168n1581_p0586a10║便自得心開。（䟽初提喻若眾下貼合不假下得益○標
P168n1581_p0586b01║步步𨃃佛階梯日用何曾遠離）。
P168n1581_p0586b02║如染香人身有香氣此則名曰香
P168n1581_p0586b03║光莊嚴。（䟽染香有香氣念佛得見佛因果相稱誰謂不然）。
P168n1581_p0586b04║我本因地以念佛心入無生忍。（解以
P168n1581_p0586b05║驗修念佛之心不可單約事相而解念存三觀佛具三身心破三惑
P168n1581_p0586b06║無生忍位方可入焉資中引觀經是心是佛等釋之斯亦大要也）。
P168n1581_p0586b07║今於此界攝念佛人歸於淨土。（別指
P168n1581_p0586b08║極樂通及寂光○䟽念佛入無生者初即以生滅心緣念佛之相好
P168n1581_p0586b09║專注一境心無間然見佛相好光明莊嚴依報眷屬一一樂事如對
P168n1581_p0586b10║明鏡自見面像周眸遍覽無非佛界然復觀所念之佛諸有境界俱
P168n1581_p0587a01║為虛妄本無自性以從念想之所現故能念之心已起未起自何而
P168n1581_p0587a02║有不見一法畢竟空寂以心不見心無相可得斯則能所俱寂本來
P168n1581_p0587a03║離念離念相者等虛空界無所不遍法界一相即是如來平等法身
P168n1581_p0587a04║此則由念相好見法身佛即無生念也故云以念佛心入無生忍我
P168n1581_p0587a05║既得度眾生法身與我無異無異之性互相關涉故念佛者我皆攝
P168n1581_p0587a06║取故云攝念佛人歸於淨土○標法界法身一相平等）。
P168n1581_p0587a07║佛問圓通我無選擇都攝六根淨
P168n1581_p0587a08║念相繼得三摩提斯為第一。（䟽念屬意
P168n1581_p0587a09║根意根即諸根所依故攝六也念即無念故云淨念不以念間故云
P168n1581_p0587a10║相繼此即於根大性而悟入也○解念屬意根意根若淨諸根咸攝
P168n1581_p0587b01║故無選擇贊曰我與同倫皆同一志念念無忘心心不二如母憶子
P168n1581_p0587b02║佛亦然圓通法門秖這是）。
P168n1581_p0587b03║
P168n1581_p0587b04║
P168n1581_p0587b05║首楞嚴經義海卷第十六　頗六
P168n1581_p0587b06║音釋
P168n1581_p0587b07║螄螺（螄所冝切螺落戈切）。蚌蛤（蚌步項切蛤古合切）。鑄（之戌切鎔鑄也）。
P168n1581_p0587b08║刺（七賜切棘芒也）。溟渤（溟莫經切渤蒲沒切渤海名）。訂（丁定切平議也）。
P168n1581_p0587b09║洮汰（洮徒力切汰徒蓋切洮汰淅𤃦也）。鶖（七由切）。[烈-列+(里*出)]（尺律切貶斥也）。
P168n1581_p0587b10║𧰟（以瞻切）。縷（力主切綫也）。墾（口很切反土也）。癃（良巾切）。竦（息拱
P168n1581_p0588a01║切竦動也）。煗（乃管切與煖同）。闤闠（闤獲頑切市垣也闠胡對切市門也）。礫
P168n1581_p0588a02║（郎擊切小石也）。盼（普莧切視也）。貯（展吕切盛也）。啾（即由切小聲也）。耽
P168n1581_p0588a03║（丁含切樂也）。