P168n1581_p0589a01║首楞嚴經義海卷第十七（經六之一）頗七
P168n1581_p0589a02║（凢遇圓相即是標辭與䟽同其上文）。
P168n1581_p0589a03║（䟽第五返聞真實證此門次第合次那律以是六根之耳根故今以
P168n1581_p0589a04║圓通義廣慶說相繼勑簡連環故最後說以表臻極真實故爾若前
P168n1581_p0589a05║便說諸佛放光慶贊此門即餘聖無功若不慶贊不表此門是真實
P168n1581_p0589a06║圓通故今科為返聞真實也文二）。
P168n1581_p0589a07║爾時觀世音菩薩即從座起頂禮
P168n1581_p0589a08║佛足而白佛言。（解孤山曰觀謂能觀之三觀世即所
P168n1581_p0589a09║觀之三諦以聞世間出世間殊音異說皆了即空假中故名觀世音
P168n1581_p0589a10║也然此明義與法華有殊彼云一心稱名菩薩即時觀其音聲皆得
P168n1581_p0589b01║解脫則音在他機也此云由我觀聽十方圓明故觀音名遍十方界
P168n1581_p0589b02║則音屬自行也應知因中自行果上化他二義必備兩經所說各舉
P168n1581_p0589b03║一邊耳私謂凖丁文云由我不自觀音以觀觀者令彼十方苦惱眾
P168n1581_p0589b04║生觀其音聲即得解脫此亦同於法華釋名之意也但彼為流通本
P168n1581_p0589b05║經故偏對他機今為伸敘昔證故正約自行）。世尊憶念
P168n1581_p0589b06║我昔無數恒河沙劫於時有佛出
P168n1581_p0589b07║現於世名觀世音我於彼佛發菩
P168n1581_p0589b08║提心彼佛教我從聞思修入三摩
P168n1581_p0589b09║地。（䟽梵音阿那婆婁吉底輸此云觀世音從能所境智以立名也
P168n1581_p0589b10║值佛觀法皆其所師師資相承無相違耳聞思修慧諸行通途無有
P168n1581_p0590a01║一佛不以音聲而化羣品○無有一機不從耳根聞教解悟由是彼
P168n1581_p0590a02║佛教從此入○解教即世音聞即耳根皆所觀之境也思修皆能觀
P168n1581_p0590a03║之觀也然則觀由境入境實遍通而持取音問者乃逗機之要也昔
P168n1581_p0590a04║佛既爾今佛同然故文殊云此方真教體清淨在音聞欲取三摩提
P168n1581_p0590a05║實以聞中入）。
P168n1581_p0590a06║初於聞中入流亡所所入既寂動
P168n1581_p0590a07║靜二相了然不生。（此下至空所空滅舊約三慧次
P168n1581_p0590a08║第銷之今則不爾節文為四一亡前塵二盡內根三空觀智四滅諦
P168n1581_p0590a09║理今初言入流亡所者流謂法性所謂音塵入之與亡通乎觀行相
P168n1581_p0590a10║似之位也所入法性體既常寂是則前塵本自不動今亦無靜故云
P168n1581_p0590b01║二相了然不生○標入流亡所返緣歸性也）。如是漸增
P168n1581_p0590b02║聞所聞盡。（䟽入䟽猶返流也初觀聞性返照離緣不隨前
P168n1581_p0590b03║塵流轉起滅故云入流亡所所緣聲相由不隨故寂然不起起即是
P168n1581_p0590b04║動既亡動相靜亦不生以動靜境是耳家所取今觀無性本無所有
P168n1581_p0590b05║畢竟叵得故云了然不生即所取無相也圓覺云應當遠離一切幻
P168n1581_p0590b06║化虛妄境界○復增觀行所緣既亡聞相不起此能聞相即是聞慧
P168n1581_p0590b07║能所俱寂故云聞所聞盡此遣聞慧也一根既爾餘根亦然亦是前
P168n1581_p0590b08║文此根初解先得人空也圓覺云心如幻者亦復遠離○解二盡內
P168n1581_p0590b09║根如是漸增者前塵易亡內根難盡以由亡智有踈有親故云漸增
P168n1581_p0590b10║也聞所聞盡者謂能聞所聞之根亦復不生也此乃舉所顯能耳下
P168n1581_p0591a01║覺所覺空及空所空滅例亦如是）。盡聞不住覺所
P168n1581_p0591a02║覺空。（䟽盡聞之處即思慧為體名之為覺此之覺慧屬第六識
P168n1581_p0591a03║是則捨聞而觀於義今亦不住此盡聞處更進觀行觀破此覺及所
P168n1581_p0591a04║覺聞二俱不立故名為空此遣思慧即前文云空性圓明成法解脫
P168n1581_p0591a05║圓覺云遠離為幻亦復遠離○標能覺之慧所覺之境二俱不立前
P168n1581_p0591a06║文云此根初解先得人空云云○解三空觀智上句遣前盡相下句
P168n1581_p0591a07║正空觀智覺謂覺照即智體也）。空覺極圓。（標修慧現前）。
P168n1581_p0591a08║空所空滅。（䟽覺空之處思慧既盡唯與修慧相應觀行增
P168n1581_p0591a09║微修慧圓極故云空覺極圓此能空修慧與所空覺亦俱不存故云
P168n1581_p0591a10║空所空滅此遣修慧即是前文解脫法已俱空不生也圓覺云離遠
P168n1581_p0591b01║離幻亦復遠離○解四滅諦理上句顯前重空之智下句正滅重空
P168n1581_p0591b02║之理問理本寂滅復何滅乎荅若謂寂滅此滅猶生但破其情非破
P168n1581_p0591b03║其理如智論云不破聖人心中所得涅槃為未得者執成戲論是故
P168n1581_p0591b04║須破已上四節若約三慧言之從初入流義必具足不可亡所未有
P168n1581_p0591b05║思修苟執次第恐傷文理）。生滅既滅寂滅現前。
P168n1581_p0591b06║（䟽生滅既滅即結前三慧三空盡也既展轉空俱屬生滅至此已極
P168n1581_p0591b07║故云既滅無生真理寂常妙性了然明現故云寂滅現前故上文云
P168n1581_p0591b08║是名菩薩從三摩地入無生忍此乃圓觀聞性無前境界漸澄麤念
P168n1581_p0591b09║稍除細想以至無念如上文云靜深不動沙土自沉清水現前名為
P168n1581_p0591b10║初伏客塵煩惱去泥純水名為永斷根本無明明相精純一切變現
P168n1581_p0592a01║不為煩惱皆合涅槃清淨妙德此即始從觀行至相似覺名生滅位
P168n1581_p0592a02║入隨分覺證無生忍名無生位然此初證境界不可思議與佛無殊
P168n1581_p0592a03║故經云初心畢竟二無別如是二心前心難入此位後心心寂滅自
P168n1581_p0592a04║然流入薩婆若海此之觀門即是圓修一心三觀今為從聞思修返
P168n1581_p0592a05║照離緣顯自聞性麤念不起細念不生以至寂滅挾空義說是則一
P168n1581_p0592a06║空一切空也聞性顯處中道理現名寂滅現前耳○標都結前三慧
P168n1581_p0592a07║皆是生滅門修證前文云菩提心生生滅心滅此亦生滅三空既盡
P168n1581_p0592a08║寂滅現前藏性圓明故發妙用○解結前理智根塵生滅既滅即得
P168n1581_p0592a09║初住分證寂滅現前）。
P168n1581_p0592a10║忽然超越世出世間。（解孤山曰世謂六道出世
P168n1581_p0592b01║謂三乘）。十方圓明獲二殊勝一者上
P168n1581_p0592b02║合十方諸佛本妙覺心與佛如來
P168n1581_p0592b03║同一慈力二者下合十方一切六
P168n1581_p0592b04║道眾生與諸眾生同一悲仰。（䟽前寂滅
P168n1581_p0592b05║現前是斷德本覺妙心是智德慈悲二力是恩德既是圓修三德圓
P168n1581_p0592b06║證故超世間凡夫出世三乘此最上乘唯佛與佛乃能究盡也十方
P168n1581_p0592b07║圓明者證此境界見十法界三種世間無不是如無不成佛圓故無
P168n1581_p0592b08║德不備明故無障不盡無緣慈悲是佛心相具足眾德是德之首勝
P168n1581_p0592b09║中勝法故云殊勝本妙覺心即是己心與諸如來無二圓滿今日親
P168n1581_p0592b10║證故云為合合故得樂故同慈力一切眾生亦是此心無二無別故
P168n1581_p0593a01║亦彼合合故見其本成佛道枉自流浪故可悲仰自下現應拔苦皆
P168n1581_p0593a02║由此二而流演耳○解慈能下化故曰力也沒生死故可悲具佛性
P168n1581_p0593a03║故可仰私謂此解一徃似當再研未詳上云慈力者慈既與樂必能
P168n1581_p0593a04║拔苦應以力字兼於悲義也下云悲仰者悲謂悲苦仰謂仰樂此非
P168n1581_p0593a05║屬應蓋言其機也是故猒患苦道則以悲為機欣慕樂果則以仰為
P168n1581_p0593a06║感菩薩所證圓通之理遍在眾生悲仰之中故曰與也同也當知眾
P168n1581_p0593a07║生由悲故能感拔苦之力菩薩由慈故能應仰樂之機感應常冥與
P168n1581_p0593a08║拔常顯若曉斯旨則下文三十二應乃至四不思議無忘其本乎）。
P168n1581_p0593a09║世尊由我供養觀音如來蒙彼如
P168n1581_p0593a10║來授我如幻聞熏聞修金剛三昧
P168n1581_p0593b01║與佛如來同慈力故令我身成三
P168n1581_p0593b02║十二應入諸國土。（䟽以如幻力熏修聞思修慧成
P168n1581_p0593b03║金剛三昧能破無始微細無明圓證如來藏體依體起用隨緣能應
P168n1581_p0593b04║入國土身華嚴云清淨妙法身湛然應一切今言三十二者以能感
P168n1581_p0593b05║之類不出斯數非所現應有限量耳○解檇李曰幻喻三慧體不可
P168n1581_p0593b06║得金剛喻摧堅之能也）。
P168n1581_p0593b07║世尊若諸菩薩入三摩地進修無
P168n1581_p0593b08║漏勝解現圓我現佛身而為說法
P168n1581_p0593b09║令其解脫。（䟽第十地菩薩坐華王座垂成正覺亦須別佛
P168n1581_p0593b10║說教聞熏令斷最後微細無明故觀世音現第十重他受用身而為
P168n1581_p0594a01║說法言勝解者於決定境忍可印持不為異緣之所引轉此指最極
P168n1581_p0594a02║根本無分別智將圓滿時故名勝解然此菩薩登住已去雖為因位
P168n1581_p0594a03║便能現上位身為彼說法以此圓證　位即諸位更無淺深故能現
P168n1581_p0594a04║耳○解孤山曰菩薩別圓機也若入相似三摩地進修中道無漏則
P168n1581_p0594a05║分真勝解現圓乃至若進修金剛無漏則究竟勝解現圓大士皆現
P168n1581_p0594a06║佛身為說頓法令得分真究竟解脫問菩薩何能現佛身耶答心性
P168n1581_p0594a07║理顯高下無殊如鏡已明形對像現臣家之鏡王苟臨之豈無王像
P168n1581_p0594a08║王家之鏡臣苟對之豈無臣像當知人有高下鏡無貴賤然亦不妨
P168n1581_p0594a09║明有優劣問等覺菩薩豈假初住現佛說法耶答聞法得解何必求
P168n1581_p0594a10║人復假勝身彌增內慧且天魔現為佛像毱多尚乃致禮況初住菩
P168n1581_p0594b01║薩妙理所現等覺雖尊孰敢不仰）。
P168n1581_p0594b02║若諸有學寂靜妙明勝妙現圓我
P168n1581_p0594b03║於彼前現獨覺身而為說法令其
P168n1581_p0594b04║解脫。（䟽麟覺獨悟出無佛世猒喧樂靜獨處山林資加二位名
P168n1581_p0594b05║為有學此後斷惑便證無學約自乘理智將證未證名寂靜妙明菩
P168n1581_p0594b06║薩現同類身先稱本習後令近佛）。
P168n1581_p0594b07║若諸有學斷十二緣緣斷勝性勝
P168n1581_p0594b08║妙現圓我於彼前現緣覺身而為
P168n1581_p0594b09║說法令其解脫。（辟支迦羅云獨覺亦云緣覺前但自
P168n1581_p0594b10║悟今依教悟觀十二緣作流轉還滅二種觀法以集諦為初門未發
P168n1581_p0595a01║真前名為有學理智將圓菩薩身同必誘令進也○解檇李曰有學
P168n1581_p0595a02║者資加二位也獨覺亦觀十二因緣亦可名為緣覺但約根有利鈍
P168n1581_p0595a03║值佛不值佛之殊分成二類皆言勝妙現圓者各約自乘理智將欲
P168n1581_p0595a04║現前得此名也）。
P168n1581_p0595a05║若諸有學得四諦空修道入滅勝
P168n1581_p0595a06║性現圓我於彼前現聲聞身而為
P168n1581_p0595a07║說法令其解脫。（䟽因聞四諦聲教悟故名聲聞也發
P168n1581_p0595a08║真之後三果三向俱名有學未發真前在忍位中用有漏智縮觀觀
P168n1581_p0595a09║四諦作三十二行相見道一十六心無漏道發斷四諦下八十八使
P168n1581_p0595a10║分別煩惱證生空理名四諦空從初果後進斷俱生證滅諦理名修
P168n1581_p0595b01║道入滅將登無學名勝性現圓現身說法令其速證然後誘之不滯
P168n1581_p0595b02║化城令進大果○解三果已前賢位聖位俱屬有學見道一十六心
P168n1581_p0595b03║斷四諦下惑證生空理故云得四諦空初果後進斷三界八十一品
P168n1581_p0595b04║俱生品品皆證一分擇滅無為故云修道入滅孤山曰二乘藏通機
P168n1581_p0595b05║也雖有菩薩而藏同人天不斷惑故通同二乘所證齊故）。
P168n1581_p0595b06║若諸眾生欲心明悟不犯欲塵欲
P168n1581_p0595b07║身清淨我於彼前現梵王身而為
P168n1581_p0595b08║說法令其解脫。（䟽若有希欲心明開悟身光清淨生
P168n1581_p0595b09║於四禪不為欲界煩惱塵染為現梵王說四禪法出入禪支修證次
P168n1581_p0595b10║第令其離欲生於梵世○標色界四禪一十八梵天也俱舍云三靜
P168n1581_p0596a01║慮各三第四靜慮八除無想天初禪三天名定生喜樂地二禪三天
P168n1581_p0596a02║名離生喜樂地三禪三天名離喜妙樂地四禪九天名捨念清淨地
P168n1581_p0596a03║○解梵王即色界天王名為尸棄此云頂髻瓔珞明四禪皆有王今
P168n1581_p0596a04║言梵者應是初禪之頂以有覺觀語言之法得千界之主說法者如
P168n1581_p0596a05║金光明云大梵天王說出欲論解脫者令離欲塵也）。若諸眾
P168n1581_p0596a06║生欲為天主統領諸天我於彼前
P168n1581_p0596a07║現帝釋身而為說法令其成就。（䟽眾
P168n1581_p0596a08║生愛統諸天菩薩現為帝釋說上品十善令戒根清淨生地居頂住
P168n1581_p0596a09║善見宮為忉利王也○標妙高峯頂四隅每一隅有八天共三十二
P168n1581_p0596a10║天帝釋統之○解帝釋即欲界第二天主彼天橫有三十二天而帝
P168n1581_p0596b01║釋統之說法謂十善也金光明云釋提桓因種種善論是也）。若
P168n1581_p0596b02║諸眾生欲身自在遊行十方我於
P168n1581_p0596b03║彼前現自在天身而為說法令其
P168n1581_p0596b04║成就。（䟽欲身自在遊行十方現二天身說法教化即夜摩覩史
P168n1581_p0596b05║天也名自在者慈恩云得異熟果隨意所念勝下二天下二天果依
P168n1581_p0596b06║樹而得今隨欲得名為自在○解智者釋普門品自在天是欲界頂
P168n1581_p0596b07║天具云婆舍跋提此云他化自在假他所作以成己樂即魔王也或
P168n1581_p0596b08║云第六天上別有魔王居處亦自在天攝也）。若諸眾生
P168n1581_p0596b09║欲身自在飛行虛空我於彼前現
P168n1581_p0596b10║大自在天身而為說法令其成就。
P168n1581_p0597a01║（䟽樂變化天他化自在名大自在不樂異熟果樂自樂他變為樂具
P168n1581_p0597a02║而受用之名大自在然若止以化樂他化二天所配即攝義不盡故
P168n1581_p0597a03║以慈恩攝四天也○解華嚴稱為色究竟天即摩醯首羅天大論云
P168n1581_p0597a04║三目八臂騎白牛執白拂者是也）。
P168n1581_p0597a05║若諸眾生愛統鬼神救護國土我
P168n1581_p0597a06║於彼前現天大將軍身而為說法
P168n1581_p0597a07║令其成就。（䟽天大將軍即帝釋所管將也分住三十二天
P168n1581_p0597a08║各領鬼神鎮護四方○解金光明以散脂為大將大經云八臂徤提
P168n1581_p0597a09║是天中力士大論稱鳩摩羅伽此云童子騎孔雀擎雞持鐸捉赤旛
P168n1581_p0597a10║復有韋紐此云遍聞四臂捉具持輪騎金翅鳥皆是諸天大將未知
P168n1581_p0597b01║此中定是何等雖未可定何妨菩薩隨機俱現）。若諸眾生
P168n1581_p0597b02║愛統世界保護眾生我於彼前現
P168n1581_p0597b03║四天王身而為說法令其成就。（䟽四
P168n1581_p0597b04║天王者上升之元首下界之初天於須彌山各居一埵所領鬼神每
P168n1581_p0597b05║王二部共八部眾救護國界）。若諸眾生愛生天
P168n1581_p0597b06║宮驅使鬼神我於彼前現四天王
P168n1581_p0597b07║國太子身而為說法令其成就。（天王
P168n1581_p0597b08║太子即那吒之類輔政統攝跨握鬼物護世益人菩薩身同先令成
P168n1581_p0597b09║就後使猒離）。
P168n1581_p0597b10║若諸眾生樂為人主我於彼前現
P168n1581_p0598a01║人王身而為說法令其成就。（王徃也人
P168n1581_p0598a02║皆歸徃也四輪粟散皆人之主以上化下物無不從）。若諸眾
P168n1581_p0598a03║生愛主族姓世間推讓我於彼前
P168n1581_p0598a04║現長者身而為說法令其成就。（長者
P168n1581_p0598a05║具有十德謂姓貴位高大富威猛智深年耆行淨禮備上歎下歸十
P168n1581_p0598a06║德具焉名大長者）。若諸眾生愛談名言清
P168n1581_p0598a07║淨自居我於彼前現居士身而為
P168n1581_p0598a08║說法令其成就。（愽聞強識不求仕䆠居財大富秉志
P168n1581_p0598a09║廉貞故名居士）。若諸眾生愛治國土剖斷
P168n1581_p0598a10║邦邑我於彼前現宰官身而為說
P168n1581_p0598b01║法令其成就。（國城也大曰邦邦封也有功者封於是也
P168n1581_p0598b02║邑即是縣五官六官各有所典皆為宰官斯則葺治邦家移訓風俗
P168n1581_p0598b03║剖判決斷民無枉撓也○標一品已下九品以上各有所典皆名宰
P168n1581_p0598b04║官○解三台輔相州牧縣長悉號宰官）。若諸眾生愛
P168n1581_p0598b05║諸數術攝衛自居我於彼前現婆
P168n1581_p0598b06║羅門身而為說法令其成就。（䟽婆羅門
P168n1581_p0598b07║云淨行呪禁筭藝調養方法皆為數術菩薩乘機現相獎而成之亦
P168n1581_p0598b08║何物而不化○標仰觀天文俯察地理亦修梵行四姓一也）。
P168n1581_p0598b09║若有男子好學出家持諸戒律我
P168n1581_p0598b10║於彼前現比丘身而為說法令其
P168n1581_p0599a01║成就。（䟽尸羅云戒毗尼云律由依律法防非止惡故名為戒即
P168n1581_p0599a02║二百五十戒也）。若有女子好學出家持諸
P168n1581_p0599a03║禁戒我於彼前現比丘尼身而為
P168n1581_p0599a04║說法令其成就。（尼女聲即女比丘持五百戒也既戒
P168n1581_p0599a05║德自嚴軌物成化進行彌速遠出三界○標比丘此云乞士上從諸
P168n1581_p0599a06║佛乞法以資慧命下從檀那乞食以資身命持二百五十條戒相比
P168n1581_p0599a07║丘尼女人出家持五百條戒相謂觸八覆隨也持止諸過）。若有
P168n1581_p0599a08║男子樂持五戒我於彼前現優婆
P168n1581_p0599a09║塞身而為說法令其成就若有女
P168n1581_p0599a10║子五戒自居我於彼前現優婆夷
P168n1581_p0599b01║身而為說法令其成就。（䟽五戒謂不殺不盜
P168n1581_p0599b02║不邪婬不妄語不飲酒佛謂提謂長者等在家眾受三歸已即授五
P168n1581_p0599b03║戒為優婆塞經說五戒者天下大禁忌若犯此五在天違五星在地
P168n1581_p0599b04║違五嶽在方違五帝在身違五臟如是等世間違犯無量若約出世
P168n1581_p0599b05║則壞五分法身一切佛法以五戒是大小尸羅根本故好學此者現
P168n1581_p0599b06║清淨男與說此法優婆夷云清淨女亦近事女○標此男女在家常
P168n1581_p0599b07║持親近出家善知識故○解以五戒自守堪任近事出家二眾故）。
P168n1581_p0599b08║若有女人內政立身以修家國我
P168n1581_p0599b09║於彼前現女主身及國夫人命婦
P168n1581_p0599b10║大家而為說法令其成就。（䟽掌理王之內
P168n1581_p0600a01║政謂之內宰政者所以政不正也卿大走曰家天子諸侯曰國天子
P168n1581_p0600a02║后妃曰女主諸侯曰國夫人餘者夫尊於朝妻榮於室受命於后妃
P168n1581_p0600a03║故云命婦大家者后妃所師之女也如曹惠姬宮禁國圍聲色增逸
P168n1581_p0600a04║不資聖化曷慕清貞○標謂天子有內外政外政三公九卿二十七
P168n1581_p0600a05║大夫八十一元士內政三皇后九嬪妃二十七世婦八十一御妻菩
P168n1581_p0600a06║薩現女主身即天子后也○解周禮天子之后立六宮三夫人九嬪
P168n1581_p0600a07║二十七世婦八十一御妻國夫人如論語邦君之妻曰君夫人命婦
P168n1581_p0600a08║謂妻因夫榮者也大家如後漢扶風曹世叔妻者同郡班彪之女名
P168n1581_p0600a09║昭字惠姬和帝數召入宮令皇后貴人師事焉號曰大家）。若有
P168n1581_p0600a10║眾生不壞男根我於彼前現童男
P168n1581_p0600b01║身而為說法令其成就若有處女
P168n1581_p0600b02║愛樂處身不求侵暴我於彼前現
P168n1581_p0600b03║童女身而為說法令其成就。（䟽童男童
P168n1581_p0600b04║女貞節越俗標格於人菩薩處之勸勵外篤○標隨類現身應機說
P168n1581_p0600b05║法以成就之）。
P168n1581_p0600b06║若有諸天樂出天倫我現天身而
P168n1581_p0600b07║為說法令其成就若有諸龍樂出
P168n1581_p0600b08║龍倫我現龍身而為說法令其成
P168n1581_p0600b09║就若有藥叉樂度本倫我於彼前
P168n1581_p0600b10║現藥叉身而為說法令其成就。（解藥
P168n1581_p0601a01║叉云輕捷）。若乾闥婆樂脫其倫我於彼
P168n1581_p0601a02║前現乾闥婆身而為說法令其成
P168n1581_p0601a03║就。（乾闥婆云香陰新翻尋香行帝釋樂神也○䟽天能猒樂龍能
P168n1581_p0601a04║怖苦樂神蕩逸藥叉勇健各慕出倫非聖不拔○標乾闥婆此云樂
P168n1581_p0601a05║神亦云尋香氣住須彌山下帝釋宮欲作樂燒沉水此神即尋香氣
P168n1581_p0601a06║而徃）。
P168n1581_p0601a07║若阿脩羅樂脫其倫我於彼前現
P168n1581_p0601a08║阿脩羅身而為說法令其成就。（解阿
P168n1581_p0601a09║脩羅云無端正以女美而男醜故從男彰名新翻非天以諂詐無天
P168n1581_p0601a10║行故私謂凖普門品八部此闕迦樓羅即金翅鳥也恐在下文雜類
P168n1581_p0601b01║中收）。若緊那羅樂脫其倫我於彼前
P168n1581_p0601b02║現緊那羅身而為說法令其成就。
P168n1581_p0601b03║（緊那羅形似人而頭有角因呼為疑神天帝絲竹樂神也小劣乾闥
P168n1581_p0601b04║婆新云歌神）。若摩呼羅伽樂脫其倫我
P168n1581_p0601b05║於彼前現摩呼羅伽身而為說法
P168n1581_p0601b06║令其成就。（孤山曰摩呼羅伽什師云地龍肇公云大蟒腹
P168n1581_p0601b07║行也○䟽脩羅醜狀而多慢疑神似人而戴角蟒形田蚥腹行之類
P168n1581_p0601b08║因多毀戒微行惠施墯此道中各願出類皆從其欲○標脩羅此云
P168n1581_p0601b09║無酒或云執日緣起如藏教中說）。
P168n1581_p0601b10║若諸眾生樂人修人我現人身而
P168n1581_p0602a01║為說法令其成就若諸非人有形
P168n1581_p0602a02║無形有想無想樂度其倫我於彼
P168n1581_p0602a03║前皆現其身而為說法令其成就。
P168n1581_p0602a04║（䟽人身難得見佛受化非天之著樂餘之多苦故樂修也有形有色
P168n1581_p0602a05║蘊如下休咎精明等無形無色蘊如下空散銷沉等有想有四蘊如
P168n1581_p0602a06║下鬼神精靈等無想無四蘊即下精神化為草木金石等此上皆非
P168n1581_p0602a07║人也斯則形想雜類蠢物皆沾必一其身乘機即化○解六道中除
P168n1581_p0602a08║人道外餘五悉號非人有形欲界無形無色界有想空識二天無想
P168n1581_p0602a09║無所有及非想二天）。
P168n1581_p0602a10║是名妙淨三十二應入國土身皆
P168n1581_p0602b01║以三昧聞熏聞修無作妙力自在
P168n1581_p0602b02║成就。（䟽以如幻力熏聞思修成金剛三昧證真妙用自在如是
P168n1581_p0602b03║○解私謂三十二應比普門品雖五有出沒大體是同緫而言之無
P168n1581_p0602b04║越十俞於十界中兩經俱無菩薩并地獄身者或曰聖言之略耳或
P168n1581_p0602b05║云觀音已是菩薩何須更現地獄苦重不可度也智者依正法華具
P168n1581_p0602b06║現菩薩界身又凖釋論菩薩亦化地獄故知十界不可闕焉○䟽下
P168n1581_p0602b07║十四無畏有難必濟有危必救恐怖獲安緫號無畏大悲為體也）。
P168n1581_p0602b08║世尊我復以此聞熏聞修金剛三
P168n1581_p0602b09║昧無作妙力與諸十方三世六道
P168n1581_p0602b10║一切眾生同悲仰故令諸眾生於
P168n1581_p0603a01║我身心獲十四種無畏功德。（由前觀行
P168n1581_p0603a02║證真具德從體起用令眾生得一十四種無畏功德）。
P168n1581_p0603a03║一者由我不自觀音以觀觀者令
P168n1581_p0603a04║彼十方苦惱眾生觀其音聲即得
P168n1581_p0603a05║解脫。（由我不觀所聽音聲但觀聞性音聲自寂聞相無生塵境
P168n1581_p0603a06║不拘自然解脫自既如是故令十方一切眾生聞我音聲即得度苦
P168n1581_p0603a07║○解聖人無己惟物是利故以觀音之智加彼觀聲之機於苦得脫
P168n1581_p0603a08║不旋踵矣若夫止稱名號罔識聞熏善應未臻而責聖言之虛者是
P168n1581_p0603a09║猶灑一杯之水救積薪之火火不熄則謂水不勝火惑亦甚哉）。
P168n1581_p0603a10║二者知見旋復令諸眾生設入大
P168n1581_p0603b01║火火不能燒。（䟽本由四大分湛旋令覺知今復本聞知
P168n1581_p0603b02║見歸湛湛性圓遍無塵可得塵火既歇何物能燒○故令眾生大火
P168n1581_p0603b03║不燒○解檇李曰準天台釋火難有三種一果報火下從地獄上至
P168n1581_p0603b04║初禪二惡業火通三界三煩惱火通三乘火難既然他皆倣此）。三
P168n1581_p0603b05║者觀聽旋復令諸眾生大水所漂
P168n1581_p0603b06║水不能溺。（䟽聲能漂蕩如水騰波觀聽旋真塵相不起虛
P168n1581_p0603b07║明寂湛何物能漂故令念者大水不溺）。四者斷滅妄
P168n1581_p0603b08║想心無殺害令諸眾生入諸鬼國
P168n1581_p0603b09║鬼不能害。（妄想生滅能殺法身能害慧命苟或斷絕真性
P168n1581_p0603b10║無傷故入鬼國鬼不能害）。五者熏聞成聞六根
P168n1581_p0604a01║銷復同於聲聽能令眾生臨當被
P168n1581_p0604a02║害刀𫨻𫨻壞使其兵戈猶如割水
P168n1581_p0604a03║亦如吹光性無搖動。（熏修妄聞成真間性一根
P168n1581_p0604a04║亡對諸根亦融心水虛明智光無動誰為自他而當被害故能觸物
P168n1581_p0604a05║無滯遊刃有餘○解孤山曰熏於妄聞成真聞性耳根既復五根咸
P168n1581_p0604a06║同具舉言六也私謂淮南子云光可見而不可握水可循而不可壞
P168n1581_p0604a07║今云吹割性無搖動喻意不殊）。
P168n1581_p0604a08║六者聞熏精明明遍法界則諸幽
P168n1581_p0604a09║暗性不能全能令眾生藥叉羅剎
P168n1581_p0604a10║鳩槃茶鬼及毗舍遮富單那等雖
P168n1581_p0604b01║近其傍目不能視。（䟽聞熏觀行成就精明智照既
P168n1581_p0604b02║融法界圓遍無明邪暗永不能生藥叉等類成受幽氣明能破暗故
P168n1581_p0604b03║令惡鬼目不能視○解藥叉如前肇師云有三種一在地二在空三
P168n1581_p0604b04║在天孤山曰羅剎云可畏鳩槃茶猒魅鬼毗舍遮噉精氣鬼富單那
P168n1581_p0604b05║熱病鬼）。七者音性圓銷觀聽返入離
P168n1581_p0604b06║諸塵妄能令眾生禁繫枷鎻所不
P168n1581_p0604b07║能著。（䟽塵累相縈如禁繫六根質礙如枷鎻既而入流亡所繫
P168n1581_p0604b08║礙不成是故念者枷鎻解脫）。八者滅音圓聞遍
P168n1581_p0604b09║生慈力能令眾生經過險路賊不
P168n1581_p0604b10║能劫。（聲能劫心害善為賊聲銷意淨慈力遍熏平等在懷善惡
P168n1581_p0605a01║同貫故令涉險賊不能劫）。
P168n1581_p0605a02║九者熏聞離塵色所不劫能令一
P168n1581_p0605a03║切多婬眾生遠離貪欲。（聲塵既亡色境銷歇
P168n1581_p0605a04║貪欲念慮擬從何生故令眾生遠離貪欲）。十者純音無
P168n1581_p0605a05║塵根境圓融無對所對能令一切
P168n1581_p0605a06║忿恨眾生離諸瞋恚。（音聲差別三昧能純塵既
P168n1581_p0605a07║不生根無所偶順違之境不得瞋恚之心自亡故令念者離諸瞋恚）。
P168n1581_p0605a08║十一者銷塵旋明法界身心猶如
P168n1581_p0605a09║瑠璃朗徹無礙能令一切昏鈍性
P168n1581_p0605a10║障諸阿顛迦永離癡暗。（銷除塵暗旋復真明
P168n1581_p0605b01║世界身心洞然無礙一切唯覺誰為癡暗故令闡提咸生實信○解
P168n1581_p0605b02║阿顛迦亦云阿闡底迦此翻無欲不樂欲涅槃也私謂凖天台釋三
P168n1581_p0605b03║毒通界內外內謂思惑外謂無明二乘以欣涅槃名貪猒生死為瞋
P168n1581_p0605b04║迷中道即癡菩薩廣求佛法訶惡二乘未了佛性皆是三毒）。
P168n1581_p0605b05║十二者融形復聞不動道場涉入
P168n1581_p0605b06║世間不壞世界能遍十方供養微
P168n1581_p0605b07║塵諸佛如來各各佛邊為法王子
P168n1581_p0605b08║能令法界無子眾生欲求男者誕
P168n1581_p0605b09║生福德智慧之男。（䟽融通形礙旋復真聞所以不
P168n1581_p0605b10║動道場涉入世界身無限量遍至十方紹繼法王種姓不斷由三昧
P168n1581_p0606a01║力福德具故應求男者皆無虔願）。十三者六根圓
P168n1581_p0606a02║通明照無二含十方界立大圓鏡
P168n1581_p0606a03║空如來藏承順十方微塵如來祕
P168n1581_p0606a04║密法門受領無失能令法界無子
P168n1581_p0606a05║眾生欲求女者誕生端正福德柔
P168n1581_p0606a06║順眾人愛敬有相之女。（六根圓遍融通照明
P168n1581_p0606a07║舍現十方無二無別唯一寶覺名大圓鏡復能承順微塵諸佛受領
P168n1581_p0606a08║含容無量法門不失不壞名為空藏以女德坤儀資生承順柔明貞
P168n1581_p0606a09║正相好圓備由此念求故能生也○解智者引阿含明地獄已上乃
P168n1581_p0606a10║至欲天皆有無子之苦令所求者悉得滿心檇李曰上云涉入世間
P168n1581_p0606b01║不壞世界即方便智方便屬權權能幹事故生於男次云立大圓鏡
P168n1581_p0606b02║空如來藏即屬實智實智詣理理能含育故生於女如淨名云智度
P168n1581_p0606b03║菩薩母方便以為父即其義焉）。
P168n1581_p0606b04║十四者此三千大千世界百億日
P168n1581_p0606b05║月現住世間諸法王子有六十二
P168n1581_p0606b06║恒河沙數修法垂範教化眾生隨
P168n1581_p0606b07║順眾生方便智慧各各不同。（䟽所比多
P168n1581_p0606b08║眾方便權也智慧實也不能比一名）。由我所得圓通
P168n1581_p0606b09║本根發妙耳門然後身心微妙含
P168n1581_p0606b10║容周遍法界。（先出所以觀音所修從三慧入是眾行之
P168n1581_p0607a01║根本也佛佛演教皆以音聲機機領悟盡由聞慧誰能出不由戶何
P168n1581_p0607a02║莫由斯道也況能於聲塵而亡所得復根結而歸真際元明心妙一
P168n1581_p0607a03║多之境融通本湛覺圓彼此之名平等以一切身即一身故云微妙
P168n1581_p0607a04║含容一身即一切身故云周遍法界此即福等之所以也○標三千
P168n1581_p0607a05║界內諸法王子有六十二恒河沙數修法垂範方便智慧各各不同
P168n1581_p0607a06║由我所得圓通本根發妙耳門然後身心微妙含容周遍法界與彼
P168n1581_p0607a07║無異）。能令眾生持我名號與彼共持
P168n1581_p0607a08║六十二恒河沙諸法王子二人福
P168n1581_p0607a09║德正等無異世尊我一號名與彼
P168n1581_p0607a10║眾多名號無異由我修習得真圓
P168n1581_p0607b01║通。（䟽正比福等謂由自證平等理故遂令他得平等福也由我下
P168n1581_p0607b02║結所以也○解孤山曰法華亦有此之校量及觀今經方曉彼意蓋
P168n1581_p0607b03║此方眾生耳根利故受道者多所以觀音化勝餘根鈍故受道者少
P168n1581_p0607b04║所以諸聖化劣是知行位雖齊對機有異緫彼恒河沙數但敵觀音
P168n1581_p0607b05║一人故使持名二福正等據此所說已自密簡耳根圓通為未曉者
P168n1581_p0607b06║更俟文殊詳擇）。
P168n1581_p0607b07║是名十四施無畏力福備眾生。（䟽如
P168n1581_p0607b08║文三四不思議德用殊絕非言智之所能及也即顯大圓鏡體功德
P168n1581_p0607b09║之相然功德力用其體一也以內蘊曰德外施曰用前雖隨機現應
P168n1581_p0607b10║適時御物拔苦與樂數仍有限而未滿陳自在現化無方之德妙妙
P168n1581_p0608a01║無比難可思議故今述也）。
P168n1581_p0608a02║世尊我又獲是圓通修證無上道
P168n1581_p0608a03║故又能善獲四不思議無作妙德。
P168n1581_p0608a04║（內德不充外用不起以金剛三昧熏本四無量心由期果證實德現
P168n1581_p0608a05║前故成四事俱不思議無作而現○標前三十二應十四無畏隨機
P168n1581_p0608a06║有量此四不思議更無限量心不可思言不可議）。
P168n1581_p0608a07║一者由我初獲妙妙聞心心精遺
P168n1581_p0608a08║聞見聞覺知不能分隔成一圓融
P168n1581_p0608a09║清淨寶覺。（䟽此敘德本也聞性本真非麤非妙由絕待故
P168n1581_p0608a10║故云妙妙非麤曰精離相曰遺一根既返六根咸脫故不分隔成一
P168n1581_p0608b01║寶覺下列所現云）。故我能現眾多妙容能
P168n1581_p0608b02║說無邊祕密神呪。（標也妙容多現不可以形量拘
P168n1581_p0608b03║祕呪無邊不可以言說取○此則由三昧力熏本慈無量心現種種
P168n1581_p0608b04║形說種種呪令諸見聞獲其妙樂）。其中或現一首
P168n1581_p0608b05║三首五首七首九首十一首如是
P168n1581_p0608b06║乃至一百八首千首萬首八萬四
P168n1581_p0608b07║千爍迦羅首二臂四臂六臂八臂
P168n1581_p0608b08║十臂十二臂十四十六十八二十
P168n1581_p0608b09║至二十四如是乃至一百八臂千
P168n1581_p0608b10║臂萬臂八萬四千母陀羅臂二目
P168n1581_p0609a01║三目四目九目如是乃至一百八
P168n1581_p0609a02║目千目萬目八萬四千清淨寶目
P168n1581_p0609a03║或慈或威或定或慧救護眾生得
P168n1581_p0609a04║大自在。（首出眾聖法身也臂能提接化身也目以導明智身
P168n1581_p0609a05║也物無虛見見必利益故能救護○解首表法身超出二邊臂表解
P168n1581_p0609a06║脫提拔眾苦目表般若照了萬境或慈或威結現首也或定或慧結
P168n1581_p0609a07║臂目也其容慈故攝中道之善其容威故折二邊之惡法身明矣或
P168n1581_p0609a08║定則手以止散解脫著矣或慧則目以觀昏般若顯矣三德圓融既
P168n1581_p0609a09║內無滯礙故益眾生而得自在檇李曰爍迦羅有云具足母陀羅或
P168n1581_p0609a10║云印義私謂第三卷末真際以爍迦羅類跋折羅即金剛也此亦應
P168n1581_p0609b01║然）。
P168n1581_p0609b02║二者由我聞思脫出六塵如聲度
P168n1581_p0609b03║垣不能為礙故我妙能現一一形
P168n1581_p0609b04║誦一一呪其形其呪能以無畏施
P168n1581_p0609b05║諸眾生是故十方微塵國土皆名
P168n1581_p0609b06║我為施無畏者。（䟽由如幻力熏本等悲故能一身現
P168n1581_p0609b07║無量身無量身現一身十方微塵無剎不現說一一呪救眾苦惱無
P168n1581_p0609b08║畏眾生得大自在）。
P168n1581_p0609b09║三者由我修習本妙圓通清淨本
P168n1581_p0609b10║根所遊世界皆令眾生捨身珍寶
P168n1581_p0610a01║求我哀愍。（由三昧力熏本喜心故能所遊世界眾生見者
P168n1581_p0610a02║咸生歡喜不惜身財以求哀愍）。
P168n1581_p0610a03║四者我得佛心證於究竟能以珍
P168n1581_p0610a04║寶種種供養十方如來傍及法界
P168n1581_p0610a05║六道眾生求妻得妻求子得子求
P168n1581_p0610a06║三昧得三昧求長壽得長壽如是
P168n1581_p0610a07║乃至求大涅槃得大涅槃。（由圓照力熏本
P168n1581_p0610a08║捨心既而果證得以珍寶上施諸佛下及眾生亦令所求世出世法
P168n1581_p0610a09║無不隨願此上喜捨二𫨻互言皆得復次緫上諸文對三觀者由泯
P168n1581_p0610a10║相澄神觀故寂滅現前由起幻消塵觀故獲二殊勝由絕待靈心觀
P168n1581_p0610b01║故四不思議亦是即空即假即中觀也詳文可見○解此四不思議
P168n1581_p0610b02║前二屬應後二對機應中備顯形聲二益初文雖云說呪而正示形
P168n1581_p0610b03║益即應身功用也次云雖復現形而正示聲益即名稱普聞也機中
P168n1581_p0610b04║具明因果二相先明修因則六度之中略舉布施俾求福故後明感
P168n1581_p0610b05║果則世出世願靡不成就令得樂故有以慈悲喜捨四無量心次第
P168n1581_p0610b06║配之其數雖齊於義不恊）。
P168n1581_p0610b07║佛問圓通我從耳門圓照三昧緣
P168n1581_p0610b08║心自在因入流相得三摩提成就
P168n1581_p0610b09║菩提斯為第一。（䟽圓照三昧者即一行三昧也謂初
P168n1581_p0610b10║緣實相造境即中無不真實繫緣法界一念法界故云緣心自在此
P168n1581_p0611a01║即一經所宗首楞嚴定文殊所贊得真圓通諸佛交光同慶此說後
P168n1581_p0611a02║學至此幸冀留心無謂聊爾也○姑蘇曰此中三摩提即第一卷中
P168n1581_p0611a03║有三摩提名大佛頂首楞嚴王具足萬行十方如來一門超出妙莊
P168n1581_p0611a04║嚴路正是圓融三觀也諸大羅漢多得奢摩他諸菩薩等或得三摩
P168n1581_p0611a05║禪那唯觀音得楞嚴圓融三觀又得華嚴法界三觀十四無畏中從
P168n1581_p0611a06║一至九真空觀十與十一理事無礙十二周遍十三含容十四合其
P168n1581_p0611a07║遍容發妙耳門然後身心微妙含容周遍法界今經入法界之明文
P168n1581_p0611a08║也故攝論云無不從茲法界流無不還歸此法界）。
P168n1581_p0611a09║世尊彼佛如來歎我善得圓通法
P168n1581_p0611a10║門於大會中授記我為觀世音號
P168n1581_p0611b01║由我觀聽十方圓明故觀音名遍
P168n1581_p0611b02║十方界。（䟽眼觀耳聽略舉六根之二也或觀此聽聞一根旋
P168n1581_p0611b03║復六用不成故十方圓明唯一寶覺由此得名亦遍一切慶說難思
P168n1581_p0611b04║正在觀音旁兼餘聖○標彼佛如來即古觀音佛也○解按觀音三
P168n1581_p0611b05║昧經及大悲經並云此菩薩過去久已成佛號正法明又悲華經說
P168n1581_p0611b06║徃昔寶藏如來授不瞬太子記名觀世音然則悲華與今經皆覆本
P168n1581_p0611b07║垂迹之名耳今得圓通即太子後身也贊曰隔垣聽聲靜居聞鼓初
P168n1581_p0611b08║於聞中入流亡所多謝文殊涇渭分一籌獲得錦標子）。
P168n1581_p0611b09║
P168n1581_p0611b10║首楞嚴經義海卷第十七　頗七
P168n1581_p0612a01║音釋
P168n1581_p0612a02║毱（渠竹切）。髻（古詣切）。鐸（徒落切鈴屬）。紐（女久切）。翅（矢利切金
P168n1581_p0612a03║翅鳥名）。跨（苦化切騎也）。𡣕（毗賔切妃𡣕也）。蠢（尺尹切蠢動也）。熄（相即
P168n1581_p0612a04║切滅也）。闡提（梵語也此云信不具闡齒善切）。爍（書藥切）。恊（胡頰切合
P168n1581_p0612a05║也）。瞬（舒閏切目動也）。