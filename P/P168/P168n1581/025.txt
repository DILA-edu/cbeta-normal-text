P168n1581_p0789a01║首楞嚴經義海卷第二十五（經九之一）
P168n1581_p0789a02║（凡遇圓相即是標辭與䟽同其上文）。
P168n1581_p0789a03║（䟽二色界者以此界中依正二報色法殊勝從勝為名也通名梵世
P168n1581_p0789a04║者梵是淨義離欲染故禪所生故異散動故此界緫有一十八天若
P168n1581_p0789a05║俱舍云三靜慮各三第四靜慮入即除無想也依大眾部與今經同
P168n1581_p0789a06║即加無想）。
P168n1581_p0789a07║阿難世間一切所修心人不假禪
P168n1581_p0789a08║那無有智慧。（此緫明修心之人須假禪定然後發慧定
P168n1581_p0789a09║慧均平方稱靜慮若不爾者不得名禪意顯此四位中皆因禪慧然
P168n1581_p0789a10║於其中所伏惑習差降有異故分諸天下自辨釋或可此文約世間
P168n1581_p0789b01║人不修無漏禪定不發無漏正慧遂感四禪果報不能出離凡夫雖
P168n1581_p0789b02║曰修禪但是有漏六行事觀不離虛妄不名禪那○如下文云此三
P168n1581_p0789b03║勝流雖非正修真三摩地又云但能執身不行淫欲等又下結云此
P168n1581_p0789b04║皆不了妙覺明心積妄發生妄有三界等）。
P168n1581_p0789b05║但能執身不行淫欲若行若坐想
P168n1581_p0789b06║念俱無愛染不生無留欲界是人
P168n1581_p0789b07║應念身為梵侶如是一類名梵眾
P168n1581_p0789b08║天。（專意在此故云但能執身等想念俱無者由行六行猒下欲界
P168n1581_p0789b09║是苦麤障忻上色界是淨妙離故得欲界惑伏名愛染不生由是命
P168n1581_p0789b10║終即生色界故云無留欲界此即麤苦不起淨相現前即是淨定味
P168n1581_p0790a01║此而生名為梵眾即凡夫所修六行伏惑之所感也○解檇李曰言
P168n1581_p0790a02║不假者但約不修無漏定慧為言餘同六行）。
P168n1581_p0790a03║欲習既除離欲心現於諸律儀愛
P168n1581_p0790a04║樂隨順是人應時能行梵德如是
P168n1581_p0790a05║一類名梵輔天。（䟽已伏欲惑故云欲習既除得上初
P168n1581_p0790a06║禪定心顯現故云離欲心現此結上也於諸下正明此天於定共戒
P168n1581_p0790a07║愛樂隨順梵行成就防非不失此則兼護律儀淨戒成德匡弼梵主
P168n1581_p0790a08║故名梵輔○解孤山曰內定外戒倍勝於前故能行梵德為王輔弼）。
P168n1581_p0790a09║身心妙圓威儀不缺清淨禁戒加
P168n1581_p0790a10║以明悟是人應時能綂梵眾名大
P168n1581_p0790b01║梵王如是一類名大梵天。（䟽禪觀轉勝受
P168n1581_p0790b02║生細妙故云身心妙圓復具戒德故云威儀不缺此結前也清淨下
P168n1581_p0790b03║正明此天於定戒中發慧明悟斯則慧解過人能為梵主繞攝梵眾
P168n1581_p0790b04║凖俱舍說威德光明獨一而住無尋唯伺定力所感下二天具有尋
P168n1581_p0790b05║伺又劫末後去劫成先來外道不測便執為常又因起念見有天生
P168n1581_p0790b06║便執能生世間為一因主○標帶外計也○解上二天不顯言修禪
P168n1581_p0790b07║唯言禁戒者蓋此經扶律以勵未來故資中曰俱舍論明大梵天義
P168n1581_p0790b08║同䟽解）。
P168n1581_p0790b09║阿難此三勝流一切苦惱所不能
P168n1581_p0790b10║逼雖非正修真三摩地清淨心中
P168n1581_p0791a01║諸漏不動名為初禪。（䟽已離欲界八苦故云所
P168n1581_p0791a02║不能逼但是六行伏惑故云非真三昧凡真修禪者不於三界現身
P168n1581_p0791a03║意縱得勝妙定相現前了了自知而無取著今此雖得清淨似三摩
P168n1581_p0791a04║地以不了故味著受生然此離欲散心麤動故云諸漏不動是故結
P168n1581_p0791a05║云此三勝流緫名初禪俱舍云離生喜樂地離欲界雜惡生得輕安
P168n1581_p0791a06║樂然此初禪所得功德有五支林一覺二觀三喜四樂五一心支行
P168n1581_p0791a07║相如天台法界次第中○解孤山曰禪有四類一有漏禪即今四禪
P168n1581_p0791a08║也二無漏禪謂九想八背等三亦有漏亦無漏禪謂六妙通明等四
P168n1581_p0791a09║非有漏非無漏禪即此經首楞嚴王中道理定今云雖非正修真三
P168n1581_p0791a10║摩地此以第一簡非第四清淨心中正指初禪也諸漏不動已伏次
P168n1581_p0791b01║惑也私謂初禪修五法離五蓋成五支具有八觸十功德相若發此
P168n1581_p0791b02║禪則色界清淨四大自然現於欲界身中今經正明凡夫隨禪受生
P168n1581_p0791b03║故不備說修證之相若欲委知四禪乃至四無色定請尋天台次第
P168n1581_p0791b04║禪門）。
P168n1581_p0791b05║阿難其次梵天統攝梵人圓滿梵
P168n1581_p0791b06║行澄心不動寂湛生光如是一類
P168n1581_p0791b07║名少光天。（䟽王為梵主故云綂攝戒定慧具故云圓滿梵
P168n1581_p0791b08║行此結前也澄心下正明此天定心轉勝故云澄心不動定光明發
P168n1581_p0791b09║故云寂湛生光二禪已上離覺觀故無有語言但以定心發光以光
P168n1581_p0791b10║勝劣分其位次此天喜相初生慧光尚劣名少光天○解其次下牒
P168n1581_p0792a01║前大梵澄心下正明少光）。
P168n1581_p0792a02║光光相然照耀無盡映十方界徧
P168n1581_p0792a03║成瑠璃如是一類名無量光天。（䟽從
P168n1581_p0792a04║前少光更發多光光相轉增名光光相然光相圓明映十方界境隨
P168n1581_p0792a05║光淨徧成瑠璃由定漸增定光發照必無涯際名無量光○解真際
P168n1581_p0792a06║曰映十方界者約其定光隨所受用東西等言之非徧十方世界也）。
P168n1581_p0792a07║吸持圓光成就教體發化清淨應
P168n1581_p0792a08║用無盡如是一類名光音天。（䟽吸取任
P168n1581_p0792a09║持無量淨光以表言詮名為教體此光表詮離諸麤重故云發化清
P168n1581_p0792a10║淨隨機開示無不明了故云應用無盡以二禪界地無前五識但用
P168n1581_p0792b01║光明以為表詮以光為音名光音天○解教體即言詮也以光為音
P168n1581_p0792b02║表了無盡故云發化清淨等）。
P168n1581_p0792b03║阿難此三勝流一切憂懸所不能
P168n1581_p0792b04║逼雖非正修真三摩地清淨心中
P168n1581_p0792b05║麤漏已伏名為二禪。（䟽二禪三天又勝下位故
P168n1581_p0792b06║名勝流以得極喜故云一切憂懸所不能逼初禪雖得喜支極喜未
P168n1581_p0792b07║生在身麤故但得離苦猶有憂喜相對今此二禪定水潤心慧光明
P168n1581_p0792b08║泰喜支調適憂愁不生名為定生喜樂地也麤漏已伏者忻上厭下
P168n1581_p0792b09║但名為伏以不斷故不名無漏然此一地具四支林一內淨二喜三
P168n1581_p0792b10║樂四一心行相如常○解私謂地持論目第二禪為喜俱禪此定生
P168n1581_p0793a01║時與喜俱發故今說云一切憂懸所不能逼問初禪五支已具於喜
P168n1581_p0793a02║何以二禪方名喜俱答初禪有覺有觀猶帶憂懸今覺觀既盡故別
P168n1581_p0793a03║受斯稱懸或作愁字之悞也）。
P168n1581_p0793a04║阿難如是天人圓光成音披音露
P168n1581_p0793a05║妙發成精行通寂滅樂如是一類
P168n1581_p0793a06║名少淨天。（䟽初二句躡上披音下正明此天謂披能詮之
P168n1581_p0793a07║教體現所詮之妙理成所行之妙行由是三慧既發妙樂攸通定慧
P168n1581_p0793a08║過前支林轉勝也言寂滅樂者滅前喜相而生淨樂以喜相麤動此
P168n1581_p0793a09║異熟樂恬怕寂靜故名寂滅定相猶劣故名為通始得此樂未廣周
P168n1581_p0793a10║徧名為少淨淨亦靜也有處亦名少靜天○解圓光成音指前教體
P168n1581_p0793b01║也披音露妙即發化清淨也進修三禪故發成精行證得少淨故通
P168n1581_p0793b02║寂滅樂）。
P168n1581_p0793b03║淨空現前引發無際身心輕安成
P168n1581_p0793b04║寂滅樂如是一類名無量淨天。（䟽淨
P168n1581_p0793b05║空即靜樂也定心轉勝引發此樂令其無涯樂既無涯方是成就淨
P168n1581_p0793b06║樂之義此則名為徹意地樂徧身輕安名無量淨○解既得少淨空
P168n1581_p0793b07║相現前復以定力引發少相令無邊際望上未徧望下則多故名無
P168n1581_p0793b08║量）。
P168n1581_p0793b09║世界身心一切圓淨淨德成就勝
P168n1581_p0793b10║託現前歸寂滅樂如是一類名徧
P168n1581_p0794a01║淨天。（䟽前雖徹意地樂止在身心未名為遍今則徧於依正樂
P168n1581_p0794a02║淨圓融世界身心無處不徧殊勝妙樂以成淨德言勝託者即此淨
P168n1581_p0794a03║樂是彼行者所依勝處證此樂故名之為歸○解上身心輕安且言
P168n1581_p0794a04║其內今世界等者緫攝於外勝定所託一切淨相既現在前還歸內
P168n1581_p0794a05║心寂滅之樂）。
P168n1581_p0794a06║阿難此三勝流具大隨順身心安
P168n1581_p0794a07║隱得無量樂雖非正得真三摩地
P168n1581_p0794a08║安隱心中歡喜畢具名為三禪。（䟽具
P168n1581_p0794a09║大隨順者一是隨順勝定二是離於憂喜憂喜望樂俱為忻猒但是
P168n1581_p0794a10║違境故非隨順今此妙樂世間第一更無過者方是隨順具足之義
P168n1581_p0794b01║安隱心中歡喜畢具者意地異熟隨順自在樂極於此純一無雜名
P168n1581_p0794b02║為畢具以此三禪名離喜妙樂地故此地禪支具有五種一捨二念
P168n1581_p0794b03║三慧四樂五一心支○解地持論目第三禪為樂俱禪此定功德與
P168n1581_p0794b04║遍身樂俱發故前二禪雖有樂支為喜支所障今滅喜純樂故得其
P168n1581_p0794b05║名而云歡喜畢具者名同體別不以文害意○䟽四四禪者然此一
P168n1581_p0794b06║地緫報業但有三品感下三天其無想天但是廣果天中別報也夫
P168n1581_p0794b07║境界上極於此五不還者自是聖人雜修靜慮資廣果天故業今五
P168n1581_p0794b08║品殊勝只於廣果緫報之身生彼五天與凡夫不同由是向下別為
P168n1581_p0794b09║五段）。
P168n1581_p0794b10║阿難復次天人不逼身心苦因已
P168n1581_p0795a01║盡樂非常住久必壞生苦樂二心
P168n1581_p0795a02║俱時頓捨麤重相滅淨福性生如
P168n1581_p0795a03║是一類名福生天。（初五句結前生後俱舍論說第
P168n1581_p0795a04║四禪離八災患謂尋伺苦樂憂喜及出入息又不為三災所動名不
P168n1581_p0795a05║動地今云不逼即離下位苦也苦因下釋不逼所以尋伺憂喜等是
P168n1581_p0795a06║苦之因今既離之故無逼迫樂非常住者別明樂支以對前苦三禪
P168n1581_p0795a07║雖得徹意地樂然不常住必須有壞壞即成苦此名壞苦苦樂下正
P168n1581_p0795a08║明此天今第四禪苦樂俱捨以一一地皆厭下苦麤障忻上淨妙離
P168n1581_p0795a09║棄下苦樂名麤重相滅得上地定名淨福性生以此禪定唯一捨受
P168n1581_p0795a10║是福之體既離下染故名淨福○解復次下結三禪之德樂非下顯
P168n1581_p0795b01║三禪之過苦樂下正示福生也三禪無下界苦因雖名為樂樂久必
P168n1581_p0795b02║壞壞亦成苦今既捨樂苦則不生地持名此為捨俱禪其義同矣）。
P168n1581_p0795b03║捨心圓融勝解清淨福無遮中得
P168n1581_p0795b04║妙隨順窮未來際如是一類名福
P168n1581_p0795b05║愛天。（䟽唯一捨受與定心圓融捨諸一切苦樂等法於捨心中
P168n1581_p0795b06║仍生勝解於此決定忍可印持不為異緣之所引轉故名勝解清淨
P168n1581_p0795b07║由勝解力於此圓融勝定之中愛樂隨順今此勝定得無留礙任心
P168n1581_p0795b08║自在受用無窮故云得妙隨順窮未來際等問此有漏禪壽命有限
P168n1581_p0795b09║何得窮未來際耶答此約得定報壽長遠動經劫數云窮未來非約
P168n1581_p0795b10║報後所論也又此善定雖是有漏而能隨順修行者依第四禪引發
P168n1581_p0796a01║此定熏無漏禪修願智無諍邊際定也下五那含亦依此定起有漏
P168n1581_p0796a02║無漏雜修靜慮若凡夫得更不進修即許壽命有限若聖人修即得
P168n1581_p0796a03║盡未來際通此兩向凡聖同修也○解得妙隨順即隨順下文二岐
P168n1581_p0796a04║路也由此淨福體性無遮愛樂修習勝妙之法是則福資二路非止
P168n1581_p0796a05║當天故云窮未來際）。
P168n1581_p0796a06║阿難從是天中有二岐路若於先
P168n1581_p0796a07║心無量淨光福德圓明修證而住
P168n1581_p0796a08║如是一類名廣果天。（䟽於福愛中分二所向一
P168n1581_p0796a09║直徃道即至廣果二迂僻道即至無想此標也若於下釋若從發心
P168n1581_p0796a10║已來不帶異計直修根本四禪四無量善熏禪福德離下地染備歷
P168n1581_p0796b01║四位至此福愛更增勝定廣福所感得生勝處名廣果天○解資中
P168n1581_p0796b02║曰於福愛中分出二天一廣果二無想此廣果天以四無量心熏禪
P168n1581_p0796b03║福德離下地染廣福所感名廣果天）。
P168n1581_p0796b04║若於先心雙猒苦樂精研捨心相
P168n1581_p0796b05║續不斷圓窮捨道身心俱滅心慮
P168n1581_p0796b06║灰凝經五百劫。（䟽此正明也若帶異計六行伏想漸
P168n1581_p0796b07║猒漸捨至福愛天得捨圓融捨心相續徧窮捨道捨心亦亡不計身
P168n1581_p0796b08║心故名俱滅此計無想為涅槃也以此捨心為方便入無想定也初
P168n1581_p0796b09║捨麤心入於微心復捨微心入微微心從微微心常修不息便入無
P168n1581_p0796b10║想此皆修因也心慮下即無想報命終果報生無想天壽命五百大
P168n1581_p0797a01║劫想心不行故名灰凝）。是人既以生滅為因
P168n1581_p0797a02║不能發明不生滅性初半劫滅後
P168n1581_p0797a03║半劫生如是一類名無想天。（此判成虛
P168n1581_p0797a04║妄也不了妄想體空乃執生滅勞累猒此生滅求不生滅故云以生
P168n1581_p0797a05║滅為因捨於生趣不生未是真不生見第六識暫爾不行如冰夾魚
P168n1581_p0797a06║不知微細生滅妄謂涅槃非真涅槃也故云不能發明無生滅性初
P168n1581_p0797a07║半劫下却釋彼報行相准俱舍引婆沙釋彼生死位中多時有想初
P168n1581_p0797a08║生彼天經於半劫始入無想異熟名初半劫滅欲無常時從異熟出
P168n1581_p0797a09║經半劫有心後始方死名後半劫生生滅中間一向無想名無想天）。
P168n1581_p0797a10║阿難此四勝流一切世間諸苦樂
P168n1581_p0797b01║境所不能動雖非無為真不動地
P168n1581_p0797b02║有所得心功用純熟名為四禪。（此第
P168n1581_p0797b03║四禪離八災患勝下地故名不動地然有劫數壽盡須捨故云非真
P168n1581_p0797b04║不動俱舍云然彼器非常情俱生滅故凡夫修定味著受生名有所
P168n1581_p0797b05║得定慧均平能捨苦樂勝下諸天名功用純熟）。
P168n1581_p0797b06║阿難此中復有五不還天於下界
P168n1581_p0797b07║中九品習氣俱時滅盡苦樂雙亡
P168n1581_p0797b08║下無卜居故於捨心眾同分中安
P168n1581_p0797b09║立居處。（九品習氣者即欲界初禪二禪三禪各九品也種現
P168n1581_p0797b10║俱無名為滅盡此是聖人斷故名滅非同凡夫暫伏名滅習氣既無
P168n1581_p0798a01║苦樂雙泯離下界繫故無卜居然未進斷第四禪惑故於捨心眾同
P168n1581_p0798a02║分中別立居處以修禪時漏無漏雜故此別居俱舍論說雜修靜慮
P168n1581_p0798a03║五品不同生五汙居五品別者謂下品中品上品上勝品上極品行
P168n1581_p0798a04║相如別）。
P168n1581_p0798a05║阿難苦樂兩滅闘心不交如是一
P168n1581_p0798a06║類名無煩天。（苦樂心滅敵對則亡形待既無故云不交
P168n1581_p0798a07║不交則無煩也初滅苦樂二形待心雜修初品稍離定障名為無煩
P168n1581_p0798a08║煩即障也然下天亦離苦樂不名無煩者以凡夫人忻猒暫伏非是
P168n1581_p0798a09║永斷今約畢竟不生故得此名也○解私謂若有苦樂勢必相傾是
P168n1581_p0798a10║猶闘戰交於內心也又心受苦境則與苦苦交闘心受樂境則興壞
P168n1581_p0798b01║苦交闘今既兩滅故名無煩）。
P168n1581_p0798b02║機括獨行研交無地如是一類名
P168n1581_p0798b03║無熱天。（䟽機弩牙也括筈也箭受弦處也皆喻唯一捨心縱
P168n1581_p0798b04║任自在遊諸等至故云獨行不與違順二境相應故云研交無地此
P168n1581_p0798b05║天以中品雜修靜慮慧用清虛皆離定障漸得清涼名無熱也○解
P168n1581_p0798b06║孤山曰以捨受獨行譬若機括所發必中是以苦樂相磨交闘之心
P168n1581_p0798b07║永無其處也）。
P168n1581_p0798b08║十方世界妙見圓澄更無塵象一
P168n1581_p0798b09║切沉垢如是一類名善見天。（䟽十方世
P168n1581_p0798b10║界唯一捨心照了微妙圓徧澄寂故云妙見圓澄塵象慧障也沉垢
P168n1581_p0799a01║定障也雜修上品功著定慧障亡故能妙見圓澄十方世界名善見
P168n1581_p0799a02║也）。
P168n1581_p0799a03║精見現前陶鑄無礙如是一類名
P168n1581_p0799a04║善現天。（陶鑄鎔鍊也範土曰陶鎔金曰鑄圓澄之見既彰定
P168n1581_p0799a05║慧之功更著故能鎔鍊自在顯現無盡故云善現）。
P168n1581_p0799a06║究竟羣幾窮色性性入無邊際如
P168n1581_p0799a07║是一類名色究竟天。（究竟鞠窮也羣幾者羣有
P168n1581_p0799a08║之幾微也即去無入有有理未形之謂也今此一天窮到色理未形
P168n1581_p0799a09║之際故云究竟羣幾窮色性性者性體也推至色性之元體也二句
P168n1581_p0799a10║一意前多此例或前句窮緣色等識後句窮所依大種劑此一天即
P168n1581_p0799b01║入空處故云入無邊際以空又是大種之所依故名色究竟如馬勝
P168n1581_p0799b02║問佛四大性當於何位滅盡無餘佛云空處近分正在頂天也○解
P168n1581_p0799b03║私謂究竟研窮之義也幾者動之微也研窮多念至於一念故曰究
P168n1581_p0799b04║竟羣幾以雜修五品初用多念無漏熏多念有漏乃至最後用一念
P168n1581_p0799b05║無漏熏一念有漏名上極品故俱舍云成由一念雜是也窮色性性
P168n1581_p0799b06║者窮亦究竟變其文耳心既熏多至少色亦窮麤至微麤細不同故
P168n1581_p0799b07║曰性性入無邊際即色界與無色界二邊之交際也俱舍云從此向
P168n1581_p0799b08║上無復所居此處最高名色究竟）。
P168n1581_p0799b09║阿難此不還天彼諸四禪四位天
P168n1581_p0799b10║王獨有欽聞不能知見如今世間
P168n1581_p0800a01║曠野深山聖道塲地皆阿羅漢所
P168n1581_p0800a02║住持故世間麤人所不能見。（䟽梵云阿
P168n1581_p0800a03║那含此云不還此天是彼聖所居故亦名淨居非同凡夫有漏住故
P168n1581_p0800a04║以定力殊勝依報亦勝同在世間境界各異舉例可知）。
P168n1581_p0800a05║阿難是十八天獨行無交未盡形
P168n1581_p0800a06║累自此已還名為色界。（純是禪定善想所感
P168n1581_p0800a07║無有情欲所對故云獨行無交尚有色礙故云未盡形累○䟽三無
P168n1581_p0800a08║色界者此四無色無業果色定多慧少猒下色礙想無邊空次猒空
P168n1581_p0800a09║處乃至猒無所有以非想非非想為究竟涅槃有此四無色其無色
P168n1581_p0800a10║雖無業果色然有定果色為識所依此大乘說實有處所若俱舍說
P168n1581_p0800b01║無色界無處由生有四種依同分及命令心等相續餘經說有無色
P168n1581_p0800b02║有情佛邊聽法淚下如雨者此約大乘有定果說前文亦說無色界
P168n1581_p0800b03║天發願護持也）。
P168n1581_p0800b04║復次阿難從是有頂色邊際中其
P168n1581_p0800b05║間復有二種岐路。（此標也有即是色頂即究竟色
P168n1581_p0800b06║於此住名色邊際二岐路者一出三界路即回心人所履二入無色
P168n1581_p0800b07║路即定性人所履若凡夫外道既不入此五天即從廣果無想二天
P168n1581_p0800b08║而入不在此二所履之限如下自知）。若於捨心發明
P168n1581_p0800b09║智慧慧光圓通便出塵界成阿羅
P168n1581_p0800b10║漢入菩薩乘如是一類名為回心
P168n1581_p0801a01║大阿羅漢。（此正明回心也若於有頂禪中故云捨心發無
P168n1581_p0801a02║漏智頓斷上界四地三十六品俱生煩惱便證無學仍又回心向大
P168n1581_p0801a03║乘道更不入於空識等處以無上地惑故然回心入大有深有淺但
P168n1581_p0801a04║隨破惑有深淺耳此類仍是樂慧那含故得慧光圓通便出塵界○
P168n1581_p0801a05║解私謂色究竟天是第三果人根有利鈍故分二路其利根者發無
P168n1581_p0801a06║漏智斷盡修惑即出三界其鈍根者復由定心欣上猒下生無色界
P168n1581_p0801a07║應知慧光圓通且約盡無生智圓滿而言入菩薩乘正約出三界後
P168n1581_p0801a08║勝進而說斯亦今經破定性之明文也名為回心者圓師指同涅槃
P168n1581_p0801a09║五人發心之義今謂不爾彼是界外發心即入初住此是界內回心
P168n1581_p0801a10║方成四果安與五人為同年耶）。
P168n1581_p0801b01║若在捨心捨猒成就覺身為礙銷
P168n1581_p0801b02║礙入空如是一類名為空處。（䟽初二句
P168n1581_p0801b03║躡前也捨心有二一有頂二無想若於有頂用無漏道斷有頂惑銷
P168n1581_p0801b04║礙入空此是樂定那含即定性聲聞也若於廣果無想用有漏道伏
P168n1581_p0801b05║惑入空亦名捨心即凡夫外道也○以此二天俱在捨心共一地故
P168n1581_p0801b06║覺身下正明此天銷礙之言亦通前二然行人猒患色法如牢獄心
P168n1581_p0801b07║欲出離即修觀智破於色法過於一切色相滅有對相不念種種相
P168n1581_p0801b08║入無邊空處心與虛空相應名為空處定）。
P168n1581_p0801b09║諸礙既銷無礙無滅其中唯留阿
P168n1581_p0801b10║頼耶識全於末那半分微細如是
P168n1581_p0802a01║一類名為識處。（初句結前空處次句破空入識銷礙
P168n1581_p0802a02║之無亦亡故云無礙無滅此即唯觀於識以破於空也其中下正釋
P168n1581_p0802a03║唯留頼耶全末那者此七八二識更互相依定性愚法全不知有𭁷
P168n1581_p0802a04║然自留也半分微細者即第六識今留一半緣識心分不留緣色空
P168n1581_p0802a05║分故云半分以此第六色心俱緣故留半也行人入此定時猒患虛
P168n1581_p0802a06║空無邊緣多則散能礙於定即捨虛空轉心緣識心與識法相應故
P168n1581_p0802a07║名為識處定○解真際曰諸礙既銷猒色歸空也無礙無滅猒空入
P168n1581_p0802a08║識無礙之無亦復滅也唯留阿頼耶識全於末那者以七八二識互
P168n1581_p0802a09║相依故愚法聲聞則不知有不愚法者信有於彼入滅故半分微細
P168n1581_p0802a10║者即第六猒空之識已離色想故言半分也）。
P168n1581_p0802b01║空色既亡識心都滅十方寂然逈
P168n1581_p0802b02║無攸徃如是一類名無所有處。（䟽空
P168n1581_p0802b03║處無色而存空識處亡空而存識皆名所有今此空識俱亡故云空
P168n1581_p0802b04║色既亡識心都滅此二句先明三法也十方下正明行相十方者諸
P168n1581_p0802b05║法也所緣色空識心等法一無所存故云寂然所緣既寂能緣不行
P168n1581_p0802b06║故云逈無攸徃以行人猒患於識三世之識無邊緣多則散能破於
P168n1581_p0802b07║定故捨緣識轉心依無所有法心與無所有法相應名無所有處定
P168n1581_p0802b08║然今修大乘者多濫此定但一切無著心無所寄都無一物即是大
P168n1581_p0802b09║乘如頑空無異而不知善能了達諸禪境界斷伏歷然道品次第如
P168n1581_p0802b10║大圓鏡鑒於萬象不差不錯方是大乘真修禪也）。
P168n1581_p0803a01║識性不動以滅窮研於無盡中發
P168n1581_p0803a02║宣盡性如存不存若盡非盡如是
P168n1581_p0803a03║一類名為非想非非想處。（䟽初二句指所
P168n1581_p0803a04║依體初句雙標識性者標有細想也不動者標無麤想也次句轉釋
P168n1581_p0803a05║不動義前無所有處猶用心窮研令不緣識心與無所有法相應今
P168n1581_p0803a06║此一天研窮識性伏令不動故云以滅窮研於無下正釋行相是依
P168n1581_p0803a07║此識不動之處故云於無盡中辨為非想故云發宣盡性雖見盡而
P168n1581_p0803a08║識在故云若盡非盡雖見在而不起故云如存不存由此義故名非
P168n1581_p0803a09║想非非想也此即第六識麤想不起仍有細分及頼耶流注不息○
P168n1581_p0803a10║故約此義以立其名凖俱舍云前三無色從加行得名此有頂地約
P168n1581_p0803b01║當體立稱也行人入此定時猒患無所有處想如癡有想處如㿈如
P168n1581_p0803b02║瘡即捨無所有處緣念非有想非無想之法心與此法相應故云非
P168n1581_p0803b03║有想非無想也○解私謂無所有處雖云滅識而體性不動但滅微
P168n1581_p0803b04║細窮研之分耳今於無盡性中發宣盡性即是從盡復立無盡故天
P168n1581_p0803b05║台禪門出古師解云此定中不是一切相貌故言非想若一向無想
P168n1581_p0803b06║如木石無異云何能知無想故言非非想如存不存即非想也若盡
P168n1581_p0803b07║非盡即非非想也）。
P168n1581_p0803b08║此等窮空不盡空理。（䟽滅色取空非真空性
P168n1581_p0803b09║妄謂為盡故云不盡以不能灰滅心智故言此等者緫指四天也）。
P168n1581_p0803b10║從不還天聖道窮者如是一類名
P168n1581_p0804a01║不回心鈍阿羅漢。（即從色究竟天捨猒成就覺身
P168n1581_p0804a02║為礙銷礙入空者既不能發明智慧頓斷上惑成無學果回心向大
P168n1581_p0804a03║即以無漏聖道漸次猒捨隨定感果生此四天受劫數報方斷有頂
P168n1581_p0804a04║地惑成阿羅漢故名為鈍言不回心者且對前利根者說非畢竟不
P168n1581_p0804a05║回已如前說）。若從無想諸外道天窮空
P168n1581_p0804a06║不歸迷漏無聞便入輪轉。（若從無想用有
P168n1581_p0804a07║漏道忻上猒下漸至非想認此有漏作無為解便謂涅槃至此不進
P168n1581_p0804a08║以不廣聞聖教不辨諸禪漏與無漏修證行相壽終隨業必入諸趣
P168n1581_p0804a09║也言從無想來者應是廣果天來與無想同地對五位天名為外道
P168n1581_p0804a10║是外道類故云從無想來若實入無想必定退墮更不進修准經論
P168n1581_p0804b01║釋無想外道業盡必墮無上生義故○解此等窮空通指凡聖欣猒
P168n1581_p0804b02║未盡故云不盡空理縱是聖人修八聖種觀亦有四陰細惑未亡以
P168n1581_p0804b03║未得滅受想定故從不還天下明聖人有生此處者是鈍根那含耳
P168n1581_p0804b04║言羅漢者約後為名也若從無想下明外道有不生此處者謂窮空
P168n1581_p0804b05║不歸也外道窮空凡有二種一窮至四禪以無想為極二窮至無色
P168n1581_p0804b06║以非想為極今既入無想則迷於有漏無聞四空故五百劫滿自當
P168n1581_p0804b07║輪轉舊解此文作外道從無想天來者非也請觀不歸二字歸猶來
P168n1581_p0804b08║也豈非無想窮空不來乎）。
P168n1581_p0804b09║阿難是諸天上各各天人則是凡
P168n1581_p0804b10║夫業果酬答答盡入輪彼之天王
P168n1581_p0805a01║即是菩薩遊三摩提漸次增進回
P168n1581_p0805a02║向聖倫所修行路。（䟽四空天人容是業報彼四天
P168n1581_p0805a03║王即是權化以入大乘首楞嚴定為欲遊戲四禪四空諸禪三昧成
P168n1581_p0805a04║佛事故問前四禪王亦是權化通凡夫耶答四禪天王必兼凡聖如
P168n1581_p0805a05║前文說五不還天四禪天王獨有欽聞不能知見此約一分凡夫所
P168n1581_p0805a06║說故知兼二也○標十地菩薩蓽報為十王初地閻浮王二地四天
P168n1581_p0805a07║王三地忉利王四地夜摩王五地知足王六地化樂王七地他化王
P168n1581_p0805a08║八地二禪王九地三禪王十地四禪王菩薩進修不為初禪王者帶
P168n1581_p0805a09║異計故○解孤山曰遊三摩提者以菩薩善入出住百千三昧故住
P168n1581_p0805a10║此定而為天王）。
P168n1581_p0805b01║阿難是四空天身心滅盡定性現
P168n1581_p0805b02║前無業果色從此逮終名無色界。
P168n1581_p0805b03║（䟽身心滅盡者色身必盡其心若盡非盡妄謂為盡定性現前者有
P168n1581_p0805b04║定果色若無此色四心何依故知有也○標壽六萬八萬大劫者名
P168n1581_p0805b05║之為長壽天也○解無業果色者顯有定果色也）。
P168n1581_p0805b06║此皆不了妙覺明心積妄發生妄
P168n1581_p0805b07║有三界中間妄隨七趣沉溺補特
P168n1581_p0805b08║伽羅各從其類。（䟽由不如實知真如法一妄認所明
P168n1581_p0805b09║分別既生從妄積妄故云不了等當知修禪觀人不達此門或空處
P168n1581_p0805b10║或無所有處或非非想處動經六萬八萬大劫身心寂滅報盡還墮
P168n1581_p0806a01║緫名長壽天難佛口親宣那不明信補特伽羅此云數取趣○解孤
P168n1581_p0806a02║山曰即有情隨諸趣受生也）。
P168n1581_p0806a03║復次阿難是三界中復有四種阿
P168n1581_p0806a04║脩羅類若於鬼道以護法力成通
P168n1581_p0806a05║入空此阿脩羅從卵而生鬼趣所
P168n1581_p0806a06║攝若於天中降德貶墜其所卜居
P168n1581_p0806a07║隣於日月此阿脩羅從胎而出人
P168n1581_p0806a08║趣所攝有脩羅王執持世界力洞
P168n1581_p0806a09║無畏能與梵王及天帝釋四天爭
P168n1581_p0806a10║權此阿脩羅因變化有天趣所攝
P168n1581_p0806b01║阿難別有一分下劣脩羅生大海
P168n1581_p0806b02║心沉水穴口且遊虛空暮歸水宿
P168n1581_p0806b03║此阿脩羅因濕氣有畜生趣攝。（䟽法
P168n1581_p0806b04║華瑜伽亦說有四脩羅大同於此諸說脩羅或天或鬼皆不明了此
P168n1581_p0806b05║經分明可為標凖○解私謂俱舍四生頌但云鬼通胎化二今卵生
P168n1581_p0806b06║脩羅鬼趣所攝則世親之言似未詳矣問法華所列四種脩羅與今
P168n1581_p0806b07║四種為同為異答資中云同今謂彼四祇可攝在此四之中不可次
P168n1581_p0806b08║第分屬其類荊溪師云法華四種皆與帝釋闘戰一徃觀之但同今
P168n1581_p0806b09║經第三類耳問此四脩羅既為四趣所攝應無別報同分之處耶答
P168n1581_p0806b10║雖屬四處非無別報今云十居隣於日月等即同分之處也又長阿
P168n1581_p0807a01║含云南洲有金剛山中有脩羅宮所治六千由旬欄楯行樹等然一
P168n1581_p0807a02║日一夜三時受苦苦具自來入其宮中是知此趣且取一分善報謂
P168n1581_p0807a03║之人天若論受苦實在人趣之下故正法念經唯以鬼畜二種收之
P168n1581_p0807a04║良由於此）。
P168n1581_p0807a05║阿難如是地獄餓鬼畜生人及神
P168n1581_p0807a06║仙天洎脩羅。（䟽結指諸趣）。精研七趣皆
P168n1581_p0807a07║是昏沉諸有為相妄想受生妄想
P168n1581_p0807a08║隨業於妙圓明無作本心皆如空
P168n1581_p0807a09║華元無所有但一虛妄更無根緒。
P168n1581_p0807a10║（結成虛妄也精研猶細尋也妄想受生七趣果也妄想隨滅七趣因
P168n1581_p0807b01║也此妄因果皆是無明有為虛相無實可得若望圓明如虛空華本
P168n1581_p0807b02║無所有何根緒而可得耶）。
P168n1581_p0807b03║阿難此等眾生不識本心受此輪
P168n1581_p0807b04║回經無量劫不得真淨。（此示妄想受生也）。
P168n1581_p0807b05║皆由隨順殺盜淫故反此三種又
P168n1581_p0807b06║則出生無殺盜淫。（此示妄想隨業也）。有名
P168n1581_p0807b07║鬼倫無名天趣有無相傾起輪回
P168n1581_p0807b08║性。（結輪轉也鬼倫天趣略舉四惡三善之二也有無相待互成傾
P168n1581_p0807b09║奪升而復墜有輪無初）。
P168n1581_p0807b10║若得妙發三摩提者則妙常寂有
P168n1581_p0808a01║無二無無二亦滅尚無不殺不偷
P168n1581_p0808a02║不淫云何更隨殺盜淫事。（若發三昧唯見
P168n1581_p0808a03║一體三德祕藏妙般若也常法身也寂解脫也有無二無非生死也
P168n1581_p0808a04║無二亦滅非涅槃也唯一中道實相之理離實相外更無別法故云
P168n1581_p0808a05║云何更隨殺盜淫事○標三摩提者即首楞嚴定也得此定時覺幻
P168n1581_p0808a06║之智尚無豈況更隨殺盜淫之事也○解孤山曰有無二無無生死
P168n1581_p0808a07║之俗也無二亦滅滅涅槃之真也尚無於善況隨於惡亦應云尚無
P168n1581_p0808a08║無二云何隨二中道無著其旨惟明）。
P168n1581_p0808a09║阿難不斷三業各各有私因各各
P168n1581_p0808a10║私眾私同分非無定處自妄發生
P168n1581_p0808b01║生妄無因無可尋究。（䟽殺盜淫三隨人別造名
P168n1581_p0808b02║各各私所造業同故云同分業苦相對必無參差故云定處即所感
P168n1581_p0808b03║處也既稱為妄云何有因故無尋究此即結答前文為有定處為復
P168n1581_p0808b04║自然彼彼發業各各私受之問也）。
P168n1581_p0808b05║汝勗修行欲得菩提要除三惑不
P168n1581_p0808b06║盡三惑縱得神通皆是世間有為
P168n1581_p0808b07║功用習氣不滅落於魔道雖欲除
P168n1581_p0808b08║妄倍加虛偽如來說為可哀憐者
P168n1581_p0808b09║汝妄自造非菩提咎作是說者名
P168n1581_p0808b10║為正說若他說者即魔王說。（要除三惑
P168n1581_p0809a01║者此正勸也前文三緣斷故三因不生狂性自歇歇即菩提等不盡
P168n1581_p0809a02║下明不斷之失修禪不持戒是即魔羅業以妄修於妄真實可憐愍
P168n1581_p0809a03║汝妄下重指結答以示正邪也前問云此道為復本來自有為是眾
P168n1581_p0809a04║生妄習生起今結答云汝妄自造非菩提咎即以前句答後問後句
P168n1581_p0809a05║答前問也○解私謂已上說正宗分訖此下入流通分慤節二師從
P168n1581_p0809a06║文殊問名下判入流通諸家並以辨魔之文猶屬正說至第十卷末
P168n1581_p0809a07║阿難若復有人下方曰流通今觀下文大節有二一分別魔事流通
P168n1581_p0809a08║行門二校量功德流通教門經旨顯矣）。
P168n1581_p0809a09║
P168n1581_p0809a10║首楞嚴經義海卷第二十五　牧五
P168n1581_p0809b01║音釋
P168n1581_p0809b02║括（古活切與筈同）。劑（在詣切齊也）。躡（眤輙切蹈也）。癕（於容切腫也）。
P168n1581_p0809b03║貶（悲撿切謫也）。楯（乳尹切闌檻也）。勗（許玉切勉也）。