P168n1581_p0899a01║首楞嚴經義海卷第三十（經十之三）
P168n1581_p0899a02║（凡遇圓相即是標辭與䟽同其上文）。
P168n1581_p0899a03║阿難即從座起聞佛示誨頂禮欽
P168n1581_p0899a04║奉憶持無失。（標此結集者序致之辭）。
P168n1581_p0899a05║於大眾中重復白佛如佛所言五
P168n1581_p0899a06║陰相中五種虛妄為本想心我等
P168n1581_p0899a07║平常未蒙如來微細開示。（䟽問妄想也未
P168n1581_p0899a08║聞五陰總是妄想而名有殊有本云微妙開示）。又此五陰
P168n1581_p0899a09║為併銷除為次第盡。（問除斷頓漸也併即頓也）。
P168n1581_p0899a10║如是五重詣何為界。（問邊際也界分也）。
P168n1581_p0899b01║惟願如來發宣大慈為此大眾清
P168n1581_p0899b02║明心目以為末世一切眾生作將
P168n1581_p0899b03║來眼。（眼目左右之言皆喻心也心明照了如目之見）。
P168n1581_p0899b04║佛告阿難精真妙明本覺圓淨非
P168n1581_p0899b05║留死生及諸塵垢。（精真法身也妙明般若也圓淨
P168n1581_p0899b06║解脫也三德圓融唯一本覺死生苦道也塵垢業煩惱也斯則妙性
P168n1581_p0899b07║圓明離諸名相耳）。
P168n1581_p0899b08║乃至虛空皆因妄想之所生起斯
P168n1581_p0899b09║元本覺妙明精真妄以發生諸器
P168n1581_p0899b10║世間如演若多迷頭認影。（不更具敘色之
P168n1581_p0900a01║與心三種相續故云乃至虛空無為尚是妄生豈況有為一切諸法
P168n1581_p0900a02║狂癡故有故如認影○標一迷真心認物為己○解私謂精真中道
P168n1581_p0900a03║也妙明寂照也寂故即假照故即空三諦融通元無塵垢總名本覺
P168n1581_p0900a04║圓淨此單論真性也乃至下單論妄想生起諸法斯元下合明真妄
P168n1581_p0900a05║發生世間所以爾者無前單論則不知離義無後合明則不知即義
P168n1581_p0900a06║迷頭認影事匪條然）。
P168n1581_p0900a07║妄元無因於妄想中立因緣性。（䟽既
P168n1581_p0900a08║稱為妄云何有因若有所因不名為妄故云無因自諸妄想展轉相
P168n1581_p0900a09║因交妄發生遞相為種故云於妄想中立因緣性）。
P168n1581_p0900a10║迷因緣者稱為自然彼虛空性猶
P168n1581_p0900b01║實幻生因緣自然皆是眾生妄心
P168n1581_p0900b02║計度。（說有因緣猶是妄執更認自然迷中倍者故云眾生妄心
P168n1581_p0900b03║計度○標彼虛空幻生者前云當知虛空生汝心內猶如片雲點太
P168n1581_p0900b04║清裏況諸世界在虛空耶○解立因緣性謂自他共性并下自然則
P168n1581_p0900b05║四性備矣彼虛空性此指體性之性既由迷妄有虛空依空立世界
P168n1581_p0900b06║空猶幻有世界可知故法華云知法常無性者是也眾生於無性中
P168n1581_p0900b07║惑為因緣及自然性皆是妄心分別計度）。
P168n1581_p0900b08║阿難知妄所起說妄因緣若妄元
P168n1581_p0900b09║無說妄因緣元無所有何況不知
P168n1581_p0900b10║推自然者。（若知妄起許說因緣妄元無生說誰因緣因緣
P168n1581_p0901a01║尚是妄中建立而況不知是妄推為自然耶○標起信云眾生以不
P168n1581_p0901a02║知真如法一故不覺動念現六塵境即是五陰妄想也○解據理合
P168n1581_p0901a03║云不知妄所起說妄因緣反顯知妄則不說也故前文云既稱為妄
P168n1581_p0901a04║云何有因今言知妄而說因緣者縱而言之即以諸妄為後妄之因
P168n1581_p0901a05║也如前文云自諸妄想展轉相因若妄元無下奪而言之因緣尚無
P168n1581_p0901a06║自然安在以勝況劣用遣執情耳）。
P168n1581_p0901a07║是故如來與汝發明五陰本因同
P168n1581_p0901a08║是妄想。（䟽五陰之因元妄所結此即於妄想中立因緣性也
P168n1581_p0901a09║此因緣性妄中權立欲令了法元無所有是故同名一妄想耳○標
P168n1581_p0901a10║但一虛妄更無由緒○解此結前所談亦生後所答）。
P168n1581_p0901b01║汝體先因父母想生汝心非想則
P168n1581_p0901b02║不能來想中傳命。（䟽正指是想也攬父母遺體而
P168n1581_p0901b03║合成此身遺體即是想愛流出故云父母想生汝之託陰亦是想愛
P168n1581_p0901b04║而來以想遺體為勝境故識即趣彼結成胎臟故云汝心非想不來
P168n1581_p0901b05║傳命斯則三處妄想和合結成此體也○標前文云同業相纏合離
P168n1581_p0901b06║成化見明色發明見想成異見成憎同想成愛流愛為種納想為胎
P168n1581_p0901b07║交遘發生吸引同業故有因緣耳）。如我先言心想
P168n1581_p0901b08║酢味口中涎生心想登高足心酸
P168n1581_p0901b09║起懸崖不有酢物未來汝體必非
P168n1581_p0901b10║虛妄通倫口水如何因談酢出。（䟽引
P168n1581_p0902a01║前釋成也即引破想陰文懸崖酢物俱不到身由汝所思便能生汝
P168n1581_p0902a02║口足酸水若非妄想同類孰有水等生焉通倫猶同類也）。是故
P168n1581_p0902a03║當知汝現色身名為堅固第一妄
P168n1581_p0902a04║想。（結歸立名也以此驗之如何非想是故應知妄想凝結即成色
P168n1581_p0902a05║陰故云堅固○標前文云譬如有人以清淨目觀晴明空唯一晴虛
P168n1581_p0902a06║逈無所有其人無故不動目睛瞪以發勞則於虛空別有狂華復有
P168n1581_p0902a07║一切狂亂非相色陰當知亦復如是○解汝體遺體也想謂欲想子
P168n1581_p0902a08║在中陰時若無欲想則不能來父母欲想中受胎如我下引前破想
P168n1581_p0902a09║陰喻顯此妄想）。
P168n1581_p0902a10║即此所說臨高想心能令汝形真
P168n1581_p0902b01║受酸澁由因受生能動色體汝今
P168n1581_p0902b02║現前順益違損二現驅馳名為虛
P168n1581_p0902b03║明第二妄想。（䟽前四句躡前色陰動身之想即明受陰
P168n1581_p0902b04║是妄想也由因下正顯也因想梅等便有受領若非領納焉得水生
P168n1581_p0902b05║此受亦是妄想轉變妄生領納也二驅馳者領比違順生苦樂法遂
P168n1581_p0902b06║成損益為彼所使照境而領虛通無礙故曰虛明○標前文云譬如
P168n1581_p0902b07║有人談說酢梅口中水出思蹋懸崖足心酸澁想陰當知亦復如是
P168n1581_p0902b08║此喻在後耳○解由因受生者因想故受生也能動色體即形受酸
P168n1581_p0902b09║澁也當知色受想二陰妄想相由而起必不相離故前文云汝體先
P168n1581_p0902b10║因父母想生下文云種種取像心生形取皆同懸崖酢物之想由是
P168n1581_p0903a01║明之此三妄想其體麤現非如行識幽微難見所以前三中所發天
P168n1581_p0903a02║魔其相亦麤後二陰中所發心見二魔其相亦細汝今現前下正示
P168n1581_p0903a03║受相也順益即樂受違損即苦受合有非違非順即不苦不樂受但
P168n1581_p0903a04║是文略耳）。
P168n1581_p0903a05║由汝念慮使汝色身身非念倫汝
P168n1581_p0903a06║身何因隨念所使種種取像心生
P168n1581_p0903a07║形取與念相應寤即想心寐為諸
P168n1581_p0903a08║夢則汝想念搖動妄情名為融通
P168n1581_p0903a09║第三妄想。（䟽初二句標念慮即想身之驅役皆想所為也
P168n1581_p0903a10║身非下釋初三句反質若非想類何以隨念種種下五句正顯凡取
P168n1581_p0903b01║前境先須想像後身隨之想若是實何須形取形若非想自不能行
P168n1581_p0903b02║二既相須豈非虛妄故云與念相應寤寐雖異皆是想為寐既成夢
P168n1581_p0903b03║夢非有實應知寤想豈是實耶則汝下結是知現今想像念慮正由
P168n1581_p0903b04║妄情搖動故爾焉不是妄融色質通心念變境像成夢寐故云融通
P168n1581_p0903b05║妄想○標前喻想陰屬此第三今受陰喻第二妄想文云譬如有人
P168n1581_p0903b06║手足宴安百骸調適忽如忘生性無違順其人無故以二手掌於空
P168n1581_p0903b07║相摩於二手中妄生澁滑冷熱諸相受陰當知亦復如是○解心生
P168n1581_p0903b08║形取謂心念若生形質必取想高酸起取之驗也寤寐等由想成夢
P168n1581_p0903b09║以顯妄念常無間然）。
P168n1581_p0903b10║化理不住運運密移甲長髮生氣
P168n1581_p0904a01║銷容皺日夜相代曾無覺悟。（䟽顯行相
P168n1581_p0904a02║也初二句標行陰遷流微細難覺故云不住密移也甲長下釋前二
P168n1581_p0904a03║句釋不住後一句顯密移）。阿難此若非汝云何
P168n1581_p0904a04║體遷如必是真汝可無覺。（標非汝又不可
P168n1581_p0904a05║是汝又無憑）。則汝諸行念念不停名為
P168n1581_p0904a06║幽隱第四妄想。（䟽示虛妄也真猶實也行陰若非汝
P168n1581_p0904a07║體何得相代不停又若實是汝身何不知覺生滅非汝不可是汝無
P168n1581_p0904a08║憑故知虛妄則汝下結想名密移難覺故云幽隱○標前文云譬如
P168n1581_p0904a09║瀑流波浪相續前際後際不相踰越行陰當知亦復如是以遷流生
P168n1581_p0904a10║滅為義）。
P168n1581_p0904b01║又汝精明湛不搖處名恒常者於
P168n1581_p0904b02║身不出見聞覺知。（䟽牒指識體也初三句牒計也
P168n1581_p0904b03║行人所認微細明了離生滅湛然不動目為常住者即識陰也於身
P168n1581_p0904b04║下指體也識陰豈越見聞覺知此約用指也○標知見立知即無明
P168n1581_p0904b05║本）。若實精真不容習妄何因汝等
P168n1581_p0904b06║曾於昔年覩一奇物經歷年歲憶
P168n1581_p0904b07║忘俱無於後忽然覆覩前異記憶
P168n1581_p0904b08║宛然曾不遺失則此精了湛不搖
P168n1581_p0904b09║中念念受薰有何籌筭。（䟽正顯虛妄也初二
P168n1581_p0904b10║句反標若此湛明是真實性不合容受虛妄習氣習氣即種子也何
P168n1581_p0905a01║因下九句順釋憶忘俱無者初若有憶則有忘時元既無憶故不說
P168n1581_p0905a02║忘覆覩者再見也再見既無所遺此則容受妄習故知虛妄非真甚
P168n1581_p0905a03║明則此下結示也受薰持種發起現行流注生滅不可計矣○標知
P168n1581_p0905a04║見無見斯則涅槃無漏真淨云何是中更容他物○解名恒常者諸
P168n1581_p0905a05║解並謂識已離行無生滅故也今觀此中五陰次第應通二義一者
P168n1581_p0905a06║如向觀行中次第所顯二者秖就阿難等現前而示若然則精明不
P168n1581_p0905a07║搖亦未必已離行陰也真際曰此陰通收八識用動體常見聞精明
P168n1581_p0905a08║同一識陰私謂節公意以見聞為用則動精明為體則常而不知今
P168n1581_p0905a09║文即以見聞為精明動用為常體何則識無所存徧在諸根根對境
P168n1581_p0905a10║時雖涉於用用在無記未起善惡指此無記名為精明湛不搖處若
P168n1581_p0905b01║約分齊明之五識五意識并第六心王皆是其處也佛恐眾生計此
P168n1581_p0905b02║為常故寄阿難先且定云名恒常者若實精真不容習妄此破其常
P168n1581_p0905b03║也精謂精明真即恒常何因下示妄習相念念受薰者以昔覩奇物
P168n1581_p0905b04║納種在識若不受薰覆覩前異必無記憶之相既不忘失則知中間
P168n1581_p0905b05║常為無明念念薰習薰習即妄何精真之有乎）。
P168n1581_p0905b06║阿難當知此湛非真如急流水望
P168n1581_p0905b07║如恬靜流急不見非是無流若非
P168n1581_p0905b08║想元寧受妄習非汝六根互用合
P168n1581_p0905b09║開此之妄想無時得滅。（䟽正顯微細也識陰
P168n1581_p0905b10║離行故名為湛不是常住故云非真喻急流者凡夫二乘全不覺知
P168n1581_p0906a01║十地已前雖覺未盡故云流急不見若非想元等者顯此正是妄想
P168n1581_p0906a02║根本以第八識為界趣生之本也非汝下四句明難斷互用合開者
P168n1581_p0906a03║寄根明發故云互用開令無隔合為一體也如前文云返流全一六
P168n1581_p0906a04║用不行開即是合故無二別若非證真此難滅矣○標微細生住異
P168n1581_p0906a05║滅流注不息妙覺方盡）。故汝現在見聞覺知
P168n1581_p0906a06║中串習幾則湛了內罔象虛無第
P168n1581_p0906a07║五顛倒細微精想。（䟽因細得名也此是諸識之中
P168n1581_p0906a08║串習機要亦名精明湛不搖處故云湛了即本識也有而若無故云
P168n1581_p0906a09║罔象罔無也象似也非有形質故曰虛無望前行陰最為其細再三
P168n1581_p0906a10║示云細微精也○標前四謂之妄想此識陰名之精想蓋是識精元
P168n1581_p0906b01║明能生諸緣緣所遺者由諸有情遺此本明雖終日行而不自覺枉
P168n1581_p0906b02║入諸趣前文云譬如有人取頻伽缾塞其兩孔滿中擎空千里遠行
P168n1581_p0906b03║用餉他國識陰當知亦復如是○解六根互用等始破見思故安想
P168n1581_p0906b04║得滅即麤垢先落也問上文受薰約無明說今妄想滅何止見思耶
P168n1581_p0906b05║答無明所薰亦見思種子故前指見物有憶有忘正是麤相合種現
P168n1581_p0906b06║雖盡而根本猶存非謂六根得真互用問此首楞嚴體無不圓宗無
P168n1581_p0906b07║不極至於破陰力用何短乎答非是力用不恊體宗由辯魔中五十
P168n1581_p0906b08║重境皆從分𫨻五陰妄想中現今齊此論滅故且至六根互用若如
P168n1581_p0906b09║前又反流全一六用不行即破根本無明有異此中顛倒妄想也往
P168n1581_p0906b10║人未曉所說雷同更請後賢精究斯義）。
P168n1581_p0907a01║阿難是五受陰五妄想成。（䟽此五即是眾
P168n1581_p0907a02║生所受報法故通名受亦曰五取蘊眾生取此為自體故○標前阿
P168n1581_p0907a03║難問云如佛所言五陰相中五種虛妄為本想心我等平常未蒙如
P168n1581_p0907a04║來微細開示故也若總明五陰本因同一妄想為別顯成色受想行
P168n1581_p0907a05║識五受陰妄想耳）。
P168n1581_p0907a06║汝今欲知因界淺深。（䟽答詣何為界也界即因
P168n1581_p0907a07║義亦是分義因依界分際限別故故云因界）。唯色與空
P168n1581_p0907a08║是色邊際。（色謂形色空謂顯色俱色蘊攝妄色妄空互形
P168n1581_p0907a09║互顯故略舉色空攝一切盡○標前文云汝見虛空徧十方界空見
P168n1581_p0907a10║不分有空無體有見無覺是色邊際○解孤山曰四大圍空而成色
P168n1581_p0907b01║質）。唯觸及離是受邊際。（䟽觸有違順即成苦
P168n1581_p0907b02║樂二受離無違順但捨受也○標前文云汝身現搏四大為體見聞
P168n1581_p0907b03║覺知壅令留礙水火風土旋令覺知是受邊際○解資中曰觸有苦
P168n1581_p0907b04║樂離即成捨俱名為受）。唯記與忘是想邊際。
P168n1581_p0907b05║（䟽記憶忘失取像攀緣俱為想陰之分齊耳○標前文云又汝心中
P168n1581_p0907b06║憶識誦習性發知見容現六塵離塵無相離覺無性是想邊際）。唯
P168n1581_p0907b07║滅與生是行邊際。（䟽生滅遷流剎那四相但是生
P168n1581_p0907b08║滅皆行分也○標前文云又汝朝夕生滅不停知見每欲流於世間
P168n1581_p0907b09║業運每常遷於國土是行邊際○解私謂三相遷流俱屬行陰略舉
P168n1581_p0907b10║生滅以攝於異）。湛入合湛歸識邊際。（䟽湛前行
P168n1581_p0908a01║陰合歸識陰見識不動認為真湛齊此名為識陰邊際以見行陰是
P168n1581_p0908a02║生滅法離生滅處必是湛寂就所認處即識分齊也○標前文云汝
P168n1581_p0908a03║等見聞元無異性眾塵隔越無狀異生性中相知用中相皆同異失
P168n1581_p0908a04║準是識邊際○解湛生滅之際入精明之處方名合湛合同也以行
P168n1581_p0908a05║相異而識體同故）。
P168n1581_p0908a06║此五陰元重疊生起生因識有滅
P168n1581_p0908a07║從色除。（䟽答前為頓銷除為次第盡也生起則從細至麤從
P168n1581_p0908a08║內感外一切諸法唯識變故故云生因識有除斷則先麤後細從外
P168n1581_p0908a09║向內如浣衣磨鏡麤垢先落然生起時實非前後一念頓變以約麤
P168n1581_p0908a10║細作此說耳圓頓觀法斷亦非次功行成時自然爾也○解孤山曰
P168n1581_p0908b01║約生則由內造外從細至麤如著衣也故迷理有識乃至有色約滅
P168n1581_p0908b02║則由外至內從麤至細如脫衣也故悟理色盡乃至識盡）。理則
P168n1581_p0908b03║頓悟乘悟併銷事非頓除因次第
P168n1581_p0908b04║盡。（䟽前約生起除斷道理合然若定作此解焉知虛妄故須先理
P168n1581_p0908b05║後事頓悟漸除方了修證之義耳理則頓悟者若約證悟圓理即一
P168n1581_p0908b06║斷一切斷無前後也如前文云一根既返源六根成解脫塵垢應念
P168n1581_p0908b07║銷成圓明淨妙解悟亦然圓覺云知幻即離離幻即覺亦無漸次以
P168n1581_p0908b08║一切法皆從心起妄念而生念即無念一切頓盡由真性中本無妄
P168n1581_p0908b09║故故云乘悟併銷事非頓除因次第盡者五陰妄法名之曰事陰既
P168n1581_p0908b10║麤細不同法爾麤者先去解行雖頓斷自有序日出孩生皆喻此也
P168n1581_p0909a01║○解私謂此文總略不易甄明且約二義釋其大節一者以此四句
P168n1581_p0909a02║俱就觀行位伏義釋之謂依理頓悟乘悟修觀用觀併銷而其五陰
P168n1581_p0909a03║在運麤者先除細者後盡故曰事非頓除因次第盡前文所明五陰
P168n1581_p0909a04║區宇次第而顯者即其義也二者以上二句約相似位說下二句約
P168n1581_p0909a05║觀行位說觀行可見相似位者從入初信似證三諦名理則頓悟圓
P168n1581_p0909a06║破五陰名乘悟併銷但此併銷有盡未盡盡在七信未在已前上文
P168n1581_p0909a07║所明五陰若盡能超五濁者即其義也問孤山云色盡在觀行位受
P168n1581_p0909a08║盡在初二兩信想盡在三四行盡在五六識盡入七信已去今何以
P168n1581_p0909a09║總判五陰盡在七信將非好辯矯異先說乎答非好辯也誠有以也
P168n1581_p0909a10║一按文二詳義且按文者前色陰盡見諸佛心如明鏡中顯現其像
P168n1581_p0909b01║受陰盡得意生身隨往無礙想陰盡虛受照應了罔陳習行陰盡於
P168n1581_p0909b02║涅槃天將大明悟識陰盡即得現前諸根互用凡此五者豈非皆是
P168n1581_p0909b03║六根清淨之明文乎二說義者如前說色陰妄想云汝體先因父母
P168n1581_p0909b04║想生汝心非想則不能來想中傳命以此觀之色由想生色陰若亡
P168n1581_p0909b05║想陰必盡想陰若盡既無陳習豈非已斷思惟煩惱耶況想陰之前
P168n1581_p0909b06║受陰盡時得意生身若不斷思出分𫨻死安得意生乎受盡尚爾想
P168n1581_p0909b07║行識盡不亦例然又則色陰盡者能超劫濁前明劫濁從見虛空徧
P168n1581_p0909b08║十方界即名為濁是則劫濁盡時不應見空空見若除受等四陰復
P168n1581_p0909b09║何所在故知五濁超必同時不可以常塗所談較其倫次也圓師所
P168n1581_p0909b10║解恐非經意古云說經者傳先儒之言非從己出不得相讓讓之則
P168n1581_p0910a01║其道不明余忝傳先佛之言果有以也亦何敢讓哉）。我已示
P168n1581_p0910a02║汝劫波巾結何所不明再此詢問。
P168n1581_p0910a03║（䟽此引前說結責未解也如前文云巾體是同因結有異又云畢竟
P168n1581_p0910a04║同中生畢竟異又云六結同體結不同時即結解時云何同除此皆
P168n1581_p0910a05║理則頓悟事非頓除如何再問耶頓漸悟修如圓覺䟽○解所皆先
P168n1581_p0910a06║說亦有頓漸二義巾體是一以喻真性悟則成頓也巾結有異以喻
P168n1581_p0910a07║妄想除則成漸也原夫天巾由次第而結亦次第而解所譬六根及
P168n1581_p0910a08║以五陰生之與滅一往相類再研有殊何者以六根義橫五陰義竪
P168n1581_p0910a09║故且如六根迷真起妄因妄成根必無先眼次耳等異至於反妄歸
P168n1581_p0910a10║真亦無從麤至細之理豈非橫義耶前以結解次第為喻者但取六
P168n1581_p0910b01║根差別及選擇圓通謂之次第也今明五陰亦迷真起妄因妄成陰
P168n1581_p0910b02║既云生因識有滅從色除豈非竪義耶若以結解喻之則兩番次第
P168n1581_p0910b03║宛有倫緒當知前文舉喻不可以喻難法此中引例不可以根難陰
P168n1581_p0910b04║適時之說須曉大綱又前示巾結難成次第至解縈之際一六同時
P168n1581_p0910b05║蓋顯一根反源六根解脫今亦如是故相似位一陰若破五陰皆除
P168n1581_p0910b06║向所以作兩義釋頓漸之文者亦順斯意也）。
P168n1581_p0910b07║汝應將此妄想根元心得開通傳
P168n1581_p0910b08║示將來末法之中諸修行者令識
P168n1581_p0910b09║虛妄深厭自生知有涅槃不戀三
P168n1581_p0910b10║界。（䟽如上五種妄想即是五陰根本五陰攝一切法故一切法皆
P168n1581_p0911a01║妄想也如上文云娑婆世界并洎十方諸有漏國及諸眾生同是覺
P168n1581_p0911a02║明無漏妙心見聞覺知虛妄病緣和合妄生和合妄死汝既悟此故
P168n1581_p0911a03║云心得開通亦合他解故云傳示合識若知依正自他俱一妄想即
P168n1581_p0911a04║可厭患五蘊自體求趣涅槃常樂何三界之可戀乎故此囑勸弘宣
P168n1581_p0911a05║自他俱益也○標令識虛妄者俾行人諳識五陰中五十種魔事同
P168n1581_p0911a06║一虛妄也○解付囑流通唯行與教自辯魔來流通行也此下盡經
P168n1581_p0911a07║流通教也）。
P168n1581_p0911a08║阿難若復有人徧滿十方所有虛
P168n1581_p0911a09║空盈滿七寶持以奉上微塵諸佛
P168n1581_p0911a10║承事供養心無虛度於意云何是
P168n1581_p0911b01║人以此施佛因緣得福多不。（䟽此文校
P168n1581_p0911b02║量文雖不多意已周盡七寶財之勝也滿空多之勝也微塵諸佛福
P168n1581_p0911b03║田勝也承事供養無虛度者心之勝也又虛空珍寶廣大心奉上諸
P168n1581_p0911b04║佛承事供養第一心心無虛度長時心如是布施心境俱勝所獲福
P168n1581_p0911b05║德其大矣哉）。
P168n1581_p0911b06║阿難答言虛空無盡珍寶無邊昔
P168n1581_p0911b07║有眾生施佛七錢捨身猶獲轉輪
P168n1581_p0911b08║王位況復現前虛空既窮佛土充
P168n1581_p0911b09║徧皆施珍寶窮劫思議尚不能及
P168n1581_p0911b10║是福云何更有邊際。（施佛七錢獲輪王位顯福
P168n1581_p0912a01║田中佛福為勝輪王之福七寶具足千子圍繞況盡空珍寶以奉如
P168n1581_p0912a02║來所施之物尚窮劫難思其所招福豈有邊際非一切智莫能知矣）。
P168n1581_p0912a03║佛告阿難諸佛如來語無虛妄。（此告
P168n1581_p0912a04║語不虛令深信佛所說真實也　標如來真實如五語也）。若復
P168n1581_p0912a05║有人身具四重十波羅夷瞬息即
P168n1581_p0912a06║經此方他方阿鼻地獄乃至窮盡
P168n1581_p0912a07║十方無間靡不經歷。（䟽示人具極罪也波羅夷
P168n1581_p0912a08║此云棄或云不可樂棄故即現無僧用不可樂即當入地獄小乘四
P168n1581_p0912a09║棄大乘十重具犯此罪受報無窮故歷十方靡不皆至阿鼻五無間
P168n1581_p0912a10║獄○標大乘十棄於殺盜婬妄外更加五酤酒六說在家出家人過
P168n1581_p0912b01║七自讚毀他八慳吝九瞋恚十自謗三寶不信因果）。能以一
P168n1581_p0912b02║念將此法門於末劫中開示未學。
P168n1581_p0912b03║（䟽顯弘經持少也一念心之邊際也夫弘經者時必長久豈有一念
P168n1581_p0912b04║而宣說者今顯弘經力大故舉至少以顯殊勝）。是人罪障
P168n1581_p0912b05║應念銷滅變其所受地獄苦因成
P168n1581_p0912b06║安樂國。（滅罪勝也重罪之人一念弘經其力能翻極重苦報
P168n1581_p0912b07║成極樂報）。得福超越前之施人百倍千
P168n1581_p0912b08║倍千萬億倍如是乃至筭數譬喻
P168n1581_p0912b09║所不能及。（得福勝也前之施福已自難量今此復超千萬
P168n1581_p0912b10║億倍喻所不及何奇之若此乎問極重罪人極少時分為人讀說未
P168n1581_p0913a01║足可稱何以滅業得福如此殊勝耶答此有多義故獲勝報一所弘
P168n1581_p0913a02║之經是佛極談教理行果皆不思議故謂顯如來藏心法法皆是有
P168n1581_p0913a03║情無情有性無性齊成佛道此理不思議也佛頂心呪因人果人皆
P168n1581_p0913a04║依此法滅惡生善八理化他防邪護正進行彌速能成菩提此教不
P168n1581_p0913a05║思議也圓通行門二十五聖觀音為最此行不思議也六十聖位第
P168n1581_p0913a06║三漸次便證無生復說乾慧能超因位直入果海此果不思議也二
P168n1581_p0913a07║末世多障能於此時弘此極談信解真正實希有故三施福唯得生
P168n1581_p0913a08║死之報仍但自利弘經法利能至無漏能令聞者信解無謬展轉利
P168n1581_p0913a09║樂無窮盡故由是一念雖少其利愽哉是故能勝前寶施福）。
P168n1581_p0913a10║阿難若有眾生能誦此經能持此
P168n1581_p0913b01║呪如我廣說窮劫不盡依我教言
P168n1581_p0913b02║如教行道直成菩提無復魔業。（廣說
P168n1581_p0913b03║不盡者即前文云若我說是佛頂光聚悉怛多呪從旦至暮音聲相
P168n1581_p0913b04║連字句中間亦不重疊經河沙劫終不能盡此顯經義及持者功德
P168n1581_p0913b05║皆不可量也依我下以能得最極之果能離內外魔事用勸如說而
P168n1581_p0913b06║行也斯則弘持經者所得所離唯佛與佛乃能知之○解私謂前利
P168n1581_p0913b07║他得福此自利成道或以此義釋成上文謂開示未學得福斯勝者
P168n1581_p0913b08║良由眾生於教誦持乃至成道所益大故）。
P168n1581_p0913b09║佛說此經已比丘比丘尼。（標出家二眾）。
P168n1581_p0913b10║優婆塞優婆夷。（在家行淨行二眾）。一切世
P168n1581_p0914a01║間天人阿脩羅及諸他方菩薩二
P168n1581_p0914a02║乘聖仙童子并初發心大力鬼神
P168n1581_p0914a03║皆大歡喜作禮而去。（䟽二十五聖及妙吉祥雖
P168n1581_p0914a04║各有說功歸於佛緫名佛說三種世間故云一切器界所住境也菩
P168n1581_p0914a05║薩二乘智正覺攝餘皆有情世間聖仙童子此仙眾之一也經中有
P168n1581_p0914a06║此真言大歡喜者近得世間歡喜遠得出世初地由三義故歡喜一
P168n1581_p0914a07║能說人清淨二所說法清淨三所得果清淨由斯義故皆大歡喜○
P168n1581_p0914a08║解初發心者圓教外凡或內凡也皆大歡喜通該凡聖孤山曰既聞
P168n1581_p0914a09║談常扶律即偏解圓同服醍醐咸霑妙益故大歡喜○䟽絕筆頌曰
P168n1581_p0914a10║以此少分贊經力施他流演無窮盡所獲利樂悉迴向菩提實際眾
P168n1581_p0914b01║生界）。
P168n1581_p0914b02║首楞嚴經
P168n1581_p0914b03║唐廣州制止寺極量傳（即譯經祖師也出大宋高僧傳）
P168n1581_p0914b04║釋極量中印度人也梵名般剌蜜諦唐言極
P168n1581_p0914b05║量懷道觀方隨緣濟物展轉游化漸達支那
P168n1581_p0914b06║（印度俗呼廣府為支那名帝京為摩訶支那也）乃於廣州制止道場
P168n1581_p0914b07║駐錫眾知博達祈請頗多量以利樂為心因
P168n1581_p0914b08║敷祕𧷤神龍元年乙巳五月二十三日於灌
P168n1581_p0914b09║頂部中誦出一品名大佛頂如來密因修證
P168n1581_p0914b10║了義諸菩薩萬行首楞嚴經譯成一部十卷
P168n1581_p0915a01║烏萇國沙門彌伽釋迦（釋迦稍訛正云鑠佉此翻曰雲峯）譯
P168n1581_p0915a02║語菩薩戒弟子前正議大夫同中書門下平
P168n1581_p0915a03║章事清河房融筆授循州羅浮山南樓寺沙
P168n1581_p0915a04║門懷迪證譯量翻傳事畢會本國怒其擅出
P168n1581_p0915a05║經本遣人追攝泛舶西歸後因南使入京經
P168n1581_p0915a06║遂流布有唐惟慤法師資中沇公各著䟽解
P168n1581_p0915a07║之云。
P168n1581_p0915a08║義䟽跋
P168n1581_p0915a09║首楞嚴經是如來世尊最後之垂範也鞠其
P168n1581_p0915a10║所指歸宿處在乎徵心辯見之兩門辯見則
P168n1581_p0915b01║恐人認妄覺所明便同吾不見處之真見徵
P168n1581_p0915b02║心則使渠離前塵影事見自己性覺妙明之
P168n1581_p0915b03║本心悟此心而山河大地咸是妙明真心中
P168n1581_p0915b04║所現物得真見而父母生身猶彼十方虛空
P168n1581_p0915b05║吹一微塵塵物直下兩亡心見自然雙泯無
P168n1581_p0915b06║上寶覺圓明真淨者蓋有在於是矣長水大
P168n1581_p0915b07║法師璿公親蒙記莂以曩願力而來荷負教
P168n1581_p0915b08║乘助佛轉輪妙堪遺囑住首楞嚴王三昧以
P168n1581_p0915b09║金剛如幻力製撰大䟽用以發揚乎吾佛無
P168n1581_p0915b10║見頂法之深旨顯如來藏心明修行方便辯
P168n1581_p0916a01║離魔業行示地位階差出聖教名殊辯趣生
P168n1581_p0916a02║因異陳禪那現境以此七利括盡楞嚴大要
P168n1581_p0916a03║其間或別列三科重論七大隨文䟽決真俗
P168n1581_p0916a04║鎔融唐梵雙彰聖凡一致除疑破執會色明
P168n1581_p0916a05║空宗趣了然教兼圓頓一多相即小大互陳
P168n1581_p0916a06║行布圓融自在無礙俾學者披經覽䟽即䟽
P168n1581_p0916a07║證經不遭枝岐達佛知見譬如得門而直入
P168n1581_p0916a08║華屋豈不快哉蓋法師嘗持經中清淨本然
P168n1581_p0916a09║云何忽生山河大地一則語以問瑯瑘廣照
P168n1581_p0916a10║覺禪師覺依其言抗聲而答之遂領旨於言
P168n1581_p0916b01║下載之禪書也是故悲願宏廣悟解詳明學
P168n1581_p0916b02║海瀾飜辯詞鋒利所造大䟽專於顯明佛意
P168n1581_p0916b03║不事文言簡要不繁直截徑正明白顯露開
P168n1581_p0916b04║人心眸是為後世典刑所以前作盡廢後來
P168n1581_p0916b05║雖有作者亦無過此但是於中採摭要義纂
P168n1581_p0916b06║集別行政清涼所謂此等皆是支流或名流
P168n1581_p0916b07║類蓋從大部中支出流𣲖者也且夫大䟽與
P168n1581_p0916b08║楞嚴大經並行流通蕃衍於無窮者獨一長
P168n1581_p0916b09║水耳佛不云乎四人出世為四依菩薩非法
P168n1581_p0916b10║師其誰歟咸輝夙福何厚獲此寶書敬寫雄
P168n1581_p0917a01║文以備修習庶幾憑仗法流洗滌無始微細
P168n1581_p0917a02║沈惑普與法界眾生以此為因地資糧期證
P168n1581_p0917a03║如來七常住果積功累德而成無上寶王云。
P168n1581_p0917a04║標指跋
P168n1581_p0917a05║首楞嚴標指要義之作始自皇宋熙寧間大
P168n1581_p0917a06║禪師也禪師諱曉月字公晦得法於滁之瑯
P168n1581_p0917a07║瑘廣照覺公住洪之泐潭寶峯精舍晚年謝
P168n1581_p0917a08║院事引退于盧仙山之道濟庵庵居閑暇日
P168n1581_p0917a09║與其徒論楞嚴旨訣就依長水璿師義䟽科
P168n1581_p0917a10║目掇其簡要之義于科文之下名其題曰標
P168n1581_p0917b01║指要義急欲使世學佛之徒臨文得旨昭然
P168n1581_p0917b02║如指諸掌也是時有開士曰應乾者密授智
P168n1581_p0917b03║證于東林照覺從師游久即錄而藏諸後出
P168n1581_p0917b04║世開法繼踵前席乃出其文遺失禪林中當
P168n1581_p0917b05║世得之如居貧獲至寶似執熱濯清風競為
P168n1581_p0917b06║鏤板傳于江湖間故已久矣而兵革之後存
P168n1581_p0917b07║其正文者蓋尠焉余數年求其文而不能得
P168n1581_p0917b08║設得一二者亦殘卷廢軸也紹興乙丑始獲
P168n1581_p0917b09║其全帙乃率同志書之庶得洗心易慮於其
P168n1581_p0917b10║間終愧未揩待別為書也聊以弊文紀其歲
P168n1581_p0918a01║月云云今既編入義海果符前言因以二文
P168n1581_p0918a02║併附卷末識者毋致誚焉。
P168n1581_p0918a03║義海絕筆偈
P168n1581_p0918a04║如來本為大因緣開悟群生佛知見
P168n1581_p0918a05║故使阿難助發機示無真定求方便
P168n1581_p0918a06║妙奢摩他為初首妙莊嚴路世希有
P168n1581_p0918a07║金剛如幻三昧門眾經無有出其右
P168n1581_p0918a08║世尊頂相無能見任待千頭并百面
P168n1581_p0918a09║無邊身者盡其機到了不容通一線
P168n1581_p0918a10║三世諸佛同此門戒定慧學無不圓
P168n1581_p0918b01║道場加行成聖位破魔說法天人尊
P168n1581_p0918b02║偉哉此經何宗趣凡聖平等無二路
P168n1581_p0918b03║勝淨明心觸處周清淨本然法如故
P168n1581_p0918b04║吾不見處情難到湛入合湛皆有過
P168n1581_p0918b05║三科七大盡破除失脚蹋翻古皇道
P168n1581_p0918b06║此經大底符於律四決定義烏可忽
P168n1581_p0918b07║吁嗟正性不能刳古今那有魔成佛
P168n1581_p0918b08║五天譯罷來唐土出自神僧并大士
P168n1581_p0918b09║潤文筆授遇其人又得長水撰義䟽
P168n1581_p0918b10║後來註釋非一家義辭婉美猶貫華
P168n1581_p0919a01║雖然䟽義兩並行各隨部帙成等差
P168n1581_p0919a02║我今總已集其解俾眾法流歸義海
P168n1581_p0919a03║浸潤法界無邊空普使群靈同正解
P168n1581_p0919a04║
P168n1581_p0919a05║
P168n1581_p0919a06║首楞嚴經義海卷第三十
P168n1581_p0919a07║昔隋智者大師聞西竺國有性宗楞嚴晝夜
P168n1581_p0919a08║西向作禮願早至此土與諸眾生開佛知見
P168n1581_p0919a09║然竟不及見遂宗法華作止觀止觀即此經
P168n1581_p0919a10║中妙奢摩他毗婆舍那一義耳竊惟此經旨
P168n1581_p0919b01║趣淵𧷤深奧微妙實不可得而心思言議之
P168n1581_p0919b02║在明悟而已矣故云此法亦緣非得法性又
P168n1581_p0919b03║云如何以所知心測度如來無上菩提是皆
P168n1581_p0919b04║離於見聞覺知絕乎修證行解逮將文殊稟
P168n1581_p0919b05║命料揀圓通則曰此方真教體清淨在音聞
P168n1581_p0919b06║信知此法還假聞思修三慧相須而作庶幾
P168n1581_p0919b07║盡證反聞自聞之道善哉微塵諸佛涅槃妙
P168n1581_p0919b08║門蓋有在於是矣經傳震旦自唐神龍洎宋
P168n1581_p0919b09║乾道將五百年其弘揚詮解者無出乎此義
P168n1581_p0919b10║海中諸聖師焉但就中有師承不同者以事
P168n1581_p0920a01║相觀之似乎互有得失以理性質之正是相
P168n1581_p0920a02║與辯明華嚴文殊問明涅槃純陀答難皆此
P168n1581_p0920a03║意也閱教之士當究六解一亡之義不可存
P168n1581_p0920a04║結此結若存便見是非鋒起余乃宗徒而於
P168n1581_p0920a05║此二初無適莫但欲發揚聖教而已故綜而
P168n1581_p0920a06║收之輙於二十五圓通位各附之以贊辭仍
P168n1581_p0920a07║以三頌釋其疑難總三十萬言分為三十卷
P168n1581_p0920a08║手自書寫募緣入版流通恭請姑蘇神照講
P168n1581_p0920a09║師校證其文於中諸師提撕未到處神照亦
P168n1581_p0920a10║著語彰明之凡數𫨻焉謂姑蘇曰者是也其
P168n1581_p0920b01║他異說紛紜不能備載之耳若夫無見頂法
P168n1581_p0920b02║妙蓮華王萬行因華密因了義縱以身為舌
P168n1581_p0920b03║亦烏能言其萬萬之一耶儻能隨順章句得
P168n1581_p0920b04║義遺言一念發真歸元見性覺妙明本覺明
P168n1581_p0920b05║妙勝淨明心本周法界則五陰六入根塵陰
P168n1581_p0920b06║處一切浮塵十方虛空當處出生隨處滅盡
P168n1581_p0920b07║方知吾佛本不曾說諸師亦不曾詮余所集
P168n1581_p0920b08║者亦復妄焉。乾道丁亥夏至前一日福城靈
P168n1581_p0920b09║鳳蘭若遺教比丘咸輝謹書
P168n1581_p0920b10║後序
P168n1581_p0921a01║清淨海眼照映千門妙蓮華王開敷萬行銷
P168n1581_p0921a02║慶喜之愛習獲本妙心蕩滿慈之疑情合如
P168n1581_p0921a03║來藏星羅眾義月滿一乘首楞嚴經者乃大
P168n1581_p0921a04║覺能仁最後垂範示三觀妙門入如來性海
P168n1581_p0921a05║謂妙奢摩他三摩禪那也然與諸教或名同
P168n1581_p0921a06║而義異或名異而義同圓覺三觀靜幻寂者
P168n1581_p0921a07║名同義異涅槃三相定慧捨者名異義同今
P168n1581_p0921a08║經正顯心見性也至於二十五聖皆於此三
P168n1581_p0921a09║單複圓修而已達磨西來直指人心見性成
P168n1581_p0921a10║佛亦由是而已矣至乎玄沙地藏清涼法眼
P168n1581_p0921b01║瑯瑘廣照皆得斯經深妙之旨而大振宗風
P168n1581_p0921b02║是則禪教同歸定慧齊運者其惟此經焉大
P168n1581_p0921b03║唐京都慤法師精鍊十載夢感文殊乘狻猊
P168n1581_p0921b04║入其口首解此經目為玄贊文理幽[〡*(耜-耒)*責]盛行
P168n1581_p0921b05║西北巨宋長水法師因見瑯瑘廣照禪師問
P168n1581_p0921b06║曰清淨本然云何忽生山河大地瑯瑘抗聲
P168n1581_p0921b07║云清淨本然云何忽生山河大地長水於言
P168n1581_p0921b08║下大悟遂依賢首國師玉教馬鳴起信五重
P168n1581_p0921b09║而釋通之教徹終頓圓融法窮一心玄極而
P168n1581_p0921b10║華嚴圓覺楞嚴起信一真法界常住真心一
P168n1581_p0922a01║以貫之者也泐潭月禪師徧叅知識亦見瑯
P168n1581_p0922a02║瑘妙悟心宗觀長水義䟽文廣乃略其要義
P168n1581_p0922a03║名曰標指淨覺法師徧觀諸䟽或筆或削目
P168n1581_p0922a04║為集解私有助釋之文符會宗教焉今福唐
P168n1581_p0922a05║禪人輝公書記自幼獲斯經翫味欣躍久歷
P168n1581_p0922a06║諸方窮究妙旨因觀眾解乃精金美玉共贊
P168n1581_p0922a07║大猷集成義海三十卷會眾流而同歸大海
P168n1581_p0922a08║耳使展卷明旨大義璨然深達一門超出妙
P168n1581_p0922a09║莊嚴路妙契圓滿菩提歸無所得大矣哉不
P168n1581_p0922a10║可得而思議也智彬嘉其運心廣大因為校
P168n1581_p0922b01║證其文而求後序自愧荒蕪聊爾隨喜。時乾
P168n1581_p0922b02║道三祀孟冬既望平江府前住松江華嚴教
P168n1581_p0922b03║院傳賢首祖教神照大師智彬於重玄古剎
P168n1581_p0922b04║書偈一首（輝書記編集楞嚴諸家註解目曰義海住毗陵華藏比丘智先為說
P168n1581_p0922b05║此偈）
P168n1581_p0922b06║眾生發妄遺本明見聞不超聲色界
P168n1581_p0922b07║如來慈愍為宣揚七處徵求無影迹
P168n1581_p0922b08║乃知心目為過咎見與見緣如空華
P168n1581_p0922b09║忽然狂歇獲本頭此頭亦非從外得
P168n1581_p0922b10║而斯清淨海眼經流布真𮯱五百載
P168n1581_p0923a01║中間作者互發明得驥一毛龍片甲
P168n1581_p0923a02║道人刻意為綸貫令他末學見大全
P168n1581_p0923a03║集眾狐白以為裘導引百川而歸海
P168n1581_p0923a04║我今隨喜說伽陀普勸諸檀續慧命
P168n1581_p0923a05║要令佛頂再光明長作未來大圓鏡
P168n1581_p0923a06║
P168n1581_p0923a07║
P168n1581_p0923a08║首楞嚴經義海卷第三十　牧十
P168n1581_p0923a09║
P168n1581_p0923a10║
P168n1581_p0923b01║音釋
P168n1581_p0923b02║摶（度官切聚也）。諳（烏甘切諳練也）。[(厂-一)*臣*責]（鋤陌切深也）。萇（直良切）。舶
P168n1581_p0923b03║（傍陌切大船也）。沇（余凖切）。莂（并列切記莂謂授將來成佛之記劫國名號之
P168n1581_p0923b04║莂也）。摭（之石切拾也）。纂（作管切編集也）。滁（直魚切郡名）。泐（盧則切泐
P168n1581_p0923b05║潭寺名）。掇（都活切拾取也）。鏤（落候切刻鏤也）。綜（子宋切緫括也）。