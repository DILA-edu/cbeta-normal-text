P178n1610_p0167a01║大明太宗文皇帝御製序讚文（十篇）主十
P178n1610_p0167a02║藏經讚
P178n1610_p0167a03║如來正宗大覺妙經序
P178n1610_p0167a04║四部經序
P178n1610_p0167a05║聖妙吉祥真實名經序
P178n1610_p0167a06║喜金剛本續序
P178n1610_p0167a07║般若論中道論對論律論比量論序
P178n1610_p0167a08║經牌讚
P178n1610_p0167a09║釋迦如來金像讚
P178n1610_p0167a10║尊勝佛母讚藏經跋尾
P178n1610_p0167b01║御製藏經讚
P178n1610_p0167b02║朕惟如來為一大事出現演三藏十二部
P178n1610_p0167b03║之玄言所以指教垂義者尚矣自其言流
P178n1610_p0167b04║于中土翻譯其義以化導羣類非上根圓
P178n1610_p0167b05║智之士鮮能以通之而得其要者或寡矣
P178n1610_p0167b06║夫治心修身所以成道心也者虛靈明妙
P178n1610_p0167b07║煥然洞徹該貫萬理而無所遺也是故啟
P178n1610_p0167b08║多聞必由於藏海原萬法本歸於一心以
P178n1610_p0167b09║是修證超乎圓妙常住不動無有所蔽此
P178n1610_p0167b10║誠末世之津梁迷途之明炬也朕撫臨大
P178n1610_p0168a01║統仰承鴻基念
P178n1610_p0168a02║皇考
P178n1610_p0168a03║皇妣生育之恩垂緒之德劬勞莫報乃遣使
P178n1610_p0168a04║往西土取藏經之文刊梓印施以資為薦
P178n1610_p0168a05║揚之典下𢌿一切生靈均霑無窮之福如
P178n1610_p0168a06║是功德有不可名言若夫世之由迷惑真
P178n1610_p0168a07║交纏故業茫然而莫之所歸者不究竟於
P178n1610_p0168a08║斯亦莫能得其體而返其真也推是心以
P178n1610_p0168a09║濟拔流轉引援沉淪者亦如來慈悲之願
P178n1610_p0168a10║也用是為讚以揭于卷首且以翼流通於
P178n1610_p0168b01║無窮焉讚曰。
P178n1610_p0168b02║如來演義諦法音徧充周
P178n1610_p0168b03║世界恒河沙一一皆具足
P178n1610_p0168b04║化導於羣類咸得成正觀
P178n1610_p0168b05║有漏諸微塵悉超於覺海
P178n1610_p0168b06║歷阿僧祇劫廣開方便門
P178n1610_p0168b07║迷妄執空華一切了明徹
P178n1610_p0168b08║有一弗徹者誓不成佛陀
P178n1610_p0168b09║我今念眾生是故廣演說
P178n1610_p0168b10║深心奉塵剎俱願證菩提
P178n1610_p0169a01║上報二重恩下濟諸途苦
P178n1610_p0169a02║並登無上覺欲漏盡消除
P178n1610_p0169a03║成就勝妙心以拯諸末劫
P178n1610_p0169a04║廣此密因義布施於竺乾
P178n1610_p0169a05║頻伽大梵音至妙不思議
P178n1610_p0169a06║如十方擊鼓無礙於音聲
P178n1610_p0169a07║有耳皆獲聞聞者即成覺
P178n1610_p0169a08║堅固無動轉永不墮輪迴
P178n1610_p0169a09║世尊為證明作如是讚歎
P178n1610_p0169a10║功德不可說永被於生靈
P178n1610_p0169b01║
P178n1610_p0169b02║
P178n1610_p0169b03║永樂八年三月初九日
P178n1610_p0169b04║
P178n1610_p0169b05║
P178n1610_p0169b06║御製如來正宗大覺妙經序
P178n1610_p0169b07║朕惟如來以大慈悲之心愍濟迷悟開般
P178n1610_p0169b08║若之門闢漚和之路演一乘之法了一真
P178n1610_p0169b09║之義論不空之空見無相之相平等如如
P178n1610_p0169b10║唯一無二正宗大覺妙經者乃如來萬法
P178n1610_p0170a01║之原諸佛弘覺之海妙詮累劫之因發啟
P178n1610_p0170a02║無量之果包含而事無不統該貫而理無
P178n1610_p0170a03║不歸即始而見終非始終之可究由顯而
P178n1610_p0170a04║達隱非顯隱之可求要皆闡其跡而神其
P178n1610_p0170a05║化恒其體而森其用者也夫真諦難逢至
P178n1610_p0170a06║寶難獲故明珠含彩於深淵美玉韜光於
P178n1610_p0170a07║厚嶽非有神靈啟其扃鐍亦何以剖其祕
P178n1610_p0170a08║而覩其奇哉蓋誠感慈敷蘊奧斯露譬猶
P178n1610_p0170a09║揭如意樹於交衢奏鈞天樂於廣漠所難
P178n1610_p0170a10║見者人咸見之所難聞者人咸聞之見之
P178n1610_p0170b01║而無不滿其欲聞之而無不遂其願飢而
P178n1610_p0170b02║來飽而歸虛而至實而往若登須彌之頂
P178n1610_p0170b03║悉覽培塿之塵若飲大海之流具識百川
P178n1610_p0170b04║之味求其一義充周於恒河沙界之中語
P178n1610_p0170b05║其一言旋轉於萬一陀羅之內為五千四
P178n1610_p0170b06║十八卷之首緫三藏十二部之微欲舉其
P178n1610_p0170b07║妙豈可殫述雖然法本無言匪言則法無
P178n1610_p0170b08║以寓迷以法悟豈可無法法以言立豈可
P178n1610_p0170b09║無言故經者言之寄言者經之流緣經而
P178n1610_p0170b10║求法悟法以成覺遡流而徂源由凡而至
P178n1610_p0171a01║聖實皆本於斯是經功德廣矣大矣嘉與
P178n1610_p0171a02║萬方同遊智海乃以鋟梓用廣流傳謹書
P178n1610_p0171a03║為序畧發其槩所謂以爝火而益太陽之
P178n1610_p0171a04║光舉纖塵而增華嶽之重誠知有所不能
P178n1610_p0171a05║然而覺迷悟惑以惠利於眾庶俾咸趍至
P178n1610_p0171a06║善並受福禔者此朕之至心也。
P178n1610_p0171a07║
P178n1610_p0171a08║永樂十年九月十五日
P178n1610_p0171a09║
P178n1610_p0171a10║
P178n1610_p0171b01║御製四部經序
P178n1610_p0171b02║四部經者何本行因果釋迦譜涅槃經是
P178n1610_p0171b03║也謂之四部者何所以紀如來之功行雖
P178n1610_p0171b04║其名有不同合其事而貫通之則一也朕
P178n1610_p0171b05║惟如來之道廣大悉備最勝最妙無與為
P178n1610_p0171b06║等超天人而獨尊歷萬劫而永固迎之不
P178n1610_p0171b07║見其始而隨之不見其終然猶假生滅修
P178n1610_p0171b08║證以弘覺世人者蓋因其理之近似者而
P178n1610_p0171b09║言之使凡欲致力於如來之道者有所持
P178n1610_p0171b10║循也夫不自有為則無以顯夫無為不因
P178n1610_p0172a01║生滅則無以著乎非生非滅由有為而達
P178n1610_p0172a02║乎無為由生滅而悟乎不生不滅夫然後
P178n1610_p0172a03║可以造般若之途而踐大覺之庭者也朕
P178n1610_p0172a04║間閱大藏之典恒注意于斯慮夫世之修
P178n1610_p0172a05║如來道者覩契經之浩瀚莫適其旨歸未
P178n1610_p0172a06║免有望洋之歎爰會四經而一之命工鋟
P178n1610_p0172a07║梓嘉惠於人使由邇而至遠自下而升高
P178n1610_p0172a08║頓空意地泯然智識之俱無湛然形迹之
P178n1610_p0172a09║俱化大道固凝又何有於始生真如常住
P178n1610_p0172a10║又何有於涅槃也哉謹書為序以發其端
P178n1610_p0172b01║云。
P178n1610_p0172b02║
P178n1610_p0172b03║永樂十年八月初一日
P178n1610_p0172b04║
P178n1610_p0172b05║
P178n1610_p0172b06║御製聖妙吉祥真實名經序（并讚）
P178n1610_p0172b07║朕惟如來之道廣大周徧高超無等浩渺
P178n1610_p0172b08║汪洋莫測其淺深杳無邊際莫知其遠近
P178n1610_p0172b09║視之不見其形聽之不聞其聲若存若亡
P178n1610_p0172b10║不生不滅非名言可得其性相非隨迎可
P178n1610_p0173a01║見其始終所謂唱無緣之慈而澤周萬物
P178n1610_p0173a02║演勿照之明而鑒窮沙界者也當其掩室
P178n1610_p0173a03║摩竭示寂息言杜口毘邪現默得意是以
P178n1610_p0173a04║文殊師利興善哉之歎以無語言是真入
P178n1610_p0173a05║不二法門聖妙吉祥真實名經者是一切
P178n1610_p0173a06║如來顯密微妙最極清淨正覺菩提其義
P178n1610_p0173a07║甚深廣大如來弘大慈悲敷演妙旨作殊
P178n1610_p0173a08║勝方便成就一切正覺夫道本無名絕諸
P178n1610_p0173a09║對待性空真有不逐緣滅性常如是故曰
P178n1610_p0173a10║實相惟不執有以為有不泥無以存無以
P178n1610_p0173b01║是觀法則可以明道是故是經浩乎博乎
P178n1610_p0173b02║妙萬法而不遺統萬有而歸真者也朕每
P178n1610_p0173b03║誦其言了解其趣是修習者出有壞妙吉
P178n1610_p0173b04║祥頂髻之珠嘉與萬方同增福慧用是鏤
P178n1610_p0173b05║梓以廣其傳凡諸有情能了是最極殊勝
P178n1610_p0173b06║則功德具足頓超漚和之門即登般若之
P178n1610_p0173b07║路不然違真以迷性競辯以好異烏能得
P178n1610_p0173b08║是經之涯涘況敢望其逕庭也哉學道之
P178n1610_p0173b09║士宜盡心焉謹敷揚而為讚曰。
P178n1610_p0173b10║聖妙吉祥最殊勝廣大顯密真實名
P178n1610_p0174a01║如來演說利益因超出無生與有壞
P178n1610_p0174a02║惟此菩提無上覺能令一切悉斷除
P178n1610_p0174a03║如是祕義妙宣揚即說乃離於言說
P178n1610_p0174a04║法王神通大自在弘施方便於世間
P178n1610_p0174a05║如彼甘露徧虛空無盡法界皆霑足
P178n1610_p0174a06║一句一義妙無量是為清淨最上乘
P178n1610_p0174a07║金剛威力摧眾魔那由他劫善調伏
P178n1610_p0174a08║能於種種作饒益無二真如頂髻珠
P178n1610_p0174a09║持誦演說作思惟令得一切咸快樂
P178n1610_p0174a10║聞者如聆師子吼眾生隨處即西方
P178n1610_p0174b01║一身宴坐寶蓮華兩足先登般若地
P178n1610_p0174b02║惟願有情皆實性各應超脫此門中
P178n1610_p0174b03║歸依無等真實王具諸功德不思議
P178n1610_p0174b04║讚歎甚深微妙理最妙吉祥成佛陀
P178n1610_p0174b05║
P178n1610_p0174b06║
P178n1610_p0174b07║
P178n1610_p0174b08║永樂九年四月十七日
P178n1610_p0174b09║
P178n1610_p0174b10║
P178n1610_p0175a01║御製喜金剛本續序
P178n1610_p0175a02║朕惟二儀奠位萬品咸遂於流形三昧顯
P178n1610_p0175a03║真諸法了能於成就是即最勝無量調伏
P178n1610_p0175a04║眾妙之祕密乃為般若波羅蜜多清淨之
P178n1610_p0175a05║玄門括囊三藏十二部之精微緫標十地
P178n1610_p0175a06║百千劫之準的宏精進以攝懈怠設方便
P178n1610_p0175a07║以濟沉淪盡苦空真正之言表禁戒深研
P178n1610_p0175a08║之義讚相知相乎實相論空本空乎悉空
P178n1610_p0175a09║與華嚴之理合轍而同塗演金剛之教自
P178n1610_p0175a10║源而之派發跡由於天竺流潤溢於閻浮
P178n1610_p0175b01║朕臨御洪基撫茲兆庶欲納之於熙皡之
P178n1610_p0175b02║域措之於仁壽之鄉恒翼翼是惟兢兢弗
P178n1610_p0175b03║及爰稽釋典因究真詮詳其味則實深探
P178n1610_p0175b04║其功則甚大矧遇
P178n1610_p0175b05║如來遙致丕闡宗乘開笥則法雲布騰展
P178n1610_p0175b06║帙則慧日融朗是用鋟梓以廣流通徧祈
P178n1610_p0175b07║四海之豐穰水為羣生之福利乃述為序
P178n1610_p0175b08║以弁于端顧以蹄涔之積豈足以益滄海
P178n1610_p0175b09║之波簣垤之微焉足以埤須彌之峻聊敷
P178n1610_p0175b10║覺旨以紀聖功焉。
P178n1610_p0176a01║
P178n1610_p0176a02║
P178n1610_p0176a03║永樂十三年四月十七日
P178n1610_p0176a04║
P178n1610_p0176a05║
P178n1610_p0176a06║御製般若論中道論對論律論比量論序
P178n1610_p0176a07║朕惟佛法密微妙萬化而無跡大覺曠照
P178n1610_p0176a08║寓至理於無言然非論無以盡其言非言
P178n1610_p0176a09║無以宣其旨故舉名標實鑑寂亡緣昔者
P178n1610_p0176a10║諸佛菩薩愍彼執迷熏蒸惑業顛倒斷常
P178n1610_p0176b01║之見造次有無之間喪實失真攀條棄本
P178n1610_p0176b02║爰啟玄指巧破鈍根廓邪路於周行敞嚴
P178n1610_p0176b03║關於廣漠慧風布而煩歊息甘露灑而枯
P178n1610_p0176b04║瘁榮闢祕密藏而賜如意珠顯覺樹株而
P178n1610_p0176b05║施菩提果燃迷塗之慧炬駕渡海之迅航
P178n1610_p0176b06║道既難名功斯大矣等河沙之舌豈足以
P178n1610_p0176b07║頌讚聚須彌之筆何可以紀書惠餘光而
P178n1610_p0176b08║及今演玄源於無極朕每閱釋典遐究真
P178n1610_p0176b09║詮志契道符得其指要是用鋟梓以廣其
P178n1610_p0176b10║傳頌布竺乾越踰葱嶺開側陋偏悟之鄙
P178n1610_p0177a01║廣如來弘濟之心祈四海之常豐俾群生
P178n1610_p0177a02║之偕福於乎日月之照人皆仰其明雨露
P178n1610_p0177a03║之濡物咸被其澤若是教典其功溥哉於
P178n1610_p0177a04║是抽毫為序用冠其端使觀者於斯超然
P178n1610_p0177a05║自悟庶幾有小補云。
P178n1610_p0177a06║
P178n1610_p0177a07║
P178n1610_p0177a08║永樂十三年六月　　日
P178n1610_p0177a09║
P178n1610_p0177a10║
P178n1610_p0177b01║御製經牌讚
P178n1610_p0177b02║六合清寧七政順序雨暘時若
P178n1610_p0177b03║萬物阜豐億兆康和九幽融朗
P178n1610_p0177b04║均躋壽域溥種福田上善攸臻
P178n1610_p0177b05║障礙消釋家崇忠孝人樂慈良
P178n1610_p0177b06║官清政平訟簡刑措化行俗美
P178n1610_p0177b07║泰道咸亨凡厥有生俱成佛果
P178n1610_p0177b08║
P178n1610_p0177b09║
P178n1610_p0177b10║永樂九年五月初一日
P178n1610_p0178a01║御製釋迦如來金像讚
P178n1610_p0178a02║圓覺緫持妙湛尊功德極高無與等
P178n1610_p0178a03║愍濟羣迷為利益法身恒住若虛空
P178n1610_p0178a04║弘誓慈悲方便門願俾眾生俱成佛
P178n1610_p0178a05║演說無量微奧義周徧大千世界中
P178n1610_p0178a06║無分天上與人間龍宮海藏皆充滿
P178n1610_p0178a07║彼聞一音及一語隨意莊嚴悉現前
P178n1610_p0178a08║十號具足蓮華生三十二相八十好
P178n1610_p0178a09║端嚴微妙顯金像千日煇暎放光明
P178n1610_p0178a10║世尊聖主天中王廣與眾生集善福
P178n1610_p0178b01║以此金剛堅固力有情含識盡蒙恩
P178n1610_p0178b02║
P178n1610_p0178b03║
P178n1610_p0178b04║
P178n1610_p0178b05║
P178n1610_p0178b06║御製尊勝佛母讚
P178n1610_p0178b07║如來弘誓大慈悲周布無礙廣大法
P178n1610_p0178b08║一切諸佛所乘故是法世間出世間
P178n1610_p0178b09║甞依二諦說二門萬法不離於一體
P178n1610_p0178b10║稽首具足薄伽梵神通廣大妙無邊
P178n1610_p0179a01║華鬘瓔珞妙莊嚴是故諸天皆頂禮
P178n1610_p0179a02║乃演說尊勝佛母[企-止+古]妙眾法陀羅尼
P178n1610_p0179a03║能滅惡道盡消除能斷一切生死苦
P178n1610_p0179a04║能破地獄諸報業能使隨獲清淨心
P178n1610_p0179a05║使從天者得歷天使慕佛者得成佛
P178n1610_p0179a06║令獲福者得安穩令得壽者壽益增
P178n1610_p0179a07║有能專此作思惟入佛剎土無障礙
P178n1610_p0179a08║無量河沙佛宣說如來智印第一義
P178n1610_p0179a09║彼有墮於生死海應得解脫出沉淪
P178n1610_p0179a10║餓鬼閻王阿脩羅與彼藥义羅剎眾
P178n1610_p0179b01║蚊蝱龜狗及蛇蟒鳥獸蠢動與含靈
P178n1610_p0179b02║身皆不受即轉生直至如來生補處
P178n1610_p0179b03║或得生天剎利種或得生婆羅門家
P178n1610_p0179b04║或於最勝豪貴生皆由乘此佛力故
P178n1610_p0179b05║轉所生處得清淨乃至得到妙菩提
P178n1610_p0179b06║如是功德名吉祥盡無量舌難讚美
P178n1610_p0179b07║猶如日藏摩尼寶光燄照徹無不周
P178n1610_p0179b08║又復如閻浮檀金見者悉令生歡喜
P178n1610_p0179b09║實為羣生之慈父乃為莫測之宗師
P178n1610_p0179b10║饑者如食真乳糜渴者如飲醍醐味
P178n1610_p0180a01║病者似服伽陀藥熱者如濯清珠池
P178n1610_p0180a02║盡承慈力樹善根一一所願皆如意
P178n1610_p0180a03║所授記者無退轉諸佛如來悉現前
P178n1610_p0180a04║駕此巨海之津梁示此涅槃之正路
P178n1610_p0180a05║諸天神明咸擁護歷無量劫愈光明
P178n1610_p0180a06║歡喜讚歎施有情舉足皆登密嚴國
P178n1610_p0180a07║
P178n1610_p0180a08║
P178n1610_p0180a09║
P178n1610_p0180a10║
P178n1610_p0180b01║御製藏經跋尾
P178n1610_p0180b02║如來法藏至妙難測至高無等至廣莫極
P178n1610_p0180b03║淵而無際深不可量大包天地細入無間
P178n1610_p0180b04║功德無量無邊不可思議誠超三域之平
P178n1610_p0180b05║路濟眾庶之夷途以此弘善用報重恩普
P178n1610_p0180b06║濟一切悉拔曠劫若眾生發菩提心受持
P178n1610_p0180b07║讀誦演說思惟則道無不洽德無不施福
P178n1610_p0180b08║無不充了悟三乘之宗緫解真如之旨即
P178n1610_p0180b09║成正覺永紹佛陀。
P178n1610_p0180b10║
P178n1610_p0181a01║
P178n1610_p0181a02║
P178n1610_p0181a03║永樂九年閏十二月