P181n1615_p0623a01║大明三藏法數卷第七　　　　　　昆九
P181n1615_p0623a02║上天竺前住持沙門一如等奉　勑集註
P181n1615_p0623a03║三種圓滿安樂（出瑜伽師地論）【一成就加行圓滿】謂
P181n1615_p0623a04║脩菩薩行者於淨戒中不敢毀犯於身語
P181n1615_p0623a05║意清淨無染若有過失即能懺悔令其戒
P181n1615_p0623a06║體圓滿無虧是名成就加行圓滿。【二成就
P181n1615_p0623a07║意樂圓滿】謂脩菩薩行者為法出家不為
P181n1615_p0623a08║活命但為求無上菩提及求大涅槃樂勇
P181n1615_p0623a09║猛精進不生懈怠之心不雜眾惡之法不
P181n1615_p0623a10║受當來生老病死之苦是名成就意樂圓
P181n1615_p0623b01║滿（梵語菩提華言道梵語涅槃華言滅度）。【三成就宿因圓滿】
P181n1615_p0623b02║謂脩菩薩行者於宿世中曾修福善故於
P181n1615_p0623b03║今生種種資身之具悉無匱乏復能為他
P181n1615_p0623b04║廣行惠施心不慳悋是名成就宿因圓滿。
P181n1615_p0623b05║三義歡喜（出觀經妙宗鈔）觀無量壽佛經䟽因釋阿
P181n1615_p0623b06║難及天龍等聞法歡喜作禮而去故以三
P181n1615_p0623b07║義釋之（梵語阿難華言慶喜）。【一遇人歡喜】人即佛也
P181n1615_p0623b08║謂佛具足四無礙智說觀彼佛之法離於
P181n1615_p0623b09║錯謬今遇此人寧不歡喜是名遇人歡喜
P181n1615_p0623b10║（四無礙智者法無礙智義無礙智詞無礙智樂說無礙智也彼佛即梵語阿彌陀華
P181n1615_p0624a01║言無量壽）。【二聞法歡喜】謂所說觀佛之法一十
P181n1615_p0624a02║六門曲盡其妙能令凡心入深三昧聞如
P181n1615_p0624a03║是法豈不歡喜是名聞法歡喜（一十六觀門者日觀
P181n1615_p0624a04║水觀地觀寶𣗳觀八功德水觀総觀華座觀像觀佛真身觀觀世音觀大勢至觀普
P181n1615_p0624a05║想觀雜想觀上軰生觀中軰生觀下軰生觀）。【三得果歡喜】果即
P181n1615_p0624a06║修觀剋獲之果也謂韋提希等聞說觀佛
P181n1615_p0624a07║之法依此修之得分真果侍女諸天得相
P181n1615_p0624a08║以果得如是果豈不歡喜是名得果歡喜
P181n1615_p0624a09║（梵語韋提布華言思惟分真者即證一分中道也相似者近於分真也）。
P181n1615_p0624a10║三因（出佛性論）【一應得因】謂依真如空理而修因
P181n1615_p0624b01║行應得菩提之果故名應得因（梵語菩提華言道）。
P181n1615_p0624b02║【二加行因】謂依菩提心加功用行以此為
P181n1615_p0624b03║因即能證得法身之果故名加行因。【三圓
P181n1615_p0624b04║滿因】謂由加行故因行圓滿故名圓滿因。
P181n1615_p0624b05║三斷（出宗鏡錄）【一自性斷】謂智慧起時煩惱暗障
P181n1615_p0624b06║自性應斷故名自性斷。【二不生斷】謂得法
P181n1615_p0624b07║空之時能令三塗惡道苦果永更不生故
P181n1615_p0624b08║名不生斷（三塗者火塗刀塗血塗也）。【三緣縛斷】謂但斷
P181n1615_p0624b09║心中之惑則於外塵境不起貪瞋於境雖
P181n1615_p0624b10║緣不生染著故名緣縛斷。
P181n1615_p0625a01║三斷（出阿毘達磨品類足論）【一見所斷】謂聲聞初果之
P181n1615_p0625a02║人斷惑見理名為見道因斷三界八十八
P181n1615_p0625a03║使見惑故名見所斷（三界者欲界色界無色界也八十八使者
P181n1615_p0625a04║一身見二邊見三見取四戒取五邪見六貪七瞋八癡九慢十疑此十使歷三界四
P181n1615_p0625a05║諦下增减不同成八十八謂欲界苦諦十使具足集滅二諦各七使除身見邊見戒
P181n1615_p0625a06║取道諦下八使除身見邊見四諦合為三十二上色界無色界每四諦下咨除瞋使
P181n1615_p0625a07║餘皆如欲界故上二界合為五十六并前欲界三十二共成八十八使也）。【二修
P181n1615_p0625a08║所斷】謂聲聞第二果第三果修真斷惑名
P181n1615_p0625a09║為修道因斷三界十隨眠惑故名修所斷
P181n1615_p0625a10║（十隨眠者即是思惑謂長時隨逐潛伏覆蔽真性故名隨眠欲界有四謂貪瞋癡慢
P181n1615_p0625b01║色界無色界各三謂貪癡慢共為十也）。【三非所斷】謂聲聞第
P181n1615_p0625b02║四果三界煩惱皆已斷竟得無漏果無惑
P181n1615_p0625b03║可斷故名非所斷。
P181n1615_p0625b04║龍華三會（出法住記）彌勒下生經云彌勒菩薩即
P181n1615_p0625b05║於出家之日便得成佛坐於龍華𣗳下花
P181n1615_p0625b06║林園中三會說法故云龍華三會（梵語彌勒華言
P181n1615_p0625b07║慈氏）。【第一會度九十六俱胝聲聞眾】梵語俱
P181n1615_p0625b08║胝華言百億記云若諸國王大臣長者居
P181n1615_p0625b09║士男女一切施主於今釋迦牟尼佛正法
P181n1615_p0625b10║中能作佛事自種善根或教他種以七寶金
P181n1615_p0626a01║銀鍮石銅鐵木石泥土或以繒縷或以綵
P181n1615_p0626a02║畫作佛形像及窣堵波若大若小乃至最
P181n1615_p0626a03║小如指節大或以香花諸妙供具而為供
P181n1615_p0626a04║養由如是善根力故至彌勒如來成正覺
P181n1615_p0626a05║時善得人身於第一會中剃髮出家乘宿
P181n1615_p0626a06║願力便得涅槃（梵語窣堵波華言高顯即塔也梵語涅槃華言滅度）。
P181n1615_p0626a07║【第二會度九十四俱胝聲聞眾】記云若國
P181n1615_p0626a08║王等及以臣庶於今釋迦牟尼佛正法中
P181n1615_p0626a09║能為法事謂於諸大乘經典或律或論若
P181n1615_p0626a10║讀若誦或恭敬供養或於經卷以諸雜綵
P181n1615_p0626b01║而嚴飾之由是善根力故至彌勒如來成
P181n1615_p0626b02║正覺時善得人身於第二會中剃髮出家
P181n1615_p0626b03║乘宿願力便得涅槃。【第三會度九十二俱
P181n1615_p0626b04║胝聲聞眾】記云若諸國王及臣庶等於今
P181n1615_p0626b05║釋迦牟尼佛正法中能為僧事自種善根
P181n1615_p0626b06║或教他種於每月初一日或初八日十五
P181n1615_p0626b07║日設齋供養比丘比丘尼或供養脩禪定
P181n1615_p0626b08║者或供養諸說法者或施坐臥等具供養
P181n1615_p0626b09║僧眾由是善根力故至彌勒如來成正覺
P181n1615_p0626b10║時於第三會中剃髮出家乘宿願力便得
P181n1615_p0627a01║涅槃。
P181n1615_p0627a02║菩薩三脩學（出菩薩瓔珞本業經）【一百刼頂寂定中脩
P181n1615_p0627a03║諸三昧】刼梵語具云刼波華言分別時節
P181n1615_p0627a04║梵語三昧華言正定頂寂定者在眾定之
P181n1615_p0627a05║上故名頂也謂等覺菩薩住頂寂定以大
P181n1615_p0627a06║願力住壽百刼修一切三昧已入金剛三
P181n1615_p0627a07║昧與一切法性相應相冥而得一合相也
P181n1615_p0627a08║（等覺者去佛之位一等也金剛三昧著金剛㝡堅至利謂入此三昧則一切諸惑無
P181n1615_p0627a09║不斷也）。【二千刧金剛定中學諸威儀】謂等覺
P181n1615_p0627a10║菩薩復住壽千刼學佛一切威儀象主觀
P181n1615_p0627b01║視師子遊步修佛無量不可思議神通化
P181n1615_p0627b02║導之法皆現在前入佛行處坐佛道塲也。
P181n1615_p0627b03║【三萬刼大寂定中學佛化行】謂等覺菩薩
P181n1615_p0627b04║復住壽萬刼學佛教化之行現諸色相教
P181n1615_p0627b05║化眾生復現同諸佛常行中道大樂無為
P181n1615_p0627b06║也。
P181n1615_p0627b07║菩薩生兜率天三事勝（出涅槃經）菩薩當補佛處
P181n1615_p0627b08║故生兜率梵語兜率華言知足謂於五欲
P181n1615_p0627b09║境界知止足故（五欲者色欲聲欲香欲味欲觸欲也）。【一命勝】
P181n1615_p0627b10║菩薩已離三界生死雖不修命業而於彼
P181n1615_p0628a01║天託生天繫壽命四千嵗天壽畢已降生
P181n1615_p0628a02║中國以補佛處是名命勝也（三界者欲界色界無色界
P181n1615_p0628a03║也）。【二色勝】菩薩雖不修色業既生兜率而
P181n1615_p0628a04║妙色身光明照耀自然莊嚴異諸天眾是
P181n1615_p0628a05║名色勝也。【三名勝】佛本行集經云菩薩既
P181n1615_p0628a06║生兜率其諸天眾即喚菩薩名為護明展
P181n1615_p0628a07║轉稱喚其聲上徹淨居乃至色界天頂是
P181n1615_p0628a08║名名勝也（護明釋迦佛也從迦葉佛時護持禁戒梵行清淨命終生天不
P181n1615_p0628a09║失本心不忘宿行故曰護明）。
P181n1615_p0628a10║三賢（出仁王護國經䟽）十住十行十回向諸位菩薩
P181n1615_p0628b01║皆稱賢者此就別教而論盖諸位菩薩但
P181n1615_p0628b02║斷見思惑盡尚有無明惑在未入聖位故
P181n1615_p0628b03║名賢也。【一十住】會理之心安住不動名之
P181n1615_p0628b04║為住一發心住二治地住三修行住四生
P181n1615_p0628b05║貴住五具足方便住六正心住七不退住
P181n1615_p0628b06║八童真住九法王子住十灌頂住。【二十行】
P181n1615_p0628b07║行即進趣之義謂行此行則能進向於果
P181n1615_p0628b08║名之為行一歡喜行二饒益行三無違逆
P181n1615_p0628b09║行四無屈撓行五無癡亂行六善現行七
P181n1615_p0628b10║無著行八難得行九善法行十真實行。【三
P181n1615_p0629a01║十回向】回因向果名為回向一救諸眾生
P181n1615_p0629a02║離眾生相回向二不壞回向三等一切諸
P181n1615_p0629a03║佛回向四至一切處回向五無盡功德藏
P181n1615_p0629a04║回向六入一切平等善根回向七等隨順
P181n1615_p0629a05║一切眾生回向八真如相回向九無縛無
P181n1615_p0629a06║著解脫回向十入法界無量回向。
P181n1615_p0629a07║三種發心（出起信論）【一信成就發心】謂十信行滿
P181n1615_p0629a08║信心成就入十住位中初發心住故名信
P181n1615_p0629a09║成就發心（十信者信心念心精進心慧心定心不退心護法心回向心戒
P181n1615_p0629a10║心願心也十住者發心住治地住修行住生貴住方便具足住正心住不退住童真
P181n1615_p0629b01║住法王子住灌頂住也）。【二解行發心】解即解了行即
P181n1615_p0629b02║修行謂十行位中能解法性本空順修六
P181n1615_p0629b03║度之行發回向心入十回向故名解行發
P181n1615_p0629b04║心（十行者歡喜行饒益行無瞋恨行無盡行離癡亂行善現行無著行尊重行善
P181n1615_p0629b05║法行真實行也六度者一布施二持戒三忍辱四精進五禪定六智慧也十回向者
P181n1615_p0629b06║救一切眾生離眾生相回向不壞回向等一切佛回向至一切處回向無盡功德藏
P181n1615_p0629b07║回向隨順平等善根回向隨順等觀一切眾生回向真如相回向無礙解脫回向法
P181n1615_p0629b08║界無量回向也）。【三證發心】證即證入謂入初地乃至
P181n1615_p0629b09║第十地而此證者無有境界惟真如智名
P181n1615_p0629b10║為法身法身顯發故名證發心。
P181n1615_p0630a01║三不退（出觀經妙字鈔）【一位不退】謂別教菩薩從
P181n1615_p0630a02║初住位中斷見惑二住至七住位中斷思
P181n1615_p0630a03║惑則永不退失超凡之位故名位不退（初住
P181n1615_p0630a04║即十住發心住治地住修行住生貴住方便具足住正心住不退住童真住法王子
P181n1615_p0630a05║住灌頂住也）。【二行不退】謂別教菩薩從八住已
P181n1615_p0630a06║去至十行位中伏斷塵沙之惑則永不退
P181n1615_p0630a07║失菩薩之行故名行不退（十行者歡喜行饒益行無瞋恨
P181n1615_p0630a08║行無盡行離癡亂行善現行無著行尊重行善法行真實行也）。【三念不退】
P181n1615_p0630a09║謂別教菩薩從初地已去破無明惑則永
P181n1615_p0630a10║不退失中道正念故名念不退。
P181n1615_p0630b01║三處入法界（出華嚴經䟽）法界即一切眾生本有
P181n1615_p0630b02║之心諸佛所證平等之理也而云三處入
P181n1615_p0630b03║者由菩薩根有利鈍行有淺深故所證入
P181n1615_p0630b04║先後不定遂分三處也。【一十住初心入法
P181n1615_p0630b05║界】謂利根菩薩即於初住位中破無明
P181n1615_p0630b06║惑證入法界平等之理得不退轉是名十
P181n1615_p0630b07║住初心入法界也（十住者發心住治地住修行住生貴住方便具
P181n1615_p0630b08║足住正心住不退住童真住法王子住灌頂住也）。【二回向終心入
P181n1615_p0630b09║法界】謂菩薩於十回向後心眾行純熟證
P181n1615_p0630b10║入法界是名回向終心入法界也（十回向者救一
P181n1615_p0631a01║切眾生離眾生相回向不壞回向等一切佛回向至一切處回向無盡功德藏回向
P181n1615_p0631a02║隨順平等善根回向隨順等觀一切眾生回向真如相回向無礙解脫回向法界無
P181n1615_p0631a03║量回向也）。【三初地入法界】謂菩薩於前行向中
P181n1615_p0631a04║功德具足至於初地即得證入法界乃了
P181n1615_p0631a05║三德圓融三身自在是名初地入法界也
P181n1615_p0631a06║（三德者法身德般若德解脫德也三身者法身報身應身也）。
P181n1615_p0631a07║文殊三名（出翻譯名義）【一文殊師利】梵語文殊師
P181n1615_p0631a08║利華言妙德謂具不可思議種種微妙功
P181n1615_p0631a09║德故名妙德。【二滿殊尸利】梵語滿殊尸利
P181n1615_p0631a10║華言妙首謂具不可思議微妙功德在諸
P181n1615_p0631b01║菩薩之上故名妙首。【三曼殊室利】梵語曼
P181n1615_p0631b02║殊室利華言妙吉祥謂具不可思議微妙
P181n1615_p0631b03║功德最勝吉祥故名妙吉祥。
P181n1615_p0631b04║三人觀十二因緣（出涅槃經）三人者謂通教聲聞
P181n1615_p0631b05║緣覺菩薩雖同觀十二因緣然隨智淺深
P181n1615_p0631b06║法成高下故有三種之異也。【一下智觀故
P181n1615_p0631b07║得聲聞菩提】梵語菩提華言道謂聲聞之
P181n1615_p0631b08║人用體空之智初觀十二因緣生次觀十
P181n1615_p0631b09║二因緣滅觀此生滅即悟非生非滅破見
P181n1615_p0631b10║思之惑證真空之理是名下智觀故得聲
P181n1615_p0632a01║聞菩提（體空者體達諸法性本空也十二因緣者一無明二行三識四名色
P181n1615_p0632a02║五六入六觸七受八愛九取十有十一生十二老死也因緣生者即無明緣行行緣
P181n1615_p0632a03║識等是也因緣滅者即無明滅乃至老死滅是也）。【二中智觀故得
P181n1615_p0632a04║緣覺菩提】謂緣覺之人亦用體空之智初
P181n1615_p0632a05║觀十二因緣生次觀十二因緣滅觀此生
P181n1615_p0632a06║滅即悟非生非滅破見思之惑更能侵除
P181n1615_p0632a07║習氣以由能觀之智比於聲聞稍勝故所
P181n1615_p0632a08║證真空之理亦深是名中智觀故得緣覺
P181n1615_p0632a09║菩提（侵除者猶漸除也習氣者見思餘習之氣分也）。【三上智觀故
P181n1615_p0632a10║得菩薩菩提】謂菩薩之人雖亦用體空之
P181n1615_p0632b01║智觀十二因緣生滅了悟非生非滅而能
P181n1615_p0632b02║頓斷見思習氣以由能觀之智比於緣覺
P181n1615_p0632b03║復勝故所證真空之理最深是名上智觀
P181n1615_p0632b04║故得菩薩菩提（菩薩梵語具云菩提薩埵華言覺有情）。
P181n1615_p0632b05║阿羅漢三義（出翻譯名義）梵語阿羅漢華言無生
P181n1615_p0632b06║亦云無學謂三界生死已盡是為無生無
P181n1615_p0632b07║法可學是為無學或言不翻者名含三義
P181n1615_p0632b08║故也（三界者欲界色界無色界也）。【一殺賊】賊即見思惑
P181n1615_p0632b09║也以其刼人功德之財奪人智慧之命故
P181n1615_p0632b10║名為賊阿羅漢能斷三界見思之惑故名
P181n1615_p0633a01║殺賊。【二不生】不生即無生也謂阿羅漢既
P181n1615_p0633a02║斷見思惑盡更不受三界生故名不生。【三
P181n1615_p0633a03║應供】謂阿羅漢智斷功德既已具足應受
P181n1615_p0633a04║人天供養故名應供（智謂得漏盡智斷謂斷三界見思惑盡也）。
P181n1615_p0633a05║三迦葉（出法華經文句）梵語迦葉華言光波謂身光
P181n1615_p0633a06║炎涌暎餘光故也毘婆尸佛時三人共立
P181n1615_p0633a07║剎柱以是因緣感報遂為兄弟（梵語毘婆尸華言勝
P181n1615_p0633a08║觀）。【一優樓頻螺迦葉】梵語優樓頻螺華言
P181n1615_p0633a09║木𤓰林謂其居處近於此林故以名之將
P181n1615_p0633a10║護四眾供給四事令無所乏最為第一（四眾
P181n1615_p0633b01║者一比丘二比丘尼三優婆塞四優婆夷也四事者一飲食二衣服三臥具四醫藥
P181n1615_p0633b02║也）。【二伽耶迦葉】梵語伽耶華言城謂其居
P181n1615_p0633b03║家在王舍城南七由旬故以名之觀了諸
P181n1615_p0633b04║法都無所著教化眾生最為第一（梵語由旬華言
P181n1615_p0633b05║限量一由旬四十里也）。【三那提迦葉】梵語那提華言
P181n1615_p0633b06║河謂其居止近於此河故以名之心意寂
P181n1615_p0633b07║然降伏結業精進修行最為第一。
P181n1615_p0633b08║阿難三名（出翻譯名義）阿難是斛飯王之子佛成
P181n1615_p0633b09║道日生以其能持法藏有三種不同隨德
P181n1615_p0633b10║受稱故有三名也。【一名阿難】梵語阿難華
P181n1615_p0634a01║言慶喜生時合國欣慶歡喜故也以其親
P181n1615_p0634a02║承佛旨傳以化人即傳持聲聞藏也。【二名
P181n1615_p0634a03║阿難䟦陀】梵語阿難䟦陀華言喜賢以其
P181n1615_p0634a04║住於有學之地得空無相無願三解脫門
P181n1615_p0634a05║即傳持緣覺藏也（空者謂了達自性本空無我我所也無相者謂
P181n1615_p0634a06║一切法空無男女相也無願者謂了達諸法無相無所願求也以能空此三者即得
P181n1615_p0634a07║自在無礙故云解脫門也）。【三名阿難迦羅】梵語阿難迦
P181n1615_p0634a08║羅華言喜海以其解了如來說法無說而
P181n1615_p0634a09║說說即無說所謂佛法大海水流入阿難
P181n1615_p0634a10║心即傳持菩薩藏也。
P181n1615_p0634b01║聲聞三道（出天台四教儀集註）【一見道】謂聲聞因斷三
P181n1615_p0634b02║界見惑見真諦理故名見道即初果湏陀
P181n1615_p0634b03║洹也（三界者欲界色界無色界也見惑者意根對法塵起諸分別曰見惑梵語
P181n1615_p0634b04║湏陀洹華言預流謂預入聖道法流也）。【二脩道】謂聲聞得初
P181n1615_p0634b05║果已復緣真諦之理斷欲界九品思惑名
P181n1615_p0634b06║為脩道即二果斯陀含三果阿那含也（思惑
P181n1615_p0634b07║者五根對五塵起貪染心曰思九品者於上中下三品每一品中又分三品名為九
P181n1615_p0634b08║品梵語斯陀含華言一來謂來欲界一番受生也梵語阿那含華言不來謂不來欲
P181n1615_p0634b09║界受生也）。【三無學道】謂聲聞斷三界見思惑盡
P181n1615_p0634b10║真諦之理究竟無法可學故名無學即第
P181n1615_p0635a01║四果阿羅漢也（梵語阿羅漢華言無學）。
P181n1615_p0635a02║結集三人（出付法藏因緣經）【一阿難】梵語阿難華言
P181n1615_p0635a03║慶喜斛飯王之子佛成道日生生時舉國
P181n1615_p0635a04║欣慶故云慶喜隨佛出家得阿羅漢果多
P181n1615_p0635a05║聞第一能持法藏如來滅後與文殊師利
P181n1615_p0635a06║集諸大眾於鐵圍山等處結集脩多羅藏
P181n1615_p0635a07║（梵語修多羅華言契經）。【二優波離】梵語優波離華言
P181n1615_p0635a08║化生或翻上首以其持律第一為眾紀綱
P181n1615_p0635a09║故也如來滅後與五百聖人於畢鉢羅窟
P181n1615_p0635a10║內結集毘奈耶藏（畢鉢羅西域記云即菩提𣗳也梵語毘奈耶華
P181n1615_p0635b01║言善治即律也）。【三迦葉】梵語迦葉波華言飲光謂
P181n1615_p0635b02║其身光炎涌能映餘物故也如來滅後集
P181n1615_p0635b03║諸大眾於畢鉢羅窟等處結集阿毘曇藏
P181n1615_p0635b04║（梵語阿毘曇華言無比法即論也）。
P181n1615_p0635b05║初果三結（出四教儀集註）結即見惑眾生由此見惑
P181n1615_p0635b06║結縛不能出離生死聲聞之人斷此惑盡
P181n1615_p0635b07║即證初湏陀洹果故名初果三結（梵語湏陀洹華
P181n1615_p0635b08║言預流謂預入聖道法流也）。【一身見結】謂眾生於五陰
P181n1615_p0635b09║等法中妄計為身強立主宰恒起我見是
P181n1615_p0635b10║名身見結（五陰者色陰受陰想陰行陰識陰也）。【二戒取結】謂
P181n1615_p0636a01║外道之人於非戒中謬以為戒取以進行
P181n1615_p0636a02║如鷄狗戒等是名戒取結（鷄狗戒者謂外道計自身前世
P181n1615_p0636a03║從鷄中來即便獨立等或計從狗中來即便噉糞穢等是也）。【三疑結】謂
P181n1615_p0636a04║迷心背理而於正法猶豫不决不能深信
P181n1615_p0636a05║是名疑結。
P181n1615_p0636a06║三餘（出華嚴經隨䟽演義鈔）【一煩惱餘】煩惱餘亦名障
P181n1615_p0636a07║餘謂二乘之人雖斷三界內見思惑盡尚
P181n1615_p0636a08║有界外無明惑在故名煩惱餘（二乘者聲聞乘緣覺
P181n1615_p0636a09║乘也三界者欲界色界無色界也）。【二業餘】業餘亦名道餘
P181n1615_p0636a10║謂二乘之人雖斷三界內業縛尚餘界外
P181n1615_p0636b01║變易生死之業故名業餘。【三苦餘】苦餘亦
P181n1615_p0636b02║名果餘謂二乘之人已出三界分叚生死
P181n1615_p0636b03║尚有變易生死之苦故名苦餘。
P181n1615_p0636b04║三佛子（出華嚴經䟽）【一外子】謂諸凡夫未曾入道
P181n1615_p0636b05║未能紹繼佛種是名外子。【二庶子】謂聲聞
P181n1615_p0636b06║緣覺但稟小乘之教生於法身不從如來
P181n1615_p0636b07║大法生故是名庶子。【三真子】謂大乘菩薩
P181n1615_p0636b08║稟受如來大法生於法身是名真子。
P181n1615_p0636b09║三車（出法華經）三車者車即運載之義喻三乘之
P181n1615_p0636b10║人各以所乘之法運出三界而至涅槃也
P181n1615_p0637a01║（三乘者菩薩乘緣覺乘聲聞乘也三界者欲界色界無色界也梵語涅槃華言滅度）。
P181n1615_p0637a02║【一羊車】羊車者以羊挽車故名羊車喻聲
P181n1615_p0637a03║聞之人脩四諦行求出三界但欲自度不
P181n1615_p0637a04║顧他人如羊之奔逸竟不回顧後群故以
P181n1615_p0637a05║羊車喻之經云如彼諸子為求羊車出於
P181n1615_p0637a06║火宅是也（四諦者苦諦集諦滅諦道諦也）。【二鹿車】鹿車者
P181n1615_p0637a07║以鹿挽車故名鹿車喻緣覺之人脩十二
P181n1615_p0637a08║因緣行求出三界而畧有為他之心如鹿
P181n1615_p0637a09║之馳走即能回顧後群故以鹿車喻之經
P181n1615_p0637a10║云如彼諸子為求鹿車出於火宅是也（十二
P181n1615_p0637b01║因緣者一無明二行三識四名色五六入六觸七受八愛九取十有十一生十二老
P181n1615_p0637b02║死也）。【三牛車】牛車者以牛挽車故名牛車喻
P181n1615_p0637b03║三藏教菩薩之人脩六度行但欲度人出
P181n1615_p0637b04║於三界而不求自出如牛之荷負安耐一
P181n1615_p0637b05║切普運故以牛車喻之經云如彼諸子為
P181n1615_p0637b06║求牛車出於火宅是也（三藏者經藏律藏論藏也六度者一
P181n1615_p0637b07║布施二持戒三忍辱四精進五禪定六智慧也）。
P181n1615_p0637b08║三乘（出法華經）乘即運載之義謂聲聞緣覺菩薩
P181n1615_p0637b09║各以其法為乘運出三界生死同到真空
P181n1615_p0637b10║涅槃故名三乘（三界者欲界色界無色界也梵語涅槃華言滅度）。
P181n1615_p0638a01║【一聲聞乘】聞佛聲教而得悟道故曰聲聞
P181n1615_p0638a02║謂其知苦斷集慕滅脩道故以此四諦為
P181n1615_p0638a03║乘也（四諦者苦諦集諦滅諦道諦也）。【二緣覺乘】因觀十二
P181n1615_p0638a04║因緣覺真諦理故名緣覺謂始觀無明緣
P181n1615_p0638a05║乃至老死此是觀十二因緣生次觀無明
P181n1615_p0638a06║滅乃至老死滅此是觀十二因緣滅觀此
P181n1615_p0638a07║因緣生滅即悟非生非滅故以此十二因
P181n1615_p0638a08║緣為乘也（十二因緣者一無明二行三識四名色五六入六觸七受八愛
P181n1615_p0638a09║九取十有十一生十二老死也）。【三菩薩乘】菩薩梵語具云
P181n1615_p0638a10║菩提薩埵華言覺有情謂覺悟一切有情
P181n1615_p0638b01║眾生也菩薩行六度行廣化眾生出離生
P181n1615_p0638b02║死故以此六度為乘也（六度者一布施二持戒三忍辱四精
P181n1615_p0638b03║進五禪定六智慧也）。
P181n1615_p0638b04║三乘觀門（出天台四教儀集註）【一聲聞觀苦諦為初門】
P181n1615_p0638b05║苦即三界生死之苦也諦即審實之義謂
P181n1615_p0638b06║聲聞之人知果苦而斷集因慕寂滅而脩
P181n1615_p0638b07║道品諦觀五陰生死之身即是眾苦之本
P181n1615_p0638b08║故觀苦諦為初門也（三界者欲界色界無色界也五陰者色陰
P181n1615_p0638b09║受陰想陰行陰識陰也）。【二緣覺觀集諦為初門】集即
P181n1615_p0638b10║招集之義謂煩惱之因則能招集生死之
P181n1615_p0639a01║苦果也緣覺之人於十二因緣中初從無
P181n1615_p0639a02║明觀起無明即屬集諦了知苦果實由集
P181n1615_p0639a03║因而生故觀集諦為初門也（十二因緣者一無明二行
P181n1615_p0639a04║三識四名色五六入六觸七受八愛九取十有十一生十二老死也）。【三菩薩
P181n1615_p0639a05║觀道諦為初門】道即六度也謂菩薩為利
P181n1615_p0639a06║他故廣行六度化諸眾生故觀道諦為初
P181n1615_p0639a07║門也（六度者一布施二持戒三忍辱四精進五禪定六智慧也）。
P181n1615_p0639a08║三田喻三種人（出涅槃經）【第一田】此田渠流便利
P181n1615_p0639a09║無諸沙滷瓦石𣗥刺種一得百以喻菩薩
P181n1615_p0639a10║根性猛利智慧明了利益眾生無有窮盡
P181n1615_p0639b01║是為第一田也（滷音魯）。【第二田】此田雖無沙
P181n1615_p0639b02║滷瓦石𣗥刺渠流險難𭣣實减半以喻聲
P181n1615_p0639b03║聞根性稍鈍雖得無漏但能自利不能度
P181n1615_p0639b04║生是為第二田也（無漏者謂聲聞惑業已斷無復漏落三界生死
P181n1615_p0639b05║也）。【第三田】此田渠流險難多諸沙滷瓦石
P181n1615_p0639b06║𣗥刺種一得一為藁草故以喻闡提之人
P181n1615_p0639b07║而於佛法無有信心今為說法以種後世
P181n1615_p0639b08║善種是為第三田也（闡提梵語一闡提華言信不具外道名）。
P181n1615_p0639b09║三草（出法華經文句）草即藥草也藥草既蒙雲雨之
P181n1615_p0639b10║潤即得生長而能徧治眾病變體成僊以
P181n1615_p0640a01║譬五乘之人既聞法華之教無漏智慧即
P181n1615_p0640a02║得增長能破無明之惑開佛知見故以三
P181n1615_p0640a03║草喻之（五乘者菩薩乘緣覺乘聲聞乘天乘人乘也）。【一小草】小
P181n1615_p0640a04║草喻人天也謂法雨既沾無不蒙潤而人
P181n1615_p0640a05║天之機根力微弱未獲大益故名小草。【二
P181n1615_p0640a06║中草】中草喻聲聞緣覺也謂此二乘之人
P181n1615_p0640a07║蒙佛法雨而於大乘根漸增長故名中草。
P181n1615_p0640a08║【三上草】上草喻三藏教菩薩也謂此菩薩
P181n1615_p0640a09║蒙佛法雨敷榮欝茂自他饒益故名上草
P181n1615_p0640a10║（三藏者經藏律藏論藏也）。
P181n1615_p0640b01║三獸渡河（出天台四教儀并法華玄義）三獸喻三乘河喻
P181n1615_p0640b02║空理也謂通教聲聞緣覺菩薩同出三界
P181n1615_p0640b03║取證空理而根噐有大小行位有淺深如
P181n1615_p0640b04║象馬兔同共渡河而有淺深之異故以此
P181n1615_p0640b05║為喻也（三界者欲界色界無色界也）。【一象渡河】象渡河
P181n1615_p0640b06║者喻菩薩之人也謂菩薩修六度萬行利
P181n1615_p0640b07║益眾生斷見思惑及斷習氣盡而證菩提
P181n1615_p0640b08║如象之渡河得其底也（六度者一布施二持戒三忍辱四精
P181n1615_p0640b09║進五禪定六智慧也見思惑者意根對法塵而起分別曰見惑眼耳鼻舌身貪愛色
P181n1615_p0640b10║聲香味觸五塵曰思惑習氣者即見思餘習之氣分也）。【二馬渡河】馬
P181n1615_p0641a01║渡河者喻緣覺之人也謂緣覺修十二因
P181n1615_p0641a02║緣斷見思惑雖兼斷習氣未能淨盡而證
P181n1615_p0641a03║真空之理如馬之渡河雖不至底而漸深
P181n1615_p0641a04║也（十二因緣者一無明二行三識四名色五六入六觸七受八愛九取十有十一
P181n1615_p0641a05║生十二老死也）。【三兔渡河】兔渡河者喻聲聞之人
P181n1615_p0641a06║也謂聲聞修四諦法斷見思惑未能除斷
P181n1615_p0641a07║習氣而但證真空之理如兔之渡河但浮
P181n1615_p0641a08║水而過不能深也（四諦者苦諦集諦滅諦道諦也）。
P181n1615_p0641a09║比丘三義（出大智度論）梵語比丘華言除饉謂眾
P181n1615_p0641a10║生薄福在因無法自資得報多所饉乏出
P181n1615_p0641b01║家之人戒行是良福田能除因果之饉乏
P181n1615_p0641b02║故名除饉或言不翻者名含三義故也。【一
P181n1615_p0641b03║破惡】謂比丘脩戒定慧之道能破見思之
P181n1615_p0641b04║惡故名破惡。【二怖魔】魔梵語具云魔羅華
P181n1615_p0641b05║言殺者謂能殺人智慧之命也比丘既能脩
P181n1615_p0641b06║道魔即念言此人非但出我界域亦能轉化
P181n1615_p0641b07║於他空我眷屬魔即驚怖故名怖魔。【三乞
P181n1615_p0641b08║士】乞是乞求之名士是清雅之稱謂比丘
P181n1615_p0641b09║常當乞食清淨自活上乞法以資慧命下
P181n1615_p0641b10║乞食以資色身故名乞士。
P181n1615_p0642a01║三種僧（出涅槃經）【一犯戒雜僧】謂其雖持禁戒為
P181n1615_p0642a02║利養故與破戒者常共親附同其事業雜
P181n1615_p0642a03║處熏習因而破戒是名犯戒雜僧也。【二愚
P181n1615_p0642a04║癡僧】謂其雖在阿蘭若處諸根不利闇鈍
P181n1615_p0642a05║愚魯經律論藏不能解了於諸弟子或犯
P181n1615_p0642a06║禁戒亦不能教令清淨懺悔是名愚癡僧
P181n1615_p0642a07║也（梵語阿蘭若華言閑靜處）。【三清淨僧】謂其本𪫬清淨
P181n1615_p0642a08║嚴持戒律通達經論不為諸魔之所沮壞
P181n1615_p0642a09║又能調伏利益一切眾生為說諸戒輕重
P181n1615_p0642a10║之相堪稱護法無上大師是名清淨僧也。
P181n1615_p0642b01║律師三法（出善見毘婆沙律）【一本毘尼藏】梵語毘尼
P181n1615_p0642b02║華言律謂為律師者必本於毘尼諷誦通
P181n1615_p0642b03║利句義辯習文字不忘然後可以教授於人
P181n1615_p0642b04║所以稱之為律師也。【二堅持不雜】謂為律
P181n1615_p0642b05║師者當懷慚愧堅持法律於毘尼藏所有
P181n1615_p0642b06║文句義䟽悉皆通達若有問者次第而答
P181n1615_p0642b07║不相雜亂所以稱之為律師也。【三受持不
P181n1615_p0642b08║忘】謂為律師者於毘尼藏所傳之師湏知
P181n1615_p0642b09║次第授受之由若佛授優波離如是次第
P181n1615_p0642b10║師師相承乃至于今於其名字或能盡知
P181n1615_p0643a01║或知一二而不忘失所以稱之為律師也。
P181n1615_p0643a02║三圓滿（出瑜伽師地論）【一行圓滿】謂聽聞正法依法
P181n1615_p0643a03║脩行復能為他如法演說自利利他之行
P181n1615_p0643a04║既周是名行圓滿。【二果圓滿】謂由脩行即
P181n1615_p0643a05║能證涅槃之果圓成滿足是名果圓滿（梵語
P181n1615_p0643a06║涅槃華言滅度）。【三師圓滿】師即受道之師謂能以
P181n1615_p0643a07║佛所說之法教誡於我復能引發一切梵
P181n1615_p0643a08║行令得滿足是名師圓滿。
P181n1615_p0643a09║沙彌三名（出翻譯名義）梵語沙彌華言息慈謂息
P181n1615_p0643a10║惡行慈也。【一驅烏沙彌】謂能驅遣烏鳥即
P181n1615_p0643b01║七嵗至十二三嵗者皆名驅烏沙彌也。【二
P181n1615_p0643b02║應法沙彌】謂能與出家之法相應即十四
P181n1615_p0643b03║嵗至十九嵗者皆名應法沙彌也。【三名字
P181n1615_p0643b04║沙彌】謂能止息諸惡勤行眾慈可以沙彌
P181n1615_p0643b05║名字稱之即二十嵗已上皆號名字沙彌
P181n1615_p0643b06║也。
P181n1615_p0643b07║三種天（出涅槃經）天者天然自然樂勝身勝故名
P181n1615_p0643b08║天也。【一世間天】謂十方世界一切剎土中諸
P181n1615_p0643b09║大國王雖處人中享受天福是名世間天。
P181n1615_p0643b10║【二生天】即一切眾生脩行十善之因受其
P181n1615_p0644a01║果報或生欲界天或生色界天或生無色
P181n1615_p0644a02║界天是名生天（十善者不殺生不偷盜不邪[婬-壬+(工/山)]不妄語不兩舌不惡
P181n1615_p0644a03║口不綺語不貪欲不瞋恚不邪見也）。【三淨天】謂聲聞緣覺斷
P181n1615_p0644a04║諸煩惱獲大神通變化自在清淨無染是
P181n1615_p0644a05║名淨天。
P181n1615_p0644a06║三界（出華嚴孔目）界限也別也謂三界分限各別
P181n1615_p0644a07║不同故名界也。【一欲界】欲有四種一者情
P181n1615_p0644a08║欲二者色欲三者食欲四者[婬-壬+(工/山)]欲下極阿
P181n1615_p0644a09║鼻地獄上至第六他化天男女相叅多諸
P181n1615_p0644a10║染欲故名欲界（梵語阿鼻華言無間第六他化天者李他所化而自
P181n1615_p0644b01║娛樂也）。【二色界】色即色質謂雖離欲界穢惡
P181n1615_p0644b02║之色而有清淨之色始從初禪梵天終至
P181n1615_p0644b03║阿迦膩吒天九有一十八天並無女形亦
P181n1615_p0644b04║無欲染皆是化生尚有色質故名色界（梵語
P181n1615_p0644b05║阿迦膩吒華言質礙究竟一十八天者梵眾天梵輔天大梵天少光天無量光天光
P181n1615_p0644b06║音天少淨天無量淨天遍淨天無雲天福生天廣果天無想天無煩天無熱天善見
P181n1615_p0644b07║天善現天色究竟天也）。【三無色界】謂但有心識而無
P181n1615_p0644b08║色質也始從空處終至非非想處九有四
P181n1615_p0644b09║天但有受想行識四心而無形質故名無
P181n1615_p0644b10║色界（四天者空無邊處天識無邊處天無所有處天非非想處天也）。
P181n1615_p0645a01║三事人勝諸天（出大毘婆沙論）【一能勇猛】諸天耽嗜
P181n1615_p0645a02║欲樂不復進脩是人雖不見當來之果而
P181n1615_p0645a03║能脩諸苦行精進不怠是能勇猛勝諸天
P181n1615_p0645a04║也。【二能憶念】諸天耽嗜欲樂慧性常惛是
P181n1615_p0645a05║人能憶記曩久所作所說之事了了分明
P181n1615_p0645a06║悉無忘失是能憶念勝諸天也。【三能梵行】
P181n1615_p0645a07║梵者淨也諸天耽嗜欲樂不復增脩善業
P181n1615_p0645a08║是人初發心時能種殊勝善根愛持戒律
P181n1615_p0645a09║行業清淨是能梵行勝諸天也。
P181n1615_p0645a10║閻浮提人三事勝餘三洲（出長阿含經）梵語閻浮
P181n1615_p0645b01║提華言勝金洲即南洲也三洲者東弗于
P181n1615_p0645b02║逮西瞿耶尼北欝單越也。【一勇猛強記】謂
P181n1615_p0645b03║南洲之人於諸教法勇猛讀誦記聞廣愽
P181n1615_p0645b04║心不忘失其餘三洲則不能然所以勝之
P181n1615_p0645b05║也。【二勤脩梵行】謂南洲之人於諸清淨梵
P181n1615_p0645b06║行則能精勤脩習期證道果其餘三洲則
P181n1615_p0645b07║不能然所以勝之也。【三佛出其土】謂南洲
P181n1615_p0645b08║乃是中華文物之國一切聖賢皆出其中
P181n1615_p0645b09║其人易化所以佛之降生必在斯土其餘
P181n1615_p0645b10║三洲則不示現所以勝之也。
P181n1615_p0646a01║三種人難報（出大毘婆沙論）佛告比丘我見有三種
P181n1615_p0646a02║人於諸有情多獲利益其恩難報假使盡
P181n1615_p0646a03║其形壽以諸上妙衣服飲食臥具醫藥及
P181n1615_p0646a04║餘資緣而供養之亦不能報也。【一令出家
P181n1615_p0646a05║者】謂若有人為其說法勸令出家剃髮染
P181n1615_p0646a06║衣以正信心受持淨戒乃至成就菩提其
P181n1615_p0646a07║恩難報也（梵語菩提華言道）。【二令知集法者】集積
P181n1615_p0646a08║集也謂眾生積集煩惱惑業而能招集生
P181n1615_p0646a09║死之苦若有人為其說法令知煩惱過患
P181n1615_p0646a10║而滅除之其恩難報也。【三令得漏盡者】漏
P181n1615_p0646b01║盡者謂眾生生死惑俱盡不漏落三界也
P181n1615_p0646b02║若有人為其說法令如法而脩破除煩惱
P181n1615_p0646b03║出離生死之苦而證真空涅槃之樂其恩
P181n1615_p0646b04║難報也（三界者欲界色界無色界也梵語涅槃華言滅度）。
P181n1615_p0646b05║太子三妃（出瑞應經并翻譯名義）經云太子十七嵗納
P181n1615_p0646b06║妃三人以示同人法也。【一瞿夷】梵語瞿夷
P181n1615_p0646b07║華言明女其父名水光長者女生之時日
P181n1615_p0646b08║將沒餘光照其室內皆明因名瞿夷是太
P181n1615_p0646b09║子第一妃也。【二耶輸】梵語耶輸陀羅華言
P181n1615_p0646b10║華色是太子第二妃即羅㬋羅之母也其
P181n1615_p0647a01║父名移施長者。【三鹿野】鹿野是太子第三
P181n1615_p0647a02║妃也其父名釋長者。
P181n1615_p0647a03║三善知識（出止觀）知識者聞名欽德曰知覩形
P181n1615_p0647a04║敬奉曰識謂脩行之人欲得道果必由教
P181n1615_p0647a05║授知識以訓誨同行知識以䇿勵外護知
P181n1615_p0647a06║識以資養三者俱𬾨方能成就其功故名
P181n1615_p0647a07║善知識也。【一教授善知識】宣傳聖言曰教
P181n1615_p0647a08║訓誨於我曰授即教授之師也謂其人內
P181n1615_p0647a09║外方便通塞障礙皆能决了是名教授善
P181n1615_p0647a10║知識。【二同行善知識】謂脩觀行之人互相
P181n1615_p0647b01║䇿發切磋琢磨併心齊志如乘一船故名
P181n1615_p0647b02║同行善知識。【三外護善知識】護猶助也謂
P181n1615_p0647b03║管理所湏以助脩行之人或有外侮而能
P181n1615_p0647b04║扞禦故名外護善知識。
P181n1615_p0647b05║三想（出大智度論）般若經云菩薩欲成無上道者
P181n1615_p0647b06║應起平等心於一切眾生無有偏黨皆生
P181n1615_p0647b07║親愛之想莫生怨心莫生中人心故名三
P181n1615_p0647b08║想。【一怨想】怨想者謂有人加害於我及害
P181n1615_p0647b09║我父母兄弟者亦生親愛之想也。【二親想】
P181n1615_p0647b10║親想者謂於父母兄弟及親戚朋友等皆
P181n1615_p0648a01║生親愛之想也。【三中人想】中人想者謂於
P181n1615_p0648a02║非怨非親之人亦生親愛之想也。
P181n1615_p0648a03║三思（出華嚴經䟽鈔）【一審慮思】謂在意地籌量之時
P181n1615_p0648a04║未有所作故名審慮思。【二决定思】謂意既
P181n1615_p0648a05║决定乃有所作是名决定思。【三動發思】唯
P181n1615_p0648a06║識論云動身之思名為身業發語之思名
P181n1615_p0648a07║為語業是名動發思。
P181n1615_p0648a08║三惡覺（出涅槃經并宗鏡錄）覺即知覺宗鏡錄云若唯
P181n1615_p0648a09║脩事定但習世禪雖曰脩行猶生惡覺以
P181n1615_p0648a10║不制意地未斷其原故也經云一切凡夫
P181n1615_p0648b01║雖善護身心猶故生於三種惡覺是也。【一
P181n1615_p0648b02║欲覺】欲即貪欲謂一切凡夫之人不了五
P181n1615_p0648b03║塵過患而於順情之境種種貪求而生惡
P181n1615_p0648b04║覺故名惡覺（五塵者色塵聲塵香塵味塵觸塵也）。【二恚覺】恚
P181n1615_p0648b05║即瞋恚謂一切凡夫之人不了五塵過患
P181n1615_p0648b06║而於違情之境種種忿怒而生惡覺故名
P181n1615_p0648b07║恚覺。【三害覺】謂一切凡夫之人常為覺觀
P181n1615_p0648b08║怨賊之所侵害故名害覺（覺觀者初心在緣曰覺細心分
P181n1615_p0648b09║別曰觀）。
P181n1615_p0648b10║三報（出慈悲水懺）【一現報】謂現世作惡現身即受
P181n1615_p0649a01║惡報現世作善現身即受善報是名現報。【二
P181n1615_p0649a02║生報】謂此生作善作惡來生方受善惡之
P181n1615_p0649a03║報是名生報。【三後報】謂或過去無量生中
P181n1615_p0649a04║作善作惡於此生中受善惡報或在未來
P181n1615_p0649a05║無量生中受善惡報是名後報。
P181n1615_p0649a06║三業（出析玄記）【一身業】身業即身所作之業也有
P181n1615_p0649a07║善有惡若殺生偷盜邪[婬-壬+(工/山)]即身惡業也若
P181n1615_p0649a08║不殺不盜不[婬-壬+(工/山)]即身善業也。【二語業】語業
P181n1615_p0649a09║即口所說之業也有善有惡若妄言綺語
P181n1615_p0649a10║惡口兩舌即口惡業也若不妄言不綺語
P181n1615_p0649b01║不惡口不兩舌即口善業也。【三意業】意業
P181n1615_p0649b02║即意所起之業也有善有惡若貪欲瞋恚
P181n1615_p0649b03║邪見即意惡業也若不貪欲不瞋恚不邪
P181n1615_p0649b04║見即意善業也。
P181n1615_p0649b05║三福田（出優婆塞滅經）【一報恩福田】謂父母有養育
P181n1615_p0649b06║之恩師長有教誨之恩若能供養恭敬非
P181n1615_p0649b07║惟報荅其恩抑且自然獲福是名報恩福
P181n1615_p0649b08║田。【二功德福田】謂若能恭敬供養佛法僧
P181n1615_p0649b09║三寶非但成就無量功德亦能獲其福報
P181n1615_p0649b10║是名功德福田（佛梵語具云佛陀華言覺僧梵語具云僧伽華言和
P181n1615_p0650a01║合眾）。【三貧窮福田】謂若見貧窮困苦之人當
P181n1615_p0650a02║起慈愍之心以己所有資生等物而給施之
P181n1615_p0650a03║唯不求報則亦自然獲福是名貧窮福田。
P181n1615_p0650a04║三福業（出增一阿含經）【一施福業】謂脩行之人若遇
P181n1615_p0650a05║貧窮之人來乞之時須食與食須衣與衣
P181n1615_p0650a06║乃至臥具醫藥隨其所欲皆悉施與因施
P181n1615_p0650a07║獲福是名施福業也。【二平等福業】謂脩行
P181n1615_p0650a08║之人能持戒律不興惡想梵行端嚴語言
P181n1615_p0650a09║和雅以平等慈悲愛護之心普覆一切有
P181n1615_p0650a10║情令得安隱以平等心而能致福是為平
P181n1615_p0650b01║等福業也。【三思惟福業】謂脩行之人以智
P181n1615_p0650b02║慧觀察了知出要之法遠離世間塵緣雜
P181n1615_p0650b03║想以此思惟為出世善福之業是為思惟
P181n1615_p0650b04║福業也。
P181n1615_p0650b05║三供養（出普賢行願䟽）【一財供養】謂以世間財寶及
P181n1615_p0650b06║以種種上妙諸供養具供養諸佛菩薩是
P181n1615_p0650b07║名財供養（菩薩梵語具云菩提薩埵華言覺有情）。【二法供養】
P181n1615_p0650b08║謂依佛所說教法脩於眾行乃至不捨菩
P181n1615_p0650b09║薩業不離菩提心即是以法供養諸佛菩薩
P181n1615_p0650b10║是名法供養（梵語菩提華言道）。【三觀行供養】謂依
P181n1615_p0651a01║中道妙觀觀於一念之心具足三諦之法無
P181n1615_p0651a02║有缺减眾生諸佛平等不二煩惱生死即
P181n1615_p0651a03║是菩提涅槃念念觀之即是供養諸佛菩
P181n1615_p0651a04║薩是名觀行供養（三諦者真諦俗諦中諦也梵語涅槃華言滅度）。
P181n1615_p0651a05║三應供養（出增一阿含經）【一如來所應供養】謂如來
P181n1615_p0651a06║出現世間咸欲利樂一切眾生於天人中
P181n1615_p0651a07║最尊最上不降伏者而降伏之無救護者
P181n1615_p0651a08║而救護之未度脫者而度脫之以是因緣
P181n1615_p0651a09║一切天人所應供養。【二阿羅漢所應供養】
P181n1615_p0651a10║梵語阿羅漢華言無學謂阿羅漢生死已
P181n1615_p0651b01║盡梵行已立而能利益有情為世福田以
P181n1615_p0651b02║是因緣一切天人所應供養。【三轉輪聖王
P181n1615_p0651b03║所應供養】謂轉輪聖王恒以正法治化天
P181n1615_p0651b04║下使其人民不殺不盜無諸過惡咸被恩
P181n1615_p0651b05║澤各得其所以是因緣一切人民所應供
P181n1615_p0651b06║養。
P181n1615_p0651b07║三種示導（出般若經）示開示導引導謂菩薩見諸
P181n1615_p0651b08║有情在地獄中受極苦報即起拯濟之心
P181n1615_p0651b09║故有三種示導也。【一神變示導】謂菩薩憫
P181n1615_p0651b10║彼地獄之苦故現神通之力滅除湯火刀
P181n1615_p0652a01║劒種種苦具令諸眾生藉此神變從地獄
P181n1615_p0652a02║出生天人中受諸快樂是為神變示導。【二
P181n1615_p0652a03║記說示導】謂菩薩憫彼地獄之苦而於眾
P181n1615_p0652a04║生念念記憶不忘而為說法令諸眾生藉
P181n1615_p0652a05║此法力從地獄出生天人中受諸快樂是
P181n1615_p0652a06║為記說示導。【三教誡示導】謂菩薩憫彼地
P181n1615_p0652a07║獄之苦即發慈悲喜捨之心說法教誡令
P181n1615_p0652a08║諸眾生藉此教誡從地獄出生天人中受
P181n1615_p0652a09║諸快樂是為教誡示導。
P181n1615_p0652a10║三善道（出四教儀集註）三善道者謂天人阿脩羅同
P181n1615_p0652b01║脩十善雖有上中下品不同皆名善道（十善
P181n1615_p0652b02║者不殺生不偷盜不邪[婬-壬+(工/山)]不妄語不兩舌不惡口不綺語不貪欲不瞋恚不邪見也）。
P181n1615_p0652b03║【一天道】天即欲界色界無色界諸天也謂
P181n1615_p0652b04║因脩上品十善復脩世間禪定得生其中
P181n1615_p0652b05║是名天道。【二人道】人即四天下之人也謂因
P181n1615_p0652b06║行五常五戒復行中品十善得生其中是
P181n1615_p0652b07║名人道（四天下即四洲東弗于逮西瞿耶尼南閻浮提北欝單越也五常者
P181n1615_p0652b08║仁義禮智信也五戒者不殺不盜不邪[婬-壬+(工/山)]不妄語不飲酒也）。【三脩羅道】
P181n1615_p0652b09║梵語阿脩羅華言無酒謂雖行五常欲勝
P181n1615_p0652b10║他故行下品十善得生其中是名脩羅道
P181n1615_p0653a01║亦名仙道者以脩羅一道攝屬不定故也
P181n1615_p0653a02║（無酒者脩羅於四天下採花醞於大海魚龍業力其味不變逐瞋妬誓斷酒故名無酒）。
P181n1615_p0653a03║三種禮佛（出華嚴孔目）【一成過禮】謂禮佛時身儀
P181n1615_p0653a04║不正而與輕慢相應如碓上下佛制有過
P181n1615_p0653a05║是名成過禮。【二相似禮】謂禮佛時身儀雖
P181n1615_p0653a06║似端正而與雜覺相應是名相似禮（雜覺者謂
P181n1615_p0653a07║覺知之念紛雜也）。【三順實禮】謂禮佛時身儀端正
P181n1615_p0653a08║而與正智相應隨順實理是名順實禮。
P181n1615_p0653a09║三發心（出翻譯名義）【一發大智心】謂欲以智慧廣
P181n1615_p0653a10║求一切佛法普令眾生皆得法喜之樂是
P181n1615_p0653b01║名發大智心。【二發大悲心】謂慈愍一切眾
P181n1615_p0653b02║生輪廻生死受種種苦誓願救㧞是名發
P181n1615_p0653b03║大悲心。【三發大願心】謂依四弘誓願發無
P181n1615_p0653b04║上菩提之心上求佛道下化眾生是名發
P181n1615_p0653b05║大願心（四弘誓願者眾生無邊誓願度煩惱無數誓願斷法門無量誓願學
P181n1615_p0653b06║佛道無上誓願成也）。
P181n1615_p0653b07║三發心（出釋氏要覽）【一厭離有為發心】謂人厭惡
P181n1615_p0653b08║世間皆是有為之法能招三界生死之苦
P181n1615_p0653b09║欲求出離此苦即發心修行是名厭離有
P181n1615_p0653b10║為發心（三界者欲界色界無色界也）。【二所求菩提發心】
P181n1615_p0654a01║梵語菩提華言道謂人宿有善本具正知
P181n1615_p0654a02║見欲求出世妙道即發心修行是名所求
P181n1615_p0654a03║菩提發心。【三饒益有情發心】有情即眾生
P181n1615_p0654a04║也謂人起慈悲心愍念世間一切眾生受
P181n1615_p0654a05║生死苦即發心修行願㧞其苦而與其樂
P181n1615_p0654a06║是名饒益有情發心。
P181n1615_p0654a07║三種發心（出觀經妙宗鈔）觀無量壽佛經云若有眾
P181n1615_p0654a08║生願生彼國者發三種心當得徃生（彼國者西
P181n1615_p0654a09║方安養淨土也）。【一至誠心】至專也誠實也謂此土
P181n1615_p0654a10║眾生欲生彼國當發專至誠實之心正念
P181n1615_p0654b01║真如求願徃生故名至誠心。【二深心】謂求
P181n1615_p0654b02║無上佛果必須心契深理欲契深理必須
P181n1615_p0654b03║厚種善根涅槃經云深根難㧞故名深心。
P181n1615_p0654b04║【三發願心】謂以真如實心趣果善心二心功
P181n1615_p0654b05║德善巧回向發願求生淨土速證法忍廣
P181n1615_p0654b06║㧞一切眾生苦惱故名發願心（法忍者謂於無生之
P181n1615_p0654b07║法忍可忍證也）。
P181n1615_p0654b08║三種發菩提心（出起信論）【一直心】直心者謂心常
P181n1615_p0654b09║質直離諸諂曲能行正法即是菩提之心
P181n1615_p0654b10║也。【二深心】深心者謂於正法心生深信而
P181n1615_p0655a01║復樂修一切善行即是菩提之心也。【三大
P181n1615_p0655a02║悲心】大悲心者悲即悲愍謂悲愍一切受
P181n1615_p0655a03║苦眾生常思救護令其安樂即是菩提之
P181n1615_p0655a04║心也。
P181n1615_p0655a05║三行（亦名三種業出大智度論并王法念處經）【一福行】謂因修
P181n1615_p0655a06║十善等福報生欲界天上人間及阿脩羅
P181n1615_p0655a07║享福受樂故名福行（十善者不殺生不偷盜不邪[婬-壬+(工/山)]不妄語不
P181n1615_p0655a08║兩舌不惡口不綺語不貪欲不瞋恚不邪見也梵語阿脩羅華言無酒）。【二罪
P181n1615_p0655a09║行】謂因作五逆十惡等罪報生畜生餓鬼
P181n1615_p0655a10║地獄責罪受苦故名罪行（五逆者一殺父母二破和合僧
P181n1615_p0655b01║三出佛身血四殺阿羅漢五破羯磨僧也十惡者殺生偷盜邪[婬-壬+(工/山)]妄語兩舌惡口綺
P181n1615_p0655b02║語貪欲瞋恚邪見也）。【三無動行】（亦名不動行）謂修世間禪
P181n1615_p0655b03║定報生色界無色界天心定不動故名無
P181n1615_p0655b04║動行。
P181n1615_p0655b05║三種清淨（出大智度論）【一心清淨】謂修學般若菩
P181n1615_p0655b06║薩不生染心不生瞋心不生憍慢心不生
P181n1615_p0655b07║慳貪心不生邪見心是名心清淨（梵語般若華言
P181n1615_p0655b08║智慧）。【二身清淨】謂修學般若菩薩心既清淨
P181n1615_p0655b09║再後受身常得化生是名身清淨。【三相清
P181n1615_p0655b10║淨】謂修學般若菩薩身心既皆清淨則能
P181n1615_p0656a01║具足相好莊嚴其身故名相清淨。
P181n1615_p0656a02║清淨三業（出瓔珞經）經云須菩提問佛色身佛即
P181n1615_p0656a03║以三業荅之（梵語須菩提華言空生又云善現）。【一身行清
P181n1615_p0656a04║淨】謂身之所行能防塞一切諸不善法是
P181n1615_p0656a05║名身業清淨。【二口言真誠】謂凡所言說真
P181n1615_p0656a06║實誠信永離邪妄之語是名口業清淨。【三
P181n1615_p0656a07║意專向道】謂𭣣攝身心常居寂定無他異
P181n1615_p0656a08║念是名意業清淨。
P181n1615_p0656a09║三業供養（出法華文句）【一身業供養】謂身至誠敬
P181n1615_p0656a10║禮諸佛菩薩是名身業供養。【二口業供養】
P181n1615_p0656b01║謂口發言稱美諸佛菩薩功德是名口業
P181n1615_p0656b02║供養。【三意業供養】謂端心正意想念諸佛
P181n1615_p0656b03║菩薩相好是名意業供養。
P181n1615_p0656b04║三種淨業（出觀無量壽佛經）經云韋提希白佛言世
P181n1615_p0656b05║尊我今樂生極樂世界阿彌陀佛所唯願
P181n1615_p0656b06║世尊教我思惟教我正受於是世尊以三
P181n1615_p0656b07║種淨業荅思惟十六妙觀酬正受故知三
P181n1615_p0656b08║種淨業乃徃生淨土之因也（梵語韋提希華言思惟梵
P181n1615_p0656b09║語阿彌陀華言無量壽十六妙觀者日觀水觀地觀寶𣗳觀八功德水觀總觀華座
P181n1615_p0656b10║觀像觀佛真身觀觀世音觀大勢至觀普想觀雜想觀上輩生觀中軰生觀下軰生
P181n1615_p0657a01║觀也）。【一孝養父母等業】謂若能孝養父母奉
P181n1615_p0657a02║事師長則必慈心不殺修行十善是為淨
P181n1615_p0657a03║業（十善者不殺生不偷盜不邪[婬-壬+(工/山)]不妄語不兩舌不惡口不綺語不貪欲不瞋恚
P181n1615_p0657a04║不邪見也）。【二受持三歸等業】謂歸依佛法僧寶
P181n1615_p0657a05║具足眾戒不犯威儀是為淨業。【三發菩提
P181n1615_p0657a06║心等業】梵語菩提華言道謂發無上道心
P181n1615_p0657a07║深信因果誦大乘經勸進行者是為淨業。
P181n1615_p0657a08║三施（出大智度論）【一財施】謂自能持戒不侵他人
P181n1615_p0657a09║財物又能以己之財施與他人是名財施。
P181n1615_p0657a10║【二法施】謂既能財施又能為人說法令其
P181n1615_p0657b01║開悟是名法施。【三無畏施】謂一切眾生皆
P181n1615_p0657b02║畏於死持戒之人無殺害心令其無畏是
P181n1615_p0657b03║名無畏施。
P181n1615_p0657b04║三施（出華嚴經䟽鈔）【一飲食施】飲食施者謂見饑餓
P181n1615_p0657b05║之人即以飲食濟其困餒是名下品施。【二
P181n1615_p0657b06║珍寶施】珍寶施者謂見貧窮之人即以財
P181n1615_p0657b07║物珍寶周其窘乏是名中品施。【三身命施】
P181n1615_p0657b08║身命施者謂但割身肉濟於饑餓眾生名
P181n1615_p0657b09║身施若全身施與命亦隨盡名命施此施
P181n1615_p0657b10║極難極重是名上品施。
P181n1615_p0658a01║三輪體空（出能斷金剛經論）謂布施時體達施者受
P181n1615_p0658a02║者及所施物皆悉本空則能摧碾執著之
P181n1615_p0658a03║相是名三輪體空。【一施空】謂能施之人體
P181n1615_p0658a04║達我身本空豈有我為能施既知無我則
P181n1615_p0658a05║無希望福報之心是名施空。【二受空】謂既
P181n1615_p0658a06║體達本無我為能施之人亦無他人為受
P181n1615_p0658a07║施之者是名受空。【三施物空】物即資財珍
P181n1615_p0658a08║寶等物謂能體達一切皆空豈有此物而
P181n1615_p0658a09║為所施是名施物空。
P181n1615_p0658a10║三種不堅易三堅法（出本事經）【一不堅財貿易堅
P181n1615_p0658b01║財】謂一切世間財物體非堅固聚散無常
P181n1615_p0658b02║不可久保若能持用布施清淨梵行之人
P181n1615_p0658b03║遠求無上安樂涅槃或求當來天人樂果
P181n1615_p0658b04║即為堅固之財永久不壞矣是為不堅之
P181n1615_p0658b05║財貿易堅財也（梵語涅槃華言滅度）。【二不堅身貿易
P181n1615_p0658b06║堅身】謂父母所生之身乃四大假合而成
P181n1615_p0658b07║危脆不實體非堅固生滅無常不可久存
P181n1615_p0658b08║若能持守五戒清淨無染修習菩提無上
P181n1615_p0658b09║之道以證金剛不壞之身是為以不堅身
P181n1615_p0658b10║貿易堅身也（四大者地大水大火大風大也五戒者不殺不盜不邪[婬-壬+(工/山)]
P181n1615_p0659a01║不妄語不飲酒也）。【三不堅命貿易堅命】謂人所受
P181n1615_p0659a02║之命雖壽夭不齊皆同夢幻體非堅固倐
P181n1615_p0659a03║忽無常不可久保若能了知四諦修習正
P181n1615_p0659a04║法超越生死以續常住不朽慧命是為以
P181n1615_p0659a05║不堅命貿易堅命也（四諦者苦諦集諦滅諦道諦也）。
P181n1615_p0659a06║三聚戒（出菩薩戒義䟽并法苑珠林）聚集也戒禁戒也此
P181n1615_p0659a07║三種戒能攝一切大乘諸戒故名三聚戒
P181n1615_p0659a08║法苑珠林云大聖度人功唯在戒莊嚴論
P181n1615_p0659a09║云初律儀戒以禁防為體後攝善攝生二
P181n1615_p0659a10║戒以勤勇為體。【一攝律儀戒】攝律儀戒者
P181n1615_p0659b01║謂一切律儀無不聚攝也律即法律是禁
P181n1615_p0659b02║止之義儀即儀式是軌範之義法苑珠林
P181n1615_p0659b03║云攝律儀者要唯有四一者不得為利養
P181n1615_p0659b04║故自讚毀他二者不得故慳不施前人（即外人也）
P181n1615_p0659b05║三者不得瞋心打罵眾生四者不得謗大
P181n1615_p0659b06║乘經典持此四法無惡不離故名攝律儀
P181n1615_p0659b07║戒。【二攝善法戒】攝善法戒者所行之行能
P181n1615_p0659b08║攝一切善法也謂身口意所作善法及聞
P181n1615_p0659b09║思修三慧布施等六度之法無不聚攝故
P181n1615_p0659b10║名攝善法戒（三慧者一聞慧謂聞法而生智慧也二思慧謂思惟而生
P181n1615_p0660a01║智慧也三修慧謂修習而生智慧也六度者一布施二持戒三忍辱四精進五禪定
P181n1615_p0660a02║六智慧也）。【三攝眾生戒】攝眾生戒者謂能攝受
P181n1615_p0660a03║一切眾生也能攝之行即是慈悲喜捨慈
P181n1615_p0660a04║名愛念能與眾生樂故悲名憐愍能㧞眾
P181n1615_p0660a05║生苦故喜名喜慶慶一切眾生離苦得樂
P181n1615_p0660a06║故捨名無憎無愛常念眾生同得無憎無
P181n1615_p0660a07║愛故以此等法攝諸眾生也。
P181n1615_p0660a08║三事戒（出大寶積經）【一身淨戒】謂身受諸戒無有
P181n1615_p0660a09║闕漏無有毀犯是名身淨戒。【二言淨戒】謂
P181n1615_p0660a10║一切所說語言無有䛕諂虛誑不實是名
P181n1615_p0660b01║言淨戒。【三意淨戒】謂蠲除惡覺離諸貪欲
P181n1615_p0660b02║是名意淨戒。
P181n1615_p0660b03║滅有三義（出華嚴經隨䟽演義鈔）華嚴䟽云梵語毘尼
P181n1615_p0660b04║或翻為滅滅有三義。【一滅業非】謂戒能滅
P181n1615_p0660b05║殺盜等罪業之過非故名滅業非。【二滅煩
P181n1615_p0660b06║惱】謂戒能滅貪瞋癡等煩惱故名滅煩惱。
P181n1615_p0660b07║【三得滅果】謂因戒故既滅業與煩惱即得
P181n1615_p0660b08║無為寂滅之果故名得滅果。
P181n1615_p0660b09║三種忍行（出諸經要集）【一身忍行】謂菩薩修行時
P181n1615_p0660b10║捨身命財無有恡惜雖被割截身體而能
P181n1615_p0661a01║忍受是名身忍行。【二口忍行】謂菩薩修行
P181n1615_p0661a02║時雖被人輕嫌打罵聞已能忍不起闘諍
P181n1615_p0661a03║是名口忍行。【三意忍行】謂菩薩修行時雖
P181n1615_p0661a04║被人毀訾罵辱瞋恚呵責聞已能忍不起忿
P181n1615_p0661a05║恨之心是名意忍行。
P181n1615_p0661a06║三種精進（出菩薩善戒經）【一莊嚴精進】莊即端莊嚴
P181n1615_p0661a07║即嚴飾謂菩薩發心時精勤修習一切梵
P181n1615_p0661a08║行莊嚴道果復為化諸眾生於三界中示
P181n1615_p0661a09║現受生乃至為慈悲故入地獄中代其受
P181n1615_p0661a10║苦心不休息是名莊嚴精進（三界者欲界色界無色界
P181n1615_p0661b01║也）。【二攝善法精進】謂菩薩既修六度梵行
P181n1615_p0661b02║不為煩惱惡業邪見之所傾動攝持世間
P181n1615_p0661b03║出世間一切善法心不放逸是名攝善法
P181n1615_p0661b04║精進（六度者一布施二持戒三忍辱四精進五禪定六智慧也）。【三利益
P181n1615_p0661b05║眾生精進】謂菩薩於一切時修習聖道利
P181n1615_p0661b06║益一切眾生以種種法而化導之咸使斷
P181n1615_p0661b07║滅惡因成就善果雖歷塵刦心不疲倦是
P181n1615_p0661b08║名利益眾生精進。
P181n1615_p0661b09║三種勝勇猛（出大乘莊嚴經論）【一願勝勇猛】願即誓
P181n1615_p0661b10║願謂初修行之時湏發四弘誓願發大勇
P181n1615_p0662a01║猛成佛菩提廣化有情知勝功德是名願
P181n1615_p0662a02║勝勇猛（四弘誓者眾生無邊誓願度煩惱無數誓願斷法門無量誓願學佛
P181n1615_p0662a03║道無上誓願成也梵語菩提華言道）。【二行勝勇猛】行即所修
P181n1615_p0662a04║之行謂至心學道能行妙行發大勇猛决
P181n1615_p0662a05║趣菩提是名行勝勇猛。【三果勝勇猛】果即
P181n1615_p0662a06║修因所感之果謂一心精進修諸妙行發
P181n1615_p0662a07║大勇猛决求成佛於彼之時與一切佛平
P181n1615_p0662a08║等無二是名果勝勇猛。
P181n1615_p0662a09║三種定業輪（出地藏十輪經）定即禪定業即行業輪
P181n1615_p0662a10║有運轉摧輾之義謂如來以禪定誦習之
P181n1615_p0662b01║法輪摧輾一切煩惱惑業而成無上菩提
P181n1615_p0662b02║亦令眾生如說修行而證道果故說此三
P181n1615_p0662b03║種定業輪也（梵語菩提華言道）。【一建立修定業輪】
P181n1615_p0662b04║謂令眾生修行正觀觀察無明煩惱起滅
P181n1615_p0662b05║之相及觀察世間如幻如化以安那般那
P181n1615_p0662b06║數息之法修習靜慮則能摧破一切惑業
P181n1615_p0662b07║心住正定是為建立修定業輪（梵語安那般那華言
P181n1615_p0662b08║出息入息即數息觀也）。【二建立習誦業輪】謂令眾生
P181n1615_p0662b09║習誦大乘經教初中後夜精勤無怠心不
P181n1615_p0662b10║散亂則能摧破一切惑業是為建立習誦
P181n1615_p0663a01║業輪。【三建立營福業輪】謂令眾生修行布
P181n1615_p0663a02║施持戒造像建塔供佛法僧又營種種福
P181n1615_p0663a03║報之事則能摧破一切惑業是為建立營
P181n1615_p0663a04║福業輪。
P181n1615_p0663a05║三勝學（出瑜伽師地論）【一增上戒學】謂具足受持大
P181n1615_p0663a06║小乘戒制伏過非成就威儀於諸戒法而
P181n1615_p0663a07║能增勝是名增上戒學。【二增上心學】謂能
P181n1615_p0663a08║捨欲界諸不善法得入初禪乃至入第四
P181n1615_p0663a09║禪於諸定心而能增勝是名增上心學（初禪
P181n1615_p0663a10║四禪即色界天也）。【三增上慧學】謂於四聖諦等法
P181n1615_p0663b01║如實能知是名增上慧學（四聖諦者苦聖諦集聖諦滅聖
P181n1615_p0663b02║諦道聖諦也）。
P181n1615_p0663b03║三事無盡（出眾德三昧經）【一布施無盡】謂菩薩好喜
P181n1615_p0663b04║布施不悋財物乃至軀命悉能施與心不
P181n1615_p0663b05║疲厭是名布施無盡。【二持戒無盡】謂菩薩
P181n1615_p0663b06║護持禁戒未曾違捨見犯戒者憐愍悲哀
P181n1615_p0663b07║見奉戒者尊重愛敬復以戒法傳化他人
P181n1615_p0663b08║心不疲厭是名持戒無盡。【三博聞無盡】謂
P181n1615_p0663b09║菩薩聞如是法即當奉行思欲化他必湏
P181n1615_p0663b10║博學一切經典與夫世間藝術無不諳練
P181n1615_p0664a01║求聞稟聽心不疲厭是名博聞無盡。
P181n1615_p0664a02║
P181n1615_p0664a03║
P181n1615_p0664a04║
P181n1615_p0664a05║大明三藏法數卷第七