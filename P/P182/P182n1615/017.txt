P182n1615_p0115a01║大明三藏法數卷第十七　　　　　池九
P182n1615_p0115a02║上天竺前住持沙門一如等奉　勑集註
P182n1615_p0115a03║五人非噐（出華嚴經䟽）謂此五人皆非受道之噐也。
P182n1615_p0115a04║【一無信非噐】謂有眾生溺於邪見聞於大
P182n1615_p0115a05║經而生疑謗墮諸惡道是為無信非噐。【二
P182n1615_p0115a06║違真非噐】謂有眾生心自違真逐妄依傍
P182n1615_p0115a07║經法以求名利不淨說法集諸邪行是為
P182n1615_p0115a08║違真非噐。【三乖實非噐】謂有眾生乖於實
P182n1615_p0115a09║道多無正見但依言取文隨聲取義超情
P182n1615_p0115a10║至理不入於心是為乖實非噐（超情至理者謂超越
P182n1615_p0115b01║情量至極之理也）。【四陿劣非噐】華嚴出現品云一
P182n1615_p0115b02║切二乘不聞此經何況受持故雖在座如
P182n1615_p0115b03║聾如瞽是為陿劣非噐（二乘者聲聞乘緣覺乘也）。【五守
P182n1615_p0115b04║權非噐】謂三乘共教諸菩薩等隨宗所修
P182n1615_p0115b05║行布行位權小之法不信圓融具德之道
P182n1615_p0115b06║是為守權非噐（三乘者聲聞乘緣覺乘菩薩乘也共教者三乘共學
P182n1615_p0115b07║般若之教也隨宗者隨三乘所宗之法也行布行位者謂行列排布行位之次第也）。
P182n1615_p0115b08║五種不男（出法華文句記）法華經云菩薩不應親近
P182n1615_p0115b09║五種不男之人以為親厚正謂此五種也。
P182n1615_p0115b10║【一生不男】謂人從生來男根不滿是名生
P182n1615_p0116a01║不男。【二犍不男】犍謂人以刀去其男根是
P182n1615_p0116a02║為犍不男。【三妬不男】謂男根似無見他行[婬-壬+(工/山)]
P182n1615_p0116a03║因生妬心遂或有根是名妬不男。【四變不
P182n1615_p0116a04║男】謂根能變現也遇男則變為女遇女則
P182n1615_p0116a05║變為男是名變不男。【五半不男】謂半月能
P182n1615_p0116a06║男半月不能男是名半不男。
P182n1615_p0116a07║女有五障（出法華經）法華經中謂舍利弗不知龍
P182n1615_p0116a08║女是大乘根噐宿習圓因而得成佛以為
P182n1615_p0116a09║例同報障女流故說女人有五種障也然
P182n1615_p0116a10║說此五障者欲令女人知有此障即當發
P182n1615_p0116b01║菩提心行大乘行早求解脫也。【一不得作
P182n1615_p0116b02║梵天王】謂梵天因中修持戒善得獲勝報
P182n1615_p0116b03║而為天王若女人身噐欲染則不得作梵
P182n1615_p0116b04║天王。【二不得作帝釋】謂帝釋勇猛少欲修
P182n1615_p0116b05║持戒善報為天主若女人雜惡多欲則不
P182n1615_p0116b06║得作帝釋也（帝釋梵語釋提恒因華言能天主即忉利天主也）。【三
P182n1615_p0116b07║不得作魔王】謂魔王因中十善具足尊敬
P182n1615_p0116b08║三寶孝奉二親報生欲界他化自在天而
P182n1615_p0116b09║作魔王若女人輕慢嫉妬不順正行則不
P182n1615_p0116b10║得作魔王也（魔王即他化自在天王也十善者不殺不盜不邪[婬-壬+(工/山)]不妄
P182n1615_p0117a01║言不兩舌不惡口不綺語不貪欲不嗔恚不邪見也三寶者佛寶法寶僧寶也）。【四
P182n1615_p0117a02║不得作轉輪聖王】謂轉輪聖王因中行十
P182n1615_p0117a03║善道慈愍羣生報作輪王若女人無有慈
P182n1615_p0117a04║愍淨行則不得作轉輪聖王也。【五不得作佛】
P182n1615_p0117a05║謂如來行菩薩道愍念一切心無染著乃
P182n1615_p0117a06║得成佛若女人身口意業情欲纏縛則不
P182n1615_p0117a07║得作佛也。
P182n1615_p0117a08║結胎五位（出析玄記）【一揭邏藍】梵語揭邏藍華言
P182n1615_p0117a09║雜穢謂人於胎位中初七日內受質之相
P182n1615_p0117a10║狀如疑酥是名揭邏藍。【二頞部曇】梵語頞
P182n1615_p0117b01║部曇華言疱謂人於胎位中二七日內形
P182n1615_p0117b02║成之相狀如瘡疱是名頞部曇。【三閉尸】梵
P182n1615_p0117b03║語閉尸華言凝結謂人於胎位中三七日
P182n1615_p0117b04║內形成之相狀如厚肉是名閉尸。【四徤南】梵
P182n1615_p0117b05║語徤南華言凝厚謂人於胎位中四七日
P182n1615_p0117b06║內形成之相狀漸堅硬是名徤南。【五鉢羅賖
P182n1615_p0117b07║佉】梵語鉢羅賖佉華言形位謂人於胎位中
P182n1615_p0117b08║五七日之後四支諸根形分具足是名鉢
P182n1615_p0117b09║羅賖佉（四支者二手二足也諸根者眼耳鼻舌身意也）。
P182n1615_p0117b10║五行（出圓覺鈔）五行者於六度中合定慧二度為
P182n1615_p0118a01║止觀一門故名五行也。【一布施】布施者謂
P182n1615_p0118a02║內外資財以清淨心悉能施之而無吝惜
P182n1615_p0118a03║也（內資財即身命法也外資財即世間財物也）。【二持戒】持戒者
P182n1615_p0118a04║即防非止惡之義謂奉持如來戒律則能
P182n1615_p0118a05║防止身口所作之惡也。【三忍辱】忍辱者謂
P182n1615_p0118a06║於違逆之境遇諸毀罵惱害之事皆能安
P182n1615_p0118a07║忍心無恚恨也。【四精進】精進者謂修諸善
P182n1615_p0118a08║道精勤無怠心心相續不自放逸也。【五止
P182n1615_p0118a09║觀】止觀者止是禪定之勝因觀是智慧之
P182n1615_p0118a10║由藉謂若能成就二法自然定慧圓明也。
P182n1615_p0118b01║修行五門（出起信論䟽）【一修行施門】施有三義謂
P182n1615_p0118b02║若見一切來求索者所有財物隨力施與
P182n1615_p0118b03║捨自慳貪令彼歡喜即資生施也若見厄
P182n1615_p0118b04║難恐怖危逼隨己堪任方便救濟令彼無
P182n1615_p0118b05║畏即無畏施也若有眾生來求法者隨己
P182n1615_p0118b06║所解方便為說不為貪求名利恭敬唯念
P182n1615_p0118b07║自利利他回向菩提即法施也是名修行
P182n1615_p0118b08║施門。【二修行戒門】謂不作眾惡遠離憒閙
P182n1615_p0118b09║修頭陀行乃至小罪心生怖畏慚愧改悔
P182n1615_p0118b10║不輕如來所制禁戒常護譏嫌防止過失
P182n1615_p0119a01║故名修行戒門（梵語頭陀華言抖擻謂抖擻塵勞也）。【三修行
P182n1615_p0119a02║忍門】謂能忍受他人損惱心不懷報亦當
P182n1615_p0119a03║忍於利衰毀譽稱譏苦樂等八法故名修
P182n1615_p0119a04║行忍門。【四修行進門】謂於諸善事心不懈
P182n1615_p0119a05║退立志堅強勤修一切功德自利利他速
P182n1615_p0119a06║離眾苦是名修行進門。【五修行止觀門】止
P182n1615_p0119a07║謂遮止一切境界散亂之相隨順奢摩他
P182n1615_p0119a08║故觀謂分別因緣生滅之相隨順毘鉢舍
P182n1615_p0119a09║那故以此二義漸漸修習不相舍離令得
P182n1615_p0119a10║成就是名修行止觀門（梵語奢摩他華言止梵語毘鉢舍那
P182n1615_p0119b01║華言觀）。
P182n1615_p0119b02║布施離五種法（出優婆塞戒經）【一不選有德無德】謂
P182n1615_p0119b03║菩薩行慧施時平等普濟不擇冤親於有
P182n1615_p0119b04║德人生愛敬心於無德人起憐愍心是名
P182n1615_p0119b05║不選有德無德。【二不說善惡】謂菩薩行慧
P182n1615_p0119b06║施時以平等慈於善不善各隨所願普皆
P182n1615_p0119b07║饒益是名不說善惡。【三不擇種姓】謂菩薩
P182n1615_p0119b08║行慧施時無分種姓貴賤凡有所需普皆
P182n1615_p0119b09║施與是名不擇種姓。【四不輕求】謂菩薩行
P182n1615_p0119b10║慧施時見來乞者起慇重心而給所須以
P182n1615_p0120a01║濟其乏是名不輕求。【五不惡口罵】謂菩薩
P182n1615_p0120a02║行慧施時凡有求索者不出醜惡之語而毀
P182n1615_p0120a03║辱之是名不惡口罵。
P182n1615_p0120a04║施食獲五福報（出施食獲五福報經）【一施命】謂人七日
P182n1615_p0120a05║不得食則死若能以食施之即為施命其
P182n1615_p0120a06║施命者得世世長壽財富無量報。【二施色】
P182n1615_p0120a07║謂人不得食顏色顦悴若能以食施之即
P182n1615_p0120a08║為施色其施色者得世世端正人見懽喜
P182n1615_p0120a09║報。【三施力】謂人不得食身羸力弱若能以
P182n1615_p0120a10║食施之即為施力其施力者得世世多力
P182n1615_p0120b01║終無耗減報。【四施安】謂人不得食心愁身危
P182n1615_p0120b02║不能自安若人以食施之即為施安其施
P182n1615_p0120b03║安者得世世安隱不遇災患報。【五施辯】謂
P182n1615_p0120b04║人不得食困不能言若能以食施之即為
P182n1615_p0120b05║施辯其施辯者得辯慧通達聞者喜恱報。
P182n1615_p0120b06║施果感五不死（出付法藏經）經云毘婆尸佛時有
P182n1615_p0120b07║一比丘患頭痛薄拘羅尊者持一訶梨勒
P182n1615_p0120b08║果施彼食之其病即愈因施果故九十一
P182n1615_p0120b09║刼天上人間享福快樂未甞有病最後生
P182n1615_p0120b10║婆羅門家其母早亡父娉後妻苦厭拘羅
P182n1615_p0121a01║五度加害皆無所損及年既長出家學道
P182n1615_p0121a02║得阿羅漢果（梵語毘婆尸華言勝觀梵語薄拘羅華言善容梵語訶梨
P182n1615_p0121a03║勒華言天主特來切梵語具云刧波華言分別時節梵語婆羅門華言淨行梵語阿
P182n1615_p0121a04║羅漢華言無學）。【一置𨫼不死】謂薄拘羅年幼後母
P182n1615_p0121a05║作餅從而索之後毋憎嫉擲置𨫼上𨫼雖
P182n1615_p0121a06║燋熱不能燒害也。【二釜煑不死】謂薄拘羅
P182n1615_p0121a07║後毋煑肉從而索之毋益瞋恚尋擲釜中
P182n1615_p0121a08║釜雖極熱亦不能害也。【三水溺不死】謂薄
P182n1615_p0121a09║拘羅後毋向河從而逐去毋即嫌惡尋擲
P182n1615_p0121a10║水中水雖深而不能溺也。【四魚吞不死】謂
P182n1615_p0121b01║薄拘羅由擲水中雖大魚吞之而不能害也。
P182n1615_p0121b02║【五刀割不死】謂薄拘羅被魚吞之其魚亦
P182n1615_p0121b03║遭捕入市遇父買歸將剖魚腹拘羅尚活
P182n1615_p0121b04║告父安庠無致傷兒父既見子喜抱而出
P182n1615_p0121b05║即無損傷也。
P182n1615_p0121b06║五戒（出增壹阿含經）【一不殺戒】謂人若於彼眾生妄
P182n1615_p0121b07║加殺害而奪其命死墮惡道或生人中亦
P182n1615_p0121b08║壽命短促若不作是事名不殺戒。【二不偷
P182n1615_p0121b09║盜戒】謂人若於有主物不與而竊取之死
P182n1615_p0121b10║墮惡道或生人中亦受貧乏報若不作是
P182n1615_p0122a01║事名不偷盜戒。【三不邪[婬-壬+(工/山)]戒】謂人若[婬-壬+(工/山)]泆
P182n1615_p0122a02║無度好犯他人妻妾死墮惡道或生人中
P182n1615_p0122a03║妻妾亦不貞良若不作是事名不邪[婬-壬+(工/山)]戒。
P182n1615_p0122a04║【四不妄語戒】謂人若妄造虛言隱覆實事
P182n1615_p0122a05║誑惑眾聽死墮惡道或生人中亦口氣臭
P182n1615_p0122a06║惡為人所憎若不作是事名不妄語戒。【五
P182n1615_p0122a07║不飲酒戒】謂人若飲酒則縱逸狂悖昏亂
P182n1615_p0122a08║愚癡無有智慧若不飲者是名不飲酒戒。
P182n1615_p0122a09║五戒配五常五行（出仁王經䟽）【一不殺配仁】慈愛
P182n1615_p0122a10║好生曰仁五行之木亦主於仁仁則不殺
P182n1615_p0122b01║故以不殺配仁也。【二不盜配智】邪正明了
P182n1615_p0122b02║曰智五行之水亦主於智智則不盜故以
P182n1615_p0122b03║不盜配智也。【三不邪[婬-壬+(工/山)]配義】制事合冝曰
P182n1615_p0122b04║義五行之金亦主於義義則不邪[婬-壬+(工/山)]故以
P182n1615_p0122b05║不邪[婬-壬+(工/山)]配義也。【四不妄語配信】真實不欺
P182n1615_p0122b06║曰信五行之土亦主於信信則不妄語故
P182n1615_p0122b07║以不妄語配信也。【五不飲酒配禮】處事有
P182n1615_p0122b08║則曰禮五行之火亦主於禮禮則防於過
P182n1615_p0122b09║失故以不飲酒配禮也。
P182n1615_p0122b10║忍辱五種功德力（出法集經）【一能忍所打】謂菩薩
P182n1615_p0123a01║以得如響平等智力雖被人捶打而能忍
P182n1615_p0123a02║受不加報也（如響者謂如空谷之答眾𧬰也）。【二能忍所惱】
P182n1615_p0123a03║謂菩薩以得鏡像平等智力雖被人惱害
P182n1615_p0123a04║而能忍受不加報也（鏡像者謂如明鏡之現眾像也）。【三能
P182n1615_p0123a05║忍所瞋】謂菩薩以得如幻平等智力雖被
P182n1615_p0123a06║人瞋呵而能忍受不加報也（如幻者謂如變幻而不實
P182n1615_p0123a07║也）。【四八法不動】八法者利衰毀譽稱譏苦
P182n1615_p0123a08║樂也謂菩薩以得清淨平等智力故世間
P182n1615_p0123a09║八法皆不能動也。【五煩惱不染】謂菩薩以
P182n1615_p0123a10║得世法清淨平等智力故一切煩惱皆不
P182n1615_p0123b01║能染也。
P182n1615_p0123b02║修忍五相（出菩薩善戒經）忍即安忍菩薩為化度一
P182n1615_p0123b03║切眾生而諸眾生雖以種種諸惡加我悉
P182n1615_p0123b04║無瞋恨故有五種相也。【一眾生相】菩薩若
P182n1615_p0123b05║被他人打罵即觀宿世流轉生死之時一
P182n1615_p0123b06║切眾生皆我父母師長當生恭敬由此觀
P182n1615_p0123b07║故滅怨憎相生親友相如是修於慈忍成就
P182n1615_p0123b08║眾生是為眾生相。【二法相】菩薩修慈忍時
P182n1615_p0123b09║諦觀世間一切諸法皆即法界真實之理
P182n1615_p0123b10║無取無捨無瞋無喜平等一相由是觀故
P182n1615_p0124a01║滅眾生相成就法相是為法相。【三無常相】
P182n1615_p0124a02║菩薩修慈忍時思惟一切眾生及諸萬物
P182n1615_p0124a03║皆悉無常誰是罵者誰是受者言語性空
P182n1615_p0124a04║剎那不住由是觀故破於常相成就忍心
P182n1615_p0124a05║是為無常相（梵語剎那華言一念）。【四苦相】菩薩修慈
P182n1615_p0124a06║忍時觀察眾生皆有生死之苦若遭其辱
P182n1615_p0124a07║不應瞋恚當救彼苦我若瞋恚其苦轉增
P182n1615_p0124a08║由能修忍斷諸苦惱成無上道是為苦相。
P182n1615_p0124a09║【五無我我所相】我主宰之義即眾生所執
P182n1615_p0124a10║之假名也我所即五陰之身菩薩以智慧
P182n1615_p0124b01║觀察四大本空五陰非有則我及我所俱
P182n1615_p0124b02║不可得是為無我我所相（五陰者色陰受陰想陰行陰識
P182n1615_p0124b03║陰也四大者地大水大火大風大也）。
P182n1615_p0124b04║說法五福德（出賢者五福德經）【一長壽】謂前世說法
P182n1615_p0124b05║時上中下語一一皆善若好殺者以聞法
P182n1615_p0124b06║故而能止殺是故今世得長壽福德（上中下語
P182n1615_p0124b07║即經之序分正宗分流通分也）。【二多財】謂前世說法時上
P182n1615_p0124b08║中下語教人布施若盜竊者聞法不盜便
P182n1615_p0124b09║能行施是故今世得多財福德。【三端正無
P182n1615_p0124b10║比】謂前世說法時上中下語隨順正法令
P182n1615_p0125a01║聞法者和氣安心顏色恱懌自生光澤是
P182n1615_p0125a02║故今世得端正無比福德。【四名譽遠聞】謂
P182n1615_p0125a03║前世說法時上中下語以善及人令聞法
P182n1615_p0125a04║者歸敬三寶相從者眾是故今世得名譽
P182n1615_p0125a05║遠聞福德（三寶者佛寶法寶僧寶也）。【五聰明大智】謂前
P182n1615_p0125a06║世說法時上中下語樂說無吝令聞法者
P182n1615_p0125a07║妙慧開解是故今世得聰明大智福德。
P182n1615_p0125a08║菩薩聽法五種想（出瑜伽師地論）【一作寶想】謂菩薩
P182n1615_p0125a09║聽法當念正法尊貴希有難得是名作寶
P182n1615_p0125a10║想。【二作眼想】謂菩薩聽法當念此法如眼
P182n1615_p0125b01║開我昏暗令生智慧是名作眼想。【三作明
P182n1615_p0125b02║想】謂菩薩聽法當念正法如日光明一切
P182n1615_p0125b03║等照是名作明想。【四作大果勝功德想】謂
P182n1615_p0125b04║菩薩聽法當念此法令我能得涅槃及大
P182n1615_p0125b05║菩提勝功德果是名作大果勝功德想（梵語
P182n1615_p0125b06║涅槃華言滅度梵語菩提華言道）。【五作無罪大適恱想】謂
P182n1615_p0125b07║菩薩聽法當念於現法中雖未證得涅槃
P182n1615_p0125b08║及大菩提即當於法如實修行止觀離諸
P182n1615_p0125b09║罪垢得大恱樂是名作無罪大適恱想（止觀
P182n1615_p0125b10║者止即止息散亂觀即觀照昏暗也）。
P182n1615_p0126a01║聽法五種不作異意（出瑜伽師地論）論云謂諸菩薩
P182n1615_p0126a02║欲從善友聽聞法時於說法師有五種處
P182n1615_p0126a03║不應作異意當以純淨心屬耳而聽也。【一
P182n1615_p0126a04║於壞戒不作異意】謂若聽法時須一心信
P182n1615_p0126a05║受不可起念此說法師破戒不住律儀我
P182n1615_p0126a06║今不應從彼聽法是名於壞戒不作異意。
P182n1615_p0126a07║【二於壞族不作異意】謂若聽法時須一心
P182n1615_p0126a08║信受不可起念此說法師種姓微賤我今
P182n1615_p0126a09║不應從彼聽法是名於壞族不作異意。【三
P182n1615_p0126a10║於壞色不作異意】謂若聽法時須一心信
P182n1615_p0126b01║受不可起念此說法師容貌醜陋我今不
P182n1615_p0126b02║應從彼聽法是名於壞色不作異意。【四於
P182n1615_p0126b03║壞文不作異意】謂若聽法時須一心信受
P182n1615_p0126b04║不可起念此說法師言辭不文我今不應從
P182n1615_p0126b05║彼聽法是名於壞文不作異意。【五於壞美
P182n1615_p0126b06║不作異意】謂若聽法時湏一心信受不可起
P182n1615_p0126b07║念此說法師多懷忿恚不以美言宣說諸
P182n1615_p0126b08║法我今不應從彼聽法是名於壞美不作
P182n1615_p0126b09║異意。
P182n1615_p0126b10║五心（出宗鏡錄）【一率爾心】率爾猶卒然也謂人一
P182n1615_p0127a01║念之心初對於境卒然任運而起未分別
P182n1615_p0127a02║善惡是名率爾心。【二尋求心】謂人一念之
P182n1615_p0127a03║心既對於境明了即推尋求覓而生分別
P182n1615_p0127a04║是名尋求心。【三決定心】謂人一念之心於
P182n1615_p0127a05║所緣境法既能分別則審知善惡決定不
P182n1615_p0127a06║謬是名決定心。【四染淨心】謂人一念之心
P182n1615_p0127a07║於法既審知是善是惡則染淨自然而分
P182n1615_p0127a08║是名染淨心。【五等流心】等謂平等流即流
P182n1615_p0127a09║類謂人一念之心於善惡法染淨既分則
P182n1615_p0127a10║各隨類相續於善法則繼淨想於惡法則
P182n1615_p0127b01║繼染想念念相續前後無異是名等流心。
P182n1615_p0127b02║治五種染（出華嚴經䟽）【一持戒治破戒染】謂修菩
P182n1615_p0127b03║薩行者能持諸戒律以淨身心制伏過非
P182n1615_p0127b04║則離一切破戒之汙染也。【二入禪治貪欲
P182n1615_p0127b05║染】謂修菩薩行者修習禪定安心理境寂
P182n1615_p0127b06║靜無為則離一切貪欲之汙染也。【三神通
P182n1615_p0127b07║治邪歸依染】妙用不測謂之神自在無礙
P182n1615_p0127b08║謂之通若諸眾生歸依邪師邪行者菩薩
P182n1615_p0127b09║能以神通攝化令其捨邪歸正則無邪妄
P182n1615_p0127b10║歸依染也。【四四無量治妄行功德染】四無
P182n1615_p0128a01║量即慈悲喜捨之心也妄行謂所行非正
P182n1615_p0128a02║也功德謂所求邪福也若諸眾生滛祀求
P182n1615_p0128a03║福妄修功德者菩薩能以此四心攝化令
P182n1615_p0128a04║其依於正法修諸善業則無妄行功德染
P182n1615_p0128a05║也。【五四無色定治妄修解脫染】四無色定
P182n1615_p0128a06║者即無色界中空處定識處定無所有處
P182n1615_p0128a07║定非非想處定也若諸外道以有漏心妄
P182n1615_p0128a08║修邪定以求解脫者菩薩能以此四無色
P182n1615_p0128a09║定攝化令其依於正法修證解脫則無妄
P182n1615_p0128a10║修解脫之染也。
P182n1615_p0128b01║修淨土五念門（出無量壽經論）【一禮拜門】謂修淨土
P182n1615_p0128b02║之人清淨身業靣對阿彌陀如來一心翹
P182n1615_p0128b03║勤恭敬禮拜願生彼國是名禮拜門（梵語阿彌
P182n1615_p0128b04║陀華言無量壽）。【二讚嘆門】謂修淨土之人清淨口
P182n1615_p0128b05║業稱嘆如來名號功德光明智相如實修
P182n1615_p0128b06║行求生彼國是名讚嘆門。【三作願門】謂修
P182n1615_p0128b07║淨土之人清淨意業發大誓願如實修行
P182n1615_p0128b08║奢摩他求生彼國是名作願門（梵語奢摩他華言止
P182n1615_p0128b09║謂止息散亂之心也）。【四觀察門】謂修淨土之人用觀
P182n1615_p0128b10║觀察則有三種一觀察彼佛國土功德莊
P182n1615_p0129a01║嚴二觀察阿彌陀佛功德莊嚴三觀察彼
P182n1615_p0129a02║諸菩薩功德莊嚴如實修行毘婆舍那求
P182n1615_p0129a03║生彼國是名觀察門（梵語毘婆舍那華言觀謂觀破昏暗之心
P182n1615_p0129a04║也）。【五回向門】謂修淨土之人觀察一切世
P182n1615_p0129a05║間苦惱眾生願同生彼國土所有自己功
P182n1615_p0129a06║德善根悉以回向一切眾生共證無上覺
P182n1615_p0129a07║是名回向門。
P182n1615_p0129a08║五種懺悔（出小彌陀懺）普賢觀經云若國王大臣
P182n1615_p0129a09║欲懺悔者當修行五事即是名懺悔也。【一
P182n1615_p0129a10║不必禮拜應常憶念第一義空】謂不必拘
P182n1615_p0129b01║於禮誦之功但當存心憶念正理不謗三
P182n1615_p0129b02║寶不於修梵行人作惡留難是即懺悔也。
P182n1615_p0129b03║【二孝養父母恭敬師長】梵網經云孝名為
P182n1615_p0129b04║戒亦名制止既能孝養父母恭敬學法受戒
P182n1615_p0129b05║之師則無悖逆之罪是即懺悔也。【三正法
P182n1615_p0129b06║治國不邪枉人民】謂以正順之道治安邦
P182n1615_p0129b07║國亦常教化人民敬信三寶修持戒善勿
P182n1615_p0129b08║以邪法枉屈於人是即懺悔也。【四於六齋
P182n1615_p0129b09║日勑諸境內令行不殺】六齋日即每月初
P182n1615_p0129b10║八十四十五二十三二十九三十日以此
P182n1615_p0130a01║六日四天王差遣使者巡察世間若遇修
P182n1615_p0130a02║善人民注祿增壽不善人民即降災殃若
P182n1615_p0130a03║能勑諸境內令行不殺則合國常臻福善
P182n1615_p0130a04║永享安榮是即懺悔也（四天王者東方持國天王南方增長
P182n1615_p0130a05║天王西方廣目天王北方多聞天王）。【五深信因果知佛不滅】
P182n1615_p0130a06║所作為因感報為果謂若信因果不虛則
P182n1615_p0130a07║無造惡之過若知法身常住則無斷滅之
P182n1615_p0130a08║見是即懺悔也。
P182n1615_p0130a09║懺悔五法（出圓覺略䟽鈔）懺梵語具云懺摩華言悔
P182n1615_p0130a10║過今云懺悔者華梵兼稱也謂比丘有罪
P182n1615_p0130b01║須請大比丘為證具此五法而行懺悔也
P182n1615_p0130b02║（梵語比丘華言乞士大比丘即上座也）。【一袒右肩】謂行懺悔
P182n1615_p0130b03║時須著袈裟當袒右肩以便執侍作務使
P182n1615_p0130b04║令也。【二右膝著地】謂行懺悔時當右膝著
P182n1615_p0130b05║地以顯翹勤懇切之誠也。【三合掌】謂行懺
P182n1615_p0130b06║悔時須合掌當𦚾以表誠心之不亂也。【四
P182n1615_p0130b07║禮足】謂行懺悔時當頂禮大比丘足以見
P182n1615_p0130b08║卑下至敬之禮也。【五說罪名】謂行懺悔時
P182n1615_p0130b09║當說自身所犯罪名或得僧殘罪或波逸
P182n1615_p0130b10║提罪之類對眾發露不得覆藏也（僧殘罪者如人
P182n1615_p0131a01║被斫猶有咽喉故名為殘若犯此罪僧作法除故也梵語波逸提華言墮謂死墮地
P182n1615_p0131a02║獄也）。
P182n1615_p0131a03║五悔（出天台四教儀）五種皆稱悔者以其皆能滅罪
P182n1615_p0131a04║故也懺悔則滅身口意所作之業勸請則
P182n1615_p0131a05║滅波旬請佛入滅之罪隨喜則滅嫉他修
P182n1615_p0131a06║善之愆回向則滅求生三界之心發願則
P182n1615_p0131a07║滅修行退志之過也（梵語波旬華言惡三界者欲界色界無色
P182n1615_p0131a08║界也）。【一懺悔】懺梵語具云懺摩華言悔過華
P182n1615_p0131a09║梵兼舉故稱懺悔懺名修來悔名改徃謂
P182n1615_p0131a10║修將來之善果改已徃之惡因是為懺悔。
P182n1615_p0131b01║【二勸請】勸請有二一者謂十方世界有佛
P182n1615_p0131b02║將入涅槃者勸請徃世利濟眾生二者謂
P182n1615_p0131b03║十方世界有佛初成正覺者勸請轉法輪
P182n1615_p0131b04║度諸眾生雖不靣見諸佛而虔心勸請以
P182n1615_p0131b05║達歸敬之誠是為勸請（梵語涅槃華言滅度）。【三隨喜】
P182n1615_p0131b06║謂隨他修習善因喜他得成善果是為隨
P182n1615_p0131b07║喜。【四回向】謂三業所修一切諸善乃至懺
P182n1615_p0131b08║悔勸請隨喜種種功德回施法界一切眾
P182n1615_p0131b09║生同證菩提是為回向（三業者身業口業意業也梵語菩提
P182n1615_p0131b10║華言道）。【五發願】謂發誓願要制其心凡所修
P182n1615_p0132a01║行期證道果若不要心或恐退失所謂若
P182n1615_p0132a02║不發心萬事不成是故諸佛菩薩莫不發
P182n1615_p0132a03║諸誓願而成正覺是為發願。
P182n1615_p0132a04║禮拜五功德（出增一阿含經）【一端正】謂因見佛相好
P182n1615_p0132a05║發懽喜心而生渴仰以此因緣來世即得
P182n1615_p0132a06║相貌端正也。【二好聲】謂因見如來相好已
P182n1615_p0132a07║三稱佛號南無如來以此因緣來世得好
P182n1615_p0132a08║音聲也（梵語南無華言歸命）。【三多財饒寶】謂於如來
P182n1615_p0132a09║所而作大施散華然燈而供養之以此因
P182n1615_p0132a10║緣來世獲大財寶也。【四生長者家】謂若見
P182n1615_p0132b01║如來相好心無染著長跪义手至心禮佛
P182n1615_p0132b02║以此因緣來世得生長者家也。【五身壞命
P182n1615_p0132b03║終生善處天上】謂由恭敬禮拜如來所獲
P182n1615_p0132b04║功德來世得生善處及於天上也。
P182n1615_p0132b05║內五法（出難提釋經）經云佛於俱舍犁國坐夏將
P182n1615_p0132b06║竟難提以久不見佛特徃瞻禮佛告難提
P182n1615_p0132b07║云汝若見我若不見我常當行內五法然
P182n1615_p0132b08║此五法亦名內五事皆稱內者以此五法
P182n1615_p0132b09║皆從心發故也。【一捨不信意】謂佛弟子當
P182n1615_p0132b10║於如來之法常存正信之意則無量法門
P182n1615_p0133a01║皆可從此而入所謂信者道之源功德之
P182n1615_p0133a02║毋也設有不信之意悉當除去是為捨不
P182n1615_p0133a03║信意。【二捨不淨行】謂佛弟子當受持如來
P182n1615_p0133a04║戒法常令三業清淨則一切煩惱不能染
P182n1615_p0133a05║污設有不淨之行悉當除去是為捨不淨
P182n1615_p0133a06║行（三業者身業口業意業也）。【三捨慳貪心】謂佛弟子當
P182n1615_p0133a07║以財法廣施於人蓋財以資人之生法以
P182n1615_p0133a08║資人慧命於此二者時常樂行則能饒益
P182n1615_p0133a09║一切設有慳貪之心悉當除去是為捨慳
P182n1615_p0133a10║貪心。【四捨愚癡心】謂佛弟子當以智慧之心
P182n1615_p0133b01║照了諸法通達無礙不為惑業之所覆蔽
P182n1615_p0133b02║設有愚癡之心悉當除去是為捨愚癡心。
P182n1615_p0133b03║【五莫樂不聞】謂佛弟子常當親近善友於
P182n1615_p0133b04║諸法要廣學多聞究明其義設若遠離知識
P182n1615_p0133b05║則獨學寡聞無所開悟而於諸行不能進修
P182n1615_p0133b06║是為莫樂不聞。
P182n1615_p0133b07║五種善根發相（出修習止觀坐禪法要）【一息道善根發
P182n1615_p0133b08║相】謂修禪之人由先數息而修止觀故得
P182n1615_p0133b09║身心調適妄念皆止因是自覺漸漸入定
P182n1615_p0133b10║泯然空寂或經一日二日乃至一月二月
P182n1615_p0134a01║不退不失即於定中忽覺身心運動而發
P182n1615_p0134a02║痛痒冷煗等觸觸相發時身心安定恱豫
P182n1615_p0134a03║清淨不可為喻是為息道善根發相。【二不
P182n1615_p0134a04║淨觀善根發相】謂修禪之人於其定中身
P182n1615_p0134a05║心虛寂忽然見他男女身死死已壞爛白
P182n1615_p0134a06║骨狼藉其心悲喜厭患所愛是為不淨觀
P182n1615_p0134a07║善根發相。【三慈心善根發相】謂修禪之人
P182n1615_p0134a08║於其定中忽然發心慈念眾生或緣親人
P182n1615_p0134a09║或緣怨人乃至五道眾生得樂之相即發
P182n1615_p0134a10║深定恱樂清淨不可為喻是為慈心善根
P182n1615_p0134b01║發相（五道者天道人道餓鬼道畜生道地獄道也）。【四因緣觀善
P182n1615_p0134b02║根發相】謂修禪之人於其定中忽然覺悟
P182n1615_p0134b03║心生推尋三世無明行等諸因緣中不見
P182n1615_p0134b04║人我之相即離斷常破諸邪見得定安隱
P182n1615_p0134b05║解慧開發心生法喜是為因緣觀善根發
P182n1615_p0134b06║相（三世者過去現在未來也無明行者即十二因緣中之二名也斷常者即斷常
P182n1615_p0134b07║二見也）。【五念佛善根發相】謂修禪之人於其
P182n1615_p0134b08║定中忽然憶念諸佛功德相好及神通變
P182n1615_p0134b09║化無礙說法悉皆不可思議作是念時敬
P182n1615_p0134b10║愛心生三昧開發身心快樂清淨安隱無
P182n1615_p0135a01║諸惡相是為念佛善根發相。
P182n1615_p0135a02║慈有五利（出檀持羅經）慈即愛念一切眾生之心
P182n1615_p0135a03║也。【一刀不傷】謂由慈心愍諸物故無害他
P182n1615_p0135a04║念即刀不能傷也。【二毒不害】謂由慈心
P182n1615_p0135a05║起饒益念奉行眾善利濟羣生即一切惡
P182n1615_p0135a06║毒不能害也。【三火不燒】謂由慈心內無熱
P182n1615_p0135a07║惱外得清涼即火不能燒也。【四水不沒】謂
P182n1615_p0135a08║由慈心內無貪愛遠離欲流即水不能沒
P182n1615_p0135a09║也。【五嗔惡見喜】謂由慈心常行利樂普濟
P182n1615_p0135a10║眾生無冤親想故嗔惡之人見則生喜也。
P182n1615_p0135b01║孝順五善根（不孝反此）【一少病】少病者謂諸眾生
P182n1615_p0135b02║若能孝養敬順父母則感病苦不侵身得
P182n1615_p0135b03║安樂也。【二端正】端正者謂諸眾生若能孝
P182n1615_p0135b04║養敬順父母則感顏貌端正無諸陋劣也。
P182n1615_p0135b05║【三有大威勢】有大威勢者謂諸眾生若能
P182n1615_p0135b06║孝養敬順父母則感勢力增勝威德盛大
P182n1615_p0135b07║也。【四生上種族】生上種族者謂諸眾生若
P182n1615_p0135b08║能孝養敬順父母則感生於大姓種族不
P182n1615_p0135b09║生貧賤之家也。【五多有資生】多有資生者
P182n1615_p0135b10║謂諸眾生若能孝養敬順父母則感財寶
P182n1615_p0136a01║具足資生豐盛無諸乏少也。
P182n1615_p0136a02║瞻病五德（出四分律）僧祇律云有比丘久病佛因
P182n1615_p0136a03║見之躬與阿難為其洗身及衣又為說法
P182n1615_p0136a04║問云汝曾看病否答不曾佛言汝既不看
P182n1615_p0136a05║誰當看汝佛乃制戒自今以後令諸弟子
P182n1615_p0136a06║應看病比丘若欲供養我應供養病人故
P182n1615_p0136a07║說瞻病有五德也（梵語阿難華言慶喜）。【一知病人可食
P182n1615_p0136a08║不可食】謂供給病人飲食所湏當看其可食
P182n1615_p0136a09║者則與之不可食者則不與也。【二不惡賤病人
P182n1615_p0136a10║大小便利唾吐】謂若看病人所有大小便利
P182n1615_p0136b01║唾吐臭穢但盡心親近為其洗滌無起惡賤
P182n1615_p0136b02║之心也。【三有慈愍心不為衣食】謂或有病比
P182n1615_p0136b03║丘死佛令常視病者受其衣物時有略曾瞻
P182n1615_p0136b04║病者亦取衣物佛言不應如是故看病人
P182n1615_p0136b05║但當以慈愍為心不可為衣食也。【四能經
P182n1615_p0136b06║理湯藥物等】謂病人若喜服藥及別所湏
P182n1615_p0136b07║當如實語之應服與服不應服則不與也。
P182n1615_p0136b08║【五能為病人說法】謂看病之人當為說法能
P182n1615_p0136b09║令病者懽喜亦令自己善法有所增益也。
P182n1615_p0136b10║五道（出正法念處經）五道者天人地獄餓鬼畜生也
P182n1615_p0137a01║若言六道則加阿修羅此不言者以阿修
P182n1615_p0137a02║羅一道攝於天人畜生餓鬼諸趣之中故
P182n1615_p0137a03║也（梵語阿修羅華言無端正）。【一天道】天者最高最上極
P182n1615_p0137a04║大極尊受用出於自然快樂莫非如意由
P182n1615_p0137a05║昔廣修淨行故感此報是名天道。【二人道】
P182n1615_p0137a06║人者忍也謂能安忍世間苦樂之境也又
P182n1615_p0137a07║仁也如梵摩喻經云清信善人守仁不殺
P182n1615_p0137a08║知足不盜貞潔不[婬-壬+(工/山)]執信之人言不欺誑
P182n1615_p0137a09║忠孝之人不嗜醉酒盖天地所生惟人為
P182n1615_p0137a10║貴由習善行報感此身是為人道。【三地獄
P182n1615_p0137b01║道】地獄謂在地之下也婆沙論云贍部洲
P182n1615_p0137b02║下過五百踰繕那乃有地獄然此地獄其
P182n1615_p0137b03║量大小不同其壽延促各異皆由眾生造
P182n1615_p0137b04║極惡業報盡命終至此受苦也（梵語贍部洲即閻浮
P182n1615_p0137b05║提華言勝金洲梵語踰繕那又云由旬華言限量）。【四餓鬼道】謂此
P182n1615_p0137b06║鬼類羸瘦醜惡見者畏懼窮年卒嵗不遇
P182n1615_p0137b07║飲食或居海底或近山林樂少苦多壽長
P182n1615_p0137b08║刼遠由昔慳貪所報獲此身也。【五畜生道】
P182n1615_p0137b09║畜生亦名旁生婆沙論云畜謂畜養謂其
P182n1615_p0137b10║橫生覆身而行稟性愚痴不能自立為他
P182n1615_p0138a01║畜養故名畜生又名旁生者謂其形旁而
P182n1615_p0138a02║行不正徧在諸處由昔惡業報生此道也。
P182n1615_p0138a03║方色喻五道（出圓覺經略䟽鈔）經云譬如清淨摩尼
P182n1615_p0138a04║寶珠映於五色隨方各現以其體性瑩淨
P182n1615_p0138a05║絕無瑕纇以喻圓覺淨性在於五道隨類
P182n1615_p0138a06║各應故以方色喻五道也（梵語摩尼華言如意）。【一白
P182n1615_p0138a07║色喻天】謂天因純善白業所感乃得為天
P182n1615_p0138a08║故以西方白色而喻之也。【二黃色喻人】謂
P182n1615_p0138a09║人由持五戒功德所感乃得為人以人不
P182n1615_p0138a10║在四趣之苦不在諸天之樂處得其中故
P182n1615_p0138b01║取中方黃色以喻之也（五戒者不殺不盜不邪[婬-壬+(工/山)]不妄語不
P182n1615_p0138b02║飲酒也四趣者脩羅趣餓鬼趣畜生趣地獄趣也）。【三黑色喻地獄】
P182n1615_p0138b03║謂地獄由上品十惡黑業所感乃獲斯報
P182n1615_p0138b04║故取北方黑色以喻之也（十惡者一殺生二偷盜三邪[婬-壬+(工/山)]
P182n1615_p0138b05║四妄言五綺語六兩舌七惡口八貪欲九瞋恚十邪見也十惡分上中下三品者謂
P182n1615_p0138b06║欲作正作作已此三時心無悔者名上品作已能悔者名中品正作能悔者名下品
P182n1615_p0138b07║也）。【四青色喻餓鬼】謂餓鬼由中品十惡之
P182n1615_p0138b08║業所感身常飢瘦面多青色故取東方青
P182n1615_p0138b09║色以喻之也。【五赤色喻畜生】謂畜生由下
P182n1615_p0138b10║品十惡之業所感常為刀杖之所傷害受
P182n1615_p0139a01║報血塗故取南方赤色以喻之也。
P182n1615_p0139a02║五無間獄（出地藏經）五無間獄者謂法界有情眾
P182n1615_p0139a03║生隨所造業受此苦報無間斷也。【一趣果
P182n1615_p0139a04║無間】趣即向也謂諸有情不問男子女人
P182n1615_p0139a05║老幼貴賤及天龍神鬼罪業所感悉同受
P182n1615_p0139a06║之故名趣果無間。【二受苦無間】謂諸有情
P182n1615_p0139a07║於劒樹刀山鑊湯爐炭洋銅鐵汁𬾨受諸
P182n1615_p0139a08║苦無有休歇故名受苦無間。【三時無間】謂
P182n1615_p0139a09║諸有情墮此地獄歷刼受罪無時間歇故
P182n1615_p0139a10║名時無間。【四命無間】謂諸有情墮此地獄
P182n1615_p0139b01║從初入時至百千萬刼一日一夜萬死萬
P182n1615_p0139b02║生受苦無間故名命無間。【五形無間】謂此
P182n1615_p0139b03║地獄縱廣八萬由旬一切有情於中受苦
P182n1615_p0139b04║一人亦滿多人亦滿故名形無間（梵語由旬華言
P182n1615_p0139b05║限量）。
P182n1615_p0139b06║龍五不能隱形（出僧護經）經云佛與眾僧在給孤
P182n1615_p0139b07║獨園有海龍王變為人形來求出家諸比
P182n1615_p0139b08║丘不知是龍即度出家時龍比丘攝心坐
P182n1615_p0139b09║禪龍性多睡即便睡眠不能隱形身滿房
P182n1615_p0139b10║中同住比丘後來入房見龍大驚喚眾比
P182n1615_p0140a01║丘龍聞喚聲即便覺悟還為比丘跏趺坐
P182n1615_p0140a02║禪大眾雲集但見比丘不見龍形眾大驚
P182n1615_p0140a03║疑即徃白佛佛言此非人也乃是龍王遂
P182n1615_p0140a04║喚龍比丘來為其說法令還龍宮後不許
P182n1615_p0140a05║比丘度龍出家故佛說此五種因緣也。【一
P182n1615_p0140a06║生不能隱形】生不能隱形者謂龍初生之
P182n1615_p0140a07║時但是本形不能化為異類之身也。【二死
P182n1615_p0140a08║不能隱形】死不能隱形者謂龍報終之時
P182n1615_p0140a09║必是本形不能化為異類之身也。【三[婬-壬+(工/山)]不
P182n1615_p0140a10║能隱形】[婬-壬+(工/山)]不能隱形者謂龍交遘之時必
P182n1615_p0140b01║是本形不能化為異類之身也。【四瞋不能
P182n1615_p0140b02║隱形】瞋不能隱形者謂龍瞋怒之時必是
P182n1615_p0140b03║本形不能化為異類之身也。【五睡不能隱
P182n1615_p0140b04║形】睡不能隱形者謂龍睡眠之時必是本
P182n1615_p0140b05║形不能化為異類之身也。
P182n1615_p0140b06║破戒五過（出四分律）【一自害】謂毀戒之人身口意
P182n1615_p0140b07║業悉皆不淨常受貧窮福不歸身善神遠
P182n1615_p0140b08║離是名自害。【二為智所訶】謂毀戒之人諸
P182n1615_p0140b09║善比丘皆悉訶責而常畏避如惡死屍是
P182n1615_p0140b10║名為智所訶（梵語比丘華言乞士）。【三惡名流布】謂毀
P182n1615_p0141a01║戒之人三業不淨與不善人共住善人亦
P182n1615_p0141a02║不喜見不善之名聞於遠近是名惡名流
P182n1615_p0141a03║布（三業者身業口業意業也）。【四臨終生悔】謂毀戒之人
P182n1615_p0141a04║老死臨期惡境現前追悔無及是名臨終
P182n1615_p0141a05║生悔。【五死墮惡道】謂毀戒之人既絕梵行
P182n1615_p0141a06║全無善因福盡苦至即墮惡趣是名死墮
P182n1615_p0141a07║惡道（梵行即淨行也）。
P182n1615_p0141a08║犯戒五衰（出釋氏要覽）【一求財不遂】求財不遂者
P182n1615_p0141a09║謂犯戒之人既違佛制梵行全虧所求貲
P182n1615_p0141a10║財皆不遂意也。【二設得耗】設得衰耗者謂
P182n1615_p0141b01║犯戒之人既缺淨行縱使苦求所得貲財
P182n1615_p0141b02║福薄難消悉皆衰耗也。【三眾不愛敬】眾不
P182n1615_p0141b03║愛敬者謂犯戒之人威儀既缺細行全無
P182n1615_p0141b04║眾所憎嫌而不愛敬也。【四惡名流布】謂犯
P182n1615_p0141b05║戒之人惡友常從善人皆離既無戒德惡
P182n1615_p0141b06║聲日著遠近流布也。【五死入地獄】謂犯戒
P182n1615_p0141b07║之人既無戒行萬善俱虧臨命終時墮無
P182n1615_p0141b08║間獄也。
P182n1615_p0141b09║五逆（出華嚴孔目）【一殺父母】謂父母養育恩同天
P182n1615_p0141b10║地為子者當竭力孝養奉事以報其恩况
P182n1615_p0142a01║行殺逆若行此事是為逆罪即墮地獄四
P182n1615_p0142a02║分律云若殺父母者不許出家受具足戒
P182n1615_p0142a03║也（具足戒者即二百五十戒也）。【二破和合僧】謂比丘集
P182n1615_p0142a04║眾行布薩時和合作法若後來者當隨順
P182n1615_p0142a05║寂默或當出避若以嗔惡之心破其法事
P182n1615_p0142a06║令不和合是為逆罪律云破和合僧者不
P182n1615_p0142a07║許出家受具足戒也（梵語比丘華言乞士梵語布薩華言淨住）。
P182n1615_p0142a08║【三出佛身血】謂佛是一切眾生慈父能令
P182n1615_p0142a09║眾生悟明自心出離苦趣眾生歷刦供養
P182n1615_p0142a10║不能報其恩德萬一而况出其身血若行
P182n1615_p0142b01║此事是為𨒫罪興起行經云提婆達多推
P182n1615_p0142b02║山擲佛山神接之迸一小石傷佛足指即
P182n1615_p0142b03║有血出以此因緣後墮地獄（梵語提婆達多華言天熱）。
P182n1615_p0142b04║【四殺阿羅漢】梵語阿羅漢華言無學謂
P182n1615_p0142b05║無法可學又名應供應受人天供養故
P182n1615_p0142b06║也眾生即當供養恭敬以為種福之田况
P182n1615_p0142b07║行殺逆若行此事是為逆罪律云殺阿羅
P182n1615_p0142b08║漢者不許出家受具足戒也。【五破羯磨僧】
P182n1615_p0142b09║梵語羯磨華言作法辦事謂比丘受具足
P182n1615_p0142b10║戒或行懺悔法時當依和尚阿闍𥠖行羯
P182n1615_p0143a01║磨法作法成就方為得戒若有人見者當
P182n1615_p0143a02║隨順寂默或當出避若以惡心破其作法
P182n1615_p0143a03║令不得戒是為逆罪律云破羯磨者不許
P182n1615_p0143a04║出家受具足戒也（和尚梵語鄔波遮迦于闐國翻和尚華言力生
P182n1615_p0143a05║梵語阿闍𥠖華言軌範）。
P182n1615_p0143a06║五篇配五刑（出翻譯名義）【一波羅夷配死】梵語
P182n1615_p0143a07║波羅夷華言極惡此即根本極惡之戒也
P182n1615_p0143a08║謂修行之人若犯此戒道果無分死墮地獄
P182n1615_p0143a09║四分律云譬如斷人頭不可復生若犯此
P182n1615_p0143a10║法不復成比丘以由此罪極重故以死配
P182n1615_p0143b01║之。【二僧殘配流】毘尼母云僧殘者如人為
P182n1615_p0143b02║他所斫殘有咽喉故名為殘盖言人若犯
P182n1615_p0143b03║此罪僧作法除庶幾戒德可復猶如所殘
P182n1615_p0143b04║咽喉未斷早救尚可以由此罪稍輕于前
P182n1615_p0143b05║故以流罪配之。【三波逸提配徒】梵語波逸
P182n1615_p0143b06║提華言墮十誦律云墮在燒煑覆障地獄
P182n1615_p0143b07║八熱通為燒煑八寒黑暗通為覆障以由
P182n1615_p0143b08║此罪輕於僧殘故以徒罪配之（八熱者想獄黑繩獄
P182n1615_p0143b09║堆壓獄呌喚獄大呌喚獄燒炙獄大燒炙獄無間獄也八寒者頞浮陁獄泥頼浮陀
P182n1615_p0143b10║獄阿吒吒獄阿波波獄嘔喉獄欝波羅獄波頭摩獄芬陀利獄也）。【四提舍
P182n1615_p0144a01║尼配杖】梵語提舍尼華言向彼悔從對治
P182n1615_p0144a02║境以立名僧祇律云此罪應發露也盖言
P182n1615_p0144a03║此罪輕於前之三罪乃容對眾發露悔過
P182n1615_p0144a04║故以杖罪配之。【五突吉羅配笞】善見律中
P182n1615_p0144a05║梵語突吉羅華言惡作四分律本中梵語
P182n1615_p0144a06║式叉迦羅尼華言應當學謂餘戒罪重易
P182n1615_p0144a07║持此戒難持易犯常須念學故不列罪名
P182n1615_p0144a08║但言應當學此又輕於前故以笞罪配之。
P182n1615_p0144a09║五見（出涅槃經）【一身見】謂於五陰中妄計有身強
P182n1615_p0144a10║立主宰恒起我見執我我所是名身見（五陰
P182n1615_p0144b01║者色陰受陰想陰行陰識陰也執我我所者計執一陰為我餘四陰為我所也）。【二
P182n1615_p0144b02║邊見】謂計我身或斷或常執斷非常執常
P182n1615_p0144b03║非斷但執一邊是名邊見。【三邪見】謂邪心
P182n1615_p0144b04║取理顛倒妄見不信因果斷諸善根作闡提
P182n1615_p0144b05║行是名邪見（闡提梵語具云一闡提華言信不具外道名也）。【四戒
P182n1615_p0144b06║取見】謂於非戒之中謬以為戒強執勝妙
P182n1615_p0144b07║希取進行是名戒取見。【五見取】謂於非真
P182n1615_p0144b08║妙法中謬計涅槃心生取着妄計所得為
P182n1615_p0144b09║勝是名見取（梵語涅槃華言滅度）。
P182n1615_p0144b10║五結（出阿毘達磨集論）結即繫縛之義謂眾生因煩
P182n1615_p0145a01║惱妄惑造諸惡業而為眾苦繫縛流轉三
P182n1615_p0145a02║界不能出離故云結也（三界者欲界色界無色界也）。【一
P182n1615_p0145a03║貪結】謂眾生貪著三界生死之法廣行不
P182n1615_p0145a04║善由此能招未來苦果不得觧脫是名貪
P182n1615_p0145a05║結。【二恚結】謂眾生心有惱害廣行不善由
P182n1615_p0145a06║此能招未來苦果不得觧脫是名恚結。【三
P182n1615_p0145a07║慢結】自恃凌他曰慢謂眾生常起我慢邪
P182n1615_p0145a08║慢等廣行不善由此能招未來苦果不得
P182n1615_p0145a09║觧脫是名慢結（我慢者恃己之能凌侮於他也邪慢者不禮塔廟不
P182n1615_p0145a10║敬三寶不誦經典也）。【四嫉結】謂眾生躭著利養心無
P182n1615_p0145b01║厭足若見他榮即起妬心廣行不善由此
P182n1615_p0145b02║能招未來苦果不得觧脫是名嫉結。【五慳
P182n1615_p0145b03║結】謂眾生躭著利養而於資生等物其心
P182n1615_p0145b04║恡惜不能惠施貧乏廣行不善由此能招
P182n1615_p0145b05║未來苦果不得觧脫是名慳結。
P182n1615_p0145b06║五上分結（出天台四教儀集註）上分結者即色界無色界
P182n1615_p0145b07║之結惑也。【一色愛結】色愛者即色界思惑也
P182n1615_p0145b08║謂色界眾生雖無欲界麤染貪愛而於上妙
P182n1615_p0145b09║五欲取著無厭由此愛惑繫縛不能出離
P182n1615_p0145b10║故名結也（五欲者色欲聲欲香欲味欲觸欲也）。【二無色愛結】
P182n1615_p0146a01║無色愛者即無色界思惑也謂無色界眾
P182n1615_p0146a02║生雖無色質而於受想等法未能捨離取
P182n1615_p0146a03║着四空禪定欲樂境界由此愛惑繫縛不
P182n1615_p0146a04║能出離故名結也（四空者即無色界天中空虔識處無所有處非
P182n1615_p0146a05║想非非想處也）。【三掉結】掉者動也謂上二界眾生
P182n1615_p0146a06║心念散動退失禪定由此掉心繫縛不能
P182n1615_p0146a07║出離故名結也（上二界者色界無色界也）。【四慢結】慢者
P182n1615_p0146a08║自恃輕他也謂上二界眾生愛染未斷慢
P182n1615_p0146a09║心不息由此慢心繫縛不能出離故名結
P182n1615_p0146a10║也。【五無明結】無明者無所明了也謂上二
P182n1615_p0146b01║界眾生躭著禪定而於真性無所明了由
P182n1615_p0146b02║此無明繫縛不能出離故名結也。
P182n1615_p0146b03║五下分結（出天台四教儀集註）下分結者即欲界之結
P182n1615_p0146b04║惑也。【一貪結】貪者貪著無厭也謂欲界眾
P182n1615_p0146b05║生於順情境上起於貪心無有厭足由此
P182n1615_p0146b06║貪惑繫縛三界無有出期故名結也（三界者欲
P182n1615_p0146b07║界色界無色界也）。【二嗔結】嗔者忿怒之心也謂欲
P182n1615_p0146b08║界眾生於違情境上起於瞋心而不自已
P182n1615_p0146b09║由此嗔惑繫縛三界無有出期故名結也。
P182n1615_p0146b10║【三身見結】身見者謂欲界眾生於名色五
P182n1615_p0147a01║陰十二入十八界妄計為身由此見惑繫
P182n1615_p0147a02║縛三界無有出期故名結也（名色者名即心也色即色
P182n1615_p0147a03║身也五陰者色陰受陰想陰行陰識陰也十二入者眼入耳入鼻入舌入身入意入
P182n1615_p0147a04║色入聲入香入味入觸入法入也十八界者眼界色界眼識界耳界聲界耳識界鼻
P182n1615_p0147a05║界香界鼻識界舌界味界舌識界身界觸界身識界意界法界意識界也）。【四戒
P182n1615_p0147a06║取結】戒取者謂諸外道於非戒中取以為
P182n1615_p0147a07║戒即邪戒也由此邪執繫縛三界無有出
P182n1615_p0147a08║期故名結也。【五疑結】疑者迷心乖理狐疑
P182n1615_p0147a09║不决也謂欲界眾生由此疑惑迷真逐妄
P182n1615_p0147a10║背覺合塵由此疑惑繫縛三界無有出期
P182n1615_p0147b01║故名結也。
P182n1615_p0147b02║五住地惑（出華嚴經隨䟽演義鈔）五住者謂三界見惑
P182n1615_p0147b03║為一住三界思惑分為三住根本無明為
P182n1615_p0147b04║一住共成五住也由此五惑能令眾生住
P182n1615_p0147b05║著生死故名住地也（三界者欲界色界無色界也根本無明者
P182n1615_p0147b06║能生見思二惑故名根本也）。【一一切見住地惑】一切見
P182n1615_p0147b07║者即三界分別見惑也謂諸眾生由意根
P182n1615_p0147b08║對法塵分別起諸邪見住著三界故名一
P182n1615_p0147b09║切見住地惑。【二欲愛住地惑】欲愛者即欲
P182n1615_p0147b10║界思惑也謂諸眾生由五根對五塵境起
P182n1615_p0148a01║貪愛心而於欲界住著生死故名欲愛
P182n1615_p0148a02║住地惑（五根者眼根耳根鼻根舌根身根也五塵者色塵聲塵香塵味塵觸
P182n1615_p0148a03║塵也）。【三色愛住地惑】色愛者即色界思惑也
P182n1615_p0148a04║謂諸眾生不了此惑住著色界禪定不能
P182n1615_p0148a05║出離故名色愛住地惑。【四有愛住地惑】有
P182n1615_p0148a06║愛者即無色界思惑也謂諸眾生不了此
P182n1615_p0148a07║惑住於禪定不能出離故名有愛住地惑。
P182n1615_p0148a08║【五無明住地惑】無明者即根本無明惑也
P182n1615_p0148a09║謂聲聞緣覺未了此惑沉滯真空即住方
P182n1615_p0148a10║便土大乘菩薩方能除斷由餘惑未盡住
P182n1615_p0148b01║實報土故名無明住地惑（方便土者謂修方便道斷見思
P182n1615_p0148b02║惑即聲聞緣覺所居之土也實報土者稱實感報故也謂菩薩斷惑相有未盡者居
P182n1615_p0148b03║此土也）。
P182n1615_p0148b04║五利使（出天台四教儀集註）利即快利之義謂此五種
P182n1615_p0148b05║妄惑動念即生造次恒有也使即驅役之
P182n1615_p0148b06║義謂諸眾生為此五種妄惑驅役心神流
P182n1615_p0148b07║轉三界無有出期故名使也（三界者欲界色界無色界
P182n1615_p0148b08║也）。【一身見使】身見者謂諸眾生於名色五
P182n1615_p0148b09║陰十二入十八界中妄計為身也由此身
P182n1615_p0148b10║見驅役心神流轉不息故名為使（名色者名即心
P182n1615_p0149a01║也色即色身也五陰者色陰受陰想陰行陰識陰也十二入者眼入耳入鼻入舌入
P182n1615_p0149a02║身入意入色入聲入香入味入觸入法入也十八界者眼界色界眼識界耳界聲界
P182n1615_p0149a03║耳識界鼻界香界鼻識界舌界味界舌識界身界觸界身識界意界法界意識界也）。
P182n1615_p0149a04║【二邊見使】邊見者謂諸眾生於前之身
P182n1615_p0149a05║見或執為斷或執為常各執一邊也由此
P182n1615_p0149a06║邊見驅役心神流轉不息故名為使。【三邪
P182n1615_p0149a07║見使】邪見者謂諸眾生邪心取理撥無因果
P182n1615_p0149a08║斷滅一切善根也由此邪見驅役心神流
P182n1615_p0149a09║轉不息故名為使（撥者絕也）。【四見取使】見取者
P182n1615_p0149a10║謂諸眾生於非真勝法中謬計涅槃生心
P182n1615_p0149b01║取着於邪見中執為正見也由此見取驅
P182n1615_p0149b02║役心神流轉不息故名為使（梵語涅槃華言滅度）。【五
P182n1615_p0149b03║戒取使】戒取者謂諸外道於非戒中謬以
P182n1615_p0149b04║為戒如鷄狗等邪戒以為真戒取以進行
P182n1615_p0149b05║也由此戒取驅役心神流轉不息故名為
P182n1615_p0149b06║使（鷄狗戒者謂外道自計前世從鷄狗中来今即學鷄一足獨立如狗噉糞穢也）。
P182n1615_p0149b07║五鈍使（出天台四教儀集註）五鈍者鈍即遲鈍也謂此
P182n1615_p0149b08║五種妄惑由推前身見等五種利使而生
P182n1615_p0149b09║對利說鈍故名鈍使。【一貪欲使】貪即引取
P182n1615_p0149b10║無厭也謂諸眾生貪著世間色欲財寶恣
P182n1615_p0150a01║縱心情而無厭足由此貪惑之所驅役流
P182n1615_p0150a02║轉三界故名為使（三界者欲界色界無色界也）。【二瞋恚
P182n1615_p0150a03║使】瞋即忿怒謂諸眾生於違情境上起諸
P182n1615_p0150a04║嗔恚惱亂自他由此嗔惑之所驅役流轉
P182n1615_p0150a05║三界故名為使。【三無明使】無明即迷惑不
P182n1615_p0150a06║了乃癡惑也謂諸眾生以迷心緣境於一
P182n1615_p0150a07║切法不能明了由此癡惑之所驅役流轉
P182n1615_p0150a08║三界故名為使。【四慢使】慢即自恃輕他也
P182n1615_p0150a09║謂諸眾生自恃種姓富貴有德有才輕蔑
P182n1615_p0150a10║於他由此慢心之所驅役流轉三界故名
P182n1615_p0150b01║為使。【五疑使】疑即猶豫不决也謂諸眾生
P182n1615_p0150b02║迷心乖理不能通達法相由此疑惑之所
P182n1615_p0150b03║驅役流轉三界故名為使。
P182n1615_p0150b04║
P182n1615_p0150b05║大明三藏法數卷第十七