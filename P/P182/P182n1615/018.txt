P182n1615_p0151a01║大明三藏法數卷第十八　　　　　池十
P182n1615_p0151a02║上天竺前住持沙門一如等奉　勑集註
P182n1615_p0151a03║五欲（出天台四教儀）止觀云五塵非欲而其中有味
P182n1615_p0151a04║能起行人須欲之心故言五欲常能牽人
P182n1615_p0151a05║入諸魔境故也（五塵者色塵聲塵香塵味塵觸塵也）。【一色欲】
P182n1615_p0151a06║謂男女形貌端莊及世間寶物玄黃朱紫
P182n1615_p0151a07║種種妙色能令眾生樂著無厭故名色欲。
P182n1615_p0151a08║【二聲欲】謂絲竹環珮之聲及男女歌詠等
P182n1615_p0151a09║聲能令眾生樂著無厭故名聲欲。【三香欲】
P182n1615_p0151a10║謂男女身香及世間一切諸香能令眾生
P182n1615_p0151b01║樂著無厭故名香欲。【四味欲】謂種種飲食
P182n1615_p0151b02║肴饍等美味能令眾生樂著無厭故名味
P182n1615_p0151b03║欲。【五觸欲】謂男女身分柔輭細滑寒時體
P182n1615_p0151b04║溫熱時體涼及衣服等種種好觸能令眾
P182n1615_p0151b05║生樂著無厭是名觸欲。
P182n1615_p0151b06║又五欲（出華嚴經隨䟽演義鈔）【一財欲】財即世間一切
P182n1615_p0151b07║貲財也謂人以財物為養己之資故至貪
P182n1615_p0151b08║求戀著不捨是為財欲。【二色欲】色即世間
P182n1615_p0151b09║青黃赤白及男女等色也謂人以色恱情
P182n1615_p0151b10║適意故至貪求戀著不能出離三界是為
P182n1615_p0152a01║色欲（三界者欲界色界無色界也）。【三飲食欲】飲食即世
P182n1615_p0152a02║間肴饍眾味也謂人必假飲食資身活命
P182n1615_p0152a03║故至貪求樂著無厭是為飲食欲。【四名欲】
P182n1615_p0152a04║名即世間之聲名也謂人因聲名能顯親
P182n1615_p0152a05║榮己故至貪求樂著而不知止是為名欲。
P182n1615_p0152a06║【五睡眠欲】睡眠即情識昬昧而睡眠也謂
P182n1615_p0152a07║人之睡眠亦有時節若怠墯放縱樂著無
P182n1615_p0152a08║厭是為睡眠欲。
P182n1615_p0152a09║五盖（出法界次第）盖即蓋覆之義謂諸眾生由此
P182n1615_p0152a10║貪等五惑蓋覆心識而於正道不能明了
P182n1615_p0152b01║沉滯三界不能出離也（三界者欲界色界無色界也）。【一
P182n1615_p0152b02║貪欲蓋】貪欲者引取無厭曰貪希須樂慕
P182n1615_p0152b03║為欲謂諸眾生貪愛世間男女色聲香味
P182n1615_p0152b04║觸法及財寶等物無有厭足以此貪欲蓋
P182n1615_p0152b05║覆心識禪定善法不能發生沉滯三界不
P182n1615_p0152b06║得出離故名蓋也。【二瞋恚蓋】瞋恚者即忿
P182n1615_p0152b07║怒之心也謂諸眾生或於違情境上或追
P182n1615_p0152b08║憶他人惱我及惱我親而生忿怒以此瞋
P182n1615_p0152b09║恚蓋覆心識禪定善法不能發生沉滯三界
P182n1615_p0152b10║不得出離故名蓋也。【三睡眠蓋】睡眠者意
P182n1615_p0153a01║識惛熟曰睡五情闇冥曰眠謂諸眾生以
P182n1615_p0153a02║此睡眠蓋覆心識禪定善法不能發生沉
P182n1615_p0153a03║滯三界無有出期故名蓋也（五情者即眼耳鼻舌身五
P182n1615_p0153a04║根也）。【四掉悔蓋】掉悔者掉動也身無故遊行
P182n1615_p0153a05║為掉掉已思惟心中憂惱為悔謂諸眾生
P182n1615_p0153a06║以此掉悔盖覆心識禪定善法不能發生
P182n1615_p0153a07║沉滯三界無有出期故名蓋也。【五疑蓋】疑
P182n1615_p0153a08║者猶豫不決之義即癡惑也謂諸眾生無
P182n1615_p0153a09║明暗鈍不別真偽猶豫之心常無決斷以
P182n1615_p0153a10║此疑惑蓋覆心識禪定善法不能發生沉
P182n1615_p0153b01║滯三界無有出期故名蓋也。
P182n1615_p0153b02║五慳（出成實論）【一住處慳】謂有眾生心作是念於
P182n1615_p0153b03║此之處唯獨我住不容餘人是名住處慳。
P182n1615_p0153b04║【二家慳】謂有眾生心作是念獨我出入此
P182n1615_p0153b05║家不容餘人設有餘人我當於中為勝是
P182n1615_p0153b06║名家慳。【三施慳】謂有眾生心作是念我於
P182n1615_p0153b07║此中獨得布施勿與餘人設有餘人勿令
P182n1615_p0153b08║過我是名施慳（過我者謂所施過多於我也）。【四稱讚慳】
P182n1615_p0153b09║謂有眾生心作是念獨稱讚我勿讚餘人
P182n1615_p0153b10║設讚餘人勿令勝我是名稱讚慳。【五法慳】
P182n1615_p0154a01║謂有眾生心作是念獨我能知諸經深義
P182n1615_p0154a02║秘惜隱藏不為人說是名法慳。
P182n1615_p0154a03║五苦（出析玄記）【一生老病死苦】謂眾生初受生時
P182n1615_p0154a04║在母腹中窄隘不淨及出胎時冷風觸身
P182n1615_p0154a05║如被物刺至於衰老氣力羸劣動止不寧
P182n1615_p0154a06║復有疾痛寒熱所惱至於命終四大分離
P182n1615_p0154a07║神識飄散此等因緣悉皆是苦是為生老
P182n1615_p0154a08║病死苦（四大者地大水大火大風大也）。【二愛別離苦】謂常
P182n1615_p0154a09║所親愛之人乖違離散不得共處是為愛別
P182n1615_p0154a10║離苦。【三怨憎會苦】謂常所憎惡之人欲其
P182n1615_p0154b01║遠離而反共聚是為怨憎會苦。【四求不得
P182n1615_p0154b02║苦】謂於世間色聲之境及一切利養種種
P182n1615_p0154b03║可愛樂者心欲而不能得是為求不得苦。
P182n1615_p0154b04║【五五陰盛苦】五陰者色受想行識也陰即
P182n1615_p0154b05║蓋覆之義謂能蓋覆真性不令顯發也盛
P182n1615_p0154b06║即盛大之義謂前諸苦皆是五陰之所聚
P182n1615_p0154b07║集是為五陰盛苦。
P182n1615_p0154b08║五心裁（出成實論）【一疑佛】疑佛者謂眾生心作如
P182n1615_p0154b09║是念佛為大耶富蘭那等為大耶由此疑
P182n1615_p0154b10║念不信佛是智人惡口讒謗裁斷自心善
P182n1615_p0155a01║根故名心裁（梵語富蘭那無翻即空見外道謂一切法無所有如虛空
P182n1615_p0155a02║不生滅也）。【二疑法】疑法者謂眾生心作如是念
P182n1615_p0155a03║佛法為勝耶韋陀等法為勝耶由此疑念
P182n1615_p0155a04║不信正法惡口讒謗裁斷自心善根故名
P182n1615_p0155a05║心裁（梵語韋陀華言智論即外道邪智之論也）。【三疑僧】疑僧者
P182n1615_p0155a06║謂眾生心作如是念佛之弟子為勝耶富
P182n1615_p0155a07║蘭那弟子為勝耶由此疑念不信三寶惡
P182n1615_p0155a08║口讒謗裁斷自心善根故名心裁（三寶者佛寶法
P182n1615_p0155a09║寶僧寶也）。【四疑戒】疑戒者謂眾生心作如是念
P182n1615_p0155a10║佛所說戒為勝耶鷄狗等戒為勝耶由此
P182n1615_p0155b01║疑念不信正戒毀破律儀惡口讒謗裁斷
P182n1615_p0155b02║自心善根故名心裁（鷄狗戒者即外道所持之戒謂如鷄獨足
P182n1615_p0155b03║而立如狗噉糞穢依此而行苦行以為持戒也）。【五疑教化】疑教化
P182n1615_p0155b04║者謂眾生心作如是念為佛所教化為正
P182n1615_p0155b05║耶富蘭那等教化為正耶由此疑念不信
P182n1615_p0155b06║正教惡口讒謗裁斷自心善根故名心裁。
P182n1615_p0155b07║五妄想（出楞嚴經）【一堅固妄想】堅固妄想者即色
P182n1615_p0155b08║陰也謂諸眾生體因想生心因想起命因
P182n1615_p0155b09║想傳諸想交固以成色身經云汝現色身
P182n1615_p0155b10║名為堅固第一妄想。【二虛明妄想】虛明妄
P182n1615_p0156a01║想者即受陰也謂諸眾生欲想登高足先
P182n1615_p0156a02║酸澁違順二相損益現馳是則受陰無體
P182n1615_p0156a03║虛有所明經云汝今現前順益違損二現驅
P182n1615_p0156a04║馳名為虛明第二妄想。【三融通妄想】融通妄
P182n1615_p0156a05║想者即想陰也謂眾生念慮是虛情色身
P182n1615_p0156a06║是實質雖虛實不倫而能相使者由想融
P182n1615_p0156a07║之也心生虛想形取實物其心形異用而
P182n1615_p0156a08║能相應者由想通之也至於窹𥧌心境相
P182n1615_p0156a09║隨而無間斷者皆妄想也經云則汝想念
P182n1615_p0156a10║搖動妄情名為融通第三妄想。【四幽隱妄
P182n1615_p0156b01║想】幽隱妄想者即行陰也謂眾生一期色
P182n1615_p0156b02║身生化之理自幼至衰無暫停息運運密
P182n1615_p0156b03║移體遷無覺經云則汝諸行念念不停名
P182n1615_p0156b04║為幽隱第四妄想（一期者從生至死也）。【五顛倒妄想】
P182n1615_p0156b05║（亦名微細精想）顛倒妄想者即識陰也謂眾生識
P182n1615_p0156b06║精之湛非真湛然如急流水望似恬靜其
P182n1615_p0156b07║實流急細不可見經云則湛了內罔象虛
P182n1615_p0156b08║無名為第五顛倒微細精想。
P182n1615_p0156b09║五散亂（出華嚴孔目）【一自性亂】自性散亂者謂五
P182n1615_p0156b10║識不守自性隨逐外境念念變易也（五識者眼
P182n1615_p0157a01║識耳識鼻識舌識身識也）。【二外散亂】外散亂者謂意根
P182n1615_p0157a02║馳動隨逐外塵起種種分別也。【三內散亂】
P182n1615_p0157a03║內散亂者謂心生高下念念遷流不定也。
P182n1615_p0157a04║【四麤重散亂】麤重散亂者謂計我我所等
P182n1615_p0157a05║麤重之法不得解脫也（計我者謂於色身之中妄計為我也
P182n1615_p0157a06║我所者色身及財宅眷屬也）。【五思惟散亂】思惟散亂者
P182n1615_p0157a07║謂棄捨大乘憶念小乘不得寂靜也。
P182n1615_p0157a08║土有五種（出華嚴經䟽）【一唯性土】唯性者即如來
P182n1615_p0157a09║所證法性之體也謂如來之體身外無土
P182n1615_p0157a10║土外無身身土不殊唯一法性是名唯性
P182n1615_p0157b01║土。【二雙泯土】謂如來身土一如融通無礙
P182n1615_p0157b02║猶若虛空性相俱寂是名雙泯土。【三俱性
P182n1615_p0157b03║相土】謂如來以如實智變化無邊相海眾
P182n1615_p0157b04║寶莊嚴隨眾生心示現國土境界種種性
P182n1615_p0157b05║相是名俱性相土。【四融三世間土】隔別名
P182n1615_p0157b06║世間差名間三世間者有情世間噐世間
P182n1615_p0157b07║智正覺世間也謂如來法界之身徧一切
P182n1615_p0157b08║處以一切眾生國土即是如來清淨法身
P182n1615_p0157b09║如來之身能為眾生身及國土虛空身交
P182n1615_p0157b10║徹混融無障無礙是名融三世間土（有情世間
P182n1615_p0158a01║即眾生世間噐世間即國土世間智正覺世間即佛世間）。【五總攝土】謂
P182n1615_p0158a02║如來所證十身西智一一圓融稱性周徧
P182n1615_p0158a03║言一土則融一切土舉一身則攝一切身
P182n1615_p0158a04║法法互融塵塵無礙是名總攝土（十身者菩提身
P182n1615_p0158a05║願身化身力持身相如莊嚴身威勢身意生身福德身法身智身也四智者大圓鏡
P182n1615_p0158a06║智妙觀察智平等性智成所作智也）。
P182n1615_p0158a07║土體五重（出華嚴經隨䟽演義鈔）【一真如】真如者乃真
P182n1615_p0158a08║實無妄之理即法性土之體也此清淨法
P182n1615_p0158a09║身所依之土以由法身無相土亦如是身
P182n1615_p0158a10║土雖分體原不二故真如為體也。【二真智】
P182n1615_p0158b01║真智者乃根本無分別智即實報土之體
P182n1615_p0158b02║也此是如來圓滿報身所依之土以由實
P182n1615_p0158b03║智功圓萬德成就體無分別境智一如故
P182n1615_p0158b04║以真智為體也（根本無分別智者如來惑業淨盡親證本有圓明之
P182n1615_p0158b05║智此智照了萬法不待分別也）。【三本識】本識者乃根本清
P182n1615_p0158b06║淨識心即色相土之體也此是如來微塵
P182n1615_p0158b07║相海身所依之土以由福慧無邊相好具
P182n1615_p0158b08║足莊嚴悉僃性相如如故以本識為體也。
P182n1615_p0158b09║【四四塵】四塵者色香未觸也此之四塵乃
P182n1615_p0158b10║後得智所現之色相即他受用土之體也
P182n1615_p0159a01║此是如來他受用身所依之土以由利他
P182n1615_p0159a02║行滿隨諸菩薩所宜變化而現種種上妙
P182n1615_p0159a03║色相諸塵境界故以四塵為體也（後得智者即根
P182n1615_p0159a04║本智後所得之智也他受用者因他機感見而受用也）。【五諸事】諸事
P182n1615_p0159a05║者乃成事智即變化土之體也此是如來
P182n1615_p0159a06║化身所依之土以由徃昔修習利他因緣
P182n1615_p0159a07║故能隨諸有情心之所宜而現種種淨穢
P182n1615_p0159a08║國土令其成辦眾事故以諸事為體也。
P182n1615_p0159a09║大刦五喻（出大藏一覽）【一草木喻】謂大千世界草
P182n1615_p0159a10║木皆寸斬為籌人間百年但取一籌取盡
P182n1615_p0159b01║此籌乃為一刦是名草木喻（刦梵語具云刦波華言分
P182n1615_p0159b02║別時節）。【二沙細喻】謂殑伽河廣四十里滿中
P182n1615_p0159b03║沙細如麫人間百年但取一粒取盡此沙
P182n1615_p0159b04║乃為一刼是名沙細喻（梵語殑伽華言天堂來謂其從高處
P182n1615_p0159b05║流來也）。【三芥子喻】謂有城四方而各百里其
P182n1615_p0159b06║中滿堆芥子人間百年但取一粒取盡此
P182n1615_p0159b07║芥乃為一刦是名芥子喻。【四碎塵喻】謂以
P182n1615_p0159b08║大千世界碎為微塵人間百年但取一塵
P182n1615_p0159b09║取盡此塵乃為一刦是名碎塵喻。【五拂石
P182n1615_p0159b10║喻】謂一石廣二由旬厚半由旬兜率天一
P182n1615_p0160a01║百年以六銖衣拂一遍拂盡此石乃為一
P182n1615_p0160a02║刦是名拂石喻（梵語由旬華言限量梵語兜率華言知足六銖衣者
P182n1615_p0160a03║謂衣重六銖也）。
P182n1615_p0160a04║末世五法令正法不滅（出十誦律）【一尊重正教】謂
P182n1615_p0160a05║諸比丘唯依正教進修遠離小乘及諸外
P182n1615_p0160a06║道偏邪之說是故能令正法不滅（梵語比丘華言
P182n1615_p0160a07║乞士）。【二止息嗔惡】謂諸比丘常行忍辱不生
P182n1615_p0160a08║瞋恚德譽遠聞令人歸仰是故能令正法
P182n1615_p0160a09║不滅。【三敬事上座】謂諸比丘於大德之人
P182n1615_p0160a10║居上座者恭敬順事勤求法要是故能令
P182n1615_p0160b01║正法不滅。【四愛樂正法】謂諸比丘於上座
P182n1615_p0160b02║所聞說妙法深生愛樂歡喜奉行是故能
P182n1615_p0160b03║令正法不滅。【五善誨初智】謂諸比丘於大
P182n1615_p0160b04║乘法方便演說令初心習學之人有所依
P182n1615_p0160b05║憑進修於道是故能令正法不滅。
P182n1615_p0160b06║末法五亂（出法苑珠林）【一當來比丘從白衣說法】
P182n1615_p0160b07║梵語比丘華言乞士謂末法之時白衣詐
P182n1615_p0160b08║稱師範無識比丘反從彼而受學也。【二白
P182n1615_p0160b09║衣居上座比丘處下】謂末法之時白衣詐
P182n1615_p0160b10║言我解大乘坐當居上比丘行微坐宜處
P182n1615_p0161a01║下也。【三比丘說法不行聽受】謂末法之時
P182n1615_p0161a02║比丘說法不行承受而聽白衣所說之法
P182n1615_p0161a03║受而不捨也。【四魔說為真正法為偽】謂末
P182n1615_p0161a04║法之時魔之所說以為真道而以佛之正法
P182n1615_p0161a05║反為不真也。【五當來比丘畜養妻子】謂末
P182n1615_p0161a06║法之時比丘不持戒律畜養妻子與俗無
P182n1615_p0161a07║異也。
P182n1615_p0161a08║五五百年（出華嚴經隨䟽演義鈔）五五百年者乃如來
P182n1615_p0161a09║出世正像末法之年數也謂正法一千年
P182n1615_p0161a10║像法一千年末法一萬年今以二千五百
P182n1615_p0161b01║年分為五者其初二五百年為正法之時
P182n1615_p0161b02║有修證解脫禪定之人次二五百年為像
P182n1615_p0161b03║法之時人雖有修行而無證果唯有多聞
P182n1615_p0161b04║布施之者後五百年乃末法一萬年之初
P182n1615_p0161b05║五百年也此時之人無修無證但以闘諍
P182n1615_p0161b06║而為正修以法有盛衰不同故分此五五
P182n1615_p0161b07║百年也。【第一五百年解脫堅固】解脫即自
P182n1615_p0161b08║在之義謂諸比丘於正法五百年中不攻
P182n1615_p0161b09║異學唯務大乘利益眾生解脫自在堅固
P182n1615_p0161b10║不變也（梵語比丘華言乞士）。【第二五百年禪定堅固】
P182n1615_p0162a01║謂諸比丘於正法五百年中厭居生死求
P182n1615_p0162a02║證涅槃頓息攀緣深修禪定堅固不變也
P182n1615_p0162a03║（梵語涅槃華言滅度）。【第三五百年多聞堅固】謂諸比
P182n1615_p0162a04║丘於像法五百年中少持戒律怠習禪定
P182n1615_p0162a05║唯尚多聞依語生解堅固不變也。【第四五
P182n1615_p0162a06║百年塔寺堅固】謂諸比丘於像法五百年
P182n1615_p0162a07║中少習禪定喜種福田廣結善緣多修塔
P182n1615_p0162a08║寺堅固不變也。【第五五百年闘諍堅固】謂
P182n1615_p0162a09║諸比丘於末法五百年中不修戒律唯尚
P182n1615_p0162a10║闘諍增長邪見堅固不變也。
P182n1615_p0162b01║依次五百年（出毘尼母律）五百年者像法後末法
P182n1615_p0162b02║初之五百年也此五百年中比丘雖云無
P182n1615_p0162b03║修無證亦有解脫禪定持戒多聞布施者
P182n1615_p0162b04║佛知其法漸衰故說其次第也（梵語比丘華言乞士）。
P182n1615_p0162b05║【第一一百年得堅固解脫】謂此一百年中
P182n1615_p0162b06║比丘唯務智理說法利生悟明大乘解脫
P182n1615_p0162b07║自在堅固不變也（智理者以智慧照了於理也）。【第二一
P182n1615_p0162b08║百年得堅固定】謂此一百年中比丘樂修
P182n1615_p0162b09║禪定頓息外緣悟明自心得證道果堅固
P182n1615_p0162b10║不變也。【第三一百年得堅固持戒】謂此一
P182n1615_p0163a01║百年中比丘少習禪定惟樂持戒不犯律
P182n1615_p0163a02║儀無諸放逸堅固不變也。【第四一百年得
P182n1615_p0163a03║堅固多聞】謂此一百年中比丘於禪定戒
P182n1615_p0163a04║律不勤修習唯樂博覽羣典多聞解義堅
P182n1615_p0163a05║固不變也。【第五一百年得堅固布施】謂此
P182n1615_p0163a06║一百年中比丘不修戒定雖有修持少證
P182n1615_p0163a07║道果但習善緣多行布施堅固不變也。
P182n1615_p0163a08║五濁（出法苑珠林）【一眾生濁】謂眾生多諸弊惡不
P182n1615_p0163a09║孝敬父母尊長不畏惡業果報不作功德
P182n1615_p0163a10║不修齋法是名眾生濁。【二見濁】謂正法已
P182n1615_p0163b01║滅像法漸起邪法轉生邪見增盛不修善
P182n1615_p0163b02║道是名見濁。【三煩惱濁】謂眾生多諸愛欲
P182n1615_p0163b03║慳貪闘諍諂曲虛誑攝受邪法惱亂心神
P182n1615_p0163b04║是名煩惱濁。【四命濁】謂徃古世時人壽八
P182n1615_p0163b05║萬四千歲今時人壽轉減百歲者稀以惡
P182n1615_p0163b06║業增故壽數短促是名命濁。【五刦濁】刼梵
P182n1615_p0163b07║語具云刦波華言分別時節謂減刦中人
P182n1615_p0163b08║壽減至三十歲時饑饉災起減至二十歲
P182n1615_p0163b09║時疾疫災起減至一十歲時刀兵災起世
P182n1615_p0163b10║界眾生無不被害是名刦濁。
P182n1615_p0164a01║日行五風（出起世因本經）經云佛告諸比丘日天宮
P182n1615_p0164a02║殿縱廣五十一由旬上下四方悉皆正等
P182n1615_p0164a03║墻壁欄楯皆以金銀瑠璃所成宮殿之形
P182n1615_p0164a04║四方遠看似圓宮殿之中有五種風吹轉
P182n1615_p0164a05║而行故名日行五風也（月宮亦有五風眾寶嚴飾種種墻壁
P182n1615_p0164a06║欄楯與日宮無異但縱廣止有四十九由旬也梵語由旬華言限量）。【一持】持
P182n1615_p0164a07║者任持也謂日宮殿因風任持行於空中
P182n1615_p0164a08║而不墜落也。【二住】住者安住也謂日宮殿
P182n1615_p0164a09║因風任持之力而於空中得安住也。【三隨
P182n1615_p0164a10║順轉】謂日宮殿因風所吹而於空中任運
P182n1615_p0164b01║隨轉也。【四波羅訶迦】梵語波羅訶迦月宮殿
P182n1615_p0164b02║中亦有五風餘風名義皆同唯第四一種名
P182n1615_p0164b03║攝疑此日宮波羅訶迦亦是攝之義也攝者
P182n1615_p0164b04║攝持也謂日宮殿因風攝持而行也。【五將行】
P182n1615_p0164b05║謂日宮殿因風將助能於空中速疾而行也。
P182n1615_p0164b06║世間五種難得寶（出四分律）世之珎寶雖世間希
P182n1615_p0164b07║有求之易得若值佛出世及聞正法又能
P182n1615_p0164b08║聞法信解如法而行展轉教化人能信樂
P182n1615_p0164b09║此之五種尤為世間希有故皆名難得寶
P182n1615_p0164b10║也。【一佛出世間】謂諸佛世尊雖法身常住
P182n1615_p0165a01║不滅眾生盲𡨋難可得見今佛出現世間
P182n1615_p0165a02║為令一切眾生成就大事因緣甚為希有
P182n1615_p0165a03║是為世間難得之寶。【二聞佛說法為他人
P182n1615_p0165a04║說】謂諸眾生既得見佛聞法復為他人隨
P182n1615_p0165a05║力演說令其出離生死成無上道甚為希
P182n1615_p0165a06║有是為世間難得之寶。【三聞法信解】謂諸
P182n1615_p0165a07║眾生既聞法已又能起正信心思惟其義
P182n1615_p0165a08║依教修行甚為希有是為世間難得之寶。
P182n1615_p0165a09║【四如法而行】謂諸眾生既信受正法思惟
P182n1615_p0165a10║其義復能如法精進修行當得無上菩提
P182n1615_p0165b01║之道甚為希有是為世間難得之寶。【五得
P182n1615_p0165b02║信樂者】謂諸眾生為人演說正法而得其
P182n1615_p0165b03║人信樂不疑則其教法流通展轉獲益甚
P182n1615_p0165b04║為希有是為世間難得之寶。
P182n1615_p0165b05║五種眷屬（出法華玄義）五種眷屬者謂如來說法
P182n1615_p0165b06║必假彼緣緣即受道之人也人受道已因
P182n1615_p0165b07║法為親即成眷屬譬如父母遺體攬以成
P182n1615_p0165b08║身得為天性天性親愛更相敬順故名眷
P182n1615_p0165b09║屬也。【一理性眷屬】謂諸佛眾生理性平等
P182n1615_p0165b10║自然相關法華經云我於眾聖中尊世間
P182n1615_p0166a01║之父一切眾生皆是吾子是則未曾受道
P182n1615_p0166a02║者亦得稱為眷屬故名理性眷屬也。【二業
P182n1615_p0166a03║生眷屬】謂由徃昔聞法之善業復生佛世
P182n1615_p0166a04║受道得度故名業生眷屬。【三願生眷屬】謂
P182n1615_p0166a05║昔由聞法結緣未得證果曾發誓願務在
P182n1615_p0166a06║得道今乘宿願見佛聞法故名願生眷屬。
P182n1615_p0166a07║【四神通眷屬】謂先世值佛破惑見理或生
P182n1615_p0166a08║他方因佛出世以神通力來生此界輔佛行
P182n1615_p0166a09║化故名神通眷屬。【五應生眷屬】謂菩薩既
P182n1615_p0166a10║破無明之惑已得法身之本即能起用化
P182n1615_p0166b01║他應入生死導引眾生令向佛道如淨飯
P182n1615_p0166b02║王摩耶夫人是千佛之父母羅㬋羅是千
P182n1615_p0166b03║佛之子諸聲聞內秘菩薩行是皆應生於
P182n1615_p0166b04║此故名應生眷屬（摩耶梵語具云摩訶摩耶華言大術梵語羅㬋
P182n1615_p0166b05║羅華言覆障）。
P182n1615_p0166b06║五精舍（出翻譯名義）釋迦譜云息心所栖故曰精
P182n1615_p0166b07║舍行者精練之所也。【一給孤獨園】給孤獨
P182n1615_p0166b08║長者之名以其仁而聰敏積而能散賑乏
P182n1615_p0166b09║濟貧哀孤恤獨時美其德號給孤獨嘗側
P182n1615_p0166b10║金布地以買祇陀太子園遂名給孤獨園
P182n1615_p0167a01║因建精舍奉佛佛於其中說法也（梵語祇陀華言
P182n1615_p0167a02║戰勝）。【二鷲嶺】鷲嶺山名也以其山形似於鷲
P182n1615_p0167a03║鳥故以名焉中為精舍佛居此而說法也。
P182n1615_p0167a04║【三獼猴江】獼猴江者以獼猴嘗於此江沐
P182n1615_p0167a05║浴故以名焉大智度論云毘耶離有一精
P182n1615_p0167a06║舍名獼猴池佛曾於此說法翻譯名義云
P182n1615_p0167a07║那蘭陀池旁建伽藍即其處也（梵語毘耶離華言廣
P182n1615_p0167a08║嚴梵語那蘭陀華言施無厭佛昔行菩薩道時為大國王建都此地憐愍眾生好樂
P182n1615_p0167a09║周給時美其德號施無厭伽藍梵語具云僧伽藍華言眾園）。【四菴羅樹
P182n1615_p0167a10║園】梵語菴羅華言柰果名也此樹開華華
P182n1615_p0167b01║生一女國人歎異以園封之園既屬女女
P182n1615_p0167b02║人守護故言菴羅樹園此女以宿善冥熏
P182n1615_p0167b03║見佛懽喜以園奉佛佛即受之於中建立
P182n1615_p0167b04║精舍而說法也。【五竹林精舍】大智度論云
P182n1615_p0167b05║竹林精舍在𦒿闍崛山中其地平坦嚴淨
P182n1615_p0167b06║勝於餘處佛曾於中說法故有精舍或云
P182n1615_p0167b07║迦蘭陀竹園是也（梵語耆闍崛華言靈鷲迦蘭陀無翻）。
P182n1615_p0167b08║五種結界相（出善見毘婆沙律）五種結界相者乃是
P182n1615_p0167b09║如來制比丘結界之法也謂比丘若作法
P182n1615_p0167b10║事若行布薩若建塔寺或於空地或在山
P182n1615_p0168a01║林或於水邊隨其形量廣狹大小必須結
P182n1615_p0168a02║界以立界相故說此五種之名相也（梵語比丘
P182n1615_p0168a03║華言乞士梵語布薩華言淨住謂比丘當每月二番聚眾宣說戒法以淨身口意三
P182n1615_p0168a04║業故云淨住也）。【一方相】方相者謂結界之地其形方
P182n1615_p0168a05║正也以其四方或一方有長流之水則以水
P182n1615_p0168a06║為界相若是無源不常流者則不可為界
P182n1615_p0168a07║相或有樹則以樹為界相若是枯朽之樹
P182n1615_p0168a08║及不相連者亦不可也或有路則以路為
P182n1615_p0168a09║界相若是斷絕之路亦不可也或有石則
P182n1615_p0168a10║以石為界相若是散漫之石亦不可也此
P182n1615_p0168b01║處若無水樹等則當立石或種樹於四邊
P182n1615_p0168b02║以為界相也。【二圓相】圓相者謂結界之處其
P182n1615_p0168b03║形團圓也以此處或水樹等其勢周圍圓
P182n1615_p0168b04║繞或立石種樹以為界相也。【三皷形相】皷形
P182n1615_p0168b05║相者謂結界之處如皷之形也以此處或
P182n1615_p0168b06║水或路等生勢狀如皷形或立石種樹以
P182n1615_p0168b07║為界相也。【四半月形相】半月形相者謂結
P182n1615_p0168b08║界之處如半月之形也以此處或水或路
P182n1615_p0168b09║等生勢狀如半月或立石種樹以為界相
P182n1615_p0168b10║也。【五三角相】三角相者謂結界之處其形
P182n1615_p0169a01║三角也以此處水路等三角圍繞或立石
P182n1615_p0169a02║種樹以為界相也。
P182n1615_p0169a03║掃地五種勝利（亦名掃地五德出根本一切有部毘柰耶集）根本
P182n1615_p0169a04║部云給孤長者每於晨朝徃逝多林禮世
P182n1615_p0169a05║尊足禮已掃寺內地後於一時長者他緣
P182n1615_p0169a06║不遑入寺世尊經行見地不淨即自執篲
P182n1615_p0169a07║（徐醉切）竹掃帚也掃於林中時舍利子等悉
P182n1615_p0169a08║皆執篲共掃園林時佛世尊及聖弟子遍
P182n1615_p0169a09║掃除已入食堂中就座而坐佛告諸苾芻
P182n1615_p0169a10║凡掃地者有五勝利故說此五種功德也
P182n1615_p0169b01║（梵語逝多華言勝林給孤長者謂其能賑濟孤貧也苾芻者乃西天香草名謂其體
P182n1615_p0169b02║性柔輭以喻出家人能折伏身語麤獷也）。【一自心清淨】（亦名自除心垢）
P182n1615_p0169b03║謂若人掃於寺地因地淨故心得清淨是
P182n1615_p0169b04║名自心清淨。【二令他心淨】（亦名除他垢）謂若人
P182n1615_p0169b05║掃於寺地因地淨故他人見無塵垢心得
P182n1615_p0169b06║清淨是名令他心淨。【三諸天歡喜】（亦名去憍慢）
P182n1615_p0169b07║謂若人掃於寺地即是去其憍慢塵垢諸
P182n1615_p0169b08║天觀見地淨無塵生懽喜心是名諸天歡
P182n1615_p0169b09║喜。【四植端正業】（亦名調伏心）謂若人淨掃寺地
P182n1615_p0169b10║即是調伏自心植立端正福業他世必獲
P182n1615_p0170a01║相貌端正是名植端正業。【五命終之後當
P182n1615_p0170a02║生天上】（亦名長功德）謂若人淨掃寺地因淨地
P182n1615_p0170a03║故功德增長而於命終當生天上。
P182n1615_p0170a04║五體（出華嚴經隨䟽演義鈔）凡禮敬三寶必須五體投
P182n1615_p0170a05║地所以折伏憍慢用表虔誠故也（三寶者佛寶法
P182n1615_p0170a06║寶僧寶也）。【一右膝】䟽云願我右膝著地之時令
P182n1615_p0170a07║諸眾生得正覺道也。【二左膝】䟽云願我左
P182n1615_p0170a08║膝著地之時令諸眾生於外道法不起邪
P182n1615_p0170a09║見悉得安立正覺道中也。【三右手】䟽云願
P182n1615_p0170a10║我右手著地之時猶如世尊坐金剛座地
P182n1615_p0170b01║震現瑞證大菩提也（梵語菩提華言道）。【四左手】䟽
P182n1615_p0170b02║云願我左手著地之時令諸眾生遠離外
P182n1615_p0170b03║道難調伏者以四攝法而攝取之令入正
P182n1615_p0170b04║道也（四攝法者布施攝愛語攝利行攝同事攝也）。【五首頂】䟽云
P182n1615_p0170b05║願我首頂著地之時令諸眾生離憍慢心
P182n1615_p0170b06║悉得成就無見頂相也。
P182n1615_p0170b07║出世五食（出華嚴經䟽）謂世間之食但能資益生
P182n1615_p0170b08║死之身修行之人於世美未心不貪嗜常
P182n1615_p0170b09║持正念以禪恱法喜等為食則能長養善
P182n1615_p0170b10║根出離生死成就菩提故有出世間五種
P182n1615_p0171a01║食也（梵語菩提華言道）。【一念食】謂修聖道之人常
P182n1615_p0171a02║持正念長養一切善根如世之食資益身
P182n1615_p0171a03║根是為念食。【二法喜食】謂修出世行人愛
P182n1615_p0171a04║樂大法資長道種心生懽喜是為法喜食。
P182n1615_p0171a05║【三禪恱食】謂修出世行人由得定力自資
P182n1615_p0171a06║長養慧命道品圓明心常喜樂是為禪恱
P182n1615_p0171a07║食。【四願食】謂修聖道之人以願持身不捨
P182n1615_p0171a08║萬行長養一切善根如世之食資益身根
P182n1615_p0171a09║是為願食。【五解脫食】解脫即自在之義也
P182n1615_p0171a10║謂修聖道之人離諸業縛於法自在即得
P182n1615_p0171b01║長養一切菩提善根如世之食資益身根
P182n1615_p0171b02║是為解脫食。
P182n1615_p0171b03║五種淨食（出根本有部毘柰耶集）佛制諸禁戒令諸比
P182n1615_p0171b04║丘勿啖生氣若有草菜𤓰果當以火刀爪
P182n1615_p0171b05║等先淨之方可得食故有此五種淨食也
P182n1615_p0171b06║（梵語比丘華言乞士生氣即生物也）。【一大淨】謂一切𤓰果等
P182n1615_p0171b07║物先當以火燒煑令熟後方食之是名火
P182n1615_p0171b08║淨律云以火觸著是也。【二刀淨】謂一切𤓰
P182n1615_p0171b09║果等物先當以刀去其皮核然後食之是
P182n1615_p0171b10║名刀淨律云以刀損壞是也。【三爪淨】謂一
P182n1615_p0172a01║切𤓰果等物先當以爪甲去其皮殼然後
P182n1615_p0172a02║食之是名爪淨律云以爪甲傷損是也。【四
P182n1615_p0172a03║蔫乾淨】蔫乾者物不鮮也謂一切𤓰果等
P182n1615_p0172a04║物自蔫自乾不堪為種比丘當食是名蔫
P182n1615_p0172a05║乾淨律云自蔫乾不堪為種是也。【五鳥啄
P182n1615_p0172a06║淨】謂一切𤓰果等物若因鳥啄殘損比丘
P182n1615_p0172a07║可食是名鳥啄淨律云鳥嘴啄損是也。
P182n1615_p0172a08║五種淨肉（出楞嚴經會解）【一不見殺】謂眼不曾見殺
P182n1615_p0172a09║者是為淨肉。【二不聞殺】謂耳不曾聞殺聲
P182n1615_p0172a10║者是為淨肉。【三不疑為我殺】謂知彼為祠
P182n1615_p0172b01║天等故殺而不專為我殺是為淨肉。【四自
P182n1615_p0172b02║死】謂諸鳥獸命盡自死者是為淨肉。【五鳥
P182n1615_p0172b03║殘】謂鷹鷂等所食鳥獸餘殘者是為淨肉。
P182n1615_p0172b04║五種不應施（出法苑珠林）【一非理求財】謂不順理
P182n1615_p0172b05║所得財物是不淨物故不應施與人也。【二
P182n1615_p0172b06║酒及毒藥】謂酒及毒藥能令眾生狂亂失
P182n1615_p0172b07║命故不應施與人也。【三𦊨羅機網】𦊨菟網
P182n1615_p0172b08║也羅鳥網也機機弩也網即網𮊁也皆設以
P182n1615_p0172b09║掩取禽獸者心謂是惱害眾生之噐故不應
P182n1615_p0172b10║施與人也。【四刀杖弓箭】謂刀杖弓箭是殺
P182n1615_p0173a01║害眾生之噐故不應施與人也。【五音樂女
P182n1615_p0173a02║色】謂音樂女色而能惑亂眾生正性故不
P182n1615_p0173a03║應施與人也。
P182n1615_p0173a04║五果（出翻譯名義）律戒比丘不噉生物謂如棗杏
P182n1615_p0173a05║等果必以火熟之方食膚殼之果須以刀
P182n1615_p0173a06║去其皮然後食故說此五果之名也（梵語比丘
P182n1615_p0173a07║華言乞士）。【一核果】核果者謂棗杏等是也。【二膚
P182n1615_p0173a08║果】膚果者謂梨柰等是也。【三殼果】殼果者
P182n1615_p0173a09║謂椰子胡桃石榴等是也。【四𥢶果】𥢶果者
P182n1615_p0173a10║謂松栢等子是也。【五角果】角果者謂大小
P182n1615_p0173b01║諸荳等是也。
P182n1615_p0173b02║五辛（出梵網經）首楞嚴經云是五辛熟食發[婬-壬+(工/山)]生
P182n1615_p0173b03║啖增恚十方天仙嫌其臭穢咸皆遠離諸
P182n1615_p0173b04║餓鬼等䑛其唇吻常與鬼住福德日銷大
P182n1615_p0173b05║力魔王現作佛身來為說法非毀禁戒讚
P182n1615_p0173b06║[婬-壬+(工/山)]怒癡命終為魔眷屬永墮無間地獄是
P182n1615_p0173b07║故求菩提者當斷世間五種辛菜也（梵語首楞
P182n1615_p0173b08║嚴華言徤相分別梵語菩提華言道）。【一大蒜】大蒜者至葷至
P182n1615_p0173b09║辛之物也。【二茖葱】茖葱者薤也其形似韭
P182n1615_p0173b10║類山葱也。【三慈葱】慈葱者乃葱之正名也。【四
P182n1615_p0174a01║蘭葱】蘭葱者即小蒜也雜阿含經云非小
P182n1615_p0174a02║蒜木葱是也木葱即韭也。【五興渠】興渠者
P182n1615_p0174a03║葉如蔓菁根如蘿蔔生熟皆臭如蒜出于
P182n1615_p0174a04║闐國華夏不產故不翻也。
P182n1615_p0174a05║五明（出華嚴經䟽鈔）【一聲明】聲即聲教明即明了謂世
P182n1615_p0174a06║間文章筭數建立之法皆悉明了通達故曰
P182n1615_p0174a07║聲明。【二因明】因即萬法生起之因謂世間
P182n1615_p0174a08║種種言論及圖書即璽地水火風萬法之
P182n1615_p0174a09║因皆悉明了通達故曰因明。【三醫方明】醫
P182n1615_p0174a10║方即醫治之方法也謂世間種種病患或
P182n1615_p0174b01║癲癎蠱毒四大不調鬼神呪詛寒熱諸病
P182n1615_p0174b02║皆悉曉了其因通達對治故曰醫方明（四大
P182n1615_p0174b03║者地大水大火大風大也）。【四工巧明】工即工業巧即巧
P182n1615_p0174b04║妙謂世間文詞讚詠乃至營造城邑農田
P182n1615_p0174b05║商賈種種音樂卜筭天文地理一切工業
P182n1615_p0174b06║巧妙皆悉明了通達故曰工巧明。【五內明】
P182n1615_p0174b07║內即佛法內教也謂以持戒治破戒以禪
P182n1615_p0174b08║定治散亂以智慧治愚癡乃至種種染淨
P182n1615_p0174b09║邪正生死涅槃對治之法皆悉明了通達
P182n1615_p0174b10║故曰內明（梵語涅槃華言滅度）。
P182n1615_p0175a01║五眼（出大智度論）眼即照燭之義瑜伽師地論云
P182n1615_p0175a02║能觀眾色故名為眼眼是總名從用分別
P182n1615_p0175a03║則有五種。【一肉眼】肉眼者假父母氣血所
P182n1615_p0175a04║成也即人中能見之眼見近不見遠見前
P182n1615_p0175a05║不見後見內不見外見晝不見夜見上不
P182n1615_p0175a06║見下因有色質障礙故也。【二天眼】天眼者
P182n1615_p0175a07║謂諸天因修禪定而得也此眼遠近前後
P182n1615_p0175a08║內外晝夜上下皆悉能見以無色質障礙
P182n1615_p0175a09║故也。【三慧眼】慧眼者謂二乘之人以所得
P182n1615_p0175a10║慧眼觀一切法皆空不見有眾生相及滅
P182n1615_p0175b01║一切異相捨離諸著不受一切法也（二乘者聲
P182n1615_p0175b02║聞乘緣覺乘也）。【四法眼】法眼者菩薩為度眾生以
P182n1615_p0175b03║清淨法眼徧觀一切諸法能知能行謂因
P182n1615_p0175b04║行是法得證是道亦知一切眾生種種方
P182n1615_p0175b05║便門令修令證也。【五佛眼】佛眼者謂具前
P182n1615_p0175b06║四眼之用無不見知如人見極遠處佛見
P182n1615_p0175b07║則為至近人見幽暗處佛見則為顯明乃
P182n1615_p0175b08║至無事不見無事不知無事不聞聞見互
P182n1615_p0175b09║用無所思惟一切皆見也。
P182n1615_p0175b10║五夢法（出華嚴經隨䟽演義鈔）【一熱氣多見火】謂如人
P182n1615_p0176a01║鑽火得火復理火事以煖相分多煖想即
P182n1615_p0176a02║生故夢於火是則熱氣多而見火也。【二冷
P182n1615_p0176a03║氣多見水】謂如人鑿井得水復理水事以
P182n1615_p0176a04║冷相分多冷想即生故夢於水是則冷氣
P182n1615_p0176a05║多而見水也。【三風氣多見飛墜】謂如人乘
P182n1615_p0176a06║風登高運轉初息以動相分多動想即生
P182n1615_p0176a07║故夢飛墜是則風氣多而見飛墜也。【四聞
P182n1615_p0176a08║見多熟境】謂如人坐禪誦經調練身心以
P182n1615_p0176a09║慣習分多所習之想即生故夢熟境是則
P182n1615_p0176a10║聞見多而見熟境也。【五天神與心靈所感】
P182n1615_p0176b01║謂如人平昔向善喜奉神天以敬奉故念
P182n1615_p0176b02║想不忘故夢天神是則天神與心靈所感
P182n1615_p0176b03║也。
P182n1615_p0176b04║五奇特夢（出過去現在因果經）世尊徃昔因中在山修
P182n1615_p0176b05║道號善慧比丘得五種奇特夢走白普光
P182n1615_p0176b06║如來請為解說所夢之相（梵語比丘華言乞士）。【一夢
P182n1615_p0176b07║臥大海】普光云夢臥大海者汝身現居生死
P182n1615_p0176b08║海中未到彼岸未證涅槃也（梵語涅槃華言滅度）。【二
P182n1615_p0176b09║夢枕須彌】普光云夢枕須彌者以表出生
P182n1615_p0176b10║死海登於彼岸將證涅槃也。【三夢海中一
P182n1615_p0177a01║切眾生入我身內】普光云夢大海中一切
P182n1615_p0177a02║眾生入身內者以示當於塵勞海中為諸
P182n1615_p0177a03║眾生作歸依處濟度有情超於彼岸也。【四
P182n1615_p0177a04║夢手執日】普光云夢執日者以表智慧光
P182n1615_p0177a05║明普照法界開導昏迷歸正覺路也。【五夢
P182n1615_p0177a06║手執月】普光云夢執月者以表方便之智
P182n1615_p0177a07║入於生死塵勞界內用清涼法化導眾生
P182n1615_p0177a08║令離熱惱也。
P182n1615_p0177a09║五種樂（出華嚴經隨疏演義鈔）【一出家樂】出家樂者謂
P182n1615_p0177a10║世間之人多諸業惑煩惱出家達道永斷
P182n1615_p0177b01║是苦也。【二遠離樂】遠離樂者即初禪天之
P182n1615_p0177b02║樂也謂初禪能遠離欲界愛染煩惱得覺
P182n1615_p0177b03║觀禪定而生喜樂也（覺觀者初心在緣曰覺細心分別禪味曰
P182n1615_p0177b04║觀也）。【三寂靜樂】寂靜樂者即二禪天之樂也
P182n1615_p0177b05║謂二禪離初禪覺觀散動澄心寂靜乃發
P182n1615_p0177b06║勝定之樂也。【四菩提樂】梵語菩提華言道
P182n1615_p0177b07║謂菩薩無漏果成自受菩提之樂以慈心
P182n1615_p0177b08║故復以此樂轉施眾生也（無漏者不漏洛生死也）。【五
P182n1615_p0177b09║涅槃樂】梵語涅槃華言滅度謂菩薩息化
P182n1615_p0177b10║歸真入無餘涅槃獲最寂靜是名涅槃樂
P182n1615_p0178a01║也（無餘者色身與惑滅盡而無所遺餘也）。
P182n1615_p0178a02║五位無心（出成唯識論）無心謂無分別識心也非
P182n1615_p0178a03║全無人但分別識心不行故言五位無心
P182n1615_p0178a04║【一睡眠】謂眾生睡眠之時六識昬昧不
P182n1615_p0178a05║能見聞覺知是名睡眠無心（六識者眼識耳識鼻識舌
P182n1615_p0178a06║識身識意識也）。【二悶絕】謂諸眾生驚倒悶絕六識
P182n1615_p0178a07║昏昧見聞覺知一時頓息是名悶絕無心。
P182n1615_p0178a08║【三無想定】無想定者即色界無想天所修
P182n1615_p0178a09║之定也謂修無想定時身心俱滅念慮灰
P182n1615_p0178a10║凝諸想不起是名無想定無心。【四無想報】
P182n1615_p0178b01║謂因中厭生滅心習無想定故感報生無
P182n1615_p0178b02║想天經五百刦心想不行是名無想報無
P182n1615_p0178b03║心（刼梵語具云刼波華言分別時節）。【五滅盡定】謂入此定
P182n1615_p0178b04║時一切受領思想之心一時滅盡都無見
P182n1615_p0178b05║聞覺知出入之息亦盡是名滅盡定無心。
P182n1615_p0178b06║洗浴五利（出十誦律）十誦律云佛在舍衛國時有
P182n1615_p0178b07║比丘癩病求治於藥師𦒿域𦒿域告病比
P182n1615_p0178b08║丘言汝可洗浴病即得瘥比丘言佛未聽
P182n1615_p0178b09║入浴室諸比丘以是事白佛佛遂聽入洗浴
P182n1615_p0178b10║故說此五種利也（梵語舍衛華言豐德梵語比丘華言乞士梵語
P182n1615_p0179a01║𦒿域華言能活）。【一除垢】除垢者謂澡浴身體則諸
P182n1615_p0179a02║垢穢悉皆除去也。【二身清淨】身清淨者謂
P182n1615_p0179a03║澡浴身體垢穢既除則身體清淨也。【三除
P182n1615_p0179a04║寒冷】除寒冷者謂澡浴身體則清淨和暢一
P182n1615_p0179a05║切寒冷自除也。【四除身中風】除身中風者
P182n1615_p0179a06║謂澡浴身體得無寒冷則風邪等病自除
P182n1615_p0179a07║也。【五得安隱】得安隱者謂澡浴身體既無
P182n1615_p0179a08║風邪則四支自得安隱也。
P182n1615_p0179a09║五不應答（出法苑珠林）【一試問不答】謂此人心懷
P182n1615_p0179a10║輕慢或先自曉了而作念言我且設問試
P182n1615_p0179b01║彼為解不解若作此試問者不應為答也。
P182n1615_p0179b02║【二無疑問不答】謂凡所演說為令眾生開
P182n1615_p0179b03║其昏迷解釋疑網彼既不疑假設為問者
P182n1615_p0179b04║不應為答也。【三不為悔所犯故問不答】謂
P182n1615_p0179b05║此人既知所犯不生悔過之心設為他故
P182n1615_p0179b06║而問者不應為答也。【四不受語故問不答】
P182n1615_p0179b07║謂此人先曾為說彼不聽受今又故意設
P182n1615_p0179b08║為問辭者不應為答也。【五語難故問不答】
P182n1615_p0179b09║謂此人作意而言此語難曉他必不解我
P182n1615_p0179b10║且設問為能答否如是而故問者不應為
P182n1615_p0180a01║答也。
P182n1615_p0180a02║五力不可到（出諸經要集）俱舍論云若人捨命應
P182n1615_p0180a03║至無量世界外受生此中陰識神遊空而
P182n1615_p0180a04║去俄頃即到所生之處皆由業力所持雖
P182n1615_p0180a05║禪定神通等力而不能遮其不徃亦不能
P182n1615_p0180a06║令其住於餘道故名力不可到也（中陰者謂諸眾
P182n1615_p0180a07║生身死之後未曾托生是名中陰也）。【一定力】定力者即諸佛
P182n1615_p0180a08║大定之力也謂諸眾生中陰識神徃於他
P182n1615_p0180a09║界受生之時以由業力所持速疾而去即
P182n1615_p0180a10║生彼處雖諸佛大定之力亦不能遮其不
P182n1615_p0180b01║生故云不可到。【二通力】通力者即諸佛神
P182n1615_p0180b02║通之力也謂諸眾生中陰識神徃於他界
P182n1615_p0180b03║受生之時以由業力所持速疾而去即生
P182n1615_p0180b04║彼處雖諸佛神通之力亦不能遮其不生
P182n1615_p0180b05║故云不可到。【三大願力】大願力者即諸佛
P182n1615_p0180b06║大誓願之力也謂諸眾生中陰識神徃於
P182n1615_p0180b07║他界受生之時以由業力所持速疾而去
P182n1615_p0180b08║即生彼處雖諸佛大願之力亦不能遮其不
P182n1615_p0180b09║生故云不可到。【四法威德力】法威德力者
P182n1615_p0180b10║即佛法威德之力也謂諸眾生中陰識
P182n1615_p0181a01║神徃於他界受生之時以由業力所持速
P182n1615_p0181a02║疾而去即生彼處雖諸佛威德之力亦不能
P182n1615_p0181a03║遮其不生故云不可到。【五借識力】借識力
P182n1615_p0181a04║者即二禪已上無有尋伺語言若欲說法
P182n1615_p0181a05║應用則假初禪之識而為己用也謂諸眾
P182n1615_p0181a06║生中陰識神徃於他界受生之時以由業
P182n1615_p0181a07║力所持速疾而去即生彼處雖借識之力
P182n1615_p0181a08║亦不能遮其不生故云不可到（二禪已上者即三禪
P182n1615_p0181a09║四禪天也）。
P182n1615_p0181a10║五力難判（出宗鏡錄）五難判者謂定等五種之力
P182n1615_p0181b01║唯識論中不能判攝也然三界唯心萬法
P182n1615_p0181b02║唯識而不能判此五力者由斯五種乃聖
P182n1615_p0181b03║人不思議境界不與心識相應此所以為
P182n1615_p0181b04║難判宗鏡錄云有五力唯識不判是也（三界
P182n1615_p0181b05║者欲界色界無色界也）。【一定力】定力者即如來大寂
P182n1615_p0181b06║定力也謂此定力無染無淨非空非有生
P182n1615_p0181b07║死不能拘結業不能縛不起此定而能普
P182n1615_p0181b08║應十方不與識法相應是故唯識難判也。
P182n1615_p0181b09║【二通力】通力者即如來神通之力也謂此
P182n1615_p0181b10║通力變化無窮隨感而應不謀而知徹照
P182n1615_p0182a01║萬法非思議之可及豈識法之相應是故
P182n1615_p0182a02║唯識難判也。【三借識力】借識力者謂如二
P182n1615_p0182a03║禪以上無有尋伺語言若欲說法應用則
P182n1615_p0182a04║借初禪眼耳身三識以成己用由此假他
P182n1615_p0182a05║之用非因本起不屬唯識是故唯識難判
P182n1615_p0182a06║也（借初禪三識者由初禪不著香味二塵已無鼻舌二識惟有眼耳身三識二禪
P182n1615_p0182a07║已上不著五塵故五識俱無若欲應用則借初禪三識也）。【四願力】願力
P182n1615_p0182a08║者即如來大願之力也而此願力非因愛
P182n1615_p0182a09║見不假思惟乃是聖人曠刦度生功用而
P182n1615_p0182a10║成非思議之可及豈識法之相應是故唯
P182n1615_p0182b01║識難判也（刦梵語具云刦波華言分別時節）。【五法威德力】
P182n1615_p0182b02║法威德力者即如來應化威德之力也謂
P182n1615_p0182b03║此威德之力乃是聖人不思議境界如演
P182n1615_p0182b04║一音則普應羣機施一法則眾魔皆伏利
P182n1615_p0182b05║生無盡功德難量不與識法相應是故唯
P182n1615_p0182b06║識難判也。
P182n1615_p0182b07║五種比量（出顯揚聖教論）比量者謂思惟決擇推度
P182n1615_p0182b08║境界定其理也。【一相比量】謂隨其所有相
P182n1615_p0182b09║貌相屬或由現在及先所見推度境界如
P182n1615_p0182b10║以見幢故比知有車以見烟故比知有火
P182n1615_p0183a01║如是以王比國以夫比妻以角犎（音封即橐駞也）
P182n1615_p0183a02║比牛以形輭（軟同）髮黑輕舉色美比知是少
P182n1615_p0183a03║以面皺髮白等比知是老以具如來微妙
P182n1615_p0183a04║相好智慧寂靜勝行辯才比知如來應正
P182n1615_p0183a05║等覺具一切智諸如是等名相比量。【二體
P182n1615_p0183a06║比量】謂由現見彼自體性故比類彼𢪱不
P182n1615_p0183a07║現見體或現見一分自體比類餘分如以
P182n1615_p0183a08║現在比類去來或以過去比未來事或以
P182n1615_p0183a09║現近事比現遠事又以一分成熟比餘熟
P182n1615_p0183a10║分如是等類名體比量。【三業比量】謂以作
P182n1615_p0183b01║用比業所依如見遠物無有動搖鳥集其
P182n1615_p0183b02║上如是等類比知是杌若有動搖等事比
P182n1615_p0183b03║知是人若見跡步寬長比知是象身曳地
P182n1615_p0183b04║行比知是蛇見比於眼聞比於耳等又若
P182n1615_p0183b05║見瞑目執杖蹎（音顛）蹷失路等比知是盲高
P182n1615_p0183b06║聲側聽比知是聾以所作業比知正信聰
P182n1615_p0183b07║睿如是等類名業比量。【四法比量】謂於一
P182n1615_p0183b08║切相屬著法以一比餘如屬無常比知有
P182n1615_p0183b09║苦以屬苦故比空無我以屬生故比有老
P182n1615_p0183b10║法以屬老故比有死法以屬有色有見有
P182n1615_p0184a01║礙比有處所及有形質屬有漏故比知有
P182n1615_p0184a02║苦屬無漏故比知無苦屬有為故比知是
P182n1615_p0184a03║生住異滅之法屬無為故比知非生住異
P182n1615_p0184a04║滅之法如是等類名法比量。【五因果比量】
P182n1615_p0184a05║謂因果相比如見物行比有所至見有所
P182n1615_p0184a06║至比先有行若見有人如法事王比知當
P182n1615_p0184a07║獲廣大祿位見大祿位比知先已如法事
P182n1615_p0184a08║王若見備善作業比知必當獲大財富見
P182n1615_p0184a09║大財富比知先已備善作業若見修道比
P182n1615_p0184a10║知當獲聖果見獲聖果比知先已修道如
P182n1615_p0184b01║是等類名因果比量。
P182n1615_p0184b02║五種色法（出華嚴經隨䟽演義鈔）色即質礙之義凡依
P182n1615_p0184b03║正色法不出此五也（依正色法者依是眾生依報即山河大地
P182n1615_p0184b04║屋宇之類也正是正報即眾生五陰之身也此二種皆有形量分叚故云色法也）。
P182n1615_p0184b05║【一極畧色】謂於色上分析長短形相麤細
P182n1615_p0184b06║以至極微故名極畧色。【二極逈色】（亦名自礙色）
P182n1615_p0184b07║謂上見虛空青黃等色乃是顯色若下望
P182n1615_p0184b08║之則此顯色至遠而為難見是名極逈色。
P182n1615_p0184b09║【三受所引色】受即領受引即引取如受諸
P182n1615_p0184b10║戒品戒是色法所受之戒即是受所引色
P182n1615_p0185a01║又如意識領納聲香味觸等法乃至憶念
P182n1615_p0185a02║過去曾見境界皆名受所引色。【四徧計所
P182n1615_p0185a03║起色】謂諸眾生於諸識所變影像及第六
P182n1615_p0185a04║識所緣三世境界空華水月等悉生計著
P182n1615_p0185a05║是名徧計所起色（第六識者即意識也三世者過去現在未來也）。
P182n1615_p0185a06║【五定自在所生色】定即禪定自在所生色
P182n1615_p0185a07║者謂解脫靜慮所緣境色也如菩薩入定
P182n1615_p0185a08║所現光明及現一切色像境界如入火定
P182n1615_p0185a09║則有火光發現是名定自在所生色（菩薩梵語
P182n1615_p0185a10║具云菩提薩埵華言覺有情）。
P182n1615_p0185b01║五塵（出法界次第）塵即垢染之義謂此五塵能染
P182n1615_p0185b02║污真性故也。【一色塵】謂眼所見青黃赤白
P182n1615_p0185b03║及男女形貌等色是名色塵。【二聲塵】謂耳
P182n1615_p0185b04║所聞絲竹環珮之聲及男女歌詠等聲是
P182n1615_p0185b05║名聲塵。【三香塵】謂鼻所嗅栴檀沉水飲食
P182n1615_p0185b06║及男女身分所有香等是名香塵。【四味塵】
P182n1615_p0185b07║謂舌所嘗種種飲食肴饍美味等是名味
P182n1615_p0185b08║塵。【五觸塵】謂身所觸男女身分柔輭細滑
P182n1615_p0185b09║及上妙衣服等是名觸塵。
P182n1615_p0185b10║隣虛五塵（出決定藏論）塵即色塵謂眼耳鼻舌身
P182n1615_p0186a01║五種勝義根及色聲香味觸等法乃至禪
P182n1615_p0186a02║定中所發之色識心緣想過去未來之境
P182n1615_p0186a03║皆是塵也以此色塵微細難見不可分析
P182n1615_p0186a04║隣於虛空故名隣虛然於此極微之中又
P182n1615_p0186a05║有五種不同非人天之眼能見乃慧眼等
P182n1615_p0186a06║所見之色也（勝義根者即五根所具能照境發識清淨之色也慧眼者
P182n1615_p0186a07║智慧之眼即二乘所證之眼也）。【一極微細】謂此色塵分析
P182n1615_p0186a08║至於至微至細之極人天之眼所不能見
P182n1615_p0186a09║是為極微細也。【二色邊際】謂此色塵分析
P182n1615_p0186a10║至於微細色相之際人天之眼所不能見
P182n1615_p0186b01║是為色邊際也。【三極畧色】謂此細色畧之
P182n1615_p0186b02║至極無可與比人天之眼所不能見是為
P182n1615_p0186b03║極畧色也。【四無方分】謂極微之色無有影
P182n1615_p0186b04║像不礙方分是為無方分也。【五隣虛】謂諸
P182n1615_p0186b05║識色及定中色無障無礙似於虛空而實
P182n1615_p0186b06║非虛空故名隣虛也。
P182n1615_p0186b07║
P182n1615_p0186b08║大明三藏法數卷第十八