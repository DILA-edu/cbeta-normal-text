P182n1615_p0295a01║大明三藏法數卷第二十二　　　　碣四
P182n1615_p0295a02║上天竺前住持沙門一如等奉　勑集註
P182n1615_p0295a03║七處徵心（出楞嚴經）七處徵心者佛於楞嚴會上
P182n1615_p0295a04║徵詰阿難心目所在之處也此由阿難遭
P182n1615_p0295a05║摩登伽之幻術佛勑文殊將呪徃護提獎
P182n1615_p0295a06║阿難歸來佛所佛問其發心出家之始阿
P182n1615_p0295a07║難以見佛勝相而答佛遂徵其心目所在
P182n1615_p0295a08║阿難答以目在外而心在內及佛徵其心
P182n1615_p0295a09║不在內又計之在外如是展轉窮逐徵詰
P182n1615_p0295a10║至於無所著處使其妄心無所依止蓋由
P182n1615_p0295b01║阿難不知妙淨明心徧一切處無在無不
P182n1615_p0295b02║在而妄認緣塵分別影事以為心相佛欲
P182n1615_p0295b03║破其妄想緣心顯其妙淨明體故有七處
P182n1615_p0295b04║徵心之說也（梵語阿難華言慶喜梵語摩登伽華言本性文殊梵語具
P182n1615_p0295b05║云文殊師利華言妙德）。【一在內】在內者謂阿難因佛
P182n1615_p0295b06║徵問心目所在阿難答云心居身內目在
P182n1615_p0295b07║於外佛遂問云汝心若在身內則應先見
P182n1615_p0295b08║身中心肝脾胃等物然後能見外境若不
P182n1615_p0295b09║先見身中之物汝心豈在身內故云汝言
P182n1615_p0295b10║覺了能知之心住在身內無有是處。【二在
P182n1615_p0296a01║外】在外者謂阿難被佛徵心非內則又計
P182n1615_p0296a02║之於外故以燈光譬之謂眾生心在身外
P182n1615_p0296a03║不見身中如燈光在室外不能照於室內
P182n1615_p0296a04║也佛又問云汝心若在身外則身心兩異
P182n1615_p0296a05║各不相知若相知者云何在外故云汝言
P182n1615_p0296a06║覺了能知之心住在身外無有是處。【三潛
P182n1615_p0296a07║根】潛根者謂阿難被佛徵心非外則又計
P182n1615_p0296a08║為潛伏根裏（根謂眼根）故以瑠璃籠眼為喻謂
P182n1615_p0296a09║眼合於心如瑠璃籠於眼上若眼見物時
P182n1615_p0296a10║心即隨能分別無有障礙如瑠璃合眼不
P182n1615_p0296b01║礙於見物也佛乃責其法喻不齊汝若以
P182n1615_p0296b02║瑠璃喻眼則眼亦可見眼若可見即同於
P182n1615_p0296b03║境矣眼若同境則心境各異豈可云心潛
P182n1615_p0296b04║伏根內隨即分別耶故云汝言覺了能知
P182n1615_p0296b05║之心潛伏根裏無有是處。【四在暗內】在暗
P182n1615_p0296b06║內者謂阿難被佛徵詰心不在根裏則又
P182n1615_p0296b07║計云諸眾生身腑藏在中竅宂居外如我
P182n1615_p0296b08║今者開眼見明為見外閉眼見暗為見內
P182n1615_p0296b09║佛乃問其汝當閉眼見暗之時此暗境界
P182n1615_p0296b10║與眼對否若與眼對暗在眼前云何成內
P182n1615_p0297a01║若不對者云何成見故云汝言見暗名見
P182n1615_p0297a02║內者無有是處。【五隨所合處】隨所合處者
P182n1615_p0297a03║謂阿難被佛徵詰不在暗內則又計之隨
P182n1615_p0297a04║所合處心則隨有佛乃問云汝言隨所合
P182n1615_p0297a05║處心隨有者是心無體則無所合心若有
P182n1615_p0297a06║體則汝以手自挃其身汝心必能知覺此
P182n1615_p0297a07║知覺心為復內出為從外來若於內出則
P182n1615_p0297a08║見身中若從外來先合見面既非內外則
P182n1615_p0297a09║無出入出入既無體性何有若無有體誰
P182n1615_p0297a10║為隨合故云隨所合處心隨有者無有是
P182n1615_p0297b01║處。【六在中間】在中間者謂阿難被佛徵詰
P182n1615_p0297b02║心非隨所合處而有則又計心在於根塵
P182n1615_p0297b03║中間佛又問云汝心若在根塵之中此之
P182n1615_p0297b04║心體為復兼於根塵為不兼於根塵若兼
P182n1615_p0297b05║於根塵則根有知而塵無知成敵兩立云
P182n1615_p0297b06║何為中若不兼者不屬根塵即無體性中
P182n1615_p0297b07║何有相故云當在中間無有是處（成敵兩立者謂
P182n1615_p0297b08║根與塵而成敵對有知與無知而成兩立也）。【七無著】無著者謂
P182n1615_p0297b09║阿難被佛徵詰心不在中間則又計之一
P182n1615_p0297b10║切無著名之為心佛又問云汝言不著名
P182n1615_p0298a01║為心者如世間虛空水陸飛行一切物像
P182n1615_p0298a02║汝心不著此等物像為有為無若言無者
P182n1615_p0298a03║則同龜毛兔角云何更有不著之物而言
P182n1615_p0298a04║不著若言有者物在則心亦在云何無著
P182n1615_p0298a05║故云一切無著名覺知心無有是處。
P182n1615_p0298a06║大乘七種大義（出大乘莊嚴經論）【一緣大】謂菩薩修
P182n1615_p0298a07║行大乘之法由無量修多羅廣大法義而
P182n1615_p0298a08║以為緣故名緣大（菩薩梵語具云菩提薩埵華言覺有情梵語修
P182n1615_p0298a09║多羅華言契經）。【二行大】謂菩薩修行大乘既能自
P182n1615_p0298a10║利復能利他自利利他妙行具足故名行
P182n1615_p0298b01║大。【三智大】謂菩薩修行大乘常以智慧觀
P182n1615_p0298b02║察了知人法無我於一切境善能分別故
P182n1615_p0298b03║名智大。【四勤大】謂菩薩修行大乘由曠大
P182n1615_p0298b04║劫來發廣大心精修無間期登聖果成就
P182n1615_p0298b05║菩提故名勤大（劫梵語具云劫波華言分別時節梵語菩提華言道）。
P182n1615_p0298b06║【五巧大】謂菩薩修行大乘由善巧方便化
P182n1615_p0298b07║導於他不捨生死垂形諸趣於生死中去
P182n1615_p0298b08║住自在故名巧大。【六畏大】畏即無所畏也
P182n1615_p0298b09║謂菩薩修行大乘智力內充明了决定於
P182n1615_p0298b10║大眾中廣說一切法義既决定無失則無
P182n1615_p0299a01║所𢙢懼故名畏大。【七事大】謂菩薩修行大
P182n1615_p0299a02║乘為令一切眾生了其大事因緣故數數
P182n1615_p0299a03║示現世間演大妙法入大涅槃故名事大
P182n1615_p0299a04║（梵語涅槃華言滅度）。
P182n1615_p0299a05║大乘七善（出法華文句）夫七善之法乃通大小今
P182n1615_p0299a06║依法華所明是圓頓大乘之七善也。【一時
P182n1615_p0299a07║節善】謂法華一經具乎序正流通三分即
P182n1615_p0299a08║初善中善後善也蓋如來演說圓頓一乘
P182n1615_p0299a09║之法雖該序正流通皆是當機得益之時
P182n1615_p0299a10║是名時節善。【二義善】謂法華一經所說之
P182n1615_p0299b01║法其義深遠即是頓教了義之理非聲聞
P182n1615_p0299b02║緣覺所能測其邊底是名義善。【三語善】謂
P182n1615_p0299b03║法華一經所說之法其語巧妙乃如來金
P182n1615_p0299b04║口梵音會理直說菩薩之心無不歡喜即
P182n1615_p0299b05║圓頓一乘妙教之文是名語善。【四獨一善】
P182n1615_p0299b06║謂法華一經所說之法純一無雜獨為菩
P182n1615_p0299b07║薩不共二乘即圓頓一乘妙教是名獨一
P182n1615_p0299b08║善（二乘者聲聞乘緣覺乘也）。【五圓滿善】謂法華一經所
P182n1615_p0299b09║說之法具明世間出世間滿足之理即圓
P182n1615_p0299b10║頓一乘妙教是名圓滿善。【六調柔善】謂法
P182n1615_p0300a01║華一經所說之法清淨潔白唯談中道之
P182n1615_p0300a02║理而無空假二邊瑕穢之相即圓頓一乘
P182n1615_p0300a03║妙教調和柔順是名調柔善。【七無緣慈善】
P182n1615_p0300a04║謂法華一經所說之法備有梵行之相即
P182n1615_p0300a05║無緣慈也言無緣者心不攀緣一切眾生
P182n1615_p0300a06║而於一切眾生自然現益是名無緣慈。
P182n1615_p0300a07║七種性自性（出入楞伽經）性即不遷變之義此不遷
P182n1615_p0300a08║變性是如來之自性故云性自性（雖有七種之名
P182n1615_p0300a09║不出如來第一義心也）。【一集性自性】集即聚也其性
P182n1615_p0300a10║自性乃是萬善聚集之因也此約聖而論
P182n1615_p0300b01║故經云即三世如來性自性第一義心也。
P182n1615_p0300b02║【二性自性】謂由前第一義心所集萬善之
P182n1615_p0300b03║因各有自性存於內故是名性自性。【三相
P182n1615_p0300b04║性自性】覽而可別曰相謂由前第一義心
P182n1615_p0300b05║所集萬善之因各有自相形於外故是名
P182n1615_p0300b06║相性自性。【四大種性自性】大種即地水火
P182n1615_p0300b07║風四大之種子也無處不有故名為大言
P182n1615_p0300b08║大種性自性者謂四大種各有自性也大
P182n1615_p0300b09║種本通凡聖今約聖報而言即此大種性
P182n1615_p0300b10║自性是法性五陰之果是名大種性自性
P182n1615_p0301a01║（五陰者色陰受陰想陰行陰識陰也言法性五陰者謂如來轉生死五陰而成法性
P182n1615_p0301a02║五陰蓋即色是真常之色乃至即識是真常之識是也）。【五因性自性】
P182n1615_p0301a03║因即能生為因謂前所證大種之果必有
P182n1615_p0301a04║所起之因即是第一義因心也是名因性
P182n1615_p0301a05║自性。【六緣性自性】緣即緣助謂證第一義
P182n1615_p0301a06║自性果德雖由因心須假眾緣助顯而成
P182n1615_p0301a07║是名緣性自性（因心者即因中智慧之心也眾緣者即萬行也）。【七
P182n1615_p0301a08║成性自性】成即成就謂因緣合而成果也
P182n1615_p0301a09║蓋成就如來第一義果德之性是名成性
P182n1615_p0301a10║自性。
P182n1615_p0301b01║七空（出人楞伽經）由凡夫執著妄想自性故如來為
P182n1615_p0301b02║說空法以破之諸經所說空義不一今言
P182n1615_p0301b03║七種者乃赴一時之機如應病與藥也。【一
P182n1615_p0301b04║相空】謂一切諸法之性自他共離之相皆
P182n1615_p0301b05║空是為相空（一切性者即自他共離之四性也謂如計一念心從根生
P182n1615_p0301b06║即自性從塵生即他性根塵合生即共性離根塵生即離性於此四性之相皆不執
P182n1615_p0301b07║著是名皆空）。【二性自性空】謂於當念觀一切所
P182n1615_p0301b08║生之法悉由因緣和合而成本無自生之
P182n1615_p0301b09║性是為性自性空。【三行空】謂五陰之身本
P182n1615_p0301b10║無有我亦無我所眾生不了執陰成我從
P182n1615_p0302a01║我起行若能順性推求則五陰之法了不
P182n1615_p0302a02║可得是為行空（五陰者色陰受陰想陰行陰識陰也我者謂於五陰
P182n1615_p0302a03║中強立主宰執之為我也我所者即五陰之身是也）。【四無行空】謂不
P182n1615_p0302a04║離前所作行而能了達諸陰展轉緣起無
P182n1615_p0302a05║有自性可得亦無所作之行是為無行空。
P182n1615_p0302a06║【五一切法離言說空】謂一切法皆是妄想
P182n1615_p0302a07║而成本無自性離諸言說是為一切法離
P182n1615_p0302a08║言說空。【六第一義聖智大空】謂佛自覺聖
P182n1615_p0302a09║智能空一切見過習氣所空既空能空亦
P182n1615_p0302a10║空是為第一義聖智大空（自覺聖智者佛所證第一義心
P182n1615_p0302b01║也見過者一切見惑之過失也習氣者即見過餘習之氣分也）。【七彼彼空】
P182n1615_p0302b02║謂彼外道所計之空但能空於彼而不能
P182n1615_p0302b03║空於此是為彼彼空（空於彼而不能空於此者謂能空於境而
P182n1615_p0302b04║不能空於心也）。
P182n1615_p0302b05║七種第一義境界（出入楞伽經）七種境界者即諸佛
P182n1615_p0302b06║菩薩所證所得之境界也而皆云第一義者
P182n1615_p0302b07║乃約究竟極處而言然此七種有通別之異
P182n1615_p0302b08║前六種通於佛及菩薩後一種乃如來自到
P182n1615_p0302b09║境界也。【一心境界】謂中道之理無二無別即
P182n1615_p0302b10║諸佛菩薩心之所造至極之處是名心境界。
P182n1615_p0303a01║【二慧境界】謂至極之理心既能造即發通
P182n1615_p0303a02║明慧性以此慧性分明照了是名慧境界。
P182n1615_p0303a03║【三智境界】謂既發慧明則成智用智力現
P182n1615_p0303a04║前於一切法無所不知是名智境界。【四見
P182n1615_p0303a05║境界】謂智用既成則發正見正見現前則
P182n1615_p0303a06║無諸邪妄是名見境界。【五超二見境界】謂
P182n1615_p0303a07║正見現前則能超過斷常二見是名超二見
P182n1615_p0303a08║境界（斷常二見者謂外道妄計此身滅已再不更生是名斷見復計此身滅已
P182n1615_p0303a09║後當更生是名常見也）。【六超子地境界】子地即登地
P182n1615_p0303a10║菩薩等視眾生猶如一子謂諸佛菩薩能
P182n1615_p0303b01║以第一義心發明智慧正見現前則超於
P182n1615_p0303b02║十地而成正覺是名超子地境界（十地者歡喜地
P182n1615_p0303b03║離垢地發光地熖慧地難勝地現前地遠行地不動地善慧地法雲地菩薩得證此
P182n1615_p0303b04║地能發生佛法故言地也）。【七如來自到境界】謂諸如來
P182n1615_p0303b05║以性自性第一義心成就世間出世間上
P182n1615_p0303b06║上之法是名如來自到境界（如來性自性者性即不遷
P182n1615_p0303b07║不變之義謂如來以此之性而為自性也成就世間出世間者世間即示同人法而
P182n1615_p0303b08║化他也出世間即同聲聞緣覺菩薩之三乘也上上法者唯佛與佛能究竟自到也）。
P182n1615_p0303b09║七真如（出瑜伽師地論）【一流轉真如】流轉即運動之
P182n1615_p0303b10║義真如者真名不偽如名不異也謂諸眾
P182n1615_p0304a01║生造作一切行業流轉生死而真如之體
P182n1615_p0304a02║本無動搖然亦不妨隨緣轉變論云一切
P182n1615_p0304a03║行無先後性是也（無先後性者謂於一切行業不離真如之理性
P182n1615_p0304a04║故也）。【二實相真如】無虛妄相故名實相謂一
P182n1615_p0304a05║切法中無人法二執也人執者於諸法中
P182n1615_p0304a06║計著假名執以為我法執者於五陰身執
P182n1615_p0304a07║為實法計我所有若能了此二執皆空即
P182n1615_p0304a08║是實相真如之理也論云一切法補特伽
P182n1615_p0304a09║羅無我性及法無我性是也（五陰者色陰受陰想陰行
P182n1615_p0304a10║陰識陰也梵語補特伽羅華言人又云數取趣）。【三唯識真如】識即
P182n1615_p0304b01║心也謂一切行業皆由識心而起而此識
P182n1615_p0304b02║心全由真如之理變現是名唯識真如論
P182n1615_p0304b03║云了別一切行唯是識性是也。【四安立真
P182n1615_p0304b04║如】安立即建立之義謂如來所說一切眾
P182n1615_p0304b05║生色身業行有為之法迷真逐妄受生死
P182n1615_p0304b06║苦皆依真如之體建立是名安立真如論
P182n1615_p0304b07║云我所說諸苦聖諦是也（苦聖諦者聖正也諦即審實不
P182n1615_p0304b08║虛之義謂諦了生死實是苦也）。【五邪行真如】謂如來所說
P182n1615_p0304b09║一切煩惱妄惑邪行之法雖是邪妄不離
P182n1615_p0304b10║真如之體是名邪行真如論云我所說諸
P182n1615_p0305a01║集聖諦是也（集聖諦者集即招集之義謂惑業招集生死之苦也）。【六
P182n1615_p0305a02║清淨真如】清淨者不垢不染之義謂如來
P182n1615_p0305a03║所說涅槃清淨寂滅之理本無染污是名
P182n1615_p0305a04║清淨真如論云我所說諸滅聖諦是也（梵語
P182n1615_p0305a05║涅槃華言滅度滅聖諦者謂滅生死之苦而證涅槃寂滅之樂也）。【七正行
P182n1615_p0305a06║真如】謂如來所說一切道品正行之法皆
P182n1615_p0305a07║依真如理體而立是名正行真如論云我所
P182n1615_p0305a08║說諸道聖諦是也（道品者即三十七道品總而言之不出戒定慧
P182n1615_p0305a09║也道聖諦者道即能通之義謂修道品而能通至涅槃也）。
P182n1615_p0305a10║七常住果（出楞嚴經）常住者無滅無生不遷不變
P182n1615_p0305b01║之謂也果者在修曰因在證曰果謂此七
P182n1615_p0305b02║種即諸佛所證法身之果德也以其清淨
P182n1615_p0305b03║圓滿體性堅凝皆名常住果也。【一菩提】梵
P182n1615_p0305b04║語菩提華言道即諸佛所得清淨究竟之
P182n1615_p0305b05║理也以其無滅無生不變不遷是為常住
P182n1615_p0305b06║果。【二涅槃】梵語涅槃華言滅度即如來所
P182n1615_p0305b07║證究竟法身之果以其無滅無生不遷不
P182n1615_p0305b08║變是為常住果。【三真如】離妄曰真不異曰
P182n1615_p0305b09║如即諸佛所證真實無妄之德以其無滅
P182n1615_p0305b10║無生不遷不變是為常住果。【四佛性】佛性
P182n1615_p0306a01║者覺性也即諸佛所證真覺湛明之性無
P182n1615_p0306a02║染無淨離過絕非以其無滅無生不遷不
P182n1615_p0306a03║變是為常住果。【五菴摩羅識】梵語菴摩羅
P182n1615_p0306a04║華言清淨又云白淨無垢此識即諸佛清
P182n1615_p0306a05║淨本源心體湛若太虛纖塵不立非生死
P182n1615_p0306a06║之所拘非涅槃之能寂以其無滅無生不
P182n1615_p0306a07║遷不變是為常住果。【六空如來藏】空如來
P182n1615_p0306a08║藏者含攝萬法而無所積聚也即諸佛所
P182n1615_p0306a09║證清淨法身之體煩惱湯盡應用無窮以
P182n1615_p0306a10║其無滅無生不遷不變是為常住果。【七大
P182n1615_p0306b01║圓鏡智】大圓鏡智者洞照萬法無所不知
P182n1615_p0306b02║即諸佛所得本有圓明覺照之智應物無
P182n1615_p0306b03║迹體不動搖以其無滅無生不遷不變是
P182n1615_p0306b04║為常住果。
P182n1615_p0306b05║七辯（出華嚴經䟽）【一捷辯】謂菩薩智慧通達諸法
P182n1615_p0306b06║名字分別無滯捷如影響故名捷辯（菩薩梵語
P182n1615_p0306b07║具云菩提薩埵華言覺有情）。【二迅辯】謂菩薩明於事理
P182n1615_p0306b08║心無疑暗善赴機緣隨問即答語言迅疾
P182n1615_p0306b09║猶若懸河故名迅辯。【三應辯】謂菩薩以一
P182n1615_p0306b10║切文字名義莊嚴種種法語應時應機無
P182n1615_p0307a01║有差異隨其所問應答無窮故名應辯。【四
P182n1615_p0307a02║無踈謬辯】謂菩薩隨一切眾生根性所樂
P182n1615_p0307a03║聞法而為說之皆契真理無有差失故名
P182n1615_p0307a04║無踈謬辯。【五無斷盡辯】謂菩薩於一字中
P182n1615_p0307a05║能說一切字一語中能說一切語一法中
P182n1615_p0307a06║能說一切法相續連環不斷故名無斷
P182n1615_p0307a07║盡辯。【六多豐義味辯】謂菩薩能知名數事
P182n1615_p0307a08║理其義無礙其味無窮答問辯說皆無有
P182n1615_p0307a09║量故名多豐義味辯。【七最上妙辯】謂菩薩
P182n1615_p0307a10║所說諸法分別明了清徹遠聞聲如頻伽
P182n1615_p0307b01║眾生樂聽最勝無比故名最上妙辯（頻伽梵語
P182n1615_p0307b02║具云迦陵頻伽華言妙聲鳥）。
P182n1615_p0307b03║七種定名（出翻譯名義）定即禪定也禪有二種一
P182n1615_p0307b04║者世間禪二者出世間禪而定名不出此
P182n1615_p0307b05║七種也（世間禪者即色界四禪無色界四無色定等也出世間禪者即七背
P182n1615_p0307b06║捨八勝處等也）。【一三摩呬多】梵語三摩呬多華言
P182n1615_p0307b07║等引遠離沉掉曰等發生功德曰引謂能
P182n1615_p0307b08║修此定則離諸煩惱而引發勝妙功德也
P182n1615_p0307b09║（沉即昏沉掉即掉舉謂動也）。【二三摩地】梵語三摩地華
P182n1615_p0307b10║言等持又云正心行處謂眾生心行從無
P182n1615_p0308a01║始來常曲不直能修此定心則端直安住
P182n1615_p0308a02║一境而不動也。【三三摩鉢底】梵語三摩鉢
P182n1615_p0308a03║底華言等至謂能修此定正受現前大發
P182n1615_p0308a04║光明慶快殊勝處染不染無有退轉也。【四
P182n1615_p0308a05║䭾那演那】梵語䭾那演那華言靜慮謂澄
P182n1615_p0308a06║神息慮專思寂想也。【五質多翳迦阿羯羅
P182n1615_p0308a07║多】梵語質多翳迦阿羯羅多華言心一境
P182n1615_p0308a08║性謂攝心一境策勵正勤而修習也。【六奢
P182n1615_p0308a09║摩他】梵語奢摩他華言止謂止息諸根惡
P182n1615_p0308a10║不善法能滅一切散亂煩惱故也。【七現法
P182n1615_p0308b01║樂住】現法樂住者謂修習禪定離一切妄
P182n1615_p0308b02║想身心寂滅現受法喜之樂而安住不動
P182n1615_p0308b03║也（法喜者謂因聞法而得歡喜也）。
P182n1615_p0308b04║七方便（亦名七賢出天台四教儀集註）方謂方法便謂便宜
P182n1615_p0308b05║猶善巧也謂一切眾生欲出三界斷除煩
P182n1615_p0308b06║惱惑業而證真空涅槃之理必先以此七
P182n1615_p0308b07║種法門而為方便也（三界者欲界色界無色界也梵語涅槃華
P182n1615_p0308b08║言滅度）。【一五停心】停止也住也心即慮知心
P182n1615_p0308b09║也謂眾生多貪者以不淨觀治之多嗔者
P182n1615_p0308b10║以慈悲觀治之多散者以數息觀治之愚
P182n1615_p0309a01║癡者以因緣觀治之多障者以念佛觀治
P182n1615_p0309a02║之修此五法能止住五種妄心故名五停
P182n1615_p0309a03║心（因緣觀者謂觀十二因緣也）。【二別相念】別謂各別相
P182n1615_p0309a04║謂行相念即觀也謂四念處觀身不淨觀
P182n1615_p0309a05║受是苦觀心無常觀法無我四種行相各
P182n1615_p0309a06║別不同故名別相念。【三總相念】總相者以
P182n1615_p0309a07║身受心法四種一念俱觀如觀身不淨則
P182n1615_p0309a08║知受心法皆不淨乃至觀法無我則知身
P182n1615_p0309a09║受心亦無我故名總相念。【四煖位】煖者從
P182n1615_p0309a10║喻立名以前別相總相念處觀於四諦之
P182n1615_p0309b01║境能發相似之解伏煩惱惑得佛法氣分猶
P182n1615_p0309b02║如鑽木求火火雖未現先得煖氣故名煖位
P182n1615_p0309b03║（四諦者苦諦集諦滅諦道諦也相似解者謂於真空之理雖未真證已有相似之解
P182n1615_p0309b04║也）。【五頂位】頂者謂修四諦法所得相似之
P182n1615_p0309b05║解轉復增勝定觀分明在於煖位之上如
P182n1615_p0309b06║登山頂觀望四方悉皆明了故名頂位。【六
P182n1615_p0309b07║忍位】忍者忍可也謂由前所得相似之解
P182n1615_p0309b08║增進善根於四諦境堪忍樂欲故名忍位。
P182n1615_p0309b09║【七世第一位】世即世間也謂修四諦行至
P182n1615_p0309b10║此漸見法性將入初果雖未得於聖道而
P182n1615_p0310a01║於世間稱為第一故名世第一位（初果即須陀洹
P182n1615_p0310a02║果也）。
P182n1615_p0310a03║七覺分（出法界次第）覺即覺了謂覺了所修之法
P182n1615_p0310a04║是真是偽也分即支分謂此七種法各有
P182n1615_p0310a05║支𣲖分齊不相雜亂故名七覺分亦名七
P182n1615_p0310a06║覺支擇進喜三覺分屬慧除捨定三覺分
P182n1615_p0310a07║屬定念覺分兼屬定慧故摩訶止觀云修
P182n1615_p0310a08║此七覺即得入道是也。【一擇法覺分】擇即
P182n1615_p0310a09║揀擇謂用智慧觀察諸法之時善能簡別
P182n1615_p0310a10║真偽而不謬取虛偽之法故名擇法覺分。
P182n1615_p0310b01║【二精進覺分】不雜名精無間名進謂修諸
P182n1615_p0310b02║道法之時善能覺了不行無益苦行而於
P182n1615_p0310b03║真正法中常能用心專一無有間歇故名
P182n1615_p0310b04║精進覺分。【三喜覺分】喜即懽喜謂心契悟
P182n1615_p0310b05║真法得懽喜時善能覺了此喜不從顛倒
P182n1615_p0310b06║法生住真法喜故名喜覺分。【四除覺分】除
P182n1615_p0310b07║即斷除謂斷除諸見煩惱之時善能覺了
P182n1615_p0310b08║除去虛偽之法增長真正善根故名除覺
P182n1615_p0310b09║分。【五捨覺分】捨即捨離謂捨離所見念著
P182n1615_p0310b10║之境善能覺了虛偽不實永不追憶故名
P182n1615_p0311a01║捨覺分。【六定覺分】定即禪定謂發禪定之
P182n1615_p0311a02║時善能覺了諸禪不生煩惱妄想是名定
P182n1615_p0311a03║覺分。【七念覺分】念即思念謂修諸道法之
P182n1615_p0311a04║時善能覺了常使定慧均平若心昬沉之
P182n1615_p0311a05║時當念用擇法精進喜三覺分觀察諸法
P182n1615_p0311a06║令不昬沉若心浮動之時當念用除覺分
P182n1615_p0311a07║除身口之過非用捨覺分捨於觀智用定
P182n1615_p0311a08║覺分入正禪定攝其散心令不浮動是名
P182n1615_p0311a09║念覺分。
P182n1615_p0311a10║七知（亦名大乘七丈夫出涅槃經）七知者謂佛於涅槃會
P182n1615_p0311b01║上告諸菩薩住於大乘知七善法名具足
P182n1615_p0311b02║梵行是也（梵語涅槃華言滅度菩薩梵語具云菩提薩埵華言覺有情）。
P182n1615_p0311b03║【一知法】知法者謂知十二部經能詮之法
P182n1615_p0311b04║也（十二部經者一契經二重頌三諷頌四因緣五本事六本生七希有八譬喻九
P182n1615_p0311b05║論議十自說十一方廣十二授記也）。【二知義】知義者謂知十
P182n1615_p0311b06║二部經中一切文字語言所詮之義理也。
P182n1615_p0311b07║【三知時】知時者謂善知如是時中任修寂
P182n1615_p0311b08║靜如是時中任修精進如是時中任修捨
P182n1615_p0311b09║定如是時中任供養佛如是時中任供養
P182n1615_p0311b10║師如是時中任修布施忍辱乃至般若等
P182n1615_p0312a01║也（任者堪也當也）。【四知足】知足者謂於飲食衣藥
P182n1615_p0312a02║行住坐臥睡窹語默之類常知止足也。【五
P182n1615_p0312a03║知自】知自者謂自知我有如是信如是戒
P182n1615_p0312a04║如是多聞如是捨如是慧如是正念如是
P182n1615_p0312a05║善行皆悉明了也。【六知眾】知眾者謂知如
P182n1615_p0312a06║是等是剎利眾婆羅門眾居士眾沙門眾
P182n1615_p0312a07║應知是眾如是行來如是坐起如是說法
P182n1615_p0312a08║如是問答皆悉明了也（剎利梵語具云剎帝利華言田主王
P182n1615_p0312a09║種也梵語婆羅門華言淨行梵語沙門華言勤息）。【七知人尊卑】知
P182n1615_p0312a10║人尊卑者人有二種一者信二者不信信
P182n1615_p0312b01║者為善人知其為尊不信者為惡人知其
P182n1615_p0312b02║為卑又如二乘之人但能自度不能度人
P182n1615_p0312b03║知其為卑若菩薩之人不願自度但求度
P182n1615_p0312b04║他而能以慈悲之心利益安樂一切眾生
P182n1615_p0312b05║則知其為尊也（二乘者聲聞乘緣覺乘也）。
P182n1615_p0312b06║七淨華（出翻譯名義）不染曰淨華乃對果而言即
P182n1615_p0312b07║因中所修之行也謂二乘修習無漏之業
P182n1615_p0312b08║以七種淨行為華而證道果故言七淨華
P182n1615_p0312b09║也維摩經云定水湛然滿布以七淨華是
P182n1615_p0312b10║也（二乘者聲聞乘緣覺乘也無漏業者謂修戒定慧之業不漏落三界生死也）。
P182n1615_p0313a01║【一戒淨華】戒淨華者謂攝律儀等戒即正
P182n1615_p0313a02║語正業正命也謂二乘持守戒法攝身口
P182n1615_p0313a03║意業若戒行清淨則道果自成也（攝律儀者謂一
P182n1615_p0313a04║切戒法無不聚攝也正語正業正命者即身口意三業也正即不邪也若三業不邪
P182n1615_p0313a05║則戒體清淨矣）。【二心淨華】心淨華者即精進正念
P182n1615_p0313a06║正定也謂二乘修習禪定當精勤正念若
P182n1615_p0313a07║內心清淨則道果自成也。【三見淨華】見淨
P182n1615_p0313a08║華者即正見正思惟也謂二乘修無漏行
P182n1615_p0313a09║常正思惟則正見現前若所見清淨則道
P182n1615_p0313a10║果自成也。【四斷疑淨華】斷疑淨華者即見
P182n1615_p0313b01║道也謂初果須陀洹修無漏行觀斷除疑
P182n1615_p0313b02║惑見道分明則內心清淨道果自成也（梵語
P182n1615_p0313b03║須陀洹華言預流疑惑即見惑謂意根對法塵起諸分別也）。【五分別淨
P182n1615_p0313b04║華】分別淨華者謂二果斯陀含三果阿那
P182n1615_p0313b05║今修無漏行斷除思惑於真空理善能分
P182n1615_p0313b06║別則內慧清淨道果自成也（梵語斯陀含華言一來梵
P182n1615_p0313b07║語阿那含華言不來思惑者謂眼耳鼻舌身五根對色聲香味觸五塵起諸貪愛也）。
P182n1615_p0313b08║【六行淨華】行淨華者謂二果三果修無漏
P182n1615_p0313b09║行斷除思惑則智見分明慧行清淨道果
P182n1615_p0313b10║自成也。【七涅槃淨華】梵語涅槃華言滅度
P182n1615_p0314a01║涅槃淨華者即無學道也謂四果阿羅漢
P182n1615_p0314a02║既斷見思二惑無法可學知見清淨則涅
P182n1615_p0314a03║槃之果自成也。
P182n1615_p0314a04║七財（出十誦律并未曾有因緣經）財者信等七種出世間
P182n1615_p0314a05║之法財也一切眾生行此七法資成道果
P182n1615_p0314a06║故謂之財。【一信財】信即信心謂信能決定
P182n1615_p0314a07║受持正法以為成佛之資故名信財。【二進
P182n1615_p0314a08║財】進即精進謂未能見具諦理而一心精
P182n1615_p0314a09║進求出離道以為成佛之資故名進財。【三
P182n1615_p0314a10║戒財】戒即戒律謂戒為解脫之本能防身
P182n1615_p0314b01║口意之非止身口意之惡以為成佛之資
P182n1615_p0314b02║故名戒財。【四慚愧財】慚者慚天愧者愧人
P182n1615_p0314b03║謂既能慚愧則不造諸惡業以為成佛之
P182n1615_p0314b04║資故名慚愧財。【五聞財】聞為三慧之首聞
P182n1615_p0314b05║必能思思必能修謂若能聞佛聲教則開
P182n1615_p0314b06║發妙解如說而行以為成佛之資故名聞
P182n1615_p0314b07║財（三慧者聞慧思慧修慧也）。【六捨財】捨即捨施謂若能
P182n1615_p0314b08║運平等心無憎無愛身命資財隨求給施
P182n1615_p0314b09║無所悋惜以為成佛之資故名捨財。【七定
P182n1615_p0314b10║慧財】定慧即止觀也定則攝心不散止諸
P182n1615_p0315a01║妄念慧則照了諸法破諸邪見以為成佛
P182n1615_p0315a02║之資故名定慧財。
P182n1615_p0315a03║藏教七階（出天台四教儀集註）藏教者即小乘經律論
P182n1615_p0315a04║三藏教也階者階級次第也謂藏教菩薩
P182n1615_p0315a05║修行之次第也（菩薩梵語具云菩提薩埵華言覺有情）。【一四弘
P182n1615_p0315a06║誓願】弘者大也誓者要制其心也願者志
P182n1615_p0315a07║求滿足也謂菩薩從初發心觀四諦境發
P182n1615_p0315a08║四弘誓一未度者令度即眾生無邊誓願
P182n1615_p0315a09║度此觀苦諦境二未解者令解即煩惱無
P182n1615_p0315a10║數誓願斷此觀集諦境三未安者令安即
P182n1615_p0315b01║法門無量誓願學此觀道諦境四未得涅
P182n1615_p0315b02║槃者令得涅槃即佛道無上誓願成此觀
P182n1615_p0315b03║滅諦境也（梵語涅槃華言滅度）。【二三祇修六度】三祇
P182n1615_p0315b04║者三阿僧祇劫也六度者布施持戒忍辱
P182n1615_p0315b05║精進禪定智慧也度越也越生死流到涅槃
P182n1615_p0315b06║岸也謂菩薩既發心已必須行六度行填滿
P182n1615_p0315b07║本願是為三祇修六度（梵語阿僧祇劫華言無數時）。【三
P182n1615_p0315b08║百劫種相好】劫梵語具云劫波華言分別
P182n1615_p0315b09║時節百劫種相好者一增一減為一小劫
P182n1615_p0315b10║凡歷二十番增減為一中劫八十番增減
P182n1615_p0316a01║為一大劫謂菩薩於百劫中種諸相好用
P182n1615_p0316a02║百福德成一相好如是至三十二相具足而
P182n1615_p0316a03║身清淨也（人壽從十嵗增至八萬四千嵗名增劫從八萬四千嵗減至十
P182n1615_p0316a04║嵗名減劫如是一增一減名一小劫一十二相者足下安平相千輻輪相手指纖長
P182n1615_p0316a05║相手足柔輭相手足縵網相足跟滿足相足趺高好相腨如鹿王相手過膝相馬陰
P182n1615_p0316a06║藏相身縱廣相毛孔生青色相身毛上靡相身金色相身光面各一丈相皮膚細滑
P182n1615_p0316a07║相七處平滿相兩腋滿相身如師子相身端直相肩圓滿相四十齒相齒白齊密相
P182n1615_p0316a08║四牙白淨相頰車如師子相咽中津液得上味相廣長舌相梵音深遠相眼色如金
P182n1615_p0316a09║精相眼睫如牛王相眉間白毫相頂肉髻成相也）。【四六度相滿】六
P182n1615_p0316a10║度相滿者謂菩薩修行六度之相圓滿也
P182n1615_p0316b01║如尸毘王代鴿即檀度滿也普明王捨國
P182n1615_p0316b02║即戒度滿也羼提仙人被歌利王割截身
P182n1615_p0316b03║體慈忍不動血變為乳即忍度滿也大施
P182n1615_p0316b04║太子抒海即精進度滿也尚闍𥠖鵲巢頂
P182n1615_p0316b05║上即禪度滿也劬嬪大臣分閻浮提為七
P182n1615_p0316b06║分城邑山川均等故能息諍即智度滿也
P182n1615_p0316b07║如上六人皆釋迦往昔所修之行是為六
P182n1615_p0316b08║度相滿（梵語尸毘華言與代鴿者遍割身肉與鷹以代鴿命身肉俱𥁞不惱
P182n1615_p0316b09║不死自誓真實感身平復也梵語羼提華言忍辱梵語歌利華言惡世無道大施太
P182n1615_p0316b10║子求如意珠濟貧得珠墮海抒海取之言欲酌海乾而取之也筋骨斷壞終不懈廢
P182n1615_p0317a01║諸天見而問之答曰吾生生不休諸天愍之助其抒海海水減半龍恐海乾令夜义
P182n1615_p0317a02║送珠還之尚闍黎者螺髻仙人名此人得四禪定出入息斷鳥謂為木於髻生卵定
P182n1615_p0317a03║起欲行恐鳥母不來即更入定待鳥飛去方始出定梵語閻浮提華言勝金洲梵語
P182n1615_p0317a04║釋迦華言能仁）。【五兜率降生】梵語兜率華言知足降
P182n1615_p0317a05║生者謂菩薩將補佛處出世度生即從兜率
P182n1615_p0317a06║天降生人間以補其處是為兜率降生（菩薩即釋迦佛
P182n1615_p0317a07║也補佛處者前佛既滅而此菩薩即補其處也）。【六降神出家】謂菩
P182n1615_p0317a08║薩既降神出胎厭生老病死之苦而欲脫
P182n1615_p0317a09║離故求出家入山修道是為降神出家。【七
P182n1615_p0317a10║菩提𣗳下成道】梵語菩提華言道謂菩薩自
P182n1615_p0317b01║知成道時至於菩提𣗳下破諸魔眾魔王
P182n1615_p0317b02║敗績鬼兵退散菩薩安坐不動即成佛道
P182n1615_p0317b03║是為菩提𣗳下成道（菩提𣗳者謂佛於此𣗳下成道故名菩提𣗳也）。
P182n1615_p0317b04║菩薩七相憐愍（出瑜伽師地論）【一無畏憐愍】謂菩薩
P182n1615_p0317b05║於諸有情以無畏力起憐愍心隨順眾生身
P182n1615_p0317b06║語意業利益安樂是名無畏憐愍（菩薩梵語具云
P182n1615_p0317b07║菩提薩埵華言覺有情）。【二如理憐愍】理即法也謂菩
P182n1615_p0317b08║薩於諸有情如法憐愍利益一切而終不以
P182n1615_p0317b09║非法非律非賢善行勸化有情乖違於理
P182n1615_p0317b10║是名如理憐愍。【三無倦憐愍】謂菩薩於諸
P182n1615_p0318a01║有情慇懃憐愍隨其所宜發起一切饒益
P182n1615_p0318a02║事業曾無厭倦是名無倦憐愍。【四無求憐
P182n1615_p0318a03║愍】謂菩薩於諸有情不待求請自起憐愍
P182n1615_p0318a04║為作利益是名無求憐愍。【五無染憐愍】謂
P182n1615_p0318a05║菩薩於諸有情無愛染心而起憐愍廣饒
P182n1615_p0318a06║益他不祈恩報亦不希望當來之果是名無
P182n1615_p0318a07║染憐愍。【六廣大憐愍】謂菩薩於諸有情起
P182n1615_p0318a08║憐愍心至廣至大雖遭一切不饒益事寧
P182n1615_p0318a09║自身受苦終不棄捨令其安樂是名廣大
P182n1615_p0318a10║憐愍。【七平等憐愍】謂菩薩以如上種種憐
P182n1615_p0318b01║愍眾生功德相狀普於一切平等饒益無
P182n1615_p0318b02║有分限是名平等憐愍。
P182n1615_p0318b03║菩薩有七種大（出菩薩地持經）【一法大】法即諸佛所
P182n1615_p0318b04║說之法也謂菩薩能受持十二部經之法
P182n1615_p0318b05║最上最大故名法大（菩薩梵語具云菩提薩埵華言覺有情十
P182n1615_p0318b06║二部經者一契經二重頌三諷頌四因緣五本事六本生七希有八譬喻九論議十
P182n1615_p0318b07║自說十一方廣十二授記也）。【二心大】心即諸佛廣大之
P182n1615_p0318b08║心也謂菩薩能發阿耨多羅三藐三菩提
P182n1615_p0318b09║心故名心大（梵語阿耨多羅三藐三菩提華言無上正等正覺也）。【三
P182n1615_p0318b10║解大】解謂解了謂菩薩由解十二部經了
P182n1615_p0319a01║知諸法義理悉無疑礙故名解大。【四淨心
P182n1615_p0319a02║大】謂菩薩既能解了十二部經依而行之
P182n1615_p0319a03║則能離諸惑染超過一切解行心得清淨
P182n1615_p0319a04║故名淨心大。【五眾具大】謂菩薩所修福德
P182n1615_p0319a05║智慧皆是成佛之具畢竟證得無上菩提
P182n1615_p0319a06║故名眾具大（梵語菩提華言道）。【六時大】時即時數
P182n1615_p0319a07║謂菩薩歷三阿僧祇劫修行六度畢竟當
P182n1615_p0319a08║得無上菩提故名時大（三阿僧祇劫者梵語阿僧祇劫華言
P182n1615_p0319a09║無數時初阿僧祇劫從古釋迦佛至尸棄佛二阿僧祇劫從尸棄佛至然燈佛三阿
P182n1615_p0319a10║僧祇劫從然燈佛至毘婆尸佛六度者一布施二持戒三忍辱四精進五禪定六智
P182n1615_p0319b01║慧也）。【七得大】謂菩薩由前六種功德為因證
P182n1615_p0319b02║得無上菩提之果故名得大。
P182n1615_p0319b03║善友七事（出華嚴經䟽）謂菩薩常為利樂一切眾
P182n1615_p0319b04║生示現世間而作善友勸導誘掖開示教
P182n1615_p0319b05║他也（菩薩梵語具云菩提薩埵華言覺有情）。【一遭苦不捨】謂
P182n1615_p0319b06║菩薩運大悲心憐憫六道眾生受諸苦惱
P182n1615_p0319b07║故隨類現形種種開示令得出離雖代受
P182n1615_p0319b08║其苦心無棄捨是為遭苦不捨（六道者天道人道修
P182n1615_p0319b09║羅道餓鬼道畜生道地獄道也）。【二貧賤不輕】謂菩薩運平
P182n1615_p0319b10║等心見一切眾生雖乏功德法財以自莊
P182n1615_p0320a01║嚴而知其本有法身無德不備是以心常
P182n1615_p0320a02║愛念不生輕慢是為貧賤不輕。【三密事相
P182n1615_p0320a03║告】謂菩薩見諸眾生本性圓明眾德元具
P182n1615_p0320a04║無始以來為一切客塵煩惱之所隱覆不
P182n1615_p0320a05║能顯現故委曲相告令其斷除開發本性
P182n1615_p0320a06║是為密事相告（客塵者謂無明之惑暫自外至名之為客以能染汙
P182n1615_p0320a07║真性名之為塵也）。【四遞相覆藏】謂菩薩見諸眾生
P182n1615_p0320a08║善根未熟未能深信實道故覆實理而以
P182n1615_p0320a09║權法示之及其善根既熟堪任實化故覆
P182n1615_p0320a10║其權法而以實理示之是為遞相覆藏。【五
P182n1615_p0320b01║難作能作】謂菩薩但為誘掖眾生人所難
P182n1615_p0320b02║為者悉能為之故雖著嫳垢衣不以為貧
P182n1615_p0320b03║執除糞器不以為賤是為難作能作。【六難
P182n1615_p0320b04║與能與】謂菩薩以自己所悟真實之理方
P182n1615_p0320b05║便教化亦令一切眾生皆得本有真實之
P182n1615_p0320b06║性猶解髻中明珠而以與人心無悋惜是
P182n1615_p0320b07║為難與能與。【七難忍能忍】謂菩薩見諸眾
P182n1615_p0320b08║生違佛教化作不善業生諸惡道即起哀
P182n1615_p0320b09║憫之心方便度脫雖經多劫心無退轉是
P182n1615_p0320b10║為難忍能忍（劫梵語具云劫波華言分別時節）。
P182n1615_p0321a01║小乘七種聖（又名七士夫趣亦名七丈夫出天台四教儀集註十）聖正
P182n1615_p0321a02║也捨凡性入正性故名為聖賢首宗立為
P182n1615_p0321a03║七士夫趣亦名七丈夫名異義同也。【一隨
P182n1615_p0321a04║信行】行即進趣之義謂鈍根之人憑他生
P182n1615_p0321a05║解依信而行進趣於道故名隨信行。【二隨
P182n1615_p0321a06║法行】謂利根之人自以智力依法而行進
P182n1615_p0321a07║趣於道故名隨法行。【三信解】謂前信行之
P182n1615_p0321a08║人轉入修道以鈍根故依憑信力起發真
P182n1615_p0321a09║解故名信解（修道者謂二果斯陀含三果阿那含也）。【四見得】
P182n1615_p0321a10║謂前法行之人轉入修道以利根故見法
P182n1615_p0321b01║得理故名見得。【五身證】謂受想心滅現身
P182n1615_p0321b02║即證涅槃寂靜之定故名身證（現身即現生之身梵
P182n1615_p0321b03║語涅槃華言滅度）。【六時觧脫】謂前信行鈍根之人
P182n1615_p0321b04║欲待時節及以緣具方堪入道故名時解
P182n1615_p0321b05║脫（緣具有六謂衣食床具處所說法人同學人也）。【七不時解脫】謂
P182n1615_p0321b06║前法行利根之人能於一切時中進修善業
P182n1615_p0321b07║不待時節及以緣具而入於道故名不時
P182n1615_p0321b08║解脫。
P182n1615_p0321b09║七流（出華嚴孔目）流者即見思二惑也此惑能漂
P182n1615_p0321b10║流眾生入生死海故也謂四果之人因修
P182n1615_p0322a01║四諦之法能斷見思之惑而不流轉三界
P182n1615_p0322a02║故有七流之義焉（見思惑者謂意根對法塵起諸分別曰見惑眼
P182n1615_p0322a03║耳鼻舌身五根對色聲香味觸五塵起諸貪愛曰思惑也四果者須陀洹果斯陀含
P182n1615_p0322a04║果阿那含果阿羅漢果也四諦者苦諦集諦滅諦道諦也三界者欲界色界無色界
P182n1615_p0322a05║也）。【一見諦所滅流】謂初果之人見真諦理
P182n1615_p0322a06║能斷欲界見惑因滅此惑不流轉欲界故
P182n1615_p0322a07║云見諦所滅流（初果即須陀洹果也）。【二修道所滅流】
P182n1615_p0322a08║謂第二果第三果之人因修四諦之觀能
P182n1615_p0322a09║斷欲界思惑因滅此惑不為欲界漂流故
P182n1615_p0322a10║云修道所滅流（二果即斯陀含果三果即阿那含果也）。【三遠
P182n1615_p0322b01║離所滅流】謂第四果之人因修四諦之觀
P182n1615_p0322b02║而於見思之惑斷盡無餘則能遠離三界
P182n1615_p0322b03║不復流轉故云遠離所滅流（四果即阿羅漢果也）。【四
P182n1615_p0322b04║數事所滅流】數事即五蘊十二入十八界
P182n1615_p0322b05║等法也謂第四果之人能觀五蘊等法皆
P182n1615_p0322b06║悉空寂而見思之惑俱盡不復流轉三界
P182n1615_p0322b07║故云數事所滅流（五蘊者色蘊受蘊想蘊行蘊識蘊也十二入者
P182n1615_p0322b08║眼入耳入鼻入舌入身入意入色入聲入香入味入觸入法入也十八界者眼界色
P182n1615_p0322b09║界眼識界耳界聲界耳識界鼻界香界鼻識界舌界味界舌識界身界觸界身識界
P182n1615_p0322b10║意界法界意識界也）。【五捨所滅流】謂第四果之人已
P182n1615_p0323a01║空五蘊等法所空之法既無能空之心亦
P182n1615_p0323a02║捨能所兩亡無憎無愛一味平等證於無
P182n1615_p0323a03║學不復流轉三界故云捨所滅流（無學者謂阿羅
P182n1615_p0323a04║漢見思惑盡無法可學也）。【六護所滅流】謂第四果之人
P182n1615_p0323a05║見思惑盡而證無學於己所證恐有退失
P182n1615_p0323a06║善加守護令見思習氣更不再起不復流
P182n1615_p0323a07║轉三界故云護所滅流（見思習氣謂見思惑之餘習氣分也）。
P182n1615_p0323a08║【七制伏所滅流】謂第四果之人見思惑縛
P182n1615_p0323a09║已斷色身果縛猶在應須制伏令見思習
P182n1615_p0323a10║氣永不復起三界流轉即得止息故云制
P182n1615_p0323b01║伏所滅流（縛猶束繫也謂由色身所繫不得自在也）。
P182n1615_p0323b02║華嚴宗七祖（出佛祖統紀）【一馬鳴尊者】馬鳴乃西
P182n1615_p0323b03║土十一祖也東天笁國人說法時能感羣
P182n1615_p0323b04║馬得解悲鳴故曰馬鳴依百本大乘經造
P182n1615_p0323b05║起信論是為初祖。【二龍𣗳尊者】龍𣗳乃西
P182n1615_p0323b06║土十三祖也南天竺國梵志之裔始生之
P182n1615_p0323b07║日在於𣗳下因入龍宮而得成道故號龍
P182n1615_p0323b08║𣗳申明起信論義是為一祖（梵語梵志華言淨裔）。【三
P182n1615_p0323b09║帝心法師】帝心號也姓杜諱法順世間聾
P182n1615_p0323b10║啞者遇之必能聞能語唐太宗詔謂之曰
P182n1615_p0324a01║朕苦勞熱師之神力何以蠲除師曰聖德
P182n1615_p0324a02║御宇微恙何憂但頒大赦聖躬自安上從
P182n1615_p0324a03║之疾遂瘳因錫號曰帝心作法界觀門專
P182n1615_p0324a04║弘華嚴是為三祖。【四雲華法師】雲華寺名
P182n1615_p0324a05║也師居是寺因以名之姓趙諱智儼得帝
P182n1615_p0324a06║心之親傳以授賢首其教大行是為四祖。
P182n1615_p0324a07║【五賢首法師】賢首諡號也諱法藏其先康
P182n1615_p0324a08║居國人唐則天詔於太原寺開華嚴宗旨
P182n1615_p0324a09║感白光自口而出須㬰成蓋萬眾懽呼召
P182n1615_p0324a10║對長生殿指殿隅金獅子以喻法界體用
P182n1615_p0324b01║而為說法則天領解遂著其說為金獅子
P182n1615_p0324b02║章是為五祖。【六清凉法師】清凉號也姓夏
P182n1615_p0324b03║侯氏諱澄觀會稽人造華嚴大䟽唐德宗
P182n1615_p0324b04║誕節召對內殿能以妙法清凉帝心遂賜
P182n1615_p0324b05║號清凉憲宗問華嚴宗旨豁然有得加號
P182n1615_p0324b06║大統清凉國師文宗開成三年示寂凡歷
P182n1615_p0324b07║九朝為七帝門師是為六祖（九朝者唐玄宗肅宗代宗
P182n1615_p0324b08║德宗順宗憲宗穆宗敬宗文宗也七帝者即代宗以下七帝也）。【七圭峯法
P182n1615_p0324b09║師】圭峯終南山之別名也師居是山因得
P182n1615_p0324b10║是名姓何諱宗密果州人清凉嘗謂之曰毘
P182n1615_p0325a01║盧華藏能隨我遊者其汝乎遂著圓覺華
P182n1615_p0325a02║嚴等䟽鈔唐文宗詔問佛法大意賜號大
P182n1615_p0325a03║德是為七祖（毘盧梵語具云毘盧遮那華言遍一切處華藏即華藏世
P182n1615_p0325a04║界也）。
P182n1615_p0325a05║七識住（出阿毘曇論）識即心識住者謂此識隨所
P182n1615_p0325a06║感報而安住也論中不及四禪天非想非
P182n1615_p0325a07║非想天者偈曰善處在欲界及色界三地
P182n1615_p0325a08║無色界亦然是說為識住（色界三地者初禪二禪三禪也
P182n1615_p0325a09║無色界亦然者謂亦有三地空處識處無所有處也）。【一欲界人天識住】
P182n1615_p0325a10║謂欲界中人若初受生此識即托母胎遂
P182n1615_p0325b01║依母息出入及出胎後依身而住又若因
P182n1615_p0325b02║修戒善感報而生欲天此識即依化生之
P182n1615_p0325b03║身而住是為欲界人天識住（戒善者五戒十善也）。【二
P182n1615_p0325b04║初禪天識住】謂於欲界修習禪定之時忽
P182n1615_p0325b05║覺身心凝然運運而動如雲如影感報而
P182n1615_p0325b06║生色界初禪天此識即依化生之身而住
P182n1615_p0325b07║是為初禪天識住。【三二禪天識住】謂厭初
P182n1615_p0325b08║禪覺觀動散因攝在定澹然澄靜覺觀即
P182n1615_p0325b09║滅乃發勝定之喜感報而生色界二禪天
P182n1615_p0325b10║此識即依化生之身而住是為二禪天識
P182n1615_p0326a01║住（覺觀者初心在緣曰覺細心分別曰觀也）。【四三禪天識住】謂
P182n1615_p0326a02║厭二禪喜心湧動定不堅固因攝心諦觀
P182n1615_p0326a03║喜心即謝泯然入定綿綿之樂從內心發
P182n1615_p0326a04║感報而生色界三禪天此識即依化生之
P182n1615_p0326a05║身而住是為三禪天識住。【五空處天識住】
P182n1615_p0326a06║謂既得三禪天定猶厭身色繫縛乃轉加
P182n1615_p0326a07║功力觀察色身猶如羅縠內外通徹一心
P182n1615_p0326a08║念空無諸色相感報而生無色界空處天
P182n1615_p0326a09║此識即依空處而住是為空處天識住。【六
P182n1615_p0326a10║識處天識住】謂既得空處天定識緣虛空
P182n1615_p0326b01║定心復散亂即捨虛空轉心緣識心定不
P182n1615_p0326b02║動感報而生無色界識處天此識即依識
P182n1615_p0326b03║處而住是為識處天識住。【七無所有處天
P182n1615_p0326b04║識住】謂既得識處天定此心緣識無量無
P182n1615_p0326b05║邊能壞於定惟有無心識處心無依倚乃
P182n1615_p0326b06║為安隱感報而生無色界無所有處天此識
P182n1615_p0326b07║即依無所有處而住是為無所有處天識
P182n1615_p0326b08║住。
P182n1615_p0326b09║七眾（出仁王護國經并翻譯名義）七眾者謂出家五眾比
P182n1615_p0326b10║丘比丘尼沙彌沙彌尼式又摩那在家二
P182n1615_p0327a01║眾優婆塞優婆夷也。【一比丘】梵語比丘華言
P182n1615_p0327a02║乞士謂上乞法以資慧命下乞食以資色
P182n1615_p0327a03║身也亦名苾芻蓋苾芻雪山香草名草有
P182n1615_p0327a04║五義以喻比丘五德（五義五德者一體性柔輭義喻比丘折伏
P182n1615_p0327a05║身語麤獷之德二引蔓旁布義喻比丘度人不絕之德三馨香遠聞義喻比丘戒香
P182n1615_p0327a06║芬馥之德四能療疼痛義喻比丘能斷煩惱之德五不背日光義喻比丘常向佛日
P182n1615_p0327a07║之德也）。【二比丘尼】（亦名苾芻尼）梵語尼華言女大
P182n1615_p0327a08║智度論云尼得無量律儀故應次於比丘
P182n1615_p0327a09║又佛以儀法不便故在比丘之後。【三沙彌】
P182n1615_p0327a10║梵語沙彌又云室利摩理洛迦華言息慈
P182n1615_p0327b01║謂止息世染之情慈濟羣生也以初入佛
P182n1615_p0327b02║法之時多存俗情故須息惡行慈是名沙
P182n1615_p0327b03║彌。【四沙彌尼】梵語沙彌尼又云室利摩理
P182n1615_p0327b04║迦華言勤筞女謂精勤筞進佛法功行故
P182n1615_p0327b05║也。【五式义摩那】梵語式义摩那華言學法
P182n1615_p0327b06║女行事鈔云式义尼具學三法一學根本
P182n1615_p0327b07║二學六法三學行法是名學法女（根本者謂不殺
P182n1615_p0327b08║不盜不[婬-壬+(工/山)]不妄語也六法者不染心相觸不盜人四錢不斷畜生命不小妄語不非
P182n1615_p0327b09║時食不飲酒也行法者謂大尼之戒行也）。【六優婆塞】梵語優婆
P182n1615_p0327b10║塞華言清淨士梵語舊云鄔波索迦華言
P182n1615_p0328a01║近事男謂其自行清淨親近承事佛法也。
P182n1615_p0328a02║【七優婆夷】梵語優婆夷華言清淨女梵語
P182n1615_p0328a03║舊云鄔波斯迦華言近事女謂其自行清
P182n1615_p0328a04║淨親近承事佛法也。
P182n1615_p0328a05║七種人（出涅槃經）師子吼菩薩問佛言若一切眾
P182n1615_p0328a06║生既有佛性何須更習八聖道耶佛言性
P182n1615_p0328a07║雖本具要須修習聖道方見佛性譬如恒
P182n1615_p0328a08║河邊有七種人或為洗浴或畏賊寇或為
P182n1615_p0328a09║採花則入河中河喻生死大河浴喻出家
P182n1615_p0328a10║受戒清淨賊喻煩惱採花喻七淨花以為
P182n1615_p0328b01║其因而求涅槃之果也（八聖道又云八正道即正見正思惟
P182n1615_p0328b02║正語正業正命正精進正念正定也恒河之恒梵語又云殑伽華言天堂來謂此河
P182n1615_p0328b03║從高流下也入河者既言出家合云出河而言入者要於生死之中而求涅槃故也
P182n1615_p0328b04║七淨花者戒淨花心淨花見淨花斷疑淨花分別淨花行淨花涅槃淨花以此七淨
P182n1615_p0328b05║花為因中之行也梵語涅槃華言滅度）。【第一人入水則沒】此
P182n1615_p0328b06║一種羸無勢力不習浮故以喻一闡提也
P182n1615_p0328b07║闡提之人親近惡友𦗟受邪法以惡業重
P182n1615_p0328b08║故又無信力沒生死河不能得出故云入
P182n1615_p0328b09║水則沒（梵語一闡提華言信不具由過去無宿善因故譬羸劣無力現在無
P182n1615_p0328b10║信心故譬不習浮無善無信則不能出於生死大河矣）。【第二人雖沒
P182n1615_p0329a01║還出出已還沒】此一種以喻人天將進而
P182n1615_p0329a02║退者也為斷善根沒生死河故云沒復能
P182n1615_p0329a03║親近善友能生信心雖沒而出故云還出
P182n1615_p0329a04║既得出已又遇惡友聽受邪法仍沒生死
P182n1615_p0329a05║大河故云出已還沒。【第三人沒已即出出
P182n1615_p0329a06║更不沒】此一種以喻內凡之人發意欲度
P182n1615_p0329a07║生死大河由昔斷善根沒生死河故云沒
P182n1615_p0329a08║今因親近善友能生信心雖沒而出故云
P182n1615_p0329a09║沒已即出復能堅持淨戒讀誦書寫解說
P182n1615_p0329a10║經典後證道果故云出更不沒（內凡者已入佛法名
P182n1615_p0329b01║內未登聖位名凡也）。【第四人入已便沒沒已還出出
P182n1615_p0329b02║已即住徧觀四方】此一種以喻四果之人
P182n1615_p0329b03║昔斷善根故云沒親近善友而得信心故
P182n1615_p0329b04║云出由信心故受持書寫解說經典修習
P182n1615_p0329b05║智慧以利根故心不退轉故云住證得四
P182n1615_p0329b06║果故云遍觀四方（四果者須陀洹斯陀含阿那含阿羅漢也）。【第
P182n1615_p0329b07║五人入已即沒沒已還出出已即住住已
P182n1615_p0329b08║觀方觀已即去】此一種以喻緣覺之人沒
P182n1615_p0329b09║出住等義與前第四人問言即去者以其
P182n1615_p0329b10║根利過於四果心求前進得證緣覺無有
P182n1615_p0330a01║退轉但能自度不能度人怖畏生死故云
P182n1615_p0330a02║即去也。【第六人入已即去淺處則住】此一
P182n1615_p0330a03║種以喻菩薩由利根故堅住信心而斷諸
P182n1615_p0330a04║煩惱也言入已即去者謂菩薩為度他故
P182n1615_p0330a05║雖入生死而不住於生死淺處則住者謂
P182n1615_p0330a06║雖入生死而又不為生死所溺也。【第七人
P182n1615_p0330a07║既至彼岸登上大山離諸冤賊受大快樂】
P182n1615_p0330a08║此一種以喻佛也由利根故堅住信心無
P182n1615_p0330a09║有退轉即便前進既前進已得度生死大
P182n1615_p0330a10║河到於彼岸而登涅槃大山離諸煩惱冤
P182n1615_p0330b01║賊得大快樂也。
P182n1615_p0330b02║世間七丈夫（出華嚴經䟽）謂能制心離欲身無過
P182n1615_p0330b03║惡心懷道德修諸梵行具此七法名為世
P182n1615_p0330b04║間丈夫也（梵行即淨行也）。【一長壽】長壽者謂壽命
P182n1615_p0330b05║延長久住世間能修梵行故名丈夫。【二妙
P182n1615_p0330b06║色】妙色者謂形儀英偉色相端嚴能修梵
P182n1615_p0330b07║行故名丈夫。【三無病】無病者謂宿福深厚
P182n1615_p0330b08║無病少惱能修梵行故名丈夫。【四非半擇
P182n1615_p0330b09║迦】梵語半擇迦華言變謂有能變男女之
P182n1615_p0330b10║形即五種不男之一也今言非者非是不
P182n1615_p0331a01║男非僕非女能修梵行故名丈夫。【五智慧】
P182n1615_p0331a02║智慧者謂有智慧信受正法身心猛利能
P182n1615_p0331a03║修梵行故名丈夫。【六威肅】威肅者謂威容
P182n1615_p0331a04║整肅發言人所信服能修梵行故名丈夫。
P182n1615_p0331a05║【七大宗葉】大宗葉者謂其家世貴盛宗支
P182n1615_p0331a06║奕葉流芳水久能修梵行故名丈夫。
P182n1615_p0331a07║七法不可避（出法苑珠林）【一生不可避】謂人受生
P182n1615_p0331a08║皆由前世善惡之業若前世作善今生善
P182n1615_p0331a09║處前世作惡今生惡處若欲避惡報而求生
P182n1615_p0331a10║善處欲辭善處而從惡報者皆不可得故云
P182n1615_p0331b01║生不可避。【二老不可避】謂人年幼顏色鮮澤
P182n1615_p0331b02║髮黑齒白氣力堅強一旦老耄頭白齒落氣
P182n1615_p0331b03║短呻吟形神昏昧欲使不老終不可得故云
P182n1615_p0331b04║老不可避。【三病不可避】謂人強健之時行
P182n1615_p0331b05║步輕捷飲食自恣若四大不調或業緣所
P182n1615_p0331b06║感疾病卒至眠伏床枕不能起離欲使常
P182n1615_p0331b07║安無病終不可得故云病不可避（四大者地大水
P182n1615_p0331b08║大火大風大也）。【四死不可避】謂人生於世一期果
P182n1615_p0331b09║報或夭或壽皆由前定毫髮無差業盡報
P182n1615_p0331b10║終豈容逃免故云死不可避（一期者自生至死也）。【五
P182n1615_p0332a01║罪不可避】謂人愚癡邪見不信三寶不忠
P182n1615_p0332a02║不孝多造惡業生遭刑法死墮惡道如影
P182n1615_p0332a03║隨形欲求脫免了不可得故云罪不可避
P182n1615_p0332a04║（三寶者佛寶法寶僧寶也）。【六福不可避】謂人先世敬重
P182n1615_p0332a05║三寶持戒修善常行惠施忠孝君親於後
P182n1615_p0332a06║世時生人天中安樂富貴隨意受用如此福
P182n1615_p0332a07║報似響應聲毫髮無失故云福不可避。【七
P182n1615_p0332a08║因緣不可避】能生為因助成為緣由前生
P182n1615_p0332a09║依如是因則今世遇如是緣所謂父母兄弟
P182n1615_p0332a10║妻子田宅產業等或得如意或不如意皆
P182n1615_p0332b01║由前生作善惡業因今世則招貧富苦樂
P182n1615_p0332b02║業緣之報故云因緣不可避。
P182n1615_p0332b03║七種不淨（出天台四教儀集註）謂修行之人恐於自他
P182n1615_p0332b04║身分而起貪著妨於正道故令假作此不
P182n1615_p0332b05║淨之想破其著心故有七種也。【一種子不
P182n1615_p0332b06║淨】種子有二一內種謂人之身從昔煩惱
P182n1615_p0332b07║業因而生二外種謂此身受父母遺體而
P182n1615_p0332b08║生故名種子不淨。【二受生不淨】謂人之生
P182n1615_p0332b09║父母交遘赤白和合以成其身故名受生
P182n1615_p0332b10║不淨。【三住處不淨】謂女人之體是不淨聚
P182n1615_p0333a01║處胎十月居生熟二臟之間故名住處不
P182n1615_p0333a02║淨（生熟二臟者謂初受飲食為生飲食變壞為熟也）。【四食噉不淨】
P182n1615_p0333a03║謂處於胎中唯食母血以資其身故名食
P182n1615_p0333a04║噉不淨。【五初生不淨】謂十月滿足頭向產
P182n1615_p0333a05║門流血淋漓腥穢狼籍故名初生不淨。【六
P182n1615_p0333a06║舉體不淨】謂此身外皮所覆從頭至足純
P182n1615_p0333a07║是穢物故名舉體不淨。【七究竟不淨】謂業
P182n1615_p0333a08║盡報終捐棄塚間如朽敗木大小不淨流
P182n1615_p0333a09║溢於外肨脹爛壞骨肉縱橫故名究竟不
P182n1615_p0333a10║淨（大小者如以身為大四肢為小之類也）。
P182n1615_p0333b01║大明三藏法數卷第二十二