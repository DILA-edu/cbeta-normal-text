P182n1615_p0593a01║大明三藏法數卷第二十九　　　　石一
P182n1615_p0593a02║上天竺前住持沙門一如等奉　勑集註
P182n1615_p0593a03║十普門（出觀音玄義）普徧也門即能通之義謂菩
P182n1615_p0593a04║薩以圓融中道妙觀通入常住實際理地
P182n1615_p0593a05║故立此十門也。【一慈悲普】慈能與樂悲能
P182n1615_p0593a06║㧞苦盖菩薩即於一念之中遍觀十界善
P182n1615_p0593a07║惡苦樂而起慈悲與㧞之想普令眾生離
P182n1615_p0593a08║一切苦得一切樂故名慈悲普（十界者佛界菩薩界
P182n1615_p0593a09║緣覺界聲聞界天界人界脩羅界餓鬼界畜生界地獄界也）。【二弘誓普】
P182n1615_p0593a10║弘者廣也誓者制也廣求勝法制御其心
P182n1615_p0593b01║也謂菩薩依四諦境發弘誓願若見苦諦
P182n1615_p0593b02║逼迫楚毒之相緣此起誓故言未度者令
P182n1615_p0593b03║度若見集諦迷惑繫縛甚可哀傷約此起
P182n1615_p0593b04║誓故言未解者令解若見清淨之道能出
P182n1615_p0593b05║生死至安樂地欲示眾生行此道故乃言
P182n1615_p0593b06║未安者令安若見滅煩惱處名為涅槃約
P182n1615_p0593b07║此起誓故言未得涅槃者令得涅槃故名
P182n1615_p0593b08║弘誓普（梵語涅槃華言滅度）。【三明脩行普】行有五種
P182n1615_p0593b09║不同一者聖行謂戒定慧二者梵行謂慈
P182n1615_p0593b10║悲喜捨三者天行謂證第一義天由理成
P182n1615_p0594a01║行故四者嬰兒行謂示同三乘七方便人
P182n1615_p0594a02║所脩之行五者病行謂示為六道之身現
P182n1615_p0594a03║有三障之相此之次第五行雖菩薩所脩
P182n1615_p0594a04║而未名為普如涅槃經云復有一行名如
P182n1615_p0594a05║來行所謂大乘大般涅槃大乘是圓因涅
P182n1615_p0594a06║槃是圓果菩薩能脩此之一行故名脩行
P182n1615_p0594a07║普（慈悲喜捨即四無量心也第一義天者天即天然自然之義謂中道之理無二
P182n1615_p0594a08║無別自然而然非造作也一乘者聲聞乘緣覺乘菩薩乘也七方便者五停心別相
P182n1615_p0594a09║念處揔相念處此三位名外凡煖位頂位忍位世第一位此四位名內凡是七方便位
P182n1615_p0594a10║也六道者天道人道脩羅道餓鬼道畜生道地獄道也三障者業障報障煩惱障也）。
P182n1615_p0594b01║【四斷惑普】謂圓教菩薩即觀中道正破無
P182n1615_p0594b02║明無明既破一切見思塵沙之惑自然先
P182n1615_p0594b03║斷故名斷惑普（見思惑者謂意根對法塵而起分別曰見眼等五根
P182n1615_p0594b04║對色等五塵而起貪愛曰思塵沙惑者謂眾生見思之惑種類眾多如塵若沙也）。
P182n1615_p0594b05║【五入法門普】謂二乘之人若入一法門則
P182n1615_p0594b06║不能入二此即歷別之行證有階差今菩
P182n1615_p0594b07║薩圓脩三諦則無量法門悉入其中故名
P182n1615_p0594b08║入法門普（二乘者聲聞乘緣覺乘也三諦者真諦俗諦中諦也）。【六神
P182n1615_p0594b09║通普】神名天心通名慧性天然之性徹照
P182n1615_p0594b10║無礙名為神通謂羅漢天眼見大千世界
P182n1615_p0595a01║辟支佛見百佛國土小教菩薩見河沙佛
P182n1615_p0595a02║土皆是限量之神通圓教菩薩遍見法界
P182n1615_p0595a03║而無限極所發六通自在變現無有限量
P182n1615_p0595a04║故名神通普（羅漢梵語具云阿羅漢華言無學又云無生辟支梵語具
P182n1615_p0595a05║云辟支迦羅華言緣覺小教菩薩者即藏通二教菩薩也六通者天眼通天耳通他
P182n1615_p0595a06║心通宿命通身如意通漏盡通也）。【七方便普】方即方法便
P182n1615_p0595a07║即便冝脩方便道普化眾生也謂二乘及
P182n1615_p0595a08║小教菩薩方便化他則止齊其所得未名
P182n1615_p0595a09║為普圓教菩薩以真俗二諦為方便照真
P182n1615_p0595a10║則以真身益物照俗則以應身赴機資發
P182n1615_p0595b01║中道利十界機故名方便普。【八說法普】謂
P182n1615_p0595b02║二乘及小教菩薩不能一時徧荅眾問未
P182n1615_p0595b03║得名普今圓教菩薩一音演法殊方異類
P182n1615_p0595b04║皆悉得解故名說法普。【九供養諸佛普】謂
P182n1615_p0595b05║菩薩之所供養非止一佛一國土微塵諸
P182n1615_p0595b06║佛能以身命財及一切供具周至十方供
P182n1615_p0595b07║養諸佛乃至不可說不可說佛無不供養
P182n1615_p0595b08║故名供養諸佛普。【十成就眾生普】謂圓教
P182n1615_p0595b09║菩薩饒潤成熟一切眾生而無限量譬如
P182n1615_p0595b10║大雨四方俱下一切卉木叢林徧令生長
P182n1615_p0596a01║華果悉皆成就故名成就眾生普。
P182n1615_p0596a02║雙貼釋觀音普門（出觀音玄義）天台智者大師
P182n1615_p0596a03║通釋妙法蓮華經一部之外復以觀世音
P182n1615_p0596a04║菩薩普門品世多持誦故別立玄䟽詳釋
P182n1615_p0596a05║此品品題之中乃約人法等十雙一一貼
P182n1615_p0596a06║釋以觀音普門具有此十雙之義該括自
P182n1615_p0596a07║行化他始因終果之法故歷陳之助顯其
P182n1615_p0596a08║義可謂無餘蘊矣（玄即玄義通釋品題玄謂幽微難見義則別有
P182n1615_p0596a09║所以也䟽即義䟽別解品內之文䟽通也决也謂令經文所詮義理通决而無壅礙也）。
P182n1615_p0596a10║【一人法】人即觀世音法即普門觀世音者
P182n1615_p0596b01║謂此菩薩以中道妙智觀於世間眾生受
P182n1615_p0596b02║苦求救之聲一時皆令解脫也普門者普
P182n1615_p0596b03║徧也門即能通之義謂實相妙理互通徧
P182n1615_p0596b04║攝無所障礙也此品具兩問荅依前問荅
P182n1615_p0596b05║論觀世音人故經云以是因緣名觀世音
P182n1615_p0596b06║依後問荅論普門示現種種說法故經云
P182n1615_p0596b07║方便之力其事云何以人能秉法故言人
P182n1615_p0596b08║法也（前後問荅者無盡意初問以何因緣名觀世音佛荅云若有無量百千萬
P182n1615_p0596b09║億眾等是也次問云何遊此娑婆世界等荅云若有國皆眾生應以佛身等是也）。
P182n1615_p0596b10║【二慈悲】慈即愛念謂以愛樂歡喜起大慈
P182n1615_p0597a01║心能與他樂也悲即愍傷謂以惻愴憐愍
P182n1615_p0597a02║起大悲心能㧞他苦也今依前問荅論觀
P182n1615_p0597a03║世音大悲㧞苦百千苦惱皆得解脫也依
P182n1615_p0597a04║後問荅論普門示現大慈與樂即應以得
P182n1615_p0597a05║度而為說法也良由觀音之人觀於普門
P182n1615_p0597a06║之法達於實相之理愍諸眾生理具情迷
P182n1615_p0597a07║枉受眾苦失於本性之樂是以即起慈悲
P182n1615_p0597a08║誓㧞其苦而與其樂故以慈悲次人法而
P182n1615_p0597a09║明之也。【三福慧】福即福德謂布施持戒精
P182n1615_p0597a10║進忍辱禪定五度也慧即智慧謂般若一
P182n1615_p0597b01║度也五資於慧慧導於五猶目與足不可
P182n1615_p0597b02║互闕今觀世音智慧莊嚴也普門福德莊
P182n1615_p0597b03║嚴也以智慧莊嚴則大悲誓滿㧞苦義成
P182n1615_p0597b04║以福德莊嚴則大慈誓滿與樂義成故以
P182n1615_p0597b05║福慧次慈悲而明之也。【四真應】真即真實
P182n1615_p0597b06║謂真身也應即應現謂應身也真身是體
P182n1615_p0597b07║應身是用今觀世音中道妙智契於實相
P182n1615_p0597b08║之境即是真身普門說法隨所應現即是
P182n1615_p0597b09║應身若福資於慧顯出真身慧導於福顯
P182n1615_p0597b10║出應用故真應次福慧而明之也。【五藥珠】
P182n1615_p0598a01║藥即藥樹珠即如意珠藥能愈病喻觀世
P182n1615_p0598a02║音真身益物以真身𭁷理理顯則三惑皆
P182n1615_p0598a03║消珠能雨寶喻普門應身益物以應身對
P182n1615_p0598a04║機機感則眾善普會故藥珠次真應而明
P182n1615_p0598a05║之也（如意珠者天上勝寶狀如芥粟能出眾寶隨心降雨也𭁷理者契合於理
P182n1615_p0598a06║也三惑者見思惑塵沙惑無明惑也）。【六𡨋顯】冥即㝠密顯即
P182n1615_p0598a07║顯現謂觀世音真身被物冥作利益以眾
P182n1615_p0598a08║生不見不知稱之為冥普門應身對機說
P182n1615_p0598a09║法顯作利益以眾生有見有知稱之為顯
P182n1615_p0598a10║故以冥顯次藥珠而明之也。【七權實】權即
P182n1615_p0598b01║權巧權智也實即真實實智也今觀世音
P182n1615_p0598b02║隨自意以實智照之眾生即得冥益普門
P182n1615_p0598b03║隨他意以權智照之眾生即得顯益如是
P182n1615_p0598b04║冥顯獲益不同者盖由二智之力權巧無
P182n1615_p0598b05║方赴機允當不失其冝故以權實次冥顯
P182n1615_p0598b06║而明之也（權實二智者權即一切智道種智實即一切種智也）。【八本
P182n1615_p0598b07║迹】本猶根本迹猶足跡譬人所居之處則
P182n1615_p0598b08║有行徃之迹今觀世音不動本際而能實
P182n1615_p0598b09║智益物普門曲垂迹化而能權智益物觀
P182n1615_p0598b10║音既是過去正法明佛其本已高所作權
P182n1615_p0599a01║實之迹則妙故以本迹次權實而明之也。
P182n1615_p0599a02║【九緣了】緣謂緣助了謂曉了即性德本具
P182n1615_p0599a03║緣了二因也前之八雙從人法至真應是
P182n1615_p0599a04║自行次第藥珠至本迹是化他次第此乃
P182n1615_p0599a05║順論生起也今挹流尋源逆而推之則真
P182n1615_p0599a06║身智慧悲誓及觀音之人皆是性德了因
P182n1615_p0599a07║種子而顯發也應身福德慈誓及普門之
P182n1615_p0599a08║法皆是性德緣因種子而顯發也自行次
P182n1615_p0599a09║第既尓化他次第亦然謂本證實智冥益
P182n1615_p0599a10║藥樹屬乎了種迹化權智顯益珠王功歸
P182n1615_p0599b01║緣種故緣了次八雙之後而明之也（緣助者以
P182n1615_p0599b02║緣資了也本具緣了二因者謂緣了二因一切眾生本性元具也若順性而脩了因
P182n1615_p0599b03║顯至果則成智德緣因顯至果則成斷德緣了二因皆名種子者種有發生之義謂
P182n1615_p0599b04║果上智斷二德之顯皆從因中緣了二因而發生也）。【十智斷】智能照
P182n1615_p0599b05║理斷能斷惑即果上所顯智斷二德也智
P182n1615_p0599b06║德即般若斷德即解脫亦涅槃也前明緣
P182n1615_p0599b07║了是却討因源此明智斷是順論究竟所
P182n1615_p0599b08║謂始則起自了因終至菩提大智始則起
P182n1615_p0599b09║自緣因終至涅槃斷德若入涅槃眾行梵
P182n1615_p0599b10║息故居第十也（梵語涅槃華言滅度却討者却退也謂從果德之中
P182n1615_p0600a01║却退推討因德之源也梵語菩提華言道）。
P182n1615_p0600a02║順流十心（出摩訶止觀）順即隨順流即流轉謂諸
P182n1615_p0600a03║眾生因此十心則隨順煩惱流轉生死故
P182n1615_p0600a04║也。【一無明昏闇】謂諸眾生從無始來闇識
P182n1615_p0600a05║昏迷無所明了煩惱所醉於一切法妄計
P182n1615_p0600a06║人我起諸愛見想計顛倒起貪瞋癡廣造
P182n1615_p0600a07║諸業是以流轉生死也。【二外加惡友】謂諸
P182n1615_p0600a08║眾生內具煩惱外值惡友扇動邪法勸惑
P182n1615_p0600a09║於我倍加隆盛無由開悟進脩善業是以
P182n1615_p0600a10║流轉生死也。【三善不隨喜】謂諸眾生內外
P182n1615_p0600b01║惡緣既具即內滅善心外滅善事又於他
P182n1615_p0600b02║人所作善事不生隨喜之心是以流轉生
P182n1615_p0600b03║死也。【四三業造罪】謂諸眾生恣縱身口意
P182n1615_p0600b04║三業起殺盜滛妄貪瞋等過無惡不為是
P182n1615_p0600b05║以流轉生死也。【五惡心徧布】謂諸眾生雖
P182n1615_p0600b06║所造惡事不廣而為惡之心徧布一切處
P182n1615_p0600b07║所欲以惱害於人是以流轉生死也。【六惡
P182n1615_p0600b08║心相續】謂諸眾生唯起惡心增長惡事晝
P182n1615_p0600b09║夜相續無有間斷是以流轉生死也。【七覆
P182n1615_p0600b10║諱過失】謂諸眾生所作惡行諱忌人知不
P182n1615_p0601a01║自發露無悔改心是以流轉生死也。【八不
P182n1615_p0601a02║畏惡道】謂諸眾生心性險狠不知戒律於
P182n1615_p0601a03║殺盜滛妄種種惡事無不為之而於惡道
P182n1615_p0601a04║恬然不畏是以流轉生死也。【九無慚無愧】
P182n1615_p0601a05║謂諸眾生愚癡所蔽造諸惡業上不慚天
P182n1615_p0601a06║下不愧人雖自隱覆是以流轉生死也。【十
P182n1615_p0601a07║撥無因果】謂諸眾生不具正信之心但生
P182n1615_p0601a08║邪惡之見而於一切善惡因緣果報悉皆
P182n1615_p0601a09║撥以為無是以流轉生死也。
P182n1615_p0601a10║逆流十心（出摩訶止觀）謂脩行之人由前順流十
P182n1615_p0601b01║心昏倒造惡積集重累生死浩然而無際
P182n1615_p0601b02║畔今欲懺悔應當逆此罪流用十種心翻
P182n1615_p0601b03║除惡法也。【一深信因果】謂脩行之人先須
P182n1615_p0601b04║正信因果業種雖久終不敗亡豈有自作
P182n1615_p0601b05║他人受果是以深信善惡果報不生疑惑
P182n1615_p0601b06║以此翻破撥無因果之心也。【二生重慚愧】
P182n1615_p0601b07║謂脩行之人剋責往昔無羞無恥棄捨淨
P182n1615_p0601b08║業習諸惡行天見我之隱罪是故慚天人
P182n1615_p0601b09║知我之顯過是故愧人以此翻破無慚無
P182n1615_p0601b10║愧之心也。【三生大怖畏】謂脩行之人自念
P182n1615_p0602a01║人命無常一息不存千載長徃幽途緜邈
P182n1615_p0602a02║無有資糧苦海悠深那得不怖因是苦切
P182n1615_p0602a03║懺悔不惜身命以此翻破不畏惡道之心
P182n1615_p0602a04║也。【四發露懺悔】謂脩行之人所有過失不
P182n1615_p0602a05║可隱覆即當發露懺悔以此翻破覆諱過
P182n1615_p0602a06║失之心也。【五斷相續心】謂脩行之人所作
P182n1615_p0602a07║惡行既懺悔已即須决斷不可更作以此
P182n1615_p0602a08║翻破惡念相續之心也。【六發菩提心】梵語
P182n1615_p0602a09║菩提華言道謂脩行之人徃昔專起惡念
P182n1615_p0602a10║徧惱一切今則廣發兼濟之心徧虛空界
P182n1615_p0602b01║利益於他以此翻破徧布之惡心也。【七斷
P182n1615_p0602b02║惡脩善】謂脩行之人昔因恣縱身口意業
P182n1615_p0602b03║造作諸惡不計晝夜今則䇿勵不休斷諸
P182n1615_p0602b04║惡行脩功補過無善不為以此翻破三業
P182n1615_p0602b05║造罪之心也。【八守護正法】謂脩行之人昔
P182n1615_p0602b06║自滅善見他行善而生嫉妬無隨喜心今
P182n1615_p0602b07║則守護正法方便增廣以此翻破善不隨
P182n1615_p0602b08║喜之心也。【九念十方佛】謂脩行之人昔親
P182n1615_p0602b09║狎惡友信受其言起諸邪見今則念十方
P182n1615_p0602b10║佛有大福慧能救㧞我以此翻破隨順惡
P182n1615_p0603a01║友之心也。【十觀罪性空】謂脩行之人從無
P182n1615_p0603a02║始來不知諸法本性空寂廣造諸惡今則
P182n1615_p0603a03║了知貪瞋癡等一切惡行起於妄念妄念
P182n1615_p0603a04║起於顛倒顛倒起於人我之見今既了達
P182n1615_p0603a05║我心本空罪性無依以此翻破無明昏闇
P182n1615_p0603a06║之心也。
P182n1615_p0603a07║理事無礙十門（出華嚴經䟽）理者一真法界之性
P182n1615_p0603a08║也事者一切世間之相也盖真如不守自
P182n1615_p0603a09║性隨緣成一切法故一切法全理而不礙
P182n1615_p0603a10║眾相之發揮真理全事而不礙一性之明
P182n1615_p0603b01║現十回向品云於有為界示無為法而不
P182n1615_p0603b02║滅壞有為之相於無為界示有為法而不
P182n1615_p0603b03║分別無為之性理事相望融通無礙互有
P182n1615_p0603b04║不同開為十門也。【一理徧於事門】理徧於
P182n1615_p0603b05║事門者謂一真法界之理徧在一切事法
P182n1615_p0603b06║也然理無分限事有分限事既即理亦無
P182n1615_p0603b07║分限故一一微塵具足真理經云法性徧
P182n1615_p0603b08║在一切處一切眾生及國土三世悉在無
P182n1615_p0603b09║有餘亦無形相而可得是也（三世者過去現在未來也）。
P182n1615_p0603b10║【二事徧於理門】事徧於理門者謂理既徧
P182n1615_p0604a01║於事而事亦徧於理以有分限之事而具
P182n1615_p0604a02║無分限之理故一微塵即徧法界也。【三依
P182n1615_p0604a03║理成事門】依理成事門者謂依於真如之
P182n1615_p0604a04║理而成世間之事事無別體全攬理成如
P182n1615_p0604a05║波依水全水成波也（水喻理也波喻事也）。【四事能顯
P182n1615_p0604a06║理門】事能顯理門者謂理無形相即事而
P182n1615_p0604a07║明事既依理而成理乃藉事而顯如波相
P182n1615_p0604a08║盡水體全現也。【五以理奪事門】以理奪事
P182n1615_p0604a09║門者謂事相既虛全體是理故一切事法
P182n1615_p0604a10║了不可得般若心經云是故空中無色無
P182n1615_p0604b01║受想行識是也（色受想行識即五陰也）。【六事能隱理
P182n1615_p0604b02║門】事能隱理門者謂真理既隨緣而成事
P182n1615_p0604b03║相遂令事顯而理不現如水成波動顯靜
P182n1615_p0604b04║隱經云法身流轉五道名曰眾生是也（五道
P182n1615_p0604b05║者天道人道餓鬼道畜生道地獄道也）。【七真理即事門】真理
P182n1615_p0604b06║即事門者謂真如理性即是事法非理之
P182n1615_p0604b07║外而別有事如水即是波非波之外而別
P182n1615_p0604b08║有水般若心經云空即是色是也。【八事法
P182n1615_p0604b09║即理門】事法即理門者謂世間一切事法
P182n1615_p0604b10║本無自性皆由因緣會集而有舉體即是
P182n1615_p0605a01║真性而不出乎事法之外般若心經云色
P182n1615_p0605a02║即是空是也。【九真理非事門】真理非事門
P182n1615_p0605a03║者謂事即真理而非是事盖理絕諸相真
P182n1615_p0605a04║妄有異即妄之真異於妄故如水濕性則
P182n1615_p0605a05║非波之動相也（即妄之真猶云即事之理異於妄故者謂理異於事也）。
P182n1615_p0605a06║【十事法非理門】事法非理門者謂全理之
P182n1615_p0605a07║事而非是理盖以事有差別性相異故是
P182n1615_p0605a08║以舉體全理而事相宛然如波之動相非
P182n1615_p0605a09║是水之濕性也。
P182n1615_p0605a10║十門釋經（出華嚴經䟽）唐清凉國師將欲解釋華
P182n1615_p0605b01║嚴大經故先揔啟十種義門列於經前懸
P182n1615_p0605b02║談一經大意使知教法興起有所自來然
P182n1615_p0605b03║聖人言不虛發說必有由非大因緣莫宣
P182n1615_p0605b04║斯典故第一論教起因緣因緣既興有所
P182n1615_p0605b05║起教不出三藏十二分教故第二論藏教
P182n1615_p0605b06║所攝然藏教皆通權實今揀權取實唯圓
P182n1615_p0605b07║教𭣣故第三論義理分齊既知圓義包含
P182n1615_p0605b08║廣博未審被何根噐故第四論教所被機
P182n1615_p0605b09║雖知正被圓機未知能詮何為教體故第
P182n1615_p0605b10║五論教體淺深已知教體該羅未知所宗
P182n1615_p0606a01║尊崇何義故第六論宗趣通局既知旨趣冲
P182n1615_p0606a02║深未委能詮文言廣狹故第七論部類品會
P182n1615_p0606a03║既知部類廣則無盡畧乃百千而亦未知何
P182n1615_p0606a04║年傳譯有何感應使宗承有緒故第八論傳
P182n1615_p0606a05║譯感通大旨既陳隨文解釋先明緫目故第
P182n1615_p0606a06║九論緫釋經題緫意雖知在文難曉故第十
P182n1615_p0606a07║論別解文義故云十門釋經也（三藏者經藏律藏論藏也
P182n1615_p0606a08║百千者十萬也此經有十萬偈故攝論謂此經名百千經也）。【一教起因
P182n1615_p0606a09║緣】教起因緣者明此經教法興起之因緣
P182n1615_p0606a10║也謂如來出現最初欲說甚深大法即從
P182n1615_p0606b01║眉間白毫相中放大光明以清淨智眼普
P182n1615_p0606b02║觀法界一切眾生具有如來智慧德相但
P182n1615_p0606b03║以妄想執著不知不見於是稱法界性而
P182n1615_p0606b04║說此經令諸眾生修習聖道永離妄想執
P182n1615_p0606b05║著自於身中得見如來廣大智慧與佛無
P182n1615_p0606b06║異此則開示眾生等有佛智因緣而令斯
P182n1615_p0606b07║教興也。【二藏教所攝】藏即含藏之義謂經
P182n1615_p0606b08║律論之三藏各能包含無量義理也教即
P182n1615_p0606b09║契經重頌授記諷頌自說因緣譬喻本事
P182n1615_p0606b10║本生方廣希有論議十二分教也所攝者
P182n1615_p0607a01║謂此經與彼三藏十二分教互相攝也若
P182n1615_p0607a02║彼攝此於三藏中屬經藏攝十二分中屬
P182n1615_p0607a03║契經方廣二分所攝若此攝彼則三藏十
P182n1615_p0607a04║二分教皆屬此經攝也盖此經一法能含
P182n1615_p0607a05║無𥁞法門而况法法圓融重重無盡經云
P182n1615_p0607a06║一切法門無盡海同會一法道塲中是也
P182n1615_p0607a07║（契經者謂長行散說之文也重頌者謂再頌長行之文也授記者謂佛授菩薩作佛
P182n1615_p0607a08║之記也諷頌者謂不頌長行而直說偈也自說者謂佛不待他問而自說也因緣者
P182n1615_p0607a09║謂有人問故為說是事也譬喻者謂假譬而說也本事者謂說弟子前世之事也本
P182n1615_p0607a10║生者謂說菩薩所修行之事也方廣者謂說正理之廣大也希有者謂佛現神力種
P182n1615_p0607b01║種等事也論議者謂决擇辯論一切法義也）。【三義理分齊】義即
P182n1615_p0607b02║圓教所詮玄妙之義理即法界所顯圓融
P182n1615_p0607b03║之理謂此經所詮義理正屬圓教說一法
P182n1615_p0607b04║則諸法皆攝談一位則諸位咸𭣣是故塵
P182n1615_p0607b05║含法界念攝僧祇一切法門同歸華嚴性
P182n1615_p0607b06║海也分齊者以圓教所明事事無礙法界
P182n1615_p0607b07║及一切塵毛稱性圓融所顯之理正是此
P182n1615_p0607b08║經分齊也（僧祇梵語具云阿僧祇華言無數）。【四教所被機】
P182n1615_p0607b09║教所被機者謂此圓融具德之教正被一
P182n1615_p0607b10║乘圓頓之機諸大菩薩及無信等從𩔗𭣣
P182n1615_p0608a01║攝畧有十機令其信解悟入同遊華嚴性
P182n1615_p0608a02║海經云我等諸佛護持此法令未來一切
P182n1615_p0608a03║菩薩未曾聞者皆悉得聞乃至深入如來
P182n1615_p0608a04║境界是也（十機者無信機違真機大實機狹劣機守權機正為機兼為機引為
P182n1615_p0608a05║機權為機遠為機也）。【五教體淺深】教體淺深者謂如
P182n1615_p0608a06║來說教必有其體若演華嚴之教則以海
P182n1615_p0608a07║印三昧及事事無礙為體今通論一大藏
P182n1615_p0608a08║教從淺至深畧而明之有十體也（梵語三昧華言
P182n1615_p0608a09║正定海印三昧者謂大海澄渟萬像皆現如印印物如來智海清淨湛然一切眾生
P182n1615_p0608a10║心念根欲在如來三昧智中猶海現像也十體者音聲語言體名句文身體通取四
P182n1615_p0608b01║法體通攝所詮體諸法顯義體攝境唯心體會緣入實體理事無礙體事事無礙體
P182n1615_p0608b02║海印炳現體也）。【六宗趣通局】語之所尚曰宗宗之
P182n1615_p0608b03║所歸曰趣通者緫論一代時教從狹至寬
P182n1615_p0608b04║以為十宗局者別局一經也此經揔以因
P182n1615_p0608b05║果緣起理實法界不思議為宗故所談所
P182n1615_p0608b06║尚之語不出乎此盖令人尋宗歸趣稱性
P182n1615_p0608b07║起修證入法界成佛果德若餘諸經則說
P182n1615_p0608b08║法各異歸趣不同也（十宗者我法俱有宗法有我無宗法無去
P182n1615_p0608b09║來宗現通假實宗俗妄真實宗諸法但名宗三性空有宗真空絕相宗空有無礙宗
P182n1615_p0608b10║圓融具德宗也）。【七部類品會】部即諸部類即流類
P182n1615_p0609a01║謂從此經部內流出別行之經也盖此經
P182n1615_p0609a02║教海難思無窮無盡從狹至廣畧顯十類
P182n1615_p0609a03║一畧本經即今所傳之經一部三十九品
P182n1615_p0609a04║八十卷文九會所談四萬五千偈其餘九
P182n1615_p0609a05║類部品會數廣畧各不同也（十類經者畧本經下本經
P182n1615_p0609a06║中本經上本經普眼經同說經異說經主伴經眷屬經圓滿經也九會者一會菩提
P182n1615_p0609a07║塲二會普光明殿三會忉利天宮四會夜摩天宮五會兜率天宮六會他化天宮七
P182n1615_p0609a08║會八會皆在普光明殿九會逝多林也）。【八傳譯感通】傳譯者
P182n1615_p0609a09║謂西天傳至東土譯彼梵語成此華言也
P182n1615_p0609a10║盖此經前後凡二譯一晉義熈十四年北
P182n1615_p0609b01║天竺僧佛度䟦陀羅於揚州謝司空寺譯
P182n1615_p0609b02║梵本為三萬六千偈成六十卷一唐證聖元
P182n1615_p0609b03║年于闐國僧實义難陀於東都佛授記寺
P182n1615_p0609b04║再譯蒦文兼補諸闕增益九千偈共前四
P182n1615_p0609b05║萬五千偈成八十卷即今流傳者是也感
P182n1615_p0609b06║通者佛度䟦陀羅譯經之時感龍王遣一
P182n1615_p0609b07║青衣童子每日從池而出以給瓶硯之水
P182n1615_p0609b08║實义難陀譯經之時感天降甘露徵應良
P182n1615_p0609b09║多備載傳記也（梵語佛度䟦陀羅華言覺賢梵語實义難陀華言喜
P182n1615_p0609b10║學也）。【九緫釋經題】揔釋經題者謂揔以妙義
P182n1615_p0610a01║解釋大方廣佛華嚴經之題目也盖大方
P182n1615_p0610a02║廣者所證法也佛華嚴者能證人也又云
P182n1615_p0610a03║大以體性包含方廣乃業用周徧佛謂果
P182n1615_p0610a04║圓覺滿華喻萬行披敷嚴乃飾法成人經
P182n1615_p0610a05║謂貫穿常法故一經體用𥁞大方廣五周
P182n1615_p0610a06║因果皆佛華嚴斯乃人法雙標法喻齊舉
P182n1615_p0610a07║具體具用有果有因理盡義圓統攝無外
P182n1615_p0610a08║為一部之宏綱也（業用者謂佛不思議功德之業稱體之力用也
P182n1615_p0610a09║五周因果者所信因果差別因果平等因果成行因果證入因果也）。【十別解
P182n1615_p0610a10║文義】別解文義者謂既緫釋經題則當別
P182n1615_p0610b01║解經文使妙義之不壅也此經文富義愽
P182n1615_p0610b02║一文一句包含法界科釋難盡畧而言之
P182n1615_p0610b03║大科三分盖聖人設教必有其漸將說微
P182n1615_p0610b04║言先顯因由故此經從世主妙嚴品為序
P182n1615_p0610b05║分因緣既彰當機受法故此經從如來現
P182n1615_p0610b06║相品至入法界品為正宗分正宗既陳務
P182n1615_p0610b07║於流通復令末葉傳芳法燈永耀故此經
P182n1615_p0610b08║從入法界品內尓時文殊師利從善住樓
P182n1615_p0610b09║閣出已下為流通分故祖師作䟽述鈔嘗
P182n1615_p0610b10║釋其義焉（梵語文殊師利華言妙德）。
P182n1615_p0611a01║十波羅蜜（出華嚴經）梵語波羅蜜華言到彼岸謂
P182n1615_p0611a02║菩薩脩此十法化度眾生超生死海到涅
P182n1615_p0611a03║槃岸也（菩薩梵語具云菩提薩埵華言覺有情梵語涅槃華言滅度）。【一
P182n1615_p0611a04║檀那波羅蜜】梵語檀那華言布施運心普
P182n1615_p0611a05║周曰布輟己惠人名施經云菩薩為令眾
P182n1615_p0611a06║生心滿足故內外悉捨而無所着是名檀
P182n1615_p0611a07║那波羅蜜（內即內身謂頭目身命等外即外財謂金銀財物等也）。【二
P182n1615_p0611a08║尸羅波羅蜜】梵語尸羅華言清凉謂離熱
P182n1615_p0611a09║惱得清凉故亦云防止謂調練三業止過
P182n1615_p0611a10║防非好行善道不自放逸也又戒經云菩
P182n1615_p0611b01║薩具持眾戒而無所着是名尸羅波羅蜜
P182n1615_p0611b02║（三業者身業口業意業也）。【三羼提波羅蜜】梵語羼提華
P182n1615_p0611b03║言忍辱他人加惱為辱於辱安受曰忍謂
P182n1615_p0611b04║內心能安忍外所辱也經云菩薩悉能忍
P182n1615_p0611b05║受一切諸惡於諸眾生其心平等無有搖
P182n1615_p0611b06║動是名羼提波羅蜜。【四毘梨耶波羅蜜】梵
P182n1615_p0611b07║語毘梨耶華言精進練心於法曰精精心
P182n1615_p0611b08║務達名進謂勤脩善法心無懈怠也經云
P182n1615_p0611b09║菩薩普發眾業常修靡懈諸有所作恒不
P182n1615_p0611b10║退轉是名毘梨耶波羅蜜。【五禪那波羅蜜】
P182n1615_p0612a01║梵語禪那華言靜慮謂念慮皆忘安心理
P182n1615_p0612a02║境又名智生謂依定生智也經云菩薩於
P182n1615_p0612a03║五欲境無所貪著諸次第定悉能成就是
P182n1615_p0612a04║名禪那波羅蜜（五欲者色欲聲欲香欲味欲觸欲也諸次第定者謂
P182n1615_p0612a05║於初禪定二禪定三禪定四禪定等次第而入也）。【六般若波羅蜜】
P182n1615_p0612a06║梵語般若華言智慧决定審理名智造心
P182n1615_p0612a07║分別名慧謂照了一切諸法皆不可得故
P182n1615_p0612a08║能通達無礙也經云菩薩於諸佛所善觀
P182n1615_p0612a09║諸法得實相印普入一切智門是名般若
P182n1615_p0612a10║波羅蜜（實相即一實相也無相之相名為實相印即印定一切法皆無相故）。
P182n1615_p0612b01║【七方便波羅蜜】方即方法便即便宜謂善
P182n1615_p0612b02║巧方便隨機利物稱適緣宜也經云菩薩
P182n1615_p0612b03║教化眾生而不厭倦隨其心樂而為現身
P182n1615_p0612b04║說法是名方便波羅蜜。【八願波羅蜜】願即
P182n1615_p0612b05║誓願志求滿足也謂上求佛道下化眾生
P182n1615_p0612b06║盡未來際成就行願也經云菩薩成就一
P182n1615_p0612b07║切眾生供養一切諸佛盡未來刼證得如
P182n1615_p0612b08║來智慧是名願波羅蜜（刼梵語具云刼波華言分別時節）。
P182n1615_p0612b09║【九力波羅蜜】力即力用謂行滿功成萬境
P182n1615_p0612b10║無動能善辦眾事也經云菩薩具深心力
P182n1615_p0613a01║無有雜染乃至具加持力令信解領受是
P182n1615_p0613a02║名力波羅蜜。【十智波羅蜜】智即智慧謂决
P182n1615_p0613a03║斷無惑證法怡神善入佛慧明了無礙也
P182n1615_p0613a04║經云菩薩知一切法真實知一切如來力
P182n1615_p0613a05║普覺悟法界門是名智波羅蜜。
P182n1615_p0613a06║十種智（出華嚴經）十種智者即三世諸佛一切種
P182n1615_p0613a07║智也如來為令一切菩薩應當脩學而自
P182n1615_p0613a08║得開解也（菩薩梵語具云菩提薩埵華言覺有情）。【一三世智】
P182n1615_p0613a09║謂於過去現在未來三世之法皆悉通達
P182n1615_p0613a10║圓明顯了是名三世智。【二佛法智】佛梵語
P182n1615_p0613b01║具云佛陀華言覺謂覺法自性善出世間
P182n1615_p0613b02║現諸威儀說法度生是名佛法智。【三法界
P182n1615_p0613b03║無礙智】謂知一切眾生本具法界之體事
P182n1615_p0613b04║理融通性分交徹互不相礙是名法界無
P182n1615_p0613b05║礙智（性即理也分謂分限即事也）。【四法界無邊智】謂知
P182n1615_p0613b06║眾生色心諸法即是法界充徧一切世間
P182n1615_p0613b07║無有邊際是名法界無邊智。【五充滿一切
P182n1615_p0613b08║世界智】謂如來從定而起廣大妙用徧滿
P182n1615_p0613b09║世間無不照了是名充滿一切世間智。
P182n1615_p0613b10║【六普照一切世間智】謂如來有大智慧光
P182n1615_p0614a01║明普能照了無量世界是名普照一切世
P182n1615_p0614a02║間智。【七住持一切世界智】謂如來有大神
P182n1615_p0614a03║力住持世界知諸眾生機噐大小而攝化
P182n1615_p0614a04║之是名住持一切世界智。【八知一切眾生
P182n1615_p0614a05║智】謂如來知所化一切眾生善惡因緣皆
P182n1615_p0614a06║悉明了是名知一切眾生智。【九知一切法
P182n1615_p0614a07║智】謂如來既知所化眾生亦復了知能化
P182n1615_p0614a08║者法是名知一切法智。【十知無邊諸佛智】
P182n1615_p0614a09║謂如來知無邊諸佛出現世間說法教化
P182n1615_p0614a10║一切眾生之事悉能明了是名知無邊諸
P182n1615_p0614b01║佛智。
P182n1615_p0614b02║十種智明（出華嚴經）智明者智慧明了也謂以十
P182n1615_p0614b03║種善巧之智明了通達一切眾生境界教
P182n1615_p0614b04║化調伏令出生死苦海而成正覺也。【一知
P182n1615_p0614b05║眾生業報智明】謂菩薩以善巧智明了達
P182n1615_p0614b06║一切眾生造諸惡業而受苦報是名知眾
P182n1615_p0614b07║生業報智明（菩薩梵語具云菩提薩埵華言覺有情）。【二知一切
P182n1615_p0614b08║境界寂滅智明】謂菩薩以善巧智明了達
P182n1615_p0614b09║世間一切境界清淨寂滅無諸雜染是名
P182n1615_p0614b10║知一切境界寂滅智明。【三知一切所緣唯
P182n1615_p0615a01║是一相智明】謂菩薩以善巧智明了知一
P182n1615_p0615a02║切眾生所緣諸法唯是一實相理皆如金
P182n1615_p0615a03║剛不可破壞是名知一切所緣唯是一相
P182n1615_p0615a04║智明。【四能以妙音普聞十方智明】謂菩薩
P182n1615_p0615a05║以善巧智明了知眾生雖空而能以無量
P182n1615_p0615a06║妙音演一切法徧十方界無不聞知是名
P182n1615_p0615a07║能以妙音普聞十方智明。【五普壞染著心
P182n1615_p0615a08║智明】謂菩薩以善巧智明普能滅壞一切
P182n1615_p0615a09║眾生愛欲染著之心是名普壞染著心智
P182n1615_p0615a10║明。【六能以方便受生智明】謂菩薩以善巧
P182n1615_p0615b01║智明能於十方世界種種方便示現受生
P182n1615_p0615b02║化導有情是名能以方便受生智明。【七捨
P182n1615_p0615b03║離想受境界智明】謂菩薩以善巧智明於
P182n1615_p0615b04║一切想念受用境界悉能捨離是名捨離
P182n1615_p0615b05║想受境界智明。【八知一切法無相無性智
P182n1615_p0615b06║明】謂菩薩以善巧智明了知世間一切諸
P182n1615_p0615b07║法皆悉非相非無相一性無性離諸分別
P182n1615_p0615b08║是名知一切法無相無性智明（非相者謂一切法本
P182n1615_p0615b09║空也非無相者謂一切法即有也一性無性者謂理不决定雖云一性而無定一之
P182n1615_p0615b10║性也）。【九知眾生緣起本無有生智明】謂菩薩
P182n1615_p0616a01║以善巧智明了達一切眾生受生因緣所
P182n1615_p0616a02║起之法悉皆空寂本來無生是名知眾生
P182n1615_p0616a03║緣起本無有生智明。【十以無着心濟度眾
P182n1615_p0616a04║生智明】謂菩薩以善巧智明了知一切眾
P182n1615_p0616a05║生雖皆空寂而恒起無着之心說法教化
P182n1615_p0616a06║令其度生死苦海成無上正覺是名以無
P182n1615_p0616a07║着心濟度眾生智明。
P182n1615_p0616a08║十種通（出華嚴經䟽）通即神通也妙用難測曰神
P182n1615_p0616a09║自在無壅曰通。【一他心通】謂世出世間所
P182n1615_p0616a10║有諸法若種若類與夫他人所起心念皆
P182n1615_p0616b01║悉能知是名他心通。【二天眼自在清淨通】
P182n1615_p0616b02║謂天眼離諸垢障清淨無礙於所見境而
P182n1615_p0616b03║得自在無邊世界差別之相若淨若染一
P182n1615_p0616b04║一種類悉能明見是名天眼自在清淨通。
P182n1615_p0616b05║【三宿住智通】宿即過去住即現在謂過去
P182n1615_p0616b06║已徃之事明了記憶皆隨念知如見現在
P182n1615_p0616b07║等無有異是名宿住智通。【四知刼通】刼梵
P182n1615_p0616b08║語具云刼波華言分別時節謂無量世界
P182n1615_p0616b09║無央數刼非有際限若現在因緣若當來
P182n1615_p0616b10║果報稱實皆知是名知刼通（央者盡也）。【五天耳
P182n1615_p0617a01║智通】謂十方三世語言音聲一時領覽悉
P182n1615_p0617a02║徹其源明了知聞皆無障礙是名天耳智
P182n1615_p0617a03║通。【六無體性智通】謂以無體性無作功用
P182n1615_p0617a04║同理平等悉能普徧故隨念即形現有作
P182n1615_p0617a05║用不動本處而隨所詣廣利群生是名無
P182n1615_p0617a06║體性智通。【七善分別言音通】謂一切言辤
P182n1615_p0617a07║若美不美若近若遠悉能明了是名善分
P182n1615_p0617a08║別言音通。【八色身智通】謂知色即空故能
P182n1615_p0617a09║現眾色空即色故無色現色了無留礙是
P182n1615_p0617a10║名色身智通。【九一切法智通】法即理事等
P182n1615_p0617b01║法謂即事常理故無得物之功即理常事
P182n1615_p0617b02║故無緣起之性寂用無礙體絕去來無法
P182n1615_p0617b03║不知是名一切法智通。【十滅定智通】滅即
P182n1615_p0617b04║寂滅也謂若事滅不能即定起用今證理
P182n1615_p0617b05║滅故得定散無礙由即事而理故不礙滅
P182n1615_p0617b06║即理而事故不礙用起念入念悉無障礙
P182n1615_p0617b07║不起寂定現諸威儀是名滅定智通。
P182n1615_p0617b08║十徧處定（出法界次第）智度論云八背捨為初門
P182n1615_p0617b09║八勝處為中行徧一切處為成就謂三種
P182n1615_p0617b10║觀具足禪體始得成就此定謂之徧一切
P182n1615_p0618a01║處者從所觀境徧滿得名也（八背捨者一內有色相外
P182n1615_p0618a02║觀色二內無色相外觀色三淨背捨身作證四虛空處背捨五識處背捨六無所有
P182n1615_p0618a03║處背捨七非有想非無想處背捨八滅受想背捨也八勝處者一內有色中內觀色
P182n1615_p0618a04║少二內有色相外觀色多三內無色相外觀色少四內無色相外觀色多五青勝處
P182n1615_p0618a05║六黃勝處七赤勝處八白勝處也）。【一青徧一切處定】謂於
P182n1615_p0618a06║定中還取八背捨八勝處中所見青色使
P182n1615_p0618a07║徧一切處皆青故名青徧一切處定。【二黃
P182n1615_p0618a08║徧一切處定】謂於定中還取八背捨八勝
P182n1615_p0618a09║處中所見黃色使徧一切處皆黃故名黃
P182n1615_p0618a10║徧一切處定。【三赤徧一切處定】謂於定中
P182n1615_p0618b01║還取八背捨八勝處中所見赤色使徧一
P182n1615_p0618b02║切處皆赤故名赤徧一切處定。【四白徧一
P182n1615_p0618b03║切處定】謂於定中還取八背捨八勝處中
P182n1615_p0618b04║所見白色使徧一切處皆白故名白徧一
P182n1615_p0618b05║切處定。【五地徧一切處定】謂於定中還取
P182n1615_p0618b06║八背捨八勝處中所見地色使一切處無
P182n1615_p0618b07║不周徧故名地徧一切處定。【六水徧一切
P182n1615_p0618b08║處定】謂於定中還取八背捨八勝處中所
P182n1615_p0618b09║見水色使一切處無不周徧故名水徧一
P182n1615_p0618b10║切處定。【七火徧一切處定】謂於定中還取
P182n1615_p0619a01║八背捨八勝處中所見欠色使一切處無
P182n1615_p0619a02║不周徧故名火徧一切處定。【八風徧一切
P182n1615_p0619a03║處定】謂於定中還取八背捨八勝處中所
P182n1615_p0619a04║見風色使一切處無不周徧故名風徧一
P182n1615_p0619a05║切處定。【九空徧一切處定】謂於定中還取
P182n1615_p0619a06║八背捨八勝處中所見空色使一切處無
P182n1615_p0619a07║不周徧故名空徧一切處定。【十識徧一切
P182n1615_p0619a08║處定】謂於定中還取八背捨八勝處中所
P182n1615_p0619a09║見識色使一切處無不周徧故名識徧一
P182n1615_p0619a10║切處定。
P182n1615_p0619b01║十種修三昧法（出大集賢護經）【一摧折我慢】我即我
P182n1615_p0619b02║見慢即憍慢謂修行之人當先摧滅我慢
P182n1615_p0619b03║之心而於佛法僧三寶及一切眾生之前
P182n1615_p0619b04║皆起恭敬也。【二知恩念報】謂修行之人當
P182n1615_p0619b05║知天地盖載國王水土父母養育師長訓
P182n1615_p0619b06║誨皆有恩德於一切時念念不忘以報其
P182n1615_p0619b07║恩也。【三心無嫉妬】謂修行之人攝化有情
P182n1615_p0619b08║心無偏倚於他所有名譽財寶如同己有
P182n1615_p0619b09║不生嫉惡妬忌之心也。【四斷除疑惑】謂修
P182n1615_p0619b10║行之人當以諸佛正知正見斷除疑惑而
P182n1615_p0620a01║於善惡諸境皆無障礙也。【五深信不壞】謂修
P182n1615_p0620a02║行之人須發深信之心於佛正法繫念思
P182n1615_p0620a03║惟堅固持守如金剛不壞也。【六精勤無倦】
P182n1615_p0620a04║謂修行之人當精進勤敏無有倦怠使得
P182n1615_p0620a05║成就道果也。【七常行乞食】謂修行之人當
P182n1615_p0620a06║行乞食折我慢心益彼福德設有請者則
P182n1615_p0620a07║依時赴之不可更赴別請也。【八少欲知足】
P182n1615_p0620a08║謂修行之人當離塵寡欲不可多求財利
P182n1615_p0620a09║而起貪染常自知足調伏諸根以增長善
P182n1615_p0620a10║法也。【九樂無生法忍】無生法即不生不滅
P182n1615_p0620b01║之理忍即安忍修行之人於不生滅之法
P182n1615_p0620b02║起希樂心安忍不退以期必證乎此也。【十
P182n1615_p0620b03║常念三昧】謂修行之人應當事彼能證三
P182n1615_p0620b04║昧法者即作佛想念念於此三昧精勤修
P182n1615_p0620b05║習無有退失也。
P182n1615_p0620b06║十種行觀一切法（出華嚴經）謂華嚴經十住品內
P182n1615_p0620b07║第三修行住中令此位菩薩以十種行觀
P182n1615_p0620b08║一切法也（十住者發心住治地住修行住生貴住方便具足住正心住不
P182n1615_p0620b09║退住童真住法王子住灌頂住也菩薩梵語具云菩提薩埵華言覺有情）。【一觀
P182n1615_p0620b10║一切法無常】謂此菩薩但觀一切諸法念
P182n1615_p0621a01║念不停剎那生滅而未會得法身真常之
P182n1615_p0621a02║理是名觀一切法無常（梵語剎那華言一念）。【二觀一
P182n1615_p0621a03║切法苦】謂此菩薩觀五蘊諸法有生有滅
P182n1615_p0621a04║皆能逼迫於人而未證得涅槃之樂是名
P182n1615_p0621a05║觀一切法苦（五蘊者色蘊受蘊想蘊行蘊識蘊也梵語涅槃華言滅度）。
P182n1615_p0621a06║【三觀一切法空】謂此菩薩觀一切諸法皆
P182n1615_p0621a07║悉空寂而未能得真善之法是名觀一切
P182n1615_p0621a08║法空（真善法者即出世之善法而非世間人天之善也）。【四觀一切
P182n1615_p0621a09║法無我】謂此菩薩觀一切諸法皆空即能
P182n1615_p0621a10║趣入無我之境而未證得八自在之真我
P182n1615_p0621b01║是名觀一切法無我（八自在者一示一身以為多身二示一塵
P182n1615_p0621b02║身滿大千界三大身輕舉遠到四現無量類常居一土五諸根互用六得一切法如
P182n1615_p0621b03║無法想七說一偈義經無量刦八身徧諸處猶如虛空也）。【五觀一切法
P182n1615_p0621b04║無作】謂此菩薩觀一切諸法既念念無常
P182n1615_p0621b05║於是了知諸法無有造作之相是名觀一
P182n1615_p0621b06║切法無作。【六觀一切法無味】謂此菩薩觀
P182n1615_p0621b07║一切諸法既皆是苦即無快樂之味息諸
P182n1615_p0621b08║貪愛之念是名觀一切法無味。【七觀一切
P182n1615_p0621b09║法不如名】謂此菩薩觀一切諸法無有實
P182n1615_p0621b10║體但有假名是名觀一切法不如名。【八觀
P182n1615_p0622a01║一切法無處所】謂此菩薩觀五蘊法中一
P182n1615_p0622a02║一推求我相了不可得故彼五蘊之法亦
P182n1615_p0622a03║無處所是名觀一切法無處所。【九觀一切
P182n1615_p0622a04║法離分別】謂此菩薩觀一切諸法了知即
P182n1615_p0622a05║空離諸虛妄分別取著之相是名觀一切
P182n1615_p0622a06║法離分別。【十觀一切法無堅實】謂此菩薩
P182n1615_p0622a07║觀一切諸法既離分別則知此之諸法悉
P182n1615_p0622a08║皆虛妄而不堅實是名觀一切法無堅實。
P182n1615_p0622a09║十種忍（出華嚴指掌）忍即安忍亦忍可也謂菩薩
P182n1615_p0622a10║既斷無明之惑證無生理了達諸法本來
P182n1615_p0622b01║寂滅是故見色聞聲如幻如化不起妄念
P182n1615_p0622b02║而分別也然此忍體雖一而隨事立名則
P182n1615_p0622b03║有十種也。【一音聲忍】音聲忍者謂聞佛深
P182n1615_p0622b04║教即能曉了忍可而不驚怖也。【二順忍】順
P182n1615_p0622b05║忍者謂於理於事悉能隨順諦審忍可而
P182n1615_p0622b06║無違逆也。【三無生忍】無生忍者謂了達諸
P182n1615_p0622b07║法本來無生亦無有滅諦審忍可而妄念
P182n1615_p0622b08║不起也。【四如幻忍】如幻忍者謂了達諸法
P182n1615_p0622b09║皆從因緣和合而生猶如幻化性本空寂
P182n1615_p0622b10║諦審忍可而無執著也。【五如熖忍】如熖忍
P182n1615_p0623a01║者謂了知一切境界悉如陽𦦨無有真實
P182n1615_p0623a02║諦審忍可而不執著也。【六如夢忍】如夢忍
P182n1615_p0623a03║者謂了諸妄心皆如夢境無有真實諦審
P182n1615_p0623a04║忍可而不執著也。【七如響忍】如響忍者謂
P182n1615_p0623a05║世間一切語言音聲皆由因緣和合而成
P182n1615_p0623a06║猶如谷響無有真實諦審忍可而不執著
P182n1615_p0623a07║也。【八如影忍】如影忍者謂了達色身由五
P182n1615_p0623a08║蘊積聚而成本無實體諦審忍可而不執
P182n1615_p0623a09║著也（五蘊者色蘊受蘊想蘊行蘊識蘊也）。【九如化忍】如化忍
P182n1615_p0623a10║者謂世間諸法無而忽有有即還無體非
P182n1615_p0623b01║真實諦審忍可而不執著也。【十如空忍】如
P182n1615_p0623b02║空忍者謂了達世間出世間種種諸法悉
P182n1615_p0623b03║如虛空無有色相諦審忍可而不執著也。
P182n1615_p0623b04║十種不思議法（出菩薩藏正法經）思即心思議即口
P182n1615_p0623b05║議謂十種法皆不可心思口議也。【一最勝
P182n1615_p0623b06║身相不思議】謂如來身相最勝清淨積集
P182n1615_p0623b07║無量福智嚴具一切勝妙功德如大圓鏡
P182n1615_p0623b08║現眾色像如虛空界普攝一切令諸眾生
P182n1615_p0623b09║超越分別離諸疑悔信解清淨發希有想
P182n1615_p0623b10║故名最勝身相不思議。【二妙好音聲不思
P182n1615_p0624a01║議】謂如來於眾會之中所出音聲隨冝說
P182n1615_p0624a02║法皆為調伏一切眾生作諸善利令其各
P182n1615_p0624a03║得解了咸生愛樂心意適恱如獅子吼具
P182n1615_p0624a04║足最勝故名妙好音聲不思議。【三最上大
P182n1615_p0624a05║智不思議】謂如來以最上大智無礙知見
P182n1615_p0624a06║說一切法令彼眾生信解清淨發希有想
P182n1615_p0624a07║故名最上大智不思議。【四𭗒妙光明不思
P182n1615_p0624a08║議】謂如來所有光明廣大𭗒妙徧照十方
P182n1615_p0624a09║世界超出諸天光曜令一切世界眾生見
P182n1615_p0624a10║光明者信解清淨超越分別離諸疑悔身
P182n1615_p0624b01║心喜恱發希有想故名𭗒妙光明不思議
P182n1615_p0624b02║（十方者四方四維上下也）。【五圓滿戒定不思議】謂如來
P182n1615_p0624b03║身口意業悉皆清淨大寂滅定常自安住
P182n1615_p0624b04║圓成滿足令諸眾生發希有想亦能清淨
P182n1615_p0624b05║三業修諸禪定即得最上波羅蜜多故名
P182n1615_p0624b06║圓滿戒定不思議（三業即身業口業意業也梵語波羅蜜多華言
P182n1615_p0624b07║到彼岸）。【六廣大神足不思議】謂如來神通具
P182n1615_p0624b08║足於諸眾中最為第一若目連若聲聞若
P182n1615_p0624b09║菩薩所有神力皆無與如來等者故名廣
P182n1615_p0624b10║大神足不思議（目連梵語具云目犍連華言采菽氏佛弟子中之最
P182n1615_p0625a01║神通者也）。【七如來智力不思議】謂如來具足最
P182n1615_p0625a02║勝智慧之力於天人世間作獅子吼轉妙
P182n1615_p0625a03║法輪所有一切天人魔梵悉不能與如來
P182n1615_p0625a04║等者令一切眾生如實了知超越分別離
P182n1615_p0625a05║諸疑惑故名如來智力不思議（魔梵者魔即魔王梵
P182n1615_p0625a06║即梵天也）。【八無所畏不思議】謂如來成無上正
P182n1615_p0625a07║覺具無上勝智於諸眾中作獅子吼轉妙
P182n1615_p0625a08║法輪得大自在故名無畏不思議。【九大悲
P182n1615_p0625a09║心不思議】謂如來不捨一切眾生心常悲
P182n1615_p0625a10║愍無有限量而諸眾生於無住法中不能
P182n1615_p0625b01║了知如來即運大悲之心令其悉得覺了
P182n1615_p0625b02║信解清淨生希有想故名大悲心不思議。
P182n1615_p0625b03║【十不共法不思議】謂如來具足一切功德
P182n1615_p0625b04║智慧於大眾中作獅子吼轉妙法輪諸沙
P182n1615_p0625b05║門婆羅門天人魔梵悉不能轉令諸眾生
P182n1615_p0625b06║超越分別離諸疑惑信觧清淨發希有想
P182n1615_p0625b07║故名不共法不思議（梵語沙門華言勤息梵語婆羅門華言淨行）。
P182n1615_p0625b08║十無盡句（出華嚴經䟽）華嚴經十地品中說初歡
P182n1615_p0625b09║喜地菩薩發廣大如法界之願以十無盡
P182n1615_p0625b10║而得成就若此十句乃有盡者我願有盡
P182n1615_p0626a01║以此十句而無盡故我之大願亦無有盡
P182n1615_p0626a02║是名十無盡句也。【一眾生界無盡】謂諸眾
P182n1615_p0626a03║生皆依世界而住其中眾生無有盡故是
P182n1615_p0626a04║名眾生界無盡。【二世界無盡】謂一切世界
P182n1615_p0626a05║皆依虛空而住其中世界無有盡故是名
P182n1615_p0626a06║世界無盡。【三虛空界無盡】謂十方一切虛
P182n1615_p0626a07║空徧至一切色非色處皆有是空無有窮
P182n1615_p0626a08║盡是名虛空界無盡。【四法界無盡】謂一真
P182n1615_p0626a09║法界體性無盡稱此體故說無量法化諸
P182n1615_p0626a10║有情安置涅槃亦無有盡是名法界無盡
P182n1615_p0626b01║（一真法界即一真實之理也）。【五涅槃界無盡】梵語涅槃
P182n1615_p0626b02║華言滅度謂如來度生既畢入涅槃界入
P182n1615_p0626b03║而復出出而復入無窮無盡是名涅槃界
P182n1615_p0626b04║無盡。【六佛出現界無盡】謂如來出現度生
P182n1615_p0626b05║說法巧妙方便神通智慧無有盡故是名
P182n1615_p0626b06║佛出現界無盡。【七如來智界無盡】謂如來
P182n1615_p0626b07║智慧能知自心所緣法界無有盡故是名
P182n1615_p0626b08║如來智界無盡。【八心所緣無盡】謂如來心
P182n1615_p0626b09║之所緣即是智慧所照之境無有盡故是
P182n1615_p0626b10║名心所緣無盡。【九佛智所入境界無盡】謂
P182n1615_p0627a01║佛之智即是真性了了常知能入無盡境
P182n1615_p0627a02║界是名佛智所入境界無盡。【十世間轉法
P182n1615_p0627a03║轉智轉無盡】世間轉者謂展轉攝前眾生
P182n1615_p0627a04║界世界虛空界也法轉者謂展轉攝前法
P182n1615_p0627a05║界涅槃界佛出現界也智轉者謂展轉攝
P182n1615_p0627a06║前如來智界心所緣佛智所入境界也盖
P182n1615_p0627a07║此三轉皆言無盡者以世法智之三種展
P182n1615_p0627a08║轉含攝無有窮盡是名世間轉法轉智轉
P182n1615_p0627a09║無盡。
P182n1615_p0627a10║十種因（出瑜伽師地論）【一隨說因】謂於欲界色界無
P182n1615_p0627b01║色界一切惑業繫縛之法及不繫縛之法
P182n1615_p0627b02║隨所見聞覺知起諸言說是名隨說因（不繫
P182n1615_p0627b03║縛法者即出世之道法也）。【二觀待因】待即對待之義謂
P182n1615_p0627b04║諸有情欲求三界有繫縛之樂及出世間
P182n1615_p0627b05║不繫縛之樂於彼諸緣或為求得或為受
P182n1615_p0627b06║用觀彼對此是名觀待因。【三牽引因】謂由
P182n1615_p0627b07║淨不淨業熏習三界善惡諸行於可愛不
P182n1615_p0627b08║可愛趣中牽引可愛不可愛之自體是名
P182n1615_p0627b09║牽引因（趣即六趣言可愛不可愛者謂於六趣之中天人二趣可愛修羅餓
P182n1615_p0627b10║鬼畜生地獄四趣不可愛也自體即行業之自體也）。【四生起因】謂三
P182n1615_p0628a01║界可愛不可愛一切惑業繫縛之法各從自
P182n1615_p0628a02║種而生愛即能潤種即所潤由此所潤先所
P182n1615_p0628a03║牽引可愛不可愛之自體遂得生起是名生
P182n1615_p0628a04║起因。【五攝受因】謂三界惑業繫縛之法及不
P182n1615_p0628a05║繫縛之法悉依真實之見之所攝受是名
P182n1615_p0628a06║攝受因。【六引發因】謂欲界繫縛善法能引
P182n1615_p0628a07║欲界繫縛諸勝善法也又能引色界無色
P182n1615_p0628a08║界繫縛及不繫縛善法乃至無色界繫縛
P182n1615_p0628a09║善法能引無色界諸勝善法及不繫縛善
P182n1615_p0628a10║法等是名引發因。【七定異因】謂三界繫縛
P182n1615_p0628b01║諸法及不繫縛法自性功能有差別故是
P182n1615_p0628b02║名定異因。【八同事因】謂由自性功能和合
P182n1615_p0628b03║而生三界繫縛之法及不繫縛法亦得成
P182n1615_p0628b04║辦和合是名同事因。【九相違因】謂三界繫
P182n1615_p0628b05║縛之法及不繫縛法將得生時若障礙現
P182n1615_p0628b06║前便不得生是名相違因。【十不相違因】謂
P182n1615_p0628b07║三界繫縛之法及不繫縛法將得生時若
P182n1615_p0628b08║無障礙現前即便得生是名不相違因。
P182n1615_p0628b09║十想（出大智度論）【一無常想】想即觀想謂觀諸眾
P182n1615_p0628b10║生及諸世界一切有為之法遷流代謝皆
P182n1615_p0629a01║悉無常作是想者智慧相應得斷生滅是
P182n1615_p0629a02║名無常想。【二苦想】謂觀五陰之身一切有
P182n1615_p0629a03║為之法常為諸苦之所逼迫作是想者智
P182n1615_p0629a04║慧相應得滅眾苦是名苦想（五陰者色陰受陰想陰行
P182n1615_p0629a05║陰識陰也）。【三無我想】謂觀一切諸法畢竟空寂
P182n1615_p0629a06║皆無有我作是想者智慧相應得滅我想
P182n1615_p0629a07║是名無我想。【四食不淨想】謂觀諸飲食皆
P182n1615_p0629a08║從不淨因緣而生如肉從精血水道所生
P182n1615_p0629a09║實為膿蟲住處又如酥乳及酪血所變成
P182n1615_p0629a10║與爛膿無異厨人汗垢種種不潔作是想
P182n1615_p0629b01║者智慧相應斷不淨食是名食不淨想。
P182n1615_p0629b02║【五世間不可樂想】謂觀世間一切色欲滋
P182n1615_p0629b03║味車乘服飾宮室園苑皆是惡事心生厭
P182n1615_p0629b04║離不可樂著作是想者智慧相應得斷貪
P182n1615_p0629b05║樂是名世間不可樂想。【六死想】謂觀此身
P182n1615_p0629b06║念念無常剎那生滅遷謝不停作是想者
P182n1615_p0629b07║智慧相應得滅死相是名死想（梵語剎那華言一念）。
P182n1615_p0629b08║【七不淨想】謂觀此身從煩惱業種為因父
P182n1615_p0629b09║母不淨為緣和合成就內有三十六物外
P182n1615_p0629b10║則九竅常流皆悉不淨作是想者智慧相
P182n1615_p0630a01║應遠塵離垢是名不淨想（三十六物者謂髮毛𤓰齒眵淚
P182n1615_p0630a02║涎唾屎尿垢汗皮膚血肉筋脉骨髓肪膏腦膜肝膽腸胃脾腎心肺生藏熟藏赤痰
P182n1615_p0630a03║白痰也九竅者兩眼兩耳鼻口大便小便也）。【八斷想】謂觀有餘
P182n1615_p0630a04║涅槃之相斷諸結使得無漏道作是想者
P182n1615_p0630a05║智慧相應得斷三毒是名斷想（梵語涅槃華言滅度
P182n1615_p0630a06║有餘涅槃者謂二乘之人雖斷見思之惑尚餘色身未滅也結即結縛使即驅使謂
P182n1615_p0630a07║煩惱之縛驅使眾生入生死海也無漏者謂不漏落生死也三毒者貪毒瞋毒癡毒也）。
P182n1615_p0630a08║【九離想】謂觀涅槃之相遠離煩惱離結使
P182n1615_p0630a09║縛作是想者智慧相應得離愛欲是名離
P182n1615_p0630a10║想。【十盡想】謂觀無餘涅槃之相滅一切苦
P182n1615_p0630b01║盡諸結使一切煩惱不復更生作是想者
P182n1615_p0630b02║智慧相應得盡諸漏是名盡想（無餘涅槃者謂二乘
P182n1615_p0630b03║人煩惱斷盡色身亦滅而無餘也）。
P182n1615_p0630b04║大明三藏法數卷第二十九
P182n1615_p0630b05║發心施財信安鎮善人韓玥造經一凾。
P182n1615_p0630b06║以此功德伏願。
P182n1615_p0630b07║十方盡歸命滅罪增淨信
P182n1615_p0630b08║願遊華藏海同生淨土中