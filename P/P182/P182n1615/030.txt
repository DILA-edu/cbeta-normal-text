P182n1615_p0631a01║大明三藏法數卷第三十　　　　　石二
P182n1615_p0631a02║上天竺前住持沙門一如等奉　勑集註
P182n1615_p0631a03║十門敘密呪功德深廣（出顯密圓通成佛心要集）【一護持
P182n1615_p0631a04║國王安樂人民門】寶星陀羅尼經云一切
P182n1615_p0631a05║國土中所有陀羅尼流行之地令其人王
P182n1615_p0631a06║常得擁護勢力自在亦能擁護王之政教
P182n1615_p0631a07║一切不祥之事皆悉斷滅復令財穀豐饒
P182n1615_p0631a08║人民安樂也（梵語陀羅尼華言呪呪即願也亦云捴特即真言也）。【二
P182n1615_p0631a09║能滅罪障遠離鬼神門】菩提塲莊嚴陀羅
P182n1615_p0631a10║尼等經云若書寫陀羅尼置佛像中塔中
P182n1615_p0631b01║杵中或書在幢上紙素竹帛等上有眾生
P182n1615_p0631b02║得覩視者或身手觸者或頂戴之者乃至書
P182n1615_p0631b03║于鍾皷鈴鐸之上有聞聲者縱有五無間
P182n1615_p0631b04║罪悉皆滅𥁞鬼神天魔悉皆馳散無能侵
P182n1615_p0631b05║害也（五無間者一趣果無間二受苦無間三時無間四命無間五形無間也）。
P182n1615_p0631b06║【三除身心病增長福慧門】聖六字陀羅尼
P182n1615_p0631b07║等經云行人持誦陀羅尼能除種種身心
P182n1615_p0631b08║病苦及一切貪嗔癡心自然消滅凡所出
P182n1615_p0631b09║言人皆信受一切經論并世間典籍自然
P182n1615_p0631b10║通曉縱其自身不作福業十方如來所有
P182n1615_p0632a01║功德悉與此人增長一切福慧也。【四凡所
P182n1615_p0632a02║求事皆不思議門】觀自在儀軌等經皆說
P182n1615_p0632a03║行人欲求所願成就時用四種物一者弓
P182n1615_p0632a04║箭及數珠袈裟等二者雌黃等種種藥物
P182n1615_p0632a05║三者河岸上土作獅子孔雀等禽獸之形四
P182n1615_p0632a06║者或塑畫雕刻佛菩薩明王等像置千壇
P182n1615_p0632a07║中如法誦呪若得火熖出時或手執或塗
P182n1615_p0632a08║身等即得飛騰虛空遊諸世界供養諸佛
P182n1615_p0632a09║隨心所樂悉皆成就不可思議也。【五利樂
P182n1615_p0632a10║有情救脫幽靈門】大寶樓閣等經皆說若
P182n1615_p0632b01║有眾生得見持呪人身者或聞語音者或
P182n1615_p0632b02║影中過者𥁞滅十惡五逆之罪來世生諸
P182n1615_p0632b03║佛國又無垢淨光等經皆說若人廣造惡
P182n1615_p0632b04║業死墮三塗得持呪人稱亡人名字專心
P182n1615_p0632b05║誦尊勝隨求等呪亡者即離惡趣生於天
P182n1615_p0632b06║上也（十惡者一殺生二偷盜三邪[婬-壬+(工/山)]四妄語五兩舌六惡口七綺語八貪欲九
P182n1615_p0632b07║嗔恚十邪見也五逆者弒父弒母弒阿羅漢破和合僧出佛身血也三塗者刀塗血
P182n1615_p0632b08║塗火塗也）。【六是諸佛母教行本源門】樓閣經云
P182n1615_p0632b09║真言是諸佛之母成佛種子若無真言終
P182n1615_p0632b10║不能成無上正覺又三藏教𥁞從陀羅尼
P182n1615_p0633a01║所出又儀軌經云唵字即是無相法界無
P182n1615_p0633a02║相法界全是真言是知真言捴含萬行即
P182n1615_p0633a03║三藏之本源也（三藏教者即經藏律藏論藏也）。【七四眾易
P182n1615_p0633a04║修金剛守護門】謂一切四眾行住坐臥四
P182n1615_p0633a05║威儀中易於誦習不假備通教典所以曼
P182n1615_p0633a06║茶羅䟽云念如來之神呪心心暗契如來
P182n1615_p0633a07║心諷菩薩之密言願願冥符菩薩願何生
P182n1615_p0633a08║死之不逃何涅槃而不得又大悲心陀羅
P182n1615_p0633a09║尼經云誦持陀羅尼者是無畏藏善神龍
P182n1615_p0633a10║王金剛密跡常隨衛護不離其側也（四眾者比
P182n1615_p0633b01║丘比丘尼優婆塞優婆夷也）。【八令凡同佛如來歸命門】
P182n1615_p0633b02║大悲心陀羅尼經云誦持陀羅尼者口中
P182n1615_p0633b03║所出言音若善若惡一切天龍聞者皆是
P182n1615_p0633b04║清淨法音又偈云譬如靈[舟-(白-日)]藥點鐵成金
P182n1615_p0633b05║寶誦持陀羅尼變凡作賢聖又佛頂偈云
P182n1615_p0633b06║十方世界諸如來護念歸念受持者是也。
P182n1615_p0633b07║【九具自他力現成菩提門】十住論云一自
P182n1615_p0633b08║力門謂修六度萬行等如人陸地步行千
P182n1615_p0633b09║里其到則遲二他力門謂念佛等如人水
P182n1615_p0633b10║路舡行千里其到則疾今真言中密具自
P182n1615_p0634a01║他二力又諸經中說真言行者現世能成
P182n1615_p0634a02║無上菩提故樓閣經云我於無量百千劫
P182n1615_p0634a03║雖行苦行猶不得菩提由纔聞陀羅尼故
P182n1615_p0634a04║加行相應便成正覺是也（六度者一布施二持戒三忍辱
P182n1615_p0634a05║四精進五禪定六智慧也）。【十諸佛如來尚乃求學門】大
P182n1615_p0634a06║乘莊嚴寶王經云諸佛亦求神呪何况凡
P182n1615_p0634a07║夫而不持誦耶。
P182n1615_p0634a08║十無盡藏（出華嚴經）藏者含攝也此之十藏乃功
P182n1615_p0634a09║德林菩薩於華嚴會上為諸菩薩演說欲
P182n1615_p0634a10║令其普入一切佛法之門成就無上菩提
P182n1615_p0634b01║饒益一切眾生以其各能含攝無盡法海
P182n1615_p0634b02║故皆名為無盡藏也（菩薩梵語具云菩提薩埵華言覺有情梵
P182n1615_p0634b03║語菩提華言道）。【一信藏】謂菩薩淨信堅固觧諸法
P182n1615_p0634b04║空心不退轉生如來家增長信觧聞持一
P182n1615_p0634b05║切佛法為眾生說皆令信觧是名信藏。【二
P182n1615_p0634b06║戒藏】謂菩薩奉持三世諸佛無盡淨戒具
P182n1615_p0634b07║足圓滿無所毀犯念諸眾生顛倒破戒我
P182n1615_p0634b08║成菩提說真實法令離顛倒同得此戒是
P182n1615_p0634b09║名戒藏（三世者過去現在未來也）。【三慙藏】謂菩薩憶念
P182n1615_p0634b10║過去不知慙天於諸眷属備造眾惡令為
P182n1615_p0635a01║諸佛所知而生於慙是故發露懺悔修行
P182n1615_p0635a02║梵行證得菩提為諸眾生說真實法令修
P182n1615_p0635a03║於慙是名慙藏。【四愧藏】謂菩薩自愧徃昔
P182n1615_p0635a04║及諸眾生於五欲境具行惡法感垢穢身
P182n1615_p0635a05║今為諸佛所知而生於愧是故發露懺悔
P182n1615_p0635a06║修行梵行速成菩提為諸眾生說真實法
P182n1615_p0635a07║令修於愧是名愧藏（五欲者色欲聲欲香欲味欲觸欲也）。【五
P182n1615_p0635a08║聞藏】謂菩薩聞世間出世間一切諸法故
P182n1615_p0635a09║於諸佛菩薩緣覺聲聞出現入滅皆悉能
P182n1615_p0635a10║知念諸眾生無有多聞不能了知此一切
P182n1615_p0635b01║法我當持多聞藏證得菩提為眾生說是
P182n1615_p0635b02║名聞藏（世間法即三界中之法出世間法即諸佛聖賢之法也）。【六施藏】
P182n1615_p0635b03║謂菩薩稟性仁慈常行十施無有一念悔
P182n1615_p0635b04║恨之心亦不求於果報但為利益法界眾
P182n1615_p0635b05║生是名施藏（十施者分減施竭盡施內施外施內外施一切施過去施
P182n1615_p0635b06║未來施現在施究竟施也）。【七慧藏】謂菩薩智慧具足了
P182n1615_p0635b07║知世間出世間一切諸法皆從業報諸行
P182n1615_p0635b08║因緣所造悉是虛假無有堅固欲令眾生
P182n1615_p0635b09║知其實性廣為宣說是名慧藏。【八念藏】謂
P182n1615_p0635b10║菩薩捨離癡惑得具足念能憶知一生乃
P182n1615_p0636a01║至無量百千生成住壞空一劫乃至無數
P182n1615_p0636a02║劫一切諸佛出世各說諸佛名號授記脩
P182n1615_p0636a03║多羅等十二分經及眾會根性等𥁞能記
P182n1615_p0636a04║憶是名念藏（成住壞空者即四中劫之名合此四中劫為一大劫劫梵
P182n1615_p0636a05║語具云劫波華言分別時節梵語願多羅華言契經十二分經者一契經二重頌三
P182n1615_p0636a06║諷頌四因緣五本事六本生七希有八譬喻九論議十自說十一方廣十二授記也）。
P182n1615_p0636a07║【九持藏】謂菩薩具大威力於諸佛所說脩
P182n1615_p0636a08║多羅法文句義理一生受持乃至無數生
P182n1615_p0636a09║受持及諸佛名號劫數授記脩多羅等無
P182n1615_p0636a10║量無𥁞皆能受持無有忘失是名持藏。【十
P182n1615_p0636b01║辯藏】謂菩薩具大辯才廣為眾生演說諸
P182n1615_p0636b02║法或說一品法乃至無數品法或一日說
P182n1615_p0636b03║乃至無數劫說劫數可𥁞一文一句義理
P182n1615_p0636b04║難𥁞隨眾生根皆令滿足是名辯藏。
P182n1615_p0636b05║大乘十喻（出法界次第）【一如幻喻】謂如幻師幻作
P182n1615_p0636b06║種種諸物及男女等相體雖無實然有幻
P182n1615_p0636b07║色可見一切諸法亦復如是無明幻作迷
P182n1615_p0636b08║心不了妄執為實脩空觀者於諸幻法心
P182n1615_p0636b09║無所著皆悉空寂故說如幻（空觀者謂觀一切法皆空也）。
P182n1615_p0636b10║【二如熖喻】謂無智之人初見陽熖妄以為
P182n1615_p0637a01║水諸煩惱法亦復如是無智不了於結使
P182n1615_p0637a02║中妄計我相智者了知虛誑不實皆是妄
P182n1615_p0637a03║想故說如熖（結使者即煩惱也謂因煩惱纏縛驅使眾生入於生死也）。
P182n1615_p0637a04║【三如水中月喻】謂月在虛空影現於水諸
P182n1615_p0637a05║愚小兒見水中月歡喜欲取智人見之則
P182n1615_p0637a06║笑以喻無智之人於五陰中妄起我我所
P182n1615_p0637a07║見執為實有於苦法中而生歡喜然得道
P182n1615_p0637a08║智人愍之而笑故說如水中月（五陰者色陰受陰想
P182n1615_p0637a09║陰行陰識陰也我者謂於五陰中強立主宰妄執為我也我所者即五陰之身等也）。
P182n1615_p0637a10║【四如虛空喻】謂虛空但有其名而無實體
P182n1615_p0637b01║愚人不了執之為實一切諸法亦復如是
P182n1615_p0637b02║空無所有若無智之人於虛妄中計為實
P182n1615_p0637b03║有起彼我執脩空觀者了一切法皆無所
P182n1615_p0637b04║有故說如虛空。【五如響喻】謂深山幽谷及
P182n1615_p0637b05║空舍中若語聲若擊物聲隨聲相應而有
P182n1615_p0637b06║響生愚人不了以為實有一切音聲語言
P182n1615_p0637b07║亦復如是若有智之人了知語音無實心
P182n1615_p0637b08║不生著故說如響。【六如乾城喻】乾城即乾
P182n1615_p0637b09║闥婆城梵語乾闥婆華言香陰謂日初出
P182n1615_p0637b10║時見城門樓櫓宮殿行人出入日高漸滅
P182n1615_p0638a01║但可眼見而無實有一切諸法亦復如是
P182n1615_p0638a02║若智者則能了知諸法悉皆虛假不生執
P182n1615_p0638a03║著故說如乾城。【七如夢喻】謂人夢中本無
P182n1615_p0638a04║實事妄執為實覺還自笑一切諸法亦復
P182n1615_p0638a05║如是一切結使煩惱皆是虛妄而人不了
P182n1615_p0638a06║執之為實若得道覺悟乃知虛妄亦復自
P182n1615_p0638a07║笑故說如夢。【八如影喻】謂影但可見而不
P182n1615_p0638a08║可捉一切諸法亦復如是如眼耳等諸根
P182n1615_p0638a09║雖有見聞覺知求其實體即不可得故說
P182n1615_p0638a10║如影。【九如鏡中像喻】謂鏡中之像非鏡作
P182n1615_p0638b01║非面作非鏡面和合而作亦非無因緣作
P182n1615_p0638b02║雖非實有然亦可見故無智不了執之為
P182n1615_p0638b03║實而生分別一切諸法亦復如是從因緣
P182n1615_p0638b04║生無有實體但有名字而起分別誑惑凡
P182n1615_p0638b05║夫生諸煩惱若有智之人雖復見聞了知
P182n1615_p0638b06║無實而不執著故說如鏡中像。【十如化喻】
P182n1615_p0638b07║謂若諸天僊得神通者變化諸物雖有男
P182n1615_p0638b08║女等相而無生老病死苦樂之實一切諸法
P182n1615_p0638b09║亦復如是無有生滅如化而成亦無有實
P182n1615_p0638b10║如人之生但從先世之因而有今世之身
P182n1615_p0639a01║悉皆虛假何實之有故說如化。
P182n1615_p0639a02║性虛空十義（出宗鏡錄）謂真如性體廣愽無量猶
P182n1615_p0639a03║若虛空有斯十義也。【一無障礙義】無障礙
P182n1615_p0639a04║者謂真如性體於一切諸法圓融通達悉
P182n1615_p0639a05║無障礙也。【二周徧義】周徧者謂真如性體
P182n1615_p0639a06║於一切處無不周徧也。【三平等義】平等者
P182n1615_p0639a07║謂真如性體於一切法等無有異也。【四廣
P182n1615_p0639a08║大義】廣大者謂真如性體廣而無邊大而
P182n1615_p0639a09║無外也。【五無相義】無相者謂真如性體圓
P182n1615_p0639a10║明寂絕離諸色相也。【六清淨義】清淨者謂
P182n1615_p0639b01║真如性體湛然瑩徹無所染汙也。【七不動
P182n1615_p0639b02║義】不動者謂真如性體圓常凝靜不遷不
P182n1615_p0639b03║變也。【八有空義】有空者謂真如性體本來
P182n1615_p0639b04║空寂能滅一切有為之法也。【九空空義】空
P182n1615_p0639b05║空者謂真如性體本來空寂於諸空相亦
P182n1615_p0639b06║不可得也。【十無得義】無得者謂真如性體
P182n1615_p0639b07║諸佛眾生本來具足雖有能證之智而所
P182n1615_p0639b08║證之理體元寂絕亦不可得也。
P182n1615_p0639b09║水喻真心有十義（出宗鏡錄）【一水體澄清】謂眾生
P182n1615_p0639b10║真如之心自性清淨圓湛明徹本來無染
P182n1615_p0640a01║猶水之澄清也。【二得泥成濁】謂眾生真如
P182n1615_p0640a02║之心性雖清淨而為無明之所染汙覺成
P182n1615_p0640a03║不覺猶水本清淨得泥成濁也（無明者無所明了也）。
P182n1615_p0640a04║【三雖濁不失淨性】謂眾生真如之心雖為
P182n1615_p0640a05║無明所染而清淨本然之性初不變異猶
P182n1615_p0640a06║水雖濁而其淨性則不失也。【四泥澄淨現】
P182n1615_p0640a07║謂眾生真如之心為無明所覆其體昬昧
P182n1615_p0640a08║若能除去無明之惑則本然清淨之性自
P182n1615_p0640a09║然澄現猶水之濁澄去其泥則淨體現矣。
P182n1615_p0640a10║【五遇冷成冰而有硬用】謂眾生真如之心
P182n1615_p0640b01║與無明合則能隨諸染緣變造九界之法
P182n1615_p0640b02║而成本識之用猶水之遇冷成冰而有堅
P182n1615_p0640b03║硬用也（九界者菩薩界緣覺界聲聞界天界人界脩羅界餓鬼界畜生界地
P182n1615_p0640b04║獄界也本識即第八識也）。【六雖成硬用不失濡性】謂眾
P182n1615_p0640b05║生真如之心雖隨無明之緣起諸染用然
P182n1615_p0640b06║即事恒真其不變之性未始不存猶水雖
P182n1615_p0640b07║成堅硬之用而其濡性未甞有失也。【七煖
P182n1615_p0640b08║融成濡】謂眾生真如之心雖隨無明之緣
P182n1615_p0640b09║而起染用然無明若𥁞則本識還淨猶水
P182n1615_p0640b10║之成冰遇煖而融濡性自成也。【八隨風波
P182n1615_p0641a01║動不改靜性】謂眾生真如之心隨無明風
P182n1615_p0641a02║而波浪起滅然其不生不滅之性則自然
P182n1615_p0641a03║不變猶水之隨風波動而靜性不改也。【九
P182n1615_p0641a04║高下流注不動自性】謂眾生真如之心隨
P182n1615_p0641a05║緣流注而性常湛然不動猶水隨地高下
P182n1615_p0641a06║排引流注而不動自性也。【十隨噐方圓不
P182n1615_p0641a07║失自性】謂眾生真如之心普徧諸有為法
P182n1615_p0641a08║而自性不失猶水之隨噐方圓而不失自
P182n1615_p0641a09║性也。
P182n1615_p0641a10║海印三昧有十義（出宗鏡錄）海印是喻梵語三昧
P182n1615_p0641b01║華言正定從喻立稱故名海印三昧謂大
P182n1615_p0641b02║海澄渟湛然不動萬象皆現如印印物如
P182n1615_p0641b03║來智海清淨湛然一切眾生心念根欲悉
P182n1615_p0641b04║在如來三昧智中猶海現像也。【一無心能
P182n1615_p0641b05║現】謂如來三昧法性平等離諸名相不加
P182n1615_p0641b06║功用而能顯現一切諸相是名無心能現。
P182n1615_p0641b07║【二現無所現】謂如來三昧隨眾生心現種
P182n1615_p0641b08║種相如光如影了不可得是名現無所現。
P182n1615_p0641b09║【三能現所現非一】謂如來三昧能現之智
P182n1615_p0641b10║與所現之境一念圓融十方普應是名能
P182n1615_p0642a01║現所現非一。【四能現所現非異】謂如來三
P182n1615_p0642a02║昧能現之智所現之境雖十方普應不同
P182n1615_p0642a03║莫不本乎一念是名能現所現非異。【五無
P182n1615_p0642a04║去來】謂如來三昧萬法現於自心彼亦不
P182n1615_p0642a05║來身相徧於法界我亦不去是名無去來。
P182n1615_p0642a06║【六廣大】謂如來三昧普徧包容無法不備
P182n1615_p0642a07║眾生世界不離一心是名廣大。【七普現】謂
P182n1615_p0642a08║如來三昧一切世界於一心中不簡巨細
P182n1615_p0642a09║皆悉能現是名普現。【八頓現】謂如來三昧
P182n1615_p0642a10║一切世界當念即現無前無後色相宛然
P182n1615_p0642b01║是名頓現。【九常現】謂如來三昧於諸法相
P182n1615_p0642b02║無有不現之時非如明鏡像對則現不對
P182n1615_p0642b03║則不能現是名常現。【十非現現】謂如來三
P182n1615_p0642b04║昧寂然不動為眾生故於非應中隨感而
P182n1615_p0642b05║應猶如明鏡無心現物而像對即現是名
P182n1615_p0642b06║非現現。
P182n1615_p0642b07║十法界（出佛祖統紀）法界者諸佛眾生之本體也
P182n1615_p0642b08║然四聖六凡感報界分不同故有十法界
P182n1615_p0642b09║焉（四聖者佛菩薩緣覺聲聞也六凡者天人阿修羅餓鬼畜生地獄也）。【一佛
P182n1615_p0642b10║法界】佛梵語具云佛陀華言覺覺具三義
P182n1615_p0643a01║一者自覺謂悟性真常了惑虛妄二者覺
P182n1615_p0643a02║他謂運無緣慈度有情眾三者覺行圓滿
P182n1615_p0643a03║謂萬行具足為三界師是名佛法界（三界者欲
P182n1615_p0643a04║界色界無色界也）。【二菩薩法界】菩薩梵語具云菩
P182n1615_p0643a05║提薩埵華言覺有情謂自行成就而能覺
P182n1615_p0643a06║悟一切眾生是名菩薩法界。【三緣覺法界】
P182n1615_p0643a07║緣覺者謂稟佛教法觀十二因緣覺悟真
P182n1615_p0643a08║空之理是名緣覺法界（十二因緣者一無明二行三識四名
P182n1615_p0643a09║色五六入六觸七受八愛九取十有十一生十二老死也）。【四聲聞法界】
P182n1615_p0643a10║聲聞者謂聞佛聲教依四諦法而脩證真
P182n1615_p0643b01║空是名聲聞法界（四諦者苦諦集諦滅諦道諦也）。【五天法
P182n1615_p0643b02║界】天者天然自然樂勝身勝清淨光明世
P182n1615_p0643b03║間無比三界共有二十八天因脩上品十
P182n1615_p0643b04║善兼脩禪定感報而生是名天法界（二十八天
P182n1615_p0643b05║者欲界有六天四天王天忉利天夜摩天兜率天化樂天他化自在天也色界有十
P182n1615_p0643b06║八天初禪有三天梵眾天梵輔天大梵天二禪有三天少光天無量光天光音天三
P182n1615_p0643b07║禪有三天少淨天無量淨天遍淨天四禪有九天無雲天福生天廣果天無想天無
P182n1615_p0643b08║煩天無熱天善見天善現天色究竟天也無色界有四天空處天識處天無所有處
P182n1615_p0643b09║天非非想處天也十善者不殺不盜不邪婬不妄語不兩舌不惡口不綺語不貪不
P182n1615_p0643b10║瞋不邪見也謂之上品者以作善時於欲作正作作已三時之中心俱不悔也）。【六
P182n1615_p0644a01║人法界】人者忍也於世違順之境皆能安
P182n1615_p0644a02║忍也謂人生於四洲之中能行仁義禮智
P182n1615_p0644a03║信之五常能持不殺不盜不邪婬不妄語
P182n1615_p0644a04║不飲酒之五戒具修中品十善感報而生
P182n1615_p0644a05║是名人法界（四洲者東弗于逮南閻浮提西瞿耶尼北欝單越也中品
P182n1615_p0644a06║者謂於作善已後起少悔之心也）。【七阿脩羅法界】梵語阿
P182n1615_p0644a07║脩羅華言非天淨名䟽云此神果報最勝
P182n1615_p0644a08║隣次諸天而非天也在因之時懷猜忌心
P182n1615_p0644a09║雖行五常欲勝他故作下品十善感報而
P182n1615_p0644a10║生是名阿修羅法界（下品者謂於作善之時即生悔心也）。【八
P182n1615_p0644b01║鬼法界】謂此鬼類徧於諸趣有福德者作
P182n1615_p0644b02║山林塚廟神無福德者居不淨處不得飲
P182n1615_p0644b03║食受苦無量在因之時諂誑心意作下品
P182n1615_p0644b04║五逆十惡感報而生是名鬼法界（下品者謂作惡
P182n1615_p0644b05║之時即能悔也五逆者弒父弒母弒阿羅漢破和合僧出佛身血也十惡者一殺生
P182n1615_p0644b06║二偷盜三邪婬四妄語五兩舌六惡口七綺語八貪九瞋十邪見也）。【九畜生
P182n1615_p0644b07║法界】畜生者亦云旁生此類徧在諸處披
P182n1615_p0644b08║毛戴角鱗甲羽毛四足多足有足無足水
P182n1615_p0644b09║陸空行互相吞噉受苦無窮宿由愚痴貪
P182n1615_p0644b10║欲作中品五逆十惡感報而生是名畜生
P182n1615_p0645a01║法界（旁生者謂其身形橫生也中品者謂作惡已後起少悔心也）。【十地
P182n1615_p0645a02║獄法界】地獄者在地之下也謂八寒八熱
P182n1615_p0645a03║等獄其中眾生受苦無窮經劫無量因作
P182n1615_p0645a04║上品五逆十惡重罪感報而生是名地獄
P182n1615_p0645a05║法界（八寒者頞浮陀獄泥頼浮陀獄阿吒吒獄阿波波獄嘔喉獄欝波羅獄波
P182n1615_p0645a06║頭摩獄芬陀利獄也八熱者想獄黑繩獄堆壓獄呌喚獄大呌喚獄燒炙獄大燒炙
P182n1615_p0645a07║獄無間獄也劫梵語具云劫波華言分別時節上品者謂人作惡於欲作正作作已
P182n1615_p0645a08║三時之中俱不能悔也）。
P182n1615_p0645a09║菩薩脩十法見涅槃（出涅槃經）梵語涅槃華言滅
P182n1615_p0645a10║度經云師子吼間佛言菩薩成就幾法能
P182n1615_p0645b01║見如是無相涅槃至無所有佛言成就十
P182n1615_p0645b02║法則明見涅槃無相至無所有處（滅度者謂大患
P182n1615_p0645b03║永滅超度三界也無相涅槃者謂涅槃之法離一切色相也）。【一信心具
P182n1615_p0645b04║足】謂脩菩薩行須發起圓常正信之心信
P182n1615_p0645b05║一切法皆是佛法一切眾生皆有佛性如
P182n1615_p0645b06║經所云深信十方諸佛方便示現一切眾
P182n1615_p0645b07║生及一闡提悉有佛性亦信如來永無生
P182n1615_p0645b08║老病死乃至信於如來畢竟不入涅槃之
P182n1615_p0645b09║類是名信心具足（闡提梵語具云一闡提華言信不具）。【二淨
P182n1615_p0645b10║戒具足】謂脩菩薩行當須身心清淨受持
P182n1615_p0646a01║禁戒專為成就佛果菩提如經所說清淨
P182n1615_p0646a02║持戒而不為戒不為利養乃至不為聲聞
P182n1615_p0646a03║辟支佛唯為最上第一義故護持禁戒是
P182n1615_p0646a04║名淨戒具足（梵語菩提華言道辟支梵語具云辟支迦羅華言緣覺）。
P182n1615_p0646a05║【三親近善知識】謂脩菩薩行當遠離諸惡
P182n1615_p0646a06║邪見親近善友知識如經所云若有能說
P182n1615_p0646a07║信戒多聞布施智慧令人受行即須親近
P182n1615_p0646a08║恭敬供養是名親近善知識。【四樂於寂靜】
P182n1615_p0646a09║謂脩菩薩行即當離諸喧閙澄神息慮以
P182n1615_p0646a10║求佛道如經所說身心寂靜觀察諸法甚
P182n1615_p0646b01║深境界是名樂於寂靜。【五精進】謂修菩薩
P182n1615_p0646b02║行即當一心勇猛安住止觀毋令退失如
P182n1615_p0646b03║經所說繫心觀於真諦設使頭上火然終
P182n1615_p0646b04║不放捨是名精進（止觀者謂止息散乱觀照昬沉也真諦者謂諦
P182n1615_p0646b05║審諸法皆即真空也）。【六念具足】謂修菩薩行即當存
P182n1615_p0646b06║心三寶思惟實理不忘戒施如經所說念
P182n1615_p0646b07║佛念法念僧念戒念天念捨是名念具足。
P182n1615_p0646b08║【七輭語】謂修菩薩行當清淨口業發言誠
P182n1615_p0646b09║諦調柔和美離諸諂誑如經所說實語妙
P182n1615_p0646b10║語先意問訊時語真語等是名輭語。【八護
P182n1615_p0647a01║法】謂修菩薩行即當弘持正法宣說妙義
P182n1615_p0647a02║展轉流布不斷佛種如經所說愛樂正法
P182n1615_p0647a03║常樂演說讀誦書寫思惟其義廣宣敷揚
P182n1615_p0647a04║令其流布之類是名護法。【九供給同行】謂
P182n1615_p0647a05║修菩薩行凡同事者有所不足即當推己
P182n1615_p0647a06║之有以濟其無使得安心成辦道業而無
P182n1615_p0647a07║馳求之患如經所說若見同學同戒有所
P182n1615_p0647a08║乏少轉從他乞所謂薰鉢染衣瞻病所須
P182n1615_p0647a09║衣服飲食臥具房舍而供給之是名供給
P182n1615_p0647a10║同行。【十具足智慧】謂修菩薩行常以妙觀
P182n1615_p0647b01║之智觀察一切諸法悉皆明了通達無礙
P182n1615_p0647b02║如經所說觀於如來常樂我淨一切眾生
P182n1615_p0647b03║悉有佛性乃至觀法二相所謂空不空常
P182n1615_p0647b04║無常樂無樂我無我淨不淨之類是名具
P182n1615_p0647b05║足智慧（常樂我淨者謂不遷不變名常離生死苦名樂八大自在名我離諸
P182n1615_p0647b06║惑染名淨即佛之四德也）。
P182n1615_p0647b07║修十種善法如師子王（出寶雨經）菩薩因修善法
P182n1615_p0647b08║得無上正真之道為天人師令一切邪魔
P182n1615_p0647b09║外道見者無不調伏如師子王有大威力
P182n1615_p0647b10║而能懾伏諸獸所向無不自在故以為喻
P182n1615_p0648a01║也。【一得不驚怖】謂菩薩以勇猛精進得最
P182n1615_p0648a02║上乘於諸法中無與等者故能遊戲生死
P182n1615_p0648a03║不驚不怖得大自在如師子王於百獸中
P182n1615_p0648a04║莫能與等遊行之處無所驚怖也。【二得無
P182n1615_p0648a05║怯懼】謂菩薩具大智辯才於一切諍論之
P182n1615_p0648a06║時無少怯懼亦不矜勝如師子王聞彼野
P182n1615_p0648a07║干諸惡獸聲終無怯懼也（野干似狐而小形色青黃肨行夜鳴
P182n1615_p0648a08║如狼聲）。【三心無退屈】謂菩薩具大智辯才勇
P182n1615_p0648a09║猛精進之心如金剛山不可遷動設於眾
P182n1615_p0648a10║中有所諍論其心勇猛終無退屈如師子
P182n1615_p0648b01║王雖令近人終無退避也。【四如師子吼】謂
P182n1615_p0648b02║菩薩為諸有情說大乘法能令一切外道
P182n1615_p0648b03║天魔驚怖觧散如師子王哮吼之時能令
P182n1615_p0648b04║惡獸野干之属悉皆驚駭馳走而去也。【五
P182n1615_p0648b05║得無所畏】謂菩薩具平等智得大自在於
P182n1615_p0648b06║諸有情界中威儀寂靜得無所畏如師子
P182n1615_p0648b07║王遊行諸處獨行絕侶心無所畏也。【六遊
P182n1615_p0648b08║行園林】謂菩薩自性寂靜智慧融通常能
P182n1615_p0648b09║遊戲無礙善法之林如師子王自性無畏
P182n1615_p0648b10║能現威勢遊諸園林也。【七依止巖窟】謂菩
P182n1615_p0649a01║薩以禪定智慧而為巖窟行住坐臥依止
P182n1615_p0649a02║其中如師子王常於高巖邃窟之中而為
P182n1615_p0649a03║依止也。【八得無所取】謂菩薩以勇猛精進
P182n1615_p0649a04║之心捨棄一切煩惱永無所取如師子王
P182n1615_p0649a05║棄捨所有藏積悉無所取也。【九能破諸魔】
P182n1615_p0649a06║謂菩薩成等正覺坐於菩提道塲獨一無
P182n1615_p0649a07║二而能摧破諸魔軍眾如師子王勇猛勢
P182n1615_p0649a08║力而能懾伏諸惡獸也。【十守護法苗】謂菩
P182n1615_p0649a09║薩於諸示現之處一切有情所種善法之
P182n1615_p0649a10║苗悉為守護不令邪魔外道之所損壞如
P182n1615_p0649b01║師子王所遊行處一切惡獸無能親近於
P182n1615_p0649b02║彼而壞人之禾苗也。
P182n1615_p0649b03║菩薩修十種得地三昧（出寶雨經）梵語三昧華言
P182n1615_p0649b04║正定盖地之為德愽厚平靜物無不載生
P182n1615_p0649b05║育滋長不自為功包含攝受周徧無量於
P182n1615_p0649b06║淨於穢了無憎愛菩薩修行得其三昧有
P182n1615_p0649b07║似於地故名得地三昧。【一廣大無邊】謂菩
P182n1615_p0649b08║薩功德智慧不可思議莊嚴願行無量無
P182n1615_p0649b09║邊譬如大地周徧十方無有界限也。【二存
P182n1615_p0649b10║濟眾生】謂菩薩以廣大慈悲之心徧行六
P182n1615_p0650a01║度於法界一切有情悉能存濟得所依止
P182n1615_p0650a02║凡有所需若法若財悉如其意隨時隨處
P182n1615_p0650a03║無有限礙如地廣大了無邊際一切眾生
P182n1615_p0650a04║皆能容受隨其種性各得依止而能生長
P182n1615_p0650a05║也（六度者一布施二持戒三忍辱四精進五禪定六智慧也）。【三恩不望
P182n1615_p0650a06║報】謂菩薩以慈悲愍愛之心利益一切有
P182n1615_p0650a07║情未了悟者令得了悟未解脫者令得解
P182n1615_p0650a08║脫恩德普被而心不希報譬如大地生育
P182n1615_p0650a09║萬物而亦無所望報也。【四普能容受】謂菩
P182n1615_p0650a10║薩於諸佛所說之法雖無量無邊不可思
P182n1615_p0650b01║議悉能一心受持無有遺失譬如大地天
P182n1615_p0650b02║降洪雨無量無邊悉能容受也。【五眾生依
P182n1615_p0650b03║止】謂菩薩能為一切有情作歸依處凡所
P182n1615_p0650b04║修習一切善法乃至得入涅槃皆以菩薩
P182n1615_p0650b05║為之依止譬如大地能為一切萬物之所
P182n1615_p0650b06║依止也（梵語涅槃華言滅度）。【六能生善種】謂菩薩以
P182n1615_p0650b07║方便力能令一切有情所有善根種子皆
P182n1615_p0650b08║因法雨而生譬如大地世間所有一切種
P182n1615_p0650b09║子皆依於地而得生也。【七如大寶噐】謂菩
P182n1615_p0650b10║薩以方便力能令一切有情修習一切功
P182n1615_p0651a01║德善法之寶隨其根噐皆因菩薩而得成
P182n1615_p0651a02║就譬如大地能為眾寶之噐也。【八能出眾
P182n1615_p0651a03║藥】謂菩薩善巧說法能除一切有情煩惱
P182n1615_p0651a04║等病譬如大地出生一切眾妙之藥可以
P182n1615_p0651a05║療治一切病也。【九不可傾動】謂菩薩以禪
P182n1615_p0651a06║定之力安忍逆順二境不生瞋愛而於一
P182n1615_p0651a07║切內外諸緣莫能擾動譬如大地萬古寧
P182n1615_p0651a08║靜不因他緣傾覆搖動也。【十不驚不畏】謂
P182n1615_p0651a09║菩薩以定慧之力心恒寂靜安住正理或
P182n1615_p0651a10║遇邪魔外道用彼種種妖邪之術故相侵
P182n1615_p0651b01║撓乃至欲行傷害菩薩晏然無少驚畏譬
P182n1615_p0651b02║如大地雖遇烈風雷電崖傾海沸而地自
P182n1615_p0651b03║若也。
P182n1615_p0651b04║菩薩修十種念處（出除盖障菩薩所門經）念即能念之
P182n1615_p0651b05║智身即所念之處智即能觀之觀處即所
P182n1615_p0651b06║觀之境菩薩於十種法常自觀察是為十
P182n1615_p0651b07║種念處也。【一身念處】身以積聚為義謂積
P182n1615_p0651b08║聚諸根而成身也菩薩觀察所有身中從
P182n1615_p0651b09║我所起諸不善法皆悉遠離又當從頂至
P182n1615_p0651b10║踵徧觀其身而悉無我是身不淨臭穢可
P182n1615_p0652a01║惡作是觀時身中所起貪愛諸欲及計我
P182n1615_p0652a02║想等執悉不可得則能成就一切善法遠
P182n1615_p0652a03║離一切惡法也。【二受念處】受以領納為義
P182n1615_p0652a04║謂六根受六塵也菩薩思惟所有諸受皆
P182n1615_p0652a05║悉是苦愚人顛倒計以為樂貪愛染著不
P182n1615_p0652a06║肯暫捨菩薩自既勤行斷苦受已復教他
P182n1615_p0652a07║人亦如是觀知受是苦不生貪染也（六根者眼
P182n1615_p0652a08║根耳根鼻根舌根身根意根也六塵者色塵聲塵香塵味塵觸塵法塵也）。【三心
P182n1615_p0652a09║念處】心亦以積聚為義又慮知也謂能積
P182n1615_p0652a10║聚一切善惡之法於一切法復能思慮而
P182n1615_p0652b01║覺知也菩薩思惟心實無常計執為常無
P182n1615_p0652b02║我謂我不淨謂淨是心動搖如風如火不
P182n1615_p0652b03║得暫停一切法中心為先導心若調伏即
P182n1615_p0652b04║一切法悉得調伏也。【四法念處】法即意根
P182n1615_p0652b05║所起之法菩薩於貪瞋癡等諸不善法如
P182n1615_p0652b06║實了知過患勤斷除已即能於諸善法心
P182n1615_p0652b07║生愛樂住正念處而於彼法求所成辦自
P182n1615_p0652b08║能行已復教他人亦如是而修也。【五境界
P182n1615_p0652b09║念處】謂菩薩於諸可意及不可意色聲香
P182n1615_p0652b10║味觸諸境界中觀察思惟皆是虛假不生
P182n1615_p0653a01║貪恚又作是念我今不應於此空法之中
P182n1615_p0653a02║而起貪恚作是觀時不為境壞不著所得
P182n1615_p0653a03║自能行已復教他人亦如是而修也。【六阿
P182n1615_p0653a04║蘭若念處】梵語阿蘭若或云阿練若華言
P182n1615_p0653a05║閑靜處謂不作眾事名閑無憒閙處名靜
P182n1615_p0653a06║或翻無諍謂不與世諍也菩薩修無諍行
P182n1615_p0653a07║及寂靜行即名為阿蘭若處應當遠離不
P182n1615_p0653a08║如理作意於如理法中心生愛樂增廣修
P182n1615_p0653a09║習自能行已復教他人亦如是而修也。【七
P182n1615_p0653a10║都邑聚落念處】謂菩薩若入都邑聚落常
P182n1615_p0653b01║加精專行菩薩行於諸愽奕酒肆歡宴歌
P182n1615_p0653b02║舞及餘一切非應行處即當遠離是故菩
P182n1615_p0653b03║薩不為聲色所惑塵勞所染也。【八名聞利
P182n1615_p0653b04║養念處】謂菩薩道德既隆名聞流布故人
P182n1615_p0653b05║多歸向當念所受利養等事但為施主作
P182n1615_p0653b06║福田故而乃受之不可貪著執為己有隨
P182n1615_p0653b07║其所得即與眾共不使有一毫矜悋之心
P182n1615_p0653b08║也。【九如來學門念處】謂菩薩思惟過去現
P182n1615_p0653b09║在未來三世諸佛皆如是學得成正覺轉
P182n1615_p0653b10║大法輪入般涅槃我當起淨信心尊敬勤
P182n1615_p0654a01║修亦復成就與佛無異（梵語般涅槃華言滅度）。【十斷
P182n1615_p0654a02║諸煩惱念處】謂菩薩以正念故而能了知
P182n1615_p0654a03║一切煩惱雜染等法皆由六根為因六塵
P182n1615_p0654a04║為緣之所生起以了知故而悉遠離故得
P182n1615_p0654a05║六根清淨而無所染著也。
P182n1615_p0654a06║十受生藏（出華嚴經）受生即生如來家也藏即含
P182n1615_p0654a07║藏之義含藏所修所證之理也謂善財童子
P182n1615_p0654a08║於華嚴會上第三十九參妙德夜神問言云
P182n1615_p0654a09║何修菩薩行生如來家荅言善男子菩薩有
P182n1615_p0654a10║十種受生藏若能修習圓滿即入毘盧遮那
P182n1615_p0654b01║如來無量受生藏海願一切菩薩示現受生
P182n1615_p0654b02║我皆親近是名受生藏也（菩薩梵語具云菩提薩埵華嚴覺有
P182n1615_p0654b03║情梵語毘盧遮那華言徧一切處藏海者謂其含藏之廣也）。【一供養諸佛
P182n1615_p0654b04║受生藏】謂菩薩願常恭敬供養一切諸佛深
P182n1615_p0654b05║信愛樂修諸功德無有厭足即得生如來家
P182n1615_p0654b06║是名供養諸佛受生藏。【二發菩提心受生
P182n1615_p0654b07║藏】梵語菩提華言道謂菩薩發無量菩提
P182n1615_p0654b08║心恒起大悲救護眾生攝化成就即得生
P182n1615_p0654b09║如來家是名發菩提心受生藏。【三觀諸法
P182n1615_p0654b10║門修行受生藏】謂菩薩觀察一切法門修
P182n1615_p0655a01║學普賢諸行願海教化調伏一切眾生即
P182n1615_p0655a02║得生如來家是名觀諸法門修行受生藏
P182n1615_p0655a03║（普賢菩薩名也）。【四深心普照三界受生藏】謂菩薩
P182n1615_p0655a04║具清淨增上深心得如來菩提光明普能
P182n1615_p0655a05║照耀過現未來三世諸障礙山即得生如
P182n1615_p0655a06║來家是名深心普照三界受生藏（障礙山者以喻
P182n1615_p0655a07║眾生惑業高厚如山不易動㧞也）。【五平等光明受生藏】謂
P182n1615_p0655a08║菩薩成就諸佛法忍光明平等照耀一切
P182n1615_p0655a09║世間見者歡喜咸蒙利益即得生如來家
P182n1615_p0655a10║是名平等光明受生藏（諸佛法忍者謂於諸佛之法忍可而
P182n1615_p0655b01║印證也）。【六生如來家受生藏】謂菩薩生如來
P182n1615_p0655b02║家隨諸佛住得甚深法門具廣大行願同
P182n1615_p0655b03║佛善根共一體性是名生如來家受生藏。
P182n1615_p0655b04║【七佛力光明受生藏】謂菩薩生如來家入
P182n1615_p0655b05║佛智力得大光明遊諸剎海供養承事一
P182n1615_p0655b06║切諸佛是名佛力光明受生藏（剎梵語具云剎摩華
P182n1615_p0655b07║言土田）。【八觀普智門受生藏】謂菩薩生如來
P182n1615_p0655b08║家住童真位普能觀察一一智慧法門盡
P182n1615_p0655b09║無量劫演菩薩行是名觀普智門受生藏（童真
P182n1615_p0655b10║位者即十位中之第八位也劫梵語具云劫波華言分別時節）。【九普現莊
P182n1615_p0656a01║嚴受生藏】謂菩薩生如來家能以種種莊
P182n1615_p0656a02║嚴無量佛剎化一切身周流法界成熟眾
P182n1615_p0656a03║生是名普現莊嚴受生藏。【十入如來地受生
P182n1615_p0656a04║藏】謂菩薩生如來家入如來所受灌頂法
P182n1615_p0656a05║預在佛數能知一切行及知一切眾生隨
P182n1615_p0656a06║順調伏是名入如來地受生藏（灌頂法者即十住中
P182n1615_p0656a07║第十位菩薩之法也）。
P182n1615_p0656a08║十金剛心（出華嚴經）金剛是喻金剛心者謂菩薩
P182n1615_p0656a09║之心堅固不動猶如金剛也（菩薩梵語具云菩提薩埵
P182n1615_p0656a10║華言覺有情）。【一覺了諸法】謂菩薩發大願心誓欲
P182n1615_p0656b01║了知無量無邊不可窮盡一切微妙法門
P182n1615_p0656b02║無有遺餘故云覺了諸法。【二化度眾生】謂菩
P182n1615_p0656b03║薩以無上涅槃之道度脫十方無量無邊
P182n1615_p0656b04║一切眾生悉得出離諸趣故云化度眾生
P182n1615_p0656b05║（梵語涅槃華言滅度）。【三莊嚴世界】菩薩謂十方世界無
P182n1615_p0656b06║量無邊不可窮盡我當以諸佛國土最上
P182n1615_p0656b07║莊嚴之具而莊嚴之故云莊嚴世界。【四善
P182n1615_p0656b08║根迴向】謂菩薩以種種修行善根皆悉廻
P182n1615_p0656b09║向無上佛果菩提普及法界眾生故云善根
P182n1615_p0656b10║廻向（梵語菩提華言道）。【五奉事大師】大師即佛也
P182n1615_p0657a01║謂菩薩以所修善根功德承事供養無量
P182n1615_p0657a02║無邊一切諸佛悉令周徧無所𨷂少故云
P182n1615_p0657a03║奉事大師。【六實證諸法】謂菩薩於諸法實
P182n1615_p0657a04║相之理非實非虛非有非無悉皆真實證
P182n1615_p0657a05║知故云實證諸法。【七廣行忍辱】謂菩薩或
P182n1615_p0657a06║被眾生訶罵或被楚撻或截手足或割耳
P182n1615_p0657a07║鼻或挑其目或級其頭如是一切皆能忍
P182n1615_p0657a08║受無有瞋恨故云廣行忍辱。【八長時修行】
P182n1615_p0657a09║菩薩謂未來世劫無量無邊不可窮盡我
P182n1615_p0657a10║當盡彼之劫行菩薩道教化眾生永無疲
P182n1615_p0657b01║倦故云長時修行（劫梵語具云劫波華言分別時節）。【九自
P182n1615_p0657b02║行滿足】謂菩薩建立妙行以心為本心體
P182n1615_p0657b03║清淨則能圓滿一切功德善根具足無上
P182n1615_p0657b04║大菩提道故云自行滿足。【十令他願滿】謂
P182n1615_p0657b05║菩薩自行既滿慈悲之心轉更增上故為
P182n1615_p0657b06║求觧脫者說於涅槃之道為求佛法者說
P182n1615_p0657b07║於大乘之法悉皆令其願心滿足故云令
P182n1615_p0657b08║他願滿。
P182n1615_p0657b09║十種自在（出華嚴經）自在者神通無礙也謂菩薩
P182n1615_p0657b10║修行得此十種法故於諸世間教化調伏
P182n1615_p0658a01║一切眾生圓滿諸佛廣大菩提示現神通
P182n1615_p0658a02║自在也（菩薩梵語具云菩提薩埵華言覺有情梵語菩提華言道）。【一命
P182n1615_p0658a03║自在】謂菩薩得長壽慧命經無量阿僧祇
P182n1615_p0658a04║劫住持世間無有障礙是名命自在（梵語阿僧
P182n1615_p0658a05║祇劫華言無數時）。【二心自在】謂菩薩智慧方便調
P182n1615_p0658a06║伏自心能入無量諸大三昧遊戲神通無
P182n1615_p0658a07║有障礙是名心自在（梵語三昧華言正定）。【三資具自
P182n1615_p0658a08║在】資具即資生之具謂菩薩能以無量珍
P182n1615_p0658a09║寶種種資具嚴飾一切世界清淨無礙是
P182n1615_p0658a10║名資具自在。【四業自在】謂菩薩能隨諸業
P182n1615_p0658b01║應時示現受諸果報無障無礙是名業自
P182n1615_p0658b02║在。【五受生自在】謂菩薩隨其心念能於諸
P182n1615_p0658b03║世界中示現受生無障無礙是名受生自
P182n1615_p0658b04║在。【六觧自在】謂菩薩勝解成就能現種種
P182n1615_p0658b05║色身演說妙法無障無礙是名解自在。【七
P182n1615_p0658b06║願自在】謂菩薩隨所願欲於諸利中應時
P182n1615_p0658b07║出現成等正覺無障無礙是名願自在（剎梵
P182n1615_p0658b08║語具云剎摩華言土田）。【八神力自在】謂菩薩神通廣
P182n1615_p0658b09║大威力難量於世界中示現變化無障無
P182n1615_p0658b10║礙是名神力自在。【九法自在】謂菩薩得大
P182n1615_p0659a01║辯才於諸法中廣能演說無邊法門無障
P182n1615_p0659a02║無礙是名法自在。【十智自在】謂菩薩具足
P182n1615_p0659a03║智慧於一念中能現如來十力無畏成等
P182n1615_p0659a04║正覺無障無礙是名智自在（十力者知是處非處智力知過
P182n1615_p0659a05║現未來業報智力知諸禪觧脫三昧智力知諸根勝劣智力知種種觧智力知種種
P182n1615_p0659a06║界智力知一切至處道智力知天眼無礙智力知宿命無漏智力知永斷習氣智力也）。
P182n1615_p0659a07║日喻菩薩十種善法（出寶雨經）菩薩出世能以智
P182n1615_p0659a08║慧方便令諸有情改惡遷善捨迷就悟如
P182n1615_p0659a09║日出現世間照臨萬物一切幽暗之處悉
P182n1615_p0659a10║皆明朗故取為喻（菩薩梵語具云菩提薩埵華言覺有情）。【一
P182n1615_p0659b01║破無明暗】菩薩出現於世以智慧之光破
P182n1615_p0659b02║除一切有情無明黑暗如日行空威光燀
P182n1615_p0659b03║（昌善切）赫能令世間一切幽暗之處悉得明
P182n1615_p0659b04║朗也。【二能覺悟有情】菩薩出現於世以智
P182n1615_p0659b05║慧方便開導有情咸使覺悟如日行空融
P182n1615_p0659b06║和明麗能令一切池沼蓮華悉得開敷也。
P182n1615_p0659b07║【三光耀十方】菩薩出現於世以智慧光明
P182n1615_p0659b08║普照十方世界一切有情咸獲利益如日
P182n1615_p0659b09║行空光耀十方一切萬物無不蒙照也。【四
P182n1615_p0659b10║出現善法】菩薩出現於世以智慧力開示
P182n1615_p0660a01║善法化導有情咸登正覺如日行空以大
P182n1615_p0660a02║光明普照一切飛潛蠢動咸遂其生也。【五
P182n1615_p0660a03║諸漏滅盡】漏即漏落謂漏落生死也菩薩
P182n1615_p0660a04║以智慧力所有一切煩惱悉皆滅盡則能
P182n1615_p0660a05║永斷生死諸漏如日沒時光明隱滅則群動
P182n1615_p0660a06║皆息也。【六能作光明】菩薩出現於世放智慧
P182n1615_p0660a07║光明說種種法破除一切有情愚癡暗障如
P182n1615_p0660a08║日行空放大光明破除幽暗照臨萬象也。
P182n1615_p0660a09║【七映蔽外道】映明相照也蔽障也盖也菩
P182n1615_p0660a10║薩出現於世凡所說法莫不為令有情捨
P182n1615_p0660b01║邪歸正則能映蔽外道諸邪異論如日行
P182n1615_p0660b02║空赫然照臨螢爝之光自然不現也。【八能
P182n1615_p0660b03║示高下】菩薩出現於世於諸有情若善若
P182n1615_p0660b04║惡無不攝受令其瞻覲示以正法如日行
P182n1615_p0660b05║空照臨萬物若高若下悉能顯示也。【九發
P182n1615_p0660b06║起善業】菩薩出現於世方便開示能令一
P182n1615_p0660b07║切有情發起善心修行善業如日出時能
P182n1615_p0660b08║令世人各營生業也。【十善人愛樂】菩薩出
P182n1615_p0660b09║現於世一切聦慧之人知有利益心生愛
P182n1615_p0660b10║樂念念皈依其無智愚人及諸邪魔外道
P182n1615_p0661a01║未免憎嫉如日行空內外明朗凡諸善人
P182n1615_p0661a02║無不忻愛至若盜賊等輩為惡之人未免
P182n1615_p0661a03║憎嫉也。
P182n1615_p0661a04║月喻菩薩十種善法（出除盖障菩薩所問經）菩薩塵緣
P182n1615_p0661a05║淨盡體性圓明慧光普照有情歸仰咸令
P182n1615_p0661a06║發菩提心成就種智如月天子離諸翳染
P182n1615_p0661a07║圓明朗徹光照一切功德無邊故取以為
P182n1615_p0661a08║喻焉（菩薩梵語具云菩提薩埵華言覺有情梵語菩提華言道）。【一皆生
P182n1615_p0661a09║歡喜】菩薩初出世時令諸有情悉得遠離
P182n1615_p0661a10║煩惱而生喜樂如月初出見者皆得清涼
P182n1615_p0661b01║心生恱樂也。【二眾所樂見】菩薩初出世時
P182n1615_p0661b02║諸根清淨種子潔白於諸威儀無不具足
P182n1615_p0661b03║令諸有情目睹心樂如月初出皎潔圓明
P182n1615_p0661b04║見者無不愛樂也。【三善法增長】菩薩從初
P182n1615_p0661b05║發心於一切善法精進勤修漸漸增長乃
P182n1615_p0661b06║至坐於道塲一切勝相皆悉圓滿即智德
P182n1615_p0661b07║成就也如白分月其光明增至十五日盛
P182n1615_p0661b08║滿圓具矣（從初一日至十五日名白分月）。【四惡法損减】菩
P182n1615_p0661b09║薩具出世智時一切惡法日减日損乃至
P182n1615_p0661b10║坐於道塲淨盡一切無復遺餘即斷德成
P182n1615_p0662a01║就也如黑分月其光明日减日損至於晦日
P182n1615_p0662a02║一切不現也（從十六日至三十日名黑分月）。【五咸皆稱讚】菩
P182n1615_p0662a03║薩初出世時一切天人阿修羅等咸悉稱
P182n1615_p0662a04║讚如月初出時世間一切大小人民咸悉
P182n1615_p0662a05║瞻仰無不讚美也（梵語阿修羅華言無端正又云非天）。【六體
P182n1615_p0662a06║相清淨】菩薩修遠離行體相無染清淨化
P182n1615_p0662a07║生非假父母遺體不淨所生如月天子勝
P182n1615_p0662a08║業感果體相清淨潔白無染也。【七乘最上
P182n1615_p0662a09║乘】最上即無上乘猶車乘有運載之義是
P182n1615_p0662a10║大乘菩薩所乘名最上也菩薩得最上乘
P182n1615_p0662b01║廣為一切有情轉大法輪使其開悟超出
P182n1615_p0662b02║三界如月天子乘清淨輪照四天下令諸
P182n1615_p0662b03║見者離暗得明也（三界者欲界色界無色界也四天下即四洲東
P182n1615_p0662b04║弗于逮南閻浮提西瞿耶尼北欝單越也）。【八常自莊嚴】菩薩所
P182n1615_p0662b05║修勝妙功德常自莊嚴不假外飾如月天
P182n1615_p0662b06║子本相清淨常自莊嚴不待澡沐而光潔
P182n1615_p0662b07║也。【九遊戲法樂】法樂者以法而自喜樂也
P182n1615_p0662b08║菩薩常所遊戲勝妙法樂不染世間諸欲
P182n1615_p0662b09║境界如月天子常受天樂而離夫翳染也。
P182n1615_p0662b10║【十具大神通】菩薩神通自在威德無量普
P182n1615_p0663a01║令有情離諸垢暗如月天子清淨圓明具
P182n1615_p0663a02║大神通有大威德徧四天下物無不照也。
P182n1615_p0663a03║海導師喻菩薩十種善法（出除盖障菩薩所問經）大海
P182n1615_p0663a04║浩瀚無邊須憑人導引乃能順濟然諸商
P182n1615_p0663a05║眾自非一心敬信其言隨所指示則何以
P182n1615_p0663a06║獲安隱而致利益哉菩薩於生死大海作
P182n1615_p0663a07║大導師令諸有情皆得遠離險難惡趣證
P182n1615_p0663a08║入真空涅槃故以海導師為喻（梵語涅槃華言滅度）。
P182n1615_p0663a09║【一得他信許】菩薩於一切善法悉能了悟
P182n1615_p0663a10║精進勤修為諸佛緣覺聲聞及諸弟子信順
P182n1615_p0663b01║許可如海導師乃得國王宰輔及一切人
P182n1615_p0663b02║民悉皆信許。【二為他所敬】菩薩以道行具
P182n1615_p0663b03║足乃得一切聲聞緣覺及諸天人龍鬼夜
P182n1615_p0663b04║义乾闥婆等恭敬供養如海導師得國王
P182n1615_p0663b05║宰輔一切人民恭敬供養（梵語夜义華言勇徤梵語乾闥
P182n1615_p0663b06║婆華言香陰）。【三善作指引】菩薩能於生死險難
P182n1615_p0663b07║之中為諸有情方便指示引導令出一切
P182n1615_p0663b08║煩惱惡道悉獲安隱如海導師能於險難
P182n1615_p0663b09║之中為作指引令其安隱。【四為他依止】菩
P182n1615_p0663b10║薩善巧方便能為天人及諸外道而作依
P182n1615_p0664a01║止令其得出生死大海險難惡道如海導
P182n1615_p0664a02║師為諸商眾孤露困苦之人而作依止令
P182n1615_p0664a03║於險難之中有所恃頼也。【五能為濟命】菩
P182n1615_p0664a04║薩能為耽著生死諸有情類設以方便令
P182n1615_p0664a05║其發起菩提之心續延智慧之命如海導
P182n1615_p0664a06║師能為世間人眾凡有所須皆悉供給以
P182n1615_p0664a07║濟其命也（梵語菩提華言道）。【六善俻資糧】菩薩善
P182n1615_p0664a08║俻福智諸行資糧欲攝受廣多有情發菩
P182n1615_p0664a09║提心積集善行出離生死惡道悉到一切
P182n1615_p0664a10║智城如海導師善俻資糧令諸商眾出離
P182n1615_p0664b01║險惡道路到彼城邑得安隱也。【七富有財
P182n1615_p0664b02║寶】菩薩欲止一切智城故廣集諸佛無上
P182n1615_p0664b03║最勝法寶之行令諸有情隨願咸獲得大
P182n1615_p0664b04║饒富如海導師隨所止處富有財寶資生
P182n1615_p0664b05║緣具等物凡所匱乏悉能周贍也。【八希取
P182n1615_p0664b06║無足】菩薩於聖法財廣能積集希求進取
P182n1615_p0664b07║心不自足如海導師於一切財寶常生希
P182n1615_p0664b08║取之心而未甞自滿足也。【九為作先導】菩
P182n1615_p0664b09║薩於一切功德之法善自增益而能以誠
P182n1615_p0664b10║實語導引一切有情出離生死苦海而登
P182n1615_p0665a01║涅槃彼岸如海導師諳通水陸之路能以
P182n1615_p0665a02║輭愛之語攝受諸商人眾復能為之先導
P182n1615_p0665a03║凡所指示之處無不獲其利也。【十善到一
P182n1615_p0665a04║切智城】菩薩於一切法無所不知名到一
P182n1615_p0665a05║切智城智能破惑顯理城能防惡禦敵故
P182n1615_p0665a06║菩薩積集無量功德具足殊勝力能故得
P182n1615_p0665a07║到一切智城如海導師具足力能故得到
P182n1615_p0665a08║彼城邑也。
P182n1615_p0665a09║水喻菩薩十種善法（出除盖障菩薩所問經）夫水之為
P182n1615_p0665a10║德本體清淨澄湛凝寂尤能滋長萬物滌
P182n1615_p0665b01║除眾垢炎熱遇之而清涼枯渴飲之而沃
P182n1615_p0665b02║潤今取以為喻者菩薩業惑清淨身心寂
P182n1615_p0665b03║靜能以法水普濟群生令其善芽增長罪
P182n1615_p0665b04║垢蕩除離生死之熱惱息貪愛之枯渴成
P182n1615_p0665b05║就菩提超登覺岸也。【一流潤赴下】菩薩常
P182n1615_p0665b06║行平等之慈柔和善順能以清淨法水調
P182n1615_p0665b07║熟眾生溥得沾溉令其一切善根悉皆增
P182n1615_p0665b08║長譬如大水徧行地中流潤於下一切萌
P182n1615_p0665b09║蘖無不滋長也。【二植善法種】植種也菩薩
P182n1615_p0665b10║廣植一切菩提種子常以定水灌溉令得
P182n1615_p0666a01║增長而成妙果譬如大地種植一切藥樹
P182n1615_p0666a02║穀果由水滋溉增長然後繁茂而結實也。
P182n1615_p0666a03║【三信樂歡喜】菩薩自性信順三寶樂求出
P182n1615_p0666a04║世間法心清淨故即生歡喜復能令他一
P182n1615_p0666a05║切有情亦皆信樂而生歡喜譬如大水自
P182n1615_p0666a06║性流潤復能潤物也（三寶者佛寶法寶僧寶也）。【四壞煩
P182n1615_p0666a07║惱根】菩薩以禪定之水浸漬一切有情煩
P182n1615_p0666a08║惱根種悉令敗壞無復續生譬如大水浸
P182n1615_p0666a09║漬大地而草木諸根悉皆壞爛也。【五自體
P182n1615_p0666a10║無雜清淨】菩薩為離貪瞋癡等雜染之法
P182n1615_p0666b01║守護諸根悉令清淨譬如大水其源不雜
P182n1615_p0666b02║而本清淨也。【六息煩惱熱】菩薩以清涼法
P182n1615_p0666b03║水悉除一切有情煩惱炎熱逼迫之苦譬
P182n1615_p0666b04║如夏月地極炎蒸人亦煩熱得水除解悉
P182n1615_p0666b05║皆清涼也。【七止欲渴愛】欲即五欲渴愛者
P182n1615_p0666b06║於諸塵境而生愛著如渴而思飲漿水也
P182n1615_p0666b07║菩薩因一切有情渴愛所逼即為開示令
P182n1615_p0666b08║於欲塵之境不生愛著譬猶清涼之水能
P182n1615_p0666b09║除一切焦渴之苦也（五欲者色欲聲欲香欲味欲觸欲也）。【八
P182n1615_p0666b10║深廣無涯】菩薩由修一切善法勝智積集
P182n1615_p0667a01║深廣無涯諸魔外道不能測其邊際譬如
P182n1615_p0667a02║大水眾流合會既深且廣孰能知其涯涘
P182n1615_p0667a03║㦲。【九高下充滿】菩薩以大悲心於一切有
P182n1615_p0667a04║情隨其根噐高下方便開示悉使獲益充
P182n1615_p0667a05║益滿足而無損惱譬如大水流注一切地
P182n1615_p0667a06║方隨其高下悉能充足而無所損害也。【十
P182n1615_p0667a07║息諸塵坌】（房吻切又步寸切）坌塵塕也（塕鳥孔切塵起貌）
P182n1615_p0667a08║菩薩以定慧之水普潤一切有情令其去
P182n1615_p0667a09║麤惡之習而發柔輭之心永息煩惱之塵
P182n1615_p0667a10║同入清淨之境譬如大水流潤一切塵坌
P182n1615_p0667b01║麤惡地方悉使潤澤而復清淨也。
P182n1615_p0667b02║
P182n1615_p0667b03║
P182n1615_p0667b04║
P182n1615_p0667b05║大明三藏法數卷第三十