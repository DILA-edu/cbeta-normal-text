P182n1615_p0669a01║大明三藏法數卷第三十一　　　　石三
P182n1615_p0669a02║上天竺前住持沙門一如等奉　勑集註
P182n1615_p0669a03║蓮華喻菩薩十種善法（出除盖障菩薩所問經）【一離諸
P182n1615_p0669a04║染汙】菩薩修行能以智慧觀察諸境於一
P182n1615_p0669a05║切法不生貪愛雖處五濁生死流中而不
P182n1615_p0669a06║為生死過失所染譬如蓮華出於水中而
P182n1615_p0669a07║不為淤泥所染也（五濁者刼濁眾生濁煩惱濁見濁命濁也）。【二
P182n1615_p0669a08║不與惡俱】菩薩修行唯欲滅一切惡生一
P182n1615_p0669a09║切善於身口意守護清淨不與纖毫之惡
P182n1615_p0669a10║共俱譬如蓮華雖微滴之水而不停留也。
P182n1615_p0669b01║【三戒香充滿】菩薩修行於諸戒律堅持無
P182n1615_p0669b02║犯以戒能滅身口之惡猶香能除糞穢之
P182n1615_p0669b03║氣故經云戒香芬馥廣布充滿譬如蓮華
P182n1615_p0669b04║開敷妙香廣布遐邇皆聞也。【四本體清淨】
P182n1615_p0669b05║菩薩因持戒故身心清淨雖處五濁之中
P182n1615_p0669b06║而能無染無著譬如蓮華生時雖處淤泥
P182n1615_p0669b07║濁水之中自然潔淨而無所染也。【五面相
P182n1615_p0669b08║熙怡】熈和樂貌怡喜恱也菩薩心常禪恱
P182n1615_p0669b09║則面無顰蹙諸相圓滿見者悉皆歡喜譬
P182n1615_p0669b10║如蓮華開時令諸見者心意快然而生喜
P182n1615_p0670a01║恱也。【六柔輭不澀】柔輭則隨順不澀則無
P182n1615_p0670a02║滯謂菩薩修慈善之行復於諸法無所滯
P182n1615_p0670a03║礙充於內則形於外故體常清淨柔輭細
P182n1615_p0670a04║妙而不麤澀譬如蓮華體性柔輭而復潤
P182n1615_p0670a05║澤也。【七見者皆吉】菩薩善行成就形相美
P182n1615_p0670a06║妙凡所見者咸獲吉祥譬如蓮華芬馥美
P182n1615_p0670a07║妙人或眼見及夢見者皆吉祥也。【八開敷
P182n1615_p0670a08║具足】菩薩修行功成智慧福德莊嚴具足
P182n1615_p0670a09║譬如蓮華開敷而其華果具足也。【九成熟
P182n1615_p0670a10║清淨】菩薩修因既圓妙果成熟而慧光發
P182n1615_p0670b01║現能使一切有情見聞之者咸得六根清
P182n1615_p0670b02║淨譬如蓮華成熟若眼睹其色鼻聞其香
P182n1615_p0670b03║則諸根亦得清淨也（六根者眼根耳根鼻根舌根身根意根也）。
P182n1615_p0670b04║【十生已有想】菩薩初生之時諸天人等咸
P182n1615_p0670b05║樂護持以其必能修習善行證菩提果譬
P182n1615_p0670b06║如蓮華初生之時雖未見花凡諸人眾咸
P182n1615_p0670b07║生已有蓮華之想也（梵語菩提華言道）。
P182n1615_p0670b08║火喻菩薩十種善法（出除盖障菩薩所問經）煅煉陶鎔
P182n1615_p0670b09║必假其力起滅變化莫測其由至若盡群
P182n1615_p0670b10║有而歸一空破諸暗而昭萬象是皆火之
P182n1615_p0671a01║德也菩薩修行以智慧火了妄即真煅凡
P182n1615_p0671a02║成聖破有著而歸空照昏迷而為朗故以
P182n1615_p0671a03║火喻焉。【一燒煩惱薪】智慧如火煩惱如薪
P182n1615_p0671a04║菩薩以智慧觀察滅除貪瞋癡等煩惱淨
P182n1615_p0671a05║盡無餘譬如大火能燒大地草木諸類淨
P182n1615_p0671a06║盡無餘也。【二成熟佛法】菩薩修行以智慧
P182n1615_p0671a07║觀察成熟一切佛法既已成熟歷劫不壞
P182n1615_p0671a08║譬如火性之熱能使依地所生一切種子
P182n1615_p0671a09║及諸藥等悉能成熟也（劫梵語具云劫波華言分別時節）。【三
P182n1615_p0671a10║乾煩惱淤泥】若心著煩惱性則昏昧而不
P182n1615_p0671b01║明猶身染淤泥體則汙穢而不潔故名煩
P182n1615_p0671b02║惱淤泥菩薩修行能以智慧觀察斷除煩
P182n1615_p0671b03║惱之垢復本明淨之性譬如大火能乾一
P182n1615_p0671b04║切濕物及淤泥也。【四如大火聚】謂諸有情
P182n1615_p0671b05║為煩惱所苦有若寒病所逼菩薩以智慧
P182n1615_p0671b06║力種種開示令其離苦得樂如大火聚人
P182n1615_p0671b07║若向之即得脫於寒逼之苦而獲溫煖之
P182n1615_p0671b08║樂也。【五作光明照】菩薩修行以智慧光明
P182n1615_p0671b09║普照令一切有情於其昏暗未覺悟者咸
P182n1615_p0671b10║使覺悟譬如有人於雪山頂然大火聚光
P182n1615_p0672a01║明徧照則無幽而不燭也。【六能使驚怖】菩
P182n1615_p0672a02║薩有大智威德光明烜赫能令天魔外道
P182n1615_p0672a03║悉生驚怖離彼地方退伏遠去譬如大火
P182n1615_p0672a04║所有一切惡獸皆生驚怖離己窟宂四散
P182n1615_p0672a05║馳去也。【七能作安慰】謂諸有情昏迷不覺
P182n1615_p0672a06║沉淪諸趣受苦無窮菩薩乃能說法種種
P182n1615_p0672a07║安慰令離煩惱之稠林趣菩提之正路譬
P182n1615_p0672a08║猶遠道之人夜行曠野迷失方所心生恐
P182n1615_p0672a09║怖若見火聚即詣其所心得安慰也（梵語菩提
P182n1615_p0672a10║華言道）。【八利與眾共】菩薩隨得利養受用資
P182n1615_p0672b01║具悉能與眾共之若貴若賤等無有異譬
P182n1615_p0672b02║如大火光明普照一切無分彼此也。【九人
P182n1615_p0672b03║所供養】菩薩慈悲無量化導亦廣一切世
P182n1615_p0672b04║門天人阿修羅等皆悉奉事供養如諸佛
P182n1615_p0672b05║想譬如世間之火諸婆羅門剎帝利民庶
P182n1615_p0672b06║等皆悉奉事也（梵語婆羅門華言淨行梵語剎帝利華言田主）。【十
P182n1615_p0672b07║人不輕𢢔】謂菩薩於大乘中雖初發心能
P182n1615_p0672b08║令世間天人阿修羅等不敢輕𢢔盖天人
P182n1615_p0672b09║等知彼菩薩不久當得無上佛果譬如小
P182n1615_p0672b10║火人不敢輕所謂星火雖微亦能燎原其
P182n1615_p0673a01║可忽㢤。
P182n1615_p0673a02║十信（出楞嚴經）十信者乃三賢之首萬行之先也
P182n1615_p0673a03║然欲從凡入聖必以信為先導始自信心
P182n1615_p0673a04║終至願心總為十信以作菩薩真修之方
P182n1615_p0673a05║便也（三賢即十住十行十迴向諸位菩薩也）。【一信心】謂心與
P182n1615_p0673a06║理冥决了無疑妙信純真恒住中道經云
P182n1615_p0673a07║妙信常住一切妄想滅盡無餘中道純真
P182n1615_p0673a08║名曰信心。【二念心】謂真信明了過去未來
P182n1615_p0673a09║劫中出生入死憶念無忘經云無數劫中
P182n1615_p0673a10║捨身受身皆能憶念得無遺忘名曰念心（刼梵
P182n1615_p0673b01║語具云刼波華言分別時節）。【三精進心】不雜曰精無間名
P182n1615_p0673b02║進謂唯以念心精明進趣真淨之地經云
P182n1615_p0673b03║唯以精明進趣真淨名精進心。【四慧心】善
P182n1615_p0673b04║入佛法造心分別為慧謂精進之心既已
P182n1615_p0673b05║現前則純真之慧自然發顯經云心精現
P182n1615_p0673b06║前純以智慧名曰慧心。【五定心】謂念慮皆
P182n1615_p0673b07║忘寂用無心則慧性明徹湛然不動經云
P182n1615_p0673b08║周徧寂湛寂妙常凝名曰定心。【六不退心】謂
P182n1615_p0673b09║定光顯發慧心明徹知道不遠進修無懈
P182n1615_p0673b10║經云定光發明明性深入唯進無退名不
P182n1615_p0674a01║退心。【七護法心】謂心進無退則能保護任
P182n1615_p0674a02║持一切佛法而佛之氣分與己相接經云
P182n1615_p0674a03║心進安然保持不失十方如來氣分交接
P182n1615_p0674a04║名護法心。【八迴向心】廻即廻轉向即趣向
P182n1615_p0674a05║謂以護法心微妙之力感佛之光來照又
P182n1615_p0674a06║復回光以向於佛猶如雙鏡交照光輝互
P182n1615_p0674a07║現也經云覺明保持能以妙力回佛慈光
P182n1615_p0674a08║向佛安住名廻向心。【九戒心】謂心廻向佛
P182n1615_p0674a09║則於淨戒安住不失經云心光密廻獲佛
P182n1615_p0674a10║常凝無上妙淨安住無為得無遺失名曰
P182n1615_p0674b01║戒心。【十願心】謂由心住淨戒而得自在故
P182n1615_p0674b02║能徧遊十方世界化導眾生隨其所願悉
P182n1615_p0674b03║皆滿足經云住戒自在能遊十方所去隨
P182n1615_p0674b04║願名曰願心。
P182n1615_p0674b05║十住（出楞嚴經）謂菩薩約位進修以妙覺為本此
P182n1615_p0674b06║覺由信而入入則能住故自發心住至灌
P182n1615_p0674b07║頂住通為十種也。【一發心住】謂由前十信
P182n1615_p0674b08║相躡進修作真方便顯發十住之心此心
P182n1615_p0674b09║真精發本明耀令彼十信之用於明耀中
P182n1615_p0674b10║徧互涉入圓成一心之德經云以真方便
P182n1615_p0675a01║發此十心心精發輝十用涉入圓成一
P182n1615_p0675a02║心名發心住（十用即十信之用也）。【二治地住】謂由
P182n1615_p0675a03║前所發之心淨如瑠璃所證之理顯若
P182n1615_p0675a04║精金因此妙心契於理地經云心中發
P182n1615_p0675a05║明如淨瑠璃內現精金以前妙心履以
P182n1615_p0675a06║成地名治地住（梵語瑠璃華言青色寶履即治也亦造入之義）。【三
P182n1615_p0675a07║脩行住】脩行者起行造心也謂前發心治
P182n1615_p0675a08║地二住之智俱已明了由明了故徧修諸
P182n1615_p0675a09║行皆無留礙經云心地涉知俱得明了遊
P182n1615_p0675a10║履十方得無留礙名修行住（十方者四方四維上下也）。
P182n1615_p0675b01║【四生貴住】謂由前妙行冥契妙理將生佛
P182n1615_p0675b02║家為法王子故曰生貴經云行與佛同受
P182n1615_p0675b03║佛氣分如中陰身自求父母陰信冥通入
P182n1615_p0675b04║如來種名生貴住（中陰者謂現身已謝後身未生於此之中識未
P182n1615_p0675b05║託胎之時也）。【五方便具足住】謂由前妙行既與
P182n1615_p0675b06║佛同則自行利他善巧方便具足不缺經
P182n1615_p0675b07║云既遊道胎親奉覺胤如胎已成人相不
P182n1615_p0675b08║缺名方便具足住（道胎者謂道果之胎以喻菩薩之入聖道也覺
P182n1615_p0675b09║胤者覺即是佛謂佛之胤嗣也）。【六正心住】謂前行相雖與
P182n1615_p0675b10║佛同心相有異未名正心至此則心相不
P182n1615_p0676a01║異方名為正經云容貌如佛心相亦同名
P182n1615_p0676a02║正心住。【七不退住】謂前心行二相既與佛
P182n1615_p0676a03║同則佛身佛心二種合成日以滋益漸漸增
P182n1615_p0676a04║長唯進無退經云身心合成日益增長名不
P182n1615_p0676a05║退住。【八童真住】體微曰童謂其體雖微已
P182n1615_p0676a06║具佛十身靈妙之真相矣經云十身靈相
P182n1615_p0676a07║一時具足名童真住（十身者菩提身願身化身力持身相好莊
P182n1615_p0676a08║嚴身威勢身意生身福德身法身智身也）。【九法王子住】謂自發
P182n1615_p0676a09║心至生貴名入聖胎自方便具足至童真
P182n1615_p0676a10║名長養聖胎至此長養功成名出聖胎既
P182n1615_p0676b01║出胎已則為佛之真子而繼紹佛種也經
P182n1615_p0676b02║云形成出胎親為佛子名法王子住。【十灌
P182n1615_p0676b03║頂住】謂表菩薩既成佛子堪行佛事佛以
P182n1615_p0676b04║智水而灌其頂猶如剎利轉輪王之子受
P182n1615_p0676b05║軄而父王以大海水灌其頂也經云表以
P182n1615_p0676b06║成人如國大王以諸國事分委太子彼剎
P182n1615_p0676b07║利王世子長成陳列灌頂名灌頂住（剎利梵語
P182n1615_p0676b08║具云剎帝利華言田主）。
P182n1615_p0676b09║妙高十義喻十住菩薩行（出華嚴經䟽）妙高即須
P182n1615_p0676b10║彌山也以其四寶所成出七金山之上故
P182n1615_p0677a01║名妙高如來說華嚴經時以自在神力升
P182n1615_p0677a02║此山頂加被法慧菩薩說十住菩薩之法
P182n1615_p0677a03║行有此十喻焉（梵語須彌華言妙高四寶者金銀瑠璃水精也七金
P182n1615_p0677a04║山者一雙持二持軸三檐木四善見五馬耳六障礙七持地皆言金者有金色光明
P182n1615_p0677a05║故也）。【一體妙】謂此山以四寶所成其體勝妙
P182n1615_p0677a06║以喻菩薩由聞思修觧四法而為妙體也
P182n1615_p0677a07║（聞謂聞受佛法思謂思惟佛法修謂修習佛法觧謂觧了佛法）。【二相妙】謂
P182n1615_p0677a08║此山有八方四級其相勝妙以喻菩薩具足
P182n1615_p0677a09║四德八聖之妙相也（八方者即東西南北四維也四級猶四層
P182n1615_p0677a10║也四德即常樂我淨也八聖即八正道謂正見正思惟正語正業正命正精進正念
P182n1615_p0677b01║正定也）。【三色妙】謂山之北金色東銀色南瑠
P182n1615_p0677b02║璃色西水精色一切草木鳥獸等物隨所
P182n1615_p0677b03║至處則同其色自常不變以喻菩薩四辯
P182n1615_p0677b04║為色令物所觧皆同而自智不變也（四辯者義
P182n1615_p0677b05║辯法辯辤辯說辯也）。【四德妙】謂此山八方猛風所吹
P182n1615_p0677b06║不能令動以喻菩薩八法不能動也（八法者一
P182n1615_p0677b07║利二衰三毀四譽五稱六譏七苦八樂也）。【五眷屬妙】謂七金山
P182n1615_p0677b08║七重圍繞及七香水海海印旋流猶如眷
P182n1615_p0677b09║屬以喻菩薩七支奉戒如金山圍繞七識
P182n1615_p0677b10║流轉如海印旋流也（海印者大集經云閻浮提一切眾生身及
P182n1615_p0678a01║與外色大海中皆有印像故名海印七支戒者不殺生不偷盜不邪[婬-壬+(工/山)]不妄語不綺
P182n1615_p0678a02║語不惡口不兩舌七識即意識謂意識流動不息也）。【六依持妙】謂此
P182n1615_p0678a03║山唯諸天及得神通者之所依止居住以
P182n1615_p0678a04║喻菩薩第一義天依持而住可以神會非
P182n1615_p0678a05║有情能升也（第一義天即第一義諦之理也）。【七作業妙】謂
P182n1615_p0678a06║此山不離本處而鎮四洲映蔽日月而成
P182n1615_p0678a07║晝夜以喻菩薩不離本處徧應十方映蔽
P182n1615_p0678a08║佛日及菩薩月而成涅槃生死晝夜也（四洲
P182n1615_p0678a09║東弗于逮南閻浮提西瞿耶尼北欝單越也日月於山腰旋轉而成晝夜故云映蔽
P182n1615_p0678a10║日月也梵語涅槃華嚴滅度晝夜者涅槃為晝生死為夜也）。【八生果妙】
P182n1615_p0678b01║謂此山有波利質多羅樹能利益天眾而
P182n1615_p0678b02║生妙果以喻菩薩生教行果而猶妙樹也
P182n1615_p0678b03║（波利質多羅華言圓生謂枝葉四布香氣周徧五十由旬在山頂三十三天善法堂
P182n1615_p0678b04║之東北諸天於樹下遊樂故云利益天眾）。【九為首妙】謂此山於
P182n1615_p0678b05║世界成時四洲之中最為先成是名為首
P182n1615_p0678b06║妙以喻菩薩世界初成之時先出於世為
P182n1615_p0678b07║諸眾生現種種資具也。【十堅固妙】謂此山
P182n1615_p0678b08║於世界壞時鐵圍等山悉皆滅壞而此山
P182n1615_p0678b09║壞最在後名為堅固以喻菩薩若世界將
P182n1615_p0678b10║壞最後滅度為諸眾生而說上定令免三
P182n1615_p0679a01║災也（上定無色界定也三災風灾水灾火灾也）。
P182n1615_p0679a02║十行（出楞嚴經）十行者謂由前十住進修功滿已
P182n1615_p0679a03║成佛子自得己利而利他之行未成是故
P182n1615_p0679a04║廣行饒益隨順眾生令其歡喜然行有淺
P182n1615_p0679a05║深故始自歡喜終至真實而成十種也。【一
P182n1615_p0679a06║歡喜行】謂由前十住進修功滿已成佛子
P182n1615_p0679a07║具佛妙德能於十方剎土隨順饒益眾生
P182n1615_p0679a08║自他俱喜經云成佛子已具足無量如來
P182n1615_p0679a09║妙德十方隨順名歡喜行（剎梵語具云剎摩華言土田）。
P182n1615_p0679a10║【二饒益行】謂善推妙德饒益眾生使得法
P182n1615_p0679b01║利不生厭想經云善能利益一切眾生名
P182n1615_p0679b02║饒益行。【三無瞋恨行】謂瞋恨生於違拒既
P182n1615_p0679b03║能自覺又能覺他自他之利兼成則瞋恨
P182n1615_p0679b04║自無也經云自覺覺他得無違拒名無瞋
P182n1615_p0679b05║恨行。【四無盡行】謂隨眾生之𩔗化現其身
P182n1615_p0679b06║轉化無窮而益物無盡竪徧三際橫周十
P182n1615_p0679b07║方通達無礙經云種𩔗出生窮未來際三
P182n1615_p0679b08║世平等十方通達名無盡行（三際者即過去現在未來
P182n1615_p0679b09║三世也）。【五離癡亂行】謂妙智了達一切法門
P182n1615_p0679b10║雖各不同悉皆歸於一理而無差誤經云一
P182n1615_p0680a01║切合同種種法門得無差誤名離癡亂行。
P182n1615_p0680a02║【六善現行】謂由無癡亂行故能於同𩔗中
P182n1615_p0680a03║顯現異相於異相中不見有異同異圓融
P182n1615_p0680a04║互現自在經云則於同中顯現羣異一一
P182n1615_p0680a05║異相各各見同名善現行。【七無著行】無著
P182n1615_p0680a06║即無礙之義也謂由善現之行充擴圓融
P182n1615_p0680a07║以滿空微塵一一塵中現十方界而塵相
P182n1615_p0680a08║不壞塵界交現小大無礙經云現塵現界
P182n1615_p0680a09║不相留礙名無著行。【八尊重行】謂前無著
P182n1615_p0680a10║行中現塵現界皆是般若觀照之力然般
P182n1615_p0680b01║若於六度中稱為第一可謂至尊至重矣
P182n1615_p0680b02║經云種種現前咸是第一波羅蜜多名尊
P182n1615_p0680b03║重行（梵語般若華言智慧六度者一布施二持戒三忍辱四精進五禪定六智
P182n1615_p0680b04║慧也梵語波羅蜜多華言到彼岸）。【九善法行】謂於妙觀慧
P182n1615_p0680b05║中種種明現以顯圓融之德十方諸佛莫
P182n1615_p0680b06║不依此圓融而為法則經云如是圓融能
P182n1615_p0680b07║成十方諸佛軌則名善法行。【十真實行】謂
P182n1615_p0680b08║前圓融德相一一皆是無為真實之性然
P182n1615_p0680b09║依性起修則所修之行無非真實矣經云
P182n1615_p0680b10║一一皆是清淨無漏一真無為性本然故
P182n1615_p0681a01║名真實行。
P182n1615_p0681a02║十廻向（出楞嚴經）廻即廻轉向即趣向謂起大悲
P182n1615_p0681a03║之心救度眾生回轉十行之善向於三處
P182n1615_p0681a04║一真如實際是所證二無上菩提是所求
P182n1615_p0681a05║三一切眾生是所度以能廻之心及所廻
P182n1615_p0681a06║善行向彼萬𩔗圓滿梵行等入法界也（梵語
P182n1615_p0681a07║菩提華言道）。【一救一切眾生離眾生相廻向】謂
P182n1615_p0681a08║由前修十行神通滿足成就諸佛所行事
P182n1615_p0681a09║已又當修此廻向之行然廻向之行以悲
P182n1615_p0681a10║願之心為最化度眾生而無能度之相廻
P182n1615_p0681b01║此無為之心趣向寂滅之地經云當度眾
P182n1615_p0681b02║生滅除度相廻無為心向涅槃路名救一
P182n1615_p0681b03║切眾生離眾生相廻向（梵語涅槃華言滅度）。【二不壞
P182n1615_p0681b04║廻向】謂前離眾生相則是可壞今復壞前
P182n1615_p0681b05║可壞離於能離則是不壞壞即空不壞即
P182n1615_p0681b06║假空假不二正顯中道而歸趣於本覺矣
P182n1615_p0681b07║經云壞其可壞遠離諸離名不壞廻向（一念
P182n1615_p0681b08║無相謂之空無法不具謂之假不一不異謂之中本覺者謂一切眾生所具真如之
P182n1615_p0681b09║性本來是覺也）。【三等一切佛廻向】謂所向本覺之
P182n1615_p0681b10║性湛然常住而能覺之智齊於佛覺經云
P182n1615_p0682a01║本覺湛然覺齊佛覺名等一切佛廻向。【四
P182n1615_p0682a02║至一切處廻向】謂前能覺之智無處不徧
P182n1615_p0682a03║既齊佛覺則所證真如之理地如佛不異
P182n1615_p0682a04║經云精真發明地如佛地名至一切處廻
P182n1615_p0682a05║向。【五無盡功德藏廻向】謂前至一切處是
P182n1615_p0682a06║世界等一切佛是如來然如來則一切世
P182n1615_p0682a07║界之如來世界即一切如來之世界世界
P182n1615_p0682a08║如來涉入無礙功德無盡經云世界如來互
P182n1615_p0682a09║相涉入得無罣礙名無盡功德藏廻向。【六隨
P182n1615_p0682a10║順平等善根廻向】謂於諸佛理地起萬行
P182n1615_p0682b01║真因顯證一乘寂滅之道行從理起故曰
P182n1615_p0682b02║隨順平等能生道果故曰善根經云於同
P182n1615_p0682b03║佛地地中各各生清淨因依因發輝取涅
P182n1615_p0682b04║槃道名隨順平等善根廻向。【七隨順等觀
P182n1615_p0682b05║一切眾生廻向】謂既修真因善根成就則
P182n1615_p0682b06║知十方眾生皆我本性性既平等故能成
P182n1615_p0682b07║就一切眾生善根無有遺失亦無高下經
P182n1615_p0682b08║云真根既成十方眾生皆我本性性圓成
P182n1615_p0682b09║就不失眾生名隨順等觀一切眾生廻向。
P182n1615_p0682b10║【八真如相廻向】離妄曰真不異曰如謂一
P182n1615_p0683a01║切法性本真如不即不離二俱無著則真
P182n1615_p0683a02║如相現經云即一切法離一切相惟即與
P182n1615_p0683a03║離二無所著名真如相廻向。【九無縛解脫
P182n1615_p0683a04║廻向】謂真如之相現前則智慧明了十界
P182n1615_p0683a05║依正等法互攝圓融自在無礙經云真得
P182n1615_p0683a06║所如十方無礙名無縛解脫迴向（十界者佛界菩
P182n1615_p0683a07║薩界緣覺界聲聞界天界人界脩羅界餓鬼界畜生界地獄界也依正者依即所依
P182n1615_p0683a08║之國土正即十界能依之色身也）。【十法界無量迴向】謂所
P182n1615_p0683a09║證性德真如之理圓滿成就含攝徧周其
P182n1615_p0683a10║量無外十界差別之相了不可得經云性
P182n1615_p0683b01║德圓成法界量滅名法界無量迴向。
P182n1615_p0683b02║十地（出楞嚴經）十地者謂菩薩所證之地位一切
P182n1615_p0683b03║佛法依此發生也然地位有淺深故始自
P182n1615_p0683b04║歡喜終於法雲分為十也。【一歡喜地】謂菩
P182n1615_p0683b05║薩智同佛智理齊佛理徹見大道盡佛境
P182n1615_p0683b06║界而得法喜登於初地經云於大菩提善
P182n1615_p0683b07║得通達覺通如來盡佛境界名歡喜地（得法
P182n1615_p0683b08║喜者謂於證得之法而生喜樂也梵語菩提華言道）。【二離垢地】謂由
P182n1615_p0683b09║盡佛境界明了諸法異性而入於同若見
P182n1615_p0683b10║有同即非離垢同性亦滅斯為離垢經云
P182n1615_p0684a01║異性入同同性亦滅名離垢地。【三發光地】
P182n1615_p0684a02║謂同異情見之垢既淨則本覺之慧光明
P182n1615_p0684a03║開發經云淨極明生名發光地（情見者謂依情分別
P182n1615_p0684a04║之見也）。【四熖慧地】謂慧明既極則佛覺圓滿
P182n1615_p0684a05║覺滿則慧光發熖如大火聚爍破一切情
P182n1615_p0684a06║見經云明極覺滿名熖慧地。【五難勝地】謂
P182n1615_p0684a07║由前熖慧爍破一切情見其同異之相皆
P182n1615_p0684a08║不可得即是諸佛境界無有能勝經云一
P182n1615_p0684a09║切同異所不能至名難勝地。【六現前地】謂
P182n1615_p0684a10║由前同異之相既不可得則真如淨性明
P182n1615_p0684b01║顯現前經云無為真如性淨明露名現前
P182n1615_p0684b02║地。【七遠行地】謂真如之境廣無邊際雖真
P182n1615_p0684b03║如現前分證則局若盡其際方為極到經
P182n1615_p0684b04║云盡真如際名遠行地（分證者謂菩薩於真如之理分分次
P182n1615_p0684b05║第而證也）。【八不動地】謂真如之理既盡其際全
P182n1615_p0684b06║得其體則真常凝靜無能動搖經云一真
P182n1615_p0684b07║如心名不動地。【九善慧地】謂既得真如之
P182n1615_p0684b08║體即發妙用凡所照了悉是真如經云發
P182n1615_p0684b09║真如用名善慧地。【十法雲地】謂菩薩至此
P182n1615_p0684b10║第十地修行功滿唯務化利眾生大慈如
P182n1615_p0685a01║雲普能陰覆雖施作利潤而本寂不動經
P182n1615_p0685a02║云慈陰妙雲覆涅槃海名法雲地（梵語涅槃華言
P182n1615_p0685a03║滅度謂之海者以其深廣無法而不容也）。
P182n1615_p0685a04║十地斷障證真（出華嚴吞海集并華嚴經䟽）【一歡喜地斷
P182n1615_p0685a05║障證真】謂菩薩見諸眾生心墮邪見皆成
P182n1615_p0685a06║障礙故發起大願慈心而修捨行於內身
P182n1615_p0685a07║外財無所悋惜由因感果而登初地心生
P182n1615_p0685a08║歡喜即斷異生性障而證徧行真如是名
P182n1615_p0685a09║歡喜地斷障證真（異生性障者性即凡夫之性障即執著我法障
P182n1615_p0685a10║於初地功德也徧行真如者謂此真如由人法二空所顯無有一法而不在也）。【二
P182n1615_p0685b01║離垢地斷障證真】謂菩薩見諸眾生造十
P182n1615_p0685b02║惡業心墮邪行故發慈心修十善業遠離
P182n1615_p0685b03║欲垢捨念清淨即斷邪行之障證最勝真
P182n1615_p0685b04║如是名離垢地斷障證真（十惡者一殺生二偷盜三邪滛
P182n1615_p0685b05║四妄言五綺語六惡口七兩舌八貪九瞋十邪見也十善者不殺不盜不邪滛不妄
P182n1615_p0685b06║言不綺語不惡口不兩舌不貪不瞋不邪見也邪行障者謂身口意誤犯禁戒也最
P182n1615_p0685b07║勝真如者謂此真如具無邊德於一切法最為勝也）。【三發光地斷障
P182n1615_p0685b08║證真】謂菩薩見諸眾生迷惑昏暗障諸善
P182n1615_p0685b09║法皆無明了故加功用行發起深廣之心
P182n1615_p0685b10║如法修行智慧光發即斷暗鈍之障證勝
P182n1615_p0686a01║流真如是名發光地斷障證真（暗鈍障者謂忘失聞
P182n1615_p0686a02║思修三慧照法不能顯現也勝流真如者謂此真如流出教法於餘教法極為勝也）。
P182n1615_p0686a03║【四熖慧地斷障證真】謂菩薩見諸眾生墮
P182n1615_p0686a04║於煩惱故發大慈具修三十七品道法發
P182n1615_p0686a05║起慧熖即斷微細煩惱現行障證無攝受
P182n1615_p0686a06║真如是名熖慧地斷障證真（三十七品道法者觀身不
P182n1615_p0686a07║淨觀受是苦觀心無常觀法無我是四念處已生惡令永斷未生惡令不生已生善
P182n1615_p0686a08║令增長未生善令得生是四正勤欲如意足念如意足精進如意足思惟如意足是四
P182n1615_p0686a09║如意足信根精進根念根定根慧根是為五根信力精進力念力定力慧力是為五
P182n1615_p0686a10║力念覺分擇法覺分精進覺分喜覺分除覺分定覺分捨覺分是七覺分正見正思
P182n1615_p0686b01║惟正語正業正命正精進正念正定是八正道以上諸法總為三十七品也微細煩
P182n1615_p0686b02║惱現行者謂無明微細之惑現起也無攝受真如者謂證此真如無所繫屬也）。【五
P182n1615_p0686b03║難勝地斷障證真】謂菩薩見下乘人滯有
P182n1615_p0686b04║餘涅槃樂獨善寂故發慈心脩習平等加
P182n1615_p0686b05║行悟真俗二諦無差別智無有能勝即斷
P182n1615_p0686b06║下乘涅槃障證𩔗無別真如是名難勝地
P182n1615_p0686b07║斷障證真（下乘者即聲聞乘緣覺乘也梵語涅槃華言滅度言有餘涅槃
P182n1615_p0686b08║者謂見思二惑斷盡尚餘色身未滅也真諦者謂於一切法諦審真空無法可得也
P182n1615_p0686b09║俗諦者謂於一切法諦審法法宛然也無差別智即平等之智也𩔗無差別真如者
P182n1615_p0686b10║謂生死涅槃其類平等無有差別也）。【六現前地斷障證真】謂
P182n1615_p0687a01║菩薩見諸眾生墮於生死發大悲心加修
P182n1615_p0687a02║平等利生之行智慧現前即斷麤相現行
P182n1615_p0687a03║障證無染淨真如是名現前地斷障證真
P182n1615_p0687a04║（麤相者謂於四諦中執苦集為染執道滅為淨也無染淨真如者謂此真如本性無
P182n1615_p0687a05║染亦不可言後方淨也）。【七遠行地斷障證真】謂菩薩
P182n1615_p0687a06║誓願度生發慈悲心加修一切菩提分法
P182n1615_p0687a07║悟空無相無願三昧即斷細相現行障證
P182n1615_p0687a08║法無別真如是名遠行地斷障證真（梵語菩提
P182n1615_p0687a09║華言道言菩提分法者即三十七品之分也空者謂一切法皆空也無相者謂不見
P182n1615_p0687a10║世間男女一異等相也無願者謂於三界無所願求也梵語三昧華言正定細相現
P182n1615_p0687b01║行者謂於一切法執有緣生及執無相也法無別真如者謂了種種教法同一真如
P182n1615_p0687b02║無別相也）。【八不動地斷障證真】謂菩薩不捨度
P182n1615_p0687b03║生加修清淨道行離心意識得無生法忍
P182n1615_p0687b04║一切煩惱所不能動即斷無相中作加行
P182n1615_p0687b05║障證不增减真如是名不動地斷障證真
P182n1615_p0687b06║（心意識者入楞伽經云心能積聚業意能廣積集了別故名識秪是一心有三差別
P182n1615_p0687b07║無生法忍者謂一切諸法性本不生而於此法忍可印證也無相中作加行者無相
P182n1615_p0687b08║即指上第七地謂於無相中加功用行也不增減真如者謂此真如不隨淨染有增
P182n1615_p0687b09║減也）。【九善慧地斷障證真】謂菩薩以無量
P182n1615_p0687b10║智觀察眾生境界皆如實知得無礙智慧
P182n1615_p0688a01║徧說諸法普令獲益即斷利他門中不欲
P182n1615_p0688a02║行障證智自在真如是名善慧地斷障證
P182n1615_p0688a03║真（不欲行者謂第九地於無相中捨離功用也智自在真如者謂得此真如已於
P182n1615_p0688a04║四無礙智得自在也）。【十法雲地斷障證真】謂菩薩以
P182n1615_p0688a05║無量智慧觀察覺了三昧現前得大法故
P182n1615_p0688a06║以法身為雲普周一切眾生具足自在即
P182n1615_p0688a07║斷諸法中不得自在障證業自在真如是
P182n1615_p0688a08║名法雲地斷障證真（業自在真如者謂一切業或悉得觧脫而
P182n1615_p0688a09║與真如之理相應也）。
P182n1615_p0688a10║十地寄乘（出華嚴經䟽）十地寄乘者謂十地菩薩
P182n1615_p0688b01║寄於人天等諸乘進脩而為因行以顯真
P182n1615_p0688b02║實智證之果分也所以歡喜離垢發光三
P182n1615_p0688b03║地寄於世間人天乘熖慧難勝現前遠行
P182n1615_p0688b04║四地寄於出世間三乘惟不動善慧法雲
P182n1615_p0688b05║三地超於世間出世間即是寄顯一乘法
P182n1615_p0688b06║也（人天乘者人乘天乘也三乘者聲聞乘緣覺乘菩薩乘也）。【一歡喜地
P182n1615_p0688b07║寄人乘】謂初地菩薩明修布施之行而復
P182n1615_p0688b08║示現生於世間以作人王故云歡喜地寄
P182n1615_p0688b09║人乘。【二離垢地寄欲界天乘】謂二地菩薩
P182n1615_p0688b10║明脩十善之行而復示現生於欲界天上
P182n1615_p0689a01║以作天王故云離垢地寄欲界天乘（十善者不
P182n1615_p0689a02║殺不盜不邪[婬-壬+(工/山)]不妄言不綺語不惡口不兩舌不貪不瞋不邪見也）。【三發光
P182n1615_p0689a03║地寄色界無色界天乘】謂三地菩薩明修
P182n1615_p0689a04║八禪定行同於色界四禪無色界四空處
P182n1615_p0689a05║故云發光地寄色無色界天乘（八禪定者色界無色
P182n1615_p0689a06║界各四禪定也四禪者初禪二禪三禪四禪也四空者即空處識處無所有處非非
P182n1615_p0689a07║想處也）。【四熖慧地寄須陀洹乘】梵語須陀洹
P182n1615_p0689a08║華言預流謂四地菩薩初斷俱生身見觀
P182n1615_p0689a09║於道品同於初果須陀洹故云熖慧地寄
P182n1615_p0689a10║須陀洹乘（俱生身見者謂見惑與形俱生即初託胎之時也道品即三十
P182n1615_p0689b01║七道品也）。【五難勝地寄阿羅漢乘】梵語阿羅漢
P182n1615_p0689b02║華言無學亦云無生謂五地菩薩觀於四
P182n1615_p0689b03║諦之行既終同於四果阿羅漢故云難勝
P182n1615_p0689b04║地寄阿羅漢乘（四諦者苦諦集諦滅諦道諦也）。【六現前地
P182n1615_p0689b05║寄緣覺乘】緣覺者由觀因緣而覺悟真空
P182n1615_p0689b06║也謂六地菩薩觀於十二因緣生滅之行
P182n1615_p0689b07║同於緣覺故云現前地寄緣覺乘（十二因緣者一
P182n1615_p0689b08║無明二行三識四名色五六入六觸七受八愛九取十有十一生十二老死也）。【七
P182n1615_p0689b09║遠行地寄菩薩乘】菩薩梵語具云菩提薩
P182n1615_p0689b10║埵華言覺有情謂七地菩薩明修菩提分
P182n1615_p0690a01║法之行方便涉有不捨度生同於菩薩故
P182n1615_p0690a02║云遠行地寄菩薩乘（梵語菩提華言道言菩提分者即三十七
P182n1615_p0690a03║道品之分也涉有者有即因果不亡之義謂菩薩涉入三界化諸眾生也）。【八不
P182n1615_p0690a04║動地寄顯一乘】一乘者即佛乘也謂八地
P182n1615_p0690a05║菩薩具證阿含德及不住道而捨所修之
P182n1615_p0690a06║行契合實理離相離言超於世出世間是
P182n1615_p0690a07║一乘法故云不動地寄顯一乘（華語阿含梵言無比）。
P182n1615_p0690a08║【九善慧地寄顯一乘】謂九地菩薩以無量
P182n1615_p0690a09║智觀察無邊境界說法教化眾生超於世
P182n1615_p0690a10║出世間是一乘法故云善慧地寄顯一乘。
P182n1615_p0690b01║【十法雲地寄顯一乘】謂十地菩薩以法身
P182n1615_p0690b02║為雲普覆眾生觀察覺了受勝軄位意業
P182n1615_p0690b03║自在超於世出世間是一乘法故云法雲
P182n1615_p0690b04║地寄顯一乘（勝軄位即佛之位也）。
P182n1615_p0690b05║十地寄報（出華嚴經）十地寄報者謂十地菩薩寄
P182n1615_p0690b06║生諸天王等報也昔金剛藏菩薩為眾說
P182n1615_p0690b07║十地菩薩修行法門自行化他成大功德
P182n1615_p0690b08║感報多作諸天王等威力自在化導眾生
P182n1615_p0690b09║令修善法也。【一閻浮提王】梵語閻浮提華
P182n1615_p0690b10║言勝金洲謂歡喜地菩薩修行初地法門
P182n1615_p0691a01║成大功德多作閻浮提王掌護正法諸所
P182n1615_p0691a02║作業念佛法僧能大惠施周給孤露以法
P182n1615_p0691a03║化世一切眾生令修善行統領閻浮故云
P182n1615_p0691a04║閻浮提王。【二轉輪聖王】謂離垢地菩薩修
P182n1615_p0691a05║行二地法門成就功德多作轉輪聖王為
P182n1615_p0691a06║大法主王四天下有自在力能除眾生破
P182n1615_p0691a07║戒之垢以善方便令其安住十善道中為
P182n1615_p0691a08║大施主周徧給濟諸所作業念佛法僧在
P182n1615_p0691a09║大眾中為首為勝受金輪寶統領四洲故
P182n1615_p0691a10║云轉輪聖王（四天下者東弗于逮南閻浮提西瞿耶尼北欝單越即四
P182n1615_p0691b01║洲也十善者不殺不盜不邪[婬-壬+(工/山)]不妄語不兩舌不惡口不綺語不貪不瞋不邪見也）。
P182n1615_p0691b02║【三忉利天王】梵語忉利華言三十三即帝
P182n1615_p0691b03║釋天主居須彌山頂謂發光地菩薩修行
P182n1615_p0691b04║三地法門成大功德多作三十三天之主
P182n1615_p0691b05║以大方便化諸眾生及諸天眾捨離貪欲
P182n1615_p0691b06║住於善道故云忉利天王（帝釋梵語釋提桓因華言能天
P182n1615_p0691b07║主言帝釋者華梵雙舉也梵語須彌華言妙高）。【四夜摩天王】梵語
P182n1615_p0691b08║夜摩華言時分以其時時唱快樂故也謂
P182n1615_p0691b09║熖慧地菩薩修行四地法門具大功德多
P182n1615_p0691b10║作夜摩天王以善方便除眾生惑令住正
P182n1615_p0692a01║見諸所作業念佛法僧統領天眾隨所應
P182n1615_p0692a02║度不失於時故云夜摩天王。【五兜率陀天
P182n1615_p0692a03║王】梵語兜率陀華言知足以其於五欲塵
P182n1615_p0692a04║境能知足故也謂難勝地菩薩修行五地
P182n1615_p0692a05║法門集諸功德多作兜率陀天王能伏一
P182n1615_p0692a06║切外道邪見令諸眾生住實諦中諸所作
P182n1615_p0692a07║業念佛法僧統領天眾常令自他恒念知
P182n1615_p0692a08║足故云兜率陀天王。【六善化天王】謂現前
P182n1615_p0692a09║地菩薩修行六地法門成就功德多作善
P182n1615_p0692a10║化天王所作自在一切聲聞難問無能退
P182n1615_p0692b01║屈統領天眾善能教化令他除滅我慢之
P182n1615_p0692b02║心故云善化天王。【七自在天王】謂遠行地
P182n1615_p0692b03║菩薩修行七地法門具足菩提功德大願
P182n1615_p0692b04║多作自在天王善為眾生說所證法令其
P182n1615_p0692b05║得入無有退轉統領天眾善行教化皆得
P182n1615_p0692b06║自在故云自在天王。【八大梵天王】梵梵語
P182n1615_p0692b07║具云梵迦夷華言淨身謂不動地菩薩修
P182n1615_p0692b08║行八地法門成大功德多作第二禪大梵
P182n1615_p0692b09║天王主千世界能為聲聞辟支佛等善說
P182n1615_p0692b10║諸義普運慈心放大光明照千世界令諸
P182n1615_p0693a01║眾生得大自在故云大梵天王（辟支梵語具云辟支
P182n1615_p0693a02║迦羅華言緣覺）。【九大梵天王】謂善慧地菩薩修行
P182n1615_p0693a03║九地法門獲大神通多作第三禪大梵天
P182n1615_p0693a04║王主二千世界能為聲聞緣覺及菩薩眾
P182n1615_p0693a05║分別演說波羅蜜行所有難問無能屈者
P182n1615_p0693a06║身出光明照二千界除諸昏暗饒益眾生
P182n1615_p0693a07║故云大梵天王（梵語波羅蜜華言到彼岸）。【十摩醯首羅
P182n1615_p0693a08║天王】梵語摩醯首羅華言大自在謂法雲
P182n1615_p0693a09║地菩薩修行十地法門具足眾德多作第
P182n1615_p0693a10║四禪摩醯首羅天王主三千世界於法自
P182n1615_p0693b01║在能授聲聞獨覺一切菩薩波羅蜜道所
P182n1615_p0693b02║有問難無能屈者以自光明能令眾生身
P182n1615_p0693b03║心清涼皆得安隱故云摩醯首羅天王。
P182n1615_p0693b04║十山王（出華嚴經䟽）十山皆稱王者謂依海而住
P182n1615_p0693b05║高出一切諸餘小山以喻十地菩薩修行
P182n1615_p0693b06║同入如來智海高出一切二乘諸行也（二乘
P182n1615_p0693b07║者聲聞乘緣覺乘也）。【一雪山王】謂此山中具諸藥草
P182n1615_p0693b08║能療眾病取不可盡以喻歡喜地菩薩聖
P182n1615_p0693b09║智法藥用之無竭以破無明超前行位如
P182n1615_p0693b10║雪山王也。【二香山王】謂此山中一切諸香
P182n1615_p0694a01║皆悉充滿以喻離垢地菩薩戒行威儀功
P182n1615_p0694a02║德妙香徧熏一切如香山王也。【三鞞陀梨
P182n1615_p0694a03║山王】梵語鞞陀梨華言種種持謂此山純
P182n1615_p0694a04║寶所成持種種寶以喻發光地菩薩禪定
P182n1615_p0694a05║神通解脫三昧諸法可貴可寶如鞞陀梨
P182n1615_p0694a06║山王也（梵語三昧華言正定）。【四神仙山王】謂此山中
P182n1615_p0694a07║多神仙所居以喻熖慧地菩薩超出世間
P182n1615_p0694a08║得大自在如神仙山王也。【五由乾陀山王】
P182n1615_p0694a09║梵語由乾陀華言持雙謂此山純寶所成
P182n1615_p0694a10║諸夜义王咸住其中以喻難勝地菩薩如
P182n1615_p0694b01║意神通善巧自在如由乾陀山王也（梵語夜义
P182n1615_p0694b02║華言勇徤）。【六馬耳山王】謂此山純寶所成一切
P182n1615_p0694b03║諸果咸產其中以喻現前地菩薩從於理
P182n1615_p0694b04║體起諸妙用化導眾生以證聲聞之果如
P182n1615_p0694b05║馬耳山王也。【七尼民陀羅山王】梵語尼民
P182n1615_p0694b06║陀羅華言持邊謂此山純寶所成大力龍
P182n1615_p0694b07║神咸在其中以喻遠行地菩薩方便智慧
P182n1615_p0694b08║化諸有情證緣覺果如尼民陀羅山王也。
P182n1615_p0694b09║【八斫迦羅山王】梵語斫迦羅華言輪圍謂
P182n1615_p0694b10║此山金剛輪圍純寶所成諸自在仙咸在
P182n1615_p0695a01║其中以喻不動地菩薩無功用道得心自
P182n1615_p0695a02║在化菩薩眾如斫迦羅山王也（無功用道即無功用
P182n1615_p0695a03║行也謂菩薩順性而修雖加功用行而能離於行相也）。【九計都末底
P182n1615_p0695a04║山王】梵語計都末底華言幢慧謂此山純
P182n1615_p0695a05║寶所成大威德阿修羅王咸在其中以喻
P182n1615_p0695a06║善慧地菩薩善巧攝生大力智行如計都
P182n1615_p0695a07║末底山王也（梵語阿修羅華言無端正）。【十須彌盧山王】
P182n1615_p0695a08║梵語須彌盧華言妙高謂此山純寶所成
P182n1615_p0695a09║大威德天咸在其中以喻法雲地菩薩具
P182n1615_p0695a10║如來力成就無畏以不共法為眾宣說問
P182n1615_p0695b01║荅無盡如須彌盧山王也（不共法者謂如來法而與三乘
P182n1615_p0695b02║之法逈別也）。
P182n1615_p0695b03║大海十相（出華嚴經䟽）海以深廣為名以喻如來
P182n1615_p0695b04║智海深廣無涯故經中以大海十相喻十
P182n1615_p0695b05║地菩薩修行而得入於佛之智海也。【一次
P182n1615_p0695b06║第漸深】此喻歡喜地菩薩修行入於智
P182n1615_p0695b07║海漸次而進而能成就大願也。【二不受死
P182n1615_p0695b08║屍】此喻離垢地菩薩修行入佛智海獲功
P182n1615_p0695b09║德清淨離諸垢染也。【三餘水入失本名】此
P182n1615_p0695b10║喻發光地菩薩修行入佛智海獲平等功
P182n1615_p0696a01║德捨離世間一切假名也。【四普同一味】此
P182n1615_p0696a02║喻熖慧地菩薩修行入佛智海獲無差別
P182n1615_p0696a03║功德與佛如來同一体相也。【五無量珎寶】
P182n1615_p0696a04║此喻難勝地菩薩修行入佛智海獲廣大
P182n1615_p0696a05║無量方便利益眾生也。【六無能至底】此喻
P182n1615_p0696a06║現前地菩薩修行入佛智海獲甚深功德
P182n1615_p0696a07║利益眾生無窮盡也。【七廣大無量】此喻遠
P182n1615_p0696a08║行地菩薩修行入佛智海獲無量功德以
P182n1615_p0696a09║廣大覺慧觀察諸法無有窮盡也。【八大身
P182n1615_p0696a10║所居】大身即鯤鯨之𩔗此喻不動地菩薩
P182n1615_p0696b01║修無功用行入佛智海獲住一切功德以無
P182n1615_p0696b02║量身現廣大莊嚴也（無功用行者謂雖加功用行以順性而修
P182n1615_p0696b03║而無功用之相也）。【九潮不過限】此喻善慧地菩薩
P182n1615_p0696b04║修行入佛智海獲護世功德利於世間隨
P182n1615_p0696b05║機授法不差根噐也（護世者謂救護世間也）。【十普受
P182n1615_p0696b06║大雨】此喻法雲地菩薩修行入佛智海獲
P182n1615_p0696b07║護世功德能受如來大法雲雨而無厭足
P182n1615_p0696b08║也。
P182n1615_p0696b09║通教十地（出天台四教儀）通教即四教中之一也通
P182n1615_p0696b10║前藏教通後別圓故云通也（四教者藏教通教別教圓
P182n1615_p0697a01║教也）。【一乾慧地】謂三乘之人初居外凡位時
P182n1615_p0697a02║未得真空理水所潤故名乾慧地（三乘者聲聞乘
P182n1615_p0697a03║緣覺乘菩薩乘也外凡者謂心居理外也）。【二性地】謂三乘之人
P182n1615_p0697a04║居內凡位時於無漏真空法性之理頗有
P182n1615_p0697a05║觧心故名性地（內凡位者謂心居理內而未證得也無漏者謂斷見
P182n1615_p0697a06║思之惑而不漏落三界生死也）。【三八人地】謂三乘之人體
P182n1615_p0697a07║達三界見惑本空在無間三昧中八忍具
P182n1615_p0697a08║足止觀云人者忍也故名八人地（三界者欲界色
P182n1615_p0697a09║界無色界也見惑者謂意根對法塵而起分別也梵語三昧華言正定八忍者苦法
P182n1615_p0697a10║忍苦𩔗忍集法忍集𩔗忍滅法忍滅𩔗忍道法忍道𩔗忍也）。【四見地】謂
P182n1615_p0697b01║三乘之人同見第一義無生四諦之理故
P182n1615_p0697b02║名見地（第一義者即真俗不二也無生者謂了一切法皆無生也四諦者苦
P182n1615_p0697b03║諦集諦滅諦道諦也）。【五薄地】謂三乘之人斷欲界六
P182n1615_p0697b04║品思惑欲惑稍輕得真諦理故名薄地（六品
P182n1615_p0697b05║者謂欲界思惑分為九品此即前之六品也思惑者謂眼等五根對色等五塵而起
P182n1615_p0697b06║貪愛也）。【六離欲地】謂三乘之人斷欲界下三
P182n1615_p0697b07║品思惑盡即離欲界生死故名離欲地（下三
P182n1615_p0697b08║品者即九品中後之三品也）。【七已辦地】謂三乘之人斷
P182n1615_p0697b09║色界無色界思惑盡發真無漏智斷功
P182n1615_p0697b10║畢故名已辦地（無漏謂不漏落三界生死也言真無漏者謂第四阿
P182n1615_p0698a01║羅漢果之所證也若前初果須陀洹等雖證而生死猶未能盡未得名真也智斷功
P182n1615_p0698a02║畢者智即破惑之智慧斷即所斷之惑業因此之智而畢斷惑之功也）。【八辟
P182n1615_p0698a03║支佛地】辟支梵語具云辟支迦羅華言緣
P182n1615_p0698a04║覺謂緣覺之人發真無漏功德力大福慧
P182n1615_p0698a05║深利以能侵除見思習氣故名辟支佛地
P182n1615_p0698a06║（侵除者謂侵入習氣之內而除斷之也見思習氣者謂見思惑餘習之氣分也）。【九
P182n1615_p0698a07║菩薩地】菩薩梵語具云菩提薩埵華言覺
P182n1615_p0698a08║有情謂菩薩從空入假深觀真俗二諦進
P182n1615_p0698a09║斷見思習氣與塵沙惑得法眼淨成道種
P182n1615_p0698a10║智故名菩薩地（從空入假者謂菩薩從涅槃空出生死假而化眾生
P182n1615_p0698b01║示同生死故名假也真諦者亡泯一切法也俗諦者建立一切法也塵沙惑者謂眾
P182n1615_p0698b02║生見思之惑種𩔗數多如塵若沙也法眼淨者謂菩薩之眼觀一切法而無染礙也
P182n1615_p0698b03║道種智者謂菩薩化他以一切道起眾生一切善種也）。【十佛地】佛梵
P182n1615_p0698b04║語具云佛陀華言覺謂佛有大功德力資
P182n1615_p0698b05║利智慧而與一念相應觀真諦究竟習氣
P182n1615_p0698b06║亦究竟覺果圓滿故名佛地（究竟即畢𥁞之義也）。
P182n1615_p0698b07║十大弟子（出翻譯名義）【一摩訶迦葉上行第一】
P182n1615_p0698b08║梵語摩訶迦葉華言大龜氏其先代學道
P182n1615_p0698b09║靈龜負僊圖而應從德命族故名大龜氏
P182n1615_p0698b10║能行頭陀上行故稱上行第一（梵語頭陀華言抖擻）。
P182n1615_p0699a01║【二阿難陀多聞第一】梵語阿難陀華言慶
P182n1615_p0699a02║喜佛成道時斛飯王遣使來白淨飯王言
P182n1615_p0699a03║貴弟生男王聞歡喜語來使曰是男當安
P182n1615_p0699a04║名慶喜後投佛出家能持三藏之教故稱
P182n1615_p0699a05║多聞第一（三藏者經藏律藏論藏也）。【三舍利弗智慧第
P182n1615_p0699a06║一】梵語舍利弗華言鶖子其母眼如鶖鷺
P182n1615_p0699a07║從母立字故名舍利弗善觧諸法故稱智
P182n1615_p0699a08║慧第一。【四須菩提觧空第一】梵語須菩提
P182n1615_p0699a09║華言善吉亦云空生其生之日家室寶藏
P182n1615_p0699a10║俱空父母驚異請相師占云此是吉相因
P182n1615_p0699b01║名善吉又名空生稟性慈善不與物諍及
P182n1615_p0699b02║其出家悟空得道故稱觧空第一。【五富樓
P182n1615_p0699b03║那說法第一】梵語富樓那華言滿願父於
P182n1615_p0699b04║滿江禱梵天求子正值江滿又夢七寶噐
P182n1615_p0699b05║滿中盛寶入於母懷以遂父願故名滿願
P182n1615_p0699b06║佛弟子中善觧說法故稱說法第一（七寶者金
P182n1615_p0699b07║銀瑠璃玻璃硨磲碼碯赤真珠也）。【六目犍連神通第一】梵
P182n1615_p0699b08║語目犍連華言胡豆上古僊人好食此物
P182n1615_p0699b09║仍以為姓目犍連即姓也因姓立名故號
P182n1615_p0699b10║目犍連佛弟子中得大神通故稱神通第
P182n1615_p0700a01║一。【七迦旃延論議第一】梵語迦旃延華言
P182n1615_p0700a02║不空羅什師云南天竺婆羅門姓也善觧
P182n1615_p0700a03║論議故稱論議第一（梵語婆羅門華言淨行）。【八阿那
P182n1615_p0700a04║律天眼第一】梵語阿那律華言無滅昔因
P182n1615_p0700a05║施食得生人天中受樂至今不滅名無滅
P182n1615_p0700a06║是佛從第獲天眼通故稱天眼第一。【九優
P182n1615_p0700a07║波離持戒第一】梵語優波離華言上首或
P182n1615_p0700a08║云近執佛為太子時曾為親近執事之臣
P182n1615_p0700a09║出家持律為眾紀綱故稱持戒第一。【十羅
P182n1615_p0700a10║睺羅密行第一】梵語羅睺羅華言宮生是
P182n1615_p0700b01║佛親子佛出家時以手指其妃腹因而有
P182n1615_p0700b02║娠佛已出家在宮而生因名宮生佛弟子中
P182n1615_p0700b03║能行密行故稱密行第一（密行者微密之行人所不能知者也）。
P182n1615_p0700b04║法師十德（出華嚴經䟽）華嚴經十地品中第九善
P182n1615_p0700b05║慧地菩薩修行一切功德行願作大法師
P182n1615_p0700b06║善能守護如來法藏以無量善巧智慧辯
P182n1615_p0700b07║才能與大眾而演說法令諸眾生得大安
P182n1615_p0700b08║樂具茲十德名為法師（菩薩梵語具云菩提薩埵華言覺有
P182n1615_p0700b09║情）。【一善知法義】善知法義者謂菩薩無礙
P182n1615_p0700b10║之智善知一切諸法句義差別也。【二能廣
P182n1615_p0701a01║宣說】能廣宣說者謂菩薩能以智慧廣為
P182n1615_p0701a02║眾生宣揚如來微妙之法也。【三處眾無畏】
P182n1615_p0701a03║處眾無畏者謂菩薩處大眾會善說法
P182n1615_p0701a04║要隨他問難悉能酬荅而無所畏也。【四無
P182n1615_p0701a05║斷辯才】無斷辯才者謂菩薩辯才無礙說
P182n1615_p0701a06║一切法經無量刼相續不斷也（刼梵語具云刼波華
P182n1615_p0701a07║言分別時節）。【五巧方便說】巧方便說者謂菩薩
P182n1615_p0701a08║善巧方便隨順機冝說大說小一切法門
P182n1615_p0701a09║令他通觧也。【六法隨法行】法隨法行者謂
P182n1615_p0701a10║菩薩說法令一切眾生如說而行隨順無
P182n1615_p0701b01║違修諸勝行也。【七威儀具足】威儀具足者
P182n1615_p0701b02║謂菩薩於行住坐臥四威儀中有威可畏
P182n1615_p0701b03║有儀可則無有缺犯也。【八勇猛精進】勇猛
P182n1615_p0701b04║精進者謂菩薩發勇猛心精進修習一切
P182n1615_p0701b05║善法化導眾生無有退轉也。【九身心無倦】
P182n1615_p0701b06║身心無倦者謂菩薩整肅身心修諸勝行
P182n1615_p0701b07║常起慈心攝化眾生無有懈倦也。【十成就忍
P182n1615_p0701b08║力】成就忍力者謂菩薩修習一切諸忍辱
P182n1615_p0701b09║行成就無生法忍之力也（無生法忍者謂一切諸法本來
P182n1615_p0701b10║不生於此法中忍可印證也）。
P182n1615_p0702a01║十科（出續高僧傳）【一翻譯】翻譯者謂翻梵語而為華
P182n1615_p0702a02║言也又譯之為言易也以華夏之言易彼
P182n1615_p0702a03║梵語俾大法以流通如摩騰初至於漢譯
P182n1615_p0702a04║四十二章經之𩔗是也。【二觧義】觧義者謂
P182n1615_p0702a05║善觧如來所說諸經甚深法義也盖依觧
P182n1615_p0702a06║以立行修行以契理則可以弘大教可以
P182n1615_p0702a07║證菩提如佛弟子迦旃延善觧契經是也
P182n1615_p0702a08║（梵語菩提華言道梵語迦旃延華言不空）。【三習禪】禪梵語具云
P182n1615_p0702a09║禪那華言靜慮謂人從無始以來逐妄迷
P182n1615_p0702a10║真起惑造業展轉沉溺若能息心靜慮修
P182n1615_p0702b01║習禪定一旦慧光發生則了妄顯真返本
P182n1615_p0702b02║還源也。【四明律】明律者謂明曉如來所制
P182n1615_p0702b03║律法防非止過調練身口意之三業也盖
P182n1615_p0702b04║修行之人須深明戒律持犯之相堅固守
P182n1615_p0702b05║護無毀無缺則能止惡遷善出離苦趣而
P182n1615_p0702b06║生善道也。【五感通】感通者謂神妙不測感
P182n1615_p0702b07║之斯應也盖修行之人既證道果內性明
P182n1615_p0702b08║了則無感而不通故智論云通有四義一
P182n1615_p0702b09║身能飛行二移遠能近三彼沒此出四一
P182n1615_p0702b10║念即至如唐之萬回與元珪禪師者是也
P182n1615_p0703a01║（萬回兄戍安西久無消息母憂之回即朝徃際晚而歸持兄書至報云平善徃復萬
P182n1615_p0703a02║里故稱萬回元珪禪師居嵩山時甞為嶽神授五戒感嶽神乞効神力報謝為移北
P182n1615_p0703a03║岫樹木植之東嶺為屏障也）。【六遺身】遺身者謂重法亡
P182n1615_p0703a04║軀發勇猛心奮精進力務求佛道故棄身
P182n1615_p0703a05║若弗有如世尊宿捨全身而求半偈神光
P182n1615_p0703a06║叅達磨斷臂以求安心是也（涅槃經云佛昔作婆羅門
P182n1615_p0703a07║時於雪山修行釋提桓因化作羅剎唱過去佛所說偈云諸行無常是生滅法時婆
P182n1615_p0703a08║羅門聞偈心喜即曰汝說偈未備請為說竟羅剎曰我飢不能說若得汝腝肉熱血
P182n1615_p0703a09║食之乃可為舉全偈時婆羅門許以身施羅剎即說後半偈云生滅滅已寂滅為樂婆
P182n1615_p0703a10║羅門以所聞偈徧書于石樹上訖於高木投身而下以施羅剎也傳燈錄云達磨大
P182n1615_p0703b01║師在少林時神光晨夕叅求其法師曰諸佛妙道曠刼精勤豈小智輕心欲冀真乘
P182n1615_p0703b02║光即取刀斷臂師前師許之為易名惠可可曰我心未寧乞師為安師曰將心來與
P182n1615_p0703b03║汝安可曰覔心了不可得師曰為汝安心竟）。【七讀誦】看文曰讀
P182n1615_p0703b04║背文曰誦謂一大藏教佛祖至言若讀誦
P182n1615_p0703b05║受持者可以滅罪生福或因言悟旨而得
P182n1615_p0703b06║心地開明顯發智慧也。【八護法】護法者謂
P182n1615_p0703b07║諸佛所說教法弘護在人故如來於靈山
P182n1615_p0703b08║會上付囑國王大臣為法護衛然出家奉
P182n1615_p0703b09║佛者尤當勉力精進作世舟航渡諸淪溺
P182n1615_p0703b10║以護佛法而令久住也。【九興福】興福者謂
P182n1615_p0704a01║興造福利事非一端如來歷刼苦行福慧
P182n1615_p0704a02║兼修稱兩足尊此之十科自第八以前多
P182n1615_p0704a03║言修慧至此第九乃言修福故修行之人
P182n1615_p0704a04║能從事於八福田及寫經造像凢有利於
P182n1615_p0704a05║物者不憚艱辛勉而行之則福之所由興
P182n1615_p0704a06║也（八福田者謂廣路義井建造橋梁治平險隘孝養父母恭敬三寶給事病人救
P182n1615_p0704a07║濟貧窮設無遮會也）。【十雜科】雜者不一也謂前九科各
P182n1615_p0704a08║專一事至此一科則兼前九科進修之事
P182n1615_p0704a09║傍及世間經書治世語言禮樂文章制度
P182n1615_p0704a10║典故無不兼通也。
P182n1615_p0704b01║十種補特伽羅（出地藏十輪經）梵語補特伽羅華言
P182n1615_p0704b02║有情又云人佛為有情之類罪業深重輪
P182n1615_p0704b03║回生死難得人身故說此十種差別也。【一
P182n1615_p0704b04║不種善根】謂諸有情於宿世中及現在世
P182n1615_p0704b05║不種菩提善根惟作惡行所以輪廻諸趣
P182n1615_p0704b06║也（梵語菩提華言道）。【二未修福業】謂諸有情於宿
P182n1615_p0704b07║世中及現在世未曾修習布施持戒等福
P182n1615_p0704b08║德之業多諸惡行所以輪迴諸趣也。【三雜
P182n1615_p0704b09║染相續】謂諸有情於宿世中及現在世為
P182n1615_p0704b10║貪瞋癡等雜亂染污相續不絕由此惡行
P182n1615_p0705a01║所以輪迴諸趣也。【四隨惡友行】謂諸有情
P182n1615_p0705a02║於宿世中及現在世隨順惡友習諸不善
P182n1615_p0705a03║惡行所以輪迴諸趣也。【五不畏後世苦果】
P182n1615_p0705a04║謂諸有情於現在世但造惡業不畏未來
P182n1615_p0705a05║生死苦報由此惡行所以輪迴諸趣也。【六
P182n1615_p0705a06║猛利貪欲】謂諸有情不知世間諸欲是眾
P182n1615_p0705a07║苦之本但勇猛貪求無有厭足由此惡行
P182n1615_p0705a08║所以輪迴諸趣也。【七猛利瞋恚】謂諸有情
P182n1615_p0705a09║於世間一切違逆之境不能安心忍受而
P182n1615_p0705a10║但忿怒嗔恚不知止息由此惡行所以輪
P182n1615_p0705b01║迴諸趣也。【八猛利愚癡】謂諸有情於一切
P182n1615_p0705b02║境迷惑不了起諸邪見蔑裂正法由此惡
P182n1615_p0705b03║行所以輪迴諸趣也。【九其心迷亂】謂諸有
P182n1615_p0705b04║情心無所主迷惑狂亂縱身口意作不善
P182n1615_p0705b05║業由此惡行所以輪迴諸趣也。【十守惡邪
P182n1615_p0705b06║見】謂諸有情不信如來正教堅執外道邪
P182n1615_p0705b07║見由此惡行所以輪迴諸趣也。
P182n1615_p0705b08║
P182n1615_p0705b09║
P182n1615_p0705b10║大明三藏法數卷第三十一