P182n1615_p0745a01║大明三藏法數卷第三十三　　　　石五
P182n1615_p0745a02║上天竺前住持沙門一如等奉　勑集註
P182n1615_p0745a03║念佛十種心（出大寶積經）彌勒菩薩白佛言如佛
P182n1615_p0745a04║所說阿彌陀佛極樂世界功德利益若有
P182n1615_p0745a05║眾生發十種心隨一一心專念彼佛是人
P182n1615_p0745a06║命終當得徃生也（梵語彌勒華言慈氏梵語阿彌陀華言無量壽）。
P182n1615_p0745a07║【一無損害心】念佛之人於諸眾生常起大
P182n1615_p0745a08║慈之心不加損害令得快樂是名無損害
P182n1615_p0745a09║心。【二無逼惱心】念佛之人身心安靜於諸
P182n1615_p0745a10║眾生常起大悲之心深加愍傷令得脫苦
P182n1615_p0745b01║是名無逼惱心。【三樂守護心】念佛之人於
P182n1615_p0745b02║佛所說正法當須不惜身命守護愛惜是
P182n1615_p0745b03║名樂守護心。【四無執著心】念佛之人常以
P182n1615_p0745b04║智慧觀察於一切法不生執著是名無執
P182n1615_p0745b05║著心。【五起淨意心】念佛之人能離世間雜
P182n1615_p0745b06║染之法復於利養等事常生知足之心是
P182n1615_p0745b07║名起淨意心。【六無忘失心】念佛之人求生
P182n1615_p0745b08║淨土成佛種智於一切時念念不捨是名
P182n1615_p0745b09║無忘失心。【七無下劣心】念佛之人常行平
P182n1615_p0745b10║等之心於諸眾生尊重恭敬不生輕慢是
P182n1615_p0746a01║名無下劣心。【八生决定心】念佛之人不著
P182n1615_p0746a02║世間言論於無上菩提之道深生正信畢
P182n1615_p0746a03║竟不惑是名生决定心（梵語菩提華言道）。【九無雜
P182n1615_p0746a04║染心】念佛之人修習功行種諸善根心常
P182n1615_p0746a05║遠離一切煩惱雜染是名無雜染心。【十起
P182n1615_p0746a06║隨念心】念佛之人雖觀如來相好而不生
P182n1615_p0746a07║愛著之心於無念中常念彼佛是名起隨
P182n1615_p0746a08║念心。
P182n1615_p0746a09║十種方便（出晉譯華嚴經）【一布施方便】謂修菩薩行
P182n1615_p0746a10║者心無慳吝於身命財悉皆喜捨但欲利
P182n1615_p0746b01║益眾生不求人之恩報是為布施方便也。
P182n1615_p0746b02║【二持戒方便】謂修菩薩行者堅持禁戒行
P182n1615_p0746b03║頭陀行威儀具足不輕他人於諸塵境心
P182n1615_p0746b04║無染著是為持戒方便也（梵語頭陀華言抖擻）。【三忍
P182n1615_p0746b05║辱方便】謂修菩薩行者遠離顛倒瞋恚而
P182n1615_p0746b06║無彼我之想於諸眾生設有橫逆侵加於
P182n1615_p0746b07║己悉能忍受心無所動是為忍辱方便也。
P182n1615_p0746b08║【四精進方便】謂修菩薩行者於諸梵行即
P182n1615_p0746b09║當捍勞忍苦勇猛無怠其所得法念念思
P182n1615_p0746b10║惟不令忘失是為精進方便也（梵行即淨行也）。【五
P182n1615_p0747a01║禪定方便】謂修菩薩行者遠離一切五欲
P182n1615_p0747a02║及諸煩惱而於禪定觧脫等法𨦣意修習
P182n1615_p0747a03║求證佛果是為禪定方便也（五欲者色欲聲欲香欲味
P182n1615_p0747a04║欲觸欲也）。【六智慧方便】謂修菩薩行者遠離愚
P182n1615_p0747a05║癡煩惱長養一切功德歡喜愛樂心無厭
P182n1615_p0747a06║足開發慧觧成就菩提是為智慧方便也
P182n1615_p0747a07║（梵語菩提華言道）。【七大慈方便】謂修菩薩行者運
P182n1615_p0747a08║平等大慈之心利樂一切眾生雖歷塵劫
P182n1615_p0747a09║而不疲厭是為大慈方便也（刼梵語具云刼波華言分
P182n1615_p0747a10║別時節）。【八大悲方便】謂修菩薩行者雖了知
P182n1615_p0747b01║諸法元無自性而能以平等大悲之心代
P182n1615_p0747b02║一切眾生受諸苦惱雖歷塵刼而不疲厭
P182n1615_p0747b03║是為大悲方便也。【九覺悟方便】謂修菩薩
P182n1615_p0747b04║行者以無礙智慧開示一切眾生令其了
P182n1615_p0747b05║悟本有覺性無所疑惑是為覺悟方便也。
P182n1615_p0747b06║【十轉不退法輪方便】謂修菩薩行者轉無
P182n1615_p0747b07║上法輪化導一切眾生令其依教修學增
P182n1615_p0747b08║長菩提行位不退是為轉不退法輪方便
P182n1615_p0747b09║也。
P182n1615_p0747b10║十行僊（出楞嚴經）【一地行僊】謂其服食藥餌能駐
P182n1615_p0748a01║一期之壽而不能輕舉故名地行僊（一期者從
P182n1615_p0748a02║生至死也）。【二飛行僊】謂其飡食黃精松栢之類
P182n1615_p0748a03║久而身輕故名飛行僊（黃精藥名松栢者謂松栢之葉也）。
P182n1615_p0748a04║【三遊行僊】謂其久服還𮯱化形易骨遊戲
P182n1615_p0748a05║人間故名遊行僊（還𮯱者謂神仙九還之𮯱也）。【四空行
P182n1615_p0748a06║僊】謂其乘陰陽動靜調氣固精騰身履空
P182n1615_p0748a07║故名空行僊。【五天行僊】謂其能皷天池嚥津
P182n1615_p0748a08║液不交世欲故名天行僊（天池即口也）。【六通行
P182n1615_p0748a09║僊】謂其吞吸日月精華作意存變以延身
P182n1615_p0748a10║命嵗久功成遂有異見通世物情故名通
P182n1615_p0748b01║行僊。【七道行僊】謂其能以呪術持身術力
P182n1615_p0748b02║成就故名道行僊。【八照行僊】謂其能繫念
P182n1615_p0748b03║一境澄凝精思積久功成照用顯發故名
P182n1615_p0748b04║照行仙。【九精行僊】謂其內以坎男离女為
P182n1615_p0748b05║四配外即扶陰助陽攝衛精氣故名精行
P182n1615_p0748b06║僊。【十絕行僊】謂其存想世間有為功用運
P182n1615_p0748b07║想化理超絕世間故名絕行僊。
P182n1615_p0748b08║十魔（出華嚴經隨䟽演義鈔）魔梵語具云魔羅華言能
P182n1615_p0748b09║奪命謂能奪眾生智慧之命又翻作障能
P182n1615_p0748b10║於修道之人而作障難故也。【一蘊魔】謂色受
P182n1615_p0749a01║想行識五蘊為魔也盖貪著五蘊之法起
P182n1615_p0749a02║惑造業障礙正道遂失智慧之命是名蘊
P182n1615_p0749a03║魔。【二煩惱魔】謂一切煩惱之惑為魔也盖
P182n1615_p0749a04║貪著五塵之境起諸煩惱障礙正道遂失
P182n1615_p0749a05║智慧之命是名煩惱魔（五塵者色塵聲塵香塵味塵觸塵也）。
P182n1615_p0749a06║【三業魔】謂一切惡業為魔也盖殺盜滛妄
P182n1615_p0749a07║諸罪𢙣業障礙正道遂失智慧之命是名
P182n1615_p0749a08║業魔。【四心魔】謂一切我慢之心為魔也盖
P182n1615_p0749a09║心懷貢高常生憍慢障蔽正道遂失智慧
P182n1615_p0749a10║之命是名心魔。【五死魔】謂人壽𥁞命終為
P182n1615_p0749b01║魔也盖業報已畢捨離現生之處障蔽修
P182n1615_p0749b02║道遂失智慧之命是名死魔。【六天魔】謂欲
P182n1615_p0749b03║界第六他化自在天為魔也盖此天為欲
P182n1615_p0749b04║界之主見人修道以為失我眷屬空我宮
P182n1615_p0749b05║殿即興魔事惱亂行者令人障蔽正道遂
P182n1615_p0749b06║失智慧之命是名天魔。【七善根魔】謂著所
P182n1615_p0749b07║修一切善法為魔也盖修行之人或得一
P182n1615_p0749b08║善即生取著之心更不加修由是障蔽正
P182n1615_p0749b09║道遂失智慧之命是名善根磨。【八三昧魔】
P182n1615_p0749b10║梵語三昧華言正定謂著於所得禪定為
P182n1615_p0750a01║魔也盖修禪之人得一三昧久味躭著不
P182n1615_p0750a02║求昇進障蔽正道遂失智慧之命是名三
P182n1615_p0750a03║昧魔。【九善知識魔】謂慳吝於法而為魔也
P182n1615_p0750a04║盖於一切諸法起執著心不能開導於他
P182n1615_p0750a05║障蔽正道令人遂失智慧之命是名善知
P182n1615_p0750a06║識魔。【十菩提法智魔】梵語菩提華言道謂
P182n1615_p0750a07║著一切法而為魔也盖修行之人於菩提
P182n1615_p0750a08║之法起智執著堅守不捨障蔽正道遂失
P182n1615_p0750a09║智慧之命是名菩提法智魔。
P182n1615_p0750a10║十種鬼（出楞嚴經）【一恠鬼】謂此鬼宿因多貪於物
P182n1615_p0750b01║非理而取故受此報還託於物即金銀草
P182n1615_p0750b02║木等精恠也。【二魃鬼】謂此鬼宿因多[婬-壬+(工/山)]為
P182n1615_p0750b03║色動亂身心如風鼓物故受此報還託於
P182n1615_p0750b04║風而成魃鬼也（魃即旱魃）。【三魅鬼】謂此鬼宿因
P182n1615_p0750b05║多詐唯憑許偽惑亂於人故受此報託附畜
P182n1615_p0750b06║類以成其質即狐狸等精能魅惑人者也。
P182n1615_p0750b07║【四蠱毒鬼】謂此鬼宿因多怨結怨在心懷
P182n1615_p0750b08║惡不捨故受此報假託毒類以成其質即
P182n1615_p0750b09║蛇𮓸等毒蟲能蠱於人者也。【五癘鬼】謂此
P182n1615_p0750b10║鬼宿因多瞋心常忿恚故受此報遇人年
P182n1615_p0751a01║灾命衰者便入其身興諸苦惱如癘疫傳
P182n1615_p0751a02║屍骨蒸之類也。【六餓鬼】謂此鬼宿因多慢
P182n1615_p0751a03║內無實德空腹高心陵人傲物故受此報
P182n1615_p0751a04║寓氣為質不逢飲食常困飢虛是名餓
P182n1615_p0751a05║鬼。【七魘鬼】謂此鬼宿因多誑常懷異謀詐
P182n1615_p0751a06║現有德欺罔於人故受此報憑虛託暗迷
P182n1615_p0751a07║惑昏睡之人是名魘鬼。【八魍魎鬼】謂此鬼
P182n1615_p0751a08║宿因邪見妄生執著自謂明悟故受此報
P182n1615_p0751a09║寓山川以託其形為木石之恠是名魍魎
P182n1615_p0751a10║鬼。【九役使鬼】謂此鬼宿因多枉勞心役思
P182n1615_p0751b01║常行不正撓害無辜故受此報寓明顯
P182n1615_p0751b02║境託以成形而為擔沙負石走使之類是
P182n1615_p0751b03║名役使鬼。【十傳送鬼】謂此鬼宿因爭訟藏
P182n1615_p0751b04║覆己罪為人所訟故受此報託附於人傳
P182n1615_p0751b05║送吉凶福禍之言是名傳送鬼。
P182n1615_p0751b06║十纏（出翻譯名義）纏者縛也謂一切眾生被此十
P182n1615_p0751b07║法纏縛不能出離生死之苦證得涅槃之
P182n1615_p0751b08║樂也（梵語涅槃華言滅度）。【一無慚】慚即慚天謂人於
P182n1615_p0751b09║屏處作諸過惡不自慚耻也。【二無愧】愧即
P182n1615_p0751b10║愧人謂於人所見處為諸過非不知羞愧
P182n1615_p0752a01║也。【三嫉】嫉者妬也謂見他人榮富心生妬
P182n1615_p0752a02║忌也。【四慳】慳者吝也謂人於世間貲財
P182n1615_p0752a03║及出世間法財不肯惠施也。【五悔】悔者恨
P182n1615_p0752a04║也謂所作之過蔕（音蔡）芥胸臆不能自安也
P182n1615_p0752a05║（蔕芥者謂刺粳也）。【六睡眠】睡眠者謂人昏懵不惺
P182n1615_p0752a06║常樂睡眠無所省察也。【七掉舉】掉舉者搖
P182n1615_p0752a07║動也謂心念動搖不能攝伏於諸禪觀無
P182n1615_p0752a08║由成就也。【八昏沉】昏沉者昏鈍沉墜也謂
P182n1615_p0752a09║神識昏鈍懵然無知不加精進之功遂致
P182n1615_p0752a10║沉墜苦海也。【九嗔忿】嗔忿者恚怒也謂人
P182n1615_p0752b01║於違情之境不順己意便發恚怒而忘失
P182n1615_p0752b02║正念也。【十覆】覆者藏也謂隱藏所作過
P182n1615_p0752b03║惡惟恐人知不能悔過而遷善也。
P182n1615_p0752b04║十使（出法界次第）使即驅役之義謂此貪等十使
P182n1615_p0752b05║皆能驅役行者心神流轉三界生死也（三界
P182n1615_p0752b06║者欲界色界無色界也）。【一貪使】引取之心名為貪謂
P182n1615_p0752b07║於一切物及順情之境引取無厭是為貪
P182n1615_p0752b08║使。【二嗔使】忿怒之心名為嗔謂於一切違
P182n1615_p0752b09║情之境即起忿怒是為嗔使。【三癡使】迷惑
P182n1615_p0752b10║之心名為癡謂於一切事理無所明了妄
P182n1615_p0753a01║生邪見起諸邪行是為癡使。【四慢使】自恃
P182n1615_p0753a02║輕他之心名為慢謂由恃己種姓富貴才
P182n1615_p0753a03║能輕蔑於他是為慢使。【五疑使】迷心乖理
P182n1615_p0753a04║名為疑謂若修戒定等法不別真偽暗鈍
P182n1615_p0753a05║無明猶豫無决是為疑使。【六身見使】謂於
P182n1615_p0753a06║名色陰入界中妄計有身強立主宰恒起
P182n1615_p0753a07║我見是為身見使（陰即色受想行識之五陰也入即眼耳鼻舌身
P182n1615_p0753a08║意六根色聲香味觸法六塵根塵相入故名十二入也界即六根六塵六識之十八
P182n1615_p0753a09║界也）。【七邊見使】謂於斷常中執斷非常執
P182n1615_p0753a10║常非斷但執一邊是為邊見使（斷常者謂外道妄計
P182n1615_p0753b01║此身死已不生故名斷見復計此身死已後當再生故名常見）。【八邪見使】
P182n1615_p0753b02║謂邪心取理不信因果斷諸善根作一闡
P182n1615_p0753b03║提行是為邪見使（梵語一闡提華言信不具）。【九見取使】
P182n1615_p0753b04║謂於非真勝法中謬計涅槃心生取著及
P182n1615_p0753b05║行道之時雖入種種觀門而真明米發謬
P182n1615_p0753b06║計所得為真為勝心生取著是為見取使
P182n1615_p0753b07║（真勝法者謂佛之正法為真為勝也梵語涅槃華言滅度真明未發者謂本性之明
P182n1615_p0753b08║未顯發也）。【十戒取使】謂於非戒中謬以為戒取
P182n1615_p0753b09║以進行如外道妄持鷄狗等邪戒執為正
P182n1615_p0753b10║戒是為戒取使（鷄狗戒者謂外道妄計前世從鷄狗中來即獨立噉
P182n1615_p0754a01║穢而行苦行也）。
P182n1615_p0754a02║十惡（出法界次第）惡即乖理之行謂眾生觸境顛
P182n1615_p0754a03║倒縱此惑情於身口意動與理垂成此十
P182n1615_p0754a04║惡也。【一殺生】殺生者謂自殺亦教人殺斷
P182n1615_p0754a05║害一切眾生之物命也。【二偷盜】偷盜者謂
P182n1615_p0754a06║竊取他人一切財物也。【三邪[婬-壬+(工/山)]】邪[婬-壬+(工/山)]者謂
P182n1615_p0754a07║非己妻妾而行欲事也。【四妄語】妄語者謂
P182n1615_p0754a08║好造虛言誑惑他人也。【五兩舌】兩舌者謂
P182n1615_p0754a09║向此說是向彼說非或向彼說此向此說
P182n1615_p0754a10║彼而使彼此乖諍也。【六惡口】惡口者謂言
P182n1615_p0754b01║語麤獷毀辱他人令其受惱也。【七綺語】綺
P182n1615_p0754b02║語者謂乖背真實巧飾言辭令人好樂也。
P182n1615_p0754b03║【八貪欲】貪欲者謂於順情之境貪著樂欲
P182n1615_p0754b04║心無厭足也。【九瞋恚】瞋恚者謂於違情之
P182n1615_p0754b05║境不順己意心生忿怒也。【十邪見】邪見者
P182n1615_p0754b06║謂撥無因果行邪見道心無正信也（撥者絕也）。
P182n1615_p0754b07║十習因（出楞嚴經）【一[婬-壬+(工/山)]習因】習即數習之義[婬-壬+(工/山)]習
P182n1615_p0754b08║因者謂[婬-壬+(工/山)]習交接研磨不休故有火光於
P182n1615_p0754b09║中發動二習交然故有鐵床銅柱八熱地
P182n1615_p0754b10║獄之報也（八熱者想獄黑繩獄堆壓獄呌喚獄大呌喚獄燒𬉹獄大燒𬉹
P182n1615_p0755a01║獄無間獄也）。【二貪習因】貪習因者謂貪習之心
P182n1615_p0755a02║徃來計筭發於相吸吸攬不止則感於水
P182n1615_p0755a03║積風為寒結水為冰故有寒冰地獄之報
P182n1615_p0755a04║也（吸入息也）。【三慢習因】慢習因者謂慢習交陵
P182n1615_p0755a05║發於相恃憍縱馳騁流逸不止積致惡毒
P182n1615_p0755a06║故有血河毒海灌吞之報也。【四嗔習因】嗔
P182n1615_p0755a07║習因者謂嗔習交衝發於相忤故心熱發
P182n1615_p0755a08║火鑄氣為金此業所感故有宮割斬斫等
P182n1615_p0755a09║報也（鑄氣為金者謂熱惱不息氣忿成堅也宮即五刑中之宮刑也）。【五詐
P182n1615_p0755a10║習因】詐習因者謂詐習交誘發於相調詐
P182n1615_p0755b01║偽之心引起不住此業所感故有杻械鞭
P182n1615_p0755b02║杖等報也（調者戲也弄也）。【六誑習因】誑習因者謂
P182n1615_p0755b03║誑習交欺發於相罔誣罔不止其心飛揚
P182n1615_p0755b04║如風鼓塵使人無見故有騰擲飛墜漂淪
P182n1615_p0755b05║等報也。【七冤習因】冤習因者謂冤習交嫌
P182n1615_p0755b06║發於衘恨如陰毒人心懷毒惡此業所感
P182n1615_p0755b07║故有投擲擊射等報也。【八見習因】見習因
P182n1615_p0755b08║者謂見習交明邪悟諸業各執己見互相
P182n1615_p0755b09║是非其事發於違拒故有勘問權詐拷訊
P182n1615_p0755b10║推鞫（音菊）等報也。【九枉習因】枉習因者謂枉
P182n1615_p0756a01║習交加發於誣謗如讒賊人逼枉良善此
P182n1615_p0756a02║業發現故感拘押按𢲉迫蹙其體瀝漉其
P182n1615_p0756a03║血等報也。【十訟習因】訟習因者謂諍訟交
P182n1615_p0756a04║喧其事發於隱覆如鑑照燭不能隱藏故
P182n1615_p0756a05║有業鏡火珠披露宿業對驗等報也。
P182n1615_p0756a06║十種見（出瑜伽師地論）【一薩迦耶見】梵語薩迦耶華
P182n1615_p0756a07║言身見謂於五蘊法上妄生執取計我我
P182n1615_p0756a08║所是名薩迦耶見（五蘊者色蘊受蘊想蘊行蘊識蘊也我者謂五蘊法
P182n1615_p0756a09║中強立主宰妄計為我也我所者即五蘊色身等也）。【二邊執見】謂外道之
P182n1615_p0756a10║人於五蘊身見之中執斷執常隨執一邊我
P182n1615_p0756b01║見增長是名邊執見（執斷執常者謂外道自計我身死已不生
P182n1615_p0756b02║名為斷見又計我身死已再生名常見也）。【三邪見】謂外道之人
P182n1615_p0756b03║不了四諦因果之法邪心推度謂無此理
P182n1615_p0756b04║因斷滅出世善根是名邪見（四諦因果者苦諦集諦世
P182n1615_p0756b05║間因果也滅諦道諦出世間因果也）。【四見取】謂外道之人於
P182n1615_p0756b06║六十二見一一別計為㝡為上為勝為妙
P182n1615_p0756b07║堅固取執隨起言說唯此諦實餘皆虛妄
P182n1615_p0756b08║自謂由此見故能得清淨觧脫而得出離
P182n1615_p0756b09║是名見取（六十二見謂外道人於色受想行識五陰中每一陰各起四種
P182n1615_p0756b10║見則成二十見約過去現在未來三世通而論之則成六十見以斷常也見而為根
P182n1615_p0757a01║本捴成六十二見也）。【五戒禁取】謂外道之人於所受
P182n1615_p0757a02║持若戒若禁妄計為最為上為勝為妙隨
P182n1615_p0757a03║起言說唯此諦實餘皆虛妄自謂由此戒
P182n1615_p0757a04║禁能得出離是名戒禁取。【六貪見】謂於欲
P182n1615_p0757a05║界色界無色界一切順情之境躭染取著
P182n1615_p0757a06║而起諸見是名貪見。【七恚見】謂於一切違
P182n1615_p0757a07║情之境以忿怒心損他有情及於他所愛
P182n1615_p0757a08║起不饒益於他所不愛而作饒益是名恚
P182n1615_p0757a09║見。【八慢見】謂心生憍慢計己為勝視他為
P182n1615_p0757a10║劣是名慢見。【九無明見】謂於真實理地無
P182n1615_p0757b01║所明了執著邪見是名無明見。【十疑見】謂
P182n1615_p0757b02║於諸諦之理心懷猶豫無决定見是名疑
P182n1615_p0757b03║見（諸諦理者謂苦集滅道四諦之理也）。
P182n1615_p0757b04║十惡果報（出華嚴經）謂眾生前世造十惡業感餓
P182n1615_p0757b05║鬼畜生地獄三惡道報受是苦盡若生人
P182n1615_p0757b06║中餘業未盡每一惡中復受二種果報故
P182n1615_p0757b07║名十惡果報也。【一殺生果報】謂殺生之罪
P182n1615_p0757b08║能令眾生墮三惡道若生人中得二種果
P182n1615_p0757b09║報一者短命二者多病是名殺生果報。【二
P182n1615_p0757b10║偷盜果報】謂偷盜之罪亦令眾生墮三惡
P182n1615_p0758a01║道若生人中得二種果報一者貧窮二者
P182n1615_p0758a02║共財不得自在是名偷盜果報。【三邪[婬-壬+(工/山)]果
P182n1615_p0758a03║報】謂邪[婬-壬+(工/山)]之罪亦令眾生墮三惡道若生
P182n1615_p0758a04║人中得二種果報一者妻不貞良二者不
P182n1615_p0758a05║得隨意眷屬是名邪[婬-壬+(工/山)]果報。【四妄語果報】
P182n1615_p0758a06║謂妄語之罪亦令眾生墮三惡道若生人
P182n1615_p0758a07║中得二種果報一者多被誹謗二者為他
P182n1615_p0758a08║所誑是名妄語果報。【五兩舌果報】謂兩舌
P182n1615_p0758a09║之罪亦令眾生墮三惡道若生人中得二
P182n1615_p0758a10║種果報一者眷屬乖離二者親族弊惡是
P182n1615_p0758b01║名兩舌果報。【六惡口果報】謂惡口之罪亦
P182n1615_p0758b02║令眾生墮三惡道若生人中得二種果報
P182n1615_p0758b03║一者常聞惡聲二者言多諍訟是名惡口
P182n1615_p0758b04║果報。【七綺語果報】謂綺語之罪亦令眾生
P182n1615_p0758b05║墮三惡道若生人中得二種果報一者言
P182n1615_p0758b06║無人信二者語不明了是名綺語果報。【八
P182n1615_p0758b07║貪欲果報】謂貪欲之罪亦令眾生墮三惡
P182n1615_p0758b08║道若生人中得二種果報一者心不知足
P182n1615_p0758b09║二者多欲無厭是名貪欲果報。【九嗔恚果
P182n1615_p0758b10║報】謂嗔恚之罪亦令眾生墮三惡道若生
P182n1615_p0759a01║人中得二種果報一者常被他人求其長
P182n1615_p0759a02║短二者常被於他之所惱害是名嗔恚果
P182n1615_p0759a03║報。【十邪見果報】謂邪見之罪亦令眾生墮
P182n1615_p0759a04║三惡道若生人中得二種果報一者生邪
P182n1615_p0759a05║見家二者其心諂曲是名邪見果報。
P182n1615_p0759a06║十不增長業（出瑜伽師地論）【一夢所作業】夢所作者
P182n1615_p0759a07║謂夢中所為非意思所起亦非身口所作
P182n1615_p0759a08║是為不增長業也。【二無知所作業】無知所
P182n1615_p0759a09║作者謂無所知覺之人所作之業皆非意
P182n1615_p0759a10║思所起是為不增長業也。【三無故思所作
P182n1615_p0759b01║業】無故思所作者謂身口所作之業非故
P182n1615_p0759b02║意所思而起是為不增長業也。【四不利不
P182n1615_p0759b03║數所作業】不利不數所作者謂不以利養
P182n1615_p0759b04║而作亦不數數而作是為不增長業也。【五
P182n1615_p0759b05║狂亂所作業】狂亂所作者謂癡狂昏乱之
P182n1615_p0759b06║人於身口所作本非故意亦非知覺是為
P182n1615_p0759b07║不增長業也。【六失念所作業】失念所作者
P182n1615_p0759b08║謂人既失正念即同迷癡凢所作業不由
P182n1615_p0759b09║意地而起是為不增長業也。【七非樂欲所
P182n1615_p0759b10║作業】非樂欲所作者謂凢所作業必從樂
P182n1615_p0760a01║欲心起若其所作既非樂欲是為不增長
P182n1615_p0760a02║業也。【八自性無記業】自性無記者謂無記
P182n1615_p0760a03║性所作非善因緣亦非不善因緣是為不
P182n1615_p0760a04║增長業也（無記性者謂不善不惡之性也）。【九悔所損業】悔
P182n1615_p0760a05║所損者謂先所作業既生慚愧悔過遷善
P182n1615_p0760a06║其業即損是為不增長業也。【十對治所損
P182n1615_p0760a07║業】對治所損者謂所作業方便對治如嗔
P182n1615_p0760a08║心起時即以慈悲治之其業損减是為不
P182n1615_p0760a09║增長業也。
P182n1615_p0760a10║十種說三世（出華嚴經）十種說三世者謂三世各
P182n1615_p0760b01║三乃分九別會別歸摠攝在一念故以一
P182n1615_p0760b02║融九雖九而常一雖一而常九一九無礙
P182n1615_p0760b03║十世圓融經云無量無數刼觧之即一念
P182n1615_p0760b04║知念亦無念如是見世間是名十種說三
P182n1615_p0760b05║世也（刼梵語具云刼波華言分別時節）。【一過去世說過去
P182n1615_p0760b06║世】謂過去世中說過去世之事也。【二過去
P182n1615_p0760b07║世說未來世】謂過去世中說未來世之事
P182n1615_p0760b08║也。【三過去世說現在世】謂過去世中說現
P182n1615_p0760b09║在世之事也。【四未來世說過去世】謂未來
P182n1615_p0760b10║世中說過去世之事也。【五未來世說現在
P182n1615_p0761a01║世】謂未來世中說現在世之事也。【六未來
P182n1615_p0761a02║世說無盡】謂未來世中說未來世未來之
P182n1615_p0761a03║後復有未來無窮𥁞之事也。【七現在世說
P182n1615_p0761a04║過去世】謂現在世中說過去世之事也。【八
P182n1615_p0761a05║現在世說未來世】謂現在世中說未來世
P182n1615_p0761a06║之事也。【九現在世說平等】謂現在世中說
P182n1615_p0761a07║現在世之事也以現在為平等者例過去
P182n1615_p0761a08║未來之現在前後均齊也。【十現在世說三
P182n1615_p0761a09║世即一念】謂世由積念而成故三世各三
P182n1615_p0761a10║而成九世攝九世歸三世攝三世即一念
P182n1615_p0761b01║故合論云十世古今始終不離於當念也。
P182n1615_p0761b02║粥有十利（出摩訶僧祇律）律云佛住舍衛城時難陀
P182n1615_p0761b03║毋作食先飯比丘然後自食復作釜飯逼
P182n1615_p0761b04║上飯汁自飲即覺身內風除宿食頓消由
P182n1615_p0761b05║是多水少米合煎復用胡椒蓽𦭞調和以
P182n1615_p0761b06║奉世尊由是佛聽比丘從今日後許食粥
P182n1615_p0761b07║有十種利時世尊即說偈曰持戒清淨人
P182n1615_p0761b08║所奉恭敬隨時以粥施十利饒益於行者
P182n1615_p0761b09║色力壽樂辭清辯宿食風除飢渴消是名
P182n1615_p0761b10║為藥佛所說欲生人天常受樂應當以粥
P182n1615_p0762a01║施眾僧（梵語難陀華言善歡喜）。【一資色】謂資益身軀
P182n1615_p0762a02║顏容豐盛故云資色。【二增力】謂補益尫羸
P182n1615_p0762a03║增長氣力故云增力。【三益壽】謂補養元氣
P182n1615_p0762a04║壽筭增益故云益壽。【四安樂】謂清淨柔輭
P182n1615_p0762a05║食則安樂故云安樂。【五辯說】謂滋潤喉吻
P182n1615_p0762a06║論議無礙故云辯說。【六除風】謂調和通利
P182n1615_p0762a07║風氣消除故云風除。【七消宿食】謂溫煖脾
P182n1615_p0762a08║胃宿食消化故云消宿食。【八辭清】謂氣無
P182n1615_p0762a09║凝滯辭辯清揚故云辭清。【九除飢】謂適充
P182n1615_p0762a10║口腹飢餒頓除故云除飢。【十消渴】謂喉吻
P182n1615_p0762b01║霑潤渴想隨消故云消渴。
P182n1615_p0762b02║飲酒十過（出四分律藏）【一顏色惡】謂飲酒之人顏
P182n1615_p0762b03║貌容色因此變常無有善相也。【二下劣】謂
P182n1615_p0762b04║飲酒之人威儀不整動止輕薄人所賤惡
P182n1615_p0762b05║也。【三眼視不明】謂恣飲狂癡瞻視昏瞀而
P182n1615_p0762b06║色境莫辨也（瞀音務目不明也）。【四現嗔恚相】謂醉
P182n1615_p0762b07║酒之人行不善法不頋親属賢善恣肆忿
P182n1615_p0762b08║怒也。【五壞田業資生】謂恣飲放逸破費產
P182n1615_p0762b09║業資財散失也。【六致疾病】謂飲酒過度身
P182n1615_p0762b10║体失調以致疾病也。【七益闘訟】謂醉酒發
P182n1615_p0763a01║狠與人爭競不惜身命而闘訟益增也。【八
P182n1615_p0763a02║惡名流布】謂躭飲縱恣棄捨善法而醜名
P182n1615_p0763a03║惡聲遠近流布也。【九智慧减少】謂飲酒昏
P182n1615_p0763a04║迷狂騃（語駭切）愚癡而智慧减少也。【十命終
P182n1615_p0763a05║墮惡道】謂朋狎飲酒善行不修惡業日增
P182n1615_p0763a06║命終之後而墮惡道也。
P182n1615_p0763a07║食肉十過（出法苑珠林）【一眾生是己親】謂一切眾
P182n1615_p0763a08║生輪迴五道互相生育𮞏為眷屬以是因
P182n1615_p0763a09║緣今所食肉無非親者故云眾生是己親
P182n1615_p0763a10║（五道者天道人道餓鬼道畜生道地獄道也）。【二見生驚怖】謂一
P182n1615_p0763b01║切眾生護身惜命與人無別若見食肉之
P182n1615_p0763b02║人驚怖遠離故云見生驚怖。【三壞他信心】
P182n1615_p0763b03║謂世間行善之人見沙門食肉者即生毀
P182n1615_p0763b04║謗而言佛法中無有真實沙門修梵行者
P182n1615_p0763b05║故云壞他信心（梵語沙門華言勤息梵行即淨行也）。【四行人
P182n1615_p0763b06║不應食】謂菩薩為求出離生死當修慈悲
P182n1615_p0763b07║之行少欲知足若其食肉則不能出離故
P182n1615_p0763b08║云行人不應食。【五羅剎習氣】梵語羅剎華
P182n1615_p0763b09║言速疾鬼習氣者先世餘習氣分也謂沙
P182n1615_p0763b10║門宿世曾作羅剎眷屬今雖出家在佛法
P182n1615_p0764a01║中由昔餘習見食肉者歡喜親近故云羅
P182n1615_p0764a02║剎習氣。【六學術不成】謂學道之人若好食
P182n1615_p0764a03║肉則污染梵行於如來無上聖道出世觧
P182n1615_p0764a04║脫不得成就故云學術不成。【七生命同己】
P182n1615_p0764a05║謂學道之人應起慈心諦觀一切眾生惜
P182n1615_p0764a06║命畏死與己無別須當護惜故云生命同
P182n1615_p0764a07║己。【八天聖遠離】謂食肉之人諸天聖人悉
P182n1615_p0764a08║皆厭惡遠離而不親近故云天聖遠離。【九
P182n1615_p0764a09║不淨所出】謂一切畜生宿因不淨之業以
P182n1615_p0764a10║成不淨之身其所食噉又多不淨學道之
P182n1615_p0764b01║人欲修梵行而食彼肉則亦不淨故云不
P182n1615_p0764b02║淨所出。【十死墮惡道】謂食肉之人必多害
P182n1615_p0764b03║物命惡業日積是以命終之後應生惡道
P182n1615_p0764b04║故云死墮惡道（惡道即餓鬼畜生地獄三惡道也）。
P182n1615_p0764b05║十大數（出華嚴經）十大數者華嚴經阿僧祇品心
P182n1615_p0764b06║王菩薩問佛云何阿僧祇乃至不可說不
P182n1615_p0764b07║可說佛即為說筭數無𥁞之法積成十種
P182n1615_p0764b08║大數也然數法有三等一下等數法十十
P182n1615_p0764b09║變之即一變十十變百百變千千變萬等
P182n1615_p0764b10║也二中等數法百百變之即一百洛义為
P182n1615_p0765a01║一俱胝等也三上等數法倍倍變之即俱
P182n1615_p0765a02║胝俱胝為一阿𢈔多等也此之數法唯佛
P182n1615_p0765a03║能了故佛自說筭數之法無窮無盡以筭
P182n1615_p0765a04║諸佛清淨功德及菩薩所入諸行願海乃
P182n1615_p0765a05║至世間一切無盡法也（梵語洛叉華言十萬梵語俱胝華言
P182n1615_p0765a06║百億梵語阿𢈔多亦云那由他華言萬億）。【一阿僧祇】梵語阿僧
P182n1615_p0765a07║祇華言無數謂從一百洛义為一俱胝乃
P182n1615_p0765a08║至至至為一阿僧祇也（至至者數也）。【二無量】謂
P182n1615_p0765a09║從阿僧祇阿僧祇為一阿僧祇轉阿僧祇
P182n1615_p0765a10║轉阿僧祇轉為一無量也。【三無邊】謂從無
P182n1615_p0765b01║量無量為一無量轉無量轉無量轉為一
P182n1615_p0765b02║無邊也。【四無等】謂從無邊無邊為一無邊
P182n1615_p0765b03║轉無邊轉無邊轉為一無等也。【五不可數】
P182n1615_p0765b04║謂從無等無等為一無等轉無等轉無等
P182n1615_p0765b05║轉為一不可數也。【六不可稱】謂從不可數
P182n1615_p0765b06║不可數為一不可數轉不可數轉不可數
P182n1615_p0765b07║轉為一不可稱也。【七不可思】謂從不可稱
P182n1615_p0765b08║不可稱為一不可稱轉不可稱轉不可稱
P182n1615_p0765b09║轉為一不可思也。【八不可量】謂從不可思
P182n1615_p0765b10║不可思為一不可思轉不可思轉不可思
P182n1615_p0766a01║轉為一不可量也。【九不可說】謂從不可量
P182n1615_p0766a02║不可量為一不可量轉不可量轉不可量
P182n1615_p0766a03║轉為一不可說也。【十不可說不可說】謂從
P182n1615_p0766a04║不可說不可說為一不可說轉不可說轉
P182n1615_p0766a05║不可說轉為一不可說不可說也。
P182n1615_p0766a06║佛十一持（出華嚴經并華嚴經䟽）【一佛持】謂如來色相
P182n1615_p0766a07║之身住持世間能令眾生佛種不斷是名
P182n1615_p0766a08║佛持。【二法持】謂如來法性之法住持世間
P182n1615_p0766a09║能令眾生法種不斷是名法持。【三僧持】謂
P182n1615_p0766a10║如來應化菩薩聖僧住持世間能令眾生
P182n1615_p0766b01║僧種不斷是名僧持（菩薩梵語具云菩提薩埵華言覺有情）。
P182n1615_p0766b02║【四業持】謂如來見諸眾生造作惡業故現
P182n1615_p0766b03║威猛勢力逼今修善如無厭足王假現惡
P182n1615_p0766b04║業之行化諸眾生是名業持（無厭足王者即華嚴經五
P182n1615_p0766b05║十三叅中第十七善知識也善財見王現威猛勢將諸罪人或斷手足或以湯煑火
P182n1615_p0766b06║焚作諸惡業調伏眾生是也）。【五煩惱持】謂如來見諸眾
P182n1615_p0766b07║生行於邪行貪著煩惱故隨彼類示行貪
P182n1615_p0766b08║欲如婆須蜜多女假行欲事令他入於三
P182n1615_p0766b09║昧而斷煩惱是名煩惱持（婆須蜜多女即華嚴經五十三
P182n1615_p0766b10║叅中第二十五善知識也梵語三昧華言正定）。【六時持】謂如來最
P182n1615_p0767a01║初發心之時菩提大願而為其體時時潤
P182n1615_p0767a02║澤無有間斷是名時持（梵語菩提華言道）。【七願持】
P182n1615_p0767a03║謂如來徃昔因中發大誓願修諸功德持
P182n1615_p0767a04║令不失是名願持。【八供養持】謂如來徃昔
P182n1615_p0767a05║修行之時以諸供具持奉十方如來而為
P182n1615_p0767a06║供養是名供養持。【九行持】謂如來徃昔勤
P182n1615_p0767a07║修一切殊勝妙行無量無邊恒不厭足是
P182n1615_p0767a08║名行持。【十刦持】刦梵語具云刼波華言分
P182n1615_p0767a09║別時節謂如來於無量刼中具修梵行功
P182n1615_p0767a10║德而證道果住持經刼化諸眾生是名刼
P182n1615_p0767b01║持。【十一智持】謂如來行滿功圓證得一切
P182n1615_p0767b02║種智復以智慧辯才說種種法調伏眾生
P182n1615_p0767b03║不令退失是名智持（一切種智者謂知一切道知一切種即佛
P182n1615_p0767b04║智也）。
P182n1615_p0767b05║月有十一事喻如來（出大涅槃經）【一能破暗】謂月
P182n1615_p0767b06║盛滿之時清光普照能使一切大地悉皆
P182n1615_p0767b07║明朗猶如來種種說法能破一切眾生無
P182n1615_p0767b08║明大闇也。【二令見道非道】謂月盛滿之時
P182n1615_p0767b09║普照大地凡是路非路令諸眾生悉皆明
P182n1615_p0767b10║見猶如來說法開示正道邪道人悉分別
P182n1615_p0768a01║而知其可行不可行也。【三令見道邪正】謂
P182n1615_p0768a02║月盛滿之時普照大地凡路之邪正險夷
P182n1615_p0768a03║令諸眾生皆悉明見猶如來開示生死邪
P182n1615_p0768a04║險之途令趨涅槃平正之道也（梵語涅槃華言滅度）。【四
P182n1615_p0768a05║除欝蒸得清凉】謂月盛滿之時雖遇炎暑
P182n1615_p0768a06║欝結蒸熱其或對之自覺清凉之氣襲人
P182n1615_p0768a07║猶如來說法令人悉能遠離貪欲瞋恚愚
P182n1615_p0768a08║癡生死之苦而獲涅槃清凉之樂也。【五破
P182n1615_p0768a09║壞螢火高心】謂月盛滿之時一切山河大
P182n1615_p0768a10║地無不普照而螢火之光悉皆不現猶如
P182n1615_p0768b01║來出世正法昭著一切外道邪見光明悉
P182n1615_p0768b02║皆破壞也。【六息盜賊想】謂月盛滿之時一
P182n1615_p0768b03║切幽暗無不朗耀盜賊竊取之想自然屏
P182n1615_p0768b04║息猶如來說法令諸眾生破無明暗一切
P182n1615_p0768b05║煩惱皆不復生也。【七除畏惡獸心】謂月盛
P182n1615_p0768b06║滿之時一切幽暗無不照燭令諸曠野夜
P182n1615_p0768b07║行之人惡獸出沒悉能明見而無怖畏之
P182n1615_p0768b08║心猶如來說法開示眾生正見煩惱盖障
P182n1615_p0768b09║悉皆除滅也。【八開敷優鉢羅華】梵語優鉢
P182n1615_p0768b10║羅華言青蓮謂月盛滿之時其光照故華
P182n1615_p0769a01║乃開敷猶如來說法開示明了一切眾生
P182n1615_p0769a02║所有心花悉皆敷榮也。【九合蓮華】謂月盛
P182n1615_p0769a03║滿之時其光照故蓮華開而復合猶如來
P182n1615_p0769a04║說法開示明了眾生五欲覆盖之心不令發
P182n1615_p0769a05║起也（五欲者色欲聲欲香欲味欲觸欲也）。【十發行人進路心】
P182n1615_p0769a06║謂月盛滿之時一切道路邪正夷險悉皆
P182n1615_p0769a07║明白行者之心歡喜前進猶如來說法開
P182n1615_p0769a08║示明了令諸眾生勇猛進修趣向大涅槃
P182n1615_p0769a09║之道也。【十一令眾生受樂】謂月盛滿之時
P182n1615_p0769a10║令人賞翫生娛樂心猶如來說法開示明
P182n1615_p0769b01║了令諸眾生修習禪定破諸煩惱而得觧
P182n1615_p0769b02║脫之樂也。
P182n1615_p0769b03║師子吼喻十一事（出涅槃經）如來說法每以師子
P182n1615_p0769b04║吼為喻者盖表如來於大眾中無畏而說
P182n1615_p0769b05║有此十一事也。【一破壞詐師子】謂如來無
P182n1615_p0769b06║畏宣說正法則彼邪魔外道之說自然摧
P182n1615_p0769b07║破猶真師子王震吼則彼詐作師子者自
P182n1615_p0769b08║失聲矣。【二試自身力】謂如來無畏說法以
P182n1615_p0769b09║示如實智用通達一切了了分明無有能
P182n1615_p0769b10║壞亦無能勝猶師子震吼亦欲試其自身
P182n1615_p0770a01║之力也。【三令住淨處】謂如來無畏說法專
P182n1615_p0770a02║為開示一切眾生令知諸佛所行清淨境
P182n1615_p0770a03║界猶師子震吼而自振其尾令所住之處
P182n1615_p0770a04║除去塵垢而得清淨也。【四令諸子知處所】
P182n1615_p0770a05║謂如來無畏說法專為開示一切邪見眾
P182n1615_p0770a06║生反邪向正有所歸依猶師子震吼亦令
P182n1615_p0770a07║諸子知其所住之處也。【五令群輩無怖】謂
P182n1615_p0770a08║如來無畏說法為令一切眾生出離生死
P182n1615_p0770a09║而無怖畏猶師子震吼亦令群輩無怖心
P182n1615_p0770a10║也。【六眠者得覺悟】謂如來無畏說法為令
P182n1615_p0770b01║一切眾生為無明迷惑之所覆障者悉皆
P182n1615_p0770b02║開曉猶師子震吼令群輩睡眠皆得覺悟
P182n1615_p0770b03║也。【七令諸獸不放逸】謂如來無畏說法為
P182n1615_p0770b04║令一切眾生守護身語心不放逸若有行
P182n1615_p0770b05║惡法者悉知慚愧而生悔心猶師子震吼
P182n1615_p0770b06║令一切諸獸皆不放逸也。【八令諸獸依附】
P182n1615_p0770b07║謂如來以無畏力宣說正法為欲開示一
P182n1615_p0770b08║切邪見眾生悉令正信不為外道所惑猶
P182n1615_p0770b09║師子震吼能令諸獸離彼窟穴悉來依附
P182n1615_p0770b10║也。【九調大香象】謂如來無畏說法亦為破
P182n1615_p0771a01║壞富蘭那等憍慢之心令其調伏而生正
P182n1615_p0771a02║信猶師子震吼調伏大香象也（梵語富蘭那無翻外
P182n1615_p0771a03║道名）。【十教告子息】謂如來無畏說法為令聲
P182n1615_p0771a04║聞緣覺自耻小乘之證而向墓大乘之道
P182n1615_p0771a05║猶師子震吼教告子息令其跳躍增進勇
P182n1615_p0771a06║猛也。【十一莊嚴眷屬】謂如來無畏說法教
P182n1615_p0771a07║諸菩薩發廣大心圓滿十力亦令四部離
P182n1615_p0771a08║諸邪見不生怖畏猶師子震吼而自莊嚴
P182n1615_p0771a09║其眷屬也（十力者一是處非處智力二過現未來業報智力三諸禪觧脫
P182n1615_p0771a10║三昧智力四諸根勝劣智力五種種觧智力六種種界智力七一切至處道智力八
P182n1615_p0771b01║天眼無礙智力九宿命無礙智力十永斷習氣智力也四部者比丘比丘尼優婆塞
P182n1615_p0771b02║優婆夷也）。
P182n1615_p0771b03║十一智（出大般若經）【一世俗智】謂世間有漏之智
P182n1615_p0771b04║不能出離生死故名世俗智亦云名字智
P182n1615_p0771b05║謂但有其名而無其理也（有漏者謂漏落三界生死也）。
P182n1615_p0771b06║【二法智】謂欲界苦集滅道四諦下苦法等
P182n1615_p0771b07║無漏之智能斷欲界見惑煩惱故名法智
P182n1615_p0771b08║（無漏者謂不漏落三界生死也見惑者謂意根對法塵起諸分別也）。【三類智】
P182n1615_p0771b09║謂色界無色界四諦以欲界四諦比類而
P182n1615_p0771b10║觀從是斷上二界見惑發苦類等無漏之
P182n1615_p0772a01║智故名類智。【四苦智】苦即逼迫之義謂觀
P182n1615_p0772a02║五陰等法以無常苦空無我得無漏智故
P182n1615_p0772a03║名苦智（五陰者色陰受陰想陰行陰識陰也無常者謂五陰之身終歸壞滅
P182n1615_p0772a04║也苦謂此身受生死逼迫等苦也空者謂此身由四大假合而成畢竟不有也無我
P182n1615_p0772a05║者謂四大分離何者是我也）。【五集智】集招集之義謂觀
P182n1615_p0772a06║見思煩惱之因而能招集生死之果得無
P182n1615_p0772a07║漏智故名集智（見思者見即見惑也思謂眼等五根對色等五塵起
P182n1615_p0772a08║諸貪愛也）。【六滅智】滅即斷滅之義謂斷滅見思
P182n1615_p0772a09║煩惱得無漏智故名滅智。【七道智】道即能
P182n1615_p0772a10║通之義謂戒定慧之道能通至涅槃依此
P182n1615_p0772b01║而修得無漏智故名道智（梵語涅槃華言滅度）。【八他
P182n1615_p0772b02║心智】謂知欲界色界現在心心所法及知
P182n1615_p0772b03║無漏心心所法故名他心智（心心所法者心即心王心
P182n1615_p0772b04║所即受想行等也）。【九盡智】謂我見苦已斷集已證
P182n1615_p0772b05║滅已修道已如是念時得無漏智故名盡
P182n1615_p0772b06║智。【十無生智】謂我見苦已不復更見我斷
P182n1615_p0772b07║集已不復更斷我證滅已不復更證我修
P182n1615_p0772b08║道已不復更修如是念時得無漏智故名
P182n1615_p0772b09║無生智。【十一如實智】謂於一切法如實正
P182n1615_p0772b10║知無有𦊱礙是佛之智故名如實智。
P182n1615_p0773a01║十一善（出成唯識論）【一信】信者謂於一切善法忍
P182n1615_p0773a02║可樂欲而不疑也有三種一信實有謂於
P182n1615_p0773a03║諸法實事理中深信忍故二信有德謂於
P182n1615_p0773a04║三寶真淨德中深信樂故三信有能謂於
P182n1615_p0773a05║世間出世間一切善法深信力故能得能
P182n1615_p0773a06║成起希望故是名為信（三寶者佛寶法寶僧寶也）。【二慚】
P182n1615_p0773a07║慚即慚天謂心常知慚崇重賢善恥昔過
P182n1615_p0773a08║惡則能對治無慚息諸惡行也。【三愧】愧即
P182n1615_p0773a09║愧人謂心常知愧不為暴惡悔昔過非則
P182n1615_p0773a10║能對治無愧息諸惡業也。【四無貪】謂於五
P182n1615_p0773b01║欲順情等境心生厭離無所染著也（五欲者色
P182n1615_p0773b02║欲聲欲香欲味欲觸欲也）。【五無瞋】謂於五欲違情等境
P182n1615_p0773b03║心常忍辱不起忿怒也。【六無癡】謂於一切
P182n1615_p0773b04║理事等法明觧决了無所迷惑也。【七勤】謂
P182n1615_p0773b05║於一切善法精進修習不生懈怠圓滿善業
P182n1615_p0773b06║也。【八安】安即輕安謂遠離麤重惱乱及除
P182n1615_p0773b07║障定之法調暢身心轉安適也（麤重惱乱即貪瞋痴等是
P182n1615_p0773b08║也障定法即散乱是也）。【九不放逸】謂精進三業於所
P182n1615_p0773b09║斷之惑所修之善加功勇猛速令成滿世
P182n1615_p0773b10║間出世間一切善法而無放逸也（三業者身業口
P182n1615_p0774a01║業意業也世間出世間善法者天人所修五戒十善名為世間聲聞等所修戒定慧
P182n1615_p0774a02║之法名出世間也）。【十行捨】謂精進三業令心平等
P182n1615_p0774a03║寂靜而住一切掉舉昏沉等障悉皆捨離
P182n1615_p0774a04║也（掉者動也）。【十一不害】謂於一切有情眾生無
P182n1615_p0774a05║所損惱不加瞋恚常運慈悲之心㧞其危
P182n1615_p0774a06║苦與其安樂也。
P182n1615_p0774a07║合九十五種外道為十一宗（出華嚴經隨䟽演義鈔）宗
P182n1615_p0774a08║即𣲖也謂外道教文傳習西域不出十一
P182n1615_p0774a09║宗而九十五種外道無不𥁞攝也。【一數論
P182n1615_p0774a10║師計𡨋諦生】從數起論名為數論又論能
P182n1615_p0774b01║生數名為數論其造數論及學數論者皆
P182n1615_p0774b02║名數論師計𡨋諦生者百論云從𡨋生覺
P182n1615_p0774b03║乃至神我共成二十五諦以前二十四諦
P182n1615_p0774b04║從神我而生依神我為主謂神我常覺明
P182n1615_p0774b05║了常住不壞攝受諸法是故執神我是常
P182n1615_p0774b06║是一是萬物因是涅槃因也（二十五諦者𡨋初自性諦
P182n1615_p0774b07║即𡨋諦也智大諦即覺也我心諦五唯諦即色聲香味觸也五大諦即地水火風空
P182n1615_p0774b08║也五知根諦即眼耳鼻舌身也五作業根諦即口手足大便小便也心平等根諦神
P182n1615_p0774b09║我諦神我即識神也）。【二衛世師計六句生】梵語衛世
P182n1615_p0774b10║華言無勝其人在佛前八百年出世時人
P182n1615_p0775a01║以其晝避聲色匿跡山藪夜絕視聽方行
P182n1615_p0775a02║乞食有似鵂鶹鳥故名鵂鶹仙人及獲五
P182n1615_p0775a03║通遂說論十萬偈謂證菩提便欣入滅六
P182n1615_p0775a04║句生者一者實謂諸法體實為德業所依
P182n1615_p0775a05║二者德即道德也三者業即作用也四者
P182n1615_p0775a06║大有謂實德業同一有也五者同異謂如
P182n1615_p0775a07║地望地是同望水即異水火風等亦然六
P182n1615_p0775a08║者和合謂諸法和合如鳥飛空怱至樹枝
P182n1615_p0775a09║住而不去法亦如是由和合故令有住也
P182n1615_p0775a10║（五通者足不履地知人心命回眼千里呼名即至石壁無礙也）。【三塗灰計
P182n1615_p0775b01║自在天生萬物】塗灰即外道名謂此外道
P182n1615_p0775b02║計欲界第六自在天能生萬物。【四圍陀論
P182n1615_p0775b03║師計那羅延天生四姓】梵語圍陀華言智
P182n1615_p0775b04║論梵語那羅延華言勾鎻力士謂其骨節
P182n1615_p0775b05║鈎鎻而有力也那羅延天能生四姓謂口
P182n1615_p0775b06║生婆羅門兩臂生剎利兩䏶生毘舍兩脚
P182n1615_p0775b07║生首陀（梵語婆羅門華言淨行剎利梵語具云剎帝利華言曰主即王種也
P182n1615_p0775b08║梵語毘舍華言商賈梵語首陀華言農人）。【五安茶論師計本際
P182n1615_p0775b09║生】梵語安茶（無翻）本際者即過去世之初際
P182n1615_p0775b10║也謂此外道計世間㝡初有大水時有大
P182n1615_p0776a01║安茶出生形如鷄卵後為兩叚上為天下
P182n1615_p0776a02║為地中生一梵天復能出生一切有命無
P182n1615_p0776a03║命之物故計梵天是生萬物之主也。【六時
P182n1615_p0776a04║散外道計物從時生】謂此外道自見草木
P182n1615_p0776a05║等物有時生花有時生果時有作用或舒
P182n1615_p0776a06║或卷令彼枝條隨時榮枯時雖微細不可
P182n1615_p0776a07║見以此花實等則知有時也。【七方論師計
P182n1615_p0776a08║方生人人生天地】方即四方謂此外道計
P182n1615_p0776a09║四方能生人人能生天地滅後還入於方
P182n1615_p0776a10║也。【八路伽耶計色心法皆極微作】梵語路
P182n1615_p0776b01║伽耶華言順世謂此外道計色心等法皆
P182n1615_p0776b02║從四大極微能生麤色雖是極微其體實
P182n1615_p0776b03║有以世間麤物無常極微之因不壞也（四大
P182n1615_p0776b04║者地大水大火大風大也）。【九口力論師計虛空為萬物
P182n1615_p0776b05║因】謂此外道計從空生風從風生火從火
P182n1615_p0776b06║生煖煖生水水生凍堅作地地生五穀五
P182n1615_p0776b07║穀生命命沒還歸虛空也（五穀者禾麻黍菽麥也）。【十
P182n1615_p0776b08║宿作論師計苦樂隨業】謂此外道計一切
P182n1615_p0776b09║眾生受苦樂報皆隨宿世本業所作若有
P182n1615_p0776b10║持戒精進受身心苦能壞本業本業既盡
P182n1615_p0777a01║眾苦亦滅眾苦滅故即得涅槃是故計宿
P182n1615_p0777a02║世所作為一切因也（梵語涅槃華言滅度）。【十一無因
P182n1615_p0777a03║論師計自然生】謂此外道計一切萬物無
P182n1615_p0777a04║因無緣皆自然生皆自然滅也。
P182n1615_p0777a05║十一色（出大乘廣五蘊論）色以質礙為義謂眼耳鼻
P182n1615_p0777a06║舌身無表六種即內色也色聲香味觸五
P182n1615_p0777a07║種即外色也凢有十一種之別焉。【一眼】謂
P182n1615_p0777a08║眼根有形質可見故名色也。【二耳】謂耳根
P182n1615_p0777a09║有形質可見故名色也。【三鼻】謂鼻根有形
P182n1615_p0777a10║質可見故名色也。【四舌】謂舌根有形質可
P182n1615_p0777b01║見故名色也。【五身】謂身根有形質可見故
P182n1615_p0777b02║名色也。【六色】謂眼根所見青黃赤白等色
P182n1615_p0777b03║也。【七聲】謂絲竹環珮等聲以其實可聽聞
P182n1615_p0777b04║故名色也。【八香】謂栴檀沉水及飲食等香
P182n1615_p0777b05║以其實可嗅聞故名色也。【九味】謂甘淡鹹
P182n1615_p0777b06║苦等味以其實可甞知故名色也。【十觸】謂
P182n1615_p0777b07║妙衣上服柔輭細滑等觸以其實有觸對
P182n1615_p0777b08║故名色也。【十一無表】無表者謂不可顯示
P182n1615_p0777b09║之色也如四禪天定中色眼中一分淨色
P182n1615_p0777b10║皆不可見不可顯示又如意識緣想過去
P182n1615_p0778a01║種種境界雖無表對想境實見故名無表
P182n1615_p0778a02║色也（四禪天者即色界初禪二禪三禪四禪也一分淨色即眼識也）。
P182n1615_p0778a03║十一聲（出華嚴經隨䟽演義鈔）【一執受大種聲】執即執
P182n1615_p0778a04║持受即領受謂人於內四大種而有所執受
P182n1615_p0778a05║也而言聲者如手相擊及語言等聲皆由
P182n1615_p0778a06║內四大種而出故名執受大種聲（四大種者謂人
P182n1615_p0778a07║身中地水火風也）。【二不執受大種聲】謂人於外四
P182n1615_p0778a08║大種無所執受而言聲者如風林駛水等
P182n1615_p0778a09║聲皆由外四大而出故名不執受大種聲
P182n1615_p0778a10║（外四大種者謂世間地水火風也）。【三執受不執受大種聲】
P182n1615_p0778b01║謂如以手擊皷等聲手屬執受大種鼓屬
P182n1615_p0778b02║不執受大種故名執受不執受大種聲。【四
P182n1615_p0778b03║世所共成聲】謂世俗之人或因談說或因
P182n1615_p0778b04║問荅而成於聲故名世所共成聲。【五成所
P182n1615_p0778b05║引聲】謂諸聖人所說法音皆為引導眾生
P182n1615_p0778b06║出離生死而成於聲故名成所引聲。【六可
P182n1615_p0778b07║意聲】謂歡樂之聲可適其意故名可意聲。
P182n1615_p0778b08║【七不可意聲】謂愁苦之聲違逆情意故名
P182n1615_p0778b09║不可意聲。【八俱相違聲】謂不苦不樂之聲
P182n1615_p0778b10║亦不適意亦不違情與前可意不可意聲
P182n1615_p0779a01║相反故名俱相違聲。【九徧計所執聲】謂外
P182n1615_p0779a02║道於一切法徧計有無及常無常等執著
P182n1615_p0779a03║所說而成於聲故名徧計所執聲。【十聖言
P182n1615_p0779a04║聲】聖即正也謂見即言見不見言不見聞
P182n1615_p0779a05║即言聞不聞言不聞等此因正直而成於
P182n1615_p0779a06║聲故言聖言聲。【十一非聖言聲】謂見言不
P182n1615_p0779a07║見不見言見聞言不聞不聞言聞等此因
P182n1615_p0779a08║非正直而成於聲故名非聖言聲。
P182n1615_p0779a09║藥師如來十二大願（出藥師如來本願功德經）文殊師利
P182n1615_p0779a10║菩薩白佛言惟願演說諸佛名號及本昔
P182n1615_p0779b01║所發殊勝大願佛言東方過此十恒沙等
P182n1615_p0779b02║佛土之外有世界名淨瑠璃彼土有佛名
P182n1615_p0779b03║藥師瑠璃光如來本行菩薩行時發十二
P182n1615_p0779b04║大願（梵語文殊師利華言妙德菩薩梵語具云菩提薩埵華言覺有情梵語瑠
P182n1615_p0779b05║璃華言青色寶）。【一願】願我來世於佛菩提得正覺
P182n1615_p0779b06║時自身光明熾然照曜無量無數無邊世
P182n1615_p0779b07║界三十二相八十種好以為莊嚴我身既
P182n1615_p0779b08║尓令一切眾生如我無異（梵語菩提華言道三十二相者
P182n1615_p0779b09║足安平相千輻輪相手指纖長相手足柔軟相手足縵網相足跟滿足相足趺高好
P182n1615_p0779b10║相腨如鹿王相手過膝相馬陰藏相身縱廣相毛孔生青色相身毛上靡相身金色
P182n1615_p0780a01║相身光面各一丈相皮膚細滑相七處平滿相兩腋滿相身如師子相身端直相肩
P182n1615_p0780a02║圓滿相四十齒相齒白齊密相四牙白淨相頰車如師子相咽中津液得上味相廣
P182n1615_p0780a03║長舌相梵音深遠相眼色如金精相眼睫如牛王相眉間白毫相頂肉髻成相也八
P182n1615_p0780a04║十種好者一指爪狹長二手足指圓三手足各等無差四手足圓滿五筋脉盤結六
P182n1615_p0780a05║兩踝深隱七行步正直八行步威容齊整九行步安平十行步有儀十一回身頋視
P182n1615_p0780a06║十二支節殊勝十三骨節交結十四膝輪圓滿十五隱處妙好十六身支潤滑十七
P182n1615_p0780a07║身吞敦肅十八身支堅固十九身支安定二十身相端嚴二十一身有圓光二十二
P182n1615_p0780a08║腹形方正二十三臍深右旋二十四臍厚妙相二十五肌膚匄淨二十六手掌充滿
P182n1615_p0780a09║二十七手文深長二十八唇色紅潤二十九面門圓滿三十舌相長廣三十一發聲
P182n1615_p0780a10║威震三十二音韻羙妙三十三鼻高脩直三十四諸齒方整三十五諸牙明潔三十
P182n1615_p0780b01║六目廣清淨三十七眼相脩廣三十八眼睫齊整三十九雙眉脩長四十雙眉綺廉
P182n1615_p0780b02║四十一雙眉高朗四十二耳厚脩長四十三兩耳相好四十四容儀端麗四十五額
P182n1615_p0780b03║廣圓滿四十六身分殊勝四十七首髮脩長四十八背髮香潔四十九首髮齊整五
P182n1615_p0780b04║十首髮堅固五十一首髮光滑五十二身分堅實五十三身體莊嚴五十四諸竅清
P182n1615_p0780b05║淨五十五身力充美五十六身相嚴好五十七面輪脩廣五十八顏貌舒泰五十九
P182n1615_p0780b06║面顏光澤六十身支嚴淨六十一毛孔出香六十二面門出香六十三首相妙好六
P182n1615_p0780b07║十四身毛纖柔六十五法音圓辯六十六頂相高妙六十七指網分明六十八行不
P182n1615_p0780b08║履地六十九神力自持七十威德遠震七十一音聲和雅七十二觀機說法七十三
P182n1615_p0780b09║一音演說七十四次第說法七十五等觀有情七十六先觀後作七十七相好具足
P182n1615_p0780b10║七十八頂骨堅實七十九顏容奇妙八十胷臆妙好）。【二願】願我來世
P182n1615_p0781a01║得菩提時身如瑠璃內外清淨無復瑕垢
P182n1615_p0781a02║光明廣大威德熾然身善安住𦦨網莊嚴
P182n1615_p0781a03║過於日月若有眾生昏闇及夜莫知方所
P182n1615_p0781a04║以我光故隨意所趣作諸事業。【三願】願我
P182n1615_p0781a05║來世得菩提時以無邊無限智慧方便令
P182n1615_p0781a06║無量眾生受用無盡莫令一人有所乏少。
P182n1615_p0781a07║【四願】願我來世得菩提時諸有眾生行異
P182n1615_p0781a08║道者一切安立菩提道中行聲聞辟支佛
P182n1615_p0781a09║道者皆以大乘而安立之（辟支梵語具云辟支迦羅華言
P182n1615_p0781a10║緣覺）。【五願】願我來世得菩提時若有眾生於
P182n1615_p0781b01║我法中修行梵行此諸眾生無量無邊一
P182n1615_p0781b02║切皆得不缺减戒具三聚戒無有破戒起
P182n1615_p0781b03║惡道者（三聚戒者攝律儀戒攝善法戒饒益有情戒也）。【六願】願我
P182n1615_p0781b04║來世得菩提時若有眾生其身下劣諸根
P182n1615_p0781b05║不具醜陋頑愚聾盲跛躄身攣背傴白癩
P182n1615_p0781b06║癲狂若復有餘種種身病聞我名已一切
P182n1615_p0781b07║皆得諸根具足身分成滿。【七願】願我來世
P182n1615_p0781b08║得菩提時若有眾生諸患逼切無護無依
P182n1615_p0781b09║無有住處遠離一切資生醫藥又無親屬
P182n1615_p0781b10║貧窮可愍此人若得聞我名號眾患悉除
P182n1615_p0782a01║無諸痛惱乃至究竟無上菩提。【八願】願我
P182n1615_p0782a02║來世得菩提時若有女人為諸惡之所逼
P182n1615_p0782a03║惱猒離女身願捨女形聞我名已轉女人
P182n1615_p0782a04║身成丈夫相乃至究竟無上菩提。【九願】願
P182n1615_p0782a05║我來世得菩提時令一切眾生解脫魔網
P182n1615_p0782a06║若墮種種異見稠林悉當安立置於正見
P182n1615_p0782a07║次第示以菩薩行門。【十願】願我來世得菩
P182n1615_p0782a08║提時若有眾生種種王法繫縛鞭撻牢獄
P182n1615_p0782a09║應死無量灾難悲憂煎迫身心受苦此等
P182n1615_p0782a10║眾生以我福力皆得解脫一切苦惱。【十一
P182n1615_p0782b01║願】願我來世得菩提時若有眾生飢火燒
P182n1615_p0782b02║身為求食故作諸惡業我於彼所先以㝡
P182n1615_p0782b03║妙色香味食飽足其身後以法味畢竟安
P182n1615_p0782b04║樂。【十二願】願我來世得菩提時若有眾生
P182n1615_p0782b05║貧無衣服寒熱蚊䖟日夜逼惱我當施彼
P182n1615_p0782b06║隨用衣服種種雜色如其所好亦以一切
P182n1615_p0782b07║寶莊嚴具華鬘塗香皷樂眾妓隨諸眾生
P182n1615_p0782b08║所須之具皆令滿足。
P182n1615_p0782b09║
P182n1615_p0782b10║大明三藏法數卷第三十三