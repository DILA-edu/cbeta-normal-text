P183n1615_p0079a01║大明三藏法數卷第三十八　　　　石十
P183n1615_p0079a02║上天竺前住持沙門一如等奉　勑集註
P183n1615_p0079a03║小乘七十五法（出圓覺經䟽鈔）
P183n1615_p0079a04║小乘七十五法攝為五類謂色法十有一
P183n1615_p0079a05║心法一心所有法四十有六不相應行法
P183n1615_p0079a06║十有四無為法三也。【色法十一】色即質礙
P183n1615_p0079a07║之義謂眼耳鼻舌身五根色聲香味觸五
P183n1615_p0079a08║境及法處所攝一分此十一種皆有色相
P183n1615_p0079a09║可見可對故總名為色法（法處即意識所取之境具有四
P183n1615_p0079a10║分一心所法二不相應法三無為四無表色今言法處所攝一分者正是無表色也
P183n1615_p0079b01║無表色者謂意識緣於過去所見之境雖分別明了而無所表對故也）。【心法
P183n1615_p0079b02║一】心法者謂心雖無形質而有覺知之用
P183n1615_p0079b03║以能緣慮分別名之為心即意識也（此專言意
P183n1615_p0079b04║識者蓋小乘之人唯知心王是第六意識而不知有第七第八二種之識也）。【心
P183n1615_p0079b05║所有法四十六】心所有法者以對意識心
P183n1615_p0079b06║王而言之也此四十六合為六位徧大地
P183n1615_p0079b07║有十一受（領納前境也）二想（於境取像也）三思（起心造作
P183n1615_p0079b08║諸業也）四觸（對境也）五欲（希望樂境也）六慧（揀擇善惡法也）
P183n1615_p0079b09║七念（記憶不忘也）八作意（能警覺者為性心來起能警令起心已起
P183n1615_p0079b10║能引趣境也）九勝解（於理明了無礙也）十三摩地（梵語三摩
P183n1615_p0080a01║地華言等持離沉掉曰等令心專注不散曰持）此之十法通善通
P183n1615_p0080a02║惡遍一切心故云遍大地也大善地有十
P183n1615_p0080a03║一信（於善法深樂不疑也）二勤（於諸善法精進修習也）三捨（遠離
P183n1615_p0080a04║掉舉也）四慚（恥己無德也）五愧（羞為惡行也）六無貪（於五
P183n1615_p0080a05║欲境心生厭離也）七無嗔（於違情之境不起忿怒也）八不害（於諸
P183n1615_p0080a06║有情不加損惱也）九輕安（遠離昏亂也）十不放逸（於不善法
P183n1615_p0080a07║心不染著也）此之十法不通於惡唯是善業能
P183n1615_p0080a08║通至無漏聖道故云大善地也（無漏者不漏落三界
P183n1615_p0080a09║生死也）大煩惱有六一癡（於事理迷惑不了也）二放逸
P183n1615_p0080a10║（縱恣欲境也）三懈怠（身心不勤也）四不信（邪見多疑也）五
P183n1615_p0080b01║昏沉（心神迷惑也）六掉舉（內心搖動也）此之六法依
P183n1615_p0080b02║五識第六識第七識而起不通於善唯是
P183n1615_p0080b03║惡法故云大煩惱也大不善有二一無慚
P183n1615_p0080b04║（不知羞恥也）二無愧（陰為不善也）此之二法謂人無
P183n1615_p0080b05║慚愧則無惡不造故云大不善也小煩惱
P183n1615_p0080b06║有十一忿（暴怒也）二覆（不令人知己過也）三慳（於一切財
P183n1615_p0080b07║不能惠施也）四嫉（心懷妬忌也）五惱（外境違情不自安忍也）六
P183n1615_p0080b08║害（損惱有情也）七恨（怨恨也）八諂（媚恱入意也）九誑（詭詐
P183n1615_p0080b09║不實也）十憍（矜己傲他也）此之十法但依第六識
P183n1615_p0080b10║而起故云小煩惱也不定法有八一悔（或作
P183n1615_p0081a01║惡事或不作善事心皆追悔也）二睡眠（謂人睡眠神識昏昧夢中見境或善
P183n1615_p0081a02║或惡或不善不惡也）三尋（尋即尋思即心中所起之念或善或惡或不善不惡
P183n1615_p0081a03║也）四伺（伺即伺察亦心中所起之念也心麄而浮曰尋心細而沉曰伺二者
P183n1615_p0081a04║皆是心念但分麄細耳亦通善惡不善不惡也）五貪（引取無厭也）六嗔
P183n1615_p0081a05║（忿怒不息也）七慢（自恃陵他也）八疑（猶豫不決也）此之八
P183n1615_p0081a06║法通於善惡無記三性故云不定法也（無記
P183n1615_p0081a07║者謂不善不惡無所記錄故也）。【不相應行法十四】一得（於一
P183n1615_p0081a08║切決造作成就也）二非得（於一切法不能成就也）三眾同分
P183n1615_p0081a09║（如人之類其形相似也）四無想異熟（此即無想報外道修無想定命
P183n1615_p0081a10║終生無想天以其果報異世成熟故曰異熟）五無想定（外道所修之定
P183n1615_p0081b01║想心俱滅故也）六滅盡定（得此定者受想之心滅盡諸識不起也）七
P183n1615_p0081b02║命根（第八藏識種子并出入息煖氣三者連持不斷也）八生（諸法生起
P183n1615_p0081b03║也）九住（諸法未遷也）十異（諸法漸衰也）十一滅（諸法消盡
P183n1615_p0081b04║也）十二名身（依事立名眾名聯合故曰名身）十三句身（積言
P183n1615_p0081b05║成句眾句聮合故曰句身）十四文身（文即文字眾字聯合故曰文身）此
P183n1615_p0081b06║之十四法有名無體不與色法心法及心
P183n1615_p0081b07║所有法相應故云不相應行法也。【無為法
P183n1615_p0081b08║三】一擇滅無為（擇即揀擇滅即斷滅以智滅惑所顯真理理無作為
P183n1615_p0081b09║也）二非擇滅無為（不假智力斷滅諸惑性本清淨無所作為也）
P183n1615_p0081b10║三虛空無為（真空之理離諸障礙猶如虛空無所作為也）蓋前
P183n1615_p0082a01║色法心法及心所有法不相應行皆是世
P183n1615_p0082a02║間有為之法此之三法是出世間之法故
P183n1615_p0082a03║名無為然七十五法不出乎色心而色則
P183n1615_p0082a04║由心造也若攝末歸本唯心一法耳。
P183n1615_p0082a05║八十隨形好（出華嚴經隨䟽演義鈔）指爪狹長薄潤光
P183n1615_p0082a06║潔手足指圓纖長柔軟節骨不現手足各
P183n1615_p0082a07║等無差指間充密手足圓滿軟淨光澤筋
P183n1615_p0082a08║脉盤結深隱不現兩踝深隱骨不顯露（踝胡
P183n1615_p0082a09║瓦切）行步正直端莊嚴肅行步威容齊整如
P183n1615_p0082a10║師子王行步安平穩如象王行步有儀進
P183n1615_p0082b01║止詳緩回身顧視必皆右旋支節漸次安
P183n1615_p0082b02║布殊勝骨節交結宛如龍盤膝輪圓滿妙
P183n1615_p0082b03║善安布隱處妙好圓滿清淨身支潤滑柔
P183n1615_p0082b04║軟鮮潔身容敦肅自在無畏身支堅固稠
P183n1615_p0082b05║密相属身支安定厚重不動身相端嚴光
P183n1615_p0082b06║明離垢身有圓光隨處照耀腹形方正柔
P183n1615_p0082b07║軟不現臍深右旋圓妙光澤臍厚妙好不
P183n1615_p0082b08║窊不凸（窊烏𤓰切）肌膚勻淨鮮明離垢手掌充
P183n1615_p0082b09║滿柔軟方平手文深長明直潤澤唇色紅
P183n1615_p0082b10║潤如頻婆果（梵語頻婆華言相思）面門圓滿妙好端
P183n1615_p0083a01║嚴舌相長廣彌覆難量發聲威震如雷普
P183n1615_p0083a02║聞音韻美妙和暢清遠鼻高脩直兩竅不
P183n1615_p0083a03║現諸齒方整堅密鮮白諸牙明潔漸次鋒
P183n1615_p0083a04║利目廣清淨洞徹分明眼相脩廣如青蓮
P183n1615_p0083a05║華眼睫上下齊整稠密雙眉脩長黑澤細
P183n1615_p0083a06║軟雙眉綺靡紺琉璃色雙眉高朗猶如半
P183n1615_p0083a07║月耳厚脩長輪埵成就兩耳相好綺麗齊
P183n1615_p0083a08║平容儀端麗見者無厭額廣圓滿平正殊
P183n1615_p0083a09║特身分殊勝上下勻等首髮脩長紺青稠
P183n1615_p0083a10║密首髮香潔柔潤光澤首髮齊整不亂不
P183n1615_p0083b01║雜首髮堅固永無斷落首髮光滑塵垢不
P183n1615_p0083b02║著身分堅實逾那羅延（梵語那羅延華言金剛謂堅固也）
P183n1615_p0083b03║身體莊嚴長大端直諸竅清淨塵垢不染
P183n1615_p0083b04║身力充美無與等者身相嚴好眾所樂觀
P183n1615_p0083b05║面輪脩廣淨如滿月顏貌舒泰光顯含笑
P183n1615_p0083b06║面顏光澤遠離塵垢身支嚴淨恒無垢穢
P183n1615_p0083b07║諸毛孔中常出妙香面門常出微妙之香
P183n1615_p0083b08║首相妙好周圓平等身毛纖柔紺青光澤
P183n1615_p0083b09║法音圓辯隨機普應頂相高妙無能見者
P183n1615_p0083b10║手足指網分明嚴整行不履地去地四指
P183n1615_p0084a01║而地現印文神力自持不待他衛威德遠
P183n1615_p0084a02║震善類恱聞魔外慴伏（慴質涉切）音聲和雅恱
P183n1615_p0084a03║可眾心觀機淺深隨類說法一音演說隨
P183n1615_p0084a04║類得解次第說法各隨機緣等觀有情冤
P183n1615_p0084a05║親平等所為先觀後作各赴機宜相好具
P183n1615_p0084a06║足瞻視無盡頂骨堅實窮劫不壞顏容奇
P183n1615_p0084a07║妙常若少年手足胸臆吉祥德相妙好具
P183n1615_p0084a08║足。
P183n1615_p0084a09║八十一品思惑（出天台四教儀集註）思惑者謂眼等五
P183n1615_p0084a10║根對色等五塵而起貪瞋痴慢四惑也言
P183n1615_p0084b01║八十一品者以欲界為一地色界初禪二
P183n1615_p0084b02║禪三禪四禪為四地無色界空處識處無
P183n1615_p0084b03║所有處非想非非想處為四地共為九地
P183n1615_p0084b04║欲界一地具九品貪嗔癡慢四惑所謂上
P183n1615_p0084b05║上上中上下中上中中中下下上下中下
P183n1615_p0084b06║下也色界四地無色界四地亦各有九品
P183n1615_p0084b07║貪癡慢三惑但除瞋恚以上二界不行嗔
P183n1615_p0084b08║故是則九地各有九品思惑共成八十一
P183n1615_p0084b09║品也（三界思惑分九品者以此惑難斷故細分之令二果斷陁含三果阿那含
P183n1615_p0084b10║四果阿羅漢次第斷除也）。
P183n1615_p0085a01║八十八使（出天台四教儀集註）使即驅役之義謂此見
P183n1615_p0085a02║惑能驅役一切眾生流轉三界生死故也
P183n1615_p0085a03║言見惑者以意根對法塵起諸分別也凡
P183n1615_p0085a04║有十種一身見謂於色受想行識五陰之
P183n1615_p0085a05║中妄計為身也二邊見謂於身見計斷計
P183n1615_p0085a06║常隨執一邊也三見取謂於非真勝法中
P183n1615_p0085a07║謬見涅槃生心而取也四戒取謂於非戒
P183n1615_p0085a08║中謬以為戒取以進行也五邪見謂無明
P183n1615_p0085a09║不了邪心取理也六貪謂於諸欲境引取
P183n1615_p0085a10║無厭也七瞋謂於逆情之境而起忿怒也
P183n1615_p0085b01║八癡謂於事理之中迷惑不了也九慢謂
P183n1615_p0085b02║自恃才德富貴輕蔑於他也十疑謂迷心
P183n1615_p0085b03║乖理猶豫不決也此之十使歷三界四諦
P183n1615_p0085b04║下增减不同共成八十八使蓋欲界苦諦
P183n1615_p0085b05║下十使具足集滅二諦下各有七使除身
P183n1615_p0085b06║見邊見戒取三使道諦下有八使除身見
P183n1615_p0085b07║邊見二使則四諦合為三十二使也色界
P183n1615_p0085b08║無色界四諦下皆如欲界只於每諦下又
P183n1615_p0085b09║除瞋使故一界有二十八使二界合為五
P183n1615_p0085b10║十六使并前欲界三十二使總成八十八
P183n1615_p0086a01║也（集滅二諦各除身見邊見戒取者謂此三使皆依苦諦而起而此二諦則無也
P183n1615_p0086a02║道諦除身見邊見者謂此二使亦苦諦所起而此則無也然不除戒取者謂外道執
P183n1615_p0086a03║取邪戒妄為正道故於此不除也上二界除瞋使者以上二界無瞋故也）。
P183n1615_p0086a04║九十八使（出天台四教儀集註）謂欲界有貪瞋癡慢四
P183n1615_p0086a05║種思惑色界無色界各有貪癡慢三種思
P183n1615_p0086a06║惑三界思惑共為十使并前見惑八十八
P183n1615_p0086a07║使合之而為九十八使也。
P183n1615_p0086a08║大乘百法（出大乘百法明門論）百法束為五門謂色法
P183n1615_p0086a09║十有一心法八心所有法五十有一不相
P183n1615_p0086a10║應行法二十有四無為法六共成一百也。
P183n1615_p0086b01║【色法十一】色即質礙之義謂眼耳鼻舌身
P183n1615_p0086b02║五根色聲香味觸五境及法處所攝一分
P183n1615_p0086b03║此十一種法皆有色相可見可對故總名
P183n1615_p0086b04║為色法（法處即意識所取之境具有四分一心所法二不相應行三無為四
P183n1615_p0086b05║無表色今言法處所攝一分者正是無表色也無表色者謂意識緣於過去所見之
P183n1615_p0086b06║境雖分別明了而無所表對故也）。【心法八】心即識心謂眼
P183n1615_p0086b07║識耳識鼻識舌識身識意識末那識阿賴
P183n1615_p0086b08║耶識此八種識皆有分別之義俱属於心
P183n1615_p0086b09║故名心法（梵語末那華言意梵語阿賴耶華言藏識）。【心所有法
P183n1615_p0086b10║五十一】心所有法者以對八識心王而言
P183n1615_p0087a01║之也此五十一合為六位徧行法有五一
P183n1615_p0087a02║作意（能警覺者為性心未起能警令起心已起能引趣境也）二觸（對境
P183n1615_p0087a03║也）三受（領納前境也）四想（於境取像也）五思（起心造諸業也）
P183n1615_p0087a04║此五種法起則同起故云徧行也別境法
P183n1615_p0087a05║有五一欲（希望樂境也）二勝解（於理明了無礙也）三念
P183n1615_p0087a06║（於曾習境記憶不忘也）四等持（離昏沉掉舉曰等令心專注不散曰持也）
P183n1615_p0087a07║五慧（揀擇善惡法也）此五種法起時各起故云別
P183n1615_p0087a08║境也善法有十一一信（於諸善法深樂不疑也）二慚
P183n1615_p0087a09║（恥己無德也）三愧（羞為惡行也）四無貪（於五欲境心生厭離也）
P183n1615_p0087a10║五無瞋（於違情之境不起怒心也）六無癡（於事理明解决了也）七
P183n1615_p0087b01║精進（於諸善法精勤修習也）八輕安（遠離昏亂也）九不放
P183n1615_p0087b02║逸（於不善法心不染著也）十捨（遠離掉舉也）十一不害（於有
P183n1615_p0087b03║情不加損惱也）此十一種法皆是善法故總云善
P183n1615_p0087b04║也煩惱法有六一貪（引取無厭也）二瞋（忿怒不息也）
P183n1615_p0087b05║三慢（自恃陵他也）四無明（於事理無所明了也）五見（即邪見也）
P183n1615_p0087b06║六疑（猶豫不決也）此六種法能惱亂眾生故總
P183n1615_p0087b07║云煩惱也隨煩惱法有二十一忿（暴怒也）二
P183n1615_p0087b08║恨（怨恨也）三覆（不令人知己過也）四惱（外境違情不自安隱）
P183n1615_p0087b09║五嫉（心懷妬忌也）六慳（於一切財不能惠施也）七誑（詭詐不實
P183n1615_p0087b10║也）八諂（媚恱人意也）九害（損惱有情也）十憍（矜己傲人也）
P183n1615_p0088a01║十一無慚（不知羞恥也）十二無愧（陰為不善也）十三
P183n1615_p0088a02║掉舉（內心搖動也）十四昏沉（心神迷惑也）十五不信
P183n1615_p0088a03║（邪見多疑也）十六懈怠（身心不勤也）十七放逸（縱恣欲境
P183n1615_p0088a04║也）十八失念（遺失正念也）十九散亂（心常放逸也）二
P183n1615_p0088a05║十不正知（以妄為真也）此二十法隨逐前六種
P183n1615_p0088a06║煩惱而生故云隨煩惱也不定法有四一
P183n1615_p0088a07║惡作（或已作惡事因循或不作善事心皆追悔也）二睡眠（謂人睡眠
P183n1615_p0088a08║識神昏昧夢中見境或善或惡或不善不惡也）三尋（尋即尋思心中所起之念
P183n1615_p0088a09║或善或惡或不善不惡也）四伺（伺即伺察心中所起之念也尋思之心麄而浮
P183n1615_p0088a10║伺察之心沉而細二者皆是心念但分麄細耳亦通善惡與不善不惡也）此四
P183n1615_p0088b01║種法於善惡無記三性不定而起故云不
P183n1615_p0088b02║定也如是諸法從阿賴耶藏識種子所生
P183n1615_p0088b03║依心所起與心俱轉相應故皆名心所有
P183n1615_p0088b04║法（無記者謂不善不惡無所記錄故也）。【不相應行法二十四】
P183n1615_p0088b05║一得（於一切法造作成就也）二命根（第八識種子并出入息煖氣三
P183n1615_p0088b06║者連持不斷也）三眾同分（如人之類其形相似也）四異生性
P183n1615_p0088b07║（眾生之妄性不同也）五無想定（心想俱滅外道所修之定也）六滅
P183n1615_p0088b08║盡定（受想之心滅盡諸識不起也）七無想報（外道修無想定命終
P183n1615_p0088b09║生無想天壽命五百劫想心不行如冰夾魚也）八名身（依事立名眾名聯合
P183n1615_p0088b10║曰名身）九句身（積言成句眾句聯合曰句身）十文身（文即是字
P183n1615_p0089a01║眾字聯合曰文身）十一生（諸法生起也）十二住（諸法未遷也）
P183n1615_p0089a02║十三老（諸法漸衰也）十四無常（今有後無也）十五流
P183n1615_p0089a03║轉（因果相續流轉不斷也）十六定異（善惡因果決定不同也）十
P183n1615_p0089a04║七相應（因果和合不相違背也）十八勢速（諸法遷流不暫停住
P183n1615_p0089a05║也）十九次第（編列有序也）二十時（即時節也）二十一
P183n1615_p0089a06║方（即方所也）二十二數（即數目也）二十三和合（不相乖違
P183n1615_p0089a07║也）二十四不和合（互相乖違也）此二十四法有
P183n1615_p0089a08║名無體不與色法心法及心所法相應故
P183n1615_p0089a09║云不相應行法。【無為法有六】一虛空無為
P183n1615_p0089a10║（真空之理離諸障礙猶如虛空無所作為也）二擇滅無為（擇即揀擇
P183n1615_p0089b01║滅即斷滅以智滅惑所顯真理理無作為也）三非擇滅無為（不假
P183n1615_p0089b02║智力斷滅諸惑性本清淨無所作為也）四不動無為（即第四禪天得
P183n1615_p0089b03║不動地所修出世之理無所作為也）五受想滅無為（受想心滅所顯
P183n1615_p0089b04║真理無所作為也）六真如無為（不妄曰真不異曰如真如之理無所
P183n1615_p0089b05║作為也）蓋前色法心法及心所有法不相應
P183n1615_p0089b06║行皆是世間有為之法此之六法是出世
P183n1615_p0089b07║間之法故名無為然百法不出乎色心而
P183n1615_p0089b08║色則由心造也若攝末歸本唯心一法耳。
P183n1615_p0089b09║百八三昧（出大智度論）
P183n1615_p0089b10║【首楞嚴三昧】梵語首楞嚴華言徤相分別
P183n1615_p0090a01║梵語三昧華言正受亦云正定謂菩薩住
P183n1615_p0090a02║是三昧則於諸三昧行相多少淺深悉能
P183n1615_p0090a03║分別了知而一切魔惱不能破壞是名首
P183n1615_p0090a04║楞嚴三昧。【寶印三昧】謂菩薩住是三昧於
P183n1615_p0090a05║一切三昧悉能印證然諸寶中法寶為最
P183n1615_p0090a06║今世後世乃至涅槃能為利益是名寶印
P183n1615_p0090a07║三昧（梵語涅槃華言滅度）。【師子戲三昧】謂菩薩住是
P183n1615_p0090a08║三昧於一切三昧中出入遲速皆得自在
P183n1615_p0090a09║於諸外道強者破之信者度之譬猶師子
P183n1615_p0090a10║戲時而能制伏諸羣獸也是名師子戲三
P183n1615_p0090b01║昧。【妙月三昧】謂菩薩入是三昧能除無明
P183n1615_p0090b02║暗蔽諸法邪見譬猶滿月清淨無諸障翳
P183n1615_p0090b03║而能除破黑暗是名妙月三昧。【月幢相三
P183n1615_p0090b04║昧】謂菩薩入是三昧一切諸法通達無礙
P183n1615_p0090b05║皆悉順從譬猶大將以寶幢作月之像人
P183n1615_p0090b06║見此相悉皆隨從是名月幢相三昧。【出諸
P183n1615_p0090b07║法三昧】謂菩薩住是三昧能令一切三昧
P183n1615_p0090b08║出生增長譬猶時雨之降而草木皆生是
P183n1615_p0090b09║名出諸法三昧。【觀頂三昧】謂菩薩入是三
P183n1615_p0090b10║昧能徧見一切三昧如住山頂悉見眾物
P183n1615_p0091a01║是名觀頂三昧。【畢法性三昧】謂諸法體性
P183n1615_p0091a02║無量無二難可執持菩薩入是三昧則能
P183n1615_p0091a03║决定知諸法性而得定相譬猶虛空無能
P183n1615_p0091a04║住者得神足力則能處之是名畢法性三
P183n1615_p0091a05║昧。【畢幢相三昧】謂菩薩住是三昧則能决
P183n1615_p0091a06║定持諸三昧法幢於諸三昧最為尊勝譬
P183n1615_p0091a07║猶大將得幢表其尊大之相是名畢幢相
P183n1615_p0091a08║三昧。【金剛三昧】謂菩薩住是三昧則智慧
P183n1615_p0091a09║堅固能破諸三昧譬猶金剛堅固不壞而
P183n1615_p0091a10║能碎諸萬物是名金剛三昧。【入法印三昧】
P183n1615_p0091b01║謂如人入國有印得入無印則不得入菩
P183n1615_p0091b02║薩住是三昧即能入於諸法實相是名入
P183n1615_p0091b03║法印三昧。【三昧王安立三昧】謂菩薩住是
P183n1615_p0091b04║三昧則於一切諸三昧中而得安住譬猶
P183n1615_p0091b05║大王安住正殿召諸羣臣皆悉從命是名
P183n1615_p0091b06║三昧王安立三昧。【放光三昧】謂菩薩住是
P183n1615_p0091b07║三昧則能放種種光明照諸三昧悉皆明
P183n1615_p0091b08║了是名放光三昧。【力進三昧】謂菩薩住是
P183n1615_p0091b09║三昧於諸三昧得自在力常能神通變化
P183n1615_p0091b10║度諸眾生是名力進三昧。【高出三昧】謂菩
P183n1615_p0092a01║薩住是三昧所有福德智慧皆悉增長諸
P183n1615_p0092a02║三昧性從心而出是名高出三昧。【必入辯
P183n1615_p0092a03║才三昧】謂菩薩住是三昧則能辯說一切
P183n1615_p0092a04║三昧悉知眾生語言次第及經書名字等
P183n1615_p0092a05║悉能分別無礙是名必入辯才三昧。【釋名
P183n1615_p0092a06║字三昧】謂菩薩住是三昧則能釋諸三昧
P183n1615_p0092a07║名字及諸法義令人得解是名釋名字三
P183n1615_p0092a08║昧。【觀方三昧】謂菩薩住是三昧於諸三昧
P183n1615_p0092a09║出入自在無礙故能以慈悲憐愍平等之
P183n1615_p0092a10║心觀於十方眾生皆得度脫是名觀方三
P183n1615_p0092b01║昧。【陀羅尼印三昧】梵語陀羅尼華言總持
P183n1615_p0092b02║謂菩薩住是三昧則能持諸三昧印分別
P183n1615_p0092b03║諸三昧皆有陀羅尼是名陀羅尼印三昧。
P183n1615_p0092b04║【無誑三昧】謂菩薩住是三昧不生愛恚無
P183n1615_p0092b05║明邪見於諸三昧都無迷悶之事是名無
P183n1615_p0092b06║誑三昧。【攝諸法海三昧】謂菩薩住是三昧
P183n1615_p0092b07║則三乘法皆攝入是三昧中如一切眾流
P183n1615_p0092b08║皆歸於海是名攝諸法海三昧（三乘者聲聞乘緣覺
P183n1615_p0092b09║乘菩薩乘也）。【遍覆虛空三昧】謂菩薩住是三昧
P183n1615_p0092b10║以三昧力能遍覆無量無邊虛空或放光
P183n1615_p0093a01║明或以音聲充滿其中是名遍覆虛空三
P183n1615_p0093a02║昧。【金剛輪三昧】謂菩薩住是三昧則能持
P183n1615_p0093a03║諸三昧於一切法中所至無礙譬猶金剛
P183n1615_p0093a04║輪所徃無有障礙是名金剛輪三昧。【寶斷
P183n1615_p0093a05║三昧】謂菩薩住是三昧則能斷除一切三
P183n1615_p0093a06║昧煩惱諸垢如有真寶能治諸寶令得潔
P183n1615_p0093a07║淨是名寶斷三昧。【能照三昧】謂菩薩住
P183n1615_p0093a08║是三昧則能以智慧照了諸法譬猶日出
P183n1615_p0093a09║普照世間事皆顯了是名能照三昧。【不求
P183n1615_p0093a10║三昧】謂菩薩住是三昧則能照了諸法皆
P183n1615_p0093b01║如幻化三界愛欲悉斷都無所求是名不
P183n1615_p0093b02║求三昧（三界者欲界色界無色界也）。【無住三昧】謂菩薩
P183n1615_p0093b03║住是三昧則能照了諸法念念無常無有
P183n1615_p0093b04║住相是名無住三昧。【無心三昧】謂菩薩住
P183n1615_p0093b05║是三昧則心心數法悉皆不行是名無心
P183n1615_p0093b06║三昧（心即心王心數法即受想行法也不行者謂皆諸法皆不起也）。【淨燈
P183n1615_p0093b07║三昧】謂菩薩住是三昧則能離諸煩惱之
P183n1615_p0093b08║垢而智慧之燈清淨明發是名淨燈三昧。
P183n1615_p0093b09║【無邊明三昧】謂菩薩住是三昧則能以智
P183n1615_p0093b10║慧光明普照十方無邊世界眾生及無量
P183n1615_p0094a01║諸法皆悉明了是名無邊明三昧。【能作明
P183n1615_p0094a02║三昧】謂菩薩住是三昧則能照明諸法譬
P183n1615_p0094a03║猶暗中燃炬無不明了是名能作明三昧。
P183n1615_p0094a04║【普照明三昧】謂菩薩住是三昧即能普照
P183n1615_p0094a05║諸法種種三昧門譬如輪王寶珠光照四
P183n1615_p0094a06║邊是名普照明三昧。【堅淨諸三昧】謂菩薩
P183n1615_p0094a07║住是三昧則能令諸三昧清淨堅牢不為
P183n1615_p0094a08║一切垢法之所染壞是名堅淨諸三昧。【無
P183n1615_p0094a09║垢明三昧】謂菩薩住是三昧能離一切諸
P183n1615_p0094a10║三昧垢破除一切無明愛欲煩惱亦能照
P183n1615_p0094b01║了一切三昧是名無垢明三昧。【歡喜三昧】
P183n1615_p0094b02║謂菩薩住是三昧能生無量無邊法歡喜
P183n1615_p0094b03║樂是名歡喜三昧。【電光三昧】謂菩薩住是
P183n1615_p0094b04║三昧於無始世來所失之道還復能得如
P183n1615_p0094b05║電光蹔現行者得路是名電光三昧。【無盡
P183n1615_p0094b06║三昧】謂菩薩住是三昧滅諸法無常等相
P183n1615_p0094b07║即入不生不滅真實之理是名無盡三昧。
P183n1615_p0094b08║【威德三昧】謂菩薩住是三昧則得無量威
P183n1615_p0094b09║德自在莊嚴是名威德三昧。【離盡三昧】謂
P183n1615_p0094b10║菩薩住是三昧則能見諸三昧無有窮盡
P183n1615_p0095a01║而於無量阿僧祇劫善本功德果報不失
P183n1615_p0095a02║離於一切斷滅之見是名離盡三昧（梵語阿僧
P183n1615_p0095a03║祇劫華言無數時）。【不動三昧】謂菩薩住是三昧能
P183n1615_p0095a04║知諸法實相畢竟空寂智慧與三昧相應
P183n1615_p0095a05║於一切三昧及一切法都不戲論是名不
P183n1615_p0095a06║動三昧。【不退三昧】謂菩薩住是三昧常不
P183n1615_p0095a07║退轉即是阿鞞䟦致是名不退三昧（梵語阿鞞
P183n1615_p0095a08║䟦致華言不退轉）。【日燈三昧】謂菩薩住是三昧則
P183n1615_p0095a09║能照了種種法門及諸三昧譬猶日出能
P183n1615_p0095a10║照一切世界又如燈明能破暗室是名日
P183n1615_p0095b01║燈三昧。【月淨三昧】謂菩薩住是三昧則智
P183n1615_p0095b02║慧清淨利益眾生又能破諸三昧無明如
P183n1615_p0095b03║月圓明破諸黑暗是名月淨三昧。【淨明三
P183n1615_p0095b04║昧】謂菩薩住是三昧則能明了諸法無有
P183n1615_p0095b05║障礙是名淨明三昧。【能作明三昧】謂菩薩
P183n1615_p0095b06║住是三昧則與般若之智相應能於諸三
P183n1615_p0095b07║昧門而作光明是名能作明三昧（梵語般若華言
P183n1615_p0095b08║智慧）。【作行三昧】謂菩薩住是三昧則能發起
P183n1615_p0095b09║先所得諸三昧故是名作行三昧。【知相三
P183n1615_p0095b10║昧】謂菩薩住是三昧則見一切諸三昧中
P183n1615_p0096a01║有實智慧之相是名知相三昧。【如金剛三
P183n1615_p0096a02║昧】謂菩薩住是三昧則能破一切煩惱結
P183n1615_p0096a03║使無有遺餘譬猶金剛能破諸物滅盡無
P183n1615_p0096a04║餘是名如金剛三昧（結使者謂一切眾生為惑業纏縛驅役入
P183n1615_p0096a05║於生死也）。【心住三昧】謂心相輕疾難制難持菩
P183n1615_p0096a06║薩住是三昧則能攝諸散亂心不動轉是
P183n1615_p0096a07║名心住三昧。【普明三昧】謂菩薩住是三昧
P183n1615_p0096a08║於一切法見光明相無諸黑暗以神通力
P183n1615_p0096a09║普照世間了了無礙是名普明三昧。【安立
P183n1615_p0096a10║三昧】謂菩薩住是三昧於一切諸功德善
P183n1615_p0096b01║法中安立堅固如湏彌山安立不動是名
P183n1615_p0096b02║安立三昧（梵語須彌華言妙高）。【寶聚三昧】謂菩薩住
P183n1615_p0096b03║是三昧則能轉一切所有國土皆成七寶
P183n1615_p0096b04║是名寶聚三昧（七寶者金銀琉璃玻瓈硨磲碼碯赤真珠也）。【妙
P183n1615_p0096b05║法印三昧】謂菩薩住是三昧得諸佛菩薩
P183n1615_p0096b06║深妙功德智慧之法印諸三昧是名妙法
P183n1615_p0096b07║印三昧。【法等三昧】謂菩薩住是三昧則照
P183n1615_p0096b08║了眾生及一切法悉皆平等是名法等三
P183n1615_p0096b09║昧。【斷喜三昧】謂菩薩住是三昧能觀苦空
P183n1615_p0096b10║無常無我不淨等相於一切世間心生厭
P183n1615_p0097a01║離不起樂著之想是名斷喜三昧（苦者謂觀五陰
P183n1615_p0097a02║之身實有生死逼迫等苦也空者謂身及諸法本來皆空也無常者謂身及諸法終
P183n1615_p0097a03║歸壞滅也無我者謂四大各離何者是我也不淨者謂觀身相皆不淨也）。【到法
P183n1615_p0097a04║頂三昧】謂菩薩住是三昧則能以般若方
P183n1615_p0097a05║便之力而到於法山之頂是名到法頂三
P183n1615_p0097a06║昧（法山之頂以喻此三昧在諸三昧之上也）。【能散三昧】謂菩薩
P183n1615_p0097a07║住是三昧即與空慧相應而能破散諸法
P183n1615_p0097a08║是名能散三昧。【分別諸法句三昧】謂菩薩
P183n1615_p0097a09║住是三昧則能分別一切諸法語言文句
P183n1615_p0097a10║為眾生演說詞無滯礙是名分別諸法句
P183n1615_p0097b01║三昧。【字等相三昧】謂菩薩住是三昧觀諸
P183n1615_p0097b02║字諸語悉皆平等呵罵讚歎無有憎愛是
P183n1615_p0097b03║名字等相三昧。【離字三昧】謂菩薩住是三
P183n1615_p0097b04║昧不見字在義中亦不見字在字中是名
P183n1615_p0097b05║離字三昧。【斷緣三昧】謂菩薩住是三昧則
P183n1615_p0097b06║能於樂中不生喜苦中不生瞋不苦不樂
P183n1615_p0097b07║中不生不知捨心於此三受遠離不著則
P183n1615_p0097b08║心滅緣斷是名斷緣三昧。【不壞三昧】謂菩
P183n1615_p0097b09║薩住是三昧則能了法性畢竟空寂戲論
P183n1615_p0097b10║不能破無常不能轉是名不壞三昧。【無種
P183n1615_p0098a01║相三昧】謂菩薩住是三昧了法無相而不
P183n1615_p0098a02║見諸法種種之相是名無種相三昧。【無處
P183n1615_p0098a03║行三昧】謂菩薩住是三昧則能知三毒火
P183n1615_p0098a04║然三界故心不依止涅槃畢竟空故亦不
P183n1615_p0098a05║依止是名無處行三昧（三毒者貪瞋癡也）。【離朦昧
P183n1615_p0098a06║三昧】謂菩薩住是三昧則能於諸三昧中
P183n1615_p0098a07║微翳無明等悉皆除盡是名離朦昧三昧。
P183n1615_p0098a08║【無去三昧】謂菩薩住是三昧則不見一切
P183n1615_p0098a09║諸法去來之相是名無去三昧。【不變異三
P183n1615_p0098a10║昧】謂菩薩住是三昧能觀一切諸三昧法
P183n1615_p0098b01║皆不見有變異之相是名不變異三昧。【度
P183n1615_p0098b02║緣三昧】謂菩薩住是三昧於六塵中諸煩
P183n1615_p0098b03║惱緣悉皆盡滅能度六塵大海亦能超過
P183n1615_p0098b04║一切三昧緣生智慧是名度緣三昧（六塵者色
P183n1615_p0098b05║塵聲塵香塵味塵觸塵法塵也）。【集諸功德三昧】謂菩薩住
P183n1615_p0098b06║是三昧修集一切善根功德初夜後夜無
P183n1615_p0098b07║有休息譬猶日月運轉不停是名集諸功
P183n1615_p0098b08║德三昧。【住無心三昧】謂菩薩住是三昧但
P183n1615_p0098b09║隨智慧不隨於心而住於諸法實相之中
P183n1615_p0098b10║是名住無心三昧。【淨妙華三昧】謂菩薩住
P183n1615_p0099a01║是三昧則能於諸三昧中開諸功德華以
P183n1615_p0099a02║自在莊嚴如樹華開敷樹自嚴飾是名淨
P183n1615_p0099a03║妙華三昧。【覺意三昧】謂菩薩住是三昧令
P183n1615_p0099a04║諸三昧變成無漏與七覺相應是名覺意
P183n1615_p0099a05║三昧（無漏者謂惑業已斷不漏落生死也七覺者念覺擇法覺精進覺喜覺輕
P183n1615_p0099a06║安覺定覺捨覺也）。【無量辯三昧】謂菩薩住是三昧
P183n1615_p0099a07║得無量辯才樂說一句經無量劫而不窮
P183n1615_p0099a08║盡是名無量辯三昧（劫梵語具云劫波華言分別時節）。【無
P183n1615_p0099a09║等等三昧】謂菩薩住是三昧觀一切眾生
P183n1615_p0099a10║皆如於佛觀一切法皆同佛法與無等等
P183n1615_p0099b01║般若波羅蜜相應是名無等等三昧（無等等者
P183n1615_p0099b02║謂諸佛般若世無與等而一切眾生平等共有故曰無等等梵語般若波羅蜜華言
P183n1615_p0099b03║智慧到彼岸）。【度諸法三昧】謂菩薩住是三昧則
P183n1615_p0099b04║能入三解脫門超出三界度三乘眾生是
P183n1615_p0099b05║名度諸法三昧（三解脫門者空解脫門無相解脫門無作解脫門也）。
P183n1615_p0099b06║【分別諸法三昧】謂菩薩住是三昧則能分
P183n1615_p0099b07║別諸法善不善有漏無漏有為無為等相
P183n1615_p0099b08║是名分別諸法三昧（有漏者謂因煩惱惑業漏落三界生死也
P183n1615_p0099b09║有為者世間法也無為者出世間法也）。【散疑三昧】謂菩薩住
P183n1615_p0099b10║是三昧則能於一切法中疑網悉斷得一
P183n1615_p0100a01║切諸法實相是名散疑三昧。【無住處三昧】
P183n1615_p0100a02║謂菩薩住是三昧則不見諸法定有住處
P183n1615_p0100a03║是名無住處三昧。【一莊嚴三昧】謂菩薩住是
P183n1615_p0100a04║三昧則能觀見諸法皆一或一切法有相
P183n1615_p0100a05║故一或一切法無相故一或一切法空故
P183n1615_p0100a06║一皆以一相智慧莊嚴如是三昧是名一
P183n1615_p0100a07║莊嚴三昧。【生行三昧】謂菩薩住是三昧能
P183n1615_p0100a08║觀種種行相入相住相出相如是諸相皆
P183n1615_p0100a09║空亦不可見是名生行三昧。【一行三昧】謂
P183n1615_p0100a10║菩薩住是三昧與畢竟空相應更無餘行
P183n1615_p0100b01║次第是名一行三昧。【不一行三昧】謂菩薩
P183n1615_p0100b02║住是三昧不見諸三昧一相以此三昧而
P183n1615_p0100b03║能兼行諸餘觀行是名不一行三昧。【妙行
P183n1615_p0100b04║三昧】謂菩薩住是三昧不見諸三昧二相
P183n1615_p0100b05║即是畢竟空相應三昧一切戲論皆不能
P183n1615_p0100b06║破是名妙行三昧。【達一切有底散三昧】謂
P183n1615_p0100b07║菩薩住是三昧能以無漏智慧通達三有
P183n1615_p0100b08║乃至非有想非無想之底一切諸有皆悉
P183n1615_p0100b09║令其散壞是名達一切有底散三昧（三有者欲
P183n1615_p0100b10║有色有無色有即三界也底者即非有想非無想天以其難到故名底也）。【入名
P183n1615_p0101a01║語三昧】謂菩薩住是三昧則能識一切眾
P183n1615_p0101a02║生一切物一切法名字一切語言無不解
P183n1615_p0101a03║了是名入名語三昧。【離音聲字語三昧】謂
P183n1615_p0101a04║菩薩住是三昧觀一切諸法皆無音聲語
P183n1615_p0101a05║言常寂滅相是名離音聲字語三昧。【然炬
P183n1615_p0101a06║三昧】謂菩薩住是三昧則能以智慧炬照
P183n1615_p0101a07║明一切諸法無錯無著如然炬夜行不墮
P183n1615_p0101a08║險處是名然炬三昧。【淨相三昧】謂菩薩住
P183n1615_p0101a09║是三昧則能清淨具足莊嚴三十二相又
P183n1615_p0101a10║能如法觀於諸法總別之相亦能觀諸法
P183n1615_p0101b01║無相清淨是名淨相三昧（三十二相者足安平相千輻輪
P183n1615_p0101b02║相手指纖長相手足柔軟相手足縵網相足跟滿足相足趺高好相腨如鹿王相手
P183n1615_p0101b03║過膝相馬陰藏相身縱廣相毛孔生青色相身毛上靡相身金色相身光面各一丈
P183n1615_p0101b04║相皮膚細滑相七處平滿相兩腋滿相身如師子相身端直相肩圓滿相四十齒相
P183n1615_p0101b05║齒白齊密相四牙白淨相頰車如師子相咽中津液得上味相廣長舌相梵音深遠
P183n1615_p0101b06║相眼色如金精相眼睫如牛王相眉間白毫相頂肉髻成相也總相者諸法和合為
P183n1615_p0101b07║一相也別相者諸法種種差別也）。【破相三昧】謂菩薩住是
P183n1615_p0101b08║三昧則不見一切法相何况於諸三昧之
P183n1615_p0101b09║相是名破相三昧。【一切種妙足三昧】謂菩
P183n1615_p0101b10║薩住是三昧則能以諸功德種種莊嚴禪
P183n1615_p0102a01║定智慧悉皆具足清淨是名一切種妙足
P183n1615_p0102a02║三昧。【不喜苦樂三昧】謂菩薩住是三昧能
P183n1615_p0102a03║觀世間之樂多過多患虛妄顛倒非可愛
P183n1615_p0102a04║樂觀世間之苦如病如箭入身心不喜樂
P183n1615_p0102a05║以一切法虛誑故樂尚不喜何况於苦是
P183n1615_p0102a06║名不喜苦樂三昧。【無盡相三昧】謂菩薩住
P183n1615_p0102a07║是三昧則能觀一切法不斷不常無壞無
P183n1615_p0102a08║盡是名無盡相三昧。【陀羅尼三昧】謂菩薩
P183n1615_p0102a09║住是三昧則能持諸三昧而聞持等諸陀
P183n1615_p0102a10║羅尼皆自然而得是名陀羅尼三昧（聞持者陀
P183n1615_p0102b01║羅尼名也謂得此陀羅尼者一切語言諸法耳所聞者皆不忘失也）。【攝諸邪
P183n1615_p0102b02║正相三昧】謂菩薩住是三昧於正定聚邪
P183n1615_p0102b03║定聚不定聚一切眾生都無所棄一心攝
P183n1615_p0102b04║取而不見有邪正等相是名攝諸邪正相
P183n1615_p0102b05║三昧。【滅憎愛三昧】謂菩薩住是三昧則能
P183n1615_p0102b06║滅諸憎愛於可喜法中而不生愛可惡法
P183n1615_p0102b07║中而不生嗔是名滅憎愛三昧。【逆順三昧】
P183n1615_p0102b08║謂菩薩住是三昧則能於諸法中逆順自
P183n1615_p0102b09║在能破一切邪逆眾生能順一切可化眾
P183n1615_p0102b10║生而又不著逆順之相是名逆順三昧。【淨
P183n1615_p0103a01║光三昧】謂菩薩住是三昧於諸三昧光明
P183n1615_p0103a02║清淨諸煩惱垢皆不可得是名淨光三昧。
P183n1615_p0103a03║【堅固三昧】謂菩薩住是三昧而於諸法實
P183n1615_p0103a04║相智慧相應皆悉堅固猶如虛空不可破
P183n1615_p0103a05║壞是名堅固三昧。【滿月淨光三昧】謂菩薩
P183n1615_p0103a06║住是三昧則淨智光明具足滅愛恚等火
P183n1615_p0103a07║清凉功德利益眾生譬猶秋月圓滿破諸
P183n1615_p0103a08║黑暗清凉可樂是名滿月淨光三昧。【大莊
P183n1615_p0103a09║嚴三昧】謂菩薩住是三昧則大莊嚴成就
P183n1615_p0103a10║見十方如恒河沙等世界以七寶華香莊
P183n1615_p0103b01║嚴佛處如是等莊嚴功德而心無所著是
P183n1615_p0103b02║名大莊嚴三昧。【能照一切世間三昧】謂菩
P183n1615_p0103b03║薩住是三昧則能照眾生世間住處世間
P183n1615_p0103b04║五眾世間一切諸法是名能照一切世間
P183n1615_p0103b05║三昧（五眾者即色受想行識五陰也）。【三昧等三昧】謂菩薩
P183n1615_p0103b06║住是三昧則能觀諸三昧不見有深淺之
P183n1615_p0103b07║相觀一切有為之法皆從因緣而生與三
P183n1615_p0103b08║昧相悉皆平等無有定亂是名三昧等三
P183n1615_p0103b09║昧。【攝一切有諍無諍三昧】謂菩薩住是三
P183n1615_p0103b10║昧則能於一切法中通達無礙不見是法
P183n1615_p0104a01║如是相不見是法不如是相於眾生中亦
P183n1615_p0104a02║無好醜諍論但隨其心行而攝受度脫之
P183n1615_p0104a03║是名攝一切有諍無諍三昧。【不樂一切住
P183n1615_p0104a04║處三昧】謂菩薩住是三昧則不樂住世間
P183n1615_p0104a05║以世間無常故不樂住非世間不著於空
P183n1615_p0104a06║故是名不樂一切住處三昧（非世間者出世間之法也）。
P183n1615_p0104a07║【如住定三昧】如即有無不二之義又即空
P183n1615_p0104a08║也謂菩薩住是三昧則知一切法如實相
P183n1615_p0104a09║不見有法過此如者是名如住定三昧。【壞
P183n1615_p0104a10║身衰三昧】身衰者謂血肉筋骨等和合為
P183n1615_p0104b01║身是身多患常為饑寒疾病所逼以致身
P183n1615_p0104b02║衰菩薩住是三昧故以智慧力分分破壞
P183n1615_p0104b03║身諸衰相乃至不見不可得相是名壞身
P183n1615_p0104b04║衰三昧。【壞語如虛空三昧】謂菩薩住是三
P183n1615_p0104b05║昧不見諸三昧語業依聲而有如虛空如
P183n1615_p0104b06║幻化不生憎愛是名壞語如虛空三昧。【離
P183n1615_p0104b07║著虛空不染三昧】謂菩薩修行般若波羅
P183n1615_p0104b08║蜜觀諸法畢竟空不生不滅猶如虛空雖
P183n1615_p0104b09║得是三昧而於此虛空三昧之相亦不染
P183n1615_p0104b10║着是名離著虛空不染三昧。
P183n1615_p0105a01║一百八法明門（出佛本行集經）
P183n1615_p0105a02║法明門者為令眾生破除昏暗通達一切
P183n1615_p0105a03║智慧也故護明菩薩在兜率天宮欲下人
P183n1615_p0105a04║間託生即於師子座上宣說此一百八門
P183n1615_p0105a05║留與諸天以作憶念然後下生也（護明菩薩即釋
P183n1615_p0105a06║迦牟尼佛在天宮之號也梵語兜率華言知足）正信法明門謂不
P183n1615_p0105a07║破堅牢心故淨心法明門謂無穢濁故歡
P183n1615_p0105a08║喜法明門謂安隱心故愛樂法明門謂令
P183n1615_p0105a09║心清淨故身行正行法明門謂三業清淨
P183n1615_p0105a10║故（三業清淨者謂身不殺不盜不[婬-壬+(工/山)]也）口行淨行法明門謂
P183n1615_p0105b01║斷四惡故（四惡者妄言綺語兩舌惡口也）意行淨行法明
P183n1615_p0105b02║門謂斷三毒故（三毒者貪嗔癡也）念佛法明門謂
P183n1615_p0105b03║觀佛清淨故念法法明門謂觀法清淨故
P183n1615_p0105b04║念僧法明門謂得道堅牢故念施法明門
P183n1615_p0105b05║謂不望果報故念戒法明門謂一切願具
P183n1615_p0105b06║足故念天法明門謂修廣大心故慈法明
P183n1615_p0105b07║門謂隨所生處善根攝勝故悲法明門謂
P183n1615_p0105b08║不殺害眾生故喜法明門謂捨一切不喜
P183n1615_p0105b09║事故捨法明門謂厭離五欲故（五欲者色欲聲欲香
P183n1615_p0105b10║欲味欲觸欲也）無常觀法明門謂觀三界慾故（三界
P183n1615_p0106a01║者欲界色界無色界也）苦觀法明門謂斷一切願故
P183n1615_p0106a02║無我觀法明門謂不染著我故寂定觀法
P183n1615_p0106a03║明門謂不擾亂心意故慙愧法明門謂內
P183n1615_p0106a04║心寂定故羞恥法明門謂外惡滅故實法
P183n1615_p0106a05║明門謂不誑天人故真法明門謂不誑自
P183n1615_p0106a06║身故法行法明門謂隨順法行故三歸法
P183n1615_p0106a07║明門謂淨三惡道故（三歸者歸依佛歸依法歸依僧也三惡道
P183n1615_p0106a08║者餓鬼道畜生道地獄道也）知恩法明門謂不捨善根
P183n1615_p0106a09║故報恩法明門謂不欺負他故不自欺法
P183n1615_p0106a10║明門謂不自譽故為眾生法明門謂不毀
P183n1615_p0106b01║呰他故（呰與訾同）為法法明門謂如法而行故
P183n1615_p0106b02║知時法明門謂不輕言說故攝我慢法明
P183n1615_p0106b03║門謂智慧滿足故不生惡心法明門謂自
P183n1615_p0106b04║護護他故無障礙法明門謂心無疑惑故
P183n1615_p0106b05║信解法明門謂決了第一義故（第一義者謂中道之
P183n1615_p0106b06║理無二無別也）不淨觀法明門謂捨慾染心故不
P183n1615_p0106b07║諍闘法明門謂斷嗔訟故不癡法明門謂
P183n1615_p0106b08║斷殺生故樂法義法明門謂求法義故愛
P183n1615_p0106b09║法明法明門謂得法明相故求多聞法明
P183n1615_p0106b10║門謂正觀法相故正方便法明門謂真正
P183n1615_p0107a01║行故知名色法明門謂除諸障礙故（名即心色
P183n1615_p0107a02║即身也）除因見法明門謂得解脫故無怨親
P183n1615_p0107a03║心法明門謂於怨親中生平等故除方便
P183n1615_p0107a04║法明門謂知諸苦故諸大平等法明門謂
P183n1615_p0107a05║斷於一切和合法故（諸大者即地大水大火大風大空大根大
P183n1615_p0107a06║識大也）諸入法明門謂修正道故（諸入者即眼入耳入
P183n1615_p0107a07║鼻入舌入身入意入色入聲入香入味入觸入法入也）無生忍法明
P183n1615_p0107a08║門謂證滅諦故（無生忍者謂一切法本來不生於此法中而能忍可
P183n1615_p0107a09║即證也）身念處法明門謂諸法寂靜故（身念處者
P183n1615_p0107a10║身即五陰中色陰念即能觀之觀處即色陰所觀之境也）受念處法明
P183n1615_p0107b01║門謂斷一切諸受故（受即領納之義謂眼等識領納色等諸境
P183n1615_p0107b02║也）心念處法明門謂觀心如幻化故（心即五陰
P183n1615_p0107b03║中識陰也）法念處法明門謂智慧無翳故（法即五陰
P183n1615_p0107b04║中想行二陰也）四正勤法明門謂斷一切惡成諸
P183n1615_p0107b05║善故（四正勤者一已生惡令斷二未生惡令不生三已生善念增長四未生善
P183n1615_p0107b06║令生也）四如意足法明門謂身心輕故（四如意足
P183n1615_p0107b07║者欲如意足念如意足精進如意足慧如意足也）信根法明門謂
P183n1615_p0107b08║不隨他語故（信者謂信正觀及助道法則能生諸善法也根即能生之
P183n1615_p0107b09║義）精進根法明門謂善得諸智故（精進者謂修行
P183n1615_p0107b10║正助之法勤求不息也）念根法明門謂善作諸業故
P183n1615_p0108a01║（念者謂專念正助之法而無他念也）定根法明門謂心清淨
P183n1615_p0108a02║故（定者謂攝心在正助之法相應不散也）慧根法明門謂現
P183n1615_p0108a03║見諸法故（慧者謂以智慧觀察苦集滅道四諦之法也）信力法
P183n1615_p0108a04║明門謂過諸魔力故（信力者力即力用謂信根增長則能遮斷
P183n1615_p0108a05║一切疑惑也）精進力法明門謂不退轉故（精進力者
P183n1615_p0108a06║謂精進根增長則能破諸身心懈怠也）念力法明門謂不共
P183n1615_p0108a07║他故（念力者謂念根增長則能破諸邪念也）定力法明門謂
P183n1615_p0108a08║斷一切念故（定力者謂定根增長則能破諸亂想也）慧力法
P183n1615_p0108a09║明門謂離二邊故（慧力者謂慧根增長則能遮止三界見思之惑
P183n1615_p0108a10║也二邊者空有二邊也）念覺分法明門謂如諸法智
P183n1615_p0108b01║故（念覺分者念即想念覺即覺了分即支分謂修出世道時善能覺了常使定慧
P183n1615_p0108b02║之法均調也若心沉時當念用擇法精進喜三支属慧故也若心浮時當念用除捨
P183n1615_p0108b03║定三支属定故也）擇法覺分法明門謂照明一切
P183n1615_p0108b04║諸法故（擇法覺分者謂觀諸法善能揀別真偽也）精進覺分法
P183n1615_p0108b05║明門謂善知覺故（精進覺分者謂修諸道法時善能覺了勤心在
P183n1615_p0108b06║於真法之中也）喜覺分法明門謂得諸定故（喜覺分者
P183n1615_p0108b07║謂若心得法喜善能覺了住真法喜也）除覺分法明門謂所
P183n1615_p0108b08║作已辦故（除覺分者謂斷除諸見煩惱之時善能覺了不損真正善根也）
P183n1615_p0108b09║定覺分法明門謂知一切法平等故（定覺分者
P183n1615_p0108b10║謂若發禪定時善能覺了不生妄想也）捨覺分法明門謂厭
P183n1615_p0109a01║離一切法故（捨覺分者謂若捨念著之境善能覺了虛偽永不追憶也）
P183n1615_p0109a02║正見法明門謂得漏盡聖道故（正見者謂修無漏行
P183n1615_p0109a03║見四諦分明也漏盡者謂三界煩惱惑業斷盡不漏落生死也）正分別法
P183n1615_p0109a04║明門謂斷一切分別無分別故（正分別即正思惟謂
P183n1615_p0109a05║見四諦時思惟籌量為令增長入涅槃故也）正語法明門謂斷
P183n1615_p0109a06║一切名字音聲語言知如響故（正語者謂攝口業住
P183n1615_p0109a07║於正語也）正業法明門謂無業無報故（正業者謂除身
P183n1615_p0109a08║一切邪業住於清淨正業也）正命法明門謂除滅一切
P183n1615_p0109a09║惡道故（正命者謂除邪命利養住於清淨正命也）正行法明門
P183n1615_p0109a10║謂至彼岸故（正行即正精進謂身心專精勤求涅槃也）正念法
P183n1615_p0109b01║明門謂不思念一切法故（正念者謂念念在於正助之法
P183n1615_p0109b02║也）正定法明門謂得無散亂三昧故（正定者謂
P183n1615_p0109b03║攝心正助之法入於正定也梵語三昧華言正定）菩提心法明門
P183n1615_p0109b04║謂不斷三寶故（梵語菩提華言道三寶者佛寶法寶僧寶也）依
P183n1615_p0109b05║倚法明門謂不樂小乘故正信法明門謂
P183n1615_p0109b06║得㝡勝佛法故增進法明門謂成就一切
P183n1615_p0109b07║諸善根法故檀度法明門謂念念成就相
P183n1615_p0109b08║好莊嚴佛土教化慳貪諸眾生故（檀梵語具云檀
P183n1615_p0109b09║那華言布施）戒度法明門謂遠離惡道諸難教
P183n1615_p0109b10║化破戒諸眾生故忍度法明門謂捨一切
P183n1615_p0110a01║瞋恚我慢諂曲調戲教化如是諸惡眾生
P183n1615_p0110a02║故精進度法明門謂悉得一切諸善法教
P183n1615_p0110a03║化懈怠諸眾生故禪度法明門謂成就一
P183n1615_p0110a04║切禪定及諸神通教化散亂諸眾生故（禪梵
P183n1615_p0110a05║語具云禪那華言靜慮）智度法明門謂斷無明黑暗
P183n1615_p0110a06║教化愚癡諸眾生故方便法明門謂隨眾
P183n1615_p0110a07║生所見威儀而示現教化成就一切諸佛
P183n1615_p0110a08║法故四攝法法明門謂攝受一切眾生得
P183n1615_p0110a09║菩提已施一切眾生法故（四攝法者一布施攝二愛語攝
P183n1615_p0110a10║三利行攝四同事攝也）教化眾生法明門謂自不受
P183n1615_p0110b01║樂不疲倦故攝受正法法明門謂斷一切
P183n1615_p0110b02║眾生諸煩惱故福聚法明門謂利益一切
P183n1615_p0110b03║諸眾生故修禪法明門謂滿足十力故（十力
P183n1615_p0110b04║者知是處非處智力知過現未來業報智力知諸禪三昧智力知諸根勝劣智力知
P183n1615_p0110b05║種種解智力知種種界智力知一切至處道智力知天眼無礙智力知宿命無漏智
P183n1615_p0110b06║力知永斷習氣智力也）寂定法明門謂成就如來三
P183n1615_p0110b07║昧具足故慧見法明門謂智慧成就滿足
P183n1615_p0110b08║故入無礙辯法明門謂得法眼成就故（法眼
P183n1615_p0110b09║者謂知一切眾生各各方便所化之法門也）入一切行法明門
P183n1615_p0110b10║謂得佛眼成就故（佛眼者謂覆障雖密無不見知也）成就
P183n1615_p0111a01║陀羅尼法明門謂聞一切諸佛法能受持
P183n1615_p0111a02║故（梵語陀羅尼華言總持）得無礙辯法明門謂令一
P183n1615_p0111a03║切眾生皆歡喜故順忍法明門謂順一切
P183n1615_p0111a04║諸佛法故得無生法忍法明門謂得受記
P183n1615_p0111a05║故（受記者謂菩薩受作佛之記也）不退轉地法明門謂具
P183n1615_p0111a06║足往昔諸佛法故從一地至一地智法明
P183n1615_p0111a07║門謂灌頂成就一切智乃至得成阿耨多
P183n1615_p0111a08║羅三藐三菩提故（從一地至一地智者謂從等覺菩薩之智至妙
P183n1615_p0111a09║覺果佛之智也灌頂者謂等覺菩薩將入妙覺之位如轉輪王太子受王位時以四
P183n1615_p0111a10║海水灌其頂也梵語阿耨多羅三藐三菩提華言無上正等正覺）。
P183n1615_p0111b01║百八煩惱（出天台四教儀集註）昬煩之法惱亂心神故
P183n1615_p0111b02║名煩惱謂眼耳鼻舌身意六根對色聲香
P183n1615_p0111b03║味觸法六塵各有好惡平三種不同則成
P183n1615_p0111b04║十八煩惱又六根對六塵好惡平三種起
P183n1615_p0111b05║苦受樂受不苦不樂受復成十八煩惱共
P183n1615_p0111b06║成三十六種更約過去未來現在三世各
P183n1615_p0111b07║有三十六種總成一百八煩惱也（好惡平三種不
P183n1615_p0111b08║同者如色塵有好色有惡色其不好不惡之色名為平也聲香味觸法五塵亦然受
P183n1615_p0111b09║即領納之義苦受對惡塵而起樂受對好塵而起不苦不樂受對平塵而起）。
P183n1615_p0111b10║千二百五十人（出因果經）謂耶舍長者子朋黨五
P183n1615_p0112a01║十人優樓頻螺迦葉師徒五百人那提迦
P183n1615_p0112a02║葉師徒二百五十人伽耶迦葉師徒二百
P183n1615_p0112a03║五十人舍利弗師徒一百人大目犍連師
P183n1615_p0112a04║徒一百人此千二百五十人並先事外道
P183n1615_p0112a05║勤苦累刦而無所證承佛化導即得證果
P183n1615_p0112a06║於是感佛之恩一一法會常隨不捨故諸
P183n1615_p0112a07║經首列眾皆云千二百五十人俱者以此
P183n1615_p0112a08║也（梵語優樓頻螺迦葉華言木𤓰林梵語𨚗提迦葉華言河梵語伽耶迦葉華言
P183n1615_p0112a09║城梵語舍利弗華言身子梵語大目犍連華言采菽氏）。
P183n1615_p0112a10║八萬四千塵勞（出華嚴孔目）八萬四千塵勞者塵
P183n1615_p0112b01║即染污之義謂種種邪見煩惱能染污真
P183n1615_p0112b02║性也勞即勞役也謂眾生被邪見煩惱勞
P183n1615_p0112b03║役不息輪轉生死無有盡時論其塵勞根
P183n1615_p0112b04║本不出十使於十使中隨以一使為頭則
P183n1615_p0112b05║九使為助遂成一百約三世各有一百共
P183n1615_p0112b06║成三百而現在世一百時促不論相助於
P183n1615_p0112b07║過去未來二世二百又各各以一使為頭
P183n1615_p0112b08║九使為助共成二千合前現在世一百共
P183n1615_p0112b09║成二千一百又約多貪多嗔多癡等分四
P183n1615_p0112b10║種眾生各有二千一百共成八千四百又
P183n1615_p0113a01║約四大六衰各有八千四百總成八萬四
P183n1615_p0113a02║千塵勞也（十使者使即驅役之義一貪二嗔三癡四慢五疑六身見七邊
P183n1615_p0113a03║見八邪見九見取十戒取也多貪者謂於五欲可意之境而多貪愛也多嗔者謂於
P183n1615_p0113a04║逆情之境而多忿怒也多癡者謂無所覺了而於貪嗔之境溺而不已也等分者謂
P183n1615_p0113a05║貪嗔癡三心一齊而起也四大者地大水大火大風大也六衰者謂色聲香味觸法
P183n1615_p0113a06║六塵能衰損善法故也）。
P183n1615_p0113a07║八萬四千法門（出賢刦經）八萬四千法門者昔佛
P183n1615_p0113a08║告喜王菩薩修習行法自第一光耀乃至
P183n1615_p0113a09║分舍利凡三百五十度無極法門一一法
P183n1615_p0113a10║門各有布施持戒忍辱精進禪定智慧之
P183n1615_p0113b01║六度共成二千一百度無極於諸貪[婬-壬+(工/山)]瞋
P183n1615_p0113b02║恚愚癡等分四種眾生各以此二千一百
P183n1615_p0113b03║度無極教化而開覺之合成八千四百度
P183n1615_p0113b04║無極一變為十總成八萬四千度無極法
P183n1615_p0113b05║門此之法門為三界無上良藥為百千種
P183n1615_p0113b06║人除八萬四千塵勞也（度無塵者謂事理行滿度生死流登
P183n1615_p0113b07║涅槃岸無有窮極也三百五十度無極者光耀度無極世度無極為眾生故行度無
P183n1615_p0113b08║極住度無極生死度無極所著度無極益他人度無極處所度無極道度無極慧度
P183n1615_p0113b09║無極已修立行度無極逮得度無極念度無極離世度無極造有所作業度無極休
P183n1615_p0113b10║息道度無極不置速度無極應順度無極造作度無極無作度無極意度無極勤修
P183n1615_p0114a01║度無極正真度無極行捷疾度無極深奧度無極雜度無極清淨度無極無際度無
P183n1615_p0114a02║極信道度無極為眾生厄故行度無極法故度無極寂樂度無極樂觀寂度無極一
P183n1615_p0114a03║切所入度無極說處度無極無害度無極無敗度無極貧度無極不迴還度無極廻
P183n1615_p0114a04║轉度無極嚴淨度無極堅強度無極興盛度無極充滿度無極為世度無極度世度
P183n1615_p0114a05║無極無上度無極不亂度無極無怨度無極怨敵度無極攝持度無極無所攝持度
P183n1615_p0114a06║無極報應度無極無報度無極自然度無極無所有度無極廣普度無極華度無極
P183n1615_p0114a07║無量度無極慕求度無極所厭度無極妙樂度無極無樂度無極樂聞持度無極生
P183n1615_p0114a08║死長度無極無斷度無極樂純淑度無極禪度無極神通度無極世巧便度無極慈
P183n1615_p0114a09║愍護度無極行哀度無極歡喜度無極勸護度無極勸邪見度無極勸正見度無極
P183n1615_p0114a10║勸住見度無極勸無住度無極勸無侍度無極勸意度無極勸忍度無極造業度無
P183n1615_p0114b01║極無所造業度無極有餘度無極無餘度無極佛興盛度無極明度無極持住明度
P183n1615_p0114b02║無極佛興成就度無極意不忽度無極佛興立在家度無極出家來度無極愍哀博
P183n1615_p0114b03║聞來度無極出家不斷戒度無極住神通度無極神通意不斷度無極入欲度無極
P183n1615_p0114b04║立度無極應進度無極眾報度無極無報度無極無樂度無極時進度無極光明度
P183n1615_p0114b05║無極無量光度無極報安光度無極不廻還度無極娛樂度無極鮮潔度無極成世
P183n1615_p0114b06║法度無極淨世度無極成種度無極來成眷屬度無極不壞眷屬度無極除塵來淨
P183n1615_p0114b07║度無極觀土度無極宣誓度無極無放逸度無極周旋度無極滅度度無極豪貴度
P183n1615_p0114b08║無極理眷屬度無極無所忘失度無極三十二相度無極順時度無極知時度無極
P183n1615_p0114b09║分別度無極順世度無極邊際度無極蠲除度無極金剛度無極造救度無極自然
P183n1615_p0114b10║度無極伏魔度無極無退度無極一時度無極無所著度無極三昧度無極訓誨度
P183n1615_p0115a01║無極佛道度無極一切智度無極無餘度無極有餘度無極可止度無極諸佛度無
P183n1615_p0115a02║極方便度無極愁慼度無極開化真陀度無極異度無極四意斷度無極四神足度
P183n1615_p0115a03║無極四禪度無極四意止度無極四諦度無極信根精進根意根智慧根定根度無
P183n1615_p0115a04║極信力精進力意力定力智慧力度無極七覺意度無極八品道行度無極寂然度
P183n1615_p0115a05║無極所觀度無極樂明度無極來觧脫度無極比丘聖眾度無極八部會度無極歸
P183n1615_p0115a06║觧度無極分別度無極別度度無極繫觧法度無極分別順理度無極辯才度無極
P183n1615_p0115a07║無厭度無極六度度無極眼耳鼻舌身心度無極愍他勸助度無極愍己度無極法
P183n1615_p0115a08║度無極宜度無極剖判度無極勸樂度無極三脫門度無極異行度無極觧他度無
P183n1615_p0115a09║極勤用意度無極十種力度無極四無所畏度無極大哀度無極肉眼天眼慧眼法
P183n1615_p0115a10║眼佛眼度無極自在度無極娛樂度無極難得自歸度無極十八不共諸佛之法度
P183n1615_p0115b01║無極曉了方便度無極純淑度無極見自然度無極三界行度無極觀清白行度無
P183n1615_p0115b02║極法種度無極八等度無極道跡徃來不還無著度無極緣覺度無極菩薩度無極
P183n1615_p0115b03║盡慧度無極無所生慧度無極建立慧度無極致天眼天耳心智自在見過世事知
P183n1615_p0115b04║他心念神足漏盡六通度無極威儀度無極愍傷度無極行空度無極捐拾度無極
P183n1615_p0115b05║滅度度無極變化度無極流布法教度無極分舍利度無極然其中名有重出者乃
P183n1615_p0115b06║經中所載之舊文也）。
P183n1615_p0115b07║
P183n1615_p0115b08║
P183n1615_p0115b09║
P183n1615_p0115b10║大明三藏法數卷第三十八