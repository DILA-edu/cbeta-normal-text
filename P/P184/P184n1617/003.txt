P184n1617_p0603a01║妙法蓮華經要觧卷第三　　　　　曠四
P184n1617_p0603a02║溫陵開元蓮寺比丘　戒環　觧
P184n1617_p0603a03║妙法蓮華經方便品第二
P184n1617_p0603a04║前之一光東照妙體已全然默而識之不
P184n1617_p0603a05║言而信非垢重眾生所及須假語言方便
P184n1617_p0603a06║開示故名方便品盖諸法寂滅相不可以
P184n1617_p0603a07║言宣唯在方便開示使自悟入故下正說
P184n1617_p0603a08║之文但云如是妙法諸佛如來時乃說之
P184n1617_p0603a09║又云諸佛唯以一大事出現欲令眾生開
P184n1617_p0603a10║佛知見自此之外無復正說特以異方便
P184n1617_p0603b01║助顯第一義而已至於三周九喻百界千
P184n1617_p0603b02║如皆異方便也然則所謂妙法所謂一大
P184n1617_p0603b03║事者終何說示所謂佛知見所謂第一義
P184n1617_p0603b04║者若為開顯而法華最後之唱又豈徒然
P184n1617_p0603b05║哉由是觀之信有非思量分別所觧者存
P184n1617_p0603b06║乎其間而云不可言宣固不誣矣則凡涉
P184n1617_p0603b07║語言文字皆為方便故於正宗首標方便
P184n1617_p0603b08║之名深有旨也。
P184n1617_p0603b09║爾時世尊從三昧安詳而起。
P184n1617_p0603b10║從無量義三昧起也。
P184n1617_p0604a01║告舍利弗諸佛智慧甚深無量其智慧門難
P184n1617_p0604a02║觧難入一切聲聞辟支佛所不能知。
P184n1617_p0604a03║雙歎二智一乘之深也諸佛智慧指權實
P184n1617_p0604a04║二智也權智說法實智證法其智慧門指
P184n1617_p0604a05║一乘妙法也經初發緒獨因文殊而出定
P184n1617_p0604a06║輙告鶖子者此經以智立體會權歸實文
P184n1617_p0604a07║殊為實智之首鶖子為權智第一所以告
P184n1617_p0604a08║之意在引權入實也。
P184n1617_p0604a09║所以者何佛曾親近百千萬億無數諸佛𥁞
P184n1617_p0604a10║行諸佛無量道法勇猛精進名稱普聞成就
P184n1617_p0604b01║甚深未曾有法隨宜所說意趣難觧。
P184n1617_p0604b02║釋上智深法深之由也親無數佛則所學
P184n1617_p0604b03║之深行無量道則所造之深勇猛精進則
P184n1617_p0604b04║建志之深名稱普聞則積德之深成就深
P184n1617_p0604b05║法則所證之深隨宜所說則方便之深所
P184n1617_p0604b06║以難觧難入也如此深歎者將以引權入
P184n1617_p0604b07║實會三歸一欲發起二乘願慕也。
P184n1617_p0604b08║舍利弗吾徒成佛已來種種因緣種種譬
P184n1617_p0604b09║喻廣演言教無數方便引導眾生令離諸著
P184n1617_p0604b10║所以者何如來方便知見波羅蜜皆已具足。
P184n1617_p0605a01║釋尊出興種種演說方便導生皆由權實
P184n1617_p0605a02║二智耳方便波羅蜜權智也知見波羅蜜
P184n1617_p0605a03║實智也非權不能導生非實不能離著故
P184n1617_p0605a04║須兩具也諸著者麄即六塵業細即二乘
P184n1617_p0605a05║法。
P184n1617_p0605a06║舍利弗如來知見廣大深遠無量無礙力
P184n1617_p0605a07║無所畏禪定觧脫三昧深入無際成就一切
P184n1617_p0605a08║未曾有法。如來真知見力廣無不容深無
P184n1617_p0605a09║不極故四無量心四無礙辯十力四無畏
P184n1617_p0605a10║深禪大定諸觧脫法諸三昧門一一深造
P184n1617_p0605b01║實際凡一切未曾有法無不由此成就盖
P184n1617_p0605b02║是智也攝一切法如空包色融一切相如
P184n1617_p0605b03║海納流故稱廣大深遠。
P184n1617_p0605b04║舍利弗如來能種種分別巧說諸法言詞
P184n1617_p0605b05║柔軟恱可眾心。
P184n1617_p0605b06║如來真方便力能分別萬法巧說三乘曲
P184n1617_p0605b07║徇機宜故言詞柔軟稱適物性故恱可眾心。
P184n1617_p0605b08║舍利弗取要言之無量無邊未曾有法佛
P184n1617_p0605b09║悉成就。結二智德用也。
P184n1617_p0605b10║止舍利弗不須復說所以者何佛所成就
P184n1617_p0606a01║第一希有難觧之法唯佛與佛乃能究𥁞諸
P184n1617_p0606a02║法實相。止之不說益顯深妙也第一難觧
P184n1617_p0606a03║之法即實相妙法非言所及故不須復說
P184n1617_p0606a04║非意所到故希有難觧非二乘所造故唯
P184n1617_p0606a05║佛能究。
P184n1617_p0606a06║所謂諸法如是相如是性如是體如是力
P184n1617_p0606a07║如是作如是因如是緣如是果如是報如是
P184n1617_p0606a08║本末究竟等。上所謂實相者即世間諸法
P184n1617_p0606a09║性相體力本末究竟等是也可見為相相
P184n1617_p0606a10║本為性形具為體利用為力乍起為作資
P184n1617_p0606b01║始為因助因為緣緣熟為果應果為報始
P184n1617_p0606b02║終為本末窮𥁞為究竟一切諸法不離此
P184n1617_p0606b03║十亦各具此十也如是者隨事指法之辭
P184n1617_p0606b04║謂諸法有如是之相如是之性乃至如是
P184n1617_p0606b05║而始終如是而窮𥁞無非實相也即此而
P184n1617_p0606b06║推現前種種松直𣗥曲鵠白烏黑竹如是
P184n1617_p0606b07║翠花如是黃凡即諸世諦之事無非實相
P184n1617_p0606b08║也唯其即世諦而無非實相故證之者當
P184n1617_p0606b09║不虧其天真不離其當體而默得於色心
P184n1617_p0606b10║之外是謂第一希有難觧之法也舊約四
P184n1617_p0607a01║聖六凡十法界而說以一界各具十如合
P184n1617_p0607a02║為十界百如攝為百界千如融之以至於
P184n1617_p0607a03║無𥁞此乃即實相而明法性也又作三觀
P184n1617_p0607a04║回互而釋空則是相如假則如是相中則
P184n1617_p0607a05║相如是此乃即實相而明觀智也然此正
P184n1617_p0607a06║明諸法實相乃一乘極談不應作如如理
P184n1617_p0607a07║性釋之況十如三觀方是大乘圓融之法
P184n1617_p0607a08║於一乘實相同途異轍達者審之。
P184n1617_p0607a09║爾時世尊欲重宣此義而說偈言。
P184n1617_p0607a10║世雄不可量諸天及世人一切眾生𩔗
P184n1617_p0607b01║無能知佛者佛力無所畏觧脫諸三昧
P184n1617_p0607b02║及佛諸餘法無能測量者本從無數佛
P184n1617_p0607b03║具足行諸道甚深微妙法難見難可了
P184n1617_p0607b04║於無量億劫行此諸道已道塲得成果
P184n1617_p0607b05║我已悉知見世雄不可量至無能測量
P184n1617_p0607b06║者歎諸佛二智之深也本從無數佛至難
P184n1617_p0607b07║見難可了頌諸佛智深之由也於億劫行
P184n1617_p0607b08║道至我已悉知見括顯自行也佛號世尊
P184n1617_p0607b09║又號世雄者世尊為十號之總餘皆隨德
P184n1617_p0607b10║之稱故或曰雄猛曰慧日曰兩足等今言
P184n1617_p0608a01║世雄者乃釋迦稱諸佛智德雄猛絕世也
P184n1617_p0608a02║餘如長行。
P184n1617_p0608a03║如是大果報種種性相義我及十方佛
P184n1617_p0608a04║乃能知是事是法不可示言詞相寂滅
P184n1617_p0608a05║諸餘眾生𩔗無有能得觧除諸菩薩眾
P184n1617_p0608a06║信力堅固者諸佛弟子眾曾供養諸佛
P184n1617_p0608a07║一切漏已𥁞住是最後身如是諸人等
P184n1617_p0608a08║其力所不堪頌十如及止身子不說之
P184n1617_p0608a09║意也是法不可示言詞相寂滅者如是實
P184n1617_p0608a10║相觸事而真擬之即差言之即乖也言諸
P184n1617_p0608b01║餘生𩔗無能觧者以即諸世諦性相而默
P184n1617_p0608b02║得於色心之外為難也言除諸菩薩信堅
P184n1617_p0608b03║固者許以信得入也言諸弟子眾力所不
P184n1617_p0608b04║堪者明非二乘法也漏𥁞後身即二乘之
P184n1617_p0608b05║果所謂住最後身有餘涅槃者。
P184n1617_p0608b06║假使滿世間皆如舍利弗𥁞思共度量
P184n1617_p0608b07║不能測佛智正使滿十方皆如舍利弗
P184n1617_p0608b08║及餘諸弟子亦滿十方剎𥁞思共度量
P184n1617_p0608b09║亦復不能知此自寡智而之眾智以廣
P184n1617_p0608b10║歎佛智之深也舍利弗智慧第一而寡不
P184n1617_p0609a01║如眾故雖滿世間又滿十方第一之智皆
P184n1617_p0609a02║不足測佛深智也。
P184n1617_p0609a03║辟支佛利智無漏最後身亦滿十方界
P184n1617_p0609a04║其數如竹林斯等共一心於億無量劫
P184n1617_p0609a05║欲思佛實智莫能知少分新發意菩薩
P184n1617_p0609a06║供養無數佛了達諸義趣又能善說法
P184n1617_p0609a07║如稻麻竹葦充滿十方剎一心以妙智
P184n1617_p0609a08║於恒河沙劫咸皆共思量不能知佛智
P184n1617_p0609a09║不退諸菩薩其數如恒沙一心共思求
P184n1617_p0609a10║亦復不能知此又自利智而之上智以
P184n1617_p0609b01║廣歎也聲聞之智不及辟支之利而辟支
P184n1617_p0609b02║既證無漏後身則其智為極明新發意菩
P184n1617_p0609b03║薩能供佛以增長智慧能了義以决擇智
P184n1617_p0609b04║慧能說法以發明智慧則其智之妙又過
P184n1617_p0609b05║辟支之利矣地上不退菩薩之智又過於
P184n1617_p0609b06║地前發意如是竟不能知者明佛智非三
P184n1617_p0609b07║乘人所知意在激發權小也辟支此云獨
P184n1617_p0609b08║覺竹林稻麻譬最多也。
P184n1617_p0609b09║又告舍利弗無漏不思議甚深微妙法
P184n1617_p0609b10║我今已具得唯我知是相十方佛亦然
P184n1617_p0610a01║無漏妙法即一乘實相也二乘不能測故
P184n1617_p0610a02║唯我知是相諸佛所同證故十方佛亦然。
P184n1617_p0610a03║舍利弗當知諸佛語無異於佛所說法
P184n1617_p0610a04║當生大信力世尊法久後要當說真實
P184n1617_p0610a05║告諸聲聞眾及求緣覺乘我令脫苦縛
P184n1617_p0610a06║逮得涅槃者佛以方便力示以三乘教
P184n1617_p0610a07║眾生處處著引之令得出
P184n1617_p0610a08║𭤟昔之權使悟今實也初四句召二乘人
P184n1617_p0610a09║後四句𭤟權而告之。
P184n1617_p0610a10║爾時大眾中有諸聲聞漏𥁞阿羅漢阿若憍
P184n1617_p0610b01║陳如等千二百人及發聲聞辟支佛心比丘
P184n1617_p0610b02║比丘尼優婆塞優婆夷各作是念今者世尊
P184n1617_p0610b03║何故殷勤稱歎方便而作是言佛所得法甚
P184n1617_p0610b04║深難觧有所言說意趣難知一切聲聞辟支
P184n1617_p0610b05║佛所不能及。二乘聞佛深歎二智而不能
P184n1617_p0610b06║觧故疑之從而作是言已下皆敘佛前言。
P184n1617_p0610b07║佛說一觧脫義我等亦得此法到於涅槃而
P184n1617_p0610b08║今不知是義所趣。因佛歎觧脫諸三昧遂
P184n1617_p0610b09║以二乘觧脫等佛觧脫謂己已得不知二
P184n1617_p0610b10║乘但離虛妄名為觧脫其實未得一切觧
P184n1617_p0611a01║脫也。
P184n1617_p0611a02║爾時舍利弗知四眾心疑自亦未了而白佛
P184n1617_p0611a03║言世尊何因何緣殷勤稱歎諸佛第一方便
P184n1617_p0611a04║甚深微妙難觧之法我自昔來未曾從佛聞
P184n1617_p0611a05║如是說今者四眾咸皆有疑惟願世尊敷演
P184n1617_p0611a06║斯事世尊何故殷勤稱歎甚深微妙難觧之
P184n1617_p0611a07║法爾時舍利弗欲重宣此義而說偈言。
P184n1617_p0611a08║慧日大聖尊久乃說是法二智破暗
P184n1617_p0611a09║故稱慧日此歎久默斯要下乃申問。
P184n1617_p0611a10║自說得如是力無畏三昧禪定觧脫等
P184n1617_p0611b01║不可思議法道塲所得法無能發問者
P184n1617_p0611b02║我意難可測亦無能問者無問而自說
P184n1617_p0611b03║稱歎所行道智慧甚微妙諸佛之所得
P184n1617_p0611b04║此皆頌佛前言為問即佛力無所畏觧脫
P184n1617_p0611b05║諸三昧等文道塲所得法言所證實智也
P184n1617_p0611b06║我意難可測言說法權智也。
P184n1617_p0611b07║無漏諸羅漢及求涅槃者今皆墮疑網
P184n1617_p0611b08║佛何故說是其求緣覺者比丘比丘尼
P184n1617_p0611b09║諸天龍鬼神及乾闥婆等相視懷猶豫
P184n1617_p0611b10║瞻仰兩足尊是事為云何願佛為觧說
P184n1617_p0612a01║諸羅漢言已得果者求涅槃言未得果者
P184n1617_p0612a02║求緣覺即前所謂發聲聞辟支佛心之比
P184n1617_p0612a03║丘皆疑佛所歎。
P184n1617_p0612a04║於諸聲聞眾佛說我第一我今自於智
P184n1617_p0612a05║疑惑不能了為是究竟法為是所行道
P184n1617_p0612a06║佛口所生子合掌瞻仰待願出微妙音
P184n1617_p0612a07║時為如實說究竟法即道之絕域所行
P184n1617_p0612a08║道則循斯須而已佛口所生者諸弟子從
P184n1617_p0612a09║佛口生從法化生。
P184n1617_p0612a10║諸天龍神等其數如恒沙求佛諸菩薩
P184n1617_p0612b01║大數有八萬又諸萬億國轉輪聖王至
P184n1617_p0612b02║合掌以敬心欲聞具足道
P184n1617_p0612b03║具足道即圓頓法。
P184n1617_p0612b04║爾時佛告舍利弗止止不須復說若說是事
P184n1617_p0612b05║一切世間諸天及人皆當驚疑。
P184n1617_p0612b06║道大機小故聞者驚疑。
P184n1617_p0612b07║舍利弗重白佛言世尊唯願說之惟願說
P184n1617_p0612b08║之所以者何是會無數百千萬億阿僧祇眾
P184n1617_p0612b09║生曾見諸佛諸根猛利智慧明了聞佛所說
P184n1617_p0612b10║則能敬信。佛依小根而止故獨言天人驚
P184n1617_p0613a01║疑身子依大根而請故廣言諸根明了。
P184n1617_p0613a02║爾時舍利弗欲重宣此義而說偈言。
P184n1617_p0613a03║法王無上尊惟說願勿慮是會無量眾
P184n1617_p0613a04║有能敬信者
P184n1617_p0613a05║佛復止舍利弗若說是事一切世間天人
P184n1617_p0613a06║阿修羅皆當驚疑增上慢比丘將墜於大坑
P184n1617_p0613a07║爾時世尊重說偈言。
P184n1617_p0613a08║止止不須說我法妙難思諸增上慢者
P184n1617_p0613a09║聞必不敬信佛意非慮大根預知有退
P184n1617_p0613a10║席之眾及恤人天驚疑而已身子未諭故
P184n1617_p0613b01║佛重舉天人增慢之眾止之墜大坑者破
P184n1617_p0613b02║法墮惡道之𩔗也。
P184n1617_p0613b03║爾時舍利弗重白佛言世尊惟願說之惟
P184n1617_p0613b04║願說之今此會中如我等比百千萬億世世
P184n1617_p0613b05║已曾從佛受化如此人等必能敬信長夜安
P184n1617_p0613b06║隱多所饒益爾時舍利弗欲重宣此義而說
P184n1617_p0613b07║偈言。無上兩足尊願說第一法
P184n1617_p0613b08║我為佛長子惟垂分別說是會無量眾
P184n1617_p0613b09║能敬信此法佛已曾世世教化如是等
P184n1617_p0613b10║皆一心合掌欲聽受佛語我等千二百
P184n1617_p0614a01║及餘求佛者願為此眾故惟垂分別說
P184n1617_p0614a02║是等聞此法則生大歡喜
P184n1617_p0614a03║身子為法之切固仗大根而請也長夜安
P184n1617_p0614a04║隱者眾生癡盲如處長夜若蒙發明則得
P184n1617_p0614a05║大安隱兩足福足慧足也舍利弗於聲聞
P184n1617_p0614a06║眾智慧第一故稱長子。
P184n1617_p0614a07║爾時世尊告舍利弗汝已殷勤三請豈得
P184n1617_p0614a08║不說汝今諦聽善思念之吾當為汝分別觧
P184n1617_p0614a09║說。聖慈之心感之則應故雖欲無言不可
P184n1617_p0614a10║得也。
P184n1617_p0614b01║說此語時會中有比丘比丘尼優婆塞優
P184n1617_p0614b02║婆夷五千人等即從座起禮佛而退所以者
P184n1617_p0614b03║何此軰罪根深重及增上慢未得謂得未證
P184n1617_p0614b04║謂證有如此失是以不住世尊默然而不制
P184n1617_p0614b05║止。佛止不說俯為此軰故諸增上慢儔果
P184n1617_p0614b06║然退去然靈山勝集豈有凡材盖亦大權
P184n1617_p0614b07║示迹警進未學耳故宣師云是知五千退
P184n1617_p0614b08║席為進增慢之儔也於法未得而謂已得
P184n1617_p0614b09║於道未證而謂已證己實下而自增上以
P184n1617_p0614b10║慢法慢人曰增上慢。
P184n1617_p0615a01║爾時佛告舍利弗我今此眾無復枝葉純
P184n1617_p0615a02║有貞實舍利弗如是增上慢人退亦佳矣汝
P184n1617_p0615a03║今善聽當為汝說。
P184n1617_p0615a04║枝葉譬𤨏末之眾貞實譬成德之眾。
P184n1617_p0615a05║舍利弗言唯然世尊願樂欲聞。
P184n1617_p0615a06║敬對曰唯領善聽之誡也。
P184n1617_p0615a07║佛告舍利弗如是妙法。直指妙法全體
P184n1617_p0615a08║也下明一大事佛知見與所謂是法非思
P184n1617_p0615a09║量分別所觧者𥁞此矣直可非思量分別
P184n1617_p0615a10║而觧之。
P184n1617_p0615b01║諸佛如來時乃說之如優曇鉢華時一現耳。
P184n1617_p0615b02║優曇此云靈瑞華三千年一現現則金輪
P184n1617_p0615b03║王出譬妙法為一大事時乃說之。
P184n1617_p0615b04║舍利弗汝等當信佛之所說言不虛妄。
P184n1617_p0615b05║既已全提復將欵唘故飭之使以信得入。
P184n1617_p0615b06║舍利弗諸佛隨宜說法意趣難觧。
P184n1617_p0615b07║所以者何我以無數方便種種因緣譬喻
P184n1617_p0615b08║言詞演說諸法是法非思量分別之所能觧
P184n1617_p0615b09║唯有諸佛乃能知之。
P184n1617_p0615b10║云我以方便演說即明權也云是法非思
P184n1617_p0616a01║量所觧顯實也所以非思量分別者離識
P184n1617_p0616a02║○情也唯佛能知非二乘法也。
P184n1617_p0616a03║所以者何諸佛世尊唯以一大事因緣故
P184n1617_p0616a04║出現於世。一大事者一乘妙法也即諸佛
P184n1617_p0616a05║知見當人妙心萬法實相無二無三故曰
P184n1617_p0616a06║一此非小緣故曰大事。
P184n1617_p0616a07║舍利弗云何名諸佛世尊唯以一大事因緣
P184n1617_p0616a08║故出現於世諸佛世尊欲令眾生開佛知見
P184n1617_p0616a09║使得清淨故出現於世欲示眾生佛之知見
P184n1617_p0616a10║故出現於世欲令眾生悟佛知見故出現於
P184n1617_p0616b01║世欲令眾生入佛知見道故出現於世。
P184n1617_p0616b02║徵釋上義明諸佛出興本懷也佛知見者
P184n1617_p0616b03║徹了實相真知真見也在法名一佛乘在
P184n1617_p0616b04║因名一大事在果名一切種智故曰諸佛
P184n1617_p0616b05║因一大事故出興為一佛乘故說法欲令
P184n1617_p0616b06║眾生開佛知見而究竟皆得一切種智也
P184n1617_p0616b07║此真知見生佛等有本來清淨唯人以妄
P184n1617_p0616b08║塵所染無明所覆而自迷失故佛與開示
P184n1617_p0616b09║使得其本來清淨者而自悟入不復迷失
P184n1617_p0616b10║也開者破無明之封蔀示者指所迷之真
P184n1617_p0617a01║體悟者豁然洞視入者深造自得而證一
P184n1617_p0617a02║切種智是謂佛知見道也。
P184n1617_p0617a03║舍利弗是為諸佛以大事因緣故出現於世
P184n1617_p0617a04║結釋也。
P184n1617_p0617a05║佛告舍利弗諸佛如來但教化菩薩諸有
P184n1617_p0617a06║所作常為一事唯以佛之知見示悟眾生舍
P184n1617_p0617a07║利弗如來但以一佛乘故為眾生說法無有
P184n1617_p0617a08║餘乘若二若三。諸佛為一大事出現故諸
P184n1617_p0617a09║有所作常為一事以此而教菩薩以此而
P184n1617_p0617a10║示眾生以此而說諸法曾無他道也。
P184n1617_p0617b01║舍利弗一切十方諸佛法亦如是。
P184n1617_p0617b02║亦莫不由斯道也。
P184n1617_p0617b03║舍利弗過去諸佛以無量無數方便種種
P184n1617_p0617b04║因緣譬喻言詞而為眾生演說諸法是法皆
P184n1617_p0617b05║為一佛乘故是諸眾生從諸佛聞法究竟皆
P184n1617_p0617b06║得一切種智舍利弗未來諸佛當出於世亦
P184n1617_p0617b07║以無量無數方便種種因緣譬喻言詞而為
P184n1617_p0617b08║眾生演說諸法是法皆為一佛乘故是諸眾
P184n1617_p0617b09║生從佛聞法究竟皆得一切種智舍利弗現
P184n1617_p0617b10║在十方無量百千萬億佛土中諸佛世尊多
P184n1617_p0618a01║所饒益安樂眾生是諸佛亦以無量無數方
P184n1617_p0618a02║便種種因緣譬喻言詞而為眾生演說諸法
P184n1617_p0618a03║是法皆為一佛乘故是諸眾生從佛聞法究
P184n1617_p0618a04║竟皆得一切種智。雖說百千億無數諸法
P184n1617_p0618a05║門其實為一乘一切種智即佛果智也。
P184n1617_p0618a06║舍利弗是諸佛但教化菩薩欲以佛之知見
P184n1617_p0618a07║示眾生故欲以佛之知見悟眾生故欲令眾
P184n1617_p0618a08║生入佛之知見故。結指歸同也不言開者
P184n1617_p0618a09║云教化即開義。
P184n1617_p0618a10║舍利弗我今亦復如是知諸眾生有種種
P184n1617_p0618b01║欲深心所著隨其本性以種種因緣譬喻言
P184n1617_p0618b02║詞方便力而為說法舍利弗如此皆為得一
P184n1617_p0618b03║佛乘一切種智故。我今說法皆式諸佛也
P184n1617_p0618b04║種種欲著者或依濁業欲五塵著愛染或
P184n1617_p0618b05║依淨業欲小果著二乘。
P184n1617_p0618b06║舍利弗十方世界中尚無二乘何况有三
P184n1617_p0618b07║舍利弗諸佛出於五濁惡世所謂劫濁煩
P184n1617_p0618b08║惱濁眾生濁見濁命濁如是舍利弗劫濁亂
P184n1617_p0618b09║時眾生垢重慳貪嫉妬成就諸不善根故諸
P184n1617_p0618b10║佛以方便力於一佛乘分別說三。
P184n1617_p0619a01║此原聖人始以乘時濟導不得已而說三
P184n1617_p0619a02║然要其終實為一乘耳五濁皆依性說性
P184n1617_p0619a03║本淵澄五事交擾起諸塵滓名濁所謂劫
P184n1617_p0619a04║濁者劫言時也時多惡事混濁起業煩惱
P184n1617_p0619a05║濁者開即九十八使總即貪嗔癡等五鈍
P184n1617_p0619a06║混濁障事眾生濁者長養無明支離六道
P184n1617_p0619a07║眾惡相生混濁障性見濁者開即六十二
P184n1617_p0619a08║見總即身邊等五利混濁障理命濁者業
P184n1617_p0619a09║識為種交遘發生隨劫短減汩沒生死劫
P184n1617_p0619a10║濁無別體但依四者增劇立名釋迦出當
P184n1617_p0619b01║劫減壽百嵗時四者正劇故云劫濁亂時
P184n1617_p0619b02║眾生垢重等。
P184n1617_p0619b03║舍利弗若我弟子自謂阿羅漢辟支佛者
P184n1617_p0619b04║不聞不知諸佛如來但教化菩薩事此非佛
P184n1617_p0619b05║弟子非阿羅漢非辟支佛。
P184n1617_p0619b06║法王法中雖有二乘之名曾無二乘之實
P184n1617_p0619b07║如來出興但說教菩薩法而已傳此乃為
P184n1617_p0619b08║弟子得此乃堪應供覺此乃真辟支而不
P184n1617_p0619b09║聞不知者烏足為弟子等故曰非也是以
P184n1617_p0619b10║迦葉領悟之後乃云我等今者真是聲聞
P184n1617_p0620a01║真阿羅漢。
P184n1617_p0620a02║又舍利弗是諸比丘比丘尼自謂已得阿
P184n1617_p0620a03║羅漢是最後身究竟涅槃便不復志求阿耨
P184n1617_p0620a04║多羅三藐三菩提當知此軰皆是增上慢人
P184n1617_p0620a05║所以者何若有比丘實得阿羅漢若不信此
P184n1617_p0620a06║法無有是處。以羅漢為後身以小果為究
P184n1617_p0620a07║竟而不復回心求正道者皆為增慢邪人
P184n1617_p0620a08║名字羅漢而已。
P184n1617_p0620a09║除佛滅度後現前無佛所以者何佛滅度
P184n1617_p0620a10║後如是等經受持讀誦觧義者是人難得若
P184n1617_p0620b01║遇餘佛於此法中便得决了。除佛滅後去
P184n1617_p0620b02║聖逾遠容有不信然亦可作得度因緣故
P184n1617_p0620b03║若遇餘佛於此法中便得决了。
P184n1617_p0620b04║舍利弗汝等當一心信觧受持佛語諸佛
P184n1617_p0620b05║如來言無虛妄無有餘乘唯一佛乘。
P184n1617_p0620b06║爾時世尊欲重宣此義而說偈言。
P184n1617_p0620b07║比丘比丘尼有懷增上慢優婆塞我慢
P184n1617_p0620b08║優婆夷不信如是四眾等其數有五千
P184n1617_p0620b09║不自見其過於戒有缺漏護惜其瑕疵
P184n1617_p0620b10║是小智已出眾中之糟糠佛威德故去
P184n1617_p0621a01║斯人尠福德不堪受是法
P184n1617_p0621a02║前獨云罪深增慢此又云我慢不信等者
P184n1617_p0621a03║前則通舉此則別頌以比丘出家進取聖
P184n1617_p0621a04║果多增慢優婆塞在家豪貴矜高多我慢
P184n1617_p0621a05║優婆夷女懦邪僻多不信故也護惜瑕疵
P184n1617_p0621a06║謂覆罪文過眾中糟糠謂亂淳混粹也佛
P184n1617_p0621a07║威德故去者若窮子之怖父也。
P184n1617_p0621a08║此眾無枝葉唯有諸貞實舍利弗善聽
P184n1617_p0621a09║諸佛所得法直指妙法也
P184n1617_p0621a10║無量方便力而為眾生說眾生心所念
P184n1617_p0621b01║種種所行道若干諸欲性先世善惡業
P184n1617_p0621b02║佛悉知是已以諸緣譬喻言詞方便力
P184n1617_p0621b03║令一切歡喜或說修多羅伽陁及本事
P184n1617_p0621b04║本生未曾有亦說於因緣譬喻并祇夜
P184n1617_p0621b05║優波提舍經明應小機開權也言眾生心
P184n1617_p0621b06║所念等者謂知其所念小法所行小道所
P184n1617_p0621b07║欲小果所繫濁業故以方便說九部法修
P184n1617_p0621b08║多羅云契經伽陁云孤起頌本事說佛本
P184n1617_p0621b09║行本生說佛前因未曾有即希有之瑞因
P184n1617_p0621b10║緣即種種緣法譬喻引事顯法祇夜云應
P184n1617_p0622a01║頌優婆提舍云論議此小乘九部也大乘
P184n1617_p0622a02║加方廣自說授記為十二部。
P184n1617_p0622a03║鈍根樂小法貪著於生死於諸無量佛
P184n1617_p0622a04║不行深妙道眾苦所惱亂為是說涅槃
P184n1617_p0622a05║我設是方便令得入佛慧未曾說汝等
P184n1617_p0622a06║當得成佛道所以未曾說說時未至故
P184n1617_p0622a07║今正是其時决定說大乘我此九部法
P184n1617_p0622a08║隨順眾生說入大乘為本以故說是經
P184n1617_p0622a09║是經指九部經也盖為樂小之人權設方
P184n1617_p0622a10║便引入佛慧為大乘之本而已。
P184n1617_p0622b01║有佛子心淨柔軟亦利根無量諸佛所
P184n1617_p0622b02║而行深妙道為此諸佛子說是大乘經
P184n1617_p0622b03║我記如是人來世成佛道以深心念佛
P184n1617_p0622b04║修持淨戒故此等聞得佛大喜充遍身
P184n1617_p0622b05║佛知彼心行故為說大乘
P184n1617_p0622b06║明應大機顯實也心淨則異上欲性利根
P184n1617_p0622b07║異上鈍根行深妙道異上不行是故為說
P184n1617_p0622b08║大乘而記其成佛也深心念佛即念自性
P184n1617_p0622b09║佛修持淨戒即持無相戒此所以為得佛
P184n1617_p0622b10║之道也。
P184n1617_p0623a01║聲聞若菩薩聞我所說法乃至於一偈
P184n1617_p0623a02║皆成佛無疑所謂究竟皆得一切種智
P184n1617_p0623a03║也夫佛道懸曠經劫積行然後乃成此則
P184n1617_p0623a04║纔聞一偈而成何耶盖佛性之在纏若神
P184n1617_p0623a05║珠之在衣小乘向外求索故甚大艱難法
P184n1617_p0623a06║華直指當體故不求自得是以彼必經劫
P184n1617_p0623a07║積行而此則不幾乎一偈可以成佛也。
P184n1617_p0623a08║十方佛土中唯有一乘法無二亦無三
P184n1617_p0623a09║除佛方便說但以假名字引導於眾生
P184n1617_p0623a10║說佛智慧故結顯一乘也但以假名字
P184n1617_p0623b01║等者雖假三乘之名實說正智之法。
P184n1617_p0623b02║諸佛出於世唯此一事實餘二則非真
P184n1617_p0623b03║終不以小乘濟度於眾生佛自住大乘
P184n1617_p0623b04║如其所得法定慧力莊嚴以此度眾生
P184n1617_p0623b05║自證無上道大乘平等法若以小乘化
P184n1617_p0623b06║乃至於一人我則墮慳貪此事為不可
P184n1617_p0623b07║若人信歸佛如來不欺誑亦無貪嫉意
P184n1617_p0623b08║斷諸法中惡故佛於十方而獨無所畏
P184n1617_p0623b09║我以相嚴身光明照世間無量眾所尊
P184n1617_p0623b10║為說實相印聖人平等行慈至誠待物
P184n1617_p0624a01║故自安住大乘而一如所得之法加之定
P184n1617_p0624a02║慧莊嚴以此度生欲人同證若自證大道
P184n1617_p0624a03║而以小乘化物則為慳法於道有妨是不
P184n1617_p0624a04║可也故凡歸我以信則我待之以誠不欺
P184n1617_p0624a05║小機不誑未學不貪法利不嫉彼勝盖法
P184n1617_p0624a06║中諸惡佛皆已斷故能說法無畏也安樂
P184n1617_p0624a07║行云若欲說是經當捨嫉恚慢諂誑邪偽
P184n1617_p0624a08║心此斷諸法中惡之義也我以相嚴身等
P184n1617_p0624a09║者謂有能信歸於我我斯為現勝身說實
P184n1617_p0624a10║相法其所說法皆與實相不相違背名實
P184n1617_p0624b01║相印又以一實相印一切法如所謂山河
P184n1617_p0624b02║大地一法所印。
P184n1617_p0624b03║舍利弗當知我本立誓願欲令一切眾
P184n1617_p0624b04║如我等無異如我昔所願今者已滿足
P184n1617_p0624b05║化一切眾生皆令入佛道
P184n1617_p0624b06║昔願眾生同證實相今獲顯實是滿本願
P184n1617_p0624b07║此結敘實也。
P184n1617_p0624b08║若我過眾生𥁞教以佛道無智者錯亂
P184n1617_p0624b09║迷惑不受教以一實化雖我本願柰何
P184n1617_p0624b10║機小怖大若窮子之驚愕迷悶則於物有
P184n1617_p0625a01║妨是以用權也。
P184n1617_p0625a02║我知此眾生未曾修善本堅著於五欲
P184n1617_p0625a03║癡愛故生惱以諸欲因緣墜墮三惡道
P184n1617_p0625a04║輪廻六趣中僃受諸苦毒受胎之微形
P184n1617_p0625a05║世世常增長薄德少福人眾苦所逼迫
P184n1617_p0625a06║入邪見稠林若有若無等依止此諸見
P184n1617_p0625a07║具足六十二深著虛妄法堅受不可捨
P184n1617_p0625a08║我慢自矜高諂曲心不實於千萬億劫
P184n1617_p0625a09║不聞佛名字亦不聞正法如是人難度
P184n1617_p0625a10║是故舍利弗我為設方便說諸𥁞苦道
P184n1617_p0625b01║示之以涅槃我雖說涅槃是亦非真滅
P184n1617_p0625b02║彼所以迷不受教者為善本未植濁業強
P184n1617_p0625b03║盛故也堅著五欲癡愛生惱即煩惱濁也
P184n1617_p0625b04║以欲因緣墜三惡輪六趣即眾生濁也受
P184n1617_p0625b05║胎微形增長眾苦命濁也入邪見林著妄
P184n1617_p0625b06║諂曲見濁也若有者常見若無者斷見眾
P184n1617_p0625b07║生因此二見於五蘊計我故具足六十二
P184n1617_p0625b08║見由是執妄益堅去道益遠是以於萬億
P184n1617_p0625b09║劫不聞佛名不聞正法即劫濁也五者交
P184n1617_p0625b10║擾汩昏其性難以正道度之是故不得已
P184n1617_p0626a01║而說𥁞苦道示權果法即小乘滅諦非真
P184n1617_p0626a02║滅也下示真滅。
P184n1617_p0626a03║諸法從本來常自寂滅相佛子行道已
P184n1617_p0626a04║來世得作佛修道證滅是亦非真了法
P184n1617_p0626a05║本來常自寂滅不假修證乃為真滅能行
P184n1617_p0626a06║此道與覺相應故得作佛也。
P184n1617_p0626a07║我有方便力開示三乘法一切諸世尊
P184n1617_p0626a08║皆說一乘道今此諸大眾皆應除疑惑
P184n1617_p0626a09║諸佛語無異唯一無二乘
P184n1617_p0626a10║雖說三乘皆歸一實。
P184n1617_p0626b01║過去無數劫無量滅度佛百千萬億種
P184n1617_p0626b02║其數不可量如是諸世尊種種緣譬喻
P184n1617_p0626b03║無數方便力演說諸法相是諸世尊等
P184n1617_p0626b04║皆說一乘法化無量眾生令入於佛道
P184n1617_p0626b05║言皆依權演實也。
P184n1617_p0626b06║又諸大聖主知一切世間天人羣生𩔗
P184n1617_p0626b07║深心之所欲更以異方便助顯第一義
P184n1617_p0626b08║此又廣演諸佛隨機方便異之言多也謂
P184n1617_p0626b09║以多方便助顯妙法第一義諦即下文所
P184n1617_p0626b10║陳上至菩薩下至人天小善微因皆成佛
P184n1617_p0627a01║道是也下文旁出四科。
P184n1617_p0627a02║若有眾生𩔗值諸過去佛若聞法布施
P184n1617_p0627a03║或持戒忍辱精進禪智等種種修福慧
P184n1617_p0627a04║如是諸人等皆已成佛道
P184n1617_p0627a05║施戒忍進禪智六度也前四為福後二為
P184n1617_p0627a06║慧故曰種種修福慧自下諸行纖悉僃舉
P184n1617_p0627a07║即多方助顯也使即其所顯明第一義則
P184n1617_p0627a08║一行一相無非妙法舉手低頭無非妙行
P184n1617_p0627a09║所以皆成佛道縱雖未成其道已具矣。
P184n1617_p0627a10║諸佛滅度已若人善軟心如是諸眾生
P184n1617_p0627b01║皆已成佛道
P184n1617_p0627b02║以善軟為聲聞行者大品歎羅漢心調柔
P184n1617_p0627b03║軟淨名云住調伏心是賢聖行。
P184n1617_p0627b04║諸佛滅度已供養舍利者起萬億種塔
P184n1617_p0627b05║金銀及頗梨𤥭璖與瑪瑙玫瑰琉璃珠
P184n1617_p0627b06║清淨廣嚴飾莊校於諸塔或有起石廟
P184n1617_p0627b07║栴檀及沉水木櫁并餘材甎瓦泥土等
P184n1617_p0627b08║若於曠野中積土成佛廟乃至童子戲
P184n1617_p0627b09║聚沙為佛塔如是諸人等皆已成佛道
P184n1617_p0627b10║萬億種者或七寶香木或瓦石沙土貴賤
P184n1617_p0628a01║華質之不同等妙剎也精誠戲笑之所寓
P184n1617_p0628a02║等妙心也所以皆成佛道。
P184n1617_p0628a03║若人為佛故建立諸形像刻雕成眾相
P184n1617_p0628a04║皆已成佛道或以七寶成鍮石赤白銅
P184n1617_p0628a05║白鑞及鉛錫鐵木及與泥或以膠漆布
P184n1617_p0628a06║嚴飾作佛像如是諸人等皆已成佛道
P184n1617_p0628a07║彩畫作佛像百福莊嚴相自作若使人
P184n1617_p0628a08║皆已成佛道乃至童子戲若草木及筆
P184n1617_p0628a09║或以指爪甲而畫作佛像如是諸人等
P184n1617_p0628a10║漸漸積功德具足大悲心皆已成佛道
P184n1617_p0628b01║但化諸菩薩度脫無量眾
P184n1617_p0628b02║諸形像者或木雕漆布或泥塑寶鑽或金
P184n1617_p0628b03║銀乃至錫鐵而鑄或眾彩乃至指爪而畫
P184n1617_p0628b04║若形若影之精朴等妙相也自作使人之
P184n1617_p0628b05║專略等妙心也至若漸積功德具足大悲
P184n1617_p0628b06║如是種種無非實相皆第一義所以皆成
P184n1617_p0628b07║佛道然此非二乘所及故曰但化諸菩薩
P184n1617_p0628b08║也。
P184n1617_p0628b09║若人於塔廟寶像及畫像以華香幡盖
P184n1617_p0628b10║敬心而供養若使人作樂擊皷吹角貝
P184n1617_p0629a01║簫笛琴箜篌琵琶鏡銅鈸如是眾妙音
P184n1617_p0629a02║𥁞持以供養或以歡喜心歌唄頌佛德
P184n1617_p0629a03║乃至一小音皆已成佛道若人散亂心
P184n1617_p0629a04║乃至以一華供養於畫像漸見無數佛
P184n1617_p0629a05║或有人禮拜或復但合掌乃至一舉手
P184n1617_p0629a06║或復小低頭以此供養像漸見無量佛
P184n1617_p0629a07║自成無上道廣度無數眾入無餘涅槃
P184n1617_p0629a08║如薪𥁞火滅或香華幡盖出於敬心或
P184n1617_p0629a09║眾鼓伎樂出於喜心或以一色一香出於亂
P184n1617_p0629a10║心乃至歌唄之小音低頭之小善而皆成
P184n1617_p0629b01║佛道者第一義諦離敬怠絕喜惡靜亂小
P184n1617_p0629b02║大皆通為一故也若以敬喜為是以怠亂
P184n1617_p0629b03║為非則終身處乎是非之塲喜怒之境雖
P184n1617_p0629b04║歷塵劫碎身粉命未有得道之期况一舉
P184n1617_p0629b05║手低頭之頃耶度眾入滅乃詳言成佛轉
P184n1617_p0629b06║化之事貝螺也大者繚曲似角故名角貝。
P184n1617_p0629b07║若人散亂心入於塔廟中一稱南無佛
P184n1617_p0629b08║皆已成佛道諸行首舉六度福慧為最
P184n1617_p0629b09║難末舉亂心稱佛為最易而皆成佛道者
P184n1617_p0629b10║信乎道無難易顛沛造次無非妙法無非
P184n1617_p0630a01║第一義也。
P184n1617_p0630a02║於諸過去佛在世或滅後若有聞是法
P184n1617_p0630a03║皆已成佛道結過去道同也。
P184n1617_p0630a04║未來諸世尊其數無有量是諸如來等
P184n1617_p0630a05║亦方便說法一切諸如來以無量方便
P184n1617_p0630a06║度脫諸眾生入佛無漏智若有聞法者
P184n1617_p0630a07║無一不成佛諸佛本誓願我所行佛道
P184n1617_p0630a08║普欲令眾生亦同得此道
P184n1617_p0630a09║此同釋迦本立誓願。
P184n1617_p0630a10║未來世諸佛雖說百千億無數諸法門
P184n1617_p0630b01║其實為一乘此同過佛以異方便助顯
P184n1617_p0630b02║等意而簡其文也。
P184n1617_p0630b03║諸佛兩足尊知法常無性佛種從緣起
P184n1617_p0630b04║是故說一乘
P184n1617_p0630b05║是法住法位世間相常住於道塲知已
P184n1617_p0630b06║導師方便說重明佛說一乘之意也法
P184n1617_p0630b07║常無性則言詞相寂不容有說但為發起
P184n1617_p0630b08║佛種故說一乘此同後文知第一寂滅以
P184n1617_p0630b09║方便力說也是法住法位者森羅萬像皆
P184n1617_p0630b10║即實相也世間相常住者山河大地當體
P184n1617_p0631a01║真常也三乘遣相明真故法不住位釋動
P184n1617_p0631a02║求靜故見有遷流一乘觸事而真不生情
P184n1617_p0631a03║觧故法法住位世相常住道塲所證如此
P184n1617_p0631a04║而已故為眾生方便演說也。
P184n1617_p0631a05║天人所供養現在十方佛其數如恒沙
P184n1617_p0631a06║出現於世間安隱眾生故亦說如是法
P184n1617_p0631a07║知第一寂滅以方便力故雖示種種道
P184n1617_p0631a08║其實為佛乘次明隨機助顯。
P184n1617_p0631a09║知眾生諸行深心之所念過去所習業
P184n1617_p0631a10║欲性精進力及諸根利鈍以種種因緣
P184n1617_p0631b01║譬喻亦言詞隨應方便說
P184n1617_p0631b02║亦同前助顯簡文。
P184n1617_p0631b03║今我亦如是安隱眾生故以種種法門
P184n1617_p0631b04║宣示於佛道次明隨機助顯。
P184n1617_p0631b05║我以智慧力知眾生性欲方便說諸法
P184n1617_p0631b06║皆令得歡喜此亦助顯簡文也所以逐
P184n1617_p0631b07║節舉助顯事者明三世諸佛以至釋迦說
P184n1617_p0631b08║法儀式並同。
P184n1617_p0631b09║舍利弗當知我以佛眼觀見六道眾生
P184n1617_p0631b10║貧窮無福慧入生死險道相續苦不斷
P184n1617_p0632a01║深著於五欲如𤛆牛愛尾以貪愛自蔽
P184n1617_p0632a02║盲冥無所見不求大勢佛及與斷苦法
P184n1617_p0632a03║深入諸邪見以苦欲捨苦為是眾生故
P184n1617_p0632a04║而起大悲心頌佛出五濁等文窮無福
P184n1617_p0632a05║慧眾生濁也生死不斷命濁也著欲盲冥
P184n1617_p0632a06║即煩惱濁不求佛法即劫濁深入邪見即
P184n1617_p0632a07║見濁也以苦捨苦言不知出要聖人所以
P184n1617_p0632a08║為此起悲開權也五眼中肉眼礙而不通
P184n1617_p0632a09║天眼通而滯相慧眼直以破相法眼直以
P184n1617_p0632a10║觀俗佛眼無不洞徹而善觀眾生緣業故
P184n1617_p0632b01║云以佛眼觀也𤛆牛南夷之獸蔽於愛尾
P184n1617_p0632b02║因以害生眾生蔽五欲之愛害猶是也大
P184n1617_p0632b03║勢佛者眾生窮無福慧墮險遭苦唯佛有
P184n1617_p0632b04║大勢能救險道法有大力能斷諸苦。
P184n1617_p0632b05║我始坐道塲觀𣗳亦經行於三七日中
P184n1617_p0632b06║思惟如是事我所得智慧微妙最第一
P184n1617_p0632b07║眾生諸根鈍著樂癡所盲如斯之等類
P184n1617_p0632b08║云何而可度始坐道塲者華嚴之後隱
P184n1617_p0632b09║舍那身現大權相示成正覺之始也觀𣗳
P184n1617_p0632b10║經行思以道蔭物也三七思惟思開三闡
P184n1617_p0633a01║化也眾生耽湎五欲失迷正道名樂癡所
P184n1617_p0633a02║盲。
P184n1617_p0633a03║爾時諸梵王及諸天帝釋護世四天王
P184n1617_p0633a04║及大自在天并餘諸天眾眷属百千萬
P184n1617_p0633a05║恭敬合掌禮請我轉法輪
P184n1617_p0633a06║方思闡化而諸梵適請乃世道交興機緣
P184n1617_p0633a07║默感也。
P184n1617_p0633a08║我即自思惟若但讚佛乘眾生沒在苦
P184n1617_p0633a09║不能信是法破法不信故墜於三惡道
P184n1617_p0633a10║我寧不說法疾入於涅槃
P184n1617_p0633b01║為機沈思進退未决。
P184n1617_p0633b02║尋念過去佛所行方便力我今所得道
P184n1617_p0633b03║亦應說三乘欲效三世佛說法之儀式也。
P184n1617_p0633b04║作是思惟時十方佛皆現梵音慰喻我
P184n1617_p0633b05║善哉釋迦文第一之導師得是無上法
P184n1617_p0633b06║隨諸一切佛而用方便力我等亦皆得
P184n1617_p0633b07║最妙第一法為諸眾生𩔗分別說三乘
P184n1617_p0633b08║少智樂小法不自信作佛是故以方便
P184n1617_p0633b09║分別說諸果雖復說三乘但為教菩薩
P184n1617_p0633b10║此皆十方佛語歎釋迦之善思合諸佛之
P184n1617_p0634a01║方便。
P184n1617_p0634a02║舍利弗當知我聞聖師子深淨微妙音
P184n1617_p0634a03║稱南無諸佛復作如是念我出濁惡世
P184n1617_p0634a04║如諸佛所說我亦隨順行
P184n1617_p0634a05║釋迦昔聞十方佛語慰喻乃稱名歸依而
P184n1617_p0634a06║隨順其語以狥物機也南無者歸依之辭。
P184n1617_p0634a07║思惟是事已即趣波羅柰諸法寂滅相
P184n1617_p0634a08║不可以言宣以方便力故為五比丘說
P184n1617_p0634a09║是名轉法輪便有涅槃音及以阿羅漢
P184n1617_p0634a10║法僧差別名思得其宜即趨鹿野苑依
P184n1617_p0634b01║實開權也波羅柰即鹿野苑之境號最初
P184n1617_p0634b02║說四諦處也五比丘即憍陳如等於迦葉
P184n1617_p0634b03║佛學道未證誓於釋迦法中最先開悟故
P184n1617_p0634b04║先度之因是而三寶之名出焉始坐道塲
P184n1617_p0634b05║故有佛名轉法輪說涅槃故有法名度憍
P184n1617_p0634b06║陳為羅漢故有僧名皆自一道而有差別
P184n1617_p0634b07║也若知佛即是法法即是眾入不二法門
P184n1617_p0634b08║則何差別之有。
P184n1617_p0634b09║從久遠劫來讚示涅槃法生死苦永𥁞
P184n1617_p0634b10║我常如是說結始權意也讚示涅槃法
P184n1617_p0635a01║而說生死苦永𥁞所謂說諸𥁞苦道示之
P184n1617_p0635a02║以涅槃盖曲徇機權耳。
P184n1617_p0635a03║舍利弗當知我見佛子等志求佛道者
P184n1617_p0635a04║無量千萬億咸以恭敬心皆來至佛所
P184n1617_p0635a05║曾從諸佛聞方便所說法我即作是念
P184n1617_p0635a06║如來所以出為說佛慧故今正是其時
P184n1617_p0635a07║終見機熟乃思顯實。
P184n1617_p0635a08║舍利弗當知鈍根小智人著相憍慢者
P184n1617_p0635a09║不能信是法今我喜無畏於諸菩薩中
P184n1617_p0635a10║正直捨方便但說無上道
P184n1617_p0635b01║鈍根小智指退席眾也今喜退矣故不假
P184n1617_p0635b02║方便。
P184n1617_p0635b03║菩薩聞是法疑網皆已除千二百羅漢
P184n1617_p0635b04║悉亦當作佛
P184n1617_p0635b05║既遇如來正修行路根無大小皆成佛果。
P184n1617_p0635b06║如三世諸佛說法之儀式我今亦如是
P184n1617_p0635b07║說無分別法結終實意也
P184n1617_p0635b08║諸佛興出世懸遠值遇難正使出於世
P184n1617_p0635b09║說是法復難無量無數劫聞是法亦難
P184n1617_p0635b10║能聽是法者斯人亦復難譬如優曇華
P184n1617_p0636a01║一切皆愛樂天人所希有時時乃一出
P184n1617_p0636a02║聞法歡喜讚乃至發一言則為已供養
P184n1617_p0636a03║一切三世佛是人甚希有過於優曇華
P184n1617_p0636a04║讚一乘難值難聞也如大通之前百八十
P184n1617_p0636a05║劫空過無佛佛難值也釋迦出五濁四十年
P184n1617_p0636a06║待時法難說也由是二者故曠劫難聞又
P184n1617_p0636a07║有退席故聽受亦難四難相際所以希有
P184n1617_p0636a08║如優曇華而聞法能讚者又過前四盖是
P184n1617_p0636a09║法甚深奧少有能信者故也能讚是法則
P184n1617_p0636a10║為供佛者三世諸佛皆從此出故。
P184n1617_p0636b01║汝等勿有疑我為諸法王普告諸大眾
P184n1617_p0636b02║但以一乘道教化諸菩薩無聲聞弟子
P184n1617_p0636b03║剏說一乘恐其驚恠故慰使勿疑而知法
P184n1617_p0636b04║王法中本無二乘也。
P184n1617_p0636b05║汝等舍利弗聲聞及菩薩當知是妙法
P184n1617_p0636b06║諸佛之秘要以五濁惡世但樂著諸欲
P184n1617_p0636b07║如是等眾生終不求佛道當來世惡人
P184n1617_p0636b08║聞佛說一乘迷惑不信受破法墮惡道
P184n1617_p0636b09║有慚愧清淨志求佛道者當為如是等
P184n1617_p0636b10║廣讚一乘道言當知祕要使護持而流
P184n1617_p0637a01║通也言五濁惡世及當來惡人使擇機而
P184n1617_p0637a02║流通也言有慚愧清淨等使應機而流通也。
P184n1617_p0637a03║舍利弗當知諸佛法如是以萬億方便
P184n1617_p0637a04║隨宜而說法其不習學者不能曉了此
P184n1617_p0637a05║汝等既已知諸佛世之師隨宜方便事
P184n1617_p0637a06║無復諸疑惑心生大歡喜自知當作佛
P184n1617_p0637a07║知昔之權為隨宜信今之實而無惑則諸
P184n1617_p0637a08║佛實智汝已得之宜自忻慶知當作佛也
P184n1617_p0637a09║身子領悟偈云安住實智中我定當作佛
P184n1617_p0637a10║盖領悟此語。
P184n1617_p0637b01║
P184n1617_p0637b02║
P184n1617_p0637b03║
P184n1617_p0637b04║
P184n1617_p0637b05║妙法蓮華經要解卷第三