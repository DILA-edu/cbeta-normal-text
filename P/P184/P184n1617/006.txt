P184n1617_p0693a01║妙法蓮華經要觧卷第六　　　　　曠七
P184n1617_p0693a02║溫陵開元蓮寺比丘　戒環　觧
P184n1617_p0693a03║信觧品第四
P184n1617_p0693a04║信觧者因聞喻說以信得入悟觧法要也
P184n1617_p0693a05║前法說一周身子於喻品之初領悟佛於
P184n1617_p0693a06║喻品述成與記喻說一周四大弟子於此
P184n1617_p0693a07║品領悟佛於藥草品述成授記品與記然
P184n1617_p0693a08║大迦葉為上首弟子而領悟後於身子者
P184n1617_p0693a09║此經融會二智身子當機故先領悟也諸
P184n1617_p0693a10║大弟子皆內祕外現根非中下悟無先後
P184n1617_p0693b01║為助揚法化故次第敷陳也。
P184n1617_p0693b02║爾時慧命須菩提摩訶迦栴延摩訶迦葉
P184n1617_p0693b03║摩訶目犍連從佛所聞未曾有法世尊授舍
P184n1617_p0693b04║利弗阿耨多羅三藐三菩提記發希有心歡
P184n1617_p0693b05║喜踊躍。須菩提年德高眾故稱長老或曰
P184n1617_p0693b06║具壽或曰慧命戒經云是人佛法中能得
P184n1617_p0693b07║智慧命是也合先列大迦葉而先須菩提
P184n1617_p0693b08║者亦當機故也須菩提觧空第一而聲聞
P184n1617_p0693b09║但念偏空於菩薩法心不喜樂今乃捨空
P184n1617_p0693b10║法證實道故以觧空人表敘至下說偈即
P184n1617_p0694a01║當迦葉及授記亦先迦葉乃正序也。
P184n1617_p0694a02║即從座起整衣衣服偏袒右肩右膝著地
P184n1617_p0694a03║一心合掌曲躬恭敬瞻仰尊顏而白佛言我
P184n1617_p0694a04║等居僧之首年並朽邁自謂已得涅槃無所
P184n1617_p0694a05║堪任不復進求阿耨多羅三藐三菩提。
P184n1617_p0694a06║偏右肉袒示降志尊法右膝虔跪示屈節
P184n1617_p0694a07║致欽也袒跪不唯西竺之禮此方春秋鄭
P184n1617_p0694a08║伯肉袒降楚示為臣㒒及禱則跪爐祭則
P184n1617_p0694a09║跪奠皆致欽也白佛已下敘其早躭小乘
P184n1617_p0694a10║晚聞大道之意此總標下自釋。
P184n1617_p0694b01║世尊徃昔說法既久我時在座身體疲懈但
P184n1617_p0694b02║念空無相無作於菩薩法遊戲神通淨佛國
P184n1617_p0694b03║土成就眾生心不喜樂。
P184n1617_p0694b04║說法既久指四十年說小教時也以疲懈
P184n1617_p0694b05║故但念小乘空法不復求進也空無相無
P184n1617_p0694b06║作即小乘三觧脫門也智者謂依四諦以
P184n1617_p0694b07║觀諸法無我我所名空以空故萬法一異
P184n1617_p0694b08║等相實不可得名無相知一切法無相不
P184n1617_p0694b09║可得即於三界無所願求不復造作三有
P184n1617_p0694b10║生死之業名無作亦名無願由是離諸苦
P184n1617_p0695a01║縛而得觧脫然此特小法不足念也菩薩
P184n1617_p0695a02║法即大乘法也遊戲神通等即大乘行也
P184n1617_p0695a03║彼唯樂小沈空趣寂故於大法大行心不
P184n1617_p0695a04║喜樂。
P184n1617_p0695a05║所以者何世尊令我等出於三界得涅槃證
P184n1617_p0695a06║又今我等年已朽邁於佛教化菩薩阿耨多
P184n1617_p0695a07║羅三藐三菩提不生一念好樂之心。
P184n1617_p0695a08║釋上之失為滯小故。
P184n1617_p0695a09║我等今於佛前聞授聲聞阿耨多羅三藐
P184n1617_p0695a10║三菩提記心甚歡喜得未曾有不謂於今忽
P184n1617_p0695b01║然得聞希有之法深自慶幸獲大善利無量
P184n1617_p0695b02║珎寶不求自得。
P184n1617_p0695b03║世尊我等今者樂說譬喻以明斯義譬若
P184n1617_p0695b04║有人年既幼稚捨父逃逝久住他國或十二
P184n1617_p0695b05║十至五十嵗。
P184n1617_p0695b06║幼稚譬顓蒙無知捨父譬棄背本覺他國
P184n1617_p0695b07║譬淪滯五道故曰至五十嵗或十二十譬
P184n1617_p0695b08║次第而淪也。
P184n1617_p0695b09║年既長大加復窮困馳騁四方以求衣食漸
P184n1617_p0695b10║漸遊行遇向本國。年長窮困四方求食譬
P184n1617_p0696a01║困五道歷四生以自活命漸向本國譬因
P184n1617_p0696a02║遇佛教遂能反省然方向之未能至也。
P184n1617_p0696a03║其父先來求子不得中止一城其家大富財
P184n1617_p0696a04║寶無量金銀琉璃珊瑚琥珀頗梨珠等其諸
P184n1617_p0696a05║倉庫悉皆盈溢多有僮僕臣佐吏民象馬車
P184n1617_p0696a06║乘牛羊無數出入息利乃遍他國商估賈客
P184n1617_p0696a07║亦甚眾多。其父譬覺皇也先求不得譬昔
P184n1617_p0696a08║曾教化後還退墮也中止一城譬華嚴法
P184n1617_p0696a09║菩提塲其家大富財寶諸珎譬道塲所得
P184n1617_p0696a10║法具無量功德也倉盈法喜之食庫溢諸
P184n1617_p0696b01║法之財僮僕所以自奉臣佐所以治民譬
P184n1617_p0696b02║自利利他事也象馬牛羊以譬五乘教授
P184n1617_p0696b03║滋息廣被大千故曰出入息利乃遍他國
P184n1617_p0696b04║由是群生咸求法利故曰商賈眾多捴譬
P184n1617_p0696b05║出興利澤也商以遷有資無賈以覆藏待
P184n1617_p0696b06║價商估猶商人也。
P184n1617_p0696b07║時貧窮子遊諸聚落經歷國邑遂到其父所
P184n1617_p0696b08║止之城。窮子譬困於五道乏功德財聚落
P184n1617_p0696b09║荒淺譬小乘權教國邑盛麗譬中乘漸教
P184n1617_p0696b10║其父所止譬大乘正教意謂在昔迷淪因
P184n1617_p0697a01║教漸引遂入正道也。
P184n1617_p0697a02║父每念子與子離別五十餘年而未曾向人
P184n1617_p0697a03║說如此事但自思惟心懷悔恨自念老朽多
P184n1617_p0697a04║有財物金銀珎寶倉庫盈溢無有子息一旦
P184n1617_p0697a05║終歿財物散失無所委付是以殷勤每憶其
P184n1617_p0697a06║子復作是念我若得子委付財物坦然快樂
P184n1617_p0697a07║無復憂慮。父每念子等者譬佛念二乘之
P184n1617_p0697a08║子久淪五道性習昏淺未堪說大也思惟
P184n1617_p0697a09║悔恨者悔昔之教未深恨今之機退大也
P184n1617_p0697a10║自念老朽等者憂其無以續佛壽命也。
P184n1617_p0697b01║世尊爾時窮子傭賃展轉遇到父舍住立
P184n1617_p0697b02║門側。為人之用曰傭任力取利曰賃城譬
P184n1617_p0697b03║乍入舍譬深入謂資藉權乘積漸深造也
P184n1617_p0697b04║然傭賃而作徒取小利功非己有譬資藉
P184n1617_p0697b05║權教終無實證也到舍而住立門側譬雖
P184n1617_p0697b06║值佛道不能正入猶依偏空而止為樂小故。
P184n1617_p0697b07║遙見其父踞師子床寶几承足諸婆羅門
P184n1617_p0697b08║剎利居士皆恭敬圍繞以珎珠瓔珞價直千
P184n1617_p0697b09║萬莊嚴其身吏民僮僕手執白拂侍立左右
P184n1617_p0697b10║覆以寶帳垂諸華幡香水洒地散眾名華羅
P184n1617_p0698a01║列寶物出內取與有如是等種種嚴飾威德
P184n1617_p0698a02║特尊窮子見父有大力勢即懷恐怖悔來至
P184n1617_p0698a03║此竊作是念此或是王或是王等非我傭力
P184n1617_p0698a04║得物之處不如徃至貧里肆力有地衣食易
P184n1617_p0698a05║得若久住此或見逼迫強使我作作是念已
P184n1617_p0698a06║疾走而去。
P184n1617_p0698a07║譬二乘初聞佛果萬德種智之事而迷小
P184n1617_p0698a08║怖大也遙見其父譬未能親證踞師子床
P184n1617_p0698a09║者表無畏之德也寶几承足者尊萬行之
P184n1617_p0698a10║本也萬行本真而能涉俗故剎利居士皆
P184n1617_p0698b01║悉圍繞二乘不能涉俗矣因萬行以成萬
P184n1617_p0698b02║德故以珎珠瓔珞莊嚴其身二乘無此莊
P184n1617_p0698b03║嚴矣吏所以治民所以役僮任輕僕任重
P184n1617_p0698b04║譬一乘法中所治所役輕重纖悉之法無
P184n1617_p0698b05║不僃者所謂治世語言資生業等皆順正
P184n1617_p0698b06║法但以不染不偏為尚故執白拂侍左右
P184n1617_p0698b07║盖拂能去塵白言不染左右表拂去空假
P184n1617_p0698b08║之塵而歸中道也寶帳譬慈悲廣被故言
P184n1617_p0698b09║覆華幡譬眾善下化故言垂水譬智華譬
P184n1617_p0698b10║因香水洒地者以妙智淨眾生心地也散
P184n1617_p0699a01║眾名華者以妙因嚴眾生心地也羅列寶
P184n1617_p0699a02║物所以示其玩好出內取與所以隨其欲
P184n1617_p0699a03║樂譬成就大根而誘進小乘也上皆萬德
P184n1617_p0699a04║種智之事自窮子見父已下即迷小怖大
P184n1617_p0699a05║之事王謂國王王等謂王之族譬法報二
P184n1617_p0699a06║身也貧居里巷譬二乘小道肆力有地譬
P184n1617_p0699a07║進修有方非得物處譬大法難證衣食易
P184n1617_p0699a08║得譬小果易求或見逼迫譬慮佛道長遠
P184n1617_p0699a09║久受勤苦內音納或出或納也。
P184n1617_p0699a10║時富長者於師子座見子便識心大歡喜即
P184n1617_p0699b01║作是念我財物庫藏今有所付我常思念此
P184n1617_p0699b02║子無由見之而忽自來甚適我願我雖年朽
P184n1617_p0699b03║猶故貪惜即遣傍人急追將還。
P184n1617_p0699b04║見子便識譬昔緣已熟財物有付譬法有
P184n1617_p0699b05║所授我雖年朽猶故貪惜譬曠劫所修不
P184n1617_p0699b06║妄與也遣人急追譬令菩薩為說頓法即
P184n1617_p0699b07║華嚴五位法門皆菩薩所說。
P184n1617_p0699b08║爾時使者疾走徃捉窮子驚愕稱怨大喚我
P184n1617_p0699b09║不相犯何為見捉使者執之逾急強牽將還
P184n1617_p0699b10║于時窮子自念無罪而被囚執此必定死轉
P184n1617_p0700a01║更惶怖悶絕躃地。
P184n1617_p0700a02║父命追子實欲親之而子驚悶絕乃自棄
P184n1617_p0700a03║也譬二乘初聞華嚴怯其頓說盖頓教以
P184n1617_p0700a04║煩惱即菩提而二乘以煩惱為冤賊故稱
P184n1617_p0700a05║怨也頓以生死即涅槃而二乘以生死為
P184n1617_p0700a06║苦縛故大喚不犯而被捉譬不求而強化
P184n1617_p0700a07║急執而強牽譬不從而強率也菩薩示生
P184n1617_p0700a08║三界而二乘以三界為牢獄故云無罪被
P184n1617_p0700a09║囚菩薩出入塵勞而二乘恐喪定果故云
P184n1617_p0700a10║此必定死由是如聾若啞悶然不觧故曰
P184n1617_p0700b01║轉更惶怖悶絕躃地。
P184n1617_p0700b02║父遙見之而語使言不須此人勿強將來以
P184n1617_p0700b03║冷水灑面令得醒窹莫復與語。
P184n1617_p0700b04║見其驚急悶絕令姑息之譬捨頓開權也
P184n1617_p0700b05║冷水能蘇悶絕譬權教能治煩惱。
P184n1617_p0700b06║所以者何父知其子志意下劣自知豪貴為
P184n1617_p0700b07║子所難審知是子而以方便不語他人云是
P184n1617_p0700b08║我子使者語之我今放汝隨意所趣窮子歡
P184n1617_p0700b09║喜得未曾有從地而起徃至貧里以求衣食
P184n1617_p0700b10║譬知其志劣難堪大乘故權息之也不云
P184n1617_p0701a01║我子未即顯實也使者放之譬捨頓也隨
P184n1617_p0701a02║意所趣譬開權也從地而起即從迷而覺
P184n1617_p0701a03║也徃至貧里以求衣食即依二乘貧所樂
P184n1617_p0701a04║法為入道資粮也。
P184n1617_p0701a05║爾時長者將欲誘引其子而設方便密遣
P184n1617_p0701a06║二人形色憔悴無威德者汝可詣彼徐語窮
P184n1617_p0701a07║子此有作處倍與汝直窮子若許將來使作
P184n1617_p0701a08║若言欲何所作便可語之雇汝除糞我等二
P184n1617_p0701a09║人亦共汝作時二使人即求窮子既已得之
P184n1617_p0701a10║具陳上事。
P184n1617_p0701b01║先敘設權也密遣二人者使祕菩薩行者
P184n1617_p0701b02║示二乘法也形色憔悴即所謂隱其自在
P184n1617_p0701b03║之力倍與汝直譬因樂小而示近果也雇
P184n1617_p0701b04║汝除糞即所謂以貧所樂法度之除糞譬
P184n1617_p0701b05║斷煩惱煩惱惑業糞穢心地二乘作諸觀
P184n1617_p0701b06║以除之菩薩煩惱涅槃不相留礙而云亦
P184n1617_p0701b07║共汝作者以同事攝也具陳上事譬順佛
P184n1617_p0701b08║揚化。
P184n1617_p0701b09║爾時窮子先取其價尋與除糞其父見子愍
P184n1617_p0701b10║而怪之又以他日於窓牖中遙見子身羸瘦
P184n1617_p0702a01║憔悴糞土塵坌污穢不淨即脫瓔珞細軟上
P184n1617_p0702a02║服嚴飾之具更著麄弊垢膩之衣塵土坌身
P184n1617_p0702a03║右手執持除糞之器狀有所畏語諸作人汝
P184n1617_p0702a04║等勤作勿得懈息以方便故得近其子。
P184n1617_p0702a05║先取其價譬樂小慕果然後修因所以四
P184n1617_p0702a06║諦法中先果後因也其父愍恠怪其樂小
P184n1617_p0702a07║棄大也又以他日於窓牖中等譬又多設
P184n1617_p0702a08║方便循其小見潛施密化使令慕大也瘦
P184n1617_p0702a09║悴塵坌譬二乘伏斷煩惱不得其要飜為
P184n1617_p0702a10║煩惱所擾也左逆右順右手執噐譬順方
P184n1617_p0702b01║便道而誘之。
P184n1617_p0702b02║後復告言咄男子汝常此作勿復餘去當加
P184n1617_p0702b03║汝價諸有所須盆器米麵塩醋之属莫自疑
P184n1617_p0702b04║難亦有老弊使人須者相給好自安意我如
P184n1617_p0702b05║汝父勿復憂慮。
P184n1617_p0702b06║方便叱省而親厚之使安而無怯也當加
P184n1617_p0702b07║汝價譬自預流而進四果盆噐譬助道等
P184n1617_p0702b08║法米麵譬資粮等法塩醋所以和味使於
P184n1617_p0702b09║諸法均調適中也老弊使人譬二乘已陳
P184n1617_p0702b10║之法如所謂已陳芻狗也。
P184n1617_p0703a01║所以者何我年老大而汝少壯汝常作時無
P184n1617_p0703a02║有欺怠瞋恨怨言都不見汝有此諸惡如餘
P184n1617_p0703a03║作人自今已後如所生子即時長者更與作
P184n1617_p0703a04║字名之為兒。
P184n1617_p0703a05║貶已衰老褒子心力譬斥大褒小權進其
P184n1617_p0703a06║功言自今如子等者益親厚而進之也兒
P184n1617_p0703a07║憐愛之稱更與作字譬改預流而進後果
P184n1617_p0703a08║上皆譬設權。
P184n1617_p0703a09║爾時窮子雖欣此遇猶故自謂客作賤人由
P184n1617_p0703a10║是之故於二十年中常令除糞。
P184n1617_p0703b01║正譬滯權也謂雖欣佛化而志尚卑劣故
P184n1617_p0703b02║且令於二乘法中斷除十使煩惱之糞也。
P184n1617_p0703b03║過是已後心相體信入出無難然其所止猶
P184n1617_p0703b04║在本處。窮子過二十年久漸親父而猶住
P184n1617_p0703b05║門側譬依二乘教斷結之後聞方等教揚
P184n1617_p0703b06║大而不謗折小而不疑是謂心相體信也
P184n1617_p0703b07║進可語大退不滯小是謂入出無難也猶
P184n1617_p0703b08║在本處譬未能頓入。
P184n1617_p0703b09║世尊尒時長者有疾自知將死不久語窮子
P184n1617_p0703b10║言我今多有金銀珎寶倉庫盈溢其中多少
P184n1617_p0704a01║所應取與汝悉知之我心如是當體此意。
P184n1617_p0704a02║譬為說般若漸引入實也長者有疾譬方
P184n1617_p0704a03║等之後名相未遣人多法執之病佛亦病
P184n1617_p0704a04║之將死而語寶藏譬化緣將畢故說般若
P184n1617_p0704a05║為法華先導如方語之寶藏未即付也般
P184n1617_p0704a06║若教中六度萬行具僃故譬倉庫盈溢然
P184n1617_p0704a07║未為圓教故其中寶物又有多少或取以
P184n1617_p0704a08║自利或與以利他聖人之用心如是宜當
P184n1617_p0704a09║體法此令轉教菩薩之譬也大般若告須
P184n1617_p0704a10║菩提云汝當為菩薩說般若下文云我等
P184n1617_p0704b01║又因如來智慧為諸菩薩開演即轉教事。
P184n1617_p0704b02║所以者何今我與汝便為不異宜加用心無
P184n1617_p0704b03║令漏失。和同父子之情使無疑間而欣領
P184n1617_p0704b04║寶藏也我汝不異等譬般若之理一切皆
P184n1617_p0704b05║如無二無別是入圓頓之門故宜加用心。
P184n1617_p0704b06║爾時窮子即受教勑領知眾物金銀珎寶及
P184n1617_p0704b07║諸庫藏而無希取一飡之意然其所止故在
P184n1617_p0704b08║本處下劣之心亦未能捨。
P184n1617_p0704b09║既領寶藏而略不希取譬受勑以大乘轉
P184n1617_p0704b10║教而自於此無有志願也下劣之心亦未
P184n1617_p0705a01║能捨譬但念空無相無作而已上捴喻昔失
P184n1617_p0705a02║復經少時父知子意漸已通泰成就大志自
P184n1617_p0705a03║鄙先心臨欲終時而命其子并會親族國王
P184n1617_p0705a04║大臣剎利居士皆悉已集即自宣言諸君當
P184n1617_p0705a05║知此是我子我之所生於某城中捨吾逃走
P184n1617_p0705a06║跉傳辛苦五十餘年其本字某我名某甲昔
P184n1617_p0705a07║在本城懷憂推覔忽於此間遇會得之此實
P184n1617_p0705a08║我子我實其父今我所有一切財物皆是子
P184n1617_p0705a09║有先所出內是子所知。
P184n1617_p0705a10║子志既大父乃聚族始定父子全付家業
P184n1617_p0705b01║也復經少時等譬般若之後大機已熟可
P184n1617_p0705b02║一變而至道也自鄙先心譬捨小趣大臨
P184n1617_p0705b03║欲終時命子會族如化城云如來自知涅
P184n1617_p0705b04║槃時到便集菩薩聲聞為說是經則聲聞
P184n1617_p0705b05║為子菩薩為族也聚族宣言此是我子即
P184n1617_p0705b06║於天人眾中說我昔曾化故生我法中之
P184n1617_p0705b07║譬也於某城中捨吾等者自昔之後汝今
P184n1617_p0705b08║悉忘之譬也盖彼時根性未定後還退墯
P184n1617_p0705b09║流浪五道故曰跉傳辛苦五十餘年其本
P184n1617_p0705b10║字某等者指本名字以證父子之的也其
P184n1617_p0706a01║本字某即化城云爾時所化之眾汝等比
P184n1617_p0706a02║丘聲聞弟子是也我名某甲即第十六我
P184n1617_p0706a03║釋迦是也本城推覔此間遇會譬昔依本
P184n1617_p0706a04║性闡化至此頓門乃適然契會也此實我
P184n1617_p0706a05║子等結上的證全付家業譬授記作佛紹
P184n1617_p0706a06║法王位也我有財物皆是子有者此一大
P184n1617_p0706a07║事人人本具不從外得也先所出納是子
P184n1617_p0706a08║所知者即平常運用見聞之法非今別有
P184n1617_p0706a09║也自我求之本始之覺真父子德性之用
P184n1617_p0706a10║真寶藏生而固有誰獨且無柰何自失於
P184n1617_p0706b01║背馳自迷於外物故佛慈憂慮急使追復
P184n1617_p0706b02║儻能心相體信斯可遇會得之曾無難者
P184n1617_p0706b03║彼且驚愕而失己稱怨以疑佛設非真慈
P184n1617_p0706b04║多方善誘終則跉傳窮困於四生五道可
P184n1617_p0706b05║為長嘆矣。
P184n1617_p0706b06║世尊是時窮子聞父此言即大歡喜得未曾
P184n1617_p0706b07║有而作是念我本無心有所希求今此寶藏
P184n1617_p0706b08║自然而至。結喻今得也。
P184n1617_p0706b09║世尊大富長者則是如來我等皆似佛子
P184n1617_p0706b10║如來常說我等為子。
P184n1617_p0707a01║須菩提真佛子為合譬故言似。
P184n1617_p0707a02║世尊我等以三苦故於生死中受諸熱惱
P184n1617_p0707a03║迷惑無知樂著小法。
P184n1617_p0707a04║三苦者一苦苦若根若境乖違逼迫生老
P184n1617_p0707a05║病死諸現苦相二壞苦因樂變異生諸憂
P184n1617_p0707a06║惱所謂樂未畢哀又繼之即愛別離求不
P184n1617_p0707a07║得之𩔗三行苦即念念遷謝之相五趣蘊
P184n1617_p0707a08║苦皆行苦攝。
P184n1617_p0707a09║今日世尊令我等思惟蠲除諸法戲論之
P184n1617_p0707a10║糞我等於中勤加精進得至涅槃一日之價
P184n1617_p0707b01║既得此已心大歡喜自以為足便自謂言於
P184n1617_p0707b02║佛法中勤精進故所得弘多然世尊先知我
P184n1617_p0707b03║等心著弊欲樂於小法便見縱捨不為分別
P184n1617_p0707b04║汝等當有如來知見寶藏之分。
P184n1617_p0707b05║敘滯權也云今日者對多生言謂多生樂
P184n1617_p0707b06║小而今猶濡滯也於一切法妄起惑染顛
P184n1617_p0707b07║倒分別種種戲論糞污心地名戲論糞一
P184n1617_p0707b08║日之價譬小果之利所獲不多。
P184n1617_p0707b09║世尊以方便力說如來智慧我等從佛得涅
P184n1617_p0707b10║槃一日之價以為大得於此大乘無有志求
P184n1617_p0708a01║說如來智慧即般若教。
P184n1617_p0708a02║我等又因如來智慧為諸菩薩開示演說而
P184n1617_p0708a03║自於此無有志願所以者何佛知我等心樂
P184n1617_p0708a04║小法以方便力隨我等說而我等不知真是
P184n1617_p0708a05║佛子。此以般若轉教菩薩而自不希求也。
P184n1617_p0708a06║今我等方知世尊於佛智慧無所恡惜所
P184n1617_p0708a07║以者何我等昔來真是佛子而但樂小法若
P184n1617_p0708a08║我等有樂大之心佛則為我說大乘法。
P184n1617_p0708a09║今得法華始知般若之時已欲全付但以
P184n1617_p0708a10║樂小自迷若我樂大則全付久矣。
P184n1617_p0708b01║於此經中唯說一乘而昔於菩薩前毀呰聲
P184n1617_p0708b02║聞樂小法者然佛實以大乘教化。
P184n1617_p0708b03║觀今說一視昔彈偏足知佛心本以大化。
P184n1617_p0708b04║是故我等說本無心有所希求今法王大寶
P184n1617_p0708b05║自然而至如佛子所應得者皆已得之。
P184n1617_p0708b06║結慶今得也佛子所應得者一乘修證之
P184n1617_p0708b07║法也。
P184n1617_p0708b08║爾時摩訶迦葉欲重宣此義而說偈言。
P184n1617_p0708b09║我等今日聞佛音教歡喜踊躍
P184n1617_p0708b10║得未曾有佛說聲聞當得作佛
P184n1617_p0709a01║無上寶聚不求自得譬如童子
P184n1617_p0709a02║幼稚無識捨父逃逝遠到他土
P184n1617_p0709a03║周流諸國五十餘年其父憂念
P184n1617_p0709a04║四方推求譬困五道歷四生。
P184n1617_p0709a05║求之既疲頓止一城造立舍宅
P184n1617_p0709a06║五欲自娛其家巨富多諸金銀
P184n1617_p0709a07║𤥭𤦲瑪瑙真珠琉璃象馬牛羊
P184n1617_p0709a08║輦轝車乘田業僮僕人民眾多
P184n1617_p0709a09║出入息利乃遍他國商估賈人
P184n1617_p0709a10║無處不有千萬億眾圍繞恭敬
P184n1617_p0709b01║常為王者之所愛念群臣豪族
P184n1617_p0709b02║皆共宗重以諸緣故徃來者眾
P184n1617_p0709b03║豪富如是有大力勢而年朽邁
P184n1617_p0709b04║益憂念子夙夜惟念死時將至
P184n1617_p0709b05║癡子捨我五十餘年庫藏諸物
P184n1617_p0709b06║當如之何頌救迷事也一城譬覺塲舍
P184n1617_p0709b07║宅譬慈悲五欲譬法樂家富眾寶等譬
P184n1617_p0709b08║道塲所得法具無量功德益憂念子等
P184n1617_p0709b09║譬化緣將畢法藏未傳憂其無續佛壽
P184n1617_p0709b10║命也。
P184n1617_p0710a01║爾時窮子求索衣食從邑至邑
P184n1617_p0710a02║從國至國或有所得或無所得
P184n1617_p0710a03║飢餓羸瘦體生瘡癬漸次經歷
P184n1617_p0710a04║到父住城傭賃展轉遂至父舍
P184n1617_p0710a05║從邑至國譬緣循諸教漸入正道也法
P184n1617_p0710a06║力未強故或得不得法喜未充故飢餓
P184n1617_p0710a07║羸瘦體生瘡癬者未能善入佛慧而反
P184n1617_p0710a08║傷本自無瘡之身也傭賃展轉遂至父
P184n1617_p0710a09║舍譬資藉權教積漸深入。
P184n1617_p0710a10║爾時長者於其門內施大寶帳
P184n1617_p0710b01║處獅子座眷属圍繞諸人侍衛
P184n1617_p0710b02║或有計筭金銀寶物出內財產
P184n1617_p0710b03║注記券䟽。於門內施設諸事欲引令入
P184n1617_p0710b04║也券以出納財物䟽以䟽明事件注而
P184n1617_p0710b05║記之譬為大根度量功德䟽明行位而
P184n1617_p0710b06║與受記誘進小乘也。
P184n1617_p0710b07║窮子見父豪貴尊嚴謂是國王
P184n1617_p0710b08║若國王等驚怖自恠何故至此
P184n1617_p0710b09║怖法報事非己智分。
P184n1617_p0710b10║覆自念言我若久住或見逼迫
P184n1617_p0711a01║強驅使作思惟是已馳走而去
P184n1617_p0711a02║借問貧里欲徃傭作
P184n1617_p0711a03║懼長遠道思取小果。
P184n1617_p0711a04║長者是時在師子座遙見其子
P184n1617_p0711a05║默而識之即勑使者追捉將來
P184n1617_p0711a06║窮子驚喚迷悶躃地是人執我
P184n1617_p0711a07║必當見殺何用衣食使我至此
P184n1617_p0711a08║譬怯華嚴頓說也怖煩惱冤故驚畏生
P184n1617_p0711a09║死縛故喚悶然不觧故云躃地恐喪道
P184n1617_p0711a10║果故疑見殺。
P184n1617_p0711b01║長者知子愚癡狹劣不信我言
P184n1617_p0711b02║不信是父即以方便更遣餘人
P184n1617_p0711b03║眇目矬陋無威德者汝可語之
P184n1617_p0711b04║云當相雇除諸糞穢倍與汝價
P184n1617_p0711b05║譬捨頓開權也眇少一目譬二乘偏見
P184n1617_p0711b06║也矬短醜陋皆隱勝現劣事。
P184n1617_p0711b07║窮子聞之歡喜隨來為除糞穢
P184n1617_p0711b08║淨諸房舍譬樂小滯權也房譬六入舍
P184n1617_p0711b09║譬五陰。
P184n1617_p0711b10║長者於牗常見其子念子愚劣
P184n1617_p0712a01║樂為鄙事於是長者著弊垢衣
P184n1617_p0712a02║執除糞噐徃到子所方便附近
P184n1617_p0712a03║語令勤作循其小見隱勝現劣多方誘進。
P184n1617_p0712a04║既益汝價并塗足油飲食充足
P184n1617_p0712a05║薦席厚暖如是苦言汝當勤作
P184n1617_p0712a06║又以軟語若如我子益親厚而誘之
P184n1617_p0712a07║也既益汝價譬增進四果塗足油傭人
P184n1617_p0712a08║用之使足不龜譬護戒足助道之法薦
P184n1617_p0712a09║席譬小乘諸定姑息之法若一乘大定
P184n1617_p0712a10║之法則譬繒纊絪褥非薦席比矣。
P184n1617_p0712b01║長者有智漸令入出經二十年
P184n1617_p0712b02║執作家事示其金銀真珠頗梨
P184n1617_p0712b03║諸物出入皆使令知猶處門外
P184n1617_p0712b04║止宿草菴自念貧事我無此物
P184n1617_p0712b05║心雖漸大猶滯權也漸令入出喻入大
P184n1617_p0712b06║出小經二十年喻歷二乘法示其金銀
P184n1617_p0712b07║喻說般若也父於門內施寶帳而引之
P184n1617_p0712b08║子處門外止草菴而不入喻大小乘人
P184n1617_p0712b09║相戾如此是以性相相忌禪律相非古
P184n1617_p0712b10║今不息何當一定父子全保家業而兩
P184n1617_p0713a01║忘同異者耶上總頌昔失。
P184n1617_p0713a02║父知子心漸以曠大欲與財物
P184n1617_p0713a03║即聚親族國王大臣剎利居士
P184n1617_p0713a04║於此大眾說是我子捨我他行
P184n1617_p0713a05║經五十嵗自見子來已二十年
P184n1617_p0713a06║昔於某城而失是子周行求索
P184n1617_p0713a07║遂來至此凡我所有舍宅人民
P184n1617_p0713a08║悉已付之恣其所用子念昔貧
P184n1617_p0713a09║志意下劣今於父所大獲珎寶
P184n1617_p0713a10║并及舍宅一切財物甚大歡喜
P184n1617_p0713b01║得未曾有歷頌昔失以慶今得。
P184n1617_p0713b02║佛亦如是知我樂小未曾說言
P184n1617_p0713b03║汝等作佛而說我等得諸無漏
P184n1617_p0713b04║成就小乘聲聞弟子佛亦如是者如
P184n1617_p0713b05║長者知子愚劣未認為子也而說我等
P184n1617_p0713b06║等者且進以小果使成就也。
P184n1617_p0713b07║佛勑我等說最上道修習此者
P184n1617_p0713b08║當得成佛我承佛教為大菩薩
P184n1617_p0713b09║以諸因緣種種譬喻若干言詞
P184n1617_p0713b10║說無上道諸佛子等從我聞法
P184n1617_p0714a01║日夜思惟精勤修習是時諸佛
P184n1617_p0714a02║即受其記汝於來世當得作佛
P184n1617_p0714a03║一切諸佛祕藏之法但為菩薩
P184n1617_p0714a04║演其實事而不為我說斯真要
P184n1617_p0714a05║如彼窮子得近其父雖知諸物
P184n1617_p0714a06║心不希取我等雖說佛法寶藏
P184n1617_p0714a07║自無志願亦復如是佛勑我等至說
P184n1617_p0714a08║無上道頌為說般若令轉教也諸佛子
P184n1617_p0714a09║等至當得作佛謂轉教之眾各獲大利
P184n1617_p0714a10║也一切諸佛至說斯真要慨雖聞般若
P184n1617_p0714b01║自不希求如彼窮子云云皆為滯權故
P184n1617_p0714b02║迷實也此後飜牒前文廣敘滯權之意。
P184n1617_p0714b03║我等內滅自謂為足唯了此事
P184n1617_p0714b04║更無餘事我等若聞淨佛國土
P184n1617_p0714b05║教化眾生都無欣樂所以者何
P184n1617_p0714b06║一切諸法皆悉空寂無生無滅
P184n1617_p0714b07║無大無小無漏無為如是思惟
P184n1617_p0714b08║不生喜樂此牒品初自謂已得涅槃不
P184n1617_p0714b09║復求進菩提於菩薩法心不喜樂等文
P184n1617_p0714b10║謂滯權之故獨以內滅煩惱取小果為
P184n1617_p0715a01║足而以淨佛土化眾生之事為外所以
P184n1617_p0715a02║者何等牒但念空無相無作之文以釋
P184n1617_p0715a03║都無欣樂之意。
P184n1617_p0715a04║我等長夜於佛智慧無貪無著
P184n1617_p0715a05║無復志願而自於法謂是究竟
P184n1617_p0715a06║此牒聞般若無有志求。
P184n1617_p0715a07║我等長夜修習空法得脫三界
P184n1617_p0715a08║苦惱之患住最後身有餘涅槃
P184n1617_p0715a09║佛所教化得道不虛則為已得
P184n1617_p0715a10║報佛之恩此牒勤加精進得至涅槃一
P184n1617_p0715b01║日之價自以為足之意凡以迷滯冥然
P184n1617_p0715b02║莫曉故屢稱長夜以出三界證小果為
P184n1617_p0715b03║已得道為已報佛皆迷滯也。
P184n1617_p0715b04║我等雖為諸佛子等說菩薩法
P184n1617_p0715b05║以求佛道而於是法永無願樂
P184n1617_p0715b06║導師見捨觀我心故初不勸進
P184n1617_p0715b07║說有實利如富長者知子志劣
P184n1617_p0715b08║以方便力柔伏其心然後乃付
P184n1617_p0715b09║一切財物佛亦如是現希有事
P184n1617_p0715b10║知樂小者以方便力調伏其心
P184n1617_p0716a01║乃教大智此牒轉教菩薩自無志願而
P184n1617_p0716a02║佛亦縱捨之意明佛之縱捨盖欲調伏
P184n1617_p0716a03║竢其廻心乃教大智如富長者云云乃
P184n1617_p0716a04║雙牒法喻捴結滯權也所以重重翻牒
P184n1617_p0716a05║者二乘曠劫為樂小之心誤甚今既造
P184n1617_p0716a06║大乃知深悔故歷陳昔失而反覆言之
P184n1617_p0716a07║以攄所懷如人憤劇必厲聲疾詬而後
P184n1617_p0716a08║快然則文似繁重實有深意也。
P184n1617_p0716a09║我等今日得未曾有非先所望
P184n1617_p0716a10║而今自得如彼窮子得無量寶
P184n1617_p0716b01║世尊我今得道得果於無漏法
P184n1617_p0716b02║得清淨眼我等長夜持佛淨戒
P184n1617_p0716b03║始於今日得其果報法王法中
P184n1617_p0716b04║久修梵行今得無漏無上大果
P184n1617_p0716b05║我等今者真是聲聞以佛道聲
P184n1617_p0716b06║令一切聞我等今者真阿羅漢
P184n1617_p0716b07║於諸世間天人魔梵普於其中
P184n1617_p0716b08║應受供養慶今始得真實道果知昔所
P184n1617_p0716b09║得皆非真也所謂得道得果者於無漏
P184n1617_p0716b10║法得清淨眼是也無漏法者諸法實相
P184n1617_p0717a01║上妙法也清淨眼者諸佛知見正法眼
P184n1617_p0717a02║也昔持淨戒雖得果報非真道果特冥
P184n1617_p0717a03║行爾故曰長夜持戒始於今日得其果
P184n1617_p0717a04║報昔修梵行雖得小果非真無漏特權
P184n1617_p0717a05║息爾故曰久修梵行今得無漏無上大
P184n1617_p0717a06║果夫然後乃可振揚道聲為真聲聞乃
P184n1617_p0717a07║可普受應供為真羅漢斯皆調伏誘進
P184n1617_p0717a08║之大恩也故下頌大恩而念報。
P184n1617_p0717a09║世尊大恩以希有事憐愍教化
P184n1617_p0717a10║利益我等無量億劫誰能報者
P184n1617_p0717b01║手足供給頭頂禮敬一切供養
P184n1617_p0717b02║皆不能報若以頂戴兩肩荷負
P184n1617_p0717b03║於恒沙劫𥁞心恭敬又以羙饍
P184n1617_p0717b04║無量寶衣及諸臥具種種湯藥
P184n1617_p0717b05║牛頭栴檀及諸珎寶以起塔廟
P184n1617_p0717b06║寶衣布地如斯等事以用供養
P184n1617_p0717b07║於恒沙劫亦不能報
P184n1617_p0717b08║以希有事方便憐教是謂大恩前修空
P184n1617_p0717b09║法證小果自謂已得報佛之恩既不足
P184n1617_p0717b10║報此又欲窮手足肩頂之內財極羙饍
P184n1617_p0718a01║衣寶之外財思以長劫供養亦不能報
P184n1617_p0718a02║何以故內外諸財皆有為法不與大恩
P184n1617_p0718a03║相應故。
P184n1617_p0718a04║諸佛希有無量無邊不可思議
P184n1617_p0718a05║大神通力無漏無為諸法之王
P184n1617_p0718a06║能為下劣忍于斯事取相凡夫
P184n1617_p0718a07║隨宜而說諸佛希有至諸法之王讚盛
P184n1617_p0718a08║德之至也能為下劣至隨宜而說感慈
P184n1617_p0718a09║悲之深也以盛德之至而曲為劣軰忍
P184n1617_p0718a10║斯本事以徇取相凡夫隨宜而說所謂
P184n1617_p0718b01║隱無量自在之力乃以貧所樂法度脫
P184n1617_p0718b02║眾生是希有重德慈悲大恩誠不可報也。
P184n1617_p0718b03║諸佛於法得最自在知諸眾生
P184n1617_p0718b04║種種欲樂及其志力隨所堪任
P184n1617_p0718b05║以無量喻而為說法隨諸眾生
P184n1617_p0718b06║宿世善根又知成熟未成熟者
P184n1617_p0718b07║種種籌量分別知已於一乘道
P184n1617_p0718b08║隨宜說三諸佛於法得最自在讚方便
P184n1617_p0718b09║之德也知諸眾生至而為說法讚方便
P184n1617_p0718b10║之力也隨諸眾生至隨宜說三感方便
P184n1617_p0719a01║之恩也世尊大恩凡本於慈悲方便二
P184n1617_p0719a02║行故上陳諸事既不能報終則深感之
P184n1617_p0719a03║而已。
P184n1617_p0719a04║
P184n1617_p0719a05║妙法蓮華經要解卷第六