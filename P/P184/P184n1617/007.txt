P184n1617_p0721a01║妙法蓮華經要解卷第七　　　　　曠八
P184n1617_p0721a02║溫陵開元蓮寺比丘　戒環　解
P184n1617_p0721a03║藥草喻品第五
P184n1617_p0721a04║此品為中根述成領悟之意也大迦葉等
P184n1617_p0721a05║前雖領隨宜之權會歸之實而未明一音
P184n1617_p0721a06║密闡真知𡨋化之功如彼大雲雨於一切
P184n1617_p0721a07║草木叢林隨分受潤故佛以此喻重與述
P184n1617_p0721a08║成以顯聖人平等之慈若天地之無私由
P184n1617_p0721a09║萬物之自私也故名藥草喻品三乘根性
P184n1617_p0721a10║譬諸草木覺皇道化等如一雨雨雖一味
P184n1617_p0721b01║而種有差別故根莖大小之不同法雖一
P184n1617_p0721b02║相而機有利鈍故道果證趣之各異此慈
P184n1617_p0721b03║無不等而萬物自私也草能治病名藥草
P184n1617_p0721b04║以喻人天善種三乘智因能遠害滅惡者
P184n1617_p0721b05║若四趣惡種生死業因則徒為蕪穢非藥
P184n1617_p0721b06║草矣此譬三乘文兼𣗳木獨以藥草名品
P184n1617_p0721b07║者為中根述成取當機立名耳偈云聲聞
P184n1617_p0721b08║緣覺聞法得果是名藥草各得增長是也
P184n1617_p0721b09║若諸菩薩是名大𣗳非當機矣。
P184n1617_p0721b10║爾時世尊告摩訶迦葉及諸大弟子善哉
P184n1617_p0722a01║善哉迦葉善說如來真實功德誠如所言。
P184n1617_p0722a02║迦葉領悟喻說即設大富長者之喻歎佛
P184n1617_p0722a03║隱勝現劣誘諸庸鄙使得大法利又於偈
P184n1617_p0722a04║末感嘆慈悲方便之大恩是善說如來真
P184n1617_p0722a05║實功德。
P184n1617_p0722a06║如來復有無量無邊阿僧祇功德汝等若
P184n1617_p0722a07║於無量億劫說不能𥁞。
P184n1617_p0722a08║此明一音密闡真知𡨋化平等之慈尤為
P184n1617_p0722a09║無量功德雖迦葉善說而言未及此故復
P184n1617_p0722a10║示之也。
P184n1617_p0722b01║迦葉當知如來是諸法之王若有所說皆
P184n1617_p0722b02║不虛也於一切法以智方便而演說之其所
P184n1617_p0722b03║說法皆悉到於一切智地。
P184n1617_p0722b04║方便為權智地為實於一切法以方便說
P184n1617_p0722b05║而皆到智地所謂密闡也到一切智地者
P184n1617_p0722b06║契實相智境也。
P184n1617_p0722b07║如來觀知一切諸法之所歸趣亦知一切
P184n1617_p0722b08║眾生深心所行通達無礙又於諸法究𥁞明
P184n1617_p0722b09║了示諸眾生一切智慧。
P184n1617_p0722b10║諸法歸趣即一乘實相眾心所行即三乘
P184n1617_p0723a01║性欲佛說一切法為度一切心不知法之
P184n1617_p0723a02║歸趣難以度心不知心之所行難以說法
P184n1617_p0723a03║今於二者通達無礙可謂真知𡨋化矣而
P184n1617_p0723a04║又究明諸法以開示眾生一切智慧欲令
P184n1617_p0723a05║悟入皆所謂無邊僧祇功德也。
P184n1617_p0723a06║迦葉譬如三千大千世界山川谿谷土地
P184n1617_p0723a07║所生卉木叢林及諸藥草種類若干名色各
P184n1617_p0723a08║異。大千同為一地而有山川谿谷之高下
P184n1617_p0723a09║譬一真境而有三界諸趣之別也卉木同
P184n1617_p0723a10║生一地而有種類名色之各異譬一法性
P184n1617_p0723b01║而有三乘大小之辯也眾草為卉草之緫
P184n1617_p0723b02║名也卉有叢木有林。
P184n1617_p0723b03║密雲彌布遍覆三千大千世界一時等㴻
P184n1617_p0723b04║其澤普洽。雲喻慈意澤喻法雨言密雲者
P184n1617_p0723b05║雲不密則不能等㴻慈不密則不能廣利
P184n1617_p0723b06║一雲所雨大千普洽譬一音密闡大小均
P184n1617_p0723b07║被也。
P184n1617_p0723b08║卉木叢林及諸藥草小根小莖小枝小葉
P184n1617_p0723b09║中根中莖中枝中葉大根大莖大枝大葉諸
P184n1617_p0723b10║𣗳大小隨上中下各有所受一雲所雨稱其
P184n1617_p0724a01║種性而得生長華菓敷實。
P184n1617_p0724a02║喻真知𡨋化物物自遂也根莖大小總辯
P184n1617_p0724a03║草木以明根機有異諸𣗳大小總結草木
P184n1617_p0724a04║以明一雨是同夫以一雲一雨而滋眾物
P184n1617_p0724a05║稱其大小種性曾無夭閼使為花者敷為
P184n1617_p0724a06║果者實各各自遂則佛之真知𡨋化若此
P184n1617_p0724a07║而已木質曰幹草質曰莖皆依根而立根
P184n1617_p0724a08║譬種性莖譬發心枝葉譬所熏教理花果
P184n1617_p0724a09║譬所修行果謂三乘種性發心熏習之不
P184n1617_p0724a10║同同是一音教澤之被而各有所成也。
P184n1617_p0724b01║雖一地所生一雨所潤而諸草木各有差別
P184n1617_p0724b02║草木皆植類𣗳之一地同潤之一雨同而
P184n1617_p0724b03║有大小之殊者根自異也群生亦類也所
P184n1617_p0724b04║賦一性所化一道而有三乘之殊者亦機
P184n1617_p0724b05║自異耳。
P184n1617_p0724b06║迦葉當知如來亦復如是出現於世如大
P184n1617_p0724b07║雲起以大音聲普遍世界天人阿修羅如彼
P184n1617_p0724b08║大雲遍覆三千大千國土。
P184n1617_p0724b09║明佛出興廣覆群有雲起無心喻無緣慈
P184n1617_p0724b10║也大音聲即廣長舌相之音也天人修羅
P184n1617_p0725a01║為三善道不言三惡道為障重非機也。
P184n1617_p0725a02║於大眾中而唱是言我是如來應供正遍知
P184n1617_p0725a03║明行足善逝世間觧無上士調御丈夫天人
P184n1617_p0725a04║師佛世尊未度者令度未觧者令觧未安者
P184n1617_p0725a05║令安未涅槃者令得涅槃。
P184n1617_p0725a06║此敘佛初坐道塲唱顯化跡宣度生事使
P184n1617_p0725a07║知聖人出興之意也超證菩提曰度了達
P184n1617_p0725a08║萬法曰觧離眾結縛曰安究竟永寂曰涅
P184n1617_p0725a09║槃。
P184n1617_p0725a10║今世後世如實知之我是一切知者一切見
P184n1617_p0725b01║者知道者開道者說道者汝等天人阿修羅
P184n1617_p0725b02║眾皆應到此為聽法故。
P184n1617_p0725b03║此示正知見欲廣開悟也今世後世如實
P184n1617_p0725b04║知者以實相智了三世事如華嚴一念普
P184n1617_p0725b05║觀無去來住也一切知一切見者以佛知
P184n1617_p0725b06║見徹了諸法也知道者言已先知先覺也
P184n1617_p0725b07║開道者能以是道開覺後人也說道者能
P184n1617_p0725b08║以是道方便演說也如是唱者為警群機
P184n1617_p0725b09║故召天人使令聽受。
P184n1617_p0725b10║爾時無數千萬億種眾生來至佛所而聽法
P184n1617_p0726a01║因召而集也。
P184n1617_p0726a02║如來于時觀是眾生諸根利鈍精進懈怠隨
P184n1617_p0726a03║其所堪而為說法種種無量皆令歡喜快得
P184n1617_p0726a04║善利。所來之眾根性不同佛各隨其所堪
P184n1617_p0726a05║而化之以堪人天者為說十善堪二乘者
P184n1617_p0726a06║為說諦緣堪大乘者為說六度以至定不
P184n1617_p0726a07║定性人非人類各隨所堪而為說法雖根
P184n1617_p0726a08║有無量而皆令利喜是謂𡨋化。
P184n1617_p0726a09║是諸眾生聞是法已現世安隱後生善處
P184n1617_p0726a10║以道受樂亦得聞法既聞法已離諸障礙於
P184n1617_p0726b01║諸法中任力所能漸得入道如彼大雲雨於
P184n1617_p0726b02║一切卉木叢林及諸藥草如其種性具足蒙
P184n1617_p0726b03║潤各得生長。明作成之利也聞法安隱者
P184n1617_p0726b04║眾生汩於塵勞二乘縛於空寂聞是法者
P184n1617_p0726b05║足以滌塵勞觧縛著釋然物外優遊一生
P184n1617_p0726b06║此現世安隱也後生善處即聞法之報以
P184n1617_p0726b07║道受樂即修道之果言以道者各隨其道受
P184n1617_p0726b08║樂不同也修十善則受人天樂修諦緣即
P184n1617_p0726b09║受二乘樂修六度則受菩薩樂各以其道
P184n1617_p0726b10║也離諸障礙者惡道離業障而之人天人
P184n1617_p0727a01║天離事障而入二乘二乘離理障而入菩
P184n1617_p0727a02║薩各遂其才也故曰於諸法中任力所能
P184n1617_p0727a03║漸得入道如彼大雲雨於一切。
P184n1617_p0727a04║如來說法一相一味所謂觧脫相離相滅相
P184n1617_p0727a05║究竟至於一切種智其有眾生聞如來法若
P184n1617_p0727a06║持讀誦如說修行所得功德不自覺知。
P184n1617_p0727a07║䟽闡化之功也謂如來說法方便雖多實
P184n1617_p0727a08║則一相一味如一雲一雨而已觧脫離相
P184n1617_p0727a09║者指一相一味之體也觧脫相則不縛諸
P184n1617_p0727a10║法離相則不合諸塵滅相則生死永𥁞而
P184n1617_p0727b01║究竟皆至一切種智無上道也眾生聞持
P184n1617_p0727b02║而所獲功利不自覺知者一音密闡真化
P184n1617_p0727b03║𡨋運若天地之產百嘉雨露之滋眾卉自
P184n1617_p0727b04║生自遂孰足以知之。
P184n1617_p0727b05║所以者何唯有如來知此眾生種相體性念
P184n1617_p0727b06║何事思何事修何事云何念云何思云何修
P184n1617_p0727b07║以何法念以何法思以何法修以何法得何
P184n1617_p0727b08║法眾生住於種種之地唯有如來如實見之
P184n1617_p0727b09║明了無礙如彼卉木叢林諸藥草等而不自
P184n1617_p0727b10║知上中下性。此明觀根逗教不怫其性故
P184n1617_p0728a01║物得自遂也三乘種類性欲不同故念思
P184n1617_p0728a02║修得亦各不同唯如來能知能化而彼不
P184n1617_p0728a03║自知也念何事等謂或念人天事乃至聲
P184n1617_p0728a04║聞菩薩事也云何念等謂或正或邪有為
P184n1617_p0728a05║無為也以何法念等謂或以大小頓漸或
P184n1617_p0728a06║以定慧覺觀也以何法得謂或以四諦得
P184n1617_p0728a07║聲聞法乃至或以六度得菩薩法也如是
P184n1617_p0728a08║念思所住各各不同是謂住於種種之地
P184n1617_p0728a09║如來皆能如實見之如此委曲言者明如
P184n1617_p0728a10║來知根之詳也。
P184n1617_p0728b01║如來知是一相一味之法所謂解脫相離
P184n1617_p0728b02║相滅相究竟涅槃常寂滅相終歸於空佛知
P184n1617_p0728b03║是已觀眾生心欲而將護之是故不即為說
P184n1617_p0728b04║一切種智汝等迦葉甚為希有能知如來隨
P184n1617_p0728b05║宜說法能信能受所以者何諸佛世尊隨宜
P184n1617_p0728b06║說法難觧難知。
P184n1617_p0728b07║牒前一相一味等文以明隨宜說法難觧
P184n1617_p0728b08║難知而歎迦葉能信受也一相一味等即
P184n1617_p0728b09║一切種智所證之法如來雖知而觀眾生
P184n1617_p0728b10║性欲不同且將之護之不即明說故甚難
P184n1617_p0729a01║知而迦葉能信能受是為希有此牒前文
P184n1617_p0729a02║而前言究竟至於一切種智此言究竟涅
P184n1617_p0729a03║槃常寂滅相者前依正智言此依實相言
P184n1617_p0729a04║其揆一也終歸於空者自觧脫離滅究竟
P184n1617_p0729a05║至於常寂滅相則識心緣影一切蕩𥁞而
P184n1617_p0729a06║歸乎實相妙空非斷空也。
P184n1617_p0729a07║爾時世尊欲重宣此義而說偈言。
P184n1617_p0729a08║破有法王出現世間隨眾生欲
P184n1617_p0729a09║種種說法此述成迦葉前讚諸佛於法
P184n1617_p0729a10║得最自在知諸眾生種種欲樂隨為說法
P184n1617_p0729b01║之意也眾生失真沉妄而滯於無明生死
P184n1617_p0729b02║諸有封蔀大覺出興為說真法以破妄有
P184n1617_p0729b03║以除障滯故號破有法王。
P184n1617_p0729b04║如來尊重智慧深遠久默斯要
P184n1617_p0729b05║不務速說有智若聞則能信觧
P184n1617_p0729b06║無智疑悔則為永失是故迦葉
P184n1617_p0729b07║隨力為說以種種緣令得正見
P184n1617_p0729b08║頌密闡𡨋化平等之慈也久嘿不說者
P184n1617_p0729b09║所以待機也盖有智則信無智則疑而
P184n1617_p0729b10║永失大利故用以漸導之而隨力為說
P184n1617_p0730a01║令得正見此為密闡等慈而迦葉言所
P184n1617_p0730a02║未及。
P184n1617_p0730a03║迦葉當知譬如大雲起於世間
P184n1617_p0730a04║遍覆一切譬佛出興也。
P184n1617_p0730a05║慧雲含潤電光晃耀雷聲遠震
P184n1617_p0730a06║令眾恱豫日光掩蔽地上清涼
P184n1617_p0730a07║靉靆垂布如可承攬其雨普等
P184n1617_p0730a08║四方俱下流㴻無量率土充洽
P184n1617_p0730a09║大雲將雨則電曜雷震譬如來出興放
P184n1617_p0730a10║光說法慧雲含潤日光掩蔽者所謂慈
P184n1617_p0730b01║意妙大雲滅除煩惱熖也雲陰靉然下
P184n1617_p0730b02║靆與地親邇可以承攬譬慈意逮下俯
P184n1617_p0730b03║同萬物也其雨普等譬法利均一四方
P184n1617_p0730b04║俱下譬不擇四生率土充洽譬教被大
P184n1617_p0730b05║千也。
P184n1617_p0730b06║山川險谷幽邃所生卉木藥草
P184n1617_p0730b07║大小諸𣗳百穀苗稼甘蔗蒲萄
P184n1617_p0730b08║雨之所潤無不豐足乾地普洽
P184n1617_p0730b09║藥木並茂譬群機不同而不失其應也
P184n1617_p0730b10║前止言草木此加百穀等者草木譬三
P184n1617_p0731a01║乘種性特為入道之機未顯在䣑故加
P184n1617_p0731a02║百穀等以譬有生纖悉皆蒙潤澤也乾
P184n1617_p0731a03║地譬未霑法水者悉皆利潤故云普洽
P184n1617_p0731a04║藥木者藥草𣗳木也。
P184n1617_p0731a05║其雲所出一味之水草木叢林
P184n1617_p0731a06║隨分受潤一切諸𣗳上中下等
P184n1617_p0731a07║稱其大小各得生長根莖枝葉
P184n1617_p0731a08║華果光色一雨所及皆得鮮澤
P184n1617_p0731a09║如其體相性分大小所潤是一
P184n1617_p0731a10║而各滋茂佛亦如是出現於世
P184n1617_p0731b01║譬如大雲普覆一切既出于世
P184n1617_p0731b02║為諸眾生分別演說諸法之實
P184n1617_p0731b03║雖方便多門而不離實相。
P184n1617_p0731b04║大聖世尊於諸天人一切眾中
P184n1617_p0731b05║而宣是言我為如來兩足之尊
P184n1617_p0731b06║出于世間猶如大雲充潤一切
P184n1617_p0731b07║枯槁眾生皆令離苦得安隱樂
P184n1617_p0731b08║世間之樂及涅槃樂頌唱顯化迹宣
P184n1617_p0731b09║度生事也皆令離苦已下頌未度令度
P184n1617_p0731b10║等由其得度以至於涅槃故離苦安隱
P184n1617_p0732a01║而世出世樂無不得也。
P184n1617_p0732a02║諸天人眾一心善聽皆應到此
P184n1617_p0732a03║覲無上尊我為世尊無能及者
P184n1617_p0732a04║安隱眾生故現於世為大眾說
P184n1617_p0732a05║甘露淨法頌召集人天聽法也。
P184n1617_p0732a06║其法一味觧脫涅槃以一妙音
P184n1617_p0732a07║演暢斯義常為大乘而作因緣
P184n1617_p0732a08║頌一相一味等文常為大乘作緣者所
P184n1617_p0732a09║謂究竟至於一切種智。
P184n1617_p0732a10║我觀一切普皆平等無有彼此
P184n1617_p0732b01║愛憎之心我無貪着亦無限礙
P184n1617_p0732b02║恒為一切平等說法如為一人
P184n1617_p0732b03║眾多亦然常演說法曾無他事
P184n1617_p0732b04║去來坐立終不疲猒充足世間
P184n1617_p0732b05║如雨普潤貴賤上下持戒毀戒
P184n1617_p0732b06║威儀具足及不具足正見邪見
P184n1617_p0732b07║利根鈍根等雨法雨而無懈倦
P184n1617_p0732b08║此皆真知𡨋化平等之大慈也。
P184n1617_p0732b09║一切眾生聞我法者隨力所受
P184n1617_p0732b10║住於諸地諸地如下明始於人天終於
P184n1617_p0733a01║十地。
P184n1617_p0733a02║或處人天轉輪聖王釋梵諸王
P184n1617_p0733a03║是小藥草人天乘也輪王王四天下帝
P184n1617_p0733a04║釋王忉利天梵王王初禪天。
P184n1617_p0733a05║知無漏法能得涅槃起六神通
P184n1617_p0733a06║及得三明獨處山林常行禪定
P184n1617_p0733a07║得緣覺證是中藥草
P184n1617_p0733a08║聲聞乘也得無漏小果起六通三明乃
P184n1617_p0733a09║聲聞緣覺之同行但於中利根則得緣
P184n1617_p0733a10║覺證。
P184n1617_p0733b01║求世尊處我當作佛行精進定
P184n1617_p0733b02║是上藥草藏教菩薩也此依權乘修菩
P184n1617_p0733b03║薩行雖求佛果勤行精進而未離小乘
P184n1617_p0733b04║故為上草。
P184n1617_p0733b05║又諸佛子專心佛道常行慈悲
P184n1617_p0733b06║自知作佛决定無疑是名小𣗳
P184n1617_p0733b07║通教菩薩也此依方等教修菩薩行為
P184n1617_p0733b08║大乘初位以根雖大而蔭未廣故為小𣗳。
P184n1617_p0733b09║安住神通轉不退輪度無量億
P184n1617_p0733b10║百千眾生如是菩薩名為大𣗳
P184n1617_p0734a01║圓教菩薩也此依一乘修菩薩行逈出
P184n1617_p0734a02║三乘安住神通轉不退輪度億千眾則
P184n1617_p0734a03║其蔭廣矣。
P184n1617_p0734a04║佛平等說如一味雨隨眾生性
P184n1617_p0734a05║所受不同如彼草木所稟各異
P184n1617_p0734a06║結上作成不同明佛至化𡨋同造物。
P184n1617_p0734a07║佛以此喻方便開示種種言詞
P184n1617_p0734a08║演說一法於佛智慧如海一滴
P184n1617_p0734a09║指上喻說雖廣然於佛真智海中方明
P184n1617_p0734a10║一滴之相耳此結顯如來阿僧祇功德
P184n1617_p0734b01║說不能𥁞之意。
P184n1617_p0734b02║我雨法雨充滿世間一味之法
P184n1617_p0734b03║隨力修行如彼叢林藥草諸𣗳
P184n1617_p0734b04║隨其大小漸增茂好
P184n1617_p0734b05║此明增進之利下明增進之機。
P184n1617_p0734b06║諸佛之法常以一味令諸世間
P184n1617_p0734b07║普得具足漸次修行皆得道果
P184n1617_p0734b08║此總標下別明。
P184n1617_p0734b09║聲聞緣覺處於山林住最後身
P184n1617_p0734b10║聞法得果是名藥草各得增長
P184n1617_p0735a01║此依二乘之法增進者最後身者將證
P184n1617_p0735a02║辟支佛果不復人間受生也。
P184n1617_p0735a03║若諸菩薩智慧堅固了達三界
P184n1617_p0735a04║求最上乘是名小𣗳而得增長
P184n1617_p0735a05║此依方等之法增進者。
P184n1617_p0735a06║復有住禪得神通力聞諸法空
P184n1617_p0735a07║心大歡喜放無數光度諸眾生
P184n1617_p0735a08║是名大𣗳而得生長此依大乘之
P184n1617_p0735a09║法增進者。
P184n1617_p0735a10║如是迦葉佛所說法譬如大雲
P184n1617_p0735b01║以一味雨潤於人華各得成實
P184n1617_p0735b02║總結增進隨機不同也人華謂善根秀
P184n1617_p0735b03║發者因佛𡨋化各得成實。
P184n1617_p0735b04║迦葉當知以諸因緣種種譬喻
P184n1617_p0735b05║開示佛道是我方便諸佛亦然
P184n1617_p0735b06║密闡𡨋化佛佛道同。
P184n1617_p0735b07║今為汝等說最實事諸聲聞眾
P184n1617_p0735b08║皆非滅度汝等所行是菩薩道
P184n1617_p0735b09║漸漸修學悉當成佛總結前說立實
P184n1617_p0735b10║廢權而開後與記之文說最實事即立
P184n1617_p0736a01║實也皆非滅度即廢權也修行是道悉
P184n1617_p0736a02║當成佛即開後與記文也。
P184n1617_p0736a03║妙法蓮華經授記品第六
P184n1617_p0736a04║大迦葉等領悟喻說得佛正道當踐佛位
P184n1617_p0736a05║故與說來果名授記品法華一會乃群機
P184n1617_p0736a06║貞實所作已辦之時故正宗說示了無多
P184n1617_p0736a07║事直則會三乘於一致開四見使悟入而
P184n1617_p0736a08║一一授記印其成佛以示出興功成本願
P184n1617_p0736a09║滿足之意耳然昔淨名甞恠彌勒授一生
P184n1617_p0736a10║記以正位中本無授記及得菩提而法華
P184n1617_p0736b01║已入正位何滯迹耶抑有己故有記入正
P184n1617_p0736b02║位者尚有己乎盖正位中雖無授記亦不
P184n1617_p0736b03║廢於授記若華嚴性海豈非正位而十住
P184n1617_p0736b04║之初妙覺之終屢聞記莂如所謂清淨心
P184n1617_p0736b05║所謂殊勝境界者曷甞無哉淨名曰說法
P184n1617_p0736b06║不有亦不無以因緣故諸法生無我無造
P184n1617_p0736b07║無受者善惡之業亦不亡正證之人固無
P184n1617_p0736b08║己也然善惡之業豈有己之可記豈無己
P184n1617_p0736b09║之可忘哉若世之貧富貴賤修短苦樂昔
P184n1617_p0736b10║作而今受前召而後應懸踈網而不漏淪
P184n1617_p0737a01║浩劫而莫遺者其誰與記耶今所謂記者
P184n1617_p0737a02║特以助明不亡之理而引發行人耳。
P184n1617_p0737a03║爾時世尊說是偈已告諸大眾唱如是言
P184n1617_p0737a04║我此弟子摩訶迦葉於未來世當得奉覲三
P184n1617_p0737a05║百萬億諸佛世尊供養恭敬尊重讚歎廣宣
P184n1617_p0737a06║諸佛無量大法於最後身得成為佛名曰光
P184n1617_p0737a07║明如來應供正遍知明行足善逝世間觧無
P184n1617_p0737a08║上士調御丈夫天人師佛世尊國名光德劫
P184n1617_p0737a09║名大莊嚴。諸授記文皆二十號之前為因
P184n1617_p0737a10║記後為果記諸弟子覲佛多寡之不同各
P184n1617_p0737b01║隨其願緣也事佛功用之不同各隨其才
P184n1617_p0737b02║力也成佛果號之不同各隨其因行也大
P184n1617_p0737b03║迦葉因地事日月燈佛至佛滅後然燈續
P184n1617_p0737b04║明以紫（光金）塗佛形像又於法華妙性開明
P184n1617_p0737b05║故號光明至於國名光德劫名莊嚴皆類
P184n1617_p0737b06║其因行也。
P184n1617_p0737b07║佛壽十二小劫正法住世二十小劫像法亦
P184n1617_p0737b08║住二十小劫。淨法界身本無出沒然於未
P184n1617_p0737b09║來世而出住十二劫而沒者隨大悲願力
P184n1617_p0737b10║而示現耳正像之法各二十劫而後滅者
P184n1617_p0738a01║隨眾生機感而隆替耳佛身法性固無加
P184n1617_p0738a02║損於其間。
P184n1617_p0738a03║國界嚴飾無諸穢惡瓦礫荊𣗥便利不淨其
P184n1617_p0738a04║土平正無有高下坑坎堆阜琉璃為地寶𣗳
P184n1617_p0738a05║行列黃金為繩以界道側散諸寶華周遍清
P184n1617_p0738a06║淨。依報所感皆由心地瓦礫荊𣗥雜心感
P184n1617_p0738a07║也便利不淨染心感也坑坎堆阜諂心感
P184n1617_p0738a08║也諸佛無雜染諂心故國界嚴飾無諸穢
P184n1617_p0738a09║惡唯修清淨妙行故其土平正百寶周遍
P184n1617_p0738a10║淨名曰隨其心淨則佛土淨隨其心淨則
P184n1617_p0738b01║一切功德淨此其證矣。
P184n1617_p0738b02║其國菩薩無量千億諸聲聞眾亦復無數無
P184n1617_p0738b03║有魔事雖有魔及魔民皆護佛法。
P184n1617_p0738b04║問釋尊成佛尚煩戡剪飲光何為獨無魔
P184n1617_p0738b05║事曰釋尊示化五濁正與眾魔共作勞佀
P184n1617_p0738b06║若無魔事不名惡世飲光成佛當善國土
P184n1617_p0738b07║故雖有魔皆護佛法。
P184n1617_p0738b08║爾時世尊欲重宣此義而說偈言。
P184n1617_p0738b09║告諸比丘我以佛眼見是迦葉
P184n1617_p0738b10║於未來世過無數劫當得作佛
P184n1617_p0739a01║而於來世供養奉覲三百萬億
P184n1617_p0739a02║諸佛世尊為佛智慧淨修梵行
P184n1617_p0739a03║供養最上二足尊已修習一切
P184n1617_p0739a04║無上之慧於最後身得成為佛
P184n1617_p0739a05║其土清淨琉璃為地多諸寶𣗳
P184n1617_p0739a06║行列道側金繩界道見者歡喜
P184n1617_p0739a07║常出好香散眾名華種種奇妙
P184n1617_p0739a08║以為莊嚴其地平正無有丘坑
P184n1617_p0739a09║諸菩薩眾不可稱計其心調柔
P184n1617_p0739a10║逮大神通奉持諸佛大乘經典
P184n1617_p0739b01║諸聲聞眾無漏後身法王之子
P184n1617_p0739b02║亦不可計乃以天眼不能數知
P184n1617_p0739b03║其佛當壽十二小劫正法住世
P184n1617_p0739b04║二十小劫像法亦住二十小劫
P184n1617_p0739b05║光明世尊其事如是
P184n1617_p0739b06║頌應長行可明其心調柔言慈悲之至
P184n1617_p0739b07║也逮大神通言應化不測也逮及也大
P184n1617_p0739b08║神通者不為而應不慮而遍異於小聖
P184n1617_p0739b09║也無漏後身即聲聞果體法王之子即
P184n1617_p0739b10║大心聲聞也。
P184n1617_p0740a01║爾時大目犍連須菩提摩訶迦栴延等皆
P184n1617_p0740a02║悉悚慄一心合掌瞻仰尊顏目不蹔捨即共
P184n1617_p0740a03║同聲而說偈言。
P184n1617_p0740a04║法說云千二百羅漢悉亦當作佛則與記
P184n1617_p0740a05║已竟於此特授迦葉上首則三聖之記不
P184n1617_p0740a06║言可諭而目連等心不自安如逢王饍未
P184n1617_p0740a07║敢便食是以悚慄而請也。
P184n1617_p0740a08║大雄猛世尊諸釋之法王哀愍我等故
P184n1617_p0740a09║而賜佛音聲若知我深心見為授記者
P184n1617_p0740a10║如以甘露洒除熱得清涼
P184n1617_p0740b01║初四句讚謝法喻之賜其次請記求益也。
P184n1617_p0740b02║如從飢國來忽遇大王饍心猶懷疑懼
P184n1617_p0740b03║未敢即便食若復得王教然後乃敢食
P184n1617_p0740b04║此設譬下自釋。
P184n1617_p0740b05║我等亦如是每惟小乘過不知當云何
P184n1617_p0740b06║得佛無上慧雖聞佛音聲言我等作佛
P184n1617_p0740b07║心尚懷憂懼如未敢便食若蒙佛授記
P184n1617_p0740b08║爾乃快安樂每惟小乘過所謂如從飢國
P184n1617_p0740b09║來也言我等作佛所謂忽遇大王饍也。
P184n1617_p0740b10║大雄猛世尊常欲安世間願賜我等記
P184n1617_p0741a01║如飢須教食結請也。
P184n1617_p0741a02║爾時世尊知諸大弟子心之所念告諸比
P184n1617_p0741a03║丘是須菩提於當來世奉覲三百萬億那由
P184n1617_p0741a04║他佛供養恭敬尊重讚歎常修梵行具菩薩
P184n1617_p0741a05║道於最後身得成為佛號曰名相如來應供
P184n1617_p0741a06║正遍知明行足善逝世間觧無上士調御丈
P184n1617_p0741a07║夫天人師佛世尊劫名有寶國名寶生。
P184n1617_p0741a08║色心初破萬法皆空理事還源一切真實
P184n1617_p0741a09║須菩提昔有觧空無名無相色心初破也
P184n1617_p0741a10║今證實果反號名相理事還源也又其生
P184n1617_p0741b01║時家物忽空今劫名有寶國名寶生亦其
P184n1617_p0741b02║義也那由他即姟數。
P184n1617_p0741b03║其土平正頗梨為地寶𣗳莊嚴無諸丘坑沙
P184n1617_p0741b04║礫荊𣗥便利之穢寶華覆地周遍清淨其土
P184n1617_p0741b05║人民皆處寶臺珎妙樓閣聲聞弟子無量無
P184n1617_p0741b06║邊筭數譬喻所不能知諸菩薩眾無數千萬
P184n1617_p0741b07║億那由他佛壽十二小劫正法住世二十小
P184n1617_p0741b08║劫像亦住二十小劫其佛常處虛空為眾說
P184n1617_p0741b09║法度脫無量菩薩及聲聞眾。
P184n1617_p0741b10║所舉十號明正報劫國莊嚴明依報華𣗳
P184n1617_p0742a01║臺閣皆悉寶成應劫國之名也其佛常處
P184n1617_p0742a02║虛空說法者示因空悟觧使由空證實也。
P184n1617_p0742a03║爾時世尊欲重宣此義而說偈言。
P184n1617_p0742a04║諸比丘眾今告汝等皆當一心
P184n1617_p0742a05║聽我所說我大弟子須菩提者
P184n1617_p0742a06║當得作佛號曰名相當供無數
P184n1617_p0742a07║萬億諸佛隨佛所行漸具大道
P184n1617_p0742a08║最後身得三十二相端正殊妙
P184n1617_p0742a09║猶如寶山其佛國土嚴淨第一
P184n1617_p0742a10║眾生見者無不愛樂佛於其中
P184n1617_p0742b01║度無量眾其佛法中多諸菩薩
P184n1617_p0742b02║皆悉利根轉不退輪彼國常以
P184n1617_p0742b03║菩薩莊嚴諸聲聞眾不可稱數
P184n1617_p0742b04║皆得三明具六神通住八觧脫
P184n1617_p0742b05║有大威德其佛說法現於無量
P184n1617_p0742b06║神通變化不可思議諸天人民
P184n1617_p0742b07║數如恒沙皆供合掌聽受佛語
P184n1617_p0742b08║其佛當壽十二小劫正法住世
P184n1617_p0742b09║二十小劫像法亦住二十小劫
P184n1617_p0742b10║須菩提於靈山勝集居僧之首於般若
P184n1617_p0743a01║大慧觧空第一其道德功行疑若亞聖
P184n1617_p0743a02║而記果猶當供無數佛隨佛所行而漸
P184n1617_p0743a03║具大道者為小乘但念無相不修大行
P184n1617_p0743a04║雖經多劫不成正覺故須發菩提大心
P184n1617_p0743a05║具菩薩大道然後成佛也人民合掌聽
P184n1617_p0743a06║受佛語言皆篤信樂善無薄俗也。
P184n1617_p0743a07║爾時世尊復告諸比丘眾我今語汝是大迦
P184n1617_p0743a08║栴延於當來世以諸供具供養奉事八千億
P184n1617_p0743a09║佛恭敬尊重諸佛滅後各起塔廟高千由旬
P184n1617_p0743a10║縱廣正等五百由旬以金銀琉璃硨磲瑪璃
P184n1617_p0743b01║真珠玫瑰七寶合成眾華瓔珞塗香抹香燒
P184n1617_p0743b02║香繒盖幢幡供養塔廟過是已後當復供養
P184n1617_p0743b03║二萬億佛亦復如是供養是諸佛已具菩薩
P184n1617_p0743b04║道當得作佛號曰閻浮那提金光如來應供
P184n1617_p0743b05║正遍知明行足善逝世間觧無上士調御丈
P184n1617_p0743b06║夫天人師佛世尊其土平正頗梨為地寶𣗳
P184n1617_p0743b07║莊嚴黃金為繩以界道側妙華覆地周遍
P184n1617_p0743b08║清淨見者歡喜無四惡道地獄餓鬼畜生阿
P184n1617_p0743b09║修羅道多有天人諸聲聞眾及諸菩薩無量
P184n1617_p0743b10║萬億莊嚴其國佛壽十二小劫正法住世二
P184n1617_p0744a01║十小劫像法亦住二十小劫爾時世尊欲重
P184n1617_p0744a02║宣此義而說偈言。
P184n1617_p0744a03║諸比丘眾皆一心聽如我所說
P184n1617_p0744a04║真實無異是迦栴延當以種種
P184n1617_p0744a05║妙好供具供養諸佛諸佛滅後
P184n1617_p0744a06║起七寶塔亦以華香供養舍利
P184n1617_p0744a07║其最後身得佛智慧成等正覺
P184n1617_p0744a08║國土清淨度脫無量萬億眾生
P184n1617_p0744a09║皆為十方之所供養佛之光明
P184n1617_p0744a10║無能勝者其佛號曰閻浮金光
P184n1617_p0744b01║菩薩聲聞斷一切有無量無數
P184n1617_p0744b02║莊嚴其國閻浮那提金紫艶無比栴延
P184n1617_p0744b03║果體金色如之由旃延論義第一理性
P184n1617_p0744b04║精瑩又緣過去勤掃佛地資成嚴淨之
P184n1617_p0744b05║果也斷一切有者理極情忘纖塵不立
P184n1617_p0744b06║言其證道精徹非謂捨有之無也。
P184n1617_p0744b07║爾時世尊復告大眾我今語汝是大目犍
P184n1617_p0744b08║連當以種種供具供養八千諸佛恭敬尊重
P184n1617_p0744b09║諸佛滅後各起塔廟高千由旬縱廣正等五
P184n1617_p0744b10║百由旬以金銀琉璃硨磲瑪瑙真珠玫瑰七
P184n1617_p0745a01║寶合成眾華瓔珞塗香抹香燒香繒盖幢幡
P184n1617_p0745a02║以用供養過是已後當復供養二百萬億諸
P184n1617_p0745a03║佛亦復如是當得成佛號曰多摩羅䟦栴檀
P184n1617_p0745a04║香如來應供正遍知明行足善逝世間觧無
P184n1617_p0745a05║上士調御丈夫天人師佛世尊劫名喜滿國
P184n1617_p0745a06║名意樂其土平正頗梨為地寶𣗳莊嚴散真
P184n1617_p0745a07║珠華周遍清淨見者歡喜多諸天人菩薩聲
P184n1617_p0745a08║聞其數無量佛壽二十四小劫正法住世四
P184n1617_p0745a09║十小劫像法亦住四十小劫。
P184n1617_p0745a10║多摩羅䟦栴檀香清遠潛通目連神通第
P184n1617_p0745b01║一果德如之西北方佛名多摩羅䟦栴檀
P184n1617_p0745b02║香神通則香喻神通明矣一由旬四十里
P184n1617_p0745b03║目連供佛起塔高千由旬者神通所建故
P184n1617_p0745b04║也諸因記行皆所以䇿進聲聞開廓大心
P184n1617_p0745b05║令捨空寂廣修大行以成就佛道也。
P184n1617_p0745b06║爾時世尊欲重宣此義而說偈言。
P184n1617_p0745b07║我此弟子大目犍連捨是身已
P184n1617_p0745b08║得見八千二百萬億諸佛世尊
P184n1617_p0745b09║為佛道故供養恭敬於諸佛所
P184n1617_p0745b10║常修梵行於無量劫奉持佛法
P184n1617_p0746a01║諸佛滅後起七寶塔長表金剎
P184n1617_p0746a02║華香伎樂而以供養諸佛塔廟
P184n1617_p0746a03║漸漸具足菩薩道已於意樂國
P184n1617_p0746a04║而得作佛號多摩羅栴檀之香
P184n1617_p0746a05║其佛壽命二十四劫常為天人
P184n1617_p0746a06║演說佛道聲聞無量如恒河沙
P184n1617_p0746a07║三明六通有大威德菩薩無數
P184n1617_p0746a08║志固精進於佛智慧皆不退轉
P184n1617_p0746a09║佛滅度後正法當住四十小劫
P184n1617_p0746a10║像法亦爾我諸弟子威德具足
P184n1617_p0746b01║其數五百皆當授記於未來世
P184n1617_p0746b02║咸得成佛我及汝等宿世因緣
P184n1617_p0746b03║吾今當說汝等善聽長表金剎者剎
P184n1617_p0746b04║具云掣多羅謂塔上覆鉢柱為塔之表
P184n1617_p0746b05║故名表剎以金為之其塔高千由旬則
P184n1617_p0746b06║表之長可知也目連記頌至像法亦尒
P184n1617_p0746b07║之句已終從我諸弟子威德具足已下
P184n1617_p0746b08║即許五百記及開第三周說法之端。
P184n1617_p0746b09║
P184n1617_p0746b10║妙法蓮華經要觧卷第七終