P184n1617_p0747a01║妙法蓮華經要觧卷第八　　　　　曠九
P184n1617_p0747a02║溫陵開元蓮寺比丘　戒環　觧
P184n1617_p0747a03║妙法蓮華經化城喻品第七
P184n1617_p0747a04║化城本無而權設以濟阻脩願息之人而
P184n1617_p0747a05║進之令至寶所喻小果非實而權設以濟樂
P184n1617_p0747a06║小求證之人而引之令入佛慧也謂之因
P184n1617_p0747a07║緣說者由前喻說乃至藥草皆以法一而
P184n1617_p0747a08║機異恐下根以為終不可及遂生懈退於
P184n1617_p0747a09║是明曩因曾化示今緣已熟勝果在近使
P184n1617_p0747a10║無退墮而遂捨化城趍寶所也。
P184n1617_p0747b01║佛告諸比丘乃徃過去無量無邊不可思議
P184n1617_p0747b02║阿僧祇劫爾時有佛名大通智勝如來應供
P184n1617_p0747b03║正遍知明行足善逝世間觧無上士調御丈
P184n1617_p0747b04║夫天人師佛世尊其國名好城劫名大相。
P184n1617_p0747b05║大通智勝者一乘實智之果佛也其智之
P184n1617_p0747b06║體囊括十虛為大徹照塵劫為通物無與
P184n1617_p0747b07║等為勝以迹言之則釋迦因地之宗師以
P184n1617_p0747b08║理推之則眾生本源之覺體也眾生覺體
P184n1617_p0747b09║本來若此但為自迷色心之內故小而不
P184n1617_p0747b10║大封滯無明之殼故礙而不通潛伏妄識
P184n1617_p0748a01║之陋故劣而不勝夫能了色心之迷滯破
P184n1617_p0748a02║無明之封殼則勝智現前與佛無別矣言
P184n1617_p0748a03║過無量不思議劫者明此智體其來無始
P184n1617_p0748a04║非情塵數量所及也。
P184n1617_p0748a05║諸比丘彼佛滅度已來甚大久遠譬如三千
P184n1617_p0748a06║大千世界所有地種。
P184n1617_p0748a07║將明極多之地設此為種以出生餘地。
P184n1617_p0748a08║假使有人磨以為墨過於東方千國土乃下
P184n1617_p0748a09║一點大如微塵又過千國土復下一點如是
P184n1617_p0748a10║展轉𥁞地種墨於汝等意云何是諸國土若
P184n1617_p0748b01║筭師若筭師弟子能得邊際知其數不不也
P184n1617_p0748b02║世尊。此舉極多之地。
P184n1617_p0748b03║諸比丘是人所經國土若點不點𥁞抹為塵
P184n1617_p0748b04║一塵一劫。此數極多之劫。
P184n1617_p0748b05║彼佛滅度已來復過是數無量無邊百千萬
P184n1617_p0748b06║億阿僧祇劫。勝智無古無今未始滅度而
P184n1617_p0748b07║彼佛滅度如是久遠者對下根迷情言之
P184n1617_p0748b08║耳若吾軰者失滅勝智迷淪已來不知過
P184n1617_p0748b09║若干劫耶誠不可以塵墨數也法說明所
P184n1617_p0748b10║化之因但舉成佛已來而不言劫數喻說
P184n1617_p0749a01║則舉二萬億佛所教化之事至此則舉塵
P184n1617_p0749a02║劫因緣其對上中下根明矣。
P184n1617_p0749a03║我以如來知見力故觀彼久遠猶若今日。
P184n1617_p0749a04║以眾生知見則迷淪妄計故智勝之佛隔
P184n1617_p0749a05║塵墨劫以如來知見則古今一時故觀彼
P184n1617_p0749a06║久遠猶若今日此又釋迦之大通也。
P184n1617_p0749a07║爾時世尊欲重宣此義而說偈言。
P184n1617_p0749a08║我念過去世無量無邊劫有佛雨足尊
P184n1617_p0749a09║名大通智勝如人以力磨三千大千土
P184n1617_p0749a10║𥁞此諸地種皆悉以為墨過於千國土
P184n1617_p0749b01║乃下一塵點如是展轉點𥁞此諸塵墨
P184n1617_p0749b02║如是諸國土點與不點等復𥁞抹為塵
P184n1617_p0749b03║一塵為一劫此諸微塵數其劫復過是
P184n1617_p0749b04║彼佛滅度來如是無量劫如來無礙智
P184n1617_p0749b05║知彼佛滅度及聲聞菩薩如見今滅度
P184n1617_p0749b06║諸比丘當知佛智淨微妙無漏無所礙
P184n1617_p0749b07║通達無量劫頌大通本始及示釋迦宿智
P184n1617_p0749b08║之明達也知彼佛滅度者所謂猶若今日
P184n1617_p0749b09║也及聲聞菩薩如見今滅度者亦知彼眾
P184n1617_p0749b10║滅度之事如今見也佛智淨微妙通達無
P184n1617_p0750a01║量劫者頌釋迦之大通也勑諸比丘使知
P184n1617_p0750a02║者將說宿世因緣使信如來明見無錯謬
P184n1617_p0750a03║也。
P184n1617_p0750a04║佛告諸比丘大通智勝佛壽五百四十萬
P184n1617_p0750a05║億那由他劫。法身慧命其來無始則五百
P184n1617_p0750a06║萬億該劫猶為應緣之壽不足多也。
P184n1617_p0750a07║其佛本坐道塲破魔軍已垂得阿耨多羅三
P184n1617_p0750a08║藐三菩提而諸佛法不現在前如是一小劫
P184n1617_p0750a09║乃至十小劫結加趺坐身心不動而諸佛法
P184n1617_p0750a10║猶不在前。所謂佛法者一乘實智佛知見
P184n1617_p0750b01║也上根頓悟即成佛道下根障重必假漸
P184n1617_p0750b02║修今大通經十小劫猶不現前乃應下根
P184n1617_p0750b03║示現而已盖下根因十使煩惱惑障失滅
P184n1617_p0750b04║勝智甚大久遠勢須積行次第斷治故言
P184n1617_p0750b05║自一小劫至十小劫斷𥁞惑障智乃現前
P184n1617_p0750b06║所以大通應機若此故王子讚曰為度眾
P184n1617_p0750b07║生故於無量億嵗爾乃得成佛此應機示
P184n1617_p0750b08║現明矣。
P184n1617_p0750b09║爾時忉利諸天先為彼佛於菩提𣗳下敷師
P184n1617_p0750b10║子座高一由旬佛於此坐當得阿耨多羅三
P184n1617_p0751a01║藐三菩提。敘大通將坐道塲諸天設座請
P184n1617_p0751a02║佛也或謂本坐道塲佛法不現移坐於此
P184n1617_p0751a03║即得菩提表遣迹忘緣然後契道然下云
P184n1617_p0751a04║適坐此座滿十小劫殆非移坐即得。
P184n1617_p0751a05║適坐此座時諸梵天王雨眾天華靣百由旬
P184n1617_p0751a06║香風時來吹去萎華更雨新者如是不絕滿
P184n1617_p0751a07║十小劫供養於佛乃至滅度常雨此華四王
P184n1617_p0751a08║諸天為供養佛常擊天鼓其餘諸天作天伎
P184n1617_p0751a09║樂滿十小劫至于滅度亦復如是。
P184n1617_p0751a10║適坐初坐也初坐而雨華作樂乃至滅度
P184n1617_p0751b01║亦復如是言諸天欽向之至也。
P184n1617_p0751b02║諸比丘大通智勝佛過十小劫諸佛之法乃
P184n1617_p0751b03║現在前成阿耨多羅三藐三菩提。
P184n1617_p0751b04║表十使惑𥁞勝智圓現成最正覺。
P184n1617_p0751b05║其佛未出家時有十六子其第一者名曰
P184n1617_p0751b06║智積。諸佛應迹本為表法燈明未出家有
P184n1617_p0751b07║八子大通未出家有十六子皆表在纏八
P184n1617_p0751b08║識前對上根正而不邪故唯八而已此對
P184n1617_p0751b09║下根邪正兼混故有十六一名智積者由
P184n1617_p0751b10║智有所積故為在纏之識若運而無積斯
P184n1617_p0752a01║為大通勝智矣燈明之子一名有意亦有
P184n1617_p0752a02║積之義。
P184n1617_p0752a03║諸子各有種種珍異翫好之具聞父得成阿
P184n1617_p0752a04║耨多羅三藐三菩提皆捨所珎徃詣佛所諸
P184n1617_p0752a05║母涕泣而隨送之。
P184n1617_p0752a06║燈明之子止言領四天下表上根唯四大
P184n1617_p0752a07║為累而已智勝之子言各有種種玩好者
P184n1617_p0752a08║表下根有種種欲深心所著之積捨珎詣
P184n1617_p0752a09║佛者以其有積則未能大通能捨欲著乃
P184n1617_p0752a10║證通智也王子所養之母不一故言諸母
P184n1617_p0752b01║涕泣而隨以愛難遽捨也。
P184n1617_p0752b02║其祖轉輪聖王與一百大臣及餘百千萬億
P184n1617_p0752b03║人民皆共圍繞隨至道塲咸欲親近大通智
P184n1617_p0752b04║勝如來供養恭敬尊重讚歎到已頭靣禮足
P184n1617_p0752b05║繞佛畢已。輪王即大通之父於智積為祖
P184n1617_p0752b06║一心合掌瞻仰世尊以偈頌曰。
P184n1617_p0752b07║大威德世尊為度眾生故於無量億嵗
P184n1617_p0752b08║爾乃得成佛諸願已具足善哉吉無上
P184n1617_p0752b09║久乃成佛待度生之願滿也善吉無上讚
P184n1617_p0752b10║吉祥之道尊也。
P184n1617_p0753a01║世尊甚希有一坐十小劫身體及手足
P184n1617_p0753a02║靜然安不動其心常憺怕未曾有散亂
P184n1617_p0753a03║究竟永寂滅安住無漏法
P184n1617_p0753a04║安憺不亂定圓也究竟無漏慧圓也。
P184n1617_p0753a05║今者見世尊安隱成佛道我等得善利
P184n1617_p0753a06║稱慶大歡喜眾生常苦惱盲暝無導師
P184n1617_p0753a07║不識苦𥁞道不知求觧脫長夜增惡趣
P184n1617_p0753a08║减損諸天眾從瞑入於瞑永不聞佛名
P184n1617_p0753a09║得善利者將除苦盲識苦𥁞道知求觧脫
P184n1617_p0753a10║也盲言內無慧目瞑言外無慧日也苦𥁞
P184n1617_p0753b01║道即所謂說諸𥁞苦道示之以涅槃乃初
P184n1617_p0753b02║心之利。
P184n1617_p0753b03║今佛得最上安隱無漏道我等及天人
P184n1617_p0753b04║為得最大利是故咸稽首歸命無上尊
P184n1617_p0753b05║結慶也。
P184n1617_p0753b06║爾時十六王子偈讚佛已勸請世尊轉於
P184n1617_p0753b07║法輪咸作是言世尊說法多所安隱憐愍饒
P184n1617_p0753b08║益諸天人民重說偈言。
P184n1617_p0753b09║法輪取運濟無滯也。
P184n1617_p0753b10║世雄無等倫百福自莊嚴得無上智慧
P184n1617_p0754a01║願為世間說度脫於我等及諸眾生類
P184n1617_p0754a02║為分別顯示令得是智慧若我等得佛
P184n1617_p0754a03║眾生亦復然世尊知眾生深心之所念
P184n1617_p0754a04║亦知所行道又知智慧力欲樂及修福
P184n1617_p0754a05║宿命所行業世尊悉知已當轉無上輪
P184n1617_p0754a06║初四句頌德請法從度脫於我等至眾生
P184n1617_p0754a07║亦復然即希慕法利也從世尊知眾生至
P184n1617_p0754a08║當轉無上輪願應機而說也所念所行言
P184n1617_p0754a09║向道之機智力福力言受道之質宿命行
P184n1617_p0754a10║業言得道之因各有小大淺深佛悉知見
P184n1617_p0754b01║故當應機也。
P184n1617_p0754b02║佛告諸比丘大通智勝佛得阿耨多羅三
P184n1617_p0754b03║藐三菩提時十方各五百萬億諸佛世界六
P184n1617_p0754b04║種震動其國中間幽瞑之處日月威光所不
P184n1617_p0754b05║能照而皆大明其中眾生各得相見咸作是
P184n1617_p0754b06║言此中云何忽生眾生。
P184n1617_p0754b07║眾生以無明固結感地大礙而不通障蔽
P184n1617_p0754b08║妙明故諸佛得道皆動地放光示翻破無明
P184n1617_p0754b09║顯發智光也其國中間幽瞑之處即所謂
P184n1617_p0754b10║鐵圍兩山黑暗之間也其中眾生昔處幽
P184n1617_p0755a01║瞑各不相見因明乃見故疑忽生也夫人
P184n1617_p0755a02║以五蘊眾相和合有生而封蔀無明誠非
P184n1617_p0755a03║日月威光所能照燭及乎勝智開明乃知
P184n1617_p0755a04║眾生之相從芒芴間忽然幻有亦若是矣。
P184n1617_p0755a05║又其國界諸天宮殿乃至梵宮六種震動大
P184n1617_p0755a06║光普照遍滿世界勝諸天光。
P184n1617_p0755a07║諸天雖有常光不及佛光。佛光大明感
P184n1617_p0755a08║動十方各尋光詣佛獻供請法復有四科。
P184n1617_p0755a09║爾時東方五百萬億諸國土中梵天宮殿
P184n1617_p0755a10║光明照耀倍於常明諸梵天王各作是念今
P184n1617_p0755b01║者宮殿光明昔所未有以何因緣而現此相
P184n1617_p0755b02║是時諸梵天王即各相詣共議此事時彼眾
P184n1617_p0755b03║中有一大梵天王名救一切為諸梵眾而說
P184n1617_p0755b04║偈言。
P184n1617_p0755b05║我等諸宮殿光明昔未有此是何因緣
P184n1617_p0755b06║宜各共求之為大德天生為佛出世間
P184n1617_p0755b07║而此大光明遍照於十方
P184n1617_p0755b08║諸天有大威德者將生則祥光先見名大
P184n1617_p0755b09║德天。
P184n1617_p0755b10║爾時五百萬億國土諸梵天王與宮殿俱
P184n1617_p0756a01║各以衣祴盛諸天華共詣西方推尋是相見
P184n1617_p0756a02║大通智勝如來處于道塲菩提𣗳下坐師子
P184n1617_p0756a03║座諸天龍王乾闥婆緊那羅摩睺羅伽人非
P184n1617_p0756a04║人等恭敬圍繞及見十六王子請佛轉法輪
P184n1617_p0756a05║諸天有隨身宮殿故云與宮殿俱。
P184n1617_p0756a06║即時諸梵天王頭面禮佛繞百千匝即以
P184n1617_p0756a07║天華而散佛上其所散華如須弥山并以供
P184n1617_p0756a08║養佛菩提𣗳其菩提𣗳高十由旬華供養已
P184n1617_p0756a09║各以宮殿奉上彼佛而作是言唯見哀愍饒
P184n1617_p0756a10║益我等所獻宮殿願垂納處。
P184n1617_p0756b01║以華散佛所以尊師并以供𣗳所以重道
P184n1617_p0756b02║華如須弥山𣗳高十由旬皆佛報身之量
P184n1617_p0756b03║感變也譬龍王降雨洪注十方豈彼水之
P184n1617_p0756b04║能多所變在龍而已。
P184n1617_p0756b05║時諸梵天王即於佛前一心同聲以偈頌曰。
P184n1617_p0756b06║世尊甚希有難可得值遇具無量功德
P184n1617_p0756b07║能救護一切天人之大師哀愍於世間
P184n1617_p0756b08║十方諸眾生普皆蒙饒益我等所從來
P184n1617_p0756b09║五百萬億國捨深禪定樂為供養佛故
P184n1617_p0756b10║我等先世福宮殿甚嚴飾今以奉世尊
P184n1617_p0757a01║唯願哀納受具無量功德能救護一切讚
P184n1617_p0757a02║所蘊也十方諸眾生普皆蒙饒益讚所利
P184n1617_p0757a03║也我等所從來等陳遠慕也我等先世福
P184n1617_p0757a04║等伸投獻也。
P184n1617_p0757a05║爾時諸梵天王偈讚佛已各作是言唯願
P184n1617_p0757a06║世尊轉於法輪度脫眾生開涅槃道時諸梵
P184n1617_p0757a07║天王一心同聲而說偈言。
P184n1617_p0757a08║世雄雨足尊唯願演說法以大慈悲力
P184n1617_p0757a09║度苦惱眾生涅槃道即脫生死輪廻之妙
P184n1617_p0757a10║道也。
P184n1617_p0757b01║爾時大通智勝如來嘿然許之。
P184n1617_p0757b02║佛知時未至受請嘿然坐。
P184n1617_p0757b03║又諸比丘東南方五百萬億國土諸大梵
P184n1617_p0757b04║王各自見宮殿光明照耀昔所未有歡喜踊
P184n1617_p0757b05║躍生希有心即各相詣共議此事時彼眾中
P184n1617_p0757b06║有一大梵天王名曰大悲為諸梵眾而說偈曰。
P184n1617_p0757b07║是事何因緣而現如此相我等諸宮殿
P184n1617_p0757b08║光明昔未有為大德天生為佛出世間
P184n1617_p0757b09║未曾見此相當共一心求過千萬億土
P184n1617_p0757b10║尋光共推之多是佛出世度脫苦眾生
P184n1617_p0758a01║爾時五百萬億諸梵天王與宮殿俱各以
P184n1617_p0758a02║衣祴盛諸天華共詣西北方推尋是相見大
P184n1617_p0758a03║通智勝如來處于道塲菩提𣗳下坐師子座
P184n1617_p0758a04║諸天龍王乾闥婆緊那羅摩睺羅伽人非人
P184n1617_p0758a05║等恭敬圍繞及見十六王子請佛轉法輪。
P184n1617_p0758a06║時諸梵天王頭面禮佛遶百千帀即以天華
P184n1617_p0758a07║而散佛上所散之華如須彌山并以供養佛菩
P184n1617_p0758a08║提樹華供養已各以宮殿奉上彼佛而作是言
P184n1617_p0758a09║唯見哀愍饒益我等所獻宮殿願垂納受爾
P184n1617_p0758a10║時諸梵天王即於佛前一心同聲以偈頌曰。
P184n1617_p0758b01║聖主天中王迦陵頻伽聲哀愍眾生者
P184n1617_p0758b02║我等今敬禮世尊甚希有久遠乃一現
P184n1617_p0758b03║一百八十劫空過無有佛三惡道充滿
P184n1617_p0758b04║諸天眾减少今佛出於世為眾生作眼
P184n1617_p0758b05║世間所歸趣救護於一切為眾生之父
P184n1617_p0758b06║哀愍饒益者我等宿福慶今得值世尊
P184n1617_p0758b07║迦陵頻伽云好音鳥其聲清和感恱譬佛法音
P184n1617_p0758b08║此天云百八十劫空過無佛南天云百三十劫
P184n1617_p0758b09║乃得一見上天云昔無量劫空過無佛如此
P184n1617_p0758b10║不同者信知佛身無所不在無時不現但隨
P184n1617_p0759a01║緣所感故有延促生滅之見耳為眾生眼者
P184n1617_p0759a02║開惡道昏迷也為眾生父者作世間歸趣也。
P184n1617_p0759a03║爾時諸梵天王偈讚佛已各作是言唯願世
P184n1617_p0759a04║尊哀愍一切轉於法輪度脫眾生時諸梵天
P184n1617_p0759a05║王一心同聲而說偈言。
P184n1617_p0759a06║大聖轉法輪顯示諸法相度苦惱眾生
P184n1617_p0759a07║令得大歡喜眾生聞此法得道若生天
P184n1617_p0759a08║諸惡道减少忍善者增益
P184n1617_p0759a09║度苦惱眾生令得大歡喜者失真沉妄故
P184n1617_p0759a10║苦脫粘觧縛故喜得道若生天者上或深
P184n1617_p0759b01║造得道下或獲福生天忍善者勉力為善也。
P184n1617_p0759b02║爾時大通智勝如來嘿然許之。
P184n1617_p0759b03║又諸比丘南方五百萬億國土諸大梵王
P184n1617_p0759b04║各自見宮殿光明照耀昔所未有歡喜踊躍
P184n1617_p0759b05║生希有心即各相詣共議此事以何因緣我
P184n1617_p0759b06║等宮殿有此光曜而彼眾中有一大梵天王
P184n1617_p0759b07║名曰妙法為諸梵眾而說偈言。
P184n1617_p0759b08║我等諸宮殿光明甚威曜此非無因緣
P184n1617_p0759b09║是相宜求之過於百千劫未曾見是相
P184n1617_p0759b10║為大德天生為佛出世間
P184n1617_p0760a01║爾時五百萬億諸梵天王與宮殿俱各以衣
P184n1617_p0760a02║祴盛諸天華共詣北方推尋是相見大通智
P184n1617_p0760a03║勝如來處于道塲菩提樹下坐師子座諸天
P184n1617_p0760a04║龍王乾闥婆緊那羅摩睺羅伽人非人等恭
P184n1617_p0760a05║敬圍繞及見十六王子請佛轉法輪。
P184n1617_p0760a06║時諸梵天王頭面禮佛遶百千帀即以天華
P184n1617_p0760a07║而散佛上所散之華如須彌山并以供養佛菩
P184n1617_p0760a08║提樹華供養已各以宮殿奉上彼佛而作是言
P184n1617_p0760a09║唯見哀愍饒益我等所獻宮殿願垂納受爾
P184n1617_p0760a10║時諸梵天王即於佛前一心同聲以偈頌曰。
P184n1617_p0760b01║世尊甚難見破諸煩惱者過百三十劫
P184n1617_p0760b02║今乃得一見諸飢渴眾生以法雨充滿
P184n1617_p0760b03║昔所未曾見無量智慧者如優曇鉢華
P184n1617_p0760b04║今日乃值遇我等諸宮殿蒙光故嚴飾
P184n1617_p0760b05║世尊大慈愍唯願垂納受
P184n1617_p0760b06║爾時諸梵天王偈讚佛已各作是言唯願
P184n1617_p0760b07║世尊轉於法輪令一切世間諸天魔梵沙門
P184n1617_p0760b08║婆羅門皆獲安隱而得度脫時諸梵天王一
P184n1617_p0760b09║心同聲以偈頌曰。
P184n1617_p0760b10║唯願天人尊轉無上法輪擊于大法皷
P184n1617_p0761a01║而吹大法螺普雨大法雨度無量眾生
P184n1617_p0761a02║我等咸歸請當演深遠音
P184n1617_p0761a03║皷螺雨皆譬大法能號令警眾利澤群物。
P184n1617_p0761a04║爾時大通智勝如來嘿然許之。
P184n1617_p0761a05║西南方乃至下方亦復如是。
P184n1617_p0761a06║爾時上方五百萬億國土諸大梵王皆悉
P184n1617_p0761a07║自覩所止宮殿光明威曜昔所未有歡喜踊
P184n1617_p0761a08║躍生希有心即各相詣共議此事以何因緣
P184n1617_p0761a09║我等宮殿有斯光明時彼眾中有一大梵天
P184n1617_p0761a10║王名曰尸棄為諸梵眾而說偈言。
P184n1617_p0761b01║今以何因緣我等諸宮殿威德光明曜
P184n1617_p0761b02║嚴飾未曾有如是之妙相昔所未聞見
P184n1617_p0761b03║為大德天生為佛出世間
P184n1617_p0761b04║爾時五百萬億諸梵天王與宮殿俱各以
P184n1617_p0761b05║衣祴盛諸天華共詣下方推尋是相見大通
P184n1617_p0761b06║智勝如來處于道塲菩提𣗳下坐師子座諸
P184n1617_p0761b07║天龍王乾闥婆緊那羅摩睺羅伽人非人等
P184n1617_p0761b08║恭敬圍繞及見十六王子請佛轉法輪。
P184n1617_p0761b09║時諸梵天王頭面禮佛遶百千帀即以天
P184n1617_p0761b10║華而散佛上所散之華如須弥山并以供養
P184n1617_p0762a01║佛菩提𣗳華供養已各以宮殿奉上彼佛而
P184n1617_p0762a02║作是言唯見哀愍饒益我等所獻宮殿願垂
P184n1617_p0762a03║納處時諸梵天王即於佛前一心同聲以偈
P184n1617_p0762a04║頌曰。
P184n1617_p0762a05║善哉見諸佛救世之聖尊能於三界獄
P184n1617_p0762a06║勉出諸眾生普智天人尊哀愍群萌類
P184n1617_p0762a07║能開甘露門廣度於一切於昔無量劫
P184n1617_p0762a08║空過無有佛世尊未出時十方常闇瞑
P184n1617_p0762a09║三惡道增長阿修羅亦盛諸天眾轉減
P184n1617_p0762a10║死多墮惡道不從佛聞法常行不善事
P184n1617_p0762b01║色力及智慧斯等皆減少罪業因緣故
P184n1617_p0762b02║失樂及樂想住於邪見法不識善儀則
P184n1617_p0762b03║不蒙佛所化當墮於惡道佛為世間眼
P184n1617_p0762b04║久遠時乃出哀愍諸眾生故現於世間
P184n1617_p0762b05║超出成正覺我等甚欣慶及餘一切眾
P184n1617_p0762b06║喜嘆未曾有我等諸宮殿蒙光故嚴飾
P184n1617_p0762b07║今以奉世尊唯垂哀納受願以此功德
P184n1617_p0762b08║普及於一切我等與眾生皆共成佛道
P184n1617_p0762b09║善哉見諸佛者此天過無量劫乃得一見
P184n1617_p0762b10║故稱善自慶也前謂三界為火宅者以眾
P184n1617_p0763a01║苦逼切為名此謂三界為獄者以業累擊
P184n1617_p0763a02║滯為名言救世勉獄讚悲願也言普智廣
P184n1617_p0763a03║度讚智力也十方暗暝者無大智光明故
P184n1617_p0763a04║由無智光則三惡增長天眾轉減不從佛
P184n1617_p0763a05║聞法等者佛法能善性澄神外資色力內
P184n1617_p0763a06║資智慧為善業因緣能致樂事能生樂想
P184n1617_p0763a07║由其不聞故反之也樂想者猒苦想樂也
P184n1617_p0763a08║末後一偈為廣大回向。
P184n1617_p0763a09║爾時五百萬億諸梵天王偈讚佛已各白
P184n1617_p0763a10║佛言唯願世尊轉於法輪多所安隱多所度
P184n1617_p0763b01║脫時諸梵天王而說偈言。
P184n1617_p0763b02║世尊轉法輪擊甘露法皷度苦惱眾生
P184n1617_p0763b03║開示涅槃道唯願受我請以大微妙音
P184n1617_p0763b04║哀愍而敷演無量劫習法
P184n1617_p0763b05║前言甘露門此言甘露皷皆取其能除苦
P184n1617_p0763b06║惱惟門言悟入皷言警發。
P184n1617_p0763b07║爾時大通智勝如來受十方諸梵天王及
P184n1617_p0763b08║十六王子請即時三轉十二行法輪。
P184n1617_p0763b09║三轉者示相轉勸修轉作證轉令入見修
P184n1617_p0763b10║無學三位也示相者示四諦之行相使知
P184n1617_p0764a01║向方即見道位也勸修者示四諦之功利
P184n1617_p0764a02║使知修行即修道位也作證者示我已證
P184n1617_p0764a03║汝亦應證即無學位也又三轉者泛應三
P184n1617_p0764a04║根若下根須三中根可二上根唯一若上
P184n1617_p0764a05║上根則目擊道存不容聲矣有所謂十二
P184n1617_p0764a06║教法輪有所謂十二行法輪教為能轉行
P184n1617_p0764a07║為所轉依示勸證三轉四諦即十二教法輪
P184n1617_p0764a08║也依見修學三悟四諦即十二行法輪也舊
P184n1617_p0764a09║謂於一轉中令聞法者發生真聖慧眼及智
P184n1617_p0764a10║明覺三轉各四為十二行亦不離見修無學也。
P184n1617_p0764b01║若沙門婆羅門若天魔梵及餘世間所不能
P184n1617_p0764b02║轉。謂此等未能正證則雖轉唯滯言詮。
P184n1617_p0764b03║謂是苦是苦集是苦滅是苦滅道。
P184n1617_p0764b04║示所轉之相即四諦法也皆謂之苦者四
P184n1617_p0764b05║諦因苦而設為滅苦之道故也生老病死
P184n1617_p0764b06║等八現前逼惱曰苦煩惱結業召致未來
P184n1617_p0764b07║八苦曰集此通三世謂過去集致現在苦
P184n1617_p0764b08║現在集致未來苦也結業𥁞則生死八苦
P184n1617_p0764b09║永𥁞曰滅治結業則修三十七道品曰道
P184n1617_p0764b10║三十七品見淨藏淨眼文。
P184n1617_p0765a01║及廣說十二因緣法無明緣行行緣識識緣
P184n1617_p0765a02║名色名色緣六入六入緣觸觸緣受受緣愛
P184n1617_p0765a03║愛緣取取緣有有緣生生緣老死憂悲苦惱
P184n1617_p0765a04║無明滅則行滅行滅則識滅識滅則名色滅
P184n1617_p0765a05║名色滅則六入滅六入滅則觸滅觸滅則受
P184n1617_p0765a06║滅受滅則愛滅愛滅則取滅取滅則有滅有
P184n1617_p0765a07║滅則生滅生滅則老死憂悲苦惱滅。
P184n1617_p0765a08║廣四諦說十二緣也自無明緣行至生緣
P184n1617_p0765a09║老死等示生起相即廣苦集二諦而說也
P184n1617_p0765a10║自無明滅至憂悲苦惱滅示修斷相即廣
P184n1617_p0765b01║滅道二諦而說也四諦為下根聊陳麄相
P184n1617_p0765b02║所本在跡十二緣為中根細觀四諦所本
P184n1617_p0765b03║在心謂性智本明妙湛精了由妄塵瞥起
P184n1617_p0765b04║俄然晦昧名無明於無明體一念初動名
P184n1617_p0765b05║行晦昧搖動則失彼精了粘湛發知故轉
P184n1617_p0765b06║智名識十二緣中此三為根本餘九為支
P184n1617_p0765b07║末相因以成三世之緣耳智本無知由識
P184n1617_p0765b08║故知形為妄心謂之名乃六賊之主也性
P184n1617_p0765b09║本無生由識故生形為幻質謂之色即四
P184n1617_p0765b10║陰之依也則名色者識初托胎凝滑之相
P184n1617_p0766a01║也由凝滑而具六根名六入根成出胎根
P184n1617_p0766a02║與境交名觸領納前境名受有所受故愛
P184n1617_p0766a03║心生而愛斯取之由愛取故惑業相結善
P184n1617_p0766a04║惡有狀名有由諸有（結為）三界之生因名
P184n1617_p0766a05║生有生則老死苦惱隨之矣此生起之相
P184n1617_p0766a06║也將欲滅之以何為要耶當知彼無明者
P184n1617_p0766a07║非實有體初一心源廓然妙湛由知見立
P184n1617_p0766a08║知妄塵瞥起故有無明若知見無見則智
P184n1617_p0766a09║性真淨復還妙湛洞徹精了名無明滅則
P184n1617_p0766a10║自行已下莫不皆滅盖本既不存末無所
P184n1617_p0766b01║附此修斷之相也夫四諦十二緣名一而
P184n1617_p0766b02║義多有所謂小乘生滅四諦則依分叚生
P184n1617_p0766b03║死名苦煩惱及業名集擇滅名滅生空智
P184n1617_p0766b04║品名道有所謂大乘無作四諦則依變易
P184n1617_p0766b05║生死名苦所知障名集無住涅槃名滅法
P184n1617_p0766b06║空智品名道或曰八諦即合上言之又有無
P184n1617_p0766b07║量四諦則依一乘圓頓而說即諸苦集明第
P184n1617_p0766b08║一義外求滅道了無所得是謂四聖諦也十
P184n1617_p0766b09║二緣亦如之故諦緣之法雖属二乘實通大
P184n1617_p0766b10║乘其要皆為斷生死本滅無明因使復還
P184n1617_p0767a01║本明妙性而已凡為道看教當深明乎此。
P184n1617_p0767a02║佛於天人大眾之中說是法時六百萬億那
P184n1617_p0767a03║由他人以不受一切法故而於諸漏心得觧
P184n1617_p0767a04║脫皆得深妙禪定三明六通具八觧脫。
P184n1617_p0767a05║此於初會聞法獲益之利根也不受一切
P184n1617_p0767a06║法者悟諦緣空了無所着也盖心本觧脫
P184n1617_p0767a07║有受故累性本明定有着故昏是以不受
P184n1617_p0767a08║一切法故遂於諸漏心得觧脫又得禪定
P184n1617_p0767a09║三明六通然則聖凡一體迷悟同源人者
P184n1617_p0767a10║苟能悟患累之由達汩昏之始果亦於法
P184n1617_p0767b01║不受則禪定觧脫六通三明皆可得矣。
P184n1617_p0767b02║第二第三第四說法時千萬億恒河沙那由
P184n1617_p0767b03║他等眾生亦以不受一切法故而於諸漏心
P184n1617_p0767b04║得觧脫從是已後諸聲聞眾無量無邊不可
P184n1617_p0767b05║稱數。此於次第聞法獲益中下之根也利
P184n1617_p0767b06║根一聞千悟中下多聞少悟故至於第三
P184n1617_p0767b07║第四時乃獲益也從是已後非一席說又
P184n1617_p0767b08║有小根獲益其數不計○此正敘請說法
P184n1617_p0767b09║華也然前所請皆願轉無上輪而大通止
P184n1617_p0767b10║說諦緣之法又待此請者諸佛說法皆自
P184n1617_p0768a01║漸之頓藉權顯實盖導之無漸則駭而不
P184n1617_p0768a02║信非惟教不陵節亦欲學不躐等故也。
P184n1617_p0768a03║爾時十六王子皆以童子出家而作沙弥諸
P184n1617_p0768a04║根通利智慧明了已曾供養百千萬億諸佛
P184n1617_p0768a05║淨修梵行求阿耨多羅三藐三菩提。
P184n1617_p0768a06║十六王子聞法獲益於是出家復求大乘
P184n1617_p0768a07║俱白佛言世尊是諸無量千萬億大德聲聞
P184n1617_p0768a08║皆已成就世尊亦當為我等說阿耨多羅三
P184n1617_p0768a09║藐三菩提法我等聞已皆共修學世尊我等
P184n1617_p0768a10║志願如來知見深心所念佛自證知。
P184n1617_p0768b01║皆已成就謂已成就大志故請說大法我
P184n1617_p0768b02║等志願下自陳大志望說大法也如來知
P184n1617_p0768b03║見即所謂一大事也。
P184n1617_p0768b04║爾時轉輪聖王所將眾中八萬億人見十六
P184n1617_p0768b05║王子出家亦求出家王即聽許。
P184n1617_p0768b06║爾時彼佛受沙彌請過二萬劫已乃於四
P184n1617_p0768b07║眾之中說是大乘經名妙法蓮華教菩薩法
P184n1617_p0768b08║佛所護念。過二萬劫乃久嘿斯要以待機
P184n1617_p0768b09║也則二萬劫前且說方等般若之教偈云
P184n1617_p0768b10║說六波羅蜜及諸神通事是也釋迦現壽
P184n1617_p0769a01║八十而四十年說般若等教大通現壽五
P184n1617_p0769a02║百萬億那由他劫則宜於二萬劫說也。
P184n1617_p0769a03║說是經已十六沙弥為阿耨多羅三藐三菩提故
P184n1617_p0769a04║皆共受持諷誦通利。欣樂大法敬奉宣明。
P184n1617_p0769a05║說是經時十六菩薩沙弥皆悉信受聲聞眾
P184n1617_p0769a06║中亦有信觧其餘眾生千萬億種皆生疑惑。
P184n1617_p0769a07║菩薩必信聲聞或信眾生不信所謂上士
P184n1617_p0769a08║聞道勤而行之中士聞道若存若亡下士
P184n1617_p0769a09║聞道大笑而已。
P184n1617_p0769a10║佛說是經於八千劫未曾休廢說此經已即
P184n1617_p0769b01║入靜室住於禪定八萬四千劫。
P184n1617_p0769b02║未曾休廢者所謂熾然說無間說也。
P184n1617_p0769b03║是時十六菩薩沙弥知佛入室寂然禪定各陞
P184n1617_p0769b04║法座亦於八萬四千劫為四部眾廣說分別妙
P184n1617_p0769b05║法華經一一皆度六百萬億那由他恒河沙等
P184n1617_p0769b06║眾生示教利喜令發阿耨多羅三藐三菩提心
P184n1617_p0769b07║為疑惑之眾曲講也十六王子表在纏八識
P184n1617_p0769b08║十六菩薩表出纏八智然有十六者示以八
P184n1617_p0769b09║正伏八邪也於八萬劫各度多眾者表既得
P184n1617_p0769b10║大通之道則八萬法門無所不通故非唯八
P184n1617_p0770a01║正為妙智雖八邪亦妙智也非唯八正之能
P184n1617_p0770a02║度雖八邪亦能度也所謂聖性無不通逆順
P184n1617_p0770a03║皆方便唯其如此故各能演妙至於窮劫各
P184n1617_p0770a04║能度眾至於恒沙不如是不足為大通之道
P184n1617_p0770a05║大通智勝佛過八萬四千劫已從三昧起徃詣
P184n1617_p0770a06║法座安詳而坐普告大眾是十六菩薩沙弥甚
P184n1617_p0770a07║為希有諸根通利智慧明了已曾供養無量千
P184n1617_p0770a08║萬億數諸佛於諸佛所常修梵行受持佛智開
P184n1617_p0770a09║示眾生令入其中汝等皆當數數親近而供養之
P184n1617_p0770a10║可其所說讚其德行使眾親附也。
P184n1617_p0770b01║所以者何若聲聞辟支佛及諸菩薩能信是
P184n1617_p0770b02║十六菩薩所說經法受持不毀者是人皆當
P184n1617_p0770b03║得阿耨多羅三藐三菩提如來智慧。
P184n1617_p0770b04║三乘得妙則同歸一乘。
P184n1617_p0770b05║妙法蓮華經要觧卷第八終