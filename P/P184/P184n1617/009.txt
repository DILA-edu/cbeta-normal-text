P184n1617_p0771a01║妙法蓮華經要觧卷第九　　　　　曠十
P184n1617_p0771a02║溫陵開元蓮寺比丘　戒環　解
P184n1617_p0771a03║佛告諸比丘是十六菩薩常樂說是妙法
P184n1617_p0771a04║華經一一菩薩所化六百萬億那由他恒河
P184n1617_p0771a05║沙等眾生世世所生與菩薩俱從其聞法悉
P184n1617_p0771a06║皆信觧以此因緣得值四萬億諸佛世尊于
P184n1617_p0771a07║今不𥁞。徵昔所化會今之緣也所化之眾
P184n1617_p0771a08║常與師俱者為化緣深故以是得值億萬
P184n1617_p0771a09║多佛其緣未𥁞今復相值。
P184n1617_p0771a10║諸比丘我今語汝彼佛弟子十六沙弥今
P184n1617_p0771b01║皆得阿耨多羅三藐三菩提於十方國土現
P184n1617_p0771b02║在說法有無量百千萬億菩薩聲聞以為眷
P184n1617_p0771b03║属其二沙弥東方作佛一名阿閦在歡喜國
P184n1617_p0771b04║二名須弥頂。
P184n1617_p0771b05║陳十六王子成佛名迹也天地設位道運
P184n1617_p0771b06║乎其中聖人法之以開物成務冐天下之
P184n1617_p0771b07║道故八方之佛各依一方而示一德所以
P184n1617_p0771b08║開物所以成務原始要終則天下之道無
P184n1617_p0771b09║不冒矣東方震為動歡喜亦動也阿閦云
P184n1617_p0771b10║無動須弥頂又無動之極也經云毀譽不
P184n1617_p0772a01║動如須弥此佛出應群動而其體無動又
P184n1617_p0772a02║在動國示即動而靜也二佛並化其德相
P184n1617_p0772a03║資故雖二名可以合釋或曰八卦乃中夏
P184n1617_p0772a04║之書引配竺教豈佛意耶李長者用釋華
P184n1617_p0772a05║嚴呂觀文用釋此章或者非之子復蹈襲
P184n1617_p0772a06║何也曰竺夏一天下耳壃畿所及方位所
P184n1617_p0772a07║同而卦乃天地自然之理獨不同哉伏𦏁
P184n1617_p0772a08║畫之以示人吾佛象之以設法各默得其
P184n1617_p0772a09║同耳今經雖無八卦之文顯有八方之象
P184n1617_p0772a10║借事明理烏乎不可而必拘墟詆呰非達
P184n1617_p0772b01║士也昔五百應真各觧佛言而問誰當佛
P184n1617_p0772b02║意佛言皆非我意眾曰不當佛意將無得
P184n1617_p0772b03║罪佛言雖非我意各順正理堪為聖教有
P184n1617_p0772b04║福無罪吾唯守此以當或者之非。
P184n1617_p0772b05║東南方二佛一名師子音二名師子相。
P184n1617_p0772b06║東南巽為柔順師子音者所說無畏師子
P184n1617_p0772b07║相者所示無畏此佛以慈柔應物以無畏
P184n1617_p0772b08║說法。
P184n1617_p0772b09║南方二佛一名虛空住二名常滅。
P184n1617_p0772b10║南方离為虛明虛空住者體至虛以應群
P184n1617_p0773a01║實也常滅者了一切法當體虛凝即寂滅
P184n1617_p0773a02║相不復更滅是謂常滅。
P184n1617_p0773a03║西南方二佛一名帝相二名梵相。
P184n1617_p0773a04║西南坤為資生帝相者神出而應物為帝
P184n1617_p0773a05║梵淨也此佛以神應物物資以生而其德
P184n1617_p0773a06║常淨不累於物。
P184n1617_p0773a07║西方二佛一名阿弥陁二名度一切世間苦
P184n1617_p0773a08║惱。西方兊為毀折阿弥陁云無量壽世間
P184n1617_p0773a09║苦惱即生死無常也此佛於毀折之際示
P184n1617_p0773a10║無量壽則了無生死以救度世間生死苦
P184n1617_p0773b01║惱。
P184n1617_p0773b02║西北方二佛一名多摩羅䟦栴檀香神通二
P184n1617_p0773b03║名須弥相。西北乾為剛徤多摩羅栴檀香
P184n1617_p0773b04║清遠潛通以比神通須弥相亦無動義此
P184n1617_p0773b05║佛神通應物如乾道不息寂然不動感而
P184n1617_p0773b06║遂通。
P184n1617_p0773b07║北方二佛一名雲自在二名雲自在王。
P184n1617_p0773b08║北方坎為險䧟雲自在謂無心而利物雲
P184n1617_p0773b09║自在王又自在之至也此佛以無緣慈覆
P184n1617_p0773b10║陰利澤險難眾生而無心無着如雲之自
P184n1617_p0774a01║在。
P184n1617_p0774a02║東北方佛名壞一切世間怖畏。
P184n1617_p0774a03║東北艮為萬物成始成終之所始終之理
P184n1617_p0774a04║在物為成壞在人為生死乃世間之所怖
P184n1617_p0774a05║畏也此佛於生死畏中以一真凝常之道
P184n1617_p0774a06║開覺群物使達其無始無終而入於不死
P184n1617_p0774a07║不生則世間怖畏壞滅矣。
P184n1617_p0774a08║第十六我釋迦牟尼佛於娑婆國土成阿耨
P184n1617_p0774a09║多羅三藐三菩提。
P184n1617_p0774a10║釋迦牟尼云能仁寂默謂其德仁濟群類
P184n1617_p0774b01║其道寂默無為以示化堪忍故號能仁此
P184n1617_p0774b02║繼東北方而特摽者大覺雖具成始成終
P184n1617_p0774b03║之德而其道圓應不滯方隅無始無終為
P184n1617_p0774b04║眾德之總故也盖自無動而出應群動能
P184n1617_p0774b05║柔能剛說示無畏虛己應物現壽運神乃
P184n1617_p0774b06║至濟險滅怖無非釋迦隨宜之行故歷言
P184n1617_p0774b07║八方佛德而以釋迦總之斯乃範圍天地
P184n1617_p0774b08║曲成萬物無方無體之至德也非成無上
P184n1617_p0774b09║正道何以與此故曰釋迦牟尼於娑婆國
P184n1617_p0774b10║成阿耨菩提。
P184n1617_p0775a01║諸比丘我等為沙弥時各各教化無量百
P184n1617_p0775a02║千萬億恒河沙等眾生從我聞法為阿耨多
P184n1617_p0775a03║羅三藐三菩提此諸眾生于今有住聲聞地
P184n1617_p0775a04║者我常教化阿耨多羅三藐三菩提是諸人
P184n1617_p0775a05║等應以是法漸入佛道。
P184n1617_p0775a06║明昔因今緣使知功行已深而成就之也
P184n1617_p0775a07║舉為沙弥所化明昔因也于今所化明今
P184n1617_p0775a08║緣也應以是法漸入佛道即成就之也。
P184n1617_p0775a09║所以者何如來智慧難信難觧。
P184n1617_p0775a10║釋上既曠劫蒙教今猶漸入者以如來智
P184n1617_p0775b01║慧難信觧故然眾生莫不有如來智慧而
P184n1617_p0775b02║難觧若此者塵習自障故也以今人觀之
P184n1617_p0775b03║幸聞正法不無宿因安知吾徒非智勝之
P184n1617_p0775b04║遺塵非未來之弟子然緣障尚稠道果渺
P184n1617_p0775b05║邈即曠劫蒙教今猶漸入者也若能勤進
P184n1617_p0775b06║猶可庶幾設復退墮又安知未來之期比
P184n1617_p0775b07║前塵劫不復過於是數耶然則所謂難觧
P184n1617_p0775b08║者非佛智之難機自難耳。
P184n1617_p0775b09║爾時所化無量恒河沙等眾生者汝等諸比
P184n1617_p0775b10║丘及我滅度後未來世中聲聞弟子是也。
P184n1617_p0776a01║上明蒙化之因此指所化之人。
P184n1617_p0776a02║我滅度後復有弟子不聞是經不知不覺
P184n1617_p0776a03║菩薩所行自於所得功德生滅度想當入涅
P184n1617_p0776a04║槃我於餘國作佛更有異名是人雖生滅度
P184n1617_p0776a05║之想入於涅槃而於彼土求佛智慧得聞是
P184n1617_p0776a06║經唯以佛乘而得滅度更無餘乘除諸如來
P184n1617_p0776a07║方便說法。
P184n1617_p0776a08║上云未來聲聞謂曾蒙化者此云復有弟
P184n1617_p0776a09║子言未蒙化者其因緣展轉終當遇佛而
P184n1617_p0776a10║依一乘得度也餘國作佛者示滅於此而
P184n1617_p0776b01║應緣於彼也更有異名者華嚴云如來名
P184n1617_p0776b02║迹應眾生心各各不同於一四天下乃至
P184n1617_p0776b03║十方各各十千是也。
P184n1617_p0776b04║諸比丘若如來自知涅槃時到眾又清淨
P184n1617_p0776b05║信觧堅固了達空法深入禪定便集諸菩薩
P184n1617_p0776b06║及聲聞眾為說是經世間無有二乘而得滅
P184n1617_p0776b07║度唯一佛乘得滅度耳。
P184n1617_p0776b08║前明始權此會終實也涅槃時到言化緣
P184n1617_p0776b09║將畢眾又清淨言根機已熟眾清淨者已
P184n1617_p0776b10║於藏教斷惑除結也信堅固者已於通教
P184n1617_p0777a01║心相體信也了達空法謂已悟般若深入
P184n1617_p0777a02║禪定謂妙造玄源如此則諸病已除醫方
P184n1617_p0777a03║亦遣故廢二權特明一實得滅度者得真
P184n1617_p0777a04║常道果也。
P184n1617_p0777a05║比丘當知如來方便深入眾生之性知其
P184n1617_p0777a06║志樂小法深着五欲為是等故說於涅槃是
P184n1617_p0777a07║人若聞則便信受。
P184n1617_p0777a08║為樂小者權說小果彼便信受如滯化城。
P184n1617_p0777a09║譬如五百由旬險難惡道曠絕無人怖畏
P184n1617_p0777a10║之處。譬諸生死煩惱惡道險難長遠也五
P184n1617_p0777b01║百由旬舊說尤多今取二乘斷三界結惑
P184n1617_p0777b02║離分段生死證有餘涅槃是過三百由旬
P184n1617_p0777b03║而至化城然尚滯變易生死若回心向大
P184n1617_p0777b04║進至七地斷𥁞習氣是過四百由旬近於
P184n1617_p0777b05║寶所又進八地已上斷𥁞無明離變易生
P184n1617_p0777b06║死證無餘涅槃是過五百由旬到寶所也
P184n1617_p0777b07║曠絕無人等譬生死長遠無真知見妄起
P184n1617_p0777b08║怖畏。
P184n1617_p0777b09║若有多眾欲過此道至珍寶處。
P184n1617_p0777b10║譬三乘求佛。
P184n1617_p0778a01║有一導師聰慧明達善知險道通塞之相
P184n1617_p0778a02║將道眾人欲過此難。導師指津之人譬釋
P184n1617_p0778a03║尊也通斯進之塞斯止之通譬斷惑塞譬
P184n1617_p0778a04║起障又善則通惡則塞乃可無難。
P184n1617_p0778a05║所將人眾中路懈退白導師言我等疲極而
P184n1617_p0778a06║復怖畏不能復進前路猶遠今欲退還。
P184n1617_p0778a07║譬二乘求道難進易退。
P184n1617_p0778a08║導師多諸方便而作是念此等可愍云何捨大
P184n1617_p0778a09║珎寶而欲退還作是念已以方便力於險道中過三
P184n1617_p0778a10║百由旬化作一城告眾人言汝等勿怖莫得退還
P184n1617_p0778b01║今此大城可於中止隨意所作若入是城快得安
P184n1617_p0778b02║隱若能前至寶所亦可得去。譬因二乘斷三
P184n1617_p0778b03║界結惑後息以小果而進之智地也隨意
P184n1617_p0778b04║所作即任力所能漸得入道之義。
P184n1617_p0778b05║是時疲極之眾心大歡喜嘆未曾有我等今者免
P184n1617_p0778b06║斯惡道快得安隱。稱願息之心故也於是眾
P184n1617_p0778b07║人前入化城生已度想生安隱想樂小忘大。
P184n1617_p0778b08║爾時導師知此人眾既得止息無復疲倦
P184n1617_p0778b09║即滅化城語眾人言汝等去來寶處在近向
P184n1617_p0778b10║者大城我所化作為止息耳。
P184n1617_p0779a01║化非真有故斯須即滅唯寶所為真權非
P184n1617_p0779a02║實有故終竟而廢唯一乘為實。
P184n1617_p0779a03║諸比丘如來亦復如是今為汝等作大導師
P184n1617_p0779a04║知諸生死煩惱惡道險難長遠應去應度
P184n1617_p0779a05║若眾生但聞一佛乘者則不欲見佛不欲
P184n1617_p0779a06║親近便作是念佛道長遠久受勤苦乃可得成。
P184n1617_p0779a07║若但聞一乘而無權濟則厭大而不欲見
P184n1617_p0779a08║佛憚煩而憂其道遠故須權濟也上言惡
P184n1617_p0779a09║道長遠此言佛道長遠者上以正見觀眾
P184n1617_p0779a10║生此以倒見觀佛道故也佛道初不遠人
P184n1617_p0779b01║本無修證特由生死背馳復之之難故見
P184n1617_p0779b02║其長遠惑業積障治之之難故見其勤苦
P184n1617_p0779b03║則長遠勤苦由倒妄起何關於道哉苟無
P184n1617_p0779b04║生死無惑業則當體凝淨何復何治長遠
P184n1617_p0779b05║之見勤苦之功了無所施矣昧者不知出
P184n1617_p0779b06║此而致咎佛道遂生懈退大覺所以敘其
P184n1617_p0779b07║倒見而誘進之。
P184n1617_p0779b08║佛知是心怯弱下劣以方便力而於中道
P184n1617_p0779b09║為止息故說二涅槃。
P184n1617_p0779b10║中道即大小乘之中間也二涅槃即二乘
P184n1617_p0780a01║涅槃下云二地是也。
P184n1617_p0780a02║若眾生住於二地如來爾時即便為說汝
P184n1617_p0780a03║等所作未辦汝所住地近於佛慧當觀察籌
P184n1617_p0780a04║量所得涅槃非真實也但是如來方便之力
P184n1617_p0780a05║於一佛乘分別說三如彼導師為止息故化
P184n1617_p0780a06║作大城既知息已而告之言寶處在近此城
P184n1617_p0780a07║非實我化作耳。
P184n1617_p0780a08║住於二地謂滯二乘權果而不知進故語
P184n1617_p0780a09║之佛慧令觀察籌量而進取實果也。
P184n1617_p0780a10║爾時世尊欲重宣此義而說偈言。
P184n1617_p0780b01║大通智勝佛十劫坐道塲佛法不現前
P184n1617_p0780b02║不得成佛道諸天神龍王阿脩羅眾等
P184n1617_p0780b03║常雨於天華以供養彼佛諸天擊天皷
P184n1617_p0780b04║并作眾技樂香風吹萎華更雨新好者
P184n1617_p0780b05║過十小劫已乃得成佛道諸天及世人
P184n1617_p0780b06║心皆懷踊躍彼佛十六子皆與其眷属
P184n1617_p0780b07║千萬億圍遶俱行至佛所頭靣禮佛足
P184n1617_p0780b08║而請轉法輪聖師子法雨充我及一切
P184n1617_p0780b09║世尊甚難值久遠時一現為覺悟群生
P184n1617_p0780b10║震動於一切聖師子者讚聖力無畏也世
P184n1617_p0781a01║尊難值已下頌出世本懷而請法。
P184n1617_p0781a02║東方諸世界五百萬億國梵宮殿光曜
P184n1617_p0781a03║昔所未曾有諸梵見此相尋來至佛所
P184n1617_p0781a04║散華以供養并奉上宮殿請佛轉法輪
P184n1617_p0781a05║以偈而讚歎佛知時未至受請默然坐
P184n1617_p0781a06║三方及四維上下亦復爾散華奉宮殿
P184n1617_p0781a07║請佛轉法輪世尊甚難值願以本慈悲
P184n1617_p0781a08║廣開甘露門轉無上法輪無量慧世尊
P184n1617_p0781a09║受彼眾人請為宣種種法四諦十二緣
P184n1617_p0781a10║無明至老死皆從生緣有如是眾過患
P184n1617_p0781b01║汝等應當知無明至老死舉十二因緣也
P184n1617_p0781b02║皆從生緣有明無生即無眾過患也。
P184n1617_p0781b03║宣暢是法時六百萬億姟得𥁞諸苦際
P184n1617_p0781b04║皆成阿羅漢頌初會聞法獲益之利根也
P184n1617_p0781b05║風俗通云十萬曰億十億曰兆十兆曰京
P184n1617_p0781b06║十京曰姟姟為總大之數即所謂那由他也。
P184n1617_p0781b07║第二說法時千萬恒沙眾於諸法不受
P184n1617_p0781b08║亦得阿羅漢從是後得道其數無有量
P184n1617_p0781b09║萬億劫筭數不能得其邊
P184n1617_p0781b10║頌次第獲益中下之根。
P184n1617_p0782a01║時十六王子出家作沙弥皆共請彼佛
P184n1617_p0782a02║演說大乘法我等及營從皆當成佛道
P184n1617_p0782a03║願得如世尊慧眼第一淨小乘慧眼未
P184n1617_p0782a04║免緣影求其第一清淨無如世尊故願得之。
P184n1617_p0782a05║佛知童子心宿世之所行以無量因緣
P184n1617_p0782a06║種種諸譬喻說六波羅蜜及諸神通事
P184n1617_p0782a07║分別真實法菩薩所行道說是法華經
P184n1617_p0782a08║如恒河沙偈知童子心即前云深心所念
P184n1617_p0782a09║佛自證知也說六波羅蜜等即前云過二
P184n1617_p0782a10║萬劫之事也六波羅蜜即般若教諸神通
P184n1617_p0782b01║事即方等教且分別實法為大乘之始而已
P184n1617_p0782b02║過是已後乃說法華然有如恒沙偈者妙
P184n1617_p0782b03║法應機廣略不同故釋迦則一期而說燈
P184n1617_p0782b04║明八十劫說大通八千劫說今經止於二
P184n1617_p0782b05║十八品常不輕於威音則聞二十千萬億
P184n1617_p0782b06║偈喜見於日月淨明德則聞八百萬億阿
P184n1617_p0782b07║閦婆偈盖各隨其緣之賖促根之廣狹故
P184n1617_p0782b08║說有豐約其實稱性之法無所終窮是以
P184n1617_p0782b09║華嚴有三部之文而一字法門書海墨而
P184n1617_p0782b10║不𥁞則恒沙之偈不為多也。
P184n1617_p0783a01║彼佛說經已靜室入禪定一心一處坐
P184n1617_p0783a02║八萬四千劫是諸沙弥等知佛禪未出
P184n1617_p0783a03║為無量億眾說佛無上慧各各坐法座
P184n1617_p0783a04║說是大乘經於佛宴寂後宣揚助法化
P184n1617_p0783a05║一一沙弥等所度諸眾生有六百萬億
P184n1617_p0783a06║恒河沙等眾彼佛滅度後是諸聞法者
P184n1617_p0783a07║在在諸佛土常與師俱生
P184n1617_p0783a08║因法華緣世世相值。
P184n1617_p0783a09║是十六沙弥具足行佛道今現在十方
P184n1617_p0783a10║各得成正覺爾時聞法者各在諸佛所
P184n1617_p0783b01║其有住聲聞漸教以佛道我在十六數
P184n1617_p0783b02║曾亦為汝說是故以方便引汝趣佛慧
P184n1617_p0783b03║明遠緣深功而成就之也。
P184n1617_p0783b04║以是本因緣今說法華經令汝入佛道
P184n1617_p0783b05║慎勿懷驚懼譬如險惡道逈絕多毒獸
P184n1617_p0783b06║又復無水草人所怖畏處無數千萬眾
P184n1617_p0783b07║欲過此險道其路甚曠遠經五百由旬
P184n1617_p0783b08║毒獸譬生死煩惱水草譬菩提資粮。
P184n1617_p0783b09║時有一導師強識有智慧明了心决定
P184n1617_p0783b10║在險濟眾難眾人皆疲倦而白導師言
P184n1617_p0784a01║我等今頃之於此欲退還導師作是念
P184n1617_p0784a02║此軰甚可愍如何欲退還而失大珎寶
P184n1617_p0784a03║尋時思方便當設神通力化作大城郭
P184n1617_p0784a04║莊嚴諸舍宅周帀有園林渠流及浴池
P184n1617_p0784a05║重門高樓閣男女皆充滿即作是化已
P184n1617_p0784a06║慰眾言勿懼汝等入此城各可隨所樂
P184n1617_p0784a07║前止云化作一城即通譬道果此又云郭
P184n1617_p0784a08║及舍宅男女等者詳譬果中德用也國邑
P184n1617_p0784a09║有城重城為郭城以郭為防果以德為輔
P184n1617_p0784a10║舍宅譬依止之德以畢竟空寂為莊嚴園
P184n1617_p0784b01║林譬庇頼之德以無漏法𣗳為周帀浴池
P184n1617_p0784b02║譬潔淨之德以八觧定水為渠流樓閣譬
P184n1617_p0784b03║超達之德以空無相無作為重門男女充
P184n1617_p0784b04║滿即所謂善心誠實男慈悲心為女也然
P184n1617_p0784b05║此譬二乘果德而有似大乘之德者乃以
P184n1617_p0784b06║似量權進之耳故總依化城為言及乎即
P184n1617_p0784b07║滅化城則此等皆滅譬二乘之德曾無實
P184n1617_p0784b08║證終歸壞滅也世之學者以比智知道以
P184n1617_p0784b09║似量見性緣無實證亦若是矣。
P184n1617_p0784b10║諸人既入城心皆大歡喜皆生安隱想
P184n1617_p0785a01║自謂已得度導師知息已集眾而告言
P184n1617_p0785a02║汝等當前進此是化城耳我見汝疲極
P184n1617_p0785a03║中路欲退還故以方便力權化作此城
P184n1617_p0785a04║汝今勤精進當共至寶所我亦復如是
P184n1617_p0785a05║為一切導師見諸求道者中路而懈廢
P184n1617_p0785a06║不能度生死煩惱諸險道故以方便力
P184n1617_p0785a07║為息說涅槃言汝等苦滅所作皆已辦
P184n1617_p0785a08║此云已辦乃權進之及其住於二地即實說未辦。
P184n1617_p0785a09║既知到涅槃皆得阿羅漢爾乃集大眾
P184n1617_p0785a10║為說真實法如科。
P184n1617_p0785b01║諸佛方便力分別說三乘唯有一佛乘
P184n1617_p0785b02║息處故說二今為汝說實汝所得非滅
P184n1617_p0785b03║此令觀察籌量所得非真。
P184n1617_p0785b04║為佛一切智當發大精進汝證一切智
P184n1617_p0785b05║十力等佛法具三十二相乃是真實滅
P184n1617_p0785b06║勉之令趣實果也。
P184n1617_p0785b07║諸佛之導師為息說涅槃既知是息已
P184n1617_p0785b08║引入於佛慧總結化城一品意義也。
P184n1617_p0785b09║
P184n1617_p0785b10║妙法蓮華經要觧卷第九終