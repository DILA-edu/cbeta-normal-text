P184n1617_p0787a01║妙法蓮華經要解卷第十　　　　　遠一
P184n1617_p0787a02║溫陵開元蓮寺比丘　戒環　觧
P184n1617_p0787a03║五百弟子授記品第八
P184n1617_p0787a04║三周說法各隨機領悟而述成與記前化
P184n1617_p0787a05║城品因緣說一周以被下根滿慈與五百
P184n1617_p0787a06║羅漢等於此領悟佛為述成與記故曰五
P184n1617_p0787a07║百授記品然此先記滿慈次記五百千二
P184n1617_p0787a08║之眾而特取五百名品者滿慈乃大弟子
P184n1617_p0787a09║內秘外現為眾標領雖先與記非是當機
P184n1617_p0787a10║又千二居末不當名品故也十大弟子無
P184n1617_p0787b01║非上根領悟得記本無先後但各專一德
P184n1617_p0787b02║隨機總眾耳滿慈說法第一而五百羅漢
P184n1617_p0787b03║常說無上道故號為普明是當說法之機
P184n1617_p0787b04║故以滿慈總之如阿難羅云亦大弟子而
P184n1617_p0787b05║總學眾各有以也。
P184n1617_p0787b06║爾時富樓那彌多羅尼子從佛聞是智慧方
P184n1617_p0787b07║便隨宜說法又聞授諸大弟子阿耨多羅三
P184n1617_p0787b08║藐三菩提記復聞宿世因緣之事復聞諸佛
P184n1617_p0787b09║有大自在神通之力得未曾有心淨踊躍即
P184n1617_p0787b10║從座起到於佛前頭面禮足却住一面瞻仰
P184n1617_p0788a01║尊顏目不蹔捨。聞智慧方便隨宜說法通
P184n1617_p0788a02║領三周之說也又聞大記通領舍利弗等
P184n1617_p0788a03║受記事也復聞因緣即別領大通王子之
P184n1617_p0788a04║事復聞神力別領導師神化之事罕聞故
P184n1617_p0788a05║得未曾有惑除故心淨踊躍於是避座致
P184n1617_p0788a06║恭而後申歎發誓。
P184n1617_p0788a07║而作是念世尊甚奇特所為希有隨順世間
P184n1617_p0788a08║若干種性以方便知見而為說法㧞出眾生
P184n1617_p0788a09║處處貪著我等於佛功德言不能宣唯佛世
P184n1617_p0788a10║尊能知我等深心本願。
P184n1617_p0788b01║前乃經家敘置此正滿慈之辭言奇特希
P184n1617_p0788b02║有至處處貪著總嘆三周說法也我等於
P184n1617_p0788b03║佛功德言不能宣總歎授記乃至導師神
P184n1617_p0788b04║化之德不能備宣也唯佛世尊已下申本
P184n1617_p0788b05║願而誓護持也深心本願謂精進護持助
P184n1617_p0788b06║宣佛法乃至過去未來助宣之事非謂願
P184n1617_p0788b07║求記也。
P184n1617_p0788b08║爾時佛告諸比丘汝等見是富樓那彌多羅
P184n1617_p0788b09║尼子不我常稱其於說法人中最為第一亦
P184n1617_p0788b10║常歎其種種功德精進護持助宣我法能於
P184n1617_p0789a01║四眾示教利喜具足觧釋佛之正法而大饒
P184n1617_p0789a02║益同梵行者自捨如來無能盡其言論之辯
P184n1617_p0789a03║述成其深心本願也問眾見不者以眾等
P184n1617_p0789a04║徒知滿慈之迹而不知其深行故開端以
P184n1617_p0789a05║示之說法第一述其正行也種種功德述
P184n1617_p0789a06║其眾行也精進護持述其本願也言論之
P184n1617_p0789a07║辯述其才辯也。
P184n1617_p0789a08║汝等勿謂富樓那但能護持助宣我法亦於
P184n1617_p0789a09║過去九十億諸佛所護持助宣佛之正法於
P184n1617_p0789a10║彼說法人中亦最第一又於諸佛所說空法
P184n1617_p0789b01║明了通達得四無礙智常能審諦清淨說法
P184n1617_p0789b02║無有疑惑具足菩薩神通之力隨其壽命常
P184n1617_p0789b03║修梵行彼佛世人咸皆謂之實是聲聞而富
P184n1617_p0789b04║樓那以斯方便饒益無量百千眾生又化無
P184n1617_p0789b05║量阿僧祇人令立阿耨多羅三藐三菩提為
P184n1617_p0789b06║淨佛土故常作佛事教化眾生。
P184n1617_p0789b07║上總述此廣陳也舉九十億佛所即廣陳
P184n1617_p0789b08║護宣遠因也於佛空法明了通達者非若
P184n1617_p0789b09║二乘滯於斷空也得四無礙清淨說法者
P184n1617_p0789b10║如所如說不泥名相也菩薩神通非二乘
P184n1617_p0790a01║比也隨其壽命言𥁞形壽也令立菩提者
P184n1617_p0790a02║令於正道有立也為淨佛土故化眾生者
P184n1617_p0790a03║藉利他行成己行也故淨名云菩薩隨所
P184n1617_p0790a04║化眾生而取佛土所謂淨佛土者自淨其
P184n1617_p0790a05║心以致佛土之淨也為淨佛土而必須教
P184n1617_p0790a06║化眾生者要即塵勞而能淨非若二乘厭
P184n1617_p0790a07║塵勞以求淨也由是觀之其本乃大權聖
P184n1617_p0790a08║人示現弘法耳故偈以內祕外現頌之。
P184n1617_p0790a09║諸比丘富樓那亦於七佛說法人中而得第
P184n1617_p0790a10║一今於我所說法人中亦為第一於賢劫中
P184n1617_p0790b01║當來諸佛說法人中亦復第一而皆護持助
P184n1617_p0790b02║宣佛法亦於未來護持助宣無量無邊諸佛
P184n1617_p0790b03║之法教化饒益無量眾生令立阿耨多羅三
P184n1617_p0790b04║藐三菩提為淨佛土故常勤精進教化眾生
P184n1617_p0790b05║漸漸具足菩薩之道。
P184n1617_p0790b06║上陳遠因此舉三世皆明說法宣化之深
P184n1617_p0790b07║行也七佛即毗婆尸尸棄毗舍浮拘留孫
P184n1617_p0790b08║拘那含迦葉釋迦是也上三属前劫下四
P184n1617_p0790b09║属今劫三劫三千佛始於妙光佛末法出
P184n1617_p0790b10║家修道聞五十三佛名深心仰慕復化他
P184n1617_p0791a01║人滿三千眾深心敬禮即超多劫生死之
P184n1617_p0791a02║罪得證佛果其初千人於莊嚴劫成佛華
P184n1617_p0791a03║光為首至毗舍浮是也其次千人於賢劫
P184n1617_p0791a04║成佛拘留孫為首至樓至是也其後千人
P184n1617_p0791a05║於星宿劫成佛日光為首至須彌相是也。
P184n1617_p0791a06║過無量阿僧祇劫當於此土得阿耨多羅三
P184n1617_p0791a07║藐三菩提號曰法明如來應供正徧知
P184n1617_p0791a08║明行足善逝世間觧無上士調御丈夫天人
P184n1617_p0791a09║師佛世尊。滿慈既於多佛植因之遠而猶
P184n1617_p0791a10║過僧祇劫乃得菩提號法明者謂於無數
P184n1617_p0791b01║劫量法門一時明達即成佛道非如情見
P184n1617_p0791b02║久遠劫也華嚴記發心菩薩過千不可說
P184n1617_p0791b03║劫當得作佛號清淨心論謂明達如是劫
P184n1617_p0791b04║量法門總清淨故正此意也餘記劫數深
P184n1617_p0791b05║意並同。
P184n1617_p0791b06║其佛以恒河沙等三千大千世界為一佛土
P184n1617_p0791b07║七寶為地地平如掌無有山陵谿澗溝壑七
P184n1617_p0791b08║寶臺觀充滿其中諸天宮殿近處虛空人天
P184n1617_p0791b09║交接兩得相見無諸惡道亦無女人一切眾
P184n1617_p0791b10║生皆以化生無有[婬-壬+(工/山)]欲。
P184n1617_p0792a01║此皆依報清淨之相由因中常修梵行廣
P184n1617_p0792a02║化眾生令立正道故果地無邪穢之事而
P184n1617_p0792a03║交接皆上善之人也。
P184n1617_p0792a04║得大神通身出光明飛行自在志念堅固精
P184n1617_p0792a05║進智慧普皆金色三十二相而自莊嚴。
P184n1617_p0792a06║既以化生離諸欲染故本來體相淨妙若
P184n1617_p0792a07║此如是妙體人固有之特為麄濁欲惡染
P184n1617_p0792a08║蔽而已故阿難曰欲氣麄濁腥臊交遘不
P184n1617_p0792a09║能發生勝淨妙明紫金光聚苟斷欲愛不
P184n1617_p0792a10║受胎生則本來體相無復染蔽通光莊嚴
P184n1617_p0792b01║自能發現以世考之精華之氣或化列星
P184n1617_p0792b02║吐納之人猶能輕舉則滓濁既𥁞妙體精
P184n1617_p0792b03║明飛行自在無足疑矣。
P184n1617_p0792b04║其國眾生常以二食一者法喜食二者禪恱
P184n1617_p0792b05║食。不由胎藏故不假段食唯飡采法喜禪
P184n1617_p0792b06║恱而已。
P184n1617_p0792b07║有無量阿僧祇千萬億那由他諸菩薩眾得
P184n1617_p0792b08║大神通四無礙智善能教化眾生之類其聲
P184n1617_p0792b09║聞眾筭數校計所不能知皆得具足六通三
P184n1617_p0792b10║明及八觧脫。上明國土人民此明同德法
P184n1617_p0793a01║佀滿慈具足菩薩神通之力得四無礙智
P184n1617_p0793a02║審諦說法教化眾生明了通達故報緣法
P184n1617_p0793a03║眾其德皆類。
P184n1617_p0793a04║其佛國土有如是等無量功德莊嚴成就。
P184n1617_p0793a05║結前也。
P184n1617_p0793a06║劫名寶明國名善淨其佛壽命無量阿僧祇
P184n1617_p0793a07║劫法住甚久佛滅度後起七寶塔遍滿其國
P184n1617_p0793a08║劫有法寶真明故名寶明國無女人惡道
P184n1617_p0793a09║故名善淨由三世說法續佛壽命故佛壽
P184n1617_p0793a10║無量法住甚久滅後起塔遍滿其國又以
P184n1617_p0793b01║餘德散霑也。
P184n1617_p0793b02║爾時世尊欲重宣此義而說偈言。
P184n1617_p0793b03║諸比丘諦聽佛子所行道善學方便故
P184n1617_p0793b04║不可得思議知眾樂小法而畏於大智
P184n1617_p0793b05║是故諸菩薩作聲聞緣覺以無數方便
P184n1617_p0793b06║化諸眾生類自說是聲聞去佛道甚遠
P184n1617_p0793b07║度脫無量眾皆悉得成就雖小欲懈怠
P184n1617_p0793b08║漸當令作佛內祕菩薩行外現是聲聞
P184n1617_p0793b09║少欲猒生死實自淨佛土示眾有三毒
P184n1617_p0793b10║又現邪見相我弟子如是方便度眾生
P184n1617_p0794a01║若我具足說種種現化事眾生聞是者
P184n1617_p0794a02║心則懷疑惑此通舉諸大弟子權應之
P184n1617_p0794a03║德述成滿慈內秘外現之行也自善學方
P184n1617_p0794a04║便至度無量眾悉得成就皆權應之德也
P184n1617_p0794a05║小欲懈怠漸令作佛言善化也少欲厭生
P184n1617_p0794a06║死則外現之事實自淨佛土則內祕之事
P184n1617_p0794a07║示三毒現邪見等者諸大弟子權迹皆由
P184n1617_p0794a08║示化彼類如舍利弗與羅度爭勝即示瞋
P184n1617_p0794a09║也難陁愛婦示貪也調達害佛示癡也是
P184n1617_p0794a10║謂三毒憍陳如三迦葉等昔為外道即現
P184n1617_p0794b01║邪見也其大權難測故聞者疑惑。
P184n1617_p0794b02║今此富樓那於昔千億佛勤修所行道
P184n1617_p0794b03║宣護諸佛法為求無上慧而於諸佛所
P184n1617_p0794b04║現居弟子上多聞有智慧所說無所畏
P184n1617_p0794b05║能令眾歡喜未曾有疲倦而以助佛事
P184n1617_p0794b06║已度大神通具四無礙智知諸根利鈍
P184n1617_p0794b07║常說清淨法演暢如是義教諸千億眾
P184n1617_p0794b08║令住大乘法而自淨佛土未來亦供養
P184n1617_p0794b09║無量無數佛護助宣正法亦自淨佛土
P184n1617_p0794b10║常以諸方便說法無所畏度不可計眾
P184n1617_p0795a01║成就一切智供養諸如來護持法寶藏
P184n1617_p0795a02║通頌三世宣護之行也現居弟子上者謂
P184n1617_p0795a03║於諸佛所皆示現為眾標領也度大神通
P184n1617_p0795a04║言已超越小聖也。
P184n1617_p0795a05║其後得成佛號名曰法明其國名善淨
P184n1617_p0795a06║七寶所合成劫名為寶明菩薩眾甚多
P184n1617_p0795a07║其數無量億皆度大神通威德力具足
P184n1617_p0795a08║充滿其國土聲聞亦無數三明八觧脫
P184n1617_p0795a09║得四無礙智以是等為僧其國諸眾生
P184n1617_p0795a10║[婬-壬+(工/山)]欲皆已斷純一變化生具相莊嚴身
P184n1617_p0795b01║法喜禪恱食更無餘食想無有諸女人
P184n1617_p0795b02║亦無諸惡道
P184n1617_p0795b03║通頌劫國眾德文義同前以是等為僧者
P184n1617_p0795b04║言其國僧眾皆三明四智無凡流也。
P184n1617_p0795b05║富樓那比丘功德悉成滿當得斯淨土
P184n1617_p0795b06║賢聖眾甚多如是無量事我令但畧說
P184n1617_p0795b07║爾時千二百阿羅漢心自在者作是念我等
P184n1617_p0795b08║歡喜得未曾有若世尊各見授記如餘大弟
P184n1617_p0795b09║子者不亦快乎。
P184n1617_p0795b10║佛知此等心之所念告摩訶迦葉是千二
P184n1617_p0796a01║百阿羅漢我今當現前次第與授阿耨多羅
P184n1617_p0796a02║三藐三菩提記。迦葉為眾上首故告之。
P184n1617_p0796a03║於此眾中我大弟子憍陳如比丘當供養六
P184n1617_p0796a04║萬二千億佛然後得成為佛號曰普明如來
P184n1617_p0796a05║應供正遍知明行足善逝世間觧無上士調
P184n1617_p0796a06║御丈夫天人師佛世尊。
P184n1617_p0796a07║憍陳最初得度為眾首故特記之號普明
P184n1617_p0796a08║者偈云常放大光明一切之所敬又云常
P184n1617_p0796a09║說無上道故號曰普明謂以智慧明破
P184n1617_p0796a10║諸癡暗普使眾生明了法性即今住世應
P184n1617_p0796b01║真之首也。
P184n1617_p0796b02║其五百阿羅漢優樓頻螺迦葉伽耶迦葉那
P184n1617_p0796b03║提迦葉迦留陁夷優陁夷阿㝹樓䭾離婆多
P184n1617_p0796b04║劫賔那薄拘羅周陁莎伽陁等皆當得阿耨
P184n1617_p0796b05║多羅三藐三菩提𥁞同一號名曰普明。
P184n1617_p0796b06║五百威德具足為千二之傑故又別記目
P184n1617_p0796b07║連記末云我諸弟子威德具足其𢾗五百
P184n1617_p0796b08║即此也餘七百眾但於前通許於頌通記
P184n1617_p0796b09║優樓頻螺等即序分所列羅漢上首詳略
P184n1617_p0796b10║互舉也同號普明以德同故。
P184n1617_p0797a01║爾時世尊欲重宣此義而說偈言。
P184n1617_p0797a02║憍陳如比丘當見無量佛過阿僧祇劫
P184n1617_p0797a03║乃成等正覺常放大光明具足諸神通
P184n1617_p0797a04║名聞遍十方一切之所敬常說無上道
P184n1617_p0797a05║故號為普明
P184n1617_p0797a06║頌正報也常放大法光明普照迷暗也。
P184n1617_p0797a07║其國土清淨菩薩皆勇猛咸昇妙樓閣
P184n1617_p0797a08║遊諸十方國以無上供具奉獻於諸佛
P184n1617_p0797a09║作是供養已心懷大歡喜須㬰還本國
P184n1617_p0797a10║有如是神力頌依報也。
P184n1617_p0797b01║佛壽六萬劫正法住倍壽像法復倍是
P184n1617_p0797b02║頌化緣也。
P184n1617_p0797b03║法滅天人憂其五百比丘次第當作佛
P184n1617_p0797b04║同號曰普明前法既滅天人失望則後佛
P184n1617_p0797b05║繼出安隱天人。
P184n1617_p0797b06║轉次而授記我滅度之後某甲當作佛
P184n1617_p0797b07║其所化世間亦如我今日
P184n1617_p0797b08║此詳記五百次第出興事也我滅度之後
P184n1617_p0797b09║等乃五百轉次相授之辭以轉次不一不
P184n1617_p0797b10║可定指故云某甲非謂釋迦指五百眾釋
P184n1617_p0798a01║迦次補自當彌勒也。
P184n1617_p0798a02║國土之嚴淨及諸神通力菩薩聲聞眾
P184n1617_p0798a03║正法及像法壽命劫多少皆如上所說
P184n1617_p0798a04║五百依正之果皆如憍陳。
P184n1617_p0798a05║迦葉汝已知五百自在者餘諸聲聞眾
P184n1617_p0798a06║亦當復如是引五百之事而例記七百之
P184n1617_p0798a07║眾通為千二之記。
P184n1617_p0798a08║其不在此會汝當為宣說
P184n1617_p0798a09║令迦葉宣揚勝事以勉後進。
P184n1617_p0798a10║爾時五百阿羅漢於佛前得授記已歡喜踊
P184n1617_p0798b01║躍即從座起到於佛前頭靣禮足悔過自責
P184n1617_p0798b02║世尊我等常作是念自謂已得究竟滅度今
P184n1617_p0798b03║乃知之如無智者所以者何我等應得如來
P184n1617_p0798b04║智慧而便自以小智為足。
P184n1617_p0798b05║悔責者悔昔之失慶今之得也如來智慧
P184n1617_p0798b06║即一切種智我等應得而悔不早悟。
P184n1617_p0798b07║世尊譬如有人至親友家醉酒而臥是時親
P184n1617_p0798b08║友官事當行以無價寶珠繫其衣裏與之而
P184n1617_p0798b09║去其人醉臥都不覺知起已遊行到於他國
P184n1617_p0798b10║為衣食故勤力求索甚大艱難若少有所得
P184n1617_p0799a01║便以為足。
P184n1617_p0799a02║親友繫珠譬佛預十六菩薩時為說法華
P184n1617_p0799a03║結大乘因也醉酒而臥譬我預千萬億眾
P184n1617_p0799a04║時皆生疑惑昏昏如醉也官事當行即佛
P184n1617_p0799a05║化將畢餘處利生公而不黨故譬官事起
P184n1617_p0799a06║已遊行轉迷也到於他國弃本也為衣食
P184n1617_p0799a07║等樂小也。
P184n1617_p0799a08║於後親友會遇見之而作是言咄哉丈夫何
P184n1617_p0799a09║為衣食乃至如是我昔欲令汝得安樂五欲
P184n1617_p0799a10║自恣於某年日月以無價寶珠繫汝衣裏
P184n1617_p0799b01║今故現在而汝不知勤苦憂惱以求自活甚
P184n1617_p0799b02║為癡也汝今可以此寶貿易所須常可如意
P184n1617_p0799b03║無所乏短。親友會遇譬今復值佛咄叱警
P184n1617_p0799b04║戒譬呵小進大言丈夫者指大乘種性而
P184n1617_p0799b05║警進之也餘意如下合顯貿易所須譬即
P184n1617_p0799b06║性發揮當得大利也以時物遷貨曰貿以
P184n1617_p0799b07║有易無曰易。
P184n1617_p0799b08║佛亦如是為菩薩時教化我等令發一切智
P184n1617_p0799b09║心而尋廢忘不知不覺既得阿羅漢道自謂
P184n1617_p0799b10║滅度資生艱難得少為足一切智願猶在不
P184n1617_p0800a01║失。令發智心而廢忘不覺如繫珠醉臥也
P184n1617_p0800a02║既得羅漢而未離法縛是資生艱難也智
P184n1617_p0800a03║願不失如衣珠現在。
P184n1617_p0800a04║今者世尊覺悟我等作如是言諸比丘汝等
P184n1617_p0800a05║所得非究竟滅我久令汝等種佛善根以方
P184n1617_p0800a06║便故示涅槃相而汝謂為實得滅度。
P184n1617_p0800a07║合咄叱警戒也。
P184n1617_p0800a08║世尊我今乃知實是菩薩得受阿耨多羅三
P184n1617_p0800a09║藐三菩提記以是因緣甚大歡喜得未曾有
P184n1617_p0800a10║合貨寶如意也。
P184n1617_p0800b01║爾時阿若憍陳如等欲重宣此義而說偈言。
P184n1617_p0800b02║我等聞無上安隱受記聲歡喜未曾有
P184n1617_p0800b03║禮無量智佛今於世尊前自悔諸過咎
P184n1617_p0800b04║於無量佛寶得少涅槃分如無智愚人
P184n1617_p0800b05║便自以為足
P184n1617_p0800b06║頌得記歡喜悔過自責也。
P184n1617_p0800b07║譬如貧窮人徃至親友家其家甚大富
P184n1617_p0800b08║具設諸肴饍以無價寶珠繫著內衣裏
P184n1617_p0800b09║默與而捨去時臥不覺知是人既已起
P184n1617_p0800b10║遊行詣他國求衣食自濟資生甚艱難
P184n1617_p0801a01║得少便為足更不願好者不覺內衣裏
P184n1617_p0801a02║有無價寶珠與珠之親友後見此貧人
P184n1617_p0801a03║苦切責之已示以所繫珠貧人見此珠
P184n1617_p0801a04║其心大歡喜富有諸財物五欲而自恣
P184n1617_p0801a05║我等亦如是世尊於長夜常愍見教化
P184n1617_p0801a06║令種無上願我等無智故不覺亦不知
P184n1617_p0801a07║得少涅槃分自足不求餘
P184n1617_p0801a08║今佛覺悟我言非實滅度得佛無上慧
P184n1617_p0801a09║爾乃為真滅我今從佛聞受記莊嚴事
P184n1617_p0801a10║及轉次受决身心遍歡喜
P184n1617_p0801b01║以記為决謂决定道果也。
P184n1617_p0801b02║妙法蓮華經授學無學人記品第九
P184n1617_p0801b03║此記小聲聞眾也舊說裂此為二謂學與
P184n1617_p0801b04║無學然無學即羅漢已在千二之記不當
P184n1617_p0801b05║重列此即學於無學小聲聞而已研真斷
P184n1617_p0801b06║惑名學真窮惑盡名無學此未得無學而
P184n1617_p0801b07║亦預佛記者若有聞法者無一不成佛故
P184n1617_p0801b08║也。
P184n1617_p0801b09║爾時阿難羅睺羅而作是念我等每自思惟
P184n1617_p0801b10║設得受記不亦快乎。
P184n1617_p0802a01║阿難多聞護持法藏羅云密行皆大弟子
P184n1617_p0802a02║而與學眾同授記者示彼亦內祕外現密
P184n1617_p0802a03║行之儔也觀學眾記云當供微塵𢾗佛護
P184n1617_p0802a04║持法藏即與阿難羅云同德故以二師總
P184n1617_p0802a05║之。
P184n1617_p0802a06║即從座起到於佛前頭靣禮足俱白佛言世
P184n1617_p0802a07║尊我等於此亦應有分唯有如來我等所歸
P184n1617_p0802a08║又我等為一切世間天人阿修羅所見知識
P184n1617_p0802a09║阿難常為侍者護持法藏羅睺羅是佛之子
P184n1617_p0802a10║若佛見授阿耨多羅三藐三菩提記者我願
P184n1617_p0802b01║既滿眾望亦足。阿難羅云親邇於佛既為
P184n1617_p0802b02║眾所見知若不得記則無塞眾望也菩薩
P184n1617_p0802b03║為通達佛道無所不現故淨名佛道品以
P184n1617_p0802b04║法喜為妻慈悲為女誠善為男而釋迦所
P184n1617_p0802b05║以有耶輸羅云皆為示現非同世俗妻子
P184n1617_p0802b06║也。
P184n1617_p0802b07║爾時學無學聲聞弟子二千人皆從座起偏
P184n1617_p0802b08║袒右肩到於佛前一心合掌瞻仰世尊如阿
P184n1617_p0802b09║難羅睺羅所願住立一靣。
P184n1617_p0802b10║爾時佛告阿難汝於來世當得作佛號山海
P184n1617_p0803a01║慧自在通王如來應供正遍知明行足善逝
P184n1617_p0803a02║世間觧無上士調御丈夫天人師佛世尊當
P184n1617_p0803a03║供養六十二億諸佛護持法藏然後得阿耨
P184n1617_p0803a04║多羅三藐三菩提。
P184n1617_p0803a05║山海慧自在通王者高莫逾於山深莫浚
P184n1617_p0803a06║於海阿難宿持法藏多聞博達智慧等之
P184n1617_p0803a07║於諸法中得大通達自在如王故得果以
P184n1617_p0803a08║因為號當供多佛護持法藏然後成佛盖
P184n1617_p0803a09║其本願也。
P184n1617_p0803a10║教化二十千萬億恒河沙諸菩薩等令成阿
P184n1617_p0803b01║耨多羅三藐三菩提。
P184n1617_p0803b02║阿難當來作成如此其多者為宿持法藏
P184n1617_p0803b03║化緣深故。
P184n1617_p0803b04║國名常立勝幡其土清淨琉璃為地劫名妙
P184n1617_p0803b05║音遍滿。幡表尊勝之德阿難多聞第一故
P184n1617_p0803b06║國名常立勝幡宣傳法藏故劫名妙音遍
P184n1617_p0803b07║滿為由法音宣流也。
P184n1617_p0803b08║其佛壽命無量千萬億阿僧祇劫若人於千
P184n1617_p0803b09║萬億無量阿僧祇劫中筭𢾗校計不能得知
P184n1617_p0803b10║正法住世倍於壽命像法住世復倍正法。
P184n1617_p0804a01║佛壽無量劫而正像之法又復倍倍者由
P184n1617_p0804a02║其宣傳法藏因力緜遠也問壽劫之說悠
P184n1617_p0804a03║然不窮何所據依視不覩睫况渺冥乎曰
P184n1617_p0804a04║萬物死生而不亡者存壽有終窮乎古今
P184n1617_p0804a05║代謝而曾無紀極劫有終窮乎聖人離死
P184n1617_p0804a06║生至道無代謝則雖倍倍之劫未足盡其
P184n1617_p0804a07║靈長矣。
P184n1617_p0804a08║阿難是山海慧自在通王佛為十方無量千
P184n1617_p0804a09║萬億恒河沙等諸佛如來所共讚歎稱其功
P184n1617_p0804a10║德。為其護持法藏報得殊勝名聞十方故。
P184n1617_p0804b01║爾時世尊欲重宣此義而說偈云。
P184n1617_p0804b02║我今僧中說阿難持法者當供養諸佛
P184n1617_p0804b03║然後成正覺號曰山海慧自在通王佛
P184n1617_p0804b04║其國土清淨名常立勝幡教化諸菩薩
P184n1617_p0804b05║其𢾗如恒沙佛有大威德名聞滿十方
P184n1617_p0804b06║壽命無有量以愍眾生故正法倍壽命
P184n1617_p0804b07║像法復倍是如恒河沙等無𢾗諸眾生
P184n1617_p0804b08║於此佛法中種佛道因緣
P184n1617_p0804b09║頌文大意同前佛有大威德名聞滿十方
P184n1617_p0804b10║頌諸佛共歎也壽命無有量以愍眾生故
P184n1617_p0805a01║非徒羨久生也眾生於法中種佛道因緣
P184n1617_p0805a02║者能持法藏故群類資焉。
P184n1617_p0805a03║爾時會中新發意菩薩八千人咸作是念我
P184n1617_p0805a04║等尚不聞諸大菩薩得如是記有何因緣而
P184n1617_p0805a05║諸聲聞得如是决。
P184n1617_p0805a06║阿難果號刼國教化作成等事特異眾記
P184n1617_p0805a07║初心不知遠因故疑其何緣而得。
P184n1617_p0805a08║爾時世尊知諸菩薩心之所念而告之曰諸
P184n1617_p0805a09║善男子我與阿難等於空王佛所同時發阿
P184n1617_p0805a10║耨多羅三藐三菩提心阿難常樂多聞我常
P184n1617_p0805b01║勤精進是故我已得成阿耨多羅三藐三菩
P184n1617_p0805b02║提而阿難護持我法亦護將來諸佛法藏教
P184n1617_p0805b03║化成就諸菩薩眾其本願如是故獲斯記。
P184n1617_p0805b04║此告其遠因以同發心功深願廣宜得
P184n1617_p0805b05║是記也校其遠因則功已齊佛但彼願護
P184n1617_p0805b06║持法藏故常樂多聞佛願成道利生故常
P184n1617_p0805b07║勤精進由是佛已成道而阿難尚須護法
P184n1617_p0805b08║教化然後成佛盖其本願如是非由根智
P184n1617_p0805b09║勝劣而有先後也俱舍論說空王佛乃釋
P184n1617_p0805b10║迦三僧祇劫中間所逢之佛。
P184n1617_p0806a01║阿難面於佛前自聞授記及國土莊嚴所願
P184n1617_p0806a02║具足心大歡喜得未曾有即時憶念過去無
P184n1617_p0806a03║量千萬億諸佛法藏通達無礙如今所聞亦
P184n1617_p0806a04║識本願。
P184n1617_p0806a05║即時憶念等者因佛與記又敘徃因於是
P184n1617_p0806a06║得法性覺自在三昧能憶過佛法藏又識
P184n1617_p0806a07║本昔願持之因也。
P184n1617_p0806a08║爾時阿難而說偈言。
P184n1617_p0806a09║世尊甚希有令我念過去無量諸佛法
P184n1617_p0806a10║如今日所聞我今無復疑安住於佛道
P184n1617_p0806b01║方便為侍者護持諸佛法
P184n1617_p0806b02║謝記自勵也既識本願所以無疑而益勤
P184n1617_p0806b03║方便。
P184n1617_p0806b04║爾時佛告羅㬋羅汝於來世當得作佛號蹈
P184n1617_p0806b05║七寶華如來應供正遍知明行足善逝世間
P184n1617_p0806b06║觧無上士調御丈夫天人師佛世尊。
P184n1617_p0806b07║蹈七寶花乃妙淨密行之應也。
P184n1617_p0806b08║當供養十世界微塵等數諸佛如來常為諸
P184n1617_p0806b09║佛而作長子猶如今也。
P184n1617_p0806b10║作長子者常以密行繼續佛道也如華嚴
P184n1617_p0807a01║以普賢為長子亦表大行能建佛家法也
P184n1617_p0807a02║盖弘道以德行為尚故儒門四科亦先德
P184n1617_p0807a03║行。
P184n1617_p0807a04║是蹈七寶華佛國土莊嚴壽命劫𢾗所化弟
P184n1617_p0807a05║子正法像法亦如山海慧自在通王如來無
P184n1617_p0807a06║異亦為此佛而作長子過是已後當得阿耨
P184n1617_p0807a07║多羅三藐三菩提。
P184n1617_p0807a08║多聞密行常相資故羅云國劫正像之果
P184n1617_p0807a09║並同阿難而當來亦為阿難長子。
P184n1617_p0807a10║爾時世尊欲重宣此義而說偈言。
P184n1617_p0807b01║我為太子時羅睺為長子我今成佛道
P184n1617_p0807b02║受法為法子於未來世中見無量億佛
P184n1617_p0807b03║皆為其長子一心求佛道
P184n1617_p0807b04║記羅云繼續佛道緜緜不絕也。
P184n1617_p0807b05║羅睺羅密行唯我能知之現為我長子
P184n1617_p0807b06║以示諸眾生無量億千萬功德不可𢾗
P184n1617_p0807b07║安住於佛法以求無上道
P184n1617_p0807b08║隱大權之跡而示現為佛子功德不可𢾗
P184n1617_p0807b09║唯佛能知之是謂密行也。
P184n1617_p0807b10║爾時世尊見學無學二千人其意柔軟寂然
P184n1617_p0808a01║清淨一心觀佛佛告阿難汝見是學無學二
P184n1617_p0808a02║千人不唯然已見。
P184n1617_p0808a03║此亦昔日所化故今與記其意柔軟謂根
P184n1617_p0808a04║機已熟問其見不默示昔因也而阿難多
P184n1617_p0808a05║聞愽達固已默知。
P184n1617_p0808a06║阿難是諸人等當供養五十世界微塵𢾗諸
P184n1617_p0808a07║佛如來恭敬尊重護持法藏末後同時於十
P184n1617_p0808a08║方國各得成佛皆同一號名曰寶相如來應
P184n1617_p0808a09║供正遍知明行足善逝世間觧無上士調御
P184n1617_p0808a10║丈夫天人師佛世尊。二千果号皆同以因
P184n1617_p0808b01║同也了學無學即證實相是謂寶相。
P184n1617_p0808b02║壽命一劫國土莊嚴聲聞菩薩正法像法皆
P184n1617_p0808b03║悉同等。言二千同時成佛依報法化皆同。
P184n1617_p0808b04║爾時世尊欲重宣此義而說偈言。
P184n1617_p0808b05║是二千聲聞今於我前住悉皆與授記
P184n1617_p0808b06║未來當成佛所供養諸佛如上說塵數
P184n1617_p0808b07║護持其法藏後當成正覺各於十方國
P184n1617_p0808b08║悉同一名號俱時坐道塲以證無上慧
P184n1617_p0808b09║皆名為寶相國土及弟子正法與像法
P184n1617_p0808b10║悉等無有異咸以諸神通度十方眾生
P184n1617_p0809a01║名聞普周遍漸入於涅槃
P184n1617_p0809a02║名聞周遍漸入涅槃者出興功成則反一
P184n1617_p0809a03║無迹佛佛然也。
P184n1617_p0809a04║爾時學無學二千人聞佛授記歡喜踊躍而
P184n1617_p0809a05║說偈言。
P184n1617_p0809a06║世尊慧燈明我聞授記音心歡喜充滿
P184n1617_p0809a07║如甘露見灌慧燈明讚也聞記歡喜謝也。
P184n1617_p0809a08║妙法蓮華經法師品第十
P184n1617_p0809a09║能持正法足以師人謂之法師此授廣記
P184n1617_p0809a10║以圓該前記而號法師品者所以廣記持
P184n1617_p0809b01║經之人而推尊之故也經舉現前八部四
P184n1617_p0809b02║眾等類及佛滅後聞經隨喜皆與授記是
P184n1617_p0809b03║謂廣記前雖對三周法授三根記而[(冰-水+〡)*ㄆ]機
P184n1617_p0809b04║未盡故此圓該乃圓教之統要也既為統
P184n1617_p0809b05║要允属正宗而舊科於此遂分流通亦隨
P184n1617_p0809b06║所見。
P184n1617_p0809b07║爾時世尊因藥王菩薩告八萬大士藥王汝
P184n1617_p0809b08║見是大眾中無量諸天龍王夜叉乾闥婆阿
P184n1617_p0809b09║脩羅迦樓羅緊那羅摩睺羅伽人與非人及
P184n1617_p0809b10║比丘比丘尼優婆塞優婆夷求聲聞者求辟
P184n1617_p0810a01║支佛者求佛道者如是等類咸於佛前聞妙
P184n1617_p0810a02║法華經一偈一句乃至一念隨喜者我皆與
P184n1617_p0810a03║授記當得阿耨多羅三藐三菩提。
P184n1617_p0810a04║將授廣記而因藥王告大士者以廣記渺
P184n1617_p0810a05║漠法利勝妙非深知宿契及大菩薩無能
P184n1617_p0810a06║證知故也藥王即喜見菩薩久持此經燒
P184n1617_p0810a07║身然臂可謂深知宿契矣八萬大士即經
P184n1617_p0810a08║首八萬菩薩現前八部四眾皆與授記者
P184n1617_p0810a09║所謂若有聞法者無一不成佛也。
P184n1617_p0810a10║佛告藥王又如來滅度之後若有人聞妙法
P184n1617_p0810b01║華經乃至一偈一句一念隨喜者我亦與授
P184n1617_p0810b02║阿耨多羅三藐三菩提記。
P184n1617_p0810b03║言滅後有人則其機未兆亦懸記之則此
P184n1617_p0810b04║品廣記無所不圓無所不該矣。
P184n1617_p0810b05║若復有人受持讀誦觧說書寫妙法華經乃
P184n1617_p0810b06║至一句於此經卷敬視如佛種種供養華香
P184n1617_p0810b07║瓔珞末香塗香燒香繒盖幢幡衣服伎樂乃
P184n1617_p0810b08║至合掌恭敬藥王當知是諸人等已曾供養
P184n1617_p0810b09║十萬億佛於諸佛所成就大願愍眾生故生
P184n1617_p0810b10║此人間。
P184n1617_p0811a01║自受持讀誦至合掌恭敬為六種法師一
P184n1617_p0811a02║受持二讀三誦四觧說五書寫六供養能
P184n1617_p0811a03║備六種難故必由供佛宿福及大願也。
P184n1617_p0811a04║藥王若有人問何等眾生於未來世當得作
P184n1617_p0811a05║佛應示是諸人等於未來世必得作佛。
P184n1617_p0811a06║令藥王宣明勝因也。
P184n1617_p0811a07║何以故若善男子善女人於法華經乃至一
P184n1617_p0811a08║句受持讀誦觧說書寫種種供養經卷華香
P184n1617_p0811a09║瓔珞抹香塗香燒香繒盖幢幡衣服伎樂合
P184n1617_p0811a10║掌恭敬是人一切世間所應瞻奉應以如來
P184n1617_p0811b01║供養而供養之當知此人是大菩薩成就阿
P184n1617_p0811b02║耨多羅三藐三菩提哀愍眾生願生此間廣
P184n1617_p0811b03║演分別妙法華經何况盡能受持種種供養
P184n1617_p0811b04║者。釋上以顯緣勝人尊故當作佛但於一
P184n1617_p0811b05║句能具六種法師之功猶足推尊瞻奉而
P184n1617_p0811b06║當成菩提况於一經盡能受持則其緣愈
P184n1617_p0811b07║勝其人愈尊其作佛必矣。
P184n1617_p0811b08║藥王當知是人自捨清淨業報於我滅度後
P184n1617_p0811b09║愍眾生故生於惡世廣演此經。
P184n1617_p0811b10║自捨淨報者當是淨土果人示生惡世。
P184n1617_p0812a01║若是善男子善女人我滅度後能竊為一人
P184n1617_p0812a02║說法華經乃至一句當知是人則如來使如
P184n1617_p0812a03║來所遣行如來事何况於大眾中廣為人說
P184n1617_p0812a04║使即將命之人遣有付托之義此令敬持
P184n1617_p0812a05║經人視同將如來命為如來付托讚揚大
P184n1617_p0812a06║事宜在尊尚也。
P184n1617_p0812a07║藥王若有惡人以不善心於一劫中現於佛
P184n1617_p0812a08║前常毀罵佛其罪尚輕若人以一惡言毀呰
P184n1617_p0812a09║在家出家讀誦法華經者其罪甚重。
P184n1617_p0812a10║萬德慈尊不可毀也然毀之其罪尚輕者
P184n1617_p0812b01║以無能損故毀持經之人其罪尤重者以
P184n1617_p0812b02║斷佛種故。
P184n1617_p0812b03║藥王其有讀誦法華經者當知是人以佛莊
P184n1617_p0812b04║嚴而自莊嚴則為如來肩所荷擔其所至方
P184n1617_p0812b05║應隨向禮一心合掌恭敬供養尊重讚歎華
P184n1617_p0812b06║香瓔珞抹香塗香燒香繒盖幢幡衣服肴饌
P184n1617_p0812b07║作諸伎樂人中上供而供養之應持天寶而
P184n1617_p0812b08║以散之天上寶聚應以奉獻。
P184n1617_p0812b09║以佛莊嚴而自莊嚴者謂具佛眾德也則
P184n1617_p0812b10║為如來肩所荷擔者謂佛所尊重也佛尚
P184n1617_p0813a01║尊之則人者固當隨方欽向尊重之也。
P184n1617_p0813a02║所以者何是人歡喜說法須㬰聞之即得究
P184n1617_p0813a03║竟阿耨多羅三藐三菩提故。
P184n1617_p0813a04║徵釋所應尊重之意也。
P184n1617_p0813a05║爾時世尊欲重宣此義而說偈言。
P184n1617_p0813a06║若欲住佛道成就自然智常當勤供養
P184n1617_p0813a07║受持法華者自然智即本覺真智也欲住
P184n1617_p0813a08║佛道成就此智必藉法師發明故當勤供
P184n1617_p0813a09║養持法華者。
P184n1617_p0813a10║其有欲疾得一切種智慧當受持是經
P184n1617_p0813b01║并供養持者
P184n1617_p0813b02║一切種智即諸佛果智也欲求佛果疾得
P184n1617_p0813b03║此智必依此經修證故當持是經并供持
P184n1617_p0813b04║者。
P184n1617_p0813b05║若有能受持妙法華經者當知佛所使
P184n1617_p0813b06║愍念諸眾生頌於諸佛所成就大願愍眾
P184n1617_p0813b07║生故生此人間。
P184n1617_p0813b08║諸有能受持妙法華經者捨於清淨土
P184n1617_p0813b09║愍眾故生此當知如是人自在所欲生
P184n1617_p0813b10║能於此惡世廣說無上法應以天華香
P184n1617_p0814a01║及天寶衣服天上妙寶聚供養說法者
P184n1617_p0814a02║頌是人自捨清淨業報等自在所欲生者
P184n1617_p0814a03║所欲生處隨願自在。
P184n1617_p0814a04║吾滅後惡世能持是經者當合掌禮敬
P184n1617_p0814a05║如供養世尊上饌眾甘美及種種衣服
P184n1617_p0814a06║供養是佛子冀得須㬰聞
P184n1617_p0814a07║此令推尊以求妙法。
P184n1617_p0814a08║若能於後世受持是經者我遣在人中
P184n1617_p0814a09║行於如來事非如來遣則莫之能。
P184n1617_p0814a10║若於一劫中常懷不善心作色而罵佛
P184n1617_p0814b01║獲無量重罪其有讀誦持是法華經者
P184n1617_p0814b02║須㬰加惡言其罪復過彼如科。
P184n1617_p0814b03║有人求佛道而於一劫中合掌在我前
P184n1617_p0814b04║以無數偈讚由是讚佛故得無量功德
P184n1617_p0814b05║歎羙持經者其福復過彼
P184n1617_p0814b06║顯讚羙之福也。
P184n1617_p0814b07║於八十億劫以最妙色聲及與香味觸
P184n1617_p0814b08║供養持經者如是供養已若得須㬰聞
P184n1617_p0814b09║則應自欣慶我今獲大利
P184n1617_p0814b10║頌花香伎樂人中上供等文於八十億劫
P184n1617_p0815a01║言不倦持久之志以冀須㬰之聞須㬰聞
P184n1617_p0815a02║之即得菩提故為大利。
P184n1617_p0815a03║藥王今告汝我所說諸經而於此經中
P184n1617_p0815a04║法華最第一故宜信向也
P184n1617_p0815a05║爾時佛復告藥王菩薩摩訶薩我所說經典
P184n1617_p0815a06║無量千萬億已說今說當說而於其中此法
P184n1617_p0815a07║華經最為難信難觧。
P184n1617_p0815a08║已說即般若等今說即法華當說即涅槃
P184n1617_p0815a09║而獨法華所詮皆妙法所示皆實相非眾
P184n1617_p0815a10║生知見所以難信是諸佛秘要所以難觧
P184n1617_p0815b01║也。
P184n1617_p0815b02║藥王此經是諸佛秘要之藏不可分布妄授
P184n1617_p0815b03║與人諸佛世尊之所守護從昔已來未曾顯
P184n1617_p0815b04║說而此經者如來現在猶多怨嫉况滅度後
P184n1617_p0815b05║秘密法要妄授則上慢退席顯說則窮子
P184n1617_p0815b06║怖父而怨誹憎嫉生焉如來現在尚爾况
P184n1617_p0815b07║滅後惡世可不擇機。
P184n1617_p0815b08║藥王當知如來滅後其能書持讀誦供養為
P184n1617_p0815b09║他人說者如來即為以衣覆之又為他方現
P184n1617_p0815b10║在諸佛之所護念是人有大信力及志願力
P184n1617_p0816a01║諸善根力當知是人與如來共宿則為如來
P184n1617_p0816a02║手摩其頭。
P184n1617_p0816a03║是經難得聞信受者亦難故凡書持讀說
P184n1617_p0816a04║非假如來覆護及自有信願善根莫之能
P184n1617_p0816a05║矣為如來衣覆謂得佛忍力也與如來共
P184n1617_p0816a06║宿謂栖心同佛也為如來摩頂謂蒙佛慰
P184n1617_p0816a07║安也如此故能於後惡世持說是法。
P184n1617_p0816a08║藥王在在處處若說若讀若誦若書若經卷
P184n1617_p0816a09║所住之處皆應起七寶塔極令高廣嚴飾不
P184n1617_p0816a10║須復安舍利所以者何此中已有如來全身
P184n1617_p0816b01║三周開示及餘助顯無非如來全身也此
P184n1617_p0816b02║塔應以一切華香瓔珞繒盖幢幡伎樂歌頌
P184n1617_p0816b03║供養恭敬尊重讚歎若有人得見此塔禮拜
P184n1617_p0816b04║供養當知是等皆近阿耨多羅三藐三菩提
P184n1617_p0816b05║為其因正而緣勝故也。
P184n1617_p0816b06║藥王多有人在家出家行菩薩道若不能得
P184n1617_p0816b07║見聞讀誦書持供養是法華經者當知是人
P184n1617_p0816b08║未善行菩薩道若有得聞是經典者乃能善
P184n1617_p0816b09║行菩薩之道。行菩薩道而不聞是經如欲
P184n1617_p0816b10║濟渴而不知須水也。
P184n1617_p0817a01║其有眾生求佛道者若見若聞是法華經聞
P184n1617_p0817a02║已信觧受持者當知是人得近阿耨多羅三
P184n1617_p0817a03║藐三菩提。如人鑿井已近泉源。
P184n1617_p0817a04║藥王譬如有人渴乏須水於彼高原穿鑿求
P184n1617_p0817a05║之猶見乾土知水尚遠施功不已轉見濕土
P184n1617_p0817a06║遂漸至泥其心决定知水必近。
P184n1617_p0817a07║高原鑿水譬修菩薩道不得其要猶見乾
P184n1617_p0817a08║土施功不已譬從乾慧地由漸而進轉見
P184n1617_p0817a09║濕土喻歷聞般若遂漸至泥喻初聞法華
P184n1617_p0817a10║然尚滯修習則於佛智水近之而已若夫
P184n1617_p0817b01║脫然造其真源則妙湛圓發不勞功用視
P184n1617_p0817b02║前所為皆滓濁矣經不言此者所謂引而
P184n1617_p0817b03║不發使其自進盖無功用處不容言諭也。
P184n1617_p0817b04║菩薩亦如是若未聞未觧未能修習是法
P184n1617_p0817b05║華經當知是人去阿耨多羅三藐三菩提尚
P184n1617_p0817b06║遠若得聞觧思惟修習必知得近阿耨多羅
P184n1617_p0817b07║三藐三菩提所以者何一切菩薩阿耨多羅
P184n1617_p0817b08║三藐三菩提皆属此經。佛果菩提皆属此
P184n1617_p0817b09║經則未聞未觧安可得道。
P184n1617_p0817b10║此經開方便門示真實相是法華經藏深固
P184n1617_p0818a01║幽遠無人能到今佛教化成就菩薩而為開
P184n1617_p0818a02║示。開方便門猶鑿井也示真實相猶見水
P184n1617_p0818a03║也法華經藏即眾生如來藏也於眾生則
P184n1617_p0818a04║蘊在塵勞於菩薩則蘊在萬行於寶所則
P184n1617_p0818a05║過乎五百由旬可謂深固幽遠也人無能
P184n1617_p0818a06║到故唯菩薩可以開示。
P184n1617_p0818a07║藥王若有菩薩聞是法華經驚疑怖畏當知
P184n1617_p0818a08║是為新發意菩薩若聲聞人聞是經驚疑怖
P184n1617_p0818a09║畏當知是為增上慢者。
P184n1617_p0818a10║大根有新發意小根有增上慢皆非機也。
P184n1617_p0818b01║藥王若有善男子善女人如來滅後欲為四
P184n1617_p0818b02║眾說是法華經者云何應說。先標次釋。是
P184n1617_p0818b03║善男子善女人入如來室著如來衣坐如來
P184n1617_p0818b04║座爾乃應為四眾廣說斯經如來室者一切
P184n1617_p0818b05║眾生中大慈悲心是如來衣者柔和忍辱心
P184n1617_p0818b06║是如來座者一切法空是安住是中然後以
P184n1617_p0818b07║不懈怠心為諸菩薩及四眾廣說是法華經。
P184n1617_p0818b08║夫說法教化之道必己有所處然後能安
P184n1617_p0818b09║人己有所服然後能伏人己有所據然後
P184n1617_p0818b10║能達人如來以慈悲為室柔忍為衣法空
P184n1617_p0819a01║為座入慈悲室則己有所處也著柔忍衣
P184n1617_p0819a02║則己有所服也坐法空座則己有所據也
P184n1617_p0819a03║如此則具佛之體乃可廣說斯經苟未體
P184n1617_p0819a04║此自無至正何以為人哉故曰安住是中
P184n1617_p0819a05║然後以不懈怠廣說是法今夫據寶花座
P184n1617_p0819a06║而聖讀庸行者宜深鑒乎此一切法空者
P184n1617_p0819a07║非斷空也即一切法廓然了達之謂也。
P184n1617_p0819a08║藥王我於餘國遣化人為其集𦗟法眾亦遣
P184n1617_p0819a09║化比丘比丘尼優婆塞優婆夷𦗟其說法是
P184n1617_p0819a10║諸化人聞法信受隨順不逆若說法者在空
P184n1617_p0819b01║閑處我時廣遣天鬼神乾闥婆阿修羅等聽
P184n1617_p0819b02║其說法。此佛力變化讚揚大事也餘國則
P184n1617_p0819b03║他方世界。
P184n1617_p0819b04║我雖在異國時時令說法者得見我身若於
P184n1617_p0819b05║此經忘失句逗我還為說令得具足。
P184n1617_p0819b06║在異國而令見所謂隱顯化眾生。
P184n1617_p0819b07║爾時世尊欲重宣此義而說偈言。
P184n1617_p0819b08║欲捨諸懈怠應當聽此經是經難得聞
P184n1617_p0819b09║信受者亦難
P184n1617_p0819b10║欲於正道易進而無懈者當依此為津要。
P184n1617_p0820a01║如人渴須水穿鑿於高原猶見乾燥土
P184n1617_p0820a02║知去水尚遠漸見濕土泥决定知近水
P184n1617_p0820a03║藥王汝當知如是諸人等不聞法華經
P184n1617_p0820a04║去佛智甚遠若聞是深經决了聲聞法
P184n1617_p0820a05║是諸經之王聞已諦思惟當知此人等
P184n1617_p0820a06║近於佛智慧决了聲聞直入佛慧。
P184n1617_p0820a07║若人說此經應入如來室著於如來衣
P184n1617_p0820a08║而坐如來座處眾無所畏廣為分別說
P184n1617_p0820a09║大慈悲為室柔和忍辱衣諸法空為座
P184n1617_p0820a10║處此為說法若說此經時有人惡口罵
P184n1617_p0820b01║加刀杖瓦石念佛故應忍
P184n1617_p0820b02║以佛為念當忍諸惡所謂著如來衣。
P184n1617_p0820b03║我千萬億土現淨堅固身於無量億劫
P184n1617_p0820b04║為眾生說法若我滅度後能說此經者
P184n1617_p0820b05║我遣化四眾比丘比丘尼及清信士女
P184n1617_p0820b06║供養於法師引導諸眾生集之令聽法
P184n1617_p0820b07║若人欲加惡刀杖及瓦石則遣變化人
P184n1617_p0820b08║為之作衛護若說法之人獨在空閑處
P184n1617_p0820b09║寂寞無人聲讀誦此經典我爾時為現
P184n1617_p0820b10║清淨光明身若忘失章句為說令通利
P184n1617_p0821a01║若人具是德或為四眾說空處讀誦經
P184n1617_p0821a02║皆得見我身若人在空閑我遣天龍王
P184n1617_p0821a03║夜义鬼神等為作聽法眾是人樂說法
P184n1617_p0821a04║分別無𦊱礙諸佛護念故能令大眾喜
P184n1617_p0821a05║皆餘國遣化護助事也若人具是德謂具
P184n1617_p0821a06║慈悲柔忍德也空處讀經得見我身者令
P184n1617_p0821a07║於法空座行柔忍德使心空境寂則此中
P184n1617_p0821a08║全身昭然可見是謂清淨光明身也若未
P184n1617_p0821a09║具是德徒誦此經而欲以色相見我是行
P184n1617_p0821a10║邪道。
P184n1617_p0821b01║若親近法師速得菩薩道隨順是師學
P184n1617_p0821b02║得見恒沙佛恒沙諸佛全身在此。
P184n1617_p0821b03║
P184n1617_p0821b04║
P184n1617_p0821b05║
P184n1617_p0821b06║
P184n1617_p0821b07║
P184n1617_p0821b08║
P184n1617_p0821b09║
P184n1617_p0821b10║妙法蓮華經要解卷第十