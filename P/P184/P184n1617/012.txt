P184n1617_p0855a01║妙法蓮華經要解卷第十二　　　　遠三
P184n1617_p0855a02║溫陵開元蓮寺比丘　戒環　解
P184n1617_p0855a03║安樂行品第十四
P184n1617_p0855a04║萬行依於三業本於智悲智以處己悲以
P184n1617_p0855a05║應物皆欲不失其正正則安而樂不正則
P184n1617_p0855a06║危而憂故此特依文殊正智示正身正語
P184n1617_p0855a07║正意大悲四法名安樂行品由前持品菩
P184n1617_p0855a08║薩敬順佛意願於惡世護持此經誓忍諸
P184n1617_p0855a09║難而大聖以謂能忍諸難未若必使之無
P184n1617_p0855a10║難故為說四安樂行四行既正則一性安
P184n1617_p0855b01║恬靜與道合動與神會其完不為物挫雖
P184n1617_p0855b02║臨危難不知其為危難也其固不為物傾
P184n1617_p0855b03║雖對欲惡不知其為欲惡也夫躬行是行
P184n1617_p0855b04║則涉惡世而持經入紛華以應物無所徃
P184n1617_p0855b05║而不安且樂矣是謂必使之無難也。
P184n1617_p0855b06║爾時文殊師利法王子菩薩摩訶薩白佛
P184n1617_p0855b07║言世尊是諸菩薩甚為難有敬順佛故發大
P184n1617_p0855b08║誓願於後惡世護持讀說是法華經。
P184n1617_p0855b09║讚持品事也。
P184n1617_p0855b10║世尊菩薩摩訶薩於後惡世云何能說是
P184n1617_p0856a01║經。請問云何所行乃能說是經得無諸難
P184n1617_p0856a02║此發起安樂行法也以文殊請者示依正
P184n1617_p0856a03║智發起正行。
P184n1617_p0856a04║佛告文殊師利若菩薩摩訶薩於後惡世
P184n1617_p0856a05║欲說是經當安住四法。
P184n1617_p0856a06║即四安樂行也一正身行二正語行三正
P184n1617_p0856a07║意行四大悲行繼三業以大悲者三業既
P184n1617_p0856a08║正則正智真淨逮得己利須起大悲廣行
P184n1617_p0856a09║利他智悲相濟乃能於惡世演說是經得
P184n1617_p0856a10║無諸難。
P184n1617_p0856b01║一者安住菩薩行處親近處能為眾生演說
P184n1617_p0856b02║是經。趣操之謂行狎習之謂近二者不違
P184n1617_p0856b03║於道是謂菩薩行處近處此身行之要也
P184n1617_p0856b04║二處各有事行理行非事無以涉俗非理
P184n1617_p0856b05║無以契真理事兼通真俗不礙然後利生
P184n1617_p0856b06║弘法觸處安樂矣。
P184n1617_p0856b07║文殊師利云何名菩薩摩訶薩行處若菩
P184n1617_p0856b08║薩摩訶薩住忍辱地柔和善順而不卒暴心
P184n1617_p0856b09║亦不驚。行處必住忍辱者六度適時為用
P184n1617_p0856b10║而涉難莫尚於忍盖趨事而動則悔吝生
P184n1617_p0857a01║焉故須忍以御之惟能忍故於剛能柔而
P184n1617_p0857a02║物不能挫於逆能順而物不能害於事能
P184n1617_p0857a03║審而所施不暴於微能察而所遇不驚由
P184n1617_p0857a04║是克成安樂行也。
P184n1617_p0857a05║又復於法無所行。法指一切行法也雖
P184n1617_p0857a06║行是法而不住相名無所行盖有所則有
P184n1617_p0857a07║能能所角立物我成敵則患難生而安樂
P184n1617_p0857a08║喪矣。
P184n1617_p0857a09║而觀諸法如實相亦不行不分別是名菩薩
P184n1617_p0857a10║摩訶薩行處。自所行之法而觀諸法也如
P184n1617_p0857b01║實相即無所觀亦不行言亦無所行也不
P184n1617_p0857b02║分別即情識都忘是非雙泯菩薩趣操如
P184n1617_p0857b03║是而已。
P184n1617_p0857b04║云何名菩薩摩訶薩近處。
P184n1617_p0857b05║初事行以戒定為體。
P184n1617_p0857b06║菩薩摩訶薩不親近國王王子大臣官長。
P184n1617_p0857b07║雖外護可尊恐挾勢妨道苟志於此則身
P184n1617_p0857b08║處山林心懸魏闕能暫安樂乎。
P184n1617_p0857b09║不親近諸外道梵志尼犍子等及造世俗
P184n1617_p0857b10║文筆讚詠外書及路伽耶陁逆路伽耶陁者
P184n1617_p0858a01║梵志即出家外道尼犍在家外道路伽耶
P184n1617_p0858a02║此云惡論議逆路伽此云惡問難不親外
P184n1617_p0858a03║道息異見也不造俗文絕異端也遠惡議
P184n1617_p0858a04║難離曲辯也。
P184n1617_p0858a05║亦不親近諸有兇戲相扠相撲及那羅等
P184n1617_p0858a06║種種變現之戲。遺教云若種種戲論其心
P184n1617_p0858a07║則亂戲論尚亂况親近乎相扠摛擒也相
P184n1617_p0858a08║撲抵角也那羅延神勇捍多力今指騰躍
P184n1617_p0858a09║凶伎變現戲即諸幻術也。
P184n1617_p0858a10║又不親近旃陁羅及畜猪羊雞狗畋獵漁
P184n1617_p0858b01║捕諸惡律儀。遠惡緣也旃陁羅此云嚴幟
P184n1617_p0858b02║謂以嚴厲自幟如文身惡服之類毗尼藏
P184n1617_p0858b03║有善律儀惡律儀。
P184n1617_p0858b04║如是人等或時來者則為說法無所希望。
P184n1617_p0858b05║如是人等通指權勢已下雖不親狎或為
P184n1617_p0858b06║法來即清淨為說。
P184n1617_p0858b07║又不親近求聲聞比丘比丘尼優婆塞優
P184n1617_p0858b08║婆夷亦不問訊若於房中若經行處若在講
P184n1617_p0858b09║堂中不共住止或時來者隨宜說法無所希
P184n1617_p0858b10║求。小乘於法未融多起諍論妨安樂行故
P184n1617_p0859a01║不親近亦不問訊非慢之也慎媟狎耳。
P184n1617_p0859a02║文殊師利又菩薩摩訶薩不應於女人身
P184n1617_p0859a03║取能生欲想相而為說法亦不樂見若入他
P184n1617_p0859a04║家不與小女處女寡女等共語。
P184n1617_p0859a05║說法當忘情想接語當避嫌疑小女處女
P184n1617_p0859a06║非賔主之敵乃譏毀之端。
P184n1617_p0859a07║亦復不近五種不男之人以為親厚。
P184n1617_p0859a08║既非法器又近於染故不應親五種猥媟
P184n1617_p0859a09║不須辯析。
P184n1617_p0859a10║不獨入他家若有因緣須獨入時但一心
P184n1617_p0859b01║念佛。不獨入欲潔身也但念佛欲正心也
P184n1617_p0859b02║若為女人說法不露齒笑不現𦚾臆乃至為
P184n1617_p0859b03║法猶不親厚况復餘事。
P184n1617_p0859b04║容止不攝則致疑生染。
P184n1617_p0859b05║不樂畜年少弟子沙彌小兒亦不樂與同師
P184n1617_p0859b06║易致擾惱妨安樂行。
P184n1617_p0859b07║常好坐禪在於閑處修攝其心文殊師利
P184n1617_p0859b08║是名初親近處。
P184n1617_p0859b09║即第二近處也初親近處以戒定為體第
P184n1617_p0859b10║二近處以觀智為體所以融前戒定使圓
P184n1617_p0860a01║契實相乃成妙行也。
P184n1617_p0860a02║復次菩薩摩訶薩觀一切法空如實相不
P184n1617_p0860a03║顛倒不動不退不轉。一切諸法當體真淨
P184n1617_p0860a04║不受一塵曰空無動無壞離諸幻妄曰實
P184n1617_p0860a05║相菩薩觀一切法空如其實相無所加損
P184n1617_p0860a06║故見不顛倒而心無動轉也見不顛倒即
P184n1617_p0860a07║頌所謂亦不分別諸法有無是非等也心
P184n1617_p0860a08║無動轉即頌所謂攝心不動如須彌山也
P184n1617_p0860a09║盖心法本寂相待成搖由見顛倒則以法
P184n1617_p0860a10║為有生有起故於心有動有轉若雲駛故
P184n1617_p0860b01║月運也能如實觀則於心不動不退而了法
P184n1617_p0860b02║不生不起若風止則波澄也然則心法一
P184n1617_p0860b03║也以倒心觀之則妄境紛拏以實相觀之
P184n1617_p0860b04║則真機自寂是故修安樂行貴如實觀。
P184n1617_p0860b05║如虛空無所有性一切語言道斷不生不
P184n1617_p0860b06║出不起無名無相實無所有無量無邊無礙
P184n1617_p0860b07║無障但以因緣有從顛倒生故說。
P184n1617_p0860b08║無所有性者生出起滅名相等性皆無也
P184n1617_p0860b09║名相皆無則詮示不及故語言道斷無量
P184n1617_p0860b10║無邊言如空之不可窮極也無礙無障言
P184n1617_p0861a01║如空之不可兮辯也實相如是何言說之
P184n1617_p0861a02║能及耶則凡可說者但是從緣而有顛倒
P184n1617_p0861a03║之法當知不從緣有不從倒生者竟不可
P184n1617_p0861a04║說也。
P184n1617_p0861a05║常樂觀如是法相是名菩薩摩訶薩第二親
P184n1617_p0861a06║近處。常如是觀乃能融前事行以成妙行。
P184n1617_p0861a07║爾時世尊欲重宣此義而說偈言。
P184n1617_p0861a08║若有菩薩於後惡世無怖畏心
P184n1617_p0861a09║欲說是經應入行處及親近處
P184n1617_p0861a10║初標次釋。
P184n1617_p0861b01║常離國王及國王子大臣官長
P184n1617_p0861b02║兇險戲者及栴陁羅外道梵志
P184n1617_p0861b03║亦不親近增上慢人貪著小乘
P184n1617_p0861b04║三藏學者此戒離權勢外道兇戲等三
P184n1617_p0861b05║藏學即愚法小教。
P184n1617_p0861b06║破戒比丘名字羅漢及比丘尼
P184n1617_p0861b07║好戲笑者深著五欲求現滅度
P184n1617_p0861b08║諸優婆夷皆勿親近
P184n1617_p0861b09║破戒言無行名字言無實戲笑言多僻
P184n1617_p0861b10║著欲言多染求現滅度謂不修梵行妄
P184n1617_p0862a01║希道果皆非正人故勿親近。
P184n1617_p0862a02║若是人等以好心來到菩薩所
P184n1617_p0862a03║為聞佛道菩薩則以無所畏心
P184n1617_p0862a04║不懷希望而為說法
P184n1617_p0862a05║頌清淨說法也能無所著故無所畏。
P184n1617_p0862a06║寡女處女及諸不男皆勿親近
P184n1617_p0862a07║以為親厚亦莫親近屠兒魁膾
P184n1617_p0862a08║畋獵漁捕為利殺害販肉自活
P184n1617_p0862a09║衒賣女色如是之人皆勿親近
P184n1617_p0862a10║戒離婦女不男惡律也。
P184n1617_p0862b01║兇險相撲種種嬉戲諸[婬-壬+(工/山)]女等
P184n1617_p0862b02║𥁞勿親近牒結前文也。
P184n1617_p0862b03║莫獨屏處為女說法若說法時
P184n1617_p0862b04║無得戲笑入里乞食將一比丘
P184n1617_p0862b05║若無比丘一心念佛
P184n1617_p0862b06║正身之至也屏僻處里廛中也乞食之
P184n1617_p0862b07║法自伏貢高發他仁善。
P184n1617_p0862b08║是則名為行處近處以此二處
P184n1617_p0862b09║能安樂說雙結也。各連事行而
P184n1617_p0862b10║舉偈文各離事行而頌文義可辯。
P184n1617_p0863a01║又復不行上中下法有為無為
P184n1617_p0863a02║實不實法亦不分別是男是女
P184n1617_p0863a03║不得諸法不知不見是則名為
P184n1617_p0863a04║菩薩行處頌又復於法無所行至不
P184n1617_p0863a05║分別等不行上中下法謂於三乘法無
P184n1617_p0863a06║所行也。
P184n1617_p0863a07║一切諸法空無所有無有常住
P184n1617_p0863a08║亦無起滅是名智者所親近處
P184n1617_p0863a09║顛倒分別諸法有無是實非實
P184n1617_p0863a10║是生非生在於閑處修攝其心
P184n1617_p0863b01║安住不動如須彌山頌觀一切法
P184n1617_p0863b02║空如實相不顛倒不動轉等也真空實相
P184n1617_p0863b03║擬心即妄若復分別有無是非皆顛倒也。
P184n1617_p0863b04║觀一切法皆無所有猶如虛空
P184n1617_p0863b05║無有堅固不生不出不動不退
P184n1617_p0863b06║常住一相是名近處
P184n1617_p0863b07║頌如虛空無所有性至無礙無障等常
P184n1617_p0863b08║住一相謂無生出動退等異也。
P184n1617_p0863b09║若有比丘於我滅後入是行處
P184n1617_p0863b10║及親近處說斯經時無有怯弱
P184n1617_p0864a01║深造於理故無怯弱謂無怖畏心能安樂
P184n1617_p0864a02║說也。
P184n1617_p0864a03║菩薩有時入於靜室以正憶念
P184n1617_p0864a04║隨義觀法從禪定起為諸國王
P184n1617_p0864a05║王子臣民婆羅門等開化演暢
P184n1617_p0864a06║說斯經典其心安隱無有怯弱
P184n1617_p0864a07║頌常樂觀如是法相而釋無怯弱之所以。
P184n1617_p0864a08║文殊師利是名菩薩安住初法
P184n1617_p0864a09║能於後世說法華經
P184n1617_p0864a10║初法即正身行也。
P184n1617_p0864b01║又文殊師利如來滅後於末法中欲說是
P184n1617_p0864b02║經應住安樂行若口宣說。
P184n1617_p0864b03║應住等者要心住口說也心口相應則語
P184n1617_p0864b04║行正矣。
P184n1617_p0864b05║若讀經時不樂說人及經典過亦不輕慢諸
P184n1617_p0864b06║餘法師不說他人好惡長短。
P184n1617_p0864b07║經有大小乘人有大小機以乘對機隨宜
P184n1617_p0864b08║難觧故讀經之時易求其過是以戒之不
P184n1617_p0864b09║慢餘師者不依大輕小不以圓慢偏也不
P184n1617_p0864b10║說長短者內以息業外以息諍此語行之
P184n1617_p0865a01║要也。
P184n1617_p0865a02║於聲聞人亦不稱名說其過惡亦不稱名說
P184n1617_p0865a03║讚歎其羙又亦不生怨嫌之心善修如是安
P184n1617_p0865a04║樂心故諸有聽者不逆其意有所難問不以
P184n1617_p0865a05║小乘法荅但以大乘而為觧說令得一切種
P184n1617_p0865a06║智。說其過則令失小讚其羙則令退大亦
P184n1617_p0865a07║不怨其妨道嫌其鄙劣非唯不出諸口又
P184n1617_p0865a08║亦不生於心可謂善修安樂心也由其善
P184n1617_p0865a09║修安樂之心無所讚毀怨嫌故能順其機
P184n1617_p0865a10║而導達之。
P184n1617_p0865b01║爾時世尊欲重宣此義而說偈言。
P184n1617_p0865b02║菩薩常樂安隱說法
P184n1617_p0865b03║常樂說法無復俗論則語行自正。
P184n1617_p0865b04║於清淨地而施床座以油塗身
P184n1617_p0865b05║澡浴塵穢著新淨衣內外俱淨
P184n1617_p0865b06║安處法座隨問為說
P184n1617_p0865b07║淨身淨衣非好為雅潔欲稱其心淨與
P184n1617_p0865b08║說法淨耳故曰內外俱淨安處隨問者
P184n1617_p0865b09║虛己應物如鍾待叩也西方以香油為
P184n1617_p0865b10║淨飾。
P184n1617_p0866a01║若有比丘及比丘尼諸優婆塞
P184n1617_p0866a02║及優婆夷國王王子群臣士民
P184n1617_p0866a03║以微妙義和顏為說若有難問
P184n1617_p0866a04║隨義而荅因緣譬喻敷演分別
P184n1617_p0866a05║以是方便皆使發心漸漸增益
P184n1617_p0866a06║入於佛道此依正語順機導達也。
P184n1617_p0866a07║除懶墯意及懈怠想離諸憂惱
P184n1617_p0866a08║慈心說法晝夜常說無上道教
P184n1617_p0866a09║以諸因緣無量譬喻開示眾生
P184n1617_p0866a10║咸令歡喜懶墯妨於勇猛懈怠妨於精
P184n1617_p0866b01║進憂惱妨於安樂菩薩欲依語行說法
P184n1617_p0866b02║利物故除懶墯意離諸憂惱晝夜常說
P184n1617_p0866b03║者弘法之心無間斷也。
P184n1617_p0866b04║衣服臥具飲食醫藥而於其中
P184n1617_p0866b05║無所希望但一心念說法因緣
P184n1617_p0866b06║願成佛道令眾亦爾是則大利
P184n1617_p0866b07║安樂供養所志在法不在物故不希衣
P184n1617_p0866b08║服四事供養但念說法安樂供養盖四
P184n1617_p0866b09║事供養特為小利說法供養乃為大利。
P184n1617_p0866b10║我滅度後若有比丘能演說斯
P184n1617_p0867a01║妙法華經心無嫉恚諸惱障礙
P184n1617_p0867a02║亦無憂愁及罵詈者又無怖畏
P184n1617_p0867a03║加刀杖等亦無𢷤出安住忍故
P184n1617_p0867a04║明語行當宗於忍也說斯經者內之恚
P184n1617_p0867a05║惱憂愁外之罵怖杖𢷤諸難自無為能
P184n1617_p0867a06║安住忍故則忍不可不宗也諸難自無
P184n1617_p0867a07║所謂必使之無難。
P184n1617_p0867a08║智者如是善修其心能住安樂
P184n1617_p0867a09║如我上說其人功德千萬億劫
P184n1617_p0867a10║筭數譬喻說不能𥁞
P184n1617_p0867b01║如是善修者如上正語之行以修也善
P184n1617_p0867b02║修其心所謂修己能住安樂所謂安安
P184n1617_p0867b03║修己安安聖人之徒也為聖人之徒行
P184n1617_p0867b04║聖人之道則功與道洪德隨物廣何可
P184n1617_p0867b05║勝窮哉。
P184n1617_p0867b06║又文殊師利菩薩摩訶薩於後末世法欲
P184n1617_p0867b07║滅時受持讀誦斯經典者無懷嫉妬諂誑之
P184n1617_p0867b08║心亦勿輕罵學佛道者求其長短。
P184n1617_p0867b09║嫉妬諂誑下至戲論諸法皆意地微細邪
P184n1617_p0867b10║行故須正之也法欲滅時世道交喪邪暴
P184n1617_p0868a01║交作人多嫉諂則學佛者易見輕罵而求
P184n1617_p0868a02║其長短故戒持經者無懷嫉諂等事乃
P184n1617_p0868a03║因時制行所以息業也。
P184n1617_p0868a04║若比丘比丘尼優婆塞優婆夷求聲聞者求
P184n1617_p0868a05║辟支佛者求菩薩道者無得惱之令其疑悔
P184n1617_p0868a06║語其人言汝等去道甚遠終不能得一切種
P184n1617_p0868a07║智所以者何汝是放逸之人於道懈怠故。
P184n1617_p0868a08║四眾有求三乘者當隨機與進輙勿惱之
P184n1617_p0868a09║令失善利從語其人言下皆惱之之事。
P184n1617_p0868a10║又亦不應戲論諸法有所諍兢。
P184n1617_p0868b01║顛倒分別諸法有無名戲論諍競皆為意
P184n1617_p0868b02║業故應息之。
P184n1617_p0868b03║當於一切眾生起大悲想於諸如來起慈
P184n1617_p0868b04║父想於諸菩薩起大師想。
P184n1617_p0868b05║悲想則愍其迷淪而思濟也父想則依其
P184n1617_p0868b06║法化而求怙也師想則景其道行而思齊也。
P184n1617_p0868b07║於十方諸大菩薩常應深心恭敬禮拜。
P184n1617_p0868b08║為其愍眾行道深心利物故應深心敬之。
P184n1617_p0868b09║於一切眾生平等說法以順法故不多不少
P184n1617_p0868b10║乃至深愛法者亦不為多說。
P184n1617_p0869a01║平等言不黨順法言稱理雖彼深愛當量
P184n1617_p0869a02║所堪貴不失人亦不失言。
P184n1617_p0869a03║文殊師利是菩薩摩訶薩於後末世法欲
P184n1617_p0869a04║滅時有成就是第三安樂行者說是法時無
P184n1617_p0869a05║能惱亂。此必使無難之効也。
P184n1617_p0869a06║得好同學共讀誦是經亦得大眾而來聽受
P184n1617_p0869a07║行是行故樂而得朋寬而得眾。
P184n1617_p0869a08║聽已能持持已能誦誦已能說說已能書若
P184n1617_p0869a09║使人書供養經卷恭敬尊重讚歎。
P184n1617_p0869a10║因使法利展轉浸廣則法雖欲滅而未滅
P184n1617_p0869b01║故應成就是第三行。
P184n1617_p0869b02║爾時世尊欲重宣此義而說偈言。
P184n1617_p0869b03║若欲說是經當捨嫉恚慢諂誑邪偽心
P184n1617_p0869b04║常修質直行此意行之要也。
P184n1617_p0869b05║不輕蔑於人亦不戲論法不令他疑悔
P184n1617_p0869b06║云汝不得佛頌不惱四眾等蔑忽也。
P184n1617_p0869b07║是佛子說法常柔和能忍慈悲於一切
P184n1617_p0869b08║不生懈怠心十方大菩薩愍眾故行道
P184n1617_p0869b09║應生恭敬心是則我大師於諸佛世尊
P184n1617_p0869b10║生無上父想破於憍慢心說法無障礙
P184n1617_p0870a01║忍為四行之宗故每言之自慈悲於一切
P184n1617_p0870a02║已下頌當於一切起大悲想等。
P184n1617_p0870a03║第三法如是智者應守護一心安樂行
P184n1617_p0870a04║無量眾所敬
P184n1617_p0870a05║質直柔忍慈下恭上安行是道孰不愛敬。
P184n1617_p0870a06║又文殊師利菩薩摩訶薩於後末世法欲
P184n1617_p0870a07║滅時有持是法華經者於在家出家人中生
P184n1617_p0870a08║大慈心於非菩薩人中生大悲心。
P184n1617_p0870a09║大乘修行初皆以智正行終皆以悲成智
P184n1617_p0870a10║故四安樂行先依正智正業而後起大悲
P184n1617_p0870b01║利生也然或生大慈或生大悲者慈能與
P184n1617_p0870b02║樂悲能愍濟四眾信觧佛法名在家菩薩
P184n1617_p0870b03║出家菩薩闡提不信名非菩薩以能信觧
P184n1617_p0870b04║故生大慈而與之法樂以闡提故生大悲
P184n1617_p0870b05║而愍其迷失也。
P184n1617_p0870b06║應作是念如是之人則為大失如來方便
P184n1617_p0870b07║隨宜說法不聞不知不覺不問不信不觧其
P184n1617_p0870b08║人雖不問不信不觧是經我得阿耨多羅三
P184n1617_p0870b09║藐三菩提時隨在何地以神通力智慧力引
P184n1617_p0870b10║之令得住是法中。
P184n1617_p0871a01║此皆愍其迷失也隨宜說法即開三顯一
P184n1617_p0871a02║之法也不聞不知不覺言昏迷自障也不
P184n1617_p0871a03║問不信不觧言顓蒙自墮也。
P184n1617_p0871a04║然彼雖不問不觧而菩薩大悲誓終濟度。
P184n1617_p0871a05║文殊師利是菩薩摩訶薩於如來滅後有
P184n1617_p0871a06║成就此第四法者說是法時無有過失。
P184n1617_p0871a07║第四行法回智運悲總僃前行故無過失。
P184n1617_p0871a08║常為比丘比丘尼優婆塞優婆夷國王王
P184n1617_p0871a09║子大臣人民婆羅門居士等供養恭敬尊重
P184n1617_p0871a10║讚歎虛空諸天為聽法故亦常隨侍。
P184n1617_p0871b01║慈與悲大故七眾恱服行與法勝故諸天
P184n1617_p0871b02║歸向。
P184n1617_p0871b03║若在聚落城邑空閑林中有人來欲難問者
P184n1617_p0871b04║諸天晝夜常為法故而衛護之能令聽者皆
P184n1617_p0871b05║得歡喜所以者何此經是一切過去未來現
P184n1617_p0871b06║在諸佛神力所護故。
P184n1617_p0871b07║難問必有折挫得其衛護則正念不失以
P184n1617_p0871b08║諸佛所護故諸天不得不護。
P184n1617_p0871b09║文殊師利是法華經於無量國中乃至名
P184n1617_p0871b10║字不可得聞何况得見受持讀誦。
P184n1617_p0872a01║難遇如此所以愍其不信不觧為大失。
P184n1617_p0872a02║文殊師利譬如強力轉輪聖王欲以威勢降
P184n1617_p0872a03║伏諸國而諸小王不順其命時轉輪王起種
P184n1617_p0872a04║種兵而徃討伐。
P184n1617_p0872a05║此喻意明是經所以難聞難見者為陰魔
P184n1617_p0872a06║熾盛多怨難信不妄說故輪王譬化身佛
P184n1617_p0872a07║諸國譬五陰境小王譬五陰等魔不順其
P184n1617_p0872a08║命譬無明煩惱未調伏也以威不行而起
P184n1617_p0872a09║兵討伐譬但以如來知見力無畏法不能
P184n1617_p0872a10║攝伏諸微細惑故設三乘斷治之法是謂
P184n1617_p0872b01║起種種兵。
P184n1617_p0872b02║王見兵眾戰有功者即大歡喜隨功賞賜或
P184n1617_p0872b03║與田宅聚落城邑或與衣服嚴身之具或與
P184n1617_p0872b04║種種珎寶金銀琉璃硨磲瑪瑙珊瑚琥珀象
P184n1617_p0872b05║馬車乘奴婢人民。
P184n1617_p0872b06║此譬三乘之眾能伏陰魔隨功淺深獲諸
P184n1617_p0872b07║法利唯未與說一乘法也。
P184n1617_p0872b08║唯髻中明珠不以與之所以者何獨王頂上
P184n1617_p0872b09║有此一珠若以與之王諸眷属必大驚恠。
P184n1617_p0872b10║輪王髻珠用鎮寶位妄與則王属驚恠法
P184n1617_p0873a01║華上乘佛佛授手妄說則眾心驚疑。
P184n1617_p0873a02║文殊師利如來亦復如是以禪定智慧力
P184n1617_p0873a03║得法國土王於三界而諸魔王不肯順伏如
P184n1617_p0873a04║來賢聖諸將與之共戰。
P184n1617_p0873a05║如輪王振威小王不順遂起種種兵法國
P184n1617_p0873a06║土即法界真境賢聖將指三乘眾也。
P184n1617_p0873a07║其有功者心亦歡喜於四眾中為說諸經令
P184n1617_p0873a08║其心恱賜以禪定觧脫無漏根力諸法之財
P184n1617_p0873a09║又復賜與涅槃之城言得滅度引導其心令
P184n1617_p0873a10║皆歡喜而不為說是法華經。
P184n1617_p0873b01║如隨功賞賜而不與髻珠也無漏根力即
P184n1617_p0873b02║五根五力諸法之財通指道品利用之法
P184n1617_p0873b03║涅槃城即中道止息之權果。
P184n1617_p0873b04║文殊師利如轉輪王見諸兵眾有大功者
P184n1617_p0873b05║心甚歡喜以此難信之珠久在髻中不妄與
P184n1617_p0873b06║人而今與之。
P184n1617_p0873b07║言難信珠者賜非其宜則大驚恠。
P184n1617_p0873b08║如來亦復如是於三界中為大法王以法
P184n1617_p0873b09║教化一切眾生見賢聖軍與五陰魔煩惱魔
P184n1617_p0873b10║死魔共戰有大功勳滅三毒出三界破魔網
P184n1617_p0874a01║爾時如來亦大歡喜此法華經能令眾生至
P184n1617_p0874a02║一切智一切世間多怨難信先所未說而今
P184n1617_p0874a03║說之。魔羅此云殺者謂能興苦難殺人慧
P184n1617_p0874a04║命也煩惱魔為生死因陰魔死魔為生死果
P184n1617_p0874a05║故滅之破之即出三界也多怨為眾魔未
P184n1617_p0874a06║伏難信為群機未淳。
P184n1617_p0874a07║文殊師利此法華經是諸如來第一之說
P184n1617_p0874a08║於諸說中最為甚深末後賜與如彼強力之
P184n1617_p0874a09║王久護明珠今乃與之。
P184n1617_p0874a10║第一之說如頂上一珠末後賜與如久待
P184n1617_p0874b01║大功。
P184n1617_p0874b02║文殊師利此法華經諸佛如來秘密之藏
P184n1617_p0874b03║於諸經中最在其上長夜守護不妄宣說始
P184n1617_p0874b04║於今日乃與汝等而敷演之。
P184n1617_p0874b05║秘密如藏髻中最上如在王頂四十餘年
P184n1617_p0874b06║於生死長夜守此待機故云長夜守護。
P184n1617_p0874b07║爾時世尊欲重宣此義而說偈言。
P184n1617_p0874b08║常行忍辱哀愍一切乃能演說
P184n1617_p0874b09║佛所讚經惡世說經多怨難信當以忍
P184n1617_p0874b10║辱哀愍為本。
P184n1617_p0875a01║後末世時持此經者於家出家
P184n1617_p0875a02║及非菩薩應生慈悲斯等不聞
P184n1617_p0875a03║不信是經則為大失我得佛道
P184n1617_p0875a04║以諸方便為說此法令住其中
P184n1617_p0875a05║譬如強力轉輪之王兵戰有功
P184n1617_p0875a06║賞賜諸物象馬車乘嚴身之具
P184n1617_p0875a07║及諸田宅聚落城邑或與衣服
P184n1617_p0875a08║種種珍寶奴婢財物歡喜賜與
P184n1617_p0875a09║如有勇徤能為難事王觧髻中
P184n1617_p0875a10║明珠賜之
P184n1617_p0875b01║諸皆喜賜獨難髻珠以待大功。
P184n1617_p0875b02║如來亦爾為諸法王忍辱大力
P184n1617_p0875b03║智慧寶藏以大慈悲如法化世
P184n1617_p0875b04║見一切人受諸苦惱欲求觧脫
P184n1617_p0875b05║與諸魔戰為是眾生說種種法
P184n1617_p0875b06║以大方便說此諸經既知眾生
P184n1617_p0875b07║得其力已末後乃為說是法華
P184n1617_p0875b08║如王觧髻明珠與之此經為尊
P184n1617_p0875b09║眾經中上我常守護不妄開示
P184n1617_p0875b10║今正是時為汝等說我滅度後
P184n1617_p0876a01║求佛道者欲得安隱演說斯經
P184n1617_p0876a02║應當親近如是四法
P184n1617_p0876a03║結荅云何能說是經之問也。
P184n1617_p0876a04║能行四行故讀持是經易克勝果。
P184n1617_p0876a05║讀是經者常無憂惱又無病痛
P184n1617_p0876a06║顏色鮮白不生貧窮卑賤醜陋
P184n1617_p0876a07║眾生樂見如慕賢聖天諸童子
P184n1617_p0876a08║以為給使刀杖不加毒不能害
P184n1617_p0876a09║若人惡罵口則閉塞遊行無畏
P184n1617_p0876a10║如師子王智慧光明如日之照
P184n1617_p0876b01║常無憂惱顏色鮮白者轉報障滅順現
P184n1617_p0876b02║衰惱也不生貧窮卑賤醜陋轉業障滅
P184n1617_p0876b03║順生惡業也眾生樂慕刀毒不加轉煩
P184n1617_p0876b04║惱障滅順後麤報也智慧光明如日之照
P184n1617_p0876b05║轉無明障滅三際癡暗也樂慕給使言
P184n1617_p0876b06║常享妙樂口則閉塞言無由發惡如師
P184n1617_p0876b07║子王言障怖永離優遊自在。
P184n1617_p0876b08║若於夢中但見妙事
P184n1617_p0876b09║持經之人四行功成當克妙果已定於
P184n1617_p0876b10║未形之分故先於夢中見之以行純障
P184n1617_p0877a01║淨故無復雜想但見妙事下舉妙事。
P184n1617_p0877a02║見諸如來坐師子座諸比丘眾
P184n1617_p0877a03║圍繞說法又見龍神阿修羅等
P184n1617_p0877a04║數如恒沙恭敬合掌自見其身
P184n1617_p0877a05║而為說法又見諸佛身相金色
P184n1617_p0877a06║放無量光照於一切以梵音聲
P184n1617_p0877a07║演說諸法行純心淨無雜想故於自他
P184n1617_p0877a08║境不離法行故見佛說法見己亦然。
P184n1617_p0877a09║佛為四眾說無上法見身處中
P184n1617_p0877a10║合掌讚佛聞法歡喜而為供養
P184n1617_p0877b01║得陁羅尼證不退智佛知其心
P184n1617_p0877b02║深入佛道即為授記成最正覺
P184n1617_p0877b03║汝善男子當於來世得無量智
P184n1617_p0877b04║佛之大道國土嚴淨廣大無比
P184n1617_p0877b05║亦有四眾合掌聽法又見自身
P184n1617_p0877b06║在山林中修習善法證諸實相
P184n1617_p0877b07║深入禪定見十方佛
P184n1617_p0877b08║諸佛身金色百福相莊嚴聞法為人說
P184n1617_p0877b09║常有是好夢
P184n1617_p0877b10║重諷見十方佛之事以結前起後也。
P184n1617_p0878a01║又夢作國王捨宮殿眷属及上妙五欲
P184n1617_p0878a02║行詣於道塲在菩提𣗳下而處師子座
P184n1617_p0878a03║求道過七日得諸佛之智成無上道已
P184n1617_p0878a04║起而轉法輪為四眾說法經千萬億劫
P184n1617_p0878a05║說無漏妙法度無量眾生後當入涅槃
P184n1617_p0878a06║如煙𥁞燈滅此歷見修進成佛始終之行
P184n1617_p0878a07║也諸皆由行得果之先見是相現前當克
P184n1617_p0878a08║是果矣然皆依夢說者欲令行人觀一切
P184n1617_p0878a09║法空無所有但以因緣從顛倒生自雖見
P184n1617_p0878a10║佛聞法乃至圓成佛道皆為夢事了不可
P184n1617_p0878b01║得無有常住亦無起滅常觀是相然後於
P184n1617_p0878b02║一切處得真安樂行也。
P184n1617_p0878b03║若後惡世中說是第一法是人得大利
P184n1617_p0878b04║如上諸功德
P184n1617_p0878b05║妙法蓮華經要觧卷第十二