P185n1617_p0001a01║妙法蓮華經要觧卷第十三　　　　遠四
P185n1617_p0001a02║溫陵開元蓮寺比丘　戒環　解
P185n1617_p0001a03║從地涌出品第十五
P185n1617_p0001a04║此顯妙法智力所化之迹也娑婆下界有
P185n1617_p0001a05║六萬恒沙菩薩從無數劫修佛智慧悉是
P185n1617_p0001a06║釋尊所化常樂靜處勤行精進故不依人
P185n1617_p0001a07║天而住下方空中以示常樂深智無有障
P185n1617_p0001a08║礙也今為顯此妙迹示作遺模兼將發起
P185n1617_p0001a09║壽量秘說故從地涌出因以名品。
P185n1617_p0001a10║爾時他方國土諸來菩薩摩訶薩過八恒
P185n1617_p0001b01║河沙數於大眾中起合掌作禮而白佛言世
P185n1617_p0001b02║尊若聽我等於佛滅後在此娑婆世界勤加
P185n1617_p0001b03║精進護持讀誦書寫供養是經典者當於此
P185n1617_p0001b04║土而廣說之。
P185n1617_p0001b05║此法集之眾欲從他方來此持經。
P185n1617_p0001b06║爾時佛告諸菩薩摩訶薩眾止善男子不
P185n1617_p0001b07║須汝等護持此經所以者何我娑婆世界自
P185n1617_p0001b08║有六萬恒河沙等菩薩摩訶薩一一菩薩各
P185n1617_p0001b09║有六萬恒河沙眷属是諸人等能於我滅後
P185n1617_p0001b10║護持讀誦廣說此經。
P185n1617_p0002a01║佛止之者非有違拒為將顯迹顯法故也
P185n1617_p0002a02║顯迹者顯佛所化示彼來儀顯法者此固
P185n1617_p0002a03║圓足無待於外。
P185n1617_p0002a04║佛說是時娑婆世界三千大千國土地皆
P185n1617_p0002a05║震裂而於其中有無量千萬億菩薩摩訶薩
P185n1617_p0002a06║同時涌出。深智現前大千不礙。
P185n1617_p0002a07║是諸菩薩身皆金色三十二相無量光明先
P185n1617_p0002a08║𥁞在此娑婆世界之下此界虛空中住。
P185n1617_p0002a09║在此娑婆界下方空中住以示常樂深智
P185n1617_p0002a10║無有障礙也。
P185n1617_p0002b01║是諸菩薩聞釋迦牟尼佛所說音聲從下發
P185n1617_p0002b02║來。此以真說彼以心聞文殊所謂心聞洞
P185n1617_p0002b03║十方。
P185n1617_p0002b04║一一菩薩皆是大眾唱導之首各將六萬
P185n1617_p0002b05║恒河沙眷属况將五萬四萬三萬二萬一萬
P185n1617_p0002b06║恒河沙等眷属者况復乃至一恒河沙半恒
P185n1617_p0002b07║河沙四分之一乃至千萬億那由他分之一
P185n1617_p0002b08║此指沙數自多反少。
P185n1617_p0002b09║况復千萬億那由他眷属况復億萬眷属况
P185n1617_p0002b10║復千萬百萬乃至一萬况復一千一百乃至
P185n1617_p0003a01║一十况復將五四三二一弟子者。
P185n1617_p0003a02║此指該數自多反少。
P185n1617_p0003a03║况復單己樂遠離行如是等比無量無邊筭
P185n1617_p0003a04║數譬喻所不能知。此指單數自少反多偈
P185n1617_p0003a05║云單己無眷属其數轉過上乍而觀之六
P185n1617_p0003a06║萬河沙多於單己詳而觀之單己之數轉
P185n1617_p0003a07║過河沙然則一己非寡沙眾非多法法本
P185n1617_p0003a08║體離諸數量多寡之限特人情妄立耳此
P185n1617_p0003a09║眾來儀所以遣情顯妙也。
P185n1617_p0003a10║是諸菩薩從地出已各詣虛空七寶妙塔多
P185n1617_p0003b01║寶如來釋迦牟尼佛所到已向二世尊頭面
P185n1617_p0003b02║禮足及至諸寶𣗳下師子座上佛所亦皆作
P185n1617_p0003b03║禮右遶三匝合掌恭敬以諸菩薩種種讚法
P185n1617_p0003b04║而以讚歎住在一面欣樂瞻仰於二世尊是
P185n1617_p0003b05║諸菩薩摩訶薩從初涌出以諸菩薩種種讚
P185n1617_p0003b06║法而讚於佛如是時間經五十小劫是時釋
P185n1617_p0003b07║迦牟尼佛嘿然而坐及諸四眾亦皆嘿然五
P185n1617_p0003b08║十小劫佛神力故令諸大眾謂如半日。
P185n1617_p0003b09║聖人神智方便法門能延一日以為一劫
P185n1617_p0003b10║能促一劫以為一日盖道無遷變情有頃
P185n1617_p0004a01║久猶如夢人不移一時而夢歷多嵗則頃
P185n1617_p0004a02║久之情初無定也故聖人對機示現延促
P185n1617_p0004a03║而本無延促所言菩薩讚佛經劫則於促
P185n1617_p0004a04║示延耳又令大眾謂如半日則於延現促
P185n1617_p0004a05║耳所以然者將欲顯發宣示諸佛智慧自
P185n1617_p0004a06║在神通之力使忘延促之情而深證實相
P185n1617_p0004a07║故也華嚴云一念普觀無量劫無去無來
P185n1617_p0004a08║亦無住如是了知三世事超諸方便成十
P185n1617_p0004a09║力夫能一念普觀無去來住則了斯延促
P185n1617_p0004a10║皆方便耳。
P185n1617_p0004b01║爾時四眾亦以佛神力故見諸菩薩遍滿
P185n1617_p0004b02║無量百千萬億國土虛空。
P185n1617_p0004b03║四眾肉眼礙而非通而能見無量國土者
P185n1617_p0004b04║假佛通力故也夫於眾一多㸦陳於時延
P185n1617_p0004b05║促㸦現於見通礙㸦用者以明物量無窮
P185n1617_p0004b06║時無止分無常而警發常情使去其倒心
P185n1617_p0004b07║限意依無礙智圓融妙達繇是進契壽量
P185n1617_p0004b08║秘說而得入佛慧成就佛身故也是故此
P185n1617_p0004b09║品事法雖為顯迹勸持又為壽量引發也。
P185n1617_p0004b10║是菩薩眾中有四導師一名上行二名無
P185n1617_p0005a01║邊行三名淨行四名安立行是四菩薩於其
P185n1617_p0005a02║眾中最為上首唱導之師在大眾前各共合
P185n1617_p0005a03║掌觀釋迦牟尼佛而問訊言世尊少病少惱
P185n1617_p0005a04║安樂行不所應度者受教易不不令世尊生
P185n1617_p0005a05║疲勞耶爾時四大菩薩而說偈言。
P185n1617_p0005a06║世尊安樂少病少惱教化眾生
P185n1617_p0005a07║得無疲倦又諸眾生受化易不
P185n1617_p0005a08║不令世尊生疲勞耶
P185n1617_p0005a09║問居堪忍與民同患之事也。
P185n1617_p0005a10║爾時世尊於菩薩大眾中而作是言如是如
P185n1617_p0005b01║是諸善男子如來安樂少病少惱諸眾生等
P185n1617_p0005b02║易可化度無有疲勞所以者何是諸眾生世
P185n1617_p0005b03║世已來常受我化亦於過去諸佛供養尊重
P185n1617_p0005b04║種諸善根此諸眾生始見我身聞我所說即
P185n1617_p0005b05║皆信受入如來慧除先修習學小乘者如是
P185n1617_p0005b06║之人我今亦令得聞是經入於佛慧。
P185n1617_p0005b07║言世世受化正顯壽量本門所化言亦於
P185n1617_p0005b08║過去種善則兼明智勝會中所化以化緣
P185n1617_p0005b09║深故始見始聞即皆信受。
P185n1617_p0005b10║爾時諸大菩薩而說偈言。
P185n1617_p0006a01║善哉善哉大雄世尊諸眾生等
P185n1617_p0006a02║易可化度能問諸佛甚深智慧
P185n1617_p0006a03║聞已信行我等隨喜
P185n1617_p0006a04║於時世尊讚歎上首諸大菩薩善哉善哉善
P185n1617_p0006a05║男子汝等能於如來發隨喜心。
P185n1617_p0006a06║爾時彌勒菩薩及八千恒河沙諸菩薩眾
P185n1617_p0006a07║皆作是念我等從昔已來不見不聞如是大
P185n1617_p0006a08║菩薩摩訶薩眾從地踊出住世尊前合掌供
P185n1617_p0006a09║養問訊如來。弥勒道同大覺智無不照以
P185n1617_p0006a10║補處示疑欲利當來之機耳故後偈云願
P185n1617_p0006b01║佛為未耒演說令開觧。
P185n1617_p0006b02║時彌勒菩薩摩訶薩知八千恒河沙諸菩
P185n1617_p0006b03║薩等心之所念并欲自决所疑合掌向佛以
P185n1617_p0006b04║偈問曰。
P185n1617_p0006b05║無量千萬億大眾諸菩薩昔所未曾見
P185n1617_p0006b06║願兩足尊說是從何所來以何因緣集
P185n1617_p0006b07║總問何來何集。
P185n1617_p0006b08║巨身大神通智慧叵思議其志念堅固
P185n1617_p0006b09║有大忍辱力眾生所樂見為從何所來
P185n1617_p0006b10║容儀挺特智力異常故聳動眾問。
P185n1617_p0007a01║一一諸菩薩所將諸眷属其數無有量
P185n1617_p0007a02║如恒河沙等或有大菩薩將六萬恒沙
P185n1617_p0007a03║如是諸大眾一心求佛道是諸大師等
P185n1617_p0007a04║六萬恒河沙俱來供養佛及護持是經
P185n1617_p0007a05║將五萬恒河其數過於是四萬及三萬
P185n1617_p0007a06║二萬至一萬一千一百等乃至一恒沙
P185n1617_p0007a07║半及三四分億萬分之一
P185n1617_p0007a08║此頌沙數自多反少。
P185n1617_p0007a09║千萬那由他萬億諸弟子乃至於半億
P185n1617_p0007a10║其數復過上百萬至一萬一千及一百
P185n1617_p0007b01║五十與一十乃至三二一
P185n1617_p0007b02║此頌該數自多反少。
P185n1617_p0007b03║單己無眷属樂於獨處者俱來至佛所
P185n1617_p0007b04║其數轉過上此頌單數自少反多。
P185n1617_p0007b05║如是諸大眾若人行籌數過於恒沙劫
P185n1617_p0007b06║猶不能𥁞知是諸大威德精進菩薩眾
P185n1617_p0007b07║誰為其說法教化而成就從誰初發心
P185n1617_p0007b08║稱揚何佛法受持行誰經修習何佛道
P185n1617_p0007b09║見其頗多疑非一世一佛所化故詳問之。
P185n1617_p0007b10║如是諸菩薩神通大智力四方地震裂
P185n1617_p0008a01║皆從中踊出世尊我昔來未曾見是事
P185n1617_p0008a02║願說其所從國土之名號
P185n1617_p0008a03║結問何來也。
P185n1617_p0008a04║我常遊諸國未曾見是眾我於此眾中
P185n1617_p0008a05║乃不識一人忽然從地出願說其因緣
P185n1617_p0008a06║今此之大會無量百千億是諸菩薩等
P185n1617_p0008a07║皆欲知此事是諸菩薩眾本末之因緣
P185n1617_p0008a08║無量德世尊唯願决眾疑
P185n1617_p0008a09║爾時釋迦牟尼分身諸佛從無量千萬億
P185n1617_p0008a10║他方國土來者在於八方諸寶𣗳下師子座
P185n1617_p0008b01║上結加趺坐其佛侍者各各見是菩薩大眾
P185n1617_p0008b02║於三千大千世界四方從地踊出住於虛空
P185n1617_p0008b03║各白其佛言世尊此諸無量無邊阿僧祇菩
P185n1617_p0008b04║薩大眾從何所來爾時諸佛各告侍者諸善
P185n1617_p0008b05║男子且待須㬰有菩薩摩訶薩名曰弥勒釋
P185n1617_p0008b06║迦牟尼佛之所授記次後作佛已問斯事佛
P185n1617_p0008b07║今荅之汝等自當因是得聞。
P185n1617_p0008b08║各白其佛白分身也。
P185n1617_p0008b09║爾時釋迦牟尼佛告弥勒菩薩善哉善哉
P185n1617_p0008b10║阿逸多乃能問佛如是大事汝等當共一心
P185n1617_p0009a01║被精進鎧發堅固意如來今欲顯發宣示諸
P185n1617_p0009a02║佛智慧諸佛自在神通之力諸佛師子奮迅
P185n1617_p0009a03║之力諸佛威猛大勢之力。
P185n1617_p0009a04║弥勒姓也號阿逸多此云無能勝大事者
P185n1617_p0009a05║智慧神通奮迅威猛所化多眾之事也將
P185n1617_p0009a06║欲宣示先令被精進鎧等者戒使勇𨦣諦
P185n1617_p0009a07║聽無以趣深而生疑退也下云我於娑婆
P185n1617_p0009a08║得菩提已教化成就如是多眾即總宣示
P185n1617_p0009a09║廣在後文也宣示諸佛智慧即壽量偈云
P185n1617_p0009a10║我智力如是慧光照無量是也諸佛自在
P185n1617_p0009b01║神通即方便現涅槃而實不滅度是也師
P185n1617_p0009b02║子奮迅之力即常說法教化無數億眾生
P185n1617_p0009b03║是也威猛大勢之力即令顛倒眾生雖近
P185n1617_p0009b04║而不見是也此宣釋迦化跡而言諸佛者
P185n1617_p0009b05║佛佛道同故。
P185n1617_p0009b06║爾時世尊欲重宣此義而說偈言。
P185n1617_p0009b07║當精進一心我欲說此事勿得有疑悔
P185n1617_p0009b08║佛智叵思議汝今出信力住於忍善中
P185n1617_p0009b09║昔所未聞法今皆當得聞我今安慰汝
P185n1617_p0009b10║勿得懷疑懼佛無不實語智慧不可量
P185n1617_p0010a01║所得第一法甚深叵分別如是今當說
P185n1617_p0010a02║汝等一心聽出信力者勉令發信住忍善
P185n1617_p0010a03║者戒令勿退即令被進鎧發堅固意也。
P185n1617_p0010a04║爾時世尊說此偈已告弥勒菩薩我今於
P185n1617_p0010a05║此大眾宣告汝等阿逸多是諸大菩薩摩訶
P185n1617_p0010a06║薩無量無數阿僧祇從地踊出汝等昔所未
P185n1617_p0010a07║見者我於是娑婆世界得阿耨多羅三藐三
P185n1617_p0010a08║菩提已教化示導是諸菩薩調伏其心令發
P185n1617_p0010a09║道意。荅誰說法教化從誰初發心。
P185n1617_p0010a10║此諸菩薩皆於是娑婆世界之下此界虛空
P185n1617_p0010b01║中住。荅願說所從國土名號。
P185n1617_p0010b02║於諸經典讀誦通利思惟分別正憶念。
P185n1617_p0010b03║稱其德也於諸經典能讀以取其理誦以
P185n1617_p0010b04║通其義思惟以精之正念以持之則其德
P185n1617_p0010b05║足稱矣。
P185n1617_p0010b06║阿逸多是諸善男子等不樂在眾多有所說
P185n1617_p0010b07║常樂靜處勤行精進未曾休息亦不依止人
P185n1617_p0010b08║天而住常樂深智無有障礙亦常樂於諸佛
P185n1617_p0010b09║之法一心精進求無上慧。
P185n1617_p0010b10║釋所以住下方空中之意。
P185n1617_p0011a01║爾時世尊欲重宣此義而說偈言。
P185n1617_p0011a02║阿逸汝當知是諸大菩薩從無數劫來
P185n1617_p0011a03║修習佛智慧悉是我所化令發大道心
P185n1617_p0011a04║頌荅誰為教化從誰發心。
P185n1617_p0011a05║此等是我子依止是世界常行頭陁事
P185n1617_p0011a06║志樂於靜處捨大眾憒閙不樂多所說
P185n1617_p0011a07║如是諸子等學習我道法
P185n1617_p0011a08║頌荅受持誰經修習何道。
P185n1617_p0011a09║晝夜常精進為求佛道故在娑婆世界
P185n1617_p0011a10║下方空中住頌荅願說所從國土名號。
P185n1617_p0011b01║志念力堅固常勤求智慧說種種妙法
P185n1617_p0011b02║其心無所畏頌德也。
P185n1617_p0011b03║我於伽耶城菩提𣗳下坐得成最正覺
P185n1617_p0011b04║轉無上法輪爾乃教化之令初發道心
P185n1617_p0011b05║今皆住不退悉當得成佛
P185n1617_p0011b06║荅本末因緣也意若近跡實指遠因摩竭
P185n1617_p0011b07║陁國西南度尼連河至伽耶城又數里至
P185n1617_p0011b08║菩提山有畢鉢羅𣗳佛坐其下成道。
P185n1617_p0011b09║我今說實語汝等一心信我從久遠來
P185n1617_p0011b10║教化是等眾結荅也。
P185n1617_p0012a01║爾時彌勒菩薩摩訶薩及無數諸菩薩等
P185n1617_p0012a02║心生疑惑怪未曾有而作是念云何世尊於
P185n1617_p0012a03║少時間教化如是無量無邊阿僧祇諸大菩
P185n1617_p0012a04║薩令住阿耨多羅三藐三菩提。
P185n1617_p0012a05║迷壽量遠因故有此疑。
P185n1617_p0012a06║即白佛言世尊如來為太子時出於釋宮去
P185n1617_p0012a07║伽耶城不遠坐於道塲得成阿耨多羅三藐
P185n1617_p0012a08║三菩提從是已來始過四十餘年世尊云何
P185n1617_p0012a09║於此少時大作佛事以佛勢力以佛功德教
P185n1617_p0012a10║化如是無量大菩薩眾當成阿耨多羅三藐
P185n1617_p0012b01║三菩提世尊此大菩薩眾假使有人於千萬
P185n1617_p0012b02║億劫數不能𥁞不得其邊斯等久遠已來於
P185n1617_p0012b03║無量無邊諸佛所植諸善根成就菩薩道常
P185n1617_p0012b04║修梵行世尊如此之事世所難信。
P185n1617_p0012b05║勢伽耶近迹故有此難。
P185n1617_p0012b06║譬如有人色羙髮黑年二十五指百嵗人
P185n1617_p0012b07║言是我子其百嵗人亦指年少言是我父生
P185n1617_p0012b08║育我等是事難信。
P185n1617_p0012b09║父少譬釋尊闡化之近子老譬涌出成德
P185n1617_p0012b10║之久化近迹久理不相當必言二十五及
P185n1617_p0013a01║百嵗者取其少猶未壯老已過耄益見相
P185n1617_p0013a02║違也。
P185n1617_p0013a03║佛亦如是得道已來其實未久而此大眾
P185n1617_p0013a04║諸菩薩等已於無量千萬億劫為佛道故勤
P185n1617_p0013a05║行精進善入出住無量百千萬億三昧得大
P185n1617_p0013a06║神通久修梵行善能次第習諸善法巧於問
P185n1617_p0013a07║荅人中之寶一切世間甚為希有今日世尊
P185n1617_p0013a08║方云得佛道時初令發心教化示導令向阿
P185n1617_p0013a09║耨多羅三藐三菩提世尊得佛未久乃能作
P185n1617_p0013a10║此大功德事。
P185n1617_p0013b01║得佛未久合父少也而此大眾至甚為希
P185n1617_p0013b02║有合子老也今日世尊至能作大事合相
P185n1617_p0013b03║違也善入出住者於無量三昧或入或出
P185n1617_p0013b04║或住妙用自在。
P185n1617_p0013b05║我等雖復信佛隨宜所說佛所出言未曾
P185n1617_p0013b06║虛妄佛所知者皆悉通達然諸新發意菩薩
P185n1617_p0013b07║於佛滅後若聞是語或不信受而起破法罪
P185n1617_p0013b08║業因緣唯然世尊願為觧說除我等疑及未
P185n1617_p0013b09║來世諸善男子聞此事已亦不生疑。
P185n1617_p0013b10║爾時彌勒菩薩欲重宣此而說偈言。
P185n1617_p0014a01║佛昔從釋種出家近伽耶坐於菩提𣗳
P185n1617_p0014a02║爾來尚未久此諸佛子等其數不可量
P185n1617_p0014a03║久已行佛道住於神通力善學菩薩道
P185n1617_p0014a04║不染世間法如蓮華在水從地而踊出
P185n1617_p0014a05║皆起恭敬心住於世尊前是事難思議
P185n1617_p0014a06║云何而可信佛得道甚近所成就甚多
P185n1617_p0014a07║願為除眾疑如實分別說
P185n1617_p0014a08║執近迹疑遠緣而致問也。
P185n1617_p0014a09║譬如少壯人年始二十五示人百嵗子
P185n1617_p0014a10║髮白而面皺是等我所生子亦說是父
P185n1617_p0014b01║父少而子老舉世所不信
P185n1617_p0014b02║所謂寂塲少父寂光老兒。
P185n1617_p0014b03║世尊亦如是得道來甚近是諸菩薩等
P185n1617_p0014b04║志固無怯弱從無量劫來而行菩薩道
P185n1617_p0014b05║巧於難問荅其心無所畏忍辱心决定
P185n1617_p0014b06║端正有威德十方佛所讚善能分別說
P185n1617_p0014b07║不樂在人眾常好在禪定為求佛道故
P185n1617_p0014b08║於下空中住從志固無怯已下皆頌老成
P185n1617_p0014b09║之德。
P185n1617_p0014b10║我等從佛聞於此事無疑願佛為未來
P185n1617_p0015a01║演說令開觧若有於此經生疑不信者
P185n1617_p0015a02║即當墮惡道願今為觧說是無量菩薩
P185n1617_p0015a03║云何於少時教化令發心而住不退地
P185n1617_p0015a04║妙法蓮華經如來壽量品第十六
P185n1617_p0015a05║前品顯迹而滯者迷本故情疑久近見起
P185n1617_p0015a06║生滅欲契如實本際難矣故此顯本釋其
P185n1617_p0015a07║疑滯使知如來本無生滅伽耶之化特為
P185n1617_p0015a08║機所受之命稱性無量故曰如來壽量品
P185n1617_p0015a09║文云如來如實知見三界之相無有生死
P185n1617_p0015a10║退出亦無在世滅度後云其有菩薩聞說
P185n1617_p0015b01║壽量即能信受願於未來長壽度生至坐
P185n1617_p0015b02║道塲說壽亦爾意明本迹一如世相常住
P185n1617_p0015b03║稱性之壽人皆有之苟能正信順受不以
P185n1617_p0015b04║生滅心行而自夭閼則三界之相可如實
P185n1617_p0015b05║知遂能現壽量以存存示生滅而化化智
P185n1617_p0015b06║力神用與如來等矣故曰顯本勸持。
P185n1617_p0015b07║爾時佛告諸菩薩及一切大眾諸善男子
P185n1617_p0015b08║汝等當信觧如來誠諦之語復告大眾汝等
P185n1617_p0015b09║當信觧如來誠諦之語又復告諸大眾汝等
P185n1617_p0015b10║當信觧如來誠諦之語。以壽量之本趣深
P185n1617_p0016a01║難信故再三發之心實曰誠言當曰諦。
P185n1617_p0016a02║是時菩薩大眾弥勒為首合掌白佛言世
P185n1617_p0016a03║尊唯願說之我等當信受佛語如是三白已
P185n1617_p0016a04║復言唯願說之我等當信受佛語。
P185n1617_p0016a05║爾時世尊知諸菩薩三請不止而告之言
P185n1617_p0016a06║汝等諦聽如來秘密神通之力。
P185n1617_p0016a07║應量非量現滅不滅天人莫測是謂秘密
P185n1617_p0016a08║神力。
P185n1617_p0016a09║一切世間天人及阿修羅皆謂今釋迦牟尼
P185n1617_p0016a10║佛出釋氏宮去伽耶城不遠坐於道塲得阿
P185n1617_p0016b01║耨多羅三藐三菩提。但見其迹。
P185n1617_p0016b02║然善男子我實成佛已來無量無邊百千萬
P185n1617_p0016b03║億那由他劫。本實無量。
P185n1617_p0016b04║譬如五百千萬億那由他阿僧祇三千大
P185n1617_p0016b05║千世界假使有人抹為微塵過於東方五百
P185n1617_p0016b06║千萬億那由他阿僧祇國乃下一塵如是東
P185n1617_p0016b07║行𥁞是微塵諸善男子於意云何是諸世界
P185n1617_p0016b08║可得思惟校計知其數不。
P185n1617_p0016b09║並如智勝塵墨之喻。
P185n1617_p0016b10║弥勒菩薩等俱白佛言世尊是諸世界無量
P185n1617_p0017a01║無邊非筭數所知亦非心力所及一切聲聞
P185n1617_p0017a02║辟支佛以無漏智不能思惟知其限數我等
P185n1617_p0017a03║住阿鞞䟦致地於是事中亦所不達世尊如
P185n1617_p0017a04║是諸世界無量無邊。
P185n1617_p0017a05║爾時佛告大菩薩眾諸善男子今當分明宣
P185n1617_p0017a06║語汝等是諸世界若著微塵及不著者𥁞以
P185n1617_p0017a07║為塵一塵一劫我成佛已來復過於此百千
P185n1617_p0017a08║萬億那由他阿僧祇劫。
P185n1617_p0017a09║正明佛壽無量也諸佛壽量悉皆無量眾
P185n1617_p0017a10║生壽量亦復如是但迷真智故妄逐生死
P185n1617_p0017b01║如一墮地獄至無數劫豈非無量壽耶苟
P185n1617_p0017b02║不迷墮則與佛無別矣。
P185n1617_p0017b03║自從是來我常在此娑婆世界說法教化亦
P185n1617_p0017b04║於餘處百千萬億那由他阿僧祇國導利眾
P185n1617_p0017b05║生。自從是來謂從塵劫成佛已來言常在
P185n1617_p0017b06║此又在餘處則不唯身相常住亦顯國土
P185n1617_p0017b07║常住也是知娑婆及萬億國無非淨土同
P185n1617_p0017b08║一法界未甞壞滅其有壞滅皆別業妄見
P185n1617_p0017b09║也。
P185n1617_p0017b10║諸善男子於是中間我說然燈佛等又復
P185n1617_p0018a01║又其入於涅槃如是皆以方便分別。
P185n1617_p0018a02║既曰成佛之久常在利生而中間自說於
P185n1617_p0018a03║然燈佛所得法受記等事疑若近迹又復
P185n1617_p0018a04║現言當入涅槃疑非常在此皆隨機方便
P185n1617_p0018a05║之說耳。
P185n1617_p0018a06║諸善男子若有眾生來至我所我以佛眼
P185n1617_p0018a07║觀其信等諸根利鈍隨所應度處處自說名
P185n1617_p0018a08║字不同年紀大小亦復現言當入涅槃又以
P185n1617_p0018a09║種種方便說微妙法能令眾生發歡喜心。
P185n1617_p0018a10║信等諸根謂信根智根等也觀利根即現長
P185n1617_p0018b01║年說大法觀鈍根即現劣應示涅槃所以
P185n1617_p0018b02║名字有不同年紀有大小說法有種種皆
P185n1617_p0018b03║為隨機利導發其善心耳。
P185n1617_p0018b04║諸善男子如來見諸眾生樂於小法德薄
P185n1617_p0018b05║垢重者為是人說我少出家得阿耨多羅三
P185n1617_p0018b06║藐三菩提然我實成佛已來久遠若斯但
P185n1617_p0018b07║以方便教化眾生令入佛道作如是說。
P185n1617_p0018b08║迹少出家本久成佛。
P185n1617_p0018b09║諸善男子如來所演經典皆為度脫眾生
P185n1617_p0018b10║或說己身或說他身或示己身或示他身或
P185n1617_p0019a01║示己事或示他事諸所言說皆實不虛。
P185n1617_p0019a02║所演經典說雖異同理無不實也己謂釋
P185n1617_p0019a03║迦他謂諸佛說見於言示見於行。
P185n1617_p0019a04║所以者何如來如實知見三界之相無有生
P185n1617_p0019a05║死若退若出亦無在世及滅度者非實非虛
P185n1617_p0019a06║非如非異不如三界見於三界如斯之事如
P185n1617_p0019a07║來明見無有錯謬以諸眾生有種種性種種
P185n1617_p0019a08║欲種種行種種憶想分別故欲令生諸善根
P185n1617_p0019a09║以若干因緣譬喻言詞種種說法所作佛事
P185n1617_p0019a10║未曾暫癈。
P185n1617_p0019b01║釋上理無不實而說有異同也三界萬法
P185n1617_p0019b02║不容擬心以眾生妄見則種種紛紜以如
P185n1617_p0019b03║來實見則一切真寂無有生死乃至滅度
P185n1617_p0019b04║者不以生滅相見也不如三界見於三界
P185n1617_p0019b05║者不以徃來相見也既明見無滯則宜無
P185n1617_p0019b06║異說特以眾生性欲行想之心種種不同
P185n1617_p0019b07║故說示教化之迹亦種種不同也所作佛
P185n1617_p0019b08║事指說示不同之事。
P185n1617_p0019b09║如是我成佛已來甚大久遠壽命無量阿
P185n1617_p0019b10║僧祇劫常住不滅。
P185n1617_p0020a01║諸善男子我本行菩薩道所成壽命今猶
P185n1617_p0020a02║未𥁞復倍上數然今非實滅度而便唱言當
P185n1617_p0020a03║取滅度如來以是方便教化眾生。
P185n1617_p0020a04║敘唱滅意也。
P185n1617_p0020a05║所以者何若佛久住於世薄德之人不種善
P185n1617_p0020a06║根貧窮下賤貪著五欲入於憶想妄見網中
P185n1617_p0020a07║若見如來常在不滅便起憍恣而懷厭怠不
P185n1617_p0020a08║能生難遭之想恭敬之心是故如來以方便
P185n1617_p0020a09║說。釋唱滅意也貧窮下賤言乏功德財憶
P185n1617_p0020a10║想妄見為生死網即見惑思惑也。
P185n1617_p0020b01║比丘當知諸佛出世難可值遇所以者何
P185n1617_p0020b02║諸薄德人過無量百千萬億劫或有見佛或
P185n1617_p0020b03║不見者以此事故我作是言諸比丘如來難
P185n1617_p0020b04║可得見斯眾生等聞如是語必當生於難遭
P185n1617_p0020b05║之想心懷戀慕渴仰於佛便種善根是故如
P185n1617_p0020b06║來雖不實滅而言滅度。
P185n1617_p0020b07║言難值遇乃警之令渴仰種善也。
P185n1617_p0020b08║又善男子諸佛如來法皆如是為度眾生皆
P185n1617_p0020b09║實不虛。明諸佛利生善權皆如是也。
P185n1617_p0020b10║譬如良醫智慧聡達明鍊方藥善治眾病。
P185n1617_p0021a01║佛如醫師教如毉方理如妙藥種種性欲
P185n1617_p0021a02║行想分別是謂眾病佛能以若干緣喻隨
P185n1617_p0021a03║其所宜發藥而蠲除之是謂良醫善治也
P185n1617_p0021a04║其人多諸子息若十二十乃至百數。
P185n1617_p0021a05║火宅之子對三乘言故數止三十良醫之
P185n1617_p0021a06║子對眾生言故兼至百數。
P185n1617_p0021a07║以有事緣遠至餘國諸子於後飲他毒藥
P185n1617_p0021a08║藥發悶亂宛轉于地。
P185n1617_p0021a09║醫師遠適而諸子飲毒猶宅主近出而其
P185n1617_p0021a10║家失火也飲他毒藥喻隨順邪法宛轉于
P185n1617_p0021b01║地喻輪墮諸趣。
P185n1617_p0021b02║是時其父還來歸家諸子飲毒或失本心
P185n1617_p0021b03║或不失者遙見其父皆大歡喜拜跪問訊善
P185n1617_p0021b04║安隱歸我等愚癡誤服毒藥願見救療更賜
P185n1617_p0021b05║壽命父見子等苦惱如是依諸經方求好藥
P185n1617_p0021b06║草色香美味皆悉具足擣篩和合與子令服
P185n1617_p0021b07║而作是言此大良藥色香美味皆悉具足汝
P185n1617_p0021b08║等可服速除苦惱無服眾患。
P185n1617_p0021b09║三界之家佛所舊化故云來歸彼中邪毒
P185n1617_p0021b10║深者失其良心淺者雖或未失亦為惡習所
P185n1617_p0022a01║障未能親造覺體故云遙見願賜壽命即
P185n1617_p0022a02║冀不夭閼於橫邪也發藥除苦即令其斷
P185n1617_p0022a03║惑而證真也依諸佛經濟之方求聖賢斷
P185n1617_p0022a04║治之藥顯性空之真色示戒定之五香品
P185n1617_p0022a05║乳酪之五味無不具足也擣者折剛為柔
P185n1617_p0022a06║篩者化麄入細和合令服則無矯拂之失
P185n1617_p0022a07║色味香美則無瞑眩之毒聖人病人之病
P185n1617_p0022a08║憂人之憂調御之德盖見於此。
P185n1617_p0022a09║其諸子中不失心者見此良藥色香俱好
P185n1617_p0022a10║即便服之病𥁞除愈餘失心者見其父來雖
P185n1617_p0022b01║亦歡喜問訊求索治病然與其藥而不肯服
P185n1617_p0022b02║所以者何毒氣深入失本心故於此好色香
P185n1617_p0022b03║藥而謂不美。
P185n1617_p0022b04║父作是念此子可愍為毒所中心皆顛倒
P185n1617_p0022b05║雖見我喜求索救療如是好藥而不肯服我
P185n1617_p0022b06║今當設方便令服此藥即作是言汝等當知
P185n1617_p0022b07║我今衰老死時已至是好良藥今留在此汝
P185n1617_p0022b08║可取服勿憂不差作是教已復至他國遣使
P185n1617_p0022b09║還告汝父已死。留藥喻遺教去國喻示滅。
P185n1617_p0022b10║是時諸子聞父背喪心大憂惱而作是念
P185n1617_p0023a01║若父在者慈愍我等能見救護今者捨我遠
P185n1617_p0023a02║喪他國自惟孤露無復恃怙常懷悲感心遂
P185n1617_p0023a03║醒悟乃知此藥色味香羙即取服之毒病皆
P185n1617_p0023a04║愈。人情常忽於所賴常感於去思。
P185n1617_p0023a05║其父聞子悉已得差尋便來歸咸使見之。
P185n1617_p0023a06║水澄月現亦何去來。
P185n1617_p0023a07║諸善男子於意云何頗有人能說此良醫
P185n1617_p0023a08║虛妄罪不不也世尊。
P185n1617_p0023a09║佛言我亦如是成佛已來無量無邊百千
P185n1617_p0023a10║萬億那由他阿僧祇劫為眾生故以方便力
P185n1617_p0023b01║言當滅度亦無有能如法說我虛妄過者。
P185n1617_p0023b02║導迷貴權於法無過。
P185n1617_p0023b03║爾時世尊𪴰重宣此義而說偈言。
P185n1617_p0023b04║自我得佛來所經諸劫數無量百千萬
P185n1617_p0023b05║億載阿僧祇常說法教化無數億眾生
P185n1617_p0023b06║令入於佛道爾來無量劫為度眾生故
P185n1617_p0023b07║方便現涅槃而實不滅度常住此說法
P185n1617_p0023b08║此總舉善權下詳述權意。
P185n1617_p0023b09║我常住於此以諸神通力令顛倒眾生
P185n1617_p0023b10║雖近而不見眾見我滅度廣供養舍利
P185n1617_p0024a01║咸皆懷戀慕而生渴仰心眾生既信伏
P185n1617_p0024a02║質直意柔軟一心欲見佛不自惜身命
P185n1617_p0024a03║時我及眾僧俱出靈鷲山我時語眾生
P185n1617_p0024a04║常在此不滅以方便力故現有滅不滅
P185n1617_p0024a05║雖近不見所以伏憍恣也令生渴仰所以
P185n1617_p0024a06║發猒怠也。
P185n1617_p0024a07║餘國有眾生恭敬信樂者我復於彼中
P185n1617_p0024a08║為說無上法汝等不聞此但謂我滅度
P185n1617_p0024a09║敬信之心如聲說法之慈如響聲有彼此
P185n1617_p0024a10║響無生滅但應於彼如此不聞故謂之滅
P185n1617_p0024b01║耳盖聖人雖有權應之迹實無權應之心
P185n1617_p0024b02║如響而已。
P185n1617_p0024b03║我見諸眾生沒在於苦惱故不為現身
P185n1617_p0024b04║令其生渴仰因其心戀慕乃出為說法
P185n1617_p0024b05║飢然後甘食渴然後甘飲。
P185n1617_p0024b06║神通力如是於阿僧祇劫常在靈鷲山
P185n1617_p0024b07║及餘諸住處眾生見劫𥁞大火所燒時
P185n1617_p0024b08║我此土安隱天人常充滿園林諸堂閣
P185n1617_p0024b09║種種寶莊嚴寶𣗳多花果眾生所遊樂
P185n1617_p0024b10║諸天擊天皷常作眾伎樂雨曼陁羅華
P185n1617_p0025a01║散佛及大眾大火所燒此土安隱其何土耶
P185n1617_p0025a02║即實報淨土亦曰性土也言常在靈山則不
P185n1617_p0025a03║離娑婆化土而能不壞者報化一土爾依妄
P185n1617_p0025a04║業所現故有成與壞依實報所現故無成與壞
P185n1617_p0025a05║成壞之相楞嚴所謂別業妄見譬如目眚妄
P185n1617_p0025a06║見燈影彼非眚人雖同不見所以眾生見燒
P185n1617_p0025a07║而我常安隱也自我求之所謂性土不離自
P185n1617_p0025a08║性所謂靈山不離己靈非形非噐故劫火莫
P185n1617_p0025a09║燒亘古亘今故常在不滅達斯妙旨則壽量
P185n1617_p0025a10║淨土等事皆備於我而不疑於佛矣。
P185n1617_p0025b01║我淨土不毀而眾見燒𥁞憂怖諸苦惱
P185n1617_p0025b02║如是悉充滿所謂別業妄見。
P185n1617_p0025b03║是諸罪眾生以惡業因緣過阿僧祇劫
P185n1617_p0025b04║不聞三寶名諸有修功德柔和質直者
P185n1617_p0025b05║則皆見我身在此而說法或時為此眾
P185n1617_p0025b06║說佛壽無量久乃見佛者為說佛難值
P185n1617_p0025b07║以罪業背佛即惡緣同感者以修德見我
P185n1617_p0025b08║則善業同感者由其或背或見故佛或說
P185n1617_p0025b09║壽量或說難值但應彼緣曾無定迹。
P185n1617_p0025b10║我智力如是慧光照無量壽命無數劫
P185n1617_p0026a01║久修業所得汝等有智者勿於此生疑
P185n1617_p0026a02║當斷令永𥁞佛語實不虛
P185n1617_p0026a03║智照無量壽命無數乃久修淨業之實報
P185n1617_p0026a04║非虛說示也。
P185n1617_p0026a05║如醫善方便為治狂子故實在而言死
P185n1617_p0026a06║無能說虛妄我亦為世父救諸苦患者
P185n1617_p0026a07║為凡夫顛倒實在而言滅以常見我故
P185n1617_p0026a08║而生憍恣心放逸著五欲墮於惡道中
P185n1617_p0026a09║苦患即妄纏惡業顛倒即妄見生死。
P185n1617_p0026a10║我常知眾生行道不行道隨所應可度
P185n1617_p0026b01║為說種種法頌是故如來以方便說。
P185n1617_p0026b02║每自作是意以何令眾生得入無上慧
P185n1617_p0026b03║速成就佛身
P185n1617_p0026b04║每思方便利導群機故或說壽量以發其
P185n1617_p0026b05║慧或現涅槃以感其情皆𪴰速成故也。
P185n1617_p0026b06║
P185n1617_p0026b07║
P185n1617_p0026b08║妙法蓮華經要觧卷第十三