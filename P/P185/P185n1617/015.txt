P185n1617_p0041a01║妙法蓮華經要觧卷第十五　　　　遠六
P185n1617_p0041a02║溫陵開元蓮寺比丘　戒環　解
P185n1617_p0041a03║隨喜功德品第十八
P185n1617_p0041a04║前品分別聞說壽量功德自此至法師不
P185n1617_p0041a05║輕三品廣顯聞持正宗功德隨功淺深有
P185n1617_p0041a06║暫持圓持精持之序次第廣顯自暫持始
P185n1617_p0041a07║也言隨喜者謂未能一心聽讀如說修行
P185n1617_p0041a08║但隨其所聞喜為人說隨其所教喜須㬰
P185n1617_p0041a09║聞亦獲勝福故為暫持功德。
P185n1617_p0041a10║爾時彌勒菩薩摩訶薩白佛言世尊若有
P185n1617_p0041b01║善男子善女人聞是法華經隨喜者得幾所
P185n1617_p0041b02║福而說偈言。
P185n1617_p0041b03║世尊滅度後其有聞是經若能隨喜者
P185n1617_p0041b04║為得幾所福
P185n1617_p0041b05║爾時佛告彌勒菩薩摩訶薩阿逸多如來
P185n1617_p0041b06║滅後若比丘比丘尼優婆塞優婆夷及餘智
P185n1617_p0041b07║者若長若幼聞是經隨喜已從法會出至於
P185n1617_p0041b08║餘處若在僧坊若空閑地若城邑巷陌聚落
P185n1617_p0041b09║田里如其所聞為父母宗親善有知識隨力
P185n1617_p0041b10║演說。
P185n1617_p0042a01║是諸人等聞已隨喜復行轉教餘人聞已
P185n1617_p0042a02║亦隨喜轉教如是展轉至第五十。
P185n1617_p0042a03║法會初聞從師親授其福最勝隨喜轉教
P185n1617_p0042a04║則去師漸遠至第五十言又甚遠而福亦
P185n1617_p0042a05║無量如下所校。
P185n1617_p0042a06║阿逸多其第五十善男子善女人隨喜功
P185n1617_p0042a07║德我今說之汝當善聽。
P185n1617_p0042a08║若四百萬億阿僧祗世界六趣四生眾生
P185n1617_p0042a09║卵生胎生濕生化生若有形無形有想無想
P185n1617_p0042a10║非有想非無想無足二足四足多足如是等
P185n1617_p0042b01║在眾生數者有人求福隨其所欲娛樂之具
P185n1617_p0042b02║皆給與之一一眾生與滿閻浮提金銀琉璃
P185n1617_p0042b03║硨𭫑碼碯珊瑚琥珀諸妙珍寶及象馬車乘
P185n1617_p0042b04║七寶所成宮殿樓閣等。
P185n1617_p0042b05║僧祗世界生類不窮而能以寶物等施其
P185n1617_p0042b06║福多矣天人鬼畜分為六趣胎卵濕化總
P185n1617_p0042b07║為四生而形想等類預焉自胎𡖉至非無
P185n1617_p0042b08║想通該三界十種異生。
P185n1617_p0042b09║是大施主如是布施滿八十年已而作是
P185n1617_p0042b10║念我已施眾生娛樂之具隨意所欲然此眾
P185n1617_p0043a01║生皆已衰老年過八十髮白面皺將死不久
P185n1617_p0043a02║我當以佛法而訓導之即集此眾生宣布法
P185n1617_p0043a03║化示教利喜一時皆得須陁洹道斯陁含道阿
P185n1617_p0043a04║那含道阿羅漢道𥁞諸有漏於深禪定皆得
P185n1617_p0043a05║自在具八觧脫。既以財施復以法施令得
P185n1617_p0043a06║聖果則其福倍多。
P185n1617_p0043a07║於汝意云何是大施主所得功德寧為多
P185n1617_p0043a08║不弥勒白佛言世尊是人功德甚多無量無
P185n1617_p0043a09║邊若是施主但施眾生一切樂具功德無量
P185n1617_p0043a10║何况令得阿羅漢果。
P185n1617_p0043b01║佛告彌勒我今分明語汝是人以一切樂
P185n1617_p0043b02║具施於四百萬億阿僧祇世界六趣眾生又
P185n1617_p0043b03║令得阿羅漢果所得功德不如是第五十人
P185n1617_p0043b04║聞法華經一偈隨喜功德百分千分百千萬
P185n1617_p0043b05║億分不及其一乃至筭數譬喻所不能知。
P185n1617_p0043b06║財施外物道果小乘故逈不可及。
P185n1617_p0043b07║阿逸多如是第五十人展轉聞法華經隨
P185n1617_p0043b08║喜功德尚無量無邊阿僧祇何况最初於會
P185n1617_p0043b09║中聞而隨喜者其福復勝無量無邊阿僧祇
P185n1617_p0043b10║不可得比。
P185n1617_p0044a01║又阿逸多若人為是經故徃詣僧坊若坐
P185n1617_p0044a02║若立須㬰𦗟受緣是功德轉身所生得好上
P185n1617_p0044a03║妙象馬車乘珎寶輦轝及乘天宮。
P185n1617_p0044a04║轉身謂後身也上妙車輿即人中勝報及
P185n1617_p0044a05║乘天宮即天中勝報故偈云後生天人中。
P185n1617_p0044a06║若復有人於講法處坐更有人來勸令坐
P185n1617_p0044a07║𦗟若分座令坐是人功德轉身得帝釋坐處
P185n1617_p0044a08║若梵王坐處若轉輪聖王所坐之處。
P185n1617_p0044a09║分座勸人則為法心廣故報又勝前。
P185n1617_p0044a10║阿逸多若復有人語餘人言有經名法華
P185n1617_p0044b01║可共徃𦗟即受其教乃至須㬰間聞是人功
P185n1617_p0044b02║德轉身得與陁羅尼菩薩共生一處。
P185n1617_p0044b03║語人轉教利倍廣故報倍勝也十地論說
P185n1617_p0044b04║得陁羅尼菩薩居五地。
P185n1617_p0044b05║利根智慧百千萬世終不瘖瘂口氣不臭
P185n1617_p0044b06║舌常無病口亦無病齒不垢黑不黃不踈亦
P185n1617_p0044b07║不缺落不差不曲脣不下垂亦不褰縮不麄
P185n1617_p0044b08║澁不瘡𣍨亦不缺壞亦不咼斜不厚不大亦
P185n1617_p0044b09║不黧黑無諸可惡鼻不匾𠥶亦不曲戾面色
P185n1617_p0044b10║不黑亦不狹長亦不𮃹曲無有一切不可喜相
P185n1617_p0045a01║瘖言不成音瘂則塞矣下垂上褰皆脣之
P185n1617_p0045a02║惡相脣瘡曰胗口戾曰咼黧亦黑也𥠖水
P185n1617_p0045a03║之黑墨火之黑匾𠥶謂平薄曲戾謂不端
P185n1617_p0045a04║𮃹即䧟而曲也一切者通言六根無惡。
P185n1617_p0045a05║唇舌牙齒悉皆嚴好鼻脩高直面貌圓滿眉
P185n1617_p0045a06║高而長額廣平正人相具足。
P185n1617_p0045a07║世世所生見佛聞法信受教誨。
P185n1617_p0045a08║由轉教善生生不窮。
P185n1617_p0045a09║阿逸多汝且觀是勸於一人令徃𦗟法功
P185n1617_p0045a10║德如此何况一心𦗟說讀誦而於大眾為人
P185n1617_p0045b01║分別如說修行。
P185n1617_p0045b02║勸人徃𦗟即隨喜之事一心修行即圓持
P185n1617_p0045b03║之事隨喜之功既尒圓持之功可知。
P185n1617_p0045b04║爾時世尊欲重宣此義而說偈言。
P185n1617_p0045b05║若人於法會得聞是經典乃至於一偈
P185n1617_p0045b06║隨喜為他說如是展轉教至于第五十
P185n1617_p0045b07║最後人獲福今當分別之
P185n1617_p0045b08║如有大施主供給無量眾具滿八十嵗
P185n1617_p0045b09║隨意之所欲見彼衰老相髮白而面皺
P185n1617_p0045b10║齒踈形枯竭念其死不久我今應當教
P185n1617_p0046a01║令得於道果即為方便說涅槃真實法
P185n1617_p0046a02║世皆不牢固如水沫泡熖汝等咸應當
P185n1617_p0046a03║疾生猒離心諸人聞是法皆得阿羅漢
P185n1617_p0046a04║具足六神通三明八觧脫最後第五十
P185n1617_p0046a05║聞一偈隨喜是人福勝彼不可為譬喻
P185n1617_p0046a06║如是展轉聞其福尚無量何况於法會
P185n1617_p0046a07║初聞隨喜者若有勸一人將引𦗟法華
P185n1617_p0046a08║言此經深妙千萬劫難遇即受教徃𦗟
P185n1617_p0046a09║乃至須㬰聞斯人之福報今當分別說
P185n1617_p0046a10║世世無口患齒不踈黃黑唇不厚褰缺
P185n1617_p0046b01║無有可惡相舌不乾黑短鼻高脩且直
P185n1617_p0046b02║額廣而平正靣目悉端嚴為人所喜見
P185n1617_p0046b03║口氣無臭穢優鉢華之香常從其口出
P185n1617_p0046b04║即六根善報也多說口報者以展轉教誘
P185n1617_p0046b05║由口業起。
P185n1617_p0046b06║若故詣僧坊欲𦗟法華經須㬰聞歡喜
P185n1617_p0046b07║今當說其福後生天人中得妙象馬車
P185n1617_p0046b08║𭹀寶之輦輿及乘天宮殿
P185n1617_p0046b09║故詣專於引聽。
P185n1617_p0046b10║若於講法處勸人坐聽經是福因緣得
P185n1617_p0047a01║釋梵轉輪座何况一心聽觧說其義趣
P185n1617_p0047a02║如說而修行其福不可限
P185n1617_p0047a03║一心修行福見次品。
P185n1617_p0047a04║妙法蓮華經法師功德品第十九
P185n1617_p0047a05║前品隨喜暫特在五種法師方得其一未
P185n1617_p0047a06║能一心聽讀如說修行則功未圓也雖獲
P185n1617_p0047a07║根智具足而未及六千之報則德未圓也
P185n1617_p0047a08║此品行人五種功僃六千德圓堪為模範
P185n1617_p0047a09║故命品謂之法師而為圓持功德前法師
P185n1617_p0047a10║品依持經人以彰圓記此法師品依持經
P185n1617_p0047b01║人以彰圓德名同義別故加功德字別焉。
P185n1617_p0047b02║爾時佛告常精進菩薩摩訶薩若善男子
P185n1617_p0047b03║善女人受持是法華經若讀若誦若觧說若
P185n1617_p0047b04║書寫是人當得八百眼功德千二百耳功德
P185n1617_p0047b05║八百鼻功德千二百舌功德八百身功德千
P185n1617_p0047b06║二百意功德以是功德莊嚴六根皆令清淨
P185n1617_p0047b07║持法華者開佛知見則見聞覺知無非真
P185n1617_p0047b08║覺證諸實相則色香味觸無非真法以真
P185n1617_p0047b09║覺對真法則萬象徹照大千一視故圓持
P185n1617_p0047b10║功成即得六根清淨功德自非精心不雜
P185n1617_p0048a01║進道不倦未易能致故告常精進菩薩也
P185n1617_p0048a02║數有千二八百者眾生世界依噐世界而
P185n1617_p0048a03║立以織妄為界故有四方身相遷流故有
P185n1617_p0048a04║三世惟世與界二者相涉三世四方宛轉
P185n1617_p0048a05║十二依十二數流變三疊成千二百圓持
P185n1617_p0048a06║功成每根各全其用故有千二功德然復
P185n1617_p0048a07║於中尅定優劣以眼見前傍而不及後鼻
P185n1617_p0048a08║息出入闕於中交身合能覺離不知觸皆
P185n1617_p0048a09║三分闕一故唯八百功德此乃權依世論
P185n1617_p0048a10║數量以顯妙用大略而已使由常眼對色
P185n1617_p0048b01║而開佛知見常耳聞聲而得其實相則眾
P185n1617_p0048b02║塵不隔十方廓然萬象莫逃大千圓照則
P185n1617_p0048b03║千二八百之功無足論矣如經云父母所
P185n1617_p0048b04║生眼悉見三千界何復三分之闕八百之
P185n1617_p0048b05║劣耶故知此體本絕數量也。
P185n1617_p0048b06║是善男子善女人父母所生清淨肉眼見
P185n1617_p0048b07║於三千大千世界內外所有山林河海下至
P185n1617_p0048b08║阿鼻地獄上至有頂亦見其中一切眾生及
P185n1617_p0048b09║業因緣果報生處悉見悉知。
P185n1617_p0048b10║父母所生即人人本具者清淨肉眼即眾
P185n1617_p0049a01║塵不隔者眾塵不隔則正智現前故大千
P185n1617_p0049a02║內外一切色像悉見悉知所謂應眼時如
P185n1617_p0049a03║千日萬象不能逃影質者此也問理則然
P185n1617_p0049a04║矣事若之何曰六湛圓明本所功德現量
P185n1617_p0049a05║如是但隨所證耳夫小羅漢見小千大羅
P185n1617_p0049a06║漢見大千辟支見百佛世界菩薩見百千
P185n1617_p0049a07║佛界如來見微塵國土非獨果體也阿那
P185n1617_p0049a08║律陁不離父母生身而能觀大千猶如掌
P185n1617_p0049a09║內則其中一切烏乎不見盖塵消覺淨𡨋
P185n1617_p0049a10║極則一夫何理然而事不然哉楞嚴曰逆
P185n1617_p0049b01║彼業流得循圓通與不圓根日劫相倍即
P185n1617_p0049b02║不可徇於業流以不圓根而疑經之說也
P185n1617_p0049b03║誠知眼力如是則下之五根不假詳諭。
P185n1617_p0049b04║爾時世尊欲重宣此義而說偈言。
P185n1617_p0049b05║若於大眾中以無所畏心說是法華經
P185n1617_p0049b06║汝聽其功德是人得八百功德殊勝眼
P185n1617_p0049b07║以是莊嚴故其目甚清淨
P185n1617_p0049b08║父母所生眼悉見三千界內外彌樓山
P185n1617_p0049b09║須弥及鐵圍并諸餘山林大海江河水
P185n1617_p0049b10║下至阿鼻獄上至有頂處其中諸眾生
P185n1617_p0050a01║一切皆悉見弥樓此云光明即七金山之
P185n1617_p0050a02║一也清淨肉眼有生皆具凡能開佛知見
P185n1617_p0050a03║證諸實相則大千一切莫不歷然此其現
P185n1617_p0050a04║量也以迹明之人人知見若離前塵本無
P185n1617_p0050a05║限礙且日月之高太虛之遠不知其幾千
P185n1617_p0050a06║萬里苟無所蔽目能見之而意之所緣其
P185n1617_p0050a07║疾俛仰之間再撫四海之外非假賢智凡
P185n1617_p0050a08║人能之則六根之用廣大靈通固如是也。
P185n1617_p0050a09║雖未得天眼肉眼力如是
P185n1617_p0050a10║復次常精進若善男子善女人受持此經
P185n1617_p0050b01║若讀若誦若觧說若書寫得千二百耳功德
P185n1617_p0050b02║以是清淨耳聞三千大千世界下至阿鼻
P185n1617_p0050b03║地獄上至有頂其中內外種種語言音聲。
P185n1617_p0050b04║六湛實相在眼圓照在耳圓通。
P185n1617_p0050b05║象聲馬聲牛聲車聲啼哭聲愁歎聲螺聲
P185n1617_p0050b06║皷聲鍾聲鈴聲笑聲語聲。
P185n1617_p0050b07║男聲女聲童子聲童女聲法聲非法聲苦
P185n1617_p0050b08║聲樂聲凡夫聲聖人聲喜聲不喜聲。
P185n1617_p0050b09║循道合理名法無道無義名非法。
P185n1617_p0050b10║天聲龍聲夜叉聲乾闥婆聲阿脩羅聲迦
P185n1617_p0051a01║樓羅聲緊那羅聲摩睺羅伽聲
P185n1617_p0051a02║　火聲水聲風聲　地獄聲畜生聲餓鬼聲
P185n1617_p0051a03║　比丘聲比丘尼聲　聲聞聲辟支佛聲菩
P185n1617_p0051a04║薩聲佛聲。以要言之三千大千世界中一
P185n1617_p0051a05║切內外所有諸聲雖未得天耳以父母所生
P185n1617_p0051a06║清淨常耳皆悉聞知如是分別種種音聲而
P185n1617_p0051a07║不壞耳根。信謂應耳時如幽谷大小音聲
P185n1617_p0051a08║無不足也不壞耳根者雖分別種種而耳
P185n1617_p0051a09║根於中本相如故無壞無雜此耳之實相
P185n1617_p0051a10║也。
P185n1617_p0051b01║爾時世尊欲重宣此義而說偈言。
P185n1617_p0051b02║父母所生耳清淨無濁穢
P185n1617_p0051b03║言父母所生明人人本具不假他求清淨
P185n1617_p0051b04║無穢即眾塵不隔無壞無雜者。
P185n1617_p0051b05║以此常耳聞三千世界聲象馬車牛聲
P185n1617_p0051b06║鐘鈴螺鼓聲琴瑟箜篌聲簫笛之音聲
P185n1617_p0051b07║清淨好歌聲聽之而不著無數種人聲
P185n1617_p0051b08║聞悉能觧了又聞諸天聲微妙之歌音
P185n1617_p0051b09║及聞男女聲童子童女聲山川嶮谷中
P185n1617_p0051b10║迦陵頻伽聲命命等諸鳥悉聞其音聲
P185n1617_p0052a01║地獄眾苦痛種種椘毒聲餓鬼飢渴逼
P185n1617_p0052a02║求索飲食聲諸阿修羅等居在大海邊
P185n1617_p0052a03║自共言語時出于大音聲如是說法者
P185n1617_p0052a04║安住於此間遙聞是眾聲而不壞耳根
P185n1617_p0052a05║十方世界中禽獸鳴相呼其說法之人
P185n1617_p0052a06║於此悉聞之其諸梵天上光音及遍淨
P185n1617_p0052a07║乃至有頂天言語之音聲法師住於此
P185n1617_p0052a08║悉皆得聞之一切比丘眾及諸比丘尼
P185n1617_p0052a09║若讀誦經典若為他人說法師住於此
P185n1617_p0052a10║悉皆得聞之復有諸菩薩讀誦於經法
P185n1617_p0052b01║若為他人說撰集觧其義如是諸音聲
P185n1617_p0052b02║悉皆得聞之諸佛大聖尊教化眾生者
P185n1617_p0052b03║於諸大眾中演說微妙法持此法華者
P185n1617_p0052b04║悉皆得聞之
P185n1617_p0052b05║頌雜類六對至二眾四聖七科也聽而不
P185n1617_p0052b06║著為與響等故能清淨也命命即共命。
P185n1617_p0052b07║三千大千界內外諸音聲下至阿鼻獄
P185n1617_p0052b08║上至有頂天皆聞其音聲而不壞耳根
P185n1617_p0052b09║其耳聰利故悉能分別知持是法華者
P185n1617_p0052b10║雖未得天耳但用所生耳功德已如是
P185n1617_p0053a01║復次常精進若善男子善女人受持是經
P185n1617_p0053a02║若讀若誦若觧說若書寫成就八百鼻功德
P185n1617_p0053a03║以是清淨鼻根聞於三千大千世界上下
P185n1617_p0053a04║內外種種諸香。
P185n1617_p0053a05║清淨言眾塵不隔湛圓故大千俱聞。
P185n1617_p0053a06║須曼那華香闍提華香末利華香曕蔔華
P185n1617_p0053a07║香波羅羅華香赤蓮華香青蓮華香白蓮華
P185n1617_p0053a08║香華𣗳香菓𣗳香栴檀香沉水香多摩羅[跳-兆+友]
P185n1617_p0053a09║香多伽羅香及千萬種和香若抹若丸若塗
P185n1617_p0053a10║香持是經者於此間住悉能分別。
P185n1617_p0053b01║須曼那此云善稱意薝蔔此云黃花小而
P185n1617_p0053b02║香波羅羅云薰花多摩羅䟦云賢無垢香
P185n1617_p0053b03║多伽羅木香也。
P185n1617_p0053b04║又復別知眾生之香象香馬香牛羊等香
P185n1617_p0053b05║男香女香童子香童女香及草木叢林香若
P185n1617_p0053b06║近若遠所有諸香悉皆得聞分別不錯。
P185n1617_p0053b07║持是經者雖住於此亦聞天上諸天之香
P185n1617_p0053b08║波利質多羅拘鞞陁羅𣗳香及曼陁羅華香
P185n1617_p0053b09║摩訶曼陁羅華香曼殊沙華香摩訶曼殊沙
P185n1617_p0053b10║華香栴檀沉水種種抹香諸雜華香如是等
P185n1617_p0054a01║天香和合所出之香無不聞知。
P185n1617_p0054a02║波利質多羅即帝釋園生𣗳拘鞞陁羅云
P185n1617_p0054a03║大遊戲地𣗳。
P185n1617_p0054a04║又聞諸天身香釋提桓因在勝殿上五欲
P185n1617_p0054a05║娛樂嬉戲時香若在妙法堂上為忉利諸天
P185n1617_p0054a06║說法時香若於諸園遊戲時香及餘天等男
P185n1617_p0054a07║女身香皆悉遙聞如是展轉乃至梵世上至
P185n1617_p0054a08║有頂諸天身香亦皆聞之并聞諸天所燒之
P185n1617_p0054a09║香。及聲聞香辟支佛香菩薩香諸佛身香
P185n1617_p0054a10║亦皆遙聞知其所在。
P185n1617_p0054b01║雖聞此香然於鼻根不壞不錯若欲分別
P185n1617_p0054b02║為他人說憶念不謬。
P185n1617_p0054b03║不壞不錯言無壞無雜也華嚴鬻香長者
P185n1617_p0054b04║善能別知天人龍鬼所有諸香治諸病香
P185n1617_p0054b05║斷諸惡香乃至一切菩薩差別地位香悉
P185n1617_p0054b06║皆了達得調和香法門表於善惡熏習之
P185n1617_p0054b07║法一切通達而調治和融以成萬德法身
P185n1617_p0054b08║香也今鼻根功德能知天上人間諸香乃
P185n1617_p0054b09║至菩薩諸佛身香亦表持法華者能通達
P185n1617_p0054b10║異習和融眾妙而證萬德法身之香歟。
P185n1617_p0055a01║爾時世尊欲重宣此義而說偈言。
P185n1617_p0055a02║是人鼻清淨於此世界中若香若臭物
P185n1617_p0055a03║種種悉聞知須曼那闍提多摩羅栴檀
P185n1617_p0055a04║沉水及桂香種種華菓香及知眾生香
P185n1617_p0055a05║男子女人香說法者遠住聞香知所在
P185n1617_p0055a06║大勢轉輪王小轉輪及子群臣諸宮人
P185n1617_p0055a07║聞香知所在身所著珍寶及地中寶藏
P185n1617_p0055a08║轉輪王寶女聞香知所在諸人嚴身具
P185n1617_p0055a09║衣服及瓔珞種種所塗香聞香知其身
P185n1617_p0055a10║輪王七寶女寶居一。
P185n1617_p0055b01║諸天若行坐遊戲及神變持是法華者
P185n1617_p0055b02║聞香悉能知諸𣗳華菓實及蘇油香氣
P185n1617_p0055b03║持經者住此悉知其所在諸山深嶮處
P185n1617_p0055b04║栴檀𣗳華敷眾生在中者聞香皆能知
P185n1617_p0055b05║鐵圍山大海地中諸眾生持經者聞香
P185n1617_p0055b06║悉知其所在阿修羅男女及其諸眷属
P185n1617_p0055b07║闘諍遊戲時聞香皆能知曠野嶮隘處
P185n1617_p0055b08║師子象虎狼野牛水牛等聞香知所在
P185n1617_p0055b09║若有懷妊者未辯其男女無根及非人
P185n1617_p0055b10║聞香悉能知以聞香力故知其初懷妊
P185n1617_p0056a01║成就不成就安樂產福子以聞香力故
P185n1617_p0056a02║知男女所念染欲癡恚心亦知修善者
P185n1617_p0056a03║地中眾伏藏金銀諸珍寶銅器之所盛
P185n1617_p0056a04║聞香悉能知種種諸瓔珞無能識其價
P185n1617_p0056a05║聞香知貴賤出處及所在
P185n1617_p0056a06║天上諸華等曼陁曼殊沙波利質多𣗳
P185n1617_p0056a07║聞香悉能知天上諸宮殿上中下差別
P185n1617_p0056a08║眾寶華莊嚴聞香悉能知天園林勝殿
P185n1617_p0056a09║諸觀妙法堂在中而娛樂聞香悉能知
P185n1617_p0056a10║所觀遠達曰觀如所謂諸臺樓觀也。
P185n1617_p0056b01║諸天若聽法或受五欲時來徃行坐臥
P185n1617_p0056b02║聞香悉能知天女所著衣好華香莊嚴
P185n1617_p0056b03║周旋遊戲時聞香悉能知如是展轉上
P185n1617_p0056b04║乃至於梵世入禪出禪者聞香悉能知
P185n1617_p0056b05║光音遍淨天乃至于有頂初生及退沒
P185n1617_p0056b06║聞香悉能知如是展轉上者自六欲天而
P185n1617_p0056b07║上也梵世即初禪光音二禪遍淨三禪有
P185n1617_p0056b08║頂即色界頂也。
P185n1617_p0056b09║諸比丘眾等於法常精進若坐若經行
P185n1617_p0056b10║及讀誦經典或在林𣗳下專精而坐禪
P185n1617_p0057a01║持經者聞香悉知其所在菩薩志堅固
P185n1617_p0057a02║坐禪若讀誦或為人說法聞香悉能知
P185n1617_p0057a03║在在方世尊一切所恭敬愍眾而說法
P185n1617_p0057a04║聞香悉能知眾生在佛前聞經皆歡喜
P185n1617_p0057a05║如法而修行聞香悉能知
P185n1617_p0057a06║比丘兼聲聞辟支也在在方謂十方所在。
P185n1617_p0057a07║雖未得菩薩無漏法生鼻而是持經者
P185n1617_p0057a08║先得此鼻相菩薩離分段身則六根皆依
P185n1617_p0057a09║無漏法生故鼻身意皆言無漏。
P185n1617_p0057a10║復次常精進若善男子善女人受持是經
P185n1617_p0057b01║若讀若誦若觧說若書寫得千二百舌功德
P185n1617_p0057b02║若好若醜若美不美及諸苦澁物在其舌
P185n1617_p0057b03║根皆變成上味如天甘露無不美者。
P185n1617_p0057b04║好醜苦澁皆属妄塵於此無染得清淨舌
P185n1617_p0057b05║則苦澁羙惡皆成法味。
P185n1617_p0057b06║若以舌根於大眾中有所演說出深妙聲
P185n1617_p0057b07║能入其心皆令歡喜快樂。
P185n1617_p0057b08║又諸天子天女釋梵諸天聞是深妙音聲
P185n1617_p0057b09║有所演說言論次第皆悉來聽。
P185n1617_p0057b10║及諸龍龍女夜叉夜叉女乾闥婆乾闥婆
P185n1617_p0058a01║女阿修羅阿修羅女迦樓羅迦樓羅女緊那
P185n1617_p0058a02║羅緊那羅女摩睺羅伽摩睺羅伽女為聽法
P185n1617_p0058a03║故皆來親近恭敬供養。
P185n1617_p0058a04║及比丘比丘尼優婆塞優婆夷國王王子
P185n1617_p0058a05║群臣眷属小轉輪王大轉輪王七寶千子內
P185n1617_p0058a06║外眷属乘其宮殿俱來聽法以是菩薩善說
P185n1617_p0058a07║法故婆羅門居士國內人民𥁞其形壽隨侍
P185n1617_p0058a08║供養。四輪王生時各有金銀銅鐵之輪現
P185n1617_p0058a09║於空中自有七寶曰輪寶象寶馬寶珠寶
P185n1617_p0058a10║女寶藏寶兵寶又有千子端正勇徤。
P185n1617_p0058b01║又諸聲聞辟支佛菩薩諸佛常樂見之是
P185n1617_p0058b02║人所在方面諸佛皆向其處說法悉能受持
P185n1617_p0058b03║一切佛法又能於深妙法音。
P185n1617_p0058b04║爾時世尊欲重宣此義而說偈言。
P185n1617_p0058b05║是人舌根淨終不受惡味其有所食噉
P185n1617_p0058b06║悉皆成甘露好醜苦澁皆為法味。
P185n1617_p0058b07║以深淨妙聲於大眾說法以諸因緣喻
P185n1617_p0058b08║引導眾生心聞者皆歡喜設諸上供養
P185n1617_p0058b09║諸天龍夜义及阿修羅等皆以恭敬心
P185n1617_p0058b10║而共來聽法是說法之人若欲以妙音
P185n1617_p0059a01║遍滿三千界隨意即能至大小轉輪王
P185n1617_p0059a02║及千子眷属合掌恭敬心常來聽受法
P185n1617_p0059a03║諸天龍夜叉羅剎毗舍闍亦以歡喜心
P185n1617_p0059a04║常樂來供養梵天王魔王自在大自在
P185n1617_p0059a05║如是諸天眾常來至其所諸佛及弟子
P185n1617_p0059a06║聞其說法音常念而守護或時為現身
P185n1617_p0059a07║復次常精進若善男子善女人受持是經
P185n1617_p0059a08║若讀若誦若觧說若書寫得八百身功德
P185n1617_p0059a09║得清淨身如淨琉璃眾生喜見。
P185n1617_p0059a10║於是體中能如琉璃不容纖翳則孰不喜
P185n1617_p0059b01║見。
P185n1617_p0059b02║其身淨故三千大千世界眾生生時死時
P185n1617_p0059b03║上下好醜生善處惡處悉於中現。
P185n1617_p0059b04║淨言不為情塵染蔽也不以情塵自蔽則
P185n1617_p0059b05║當體無所不現。
P185n1617_p0059b06║及鐵圍山大鐵圍山彌樓山摩訶彌樓山
P185n1617_p0059b07║等諸山及其中眾生悉於中現下至阿鼻地
P185n1617_p0059b08║獄上至有頂所有及眾生悉於中現。
P185n1617_p0059b09║若聲聞辟支佛菩薩諸佛說法皆於身中
P185n1617_p0059b10║現其色像。楞嚴云浮塵幻化虛妄稱相妙
P185n1617_p0060a01║覺明體常自瑩然含吐十方循業發現故
P185n1617_p0060a02║得是體者無所不現雖然理則明矣孰能
P185n1617_p0060a03║證耶昔者阿難大眾蒙佛開示身心蕩然
P185n1617_p0060a04║得無𦊱礙各各自知心徧十方含容萬有
P185n1617_p0060a05║反觀父母所生之身如太虛一塵巨海一
P185n1617_p0060a06║漚起滅無從了然不礙此其證也。
P185n1617_p0060a07║爾時世尊欲重宣此義而說偈言。
P185n1617_p0060a08║若持法華者其身甚清淨如彼淨琉璃
P185n1617_p0060a09║眾生皆喜見又如淨明鏡悉見諸色像
P185n1617_p0060a10║菩薩於淨身皆見世所有唯獨自明了
P185n1617_p0060b01║餘人所不見常自瑩然含吐十方餘人不
P185n1617_p0060b02║見為非己智分。
P185n1617_p0060b03║三千世界中一切諸群萌天人阿脩羅
P185n1617_p0060b04║地獄鬼畜生如是諸色像皆於身中現
P185n1617_p0060b05║諸天等宮殿乃至於有頂鐵圍及弥樓
P185n1617_p0060b06║摩訶弥樓山諸大海水等皆於身中現
P185n1617_p0060b07║諸佛及聲聞佛子菩薩等若獨若在眾
P185n1617_p0060b08║說法悉皆現雖未得無漏法性之妙身
P185n1617_p0060b09║以清淨常體一切於中現
P185n1617_p0060b10║無漏性身離於分叚而常體不離分段唯
P185n1617_p0061a01║清淨故能現一切嘗觀毗盧十法界圖見
P185n1617_p0061a02║其相而不明其義誦法華身根功德聞其
P185n1617_p0061a03║義而不達其相今以二法合明則妙相深
P185n1617_p0061a04║義觸處昭然矣。
P185n1617_p0061a05║復次常精進若善男子善女人如來滅後
P185n1617_p0061a06║受持是經若讀若誦若觧說若書寫得千二
P185n1617_p0061a07║百意功德。
P185n1617_p0061a08║以是清淨意根乃至聞一偈一句通達無
P185n1617_p0061a09║量無邊之義。聞一句而達無量義盖無量
P185n1617_p0061a10║之義不出一句。
P185n1617_p0061b01║觧是義已能演說一句一偈至於一月四月
P185n1617_p0061b02║乃至一嵗諸所說法隨其義趣皆與實相不
P185n1617_p0061b03║相違背若說俗間經書治世語言資生業等
P185n1617_p0061b04║皆順正法。或一月一際一嵗而演一句偈
P185n1617_p0061b05║由意根精了達無量義也九旬談妙盖得
P185n1617_p0061b06║諸此西天嵗分三際謂雨際熱際寒際四
P185n1617_p0061b07║月即一際也證意實相則諸所說法無非
P185n1617_p0061b08║實相故不相違背雖說俗事亦順正法。
P185n1617_p0061b09║三千大千世界六趣眾生心之所行心所
P185n1617_p0061b10║動作心所戲論皆悉知之。
P185n1617_p0062a01║由意清淨故他心通也所行即循常心也
P185n1617_p0062a02║動作即感變心也戲論即分別心也。
P185n1617_p0062a03║雖未得無漏智慧而其意根清淨如此是
P185n1617_p0062a04║人有所思惟籌量言說皆是佛法無不真實
P185n1617_p0062a05║亦是先佛經中所說。
P185n1617_p0062a06║為得意根清淨實相與佛同體故。
P185n1617_p0062a07║爾時世尊欲重宣此義而說偈言。
P185n1617_p0062a08║是人意清淨明利無濁穢以此妙意根
P185n1617_p0062a09║知上中下法上中下即三乘法。
P185n1617_p0062a10║乃至聞一偈通達無量義次第如法說
P185n1617_p0062b01║月四月至嵗即一月四月乃至一嵗。
P185n1617_p0062b02║是世界內外一切諸眾生若天龍及人
P185n1617_p0062b03║夜又鬼神等其在六趣中所念若干種
P185n1617_p0062b04║持法華之報一切皆悉知十方無數佛
P185n1617_p0062b05║百福莊嚴相為眾生說法悉聞能受持
P185n1617_p0062b06║思惟無量義說法亦無量終始不忘錯
P185n1617_p0062b07║以持法華故悉知諸法相隨義識次第
P185n1617_p0062b08║達名字語言如所知演說此人有所說
P185n1617_p0062b09║皆是先佛法以演此法故於眾無所畏
P185n1617_p0062b10║頌淨意運用𡨋契實相也。
P185n1617_p0063a01║持法華經者意根淨若此雖未得無漏
P185n1617_p0063a02║先有如是相結顯根勝也
P185n1617_p0063a03║是人持此經安住希有地為一切眾生
P185n1617_p0063a04║歡喜而愛敬能以千萬種善巧之語言
P185n1617_p0063a05║分別而說法持法華經故
P185n1617_p0063a06║結顯經勝也此經純談諸法實相開佛知
P185n1617_p0063a07║見故於六根功德一一發明儻能脫去情
P185n1617_p0063a08║塵以清淨根照清淨境遂見山林周帀禽
P185n1617_p0063a09║獸鳴呼醭鼻沾唇殊形異意無非實相無
P185n1617_p0063a10║非妙法即一身而圓證徧六處而常彰本
P185n1617_p0063b01║不欠虧曾無窒礙經文方便駢旁開示行
P185n1617_p0063b02║人應須充擴悟入也。
P185n1617_p0063b03║
P185n1617_p0063b04║
P185n1617_p0063b05║妙法蓮華經要觧卷第十五