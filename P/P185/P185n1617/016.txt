P185n1617_p0065a01║妙法蓮華經要解卷第十六　　　　遠七
P185n1617_p0065a02║溫陵開元蓮寺比丘　戒環　解
P185n1617_p0065a03║常不輕菩薩品第二十
P185n1617_p0065a04║常不輕者釋迦前身威音王時精持妙法
P185n1617_p0065a05║廣施利導之迹也以佛性義遍記四眾於
P185n1617_p0065a06║善則拜逢恚不怒一切見敬故號不輕不
P185n1617_p0065a07║專讀誦以持無相經確忍罵辱以持無我
P185n1617_p0065a08║行無相無我所謂精持也於萬億嵗廣說
P185n1617_p0065a09║是經化萬億眾令住正道使上慢者信伏
P185n1617_p0065a10║隨從使畢罪者還得道果所謂廣利也盖
P185n1617_p0065b01║前之持經其五種功雖圓而未精前之蒙
P185n1617_p0065b02║利獲六千德雖勝而未廣以有人法之緣
P185n1617_p0065b03║影存焉必蘄造於無相無我之妙其於讀
P185n1617_p0065b04║誦不知所專不知所忘其於四眾不知所
P185n1617_p0065b05║敬不知所慢使妙行遍彰億眾自化敬慢
P185n1617_p0065b06║之心罪福之迹凡所謂人法緣影者皆㳷
P185n1617_p0065b07║然於正遍正等之域然後為精廣茲實持
P185n1617_p0065b08║經之𥁞道也故勸持之文終於此品。
P185n1617_p0065b09║爾時佛告得大勢菩薩摩訶薩汝今當知
P185n1617_p0065b10║若比丘比丘尼優婆塞優婆夷持法華經者
P185n1617_p0066a01║若有惡口罵詈誹謗獲大罪報如前所說其
P185n1617_p0066a02║所得功德如向所說眼耳鼻舌身意清淨。
P185n1617_p0066a03║謗毀之罪如喻品末與法師品說聞持之
P185n1617_p0066a04║福如法師功德品說將顯精持先舉此者
P185n1617_p0066a05║所以警眾使知持毀之報不謬而深信精
P185n1617_p0066a06║持廣利也得大勢即大勢至也。
P185n1617_p0066a07║得大勢乃徃古昔過無量無邊不可思議
P185n1617_p0066a08║阿僧祇劫有佛名威音王如來應供正遍知
P185n1617_p0066a09║明行足善逝世間觧無上士調御丈夫天人
P185n1617_p0066a10║師佛世尊劫名離衰國名大成。
P185n1617_p0066b01║緜歷徃古事千億佛無相無我精持廣利
P185n1617_p0066b02║非具法力大勢難勝其任故告得大勢菩
P185n1617_p0066b03║薩也威音王者以大音聲普遍世界為諸
P185n1617_p0066b04║法王說法無畏也故不輕既得其道即能
P185n1617_p0066b05║於眾說法心無所畏劫名離衰謂世道交
P185n1617_p0066b06║興國名大成言正化無缺。
P185n1617_p0066b07║其威音王佛於彼世中為天人阿修羅說法
P185n1617_p0066b08║為求聲聞者說應四諦法度生老病死究竟
P185n1617_p0066b09║涅槃為求辟支佛者說應十二因緣法為諸
P185n1617_p0066b10║菩薩因阿耨多羅三藐三菩提說應六波羅
P185n1617_p0067a01║蜜法究竟佛慧。此敘威音亦說三乘也因
P185n1617_p0067a02║阿耨菩提者因無上道為說六度使由是
P185n1617_p0067a03║而趣證菩提究竟佛慧。
P185n1617_p0067a04║得大勢是威音王佛壽四十萬億那由他恒
P185n1617_p0067a05║河沙劫正法住世劫數如一閻浮提微塵像法
P185n1617_p0067a06║住世劫數如四天下微塵其佛饒益眾生已
P185n1617_p0067a07║然後滅度正法像法滅𥁞之後於此國土復
P185n1617_p0067a08║有佛出亦號威音王如來應供正徧知明行
P185n1617_p0067a09║足善逝世間觧無上士調御丈夫天人師佛
P185n1617_p0067a10║世尊如是次第有二萬億佛皆同一號。
P185n1617_p0067b01║亦如初後燈明二萬皆同一號為道同故
P185n1617_p0067b02║所敘多佛明釋迦徃因之曠遠也。
P185n1617_p0067b03║最初威音王如來既已滅度正法滅後於
P185n1617_p0067b04║像法中增上慢比丘有大勢力爾時有一菩
P185n1617_p0067b05║薩（比丘）名常不輕。
P185n1617_p0067b06║得大勢以何因緣名常不輕是比丘凡有
P185n1617_p0067b07║所見若比丘比丘尼優婆塞優婆夷皆悉禮
P185n1617_p0067b08║拜讚歎而作是言我深敬汝等不敢輕慢所
P185n1617_p0067b09║以者何汝等皆行菩薩道當得作佛。
P185n1617_p0067b10║此以佛性義遍記四眾也四眾容行不等
P185n1617_p0068a01║而不輕以佛性等之故皆悉禮拜深敬以
P185n1617_p0068a02║謂皆行菩薩道皆當作佛盖眾生佛性本
P185n1617_p0068a03║自圓成世間業行皆順正法凡能觀一切
P185n1617_p0068a04║行皆菩薩道知一切人皆當作佛夫何輕
P185n1617_p0068a05║慢之有。
P185n1617_p0068a06║而是比丘不專讀誦經典但行禮拜乃至
P185n1617_p0068a07║遠見四眾亦復故徃禮拜讚歎而作是言我
P185n1617_p0068a08║不敢輕於汝等汝等皆當作佛。
P185n1617_p0068a09║此持無相經行無相行也。
P185n1617_p0068a10║四眾之中有生瞋恚心不淨者惡口罵詈
P185n1617_p0068b01║言是無智比丘從何所來自言我不輕汝而
P185n1617_p0068b02║與我等授記當得作佛我等不用如是虛妄
P185n1617_p0068b03║授記如此經歷多年常被罵詈不生瞋恚常
P185n1617_p0068b04║作是言汝當作佛說是語時眾人或以杖木
P185n1617_p0068b05║瓦石而打擲之避走遠住猶高聲唱言我不
P185n1617_p0068b06║敢輕於汝等汝等皆當作佛。
P185n1617_p0068b07║歷年罵詈不生瞋恚是真無我也眾生癡
P185n1617_p0068b08║迷不能自信故以記為妄授菩薩大悲不
P185n1617_p0068b09║捨救度故避走之際猶切示之。
P185n1617_p0068b10║以其常作是語故增上慢比丘比丘尼優
P185n1617_p0069a01║婆塞優婆夷號之為常不輕。
P185n1617_p0069a02║是比丘臨欲終時於虛空中具聞威音王
P185n1617_p0069a03║佛先所說法華經二十千萬億偈悉能受持
P185n1617_p0069a04║即得如上眼根清淨耳鼻舌身意根清淨得
P185n1617_p0069a05║是六根清淨已更增壽命二百萬億那由他
P185n1617_p0069a06║嵗廣為人說是法華經。
P185n1617_p0069a07║始則不專讀誦而終能聞持多偈增億萬
P185n1617_p0069a08║壽廣為人說者由其無相無我緣影俱亡
P185n1617_p0069a09║故神智真明慧命不夭而𡨋契若此也威
P185n1617_p0069a10║音雖滅法音不滅故先所說經可以具聞
P185n1617_p0069b01║然於空中聞者示使忘能所絕影像然後
P185n1617_p0069b02║能具此法故得二十千萬億偈也以能所
P185n1617_p0069b03║忘影像絕故即得六根清淨功德也前舉
P185n1617_p0069b04║六根功德方明所證之法今舉不輕乃示
P185n1617_p0069b05║能證之人。
P185n1617_p0069b06║於時增上慢四眾比丘比丘尼優婆塞優
P185n1617_p0069b07║婆夷輕賤是人為作不輕名者見其得大神
P185n1617_p0069b08║通力樂說辯力大善寂力聞其所說皆信伏
P185n1617_p0069b09║隨從是菩薩復化千萬億眾令住阿耨多羅
P185n1617_p0069b10║三藐三菩提。四眾見聞信伏隨從所謂妙
P185n1617_p0070a01║行遍彰億眾自化也大神通力即具聞益
P185n1617_p0070a02║壽是也樂說辯力即億嵗廣說是也大善
P185n1617_p0070a03║寂力即六根清淨真常功德是也。
P185n1617_p0070a04║命終之後得值二千億佛皆號日月燈明
P185n1617_p0070a05║於其法中說是法華經以是因緣復值二千
P185n1617_p0070a06║億佛同號雲自在燈王於此諸佛法中受持
P185n1617_p0070a07║讀誦為諸四眾說此經典故得是常眼清淨
P185n1617_p0070a08║耳鼻舌身意諸根清淨於四眾中說法心無
P185n1617_p0070a09║所畏得大勢是常不輕菩薩摩訶薩供養如
P185n1617_p0070a10║是若干諸佛恭敬尊重讚歎種諸善根於後
P185n1617_p0070b01║復值千萬億佛亦於諸佛法中說是經典功
P185n1617_p0070b02║德成就當得作佛。
P185n1617_p0070b03║引威音王日月燈雲自在意明不輕積德
P185n1617_p0070b04║致道宣布法華源流之遠也要使說是經
P185n1617_p0070b05║則如威音王得大無畏明是道則如日月
P185n1617_p0070b06║燈相繼無窮布是利則如雲自在潤覆無
P185n1617_p0070b07║極凡精持廣利期造乎此。
P185n1617_p0070b08║得大勢於意云何爾時常不輕菩薩豈異
P185n1617_p0070b09║人乎則我身是若我於宿世不受持讀誦此
P185n1617_p0070b10║經為他人說者不能疾得阿耨多羅三藐三
P185n1617_p0071a01║菩提我於先佛所受持讀誦此經為人說故
P185n1617_p0071a02║疾得阿耨多羅三藐三菩提。
P185n1617_p0071a03║此明精持成己之道以致今日其道愈光。
P185n1617_p0071a04║得大勢彼時四眾比丘比丘尼優婆塞優婆
P185n1617_p0071a05║夷以瞋恚意輕賤我故二百億劫常不值佛
P185n1617_p0071a06║不聞法不見僧千劫於阿鼻地獄受大苦惱
P185n1617_p0071a07║畢是罪已復遇常不輕菩薩教化阿耨多羅
P185n1617_p0071a08║三藐三菩提。
P185n1617_p0071a09║此明廣利成人之德雖[應-倠+林]惡緣其利不失。
P185n1617_p0071a10║得大勢於汝意云何爾時四眾常輕是菩
P185n1617_p0071b01║薩者豈異人乎今此會中䟦陁婆羅等五百
P185n1617_p0071b02║菩薩師子月等五百比丘尼思佛等五百優
P185n1617_p0071b03║婆塞皆於阿耨多羅三藐三菩提不退轉者
P185n1617_p0071b04║是。此文漏闕句義不分合依正法華云師
P185n1617_p0071b05║子月等五百比丘比丘尼又加優婆夷乃
P185n1617_p0071b06║成四眾正法華云五百清淨士五百清淨女。
P185n1617_p0071b07║得大勢當知是法華經大饒益諸菩薩摩
P185n1617_p0071b08║訶薩能令至於阿耨多羅三藐三菩提是故
P185n1617_p0071b09║諸菩薩摩訶薩於如來滅後常應受持讀誦
P185n1617_p0071b10║觧說書寫是經。結顯廣利勸令精持也。
P185n1617_p0072a01║尒時世尊欲重宣此義而說偈言。
P185n1617_p0072a02║過去有佛號威音王神智無量
P185n1617_p0072a03║將導一切天人龍神所共供養
P185n1617_p0072a04║是佛滅後法欲𥁞時有一菩薩
P185n1617_p0072a05║名常不輕時諸四眾計著於法
P185n1617_p0072a06║不輕菩薩徃到其所而欲之言
P185n1617_p0072a07║我不輕汝汝等行道皆當作佛
P185n1617_p0072a08║諸人聞已輕毀罵詈不輕菩薩
P185n1617_p0072a09║能忍受之其罪畢已臨命終時
P185n1617_p0072a10║得聞此經六根清淨神通力故
P185n1617_p0072b01║增益壽命復為諸人廣說是經
P185n1617_p0072b02║諸著法眾皆蒙菩薩教化成就
P185n1617_p0072b03║令住佛道不輕命終值無數佛
P185n1617_p0072b04║說是經故得無量福漸具功德
P185n1617_p0072b05║疾成佛道將導者後曰將前曰導言威
P185n1617_p0072b06║音以神智妙力前後導達群生使趨於道
P185n1617_p0072b07║也計著於法謂拘墟束教迷佛性義也其
P185n1617_p0072b08║罪畢已等者謂慢眾畢是罪已復遇不輕
P185n1617_p0072b09║臨終聞經而教化成就也不輕命終值無
P185n1617_p0072b10║數佛即日月燈雲自在等。
P185n1617_p0073a01║彼時不輕則我身是時四部眾
P185n1617_p0073a02║著法之者聞不輕言汝當作佛
P185n1617_p0073a03║以是因緣值無數佛此會菩薩
P185n1617_p0073a04║五百之眾并及四部清信士女
P185n1617_p0073a05║今於我前聽法者是
P185n1617_p0073a06║我於前世勸是諸人聽受斯經
P185n1617_p0073a07║第一之法開示教人令住涅槃
P185n1617_p0073a08║世世受持如是經典結顯廣利也令
P185n1617_p0073a09║住涅槃謂令得真常道果也。
P185n1617_p0073a10║億億萬劫至不可議時乃得聞
P185n1617_p0073b01║是法華經億億萬劫至不可議
P185n1617_p0073b02║諸佛世尊時說是經是故行者
P185n1617_p0073b03║於佛滅後聞如是經勿生疑惑
P185n1617_p0073b04║應當一心廣說此經世世值佛
P185n1617_p0073b05║疾成佛道
P185n1617_p0073b06║勸令精持也以億劫乃聞億劫乃說故
P185n1617_p0073b07║當生難值想而深信精持以成就佛道
P185n1617_p0073b08║也顯妙勸持文終於此。
P185n1617_p0073b09║自神力品發起囑累品付授其餘六品
P185n1617_p0073b10║全體前法示現行境流通此道名以行
P185n1617_p0074a01║契智常然大用之門盖藥王妙音觀音
P185n1617_p0074a02║妙嚴化迹皆現實相行境以契前智境
P185n1617_p0074a03║而終於普賢常行故名常然大用。
P185n1617_p0074a04║
P185n1617_p0074a05║
P185n1617_p0074a06║
P185n1617_p0074a07║
P185n1617_p0074a08║妙法蓮華經要觧卷第十六