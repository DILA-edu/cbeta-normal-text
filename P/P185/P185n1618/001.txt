P185n1618_p0163a01║大佛頂首楞嚴經會觧敘　　　　　綿一
P185n1618_p0163a02║師子林沙門　　惟則
P185n1618_p0163a03║首楞嚴經者諸佛之慧命眾生之達道教網
P185n1618_p0163a04║之宏綱禪門之要關也世尊成道以來五時
P185n1618_p0163a05║設化無非為一大事因緣求其總攝化機直
P185n1618_p0163a06║指心體發宣真勝義性簡定真實圓通使人
P185n1618_p0163a07║轉物同如來彈指超無學者無尚楞嚴矣釋
P185n1618_p0163a08║其名則一切事究竟堅固即所謂徹法底源
P185n1618_p0163a09║無動無壞而如來密因菩薩萬行靡不資始
P185n1618_p0163a10║乎此而歸極乎此耳考其所詮則談圓理以
P185n1618_p0163b01║明真性開圓行以示真脩其性也體用雙彰
P185n1618_p0163b02║其脩也果因一契原始要終了義之說也良
P185n1618_p0163b03║由諸脩行人背真向妄不成無上菩提或愛
P185n1618_p0163b04║念小乘得少為足或欲漏不除畜聞成過故
P185n1618_p0163b05║阿難以多聞邪染為緣浚發大教而世尊首
P185n1618_p0163b06║告之曰一切眾生生死相續皆由不知常住
P185n1618_p0163b07║真心性淨明體用諸妄想此想不真故有輪
P185n1618_p0163b08║轉又曰有三摩提名大佛頂首楞嚴王具足
P185n1618_p0163b09║萬行十方如來一門超出妙莊嚴路斯一經
P185n1618_p0163b10║理行之大本也歟由是破七處攀緣別二種
P185n1618_p0164a01║根本因見顯心因心顯見雖心見互顯而正
P185n1618_p0164a02║顯在心如以盲人矚暗喻見非眼屈指飛光
P185n1618_p0164a03║驗見不動印觀河之非變比垂手之無遺辨
P185n1618_p0164a04║於八還擇於諸物非舒非縮無是無非使悟
P185n1618_p0164a05║淨圓真心妄為色空及聞見耳既悟妄為尚
P185n1618_p0164a06║疑混濫故又破自然因緣示見見之非見合
P185n1618_p0164a07║別業同分指見妄之所生且以一人例多人
P185n1618_p0164a08║以一國例諸國總顯器界根身同一妄耳自
P185n1618_p0164a09║淺而深自狹而廣雖多方顯妄而所顯惟真
P185n1618_p0164a10║故又舉陰入處界廣及七大融會入於如來
P185n1618_p0164b01║藏性使悟物我同根是非一體妄無自性全
P185n1618_p0164b02║體即真凡十界依正之相皆循業發現而已
P185n1618_p0164b03║既悟即真尚迷循發故又荅山河大地之難
P185n1618_p0164b04║深窮生起之由譬虛空不拒諸相發揮顯真
P185n1618_p0164b05║妙覺明圓照法界一多互應小大相容即體
P185n1618_p0164b06║即用非俗非真至于離即離非是即非即則
P185n1618_p0164b07║藏心妙性不涉名言矣復引照鏡狂走喻妄
P185n1618_p0164b08║無因結責多聞勸脩無漏通而言之皆圓理
P185n1618_p0164b09║也理觧雖圓非行莫證故又明二决定義初
P185n1618_p0164b10║審因地發心伏斷無明為脩行之要次審煩
P185n1618_p0165a01║惱根本意擇圓根為發行之由於是定六根
P185n1618_p0165a02║優劣令一門深入擊鐘驗常綰巾示結陳二
P185n1618_p0165a03║十五聖所證法門勑選耳根為初心方便而
P185n1618_p0165a04║又教以攝心軌則安立道塲遂聞四重律儀
P185n1618_p0165a05║頂光神咒通而言之皆圓行也乃至由三增
P185n1618_p0165a06║進成就五十五位真菩提路雖談證位未𥁞
P185n1618_p0165a07║行因下而戒業習於七趣情想防禪定於五
P185n1618_p0165a08║陰魔邪無非行門之事必期於圓滿菩提歸
P185n1618_p0165a09║無所得始得名為究竟堅固之證也然則依
P185n1618_p0165a10║究竟堅固之理立究竟堅固之行脩究竟堅
P185n1618_p0165b01║固之行證究竟堅固之理楞嚴教旨大抵如
P185n1618_p0165b02║是是知教行理三悉號楞嚴了義之說莫此
P185n1618_p0165b03║加矣科經者合理行為正宗離正宗為五分
P185n1618_p0165b04║一見道二脩道三證果四結經五助道謂見
P185n1618_p0165b05║道而後脩道脩道而後證果此常途之序固
P185n1618_p0165b06║爾究論上根脩證如發明藏性之後謂不歷
P185n1618_p0165b07║僧祇獲法身請入華屋之前謂疑惑銷除心
P185n1618_p0165b08║悟實相之類又豈局於常哉大哉教乎夫欲
P185n1618_p0165b09║發真歸元明心見性者於此宜𥁞心焉然是
P185n1618_p0165b10║經無教不收無機不攝或言偏意圓或名同
P185n1618_p0166a01║體異昧劣之士有所不達弘經者思所以達
P185n1618_p0166a02║之從而為之觧自唐而宋觧者凡十餘家始
P185n1618_p0166a03║余見長水璿師孤山圓師𣵪潭月師溫陵環
P185n1618_p0166a04║師之說又閱吳興岳師之集併得興福慤資
P185n1618_p0166a05║中沇真際節檇李敏諸師之意無不大同惟
P185n1618_p0166a06║所見或各從一長乃不能不小異遂使行者
P185n1618_p0166a07║泣岐莫辨良導則不達之患不在彼而在乎
P185n1618_p0166a08║此矣今余會諸家要觧以通大途異不公乎
P185n1618_p0166a09║眾者節之異而互通者互存之互為激揚者
P185n1618_p0166a10║審其的據而取之間有隱略乖隔處則又附
P185n1618_p0166b01║己意目為補註若合殊流同歸于海故為之
P185n1618_p0166b02║會觧意道本無言非言不顯佛不得已而言
P185n1618_p0166b03║矣言有不達道無以明則諸師之言亦不容
P185n1618_p0166b04║其己也言既多而不同去道轉遠則會觧者
P185n1618_p0166b05║又豈容其自己哉觧既會矣庶幾覽者因會
P185n1618_p0166b06║觧以知人之言因人言以知佛之言佛言知
P185n1618_p0166b07║矣究竟堅固者得矣曰行曰理曰教曰禪曰
P185n1618_p0166b08║達道曰慧命皆剩語矣況所謂觧與會哉。時
P185n1618_p0166b09║至正二年壬午佛成道日廬陵沙門惟則述
P185n1618_p0166b10║于姑蘇城中之師子林
P185n1618_p0167a01║昔天台智者大師聞西域有是經夙夜酉
P185n1618_p0167a02║望願見而未及見也唐武后長安末般剌
P185n1618_p0167a03║密帝三藏始持梵本自南海至廣州會宰
P185n1618_p0167a04║相房融知南銓在廣請就制止寺譯出而
P185n1618_p0167a05║筆受之中宗神龍元年乙巳五月廿三日
P185n1618_p0167a06║經成謄寫入奏適朝廷多故未遑頒行有
P185n1618_p0167a07║神秀禪師入內道塲見所奏本傳寫歸荊
P185n1618_p0167a08║州度門寺時慧振法師訪度門而得之經
P185n1618_p0167a09║始傳天寶十年西京興福寺惟慤法師復
P185n1618_p0167a10║於故相房融家得其筆受之本始作䟽觧
P185n1618_p0167b01║而廣傳之繼是則有長水孤山吳興諸公
P185n1618_p0167b02║𮞏相發明而觧益詳矣然學者或困於詳
P185n1618_p0167b03║而莫能徧探今師子林天如禪師會觧一
P185n1618_p0167b04║出則不待徧探而眾羙具在不勞辨覈而
P185n1618_p0167b05║群疑自消誦習之便莫便於是矣愚與師
P185n1618_p0167b06║遊從既久自其搜括諸家叅酌去取凡三
P185n1618_p0167b07║年而會觧成皆愚所目擊盖亦頗知其深
P185n1618_p0167b08║有功於是經者也茲因募眾梓以流通乃
P185n1618_p0167b09║復紀經來之嵗月云。臨川沙門克立題
P185n1618_p0167b10║會解所引教禪諸師名目
P185n1618_p0168a01║年代未詳姑據所開而列。
P185n1618_p0168a02║興福法師諱惟慤資中法師諱弘沇
P185n1618_p0168a03║真際法師諱崇節檇李法師諱洪敏
P185n1618_p0168a04║長水法師諱子璿孤山法師諱智圓
P185n1618_p0168a05║吳興法師諱仁岳泐潭禪師諱曉月
P185n1618_p0168a06║溫陵禪師諱戒環
P185n1618_p0168a07║開經偈
P185n1618_p0168a08║無上甚深微妙法百千萬劫難遭遇
P185n1618_p0168a09║我今見聞得受持願觧如來真實義
P185n1618_p0168a10║
P185n1618_p0168b01║大佛頂如來密因脩證了義諸菩薩萬行首
P185n1618_p0168b02║楞嚴經會觧卷第一
P185n1618_p0168b03║天竺沙門般剌密帝譯
P185n1618_p0168b04║烏萇國沙門彌伽釋迦譯語
P185n1618_p0168b05║菩薩戒弟子前正議大夫同中書門下平
P185n1618_p0168b06║章事房融筆受
P185n1618_p0168b07║師子林沙門　惟則　會觧
P185n1618_p0168b08║溫陵曰如來果體其體本然何假密因菩
P185n1618_p0168b09║薩道用其用無作孰為萬行無因無行無
P185n1618_p0168b10║脩無證無了不了大小名相一切不立此
P185n1618_p0169a01║真首楞嚴究竟堅固者也特以眾生如來
P185n1618_p0169a02║隱於藏心非密因不顯眾生菩薩淪於七
P185n1618_p0169a03║趣非萬行不脩覺皇於是示之以大法使
P185n1618_p0169a04║不迷於小道而默得乎無外之體喻之以
P185n1618_p0169a05║佛頂使不滯於相見而妙極乎無上之致
P185n1618_p0169a06║指如來密因使明本妙心知三世諸佛皆
P185n1618_p0169a07║依此為初因明脩證了義使悟究竟法知
P185n1618_p0169a08║一切聖人皆依此而證果乃至具足菩薩
P185n1618_p0169a09║萬行一切事法無不究竟至於實相堅固
P185n1618_p0169a10║不壞故名大佛頂如來密因脩證了義諸
P185n1618_p0169b01║菩薩萬行首楞嚴經經即能詮之文而已
P185n1618_p0169b02║詮猶筌也知經為筌則從而釋之者皆筌
P185n1618_p0169b03║也非魚也學者慎勿執筌為魚然後首楞
P185n1618_p0169b04║真經可得矣補註曰梵語首楞嚴乃大定
P185n1618_p0169b05║之總名也此翻一切事究竟堅固古師云
P185n1618_p0169b06║未脩此定一切事法宛尓差殊為法所縛
P185n1618_p0169b07║得此定時山河大地明暗色空一切事法
P185n1618_p0169b08║當處寂滅即是常住心性故云究竟堅固
P185n1618_p0169b09║如法華云是法住法位世間相常住韶國
P185n1618_p0169b10║師云心外無法滿目青山亦此義也上畧
P185n1618_p0170a01║釋經題竟若其翻譯筆受等來歷及分門
P185n1618_p0170a02║科判之類諸師既有明文茲不繁引。
P185n1618_p0170a03║如是我聞一時佛在室羅筏城祇桓精舍與
P185n1618_p0170a04║大比丘眾千二百五十人俱。
P185n1618_p0170a05║溫陵曰如是之法我從佛聞此集者因佛
P185n1618_p0170a06║立言證法有所授而已不必他說一時之
P185n1618_p0170a07║語亦因佛立諸經通用故不定指也孤山
P185n1618_p0170a08║曰室羅筏或云舍衛新翻豐德以國豐四
P185n1618_p0170a09║德一貨財二欲境三多聞四觧脫祇具云
P185n1618_p0170a10║祇陀正云逝多此翻戰勝太子之名也生
P185n1618_p0170b01║時父王與外國戰勝因立美號即須達為
P185n1618_p0170b02║之買園造立精舍以施佛者桓即林也比
P185n1618_p0170b03║丘含三義乞士破惡怖魔也長水曰千二
P185n1618_p0170b04║百五十人者初度陳如等五人次度三迦
P185n1618_p0170b05║葉兄弟兼徒一千次度舍利弗目犍連各
P185n1618_p0170b06║兼徒一百次度耶舍長者等五十人經舉
P185n1618_p0170b07║大數故減五人此眾並先事外道勤苦累
P185n1618_p0170b08║劫一無所證纔遇佛即得上果故感佛恩
P185n1618_p0170b09║常隨佛化為常隨眾也補註曰會觧之例
P185n1618_p0170b10║不以人品年代先後為次第盖於諸家之
P185n1618_p0171a01║觧互有去取但以所取之觧隨經文先後
P185n1618_p0171a02║而插入焉觧之同者不重取貴在一路貫
P185n1618_p0171a03║通如出一人之口而已。
P185n1618_p0171a04║皆是無漏大阿羅漢佛子住持善超諸有能
P185n1618_p0171a05║於國土成就威儀從佛轉輪妙堪遺囑嚴淨
P185n1618_p0171a06║毘尼弘範三界應身無量度脫眾生㧞濟未
P185n1618_p0171a07║來越諸塵累。
P185n1618_p0171a08║孤山曰無漏者內冥中道不漏落二邊也
P185n1618_p0171a09║凖涅槃四依品十地菩薩名阿羅漢溫陵
P185n1618_p0171a10║曰華嚴歎眾住一切菩薩智所住境護持
P185n1618_p0171b01║諸佛正法之輪所謂佛子住持也法華歎
P185n1618_p0171b02║眾盡諸有結心得自在所謂善超諸有也
P185n1618_p0171b03║能於國土成就威儀者隨剎現身正容悟
P185n1618_p0171b04║物也從佛轉輪妙堪遺囑者道能助化德
P185n1618_p0171b05║足利生也而又嚴毘尼而作範示應身而
P185n1618_p0171b06║度生意非利彼一時直欲㧞濟未來使皆
P185n1618_p0171b07║超諸有塵累耳此阿難同列之德也凡經
P185n1618_p0171b08║序眾皆隨緣起此經以阿難起教示墮滛
P185n1618_p0171b09║室疑若未能住持佛法善超諸有虧威儀
P185n1618_p0171b10║汙戒律不堪遺囑度生㧞濟未來故因歎
P185n1618_p0172a01║同列之德以顯阿難示迹實無虧汙意在
P185n1618_p0172a02║㧞濟也。
P185n1618_p0172a03║其名曰大智舍利弗摩訶目犍連摩訶拘絺
P185n1618_p0172a04║羅富樓那弥多羅尼子須菩提優波尼沙陀
P185n1618_p0172a05║等而為上首。
P185n1618_p0172a06║長水曰舍利此云鶖也弗即子也其母名
P185n1618_p0172a07║舍利以其眼黑白分明轉動流利如之故
P185n1618_p0172a08║連母為名目犍連姓也此云采菽氏名拘
P185n1618_p0172a09║律陀此云無節𣗳摩訶拘絺羅此云大膝
P185n1618_p0172a10║乃舍利弗之舅常論勝姉姉懷鶖子論即
P185n1618_p0172b01║不勝知懷智人寄辯母口遂徃南天學十
P185n1618_p0172b02║八經無暇剪爪號長爪梵志學畢還家而
P185n1618_p0172b03║甥已為佛弟子起大憍慢徃佛所奪之佛
P185n1618_p0172b04║令立論義墯負媿得法眼淨成阿羅漢獲
P185n1618_p0172b05║四辯才富樓那父名此云滿彌多羅尼母
P185n1618_p0172b06║名此云慈今連父母名召云滿慈子須菩
P185n1618_p0172b07║提云空生生時庫藏皆空占者云既善且
P185n1618_p0172b08║吉故亦云善現善吉優波尼沙陀此云塵
P185n1618_p0172b09║性空孤山曰諸經列名不同尚年臘則先
P185n1618_p0172b10║陳如尚聲德則先鶖子今從尚德之例也。
P185n1618_p0173a01║復有無量辟支無學并其初心同來佛所属
P185n1618_p0173a02║諸比丘休夏自恣十方菩薩咨決心疑欽奉
P185n1618_p0173a03║慈顏將求密義即時如來敷坐宴安為諸會
P185n1618_p0173a04║中宣示深奧法筵清眾得未曾有迦陵仙音
P185n1618_p0173a05║徧十方界恒沙菩薩來聚道塲文殊師利而
P185n1618_p0173a06║為上首。
P185n1618_p0173a07║長水曰辟支具云辟支迦羅此云獨覺亦
P185n1618_p0173a08║云緣覺獨但自悟緣依教悟獨覺自分二
P185n1618_p0173a09║類其利根者曰麟喻喻麟之獨出無佛世
P185n1618_p0173a10║觀物變易自覺無生其鈍根者曰部行亦
P185n1618_p0173b01║出無佛世部黨而行師徒訓化也緣覺依
P185n1618_p0173b02║佛教觀十二緣作流轉還滅二種觀法者
P185n1618_p0173b03║也資中曰此是部行遇佛回向者吳興曰
P185n1618_p0173b04║并其初心正似師徒共集實部行也孤山
P185n1618_p0173b05║曰自恣律開三日七月十四十五十六也
P185n1618_p0173b06║溫陵曰自有愆失恣任僧舉曰自恣九旬
P185n1618_p0173b07║禁足莫由覲佛故於休夏咨決心疑自恣
P185n1618_p0173b08║決疑皆所以孝九旬德業也欽奉如來而
P185n1618_p0173b09║稱慈嚴者慈以恩言嚴以威言宣示深奧
P185n1618_p0173b10║所以為楞嚴發起如法華以無量義為發
P185n1618_p0174a01║起也迦陵頻伽仙禽也其音和雅佛音如
P185n1618_p0174a02║之文殊此云妙德表根本智楞嚴會上為
P185n1618_p0174a03║擇法眼故居上首也。
P185n1618_p0174a04║時波斯匿王為其父王諱日營齋請佛宮掖
P185n1618_p0174a05║自迎如來廣設珎羞無上妙味兼復親延諸
P185n1618_p0174a06║大菩薩。
P185n1618_p0174a07║孤山曰波斯匿此云勝軍溫陵曰匿王舍
P185n1618_p0174a08║衛國王也宮掖王之內庭也於內庭延佛
P185n1618_p0174a09║敬之至也。
P185n1618_p0174a10║城中復有長者居士同時飯僧佇佛來應佛
P185n1618_p0174b01║勑文殊分領菩薩及阿羅漢應諸齋主惟有
P185n1618_p0174b02║阿難先受別請遠遊未還不遑僧次既無上
P185n1618_p0174b03║座及阿闍黎途中獨歸其日無供即時阿難
P185n1618_p0174b04║執持應器於所遊城次第循乞心中初求最
P185n1618_p0174b05║後檀越以為齋主無問淨穢剎利尊姓及旃
P185n1618_p0174b06║陀羅方行等慈不擇微賤發意圓成一切眾
P185n1618_p0174b07║生無量功德。
P185n1618_p0174b08║溫陵曰此敘其悞墯[婬-壬+(工/山)]室之由也律制僧
P185n1618_p0174b09║遠出侶須三人一上座一軌範師所以嚴
P185n1618_p0174b10║行止防誤失也鉢曰應器最後檀越謂未
P185n1618_p0175a01║飯僧者平等之慈於己等心而化使彼等
P185n1618_p0175a02║心而施於食等者於法亦等所以能成無
P185n1618_p0175a03║量功德若摩登者即穢而微賤阿難既無
P185n1618_p0175a04║揀擇所以誤墯也剎帝利王族旃陀羅云
P185n1618_p0175a05║殺者即屠膾[婬-壬+(工/山)]酒之家。
P185n1618_p0175a06║阿難已知如來世尊訶須菩提及大迦葉為
P185n1618_p0175a07║阿羅漢心不均平欽仰如來開闡無遮度諸
P185n1618_p0175a08║疑謗經彼城隍徐步郭門嚴整威儀肅恭齋
P185n1618_p0175a09║法。
P185n1618_p0175a10║溫陵曰此敘平等行慈之意也須菩提捨
P185n1618_p0175b01║貧從富大迦葉捨富從貧一謂富者易施
P185n1618_p0175b02║一謂貧者植因如來訶之欲其心無遮限
P185n1618_p0175b03║而息不均之疑謗故阿難欽仰以肅恭齋
P185n1618_p0175b04║法齋法者齊整嚴重次第行乞之謂也或
P185n1618_p0175b05║局維摩經謂非如來訶責安知如來不訶
P185n1618_p0175b06║獨淨名訶哉。
P185n1618_p0175b07║爾時阿難因乞食次經歷[婬-壬+(工/山)]室遭大幻術摩
P185n1618_p0175b08║登伽女以娑毘迦羅先梵天咒攝入[婬-壬+(工/山)]席[婬-壬+(工/山)]
P185n1618_p0175b09║躬撫摩將毀戒體。
P185n1618_p0175b10║長水曰摩登伽義翻本性下經云性比丘
P185n1618_p0176a01║尼是也溫陵曰摩登伽妓女也娑毘迦羅
P185n1618_p0176a02║此云黃髮外道所傳幻咒名先梵天實妖
P185n1618_p0176a03║術耳[婬-壬+(工/山)]躬撫摩將毀戒體者以身逼近將
P185n1618_p0176a04║毀淨戒之體也後云心清淨故尚未淪溺
P185n1618_p0176a05║則將毀而已。
P185n1618_p0176a06║如來知彼[婬-壬+(工/山)]術所加齋畢旋歸王及大臣長
P185n1618_p0176a07║者居士俱來隨佛願聞法要于時世尊頂放
P185n1618_p0176a08║百寶無畏光明光中出生千葉寶蓮有佛化
P185n1618_p0176a09║身結跏趺坐宣說神咒勑文殊師利將咒徃
P185n1618_p0176a10║護惡咒銷滅提獎阿難及摩登伽歸來佛所。
P185n1618_p0176b01║資中曰如來常儀受請齋畢皆為說法今
P185n1618_p0176b02║既速歸必有所為故王臣大眾隨而來也
P185n1618_p0176b03║溫陵曰頂門為無上果光有百寶色謂之
P185n1618_p0176b04║無畏者能攝魔外物無以勝也世尊不自
P185n1618_p0176b05║說咒而於頂光化佛說者示此咒乃無為
P185n1618_p0176b06║心佛無上心法也孤山曰登伽得益而經
P185n1618_p0176b07║家不敘者下文顯故然約實行則機熟得
P185n1618_p0176b08║道之時由阿難牽以欲鈎故使後入佛智
P185n1618_p0176b09║也若是大權則同阿難發起斯教以益羣
P185n1618_p0176b10║機耳補註曰一經大分凖常為三一序分
P185n1618_p0177a01║二正宗分三流通分序分齊此下文為正
P185n1618_p0177a02║宗分盖阿難返省前非啟請妙奢摩他等
P185n1618_p0177a03║正是正宗之發端也環師於正宗一分又
P185n1618_p0177a04║科為五初見道分始於此而止於第四卷
P185n1618_p0177a05║中二脩道分始於第四卷中而止於第七
P185n1618_p0177a06║卷三證果分始於第七卷末而止於第八
P185n1618_p0177a07║卷中四結經分在證果分後五助道分始
P185n1618_p0177a08║於第八卷中而止於第十卷末正宗文竟
P185n1618_p0177a09║遂入流通而卷終焉。
P185n1618_p0177a10║阿難見佛頂禮悲泣恨無始來一向多聞未
P185n1618_p0177b01║全道力殷勤啟請十方如來得成菩提妙奢
P185n1618_p0177b02║摩他三摩禪那最初方便於時復有恒沙菩
P185n1618_p0177b03║薩及諸十方大阿羅漢辟支佛等俱願樂聞
P185n1618_p0177b04║退坐默然承受聖旨。
P185n1618_p0177b05║補註曰奢摩他等三名乃楞嚴大定之名
P185n1618_p0177b06║也昔孤山甞用天台三止配之一曰體真
P185n1618_p0177b07║止止於真諦二曰方便隨緣止止於俗諦
P185n1618_p0177b08║三曰息二邊分別止止於中道第一義諦
P185n1618_p0177b09║以止属於定故也今復釋而明之奢摩他
P185n1618_p0177b10║者寂靜之義也三摩者觀照之義也禪那
P185n1618_p0178a01║者寂照不二之義也義立三名體惟一法
P185n1618_p0178a02║舉一具三言三即一三一互融故謂之妙
P185n1618_p0178a03║如是妙脩方曰楞嚴大定此乃一經之要
P185n1618_p0178a04║旨趣理之玄門阿難昧之是以遭難至是
P185n1618_p0178a05║始以多聞小慧為恨而以楞嚴大定為請
P185n1618_p0178a06║雖以大定為請然如來下文所示別無其
P185n1618_p0178a07║方始則決擇真妄次則真妄和融乃至會
P185n1618_p0178a08║通藏性深窮萬法直至第四卷中皆是發
P185n1618_p0178a09║明究竟之圓理而已盖此圓理乃大定之
P185n1618_p0178a10║本也吳興曰最初方便者阿難所請有通
P185n1618_p0178b01║有別通謂奢摩他等是諸佛成道之法也
P185n1618_p0178b02║別謂最初方便即當機發行之由也應知
P185n1618_p0178b03║下文從破心見以去酬其通請如佛告阿
P185n1618_p0178b04║難有三摩提名大佛頂首楞嚴王具足萬
P185n1618_p0178b05║行十方如來一門超出妙莊嚴路汝今諦
P185n1618_p0178b06║𦗟等至辨諸聖圓通本根酬其別請如佛
P185n1618_p0178b07║告大眾吾今問汝最初發心悟十八界誰
P185n1618_p0178b08║為圓通從何方便入三摩地等舉要言之
P185n1618_p0178b09║惟觀音所觀耳根圓通是此經最初方便
P185n1618_p0178b10║舊有多說今無取焉。
P185n1618_p0179a01║佛告阿難汝我同氣情均天倫當初發心於
P185n1618_p0179a02║我法中見何勝相䪺捨世間深重恩愛阿難
P185n1618_p0179a03║白佛我見如來三十二相勝妙殊絕形體暎
P185n1618_p0179a04║徹猶如琉璃常自思惟此相非是欲愛所生
P185n1618_p0179a05║何以故欲氣麄濁腥臊交遘膿血雜亂不能
P185n1618_p0179a06║發生勝淨妙明紫金光聚是以渴仰從佛剃
P185n1618_p0179a07║落。
P185n1618_p0179a08║溫陵曰阿難此云慶喜斛飯王之子如來
P185n1618_p0179a09║成道夜生淨飯既聞太子成道斛飯又奏
P185n1618_p0179a10║宮中生男舉國欣慶因名慶喜是佛堂弟
P185n1618_p0179b01║故云同氣同氣共本也天倫兄弟也吳興
P185n1618_p0179b02║曰阿難既厭多聞而欣妙定如來欲談是
P185n1618_p0179b03║義先詰妄緣故問發心見相之由為止散
P185n1618_p0179b04║入寂之本迷觧之要並在于茲孤山曰見
P185n1618_p0179b05║相實有生滅宛然緣此發心安趣常果故
P185n1618_p0179b06║下經云若於因地以生滅心為本脩因而
P185n1618_p0179b07║求佛乘不生不滅無有是處補註曰阿難
P185n1618_p0179b08║見相乃緣塵分別之見其所發心即妄想
P185n1618_p0179b09║攀緣之心後文七徵八辨重重逐破者此
P185n1618_p0179b10║也。
P185n1618_p0180a01║佛言善哉阿難汝等當知一切眾生從無始
P185n1618_p0180a02║來生死相續皆由不知常住真心性淨明體
P185n1618_p0180a03║用諸妄想此想不真故有輪轉。
P185n1618_p0180a04║孤山曰常住真心即下文如來藏心圓融
P185n1618_p0180a05║三諦也用諸妄想謂九界眾生不達此三
P185n1618_p0180a06║本惟一念於是六趣見其俗二乘見其真
P185n1618_p0180a07║菩薩見其中皆由不了圓融妄生取著故
P185n1618_p0180a08║致輪轉二種生死。
P185n1618_p0180a09║汝今欲研無上菩提真發明性應當直心酬
P185n1618_p0180a10║我所問十方如來同一道故出離生死皆以
P185n1618_p0180b01║直心心言直故如是乃至終始地位中間永
P185n1618_p0180b02║無諸委曲相阿難我今問汝當汝發心緣於
P185n1618_p0180b03║如來三十二相將何所見誰為愛樂阿難白
P185n1618_p0180b04║佛言世尊如是愛樂用我心自由目觀見如
P185n1618_p0180b05║來勝相心生愛樂故我發心願捨生死。
P185n1618_p0180b06║泐潭曰此正陳妄體也目即眼根心即意
P185n1618_p0180b07║識根識虛妄猶如空花若執有體能見能
P185n1618_p0180b08║樂豈惟迷於法空亦起我人見愛故後文
P185n1618_p0180b09║云六為賊媒自劫家實無始虛習住地無
P185n1618_p0180b10║明皆由根識更非他物想相為塵識情為
P185n1618_p0181a01║垢生死輪轉莫不由斯故下推徵令知虛
P185n1618_p0181a02║妄。
P185n1618_p0181a03║佛告阿難如汝所說真所愛樂因于心目若
P185n1618_p0181a04║不識知心目所在則不能得降伏塵勞譬如
P185n1618_p0181a05║國王為賊所侵發兵計除是兵要當知賊所
P185n1618_p0181a06║在使汝流轉心目為咎吾今問汝惟心與目
P185n1618_p0181a07║今何所在。
P185n1618_p0181a08║孤山曰王譬真心賊譬妄想真為妄轉如
P185n1618_p0181a09║國被賊侵發兵討除喻脩大定汝合國王
P185n1618_p0181a10║心目合賊。
P185n1618_p0181b01║
P185n1618_p0181b02║
P185n1618_p0181b03║
P185n1618_p0181b04║大佛頂如來密因脩證了義諸菩薩萬行首
P185n1618_p0181b05║楞嚴經會觧卷第一