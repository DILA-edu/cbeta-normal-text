P185n1618_p0183a01║大佛頂如來密因脩證了義諸菩薩萬行首
P185n1618_p0183a02║楞嚴經會觧卷第二　　　　　綿二
P185n1618_p0183a03║阿難白佛言世尊一切世間十種異生同將
P185n1618_p0183a04║識心居在身內縱觀如來青蓮華眼亦在佛
P185n1618_p0183a05║面我今觀此浮根四塵秪在我面如是識心
P185n1618_p0183a06║實居身內。
P185n1618_p0183a07║溫陵曰謂心在內目在外自眾生至如來
P185n1618_p0183a08║阿難皆然文互見也異生有十二類除土
P185n1618_p0183a09║木空散非心眼倫也補註曰浮根四塵言
P185n1618_p0183a10║眼也詳見第四卷中。
P185n1618_p0183b01║佛告阿難汝今現坐如來講堂觀祇陀林今
P185n1618_p0183b02║何所在世尊此大重閣清淨講堂在給孤園
P185n1618_p0183b03║今祇陀林實在堂外阿難汝今堂中先何所
P185n1618_p0183b04║見世尊我在堂中先見如來次觀大眾如是
P185n1618_p0183b05║外望方矚林園阿難汝矚林園因何有見世
P185n1618_p0183b06║尊此大講堂戶牖開豁故我在堂得遠瞻見。
P185n1618_p0183b07║溫陵曰定內外境欲明在內之心當次第
P185n1618_p0183b08║見定先後見欲破在內之心不先見內汝
P185n1618_p0183b09║矚等皆且引事辨定下乃牒破。
P185n1618_p0183b10║爾時世尊在大眾中舒金色臂摩阿難頂告
P185n1618_p0184a01║云阿難及諸大眾有三摩提名大佛頂首楞
P185n1618_p0184a02║嚴王具足萬行十方如來一門超出妙莊嚴
P185n1618_p0184a03║路汝今諦𦗟阿難頂禮伏受慈旨。
P185n1618_p0184a04║溫陵曰三摩提亦云三摩地亦云三昧此
P185n1618_p0184a05║云正定首楞三昧千聖共由故曰一門妙
P185n1618_p0184a06║莊嚴海由此而至故謂之路孤山曰阿難
P185n1618_p0184a07║向以三名為請今如來但舉三摩提者圓
P185n1618_p0184a08║融三止舉一即三故下文奢摩他路其意
P185n1618_p0184a09║亦爾。
P185n1618_p0184a10║佛告阿難如汝所言身在講堂戶牖開豁遠
P185n1618_p0184b01║矚林園亦有眾生在此堂中不見如來見堂
P185n1618_p0184b02║外者阿難荅言世尊在堂不見如來能見林
P185n1618_p0184b03║泉無有是處阿難汝亦如是汝之心靈一切
P185n1618_p0184b04║明了若汝現前所明了心實在身內爾時先
P185n1618_p0184b05║合了知內身頗有眾生先見身中後觀外物
P185n1618_p0184b06║縱不能見心肝脾胃𤓰生髮長筋轉脉搖誠
P185n1618_p0184b07║合明了如何不知必不內知云何知外是故
P185n1618_p0184b08║應知汝言覺了能知之心住在身內無有是
P185n1618_p0184b09║處。
P185n1618_p0184b10║溫陵曰心在身內合見身中頗猶可也引
P185n1618_p0185a01║眾以問决不能也心胃內藏縱不能知𤓰
P185n1618_p0185a02║脉外浮云何不曉既不內知果非在內矣
P185n1618_p0185a03║補註曰前文雙呈心目所在今乃先破妄
P185n1618_p0185a04║心雖曰破妄心而但言此心無有處所却
P185n1618_p0185a05║不顯言此心是妄者要引阿難處處推呈
P185n1618_p0185a06║令其情𥁞而理窮也由是直至七處徵心
P185n1618_p0185a07║之後始告之曰此非汝心等然則七處逐
P185n1618_p0185a08║破者且破妄心無所在也。
P185n1618_p0185a09║阿難稽首而白佛言我聞如來如是法音悟
P185n1618_p0185a10║知我心實居身外所以者何譬如燈光然於
P185n1618_p0185b01║室中是燈必能先照室內從其室門後及庭
P185n1618_p0185b02║際一切眾生不見身中獨見身外亦如燈光
P185n1618_p0185b03║居在室外不能照室是義必明將無所惑同
P185n1618_p0185b04║佛了義得無妄邪佛告阿難是諸比丘適來
P185n1618_p0185b05║從我室羅筏城循乞摶食歸祇陀林我已宿
P185n1618_p0185b06║齋汝觀比丘一人食時諸人飽不阿難荅言
P185n1618_p0185b07║不也世尊何以故是諸比丘雖阿羅漢軀命
P185n1618_p0185b08║不同云何一人能令眾飽。
P185n1618_p0185b09║溫陵曰因破非內復生妄計謂心在外彼
P185n1618_p0185b10║食不能飽此則外心不能知身矣宿預也
P185n1618_p0186a01║食有四種搏即叚也有形叚可搏取揀非
P185n1618_p0186a02║思食識食等也孤山曰前云受請今言從
P185n1618_p0186a03║我乞食者提獎阿難在赴請日為彼演法
P185n1618_p0186a04║事應隔宵故指即日循乞為例我已宿齋
P185n1618_p0186a05║者即我一人已飽也。
P185n1618_p0186a06║佛告阿難若汝覺了知見之心實在身外身
P185n1618_p0186a07║心相外自不相干則心所知身不能覺覺在
P185n1618_p0186a08║身際心不能知我今示汝兜羅綿手汝眼見
P185n1618_p0186a09║時心分別不阿難荅言如是世尊佛告阿難
P185n1618_p0186a10║若相知者云何在外是故應知汝言覺了能
P185n1618_p0186b01║知之心住在身外無有是處。
P185n1618_p0186b02║溫陵曰身心相外下辨非外也我今示汝
P185n1618_p0186b03║下驗非外也兜羅此云細香其綿色如霜
P185n1618_p0186b04║佛手柔軟如之。
P185n1618_p0186b05║阿難白佛言世尊如佛所言不見內故不居
P185n1618_p0186b06║身內身心相知不相離故不在身外我今思
P185n1618_p0186b07║惟知在一處佛言處今何在阿難言此了知
P185n1618_p0186b08║心既不知內而能見外如我思忖潛伏根裏
P185n1618_p0186b09║猶如有人取琉璃椀合其兩眼雖有物合而
P185n1618_p0186b10║不留礙彼根隨見隨即分別然我覺了能知
P185n1618_p0187a01║之心不見內者為在根故分明矚外無障礙
P185n1618_p0187a02║者潛根內故。
P185n1618_p0187a03║長水曰琉璃喻根眼喻於心眼根色淨不
P185n1618_p0187a04║礙於心同琉璃椀不礙於眼隨照一境心
P185n1618_p0187a05║隨根知。
P185n1618_p0187a06║佛告阿難如汝所言潛根內者猶如琉璃彼
P185n1618_p0187a07║人當以琉璃籠眼當見山河見琉璃不如是
P185n1618_p0187a08║世尊是人當以琉璃籠眼實見琉璃佛告阿
P185n1618_p0187a09║難汝心若同琉璃合者當見山河何不見眼
P185n1618_p0187a10║若見眼者眼即同境不得成隨若不能見云
P185n1618_p0187b01║何說言此了知心潛在根內如琉璃合是故
P185n1618_p0187b02║應知汝言覺了能知之心潛伏根裏如琉璃
P185n1618_p0187b03║合無有是處。
P185n1618_p0187b04║真際曰此責阿難有法喻不齊之過喻見
P185n1618_p0187b05║琉璃法不見根縱許見根根即是境若是
P185n1618_p0187b06║境者不得言隨以前文云彼根隨見隨即
P185n1618_p0187b07║分別故溫陵曰事理俱違非潛根矣。
P185n1618_p0187b08║阿難白佛言世尊我今又作如是思惟是眾
P185n1618_p0187b09║生身腑藏在中竅穴居外有藏則暗有竅則
P185n1618_p0187b10║明今我對佛開眼見明名為見外閉眼見暗
P185n1618_p0188a01║名為見內是義云何。
P185n1618_p0188a02║吳興曰初計心在身內佛以不見腑藏為
P185n1618_p0188a03║破次計在外復招身心相離之難又計潛
P185n1618_p0188a04║根且乖琉璃籠眼之喻今立內外欲免前
P185n1618_p0188a05║三之過也何者良以有藏則暗故見暗時
P185n1618_p0188a06║即名為內何必須見內之物耶有竅則明
P185n1618_p0188a07║故見明時即名為外豈應更責外不相干
P185n1618_p0188a08║耶內外若成自顯此心不在一處亦異潛
P185n1618_p0188a09║根也然則雖云見外所執心體還成在內
P185n1618_p0188a10║以開眼見明不同燈在室外故泐潭曰白
P185n1618_p0188b01║虎通云五臟即肝心肺腎脾六腑者即五
P185n1618_p0188b02║臟之宮府也胃為脾之府膀胱為腎之府
P185n1618_p0188b03║三焦為命之府膽為肝之府大小腸為心
P185n1618_p0188b04║府肺府也溫陵曰復計心在內故以見暗
P185n1618_p0188b05║為見腑藏也下約三節破之。
P185n1618_p0188b06║佛告阿難汝當閉眼見暗之時此暗境界為
P185n1618_p0188b07║與眼對為不對眼若與眼對暗在眼前云何
P185n1618_p0188b08║成內若成內者居暗室中無日月燈此室暗
P185n1618_p0188b09║中皆汝焦腑若不對者云何成見。
P185n1618_p0188b10║溫陵曰汝當下問之若與下難之若不下
P185n1618_p0189a01║破也。
P185n1618_p0189a02║若離外見內對所成合眼見暗名為身中開
P185n1618_p0189a03║眼見明何不見面若不見面內對不成。
P185n1618_p0189a04║溫陵曰眼前之境名外見身內之境名內
P185n1618_p0189a05║對前以對眼為外不得成內今縱離外見
P185n1618_p0189a06║而成內對即是眼能返觀且合能返觀身
P185n1618_p0189a07║中則開應返觀己面若不爾者義不成矣。
P185n1618_p0189a08║見面若成此了知心及與眼根乃在虛空何
P185n1618_p0189a09║成在內若在虛空自非汝體即應如來今見
P185n1618_p0189a10║汝面亦是汝身汝眼已知身合非覺必汝執
P185n1618_p0189b01║言身眼兩覺應有二知即汝一身應成兩佛
P185n1618_p0189b02║是故應知汝言見暗名見內者無有是處。
P185n1618_p0189b03║溫陵曰展轉辨明無返觀理也汝眼已知
P185n1618_p0189b04║身合非覺者既在虛空自非汝體也若執
P185n1618_p0189b05║兩皆有知則成兩體矣吳興曰是故應知
P185n1618_p0189b06║下不言見明為外者略也又見外為成見
P185n1618_p0189b07║內今從正計結也。
P185n1618_p0189b08║阿難言我嘗聞佛開示四眾由心生故種種
P185n1618_p0189b09║法生由法生故種種心生我今思惟即思惟
P185n1618_p0189b10║體實我心性隨所合處心則隨有亦非內外
P185n1618_p0190a01║中間三處。
P185n1618_p0190a02║孤山曰心生法生境從心起也法生心生
P185n1618_p0190a03║心逐境遷也溫陵曰以心法相生則隨境
P185n1618_p0190a04║思惟即是心體心法合處即為心在。
P185n1618_p0190a05║佛告阿難汝今說言由法生故種種心生隨
P185n1618_p0190a06║所合處心隨有者是心無體則無所合若無
P185n1618_p0190a07║有體而能合者則十九界因七塵合是義不
P185n1618_p0190a08║然若有體者如汝以手自挃其體汝所知心
P185n1618_p0190a09║為復內出為從外入若復內出還見身中若
P185n1618_p0190a10║從外來先合見面。
P185n1618_p0190b01║溫陵曰以即思惟體為心特浮想耳故難
P185n1618_p0190b02║其體之有無也設若無體則空有其名云
P185n1618_p0190b03║何隨合如十九界七塵特空名耳設若有
P185n1618_p0190b04║體當何所在令挃身而驗明體實無在也
P185n1618_p0190b05║挃猶觸也。
P185n1618_p0190b06║阿難言見是其眼心知非眼為見非義佛言
P185n1618_p0190b07║若眼能見汝在室中門能見不則諸已死尚
P185n1618_p0190b08║有眼存應皆見物若見物者云何名死。
P185n1618_p0190b09║溫陵曰阿難言下觧上難也謂心但能知
P185n1618_p0190b10║不可言見曾不悟能見在心徒眼不見也
P185n1618_p0191a01║佛言下舉門喻能見在心舉死明徒眼不
P185n1618_p0191a02║見。
P185n1618_p0191a03║阿難又汝覺了能知之心若必有體為復一
P185n1618_p0191a04║體為有多體今在汝身為復徧體為不徧體
P185n1618_p0191a05║若一體者則汝以手挃一支時四支應覺若
P185n1618_p0191a06║咸覺者挃應無在若挃有所則汝一體自不
P185n1618_p0191a07║能成若多體者則成多人何體為汝若徧體
P185n1618_p0191a08║者同前所挃若不徧者當汝觸頭亦觸其足
P185n1618_p0191a09║頭有所覺足應無知今汝不然是故應知隨
P185n1618_p0191a10║所合處心則隨有無有是處。
P185n1618_p0191b01║溫陵曰當知真心非一非多非徧不徧四
P185n1618_p0191b02║義既非則不可謂隨所合處心隨有也。
P185n1618_p0191b03║阿難白佛言世尊我亦聞佛與文殊等諸法
P185n1618_p0191b04║王子談實相時世尊亦言心不在內亦不在
P185n1618_p0191b05║外如我思惟內無所見外不相知內無知故
P185n1618_p0191b06║在內不成身心相知在外非義今相知故復
P185n1618_p0191b07║內無見當在中間。
P185n1618_p0191b08║溫陵曰以為在內則不見腑藏以為在外
P185n1618_p0191b09║則身不相知二義不成當在根境之中長
P185n1618_p0191b10║水曰外不相知合云外又相知恐字之誤
P185n1618_p0192a01║也。
P185n1618_p0192a02║佛言汝言中間中必不迷非無所在今汝推
P185n1618_p0192a03║中中何為在為復在處為當在身若在身者
P185n1618_p0192a04║在邊非中在中同內若在處者為有所表為
P185n1618_p0192a05║無所表無表同無表則無定何以故如人以
P185n1618_p0192a06║表表為中時東看則西南觀成北表體既混
P185n1618_p0192a07║心應雜亂。
P185n1618_p0192a08║溫陵曰此且各就根境辨定中位身即根
P185n1618_p0192a09║處即境也若在身者下謂身有中邊二義
P185n1618_p0192a10║在邊則不得為中在中則同前在內應見
P185n1618_p0192b01║內矣若在處者下亦辨中位無定也表者
P185n1618_p0192b02║標物以表顯也混亂則無所取中矣。
P185n1618_p0192b03║阿難言我所說中非此二種如世尊言眼色
P185n1618_p0192b04║為緣生於眼識眼有分別色塵無知識生其
P185n1618_p0192b05║中則為心在佛言汝心若在根塵之中此之
P185n1618_p0192b06║心體為復兼二為不兼二若兼二者物體雜
P185n1618_p0192b07║亂物非體知成敵兩立云何為中兼二不成
P185n1618_p0192b08║非知不知即無體性中何為相是故應知當
P185n1618_p0192b09║在中間無有是處。
P185n1618_p0192b10║溫陵曰若兼二者下破兼二不得為中也
P185n1618_p0193a01║物根塵也體心體也物非體知者物不同
P185n1618_p0193a02║體之有知則根塵與心兩立無中位矣兼
P185n1618_p0193a03║二不成下破不兼不得為中也不兼根則
P185n1618_p0193a04║非知不兼塵則非不知二義既非中云何
P185n1618_p0193a05║定補註曰環師觧物非體知則曰根塵無
P185n1618_p0193a06║知心體有知及觧非知不知則又以根為
P185n1618_p0193a07║有知語似未順今應仍以知属心體不知
P185n1618_p0193a08║属根塵盖謂若不兼二則非心又非根塵
P185n1618_p0193a09║即無體性矣中何相哉物非體知古人有
P185n1618_p0193a10║以體知為根者非也盖佛明言此之心體
P185n1618_p0193b01║故。
P185n1618_p0193b02║阿難白佛言世尊我昔見佛與大目連須菩
P185n1618_p0193b03║提富樓那舍利弗四大弟子共轉法輪常言
P185n1618_p0193b04║覺知分別心性既不在內亦不在外不在中
P185n1618_p0193b05║間俱無所在一切無著名之為心則我無著
P185n1618_p0193b06║名為心不。
P185n1618_p0193b07║泐潭曰既非內外中間即知心無所著而
P185n1618_p0193b08║不知佛意破妄無體令識本真如云三際
P185n1618_p0193b09║求心心不有心不有故妄元無妄心無處
P185n1618_p0193b10║即菩提生死涅槃本平等不了此意謬引
P185n1618_p0194a01║佛言妄立無著。
P185n1618_p0194a02║佛告阿難汝言覺知分別心性俱無在者世
P185n1618_p0194a03║間虛空水陸飛行諸所物象名為一切汝不
P185n1618_p0194a04║著者為在為無無則同於龜毛兔角云何不
P185n1618_p0194a05║著有不著者不可名無。
P185n1618_p0194a06║補註曰七徵之文皆且破其妄心無所依
P185n1618_p0194a07║處阿難前云隨所合處心即隨有佛即難
P185n1618_p0194a08║其心體是有是無是一是多是徧不徧雖
P185n1618_p0194a09║似破其隨有之心然既令其挃身以驗則
P185n1618_p0194a10║意在破其隨所合處也今指一切無著名
P185n1618_p0194b01║之為心佛乃難其世間虛空水陸飛行一
P185n1618_p0194b02║切物象為在為無等者亦是就其所依之
P185n1618_p0194b03║處破也溫陵曰為在為無者問汝心不著
P185n1618_p0194b04║而彼物象為存在耶為空無耶若彼空無
P185n1618_p0194b05║則同龜毛云何可著而說不著若有不著
P185n1618_p0194b06║者則為有物故曰不可名無此皆牒難下
P185n1618_p0194b07║乃結破。
P185n1618_p0194b08║無相則無非無即相相有則在云何無著是
P185n1618_p0194b09║故應知一切無著名覺知心無有是處。
P185n1618_p0194b10║溫陵曰物果無相則同龜毛物果非無即
P185n1618_p0195a01║自有相知相有則心有在云何得為無著
P185n1618_p0195a02║也吳興曰夫相不自有由心在故有心不
P185n1618_p0195a03║自無由相𥁞故無是以有相而言無著者
P185n1618_p0195a04║理不可也孤山曰總此七番似破四性在
P185n1618_p0195a05║內潛根見內似自性在外似他性中間似
P185n1618_p0195a06║共性隨合無著似無因性故龍𣗳云諸法
P185n1618_p0195a07║不自生亦不從他生不共不無因是故說
P185n1618_p0195a08║無生是知如來七番逐破使介爾妄心無
P185n1618_p0195a09║逃避處妄賊既除真王得顯無生之理於
P185n1618_p0195a10║茲見矣利根上智已合潛悟但為中下之
P185n1618_p0195b01║軰更廣說耳補註云虛妄浮心緣塵而有
P185n1618_p0195b02║本無實體亦無定所上文七番破其妄所
P185n1618_p0195b03║意在顯真而阿難未悟故於下文重請開
P185n1618_p0195b04║示世尊乃復放光現瑞示以二種根本次
P185n1618_p0195b05║則舉拳驗見重詰其心引其復認能推然
P185n1618_p0195b06║後咄而告之乃至今其微細揣摩離塵無
P185n1618_p0195b07║體等始是破其妄心無實體也。
P185n1618_p0195b08║爾時阿難在大眾中即從座起徧袒右肩右
P185n1618_p0195b09║膝著地合掌恭敬而白佛言我是如來最小
P185n1618_p0195b10║之弟蒙佛慈愛雖令出家猶恃憍憐所以多
P185n1618_p0196a01║聞未得無漏不能折伏娑毘羅咒為彼所轉
P185n1618_p0196a02║溺於[婬-壬+(工/山)]舍當由不知真際所詣惟願世尊大
P185n1618_p0196a03║慈哀愍開示我等奢摩他路令諸闡提隳彌
P185n1618_p0196a04║戾車作是語已五體投地及諸大眾傾渴翹
P185n1618_p0196a05║佇欽聞示誨。
P185n1618_p0196a06║溫陵曰因前徵發乃知迷妄而責躬請教
P185n1618_p0196a07║求詣真際真際者真心實際也奢摩他路
P185n1618_p0196a08║乃所以詣真際也長水曰闡提即撥無之
P185n1618_p0196a09║人隳壞也彌戾車惡見也。
P185n1618_p0196a10║爾時世尊從其面門放種種光其光晃耀如
P185n1618_p0196b01║百千日普佛世界六種震動如是十方微塵
P185n1618_p0196b02║國土一時開現佛之威神令諸世界合成一
P185n1618_p0196b03║界其世界中所有一切諸大菩薩皆住本國
P185n1618_p0196b04║合掌承𦗟。
P185n1618_p0196b05║溫陵曰將顯本明故先現此瑞言面門放
P185n1618_p0196b06║種種光即口眼耳鼻眉間之光並放示此
P185n1618_p0196b07║本明於諸根門無所不現也以無所不現
P185n1618_p0196b08║故齊彰並照如百千日普佛世界即法界
P185n1618_p0196b09║也六震者表破六識無明感結妄境也微
P185n1618_p0196b10║塵國土一時開現者本明洞照妄塵不隔
P185n1618_p0197a01║也十方世界合成一界者智境圓現情量
P185n1618_p0197a02║不礙也菩薩𦗟眾皆住本國者心量本周
P185n1618_p0197a03║心聞本洞也了茲光瑞則菩提涅槃元清
P185n1618_p0197a04║淨體得矣補註曰六種震動者即動踊震
P185n1618_p0197a05║起吼擊也搖揚不安曰動𡑝壠凹凸曰踊
P185n1618_p0197a06║隱隱有聲曰震自下升高曰起砰磕發響
P185n1618_p0197a07║曰吼打搏警物曰擊然各有三直動名動
P185n1618_p0197a08║四天下動名徧動𥁞大千動名等徧動餘
P185n1618_p0197a09║五例此。
P185n1618_p0197a10║佛告阿難一切眾生從無始來種種顛倒業
P185n1618_p0197b01║種自然如惡义聚諸脩行人不能得成無上
P185n1618_p0197b02║菩提乃至別成聲聞緣覺及成外道諸天魔
P185n1618_p0197b03║王及魔眷属皆由不知二種根本錯亂脩習
P185n1618_p0197b04║猶如煮沙欲成嘉饌縱經塵劫終不能得云
P185n1618_p0197b05║何二種阿難一者無始生死根本則汝今者
P185n1618_p0197b06║與諸眾生用攀緣心為自性者二者無始菩
P185n1618_p0197b07║提涅槃元清淨體則汝今者識精元明能生
P185n1618_p0197b08║諸緣緣所遺者由諸眾生遺此本明雖終日
P185n1618_p0197b09║行而不自覺枉入諸趣。
P185n1618_p0197b10║溫陵曰眾生業種成聚行人不成正果皆
P185n1618_p0198a01║由不知二本錯亂脩習故須決擇也業種
P185n1618_p0198a02║者顛倒妄惑也惡义果一枝三子生必同
P185n1618_p0198a03║科喻惑業苦三生必同聚也攀緣心即前
P185n1618_p0198a04║七處妄認者清淨體即今正與決擇者不
P185n1618_p0198a05║染煩惱名菩提不涉生死名涅槃不染不
P185n1618_p0198a06║涉故號元清淨體識精陀那性識也元明
P185n1618_p0198a07║本覺妙明也根身器界一切緣法依此而
P185n1618_p0198a08║生而人者認緣失真故曰緣所遺者由遺
P185n1618_p0198a09║此故無明不覺枉入諸趣言元體元明又
P185n1618_p0198a10║言本明者自本而出曰元直指當體曰本。
P185n1618_p0198b01║阿難汝今欲知奢摩他路願出生死今復問
P185n1618_p0198b02║汝即時如來舉金色臂屈五輪指語阿難言
P185n1618_p0198b03║汝今見不阿難言見佛言汝何所見阿難言
P185n1618_p0198b04║我見如來舉臂屈指為光明拳耀我心目佛
P185n1618_p0198b05║言汝將誰見阿難言我與大眾同將眼見佛
P185n1618_p0198b06║告阿難汝今荅我如來屈指為光明拳耀汝
P185n1618_p0198b07║心目汝目可見以何為心當我拳耀阿難言
P185n1618_p0198b08║如來現今徵心所在而我以心推窮尋逐即
P185n1618_p0198b09║能推者我將為心。
P185n1618_p0198b10║溫陵曰金拳舉處直下要識本明塵相未
P185n1618_p0199a01║除依舊認賊為子。
P185n1618_p0199a02║佛言咄阿難此非汝心阿難瞿然避座合掌
P185n1618_p0199a03║起立白佛此非我心當名何等。
P185n1618_p0199a04║孤山曰佛言咄者嗟其迷重故叱以語之
P185n1618_p0199a05║矍驚愕貌。
P185n1618_p0199a06║佛告阿難此是前塵虛妄相想惑汝真性由
P185n1618_p0199a07║汝無始至于今生認賊為子失汝元常故受
P185n1618_p0199a08║輪轉阿難白佛言世尊我佛寵弟心愛佛故
P185n1618_p0199a09║令我出家我心何獨供養如來乃至徧歷恒
P185n1618_p0199a10║沙國土承事諸佛及善知識發大勇猛行諸
P185n1618_p0199b01║一切難行法事皆用此心縱令謗法永退善
P185n1618_p0199b02║根亦因此心若此發明不是心者我乃無心
P185n1618_p0199b03║同諸土木離此覺知更無所有云何如來說
P185n1618_p0199b04║此非心我實驚怖兼此大眾無不疑惑惟垂
P185n1618_p0199b05║大悲開示未悟。
P185n1618_p0199b06║吳興曰阿難以對境覺知異乎土木封為
P185n1618_p0199b07║我心此則正當人執之相忽聞訶斥故以
P185n1618_p0199b08║無情為難而不知真我無我靈知無知妙
P185n1618_p0199b09║淨明心何所不在斯由大權起教豈慶喜
P185n1618_p0199b10║之實然乎。
P185n1618_p0200a01║爾時世尊開示阿難及諸大眾欲令心入無
P185n1618_p0200a02║生法忍於師子座摩阿難頂而告之言如來
P185n1618_p0200a03║常說諸法所生惟心所現一切因果世界微
P185n1618_p0200a04║塵因心成體阿難若諸世界一切所有其中
P185n1618_p0200a05║乃至草葉縷結詰其根元咸有體性縱令虛
P185n1618_p0200a06║空亦有名貌何况清淨妙淨明心性一切心
P185n1618_p0200a07║而自無體。
P185n1618_p0200a08║溫陵曰因其怖謂無心故舉常所說引物
P185n1618_p0200a09║以證示有真心使知所措也心入無生法
P185n1618_p0200a10║忍者令悟實相不生滅心也三界惟心萬
P185n1618_p0200b01║法惟識故曰諸法所生惟心所現一切因
P185n1618_p0200b02║果指十界正報也世界微塵指十界依報
P185n1618_p0200b03║也既無不因心成體安得謂之無心同土
P185n1618_p0200b04║木哉以本自無染曰清淨染而不染曰妙
P185n1618_p0200b05║淨孤山曰諸法所生惟心所現者因心本
P185n1618_p0200b06║具隨緣能造故所造法全能造心依正既
P185n1618_p0200b07║是一心一心實無能所譬如水具波性方
P185n1618_p0200b08║能造波全所造波即能造水故觀所造惟
P185n1618_p0200b09║見本具此則實相真心法爾具足諸法諸
P185n1618_p0200b10║法法爾性本無生故雖本具有而不有共
P185n1618_p0201a01║而不雜離亦不分雖一一徧亦無所在性
P185n1618_p0201a02║一切心者即常住真心能為九界妄心之
P185n1618_p0201a03║本性也。
P185n1618_p0201a04║若汝執恡分別覺觀所了知性必為心者此
P185n1618_p0201a05║心即應離諸一切色香味觸諸塵事業別有
P185n1618_p0201a06║全性如汝今者承𦗟我法此則因聲而有分
P185n1618_p0201a07║別縱滅一切見聞覺知內守幽閑猶為法塵
P185n1618_p0201a08║分別影事。
P185n1618_p0201a09║溫陵曰此依六塵辨無自性也分別覺觀
P185n1618_p0201a10║即能推心也此心離塵無性不應執以為
P185n1618_p0201b01║真覺知滅則意幽閑然彼幽閑者猶是法
P185n1618_p0201b02║塵影事亦無自性也真際曰諸塵事業即
P185n1618_p0201b03║色等六塵皆有牽心為緣業用。
P185n1618_p0201b04║我非勑汝執為非心但汝於心微細揣摩若
P185n1618_p0201b05║離前塵有分別性即真汝心若分別性離塵
P185n1618_p0201b06║無體斯則前塵分別影事塵非常住若變滅
P185n1618_p0201b07║時此心則同龜毛兔角則汝法身同於斷滅
P185n1618_p0201b08║其誰脩證無生法忍。
P185n1618_p0201b09║補註曰我非勑汝執為非心等者暫縱之
P185n1618_p0201b10║辭也盖上已破其執恡分別覺觀非真心
P185n1618_p0202a01║矣恐其固執而未悟乃復暫縱之曰我非
P185n1618_p0202a02║勑汝所執定非真心汝且試將此心微細
P185n1618_p0202a03║揣摩以自驗其真邪妄邪孤山曰但汝下
P185n1618_p0202a04║勸其揣摩分別之心為當離塵有體為復
P185n1618_p0202a05║離塵無體若此妄心離塵有體則容是真
P185n1618_p0202a06║心既離塵無體非妄而何應知即真汝心
P185n1618_p0202a07║亦暫縱之語非顯真也盖六塵如形分別
P185n1618_p0202a08║如影影由形有故無自體心因塵有豈有
P185n1618_p0202a09║體邪。
P185n1618_p0202a10║即時阿難與諸大眾默然自失佛告阿難世
P185n1618_p0202b01║間一切諸脩學人現前雖成九次第定不得
P185n1618_p0202b02║漏盡成阿羅漢皆由執此生死妄想誤為真
P185n1618_p0202b03║實是故汝今雖得多聞不成聖果。
P185n1618_p0202b04║長水曰四禪四空及滅受想名為九定從
P185n1618_p0202b05║一禪入一禪次第而脩然脩此定能成無
P185n1618_p0202b06║漏今言不得成阿羅漢者此明不得大乘
P185n1618_p0202b07║阿羅漢也滅受想亦云二乘滅𥁞定補註
P185n1618_p0202b08║曰上文破妄心此下破妄見以至會見歸
P185n1618_p0202b09║心漸顯真性也原夫妄心本無自性依真
P185n1618_p0202b10║發現全體即真所謂破無所破無明即明
P185n1618_p0203a01║真無別真一念即是如鏡現像全像是鏡
P185n1618_p0203a02║此乃今經之圓旨也世尊前云一切眾生
P185n1618_p0203a03║不知常住真心用諸妄想今云執此生死
P185n1618_p0203a04║妄想誤為真實然則妄想果非真心邪當
P185n1618_p0203a05║知法無得失迷悟在人若根利惑薄者了
P185n1618_p0203a06║達妄想之體直下便是真心是猶因像悟
P185n1618_p0203a07║鏡則無像而不是於鏡因鏡悟像則無鏡
P185n1618_p0203a08║而不具於像也今阿難示同於迷大似不
P185n1618_p0203a09║識鏡體却認去來之像而執以為鏡不亦
P185n1618_p0203a10║誤哉故假重重破斥掃蕩執情使其是非
P185n1618_p0203b01║明白然後始可會妄全真也會通之文備
P185n1618_p0203b02║見於第二第三卷中。
P185n1618_p0203b03║阿難聞已重復悲淚五體投地長跪合掌而
P185n1618_p0203b04║白佛言自我從佛發心出家恃佛威神常自
P185n1618_p0203b05║思惟無勞我脩將謂如來惠我三昧不知身
P185n1618_p0203b06║心本不相代失我本心雖身出家心不入道
P185n1618_p0203b07║譬如窮子捨父逃逝今日乃知雖有多聞若
P185n1618_p0203b08║不脩行與不聞等如人說食終不能飽世尊
P185n1618_p0203b09║我等今者二障所纏良由不知寂常心性惟
P185n1618_p0203b10║願如來哀愍窮露發妙明心開我道眼。
P185n1618_p0204a01║資中曰煩惱所知名為二障煩惱障謂根
P185n1618_p0204a02║本及隨也所知障亦云智障障一切種智
P185n1618_p0204a03║故吳興曰前破妄心但離麄執故今請云
P185n1618_p0204a04║發妙明心也將破妄見欲顯真見故復請
P185n1618_p0204a05║云開我道眼也又則眼見必由識心故心
P185n1618_p0204a06║眼雙舉扣佛音教其旨甚微問何故先破
P185n1618_p0204a07║妄心後破妄見荅應有三義一者心為迷
P185n1618_p0204a08║妄之元復是人執之本須先破之二者心
P185n1618_p0204a09║属王數通乎三性故在前破見惟眼根但
P185n1618_p0204a10║属無記故在後破三者所破妄心且離緣
P185n1618_p0204b01║塵分別想相而未能知心性常住今破妄
P185n1618_p0204b02║見則引盲人矚暗等以彰見性不滅乃至
P185n1618_p0204b03║舉手飛光皆顯性無搖動當知如來從麄
P185n1618_p0204b04║至細自淺而深開示阿難奢摩他路也。
P185n1618_p0204b05║即時如來從胸卍字涌出寶光其光晃昱有
P185n1618_p0204b06║百千色十方微塵普佛世界一時周徧徧灌
P185n1618_p0204b07║十方所有寶剎諸如來頂旋至阿難及諸大
P185n1618_p0204b08║眾。
P185n1618_p0204b09║溫陵曰將明真見而從胸卍字放寶光者
P185n1618_p0204b10║表由寶明妙心發正知見也佛胸有卍字
P185n1618_p0205a01║表吉祥萬德所集其光晃然明昱然盛有
P185n1618_p0205a02║百千色亦表妙心照用具足萬德也光徧
P185n1618_p0205a03║佛界者示清淨本然也徧灌佛頂者表極
P185n1618_p0205a04║果所同也旋及大眾者示群靈共有也此
P185n1618_p0205a05║即妙心道眼之真光在聖不增處凡不减
P185n1618_p0205a06║但隨量應現耳。
P185n1618_p0205a07║告阿難言吾今為汝建大法幢亦令十方一
P185n1618_p0205a08║切眾生獲妙微密性淨明心得清淨眼。
P185n1618_p0205a09║溫陵曰幢表摧邪立正也下明妙心淨眼
P185n1618_p0205a10║使摧伏邪異得正知見是謂建大法幢邪
P185n1618_p0205b01║異既摧知見既正則妙心可獲淨眼可得
P185n1618_p0205b02║矣生佛等有而不可測知曰妙微密垢不
P185n1618_p0205b03║能染暗不能昏曰性淨明見離眚病廓然
P185n1618_p0205b04║照了曰清淨眼。
P185n1618_p0205b05║阿難汝先荅我見光明拳此拳光明因何所
P185n1618_p0205b06║有云何成拳汝將誰見阿難言由佛全體閻
P185n1618_p0205b07║浮檀金赩如寶山清淨所生故有光明我實
P185n1618_p0205b08║眼觀五輪指端屈握示人故有拳相佛告阿
P185n1618_p0205b09║難如來今日實言告汝諸有智者要以譬喻
P185n1618_p0205b10║而得開悟阿難譬如我拳若無我手不成我
P185n1618_p0206a01║拳若無汝眼不成汝見以汝眼根例我拳理
P185n1618_p0206a02║其義均不阿難言唯然世尊既無我眼不成
P185n1618_p0206a03║我見以我眼根例如來拳事義相類。
P185n1618_p0206a04║溫陵曰閻浮檀𣗳果汁入水沙石成金赩
P185n1618_p0206a05║赤熖也眼根例拳事義不類而阿難示同
P185n1618_p0206a06║未悟故荅言類。
P185n1618_p0206a07║佛告阿難汝言相類是義不然何以故如無
P185n1618_p0206a08║手人拳畢竟滅彼無眼者非見全無所以者
P185n1618_p0206a09║何汝試於途詢問盲人汝何所見彼諸盲人
P185n1618_p0206a10║必來荅汝我今眼前惟見黑暗更無他矚以
P185n1618_p0206b01║是義觀前塵自暗見何虧損。
P185n1618_p0206b02║溫陵曰見暗即見矣是知盲非無見特無
P185n1618_p0206b03║眼耳。
P185n1618_p0206b04║阿難言諸盲眼前惟覩黑暗云何成見佛告
P185n1618_p0206b05║阿難諸盲無眼惟觀黑暗與有眼入處於暗
P185n1618_p0206b06║室二黑有別為無有別如是世尊此暗中人
P185n1618_p0206b07║與彼群盲二黑校量曾無有異阿難若無眼
P185n1618_p0206b08║人全見前黑忽得眼光還於前塵見種種色
P185n1618_p0206b09║名眼見者彼暗中人全見前黑忽獲燈光亦
P185n1618_p0206b10║於前塵見種種色應名燈見若燈見者燈能
P185n1618_p0207a01║有見自不名燈又則燈觀何關汝事是故當
P185n1618_p0207a02║知燈能顯色如是見者是眼非燈眼能顯色
P185n1618_p0207a03║如是見性是心非眼。
P185n1618_p0207a04║溫陵曰若燈見者下牒上結明見不由眼
P185n1618_p0207a05║也資中曰心為其主餘是助緣既知見性
P185n1618_p0207a06║属心漸明真見矣。
P185n1618_p0207a07║阿難雖復得聞是言與諸大眾口已默然心
P185n1618_p0207a08║未開悟猶冀如來慈音宣示合掌清心佇佛
P185n1618_p0207a09║悲誨。
P185n1618_p0207a10║真際曰大眾默然佇誨良由真妄未明若
P185n1618_p0207b01║認見境之心前來已奪若謂本真之見豈
P185n1618_p0207b02║假根塵口既默然心希開悟。
P185n1618_p0207b03║爾時世尊舒兜羅綿網相光手開五輪指誨
P185n1618_p0207b04║𠡠阿難及諸大眾我初成道於鹿園中為阿
P185n1618_p0207b05║若多五比丘等及汝四眾言一切眾生不成
P185n1618_p0207b06║菩提及阿羅漢皆由客塵煩惱所誤汝等當
P185n1618_p0207b07║時因何開悟今成聖果。
P185n1618_p0207b08║長水曰五比丘者初佛入山脩道王命父
P185n1618_p0207b09║族三人一阿濕婆二䟦提三摩訶男拘利
P185n1618_p0207b10║母族二人一憍陳如二十力迦葉隨而衛
P185n1618_p0208a01║之後各捨佛去在鹿苑脩異道佛得果已
P185n1618_p0208a02║乃徃為三轉四諦法輪問言觧不陳那先
P185n1618_p0208a03║荅已觧已知故佛命名阿若多者觧也憍
P185n1618_p0208a04║陳那姓也此云火器其先事火因以命族
P185n1618_p0208a05║也資中曰客塵煩惱即見思二惑非無始
P185n1618_p0208a06║無明也吳興曰此中所問且約昔時小乘
P185n1618_p0208a07║所悟耳意令荅出客塵是動主空不動欲
P185n1618_p0208a08║將動以譬妄不動喻真下文屈指飛光義
P185n1618_p0208a09║亦如是或曰此教既經開顯故今問荅客
P185n1618_p0208a10║塵二字即是根本無明者非也。
P185n1618_p0208b01║時憍陳那起立白佛我今長老於大眾中獨
P185n1618_p0208b02║得觧名因悟客塵二字成果世尊譬如行客
P185n1618_p0208b03║投寄旅亭或宿或食食宿事畢俶裝前途不
P185n1618_p0208b04║遑安住若實主人自無攸徃如是思惟不住
P185n1618_p0208b05║名客住名主人以不住者名為客義又如新
P185n1618_p0208b06║霽清暘升天光入隙中發明空中諸有塵相
P185n1618_p0208b07║塵質搖動虛空寂然如是思惟澄寂名空搖
P185n1618_p0208b08║動名塵以搖動者名為塵義佛言如是。
P185n1618_p0208b09║吳興曰小乘客塵喻見思生滅主空喻真
P185n1618_p0208b10║諦寂然真諦理一以喻從法則主之與空
P185n1618_p0209a01║不可分二見思惑異則客之與塵應有二
P185n1618_p0209a02║義何則客義麄故喻迷事之惑塵義細故
P185n1618_p0209a03║喻迷理之惑。
P185n1618_p0209a04║即時如來於大眾中屈五輪指屈已復開開
P185n1618_p0209a05║已又屈謂阿難言汝今何見阿難言我見如
P185n1618_p0209a06║來百寶輪掌眾中開合佛告阿難汝見我手
P185n1618_p0209a07║眾中開合為是我手有開有合為復汝見有
P185n1618_p0209a08║開有合阿難言世尊寶手眾中開合我見如
P185n1618_p0209a09║來手自開合非我見性有開有合佛言誰動
P185n1618_p0209a10║誰靜阿難言佛手不住而我見性尚無有靜
P185n1618_p0209b01║誰為無住佛言如是如來於是從輪掌中飛
P185n1618_p0209b02║一寶光在阿難右即時阿難廻首右盻又放
P185n1618_p0209b03║一光在阿難左阿難又則廻首左盻佛告阿
P185n1618_p0209b04║難汝頭今日何因搖動阿難言我見如來出
P185n1618_p0209b05║妙寶光來我左右故左右觀頭自搖動阿難
P185n1618_p0209b06║汝盻佛光左右動頭為汝頭動為復見動世
P185n1618_p0209b07║尊我頭自動而我見性尚無有止誰為搖動
P185n1618_p0209b08║佛言如是。
P185n1618_p0209b09║長水曰前明手有開合見無動靜對外境
P185n1618_p0209b10║以辨也次於內身自分動靜動中有不動
P185n1618_p0210a01║也。
P185n1618_p0210a02║於是如來普告大眾若復眾生以搖動者名
P185n1618_p0210a03║之為塵以不住者名之為客汝觀阿難頭自
P185n1618_p0210a04║動搖見無所動又汝觀我手自開合見無舒
P185n1618_p0210a05║卷云何汝今以動為身以動為境從始洎終
P185n1618_p0210a06║念念生滅遺失真性顛倒行事。
P185n1618_p0210a07║補註曰只一身境所計不同凡夫則計其
P185n1618_p0210a08║身境以為實有是於無常而計常也二乘
P185n1618_p0210a09║雖知身境無常而尚未悟其真常之理是
P185n1618_p0210a10║於真常而計無常也故佛因普告大眾而
P185n1618_p0210b01║總責之語意淺深隨機各觧吳興曰此因
P185n1618_p0210b02║阿難謂身境有動見性不動寄斥大眾迷
P185n1618_p0210b03║真常而見無常也智論明無常有二種謂
P185n1618_p0210b04║相續法壞及念念生滅今云從始洎終盖
P185n1618_p0210b05║言從生至死即相續法壞也既失真性惟
P185n1618_p0210b06║造妄業故曰顛倒行事。
P185n1618_p0210b07║性心失真認物為己輪廻是中自取流轉。
P185n1618_p0210b08║吳興曰前云顛倒行事但是為物所轉正
P185n1618_p0210b09║斥能迷之心今言認物為己又斥認所迷
P185n1618_p0210b10║之境為我我所也如圓覺云妄認四大為
P185n1618_p0211a01║自身相六塵緣影為自心相若如是則塵
P185n1618_p0211a02║勞之境何由可出邪故曰輪廻是中自取
P185n1618_p0211a03║流轉已上經文雖明見性不動然猶未論
P185n1618_p0211a04║此見亦妄離見乃真資中曰此寄麄相密
P185n1618_p0211a05║談真見分別顯了並在後文。
P185n1618_p0211a06║
P185n1618_p0211a07║
P185n1618_p0211a08║
P185n1618_p0211a09║大佛頂如來密因脩證了義諸菩薩萬行首
P185n1618_p0211a10║楞嚴經會觧卷第二