P185n1618_p0213a01║大佛頂如來密因脩證了義諸菩薩萬行首
P185n1618_p0213a02║楞嚴經會觧卷第三　　　　　　綿三
P185n1618_p0213a03║天竺沙門般剌密帝譯
P185n1618_p0213a04║烏萇國沙門彌伽釋迦譯語
P185n1618_p0213a05║菩薩戒弟子前正議大夫同中書門下平
P185n1618_p0213a06║章事房融筆受
P185n1618_p0213a07║師子林沙門　惟則　會觧
P185n1618_p0213a08║爾時阿難及諸大眾聞佛示誨身心泰然念
P185n1618_p0213a09║無始來失却本心妄認緣塵分別影事今日
P185n1618_p0213a10║開悟如失乳兒忽遇慈母合掌禮佛願聞如
P185n1618_p0213b01║來顯出身心真妄虛實現前生滅與不生滅
P185n1618_p0213b02║二發明性時波斯匿王起立白佛我昔未承
P185n1618_p0213b03║諸佛誨勑見迦旃延毗羅胝子咸言此身死
P185n1618_p0213b04║後斷滅名為涅槃我雖值佛今猶狐疑云何
P185n1618_p0213b05║發揮證知此心不生滅地今此大眾諸有漏
P185n1618_p0213b06║者咸皆願聞。
P185n1618_p0213b07║溫陵曰前責以動為身以動為境則身心
P185n1618_p0213b08║真妄未辨虛實又責念念生滅遺失真性
P185n1618_p0213b09║則生滅者亦未能辨故願顯出二義而因
P185n1618_p0213b10║匿王發起者明不生滅性在纏皆具孤山
P185n1618_p0214a01║曰外道有六師一富蘭那迦葉所說諸法
P185n1618_p0214a02║皆不生不滅二末伽𥠖拘賖𥠖子說眾生
P185n1618_p0214a03║雖有苦樂無有因緣自然而爾三刪闍多
P185n1618_p0214a04║毗羅胝子說於眾生任運時熟得道如縷
P185n1618_p0214a05║丸所投極則停住又言八萬刼滿自然得
P185n1618_p0214a06║道四阿耆多翅舍欽婆羅說於眾生當受
P185n1618_p0214a07║苦報今以苦行㧞𩬊熏鼻麤衣代之謂後
P185n1618_p0214a08║受涅槃樂也五迦羅鳩陀迦旃延說於諸
P185n1618_p0214a09║法亦有亦無六尼犍陀若提子所說皆由
P185n1618_p0214a10║業定無可改無逃避處凖今經所說則有
P185n1618_p0214b01║三人皆執斷見故匿王引旃延毗羅而問
P185n1618_p0214b02║後如來舉末伽而斥然則第一第四第六
P185n1618_p0214b03║必執常見乎。
P185n1618_p0214b04║佛告大王汝身現在今復問汝汝此肉身為
P185n1618_p0214b05║同金剛常住不朽為復變壞世尊我今此身
P185n1618_p0214b06║終從變滅佛言大王汝未曾滅云何知滅世
P185n1618_p0214b07║尊我此無常變壞之身雖未曾滅我觀現前
P185n1618_p0214b08║念念遷謝新新不住如火成灰漸漸銷殞殞
P185n1618_p0214b09║亡不息決知此身當從滅盡。
P185n1618_p0214b10║長水曰佛舉此問欲顯生滅中有不生滅
P185n1618_p0215a01║如前頭自搖動見無所動吳興曰前示阿
P185n1618_p0215a02║難見無搖動後示匿王性無生滅一徃似
P185n1618_p0215a03║同義須甄別何則阿難以身境為動此相
P185n1618_p0215a04║猶麤謂見性不動且據目前對揚而說今
P185n1618_p0215a05║佛問匿王肉身變壞乃至荅云剎那剎那
P185n1618_p0215a06║不得停住其相甚微泊談見性自童至耄
P185n1618_p0215a07║不遷不變由是而知所破生滅則麤細有
P185n1618_p0215a08║殊所顯見性則近遠成異聖人引物入如
P185n1618_p0215a09║來藏其致漸深讀者詳此。
P185n1618_p0215a10║佛言如是大王汝今生齡已從衰老顏貌何
P185n1618_p0215b01║如童子之時世尊我昔孩孺膚腠潤澤年至
P185n1618_p0215b02║長成血氣充滿而今頹齡迫於衰耄形色枯
P185n1618_p0215b03║悴精神昏昧𩬊白面皺逮將不久如何見比
P185n1618_p0215b04║充盛之時。
P185n1618_p0215b05║孤山曰佛問兩時荅出三時謂孩孺長成
P185n1618_p0215b06║衰耄也孩纔成骸也孺需人以養者皮表
P185n1618_p0215b07║曰膚文理曰腠耄昏忘也然八十曰耄時
P185n1618_p0215b08║匿王方六十二盖通言昏忘耳。
P185n1618_p0215b09║佛言大王汝之形容應不頓朽王言世尊變
P185n1618_p0215b10║化密移我誠不覺寒暑遷流漸至於此何以
P185n1618_p0216a01║故我年二十雖號年少顏貌已老初十嵗時
P185n1618_p0216a02║三十之年又衰二十于今六十又過于二觀
P185n1618_p0216a03║五十時宛然強壯世尊我見密移雖此殂落
P185n1618_p0216a04║其間流易且限十年若復令我微細思惟其
P185n1618_p0216a05║變寧惟一紀二紀實惟年變豈惟年變亦兼
P185n1618_p0216a06║月化何直月化兼又日遷沉思諦觀剎那剎
P185n1618_p0216a07║那念念之間不得停住故知我身終從變滅。
P185n1618_p0216a08║孤山曰殂落猶遷謝也尚書以殂落為死
P185n1618_p0216a09║非今經義溫陵曰且限十年以寬數粗觀
P185n1618_p0216a10║也自促細觀實念念不停矣。
P185n1618_p0216b01║佛告大王汝見變化遷改不停悟知汝滅亦
P185n1618_p0216b02║於滅時汝知身中有不滅耶波斯匿王合掌
P185n1618_p0216b03║白佛我實不知佛言我今示汝不生滅性大
P185n1618_p0216b04║王汝年幾時見恒河水王言我生三嵗慈母
P185n1618_p0216b05║携我謁耆婆天經過此流爾時即知是恒河
P185n1618_p0216b06║水佛言大王如汝所說二十之時衰於十嵗
P185n1618_p0216b07║乃至六十日月嵗時念念遷變則汝三嵗見
P185n1618_p0216b08║此河時至年十三其水云何王言如三嵗時
P185n1618_p0216b09║宛然無異乃至于今年六十二亦無有異佛
P185n1618_p0216b10║言汝今自傷𩬊白靣皺其靣必定皺於童年
P185n1618_p0217a01║則汝今時觀此恒河與昔童時觀河之見有
P185n1618_p0217a02║童耄不王言不也世尊。
P185n1618_p0217a03║溫陵曰耆婆此云長壽天神携子謁之求
P185n1618_p0217a04║長壽也孤山曰既知見境不易可喻真性
P185n1618_p0217a05║無遷大聖動𣗳訓風舉扇類月故令先識
P185n1618_p0217a06║見無童耄然後直示性無生滅也泐潭曰
P185n1618_p0217a07║無異之語甚好思量一徃麤浮再思有旨。
P185n1618_p0217a08║佛言大王汝靣雖皺而此見精性未曾皺皺
P185n1618_p0217a09║者為變不皺非變變者受滅彼不變者元無
P185n1618_p0217a10║生滅云何於中受汝生死而猶引彼末伽𥠖
P185n1618_p0217b01║等都言此身死後全滅王聞是言信知身後
P185n1618_p0217b02║捨生趣生與諸大眾踊躍歡喜得未曾有。
P185n1618_p0217b03║溫陵曰末伽𥠖即迦旃毗羅之徒既無生
P185n1618_p0217b04║死即汝真常不應惑彼斷滅異論也孤山
P185n1618_p0217b05║曰見精即見性也皺者為變則顯生死無
P185n1618_p0217b06║常不皺非變則顯涅槃常住生死涅槃雖
P185n1618_p0217b07║分兩𣲖克論體性豈有二殊言偏意圓變
P185n1618_p0217b08║即非變若然者豈但破匿王引外之見抑
P185n1618_p0217b09║亦酬阿難二發之請也長水曰敘其淺悟
P185n1618_p0217b10║但云捨生趣生詳彼深意必知滅元不滅
P185n1618_p0218a01║隨宜領觧未即顯言也。
P185n1618_p0218a02║阿難即從座起禮佛合掌長跪白佛世尊若
P185n1618_p0218a03║此見聞必不生滅云何世尊名我等軰遺失
P185n1618_p0218a04║真性顛倒行事願興慈悲洗我塵垢。
P185n1618_p0218a05║溫陵曰因王問荅反動疑塵以謂性有生
P185n1618_p0218a06║滅可說遺失既無生滅云何能遺。
P185n1618_p0218a07║即時如來垂金色臂輪手下指示阿難言汝
P185n1618_p0218a08║今見我母陀羅手為正為倒阿難言世間眾
P185n1618_p0218a09║生以此為倒而我不知誰正誰倒。
P185n1618_p0218a10║溫陵曰此明諸佛眾生同一體性固無遺
P185n1618_p0218b01║失特依倒見言遺失也如臂順垂為正反
P185n1618_p0218b02║以為倒逆竪為倒反以為正是失真也母
P185n1618_p0218b03║陀羅云印手即三十二相之一。
P185n1618_p0218b04║佛告阿難若世間人以此為倒即世間人將
P185n1618_p0218b05║何為正阿難言如來竪臂兜羅綿手上指於
P185n1618_p0218b06║空則名為正佛即竪臂告阿難言若此顛倒
P185n1618_p0218b07║首尾相換諸世間人一倍瞻視則知汝身與
P185n1618_p0218b08║諸如來清淨法身比類發明如來之身名正
P185n1618_p0218b09║徧知汝等之身號性顛倒。
P185n1618_p0218b10║補註曰首尾相換謂其錯認正倒如以首
P185n1618_p0219a01║為尾以尾為首諸世間人一皆如此倒見
P185n1618_p0219a02║也倍與背同即倒義也瞻視即見也佛初
P185n1618_p0219a03║以手問阿難正倒而阿難皆推世人之見
P185n1618_p0219a04║以為之荅佛乃就阿難之意而告之曰諸
P185n1618_p0219a05║世間人既皆倒見故以正為倒以倒為正
P185n1618_p0219a06║矣今阿難之見豈同世間人哉必能以正
P185n1618_p0219a07║為正以倒為倒如此則當知汝身佛身比
P185n1618_p0219a08║類發明如來之身名正徧知汝等之身號
P185n1618_p0219a09║性顛倒矣長水曰正徧知者離倒名正窮
P185n1618_p0219a10║盡法界名徧凡夫二乘無此名號者性顛
P185n1618_p0219b01║倒故。
P185n1618_p0219b02║隨汝諦觀汝身佛身稱顛倒者名字何處號
P185n1618_p0219b03║為顛倒于時阿難與諸大眾瞪瞢瞻佛目睛
P185n1618_p0219b04║不瞬不知身心顛倒所在。
P185n1618_p0219b05║補註曰既知汝等之身號性顛倒且此顛
P185n1618_p0219b06║倒名字何從而得邪意斥阿難認悟中迷
P185n1618_p0219b07║即是顛倒所在時眾未達於是瞢然。
P185n1618_p0219b08║佛興慈悲哀愍阿難及諸大眾發海潮音徧
P185n1618_p0219b09║告同會諸善男子我常說言色心諸緣及心
P185n1618_p0219b10║所使諸所緣法惟心所現汝身汝心皆是妙
P185n1618_p0220a01║明真精妙心中所現物云何汝等遺失本妙
P185n1618_p0220a02║圓妙明心寶明妙性認悟中迷。
P185n1618_p0220a03║溫陵曰色總舉五根六塵也心總舉六識
P185n1618_p0220a04║八識也諸緣即根識所緣諸法也心所使
P185n1618_p0220a05║即善惡業行靜作思想諸所緣法廣舉山
P185n1618_p0220a06║河大地明暗色空真妄性相邪正因果𢘤
P185n1618_p0220a07║無自體惟心所現如鏡中像全體是鏡然
P185n1618_p0220a08║則汝今幻妄身心皆是妙明心鏡所現全
P185n1618_p0220a09║體是心直不即幻妄而悟妙體反乃遺本
P185n1618_p0220a10║妙而執幻妄是認悟中之迷此即顛倒所
P185n1618_p0220b01║在也妙心則一而稱謂多異者依法隨用
P185n1618_p0220b02║之異也此明心所現物如鏡故稱妙明真
P185n1618_p0220b03║精也又明迷本逐末故稱本妙明心所謂
P185n1618_p0220b04║本妙者本來自妙不假脩為也心之與性
P185n1618_p0220b05║乃體用互稱也心則從妙起明圓融照了
P185n1618_p0220b06║如鏡之光故曰圓妙明心性則即明而妙
P185n1618_p0220b07║凝然湛寂如鏡之體故曰寶明妙性。
P185n1618_p0220b08║晦昧為空空晦暗中結暗為色色雜妄想想
P185n1618_p0220b09║相為身聚緣內搖趣外奔逸昏擾擾相以為
P185n1618_p0220b10║心性一迷為心決定惑為色身之內不知色
P185n1618_p0221a01║身外洎山河虛空大地咸是妙明真心中物
P185n1618_p0221a02║譬如澄清百千大海棄之惟認一浮漚體目
P185n1618_p0221a03║為全潮窮𥁞瀛渤汝等即是迷中倍人如我
P185n1618_p0221a04║垂手等無差別如來說為可憐愍者。
P185n1618_p0221a05║孤山曰晦昧為空者迷性明故而成無明
P185n1618_p0221a06║由此無明變成頑空即下經云迷妄有虛
P185n1618_p0221a07║空也空晦暗中結暗為色者所變頑空與
P185n1618_p0221a08║能變無明二法和合變起四大為山河依
P185n1618_p0221a09║報外色即想澄成國土也以四大色雜妄
P185n1618_p0221a10║想心變起眾生正報內色故曰色雜妄想
P185n1618_p0221b01║想相為身想謂妄心相謂妄色色心和合
P185n1618_p0221b02║五陰備矣即知覺乃眾生也溫陵曰正原
P185n1618_p0221b03║迷倒之由也聚緣內搖等者妄有緣氣於
P185n1618_p0221b04║中積聚內則隨想搖蕩外則逐境奔逸此
P185n1618_p0221b05║特雜妄緣塵昏擾之相而人以為自心體
P185n1618_p0221b06║性得非迷哉既一迷此則决定以心為在
P185n1618_p0221b07║幻質之內曾不知妙明真心範圍天地包
P185n1618_p0221b08║含萬象乃認之於蒙爾身中何異棄彼無
P185n1618_p0221b09║邊剎海認一浮漚以為全潮之體溟渤之
P185n1618_p0221b10║量哉補註曰全潮者徧海而涌也背真逐
P185n1618_p0222a01║妄如棄海認漚執妄為真如認漚為海既
P185n1618_p0222a02║棄海認漚早是迷矣復認漚為海又一迷
P185n1618_p0222a03║也是謂迷中倍人其迷如此則與以正為
P185n1618_p0222a04║倒以倒為正者無以異也故引垂手之事
P185n1618_p0222a05║結之。
P185n1618_p0222a06║阿難承佛悲救深誨垂泣叉手而白佛言我
P185n1618_p0222a07║雖承佛如是妙音悟妙明心元所圓滿常住
P185n1618_p0222a08║心地而我悟佛現說法音現以緣心允所瞻
P185n1618_p0222a09║仰徒獲此心未敢認為本元心地願佛哀愍
P185n1618_p0222a10║宣示圓音拔我疑根歸無上道。
P185n1618_p0222b01║溫陵曰因聞法音悟妙明心本來圓滿了
P185n1618_p0222b02║無遺失故曰常住心地然情猶鹵莾見未
P185n1618_p0222b03║精明尚以能聞緣心為所悟本性此固常
P185n1618_p0222b04║情疑混根於心而難㧞者故願佛與㧞之
P185n1618_p0222b05║吳興曰前破妄心已責因聲分別之性今
P185n1618_p0222b06║阿難重以緣心為問者欲顯真性無能所
P185n1618_p0222b07║之相也既於緣心已離麤執是故但言未
P185n1618_p0222b08║敢認為本元心地豈同前云若此發明不
P185n1618_p0222b09║是心者我乃無心同諸土木邪所以下文
P185n1618_p0222b10║指月喻等略蕳所緣之法能緣之心真體
P185n1618_p0223a01║可見矣。
P185n1618_p0223a02║佛告阿難汝等尚以緣心𦗟法此法亦緣非
P185n1618_p0223a03║得法性如人以手指月示人彼人因指當應
P185n1618_p0223a04║看月若復觀指以為月體此人豈惟亡失月
P185n1618_p0223a05║輪亦亡其指何以故以所標指為明月故豈
P185n1618_p0223a06║惟亡指亦復不識明之與暗何以故即以指
P185n1618_p0223a07║體為明月性明暗二性無所了故汝亦如是。
P185n1618_p0223a08║真際曰以能緣心緣佛法音認為自性非
P185n1618_p0223a09║自性也以此法音但是所緣聲教故孤山
P185n1618_p0223a10║曰人喻如來手指喻聲教月喻真理示人
P185n1618_p0223b01║喻化眾生也教詮真理理是眾生之心聞
P185n1618_p0223b02║教自合觀心離指方能識月吳興曰此指
P185n1618_p0223b03║月喻雖遣所標之指正蕳能緣之心以阿
P185n1618_p0223b04║難云現以緣心允所瞻仰故由是經文惟
P185n1618_p0223b05║破分別之性良有以也。
P185n1618_p0223b06║若以分別我說法音為汝心者此心自應離
P185n1618_p0223b07║分別音有分別性譬如有客寄宿旅亭暫止
P185n1618_p0223b08║便去終不常住而掌亭人都無所去名為亭
P185n1618_p0223b09║主此亦如是若真汝心則無所去云何離聲
P185n1618_p0223b10║無分別性斯則豈惟聲分別心分別我容離
P185n1618_p0224a01║諸色相無分別性如是乃至分別都無非色
P185n1618_p0224a02║非空拘舍離等昧為𡨋諦。
P185n1618_p0224a03║溫陵曰斯則下躡阿難之意廣明也聲分
P185n1618_p0224a04║別心指聲上緣心即悟佛法音者也分別
P185n1618_p0224a05║我容謂色上緣心即允所瞻仰者也盖言
P185n1618_p0224a06║非但聲分別心離聲無性色分別心離色
P185n1618_p0224a07║相外亦無其性如是乃至等即兼舉六塵
P185n1618_p0224a08║緣影皆無自性也一切皆無故非色對緣
P185n1618_p0224a09║妄有故非空既非色空𡨋然莫辨於是外
P185n1618_p0224a10║道昧為冥諦拘舍離即末伽𥠖異稱也。
P185n1618_p0224b01║離諸法緣無分別性則汝心性各有所還云
P185n1618_p0224b02║何為主。
P185n1618_p0224b03║溫陵曰此結前起後也。
P185n1618_p0224b04║阿難言若我心性各有所還則如來說妙明
P185n1618_p0224b05║元心云何無還惟垂哀愍為我宣說。
P185n1618_p0224b06║吳興曰此問心性云何無還向下別指見
P185n1618_p0224b07║精為不還者盖前文已說如是見性是心
P185n1618_p0224b08║非眼故然其見精真妄猶雜所以廣約緣
P185n1618_p0224b09║塵蕳出真性披沙若盡金體自純。
P185n1618_p0224b10║佛告阿難且汝見我見精明元此見雖非妙
P185n1618_p0225a01║精明心如第二月非是月影汝應諦𦗟今當
P185n1618_p0225a02║示汝無所還地。
P185n1618_p0225a03║孤山曰見精明元即同匿王觀河之見雖
P185n1618_p0225a04║異緣塵而猶是妄妄依真起故曰明元此
P185n1618_p0225a05║見雖非下蕳妄異真也如第二月非是月
P185n1618_p0225a06║影者真月喻妙精明心第二月喻見精明
P185n1618_p0225a07║元水中影喻緣塵分別吳興曰阿難所問
P185n1618_p0225a08║妙明元心云何無還而佛以見精為荅者
P185n1618_p0225a09║以真心無朕發悟良難故託見精方便開
P185n1618_p0225a10║示此雖屬妄切近於真如第二月取譬非
P185n1618_p0225b01║遠應知此見亦是前來緣塵之見但緣塵
P185n1618_p0225b02║分別之性則破云有還緣塵能見之性則
P185n1618_p0225b03║示云不還如下文云汝今徧觀此會眾聚
P185n1618_p0225b04║其目周視但如鏡中無別分析此即見精
P185n1618_p0225b05║也即第二月也即能見之性不還者也又
P185n1618_p0225b06║云汝識於中次第標指此是文殊等此即
P185n1618_p0225b07║聖緣分別者也補註曰第二月固非真月
P185n1618_p0225b08║然因捏目而成其實一體非若水月之端
P185n1618_p0225b09║有二相例見精明元雖非妙精明心而此
P185n1618_p0225b10║見元自妙心而出故岳師所謂切近於真
P185n1618_p0226a01║取譬非遠者此也。
P185n1618_p0226a02║阿難此大講堂洞開東方日輪升天則有明
P185n1618_p0226a03║耀中夜黑月雲霧晦暝則復昏暗戶牖之隙
P185n1618_p0226a04║則復見通墻宇之間則復觀壅分別之處則
P185n1618_p0226a05║復見緣頑虛之中徧是空性欝𡋯之象則紆
P185n1618_p0226a06║昏塵澄霽斂氛又觀清淨。
P185n1618_p0226a07║真際曰欲示無還之性先指可還之相此
P185n1618_p0226a08║八但是舉要而已吳興曰此八緣中七緣
P185n1618_p0226a09║皆就能映色根論之惟分別緣則於七境
P185n1618_p0226a10║而起分別是故經文列在中間盖通上下
P185n1618_p0226b01║也補註曰岳師前云緣塵分別之性則破
P185n1618_p0226b02║云有還者義見乎此。
P185n1618_p0226b03║阿難汝咸看此諸變化相吾今各還本所因
P185n1618_p0226b04║處云何本因阿難此諸變化明還日輪何以
P185n1618_p0226b05║故無日不明明因屬日是故還日暗還黑月
P185n1618_p0226b06║通還戶牖壅還墻宇緣還分別頑虛還空欝
P185n1618_p0226b07║𡋯還塵清明還霽則諸世間一切所有不出
P185n1618_p0226b08║斯類汝見八種見精明性當欲誰還何以故
P185n1618_p0226b09║若還於明則不明時無復見暗雖明暗等種
P185n1618_p0226b10║種差別見無差別諸可還者自然非汝不汝
P185n1618_p0227a01║還者非汝而誰則知汝心本妙明淨汝自迷
P185n1618_p0227a02║悶喪本受輪於生死中常被漂溺是故如來
P185n1618_p0227a03║名可憐愍。
P185n1618_p0227a04║吳興曰見性不還猶喻二月此見屬妄將
P185n1618_p0227a05║亦須還惟有真月所喻真性誠不還耳下
P185n1618_p0227a06║文云但一月真中間自無是月非月又云
P185n1618_p0227a07║見見之時見非是見豈非此見亦可還乎
P185n1618_p0227a08║問此還何所荅還無明也由無明故而有
P185n1618_p0227a09║能見無明若破此見即還起信論云若離
P185n1618_p0227a10║業識則無見相厥𣅀顯然。
P185n1618_p0227b01║阿難言我雖識此見性無還云何得知是我
P185n1618_p0227b02║真性。
P185n1618_p0227b03║吳興曰此問意者如云雖識二月何謂真
P185n1618_p0227b04║月。
P185n1618_p0227b05║佛告阿難吾今問汝今汝未得無漏清淨承
P185n1618_p0227b06║佛神力見於初禪得無障礙而阿那律見閻
P185n1618_p0227b07║浮提如觀掌中菴摩羅果諸菩薩等見百千
P185n1618_p0227b08║界十方如來窮盡微塵清淨國土無所不矚
P185n1618_p0227b09║眾生洞視不過分寸。
P185n1618_p0227b10║孤山曰那律見三千大千世界如觀掌果
P185n1618_p0228a01║此云閻浮且從近示耳吳興曰菴摩羅云
P185n1618_p0228a02║難分別其果似桃非桃似柰非柰故溫陵
P185n1618_p0228a03║曰此泛敘見用而有五一聲聞二羅漢三
P185n1618_p0228a04║菩薩四如來五眾生意明四聖六凢見量
P185n1618_p0228a05║雖異見性不殊皆可即諸物象而決擇之
P185n1618_p0228a06║也長水曰不過分寸者隔紙膜不見外物
P185n1618_p0228a07║隔皮膚不見五臟也。
P185n1618_p0228a08║阿難且吾與汝觀四天王所住宮殿中間徧
P185n1618_p0228a09║覽水陸空行雖有昏明種種形像無非前塵
P185n1618_p0228a10║分別留礙汝應於此分別自他今吾將汝擇
P185n1618_p0228b01║於見中誰是我體誰為物像阿難極汝見源
P185n1618_p0228b02║從日月宮是物非汝至七金山周徧諦觀雖
P185n1618_p0228b03║種種光亦物非汝漸漸更觀雲騰鳥飛風動
P185n1618_p0228b04║塵起𣗳木山川草芥人畜咸物非汝。
P185n1618_p0228b05║溫陵曰極汝見源令窮力諦觀也上極日
P185n1618_p0228b06║月下極輪圍中極萬物令一一詳擇也。
P185n1618_p0228b07║阿難是諸近遠諸有物性雖復差殊同汝見
P185n1618_p0228b08║精清淨所矚則諸物類自有差別見性無殊
P185n1618_p0228b09║此精妙明誠汝見性。
P185n1618_p0228b10║吳興曰阿難所疑雖識見性而未知真性
P185n1618_p0229a01║如來所荅豈不顯真但由見性似在於內
P185n1618_p0229a02║真性必周於外佛欲示之故指一切物象
P185n1618_p0229a03║皆是見精所矚矚既斯徧性何攸局此寄
P185n1618_p0229a04║見性之徧以顯真性之徧也然則肉眼所
P185n1618_p0229a05║見物象森羅佛眼所觀真空真寂猶恐阿
P185n1618_p0229a06║難認此見性既周外物仍謂外物同我能
P185n1618_p0229a07║見故下文破之。
P185n1618_p0229a08║若見是物則汝亦可見吾之見若同見者名
P185n1618_p0229a09║為見吾吾不見時何不見吾不見之處。
P185n1618_p0229a10║真際曰若汝認見為物吾見亦同是物汝
P185n1618_p0229b01║應可見溫陵曰同見者依物之迹也不見
P185n1618_p0229b02║者離物之體也若謂吾汝同見一物是見
P185n1618_p0229b03║吾之見特迹而已吾當離物不見之時其
P185n1618_p0229b04║體何在既無處可見定非是物矣。
P185n1618_p0229b05║若見不見自然非彼不見之相。
P185n1618_p0229b06║溫陵曰縱使妄意謂能見吾不見者終自
P185n1618_p0229b07║非是彼不見相補註曰彼不見之相本自
P185n1618_p0229b08║無相豈汝所能見哉。
P185n1618_p0229b09║若不見吾不見之地自然非物云何非汝。
P185n1618_p0229b10║長水曰此之文意展轉皆歸應有五重經
P185n1618_p0230a01║文存三而隱二意若具論者合云若不見
P185n1618_p0230a02║吾不見之地亦不見吾見處既不見吾見
P185n1618_p0230a03║處吾見自然非物吾見若非是物汝見亦
P185n1618_p0230a04║非是物汝見既非是物云何非汝真見。
P185n1618_p0230a05║又則汝今見物之時汝既見物物亦見汝體
P185n1618_p0230a06║性紛雜則汝與我并諸世間不成安立。
P185n1618_p0230a07║溫陵曰又約物我雜亂辨見非物也若見
P185n1618_p0230a08║是物則物應有見而有情無情體性錯亂
P185n1618_p0230a09║不可分辨故曰不成安立則見非是物又
P185n1618_p0230a10║可明也諸世間謂眾生及器通指有情無
P185n1618_p0230b01║情也。
P185n1618_p0230b02║阿難若汝見時是汝非我見性周徧非汝而
P185n1618_p0230b03║誰云何自疑汝之真性性汝不真取我求實。
P185n1618_p0230b04║真際曰見性雖同各自受用一室千燈光
P185n1618_p0230b05║豈有別而彼此自照各不相雜溫陵曰牒
P185n1618_p0230b06║上以顯真性也見性周徧即汝真性何疑
P185n1618_p0230b07║不真而求質於我邪此結荅云何得知是
P185n1618_p0230b08║我真性之問也孤山曰性汝不真等謂真
P185n1618_p0230b09║性在汝而自不能知其真翻取我言以求
P185n1618_p0230b10║其實迷之甚也責之深也。
P185n1618_p0231a01║阿難白佛言世尊若此見性必我非餘我與
P185n1618_p0231a02║如來觀四天王勝藏寶殿居日月宮此見周
P185n1618_p0231a03║圓徧娑婆國退歸精舍秪見伽藍清心戶堂
P185n1618_p0231a04║但瞻簷廡世尊此見如是其體本來周徧一
P185n1618_p0231a05║界今在室中唯滿一室為復此見縮大為小
P185n1618_p0231a06║為當墻宇夾令斷絕我今不知斯義所在願
P185n1618_p0231a07║垂弘慈為我𭤈演。
P185n1618_p0231a08║孤山曰既觀初天則惟見一四天下言娑
P185n1618_p0231a09║婆者舉其通名耳非指大千也補註曰前
P185n1618_p0231a10║文泛敘見用意顯真性本來周徧特聖凡
P185n1618_p0231b01║見量之不齊耳今阿難以所視廣狹而疑
P185n1618_p0231b02║見體舒縮故有斯問。
P185n1618_p0231b03║佛告阿難一切世間大小內外諸所事業各
P185n1618_p0231b04║屬前塵不應說言見有舒縮譬如方器中見
P185n1618_p0231b05║方空吾復問汝此方器中所見方空為復定
P185n1618_p0231b06║方為不定方若定方者別安圓器空應不圓
P185n1618_p0231b07║若不定者在方器中應無方空汝言不知斯
P185n1618_p0231b08║義所在義性如是云何為在。
P185n1618_p0231b09║溫陵曰一切世間則根身器界之類大小
P185n1618_p0231b10║內外則一界一室之類諸所事業則舒縮
P185n1618_p0232a01║夾絕之類此總舉萬法皆屬前塵與吾靈
P185n1618_p0232a02║覺自不相涉是故前塵大小見無舒縮譬
P185n1618_p0232a03║如下器喻前塵空喻見體也孤山曰方圓
P185n1618_p0232a04║因器不在虛空大小由塵何關見性是故
P185n1618_p0232a05║責言云何為在。
P185n1618_p0232a06║阿難若復欲令入無方圓但除器方空體無
P185n1618_p0232a07║方不應說言更除虛空方相所在。
P185n1618_p0232a08║孤山曰空性無動寧有出入因器去留強
P185n1618_p0232a09║云出入故云若復欲令入無方圓等空體
P185n1618_p0232a10║無方喻見性無二也以虛空無方圓可除
P185n1618_p0232b01║況見性無大小可還惟言方者義攝於圓
P185n1618_p0232b02║佛語之略耳溫陵曰離塵觀性自得本真
P185n1618_p0232b03║不勞功用。
P185n1618_p0232b04║若如汝問入室之時縮見令小仰觀日時汝
P185n1618_p0232b05║豈挽見齊於日靣若築墻宇能夾見斷穿為
P185n1618_p0232b06║小竇寧無續跡是義不然。
P185n1618_p0232b07║溫陵曰既非可挽定非可縮既非可續定
P185n1618_p0232b08║非可斷義既不然無用情計。
P185n1618_p0232b09║一切眾生從無始來迷己為物失於本心為
P185n1618_p0232b10║物所轉故於是中觀大觀小若能轉物則同
P185n1618_p0233a01║如來身心圓明不動道場於一毛端徧能含
P185n1618_p0233a02║受十方國土。
P185n1618_p0233a03║補註曰前云認物為己今云迷己為物前
P185n1618_p0233a04║乃就妄擇真且言物與己異故斥自身皆
P185n1618_p0233a05║謂之物今將以真融妄應知萬物皆己萬
P185n1618_p0233a06║物皆己而迷以為物故失本心為物所轉
P185n1618_p0233a07║而見內外之殊大小之異也吳興曰為物
P185n1618_p0233a08║所轉則物為能轉心為所轉以心逐境遷
P185n1618_p0233a09║故若能下心為能轉物為所轉以境隨智
P185n1618_p0233a10║亡故楞伽云未達境惟心起種種分別達
P185n1618_p0233b01║境惟心已分別即不生上二句為物所轉
P185n1618_p0233b02║也下二句若能轉物也則同如來者肇師
P185n1618_p0233b03║云會萬物以成己者其惟聖人乎毛含國
P185n1618_p0233b04║土者此明無量為一盖攝事成理非從體
P185n1618_p0233b05║起用也大品云一切法趣一法斯之謂也
P185n1618_p0233b06║若下文理事雙顯體用備陳方有一為無
P185n1618_p0233b07║量之言塵中轉法之義彼詳此略意不徒
P185n1618_p0233b08║然近古諸師並作用觧惟真際云既滅前
P185n1618_p0233b09║塵形量不立一切即一性乃圓成斯亦節
P185n1618_p0233b10║公之知言矣。
P185n1618_p0234a01║阿難白佛言世尊若此見精必我妙性今此
P185n1618_p0234a02║妙性現在我前見必我真我今身心復是何
P185n1618_p0234a03║物而今身心分別有實彼見無別分辨我身
P185n1618_p0234a04║若實我心令我今見見性實我而身非我何
P185n1618_p0234a05║殊如來先所難言物能見我惟垂大慈開發
P185n1618_p0234a06║未悟。
P185n1618_p0234a07║孤山曰向云迷己為物失於本心故為物
P185n1618_p0234a08║轉若能轉物則同如來是則所見山河皆
P185n1618_p0234a09║我妙性故云今此妙性現在我前此領旨
P185n1618_p0234a10║也見必我真下阿難尚存能所謂所見既
P185n1618_p0234b01║是真性則我能見復是何物若謂身無見
P185n1618_p0234b02║性而今分別非虛若言現前是見則彼之
P185n1618_p0234b03║外物別無心智反辨我身若彼外物實是
P185n1618_p0234b04║我心現今能見則成外物是我內身非我
P185n1618_p0234b05║溫陵曰物能見我謂見在物而不在身是
P185n1618_p0234b06║物能見我矣。
P185n1618_p0234b07║佛告阿難今汝所言見在汝前是義非實若
P185n1618_p0234b08║實汝前汝實見者則此見精既有方所非無
P185n1618_p0234b09║指示且今與汝坐祇陀林徧觀林渠及與殿
P185n1618_p0234b10║堂上至日月前對恒河汝今於我師子座前
P185n1618_p0235a01║舉手指陳是種種相陰者是林明者是日礙
P185n1618_p0235a02║者是壁通者是空如是乃至草𣗳纖毫大小
P185n1618_p0235a03║雖殊但可有形無不指著若必其見現在汝
P185n1618_p0235a04║前汝應以手確實指陳何者是見阿難當知
P185n1618_p0235a05║若空是見既已成見何者是空若物是見既
P185n1618_p0235a06║已是見何者為物汝可微細披剝萬象析出
P185n1618_p0235a07║精明淨妙見元指陳示我同彼諸物分明無
P185n1618_p0235a08║惑阿難言我今於此重閣講堂遠洎恒河上
P185n1618_p0235a09║觀日月舉手所指縱目所觀指皆是物無是
P185n1618_p0235a10║見者世尊如佛所說況我有漏初學聲聞乃
P185n1618_p0235b01║至菩薩亦不能於萬物象前剖出精見離一
P185n1618_p0235b02║切物別有自性佛言如是如是。
P185n1618_p0235b03║溫陵曰物無是見故雖大聖不能即物剖
P185n1618_p0235b04║辨意須離物矣長水曰如是如是者印其
P185n1618_p0235b05║不能分出見性也。
P185n1618_p0235b06║佛復告阿難如汝所言無有精見離一切物
P185n1618_p0235b07║別有自性則汝所指是物之中無是見者今
P185n1618_p0235b08║復告汝汝與如來坐祇陀林更觀林苑乃至
P185n1618_p0235b09║日月種種象殊必無見精受汝所指汝又發
P185n1618_p0235b10║明此諸物中何者非見阿難言我實徧見此
P185n1618_p0236a01║祇陀林不知是中何者非見何以故若𣗳非
P185n1618_p0236a02║見云何見𣗳若𣗳即見復云何𣗳如是乃至
P185n1618_p0236a03║若空非見云何見空若空即見復云何空我
P185n1618_p0236a04║又思惟是萬象中微細發明無非見者佛言
P185n1618_p0236a05║如是如是。
P185n1618_p0236a06║溫陵曰若𣗳非見何能見𣗳若即是見𣗳
P185n1618_p0236a07║當名見云何名𣗳然前斷為無是見者既
P185n1618_p0236a08║不中理故復思惟無非見者二義無定佛
P185n1618_p0236a09║皆許者以色空等象如虛空華本無所有
P185n1618_p0236a10║不可定指也故下文云此諸物象與此見
P185n1618_p0236b01║精元是菩提妙淨明體云何於中有是非
P185n1618_p0236b02║是。
P185n1618_p0236b03║於是大眾非無學者聞佛此言茫然不知是
P185n1618_p0236b04║義終始一時惶悚失其所守如來知其魂慮
P185n1618_p0236b05║變慴心生憐愍安慰阿難及諸大眾諸善男
P185n1618_p0236b06║子無上法王是真實語如所如說不誑不妄
P185n1618_p0236b07║非末伽𥠖四種不死矯亂論議汝諦思惟無
P185n1618_p0236b08║忝哀慕。
P185n1618_p0236b09║真際曰向執心境各別見相[應-倠+林]然今蒙一
P185n1618_p0236b10║異推之是非不決心無所措於是茫然吳
P185n1618_p0237a01║興曰終始者終則見性非物始則見性是
P185n1618_p0237a02║物又始則妙性現在我前終則究竟指歸
P185n1618_p0237a03║何所溫陵曰魂慮變慴即惶悚失守也真
P185n1618_p0237a04║語等者謂上荅二義乃稱真之語非矯論
P185n1618_p0237a05║也未伽外道四種矯亂見于第十卷忝辱
P185n1618_p0237a06║也資中曰如來有五語真語實語如語不
P185n1618_p0237a07║誑語不異語無偽曰真稱理曰實不變曰
P185n1618_p0237a08║如心境相應曰不誑懸見未然曰不異補
P185n1618_p0237a09║註曰如所如說者上如稱義下如即真如
P185n1618_p0237a10║謂稱所證真如以說也。
P185n1618_p0237b01║是時文殊師利法王子愍諸四眾在大眾中
P185n1618_p0237b02║即從座起頂禮佛足合掌恭敬而白佛言世
P185n1618_p0237b03║尊此諸大眾不悟如來發明二種精見色空
P185n1618_p0237b04║是非是義世尊若此前緣色空等象若是見
P185n1618_p0237b05║者應有所指若非見者應無所矚而今不知
P185n1618_p0237b06║是義所歸故有驚怖非是疇昔善根輕尠惟
P185n1618_p0237b07║願如來大慈發明此諸物象與此見精元是
P185n1618_p0237b08║何物於其中間無是非是。
P185n1618_p0237b09║溫陵曰佛意為顯見與見緣如虛空華於
P185n1618_p0237b10║中本無是非是義然此非有學小智所及
P185n1618_p0238a01║故大眾茫然失守而必須文殊請明也二
P185n1618_p0238a02║種者精明見元及前緣色空是非二義也
P185n1618_p0238a03║若此前緣下牒前罔措之意請明也。
P185n1618_p0238a04║佛告文殊及諸大眾十方如來及大菩薩於
P185n1618_p0238a05║其自住三摩地中見與見緣并所想相如虛
P185n1618_p0238a06║空華本無所有此見及緣元是菩提妙淨明
P185n1618_p0238a07║體云何於中有是非是。
P185n1618_p0238a08║溫陵曰自住三摩地即自性首楞正定也
P185n1618_p0238a09║聖人住是定中了見萬法惟一圓融清淨
P185n1618_p0238a10║寶覺曾無非是此正荅所問也見根也見
P185n1618_p0238b01║緣境也所想相識也根境識三攝𥁞萬法
P185n1618_p0238b02║夫能了諸緣元一寶覺無是非是則從前
P185n1618_p0238b03║真妄虛實倒心緣影疑異分別之情豁然
P185n1618_p0238b04║而蕩矣。
P185n1618_p0238b05║文殊吾今問汝如汝文殊更有文殊是文殊
P185n1618_p0238b06║者為無文殊。
P185n1618_p0238b07║吳興曰問意有三如汝文殊一也更有文
P185n1618_p0238b08║殊是文殊者二也為無文殊三也。
P185n1618_p0238b09║如是世尊我真文殊無是文殊何以故若有
P185n1618_p0238b10║是者則二文殊然我今日非無文殊於中實
P185n1618_p0239a01║無是非二相。
P185n1618_p0239a02║吳興曰我真文殊荅第一義例立菩提妙
P185n1618_p0239a03║淨明體也無是文殊荅第二義例破色空
P185n1618_p0239a04║是見也何以故下釋成上義然我今日非
P185n1618_p0239a05║無文殊荅第三義例破色空非見也於中
P185n1618_p0239a06║實無是非二相總結破意夫真無是非是
P185n1618_p0239a07║非由妄若謂色空是真見者斯乃從妄辨
P185n1618_p0239a08║真對於無妄之真則成二義故曰若有是
P185n1618_p0239a09║者則二文殊又若謂色空非真見者其如
P185n1618_p0239a10║妄境全體是真故曰然我今日非無文殊
P185n1618_p0239b01║實而言之真性本來無是非是。
P185n1618_p0239b02║佛言此見妙明與諸空塵亦復如是本是妙
P185n1618_p0239b03║明無上菩提淨圓真心妄為色空及與聞見
P185n1618_p0239b04║如第二月誰為是月又誰非月文殊但一月
P185n1618_p0239b05║真中間自無是月非月。
P185n1618_p0239b06║吳興曰前第二月別喻見精明元今通喻
P185n1618_p0239b07║色空及與聞見者由佛為阿難已約諸法
P185n1618_p0239b08║徧示真性故大眾惶悚正迷諸法是非是
P185n1618_p0239b09║義故文殊對揚既無二相復舉月喻以遣
P185n1618_p0239b10║妄情且第二月適言是月捏目所成故適
P185n1618_p0240a01║言非月影不離真故皆言誰者責問之辭
P185n1618_p0240a02║捏影若亡是非何在。
P185n1618_p0240a03║是以汝今觀見與塵種種發明名為妄想不
P185n1618_p0240a04║能於中出是非是由是真精妙覺明性故能
P185n1618_p0240a05║令汝出指非指。
P185n1618_p0240a06║溫陵曰見與塵指妄根妄境也觀見塵而
P185n1618_p0240a07║發明終沉妄想不出是非由真精而發明
P185n1618_p0240a08║可出是非得無分別出指非指言是非雙
P185n1618_p0240a09║泯也吳興曰物為所指見非可指真性俱
P185n1618_p0240a10║離故云出指非指。
P185n1618_p0240b01║
P185n1618_p0240b02║
P185n1618_p0240b03║大佛頂如來密因脩證了義諸菩薩萬行首
P185n1618_p0240b04║楞嚴經會觧卷第三