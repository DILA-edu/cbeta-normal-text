P185n1618_p0241a01║大佛頂如來密因修證了義諸菩薩萬行首
P185n1618_p0241a02║楞嚴經會解卷第四　　　　　　　綿四
P185n1618_p0241a03║阿難白佛言世尊誠如法王所說覺緣徧十
P185n1618_p0241a04║方界湛然常住性非生滅與先梵志娑毗迦
P185n1618_p0241a05║羅所談冥諦及投灰等諸外道種說有真我
P185n1618_p0241a06║徧滿十方有何差別。
P185n1618_p0241a07║吳興曰覺謂菩提緣即色空聞見等如前文
P185n1618_p0241a08║云此見及緣元是菩提妙淨明體溫陵曰覺
P185n1618_p0241a09║緣即覺性徧緣無乎不在者也然黃髮之流
P185n1618_p0241a10║亦說真我徧界及所立冥諦謂真性冥冥體
P185n1618_p0241b01║非生滅則與佛說何異盖外道不見性真
P185n1618_p0241b02║但依頼耶妄計混濫真說故此問難冀佛
P185n1618_p0241b03║甄別也外道通稱梵志投灰苦行外道也。
P185n1618_p0241b04║世尊亦曾於楞伽山為大慧等敷演斯義彼
P185n1618_p0241b05║外道等常說自然我說因緣非彼境界我今
P185n1618_p0241b06║觀此覺性自然非生非滅遠離一切虛妄顛
P185n1618_p0241b07║倒似非因緣與彼自然云何開示不入羣邪
P185n1618_p0241b08║獲真實心妙覺明性。
P185n1618_p0241b09║真際曰楞伽山名此云不可徃惟得通者
P185n1618_p0241b10║能到溫陵曰先引佛說起疑也楞伽會上
P185n1618_p0242a01║為大慧菩薩說因緣義以破外道自然之
P185n1618_p0242a02║執非彼境界者非同外道所見也楞伽雖
P185n1618_p0242a03║說因緣破彼妄執今觀覺性有真自然體
P185n1618_p0242a04║遠離倒妄則似非因緣矣吳興曰向云我
P185n1618_p0242a05║今觀此覺性自然今云與彼自然云何開
P185n1618_p0242a06║示盖言今之自然似非昔之因緣則與外
P185n1618_p0242a07║道自然云何分別邪。
P185n1618_p0242a08║佛告阿難我今如是開示方便真實告汝汝
P185n1618_p0242a09║猶未悟惑為自然阿難若必自然自須甄明
P185n1618_p0242a10║有自然體汝且觀此妙明見中以何為自此
P185n1618_p0242b01║見為復以明為自以暗為自以空為自以塞
P185n1618_p0242b02║為自阿難若明為自應不見暗若復以空為
P185n1618_p0242b03║自體者應不見塞如是乃至諸暗等相以為
P185n1618_p0242b04║自者則於明時見性斷滅云何見明。
P185n1618_p0242b05║溫陵曰釋非自然也自然謂自體本然也
P185n1618_p0242b06║自體本然則不隨境變今皆隨變非自然
P185n1618_p0242b07║矣。
P185n1618_p0242b08║阿難言必此妙見性非自然我今發明是因
P185n1618_p0242b09║緣生心猶未明咨詢如來是義云何合因緣
P185n1618_p0242b10║性。
P185n1618_p0243a01║孤山曰始疑妙性同外自然既聞逐破則
P185n1618_p0243a02║謂如佛昔說正因緣義但未知妙性云何
P185n1618_p0243a03║符合耳。
P185n1618_p0243a04║佛言汝言因緣吾復問汝汝今因見見性現
P185n1618_p0243a05║前此見為復因明有見因暗有見因空有見
P185n1618_p0243a06║因塞有見阿難若因明有應不見暗如因暗
P185n1618_p0243a07║有應不見明如是乃至因空因塞同於明暗
P185n1618_p0243a08║復次阿難此見又復緣明有見緣暗有見緣
P185n1618_p0243a09║空有見緣塞有見阿難若緣空有應不見塞
P185n1618_p0243a10║若緣塞有應不見空如是乃至緣明緣暗同
P185n1618_p0243b01║於空塞。
P185n1618_p0243b02║溫陵曰釋非因緣也假物為因循物為緣
P185n1618_p0243b03║既無定趣非因緣矣真際曰因親緣踈故
P185n1618_p0243b04║分二門。
P185n1618_p0243b05║當知如是精覺妙明非因非緣亦非自然非
P185n1618_p0243b06║不自然無非不非無是非是離一切相即一
P185n1618_p0243b07║切法。
P185n1618_p0243b08║溫陵曰疊拂徧計真是精覺也因緣自然
P185n1618_p0243b09║是非等相皆是妄情徧計分別精覺妙明
P185n1618_p0243b10║本無是事故曰離一切相徧計既離則圓
P185n1618_p0244a01║成實體觸處現前故曰即一切法祖師所
P185n1618_p0244a02║謂但離妄緣即如如佛又云是非已去了
P185n1618_p0244a03║是非裏薦取此離一切相即一切法之意
P185n1618_p0244a04║也吳興曰非因緣下不言非不因緣者以
P185n1618_p0244a05║此中正破因緣故且置之無非不非無是
P185n1618_p0244a06║非是者此顯覺性本無非與不非亦無是
P185n1618_p0244a07║與非是上句謂因緣下句謂自然離則顯
P185n1618_p0244a08║真非俗即乃觸境惟心亡然存然不可得
P185n1618_p0244a09║而名焉。
P185n1618_p0244a10║汝今云何於中措心以諸世間戲論名相而
P185n1618_p0244b01║得分別如以手掌撮摩虛空秪益自勞虛空
P185n1618_p0244b02║云何隨汝執捉。
P185n1618_p0244b03║溫陵曰結上文而責滯情也精覺不可措
P185n1618_p0244b04║心如虛空不可措手。
P185n1618_p0244b05║阿難白佛言世尊必妙覺性非因非緣世尊
P185n1618_p0244b06║云何常與比丘宣說見性具四種緣所謂因
P185n1618_p0244b07║空因明因心因眼是義云何佛言阿難我說
P185n1618_p0244b08║世間諸因緣相非第一義。
P185n1618_p0244b09║溫陵曰緣生之法因空而有因明而顯因
P185n1618_p0244b10║心而知因眼而見是乃世間名相於第一
P185n1618_p0245a01║義皆為戲論。
P185n1618_p0245a02║阿難吾復問汝諸世間人說我能見云何名
P185n1618_p0245a03║見云何不見阿難言世人因於日月燈光見
P185n1618_p0245a04║種種相名之為見若復無此三種光明則不
P185n1618_p0245a05║能見阿難若無明時名不見者應不見暗若
P185n1618_p0245a06║必見暗此但無明云何無見阿難若在暗時
P185n1618_p0245a07║不見明故名為不見今在明時不見暗相還
P185n1618_p0245a08║名不見如是二相俱名不見若復二相自相
P185n1618_p0245a09║陵奪非汝見性於中暫無如是則知二俱名
P185n1618_p0245a10║見云何不見。
P185n1618_p0245b01║吳興曰若必見暗等與初卷盲人覩暗見
P185n1618_p0245b02║性是同所破有異前顯見性是心且破眼
P185n1618_p0245b03║根能見今顯見性非明廣破因緣能見破
P185n1618_p0245b04║緣既廣顯性實深由是下文談見見非見。
P185n1618_p0245b05║是故阿難汝今當知見明之時見非是明見
P185n1618_p0245b06║暗之時見非是暗見空之時見非是空見塞
P185n1618_p0245b07║之時見非是塞。
P185n1618_p0245b08║補註曰此明離緣之見即見精也向於八
P185n1618_p0245b09║還文中且指見精為不還者今於下文則
P185n1618_p0245b10║遣之矣。
P185n1618_p0246a01║四義成就汝復應知見見之時見非是見見
P185n1618_p0246a02║猶離見見不能及云何復說因緣自然及和
P185n1618_p0246a03║合相汝等聲聞狹劣無識不能通達清淨實
P185n1618_p0246a04║相吾今誨汝當善思惟無得疲怠妙菩提路。
P185n1618_p0246a05║溫陵曰四義成就等結上起下也吳興曰
P185n1618_p0246a06║凖前文云見明之時見非是明等皆以能
P185n1618_p0246a07║見見於所見能非是所也例今見見之時
P185n1618_p0246a08║義亦如是即以前之能見復為今之所見
P185n1618_p0246a09║盖言真見見於見精之時真既無妄故曰
P185n1618_p0246a10║見非是見也問見精屬妄何以真見復見
P185n1618_p0246b01║於妄乎荅夫見精者映色之性也見雖屬
P185n1618_p0246b02║妄其性元真當知見見之時無別所見只
P185n1618_p0246b03║是見於見中之性耳然則若未見性性在
P185n1618_p0246b04║見中同名見精若能見性性脫于見方名
P185n1618_p0246b05║見見補註曰今圖簡便易曉且借見精作
P185n1618_p0246b06║一眚字配成四句云見眚之時見非是眚
P185n1618_p0246b07║見猶離眚眚不能及上二句與後經覺所
P185n1618_p0246b08║覺眚覺非眚中同義下二句義連云何復
P185n1618_p0246b09║說等文盖謂真見尚離於見精故見精有
P185n1618_p0246b10║所不能及何況因緣自然和合等說而能
P185n1618_p0247a01║及之哉汝等下責而勉之之辭也清淨實
P185n1618_p0247a02║相即真見也又即前之精覺妙明也前舉
P185n1618_p0247a03║精覺妙明既已盡拂因緣自然之計且以
P185n1618_p0247a04║戲論分別如手摩空等語責之矣而阿難
P185n1618_p0247a05║滯情未解再引世尊常說因緣以為問難
P185n1618_p0247a06║由是重拂因緣發明真見乃復責而勉之
P185n1618_p0247a07║可謂詳且明矣然阿難終於慧目未開覺
P185n1618_p0247a08║心未淨故又起後章之問也。
P185n1618_p0247a09║阿難白佛言世尊如佛世尊為我等軰宣說
P185n1618_p0247a10║因緣及與自然諸和合相與不和合心猶未
P185n1618_p0247b01║開而今更聞見見非見重增迷悶伏願弘慈
P185n1618_p0247b02║施大慧目開示我等覺心明淨作是語已悲
P185n1618_p0247b03║淚頂禮承受聖旨爾時世尊憐愍阿難及諸
P185n1618_p0247b04║大眾將欲敷演大陀羅尼諸三摩提妙修行
P185n1618_p0247b05║路告阿難言汝雖強記但益多聞於奢摩他
P185n1618_p0247b06║微密觀照心猶未了汝今諦𦗟吾當為汝分
P185n1618_p0247b07║別開示亦令將來諸有漏者獲菩提果。
P185n1618_p0247b08║孤山曰陀羅尼此云總持即慧性也三摩
P185n1618_p0247b09║提此云正受即定性也定慧均平故云妙
P185n1618_p0247b10║修行是趣果之要故喻以道路奢摩他三
P185n1618_p0248a01║止也微密觀照三觀也經家所敘則先慧
P185n1618_p0248a02║而後定如來所告則先定而後慧用顯圓
P185n1618_p0248a03║融止觀體無二也吳興曰阿難所迷心境
P185n1618_p0248a04║轉細如來所示觀照愈深故曰微密。
P185n1618_p0248a05║阿難一切眾生輪廻世間由二顛倒分別見
P185n1618_p0248a06║妄當處發生當業輪轉云何二見一者眾生
P185n1618_p0248a07║別業妄見二者眾生同分妄見。
P185n1618_p0248a08║溫陵曰二倒見妄即同別二見也由此見
P185n1618_p0248a09║妄循造妄業故云當處發生隨業受報人
P185n1618_p0248a10║天諸趣故云當業輪轉補註曰別業者一
P185n1618_p0248b01║人妄見也同分者多人妄見也故後文先
P185n1618_p0248b02║引別業且喻阿難一人眼根之妄次連同
P185n1618_p0248b03║分廣喻十方眾生根身器界同一妄耳。
P185n1618_p0248b04║云何名為別業妄見阿難如世間人目有赤
P185n1618_p0248b05║眚夜間燈光別有圓影五色重疊。
P185n1618_p0248b06║孤山曰目喻本具真智燈喻本具真理赤
P185n1618_p0248b07║眚喻妄心圓影喻妄境境謂五陰故云五
P185n1618_p0248b08║色重疊。
P185n1618_p0248b09║於意云何此夜燈明所現圓光為是燈色為
P185n1618_p0248b10║當見色阿難此若燈色則非眚人何不同見
P185n1618_p0249a01║而此圓影惟眚之觀若是見色見已成色則
P185n1618_p0249a02║彼眚人見圓影者名為何等。
P185n1618_p0249a03║補註曰五色圓影既非燈色又非見色惟
P185n1618_p0249a04║彼見者目眚所成喻五陰妄境皆是眾生
P185n1618_p0249a05║妄心所成也惟眚之觀謂獨有眚者見之
P185n1618_p0249a06║也名為何等謂若是見色見已成色則彼
P185n1618_p0249a07║眚人見圓影者不得名為見矣色即影也。
P185n1618_p0249a08║復次阿難若此圓影離燈別有則合傍觀屏
P185n1618_p0249a09║帳几筵有圓影出離見別有應非眼矚云何
P185n1618_p0249a10║眚人目見圓影。
P185n1618_p0249b01║溫陵曰上即燈見既無實體此離燈見又
P185n1618_p0249b02║無定處足知其妄矣。
P185n1618_p0249b03║是故當知色實在燈見病為影影見俱眚見
P185n1618_p0249b04║眚非病終不應言是燈是見於是中有非燈
P185n1618_p0249b05║非見如第二月非體非影何以故第二之觀
P185n1618_p0249b06║捏所成故諸有智者不應說言此捏根元是
P185n1618_p0249b07║形非形離見非見此亦如是目眚所成今欲
P185n1618_p0249b08║名誰是燈是見何況分別非燈非見。
P185n1618_p0249b09║補註曰前分兩節難破圓影一即燈見二
P185n1618_p0249b10║離燈見至此牒結以顯其妄也第二月等
P185n1618_p0250a01║又復以喻明喻重疊結顯使知妄本無體
P185n1618_p0250a02║不應窮詰也孤山曰色實在燈理體本真
P185n1618_p0250a03║也見病為影妄心成境也影見俱眚心境
P185n1618_p0250a04║皆妄也見眚非病謂有智眚人知因目眚
P185n1618_p0250a05║終不執言圓影實有故雖有眚不為見病
P185n1618_p0250a06║也譬圓初心無明雖在而達無明本自不
P185n1618_p0250a07║有則無妄境可得也吳興曰詳夫目眚見
P185n1618_p0250a08║燈之喻諸師並用法相配之未必然也今
P185n1618_p0250a09║一徃且順圓師所解應知如來舉此推破
P185n1618_p0250a10║性執者正欲引例阿難目觀山河等皆是
P185n1618_p0250b01║妄見義在下文其昭昭矣是形非形離見
P185n1618_p0250b02║非見上句雙是形與非形下句雙離見與
P185n1618_p0250b03║非見文略而互顯也是燈是見謂圓影由
P185n1618_p0250b04║燈見而有即因緣義也非燈非見謂圓影
P185n1618_p0250b05║離燈見而有即自然義也前文已破此重
P185n1618_p0250b06║責之故曰今欲名誰等。
P185n1618_p0250b07║云何名為同分妄見阿難此閻浮提除大海
P185n1618_p0250b08║水中間平陸有三千洲正中大洲東西括量
P185n1618_p0250b09║大國凡有二千三百其餘小洲在諸海中其
P185n1618_p0250b10║間或有三兩百國或一或二至於三十四十
P185n1618_p0251a01║五十阿難若復此中有一小洲只有兩國惟
P185n1618_p0251a02║一國人同感惡緣則彼小洲當土眾生覩諸
P185n1618_p0251a03║一切不祥境界或見二日或見兩月其中乃
P185n1618_p0251a04║至暈適珮玦慧孛飛流負耳虹蜺種種惡相
P185n1618_p0251a05║但此國見彼國眾生本所不見亦復不聞。
P185n1618_p0251a06║溫陵曰不祥氣現惟災地見之乃同業妄
P185n1618_p0251a07║感彼無災地不聞不見暈適珮玦日月之
P185n1618_p0251a08║災象也慧孛飛流星辰之災象也負耳虹
P185n1618_p0251a09║蜺陰陽之災象也惡氣環日曰暈日食曰
P185n1618_p0251a10║適所謂適見于日月之災也珮玦謂妖氣
P185n1618_p0251b01║近日如環珮之狀星芒偏指曰彗如彗帚
P185n1618_p0251b02║也芒氣四出曰孛孛孛然也絕迹而去曰
P185n1618_p0251b03║飛光迹相連曰流陰陽之氣或背日如負
P185n1618_p0251b04║旁日如耳或明而為虹暗而為蜺。
P185n1618_p0251b05║阿難吾今為汝以此二事進退合明阿難如
P185n1618_p0251b06║彼眾生別業妄見矚燈光中所現圓影雖現
P185n1618_p0251b07║似境終彼見者目眚所成眚即見勞非色所
P185n1618_p0251b08║造然見眚者終無見咎。
P185n1618_p0251b09║溫陵曰圓影無實則似境而已乃見勞目
P185n1618_p0251b10║眚所成非燈色所造也。
P185n1618_p0252a01║例汝今日以目觀見山河國土及諸眾生皆
P185n1618_p0252a02║是無始見病所成見與見緣似現前境元我
P185n1618_p0252a03║覺明見所緣眚覺見即眚本覺明心覺緣非
P185n1618_p0252a04║眚。
P185n1618_p0252a05║吳興曰無始見病如目眚也以法言之則
P185n1618_p0252a06║阿頼耶識能見相分以惑言之正屬無明
P185n1618_p0252a07║補註曰以眼根及山河等境俱例圓影然
P185n1618_p0252a08║則所指見病即無明也無明即覺明也上
P185n1618_p0252a09║舉圓影無實乃目眚所成例今根境無實
P185n1618_p0252a10║乃無始無明所成見與見緣下牒顯而詳
P185n1618_p0252b01║釋也見即根見緣即境此根與境雖似現
P185n1618_p0252b02║前實有而元非實有元我覺明見所緣眚
P185n1618_p0252b03║之所成耳見所緣三字釋成覺明也此一
P185n1618_p0252b04║見字即能見分謂此覺明能見其所緣者
P185n1618_p0252b05║即眚也覺見即眚等謂有覺有見即為眚
P185n1618_p0252b06║病惟吾本覺明心能覺諸緣者非眚也盖
P185n1618_p0252b07║本覺如好眼覺明如眚病根境如燈影耳。
P185n1618_p0252b08║覺所覺眚覺非眚中此實見見云何復名覺
P185n1618_p0252b09║聞知見是故汝今見我及汝并諸世間十類
P185n1618_p0252b10║眾生皆即見眚非見眚者彼見真精性非眚
P185n1618_p0253a01║者故不名見。
P185n1618_p0253a02║補註曰覺所覺下牒上覺緣非眚之意釋
P185n1618_p0253a03║前見見非見之疑也所覺即覺明等也今
P185n1618_p0253a04║吾覺其所覺是眚而吾真覺非墯眚中此
P185n1618_p0253a05║實見見之時見非是見也真見如是云何
P185n1618_p0253a06║復以覺聞知見眚中之事而名之哉是故
P185n1618_p0253a07║下重明眚事彼見下重結見非是見也吳
P185n1618_p0253a08║興曰云何復名覺聞知見者顯其離妄亦
P185n1618_p0253a09║責其未悟也然佛所說二種顛倒分別見
P185n1618_p0253a10║妄者由前阿難云世尊為我宣說因緣及
P185n1618_p0253b01║與自然心猶未開是故廣示別業同分所
P185n1618_p0253b02║見之相皆是虛妄此即重破因緣自然二
P185n1618_p0253b03║種之執也又阿難云而今更聞見見非見
P185n1618_p0253b04║重增迷悶故今再示覺非眚中此實見見
P185n1618_p0253b05║也閱此文者當曉大途。
P185n1618_p0253b06║阿難如彼眾生同分妄見例彼妄見別業一
P185n1618_p0253b07║人一病目人同彼一國彼見圓影眚妄所生
P185n1618_p0253b08║此眾同分所見不祥同見業中瘴惡所起俱
P185n1618_p0253b09║是無始見妄所生。
P185n1618_p0253b10║溫陵曰引別業例同分引眚妄例瘴惡以
P185n1618_p0254a01║明妄業雖異妄本不殊故曰俱是無始見
P185n1618_p0254a02║妄所生吳興曰上文云吾今為汝以此二
P185n1618_p0254a03║事進退合明義見於此如彼眾生等進同
P185n1618_p0254a04║例別也一病目人等退別例同也問何故
P185n1618_p0254a05║作此例邪荅由別業中引目眚為喻顯妄
P185n1618_p0254a06║則易以因眚見影人皆知虛故同分中引
P185n1618_p0254a07║瘴惡為喻顯妄則難以因瘴覩相事皆如
P185n1618_p0254a08║實故佛意欲彰同分之妄悉如別業之妄
P185n1618_p0254a09║故有進退合明之說然目眚瘴惡所喻之
P185n1618_p0254a10║法要顯阿難一人及閻浮提乃至十方眾
P185n1618_p0254b01║生妄見咸爾又同業中瘴惡之妄猶易可
P185n1618_p0254b02║知諸有漏國及諸眾生虛妄病緣其實難
P185n1618_p0254b03║信是故經文從狹至廣以易例難展轉相
P185n1618_p0254b04║濟也如此。
P185n1618_p0254b05║例閻浮提三千洲中兼四大海娑婆世界并
P185n1618_p0254b06║洎十方諸有漏國及諸眾生同是覺明無漏
P185n1618_p0254b07║妙心見聞覺知虛妄病緣和合妄生和合妄
P185n1618_p0254b08║死。
P185n1618_p0254b09║溫陵曰上以一人例一國此以一國例大
P185n1618_p0254b10║千合顯器界根身無非見病和合妄起也
P185n1618_p0255a01║覺明無漏妙心即依真起妄者吳興曰真
P185n1618_p0255a02║妄和合故有生死偏言妄者真如在迷故。
P185n1618_p0255a03║若能遠離諸和合緣及不和合則復滅除諸
P185n1618_p0255a04║生死因圓滿菩提不生滅性清淨本心本覺
P185n1618_p0255a05║常住。
P185n1618_p0255a06║吳興曰不和合者有似自然下文所破其
P185n1618_p0255a07║義碩異。
P185n1618_p0255a08║阿難汝雖先悟本覺妙明性非因緣非自然
P185n1618_p0255a09║性而猶未明如是覺元非和合生及不和合。
P185n1618_p0255a10║補註曰阿難前云因緣自然諸和合相與
P185n1618_p0255b01║不和合心猶未開如來乃就同別二見文
P185n1618_p0255b02║中重破因緣自然二種之執意謂阿難之
P185n1618_p0255b03║心必已悟矣但和合等義疑猶未明故此
P185n1618_p0255b04║下因辨覺元而重與明之先悟者已悟也。
P185n1618_p0255b05║阿難吾今復以前塵問汝汝今猶以一切世
P185n1618_p0255b06║間妄想和合諸因緣性而自疑惑證菩提心
P185n1618_p0255b07║和合起者則汝今者妙淨見精為與明和為
P185n1618_p0255b08║與暗和為與通和為與塞和。
P185n1618_p0255b09║吳興曰菩提心者覺性也上文云而猶未
P185n1618_p0255b10║明如是覺元非和合生等古人以佛果菩
P185n1618_p0256a01║提解者謬矣溫陵曰則汝下意謂設有所
P185n1618_p0256a02║和即涉妄塵而不名妙淨矣。
P185n1618_p0256a03║若明和者且汝觀明當明現前何處雜見見
P185n1618_p0256a04║相可辨雜何形像若非見者云何見明若即
P185n1618_p0256a05║見者云何見見必見圓滿何處和明若明圓
P185n1618_p0256a06║滿不合見和見必異明雜則失彼性明名字
P185n1618_p0256a07║雜天明性和明非義彼暗與通及諸羣塞亦
P185n1618_p0256a08║復如是。
P185n1618_p0256a09║資中曰明屬前相見屬內心齊何處所而
P185n1618_p0256a10║論其雜見之與相目擊可分明見相雜作
P185n1618_p0256b01║何形像溫陵曰若非下謂明若非見不能
P185n1618_p0256b02║見明此疑若相雜也明若即見誰為能見
P185n1618_p0256b03║又非雜矣此章皆明浮塵幻相一無實體
P185n1618_p0256b04║不容窮詰必見下謂惟見與明體必圓滿
P185n1618_p0256b05║不合相和盖和則間雜不圓滿矣見必異
P185n1618_p0256b06║明下牒上結成非和也孤山曰性謂見性
P185n1618_p0256b07║見被明雜豈得名見明被見雜豈得名明
P185n1618_p0256b08║和雜既失明性兩名則知謂見和明不成
P185n1618_p0256b09║義理故云和明非義彼暗與通下知非與
P185n1618_p0256b10║明和則餘皆非也。
P185n1618_p0257a01║復次阿難又汝今者妙淨見精為與明合為
P185n1618_p0257a02║與暗合為與通合為與塞合若明合者至於
P185n1618_p0257a03║暗時明相已滅此見即不與諸暗合云何見
P185n1618_p0257a04║暗若見暗時不與暗合與明合者應非見明
P185n1618_p0257a05║既不見明云何明合了明非暗彼暗與通及
P185n1618_p0257a06║諸羣塞亦復如是。
P185n1618_p0257a07║資中曰上明和義如水和土今明合義如
P185n1618_p0257a08║盖合函溫陵曰和則雜而不辨合則附而
P185n1618_p0257a09║不離合則不離故明相滅時見亦隨滅不
P185n1618_p0257a10║復合暗若不合暗而能見暗則與明合時
P185n1618_p0257b01║應非見明然既不見明云何言與明合云
P185n1618_p0257b02║何了明非暗邪合義不成則菩提心非和
P185n1618_p0257b03║合起矣。
P185n1618_p0257b04║阿難白佛言世尊如我思惟此妙覺元與諸
P185n1618_p0257b05║緣塵及心念慮非和合耶。
P185n1618_p0257b06║真際曰若和合不成即非和合形對必然
P185n1618_p0257b07║故也此計真妄二法了不相觸吳興曰中
P185n1618_p0257b08║論破計不出四性謂自他共無因也初破
P185n1618_p0257b09║自然即無因也次破因緣即自他共也如
P185n1618_p0257b10║以明暗空塞推於因緣正約他性又阿難
P185n1618_p0258a01║所執空明心眼四種因緣空明即他心眼
P185n1618_p0258a02║即自又佛說同別二種見境見亦自也境
P185n1618_p0258a03║亦他也既有自他必含共性但由共性難
P185n1618_p0258a04║破是故更作和合而說然則非和合義亦
P185n1618_p0258a05║從自他開出為防末習委曲搜揚耳問此
P185n1618_p0258a06║與前七處推心四性何別荅七處四性都
P185n1618_p0258a07║未涉真但破第六識心分別較計今自然
P185n1618_p0258a08║等皆依覺性破妄顯真微密觀照於茲見
P185n1618_p0258a09║矣。
P185n1618_p0258a10║佛言汝今又言覺非和合吾復問汝此妙見
P185n1618_p0258b01║精非和合者為非明和為非暗和為非通和
P185n1618_p0258b02║為非塞和若非明和則見與明必有邊畔汝
P185n1618_p0258b03║且諦觀何處是明何處是見在見在明自何
P185n1618_p0258b04║為畔阿難若明際中必無見者則不相及自
P185n1618_p0258b05║不知其明相所在畔云何成彼暗與通及諸
P185n1618_p0258b06║羣塞亦復如是。
P185n1618_p0258b07║溫陵曰若非下謂和則同而無畔非和則
P185n1618_p0258b08║異故必有畔且求畔不得非非和矣阿難
P185n1618_p0258b09║下謂相及乃有畔畔義不成非非和矣。
P185n1618_p0258b10║又妙見精非和合者為非明合為非暗合為
P185n1618_p0259a01║非通合為非塞合若非明合則見與明性相
P185n1618_p0259a02║乖角如耳與明了不相觸見且不知明相所
P185n1618_p0259a03║在云何甄明合非合理彼暗與通及諸羣塞
P185n1618_p0259a04║亦復如是。
P185n1618_p0259a05║吳興曰非和約體不相入故以際畔推之
P185n1618_p0259a06║非合約性自差別故以乖角破之溫陵曰
P185n1618_p0259a07║以為非合則根境乖背既不知明亦不顯
P185n1618_p0259a08║見二體既無從何甄別合與非合之理邪
P185n1618_p0259a09║資中曰自徵心辨見以來齊此廣破人執
P185n1618_p0259a10║此下陰入處界等文破法執也。
P185n1618_p0259b01║阿難汝猶未明一切浮塵諸幻化相當處出
P185n1618_p0259b02║生隨處滅盡幻妄稱相其性真為妙覺明體
P185n1618_p0259b03║如是乃至五陰六入從十二處至十八界因
P185n1618_p0259b04║緣和合虛妄有生因緣別離虛妄名滅殊不
P185n1618_p0259b05║能知生滅去來本如來藏常住妙明不動周
P185n1618_p0259b06║圓妙真如性性真常中求於去來迷悟生死
P185n1618_p0259b07║了無所得。
P185n1618_p0259b08║溫陵曰明暗通塞合非合理皆所謂浮塵
P185n1618_p0259b09║幻相和合妄起和合妄滅故當處出生隨
P185n1618_p0259b10║處滅盡本無有生亦無和合則幻妄稱相
P185n1618_p0260a01║而已幻無自性依真而立如華起空全體
P185n1618_p0260a02║即空如泡生水全體即水故曰其性真為
P185n1618_p0260a03║妙覺明體近取諸身遠取諸物莫不皆然
P185n1618_p0260a04║故曰如是乃至等也如來藏者當人法身
P185n1618_p0260a05║妙性也依果而稱曰如來含攝眾德曰藏
P185n1618_p0260a06║未嘗去來曰常住暗不能昏曰妙明不隨
P185n1618_p0260a07║生滅曰不動無不徧足曰周圓妙萬物而
P185n1618_p0260a08║至神性一切而不異曰妙真如性能見是
P185n1618_p0260a09║性則迷悟生死了不可得矣問真常之性
P185n1618_p0260a10║人人本具既無去來生死柰何今之實有
P185n1618_p0260b01║邪荅不真常則有真常則不有譬之空水
P185n1618_p0260b02║目病則華風擊則泡豈其真常哉若晴明
P185n1618_p0260b03║澄湛乃謂真常於明湛中靜求華泡夫何
P185n1618_p0260b04║所得能審乎此則不疑聖言惟務了幻妄
P185n1618_p0260b05║而復真常也孤山曰五陰等諸經皆列三
P185n1618_p0260b06║科謂陰處界以對愚根樂各有三故而今
P185n1618_p0260b07║有四更加六入只是破十二處中內六處
P185n1618_p0260b08║耳隨機增减何必定三此並色心開合之
P185n1618_p0260b09║殊廣上浮塵諸幻化相也。
P185n1618_p0260b10║阿難云何五陰本如來藏妙真如性。
P185n1618_p0261a01║長水曰梵語塞徤陀此云蘊古翻為陰蘊
P185n1618_p0261a02║謂積聚陰謂盖覆積聚有為盖覆真性。
P185n1618_p0261a03║阿難譬如有人以清淨目觀晴明空惟一晴
P185n1618_p0261a04║虛廻無所有其人無故不動目晴瞪以發勞
P185n1618_p0261a05║則於虛空別見狂華復有一切狂亂非相色
P185n1618_p0261a06║陰當知亦復如是。
P185n1618_p0261a07║孤山曰淨目况本具真智晴空况本具真
P185n1618_p0261a08║理惟一晴虛即理智一如也廻無所有絕
P185n1618_p0261a09║九界妄色也其人喻眾生也背真合妄故
P185n1618_p0261a10║曰無故不動目晴妄心取着也瞪以發勞
P185n1618_p0261b01║妄惑潤業也於妙性中現九界色故曰於
P185n1618_p0261b02║空見狂華等溫陵曰狂華喻色陰狂相喻
P185n1618_p0261b03║色境皆妄感也。
P185n1618_p0261b04║阿難是諸狂華非從空來非從目出如是阿
P185n1618_p0261b05║難若空來者既從空來還從空入若有出入
P185n1618_p0261b06║即非虛空空若非空自不容其華相起滅如
P185n1618_p0261b07║阿難體不容阿難若目出者既從目出還從
P185n1618_p0261b08║目入即此華性從目出故當合有見若有見
P185n1618_p0261b09║者去既華空旋合見眼若無見者出既翳空
P185n1618_p0261b10║旋當翳眼又見華時目應無翳云何晴空號
P185n1618_p0262a01║清明眼。
P185n1618_p0262a02║溫陵曰若有出入則有實體故非虛空非
P185n1618_p0262a03║空則實故如阿難體更無所容此辨狂華
P185n1618_p0262a04║不因空生也若華從目出則得目之性故
P185n1618_p0262a05║應有見今旋時既不見眼又不翳眼非目
P185n1618_p0262a06║出矣又若華從目出則華在空時目應無
P185n1618_p0262a07║翳云何見華目尚有翳必見晴空無華方
P185n1618_p0262a08║號清明眼邪此辨狂華不因目出也。
P185n1618_p0262a09║是故當知色陰虛妄本非因緣非自然性。
P185n1618_p0262a10║溫陵曰既了幻華無因當知色陰虛妄本
P185n1618_p0262b01║非因緣自然即如來藏妙真如性餘四例
P185n1618_p0262b02║此資中曰若知華相即空則顯色陰本如
P185n1618_p0262b03║來藏。
P185n1618_p0262b04║阿難譬如有人手足宴安百骸調適忽如忘
P185n1618_p0262b05║生性無違順其人無故以二手掌於空相摩
P185n1618_p0262b06║於二手中妄生澁滑冷熱諸相受陰當知亦
P185n1618_p0262b07║復如是。
P185n1618_p0262b08║溫陵曰觸情於境納境於心曰受宴安調
P185n1618_p0262b09║適性無違順喻藏性本無諸受也二手空
P185n1618_p0262b10║摩妄生澁滑喻妄觸引起諸受也忘生如
P185n1618_p0263a01║圓覺所謂忽忘我身言調適之至也。
P185n1618_p0263a02║阿難是諸幻觸不從空來不從掌出如是阿
P185n1618_p0263a03║難若空來者既能觸掌何不觸身不應虛空
P185n1618_p0263a04║選擇來觸若從掌出應非待合又掌出故合
P185n1618_p0263a05║則掌知離則觸入臂腕骨髓應亦覺知入時
P185n1618_p0263a06║蹤跡必有覺心知出知入自有一物身中徃
P185n1618_p0263a07║來何待合知要名為觸是故當知受陰虛妄
P185n1618_p0263a08║本非因緣非自然性。
P185n1618_p0263a09║溫陵曰空體常徧不應有擇掌當自出不
P185n1618_p0263a10║應有待又若從掌出出必有入然合而出
P185n1618_p0263b01║時掌雖有知離而入時臂且不覺既無定
P185n1618_p0263b02║實全一虛妄耳。
P185n1618_p0263b03║阿難譬如有人談說酢梅口中水出思蹋懸
P185n1618_p0263b04║崖足心酸澁想陰當知亦復如是。
P185n1618_p0263b05║溫陵曰想無實相由心成相說梅思崖無
P185n1618_p0263b06║實相也口水足酸由心成相也凡想如之。
P185n1618_p0263b07║阿難如是酢說不從梅生非從口入如是阿
P185n1618_p0263b08║難若梅生者梅合自談何待人說若從口入
P185n1618_p0263b09║自合口聞何須待耳若獨耳聞此水何不耳
P185n1618_p0263b10║中而出想蹋懸崖與說相類是故當知想陰
P185n1618_p0264a01║虛妄本非因緣非自然性。
P185n1618_p0264a02║溫陵曰人談梅而口水梅不能談則計梅
P185n1618_p0264a03║出者妄也耳聞梅而心想口不能聞則計
P185n1618_p0264a04║口入者妄也耳聞梅而耳無水則計說計
P185n1618_p0264a05║聞皆妄也補註曰談梅口水者因聞他人
P185n1618_p0264a06║說梅而吾口水出思崖足酸者吾自思耳
P185n1618_p0264a07║真際曰與說相類者應云如是思蹋非懸
P185n1618_p0264a08║崖來非足心入若從崖來崖合自想何待
P185n1618_p0264a09║人思若從足入足合自思何待心想若獨
P185n1618_p0264a10║心思何故足心覺有酸澀。
P185n1618_p0264b01║阿難譬如瀑流波浪相續前際後際不相踰
P185n1618_p0264b02║越行陰當知亦復如是。
P185n1618_p0264b03║溫陵曰妙湛妄動隨境轉徙念念遷謝新
P185n1618_p0264b04║新不停故名行陰而譬瀑流也以念念生
P185n1618_p0264b05║滅後不至前故曰不相踰越。
P185n1618_p0264b06║阿難如是流性不因空生不因水有亦非水
P185n1618_p0264b07║性非離空水如是阿難若因空生則諸十方
P185n1618_p0264b08║無盡虛空成無盡流世界自然俱受淪溺若
P185n1618_p0264b09║因水有則此瀑流性應非水有所有相今應
P185n1618_p0264b10║現在若即水性則澄清時應非水體若離空
P185n1618_p0265a01║水空非有外水外無流是故當知行陰虛妄
P185n1618_p0265a02║本非因緣非自然性。
P185n1618_p0265a03║溫陵曰牒釋流性不因空水非即非離以
P185n1618_p0265a04║明行陰無實體也有所有相謂流應離水
P185n1618_p0265a05║別有體相也空非有外水流其間水外無
P185n1618_p0265a06║流流終依水則非離空水矣資中曰若因
P185n1618_p0265a07║水有下謂若因其水別有流性因果性別
P185n1618_p0265a08║則瀑流性不應是水能有是水所有是流
P185n1618_p0265a09║二相若殊俱應現在。
P185n1618_p0265a10║阿難譬如有人取頻伽瓶塞其兩孔滿中擎
P185n1618_p0265b01║空千里遠行用餉他國識陰當知亦復如是。
P185n1618_p0265b02║檇李曰頻伽好聲鳥也瓶形象之孤山曰
P185n1618_p0265b03║瓶喻妄業空喻妄識業牽識走如瓶擎空
P185n1618_p0265b04║行捨身受身喻以遠行現陰如此國中陰
P185n1618_p0265b05║生陰悉如他國。
P185n1618_p0265b06║阿難如是虛空非彼方來非此方入如是阿
P185n1618_p0265b07║難若彼方來則本瓶中既貯空去於本瓶地
P185n1618_p0265b08║應少虛空若此方入開孔倒瓶應見空出是
P185n1618_p0265b09║故當知識陰虛妄本非因緣非自然性。
P185n1618_p0265b10║孤山曰虛空非從彼方來入此方若瓶盛
P185n1618_p0266a01║空從彼入此何故彼方不見空少此方不
P185n1618_p0266a02║見空出溫陵曰性空真覺周徧法界一迷
P185n1618_p0266a03║為識故如瓶中之空耳內外一空喻性識
P185n1618_p0266a04║一體塞其兩孔喻妄分同異也空無來徃
P185n1618_p0266a05║不可擎餉喻性無生滅亦無捨受今言擎
P185n1618_p0266a06║餉者比迷性為識妄隨流轉之狀也身心
P185n1618_p0266a07║萬法即如來藏妙真如性道嫌揀擇理忘
P185n1618_p0266a08║情謂凡有言說皆為戲論擬心動念盡涉
P185n1618_p0266a09║迷倒大覺將與覺之故此卷之初權且明
P185n1618_p0266a10║正倒辨緣影擇見精示真量一就其迷倒
P185n1618_p0266b01║情計為之拂心眼之塵翳洗肺腸之垢濁
P185n1618_p0266b02║使心境灑落真妄兩忘然後融會入如來
P185n1618_p0266b03║藏遂知根塵處界法法無非妙真如性此
P185n1618_p0266b04║第二及第三卷大旨也。
P185n1618_p0266b05║
P185n1618_p0266b06║
P185n1618_p0266b07║
P185n1618_p0266b08║
P185n1618_p0266b09║大佛頂如來密因修證了義諸菩薩萬行首
P185n1618_p0266b10║楞嚴經會解卷第四