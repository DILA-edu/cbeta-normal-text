P185n1618_p0349a01║大佛頂如來密因脩證了義諸菩薩萬行首
P185n1618_p0349a02║楞嚴經會解卷第八　　　　　　　綿八
P185n1618_p0349a03║阿難演若達多頭本自然本自其然無然非
P185n1618_p0349a04║自何因緣故佛頭狂走。
P185n1618_p0349a05║溫陵曰此以因緣破自然也自然者本自
P185n1618_p0349a06║天然不假因緣也若本自然則或狂不狂
P185n1618_p0349a07║無所然而非自矣夫何又假照鏡因緣而
P185n1618_p0349a08║後狂走此自然之計墯矣。
P185n1618_p0349a09║若自然頭因緣故狂何不自然因緣故失本
P185n1618_p0349a10║頭不失狂怖妄出曾無變易何藉因緣。
P185n1618_p0349b01║溫陵曰此以自然破因緣也若本自不狂
P185n1618_p0349b02║假因緣故狂則本自不失盍假因緣故失
P185n1618_p0349b03║頭既不失特由狂妄則因緣之計墯矣補
P185n1618_p0349b04║註曰達多不見己頭將謂失其頭矣故狂
P185n1618_p0349b05║走今頭本在初不曾因照鏡而失又况他
P185n1618_p0349b06║人照鏡亦不曾狂然則汝自然狂非關因
P185n1618_p0349b07║緣矣。
P185n1618_p0349b08║本狂自然本有狂怖未狂之際狂何所潛不
P185n1618_p0349b09║狂自然頭本無妄何為狂走。
P185n1618_p0349b10║溫陵曰若狂怖本於自然則是本有狂怖
P185n1618_p0350a01║然既無所潛非本狂矣若狂怖不本於自
P185n1618_p0350a02║然則頭本無妄何為狂走非本不狂矣非
P185n1618_p0350a03║本狂非不本狂足知自然因緣之說皆妄
P185n1618_p0350a04║立矣。
P185n1618_p0350a05║若悟本頭識知狂走因緣自然俱為戲論是
P185n1618_p0350a06║故我言三緣斷故即菩提心菩提心生生滅
P185n1618_p0350a07║心滅此但生滅滅生俱盡無功用道若有自
P185n1618_p0350a08║然如是則明自然心生生滅心滅此亦生滅
P185n1618_p0350a09║無生滅者名為自然猶如世間諸相雜和成
P185n1618_p0350a10║一體者名和合性非和合者稱本然性本然
P185n1618_p0350b01║非然和合非合合然俱離離合俱非此句方
P185n1618_p0350b02║名無戲論法。
P185n1618_p0350b03║溫陵曰菩提心中本無生滅亦無自然若
P185n1618_p0350b04║謂菩提心生生滅心滅此但生滅非菩提
P185n1618_p0350b05║也若謂滅生俱盡無功用道有自然者因
P185n1618_p0350b06║是則明自然心生生滅心滅此亦生滅非
P185n1618_p0350b07║菩提也而又反指無生滅者名為自然皆
P185n1618_p0350b08║則戲論辟如因有雜和故說和合而又反
P185n1618_p0350b09║指非和合者稱本然性皆是對待妄立戲
P185n1618_p0350b10║論之法直使然與非然合與非合一切遠
P185n1618_p0351a01║離亦無遠離之心乃真無功用道無戲論
P185n1618_p0351a02║法也。
P185n1618_p0351a03║菩提涅槃尚在遙遠非汝歷刧辛勤脩證雖
P185n1618_p0351a04║復憶持十方如來十二部經清淨妙理如恒
P185n1618_p0351a05║河沙只益戲論。
P185n1618_p0351a06║補註曰此責阿難之妄計也前文佛說緣
P185n1618_p0351a07║斷狂歇歇即菩提阿難遂疑菩提從因緣
P185n1618_p0351a08║得若棄因緣即屬自然故佛重舉狂喻反
P185n1618_p0351a09║覆破之而復結曰若悟本頭識知狂走因
P185n1618_p0351a10║緣自然俱為戲論是故我言三緣斷故即
P185n1618_p0351b01║菩提心如云戲論斷故即菩提心也菩提
P185n1618_p0351b02║心生下復與詳示無戲論法至此乃責其
P185n1618_p0351b03║妄計戲論戲論未斷即狂心未歇難契菩
P185n1618_p0351b04║提故云菩提涅槃尚在遙遠苟非歷劫脩
P185n1618_p0351b05║證雖持多經妙理只益戲論也。
P185n1618_p0351b06║汝雖談說因緣自然決定明了人間稱汝多
P185n1618_p0351b07║聞第一以此積劫多聞薰習不能免離摩登
P185n1618_p0351b08║伽難何須待我佛頂神呪摩登伽心[婬-壬+(工/山)]火頓
P185n1618_p0351b09║歇得阿那含於我法中成精進林愛河乾枯
P185n1618_p0351b10║令汝觧脫。
P185n1618_p0352a01║長水曰問阿難尚在初果登伽何以却證
P185n1618_p0352a02║第三荅一約權實阿難示迹現多聞無功
P185n1618_p0352a03║尚在初果登伽實人顯咒力功大速證第
P185n1618_p0352a04║三二約根行阿難圓頓根發前經悟觧或
P185n1618_p0352a05║入信住登伽小機雖得第三望圓信住霄
P185n1618_p0352a06║壤有異也孤山曰令汝觧脫得離[婬-壬+(工/山)]室也
P185n1618_p0352a07║問此經惟圓登伽何證小果荅以接引小
P185n1618_p0352a08║乘故重施小而皆觧圓今云那含即圓教
P185n1618_p0352a09║相似位也登伽實行乃證那含阿難權人
P185n1618_p0352a10║示居初果若以登伽惟作小釋者則使此
P185n1618_p0352b01║經全同阿含縱異阿含豈殊方等。
P185n1618_p0352b02║是故阿難汝雖歷劫憶持如來秘密妙嚴不
P185n1618_p0352b03║如一日脩無漏業遠離世間憎愛二苦如摩
P185n1618_p0352b04║登伽宿為[婬-壬+(工/山)]女由神咒力銷其愛欲法中今
P185n1618_p0352b05║名性比丘尼與羅睺母耶輸陀羅同悟宿因
P185n1618_p0352b06║知歷世因貪愛為苦一念薰脩無漏善故或
P185n1618_p0352b07║得出纏或蒙授記如何自欺尚留觀𦗟。
P185n1618_p0352b08║孤山曰脩無漏業者圓脩止觀則不漏落
P185n1618_p0352b09║二種生死亦無漏失三諦義理無漏既深
P185n1618_p0352b10║憎愛非淺捨妄取真去事就理悉名憎愛
P185n1618_p0353a01║溫陵曰如摩登伽下明薰無漏業之速效
P185n1618_p0353a02║也宿因即歷世貪愛苦因也出纏登伽也
P185n1618_p0353a03║授記耶輸也如何下結責阿難令捨苦本
P185n1618_p0353a04║脩無漏道無以貪愛存於心目也自初决
P185n1618_p0353a05║擇真妄發明覺性乃至深窮萬法决通疑
P185n1618_p0353a06║滯使其信觧真正為因地心因心既真斯
P185n1618_p0353a07║可圓成果地脩證故前經為見道分者止
P185n1618_p0353a08║此下文別起為脩道分也盖雖見性真非
P185n1618_p0353a09║脩莫證故即前了義示脩行門吳興曰依
P185n1618_p0353a10║諸師以觧行分經前開觧竟後示行也然
P185n1618_p0353b01║則上根利噐隨聞獲證楞嚴大體亦已備
P185n1618_p0353b02║矣其有中下之噐更俟談行思而脩之故
P185n1618_p0353b03║假阿難等請入華屋於是廣示三摩提路。
P185n1618_p0353b04║阿難及諸大眾聞佛示誨疑惑銷除心悟實
P185n1618_p0353b05║相身意輕安得未曾有重復悲淚頂禮佛足
P185n1618_p0353b06║長跪合掌而白佛言無上大悲清淨寶王善
P185n1618_p0353b07║開我心能以如是種種因緣方便提獎引諸
P185n1618_p0353b08║沉𡨋出於苦海。
P185n1618_p0353b09║吳興曰疑惑銷除心悟實相者第三卷末
P185n1618_p0353b10║說偈述益若作證悟此則增道也設作觧
P185n1618_p0354a01║悟今豈無證乎故知請行權為發起耳。
P185n1618_p0354a02║世尊我今雖承如是法音知如來藏妙覺明
P185n1618_p0354a03║心徧十方界含育如來十方國土清淨寶嚴
P185n1618_p0354a04║妙覺王剎如來復責多聞無功不逮脩習我
P185n1618_p0354a05║今猶如旅泊之人忽蒙天王賜與華屋雖獲
P185n1618_p0354a06║大宅要因門入惟願如來不捨大悲示我在
P185n1618_p0354a07║會諸蒙暗者捐捨小乘畢獲如來無餘涅槃
P185n1618_p0354a08║本發心路令有學者從何攝伏疇昔攀緣得
P185n1618_p0354a09║陀羅尼入佛知見作是語已五體投地在會
P185n1618_p0354a10║一心佇佛慈旨。
P185n1618_p0354b01║溫陵曰失性如旅泊見性如華屋見性不
P185n1618_p0354b02║脩如獲屋不入故請如來本發心路冀入
P185n1618_p0354b03║佛知見也無餘涅槃圓果也本發心路圓
P185n1618_p0354b04║因也既已見性又求入佛知見者見方開
P185n1618_p0354b05║示脩乃悟入周稱天子曰天王簡諸王也
P185n1618_p0354b06║孤山曰法華明三陀羅尼即空假中三義
P185n1618_p0354b07║也今請一心三觀攝伏妄想行門欲入初
P185n1618_p0354b08║住三智一時開發故云入佛知見。
P185n1618_p0354b09║爾時世尊哀愍會中緣覺聲聞於菩提心未
P185n1618_p0354b10║自在者及為當來佛滅度後末法眾生發菩
P185n1618_p0355a01║提心開無上乘妙脩行路宣示阿難及諸大
P185n1618_p0355a02║眾汝等决定發菩提心於佛如來妙三摩提
P185n1618_p0355a03║不生疲倦應當先明發覺初心二决定義云
P185n1618_p0355a04║何初心二義决定阿難第一義者汝等若欲
P185n1618_p0355a05║捐捨聲聞脩菩薩乘入佛之見應當審觀因
P185n1618_p0355a06║地發心與果地覺為同為異阿難若於因地
P185n1618_p0355a07║以生滅心為本脩因而求佛乘不生不滅無
P185n1618_p0355a08║有是處以是義故汝當照明諸噐世間可作
P185n1618_p0355a09║之法皆從變滅阿難汝觀世間可作之法誰
P185n1618_p0355a10║為不壞然終不聞爛壞虛空何以故空非可
P185n1618_p0355b01║作由是始終無壞滅故。
P185n1618_p0355b02║吳興曰空假離中皆名生滅中即空假是
P185n1618_p0355b03║謂佛乘法華明聲聞緣覺不退菩薩不測
P185n1618_p0355b04║佛智良由於此法皆變滅喻妄體無常空
P185n1618_p0355b05║無爛壞喻真性常住。
P185n1618_p0355b06║則汝身中堅相為地潤濕為水煖觸為火動
P185n1618_p0355b07║搖為風由此四纏分汝湛圓妙覺明心為視
P185n1618_p0355b08║為𦗟為覺為察從始入終五疊渾濁云何為
P185n1618_p0355b09║濁阿難辟如清水清潔本然即彼塵土灰沙
P185n1618_p0355b10║之倫本質留礙二體法爾性不相循有世間
P185n1618_p0356a01║人取彼土塵投於淨水土失留礙水亡清潔
P185n1618_p0356a02║容貌汩然名之為濁汝濁五重亦復如是。
P185n1618_p0356a03║孤山曰由此四纏至五疊渾濁者四大纏
P185n1618_p0356a04║縛總成五陰也以四大成五根而心王居
P185n1618_p0356a05║中能令眼視耳𦗟鼻舌身覺心意則察因
P185n1618_p0356a06║隨色聲而有受想行識故成五陰色為始
P185n1618_p0356a07║識為終五陰翳彼湛圓故有劫等五重渾
P185n1618_p0356a08║濁也今文五濁永異餘經餘經所明者見
P185n1618_p0356a09║以五利為體煩惱以五鈍為體利鈍共十
P185n1618_p0356a10║使也眾生但擥見慢果報立此假名命以
P185n1618_p0356b01║連持一期色心為體摧年促壽故曰命濁
P185n1618_p0356b02║劫無別體但以四濁聚在其時故名劫濁
P185n1618_p0356b03║今文不然盖約五陰妄想為五濁也故下
P185n1618_p0356b04║文色陰有堅固妄想受陰有虛明妄想等
P185n1618_p0356b05║也補註曰諸師以三細六麄釋五濁莫若
P185n1618_p0356b06║圓師釋作五陰妄想為易通且與辨魔中
P185n1618_p0356b07║色陰盡則超劫濁等文辭義無礙也。
P185n1618_p0356b08║阿難汝見虛空徧十方界空見不分有空無
P185n1618_p0356b09║體有見無覺相織妄成是第一重名為劫濁。
P185n1618_p0356b10║孤山曰此濁依於色陰夫四大五根五塵
P185n1618_p0357a01║同名色陰今以眼根見空塵而說者以渾
P185n1618_p0357a02║濁義顯故何故名劫濁邪以成住壞空四
P185n1618_p0357a03║皆名劫故指見空名為劫濁有空無體者
P185n1618_p0357a04║空無體質故有見無覺者以見空時無好
P185n1618_p0357a05║醜違順可覺故相織妄成者以無體之空
P185n1618_p0357a06║織無覺之見以無覺之見織無體之空乃
P185n1618_p0357a07║妄見空而兩無其實此即土失留礙也渾
P185n1618_p0357a08║濁真性過在茲乎此則如來方便巧示即
P185n1618_p0357a09║指阿難目所對空成劫濁義。
P185n1618_p0357a10║汝身現搏四大為體見聞覺知壅令留礙水
P185n1618_p0357b01║火風土旋令覺知相織妄成是第二重名為
P185n1618_p0357b02║見濁。
P185n1618_p0357b03║孤山曰此濁依於受陰夫領納所緣名之
P185n1618_p0357b04║為受而有六種謂六觸因緣生於六受但
P185n1618_p0357b05║境有違順非違非順之別故六受亦各有
P185n1618_p0357b06║苦受樂受不苦不樂受之異也相織妄成
P185n1618_p0357b07║者六受為四大所壅故令留礙所以見不
P185n1618_p0357b08║超色聞不出聲四大為六受所旋故令覺
P185n1618_p0357b09║知也二法交織妄為受陰以其見境領納
P185n1618_p0357b10║渾濁真性故名見濁。
P185n1618_p0358a01║又汝心中憶識誦習性發知見容現六塵離
P185n1618_p0358a02║塵無相離覺無性相織妄成是第三重名煩
P185n1618_p0358a03║惱濁。
P185n1618_p0358a04║長水曰憶過去境識現在塵誦習未來境
P185n1618_p0358a05║界孤山曰此濁依於想陰能取所領之緣
P185n1618_p0358a06║相名為想而有六種謂取所領六塵之相
P185n1618_p0358a07║為六想也性發知見謂能取六想容現六
P185n1618_p0358a08║塵謂所取六塵之相也以此相織妄成想
P185n1618_p0358a09║陰既取著所領則擾亂甚前既渾真性故
P185n1618_p0358a10║名煩惱濁。
P185n1618_p0358b01║又汝朝夕生滅不停知見每欲留於世間業
P185n1618_p0358b02║運每常遷於國土相織妄成是第四重名眾
P185n1618_p0358b03║生濁。
P185n1618_p0358b04║孤山曰此濁依於行陰造作之心能趣於
P185n1618_p0358b05║果名為行行有六種大品經中說為六思
P185n1618_p0358b06║思即是業謂於六想之後各起不善業善
P185n1618_p0358b07║業無動業也知見即六思業運即隨善惡
P185n1618_p0358b08║遷移國土亦世間也如私心雖戀鄉井以
P185n1618_p0358b09║官事須徃他郡例六道徃還義亦如是相
P185n1618_p0358b10║織妄成者知見欲留業運常去妄成行陰
P185n1618_p0359a01║而去留假合渾濁真性名眾生濁。
P185n1618_p0359a02║汝等見聞元無異性眾塵隔越無狀異生性
P185n1618_p0359a03║中相知用中相背同異失凖相織妄成是第
P185n1618_p0359a04║五重名為命濁。
P185n1618_p0359a05║孤山曰此濁依於識陰了別所緣之境名
P185n1618_p0359a06║為識識有六種即是六識也元無異性者
P185n1618_p0359a07║了別之心惟一故眾塵隔越者六塵不同
P185n1618_p0359a08║故牽生六識故云無狀異生性中相知釋
P185n1618_p0359a09║上元無異性也用中相背釋上無狀異生
P185n1618_p0359a10║也眼不別聲耳不別色是相背也同異失
P185n1618_p0359b01║凖者適言其同則用相背適言其異則性
P185n1618_p0359b02║相知故無定凖以此交織妄成識陰識住
P185n1618_p0359b03║命存識去命謝渾濁真性故名命濁。
P185n1618_p0359b04║阿難汝今欲令見聞覺知遠契如來常樂我
P185n1618_p0359b05║淨應當先擇死生根本依不生滅圓湛性成
P185n1618_p0359b06║以湛旋其虛妄滅生伏還元覺得元明覺無
P185n1618_p0359b07║生滅性為因地心然後圓成果地脩證如澄
P185n1618_p0359b08║濁水貯於靜噐靜深不動沙土自沉清水現
P185n1618_p0359b09║前名為初伏客塵煩惱去泥純水名為永斷
P185n1618_p0359b10║根本無明明相精純一切變現不為煩惱皆
P185n1618_p0360a01║合涅槃清淨妙德。
P185n1618_p0360a02║溫陵曰見聞覺知六受用根也常樂我淨
P185n1618_p0360a03║涅槃妙德也死生根本五濁業用也夫欲
P185n1618_p0360a04║返妄契真先當擇去生死妄本依不生滅
P185n1618_p0360a05║圓湛之性以成其功如澄濁水必於靜噐
P185n1618_p0360a06║也吳興曰以圓湛之性旋虛妄之心斯盖
P185n1618_p0360a07║脩三止觀照三諦境伏斷生滅證無生滅
P185n1618_p0360a08║也伏還下因該十信然後下果通分滿靜
P185n1618_p0360a09║噐即止觀之心也信前猶淺入信漸深沙
P185n1618_p0360a10║土自深麄垢先落也清水現前三諦似顯
P185n1618_p0360b01║也檇李曰客塵煩惱諸經論皆說名煩惱
P185n1618_p0360b02║障天台目為界內見思等根本無明諸經
P185n1618_p0360b03║論皆說為所知障智障等天台目為界外
P185n1618_p0360b04║見思言永斷者且約從因至果通相而說
P185n1618_p0360b05║理實妙覺方名永斷故曰明相精純孤山
P185n1618_p0360b06║曰一切變現即隨機所感十界現形也俱
P185n1618_p0360b07║是淨用故云不為煩惱即用是體故云皆
P185n1618_p0360b08║合涅槃。
P185n1618_p0360b09║第二義者汝等必欲發菩提心於菩薩乘生
P185n1618_p0360b10║大勇猛决定棄捐諸有為相應當審詳煩惱
P185n1618_p0361a01║根本此無始來發業潤生誰作誰受阿難汝
P185n1618_p0361a02║脩菩提若不審觀煩惱根本則不能知虛妄
P185n1618_p0361a03║根塵何處顛倒處尚不知云何降伏取如來
P185n1618_p0361a04║位。
P185n1618_p0361a05║吳興曰發業潤生者此指煩惱也誰作誰
P185n1618_p0361a06║受者此推根本也意顯六根自作自受補
P185n1618_p0361a07║註曰初義審因地發心故指五濁業用為
P185n1618_p0361a08║生死根本即虛妄滅生者也令其擇之旋
P185n1618_p0361a09║之而依圓湛不生滅性以成其功也次義
P185n1618_p0361a10║令審煩惱根本兼含選擇圓根之意故下
P185n1618_p0361b01║即指六根媒賊劫家為煩惱根本而繼以
P185n1618_p0361b02║世界相涉之義備顯六根功德數量定其
P185n1618_p0361b03║優劣次第發揚令知所擇耳既得無生滅
P185n1618_p0361b04║性為因地心又審煩惱根本知所降伏復
P185n1618_p0361b05║擇圓根為一門深入然則六根清淨乃至
P185n1618_p0361b06║圓成果地脩證者無出二决定義也。
P185n1618_p0361b07║阿難汝觀世間觧結之人不見所結云何知
P185n1618_p0361b08║觧不聞虛空被汝隳裂何以故空無相形無
P185n1618_p0361b09║結觧故則汝現前眼耳鼻舌及與身心六為
P185n1618_p0361b10║賊媒自劫家寶由此無始眾生世界生纏縛
P185n1618_p0362a01║故於噐世間不能超越。
P185n1618_p0362a02║溫陵曰汝觀下釋上須知其處也引空義
P185n1618_p0362a03║者謂除無結則無觧而孰能無結哉則汝
P185n1618_p0362a04║下示虛妄根塵顛倒也眼等六媒妄根也
P185n1618_p0362a05║媒引六賊妄塵也自劫真性顛倒也吳興
P185n1618_p0362a06║曰外之六塵內之六識皆由眼等引發和
P185n1618_p0362a07║合故云六為賊媒所起煩惱害如來藏故
P185n1618_p0362a08║云自劫家寶由六根所起煩惱故發業潤
P185n1618_p0362a09║生乃有無始眾生世界等孤山曰眾生世
P185n1618_p0362a10║界是正報噐世界是依報以由正報纏縛
P185n1618_p0362b01║故於依報不能超越故下但約正報而明
P185n1618_p0362b02║也。
P185n1618_p0362b03║阿難云何名為眾生世界世為遷流界為方
P185n1618_p0362b04║位汝今當知東西南北東南西南東北西北
P185n1618_p0362b05║上下為界過去未來現在為世方位有十流
P185n1618_p0362b06║數有三一切眾生織妄相成身中貿遷世界
P185n1618_p0362b07║相涉而此界性設雖十方定位可明世間只
P185n1618_p0362b08║目東西南北上下無位中無定方四數必明
P185n1618_p0362b09║與世相涉三四四三宛轉十二流變三疊一
P185n1618_p0362b10║十百千總括始終六根之中各各功德有千
P185n1618_p0363a01║二百。
P185n1618_p0363a02║溫陵曰眾生世界亦具四方即左右前後
P185n1618_p0363a03║是也世者三際迭遷界者各從定位界位
P185n1618_p0363a04║有十世數有三一身所具理自互涉故曰
P185n1618_p0363a05║身中貿遷世界相涉界方雖十常數惟四
P185n1618_p0363a06║三四互涉故曰宛轉三世流變故有三疊
P185n1618_p0363a07║自一疊十十疊百百疊千成千二百六根
P185n1618_p0363a08║各具然此權依世論以顯妙用大畧耳若
P185n1618_p0363a09║夫六觧一亡互用圓照則何數量所及哉
P185n1618_p0363a10║吳興曰此約十二遷流變易共成三重也
P185n1618_p0363b01║一十百千者通舉增數之法耳謂增一為
P185n1618_p0363b02║十增十為百等今且以方涉世明三疊者
P185n1618_p0363b03║第一約四方各論三世共成十二也第二
P185n1618_p0363b04║於東方三世變一為十成三十南西北方
P185n1618_p0363b05║亦復如是四方各三十成一百二十也第
P185n1618_p0363b06║三於東方三十變十為百成三百三方亦
P185n1618_p0363b07║爾四方各三百成一千二百也以世涉方
P185n1618_p0363b08║其例可觧斯盖如來只指凡夫六根根塵
P185n1618_p0363b09║相織世界相涉從麄至細且至三疊以彰
P185n1618_p0363b10║厥德大意令知現前見聞覺知剎那剎那
P185n1618_p0364a01║皆涉方世麄細之相也此據六根了別之
P185n1618_p0364a02║性是同故云各各功德有千二百下對六
P185n1618_p0364a03║塵了別之用有異所以功德全闕不等前
P185n1618_p0364a04║文云性中相知用中相背不其然乎慤師
P185n1618_p0364a05║約三世四方具有五根五塵成百二十一
P185n1618_p0364a06║一根塵熏成十類眾生為千二百沇公非
P185n1618_p0364a07║之節公是之而敏師又謂十二中一一皆
P185n1618_p0364a08║具十善成百二十一一善中具十如是成
P185n1618_p0364a09║千二百然佛旨難測人情異端苟無的據
P185n1618_p0364a10║誰為至當至於資中孤山長水但合數而
P185n1618_p0364b01║已皆變疊不同余雖別觧亦未敢配其法
P185n1618_p0364b02║相來哲無黨惟善是從補註曰上下無位
P185n1618_p0364b03║者指著上下皆是四方之上下也除此別
P185n1618_p0364b04║無上下故曰無位中無定方者謂四隅之
P185n1618_p0364b05║中也隅以兩方交接而得名既一隅而屬
P185n1618_p0364b06║兩方故曰無定方也。
P185n1618_p0364b07║阿難汝復於中克定優劣如眼觀見後暗前
P185n1618_p0364b08║明前方全明後方全暗左右旁觀三分之二
P185n1618_p0364b09║統論所作功德不全三分言功一分無德當
P185n1618_p0364b10║知眼惟八百功德。
P185n1618_p0365a01║溫陵曰先顯織妄欲明根結之始次辨優
P185n1618_p0365a02║劣欲明耳根圓通使知所選也補註曰若
P185n1618_p0365a03║以一方三百言之則前與左右合成九百
P185n1618_p0365a04║義不通也當知四方各二百四隅各一百
P185n1618_p0365a05║今眼所見前及左右三方已成六百併前
P185n1618_p0365a06║二隅二百共成八百惟後方二百及後二
P185n1618_p0365a07║隅二百不見故云三分之二也。
P185n1618_p0365a08║如耳周𦗟十方無遺動若邇遙靜無邊際當
P185n1618_p0365a09║知耳根圓滿一千二百功德。
P185n1618_p0365a10║溫陵曰能周𦗟故功全也動若等者隨彼
P185n1618_p0365b01║之動則似有近遠在我之靜則周𦗟無邊。
P185n1618_p0365b02║如鼻齅聞通出入息有出有入而闕中交驗
P185n1618_p0365b03║於鼻根三分闕一當知鼻惟八百功德。
P185n1618_p0365b04║溫陵曰出能取香入能聞香出入之中無
P185n1618_p0365b05║能故闕中交長水曰出入中交共成三分
P185n1618_p0365b06║一分四百闕於中交故惟八百。
P185n1618_p0365b07║如舌宣揚盡諸世間出世間智言有方分理
P185n1618_p0365b08║無窮盡當知舌根圓滿一千二百功德。
P185n1618_p0365b09║溫陵曰世出世智所知之境惟舌詮顯其
P185n1618_p0365b10║言雖局其理不窮孤山曰取能言說不論
P185n1618_p0366a01║甞味若取甞味其功則劣以合中知故。
P185n1618_p0366a02║如身覺觸識於違順合時能覺離中不知離
P185n1618_p0366a03║一合雙驗於身根三分闕一當知身惟八百
P185n1618_p0366a04║功德。
P185n1618_p0366a05║溫陵曰離闕一分合全二分曰離一合雙
P185n1618_p0366a06║孤山曰離一合雙者離中不知是闕一分
P185n1618_p0366a07║合時能覺有違有順故具二分。
P185n1618_p0366a08║如意默容十方三世一切世間出世間法惟
P185n1618_p0366a09║聖與凡無不包容盡其涯際當知意根圓滿
P185n1618_p0366a10║一千二百功德。
P185n1618_p0366b01║真際曰意識獨生徧緣諸法故云默容孤
P185n1618_p0366b02║山曰此經明六根功德與法華不同今示
P185n1618_p0366b03║發覺初心令知顛倒處所故辨六根優劣
P185n1618_p0366b04║之用意在阿難擇於耳根以為脩證之本
P185n1618_p0366b05║彼明依經脩行已發相似之觧而六根清
P185n1618_p0366b06║淨互用無方雖眼八百亦具餘五根功德
P185n1618_p0366b07║乃至意根亦復如是即同今文一根既返
P185n1618_p0366b08║元六根成觧脫。
P185n1618_p0366b09║阿難汝今欲逆生死欲流返窮流根至不生
P185n1618_p0366b10║滅當驗此等六受用根誰合誰離誰深誰淺
P185n1618_p0367a01║誰為圓通誰不圓滿若能於此悟圓通根逆
P185n1618_p0367a02║彼無始織妄業流得循圓通與不圓根日劫
P185n1618_p0367a03║相倍。
P185n1618_p0367a04║溫陵曰流根即妙湛不動者也决之而出
P185n1618_p0367a05║流逸奔境名生死流逆之而入反流全一
P185n1618_p0367a06║名不生滅六受用根即上所明者循圓則
P185n1618_p0367a07║合性而深不圓則離性而淺深淺相遼故
P185n1618_p0367a08║遲速之功日劫相倍夫欲速返須擇圓根
P185n1618_p0367a09║也。
P185n1618_p0367a10║我今備顯六湛圓明本所功德數量如是隨
P185n1618_p0367b01║汝詳擇其可入者吾當發明令汝增進十方
P185n1618_p0367b02║如來於十八界一一脩行皆得圓滿無上菩
P185n1618_p0367b03║提於其中間亦無優劣但汝下劣未能於中
P185n1618_p0367b04║圓自在慧故我宣揚令汝但於一門深入入
P185n1618_p0367b05║一無妄彼六知根一時清淨。
P185n1618_p0367b06║吳興曰六湛圓明等指六根妄明功德全
P185n1618_p0367b07║是真明本性所具由真具故所以妄具溫
P185n1618_p0367b08║陵曰得圓自在慧則十八界無非圓通然
P185n1618_p0367b09║下劣初機未能圓得且自一門而入一根
P185n1618_p0367b10║無妄則六皆清淨不惟悟十八界塵塵剎
P185n1618_p0368a01║剎皆圓通矣。
P185n1618_p0368a02║阿難白佛言世尊云何逆流深入一門能令
P185n1618_p0368a03║六根一時清淨佛告阿難汝今已得須陀洹
P185n1618_p0368a04║果已滅三界眾生世間見所斷惑然猶未知
P185n1618_p0368a05║根中積生無始虛習彼習要因脩所斷得何
P185n1618_p0368a06║况此中生住異滅分劑頭數。
P185n1618_p0368a07║溫陵曰湛圓因惑而分一六因惑而生將
P185n1618_p0368a08║告一六之義先與辨惑也孤山曰見諦所
P185n1618_p0368a09║斷之惑即八十八使也脩道所斷之惑即
P185n1618_p0368a10║八十一思也生住異滅即同體無明也分
P185n1618_p0368b01║劑頭數謂初住以上至于妙覺四十二品
P185n1618_p0368b02║也虛習猶云妄惑也。
P185n1618_p0368b03║今汝且觀現前六根為一為六阿難若言一
P185n1618_p0368b04║者耳何不見目何不聞頭奚不履足奚無語
P185n1618_p0368b05║若此六根决定成六如我今會與汝宣楊微
P185n1618_p0368b06║妙法門汝之六根誰來領受阿難言我用耳
P185n1618_p0368b07║聞佛言汝耳自聞何關身口口來問義身起
P185n1618_p0368b08║欽承是故應知非一終六非六終一終不汝
P185n1618_p0368b09║根元一元六阿難當知是根非一非六由無
P185n1618_p0368b10║始來顛倒淪替故於圓湛一六義生汝須陀
P185n1618_p0369a01║洹雖得六銷猶未亡一。
P185n1618_p0369a02║孤山曰金剛般若云須陀洹名為入流而
P185n1618_p0369a03║無所入不入色聲香味觸法此即六銷也
P185n1618_p0369a04║猶未亡一者執有涅槃也以小乘所證全
P185n1618_p0369a05║是無明故資中曰不因六塵所造新業名
P185n1618_p0369a06║得六銷尚迷六根而為一體故未亡一吳
P185n1618_p0369a07║興曰沇師所解一體之義異乎涅槃但一
P185n1618_p0369a08║義未明耳應知下文見精乃至知精元是
P185n1618_p0369a09║一體。
P185n1618_p0369a10║如大虛空叅合群噐由噐形異名之異空除
P185n1618_p0369b01║噐觀空說空為一彼太虛空云何為汝成同
P185n1618_p0369b02║不同何况更名是一非一則汝了知六受用
P185n1618_p0369b03║根亦復如是。
P185n1618_p0369b04║溫陵曰虛空本非同異喻圓湛本非一六
P185n1618_p0369b05║合噐除噐喻一六義生之由也知虛空之
P185n1618_p0369b06║同異是非了無所立則一六併亡而圓湛
P185n1618_p0369b07║不分矣一六既無而現有六根者由粘湛
P185n1618_p0369b08║妄發耳故下原其妄發之源以示之補註
P185n1618_p0369b09║曰前以阿難未明一入六淨之說故佛欲
P185n1618_p0369b10║與明之始則辨惑謂其積生虛習等尚亦
P185n1618_p0370a01║脩斷冝其未知一入六淨之說也次則難
P185n1618_p0370a02║以一六令知兩無定趣乃直示之曰當知
P185n1618_p0370a03║是根非一非六由顛倒故一六義生也今
P185n1618_p0370a04║文如太虛空下喻一六義生彼太虛空下
P185n1618_p0370a05║喻本非一六例合後文由明暗等至見精
P185n1618_p0370a06║暎色結色成根等即一六義生也汝但不
P185n1618_p0370a07║循下至隨㧞一根五粘圓脫即本非一六
P185n1618_p0370a08║也即正釋阿難一入六淨之疑也。
P185n1618_p0370a09║由明暗等二種相形於妙圓中粘湛發見見
P185n1618_p0370a10║精暎色結色成根根元目為清淨四大因名
P185n1618_p0370b01║眼體如蒲萄朵浮根四塵流逸奔色。
P185n1618_p0370b02║吳興曰粘湛發見者由明暗等塵染起淨
P185n1618_p0370b03║性也他皆放此檇李曰見精暎色下勝義
P185n1618_p0370b04║根也雖用能造所造八法為體是不可見
P185n1618_p0370b05║有對色能照境發識乃聖人所知之境其
P185n1618_p0370b06║義深遠非同塵境麄淺故名清淨此是染
P185n1618_p0370b07║中說淨非無漏妙明之淨也因名眼體下
P185n1618_p0370b08║浮塵根也亦名世俗根以麄淺易知故翻
P185n1618_p0370b09║前立名亦用能所八法為體今言四塵但
P185n1618_p0370b10║舉所造也問浮塵但與勝義為所依處不
P185n1618_p0371a01║能照境發識何言流逸奔色荅理實勝義
P185n1618_p0371a02║然浮塵是所依處舉所依顯能依也又連
P185n1618_p0371a03║上清淨四大為言義亦無失能造者地水
P185n1618_p0371a04║火風四大也所造者色香味觸四塵也餘
P185n1618_p0371a05║五例此。
P185n1618_p0371a06║由動靜等二種相擊於妙圓中粘湛發𦗟𦗟精
P185n1618_p0371a07║暎聲卷聲成根根元目為清淨四大因名
P185n1618_p0371a08║耳體如新卷葉浮根四塵流逸奔聲由通
P185n1618_p0371a09║塞等二種相發於妙圓中粘湛發齅齅精暎
P185n1618_p0371a10║香納香成根根元目為清淨四大因名鼻體
P185n1618_p0371b01║如雙垂𤓰浮根四塵流逸奔香由恬變等二
P185n1618_p0371b02║種相叅於妙圓中粘湛發甞甞精暎味絞味
P185n1618_p0371b03║成根根元目為清淨四大因名舌體如初偃
P185n1618_p0371b04║月浮根四塵流逸奔味由離合等二種相摩
P185n1618_p0371b05║於妙圓中粘湛發覺覺精暎觸搏觸成根根
P185n1618_p0371b06║元目為清淨四大因名身體如腰鼓顙浮根
P185n1618_p0371b07║四塵流逸奔觸由生滅等二種相續於妙圓
P185n1618_p0371b08║中粘湛發知知精暎法攬法成根根元目為
P185n1618_p0371b09║清淨四大因名意思如幽室見浮根四塵流
P185n1618_p0371b10║逸奔法。
P185n1618_p0372a01║孤山曰粘湛發知者妄慮知也根元下此
P185n1618_p0372a02║取肉團心根為慮知之所託也故勝義根
P185n1618_p0372a03║還是清淨四大如幽室見即浮塵根為意
P185n1618_p0372a04║思託附如處幽室正法念經云如蓮華開
P185n1618_p0372a05║合者是也。
P185n1618_p0372a06║阿難如是六根由彼覺明有明明覺失彼精
P185n1618_p0372a07║了粘妄發光是以汝今離暗離明無有見體
P185n1618_p0372a08║離動離靜元無𦗟質無通無塞齅性不生非
P185n1618_p0372a09║變非恬甞無所出不離不合覺觸本無無滅
P185n1618_p0372a10║無生了知安寄。
P185n1618_p0372b01║孤山曰由彼覺明真明也有明明覺妄明
P185n1618_p0372b02║也迷彼真明故云失彼精了成此妄明故
P185n1618_p0372b03║云粘妄發光溫陵曰是以汝今下釋上因
P185n1618_p0372b04║妄發故六皆虛妄若離六塵悉無自體。
P185n1618_p0372b05║汝但不循動靜合離恬變通塞生滅明暗如
P185n1618_p0372b06║是十二諸有為相隨㧞一根脫粘內伏伏歸
P185n1618_p0372b07║元真發本明耀耀性發明諸餘五粘應㧞圓
P185n1618_p0372b08║脫不由前塵所起知見明不循根寄根明發
P185n1618_p0372b09║由是六根互相為用。
P185n1618_p0372b10║溫陵曰粘妄則由塵而循根故成隔礙脫
P185n1618_p0373a01║粘則不由不循特寄根而已故能互用吳
P185n1618_p0373a02║興曰寄二種根覺明開發故千二百功德
P185n1618_p0373a03║根根互用也孤山曰用有真似似如法華
P185n1618_p0373a04║真如華嚴。
P185n1618_p0373a05║阿難汝豈不知今此會中阿那律陀無目而
P185n1618_p0373a06║見䟦難陀龍無耳而𦗟殑伽神女非鼻聞香
P185n1618_p0373a07║驕梵鉢提異舌知味舜若多神無身覺觸如
P185n1618_p0373a08║來光中映令暫現既為風質其體元無諸滅
P185n1618_p0373a09║盡定得寂聲聞如此會中摩訶迦葉久滅意
P185n1618_p0373a10║根圓明了知不因心念。
P185n1618_p0373b01║溫陵曰那律尊者因精進失明而能見賢
P185n1618_p0373b02║喜龍王無耳而𦗟恒河之神無鼻聞香驕
P185n1618_p0373b03║梵受牛哨報故曰異舌舜若多神主空神
P185n1618_p0373b04║也其質如風而能覺觸脩滅盡定得空寂
P185n1618_p0373b05║者意根斯滅如大迦葉雖滅意根而能了
P185n1618_p0373b06║知孤山曰殑伽河名此云天堂來以其自
P185n1618_p0373b07║雪山頂無熱惱池流出故也那律等六人
P185n1618_p0373b08║或是凡夫業報或是小聖脩得斯皆妄力
P185n1618_p0373b09║尚不依根何况圓脫豈無互用。
P185n1618_p0373b10║阿難今汝諸根若圓㧞已內瑩發光如是浮
P185n1618_p0374a01║塵及噐世間諸變化相如湯銷氷應念化成
P185n1618_p0374a02║無上知覺阿難如彼世人聚見於眼若令急
P185n1618_p0374a03║合暗相現前六根黯然頭足相類彼人以手
P185n1618_p0374a04║循體外繞彼雖不見頭足一辨知覺是同緣
P185n1618_p0374a05║見因明暗成無見不明自發則諸暗相永不
P185n1618_p0374a06║能昬根塵既銷云何覺明不成圓妙。
P185n1618_p0374a07║吳興曰真智如湯妄境如氷了妄即真化
P185n1618_p0374a08║成知覺前明真覺不由於根故舉那律無
P185n1618_p0374a09║目能見等今示真覺不假於緣故指世人
P185n1618_p0374a10║暗中有辨也彼人即指合眼之人循體謂
P185n1618_p0374b01║繞他人之體知覺是同言暗中知覺與明
P185n1618_p0374b02║中所見不殊凡夫尚有不假明緣而能有
P185n1618_p0374b03║辨况聖人真覺何籍緣發乎緣見下指妄
P185n1618_p0374b04║不明下顯真畧示明暗諸緣例爾。
P185n1618_p0374b05║阿難白佛言世尊如佛說言因地覺心欲求
P185n1618_p0374b06║常住要與果位名目相應世尊如果位中菩
P185n1618_p0374b07║提涅槃真如佛性菴摩羅識空如來藏大圓
P185n1618_p0374b08║鏡智是七種名稱謂雖別清淨圓滿體性堅
P185n1618_p0374b09║凝如金剛王常住不壞若此見𦗟離於明暗
P185n1618_p0374b10║動靜通塞畢竟無體猶如念心離於前塵本
P185n1618_p0375a01║無所有云何將此畢竟斷滅以為脩因欲獲
P185n1618_p0375a02║如來七常住果。
P185n1618_p0375a03║溫陵曰離幻復真常住不壞名常住果而
P185n1618_p0375a04║見𦗟六用離塵無體是斷滅法依斷滅因
P185n1618_p0375a05║求常住果焉得相應邪此誤認緣塵迷失
P185n1618_p0375a06║常性也由失常性故難契常果實脩證大
P185n1618_p0375a07║患故須難明也諸佛所得曰菩提寂靜常
P185n1618_p0375a08║樂曰涅槃不妄不變曰真如離過絕非曰
P185n1618_p0375a09║佛性分別一切而無染著曰菴摩羅識一
P185n1618_p0375a10║法不立煩惱蕩盡曰空如來藏洞照萬法
P185n1618_p0375b01║而無分別曰大圓鏡智菴摩羅此云無垢
P185n1618_p0375b02║即第九白淨識也此已成智而名識者以
P185n1618_p0375b03║能分別故楞伽經曰分別是識無分別是
P185n1618_p0375b04║智有空如來藏有不空如來藏有空不空
P185n1618_p0375b05║如來藏寶積經曰空如來藏離不觧脫一
P185n1618_p0375b06║切煩惱不空如來藏具河沙佛不思議法
P185n1618_p0375b07║空不空如來藏隨為色空普應一切後二
P185n1618_p0375b08║隨用得名獨空如來藏為真體故為果號。
P185n1618_p0375b09║世尊若離明暗見畢竟空如無前塵念自性
P185n1618_p0375b10║滅進退循環微細推求本無我心及我心所
P185n1618_p0376a01║將誰立因求無上覺如來先說湛精圓常違
P185n1618_p0376a02║越誠言終成戲論云何如來真實語者惟垂
P185n1618_p0376a03║大慈開我蒙恡。
P185n1618_p0376a04║溫陵曰復揣六用疑若斷滅反以佛說湛
P185n1618_p0376a05║常為不誠而近乎戲論不得為真實語者。
P185n1618_p0376a06║佛告阿難汝學多聞未盡諸漏心中徒知顛
P185n1618_p0376a07║倒所因真倒現前實未能識恐汝誠心猶未
P185n1618_p0376a08║信伏吾今試將塵俗諸事當除汝疑。
P185n1618_p0376a09║溫陵曰倒因即疑妄分別也真倒即執常
P185n1618_p0376a10║為斷也。
P185n1618_p0376b01║即時如來勑羅睺羅擊鐘一聲問阿難言汝
P185n1618_p0376b02║今聞不阿難大眾俱言我聞鐘歇無聲佛又
P185n1618_p0376b03║問言汝今聞不阿難大眾俱言不聞時羅睺
P185n1618_p0376b04║羅又擊一聲佛又問言汝今聞不阿難大眾
P185n1618_p0376b05║又言俱聞佛問阿難汝云何聞云何不聞阿
P185n1618_p0376b06║難大眾俱白佛言鐘聲若擊則我得聞擊久
P185n1618_p0376b07║聲銷音響雙絕則名無聞。
P185n1618_p0376b08║溫陵曰此但無聲非謂無聞必再擊疊問
P185n1618_p0376b09║者欲令審辨而有悟也。
P185n1618_p0376b10║如來又勑羅睺擊鐘問阿難言汝今聲不阿
P185n1618_p0377a01║難大眾俱言有聲少選聲銷佛又問言爾今
P185n1618_p0377a02║聲不阿難大眾荅言無聲有頃羅睺更來撞
P185n1618_p0377a03║鐘佛又問言爾今聲不阿難大眾俱言有聲
P185n1618_p0377a04║佛問阿難汝云何聲云何無聲阿難大眾俱
P185n1618_p0377a05║白佛言鐘聲若擊則名有聲擊久聲銷音響
P185n1618_p0377a06║雙絕則名無聲。
P185n1618_p0377a07║溫陵曰上荅為倒此答為正盖聲有生滅
P185n1618_p0377a08║聞性常在迷情不了以聞同聲是以常為
P185n1618_p0377a09║斷也。
P185n1618_p0377a10║佛語阿難及諸大眾汝今云何自語矯亂大
P185n1618_p0377b01║眾阿難俱時問佛我今云何名為矯亂佛言
P185n1618_p0377b02║我問汝聞汝則言聞又問汝聲汝則言聲惟
P185n1618_p0377b03║聞與聲報荅無定如是云何不名矯亂阿難
P185n1618_p0377b04║聲銷無響汝說無聞若實無聞聞性已滅同
P185n1618_p0377b05║于枯木鐘聲更擊汝云何知知有知無自是
P185n1618_p0377b06║聲塵或無或有豈彼聞性為汝有無聞實云
P185n1618_p0377b07║無誰知無者是故阿難聲於聞中自有生滅
P185n1618_p0377b08║非為汝聞聲生聲滅令汝聞性為有為無。
P185n1618_p0377b09║溫陵曰聲塵或有或無聞性未甞有無所
P185n1618_p0377b10║謂聲無亦無滅聲有亦非生此即不生不
P185n1618_p0378a01║滅真常性也夫知無者亦因聞根不可謂
P185n1618_p0378a02║無聲則無聞也是故阿難下牒上顯常也
P185n1618_p0378a03║吳興曰前阿難通疑六根離塵無體云何
P185n1618_p0378a04║將此斷滅為因欲獲常果如來所以別顯
P185n1618_p0378a05║聞性為常者誠欲發耳根圓通之機也。
P185n1618_p0378a06║汝尚顛倒惑聲為聞何恠昬迷以常為斷終
P185n1618_p0378a07║不應言離諸動靜閉塞開通說聞無性如重
P185n1618_p0378a08║睡人眠熟床枕其家有人於彼睡時搗練舂
P185n1618_p0378a09║米其人夢中聞舂搗聲別作他物或為擊鼓
P185n1618_p0378a10║或為撞鐘即於夢時自恠其鐘為木石響於
P185n1618_p0378b01║時忽寤遄知杵音自告家人我正夢時惑此
P185n1618_p0378b02║舂音將為鼓響阿難是人夢中豈憶靜搖開
P185n1618_p0378b03║閉通塞其形雖寐聞性不昬縱汝形銷命光
P185n1618_p0378b04║遷謝此性云何為汝銷滅。
P185n1618_p0378b05║吳興曰所舉寐事驗妄識至昬而真性不
P185n1618_p0378b06║昧也復恐惑者謂寐雖不昬死豈不滅邪
P185n1618_p0378b07║故重示云縱汝形銷等。
P185n1618_p0378b08║以諸眾生從無始來循諸色聲逐念流轉曾
P185n1618_p0378b09║不開悟性淨妙常不循所常逐諸生滅由是
P185n1618_p0378b10║生生雜染流轉若棄生滅守於真常常光現
P185n1618_p0379a01║前根塵識心應時銷落想相為塵識情為垢
P185n1618_p0379a02║二俱遠離則汝法眼應時清明云何不成無
P185n1618_p0379a03║上知覺。
P185n1618_p0379a04║溫陵曰不悟性常故逐諸生滅能守常性
P185n1618_p0379a05║常果可冀矣前令審擇常性為因地心而
P185n1618_p0379a06║阿難牒難故此結告也吳興曰通別二惑
P185n1618_p0379a07║俱名塵垢真似所證皆號法眼此眼具五
P185n1618_p0379a08║方曰清明。
P185n1618_p0379a09║大佛頂如來密因脩證了義諸菩薩萬行首
P185n1618_p0379a10║楞嚴經會解卷第八