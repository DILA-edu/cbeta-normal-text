P185n1618_p0381a01║大佛頂如來密因脩證了義諸菩薩萬行首
P185n1618_p0381a02║楞嚴經會解卷第九　　　　　　　綿九
P185n1618_p0381a03║天竺沙門般剌密帝譯
P185n1618_p0381a04║烏萇國沙門彌伽釋迦譯語
P185n1618_p0381a05║菩薩戒弟子前正議大夫同中書門下平
P185n1618_p0381a06║章事房融筆受
P185n1618_p0381a07║師子林沙門　惟則　會解
P185n1618_p0381a08║阿難白佛言世尊如來雖說第二義門今觀
P185n1618_p0381a09║世間解結之人若不知其所結之元我信是
P185n1618_p0381a10║人終不能解世尊我及會中有學聲聞亦復
P185n1618_p0381b01║如是從無始際與諸無明俱滅俱生雖得如
P185n1618_p0381b02║是多聞菩提名為出家猶隔日𭼠惟願大慈
P185n1618_p0381b03║哀愍淪溺今日身心云何是結從何名解亦
P185n1618_p0381b04║令未來苦難眾生得免輪廻不落三有作是
P185n1618_p0381b05║語已普及大眾五體投地雨淚翹誠佇佛如
P185n1618_p0381b06║來無上開示。
P185n1618_p0381b07║溫陵曰前第二義文云不見所結云何知
P185n1618_p0381b08║解故此牒之而請也孤山曰同體無明品
P185n1618_p0381b09║數至多又迷境不一故曰諸生滅去來常
P185n1618_p0381b10║在妄中故曰俱補註曰世之𭼠病隔日而
P185n1618_p0382a01║發為其病根未除故爾喻有學聲聞通惑
P185n1618_p0382a02║雖破而別惑病根未除也。
P185n1618_p0382a03║爾時世尊憐愍阿難及諸會中諸有學者亦
P185n1618_p0382a04║為未來一切眾生為出世因作將來眼以閻
P185n1618_p0382a05║浮檀紫金光手摩阿難頂即時十方普佛世
P185n1618_p0382a06║界六種震動微塵如來住世界者各有寶光
P185n1618_p0382a07║從其頂出其光同時於彼世界來祗陀林灌
P185n1618_p0382a08║如來頂是諸大眾得未曾有於是阿難及諸
P185n1618_p0382a09║大眾俱聞十方微塵如來異口同音告阿難
P185n1618_p0382a10║言善哉阿難汝欲識知俱生無明使汝輪轉
P185n1618_p0382b01║生死結根惟汝六根更無他物汝復欲知無
P185n1618_p0382b02║上菩提令汝速證安樂解脫寂靜妙常亦汝
P185n1618_p0382b03║六根更無他物。
P185n1618_p0382b04║溫陵曰先摩其頂者表無上開示也六震
P185n1618_p0382b05║者動起踊吼震擊表破六根妄結也諸佛
P185n1618_p0382b06║頂光灌釋迦頂者示同發明無上頂法異
P185n1618_p0382b07║口同告者示諸佛脫生死證菩提皆由斯
P185n1618_p0382b08║要也俱生即根本無明也生死妙常同因
P185n1618_p0382b09║六根者知見立知故輪生死知見無見即
P185n1618_p0382b10║證妙常如下所明。
P185n1618_p0383a01║阿難雖聞如是法音心猶未明稽首白佛云
P185n1618_p0383a02║何令我生死輪廻安樂妙常同是六根更非
P185n1618_p0383a03║他物佛告阿難根塵同源縛脫無二識性虛
P185n1618_p0383a04║妄猶如空華。
P185n1618_p0383a05║吳興曰根塵識三攝十八界本如來藏妙
P185n1618_p0383a06║真如性故曰同源凡夫迷真故縛聖人悟
P185n1618_p0383a07║真故脫迷悟雖殊始終理一故曰無二同
P185n1618_p0383a08║源必兼識性虛妄必具根塵文綺互也。
P185n1618_p0383a09║阿難由塵發知因根有相相見無性同於交
P185n1618_p0383a10║蘆。
P185n1618_p0383b01║吳興曰塵相通指六境知見略示二根根
P185n1618_p0383b02║境對論攝十二處斯皆兩法相涉內無實
P185n1618_p0383b03║性故喻若交蘆有以根境識三釋此喻者
P185n1618_p0383b04║非也而不知經語巧妙從寬至狹上攝界
P185n1618_p0383b05║義故三此攝處義故二下文又略其境單
P185n1618_p0383b06║言其根故言知見立知等。
P185n1618_p0383b07║是故汝今知見立知即無明本知見無見斯
P185n1618_p0383b08║即涅槃無漏真淨云何是中更容他物。
P185n1618_p0383b09║孤山曰上言立知而略見下言無見而略
P185n1618_p0383b10║知經文互影也執知見實有名立知見此
P185n1618_p0384a01║即妄心是生死輪廻之本故云即無明本
P185n1618_p0384a02║達知見無性名無知見此即真心安樂妙
P185n1618_p0384a03║常故云斯即涅槃無漏真淨是則惟一真
P185n1618_p0384a04║心更無別法故曰云何是中更容他物又
P185n1618_p0384a05║解知見立知是迷真知見立緣塵等妄知
P185n1618_p0384a06║見故即無明知見無見是達真知見無緣
P185n1618_p0384a07║塵等妄知見故即涅槃故前文云入佛知
P185n1618_p0384a08║見也佛知見外更無別法故不容他物前
P185n1618_p0384a09║釋約常心即寂一切皆泯後釋約常心即
P185n1618_p0384a10║照有真知見故茲兩釋並符佛旨補註曰
P185n1618_p0384b01║云何是中更容他物者由上諸佛告阿難
P185n1618_p0384b02║言輪生死證妙常惟汝六根更非他物阿
P185n1618_p0384b03║難於此有疑舉以問佛佛乃兼引根塵識
P185n1618_p0384b04║三映帶辨釋而復結以知見立知等語知
P185n1618_p0384b05║見二字通攝六根言為無明為涅槃無非
P185n1618_p0384b06║六根而已豈更容他物哉此盖釋阿難之
P185n1618_p0384b07║疑而證諸佛之言也又阿難前云若不知
P185n1618_p0384b08║其所結之元我信是人終不能解又云今
P185n1618_p0384b09║日身心云何是結從何名解故如來荅以
P185n1618_p0384b10║知見立知即是結也即是所結之元也知
P185n1618_p0385a01║見無見即名解也。
P185n1618_p0385a02║爾時世尊欲重宣此義而說偈言。
P185n1618_p0385a03║真性有為空緣生故如幻無為無起滅
P185n1618_p0385a04║不實如空華
P185n1618_p0385a05║吳興曰真性即根塵之源也有為即縛脫
P185n1618_p0385a06║之相也若真性在迷能生九界根塵之相
P185n1618_p0385a07║名之為縛若真性出纏能起十界根塵之
P185n1618_p0385a08║用號之為脫此縛與脫皆即真而俗故曰
P185n1618_p0385a09║有為亦即俗而真故曰空也緣生故如幻
P185n1618_p0385a10║釋成有空義也有為之法皆從緣生凡夫
P185n1618_p0385b01║以惑業為緣聖人以機感為緣二緣所生
P185n1618_p0385b02║俱是假名故云如幻此頌根塵同緣縛脫
P185n1618_p0385b03║無二也無為下頌識性虛妄猶如空華上
P185n1618_p0385b04║言如幻助成空義耳今云空華正顯虛妄
P185n1618_p0385b05║也且識性是有為起滅之法真性反此故
P185n1618_p0385b06║曰無為無起滅既云虛妄即是不實故喻
P185n1618_p0385b07║如空華舊以前二句破有為後二句破無
P185n1618_p0385b08║為出掌珎論。
P185n1618_p0385b09║言妄顯諸真妄真同二妄猶非真非真
P185n1618_p0385b10║云何見所見中間無實性是故若交蘆
P185n1618_p0386a01║吳興曰前長行但破於妄今復恐捨妄取
P185n1618_p0386a02║真故重遣之孤山曰諸之也語助耳言根
P185n1618_p0386a03║塵虛妄則顯涅槃真實對妄說真待對不
P185n1618_p0386a04║絕真亦成妄故云二妄龍𣗳云若法為待
P185n1618_p0386a05║成是法還成待猶非能遣也真非真所遣
P185n1618_p0386a06║也非真即妄見即是根所見即境對妄說
P185n1618_p0386a07║真猶皆遣蕩云何更有妄中根境乎中間
P185n1618_p0386a08║謂根境二法體中無性此頌相見無性同
P185n1618_p0386a09║於交蘆。
P185n1618_p0386a10║結解同所因聖凡無二路汝觀交中性
P185n1618_p0386b01║空有二俱非迷晦即無明發明便解脫
P185n1618_p0386b02║吳興曰欲明解結泛舉所因所因者六根
P185n1618_p0386b03║也前諸佛同告云汝欲識知生死結根乃
P185n1618_p0386b04║至速證安樂解脫惟汝六根更非他物正
P185n1618_p0386b05║同此義孤山曰汝觀下重牒前喻令審觀
P185n1618_p0386b06║也言空則蘆有外相言有則蘆中本空以
P185n1618_p0386b07║喻根境妄執似有其體元空迷晦下頌知
P185n1618_p0386b08║見立知及知見無見等。
P185n1618_p0386b09║解結因次第六解一亦亡根選擇圓通
P185n1618_p0386b10║入流成正覺
P185n1618_p0387a01║溫陵曰躡前結解之義起後圓通之文也
P185n1618_p0387a02║六解則根㧞一亡則湛圓選得圓根則入
P185n1618_p0387a03║聖流證聖果矣。
P185n1618_p0387a04║陀那微細識習氣成暴流真非真恐迷
P185n1618_p0387a05║我常不開演
P185n1618_p0387a06║溫陵曰陀那下頌根結初起之由也陀那
P185n1618_p0387a07║此翻執持執持種子發起現行即第八梨
P185n1618_p0387a08║耶含藏種子為習氣積生識浪為暴流湛
P185n1618_p0387a09║由是分結由是起也此識依真如合生滅
P185n1618_p0387a10║雜乎真妄之間故曰真非真也若以為真
P185n1618_p0387b01║恐迷妄習而自誤以為非真恐迷自性而
P185n1618_p0387b02║外求故權小教中皆不開演也深密經曰
P185n1618_p0387b03║阿陀那識甚微細一切種子成暴流我於
P185n1618_p0387b04║凡愚不開演恐彼分別執為我外道所執
P185n1618_p0387b05║神我即此識也。
P185n1618_p0387b06║自心取自心非幻成幻法不取無非幻
P185n1618_p0387b07║非幻尚不生幻法云何立
P185n1618_p0387b08║溫陵曰頌解結入圓之要也一切諸法惟
P185n1618_p0387b09║心所現而於中取著妄成根結是自心取
P185n1618_p0387b10║自心非幻成幻法也由妄取故有幻非幻
P185n1618_p0388a01║若不妄取非幻亦無非幻尚無幻法何有
P185n1618_p0388a02║幻法不立則根塵頓淨圓通現前矣。
P185n1618_p0388a03║是名妙蓮華金剛王寶覺如幻三摩提
P185n1618_p0388a04║彈指超無學此阿毗達磨十方薄伽梵
P185n1618_p0388a05║一路涅槃門
P185n1618_p0388a06║溫陵曰此結頌也此之法門於淨不著於
P185n1618_p0388a07║染不汙名妙蓮華根境結惑擬之則銷名
P185n1618_p0388a08║金剛王覺即為無為亡情絕解名如幻正
P185n1618_p0388a09║受依此脩進一彈指間可超無學而入圓
P185n1618_p0388a10║位也阿毗達磨云無比法十方如來逈出
P185n1618_p0388b01║生死速證寂常莫不由斯故曰十方薄伽
P185n1618_p0388b02║梵一路涅槃門薄伽尊號具六義謂自在
P185n1618_p0388b03║熾盛端嚴名稱吉祥尊貴孤山曰彈指超
P185n1618_p0388b04║無學顯三止之功也若入地住則超小乘
P185n1618_p0388b05║阿羅漢位縱入相似亦超無學以同除四
P185n1618_p0388b06║住此處為齊若伏無明三藏則劣又縱在
P185n1618_p0388b07║觀行亦超無學如太子處胎貴壓群臣頻
P185n1618_p0388b08║伽在鷇聲逾眾鳥。
P185n1618_p0388b09║於是阿難及諸大眾聞佛如來無上慈誨祗
P185n1618_p0388b10║夜伽陀雜糅精瑩妙理清徹心目開明歎未
P185n1618_p0389a01║曾有阿難合掌頂禮白佛我今聞佛無遮大
P185n1618_p0389a02║悲性淨妙常真實法句心猶未達六解一亡
P185n1618_p0389a03║舒結倫次惟垂大悲再愍斯會及與將來施
P185n1618_p0389a04║以法音洗滌沉垢。
P185n1618_p0389a05║吳興曰祗夜云應頌又云重頌即頌上長
P185n1618_p0389a06║行也伽陀云諷頌亦畧云偈不因長行但
P185n1618_p0389a07║諷羙而頌之二頌合明故云雜糅精瑩此
P185n1618_p0389a08║指能詮也妙理清徹此謂所詮也溫陵曰
P185n1618_p0389a09║無遮大悲言其愽濟也性淨妙常真實法
P185n1618_p0389a10║句則真妄兩忘稱性之談也沉垢微細結
P185n1618_p0389b01║惑也長水曰由前偈云解結因次第六解
P185n1618_p0389b02║一亦亡故此疑之。
P185n1618_p0389b03║即時如來於師子座整涅槃僧斂僧伽梨攬
P185n1618_p0389b04║七寶几引手於几取劫波羅天所奉華巾於
P185n1618_p0389b05║大眾前綰成一結示阿難言此名何等阿難
P185n1618_p0389b06║大眾俱白佛言此名為結於是如來綰疊華
P185n1618_p0389b07║巾又成一結重問阿難此名何等阿難大眾
P185n1618_p0389b08║又白佛言此亦名結如是倫次綰疊華巾總
P185n1618_p0389b09║成六結一一結成皆取手中所成之結持問
P185n1618_p0389b10║阿難此名何等阿難大眾亦復如是次第酬
P185n1618_p0390a01║佛此名為結。
P185n1618_p0390a02║溫陵曰涅槃僧裏衣也僧伽梨大衣也劫
P185n1618_p0390a03║波羅云時分即夜摩天也補註曰由阿難
P185n1618_p0390a04║未達六解一亡舒結倫次故如來示一巾
P185n1618_p0390a05║成六結令悟六解則一亡示綰結之有次
P185n1618_p0390a06║第令悟舒結之有倫次也。
P185n1618_p0390a07║佛告阿難我初綰巾汝名為結此疊華巾先
P185n1618_p0390a08║實一條第二第三云何汝曹復名為結阿難
P185n1618_p0390a09║白佛言世尊此寶疊華緝績成巾雖本一體
P185n1618_p0390a10║如我思惟如來一綰得一結名若百綰成終
P185n1618_p0390b01║名百結何况此巾秖有六結終不至七亦不
P185n1618_p0390b02║停五云何如來只許初時第二第三不名為
P185n1618_p0390b03║結佛告阿難此寶華巾汝知此巾元止一條
P185n1618_p0390b04║我六綰時名有六結汝審觀察巾體是同因
P185n1618_p0390b05║結有異於意云何初綰結成名為第一如是
P185n1618_p0390b06║乃至第六結生吾今欲將第六結名成第一
P185n1618_p0390b07║不不也世尊六結若存斯第六名終非第一
P185n1618_p0390b08║縱我歷生盡其明辨如何令是六結亂名佛
P185n1618_p0390b09║言如是六結不同循顧本因一巾所造令其
P185n1618_p0390b10║雜亂終不得成則汝六根亦復如是畢竟同
P185n1618_p0391a01║中生畢境異。
P185n1618_p0391a02║吳興曰同謂一真之性理本無差譬巾之
P185n1618_p0391a03║體也異謂六根之精事用有別如巾之結
P185n1618_p0391a04║也補註曰此謂六結若存則倫次不容雜
P185n1618_p0391a05║亂下言六結若解則一六俱亡。
P185n1618_p0391a06║佛告阿難汝必嫌此六結不成願樂一成復
P185n1618_p0391a07║云何得阿難言此結若存是非鋒起於中自
P185n1618_p0391a08║生此結非彼彼結非此如來今日若總解除
P185n1618_p0391a09║結若不生則無彼此尚不名一六云何成佛
P185n1618_p0391a10║言六解一亡亦復如是。
P185n1618_p0391b01║溫陵曰不成謂是非鋒起不成一體也願
P185n1618_p0391b02║樂一成莫非解除結惑不生則同異圓泯
P185n1618_p0391b03║故曰尚不名一六云何成吳興曰六根之
P185n1618_p0391b04║精元是一真之性以隨緣故在眼曰見精
P185n1618_p0391b05║在耳曰𦗟精等此皆如第二月捏所成故
P185n1618_p0391b06║若能隨根脫粘內伏六既融一一亦斯亡
P185n1618_p0391b07║如解結已巾亦無用。
P185n1618_p0391b08║由汝無始心性狂亂知見妄發發妄不息勞
P185n1618_p0391b09║見發塵如勞目睛則有狂華於湛精明無因
P185n1618_p0391b10║亂起一切世間山河大地生死涅槃皆即狂
P185n1618_p0392a01║勞顛倒華相。
P185n1618_p0392a02║吳興曰知見發妄此屬能見之相勞見發
P185n1618_p0392a03║塵即對所見之境惟妄與勞五住備矣如
P185n1618_p0392a04║勞目精下雙喻其義一切世間下示塵勞
P185n1618_p0392a05║之相。
P185n1618_p0392a06║阿難言此勞同結云何解除如來以手將所
P185n1618_p0392a07║結巾偏掣其左問阿難言如是解不不也世
P185n1618_p0392a08║尊旋復以手偏牽右邊又問阿難如是解不
P185n1618_p0392a09║不也世尊佛告阿難吾今以手左右各牽竟
P185n1618_p0392a10║不能解汝設方便云何解成阿難白佛言世
P185n1618_p0392b01║尊當於結心解即分散佛告阿難如是如是
P185n1618_p0392b02║若欲除結當於結心。
P185n1618_p0392b03║吳興曰左右牽掣俱不能解喻觀二邊皆
P185n1618_p0392b04║不能破根本無明凡夫外道以斷常為二
P185n1618_p0392b05║邊二乘菩薩以空有為二邊雖曰伏斷猶
P185n1618_p0392b06║存巾結若欲除結當於結心者知見立知
P185n1618_p0392b07║即名為結觀知中道是謂結心結不離巾
P185n1618_p0392b08║解之則一知不異道亡之則中補註曰上
P185n1618_p0392b09║心性狂亂等示其根結之由展轉虛妄此
P185n1618_p0392b10║掣巾等示其解結之方也。
P185n1618_p0393a01║阿難我說佛法從因緣生非取世間和合麄
P185n1618_p0393a02║相。
P185n1618_p0393a03║吳興曰既令解結當於結心欲使選根而
P185n1618_p0393a04║修圓行故示佛法從因緣生反顯若無因
P185n1618_p0393a05║緣佛法無由而生也如前文云譬如琴瑟
P185n1618_p0393a06║雖有妙音若無妙指終不能發是則圓修
P185n1618_p0393a07║定慧是今因緣若三藏中事六度等皆是
P185n1618_p0393a08║世間和合麄相。
P185n1618_p0393a09║如來發明世出世法知其本因隨所緣出如
P185n1618_p0393a10║是乃至恒沙界外一滴之雨亦知頭數現前
P185n1618_p0393b01║種種松直𣗥曲鵠白烏玄皆了元由是故阿
P185n1618_p0393b02║難隨汝心中選擇六根根結若除塵相自滅
P185n1618_p0393b03║諸妄銷亡不真何待。
P185n1618_p0393b04║孤山曰世謂六凢出世謂四聖知此十界
P185n1618_p0393b05║皆因於心隨無明之染緣則出九界隨教
P185n1618_p0393b06║行之淨緣則出佛界故法華云佛種從緣
P185n1618_p0393b07║起涅槃云亦有因緣因滅無明則得熾然
P185n1618_p0393b08║三菩提燈吳興曰佛有權實二智實智冥
P185n1618_p0393b09║理權智鑑物發明世出世法乃至知其種
P185n1618_p0393b10║種元由者皆權智所鑑也既於情無情照
P185n1618_p0394a01║了不昧顯今所說解結之法及選根之義
P185n1618_p0394a02║悉是鑑物冝然固無差謬矣長水曰選擇
P185n1618_p0394a03║六根者前文云若能於此悟圓通根與不
P185n1618_p0394a04║圓根日劫相倍故令選擇。
P185n1618_p0394a05║阿難吾今問汝此劫波羅巾六結現前同時
P185n1618_p0394a06║解縈得同除不不也世尊是結本以次第綰
P185n1618_p0394a07║生今日當須次第而解六結同體結不同時
P185n1618_p0394a08║則結解時云何同除。
P185n1618_p0394a09║吳興曰綰巾成結雖有次第粘湛成根必
P185n1618_p0394a10║無倫緒故不可以喻而難於法也盖言見
P185n1618_p0394b01║聞覺知六用差別如次第綰生也選擇六
P185n1618_p0394b02║根隨於一根發觀如次第而解也慤師云
P185n1618_p0394b03║意明六根不可齊觀但依一根入證自然
P185n1618_p0394b04║銷六斯會經意焉。
P185n1618_p0394b05║佛言六根解除亦復如是此根初解先得入
P185n1618_p0394b06║空空性圓明成法解脫解脫法已俱空不生
P185n1618_p0394b07║是名菩薩從三摩地得無生忍。
P185n1618_p0394b08║吳興曰小乘析觀乃是作意先破人執次
P185n1618_p0394b09║破法執然後會入空平等理大乘體觀人
P185n1618_p0394b10║法無殊空非前後今言此根初解先得人
P185n1618_p0395a01║空者亦猶前文如澄濁水沙土自沉盖任
P185n1618_p0395a02║運而然也沇師以天台別教釋之孤山斥
P185n1618_p0395a03║云其失非小應知人空是破五陰假名即
P185n1618_p0395a04║見惑也法空是破五陰實法即思惑也乃
P185n1618_p0395a05║至破涅槃淨法即無明也俱空不生即平
P185n1618_p0395a06║等空所空既盡能空亦滅如前火木然諸
P185n1618_p0395a07║薪已亦復自然如是三空皆以中道而為
P185n1618_p0395a08║觀體苟非此者何異解巾左右牽掣乎。
P185n1618_p0395a09║阿難及諸大眾蒙佛開示慧覺圓通得無疑
P185n1618_p0395a10║惑一時合掌頂禮雙足而白佛言我等今日
P185n1618_p0395b01║身心皎然快得無礙雖復悟知一六亡義然
P185n1618_p0395b02║猶未達圓通本根世尊我輩飄零積劫孤露
P185n1618_p0395b03║何心何慮預佛天倫如失乳兒忽遇慈母若
P185n1618_p0395b04║復因此際會道成所得密言還同本悟則與
P185n1618_p0395b05║未聞無有差別惟垂大悲惠我祕嚴成就如
P185n1618_p0395b06║來最後開示作是語已五體投地退藏密機
P185n1618_p0395b07║冀佛冥授。
P185n1618_p0395b08║溫陵曰慧覺圓通存乎一心已蒙開示故
P185n1618_p0395b09║身心皎然圓通本根冥乎萬法猶未通達
P185n1618_p0395b10║故冀佛冥授也密言即發明慧覺之言
P185n1618_p0396a01║祕嚴即圓通本根祕要也慧覺圓通我固
P185n1618_p0396a02║有之故雖因密言還同本悟若不開祕嚴
P185n1618_p0396a03║則與未聞無異故別求開示也二十五聖
P185n1618_p0396a04║於根塵七大各悟圓通是知本根冥乎萬
P185n1618_p0396a05║法也佛不顯說而因眾敷陳是謂冥授也
P185n1618_p0396a06║退藏密機即息慮凝心也。
P185n1618_p0396a07║爾時世尊普告眾中諸大菩薩及諸無漏大
P185n1618_p0396a08║阿羅漢汝等菩薩及阿羅漢生我法中得成
P185n1618_p0396a09║無學吾今問汝最初發心悟十八界誰為圓
P185n1618_p0396a10║通從何方便入三摩地。
P185n1618_p0396b01║孤山曰此下二十五聖觀十八界及以七
P185n1618_p0396b02║大乃是開合之殊耳識大則合於六識根
P185n1618_p0396b03║大則合於六根餘之五大則總[(冰-水+〡)*ㄆ]六境以
P185n1618_p0396b04║六境之體不出地水火風及空故也但言
P185n1618_p0396b05║十八則已攝七故前文云十方如來於十
P185n1618_p0396b06║八界一一脩行皆得圓滿無上菩提又此
P185n1618_p0396b07║十八只是六根以各開根境識三故是則
P185n1618_p0396b08║言六其義亦周故前文云令汝生死輪轉
P185n1618_p0396b09║安樂妙常同是六根更非他物。
P185n1618_p0396b10║憍陳那五比丘即從座起頂禮佛足而白佛
P185n1618_p0397a01║言我在鹿苑及於雞園觀見如來最初成道
P185n1618_p0397a02║於佛音聲悟明四諦佛問比丘我初稱解如
P185n1618_p0397a03║來印我名阿若多妙音密圓我於音聲得阿
P185n1618_p0397a04║羅漢佛問圓通如我所證音聲為上。
P185n1618_p0397a05║孤山曰妙音密圓者密悟圓理也或曰涅
P185n1618_p0397a06║槃說身因而皆小聖淨名入不二則俱大
P185n1618_p0397a07║士惟茲二十五聖大小相叅而云方便多
P185n1618_p0397a08║門歸元不二且陳那身子近悟偏空普賢
P185n1618_p0397a09║彌勒久證圓理久近兩異偏圓二殊安得
P185n1618_p0397a10║圓通其歸一揆對曰涅槃敘昔則小無大
P185n1618_p0397b01║分淨名方等則大隔小乘其談所證豈得
P185n1618_p0397b02║相混至若今經二乘作佛與法華同塗闡
P185n1618_p0397b03║提有性將涅槃共轍教已開顯偏即圓融
P185n1618_p0397b04║故使鹿苑之所證同成一乘之頓理均乎
P185n1618_p0397b05║普賢諒無慙德此約實行聲聞也若乃內
P185n1618_p0397b06║祕大道外現小乘則鹿苑以來何甞非大
P185n1618_p0397b07║既經發迹一揆何疑此約權行聲聞也悟
P185n1618_p0397b08║理既同誰拘遠近以此觀之則大小相叅
P185n1618_p0397b09║之說怡然理順遠近偏圓之惑渙然氷釋
P185n1618_p0397b10║吳興曰夫開權顯實之說惟諸佛祕要之
P185n1618_p0398a01║事非諸菩薩羅漢所能顯示其猶禮樂征
P185n1618_p0398a02║伐自天子出非諸侯之事今佛所問最初
P185n1618_p0398a03║發心悟十八界誰為圓通者且欲諸聖各
P185n1618_p0398a04║述本根權實之道耳在昔方便未會真實
P185n1618_p0398a05║諸聲聞人言與菩薩同入法性孰不自謂
P185n1618_p0398a06║悟入圓通如陳那等雖曰妙音密圓但是
P185n1618_p0398a07║聞生滅四諦微密圓悟未可混同如來藏
P185n1618_p0398a08║理故中阿含云我至波羅柰擊妙甘露鼓
P185n1618_p0398a09║又云如來說法初中後妙豈彼妙名便同
P185n1618_p0398a10║法華之妙乎只如下文說緣覺聲聞云勝
P185n1618_p0398b01║妙現圓及勝性現圓又說大梵善見身心
P185n1618_p0398b02║妙圓及妙見圓澄豈此妙圓亦同圓覺妙
P185n1618_p0398b03║明之性乎應知如來先令諸聖次第說竟
P185n1618_p0398b04║後告文殊言此二十五無學諸大菩薩及
P185n1618_p0398b05║阿羅漢各說最初成道方便皆言脩習真
P185n1618_p0398b06║實圓通彼等脩行實無優劣前後差別斯
P185n1618_p0398b07║則開權會實之正文也文殊偈云聖性無
P185n1618_p0398b08║不通順逆皆方便盖演如來之旨也主伴
P185n1618_p0398b09║相濟雅合其冝又若陳那等本大迹小鹿
P185n1618_p0398b10║苑所證不亦小乎豈顯本後翻令漸初密
P185n1618_p0399a01║悟圓理天台化儀四教龍𣗳二種法輪顯
P185n1618_p0399a02║露祕密俱無此說吾宗義學請熟思之。
P185n1618_p0399a03║優波尼沙陀即從座起頂禮佛足而白佛言
P185n1618_p0399a04║我亦觀佛最初成道觀不淨相生大厭離悟
P185n1618_p0399a05║諸色性以從不淨白骨微塵歸於虛空空色
P185n1618_p0399a06║二無成無學道如來印我名尼沙陀塵色既
P185n1618_p0399a07║盡妙色密圓我從色相得阿羅漢佛問圓通
P185n1618_p0399a08║如我所證色因為上。
P185n1618_p0399a09║溫陵曰優波尼沙陀此翻近少亦云塵性
P185n1618_p0399a10║謂微塵是色之少分也因塵悟解故得此
P185n1618_p0399b01║名昔多貪欲佛令作不淨觀長水曰因觀
P185n1618_p0399b02║色塵本如來藏故曰悟諸色性吳興曰不
P185n1618_p0399b03║然既云觀佛最初成道正是小乘無漏行
P185n1618_p0399b04║法言悟諸色性者斯乃聲聞悟性念處也
P185n1618_p0399b05║南嶽師云觀五陰理性名性念處故雜心
P185n1618_p0399b06║論偈云是身不淨相真實性常定諸受及
P185n1618_p0399b07║心法亦復如是說以從不淨白骨微塵歸
P185n1618_p0399b08║於虛空者由多貪欲脩對治法成就九想
P185n1618_p0399b09║發真破惑即壞法羅漢也九想成時得慧
P185n1618_p0399b10║解脫於諸色相發明無漏故云妙色密圓。
P185n1618_p0400a01║香嚴童子即從座起頂禮佛足而白佛言我
P185n1618_p0400a02║聞如來教我諦觀諸有為相我時辭佛宴晦
P185n1618_p0400a03║清齋見諸比丘燒沉水香香氣寂然來入鼻
P185n1618_p0400a04║中我觀此氣非木非空非烟非火去無所著
P185n1618_p0400a05║來無所從由是意銷發明無漏如來印我得
P185n1618_p0400a06║香嚴號塵氣倐滅妙香密圓我從香嚴得阿
P185n1618_p0400a07║羅漢佛問圓通如我所證香嚴為上。
P185n1618_p0400a08║檇李曰宴安息也晦冥寂也清靜之室謂
P185n1618_p0400a09║之清齋資中曰非木等者觀性空也吳興
P185n1618_p0400a10║曰凡言性空必推四性今當以木為自烟
P185n1618_p0400b01║火為他和合為共空為無因此似衍門觀
P185n1618_p0400b02║幻有即空之相下諸聲聞亦多是小乘觀
P185n1618_p0400b03║實有滅空之義小衍雖殊所證圓通同一
P185n1618_p0400b04║真諦耳若諸菩薩所悟湏約中道第一義
P185n1618_p0400b05║諦言之應有歷別圓融之異經雖隱畧理
P185n1618_p0400b06║合該通如淨名室內三十二大士說入不
P185n1618_p0400b07║二之法門天台所解亦分圓別豈以不二
P185n1618_p0400b08║混同諸入乎先云香嚴童子則從菩薩受
P185n1618_p0400b09║稱復云得阿羅漢盖敘昔日所證如下文
P185n1618_p0400b10║月光童子初得小果後於佛所得童真名
P185n1618_p0401a01║預菩薩會以彼驗此名實可知。
P185n1618_p0401a02║藥王藥上二法王子并在會中五百梵天即
P185n1618_p0401a03║從座起頂禮佛足而白佛言我無始劫為世
P185n1618_p0401a04║良醫口中甞此娑婆世界草木金石名數凡
P185n1618_p0401a05║有十萬八千如是悉知苦酢醎淡甘辛等味
P185n1618_p0401a06║并諸和合俱生變異是冷是熱有毒無毒悉
P185n1618_p0401a07║能徧知承事如來了知味性非空非有非即
P185n1618_p0401a08║身心非離身心分別味因從是開悟蒙佛如
P185n1618_p0401a09║來印我昆季藥王藥上二菩薩名今於會中
P185n1618_p0401a10║為法王子因味覺明位登菩薩佛問圓通如
P185n1618_p0401b01║我所證味因為上。
P185n1618_p0401b02║孤山曰苦酢等六味也眾味共成名和合
P185n1618_p0401b03║味直爾采用名俱生味脩鍊炮𬉹名變異
P185n1618_p0401b04║味吳興曰由事佛故必聞正法即於味性
P185n1618_p0401b05║了生無生空有謂味塵也身心謂舌識也
P185n1618_p0401b06║以味從合中知故相對言之味非空故非
P185n1618_p0401b07║離身心味非有故非即身心中道之性於
P185n1618_p0401b08║是乎顯。
P185n1618_p0401b09║䟦陀婆羅并其同伴十六開士即從座起頂
P185n1618_p0401b10║禮佛足而白佛言我等先於威音王佛聞法
P185n1618_p0402a01║出家於浴僧時隨例入室忽悟水因既不洗
P185n1618_p0402a02║塵亦不洗體中間安然得無所有宿習無忘
P185n1618_p0402a03║乃至今時從佛出家令得無學彼佛名我䟦
P185n1618_p0402a04║陀婆羅妙觸宣明成佛子住佛問圓通如我
P185n1618_p0402a05║所證觸因為上。
P185n1618_p0402a06║孤山曰䟦陀婆羅此云賢守亦云賢護自
P185n1618_p0402a07║守護賢德亦守護眾生資中曰凖法華經
P185n1618_p0402a08║有二萬億威音王佛前後出世最初佛像
P185n1618_p0402a09║法中此䟦陀等為增上慢毀常不輕故千
P185n1618_p0402a10║劫墮阿鼻獄罪畢值後佛出家吳興曰水
P185n1618_p0402b01║因謂所觸之因也塵體即能觸之緣也塵
P185n1618_p0402b02║既無染體亦常淨能所如幻二邊俱空故
P185n1618_p0402b03║中間覺觸之心安然契性矣泐潭曰觸具
P185n1618_p0402b04║三和今翻為三德祕藏故名妙觸宣明也。
P185n1618_p0402b05║
P185n1618_p0402b06║
P185n1618_p0402b07║
P185n1618_p0402b08║
P185n1618_p0402b09║大佛頂如來密因脩證了義諸菩薩萬行首
P185n1618_p0402b10║楞嚴經會解卷第九