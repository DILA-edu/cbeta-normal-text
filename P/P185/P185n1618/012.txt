P185n1618_p0449a01║大佛頂如來密因脩證了義諸菩薩萬行首
P185n1618_p0449a02║楞嚴經會解卷第十二　　　　　　　　𨗿二
P185n1618_p0449a03║爾時世尊於師子座從其五體同放寶光遠
P185n1618_p0449a04║灌十方微塵如來及法王子諸菩薩頂彼諸
P185n1618_p0449a05║如來亦於五體同放寶光從微塵方來灌佛
P185n1618_p0449a06║頂并灌會中諸大菩薩及阿羅漢林木池沼
P185n1618_p0449a07║皆演法音交光相羅如寶𮈔網是諸大眾得
P185n1618_p0449a08║未曾有一切普獲金剛三昧即時天雨百寶
P185n1618_p0449a09║蓮華青黃赤白間錯紛糅十方虛空成七寶
P185n1618_p0449a10║色此娑婆界大地山河俱時不現唯見十方
P185n1618_p0449b01║微塵國土合成一界梵唄詠歌自然敷奏。
P185n1618_p0449b02║孤山曰寶光交照表自他之理互融林木
P185n1618_p0449b03║演音顯依正之性不二印前所證盡契佛
P185n1618_p0449b04║心溫陵曰前說圓通之法此顯圓通之瑞
P185n1618_p0449b05║而應之也諸佛五體同放寶光者表證性
P185n1618_p0449b06║明極則寶覺圓融全體發現也互相灌頂
P185n1618_p0449b07║者頂為圓極之相表諸佛證性圓極若此
P185n1618_p0449b08║會中菩薩羅漢即二十四聖之儔佛光亦
P185n1618_p0449b09║灌其頂者印其脩證等無優劣也林木池
P185n1618_p0449b10║沼皆演法音交光相羅者圓通既現前則
P185n1618_p0450a01║一切聲是佛聲一切色是佛色無非悟入
P185n1618_p0450a02║之處無非圓通之理也大眾普獲金剛三
P185n1618_p0450a03║昧者因此皆能破惑障悟圓通也天雨寶
P185n1618_p0450a04║華空現寶色地隱山河界含塵剎表證圓
P185n1618_p0450a05║通性則無作妙行自然分披寶明空覺自
P185n1618_p0450a06║然發現有為習漏當不復生眾塵廓然無
P185n1618_p0450a07║復隔越也梵唄詠歌自然敷奏者能使法
P185n1618_p0450a08║界永離眾苦常得妙樂也聖人所演圓通
P185n1618_p0450a09║法門奧旨妙利詳悉若此故眾瑞詳而應
P185n1618_p0450a10║之。
P185n1618_p0450b01║於是如來告文殊師利法王子汝今觀此二
P185n1618_p0450b02║十五無學諸大菩薩及阿羅漢各說最初成
P185n1618_p0450b03║道方便皆言脩習真實圓通彼等脩行實無
P185n1618_p0450b04║優劣前後差別。
P185n1618_p0450b05║吳興曰夫如來藏性元無異乘以根有利
P185n1618_p0450b06║鈍故教分大小約三諦言之則小教所詮
P185n1618_p0450b07║者真也大教所詮者中也而此真中徧在
P185n1618_p0450b08║一切俗諦之上即前所悟十八界及七大
P185n1618_p0450b09║也當知三諦具足名如來藏俗諦不空真
P185n1618_p0450b10║中俱空故二十五聖中凡聲聞所證或析
P185n1618_p0451a01║俗見真或體俗見真皆分入空藏也菩薩
P185n1618_p0451a02║所證或離俗顯中或即俗顯中皆全入空
P185n1618_p0451a03║藏也今以藏性融會全分無差即同法華
P185n1618_p0451a04║開方便門示真實相决了聲聞法是諸經
P185n1618_p0451a05║之王。
P185n1618_p0451a06║我今欲令阿難開悟二十五行誰當其根兼
P185n1618_p0451a07║我滅後此界眾生入菩薩乘求無上道何方
P185n1618_p0451a08║便門得易成就。
P185n1618_p0451a09║吳興曰上從證性會同圓通今為逗根令
P185n1618_p0451a10║簡方便性如華屋根如入門若得其門方
P185n1618_p0451b01║受其賜世人以觧為證請思最初入道方
P185n1618_p0451b02║便與二十五聖孰為其倫乎。
P185n1618_p0451b03║文殊師利法王子奉佛慈旨即從座起頂禮
P185n1618_p0451b04║佛足承佛威神說偈對佛。
P185n1618_p0451b05║吳興曰此下欲簡圓通先明覺性次辨迷
P185n1618_p0451b06║妄後示歸元於歸元中選耳根為易文殊
P185n1618_p0451b07║既與觀音同證故奉慈旨有自來矣。
P185n1618_p0451b08║覺海性澄圓圓澄覺元妙
P185n1618_p0451b09║溫陵曰此人人本來圓通者也吳興曰真
P185n1618_p0451b10║覺之性譬如大海澄湛圓融皆喻寂而常
P185n1618_p0452a01║照也復牒圓澄所喻之覺示其本來照而
P185n1618_p0452a02║常寂故曰元妙此類前文性覺妙明本覺
P185n1618_p0452a03║明妙但法喻相叅耳。
P185n1618_p0452a04║元明照生所所立照性亡迷妄有虛空
P185n1618_p0452a05║依空立世界想澄成國土知覺乃眾生
P185n1618_p0452a06║孤山曰元明照即上本明之性也真際曰
P185n1618_p0452a07║於彼元明性上妄生照用而形所相有相
P185n1618_p0452a08║當情無相即隱故照性亡吳興曰二說節
P185n1618_p0452a09║公為長盖照字義通真妄溫陵曰性真既
P185n1618_p0452a10║隱空覺遂分根器二界遂因迷頑妄想安
P185n1618_p0452b01║立故妄想凝結則成無情國土妄識知覺
P185n1618_p0452b02║則成有情眾生則彼澄妙者莫得而圓莫
P185n1618_p0452b03║得而通矣。
P185n1618_p0452b04║空生大覺中如海一漚發有漏微塵國
P185n1618_p0452b05║皆依空所生漚滅空本無况復諸三有
P185n1618_p0452b06║溫陵曰牒上以明迷澄圓而成根器融根
P185n1618_p0452b07║器則歸澄圓也大覺海中本絕空有由迷
P185n1618_p0452b08║風飄鼓妄發空漚而諸有生焉迷風既息
P185n1618_p0452b09║則空漚亦滅所依諸有遂不可得而空覺
P185n1618_p0452b10║圓融復歸元妙矣諸三有指微塵國土中
P185n1618_p0453a01║三有也吳興曰有漏兼有情三有含情器
P185n1618_p0453a02║長水曰漚滅下如云一人發真歸元十方
P185n1618_p0453a03║虛空悉皆消殞等。
P185n1618_p0453a04║歸元性無二方便有多門聖性無不通
P185n1618_p0453a05║順逆皆方便初心入三昧遲速不同倫
P185n1618_p0453a06║溫陵曰二十五聖同一圓通所謂無二所
P185n1618_p0453a07║謂多門在乎聖性逆順皆通不容料揀其
P185n1618_p0453a08║如初心遲速異宜故須選擇也孤山曰觀
P185n1618_p0453a09║音耳根則順餘聖諸根則逆盖對此方之
P185n1618_p0453a10║機說也。
P185n1618_p0453b01║色想結成塵精了不能徹如何不明徹
P185n1618_p0453b02║於是獲圓通音聲雜語言但伊名句味
P185n1618_p0453b03║一非含一切云何獲圓通香以合中知
P185n1618_p0453b04║離則元無有不恒其所覺云何獲圓通
P185n1618_p0453b05║味性非本然要以味時有其覺不恒一
P185n1618_p0453b06║云何獲圓通觸以所觸明無所不明觸
P185n1618_p0453b07║合離性非定云何獲圓通法稱為內塵
P185n1618_p0453b08║憑塵必有所能所非徧涉云何獲圓通
P185n1618_p0453b09║溫陵曰憍陳那大迦葉等各因六塵悟圓
P185n1618_p0453b10║而此皆揀去者彼所謂聖性無不通此所
P185n1618_p0454a01║謂初心不同倫則凡所不取皆以不宜初
P185n1618_p0454a02║心意取耳根獨宜也今揀六塵以色能起
P185n1618_p0454a03║想結塵使精性不徹聲唯局名句味不該
P185n1618_p0454a04║不徧味意味也伊猶惟也香味觸如文法
P185n1618_p0454a05║塵非相獨意能緣內潛意根故稱內塵孤
P185n1618_p0454a06║山曰問陳那悟聲塵與觀音耳根其義相
P185n1618_p0454a07║類何故文殊簡以為非荅聲是佛語根乃
P185n1618_p0454a08║自心認塵則著他語言觀根則了己心性
P185n1618_p0454a09║是以聞聲亦為所簡。
P185n1618_p0454a10║見性雖洞然明前不明後四維虧一半
P185n1618_p0454b01║云何獲圓通鼻息出入通現前無交氣
P185n1618_p0454b02║支離匪涉入云何獲圓通舌非入無端
P185n1618_p0454b03║因味生覺了味亡了無有云何獲圓通
P185n1618_p0454b04║身與所觸同各非圓覺觀涯量不㝠會
P185n1618_p0454b05║云何獲圓通知根雜亂思湛了終無見
P185n1618_p0454b06║想念不可脫云何獲圓通
P185n1618_p0454b07║溫陵曰鼻闕中交故云支離舌不因味而
P185n1618_p0454b08║能覺了乃為無端吳興曰舌根為識所依
P185n1618_p0454b09║亦名舌入今文語倒但是舌入非無端耳
P185n1618_p0454b10║內身外物能所相觸方有覺觀離中則無
P185n1618_p0455a01║故云各非等若謂合中有者其如物非體
P185n1618_p0455a02║知成敵兩立故云涯量等湛了終無見如
P185n1618_p0455a03║精了不能徹也以雜亂思於湛了性終無
P185n1618_p0455a04║能見。
P185n1618_p0455a05║識見雜三和詰本稱非相自體先無定
P185n1618_p0455a06║云何獲圓通心聞洞十方生于大因力
P185n1618_p0455a07║初心不能入云何獲圓通鼻想本權機
P185n1618_p0455a08║只令攝心住住成心所住云何獲圓通
P185n1618_p0455a09║說法弄音文開悟先成者名句非無漏
P185n1618_p0455a10║云何獲圓通持犯但束身非身無所束
P185n1618_p0455b01║元非徧一切云何獲圓通神通本宿因
P185n1618_p0455b02║何關法分別念緣非離物云何獲圓通
P185n1618_p0455b03║檇李曰論云二和生識謂根境和合識生
P185n1618_p0455b04║其中今言三和者能所合說也溫陵曰三
P185n1618_p0455b05║者和合窮之本自無體故曰非相也普賢
P185n1618_p0455b06║用心聞故能知他方沙界外事此由脩法
P185n1618_p0455b07║界行大因所生非初心能入也孫陀散亂
P185n1618_p0455b08║佛欲攝住其心令觀鼻端此特權機而已
P185n1618_p0455b09║盖真心無住有住則妄矣吳興曰舌識開
P185n1618_p0455b10║悟乃是先曾成就音文之者如富樓那從
P185n1618_p0456a01║曠刼來辯才無礙佛教說法成阿羅漢豈
P185n1618_p0456a02║非開悟先成者邪然其所說名句之體且
P185n1618_p0456a03║非出世無漏之法斯亦一非含一切是故
P185n1618_p0456a04║簡之問波離執身次第執心俱得通利今
P185n1618_p0456a05║何但云束身而已荅聲聞執心亦防六聚
P185n1618_p0456a06║七支之非况今言身識在其中矣目連神
P185n1618_p0456a07║通由宿習所得雖云旋湛心光發宣非關
P185n1618_p0456a08║於法分別而現又小乘神通皆是作意緣
P185n1618_p0456a09║物則有離物。
P185n1618_p0456a10║若以地性觀堅礙非通達有為非聖性
P185n1618_p0456b01║云何獲圓通若以水性觀想念非真實
P185n1618_p0456b02║如如非覺觀云何獲圓通若以火性觀
P185n1618_p0456b03║厭有非真離非初心方便云何獲圓通
P185n1618_p0456b04║若以風性觀動寂非無對對非無上覺
P185n1618_p0456b05║云何獲圓通若以空性觀昏鈍先非覺
P185n1618_p0456b06║無覺異菩提云何獲圓通若以識性觀
P185n1618_p0456b07║觀識非常住存心乃虛妄云何獲圓通
P185n1618_p0456b08║諸行是無常念性元生滅因果今殊感
P185n1618_p0456b09║云何獲圓通
P185n1618_p0456b10║溫陵曰持地平填尚涉有為非實聖性月
P185n1618_p0457a01║光水觀未離想念難契如如盖如如之理
P185n1618_p0457a02║非覺觀之法故也烏芻瑟摩聞說欲火而
P185n1618_p0457a03║生厭離是厭有也琉璃光觀風性動則與
P185n1618_p0457a04║寂對有對非覺也晦昧為空故云昏鈍彌
P185n1618_p0457a05║勒惟脩識觀而所觀之識念念生滅存心
P185n1618_p0457a06║觀之已妄况獲圓通邪吳興曰勢至念佛
P185n1618_p0457a07║都攝六根所念之境必通三身然其母子
P185n1618_p0457a08║相憶之喻多就應身而說是故指同無常
P185n1618_p0457a09║生滅豈以此因而感常住不生不滅之果
P185n1618_p0457a10║乎已上二十四聖皆由所得圓通本根非
P185n1618_p0457b01║此土當根乃為所簡須知簡聖全是簡機
P185n1618_p0457b02║豈文殊之有𢢔心諸聖之有慚德古謂此
P185n1618_p0457b03║等龍門點頟寧不長吁者鄙哉。
P185n1618_p0457b04║我今白世尊佛出娑婆界此方真教體
P185n1618_p0457b05║清淨在音聞欲取三摩提實以聞中入
P185n1618_p0457b06║吳興曰教體應具聲名句文今言音聞者
P185n1618_p0457b07║以聲是實法餘三是假攝假從實故但云
P185n1618_p0457b08║音音即所聞之境聞即能聞之根舉所顯
P185n1618_p0457b09║能而正示聞性故云欲取等溫陵曰聖人
P185n1618_p0457b10║設教隨方不同或有佛土以佛光明而作
P185n1618_p0458a01║佛事或有佛土以佛菩提𣗳而作佛事乃
P185n1618_p0458a02║至或以園林臺觀或以虛空或以寂無說
P185n1618_p0458a03║示如香積佛國無文字說但以眾香令諸
P185n1618_p0458a04║天人得入律行而此方教體必籍音聞欲
P185n1618_p0458a05║取正定必由聞入者各隨機緣故也盖彼
P185n1618_p0458a06║諸佛土無非利智故機緣默契出乎言象
P185n1618_p0458a07║而堪忍眾生迷本循聲昏惑障重必籍聞
P185n1618_p0458a08║熏聞脩以銷塵除障然後可入然以聞為
P185n1618_p0458a09║入者特得其門而已必期於遺聞反聞然
P185n1618_p0458a10║後為至也夫至於遺聞反聞則佛光明菩
P185n1618_p0458b01║提𣗳乃至寂無說示處皆可入矣曹溪少
P185n1618_p0458b02║室固以是為佛事也。
P185n1618_p0458b03║離苦得觧脫良哉觀世音於恒沙刼中
P185n1618_p0458b04║入微塵佛國得大自在力無畏施眾生
P185n1618_p0458b05║妙音觀世音梵音海潮音救世悉安寧
P185n1618_p0458b06║出世獲常住
P185n1618_p0458b07║溫陵曰初聮總歎觀世言音脫苦與樂也
P185n1618_p0458b08║於沙刼入塵國歎三十二應也得自在施
P185n1618_p0458b09║無畏歎四不思議十四無畏也妙音觀音
P185n1618_p0458b10║歎隨德之名也梵音潮音歎隨名之實也
P185n1618_p0459a01║以說法不滯為妙音尋聲救苦為觀音音
P185n1618_p0459a02║性無著為梵音應不失時為潮音末聮總
P185n1618_p0459a03║歎眾德能救世間苦能與出世樂也。
P185n1618_p0459a04║我今啟如來如觀音所說譬如人靜居
P185n1618_p0459a05║十方俱擊皷十處一時聞此則圓真實
P185n1618_p0459a06║目非觀障外口鼻亦復然身以合方知
P185n1618_p0459a07║心念紛無緒隔垣𦗟音響遐邇俱可聞
P185n1618_p0459a08║五根所不齊是則通真實
P185n1618_p0459a09║孤山曰口鼻身俱合中知若將身以合方
P185n1618_p0459a10║知句居口鼻上其義方順盖語倒耳吳興
P185n1618_p0459b01║曰此明圓通且寄耳用以顯聞性異於五
P185n1618_p0459b02║根也用有時方遠近之量恐未達者謂之
P185n1618_p0459b03║無常故有下文明常真實。
P185n1618_p0459b04║音聲性動靜聞中為有無無聲號無聞
P185n1618_p0459b05║非實聞無性聲無既無滅聲有亦非生
P185n1618_p0459b06║生滅二圓離是則常真實縱令在夢想
P185n1618_p0459b07║不為不思無覺觀出思惟身心不能及
P185n1618_p0459b08║溫陵曰動靜有無皆屬聲塵耳根圓離不
P185n1618_p0459b09║隨生滅是則常住之真也無聲號無聞指
P185n1618_p0459b10║阿難聞鍾事也縱令下讚顯常性也五根
P185n1618_p0460a01║皆待意思有無不常惟耳在夢能聞杵音
P185n1618_p0460a02║是不為不思而無也其為覺觀乃出乎思
P185n1618_p0460a03║惟勝餘根矣。
P185n1618_p0460a04║今此娑婆國聲論得宣明眾生迷本聞
P185n1618_p0460a05║循聲故流轉阿難縱強記不免落邪思
P185n1618_p0460a06║豈非隨所淪旋流獲無妄
P185n1618_p0460a07║溫陵曰聲論者依聲論明本聞自性以覺
P185n1618_p0460a08║迷本循聲妄取淪替者如阿難者徒事強
P185n1618_p0460a09║記誤落邪思豈非為循聲之所流轉邪使
P185n1618_p0460a10║能旋流返聞則無妄淪矣娑婆學者多徒
P185n1618_p0460b01║事強記落邪淪妄不知返本故託阿難以
P185n1618_p0460b02║警之補註曰佛命文殊於二十五行選簡
P185n1618_p0460b03║當根使阿難開悟文殊說偈對佛至此簡
P185n1618_p0460b04║根既畢下乃宣告阿難以及大眾發明旋
P185n1618_p0460b05║倒聞機反聞自性之說是亦密奉如來開
P185n1618_p0460b06║悟之慈旨也後至誠如佛世尊下復結歸
P185n1618_p0460b07║對佛之辭以終偈焉。
P185n1618_p0460b08║阿難汝諦𦗟我承佛威力宣說金剛王
P185n1618_p0460b09║如幻不思議佛母真三昧汝聞微塵佛
P185n1618_p0460b10║一切祕密門欲漏不先除畜聞成過誤
P185n1618_p0461a01║將聞持佛佛何不自聞聞
P185n1618_p0461a02║溫陵曰金剛如幻三昧即觀音如來所授
P185n1618_p0461a03║如幻聞熏聞脩金剛三昧也三世諸佛皆
P185n1618_p0461a04║從此出故名佛母孤山曰將聞等謂將汝
P185n1618_p0461a05║循聲之妄聞以持諸佛之言教何不反聞
P185n1618_p0461a06║自性以求觧脫乎上聞能聞之智下聞所
P185n1618_p0461a07║觀之理。
P185n1618_p0461a08║聞非自然生因聲有名字旋聞與聲脫
P185n1618_p0461a09║能脫欲誰名一根既返源六根成觧脫
P185n1618_p0461a10║吳興曰上既警其自聞今乃畧示脩相先
P185n1618_p0461b01║指妄聞非無緣生生必籍因因即聲教當
P185n1618_p0461b02║以三慧旋此根境俱令脫粘所脫既銷則
P185n1618_p0461b03║能脫之慧復何名狀。
P185n1618_p0461b04║見聞如幻翳三界若空華聞復翳根除
P185n1618_p0461b05║塵銷覺圓淨淨極光通達寂照含虛空
P185n1618_p0461b06║却來觀世間猶如夢中事摩登伽在夢
P185n1618_p0461b07║誰能留汝形
P185n1618_p0461b08║溫陵曰見聞幻翳通指妄根也三界空華
P185n1618_p0461b09║通指妄境也以皆妄故聞復則翳除塵銷
P185n1618_p0461b10║則覺淨所以一返源而六觧脫也淨極光
P185n1618_p0462a01║達寂照含虛根觧脫也却觀世間猶如夢
P185n1618_p0462a02║事境觧脫也然則摩登正為夢境了不可
P185n1618_p0462a03║得誰能留汝使不觧脫哉。
P185n1618_p0462a04║如世巧幻師幻作諸男女雖見諸根動
P185n1618_p0462a05║要以一機抽息機歸寂然諸幻成無性
P185n1618_p0462a06║吳興曰幻師譬真如幻作譬隨緣真妄和
P185n1618_p0462a07║合變成六根如諸男女一機即耳根也應
P185n1618_p0462a08║以旋聞聲脫為抽。
P185n1618_p0462a09║六根亦如是元依一精明分成六和合
P185n1618_p0462a10║一處成休復六用皆不成塵垢應念銷
P185n1618_p0462b01║成圓明淨妙餘塵尚諸學明極即如來
P185n1618_p0462b02║吳興曰一精明合前幻師妄為能依真為
P185n1618_p0462b03║所依分成等合文可見溫陵曰想塵識垢
P185n1618_p0462b04║應念消亡得妙圓通矣細惑未盡曰餘塵
P185n1618_p0462b05║分證未滿曰諸學惑盡明極即如來矣孤
P185n1618_p0462b06║山曰塵垢等二句登圓初住餘塵等二句
P185n1618_p0462b07║從分至極。
P185n1618_p0462b08║大眾及阿難旋汝倒聞機反聞聞自性
P185n1618_p0462b09║性成無上道圓通實如是此是微塵佛
P185n1618_p0462b10║一路涅槃門過去諸如來斯門已成就
P185n1618_p0463a01║現在諸菩薩今各入圓明未来脩學人
P185n1618_p0463a02║當依如是法我亦從中證非惟觀世音
P185n1618_p0463a03║溫陵曰能旋倒妄反聞自性必資此性成
P185n1618_p0463a04║無上道此圓通法門實効也。
P185n1618_p0463a05║誠如佛世尊詢我諸方便以救諸末刼
P185n1618_p0463a06║求出世間人成就涅槃心觀世音為最
P185n1618_p0463a07║自餘諸方便皆是佛威神即事捨塵勞
P185n1618_p0463a08║非是長脩學淺深同說法
P185n1618_p0463a09║溫陵曰成就不生不滅涅槃妙心惟耳根
P185n1618_p0463a10║為最餘則佛之威神加被令即己事而捨
P185n1618_p0463b01║塵勞非始終長脩淺深同說之法也欲令
P185n1618_p0463b02║其長脩同說無如觀音法門矣如那律失
P185n1618_p0463b03║明而旋見畢陵觸刺而遺身烏芻厭欲而
P185n1618_p0463b04║登覺持地待佛而銷塵皆即己事而已吳
P185n1618_p0463b05║興曰謂此方所有於諸方便而得悟者由
P185n1618_p0463b06║佛之力也苟他土以餘根為利耳根為鈍
P185n1618_p0463b07║者反顯可知。
P185n1618_p0463b08║頂禮如來藏無漏不思議願加被未來
P185n1618_p0463b09║於此門無惑方便易成就堪以教阿難
P185n1618_p0463b10║及末刼沉淪但以此根脩圓通超餘者
P185n1618_p0464a01║真實心如是
P185n1618_p0464a02║長水曰如來藏即一體三寶具足無漏性
P185n1618_p0464a03║功德故真實心者文殊指已選圓通之心
P185n1618_p0464a04║也溫陵曰真實心要如是而已。
P185n1618_p0464a05║於是阿難及諸大眾身心了然得大開示觀
P185n1618_p0464a06║佛菩提及大涅槃猶如有人因事遠遊未得
P185n1618_p0464a07║歸還明了其家所歸道路。
P185n1618_p0464a08║長水曰阿難等方悟圓通從耳根入猶未
P185n1618_p0464a09║有證故云明了其家所歸道路吳興曰不
P185n1618_p0464a10║然且第三卷阿難偈云銷我億劫顛倒想
P185n1618_p0464b01║不歷僧祗獲法身洎第四卷請入華屋前
P185n1618_p0464b02║云聞佛示誨疑惑銷除心悟實相至第五
P185n1618_p0464b03║卷如來偈後云心目開明歎未曾有及請
P185n1618_p0464b04║圓通又云我等今日身心皎然快得無礙
P185n1618_p0464b05║以前兼此凡經五番彰灼領悟何總排云
P185n1618_p0464b06║未有證乎圓師判此為阿難增道理必然
P185n1618_p0464b07║矣應知經家指妙覺菩提涅槃為家真脩
P185n1618_p0464b08║耳根圓通為路若不爾者慶喜之性幾乎
P185n1618_p0464b09║檮味也。
P185n1618_p0464b10║普會大眾天龍八部有學二乘及諸一切新
P185n1618_p0465a01║發心菩薩其數凡有十恒河沙皆得本心遠
P185n1618_p0465a02║離塵垢獲法眼淨性比丘尼聞說偈已成阿
P185n1618_p0465a03║羅漢無量眾生皆發無等等阿耨多羅三藐
P185n1618_p0465a04║三菩提心。
P185n1618_p0465a05║資中曰莊嚴論觧法眼淨初地見道也若
P185n1618_p0465a06║依圓教即十住初心也孤山曰阿羅漢其
P185n1618_p0465a07║名雖小其證乃圓凖涅槃四依品第四依
P185n1618_p0465a08║人名阿羅漢吳興曰第四卷指登伽方得
P185n1618_p0465a09║三果約圓位收之即七信以前此中若用
P185n1618_p0465a10║四依判位恐升之太高以第四依人住十
P185n1618_p0465b01║地故秖應示作聲聞同除四住證阿羅漢
P185n1618_p0465b02║如涅槃中聞常取果之比也按天台釋法
P185n1618_p0465b03║華分別功德品發菩提心初入十信也故
P185n1618_p0465b04║仁王般若云十善菩薩發大心長別三界
P185n1618_p0465b05║苦輪海溫陵曰無等等者物無與等而能
P185n1618_p0465b06║與物為等此得妙圓通上同下合之德也
P185n1618_p0465b07║無量眾生皆發是心者因聞是道而希慕
P185n1618_p0465b08║願樂也。
P185n1618_p0465b09║阿難整衣服於大眾中合掌頂禮心迹圓明
P185n1618_p0465b10║悲欣交集欲益未來諸眾生故稽首白佛大
P185n1618_p0466a01║悲世尊我今已悟成佛法門是中脩行得無
P185n1618_p0466a02║疑惑常聞如來說如是言自未得度先度人
P185n1618_p0466a03║者菩薩發心自覺已圓能覺他者如來應世
P185n1618_p0466a04║我雖未度願度末劫一切眾生世尊此諸眾
P185n1618_p0466a05║生去佛漸遠邪師說法如恒河沙欲攝其心
P185n1618_p0466a06║入三摩地云何令其安立道塲遠諸魔事於
P185n1618_p0466a07║菩提心得無退屈。
P185n1618_p0466a08║吳興曰悲欣者悲昔不聞欣今得悟又念
P185n1618_p0466a09║未來眾生未悟故悲觀現前大眾得益故
P185n1618_p0466a10║欣也菩薩四誓以度人為先如來十號以
P185n1618_p0466b01║應世為本當知五住究𥁞二死永亡方云
P185n1618_p0466b02║得度今阿難雖深破無明而現居分叚故
P185n1618_p0466b03║曰未度溫陵曰阿難將以是法度人而恐
P185n1618_p0466b04║末劫多難邪魔妄作易退覺心難入正定
P185n1618_p0466b05║故請攝心遠魔安立道塲清淨軌則也。
P185n1618_p0466b06║爾時世尊於大眾中稱讚阿難善哉善哉如
P185n1618_p0466b07║汝所問安立道塲救護眾生末劫沉溺汝今
P185n1618_p0466b08║諦𦗟當為汝說阿難大眾唯然奉教佛告阿
P185n1618_p0466b09║難汝常聞我毘柰耶中宣說脩行三决定義
P185n1618_p0466b10║所謂攝心為戒因戒生定因定發慧是則名
P185n1618_p0467a01║為三無漏學。
P185n1618_p0467a02║溫陵曰三藏之中毘柰耶律藏也此大小
P185n1618_p0467a03║乘戒通稱也小乘稟法為戒粗治其末大
P185n1618_p0467a04║乘攝心為戒細絕其本法戒則無犯而已
P185n1618_p0467a05║心戒則無思犯也夫能攝心則定由是生
P185n1618_p0467a06║慧由是發三者圓明則諸漏永盡故名三
P185n1618_p0467a07║無漏學此下別示四重則十戒之初[婬-壬+(工/山)]殺
P185n1618_p0467a08║盜妄四波羅夷為根本重罪所謂其心不
P185n1618_p0467a09║[婬-壬+(工/山)]其心不偷等者皆使無思犯也攝持軌
P185n1618_p0467a10║則莫尚乎此。
P185n1618_p0467b01║阿難云何攝心我名為戒若諸世界六道眾
P185n1618_p0467b02║生其心不[婬-壬+(工/山)]則不隨其生死相續汝脩三昧
P185n1618_p0467b03║本出塵勞[婬-壬+(工/山)]心不除塵不可出縱有多智禪
P185n1618_p0467b04║定現前如不斷[婬-壬+(工/山)]必落魔道上品魔王中品
P185n1618_p0467b05║魔民下品魔女彼等諸魔亦有徒眾各各自
P185n1618_p0467b06║謂成無上道。
P185n1618_p0467b07║溫陵曰眾生皆因[婬-壬+(工/山)]欲而正性命故纏生
P185n1618_p0467b08║死若欲愛乾枯則殘質不續矣魔亦多智
P185n1618_p0467b09║脩禪為不斷[婬-壬+(工/山)]故不成聖道帶[婬-壬+(工/山)]脩禪必
P185n1618_p0467b10║落此類孤山曰犯四重禁罪在地獄今以
P185n1618_p0468a01║脩禪之功且落魔鬼等道若約未來輪轉
P185n1618_p0468a02║則應備歷三途。
P185n1618_p0468a03║我滅度後末法之中多此魔民熾盛世間廣
P185n1618_p0468a04║行貪[婬-壬+(工/山)]為善知識令諸眾生落愛見坑失菩
P185n1618_p0468a05║提路汝教世人脩三摩地先斷心[婬-壬+(工/山)]是名如
P185n1618_p0468a06║來先佛世尊第一决定清淨明誨。
P185n1618_p0468a07║溫陵曰諸經戒殺居首為設化以慈悲為
P185n1618_p0468a08║本此經[婬-壬+(工/山)]戒居首為真脩以離欲為本盖
P185n1618_p0468a09║欲氣麄濁染汙妙明欲習狂迷易失正受
P185n1618_p0468a10║續生死喪真常莫甚於此故須首戒而為
P185n1618_p0468b01║清淨第一明誨也觀阿難起教示遭邪染
P185n1618_p0468b02║而厥初發心先厭欲濁至於三漸次中一
P185n1618_p0468b03║一首懲然後身心妙圓獲大安隱十信初
P185n1618_p0468b04║心由欲愛乾枯而慧性圓明遂階等妙諸
P185n1618_p0468b05║世間人由心不流逸澄瑩生明漸乎六天
P185n1618_p0468b06║是故真脩內攝必先離欲也。
P185n1618_p0468b07║是故阿難若不斷[婬-壬+(工/山)]脩禪定者如蒸沙石欲
P185n1618_p0468b08║其成飯經百千劫只名熱沙何以故此非飯
P185n1618_p0468b09║本沙石成故汝以[婬-壬+(工/山)]身求佛妙果縱得妙悟
P185n1618_p0468b10║皆是[婬-壬+(工/山)]根根本成[婬-壬+(工/山)]輪轉三途必不能出如
P185n1618_p0469a01║來涅槃何路脩證必使[婬-壬+(工/山)]機身心俱斷斷性
P185n1618_p0469a02║亦無於佛菩提斯可希冀如我此說名為佛
P185n1618_p0469a03║說不如此說即波旬說。
P185n1618_p0469a04║溫陵曰機者[婬-壬+(工/山)]心所自發斷性不無觸機
P185n1618_p0469a05║則發矣波旬魔名。
P185n1618_p0469a06║阿難又諸世界六道眾生其心不殺則不隨
P185n1618_p0469a07║其生死相續汝脩三昧本出塵勞殺心不除
P185n1618_p0469a08║塵不可出縱有多智禪定現前如不斷殺必
P185n1618_p0469a09║落神道上品之人為大力鬼中品則為飛行
P185n1618_p0469a10║夜义諸鬼帥等下品當為地行羅义彼諸鬼
P185n1618_p0469b01║神亦有徒眾各各自謂成無上道我滅度後
P185n1618_p0469b02║末法之中多此鬼神熾盛世間自言食肉得
P185n1618_p0469b03║菩提路阿難我令比丘食五淨肉此肉皆我
P185n1618_p0469b04║神力化生本無命根汝婆羅門地多蒸濕加
P185n1618_p0469b05║以沙石草菜不生我以大悲神力所加因大
P185n1618_p0469b06║慈悲假名為肉汝得其味柰何如來滅度之
P185n1618_p0469b07║後食眾生肉名為釋子。
P185n1618_p0469b08║孤山曰問諸律並明魚肉為時食惟楞伽
P185n1618_p0469b09║涅槃及今經悉唱斷肉何邪荅說法被機
P185n1618_p0469b10║事有頓漸定慧既爾戒律亦然故梵網頓
P185n1618_p0470a01║制對別圓機久斷食肉但鹿苑以來毘尼
P185n1618_p0470a02║漸制對藏通機故開三淨化道將終則𭣣
P185n1618_p0470a03║漸歸頓於是三經俱唱斷肉楞伽且制藏
P185n1618_p0470a04║通菩薩此經則兼制三乘故下云清淨比
P185n1618_p0470a05║丘及諸菩薩不蹋生草等洎至涅槃更獨
P185n1618_p0470a06║制聲聞殷勤告示矣問梵網戒中菩薩元
P185n1618_p0470a07║制食肉何於楞伽方等始言此後菩薩不
P185n1618_p0470a08║得食肉邪荅藏通菩薩無別戒律同稟二
P185n1618_p0470a09║乘萹聚耳故於楞伽及以今經例皆唱斷
P185n1618_p0470a10║也五淨肉者律明三淨不見為我殺不聞
P185n1618_p0470b01║為我殺不疑為我殺今言五者加自死鳥
P185n1618_p0470b02║殘二也涅槃九種淨肉即於三淨各開正
P185n1618_p0470b03║罪及前後方便也檇李曰淨肉又除人蛇
P185n1618_p0470b04║象馬驢狗獅子狐猪獼猴十種之外盖此
P185n1618_p0470b05║十種縱不見不聞而殺亦不可食也溫陵
P185n1618_p0470b06║曰不見不聞等為五神力所化本無命根
P185n1618_p0470b07║名淨此乃小乘權宜若真慈真脫皆在所
P185n1618_p0470b08║斷婆羅門淨行通稱也西方四姓以婆羅
P185n1618_p0470b09║門為上故彼五天悉號婆羅門國僧亦號
P185n1618_p0470b10║為婆羅門也。
P185n1618_p0471a01║汝等當知是食肉人縱得心開似三摩地皆
P185n1618_p0471a02║大羅剎報終必沉生死苦海非佛弟子如是
P185n1618_p0471a03║之人相殺相吞相食未已云何是人得出三
P185n1618_p0471a04║界汝教世人脩三摩地次斷殺生是名如來
P185n1618_p0471a05║先佛世尊第二决定清淨明誨是故阿難若
P185n1618_p0471a06║不斷殺脩禪定者譬如有人自塞其耳高聲
P185n1618_p0471a07║大呌求人不聞此等名為欲隱彌露清淨比
P185n1618_p0471a08║丘及諸菩薩於岐路行不蹋生草况以手㧞
P185n1618_p0471a09║云何大悲取諸眾生血肉充食。
P185n1618_p0471a10║溫陵曰脩禪避罪反乃行殺塞耳避人反
P185n1618_p0471b01║乃高聲是欲隱彌露也不故蹋不故㧞仁
P185n1618_p0471b02║慈之至猶及草木况食眾生肉邪。
P185n1618_p0471b03║若諸比丘不服東方𮈔綿絹帛及是此土靴
P185n1618_p0471b04║履裘毳乳酪醍醐如是比丘於世真脫酬還
P185n1618_p0471b05║宿債不遊三界何以故服其身分皆為彼緣
P185n1618_p0471b06║如人食其地中百穀足不離地必使身心於
P185n1618_p0471b07║諸眾生若身身分身心二途不服不食我說
P185n1618_p0471b08║是人真觧脫者如我此說名為佛說不如此
P185n1618_p0471b09║說即波旬說。
P185n1618_p0471b10║溫陵曰東方不無裘毳西土不無緣綿各
P185n1618_p0472a01║以多分言也酬還宿債不遊三界者上句
P185n1618_p0472a02║當在下譯人語倒也足不離地者劫初之
P185n1618_p0472a03║人體有飛光足若御雲由乎食地肥㗖香
P185n1618_p0472a04║稻故其體堅重而足不離地也身血肉骨
P185n1618_p0472a05║髓也身分裘毳乳酪也身服食心貪求故
P185n1618_p0472a06║曰二途必須併斷也。
P185n1618_p0472a07║阿難又復世界六道眾生其心不偷則不隨
P185n1618_p0472a08║其生死相續汝脩三昧本出塵勞偷心不除
P185n1618_p0472a09║塵不可出縱有多智禪定現前如不斷偷必
P185n1618_p0472a10║落邪道上品精靈中品妖魅下品邪人諸魅
P185n1618_p0472b01║所著彼等群邪亦有徒眾各各自謂成無上
P185n1618_p0472b02║道。
P185n1618_p0472b03║溫陵曰不與而取皆為偷盜分越所酬猶
P185n1618_p0472b04║徵其剩况乃盜取得無反徵此所以生死
P185n1618_p0472b05║相續也邪道奸欺故偷者必落其類。
P185n1618_p0472b06║我滅度後末法之中多此妖邪熾盛世間潛
P185n1618_p0472b07║匿奸欺稱善知識各自謂己得上人法詃惑
P185n1618_p0472b08║無識恐令失心所過之處其家耗散我教比
P185n1618_p0472b09║丘循方乞食令其捨貪成菩提道諸比丘等
P185n1618_p0472b10║不自熟食寄於殘生旅泊三界示一徃還去
P185n1618_p0473a01║已無返云何賊人假我衣服裨販如來造種
P185n1618_p0473a02║種業皆言佛法却非出家具戒比丘為小乘
P185n1618_p0473a03║道由是疑誤無量眾生墮無間獄。
P185n1618_p0473a04║溫陵曰方法也僧祇律云乞食謂之分衛
P185n1618_p0473a05║謂分施眾僧衛護道力肇法師云乞食畧
P185n1618_p0473a06║有四意一為福利眾生二為折伏憍慢三
P185n1618_p0473a07║為知身有苦四為除去滯著今經令其捨
P185n1618_p0473a08║貪不自熟食即除去滯著也成菩提道即
P185n1618_p0473a09║衛護道力福利眾生也知身為倘寄知世
P185n1618_p0473a10║為旅泊無事畜藏無所顧戀皆所謂循方
P185n1618_p0473b01║也不能循方而貪饕造業是敗法毀則故
P185n1618_p0473b02║號賊人雖服佛之服而不淨活命是假我
P185n1618_p0473b03║衣服裨附佛法以貪販利養而已。
P185n1618_p0473b04║若我滅後其有比丘發心决定脩三摩提能
P185n1618_p0473b05║於如來形像之前身然一燈燒一指節及於
P185n1618_p0473b06║身上爇一香炷我說是人無始宿債一時酬
P185n1618_p0473b07║畢長揖世間永脫諸漏雖未即明無上覺路
P185n1618_p0473b08║是人於法已决定心若不為此捨身微因縱
P185n1618_p0473b09║成無為必還生人酬其宿債如我馬麥正等
P185n1618_p0473b10║無異。
P185n1618_p0474a01║孤山曰盜者取他依報資於己身今損正
P185n1618_p0474a02║報以供上聖故能翻破無始盜業溫陵曰
P185n1618_p0474a03║一切難捨無過己身難捨能捨則自餘貪
P185n1618_p0474a04║愛决能棄捨故曰是人於法已决定心苟
P185n1618_p0474a05║能捨身而心不决捨則徒增業苦無益於
P185n1618_p0474a06║道故下云必使身心二俱捐捨也佛為宿
P185n1618_p0474a07║詬比丘可食馬麥故證果後於毘蘭邑食
P185n1618_p0474a08║之示宿債必酬也。
P185n1618_p0474a09║汝教世人脩三摩地後斷偷盜是名如來先
P185n1618_p0474a10║佛世尊第三决定清淨明誨是故阿難若不
P185n1618_p0474b01║斷偷脩禪定者譬如有人水灌漏𠂬欲求其
P185n1618_p0474b02║滿縱經塵劫終無平復若諸比丘衣鉢之餘
P185n1618_p0474b03║分寸不畜乞食餘分施餓眾生於大集會合
P185n1618_p0474b04║掌禮眾有人捶詈同於稱讚必使身心二俱
P185n1618_p0474b05║捐捨身肉骨血與眾生共不將如來不了義
P185n1618_p0474b06║說廻為己觧以誤初學佛印是人得真三昧
P185n1618_p0474b07║如我所說名為佛說不如此說即波旬說。
P185n1618_p0474b08║溫陵曰衣鉢不畜視毀如讚此於利害二
P185n1618_p0474b09║途身心俱捨也身肉骨血與眾生共則不
P185n1618_p0474b10║私其身不顧其生又捨之至也行能至此
P185n1618_p0475a01║則其心不偷可知矣阿含稱所畜物可以
P185n1618_p0475a02║資身進道薩婆多論許百物各可畜一皆
P185n1618_p0475a03║不了義也。
P185n1618_p0475a04║阿難如是世界六道眾生雖則身心無殺盜
P185n1618_p0475a05║[婬-壬+(工/山)]三行已圓若大妄語即三摩地不得清淨
P185n1618_p0475a06║成愛見魔失如來種所謂未得謂得未證言
P185n1618_p0475a07║證或求世間尊勝第一謂前人言我今已得
P185n1618_p0475a08║須陀洹果斯陀含果阿羅漢道辟支佛乘十
P185n1618_p0475a09║地地前諸位菩薩求彼禮懺貪其供養是一
P185n1618_p0475a10║顛迦消滅佛種如人以刀斷多羅木佛記是
P185n1618_p0475b01║人永殞善根無復知見沉三苦海不成三昧。
P185n1618_p0475b02║溫陵曰於四果十地未得謂得名大妄語
P185n1618_p0475b03║貪其供養求己尊勝名愛魔妄起邪見謂
P185n1618_p0475b04║己齊聖名見魔皆大妄也一顛迦即一闡
P185n1618_p0475b05║提貝多羅𣗳以刀斷則不復活喻大妄人
P185n1618_p0475b06║永絕善根三苦海者三途也。
P185n1618_p0475b07║我滅度後勑諸菩薩及阿羅漢應身生彼末
P185n1618_p0475b08║法之中作種種形度諸輪轉或作沙門白衣
P185n1618_p0475b09║居士人王宰官童男童女如是乃至[婬-壬+(工/山)]女寡
P185n1618_p0475b10║婦奸偷屠販與其同事稱讚佛乘令其身心
P185n1618_p0476a01║入三摩地終不自言我真菩薩真阿羅漢泄
P185n1618_p0476a02║佛密因輕言未學惟除命終陰有遺付云何
P185n1618_p0476a03║是人惑亂眾生成大妄語汝教世人脩三摩
P185n1618_p0476a04║地後復斷除諸大妄語是名如來先佛世尊
P185n1618_p0476a05║第四决定清淨明誨是故阿難若不斷其大
P185n1618_p0476a06║妄語者如刻人糞為栴檀形欲求香氣無有
P185n1618_p0476a07║是處我教比丘直心道塲於四威儀一切行
P185n1618_p0476a08║中尚無虛假云何自稱得上人法譬如窮人
P185n1618_p0476a09║妄號帝王自取誅滅况復法王如何妄竊因
P185n1618_p0476a10║地不真果招迂曲求佛菩提如噬臍人欲誰
P185n1618_p0476b01║成就。
P185n1618_p0476b02║溫陵曰我教比丘下牒未得謂得求己尊
P185n1618_p0476b03║勝之事而深責也淨名曰直心為道塲無
P185n1618_p0476b04║虛假故四儀行住坐臥也左傳噬臍謂終
P185n1618_p0476b05║莫能及也今之自稱得上人法者多矣宜
P185n1618_p0476b06║以經言為誡。
P185n1618_p0476b07║若諸比丘心如直絃一切真實入三摩地永
P185n1618_p0476b08║無魔事我印是人成就菩薩無上知覺如我
P185n1618_p0476b09║此說名為佛說不如此說即波旬說。
P185n1618_p0476b10║溫陵曰向以迂曲故終莫成就此能絃直
P185n1618_p0477a01║故印其成就也上明四重戒竟初標三學
P185n1618_p0477a02║而終止四戒者定慧已備前文也。
P185n1618_p0477a03║
P185n1618_p0477a04║大佛頂如來密因脩證了義諸菩薩萬行首
P185n1618_p0477a05║楞嚴經會解卷第十二