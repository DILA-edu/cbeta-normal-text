P185n1618_p0525a01║大佛頂如來密因脩證了義諸菩薩萬行首
P185n1618_p0525a02║楞嚴經會解卷第十五　　　　　　𨗿五
P185n1618_p0525a03║天竺沙門般剌密帝譯
P185n1618_p0525a04║烏萇國沙門彌伽釋迦譯語
P185n1618_p0525a05║菩薩戒弟子前正議大夫同中書門下平
P185n1618_p0525a06║章事房融筆受
P185n1618_p0525a07║師子林沙門　惟則　會觧
P185n1618_p0525a08║阿難如是眾生一一類中亦各各具十二顛
P185n1618_p0525a09║倒猶如捏目亂華發生顛倒妙圓真淨明心
P185n1618_p0525a10║具足如斯虛妄亂想。
P185n1618_p0525b01║溫陵曰十二顛倒即動顛倒欲顛倒至殺
P185n1618_p0525b02║顛倒也孤山曰各具即互具也以一一𩔗
P185n1618_p0525b03║心妄種皆具一則現起名事造餘則𡨋伏
P185n1618_p0525b04║名理具以妄本無體元是真心是故妄具
P185n1618_p0525b05║元是真具具無具相一切皆空如是了知
P185n1618_p0525b06║始可議道。
P185n1618_p0525b07║汝今脩證佛三摩地於是本因元所亂想立
P185n1618_p0525b08║三漸次方得除滅如淨噐中除去毒蜜以諸
P185n1618_p0525b09║湯水并雜灰香洗滌其噐後貯甘露云何名
P185n1618_p0525b10║為三種漸次一者脩習除其助因二者真修
P185n1618_p0526a01║刳其正性三者增進違其現業。
P185n1618_p0526a02║吳興曰除去毒蜜喻除其助因及刳其正
P185n1618_p0526a03║性也湯水如正行灰香如助行甘露譬所
P185n1618_p0526a04║證之理孤山曰言漸次者事漸理圓不同
P185n1618_p0526a05║偏教之漸也問此三漸次於天台六即中
P185n1618_p0526a06║屬何位邪荅名字中脩能成觀行及發真
P185n1618_p0526a07║似也長水曰前問至何漸次得修行目今
P185n1618_p0526a08║此第二正名脩行故云真脩。
P185n1618_p0526a09║云何助因阿難如是世界十二類生不能自
P185n1618_p0526a10║全依四食住所謂叚食觸食思食識食是故
P185n1618_p0526b01║佛說一切眾生皆依食住阿難一切眾生食
P185n1618_p0526b02║甘故生食毒故死是諸眾生求三摩地當斷
P185n1618_p0526b03║世間五種辛菜是五種辛熟食發[婬-壬+(工/山)]生噉增
P185n1618_p0526b04║恚如是世界食辛之人縱能宣說十二部經
P185n1618_p0526b05║十方天仙嫌其臭穢咸皆遠離諸餓鬼等因
P185n1618_p0526b06║彼食次䑛其唇吻常與鬼住福德日消長無
P185n1618_p0526b07║利益是食辛人修三摩地菩薩天仙十方善
P185n1618_p0526b08║神不來守護大力魔王得其方便現作佛身
P185n1618_p0526b09║來為說法非毀禁戒讚[婬-壬+(工/山)]怒癡命終自為魔
P185n1618_p0526b10║王眷屬受魔福𥁞墮無間獄阿難脩菩提者
P185n1618_p0527a01║永斷五辛是則名為第一增進脩行漸次。
P185n1618_p0527a02║溫陵曰四食者人間叚食謂所飡必有分
P185n1618_p0527a03║叚鬼神觸食但歆觸而飽禪天思食食至
P185n1618_p0527a04║或但思之而飽識天識食既無形色但以
P185n1618_p0527a05║識想此直明眾生皆依食住而因食戒斷
P185n1618_p0527a06║五辛不必他引也五辛內發[婬-壬+(工/山)]恚外引邪
P185n1618_p0527a07║魅故名助因也吳興曰食甘等舉叚食之
P185n1618_p0527a08║損益欲除五辛之助因也以五辛能發[婬-壬+(工/山)]
P185n1618_p0527a09║恚猶毒死之食焉孤山曰五辛者楞伽經
P185n1618_p0527a10║云葱蒜韭薤興渠也應法師云興渠梵音
P185n1618_p0527b01║訛也正云興宜慈愍三藏云根如蘿蔔出
P185n1618_p0527b02║土辛臭慈愍冬至彼土不見其苗則此方
P185n1618_p0527b03║無故不翻也。
P185n1618_p0527b04║云何正性阿難如是眾生入三摩地要先嚴
P185n1618_p0527b05║持清淨戒律永斷[婬-壬+(工/山)]心不飡酒肉以火淨食
P185n1618_p0527b06║無噉生氣阿難是修行人若不斷[婬-壬+(工/山)]及與殺
P185n1618_p0527b07║生出三界者無有是處當觀[婬-壬+(工/山)]欲猶如毒蛇
P185n1618_p0527b08║如見怨賊先持聲聞四棄八棄執身不動後
P185n1618_p0527b09║行菩薩清淨律儀執心不起。
P185n1618_p0527b10║溫陵曰欲刳[婬-壬+(工/山)]殺正性必持戒律不飲酒
P185n1618_p0528a01║防亂之至也不噉生防殺之至也律中五
P185n1618_p0528a02║果皆須火淨示不噉生氣也[婬-壬+(工/山)]如毒蛇怨
P185n1618_p0528a03║賊者能害法身殺慧命故也執身使無犯
P185n1618_p0528a04║也執心使無思犯也。
P185n1618_p0528a05║禁戒成就則於世間永無相生相殺之業偷
P185n1618_p0528a06║劫不行無相負累亦於世間不還宿債。
P185n1618_p0528a07║吳興曰不[婬-壬+(工/山)]故無相生乃至不妄故不還
P185n1618_p0528a08║宿債以大妄語貪其供養故約位言之此
P185n1618_p0528a09║應在外凡觀行之中。
P185n1618_p0528a10║是清淨人修三摩地父母肉身不須天眼自
P185n1618_p0528b01║然觀見十方世界覩佛聞法親奉聖旨得大
P185n1618_p0528b02║神通遊十方界宿命清淨得無艱險是則名
P185n1618_p0528b03║為第二增進修行漸次。
P185n1618_p0528b04║資中曰此如法華現身所得六根清淨即
P185n1618_p0528b05║相似位也。
P185n1618_p0528b06║云何現業阿難如是清淨持禁戒人心無貪
P185n1618_p0528b07║[婬-壬+(工/山)]於外六塵不多流逸。
P185n1618_p0528b08║溫陵曰流逸奔塵起現前業由戒禁制得
P185n1618_p0528b09║不流逸斯能違遠。
P185n1618_p0528b10║因不流逸𢭀元自歸塵既不緣根無所偶返
P185n1618_p0529a01║流全一六用不行。
P185n1618_p0529a02║吳興曰因不流逸由斷客塵煩惱也𢭀元
P185n1618_p0529a03║自歸漸入如來藏理也塵既不緣下此又
P185n1618_p0529a04║進破根本無明也前屬似位但云不多流
P185n1618_p0529a05║逸今取真證乃是根塵泯亡逆無明流純
P185n1618_p0529a06║一真性微細生滅六用不行。
P185n1618_p0529a07║十方國土皎然清淨譬如琉璃內懸明月身
P185n1618_p0529a08║心快然妙圓平等獲大安隱一切如來密圓
P185n1618_p0529a09║淨妙皆現其中。
P185n1618_p0529a10║吳興曰先顯依報淨有法有喻次顯正報
P185n1618_p0529b01║淨有自有他自則三德圓證他則諸佛同
P185n1618_p0529b02║體補註曰密理也圓智也淨妙行也即法
P185n1618_p0529b03║身等三德。
P185n1618_p0529b04║是人即獲無生法忍從是漸修隨所發行安
P185n1618_p0529b05║立聖位。
P185n1618_p0529b06║溫陵曰華嚴十忍第三日無生法忍謂不
P185n1618_p0529b07║見有少法生不見有少法滅離諸情垢無
P185n1618_p0529b08║作無願安住是道名之曰忍吳興曰此中
P185n1618_p0529b09║別指初住以上名為聖位若下文云以三
P185n1618_p0529b10║增進故能成五十五位真菩提路則通取
P185n1618_p0530a01║十信也。
P185n1618_p0530a02║是則名為第三增進修行漸次。
P185n1618_p0530a03║吳興曰上三漸次且約麄細前後分別若
P185n1618_p0530a04║圓修者豈不以違其現業為創心發觀之
P185n1618_p0530a05║本歟故第一漸次即云脩菩提者永斷五
P185n1618_p0530a06║辛也當知菩提無漸次漸次取菩提譬如
P185n1618_p0530a07║滄溟太霄詎有涯量由操舟舉翮之異而
P185n1618_p0530a08║里數生焉此下乾慧地等即後二漸次之
P185n1618_p0530a09║所階也孤山以瓔珞五十二位對今辨之
P185n1618_p0530a10║有一合三開之相一合者合十信為乾慧
P185n1618_p0530b01║地也三開者開初住為十信心開十向為
P185n1618_p0530b02║四加行開等覺出金剛乾慧也今詳此說
P185n1618_p0530b03║惟四加行開相則顯餘不應然至下銷文
P185n1618_p0530b04║當見其義。
P185n1618_p0530b05║阿難是善男子欲愛乾枯根境不偶現前殘
P185n1618_p0530b06║質不復續生。
P185n1618_p0530b07║吳興曰是善男子指圓教外凡之人也不
P185n1618_p0530b08║可躡上安立聖位而為次第以漸次是通
P185n1618_p0530b09║明脩行從微至著地位是別示凡聖自下
P185n1618_p0530b10║昇高人未審之便將此地作無生法忍釋
P185n1618_p0531a01║之者誤矣欲愛乾枯者且從麄惑言之若
P185n1618_p0531a02║通說者即圓修三觀頓伏五住乃觀行成
P185n1618_p0531a03║相也根境不偶者此與上文塵既不緣等
P185n1618_p0531a04║名義雖同麄細成異現前下謂由欲愛乾
P185n1618_p0531a05║枯則於世間永無相生相殺之業故此身
P185n1618_p0531a06║若謝來報不生凖天台以五濁輕重分同
P185n1618_p0531a07║居淨穢今五濁既輕即當捨穢而趣淨矣。
P185n1618_p0531a08║執心虛明純是智慧慧性明圓鎣十方界乾
P185n1618_p0531a09║有其慧名乾慧地欲習初乾未與如來法流
P185n1618_p0531a10║水接。
P185n1618_p0531b01║吳興曰人法二執了無實性故曰執心虛
P185n1618_p0531b02║明即惑成智體具寂照故曰鎣十方界大
P185n1618_p0531b03║品十地初名乾慧天台於圓教十信前立
P185n1618_p0531b04║五品位且曰義推如大品乾慧地也噫智
P185n1618_p0531b05║者陏時此經未至而所立名位懸契佛心
P185n1618_p0531b06║非聖人孰能是哉沇師亦謂此經乾慧是
P185n1618_p0531b07║天台五品位但不合兼通六根清淨耳問
P185n1618_p0531b08║既云未與如來法流水接豈非須指初住
P185n1618_p0531b09║分真為法流邪荅信之與住俱預法流請
P185n1618_p0531b10║以喻觀自明兩相故前文云如澄濁水貯
P185n1618_p0532a01║於靜器靜深不動沙土自沉清水現前名
P185n1618_p0532a02║為初伏客塵煩惱去泥純水名為永斷根
P185n1618_p0532a03║本無明斯則顯以通別二惑為濁流真中
P185n1618_p0532a04║二理為清水驗今乾慧未入信心。
P185n1618_p0532a05║即以此心中中流入圓妙開敷從真妙圓重
P185n1618_p0532a06║發真妙妙信常住一切妄想滅盡無餘中道
P185n1618_p0532a07║純真名信心住。
P185n1618_p0532a08║吳興曰以觀行心緣中道理相續無間流
P185n1618_p0532a09║入初信圓師云此下十信雖與諸經名同
P185n1618_p0532a10║而於名下皆結住名故知即是初住分開
P185n1618_p0532b01║也况云中道純真豈是相似位邪此說不
P185n1618_p0532b02║然夫如來設教被機不同此經以前權實
P185n1618_p0532b03║未融地位多別如瓔珞所說先空次假後
P185n1618_p0532b04║中之相也今既開權顯實豈以皆經而為
P185n1618_p0532b05║較量乎所以原始要終莫不皆用中道妙
P185n1618_p0532b06║觀觀常住妙理苟不如是將何以顯此經
P185n1618_p0532b07║純圓邪但依一家六即之義銷諸圓妙之
P185n1618_p0532b08║文無相濫矣言圓妙開敷者即見惑先落
P185n1618_p0532b09║三諦似顯也從真妙圓等釋成上句謂從
P185n1618_p0532b10║乾慧真妙圓心重發此位真妙信心心與
P185n1618_p0533a01║理𡨋故曰妙信常住涅槃明須陀洹所斷
P185n1618_p0533a02║見惑如四十里水其餘在者如一毛渧今
P185n1618_p0533a03║約此義云一切妄想滅盡無餘也名信心
P185n1618_p0533a04║住者信為能住理為所住如無著立一十
P185n1618_p0533a05║八住判金剛般若始終地位亦何必初住
P185n1618_p0533a06║方受住名。
P185n1618_p0533a07║真信明了一切圓通陰處界三不能為礙如
P185n1618_p0533a08║是乃至過去未來無數刼中捨身受身一切
P185n1618_p0533a09║習氣皆現在前是善男子皆能憶念得無遺
P185n1618_p0533a10║忘名念心住。
P185n1618_p0533b01║吳興曰捨身受身即分叚生死也一切習
P185n1618_p0533b02║氣即思惑正使也故下文明五不還天所
P185n1618_p0533b03║斷欲惑亦名習氣又應通指二死為捨身
P185n1618_p0533b04║總名五住為習氣以上文云過去未來無
P185n1618_p0533b05║數刼中故若爾則習氣之義不可取大論
P185n1618_p0533b06║垢衣香噐為喻。
P185n1618_p0533b07║妙圓純真真精發化無始習氣通一精明惟
P185n1618_p0533b08║以精明進趣真淨名精進心。
P185n1618_p0533b09║吳興曰化變也變諸妄習純成真明言其
P185n1618_p0533b10║精也惟以下示其進也。
P185n1618_p0534a01║心精現前純以智慧名慧心住。
P185n1618_p0534a02║溫陵曰妄習既盡故心精現前而進趣云
P185n1618_p0534a03║為純智無習矣。
P185n1618_p0534a04║執持智明周徧寂湛寂妙常凝名定心住。
P185n1618_p0534a05║溫陵曰慧既純明須定以持之吳興曰周
P185n1618_p0534a06║徧寂湛謂定之用寂妙常凝謂定之體。
P185n1618_p0534a07║定光發明明性深入惟進無退名不退心。
P185n1618_p0534a08║溫陵曰以定持慧至於寂湛故性光發明
P185n1618_p0534a09║而深入於道。
P185n1618_p0534a10║心進安然保持不失十方如來氣分交接名
P185n1618_p0534b01║護法心。
P185n1618_p0534b02║吳興曰按圓位至此斷三界思盡即六根
P185n1618_p0534b03║清淨之正位也配瓔珞屬七住對大品當
P185n1618_p0534b04║佛地約婆沙齊三十四心智者云三藏佛
P185n1618_p0534b05║位望六根清淨位有齊有劣同除四住此
P185n1618_p0534b06║處為齊若伏無明三藏即劣既是發真斷
P185n1618_p0534b07║惑之大節故特示云十方如來氣分交接。
P185n1618_p0534b08║覺明保持能以妙力廻佛慈光向佛安住猶
P185n1618_p0534b09║如雙鏡光明相對其中妙影重重相入名廻
P185n1618_p0534b10║向心。
P185n1618_p0535a01║吳興曰覺明保持即護法心也上氣分交
P185n1618_p0535a02║接則自他心佛相應相𡨋今廻佛慈光向
P185n1618_p0535a03║于佛境則與智明相對相照故曰猶如雙
P185n1618_p0535a04║鏡等又約十方如來對照亦然故曰其中
P185n1618_p0535a05║妙影等。
P185n1618_p0535a06║心光密廻獲佛常凝無上妙淨安住無為得
P185n1618_p0535a07║無遺失名戒心住。
P185n1618_p0535a08║吳興曰廻向既成同佛常寂常寂之體即
P185n1618_p0535a09║是無上妙淨明心安住此心正防無明微
P185n1618_p0535a10║細之患故得戒名。
P185n1618_p0535b01║住戒自在能遊十方所去隨願名願心住。
P185n1618_p0535b02║吳興曰凖天台圓教未斷無明生同居者
P185n1618_p0535b03║名為願生正符此文也又說十信出假利
P185n1618_p0535b04║益眾生今遊十方亦合其義。
P185n1618_p0535b05║阿難是善男子以真方便發此十心心精發
P185n1618_p0535b06║輝十用涉入圓成一心名發心住。
P185n1618_p0535b07║吳興曰瓔珞初住增修十心彼乃別教之
P185n1618_p0535b08║相也智者以瓔珞十心對十乘觀法約圓
P185n1618_p0535b09║初住具明十德章安云應是轉似為真一
P185n1618_p0535b10║住具十也今云真方便者謂真家之方便
P185n1618_p0536a01║又真即方便皆以中道心脩故十用涉入
P185n1618_p0536a02║圓成一心豈非智者章安之意乎橫開之
P185n1618_p0536a03║說固無此理。
P185n1618_p0536a04║心中發明如淨琉璃內現精金以前妙心履
P185n1618_p0536a05║以成地名治地住。
P185n1618_p0536a06║吳興曰能證心如琉璃所顯理如精金履
P185n1618_p0536a07║治也依前心地以觀治之。
P185n1618_p0536a08║心地涉知俱得明了遊屢十方得無留礙名
P185n1618_p0536a09║脩行住。
P185n1618_p0536a10║吳興曰上治地由境得名此修行從智受
P185n1618_p0536b01║稱境發於智故云心地涉知等以智徧脩
P185n1618_p0536b02║故云遊履十方等。
P185n1618_p0536b03║行與佛同受佛氣分如中陰身自求父母陰
P185n1618_p0536b04║信𡨋通入如來種名生貴住。
P185n1618_p0536b05║溫陵曰妙行密契則妙理𡨋感將生佛家
P185n1618_p0536b06║為法王子故名生貴中陰喻𡨋感之理也
P185n1618_p0536b07║現陰已謝後陰未生之中名曰中陰孤山
P185n1618_p0536b08║曰分真智與究竟智等名行與佛同分證
P185n1618_p0536b09║理與究竟理等名受佛氣分如中陰下以
P185n1618_p0536b10║喻顯之究竟權智如父實智如母任運相
P185n1618_p0537a01║合名自求父母密齊果德如陰信𡨋通斯
P185n1618_p0537a02║即稟佛遺體初託聖胎也。
P185n1618_p0537a03║既遊道胎親奉覺胤如胎已成人相不缺名
P185n1618_p0537a04║方便具足住。
P185n1618_p0537a05║孤山曰此喻雖在真因而自行利他之相
P185n1618_p0537a06║同佛不缺也溫陵曰同妙行之氣分𡨋妙
P185n1618_p0537a07║理之中陰是遊道胎奉覺胤也道胎既成
P185n1618_p0537a08║故妙相不缺而修行方便具矣。
P185n1618_p0537a09║容貌如佛心相亦同名正心住。
P185n1618_p0537a10║孤山曰容貌喻應用心相喻理智溫陵曰
P185n1618_p0537b01║容貌外同心相內異非正心也。
P185n1618_p0537b02║身心合成日益增長名不退住。
P185n1618_p0537b03║孤山曰色心互融不相妨礙故曰合成溫
P185n1618_p0537b04║陵曰同佛之德有進無退。
P185n1618_p0537b05║十身靈相一時具足名童真住。
P185n1618_p0537b06║溫陵曰具體而微故以童稱十身者菩提
P185n1618_p0537b07║身願身化身力身莊嚴身威勢身意生身
P185n1618_p0537b08║福身法身智身也資中曰十身靈相即盧
P185n1618_p0537b09║舍那也聲聞身緣覺身菩薩身如來身法
P185n1618_p0537b10║身智身國土身業報身眾生身虛空身此
P185n1618_p0538a01║十種身如隨色珠顯現自在菩薩雖未如
P185n1618_p0538a02║佛分得此相吳興曰凖華嚴八地方現十
P185n1618_p0538a03║身今八住具足者正顯今圓已齊彼別也
P185n1618_p0538a04║補註曰溫陵所觧菩提身等即是資中所
P185n1618_p0538a05║觧如來身中之所開出者也。
P185n1618_p0538a06║形成出胎親為佛子名法王子住。
P185n1618_p0538a07║孤山曰出胎者喻破第九住無明又從理
P185n1618_p0538a08║起用亦如出胎紹隆佛種故云親為佛子
P185n1618_p0538a09║溫陵曰自發心至生貴名入聖胎自方便
P185n1618_p0538a10║具足至童真名長養聖胎至此長養功終
P185n1618_p0538b01║故喻出胎王子。
P185n1618_p0538b02║表以成人如國大王以諸國事分委太子彼
P185n1618_p0538b03║剎利王世子長成陳列灌頂名灌頂住。
P185n1618_p0538b04║孤山曰表以成人堪行佛事也太子世子
P185n1618_p0538b05║異其文耳春秋曰會太子于首止禮云文
P185n1618_p0538b06║王世子皆天子之子也陳列灌頂者華嚴
P185n1618_p0538b07║云轉輪聖王所生太子母是正后身相具
P185n1618_p0538b08║足坐白象寶妙金之座張大綱縵奏諸音
P185n1618_p0538b09║樂取四大海水置金瓶內王執此瓶灌太
P185n1618_p0538b10║子頂是時即名受王軄位菩薩受軄亦復
P185n1618_p0539a01║如是諸佛智水灌其頂故名為受大智軄
P185n1618_p0539a02║菩薩彼第十法雲地名灌頂菩薩今此十
P185n1618_p0539a03║住亦分得也然圓教分真以來悉有應用
P185n1618_p0539a04║論其智力不無優劣故初住百佛世界現
P185n1618_p0539a05║十界像利祐眾生位位竪入倍倍增勝經
P185n1618_p0539a06║中所明各就一義若論一位具諸位功德
P185n1618_p0539a07║則十義俱徧十住既爾下去皆然。
P185n1618_p0539a08║阿難是善男子成佛子已具足無量如來妙
P185n1618_p0539a09║德十方隨順名歡喜行善能利益一切眾生
P185n1618_p0539a10║名饒益行。
P185n1618_p0539b01║溫陵曰具佛妙德故能十方隨順無適不
P185n1618_p0539b02║可自他利𠏆機應俱喜故名歡喜善推妙
P185n1618_p0539b03║德益以利人故名饒益。
P185n1618_p0539b04║自覺覺他得無違拒名無瞋恨行。
P185n1618_p0539b05║溫陵曰瞋恨生於違拒長水曰自覺故無
P185n1618_p0539b06║明不能違智覺他故有情不能拒化二利
P185n1618_p0539b07║兼成故無瞋恨。
P185n1618_p0539b08║種類出生窮未來際三世平等十方通達名
P185n1618_p0539b09║無盡行。
P185n1618_p0539b10║孤山曰種類出生者化十界身化復作化
P185n1618_p0540a01║也窮未來際益物無盡竪徧三世橫周十
P185n1618_p0540a02║方。
P185n1618_p0540a03║一切合同種種法門得無差誤名離癡亂行。
P185n1618_p0540a04║孤山曰妙智了達塵沙法門異名別說同
P185n1618_p0540a05║歸一理故離癡亂。
P185n1618_p0540a06║則於同中顯現群異一一異相各各見同名
P185n1618_p0540a07║善現行。
P185n1618_p0540a08║孤山曰同中現異達理即事故異相見同
P185n1618_p0540a09║達事即理故溫陵曰由無癡亂故能於種
P185n1618_p0540a10║種法門互現隨應圓融自在所謂善現也。
P185n1618_p0540b01║如是乃至十方虛空滿足微塵一一塵中現
P185n1618_p0540b02║十方界現塵現界不相留礙名無著行。
P185n1618_p0540b03║溫陵曰此由善現行充擴圓融也塵中現
P185n1618_p0540b04║剎名現界不壞塵相名現塵。
P185n1618_p0540b05║種種現前咸是第一波羅密多名尊重行。
P185n1618_p0540b06║溫陵曰種種所現皆是般若性德無作妙
P185n1618_p0540b07║力自在成就故名尊重金剛稱第一波羅
P185n1618_p0540b08║密即般若也吳興曰智慧輕薄般若尊重
P185n1618_p0540b09║故此名焉。
P185n1618_p0540b10║如是圓融能成十方諸佛軌則名善法行一
P185n1618_p0541a01║一皆是清淨無漏一真無為性本然故名真
P185n1618_p0541a02║實行。
P185n1618_p0541a03║吳興曰上善法行全性起修故成法則此
P185n1618_p0541a04║真實行全修是性故皆無為溫陵曰總括
P185n1618_p0541a05║前行無非真性本然妙用相雖萬殊體惟
P185n1618_p0541a06║一真故名真實如是十行乃至後位不離
P185n1618_p0541a07║前法而皆相躡別設者一使行人隨位增
P185n1618_p0541a08║進開擴性覺淨治惑障而成熟佛果也。
P185n1618_p0541a09║阿難是善男子滿足神通成佛事已純潔精
P185n1618_p0541a10║真遠諸留患當度眾生滅除度相回無為心
P185n1618_p0541b01║向涅槃路名救護一切眾生離眾生相回向。
P185n1618_p0541b02║溫陵曰前十住十行出俗心多大悲行劣
P185n1618_p0541b03║此須濟以悲願處俗利生回真向俗回智
P185n1618_p0541b04║向悲使真俗圓融悲智不二是名十回向
P185n1618_p0541b05║亦名十願也滿足神通至遠諸留患牒前
P185n1618_p0541b06║現塵現界不相留礙等事謂此行滿足當
P185n1618_p0541b07║修回向行也回向之行悲願最深故軄在
P185n1618_p0541b08║度生然見有可度即涉有為背涅槃路故
P185n1618_p0541b09║須滅除度相回無為心向涅槃路也。
P185n1618_p0541b10║壞其可壞遠離諸離名不壞回向。
P185n1618_p0542a01║吳興曰壞其可壞從所壞境說遠離諸離
P185n1618_p0542a02║約能壞智論不見可壞之相是名不壞。
P185n1618_p0542a03║本覺湛然覺齊佛覺名等一切佛回向精真
P185n1618_p0542a04║發明地如佛地名至一切處回向。
P185n1618_p0542a05║吳興曰上覺言智此地言理皆因果體同
P185n1618_p0542a06║故云等也至也。
P185n1618_p0542a07║世界如來互相涉入得無𦊱礙名無𥁞功德
P185n1618_p0542a08║藏回向。
P185n1618_p0542a09║補註曰凖吳興解則世界即理如來即智
P185n1618_p0542a10║也。
P185n1618_p0542b01║於同佛地地中各各生清淨因依因發揮取
P185n1618_p0542b02║涅槃道名隨順平等善根回向。
P185n1618_p0542b03║孤山曰於諸佛理地起萬行真因依此真
P185n1618_p0542b04║因發越揮散周徧法界以取究竟涅槃之
P185n1618_p0542b05║道行從理起名隨順平等能生道果名為
P185n1618_p0542b06║善根。
P185n1618_p0542b07║真根既成十方眾生皆我本性性圓成就不
P185n1618_p0542b08║失眾生名隨順等觀一切眾生回向。
P185n1618_p0542b09║溫陵曰平等善根性真圓融周徧法界故
P185n1618_p0542b10║十方眾生皆我本性我善既成故能成就
P185n1618_p0543a01║一切眾生善根無有遺失無有高下故名
P185n1618_p0543a02║隨順等觀。
P185n1618_p0543a03║即一切法離一切相惟即與離二無所著名
P185n1618_p0543a04║真如相回向。
P185n1618_p0543a05║孤山曰即一切法假也離一切相空也二
P185n1618_p0543a06║無所著中也。
P185n1618_p0543a07║真得所如十方無礙名無縛觧脫回向性德
P185n1618_p0543a08║圓成法界量滅名法界無量回向。
P185n1618_p0543a09║孤山曰三德妙性於此圓成不見十界高
P185n1618_p0543a10║下差別故云法界量滅溫陵曰初證性德
P185n1618_p0543b01║以為齊佛以為如佛以為至一切處等皆
P185n1618_p0543b02║存量見則法界性未離有量及乎性德圓
P185n1618_p0543b03║成乃滅量見乃得無量此總治前位限量
P185n1618_p0543b04║情見此性圓成可入十地矣。
P185n1618_p0543b05║阿難是善男子盡是清淨四十一心次成四
P185n1618_p0543b06║種妙圓加行。
P185n1618_p0543b07║溫陵曰四十一心者乾慧一信住行向各
P185n1618_p0543b08║十小乘通教皆有四加而非妙非圓故此
P185n1618_p0543b09║特標妙圓加行檇李曰㨿瓔珞等經皆不
P185n1618_p0543b10║別列四加行位若惟識等論則以地前四
P185n1618_p0544a01║十心為外凡資糧位十回向後別明煖等
P185n1618_p0544a02║為內凡加行位吳興曰今四加行正如惟
P185n1618_p0544a03║識所說也而彼於地前分內外凡位者乃
P185n1618_p0544a04║別教一塗之義以登地是菩薩聖位聖位
P185n1618_p0544a05║難入故開此加行耳問今經圓教何用別
P185n1618_p0544a06║位乎荅借別名圓斯有其例如仁王云三
P185n1618_p0544a07║賢十聖住果報是也敏師謂此經未必純
P185n1618_p0544a08║圓應兼別義其失甚哉。
P185n1618_p0544a09║即以佛覺用為己心若出未出猶如鑽火欲
P185n1618_p0544a10║然其木名為煖地。
P185n1618_p0544b01║長水曰佛覺果智也補註曰前之佛覺雖
P185n1618_p0544b02║曰能齊未能正證今將趣聖果故即用佛
P185n1618_p0544b03║覺為己因心復加功行以求正證初入因
P185n1618_p0544b04║位未即得果故譬鑽火方得煖相。
P185n1618_p0544b05║又以己心成佛所履若依非依如登高山身
P185n1618_p0544b06║入虛空下有微礙名為頂地。
P185n1618_p0544b07║吳興曰依煖地心修佛果智智觀於心故
P185n1618_p0544b08║如足履地心相垂𥁞故若依非依高山喻
P185n1618_p0544b09║當位之心虛空喻所依之理無明未𥁞故
P185n1618_p0544b10║下有微礙。
P185n1618_p0545a01║心佛二同善得中道如忍事人非懷非出名
P185n1618_p0545a02║為忍地。
P185n1618_p0545a03║溫陵曰己心佛覺融為一體曰二同因果
P185n1618_p0545a04║兩忘二邊不立曰中道而此中道將證未
P185n1618_p0545a05║證故如忍事人非懷非出吳興曰忍取信
P185n1618_p0545a06║順之義今心佛二同等即信順也如僧中
P185n1618_p0545a07║辦事忍則默然既不懷疑亦不出說也。
P185n1618_p0545a08║數量銷滅迷覺中道二無所目名世第一地。
P185n1618_p0545a09║吳興曰若迷中道及覺中道皆是數量即
P185n1618_p0545a10║世間義也今既消滅二無所目當出世間
P185n1618_p0545b01║然猶未入初地故名世第一也溫陵曰若
P185n1618_p0545b02║進十地極乎妙覺乃出世第一也。
P185n1618_p0545b03║阿難是善男子於大菩提善得通達覺通如
P185n1618_p0545b04║來𥁞佛境界名歡喜地。
P185n1618_p0545b05║孤山曰覺通如來智同佛智也盡佛境界
P185n1618_p0545b06║理齊佛理也三諦圓融名佛境界比前曰
P185n1618_p0545b07║盡其實未盡以初得法喜故名歡喜溫陵
P185n1618_p0545b08║曰十地者蘊積前法至於成實一切佛法
P185n1618_p0545b09║依此發生故謂之地也自十信已還位皆
P185n1618_p0545b10║躡迹相資直趣妙覺於中不無斷證是皆
P185n1618_p0546a01║不斷而斷不證而證也。
P185n1618_p0546a02║異性入同同性亦滅名離垢地。
P185n1618_p0546a03║真際曰由前於大菩提善得通達名異性
P185n1618_p0546a04║入同同性亦滅者若見於同即為垢矣華
P185n1618_p0546a05║嚴云譬如真金置礬石中如法鍊已離一
P185n1618_p0546a06║切垢。
P185n1618_p0546a07║淨極明生名發光地明極覺滿名𦦨慧地。
P185n1618_p0546a08║溫陵曰發光者情見之垢淨則妙覺之明
P185n1618_p0546a09║生也𦦨慧者明極覺滿如大火聚一切緣
P185n1618_p0546a10║影悉皆爍絕故也。
P185n1618_p0546b01║一切同異所不能至名難勝地。
P185n1618_p0546b02║吳興曰發地智名同地前智名異至猶及
P185n1618_p0546b03║也溫陵曰由前𦦨慧爍絕故一切同異所
P185n1618_p0546b04║不能至至尚不能孰能勝哉。
P185n1618_p0546b05║無為真如性淨明露名現前地𥁞真如際名
P185n1618_p0546b06║遠行地。
P185n1618_p0546b07║溫陵曰同異不至則真如淨性明露現前
P185n1618_p0546b08║矣真如現前分證則局𥁞際乃遠廻超極
P185n1618_p0546b09║造故名遠行吳興曰𥁞真如際者斯是無
P185n1618_p0546b10║際之際理既無際行豈近乎。
P185n1618_p0547a01║一真如心名不動地。
P185n1618_p0547a02║溫陵曰既𥁞其際乃全得其體一真凝常
P185n1618_p0547a03║故名不動。
P185n1618_p0547a04║發真如用名善慧地。
P185n1618_p0547a05║溫陵曰既得真體斯發真用凡所照應無
P185n1618_p0547a06║所不真無所不如故名善慧資中曰華嚴
P185n1618_p0547a07║名此菩薩具四無礙智作大法師演說無
P185n1618_p0547a08║量阿僧祇句義無有窮𥁞故名發真如用。
P185n1618_p0547a09║阿難是諸菩薩從此已徃修習畢功功德圓
P185n1618_p0547a10║滿亦目此地名修習位。
P185n1618_p0547b01║溫陵曰此結前顯後也自初發信至于登
P185n1618_p0547b02║地皆修習之事而此善慧已超八地無功
P185n1618_p0547b03║用道智悲並圓則修習之功終畢於此故
P185n1618_p0547b04║名修習以結十地之因次後乃十地之果
P185n1618_p0547b05║無復修習矣華嚴十地以金剛藏表因觧
P185n1618_p0547b06║脫月表果亦以因地有修果地無修也問
P185n1618_p0547b07║後位既無修習復有斷障之事何邪荅此
P185n1618_p0547b08║明智悲功終得十地果而已若論斷障則
P185n1618_p0547b09║等覺之位猶是修習故至妙覺乃名無學
P185n1618_p0547b10║補註曰此一節諸師有以連下法雲地說
P185n1618_p0548a01║今詳文義且順環觧。
P185n1618_p0548a02║慈陰妙雲覆涅槃海名法雲地。
P185n1618_p0548a03║吳興曰以無緣慈普蔭眾生本涅槃相如
P185n1618_p0548a04║雲覆海溫陵曰慈陰妙雲十地果德也涅
P185n1618_p0548a05║槃海妙覺果海也十地果滿智悲功圓無
P185n1618_p0548a06║復自利純是利他故大慈之陰充徧法界
P185n1618_p0548a07║無心無緣而應彼心緣施作利潤而本寂
P185n1618_p0548a08║無作稱合如來大寂滅海故云覆也。
P185n1618_p0548a09║如來逆流如是菩薩順行而至覺際入交名
P185n1618_p0548a10║為等覺。
P185n1618_p0548b01║吳興曰理無逆順由權實智而得二名如
P185n1618_p0548b02║來權智下隨機感故謂之逆菩薩實智上
P185n1618_p0548b03║合覺心故謂之順瓔珞云等覺照寂妙覺
P185n1618_p0548b04║寂照即其義焉至此位時當二智相交之
P185n1618_p0548b05║際故名等覺溫陵曰十地菩薩混俗利生
P185n1618_p0548b06║與如來同但所趣逆順與如來異盖如來
P185n1618_p0548b07║逆流出同萬物菩薩順流入趣妙覺已至
P185n1618_p0548b08║覺際故名入交與佛無間故名等覺即觧
P185n1618_p0548b09║脫道前無間道也此雖齊等未極於妙盖
P185n1618_p0548b10║能順能入而已須於大寂滅海逆流而出
P185n1618_p0549a01║妙同萬物乃名妙覺也。
P185n1618_p0549a02║阿難從乾慧心至等覺已是覺始獲金剛心
P185n1618_p0549a03║中初乾慧地。
P185n1618_p0549a04║溫陵曰此明等覺後心妙覺伏道妙覺之
P185n1618_p0549a05║道無別行相但從初乾慧至等覺已復起
P185n1618_p0549a06║金剛心從初重歷諸位破斷微細緣影最
P185n1618_p0549a07║後無明使纖塵不立乃可入妙為其復從
P185n1618_p0549a08║初位以始故名金剛心中初乾慧地識陰
P185n1618_p0549a09║𥁞者能入菩薩金剛乾慧即此也前名乾
P185n1618_p0549a10║慧以未與如來法流水接此名乾慧以未
P185n1618_p0549b01║與如來妙莊嚴海接名雖乍同義乃逈異
P185n1618_p0549b02║吳興曰興福於等覺後別目此地以為一
P185n1618_p0549b03║位資中科此在妙覺中真際判屬前等覺
P185n1618_p0549b04║位檇李亦然至于孤山復同興福惟長水
P185n1618_p0549b05║所說節文有殊從阿難至金剛心中屬等
P185n1618_p0549b06║覺位以初乾慧地連下如是重重等攝為
P185n1618_p0549b07║妙覺位也意謂初乾慧地但是牒示前文
P185n1618_p0549b08║耳諸說相戾人到于今莫知適從余嘗覈
P185n1618_p0549b09║之當取節敏二師所說為善如瓔珞云等
P185n1618_p0549b10║覺性中有一人名金剛幢慧故知不可別
P185n1618_p0550a01║開此地也言初乾慧者由此菩薩以大願
P185n1618_p0550a02║力住壽百刼修千三昧今既始獲豈非初
P185n1618_p0550a03║邪若疑乾慧之名但在信前不合通後只
P185n1618_p0550a04║如伏忍之名亦在外凡何故仁王通金剛
P185n1618_p0550a05║定應知彼之伏忍即今之乾慧以障妙覺
P185n1618_p0550a06║無明初乾未與究竟如來法流水接故也
P185n1618_p0550a07║補註曰金剛乾慧宜依岳師所取判屬等
P185n1618_p0550a08║覺且詳味經文云至等覺已是覺始獲金
P185n1618_p0550a09║剛心中初乾慧地既云是覺始獲則知金
P185n1618_p0550a10║剛乾慧定屬等覺雖屬等覺亦乃入妙之
P185n1618_p0550b01║方也如環師所謂至等覺已復起金剛心
P185n1618_p0550b02║重歷諸位破斷緣影乃可入妙此亦可取
P185n1618_p0550b03║然此但是等覺位中復起此心而已不可
P185n1618_p0550b04║目為後心別開一位若㨿別開則下單複
P185n1618_p0550b05║十二乃至五十五位真菩提路恐難配合。
P185n1618_p0550b06║如是重重單複十二方𥁞妙覺成無上道。
P185n1618_p0550b07║溫陵曰獨由信心以歷諸位曰單兼金剛
P185n1618_p0550b08║心重歷諸位曰複十二者乾信住行向煖
P185n1618_p0550b09║頂忍世地等金是也十二為因妙覺為果
P185n1618_p0550b10║故單複十二方𥁞妙覺吳興曰單複十二
P185n1618_p0551a01║謂單十複十有二也十信十住十行十地
P185n1618_p0551a02║即單十十回向即複十以四加行只是十
P185n1618_p0551a03║回向後心耳并前乾慧及等覺位故有二
P185n1618_p0551a04║也補註曰環師既謂以金剛心重歷諸位
P185n1618_p0551a05║然則金乃能歷位乃所歷而又列金於十
P185n1618_p0551a06║二位中此其容有議也故知重歷之說理
P185n1618_p0551a07║宜有焉但單複十二及下真菩提路則當
P185n1618_p0551a08║以岳觧為順。
P185n1618_p0551a09║是種種地皆以金剛觀察如幻十種深喻奢
P185n1618_p0551a10║摩他中用諸如來毗婆舍那清淨修證漸次
P185n1618_p0551b01║深入。
P185n1618_p0551b02║溫陵曰此教其用金剛心成就妙覺之方
P185n1618_p0551b03║也種種地單複十二位也十喻者幻人陽
P185n1618_p0551b04║𦦨水月空華谷響乾城夢影像化也了法
P185n1618_p0551b05║如此則頓忘情觧纖塵不立故曰清淨修
P185n1618_p0551b06║證奢摩他毗婆舍那云止觀言如來者揀
P185n1618_p0551b07║異小乘。
P185n1618_p0551b08║
P185n1618_p0551b09║大佛頂如來密因修證了義諸菩薩萬行首
P185n1618_p0551b10║楞嚴經會解卷第十五