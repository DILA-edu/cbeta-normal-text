P185n1618_p0553a01║大佛頂如來密因修證了義諸菩薩萬行首
P185n1618_p0553a02║楞嚴經會觧卷第十六　　　　　　𨗿六
P185n1618_p0553a03║阿難如是皆以三增進故善能成就五十五
P185n1618_p0553a04║位真菩提路。
P185n1618_p0553a05║溫陵曰信住行向地為五十并金剛心四
P185n1618_p0553a06║加等妙有五十七位獨指五十五為菩提
P185n1618_p0553a07║路者等妙乃菩提之果由是路以趣證也
P185n1618_p0553a08║吳興曰三增進者即漸次也前三文下皆
P185n1618_p0553a09║結示云是名增進修行漸次又云從是漸
P185n1618_p0553a10║修隨所發行安立聖位或指金剛奢摩毗
P185n1618_p0553b01║婆為三者非也五十五位者除前乾慧由
P185n1618_p0553b02║信至等覺是也問何故除乾慧而又不取
P185n1618_p0553b03║妙覺邪荅既言真菩提路則顯乾慧非真
P185n1618_p0553b04║妙覺非路補註曰環師前觧單復十二既
P185n1618_p0553b05║云十二為因妙覺為果今觧真菩提路乃
P185n1618_p0553b06║兼等覺為果而又以金剛心路插於等妙
P185n1618_p0553b07║之間故余所謂難配合者此也。
P185n1618_p0553b08║作是觀者名為正觀若他觀者名為邪觀。
P185n1618_p0553b09║吳興曰五十五位既由三增進故而得成
P185n1618_p0553b10║就今簡邪正所以約觀言之須知圓教之
P185n1618_p0554a01║外三乘所修皆属邪觀孤山曰圓教地位
P185n1618_p0554a02║以六即配之則十信為相似即初住以後
P185n1618_p0554a03║為分真即妙覺為究竟即問六即之義云
P185n1618_p0554a04║何荅請以鏡喻一理即如銅性本明塵故
P185n1618_p0554a05║不見愚人不了惟謂塵暗二名字即知塵
P185n1618_p0554a06║非實有暗體本明三觀行即由知本明方
P185n1618_p0554a07║事磨瑩也四相似即惟求明性而麤垢先
P185n1618_p0554a08║落也五分真即者明性已現也六究竟即
P185n1618_p0554a09║者明性雖現更假四十二番磨瑩然後本
P185n1618_p0554a10║明之性乃得究竟顯也四十二番謂由分
P185n1618_p0554b01║真初住進至妙覺共有四十二位盖從初
P185n1618_p0554b02║住至妙覺共破四十二品無明顯四十二
P185n1618_p0554b03║分中道而真明之性得究竟顯也問今經
P185n1618_p0554b04║開位既多則其所破無明為只四十二品
P185n1618_p0554b05║為更多邪荅大分只四十二也如第十回
P185n1618_p0554b06║向雖開四加亦只一品無明細開為五耳
P185n1618_p0554b07║問既從初住進破無明以至妙覺則其間
P185n1618_p0554b08║力用無優劣邪荅圓教分真始自初住終
P185n1618_p0554b09║乎妙覺悉能現十界像教化眾生論其力
P185n1618_p0554b10║用不無優劣故初住止能百佛世界分身
P185n1618_p0555a01║散影作十界像利祐眾生由此倍倍轉深
P185n1618_p0555a02║矣。
P185n1618_p0555a03║爾時文殊師利法王子在大眾中即從座起
P185n1618_p0555a04║頂禮佛足而白佛言當何名是經我及眾生
P185n1618_p0555a05║云何奉持。
P185n1618_p0555a06║孤山曰此經發起為救阿難是故先開圓
P185n1618_p0555a07║觧次顯圓行行成入位極乎妙覺垂範來
P185n1618_p0555a08║世有始有終於是文殊請問經名及奉持
P185n1618_p0555a09║法也溫陵曰上明證果竟自此以下名結
P185n1618_p0555a10║經分正宗未終而遽結經者由初示密因
P185n1618_p0555b01║次開修證而卒乎極果則經之正範畢矣
P185n1618_p0555b02║結經後文尚属正宗而名助道分者特助
P185n1618_p0555b03║道而已故於後別列乃正助之辨也。
P185n1618_p0555b04║佛告文殊師利是經名大佛頂悉怛多般怛
P185n1618_p0555b05║羅無上寶印十方如來清淨海眼。
P185n1618_p0555b06║溫陵曰大佛頂白傘盖無上寶印者體極
P185n1618_p0555b07║含覆超情離見即如來藏之心印也證佛
P185n1618_p0555b08║心要必契於此十方如來清淨海眼者照
P185n1618_p0555b09║窮剎海淨絕纖塵即爍迦羅之法眼也開
P185n1618_p0555b10║佛知見必資於此實大事因緣非小智之
P185n1618_p0556a01║法故以文殊請問。
P185n1618_p0556a02║亦名救護親因度脫阿難及此會中性比丘
P185n1618_p0556a03║尼得菩提心入徧知海亦名如來密因修證
P185n1618_p0556a04║了義。
P185n1618_p0556a05║溫陵曰阿難為親摩登為因舉斯二者明
P185n1618_p0556a06║有緣皆度也無上正覺由此經得一切智
P185n1618_p0556a07║海由此經入亦名如來下謂如來正果籍
P185n1618_p0556a08║此為因權乘修證皆不了義。
P185n1618_p0556a09║亦名大方廣妙蓮華王十方佛母陀羅尼咒。
P185n1618_p0556a10║吳興曰大方廣所說之法也大方是體廣
P185n1618_p0556b01║是其用即空如來藏具不空之用也又常
P185n1618_p0556b02║徧曰大軌持曰方包愽曰廣如次配法身
P185n1618_p0556b03║般若觧脫亦如來藏之三德也溫陵曰因
P185n1618_p0556b04║果同彰染淨不滯於法自在名妙蓮華王
P185n1618_p0556b05║出生十方一切諸佛總一切法持無量義
P185n1618_p0556b06║名十方佛母陀羅尼咒。
P185n1618_p0556b07║亦名灌頂章句諸菩薩萬行首楞嚴汝當奉
P185n1618_p0556b08║持。
P185n1618_p0556b09║吳興曰此經從天竺灌頂部中流出盖約
P185n1618_p0556b10║密言名灌頂章句有誦持者則如來智水
P185n1618_p0557a01║灌其心頂亦如剎利之受職也菩薩萬行
P185n1618_p0557a02║以首楞嚴為本又修此定者於一心中具
P185n1618_p0557a03║足萬行故涅槃云首楞者一切事竟嚴者
P185n1618_p0557a04║堅固一切畢竟而得堅固名首楞嚴溫陵
P185n1618_p0557a05║曰菩薩由此受佛職位故名灌頂章句也
P185n1618_p0557a06║結經分竟下為助道分而有二科一曰別
P185n1618_p0557a07║明諸趣戒備失錯始於下文而終于第九
P185n1618_p0557a08║卷中二曰詳辨魔境深防邪誤始於第九
P185n1618_p0557a09║卷中如來將罷法座處而終于第十卷末。
P185n1618_p0557a10║說是語已即時阿難及諸大眾得蒙如來開
P185n1618_p0557b01║示密印般怛羅義兼聞此經了義名目頓悟
P185n1618_p0557b02║禪那修進聖位增上妙理心慮虛疑斷除三
P185n1618_p0557b03║界修心六品微細煩惱。
P185n1618_p0557b04║溫陵曰此結敘時眾獲益下乃讚謝也開
P185n1618_p0557b05║示密印至增上妙理通指前經奧義也修
P185n1618_p0557b06║道所斷之惑小乘於三界分九地地各九
P185n1618_p0557b07║品斷欲界前六品而證二果斷後三品而
P185n1618_p0557b08║證三果斷上二界各九品而證無學今此
P185n1618_p0557b09║增上頓斷故言三界六品。
P185n1618_p0557b10║即從座起頂禮佛足合掌恭敬而白佛言大
P185n1618_p0558a01║威德世尊慈音無遮善開眾生微細沉惑令
P185n1618_p0558a02║我今日身心快然得大饒益世尊若此妙明
P185n1618_p0558a03║真淨妙心本來徧圓如是乃至大地草木蝡
P185n1618_p0558a04║動含靈本元真如即是如來成佛真體佛體
P185n1618_p0558a05║真實云何復有地獄餓鬼畜生修羅人天等
P185n1618_p0558a06║道世尊此道為復本來自有為是眾生妄習
P185n1618_p0558a07║生起。
P185n1618_p0558a08║溫陵曰前說真淨妙心本來徧圓則法界
P185n1618_p0558a09║一真萬動一體宜無諸趣之異其如方今
P185n1618_p0558a10║現有乃常情所疑故或執諸趣而迷妙圓
P185n1618_p0558b01║之體或執妙圓而撥諸趣之業以至失錯
P185n1618_p0558b02║墯落故特請問冀行人詳明而知所戒備
P185n1618_p0558b03║也吳興曰前阿難問位後佛言妙性圓明
P185n1618_p0558b04║離諸名相本來無有世界眾生因妄有生
P185n1618_p0558b05║因生有滅生滅名妄滅妄名真等於是先
P185n1618_p0558b06║約因妄有生明二種顛倒後約滅妄名真
P185n1618_p0558b07║明漸次諸位然於世界顛倒中所說十二
P185n1618_p0558b08║類生一徃且示欲界因果之相其實界趣
P185n1618_p0558b09║說而未周今荅位既終故躡前妙性之義
P185n1618_p0558b10║領其庶彙皆是真如發起如來委談諸趣
P185n1618_p0559a01║以此觀之猶是正宗之餘也慤節二師從
P185n1618_p0559a02║文殊問名以來判入流通固未可也。
P185n1618_p0559a03║世尊如寶蓮香比丘尼持菩薩戒私行[婬-壬+(工/山)]欲
P185n1618_p0559a04║妄言行[婬-壬+(工/山)]非殺非偷無有業報發是語已先
P185n1618_p0559a05║於女根生大猛火後於節節猛火燒然墯無
P185n1618_p0559a06║間獄琉璃大王善星比丘琉璃為誅瞿曇族
P185n1618_p0559a07║姓善星妄說一切法空生身䧟入阿鼻地獄
P185n1618_p0559a08║此諸地獄為有定處為復自然彼彼發業各
P185n1618_p0559a09║各私受惟垂大慈發開童蒙令諸一切持戒
P185n1618_p0559a10║眾生聞決定義歡喜頂戴謹潔無犯。
P185n1618_p0559b01║溫陵曰琉璃匿王太子廢父自立挾宿嫌
P185n1618_p0559b02║誅釋種佛記其七日當入地獄王泛海以
P185n1618_p0559b03║避水中自然燒滅善星比丘能說十二部
P185n1618_p0559b04║經獲四禪果因狎邪友妄言無佛無法無
P185n1618_p0559b05║有涅槃故生䧟無間此皆謬執妙圓撥無
P185n1618_p0559b06║業趣者吳興曰問意有二謂別業同報別
P185n1618_p0559b07║業別報初問[婬-壬+(工/山)]殺妄三即別業也為有定
P185n1618_p0559b08║處即同報也為復自然下次問別業別報
P185n1618_p0559b09║𢴃下荅意皆是別業同報耳文云循造惡
P185n1618_p0559b10║業雖則自招眾同分中兼有元地乃至云
P185n1618_p0560a01║不斷三業各各有私因各各私眾私同分
P185n1618_p0560a02║非無定處。
P185n1618_p0560a03║佛告阿難快哉此問令諸眾生不入邪見汝
P185n1618_p0560a04║今諦𦗟當為汝說阿難一切眾生實本真淨
P185n1618_p0560a05║因彼妄見有妄習生因此分開內分外分阿
P185n1618_p0560a06║難內分即是眾生分內因諸愛染發起妄情
P185n1618_p0560a07║情積不休能生愛水是故眾生心憶珎羞口
P185n1618_p0560a08║中水出心憶前人或憐或恨目中淚盈貪求
P185n1618_p0560a09║財寶心發愛涎舉體光潤心著行[婬-壬+(工/山)]男女二
P185n1618_p0560a10║根自然流液阿難諸愛雖別流結是同潤濕
P185n1618_p0560b01║不升自然從墜此名內分。
P185n1618_p0560b02║吳興曰問憐由情愛生水可然恨由怨憎
P185n1618_p0560b03║何以流淚荅此中內分悉約情論以愛為
P185n1618_p0560b04║情且言少分如喜怒哀樂愛惡六者皆人
P185n1618_p0560b05║之情也是故怨恨亦属于情情重則悲悲
P185n1618_p0560b06║乃成淚內分之義當文難曉須取下文外
P185n1618_p0560b07║分顯之且外分云心持禁戒舉身輕清心
P185n1618_p0560b08║欲生天夢想飛舉等應知從持戒善及修
P185n1618_p0560b09║禪定有人天乘者即属外分降斯已還皆
P185n1618_p0560b10║属內分問下文云情想均等生於人間若
P185n1618_p0561a01║謂人乘即属外分合是純想何得均情邪
P185n1618_p0561a02║荅只緣人間持毀相紛善惡猶雜故言均
P185n1618_p0561a03║等至若情想多少並隨善惡升沉惟純想
P185n1618_p0561a04║生天方越內分也沇師以緣身起愛為內
P185n1618_p0561a05║欣彼勝事為外何其近哉。
P185n1618_p0561a06║阿難外分即是眾生分外因諸渴仰發明虛
P185n1618_p0561a07║想想積不休能生勝氣是故眾生心持禁戒
P185n1618_p0561a08║舉身輕清心持咒印顧盼雄毅心欲生天夢
P185n1618_p0561a09║想飛舉心存佛國聖境𡨋現事善知識自輕
P185n1618_p0561a10║身命阿難諸想雖別輕舉是同飛動不沉自
P185n1618_p0561b01║然超越此名外分。
P185n1618_p0561b02║溫陵曰想能生勝而𡖉以想生者由染淨
P185n1618_p0561b03║異也吳興曰且指人天想心名為外分非
P185n1618_p0561b04║出世三乘之智也何者前文因阿難問於
P185n1618_p0561b05║地獄乃至人天等道於是佛說妄習開為
P185n1618_p0561b06║二分次約二分以辨諸趣諸趣之後總結
P185n1618_p0561b07║示云此等眾生不識本心受此輪廻等故
P185n1618_p0561b08║知外分不出三界也文中雖云心存佛國
P185n1618_p0561b09║聖境𡨋現斯盖汎舉勝氣之相若約修論
P185n1618_p0561b10║乃是十方同居事想耳。
P185n1618_p0562a01║阿難一切世間生死相續生從順習死從變
P185n1618_p0562a02║流臨命終時未捨煖觸一生善惡俱時頓現
P185n1618_p0562a03║死逆生順二習相交。
P185n1618_p0562a04║孤山曰生從順習死從變流者以一切眾
P185n1618_p0562a05║生皆愛生而惡死也是故生則順其習死
P185n1618_p0562a06║則逆其習故復云死𨒫生順二習相交此
P185n1618_p0562a07║乃文辭互略耳只是生從存住故順習死
P185n1618_p0562a08║從變流故𨒫習也未捨煖觸謂現陰之末
P185n1618_p0562a09║中陰之初也溫陵曰逆順相交謂方死方
P185n1618_p0562a10║生之間也一切善惡之業即於是時隨其
P185n1618_p0562b01║情想輕重而感變焉。
P185n1618_p0562b02║純想即飛必生天上若飛心中兼福兼慧及
P185n1618_p0562b03║與淨願自然心開見十方佛一切淨土隨願
P185n1618_p0562b04║徃生。
P185n1618_p0562b05║吳興曰必生天上者𢴃下情少想多但在
P185n1618_p0562b06║四天之下驗今純想所生應是忉利以上
P185n1618_p0562b07║若單修善禪則惟生上界若兼諸福慧則
P185n1618_p0562b08║隨徃十方於飛心中旁論福慧故皆云兼。
P185n1618_p0562b09║情少想多輕舉非遠即為飛仙大力鬼王飛
P185n1618_p0562b10║行夜义地行羅剎遊於四天所去無礙其中
P185n1618_p0563a01║若有善願善心護持我法或護禁戒隨持戒
P185n1618_p0563a02║人或護神咒隨持咒者或護禪定保綏法忍
P185n1618_p0563a03║是等親住如來座下。
P185n1618_p0563a04║溫陵曰勝想不純少滯邪情故感此類其
P185n1618_p0563a05║中下謂雖滯邪情而有善願斯感善緣即
P185n1618_p0563a06║天龍八部類也真際曰情少想多此通舉
P185n1618_p0563a07║也理宜等降四類分之一情九想即為飛
P185n1618_p0563a08║仙二情八想為大力鬼王三情七想為飛
P185n1618_p0563a09║行夜义四情六想為地行羅剎。
P185n1618_p0563a10║情想均等不飛不墜生於人間想明斯聰情
P185n1618_p0563b01║幽斯鈍。
P185n1618_p0563b02║孤山曰由昔情想感今聰鈍是知言均等
P185n1618_p0563b03║者總報之業也言幽明者別報之業也由
P185n1618_p0563b04║所習情想各在強弱致有聰鈍之異。
P185n1618_p0563b05║情多想少流入橫生重為毛群輕為羽族七
P185n1618_p0563b06║情三想沉下水輪生於火際受氣猛火身為
P185n1618_p0563b07║餓鬼常被焚燒水能害己無食無飲經百千
P185n1618_p0563b08║劫九情一想下洞火輪身入風火二交過地
P185n1618_p0563b09║輕生有間重生無間二種地獄。
P185n1618_p0563b10║真際曰情多想少亦合分四六情四想流
P185n1618_p0564a01║入橫生七情三想墜為餓鬼八情二想生
P185n1618_p0564a02║有間獄九情一想生無間獄溫陵曰橫生
P185n1618_p0564a03║者情多故淪變帶想故飛舉而業重不能
P185n1618_p0564a04║但為毛群耳俱舍說大地最下有金水風
P185n1618_p0564a05║輪有八寒八熱地獄在三輪之上此文說
P185n1618_p0564a06║沉下水火風輪又似地獄在三輪之下疑
P185n1618_p0564a07║此所指非地下三輪乃地獄三輪也言水
P185n1618_p0564a08║輪火際即寒獄第八也受氣猛火謂受火
P185n1618_p0564a09║氣以為身故常被火燒或得水飲亦化為
P185n1618_p0564a10║火故曰水能害己也下洞火輪即八熱獄
P185n1618_p0564b01║也身入風火二交過地謂超寒獄入熱獄
P185n1618_p0564b02║也熱獄第八名五無間有間即餘七也孤
P185n1618_p0564b03║山曰只就七熱地獄自有輕重而此無間
P185n1618_p0564b04║非五無間下文阿鼻方是第八熱獄名五
P185n1618_p0564b05║無間也。
P185n1618_p0564b06║純情即沉入阿鼻獄若沉心中有謗大乘毀
P185n1618_p0564b07║佛禁戒誑妄說法虛貪信施濫膺恭敬五逆
P185n1618_p0564b08║十重更生十方阿鼻地獄循造惡業雖則自
P185n1618_p0564b09║招眾同分中兼有元地。
P185n1618_p0564b10║溫陵曰阿鼻此云無間謂受罪苦具身量
P185n1618_p0565a01║劫數壽命五者皆無遮間名五無間此惟
P185n1618_p0565a02║情業最重者墜入至劫壞乃出若兼謗大
P185n1618_p0565a03║乘等罪則此劫雖壞更入十方阿鼻無有
P185n1618_p0565a04║出期以謗法毀戒令無窮人墯邪見故前
P185n1618_p0565a05║問地獄為有定處為復自然故荅純情以
P185n1618_p0565a06║造雖則自招同業所感不無定處元地者
P185n1618_p0565a07║各隨元由。
P185n1618_p0565a08║阿難此等皆是彼諸眾生自業所感造十習
P185n1618_p0565a09║因受六交報。
P185n1618_p0565a10║溫陵曰前略明情想感變此詳明根境搆
P185n1618_p0565b01║造也十習本於十惑以習成惡業六交因
P185n1618_p0565b02║乎六根而交起惡報補註曰六交者如造
P185n1618_p0565b03║業因眼而餘五為助至受報時亦徧及也。
P185n1618_p0565b04║云何十因阿難一者[婬-壬+(工/山)]習交接發於相磨研
P185n1618_p0565b05║磨不休如是故有大猛火光於中發動如人
P185n1618_p0565b06║以手自相摩觸煖相現前二習相然故有鐵
P185n1618_p0565b07║床銅柱諸事是故十方一切如來色目行[婬-壬+(工/山)]
P185n1618_p0565b08║同名欲火菩薩見欲如避火坑。
P185n1618_p0565b09║溫陵曰惡業起於情惑而[婬-壬+(工/山)]為情惑之最
P185n1618_p0565b10║故前後皆首明之十習之業皆先言所感
P185n1618_p0566a01║之境次言所報之事[婬-壬+(工/山)]感火業由惑心熾
P185n1618_p0566a02║盛相摩而發也故所感之境見大猛火舒
P185n1618_p0566a03║王云[婬-壬+(工/山)]習研磨不休自耗其精則火界熾
P185n1618_p0566a04║然於其生也尚有痟渴內熱等疾則其死
P185n1618_p0566a05║也見大猛火宜矣能所交熾名二習相然
P185n1618_p0566a06║故有鐵床銅柱之報乃應其習業也如來
P185n1618_p0566a07║為導師故色目以警之菩薩為行人故深
P185n1618_p0566a08║怖以避之色目猶詺目也。
P185n1618_p0566a09║二者貪習交計發於相吸吸攬不止如是故
P185n1618_p0566a10║有積寒堅氷於中凍冽如人以口吸縮風氣
P185n1618_p0566b01║有冷觸生二習相陵故有吒吒波波羅羅青
P185n1618_p0566b02║赤白蓮寒氷等事是故十方一切如來色目
P185n1618_p0566b03║多求同名貪水菩薩見貪如避瘴海。
P185n1618_p0566b04║溫陵曰貪習感水由愛心計著吸取而發
P185n1618_p0566b05║也吸積風為寒風結水為氷故有積寒凍
P185n1618_p0566b06║冽之事吒吒等寒氷之報即寒氷獄也俱
P185n1618_p0566b07║舍云吒波羅等忍寒聲青赤白蓮寒氷色
P185n1618_p0566b08║也吳興曰吒波羅三青赤白三更有疱裂
P185n1618_p0566b09║二相即八寒地獄。
P185n1618_p0566b10║二者慢習交陵發於相恃馳流不息如是故
P185n1618_p0567a01║有騰逸奔波積波為水如人口舌自相綿味
P185n1618_p0567a02║因而水發二習相皷故有血河灰河熱沙毒
P185n1618_p0567a03║海融銅灌吞諸事是故十方一切如來色目
P185n1618_p0567a04║我慢名飲癡水菩薩見慢如避巨溺。
P185n1618_p0567a05║溫陵曰慢習驕逸由輕陵恃己而發以驕
P185n1618_p0567a06║逸馳流故感騰逸奔波之境積致惡毒故
P185n1618_p0567a07║有血河灌吞之報孤山曰癡水者或云西
P185n1618_p0567a08║土有水飲之則癡如此方之貪泉也。
P185n1618_p0567a09║四者瞋習交衝發於相忤忤結不息心熱發
P185n1618_p0567a10║火鑄氣為金如是故有刀山鐵梱劒樹劒輪
P185n1618_p0567b01║斧銊鎗鋸如人銜冤殺氣飛動二習相擊故
P185n1618_p0567b02║有宮割斬斫剉刺搥擊諸事是故十方一切
P185n1618_p0567b03║如來色目瞋恚名利刀劒菩薩見瞋如避誅
P185n1618_p0567b04║戮。
P185n1618_p0567b05║溫陵曰心属火氣属金瞋者由心作氣而
P185n1618_p0567b06║反動其心加之衝擊抵忤則心火轉盛氣
P185n1618_p0567b07║金轉剛故曰心熱發火鑄氣為金也斷刑
P185n1618_p0567b08║曰宮肉刑曰割。
P185n1618_p0567b09║五者詐習交誘發於相調引起不住如是故
P185n1618_p0567b10║有繩木絞校如水浸田草木生長二習相延
P185n1618_p0568a01║故有杻械枷鎻鞭杖檛棒諸事是故十方一
P185n1618_p0568a02║切如來色目奸偽同名讒賊菩薩見詐如畏
P185n1618_p0568a03║豺狼。
P185n1618_p0568a04║溫陵曰詐習依奸智起惡而漸滋蔓故如
P185n1618_p0568a05║水浸田草木生長由調引相延故感繩木
P185n1618_p0568a06║延引之事讒賊奸詐敗正者也孤山曰校
P185n1618_p0568a07║枷也易云屨校滅趾荷校滅耳。
P185n1618_p0568a08║六者誑習交欺發於相罔誣罔不止飛心造
P185n1618_p0568a09║奸如是故有塵土屎尿穢汙不淨如塵隨風
P185n1618_p0568a10║各無所見二習相加故有沒溺騰擲飛墜漂
P185n1618_p0568b01║淪諸事是故十方一切如來色目欺誑同名
P185n1618_p0568b02║劫殺菩薩見誑如踐蛇虺。
P185n1618_p0568b03║溫陵曰誑者以狂言欺人其志誣罔其心
P185n1618_p0568b04║飛揚如風鼓塵使人無見故感塵土穢惡
P185n1618_p0568b05║之境沒溺騰墜之報。
P185n1618_p0568b06║七者冤習交嫌發於銜恨如是故有飛石投
P185n1618_p0568b07║礰匣貯車檻甕盛囊撲如陰毒人懷抱畜惡
P185n1618_p0568b08║二習相吞故有投擲擒捉擊射拋撮諸事是
P185n1618_p0568b09║故十方一切如來色目冤家名違害鬼菩薩
P185n1618_p0568b10║見冤如飲鴆酒。
P185n1618_p0569a01║溫陵曰冤習銜恨陰隱為傷故如陰毒畜
P185n1618_p0569a02║惡而感飛石囊撲之境投擲拋撮之報飛
P185n1618_p0569a03║石投擲車匣牢柵皆陰隱事也孤山曰囊
P185n1618_p0569a04║撲者囊貯而撲殺之史記秦始皇囊撲兩
P185n1618_p0569a05║弟。
P185n1618_p0569a06║八者見習交明如薩迦耶見戒禁取邪悟諸
P185n1618_p0569a07║業發於違拒出生相反如是故有王使主吏
P185n1618_p0569a08║證執文籍如行路人來徃相見二習相交故
P185n1618_p0569a09║有勘問權詐考訊推鞠察訪披究照明善惡
P185n1618_p0569a10║童子手執文簿辭辯諸事是故十方一切如
P185n1618_p0569b01║來色目惡見同名見坑菩薩見諸虛妄徧執
P185n1618_p0569b02║如臨毒壑。
P185n1618_p0569b03║溫陵曰見習有五一薩迦耶此云身見謂
P185n1618_p0569b04║執身有我種種計著二邊見於一切法執
P185n1618_p0569b05║斷執常三邪見邪悟錯觧撥無因果四見
P185n1618_p0569b06║取非果計果如以無想為涅槃之類五戒
P185n1618_p0569b07║禁取非因計因如持牛狗等戒為生天因
P185n1618_p0569b08║之類此五總名惡見順邪反正故云發於
P185n1618_p0569b09║違拒出生相反由其違反故感王吏證執
P185n1618_p0569b10║之境權詐鞠推之報路人相見一徃一回
P185n1618_p0570a01║喻所見違反也是五惡見能䧟法身故名
P185n1618_p0570a02║見坑能致業苦故名毒壑行人當疾滅之。
P185n1618_p0570a03║九者枉習交加發於誣謗如是故有合山合
P185n1618_p0570a04║石碾磑耕磨如讒賊人逼枉良善二習相排
P185n1618_p0570a05║故有押𭡠搥按蹙漉衡度諸事是故十方一
P185n1618_p0570a06║切如來色目怨謗同名讒虎菩薩見枉如遭
P185n1618_p0570a07║霹靂。
P185n1618_p0570a08║溫陵曰於不宜曲而曲之曰枉枉非真情
P185n1618_p0570a09║由誣謗發逼壓於人故感報如之排擠挫
P185n1618_p0570a10║也押𭡠亦其義也漉瀝也衡橫也謂迫蹙
P185n1618_p0570b01║其體瀝漉其血又於迫隘苦具橫衝而度
P185n1618_p0570b02║所謂下透挂網倒懸其頭者皆衡度類也
P185n1618_p0570b03║讒能傷人故名讒虎以可驚怖故名霹靂。
P185n1618_p0570b04║十者訟習交諠發於藏覆如是故有鑑見照
P185n1618_p0570b05║燭如於日中不能藏影二習相陳故有惡友
P185n1618_p0570b06║業鏡火珠披露宿業對驗諸事是故十方一
P185n1618_p0570b07║切如來色目覆藏同名陰賊菩薩觀覆如戴
P185n1618_p0570b08║高山履於巨海。
P185n1618_p0570b09║溫陵曰訟非官訟公發其覆之謂也此正
P185n1618_p0570b10║覆習也此覆彼訟曰交諠故感鑑見照燭
P185n1618_p0571a01║之境惡友對驗之報陰賊覆藏發則自害
P185n1618_p0571a02║覆罪適足以自壓自墜故如戴山履海也
P185n1618_p0571a03║十習發於十惑通根本而兼隨隨煩惱二
P185n1618_p0571a04║十初曰忿恨惱覆誑諂憍害今詐習即諂
P185n1618_p0571a05║也冤即恨也枉即害也訟即覆也略例而已。
P185n1618_p0571a06║云何六報阿難一切眾生六識造業所招惡
P185n1618_p0571a07║報從六根出。
P185n1618_p0571a08║吳興曰造業招報根識必俱今以識為業
P185n1618_p0571a09║而報從根者盖業並由心報多約色故也
P185n1618_p0571a10║所名六交報者璿師云因與果交今則不
P185n1618_p0571b01║爾但是果時六根與惡報相涉也。
P185n1618_p0571b02║云何惡報從六根出一者見報招引惡果此
P185n1618_p0571b03║見業交則臨終時先見猛火滿十方界亡者
P185n1618_p0571b04║神識飛墜乘烟入無間獄發明二相一者明
P185n1618_p0571b05║見則能徧見種種惡物生無量畏二者暗見
P185n1618_p0571b06║寂然不見生無量恐如是見火燒𦗟能為鑊
P185n1618_p0571b07║湯洋銅燒息能為黑烟紫𦦨燒味能為焦丸
P185n1618_p0571b08║鐵糜燒觸能為熱灰爐炭燒心能生星火迸
P185n1618_p0571b09║洒煽鼓空界。
P185n1618_p0571b10║溫陵曰見覺属火故感猛火畏見於境恐
P185n1618_p0572a01║藏於心六交皆直入無間者就重言耳成
P185n1618_p0572a02║論云極善極惡皆無中陰所以直入聞𦗟
P185n1618_p0572a03║属水故燒𦗟能為鑊湯洋銅鼻嗅主氣故
P185n1618_p0572a04║燒息能為黑烟紫𦦨舌主味丸糜味類也
P185n1618_p0572a05║身主觸灰炭觸類也心正属火燒之轉熾
P185n1618_p0572a06║故迸洒煽鼓吳興曰一者下標示臨終下
P185n1618_p0572a07║釋相先見猛火等即現報也亡者神識等
P185n1618_p0572a08║即生報也發明下就眼根明二相如是下
P185n1618_p0572a09║對諸根明交報他皆放此然一根惡報而
P185n1618_p0572a10║五根徧受者難可了知理而推之必由六
P185n1618_p0572b01║識造業之時性中相知用中相背從業受
P185n1618_p0572b02║報法爾如斯以相知故六報互通以相背
P185n1618_p0572b03║故諸相差別惟識發現信其不誣問下五
P185n1618_p0572b04║報中悉有當根受報之相今眼根見火後
P185n1618_p0572b05║便云燒𦗟者何邪荅以燒見易明故況下
P185n1618_p0572b06║黑烟紫𦦨星火迸洒等皆眼根所交之報
P185n1618_p0572b07║故不別云。
P185n1618_p0572b08║二者聞報招引惡果此聞業交則臨終時先
P185n1618_p0572b09║見波濤沒溺天地亡者神識降注乘流入無
P185n1618_p0572b10║間獄發明二相一者開𦗟𦗟種種閙精神愗
P185n1618_p0573a01║亂二者閉𦗟寂無所聞幽𩲸沉沒如是聞波
P185n1618_p0573a02║注聞則能為責為詰注見則能為雷為吼為
P185n1618_p0573a03║惡毒氣注息則能為雨為霧洒諸毒蟲周滿
P185n1618_p0573a04║身體注味則能為膿為血種種雜穢注觸則
P185n1618_p0573a05║能為畜為鬼為糞為尿注意則能為電為雹
P185n1618_p0573a06║摧碎心𩲸。
P185n1618_p0573a07║吳興曰上云見火此云聞波今以近義詳
P185n1618_p0573a08║之如易云離為目為火坎為耳為水將恐
P185n1618_p0573a09║見聞本乎水火之性故發燒注之相也又
P185n1618_p0573a10║其聞波所注諸根循業各變難盡銷會如
P185n1618_p0573b01║注見則能為雷為吼等似非眼根所入之
P185n1618_p0573b02║相乃至下文多此義例聖言叵測也溫陵
P185n1618_p0573b03║曰聞𦗟属水故觀𦗟旋復則水不能溺依
P185n1618_p0573b04║之造業則能感波濤注聞發聲故為責罪
P185n1618_p0573b05║詰情之事注見能為雷吼者聞波属陰見
P185n1618_p0573b06║火為陽陰陽相薄而成雷故也注息為雨
P185n1618_p0573b07║霧水隨氣變也注味為膿血水隨味變也
P185n1618_p0573b08║注觸為畜鬼水隨形變也注意為電雹意
P185n1618_p0573b09║出於心水火交感也一切物理莫不因五
P185n1618_p0573b10║行乘陰陽以變化故此隨根轉變之事皆
P185n1618_p0574a01║不出此。
P185n1618_p0574a02║三者齅報招引惡果此齅業交則臨終時先
P185n1618_p0574a03║見毒氣充塞遠近亡者神識從地湧出入無
P185n1618_p0574a04║間獄發明二相一者通聞被諸惡氣熏極心
P185n1618_p0574a05║擾二者塞聞氣掩不通悶絕於地如是齅氣
P185n1618_p0574a06║衝息則能為質為履衝見則能為火為炬衝
P185n1618_p0574a07║𦗟則能為沒為溺為洋為沸衝味則能為餒
P185n1618_p0574a08║為爽衝觸則能為綻為爛為大肉山有百千
P185n1618_p0574a09║眼無量𠯗食衝思則能為灰為瘴為飛沙礰
P185n1618_p0574a10║擊碎身體。
P185n1618_p0574b01║資中曰鼻根造業貪齅諸香故招毒氣以
P185n1618_p0574b02║受其報孤山曰魚敗曰餒羙敗曰爽溫陵
P185n1618_p0574b03║曰質礙也履通也齅業所依不離通塞故
P185n1618_p0574b04║衝息能為質履也衝見為火炬衝𦗟為沒
P185n1618_p0574b05║溺洋沸則見覺属火聞𦗟属水明矣飢餒
P185n1618_p0574b06║乖爽由味隨氣變也綻拆爛壞由體隨氣
P185n1618_p0574b07║變也衝思為灰沙依土感也。
P185n1618_p0574b08║四者味報招引惡果此味業交則臨終時先
P185n1618_p0574b09║見鐵網猛𦦨熾烈周䨱世界亡者神識下透
P185n1618_p0574b10║挂網倒懸其頭入無間獄發明二相一者吸
P185n1618_p0575a01║氣結成寒氷凍裂身肉二者吐氣飛為猛火
P185n1618_p0575a02║焦爛骨髓如是嘗味歷嘗則能為承為忍歷
P185n1618_p0575a03║見則能為然金石歷𦗟則能為利兵刃歷息
P185n1618_p0575a04║則能為大鐵籠彌覆國土歷觸則能為弓為
P185n1618_p0575a05║箭為弩為射歷思則能為飛熱鐵從空雨下。
P185n1618_p0575a06║孤山曰準眼耳鼻云見聞齅此應云嘗報
P185n1618_p0575a07║言味報者從所嘗為名也貪味則網捕燒
P185n1618_p0575a08║野以取禽獸故見鐵網猛𦦨之相為承為
P185n1618_p0575a09║忍謂發言承領忍聲甘受也溫陵曰舌噉
P185n1618_p0575a10║生命使彼承忍故歷嘗發苦使己承忍依
P185n1618_p0575b01║見貪味故能為然金石依𦗟發惡故能為
P185n1618_p0575b02║利兵刃依齅恣貪籠取群味故能為大鐵
P185n1618_p0575b03║籠觸味傷物故感弓箭以自傷緣味思物
P185n1618_p0575b04║故感飛鐵以充味。
P185n1618_p0575b05║五者觸報招引惡果此觸業交則臨終時先
P185n1618_p0575b06║見大山四面來合無復出路亡者神識見大
P185n1618_p0575b07║鐵城火蛇火狗虎狼獅子牛頭獄卒馬頭羅
P185n1618_p0575b08║剎手執鎗矟驅入城門向無間獄發明二相
P185n1618_p0575b09║一者合觸合山逼體骨肉血潰二者離觸刀
P185n1618_p0575b10║劒觸身心肝屠裂如是合觸歷觸則能為道
P185n1618_p0576a01║為觀為廳為按歷見則能為燒為爇歷𦗟則
P185n1618_p0576a02║能為撞為擊為剚為射歷息則能為括為袋
P185n1618_p0576a03║為考為縛歷嘗則能為耕為鉗為斬為截歷
P185n1618_p0576a04║思則能為墜為飛鳥煎為𬉹。
P185n1618_p0576a05║孤山曰合山刀劒並由貪著勇女身分而
P185n1618_p0576a06║感也溫陵曰大山來合及鐵城火狗等皆
P185n1618_p0576a07║惡觸雜感也觸業所依不出離合屠裂即
P185n1618_p0576a08║離相也道趣獄路也觀獄王門闕兩觀也
P185n1618_p0576a09║廳按皆治罪之處皆身觸所依也括袋所
P185n1618_p0576a10║以收氣也思業飄蕩故感飛墜之事剚插
P185n1618_p0576b01║刃於肉也剚射考縛則相因旁舉也。
P185n1618_p0576b02║六者思報招引惡果此思業交則臨終時先
P185n1618_p0576b03║見惡風吹壞國土亡者神識被吹上空旋落
P185n1618_p0576b04║乘風墯無間獄發明二相一者不覺迷極則
P185n1618_p0576b05║荒奔走不息二者不迷覺知則苦無量煎燒
P185n1618_p0576b06║痛深難忍如是邪思結思則能為方為所結
P185n1618_p0576b07║見則能為鑑為證結𦗟則能為大合石為氷
P185n1618_p0576b08║為霜為土為霧結息則能為大火車火船火
P185n1618_p0576b09║檻結嘗則能為大呌喚為悔為泣結觸則能
P185n1618_p0576b10║為大為小為一日中萬生萬死為偃為仰。
P185n1618_p0577a01║溫陵曰思属土而飄蕩故先見惡風吹壞
P185n1618_p0577a02║國土等事思業所依不出迷覺荒奔迷思
P185n1618_p0577a03║也知苦覺思也思必有所故結思則為受
P185n1618_p0577a04║罪方所見能鑑證故結見則為證罪人事
P185n1618_p0577a05║結𦗟則能為大合石等水土交感也車船
P185n1618_p0577a06║檻乃息氣乘亂思所變也嘗即舌根聲所
P185n1618_p0577a07║自發也大小已下皆言其身乃觸業乘亂
P185n1618_p0577a08║思所變也。
P185n1618_p0577a09║阿難是名地獄十因六果皆是眾生迷妄所
P185n1618_p0577a10║造若諸眾生惡業圓造入阿鼻獄受無量苦
P185n1618_p0577b01║經無量刼。
P185n1618_p0577b02║資中曰六根十因具足同造入阿鼻獄大
P185n1618_p0577b03║無間也。
P185n1618_p0577b04║六根所造及彼所作兼境兼根是人則入八
P185n1618_p0577b05║無間獄。
P185n1618_p0577b06║吳興曰此亦六根具造十因但前後異時
P185n1618_p0577b07║故云各耳如一根對境必與意識同起是
P185n1618_p0577b08║各各造若加二三等則名兼境兼根也八
P185n1618_p0577b09║無間獄應同前獄既非經無量刼故知此
P185n1618_p0577b10║罪次重於前復恐通舉八獄以輕從重總
P185n1618_p0578a01║云無間是則十因或不具者當墮前七也。
P185n1618_p0578a02║身口意三作殺盜[婬-壬+(工/山)]是人則入十八地獄。
P185n1618_p0578a03║吳興曰十惡業中惟犯殺盜[婬-壬+(工/山)]罪雖云口
P185n1618_p0578a04║意盖助成身業也十八泥犁經云火獄有
P185n1618_p0578a05║八寒獄有十溫陵曰大獄只有八寒八熱
P185n1618_p0578a06║而有十八鬲子地獄及八萬四千眷属等
P185n1618_p0578a07║獄皆大獄所分者也。
P185n1618_p0578a08║三業不兼中間或為一殺一盜是人則入三
P185n1618_p0578a09║十六地獄。
P185n1618_p0578a10║溫陵曰三業不兼謂具二闕一也吳興曰
P185n1618_p0578b01║三十六獄并下一百八獄未詳名數。
P185n1618_p0578b02║見見一根單犯一業是人則入一百八地獄。
P185n1618_p0578b03║溫陵曰上具二闕一此犯一闕二故又輕
P185n1618_p0578b04║也吳興曰能見所見單境單根於殺盜[婬-壬+(工/山)]
P185n1618_p0578b05║單犯一業故罪從輕然經文甚略罪相多
P185n1618_p0578b06║品如身業三罪各有根本方便不同豈可
P185n1618_p0578b07║一例判入諸獄今應且約根本示之其諸
P185n1618_p0578b08║方便若同此獄必有刼數長短差別。
P185n1618_p0578b09║由是眾生別作別造於世界中入同分地妄
P185n1618_p0578b10║想發生非本來有。
P185n1618_p0579a01║吳興曰上文五節惡業不同即別作別造
P185n1618_p0579a02║也所感獄報各從其類即入同分地也妄
P185n1618_p0579a03║想發生等並酬阿難前所疑問。
P185n1618_p0579a04║復次阿難是諸眾生非破律儀犯菩薩戒毀
P185n1618_p0579a05║佛涅槃諸餘雜業歷刼燒然後還罪畢受諸
P185n1618_p0579a06║鬼形。
P185n1618_p0579a07║溫陵曰非破律儀無正範也犯菩薩戒無
P185n1618_p0579a08║正因也毀佛涅槃無正果也三者不正諸
P185n1618_p0579a09║餘皆邪故墮獄罪畢即入鬼趣此類乃惑
P185n1618_p0579a10║習雜相所謂諸餘雜業不必局配十因文
P185n1618_p0579b01║義不循。
P185n1618_p0579b02║若於本因貪物為罪是人罪畢遇物成形名
P185n1618_p0579b03║為恠鬼貪色為罪是人罪畢遇風成形名為
P185n1618_p0579b04║魃鬼貪惑為罪是人罪畢遇畜成形名為魅
P185n1618_p0579b05║鬼貪恨為罪是人罪畢遇蟲成形名蠱毒鬼
P185n1618_p0579b06║貪憶為罪是人罪畢遇衰成形名為癘鬼貪
P185n1618_p0579b07║傲為罪是人罪畢遇氣成形名為餓鬼貪罔
P185n1618_p0579b08║為罪是人罪畢遇幽為形名為魔鬼貪明為
P185n1618_p0579b09║罪是人罪畢遇精為形名魍魎鬼貪成為罪
P185n1618_p0579b10║是人罪畢遇明為形名役使鬼貪黨為罪是
P185n1618_p0580a01║人罪畢遇人為形名傳送鬼。
P185n1618_p0580a02║溫陵曰貪物則吝著不釋故附物為恠貪
P185n1618_p0580a03║色則惑於妖邪故墮妖魃貪惑為魅貪恨
P185n1618_p0580a04║為毒固其理也魅精魅也憶者常懷奸雪
P185n1618_p0580a05║故遇灾衰處為癘雪鬼慠者虛驕恃氣故
P185n1618_p0580a06║乘飢虛氣為餓鬼貪罔者潛心陰昧遇幽
P185n1618_p0580a07║為魘皆陰昧事也貪明者妄意高明故陰
P185n1618_p0580a08║附精明為魍魎鬼貪成者希意曲從故影
P185n1618_p0580a09║附明靈為役使鬼即依靈廟為驅使者貪
P185n1618_p0580a10║黨者阿附邪佞故遇人成形為傳送即附
P185n1618_p0580b01║巫祝而傳吉凶者也。
P185n1618_p0580b02║阿難是人皆以純情墜落業火燒乾上出為
P185n1618_p0580b03║鬼此等皆是自妄想業之所招引若悟菩提
P185n1618_p0580b04║則妙圓明本無所有復次阿難鬼業既盡則
P185n1618_p0580b05║情與想二俱成空方於世間與元負人冤對
P185n1618_p0580b06║相值身為畜生酬其宿債。
P185n1618_p0580b07║吳興曰情即地獄之純情想即鬼趣之妄
P185n1618_p0580b08║想此想亦情非前文外分之想也。
P185n1618_p0580b09║物恠之鬼物銷報盡生於世間多為梟類風
P185n1618_p0580b10║魃之鬼風銷報盡生於世間多為咎徵一切
P185n1618_p0581a01║異類畜魅之鬼畜死報盡生於世間多為狐
P185n1618_p0581a02║類蟲蠱之鬼蠱滅報盡生於世間多為毒類
P185n1618_p0581a03║衰癘之鬼衰窮報盡生於世間多為蛔類受
P185n1618_p0581a04║氣之鬼氣銷報盡生於世間多為食類綿幽
P185n1618_p0581a05║之鬼幽銷報盡生於世間多為服類和精之
P185n1618_p0581a06║鬼和銷報盡生於世間多為應類明靈之鬼
P185n1618_p0581a07║明滅報盡生於世間多為休徵一切諸類依
P185n1618_p0581a08║人之鬼人亡報盡生於世間多為循類阿難
P185n1618_p0581a09║是等皆以業火乾枯酬其宿債旁為畜生此
P185n1618_p0581a10║等亦皆自虛妄業之所招引若悟菩提則此
P185n1618_p0581b01║妄緣本無所有如汝所言寶蓮香等及琉璃
P185n1618_p0581b02║王善星比丘如是惡業本自發明非從天降
P185n1618_p0581b03║亦非地出亦非人與自妄所招還自來受菩
P185n1618_p0581b04║提心中皆為浮虛妄想凝結。
P185n1618_p0581b05║溫陵曰土梟附塊即邪著餘習也魃鬼昔
P185n1618_p0581b06║為妖孽故餘習復為咎徵咎徵者凶事前
P185n1618_p0581b07║驗如鼯鼠乎人商羊舞水類也為魅憑畜
P185n1618_p0581b08║故餘習為狐蛇虺蝮蝎皆名毒類蛔者昔
P185n1618_p0581b09║為癘鬼襲人今為蟯蛔附人昔於鬼中飢
P185n1618_p0581b10║虛今為充饋之畜曰食類也服者昔著幽
P185n1618_p0582a01║魘人今亦綿著於人即蚕䖝牛馬類也應
P185n1618_p0582a02║者以合精餘習能應節序即社燕寒鴻蟋
P185n1618_p0582a03║蟀類也明而不幽故為休徵即嘉鳳祥麟
P185n1618_p0582a04║類也昔依人故循服於人即猫犬雞豚類
P185n1618_p0582a05║也凡諸異物性妙乎神靈邁於人若龜善
P185n1618_p0582a06║考祥馬能知道乃至寒鴈蟋蟀之類不假
P185n1618_p0582a07║曆數𡨋知節序皆餘習也各言多者約業
P185n1618_p0582a08║習多分言之未必盡然也。
P185n1618_p0582a09║復次阿難從是畜生酬償先債若彼酬者分
P185n1618_p0582a10║越所酬此等眾生還復為人反徵其剩如彼
P185n1618_p0582b01║有力兼有福德則於人中不捨人身酬還彼
P185n1618_p0582b02║力若無福者還為畜生償彼餘直。
P185n1618_p0582b03║溫陵曰為畜正酬酬過其分則為人反徵
P185n1618_p0582b04║過分謂非理苦役食噉無度悉皆反徵然
P185n1618_p0582b05║則凡所食取冝無過分也孤山曰如彼有
P185n1618_p0582b06║力謂脩定學慧之力不捨人身則為彼奴
P185n1618_p0582b07║婢或遭其刼殺等。
P185n1618_p0582b08║阿難當知若用錢物或役其力償足自停如
P185n1618_p0582b09║於中間殺彼身命或食其肉如是乃至經微
P185n1618_p0582b10║塵刼相食相誅猶如轉輪互為高下無有休
P185n1618_p0583a01║息除奢摩他及佛出世不可停寢。
P185n1618_p0583a02║溫陵曰償足自停則無交譬償足不停則
P185n1618_p0583a03║交讐不已自非正脩正力莫之遏絕吳興
P185n1618_p0583a04║曰奢摩他及佛出世此約脩定破惑見佛
P185n1618_p0583a05║得道方免相害縱有宿業所作不亡至果
P185n1618_p0583a06║償之若幻化之非實也。
P185n1618_p0583a07║汝今應知彼梟倫者酬足復形生人道中叅
P185n1618_p0583a08║合頑類彼咎徵者酬足復形生人道中叅合
P185n1618_p0583a09║異類彼狐倫者酬足復形生人道中叅於庸
P185n1618_p0583a10║類彼毒倫者酬足復形生人道中叅合狠類
P185n1618_p0583b01║彼蛔倫者酬足復形生人道中叅合微類彼
P185n1618_p0583b02║食倫者酬足復形生人道中叅合柔類彼服
P185n1618_p0583b03║倫者酬足復形生人道中叅合勞類彼應倫
P185n1618_p0583b04║者酬足復形生人道中叅於文類彼休徵者
P185n1618_p0583b05║酬足復形生人道中叅合明類彼諸循倫酬
P185n1618_p0583b06║足復形生人道中叅於達類阿難是等皆以
P185n1618_p0583b07║宿債畢酬復形人道皆無始來業計顛倒相
P185n1618_p0583b08║生相殺不遇如來不聞正法於塵勞中法爾
P185n1618_p0583b09║輪轉此軰名為可憐愍者。
P185n1618_p0583b10║補註曰梟以附塊相食故餘習頑嚚不義
P185n1618_p0584a01║咎徵本於妖[婬-壬+(工/山)]故餘習復為妖異狐以宿
P185n1618_p0584a02║因貪惑乃遇畜成魅魅盡為狐故今為人
P185n1618_p0584a03║則庸鄙無識毒倫為狠亦其習之餘也蛔
P185n1618_p0584a04║以衰氣附物故衰微不齒食倫出於餓噉
P185n1618_p0584a05║故柔怯不勇服倫出於綿著故勞役不息
P185n1618_p0584a06║應倫出於精明故文物不陋休徵出於靈
P185n1618_p0584a07║知故聰明不昬循倫宿涉世事故曉達不
P185n1618_p0584a08║昧是等皆非正報乃餘習所偶故云叅合
P185n1618_p0584a09║後三皆便巧雜伎世智辯聰者非賢達文
P185n1618_p0584a10║明之事也。
P185n1618_p0584b01║阿難復有從人不依正覺脩三摩地別脩妄
P185n1618_p0584b02║念存想固形遊於山林人不及處有十種僊。
P185n1618_p0584b03║溫陵曰僊遷也人之形神能遷而不死者
P185n1618_p0584b04║也故曰存想固形然終歸敗壞比天為劣
P185n1618_p0584b05║比人為優故別開也孤山曰抱朴子云求
P185n1618_p0584b06║仙者要當以忠孝和順仁信為本若德不
P185n1618_p0584b07║脩而但務方術終不得長生也。
P185n1618_p0584b08║阿難彼諸眾生堅固服餌而不休息食道圓
P185n1618_p0584b09║成名地行仙堅固草木而不休息藥道圓成
P185n1618_p0584b10║名飛行仙堅固金石而不休息化道圓成名
P185n1618_p0585a01║遊行仙堅固動止而不休息氣精圓成名空
P185n1618_p0585a02║行仙堅固津液而不休息潤德圓成名天行
P185n1618_p0585a03║仙堅固精色而不休息吸粹圓成名通行仙
P185n1618_p0585a04║堅固咒禁而不休息術法圓成名道行仙堅
P185n1618_p0585a05║固思念而不休息思憶圓成名照行仙堅固
P185n1618_p0585a06║交遘而不休息感應圓成名精行仙堅固變
P185n1618_p0585a07║化而不休息覺悟圓成名絕行仙。
P185n1618_p0585a08║溫陵曰以藥餌駐一期之壽而不能輕舉
P185n1618_p0585a09║者地行仙也行去聲功行也飡黃精松栢
P185n1618_p0585a10║之類久而身輕者飛行仙也煉金石還丹
P185n1618_p0585b01║之類化骨易形撮土點石以遊戲人間者
P185n1618_p0585b02║遊行仙也乘陰陽運止以調氣固精遺形
P185n1618_p0585b03║涉空者空行仙也鼓天池嚥津液氷雪婥
P185n1618_p0585b04║約不交世欲與天無異者天行仙也吞吸
P185n1618_p0585b05║精色服虹飲霧粹氣潛通者通行仙也能
P185n1618_p0585b06║以術法述道自然者道行仙也澄凝精思
P185n1618_p0585b07║久能照應者照行仙也或存想頂門而出
P185n1618_p0585b08║神繫心臍輪而煉丹皆思憶圓成也內以
P185n1618_p0585b09║坎男離女匹配夫妻外即采陰助陽攝衛
P185n1618_p0585b10║精氣者精行仙也存想化理心隨邪悟能
P185n1618_p0586a01║大變化其行絕世者絕行仙也。
P185n1618_p0586a02║阿難是等皆於人中煉心不脩正覺別得生
P185n1618_p0586a03║理壽千萬嵗休止深山或大海島絕於人境
P185n1618_p0586a04║斯亦輪廻妄想流轉不脩三昧報盡還來散
P185n1618_p0586a05║入諸趣。
P185n1618_p0586a06║長水曰言人中者以仙趣無別總報即於
P185n1618_p0586a07║人身總報之上加於前來十種脩煉轉成
P185n1618_p0586a08║仙也吳興曰前文情少想多輕舉非遠即
P185n1618_p0586a09║為飛仙盖約命終隨業受生而說下文云
P185n1618_p0586a10║精研七趣皆是昬沉諸有為相妄想受生
P185n1618_p0586b01║妄想隨業而云仙趣無別總報者此義不
P185n1618_p0586b02║然況復今云深山海島絕於人境豈非別
P185n1618_p0586b03║乎應知人中煉心者非止服餌養生而已
P185n1618_p0586b04║必兼戒善方曰煉心別得生理者正由人
P185n1618_p0586b05║中之業別感仙趣之報也以其業種之性
P185n1618_p0586b06║經生不失故曰生理縱於人間現得長生
P185n1618_p0586b07║久視之理其數幾何若生仙趣則千萬嵗
P185n1618_p0586b08║信有之矣如山海經云崑崙之山廣都之
P185n1618_p0586b09║埜軒轅之丘不死之國氣不寒暑人皆數
P185n1618_p0586b10║千嵗此亦眾私同分非無定處若但固形
P185n1618_p0587a01║而不煉心便希千嵗是猶見卵而求時夜
P185n1618_p0587a02║不太早計乎。
P185n1618_p0587a03║阿難諸世間人不求常住未能捨諸妻妾恩
P185n1618_p0587a04║愛於邪[婬-壬+(工/山)]中心不流逸澄瑩生明命終之後
P185n1618_p0587a05║鄰於日月如是一類名四天王天。
P185n1618_p0587a06║溫陵曰未能離欲且能窒欲使愛水不流
P185n1618_p0587a07║則湛性澄瑩故能初天託生也六天由脩
P185n1618_p0587a08║五戒十善而致今但約欲微增勝者愛欲
P185n1618_p0587a09║為輪廻根本前明淪墜亦始於此此明超
P185n1618_p0587a10║騰亦始於此意使初心未能成就禪定智
P185n1618_p0587b01║慧且疾斷根本則輪廻可出也。
P185n1618_p0587b02║於己妻房[婬-壬+(工/山)]愛微薄於淨居時不得全味命
P185n1618_p0587b03║終之後超日月明居人間頂如是一類名忉
P185n1618_p0587b04║利天。
P185n1618_p0587b05║孤山曰忉利此云三十三帝釋統焉溫陵
P185n1618_p0587b06║曰此愛薄於前故報居其上後遞然也淨
P185n1618_p0587b07║居謂清淨自居之時未全清淨之味為有
P185n1618_p0587b08║微愛故也日月居須彌腰忉利居頂以澄
P185n1618_p0587b09║瑩增明故能超之。
P185n1618_p0587b10║逢欲暫交去無思憶於人間世動少靜多命
P185n1618_p0588a01║終之後於虛空中朗然安住日月光明上照
P185n1618_p0588a02║不及是諸人等自有光明如是一類名須𦦨
P185n1618_p0588a03║摩天。
P185n1618_p0588a04║溫陵曰欲心不作故動少靜多也六欲下
P185n1618_p0588a05║二名地居天上四名空居天不須日月而
P185n1618_p0588a06║常明以蓮華開合分晝夜故名時分。
P185n1618_p0588a07║一切時靜有應觸來未能違戾命終之後上
P185n1618_p0588a08║昇精微不接下界諸人天境乃至刼壞三灾
P185n1618_p0588a09║不及如是一類名兜率陀天。
P185n1618_p0588a10║溫陵曰雖靜心愈多亦未免應觸此能少
P185n1618_p0588b01║欲未能無心也兜率天有內院外院三灾
P185n1618_p0588b02║至三禪而此言不及者約內院言之精微
P185n1618_p0588b03║不接皆內院之事也。
P185n1618_p0588b04║我無欲心應汝行事於橫陳時味如嚼蠟命
P185n1618_p0588b05║終之後生越化地如是一類名樂變化天。
P185n1618_p0588b06║溫陵曰此無心而境自至曰橫陳嚼蠟言
P185n1618_p0588b07║味甚薄也諸天皆有報境而此天樂自變
P185n1618_p0588b08║化以受用越於下天故名越化。
P185n1618_p0588b09║無世間心同世行事於行事交了然超越命
P185n1618_p0588b10║終之後徧能出超化無化境如是一類名他
P185n1618_p0589a01║化自在天。
P185n1618_p0589a02║溫陵曰了然超越言全無味也化即第五
P185n1618_p0589a03║天無化即下天也諸欲樂境不勞自化皆
P185n1618_p0589a04║由他化而自在受用名他化自在也吳興
P185n1618_p0589a05║曰準天台說六欲天業皆以十善為本若
P185n1618_p0589a06║兼護法心是四天王業若兼慈化人是忉
P185n1618_p0589a07║利天業若兼不惱眾生善巧純熟是𦦨摩
P185n1618_p0589a08║天業若兼脩禪定麤住細住是兜率天業
P185n1618_p0589a09║欲界定是變化天業未到定是他化天業
P185n1618_p0589a10║今經止約欲事輕重而分六天者應有二
P185n1618_p0589b01║義一是阿難發起之緣故二是欲界受生
P185n1618_p0589b02║之本故。
P185n1618_p0589b03║阿難如是六天形雖出動心迹尚交自此以
P185n1618_p0589b04║遠名為欲界。
P185n1618_p0589b05║吳興曰形雖出動此對人仙二趣得出動
P185n1618_p0589b06║之名心迹尚交謂欲心事迹猶有交合之
P185n1618_p0589b07║相故俱舍頌曰六受欲交抱執手笑視[婬-壬+(工/山)]
P185n1618_p0589b08║此言地居兩天則形交𦦨摩則勾抱兜率
P185n1618_p0589b09║則執手變化則對笑他化則相視須知彼
P185n1618_p0589b10║文各據六天受欲而說今經只就人中辨
P185n1618_p0590a01║欲事輕重用顯六天感報不同也。
P185n1618_p0590a02║
P185n1618_p0590a03║
P185n1618_p0590a04║大佛頂如來密因脩證了義諸菩薩萬行首
P185n1618_p0590a05║楞嚴經會觧卷第十六