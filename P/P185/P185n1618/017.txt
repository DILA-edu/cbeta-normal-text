P185n1618_p0591a01║大佛頂如來密因修證了義諸菩薩萬行首
P185n1618_p0591a02║楞嚴經會解卷第十七　　　　　　𨗿七
P185n1618_p0591a03║天竺沙門般剌密帝譯
P185n1618_p0591a04║烏萇國沙門彌伽釋迦譯語
P185n1618_p0591a05║菩薩戒弟子前正議大夫同中書門下平
P185n1618_p0591a06║章事房融筆受
P185n1618_p0591a07║師子林沙門　惟則　會解
P185n1618_p0591a08║阿難世間一切所修心人不假禪那無有智
P185n1618_p0591a09║慧但能執身不行[婬-壬+(工/山)]欲若行若坐想念俱無
P185n1618_p0591a10║愛染不生無留欲界是人應念身為梵侶如
P185n1618_p0591b01║是一類名梵眾天。
P185n1618_p0591b02║溫陵曰前明六天雖出塵擾而未能絕欲
P185n1618_p0591b03║故通名欲界自此而下明十八天雖離欲
P185n1618_p0591b04║染尚有色質故通名色界又通名梵世為
P185n1618_p0591b05║已離欲染也通號四禪為已離散動也欲
P185n1618_p0591b06║天但十善感生此天兼禪定感生然特有
P185n1618_p0591b07║漏禪觀六事行耳六行者厭欲界是苦是
P185n1618_p0591b08║麄是障欣色界是淨是妙是離此則凡夫
P185n1618_p0591b09║伏惑超世間道也不假禪那等者言雖非
P185n1618_p0591b10║正修真三摩地無正智慧但修六行伏欲
P185n1618_p0592a01║使愛染不生則不留欲界麄惑不染淨報
P185n1618_p0592a02║現前故即生梵世初名梵眾則眾庶而已
P185n1618_p0592a03║次名梵輔乃大梵宰輔而終於大梵其進
P185n1618_p0592a04║有序。
P185n1618_p0592a05║欲習既除離欲心現於諸律儀愛樂隨順是
P185n1618_p0592a06║人應時能行梵德如是一類名梵輔天。
P185n1618_p0592a07║溫陵曰初天但能執身伏欲此天又得定
P185n1618_p0592a08║共戒以順律儀行梵德故超之也戒定相
P185n1618_p0592a09║應名定共戒。
P185n1618_p0592a10║身心妙圓威儀不缺清淨禁戒加以明悟是
P185n1618_p0592b01║人應時能統梵眾為大梵王如是一類名大
P185n1618_p0592b02║梵天。
P185n1618_p0592b03║溫陵曰由前淨心威儀戒行而進至於妙
P185n1618_p0592b04║圓清淨又加以明悟超達則盛德之至故
P185n1618_p0592b05║為梵王孤山曰上三天不顯言修禪惟言
P185n1618_p0592b06║持戒者盖此經扶律以勵未來故也資中
P185n1618_p0592b07║曰大梵天劫末後去劫成先來外道不測
P185n1618_p0592b08║故執為常也。
P185n1618_p0592b09║阿難此三勝流一切苦惱所不能逼雖非正
P185n1618_p0592b10║修真三摩地清淨心中諸漏不動名為初禪。
P185n1618_p0593a01║溫陵曰已離欲界八苦故曰苦惱不逼已
P185n1618_p0593a02║離散動欲心故曰諸漏不動俱舍云此名
P185n1618_p0593a03║離生喜樂地謂離欲界雜惡生得輕安樂
P185n1618_p0593a04║也孤山曰禪有四類一有漏禪即今四禪
P185n1618_p0593a05║也二無漏禪謂九想八背等三亦有漏亦
P185n1618_p0593a06║無漏禪謂六妙通明等四非有漏非無漏
P185n1618_p0593a07║禪即今經首楞嚴王中道理定今云雖非
P185n1618_p0593a08║正修真三摩地此以第一簡非第四清淨
P185n1618_p0593a09║心中正指初禪也。
P185n1618_p0593a10║阿難其次梵天統攝梵人圓滿梵行澄心不
P185n1618_p0593b01║動寂湛生光如是一類名少光天。
P185n1618_p0593b02║溫陵曰此躡大梵之行升進資中曰二禪
P185n1618_p0593b03║已上無有語言但以定心發光光有勝劣
P185n1618_p0593b04║分其高下。
P185n1618_p0593b05║光光相然照耀無𥁞映十方界徧成琉璃如
P185n1618_p0593b06║是一類名無量光天。
P185n1618_p0593b07║溫陵曰定力轉明妙光迭發境隨光發徧
P185n1618_p0593b08║成琉璃真際曰映十方界者約其定光隨
P185n1618_p0593b09║所受用東西等言之非徧十方世界也。
P185n1618_p0593b10║吸持圓光成就教體發化清淨應用無𥁞如
P185n1618_p0594a01║是一類名光音天。
P185n1618_p0594a02║溫陵曰此天以圓光成音而發宣化法故
P185n1618_p0594a03║名光音。
P185n1618_p0594a04║阿難此三勝流一切憂懸所不能逼雖非正
P185n1618_p0594a05║修真三摩地清淨心中麄漏已伏名為二禪。
P185n1618_p0594a06║溫陵曰二禪離憂得極喜樂故云憂懸不
P185n1618_p0594a07║逼初禪方得漏心不動而未能伏此天已
P185n1618_p0594a08║伏麄漏則業漸劣行漸勝也俱舍云此名
P185n1618_p0594a09║定生喜樂地謂有定水潤業憂懸不逼也
P185n1618_p0594a10║吳興曰地持論目苐二禪名喜俱禪此定
P185n1618_p0594b01║生時與喜俱發故今說云一切憂懸所不
P185n1618_p0594b02║能逼懸或作愁字之誤也。
P185n1618_p0594b03║阿難如是天人圓光成音披音露妙發成精
P185n1618_p0594b04║行通寂滅樂如是一類名少淨天。
P185n1618_p0594b05║溫陵曰由上圓光教體披露妙理發成精
P185n1618_p0594b06║行離前喜動而生淨樂是樂非境乃出乎
P185n1618_p0594b07║淨性恬泊寂靜名寂滅樂而淨猶劣則能
P185n1618_p0594b08║通而已未能成也以猶劣故名少淨也。
P185n1618_p0594b09║淨空現前引發無際身心輕安成寂滅樂如
P185n1618_p0594b10║是一類名無量淨天。
P185n1618_p0595a01║溫陵曰淨空者離諸喜動不緣物境之定
P185n1618_p0595a02║相也由是充擴使淨相無際恊乎妙性故
P185n1618_p0595a03║身心輕安而性樂成矣以無際故名無量
P185n1618_p0595a04║淨也吳興曰望上未徧望下則多故名無
P185n1618_p0595a05║量。
P185n1618_p0595a06║世界身心一切圓淨淨德成就勝託現前歸
P185n1618_p0595a07║寂滅樂如是一類名徧淨天。
P185n1618_p0595a08║溫陵曰淨空無際故世界身心一切圓淨
P185n1618_p0595a09║淨德成就則性樂歸託於是矣以一切圓
P185n1618_p0595a10║淨故名徧淨吳興曰上身心輕安且言其
P185n1618_p0595b01║內今世界等者總攝於外。
P185n1618_p0595b02║阿難此三勝流具大隨順身心安隱得無量
P185n1618_p0595b03║樂雖非正得真三摩地安隱心中歡喜畢具
P185n1618_p0595b04║名為三禪。
P185n1618_p0595b05║溫陵曰具精行性樂名大隨順故安隱無
P185n1618_p0595b06║量也歡喜畢具者此名離喜妙樂地謂心
P185n1618_p0595b07║雖離喜而喜樂自具也吳興曰地持論目
P185n1618_p0595b08║苐三禪為樂俱禪此定功德與徧身樂俱
P185n1618_p0595b09║發故前二禪雖有樂支為喜支所障今滅
P185n1618_p0595b10║喜純樂故得其名而云歡喜畢具者名同
P185n1618_p0596a01║體異不以文害意。
P185n1618_p0596a02║阿難復次天人不逼身心苦因已𥁞樂非常
P185n1618_p0596a03║住久必壞生苦樂二心俱時頓捨麄重相滅
P185n1618_p0596a04║淨福性生如是一類名福生天。
P185n1618_p0596a05║吳興曰復次下結三禪之德樂非下顯三
P185n1618_p0596a06║禪之過苦樂下正示福生也三禪無下界
P185n1618_p0596a07║苦因雖名為樂樂久必壞壞亦成苦今既
P185n1618_p0596a08║捨樂苦則不生地持名此為捨俱禪其義
P185n1618_p0596a09║同矣溫陵曰以捨苦樂名麄重相滅捨念
P185n1618_p0596a10║清淨故淨福性生也自此而下明四禪凡
P185n1618_p0596b01║有九天然四禪報境但有三天苐四無想
P185n1618_p0596b02║乃苐三廣果別開皆凡夫報境此四之上
P185n1618_p0596b03║有五不還天乃聖賢別修靜慮與凡夫不
P185n1618_p0596b04║同。
P185n1618_p0596b05║捨心圓融勝觧清淨福無遮中得妙隨順窮
P185n1618_p0596b06║未來際如是一類名福愛天。
P185n1618_p0596b07║溫陵曰苦樂二忘故捨心圓融心無所累
P185n1618_p0596b08║故勝解清淨由是福無遮礙而得妙隨順
P185n1618_p0596b09║吳興曰得妙隨順即隨順下文二岐路也
P185n1618_p0596b10║由此淨福體性無遮愛樂修習勝妙之法
P185n1618_p0597a01║是則福資二路非止當天故云窮未來際。
P185n1618_p0597a02║阿難從是天中有二岐路若於先心無量淨
P185n1618_p0597a03║光福德圓明修證而住如是一類名廣果天。
P185n1618_p0597a04║溫陵曰從福愛分二岐也一直徃道趣廣
P185n1618_p0597a05║果一迂僻道趣無想資中曰此廣果天以
P185n1618_p0597a06║四無量心熏禪福德離下地染廣福所感
P185n1618_p0597a07║名廣果天。
P185n1618_p0597a08║若於先心雙厭苦樂精研捨心相續不斷圓
P185n1618_p0597a09║窮捨道身心俱滅心慮灰凝經五百劫是人
P185n1618_p0597a10║既以生滅為因不能發明不生滅性初半劫
P185n1618_p0597b01║滅後半劫生如是一類名無想天。
P185n1618_p0597b02║溫陵曰先心雖能伏惑修禪而涉妄帶異
P185n1618_p0597b03║以有心為生滅以無想為涅槃於是雙厭
P185n1618_p0597b04║苦樂專研捨心以趣無想由物洎身以至
P185n1618_p0597b05║心想一切皆捨名圓窮捨道心慮灰凝即
P185n1618_p0597b06║無想定也以是感報生無想天壽五百劫
P185n1618_p0597b07║俱舍說初生此天未全無想經半劫始無
P185n1618_p0597b08║及報將𥁞復經半劫有想然後報謝資中
P185n1618_p0597b09║曰是人不了妄性體空乃執生滅以為勞
P185n1618_p0597b10║累厭此生滅永不生滅非真不生也但見
P185n1618_p0598a01║苐六識不行如冰夾魚不知微細生滅妄
P185n1618_p0598a02║謂涅槃。
P185n1618_p0598a03║阿難此四勝流一切世間諸苦樂境所不能
P185n1618_p0598a04║動雖非無為真不動地有所得心功用純熟
P185n1618_p0598a05║名為四禪。
P185n1618_p0598a06║溫陵曰四禪不為三灾所動名不動地然
P185n1618_p0598a07║彼噐非真常情俱生滅雖非無為真境而
P185n1618_p0598a08║有為功用至此已純熟矣。
P185n1618_p0598a09║阿難此中復有五不還天於下界中九品習
P185n1618_p0598a10║氣俱時滅𥁞苦樂雙忘下無卜居故於捨心
P185n1618_p0598b01║眾同分中安立居處。
P185n1618_p0598b02║溫陵曰苐三果人斷欲界九品修惑𥁞即
P185n1618_p0598b03║生此天不復欲界受生故曰不還亦名五
P185n1618_p0598b04║淨居謂離欲淨身所居也習氣惑也與現
P185n1618_p0598b05║行皆滅故曰俱𥁞此指欲界無續生業也
P185n1618_p0598b06║苦樂雙忘兼指四禪已下無續業也故云
P185n1618_p0598b07║下無卜居此五天自四禪別立通名捨念
P185n1618_p0598b08║清淨地故曰捨心同分資中曰俱舍云雜
P185n1618_p0598b09║修靜慮有五品不同故生五淨居雜修者
P185n1618_p0598b10║以有漏無漏間雜而修也靜慮者定慧均
P185n1618_p0599a01║等之謂也五品者下中上上勝上極也。
P185n1618_p0599a02║阿難苦樂兩滅𨷖心不交如是一類名無煩
P185n1618_p0599a03║天機括獨行研交無地如是一類名無熱天。
P185n1618_p0599a04║溫陵曰前於苦樂有捨有厭則心與境𨷖
P185n1618_p0599a05║不能無煩惟心境兩釋煩惱斯斷盛熱曰
P185n1618_p0599a06║煩微煩曰熱上雖𨷖心不交疑若猶有交
P185n1618_p0599a07║地方滅麄相得無煩而已此復增勝心機
P185n1618_p0599a08║無對研交無地能滅緣影故得無熱也。
P185n1618_p0599a09║十方世界妙見圓澄更無塵象一切沉垢如
P185n1618_p0599a10║是一類名善見天精見現前陶鑄無礙如是
P185n1618_p0599b01║一類名善現天。
P185n1618_p0599b02║資中曰塵象沉垢即定慧之障也定慧精
P185n1618_p0599b03║明融鍊自在故云陶鑄無礙。
P185n1618_p0599b04║究竟羣幾窮色性性入無邊際如是一類名
P185n1618_p0599b05║色究竟天。
P185n1618_p0599b06║吳興曰究竟研窮之義也幾者動之微也
P185n1618_p0599b07║研窮多念至於一念故曰究竟羣幾以雜
P185n1618_p0599b08║修五品初用多念無漏熏多念有漏乃至
P185n1618_p0599b09║最後用一念無漏熏一念有漏名上極品
P185n1618_p0599b10║故俱舍云成由一念雜是也窮色性性者
P185n1618_p0600a01║窮亦究竟變其文耳心既熏多至少色亦
P185n1618_p0600a02║窮麄至微麄細不同故曰性性入無邊際
P185n1618_p0600a03║即色界與無色界二邊之交際也俱舍云
P185n1618_p0600a04║從此向上無復所居此處最高名色究竟。
P185n1618_p0600a05║阿難此不還天彼諸四禪四位天王獨有欽
P185n1618_p0600a06║聞不能知見如今世間曠野深山聖道塲地
P185n1618_p0600a07║皆阿羅漢所住持故世間麄人所不能見。
P185n1618_p0600a08║溫陵曰下天修有漏凡定此天修無漏聖
P185n1618_p0600a09║業麄細有異故不能見。
P185n1618_p0600a10║阿難是十八天獨行無交未𥁞形累自此已
P185n1618_p0600b01║還名為色界。
P185n1618_p0600b02║孤山曰獨行無交俱無情欲故未𥁞形累
P185n1618_p0600b03║尚有色質故。
P185n1618_p0600b04║復次阿難從是有頂色邊際中其間復有二
P185n1618_p0600b05║種岐路若於捨心發明智慧慧光圓通便出
P185n1618_p0600b06║塵界成阿羅漢入菩薩乘如是一類名為回
P185n1618_p0600b07║心大阿羅漢。
P185n1618_p0600b08║溫陵曰色究竟天居有色頂與無色鄰名
P185n1618_p0600b09║色邊際四禪皆依捨念修定此言捨心指
P185n1618_p0600b10║有頂因心也吳興曰色究竟天苐三果人
P185n1618_p0601a01║根有利鈍故分二路其利根者發無漏智
P185n1618_p0601a02║斷𥁞修惑即出三界其鈍根者復由定心
P185n1618_p0601a03║欣上厭下生無色界應知慧光圓通且約
P185n1618_p0601a04║𥁞無生智圓滿而言入菩薩乘正約出三
P185n1618_p0601a05║界後勝進而說斯亦今經破定性之明文
P185n1618_p0601a06║也名為回心者圓師指同涅槃五人發心
P185n1618_p0601a07║之義今謂不爾彼是界外發心即入初住
P185n1618_p0601a08║此是界內廻心方成四果安得五人為同
P185n1618_p0601a09║年邪。
P185n1618_p0601a10║若在捨心捨厭成就覺身為礙銷礙入空如
P185n1618_p0601b01║是一類名為空處。
P185n1618_p0601b02║溫陵曰自此而下明無色界四天也無色
P185n1618_p0601b03║者無業果色有定果色依正皆然乃滅身
P185n1618_p0601b04║歸無定性聲聞所居或捨厭天人雜處其
P185n1618_p0601b05║類不一皆無色蘊也四天皆依偏空修進
P185n1618_p0601b06║初厭色依空二厭空依識三色空識等都
P185n1618_p0601b07║滅而依識性四依識性以滅窮研而不得
P185n1618_p0601b08║真滅是皆有為增上善果未出輪迴不成
P185n1618_p0601b09║聖道者也今此初天厭己形礙堅修空觀
P185n1618_p0601b10║滅身歸無即厭色依空者也名空處定故
P185n1618_p0602a01║報生空處也長水曰捨心有二一者若於
P185n1618_p0602a02║有頂用無漏道斷惑入空即樂定那含也
P185n1618_p0602a03║二者若於廣果用有漏道伏惑入空即凡
P185n1618_p0602a04║夫外道也。
P185n1618_p0602a05║諸礙既銷無礙無滅其中惟留阿頼耶識全
P185n1618_p0602a06║於末那半分微細如是一類名為識處。
P185n1618_p0602a07║溫陵曰諸礙既銷而無則不依於色無礙
P185n1618_p0602a08║之無亦滅則不依於空惟留阿頼末那即
P185n1618_p0602a09║厭空依識者也名識處定故報生識處頼
P185n1618_p0602a10║耶苐八識末那苐七識也而末那所緣色
P185n1618_p0602b01║空識三此位厭色空而依識則色空麄緣
P185n1618_p0602b02║已無故惟全半分微細也。
P185n1618_p0602b03║空色既亡識心都滅十方寂然逈無攸徃如
P185n1618_p0602b04║是一類名無所有處。
P185n1618_p0602b05║溫陵曰前位雖亡空色而未滅識心此則
P185n1618_p0602b06║都滅故十方寂然逈無攸徃以寂無攸徃
P185n1618_p0602b07║故名無所有然此雖亡識心未亡識性今
P185n1618_p0602b08║之行人見性不深多滯於此雖能洞了色
P185n1618_p0602b09║空灰滅心慮逮無所有而終於識性幽幽
P185n1618_p0602b10║綿綿不能自脫生死窟穴實存乎此。
P185n1618_p0603a01║識性不動以滅窮研於無𥁞中發宣𥁞性如
P185n1618_p0603a02║存不存若𥁞非𥁞如是一類名為非想非非
P185n1618_p0603a03║想處。
P185n1618_p0603a04║溫陵曰識性者識心幽本也不動者寂無
P185n1618_p0603a05║攸徃也既能不動復研窮使滅然依識滅
P185n1618_p0603a06║之竟非真滅是強於無𥁞中發宣𥁞性所
P185n1618_p0603a07║以似存不存似𥁞不𥁞似存不存故非想
P185n1618_p0603a08║也似𥁞不𥁞又非非想也此又幽幽綿綿
P185n1618_p0603a09║至微之相也。
P185n1618_p0603a10║此等窮空不𥁞空理從不還天聖道窮者如
P185n1618_p0603b01║是一類名不廻心鈍阿羅漢若從無想諸外
P185n1618_p0603b02║道天窮空不歸迷漏無聞便入輪轉。
P185n1618_p0603b03║吳興曰此等窮空通指凡聖欣厭未𥁞故
P185n1618_p0603b04║云不𥁞空理縱是聖人修八聖種觀亦有
P185n1618_p0603b05║四陰細惑未亡以未得滅受想定故從不
P185n1618_p0603b06║還天下明聖人有生此處者是鈍根那含
P185n1618_p0603b07║耳言羅漢者約後為名也若從無想下明
P185n1618_p0603b08║外道有不生此處者謂窮空不歸也外道
P185n1618_p0603b09║窮空凡有二種一窮至四禪以無想為極
P185n1618_p0603b10║二窮至無色以非想為極今既入無想則
P185n1618_p0604a01║迷於有漏無聞四空故五百劫滿自當輪
P185n1618_p0604a02║轉有解此文作外道從無想天來者非也
P185n1618_p0604a03║請觀不歸二字歸猶來也豈非無想窮空
P185n1618_p0604a04║不來乎高麗麻谷普幻師曰其那含天除
P185n1618_p0604a05║其利根廻心羅漢其餘鈍根貪寂定者修
P185n1618_p0604a06║空增勝入四空處其凡夫禪次第修者成
P185n1618_p0604a07║四禪後次從廣果入四空處然則根本天
P185n1618_p0604a08║中苐三廣果能攝無想及五那含今云有
P185n1618_p0604a09║頂色邊際者通指廣果聖凡雜地也補註
P185n1618_p0604a10║曰觀長水前解捨心有二及吳興所解窮
P185n1618_p0604b01║空不歸等與麻谷之說畧同今叅而言之
P185n1618_p0604b02║鈍根那含廣果凡夫皆能趣入四空而外
P185n1618_p0604b03║道亦有入者惟除無想之外道耳。
P185n1618_p0604b04║阿難是諸天上各各天人則是凡夫業果酬
P185n1618_p0604b05║荅荅𥁞入輪彼之天王即是菩薩遊三摩地
P185n1618_p0604b06║漸次增進回向聖倫所修行路。
P185n1618_p0604b07║溫陵曰通指欲色無色天也其眾乃隨業
P185n1618_p0604b08║感報未出輪廻其王乃隨行權應寄位升
P185n1618_p0604b09║進華嚴謂初地菩薩多作閻浮提王二地
P185n1618_p0604b10║輪王乃至六欲三梵天王是也此竪論已
P185n1618_p0605a01║終故通結指。
P185n1618_p0605a02║阿難是四空天身心滅𥁞定性現前無業果
P185n1618_p0605a03║色從此逮終名無色界此皆不了妙覺明心
P185n1618_p0605a04║積妄發生妄有三界中間妄隨七趣沉溺補
P185n1618_p0605a05║特伽羅各從其類。
P185n1618_p0605a06║溫陵曰身心滅𥁞者無色蘊及麄識也孤
P185n1618_p0605a07║山曰無業果色者顯有定果色也補特伽
P185n1618_p0605a08║羅此云數取趣謂諸有情起惑造業隨諸
P185n1618_p0605a09║趣受生也補註曰定果色者顯揚論名定
P185n1618_p0605a10║自在所生色謂由勝定故於一切色皆得
P185n1618_p0605b01║自在即以定變起五塵境也數取趣者能
P185n1618_p0605b02║取當來諸趣即中有也涅槃云中有五陰
P185n1618_p0605b03║非肉眼見天眼所見。
P185n1618_p0605b04║復次阿難是三界中復有四種阿修羅類若
P185n1618_p0605b05║於鬼道以護法力乘通入空此阿修羅從卵
P185n1618_p0605b06║而生鬼趣所攝若於天中降德貶墜其所卜
P185n1618_p0605b07║居鄰於日月此阿修羅從胎而出人趣所攝
P185n1618_p0605b08║有修羅王執持世界力洞無畏能與梵王及
P185n1618_p0605b09║天帝釋四天爭權此阿修羅因變化有天趣
P185n1618_p0605b10║所攝阿難別有一分下劣修羅生大海心沉
P185n1618_p0606a01║水穴口旦遊虛空暮歸水宿此阿修羅因濕
P185n1618_p0606a02║氣有畜生趣攝。
P185n1618_p0606a03║溫陵曰修羅此云非天福力等天而無天
P185n1618_p0606a04║行為多瞋故也隨業輕重而有四生之異
P185n1618_p0606a05║水穴即尾閭也吳興曰俱舍四生頌但云
P185n1618_p0606a06║鬼通胎化二今卯生修羅鬼趣所攝則世
P185n1618_p0606a07║親之言似未詳矣問法華所列四種修羅
P185n1618_p0606a08║與今四種為同為異荅資中云同今謂彼
P185n1618_p0606a09║四只可攝在此四之中不可次第分屬其
P185n1618_p0606a10║類荊溪師云法華四種皆與帝釋闘戰一
P185n1618_p0606b01║徃觀之但同今經第三類耳問此四修羅
P185n1618_p0606b02║既為四趣所攝應無別報同分之處耶荅
P185n1618_p0606b03║雖屬四趣非無別報今云卜居鄰於日月
P185n1618_p0606b04║等即同分之處也又長阿舍云南洲有金
P185n1618_p0606b05║剛山中有修羅宮所治六千由旬欄楯行
P185n1618_p0606b06║樹等然一日一夜三時受苦苦具自來入
P185n1618_p0606b07║具言中是知此趣且取一分善報謂之人
P185n1618_p0606b08║天若論受苦實在人趣之下故正法念經
P185n1618_p0606b09║惟以鬼畜二種𭣣之良由於此。
P185n1618_p0606b10║阿難如是地獄餓鬼畜生人及神仙天洎修
P185n1618_p0607a01║羅精研七趣皆是昏沉諸有為相妄想受生
P185n1618_p0607a02║妄想隨業於妙圓明無作本心皆如空華元
P185n1618_p0607a03║無所著但一虛妄更無根緒阿難此等眾生
P185n1618_p0607a04║不識本心受此輪廻經無量劫不得真淨皆
P185n1618_p0607a05║由隨順殺盜[婬-壬+(工/山)]故反此三種又則出生無殺
P185n1618_p0607a06║盜[婬-壬+(工/山)]有名鬼倫無名天趣有無相傾起輪廻
P185n1618_p0607a07║性若得妙發三摩提者則妙常寂有無二無
P185n1618_p0607a08║無二亦滅尚無不殺不偷不[婬-壬+(工/山)]云何更隨殺
P185n1618_p0607a09║盜[婬-壬+(工/山)]事。
P185n1618_p0607a10║溫陵曰前問妙心徧圓何有獄鬼人天等
P185n1618_p0607b01║道故此結示由殺盜[婬-壬+(工/山)]三為根本有是業
P185n1618_p0607b02║則名鬼倫言必墜也無是業則名天趣言
P185n1618_p0607b03║必升也出生無殺盜[婬-壬+(工/山)]即天趣也七趣舉
P185n1618_p0607b04║二以善惡通攝也因有而墜因無而升故
P185n1618_p0607b05║曰有無相傾起輪廻性若得正定則妙性
P185n1618_p0607b06║常寂無復輪廻矣有無二無言相傾業斷
P185n1618_p0607b07║無二亦滅言分別情忘也業斷情忘則三
P185n1618_p0607b08║種妄本名迹雙泯矣故欲斷妄輪須修正
P185n1618_p0607b09║定也孤山曰有無二無無生死之俗也無
P185n1618_p0607b10║二亦滅滅涅槃之直也尚無於善况隨於
P185n1618_p0608a01║惡亦應云尚無無二云何隨二中道無著
P185n1618_p0608a02║其旨惟明補註曰有無相傾者鬼趣業𥁞
P185n1618_p0608a03║或修善而升天趣報表或轉惡而墜此名
P185n1618_p0608a04║相傾起輪廻性也。
P185n1618_p0608a05║阿難不斷三業各各有私因各各私眾私同
P185n1618_p0608a06║分非無定處自妄發生生𡚶無因無可尋究。
P185n1618_p0608a07║溫陵曰前問地獄為有定處為復自然彼
P185n1618_p0608a08║彼發業各各私受故此牒荅三業即殺盜
P185n1618_p0608a09║[婬-壬+(工/山)]也。
P185n1618_p0608a10║汝勗修行欲得菩提要除三惑不𥁞三惑縱
P185n1618_p0608b01║得神通皆是世間有為功用習氣不滅落於
P185n1618_p0608b02║魔道雖欲除妄倍加虛偽如來說為可哀憐
P185n1618_p0608b03║者汝妄自造非菩提咎作是說者名為正說
P185n1618_p0608b04║若他說者即魔王說。
P185n1618_p0608b05║溫陵曰殺盜[婬-壬+(工/山)]為惑業之本故名三惑上
P185n1618_p0608b06║明諸趣戒備失錯而終於勸斷三業勸除
P185n1618_p0608b07║三惑乃戒備真要也下文即助道分中第
P185n1618_p0608b08║二科名詳辨魔竟深防邪誤也魔即魔羅
P185n1618_p0608b09║此云殺者亦云奪者能殺慧命奪善法開
P185n1618_p0608b10║之有五曰五陰魔煩惱魔死魔天魔鬼魔
P185n1618_p0609a01║合之惟陰魔天魔而已陰魔即生死煩惱
P185n1618_p0609a02║依五陰而起者也天魔因修邪定好害正
P185n1618_p0609a03║道者也未發心者常與隨順則無冠敵惟
P185n1618_p0609a04║正修者違而不順偏致惱害故須辨識也。
P185n1618_p0609a05║即時如來將罷法座於師子床攬七寶几廻
P185n1618_p0609a06║紫金山再來凭倚普告大眾及阿難言汝等
P185n1618_p0609a07║有學緣覺聲聞今日廻心趣大菩提無上妙
P185n1618_p0609a08║覺吾今已說真修行法汝猶未識修奢摩他
P185n1618_p0609a09║毗婆舍那微細魔事魔境現前汝不能識洗
P185n1618_p0609a10║心非正落於邪見或汝陰魔或復天魔或著
P185n1618_p0609b01║鬼神或遭魑魅心中不明認賊為子又復於
P185n1618_p0609b02║中得少為足如苐四禪無聞比丘妄言證聖
P185n1618_p0609b03║天報已畢衰相現前謗阿羅漢身遭後有墮
P185n1618_p0609b04║阿鼻獄汝應諦𦗟吾今為汝子細分別阿難
P185n1618_p0609b05║起立并其會中同有學者歡喜頂禮伏𦗟慈
P185n1618_p0609b06║誨。
P185n1618_p0609b07║溫陵曰前法既終當機無問故將罷法座
P185n1618_p0609b08║而又攬寶凡回金容無問自說者真止觀
P185n1618_p0609b09║中微細魔事非一切智莫能辨識能隳寶
P185n1618_p0609b10║覺破法王家故須特告乃最後深慈也四
P185n1618_p0610a01║禪無聞者比丘無多聞慧但勤小行得生
P185n1618_p0610a02║四禪便謂已證阿羅漢及乎天報將畢見
P185n1618_p0610a03║有生處遂謗佛妄說阿羅漢不受後有因
P185n1618_p0610a04║此墜墮乃邪誤之咎也。
P185n1618_p0610a05║佛告阿難及諸大眾汝等當知有漏世界十
P185n1618_p0610a06║二類生本覺妙明覺圓心體與十方佛無二無
P185n1618_p0610a07║別由汝妄想迷理為咎癡愛發生生發徧迷
P185n1618_p0610a08║故有空性化迷不息有世界生則此十方微
P185n1618_p0610a09║塵國土非無漏者皆是迷頑妄想安立當知
P185n1618_p0610a10║虛空生汝心內猶如片雲點太清裏況諸世
P185n1618_p0610b01║界在虛空耶汝等一人發真歸元此十方空
P185n1618_p0610b02║皆悉銷殞云何空中所有國土而不振裂。
P185n1618_p0610b03║溫陵曰覺圓心體所謂真元由迷理背真
P185n1618_p0610b04║化迷立妄成有漏界為魔所依化迷者隨
P185n1618_p0610b05║迷轉變也空生大覺中如海一漚𤼵又喻
P185n1618_p0610b06║片雲以明世界虛幻微芒易以銷殞也惟
P185n1618_p0610b07║真元之體本自廓然而虛空國土皆是迷
P185n1618_p0610b08║頑妄想安立若汝等一人發真不迷則無
P185n1618_p0610b09║安立者故自殞裂也此并下文皆敘魔所
P185n1618_p0610b10║起盖有漏空界為魔所依今若殞裂則魔
P185n1618_p0611a01║不安矣或曰有漏空界乃眾生同感云何
P185n1618_p0611a02║一人而能銷殞矧古今發真者眾而空界
P185n1618_p0611a03║依然安在其銷殞耶曰同業所感不離晦
P185n1618_p0611a04║昧發真返明故可消殞然眾生不可𥁞世
P185n1618_p0611a05║界不可𥁞故雖一人發真而眾復感結所
P185n1618_p0611a06║以依然使同業之人同能發真則山河噐
P185n1618_p0611a07║界應念化成無上知覺而為淨妙佛上矣
P185n1618_p0611a08║補註曰迷則轉覺體為虛空悟則全虛空
P185n1618_p0611a09║是覺體故一人發真歸元則一人所見虛
P185n1618_p0611a10║空悉皆消殞而為覺體矣即所謂心精通
P185n1618_p0611b01║䐇當處湛然彼之未見消殞者是其未能
P185n1618_p0611b02║發真歸元也吳興曰前微塵國土且約同
P185n1618_p0611b03║居而說究論歸元振裂之義須通三土若
P185n1618_p0611b04║發偏真歸小涅槃之元則同居振裂若發
P185n1618_p0611b05║圓真歸大涅槃之元則方便實報振裂今
P185n1618_p0611b06║已開小顯大則真元之理無非寂光但有
P185n1618_p0611b07║相似分極之異耳。
P185n1618_p0611b08║汝軰修禪飾三摩地十方菩薩及諸無漏大
P185n1618_p0611b09║阿羅漢心精通䐇當處湛然一切魔王及與
P185n1618_p0611b10║鬼神諸凡夫天見其宮殿無故崩裂大地振
P185n1618_p0612a01║拆水陸飛騰無不驚慴凡夫昏暗不覺遷訛
P185n1618_p0612a02║彼等咸得五種神通惟除漏𥁞戀此塵勞如
P185n1618_p0612a03║何令汝摧裂其處是故神鬼及諸天魔魍魎
P185n1618_p0612a04║妖精於三昧時僉來惱汝。
P185n1618_p0612a05║溫陵曰魔以晦昧為依今修禪飾定妙心
P185n1618_p0612a06║精明故能振裂魔界遂致惱害也凡夫天
P185n1618_p0612a07║魔王天也吳興曰飾猶莊嚴也謂修禪定
P185n1618_p0612a08║功德莊嚴本有真三摩地以修飾故彼菩
P185n1618_p0612a09║薩羅漢所證心性通同䐇合此動魔之由
P185n1618_p0612a10║由三摩地將出其境故魔等宮殿自然崩
P185n1618_p0612b01║裂斯亦歸元之前相也問大地無情水陸
P185n1618_p0612b02║異類何以同魔亦皆振慴荅三昧威神不
P185n1618_p0612b03║可思議如大樹緊那羅王絃歌一動聲震
P185n1618_p0612b04║大千須彌山王為之踊沒况菩薩首楞嚴
P185n1618_p0612b05║力豈以情無情異而為責邪凡夫昏暗不
P185n1618_p0612b06║覺遷訛者此釋伏疑也恐疑者曰魔及諸
P185n1618_p0612b07║天既見其相凡夫何事都不覺知故此釋
P185n1618_p0612b08║云。
P185n1618_p0612b09║然彼諸魔雖有大怒彼塵勞內汝妙覺中如
P185n1618_p0612b10║風吹光如刀斷水了不相觸汝如沸湯彼如
P185n1618_p0613a01║堅氷暖氣漸鄰不日消殞徒恃神力但為其
P185n1618_p0613a02║客成就破亂由汝心中五陰主人主人若迷
P185n1618_p0613a03║客得其便當處禪那覺悟無惑則彼魔事無
P185n1618_p0613a04║柰汝何陰消入明則彼羣邪咸受幽氣明能
P185n1618_p0613a05║破暗近自消殞如何敢留擾亂禪定若不明
P185n1618_p0613a06║悟被陰所迷則汝阿難必為魔子成就魔人
P185n1618_p0613a07║如摩登伽殊為眇劣彼惟咒汝破佛律儀八
P185n1618_p0613a08║萬行中只毀一戒心清淨故尚未淪溺此乃
P185n1618_p0613a09║隳汝寶覺全身如宰臣家忽逢籍沒宛轉零
P185n1618_p0613a10║落無可哀救。
P185n1618_p0613b01║溫陵曰五陰主人真心也陰消入明指發
P185n1618_p0613b02║真者登伽眇劣只毀戒體諸魔熾惡能隳
P185n1618_p0613b03║寶覺固宜深防也宰臣籍沒喻幾於覺位
P185n1618_p0613b04║而淪惡趣孤山曰以[婬-壬+(工/山)]女比天魔人眇劣
P185n1618_p0613b05║也以一戒比全身事𦕈劣也舉劣况勝勗
P185n1618_p0613b06║彼深防初果道共戒力自然無犯故云心
P185n1618_p0613b07║清淨等籍沒漢書云除其屬籍是也。
P185n1618_p0613b08║阿難當知汝坐道塲銷落諸念其念若𥁞則
P185n1618_p0613b09║諸離念一切精明動靜不移憶忘如一當住
P185n1618_p0613b10║此處入三摩地如明目人處大幽暗精性妙
P185n1618_p0614a01║淨心未發光此則名為色陰區宇。
P185n1618_p0614a02║補註曰離念精明心未發光等色陰未破
P185n1618_p0614a03║之相也孤山謂在名字位中則似抑之太
P185n1618_p0614a04║低溫陵謂得元明覺無生滅性則似升之
P185n1618_p0614a05║太高當依吳興指屬觀行此盖禪那得力
P185n1618_p0614a06║之處塵勞暫息之時也定力雖爾而色陰
P185n1618_p0614a07║未破故如明目處幽暗陰以覆蔽為義區
P185n1618_p0614a08║局性真故名區宇。
P185n1618_p0614a09║若目明朗十方洞開無復幽黯名色陰𥁞是
P185n1618_p0614a10║人則能超越劫濁觀其所由堅固妄想以為
P185n1618_p0614b01║其本。
P185n1618_p0614b02║溫陵曰五陰𥁞相非滅身歸無乃觀力洞
P185n1618_p0614b03║照不為迷礙而已故譬若目明朗十方洞
P185n1618_p0614b04║開也色陰始因父母己三妄倫交結故曰
P185n1618_p0614b05║堅固妄想為本五種妄本經末自釋補註
P185n1618_p0614b06║曰前解五濁云劫濁依於色陰故今色𥁞
P185n1618_p0614b07║則能超之餘四例此。
P185n1618_p0614b08║阿難當在此中精研妙明四大不織少選之
P185n1618_p0614b09║間身能出礙此名精明流溢前境斯但功用
P185n1618_p0614b10║暫得如是非為聖證不作聖心名善境界若
P185n1618_p0615a01║作聖解即受羣邪。
P185n1618_p0615a02║溫陵曰此中者定中也妙體本融由妄質
P185n1618_p0615a03║成礙故精窮妙明則四大不織而身能出
P185n1618_p0615a04║礙也然此特定力所逼使精妙流溢暫而
P185n1618_p0615a05║不常故非聖證孤山曰凡諸境發雖是善
P185n1618_p0615a06║相取著成邪任是惡相若不取著邪亦成
P185n1618_p0615a07║正以境隨心轉故。
P185n1618_p0615a08║
P185n1618_p0615a09║大佛頂如來密因修證了義諸菩薩萬行首
P185n1618_p0615a10║楞嚴經會解卷第十七