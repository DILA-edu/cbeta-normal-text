P185n1618_p0645a01║大佛頂如來密因脩證了義諸菩薩萬行首
P185n1618_p0645a02║楞嚴經會解卷第十九　　　　　　𨗿九
P185n1618_p0645a03║天竺沙門般剌密帝譯
P185n1618_p0645a04║烏萇國沙門彌伽釋迦譯語
P185n1618_p0645a05║菩薩戒弟子前正議大夫同中書門下平
P185n1618_p0645a06║章事房融筆受
P185n1618_p0645a07║師子林沙門　惟則　會解
P185n1618_p0645a08║阿難彼善男子脩三摩地想陰盡者是人平
P185n1618_p0645a09║常夢想消滅寤寐恒一覺明虛靜猶如晴空
P185n1618_p0645a10║無復麤重前塵影事觀諸世間大地山河如
P185n1618_p0645b01║鏡鑑明來無所粘過無蹤迹虛受照應了罔
P185n1618_p0645b02║陳習惟一精真生滅根元從此披露見諸十
P185n1618_p0645b03║方十二眾生畢殫其類雖未通其各命由緒
P185n1618_p0645b04║見同生基猶如野馬熠熠清擾為浮根塵究
P185n1618_p0645b05║竟樞宂此則名為行陰區宇。
P185n1618_p0645b06║溫陵曰通敘想滅行現也浮動妄習晝明
P185n1618_p0645b07║則想夕瞢則夢汩亂性真莫得而一擾動
P185n1618_p0645b08║覺明莫得而靜故想陰盡者夢想消滅寤
P185n1618_p0645b09║寐恒一覺明虛靜猶如晴空也五陰前麤
P185n1618_p0645b10║後細故想盡則無麤重影事雖觀萬象而
P185n1618_p0646a01║無想念故如鏡鑑明無粘無迹虛受照應
P185n1618_p0646a02║了無陳習惟一精真明極如此故幽隱行
P185n1618_p0646a03║陰於是披露也行為萬化生滅根元故其
P185n1618_p0646a04║相披露則十二類生之元無不殫見各命
P185n1618_p0646a05║由緒識也同生基行也擾動幽隱故譬野
P185n1618_p0646a06║馬乍生乍滅故曰熠熠無復麤影故曰清
P185n1618_p0646a07║擾根塵運止皆本於此故曰究竟樞宂也
P185n1618_p0646a08║孤山曰雖未下謂雖未能別相見彼眾生
P185n1618_p0646a09║脩因趣果因由端緒已能捴相見彼生類
P185n1618_p0646a10║俱由行起名此行陰為同生基野馬陽𦦨
P185n1618_p0646b01║浮埃也熠熠光耀閃爍之㒵清擾即下文
P185n1618_p0646b02║幽清擾動是也。
P185n1618_p0646b03║若此清擾熠熠元性性入元澄一澄元習如
P185n1618_p0646b04║波瀾滅化為澄水名行陰盡是人則能超眾
P185n1618_p0646b05║生濁觀其所由幽隱妄想以為其本。
P185n1618_p0646b06║溫陵曰行陰習擾成性故稱元性元習能
P185n1618_p0646b07║滅擾習則歸元澄之本而遷流相盡矣故
P185n1618_p0646b08║如波瀾滅化為澄水也生滅不停業運常
P185n1618_p0646b09║遷名眾生濁故行陰盡則超之行陰密移
P185n1618_p0646b10║曾無覺悟故曰幽隱妄想。
P185n1618_p0647a01║阿難當知是得正知奢摩他中諸善男子凝
P185n1618_p0647a02║明正心十類天魔不得其便方得精研窮生
P185n1618_p0647a03║類本於本類中生元露者觀彼幽清圓擾動
P185n1618_p0647a04║元於圓元中起計度者是人墜入二無因論。
P185n1618_p0647a05║溫陵曰夢想消亡寤寐常一故稱正知奢
P185n1618_p0647a06║摩他又稱凝明正心皆想盡之相也外魔
P185n1618_p0647a07║皆因心召故想盡凝明則天魔不至從此
P185n1618_p0647a08║惟是脩禪失趣狂解妄計是即陰魔也生
P185n1618_p0647a09║類本即同生基也於本類中生元露者於
P185n1618_p0647a10║同生基見己行元也幽清動元即行元也。
P185n1618_p0647b01║一者是人見本無因何以故是人既得生機
P185n1618_p0647b02║全破乘于眼根八百功德見八萬劫所有眾
P185n1618_p0647b03║生業流灣環死此生彼只見眾生輪廻其處
P185n1618_p0647b04║八萬劫外冥無所觀便作是解此等世間十
P185n1618_p0647b05║方眾生八萬劫來無因自有由此計度亡正
P185n1618_p0647b06║徧知墮落外道惑菩提性。
P185n1618_p0647b07║吳興曰生機全破者機喻擾動即行陰也
P185n1618_p0647b08║不為想陰所覆故云全破眼根八百功德
P185n1618_p0647b09║既約三世四方論之今見本無因即乘過
P185n1618_p0647b10║去功德下見末無因即乘未來功德斯由
P185n1618_p0648a01║定中發宿命通乃令眼根彰此力用業流
P185n1618_p0648a02║灣環行陰流轉也冥無所觀外道冥諦也
P185n1618_p0648a03║夫善惡業緣惟識變造是人八萬劫外尚
P185n1618_p0648a04║不見行何况於識故從此來起無因計。
P185n1618_p0648a05║二者是人見末無因何以故是人於生既見
P185n1618_p0648a06║其根知人生人悟鳥生鳥烏從來黑鵠從來
P185n1618_p0648a07║白人天本竪畜生本橫白非洗成黑非染造
P185n1618_p0648a08║從八萬劫無復改移今𥁞此形亦復如是而
P185n1618_p0648a09║我本來不見菩提云何更有成菩提事當知
P185n1618_p0648a10║今日一切物象皆本無因。
P185n1618_p0648b01║溫陵曰謬執生根不達化理以人竟為人
P185n1618_p0648b02║乃至黑竟為黑無復改移因而例我本不
P185n1618_p0648b03║見道末亦無成是末無因也結文本字合
P185n1618_p0648b04║是末字吳興曰無復改移者此見一分人
P185n1618_p0648b05║畜之類有經長時業果未轉故起斯計如
P185n1618_p0648b06║智論明舍利弗觀鴿子身前後皆八萬劫
P185n1618_p0648b07║不改其類今行陰中既見此相乃執一切
P185n1618_p0648b08║自然而然此即不知十二類生各命由緒
P185n1618_p0648b09║也今盡此形等明未來無因亦應見八萬
P185n1618_p0648b10║劫以外道通同聲聞故。
P185n1618_p0649a01║由此計度亡正徧知墯落外道惑菩提性是
P185n1618_p0649a02║則名為第一外道立無因論。
P185n1618_p0649a03║吳興曰肇師云外道末伽梨謂眾生苦樂
P185n1618_p0649a04║不因行得皆自然耳前經云末伽梨等都
P185n1618_p0649a05║言此身死後全滅今計無因雖不云死滅
P185n1618_p0649a06║必至劫滿亦同其倫當知諸見不出四句
P185n1618_p0649a07║謂斷常雙亦雙非也上二無因即斷見下
P185n1618_p0649a08║四徧常及一分無常一分常乃至死後俱
P185n1618_p0649a09║非即後三句餘之所計皆源流於此。
P185n1618_p0649a10║阿難是三摩中諸善男子凝明正心魔不得
P185n1618_p0649b01║便窮生類本觀彼幽清常擾動元於圓常中
P185n1618_p0649b02║起計度者是人墜入四徧常論。
P185n1618_p0649b03║長水曰行陰生滅相續不失故名常所計
P185n1618_p0649b04║四種徧一切法故名圓溫陵曰前言圓擾
P185n1618_p0649b05║動元此言常擾動元者以生滅之元皆圓
P185n1618_p0649b06║於此遂執為常而起徧常論徧即圓也故
P185n1618_p0649b07║此標名徧常後結名圓常。
P185n1618_p0649b08║一者是人窮心境性二處無因脩習能知二
P185n1618_p0649b09║萬劫中十方眾生所有生滅咸皆循環不曾
P185n1618_p0649b10║散失計以為常。
P185n1618_p0650a01║溫陵曰由妄計行陰為生滅圓元遂於心
P185n1618_p0650a02║境四大等皆計為常也真際曰心境二處
P185n1618_p0650a03║雖則無因二萬劫來相續不斷故計為常。
P185n1618_p0650a04║二者是人窮四大元四性常住脩習能知四
P185n1618_p0650a05║萬劫中十方眾生所有生滅咸皆體恒不曾
P185n1618_p0650a06║散失計以為常。
P185n1618_p0650a07║溫陵曰眾生依地水火風生滅而四性元
P185n1618_p0650a08║則常住則諸生滅法咸皆體常。
P185n1618_p0650a09║三者是人窮盡六根末那執受心意識中本
P185n1618_p0650a10║元由處性常恒故脩習能知八萬劫中一切
P185n1618_p0650b01║眾生循環不失本來常住窮不失性計以為
P185n1618_p0650b02║常。
P185n1618_p0650b03║溫陵曰六根及未那執受即八識也心意
P185n1618_p0650b04║識中本元即識性也謂其本性恒常眾生
P185n1618_p0650b05║依之循環而住不曾散失此認識神而妄
P185n1618_p0650b06║計也真際曰言六根者舉所依根顯能依
P185n1618_p0650b07║識也既云心意識中故知觀八識也吳興
P185n1618_p0650b08║曰按楞伽云阿梨耶識除佛及八地菩薩
P185n1618_p0650b09║諸餘二乘外道脩行者皆不能知由是觀
P185n1618_p0650b10║之今行陰未盡豈能於此計以為常應知
P185n1618_p0651a01║心意識者通舉八識也本元由處別指行
P185n1618_p0651a02║陰也良以首楞嚴定頓窮八識圓伏五住
P185n1618_p0651a03║而於想陰盡處不了行陰微細生滅妄認
P185n1618_p0651a04║為常非謂定中已見第八慤師云若了八
P185n1618_p0651a05║識何得異計斯語善焉補註曰俱舍云集
P185n1618_p0651a06║起名心思量名意了別名識百法䟽云八
P185n1618_p0651a07║識名心七識名意六識名識又婆沙云心
P185n1618_p0651a08║即意識如火名𦦨亦名為熾亦名燒薪只
P185n1618_p0651a09║是一心有三差別此中諸解當取岳師通
P185n1618_p0651a10║舉八識別指行陰之說為近理也。
P185n1618_p0651b01║四者是人既盡想元生理更無流止運轉生
P185n1618_p0651b02║滅想心今已永滅理中自然成不生滅因心
P185n1618_p0651b03║所度計以為常。
P185n1618_p0651b04║溫陵曰想元想陰也生理行陰也妄謂流
P185n1618_p0651b05║轉生滅皆属想心今已永滅則不生滅理
P185n1618_p0651b06║自然屬行不知行陰即生滅元也長水曰
P185n1618_p0651b07║此於生滅計不生滅故執為常吳興曰前
P185n1618_p0651b08║指本元為常即於生滅計不生滅如見細
P185n1618_p0651b09║流謂之止水也今取理中為常乃於不生
P185n1618_p0651b10║滅計不生滅如見虛空謂之常住也斯亦
P185n1618_p0652a01║妄認行陰為理耳。
P185n1618_p0652a02║由此計常亡正徧知墯落外道惑菩提性是
P185n1618_p0652a03║則名為第二外道立圓常論。
P185n1618_p0652a04║吳興曰此四徧常所窮之境從廣至狹而
P185n1618_p0652a05║成次第初通五陰二局色陰三惟行陰四
P185n1618_p0652a06║但是行陰不生滅理若言第三計八識第
P185n1618_p0652a07║四復計行陰其義既失所次亦非。
P185n1618_p0652a08║又三摩中諸善男子堅凝正心魔不得便窮
P185n1618_p0652a09║生類本觀彼幽清常擾動元於自他中起計
P185n1618_p0652a10║度者是人墜入四顛倒見一分無常一分常
P185n1618_p0652b01║論一者是人觀妙明心徧十方界湛然以為
P185n1618_p0652b02║究竟神我從是則計我徧十方凝明不動一
P185n1618_p0652b03║切眾生於我心中自生自死則我心性名之
P185n1618_p0652b04║為常彼生滅者真無常性。
P185n1618_p0652b05║吳興曰觀妙下重舉觀行湛然下正明起
P185n1618_p0652b06║計亦由不了行陰生滅妄謂此處心性名之
P185n1618_p0652b07║然以為神我言神我者外道名主諦謂一
P185n1618_p0652b08║切法皆是我所悉以此神而為其主。
P185n1618_p0652b09║二者是人不觀其心徧觀十方恒沙國土見
P185n1618_p0652b10║劫壞處名為究竟無常種性劫不壞處名究
P185n1618_p0653a01║竟常。
P185n1618_p0653a02║吳興曰謂三禪以下終為三灾所壞名無
P185n1618_p0653a03║常種性四禪以上灾不能壞名究竟常。
P185n1618_p0653a04║三者是人別觀我心精細微密猶如微塵流
P185n1618_p0653a05║轉十方性無移改能令此身即生即滅其不
P185n1618_p0653a06║壞性名我性常一切死生從我流出名無常
P185n1618_p0653a07║性。
P185n1618_p0653a08║四者是人知想陰盡見行陰流行陰常流計
P185n1618_p0653a09║為常性色受想等今已滅盡名為無常由此
P185n1618_p0653a10║計度一分無常一分常故墯落外道惑菩提
P185n1618_p0653b01║性是則名為第三外道一分常論。
P185n1618_p0653b02║吳興曰前觀我心雖流轉十方性無移改
P185n1618_p0653b03║不知我是行陰其體常流今雖見流仍未
P185n1618_p0653b04║見識陰之相故對色受想等為常無常也
P185n1618_p0653b05║此四顛倒初觀神我及一切眾生即正報
P185n1618_p0653b06║也次觀國土與劫即依報也此二對他明
P185n1618_p0653b07║常無常三觀我心及身四計陰等此二約
P185n1618_p0653b08║自色心明常無常亦從廣至狹也。
P185n1618_p0653b09║又三摩中諸善男子堅凝正心魔不得便窮
P185n1618_p0653b10║生類本觀彼幽清常擾動元於分位中生計
P185n1618_p0654a01║度者是人墜入四有邊論。
P185n1618_p0654a02║溫陵曰分位有四謂三際分位見聞分位
P185n1618_p0654a03║彼我分位生滅分位。
P185n1618_p0654a04║一者是人心計生元流用不息計過未者名
P185n1618_p0654a05║為有邊計相續心名為無邊。
P185n1618_p0654a06║溫陵曰生元流用行陰也因遷流計三際
P185n1618_p0654a07║以過者已滅來者未見故名有邊現在相
P185n1618_p0654a08║續故名無邊不知真際本非有邊非無邊
P185n1618_p0654a09║也。
P185n1618_p0654a10║二者是人觀八萬劫則見眾生八萬劫前寂
P185n1618_p0654b01║無聞見無聞見處名為無邊有眾生處名為
P185n1618_p0654b02║有邊。
P185n1618_p0654b03║吳興曰後八萬劫亦合如前今恐存畧溫
P185n1618_p0654b04║陵曰前以不見為有邊此以無聞為無邊
P185n1618_p0654b05║乃回互倒計也。
P185n1618_p0654b06║三者是人計我徧知得無邊性彼一切人現
P185n1618_p0654b07║我知中我曾不知彼之知性名彼不得無邊
P185n1618_p0654b08║之心但有邊性。
P185n1618_p0654b09║孤山曰我曾下謂但見彼人現我知中而
P185n1618_p0654b10║不能知彼人性徧故計彼性以為有邊。
P185n1618_p0655a01║四者是人窮行陰空以其所見心路籌度一
P185n1618_p0655a02║切眾生一身之中計其咸皆半生半滅明其
P185n1618_p0655a03║世界一切所有一半有邊一半無邊由此計
P185n1618_p0655a04║度有邊無邊墯落外道惑菩提性是則名為
P185n1618_p0655a05║第四外道立有邊論。
P185n1618_p0655a06║溫陵曰因窮行空昔有今無遂以一陰為
P185n1618_p0655a07║半生半滅而內根外器一切皆然以生為
P185n1618_p0655a08║有邊滅為無邊吳興曰此四有邊初惟約
P185n1618_p0655a09║自二單約他三具自他四重計他一切依
P185n1618_p0655a10║正斯則前狹後廣以成其次。
P185n1618_p0655b01║又三摩中諸善男子堅凝正心魔不得便窮
P185n1618_p0655b02║生類本觀彼幽清常擾動元於知見中生計
P185n1618_p0655b03║度者是人墜入四種顛倒不死矯亂徧計虛
P185n1618_p0655b04║論。
P185n1618_p0655b05║資中曰凖婆沙論釋外道計天常住名為
P185n1618_p0655b06║不死計不亂荅得生彼天若實不知而輒
P185n1618_p0655b07║荅者恐成矯亂故有問時荅言祕密言辭
P185n1618_p0655b08║不應皆說或不定荅佛法訶云此真矯亂
P185n1618_p0655b09║故名不死矯亂虛論溫陵曰以邪倒故於
P185n1618_p0655b10║知見中狂解不决遂矯亂其語也今之邪
P185n1618_p0656a01║人妄謂得道而中無主正矯惑於人者多
P185n1618_p0656a02║類此四。
P185n1618_p0656a03║一者是人觀變化元見遷流處名之為變見
P185n1618_p0656a04║相續處名之為恒見所見處名之為生不見
P185n1618_p0656a05║見處名之為滅相續之因性不斷處名之為
P185n1618_p0656a06║增正相續中中所離處名之為減各各生處
P185n1618_p0656a07║名之為有互互亡處名之為無以理都觀用
P185n1618_p0656a08║心別見有求法人來問其義荅言我今亦生
P185n1618_p0656a09║亦滅亦有亦無亦增亦减於一切時皆亂其
P185n1618_p0656a10║語令彼前人遺失章句。
P185n1618_p0656b01║長水曰於一生滅行陰分為八義別見謂
P185n1618_p0656b02║變恒生滅增减有無也荅中畧舉六義以
P185n1618_p0656b03║不能定其道理但兩楹而荅故云亦生亦
P185n1618_p0656b04║滅等。
P185n1618_p0656b05║二者是人諦觀其心互互無處因無得證有
P185n1618_p0656b06║人來問惟荅一字但言其無除無之餘無所
P185n1618_p0656b07║言說。
P185n1618_p0656b08║溫陵曰互互無即念念滅相也得證者悟
P185n1618_p0656b09║一切法皆無也。
P185n1618_p0656b10║三者是人諦觀其心各各有處因有得證有
P185n1618_p0657a01║人來問惟荅一字但言其是除是之餘無所
P185n1618_p0657a02║言說。
P185n1618_p0657a03║溫陵曰各各有即念念生相也言無言是
P185n1618_p0657a04║皆不明荅。
P185n1618_p0657a05║四者是人有無俱見其境枝故其心亦亂有
P185n1618_p0657a06║人來問荅言亦有即是亦無亦無之中不是
P185n1618_p0657a07║亦有一切矯亂無容窮詰由此計度矯亂虛
P185n1618_p0657a08║無墯落外道惑菩提性是則名為第五外道
P185n1618_p0657a09║四顛倒性不死矯亂徧計虛論。
P185n1618_p0657a10║吳興曰從二至四於前八中有無分出也
P185n1618_p0657b01║二三單計第四兩亦有即是無如氷是水
P185n1618_p0657b02║也無不是有如水非氷也四句之中但涉
P185n1618_p0657b03║三句未見雙非其計猶麤。
P185n1618_p0657b04║又三摩中諸善男子堅凝正心魔不得便窮
P185n1618_p0657b05║生類本觀彼幽清常擾動元於無𥁞流生計
P185n1618_p0657b06║度者是人墜入死後有相發心顛倒或自固
P185n1618_p0657b07║身云色是我或見我圓含徧國土云我有色
P185n1618_p0657b08║或彼前緣隨我廻復云色屬我或復我依行
P185n1618_p0657b09║中相續云我在色皆計度言死後有相如是
P185n1618_p0657b10║循環有十六相。
P185n1618_p0658a01║資中曰無盡流即行陰也由見無盡故言
P185n1618_p0658a02║死後有相溫陵曰或自下心顛倒故固執
P185n1618_p0658a03║色身以色是我又謂我體圓徧則色為我
P185n1618_p0658a04║有前緣即目前之色也行相續相亦色也
P185n1618_p0658a05║於色作此四計於受想行亦然故成十六
P185n1618_p0658a06║相皆計死後復有也檇李曰不言識陰者
P185n1618_p0658a07║所計之我即識陰也吳興曰不尓外道六
P185n1618_p0658a08║法我與識異今行陰未破識未當情故不
P185n1618_p0658a09║言耳問前三陰既破何故與我復計四句
P185n1618_p0658a10║邪荅但破其計不破其法色等生滅念念
P185n1618_p0658b01║不停即無盡流也然此行陰與常塗所辨
P185n1618_p0658b02║麤細不同如百論家以識陰為初想陰居
P185n1618_p0658b03║次受陰第三三皆無記未能成業至於行
P185n1618_p0658b04║陰方起煩惱造作諸業是則四陰之中行
P185n1618_p0658b05║陰最麤此據平常未破時說也今觀行中
P185n1618_p0658b06║已破受想須知行陰麤相亦盡惟細相在
P185n1618_p0658b07║故通前三陰俱見遷流幽隱之元其實難
P185n1618_p0658b08║曉。
P185n1618_p0658b09║從此或計畢竟煩惱畢竟菩提兩性並驅各
P185n1618_p0658b10║不相觸由此計度死後有故墯落外道惑菩
P185n1618_p0659a01║提性是則名為第六外道立五陰中死後有
P185n1618_p0659a02║相心顛倒論。
P185n1618_p0659a03║吳興曰上四陰與我既死後有相或復妄
P185n1618_p0659a04║計煩惱菩提理亦如是以煩惱由陰而生
P185n1618_p0659a05║菩提由我而證言畢竟者即兩性不相陵
P185n1618_p0659a06║滅入未來際此皆後有也言五陰者通結
P185n1618_p0659a07║五陰正在前四又雖在前四義惟行陰耳。
P185n1618_p0659a08║又三摩中諸善男子堅凝正心魔不得便窮
P185n1618_p0659a09║生類本觀彼幽清常擾動元於先除滅色受
P185n1618_p0659a10║想中生計度者是人墜入死後無相發心顛
P185n1618_p0659b01║倒見其色滅形無所因觀其想滅心無所繫
P185n1618_p0659b02║知其受滅無復連綴陰性消散縱有生理而
P185n1618_p0659b03║無受想與草木同此質現前猶不可得死後
P185n1618_p0659b04║云何更有諸相因之勘校死後相無如是循
P185n1618_p0659b05║環有八無相。
P185n1618_p0659b06║溫陵曰陰性消散謂色受想滅也生理即
P185n1618_p0659b07║行也謂無受想則行亦滅也此約四陰現
P185n1618_p0659b08║在因亡未來果滅因果合論故成八相。
P185n1618_p0659b09║從此或計涅槃因果一切皆空徒有名字究
P185n1618_p0659b10║竟斷滅由此計度死後無故墯落外道惑菩
P185n1618_p0660a01║提性是則名為第七外道立五陰中死後無
P185n1618_p0660a02║相心顛倒論。
P185n1618_p0660a03║吳興曰涅槃因果依現陰而修後陰而證
P185n1618_p0660a04║陰既叵測修證何有邪。
P185n1618_p0660a05║又三摩中諸善男子堅凝正心魔不得便窮
P185n1618_p0660a06║生類本觀彼幽清常擾動元於行存中兼受
P185n1618_p0660a07║想滅雙計有無自體相破是人墜入死後俱
P185n1618_p0660a08║非起顛倒論。
P185n1618_p0660a09║溫陵曰行存則有相也受想滅則無相也
P185n1618_p0660a10║以前後相例則存者終無雖有非有滅者
P185n1618_p0660b01║曾有雖無不無四陰雙計故成八非吳興
P185n1618_p0660b02║曰雙計有無至死後俱非者此有二義一
P185n1618_p0660b03║亦有亦無二非有非無下文先計雙亦次
P185n1618_p0660b04║計雙非。
P185n1618_p0660b05║色受想中見有非有行遷流內觀無不無如
P185n1618_p0660b06║是循環窮盡陰界八俱非相隨得一緣皆言
P185n1618_p0660b07║死後有相無相。
P185n1618_p0660b08║吳興曰此計雙亦也見有非有謂色受想
P185n1618_p0660b09║無也觀無不無謂行陰有也如是循環等
P185n1618_p0660b10║例立雙亦謂三陰無亦如行陰之有行陰
P185n1618_p0661a01║有亦如三陰之無四陰各二故名八俱非
P185n1618_p0661a02║相言俱非者對前偏計有無得名文意且
P185n1618_p0661a03║在雙計有無耳故捴結云有相無相溫陵
P185n1618_p0661a04║曰隨得一緣者於四陰隨舉皆生計執。
P185n1618_p0661a05║又計諸行性遷訛故心發通悟有無俱非虛
P185n1618_p0661a06║實失措。
P185n1618_p0661a07║吳興曰此計雙非也色受想等皆名諸行
P185n1618_p0661a08║悉有遷訛下文云甲長髮生氣消容皺及
P185n1618_p0661a09║念念不停即其相也於前四陰雙計有無
P185n1618_p0661a10║亦有八俱非義此見既細所以的就行陰
P185n1618_p0661b01║言之。
P185n1618_p0661b02║由此計度死後俱非後際昏瞢無可道故墯
P185n1618_p0661b03║落外道惑菩提性是則名為第八外道立五
P185n1618_p0661b04║陰中死後俱非心顛倒論。
P185n1618_p0661b05║溫陵曰昏瞢無可道者不能明知死後之
P185n1618_p0661b06║事也。
P185n1618_p0661b07║又三摩中諸善男子堅凝正心魔不得便窮
P185n1618_p0661b08║生類本觀彼幽清常擾動元於後後無生計
P185n1618_p0661b09║度者是人墜入七斷滅論。
P185n1618_p0661b10║溫陵曰見行陰念念滅處名後後無由是
P185n1618_p0662a01║妄計設生人天七處後皆斷滅。
P185n1618_p0662a02║或計身滅或欲盡滅或苦盡滅或極樂滅或
P185n1618_p0662a03║極捨滅如是循環窮盡七際現前消滅滅已
P185n1618_p0662a04║無復由此計度死後斷滅墯落外道惑菩提
P185n1618_p0662a05║性是則名為第九外道立五陰中死後斷滅
P185n1618_p0662a06║心顛倒論。
P185n1618_p0662a07║溫陵曰身滅即欲界人天二處也欲盡初
P185n1618_p0662a08║禪也苦盡二禪也極樂三禪極捨四禪及
P185n1618_p0662a09║無色也是名七際謂七際事相皆現前消
P185n1618_p0662a10║滅更無復生終歸斷滅也吳興曰此計應
P185n1618_p0662b01║從第七外道流出但前約橫論今約竪說
P185n1618_p0662b02║若攝橫歸竪則前無相屬今身滅。
P185n1618_p0662b03║又三摩中諸善男子堅凝正心魔不得便窮
P185n1618_p0662b04║生類本觀彼幽清常擾動元於後後有生計
P185n1618_p0662b05║度者是人墜入五涅槃論或以欲界為正轉
P185n1618_p0662b06║依觀見圓明生愛慕故或以初禪性無憂故
P185n1618_p0662b07║或以二禪心無苦故或以三禪極恱隨故或
P185n1618_p0662b08║以四禪苦樂二亡不受輪廻生滅性故迷有
P185n1618_p0662b09║漏天作無為解五處安隱為勝淨依如是循
P185n1618_p0662b10║環五處究竟。
P185n1618_p0663a01║溫陵曰見行滅復生名後後有妄於五處
P185n1618_p0663a02║計涅槃果轉依者轉生死依涅槃也或於
P185n1618_p0663a03║欲界悟圓明理遂以欲界即轉依處或以
P185n1618_p0663a04║初禪離憂二禪離苦三禪極喜四禪極捨
P185n1618_p0663a05║即轉依處是謂五涅槃也迷有等者不知
P185n1618_p0663a06║此天皆属有漏非無為果非究竟處也。
P185n1618_p0663a07║由此計度五現涅槃墯落外道惑菩提性是
P185n1618_p0663a08║則名為第十外道立五陰中五現涅槃心顛
P185n1618_p0663a09║倒論。
P185n1618_p0663a10║吳興曰前標後後今結五現者影互其文
P185n1618_p0663b01║也此計應從第六外道流出橫竪攝属亦
P185n1618_p0663b02║如七九之類。
P185n1618_p0663b03║
P185n1618_p0663b04║大佛頂如來密因脩證了義諸菩薩萬行首
P185n1618_p0663b05║楞嚴經會解卷第十九