P185n1618_p0665a01║大佛頂如來密因脩證了義諸菩薩萬行首
P185n1618_p0665a02║楞嚴經會解卷第二十　　　　　　邈十
P185n1618_p0665a03║阿難如是十種禪那狂觧皆是行陰用心交
P185n1618_p0665a04║互故現斯悟眾生頑迷不自忖量逢此現前
P185n1618_p0665a05║以迷為觧自言登聖大妄語成墯無間獄汝
P185n1618_p0665a06║等必須將如來語於我滅後傳示末法徧令
P185n1618_p0665a07║眾生覺了斯義無令心魔自起深孽保持覆
P185n1618_p0665a08║護消息邪見教其身心開覺真義於無上道
P185n1618_p0665a09║不遭枝岐勿令心祈得少為足作大覺王清
P185n1618_p0665a10║淨標指。
P185n1618_p0665b01║溫陵曰前云禪那現境乃天魔俟得其便
P185n1618_p0665b02║此云禪那狂觧乃心魔自起深孽凡見道
P185n1618_p0665b03║不真多岐妄計皆即狂觧是謂心魔最冝
P185n1618_p0665b04║深防也汝等下令弘宣人將如來語徧為
P185n1618_p0665b05║羣生保持覆護使魔不侵孽不作不墯邪
P185n1618_p0665b06║岐不取小證而直登覺位是謂作大覺王
P185n1618_p0665b07║標指也吳興曰此云心魔後識陰云見魔
P185n1618_p0665b08║心見不出見愛二惑即煩惱魔也。
P185n1618_p0665b09║阿難彼善男子脩三魔地行陰盡者諸世間
P185n1618_p0665b10║性幽清擾動同分生機倐然隳裂沉細綱紐
P185n1618_p0666a01║補特伽羅酬業深脉感應懸絕於涅槃天將
P185n1618_p0666a02║大明悟如雞後鳴瞻顧東方已有精色六根
P185n1618_p0666a03║虛靜無復馳逸內外湛明入無所入深達十
P185n1618_p0666a04║方十二種類受命元由觀由執元諸類不召
P185n1618_p0666a05║於十方界已獲其同精色不沉發現幽祕此
P185n1618_p0666a06║則名為識陰區宇。
P185n1618_p0666a07║溫陵曰通敘行滅識現也行為世間遷流
P185n1618_p0666a08║之體性擾動生機之綱紐補特酬業之深
P185n1618_p0666a09║脉能隱晦性天馳逸六根汩擾內湛為浮
P185n1618_p0666a10║根塵究竟樞穴故行陰盡者生機綱紐倐
P185n1618_p0666b01║然隳裂補特深脉感應懸絕而性天將大
P185n1618_p0666b02║明悟六根無復馳逸以不馳逸故內外湛
P185n1618_p0666b03║明以無樞穴故入無所入反動而靜深之
P185n1618_p0666b04║又深故曰內外也涅槃性天為五陰所覆
P185n1618_p0666b05║昏如長夜前三陰盡如雞初鳴雖為曙兆
P185n1618_p0666b06║猶沉二陰精色未分此行陰盡如雞後鳴
P185n1618_p0666b07║惟餘一陰故將大明悟也受命元由識陰
P185n1618_p0666b08║也以行滅識現故深達無樞穴故可觀無
P185n1618_p0666b09║遷流故可執無生機故不召遂了十方依
P185n1618_p0666b10║正皆識所變故已獲其同性天精色雖未
P185n1618_p0667a01║明徹而幽祕之相已漸發現此識陰之相
P185n1618_p0667a02║也吳興曰受命元由者識息煖三和合成
P185n1618_p0667a03║命受生之際識陰為先也。
P185n1618_p0667a04║若於羣召已獲同中消磨六門合開成就見
P185n1618_p0667a05║聞通鄰互用清淨十方世界及與身心如吠
P185n1618_p0667a06║琉璃內外明徹名識陰盡是人則能超越命
P185n1618_p0667a07║濁觀其所由罔象虛無顛倒妄想以為其本。
P185n1618_p0667a08║溫陵曰羣召同中即十二類之命元識陰
P185n1618_p0667a09║也若於此中以定慧力消磨六門使根合
P185n1618_p0667a10║而不分界開而不隔則見聞圓通六根互
P185n1618_p0667b01║用由是外之世界內之身心無復留礙此
P185n1618_p0667b02║識陰盡之相也性本一真由塵隔越性用
P185n1618_p0667b03║之間同異失凖名為命濁故識盡則超之
P185n1618_p0667b04║識乃妄覺影明元無自體由顛倒起故名
P185n1618_p0667b05║罔象虛無顛倒妄想吳興曰六用不隔皆
P185n1618_p0667b06║悉通鄰即法華所明六根清淨也孤山曰
P185n1618_p0667b07║罔象亦倣象皆不實貌。
P185n1618_p0667b08║阿難當知是善男子窮諸行空於識還元已
P185n1618_p0667b09║滅生滅而於寂滅精妙未圓能令己身根隔
P185n1618_p0667b10║合開亦與十方諸類通覺覺知通䐇能入圓
P185n1618_p0668a01║元若於所歸立真常因生勝觧者是人則墯
P185n1618_p0668a02║因所因執娑毘迦羅所歸冥諦成其伴侶迷
P185n1618_p0668a03║佛菩提亡失知見是名第一立所得心成所
P185n1618_p0668a04║歸果違遠圓通背涅槃城生外道種。
P185n1618_p0668a05║溫陵曰識由行流故行空則還元既空行
P185n1618_p0668a06║陰故已滅生滅尚依識元故寂滅未圓而
P185n1618_p0668a07║能漸破識陰消磨六門故己六知根䐇合
P185n1618_p0668a08║無隔諸類覺性通融不二故能入圓元圓
P185n1618_p0668a09║元即融根隔通諸類之識元也若以此為
P185n1618_p0668a10║真所歸地而立為真因則墯因所因執盖
P185n1618_p0668b01║真因非所有所皆妄娑毘外道認阿頼耶
P185n1618_p0668b02║識未形之前𡨋然初相為所歸真因正同
P185n1618_p0668b03║此也以心有所得果有所歸即因即果皆
P185n1618_p0668b04║墯所妄所以違圓通背涅槃也吳興曰覺
P185n1618_p0668b05║知通䐇能入圓元者示觀中所發之相也
P185n1618_p0668b06║斯亦功用暫得如是不生勝觧名善境界
P185n1618_p0668b07║由起邪執故墯外道種類。
P185n1618_p0668b08║阿難又善男子窮諸行空已滅生滅而於寂
P185n1618_p0668b09║滅精妙未圓若於所歸覽為自體盡虛空界
P185n1618_p0668b10║十二類內所有眾生皆我身中一類流出生
P185n1618_p0669a01║勝觧者是人則墯能非能執摩醯首羅現無
P185n1618_p0669a02║邊身成其伴侶迷佛菩提亡失知見是名第
P185n1618_p0669a03║二立能為心成能事果違遠圓通背涅槃城
P185n1618_p0669a04║生大𢢔天我徧圓種。
P185n1618_p0669a05║溫陵曰執識元為自體而謂一切眾生自
P185n1618_p0669a06║此流出遂執我能生彼而實不能故曰能
P185n1618_p0669a07║非能執摩醯首羅即色頂魔王也妄計我
P185n1618_p0669a08║能現起無邊眾生亦能非能類也能為心
P185n1618_p0669a09║能事果者計我能為彼依能成彼事也大
P185n1618_p0669a10║𢢔天即摩醯也不能謂能故名大𢢔也徧
P185n1618_p0669b01║圓者計我體圓徧空界也。
P185n1618_p0669b02║又善男子窮諸行空已滅生滅而於寂滅精
P185n1618_p0669b03║妙未圓若於所歸有所歸依自疑身心從彼
P185n1618_p0669b04║流出十方虛空咸其生起即於都起所宣流
P185n1618_p0669b05║地作真常身無生滅觧在生滅中早計常住
P185n1618_p0669b06║既惑不生亦迷生滅安住沉迷生勝觧者是
P185n1618_p0669b07║人則墯常非常執計自在天成其伴侶迷佛
P185n1618_p0669b08║菩提亡失知見是名第三立因依心成妄計
P185n1618_p0669b09║果違遠圓通背涅槃城生倒圓種。
P185n1618_p0669b10║溫陵曰以識元為所歸依故疑彼能生我
P185n1618_p0670a01║及一切法遂計生起流出之處為真常無
P185n1618_p0670a02║生之體此則在生滅中妄計常住既惑真
P185n1618_p0670a03║不生性又迷現生滅法以非常為常故名
P185n1618_p0670a04║常非常執既計彼能生我即與計自在天
P185n1618_p0670a05║能生一切者同矣由依識元妄計常住故
P185n1618_p0670a06║曰立因依心成妄計果前計我圓生物此
P185n1618_p0670a07║計彼圓生我故名倒圓吳興曰從彼流出
P185n1618_p0670a08║者此指所歸識陰為彼非指他人也。
P185n1618_p0670a09║又善男子窮諸行空已滅生滅而於寂滅精
P185n1618_p0670a10║妙未圓若於所知知徧圓故因知立觧十方
P185n1618_p0670b01║草木皆稱有情與人無異草木為人人死還
P185n1618_p0670b02║成十方草𣗳無擇徧知生勝觧者是人則墯
P185n1618_p0670b03║知無知執婆吒霰尼執一切覺成其伴侶迷
P185n1618_p0670b04║佛菩提亡失知見是名第四計圓知心成虛
P185n1618_p0670b05║謬果違遠圓通背涅槃城生倒知種。
P185n1618_p0670b06║溫陵曰所知即所觀識陰也謂識有知而
P185n1618_p0670b07║一切法由知變起因計知體圓徧諸法遂
P185n1618_p0670b08║立異觧謂無情徧皆有知無所簡擇故曰
P185n1618_p0670b09║無擇徧知此以無知為知故名知無知執
P185n1618_p0670b10║婆吒霰尼二外道也執一切覺謂執一切
P185n1618_p0671a01║有知也此謬計圓知以為因心則果終虛
P185n1618_p0671a02║謬矣以無知為知是倒知也孤山曰問前
P185n1618_p0671a03║說無情有性無情作佛何異此文邪執乎
P185n1618_p0671a04║荅不然常住真心一體無二用諸妄想依
P185n1618_p0671a05║正乃分是故眾生草𣗳悉如空華當知草
P185n1618_p0671a06║𣗳山河皆是有情自心所變故說有情有
P185n1618_p0671a07║佛性時即草𣗳有性說有情成佛時即草
P185n1618_p0671a08║𣗳成佛以心外無境故華外無空故波不
P185n1618_p0671a09║離水故執情不了乃謂一一草木各各有
P185n1618_p0671a10║知遂說木死為人人死為木未明一體謬
P185n1618_p0671b01║計徧圓也。
P185n1618_p0671b02║又善男子窮諸行空已滅生滅而於寂滅精
P185n1618_p0671b03║妙未圓若於圓融根互用中已得隨順便於
P185n1618_p0671b04║圓化一切發生求火光明樂水清淨愛風周
P185n1618_p0671b05║流觀塵成就各各崇事以此羣塵發作本因
P185n1618_p0671b06║立常住觧是人則墯生無生執諸迦葉波并
P185n1618_p0671b07║婆羅門勤心役身事火崇水求出生死成其
P185n1618_p0671b08║伴侶迷佛菩提亡失知見是名第五計著崇
P185n1618_p0671b09║事迷心從物立妄求因求妄異果違遠圓通
P185n1618_p0671b10║背涅槃城生顛化種。
P185n1618_p0672a01║溫陵曰識陰盡者消磨六門諸根互用今
P185n1618_p0672a02║此未盡則纔得隨順而已因隨圓互於是
P185n1618_p0672a03║計一切法皆能圓化發生勝果謂火能顯
P185n1618_p0672a04║發光明乃至塵能成就器界遂則邪求邪
P185n1618_p0672a05║觀而勤心崇事執為能生勝果而實不能
P185n1618_p0672a06║故名生無生執即三迦葉波諸外道之儔
P185n1618_p0672a07║也既迷真心從物求冀則因果皆妄顛倒
P185n1618_p0672a08║化理名顛化種吳興曰圓化者謂觀中所
P185n1618_p0672a09║見圓融變化惟識之境也一切發生即四
P185n1618_p0672a10║大之相也觀塵成就別名地大以此羣塵
P185n1618_p0672b01║通指四大既見此等並由圓化乃計修因
P185n1618_p0672b02║證果不出火之光明水之清淨等故曰發
P185n1618_p0672b03║作本因立常住觧迦葉波亦婆羅門別姓
P185n1618_p0672b04║下所并者總攝其類。
P185n1618_p0672b05║又善男子窮諸行空已滅生滅而於寂滅精
P185n1618_p0672b06║妙未圓若於圓明計明中虛非滅群化以永
P185n1618_p0672b07║滅依為所歸依生勝觧者是人則墯歸無歸
P185n1618_p0672b08║執無想天中諸舜若多成其伴侶迷佛菩提
P185n1618_p0672b09║亡失知見是名第六圓虛無心成空亡果違
P185n1618_p0672b10║遠圓通背涅槃城生斷滅種。
P185n1618_p0673a01║溫陵曰觀理不諦誤墯虛無故於圓明性
P185n1618_p0673a02║中計皆虛無於是絕滅群化歸於永滅而
P185n1618_p0673a03║不知其非名歸無歸執舜若多云空言無
P185n1618_p0673a04║想舜若即執斷空外道也以執斷空故圓
P185n1618_p0673a05║虛無為因心成空亡之斷果永滅依即外
P185n1618_p0673a06║道之涅槃也吳興曰非滅群化非猶破也
P185n1618_p0673a07║群化即四大等。
P185n1618_p0673a08║又善男子窮諸行空已滅生滅而於寂滅精
P185n1618_p0673a09║妙未圓若於圓常固身常住同於精圓長不
P185n1618_p0673a10║傾逝生勝觧者是人則墯貪非貪執諸阿斯
P185n1618_p0673b01║陀求長命者成其伴侶迷佛菩提亡失知見
P185n1618_p0673b02║是名第七執著命元立固妄因趣長勞果違
P185n1618_p0673b03║遠圓通背涅槃城生妄延種。
P185n1618_p0673b04║吳興曰識陰精明湛不搖處名之為常今
P185n1618_p0673b05║見其常乃執色身同此精圓也身本無常
P185n1618_p0673b06║實不可貪以為長久今堅貪著故云貪非
P185n1618_p0673b07║貪執溫陵曰阿斯陀此云無比即長壽仙
P185n1618_p0673b08║也彼雖延長終歸壞滅今此欲固妄身以
P185n1618_p0673b09║求常住則空長勞耳妄延耳長水曰長勞
P185n1618_p0673b10║果者勞應作牢聲之誤耳。
P185n1618_p0674a01║又善男子窮諸行空已滅生滅而於寂滅精
P185n1618_p0674a02║妙未圓觀命互通却留塵勞恐其銷盡便於
P185n1618_p0674a03║此際生蓮華宮廣化七珎多增寶媛恣縱其
P185n1618_p0674a04║心生勝觧者是人則墯真無真執吒枳迦羅
P185n1618_p0674a05║成其伴侶迷佛菩提亡失知見是名第八發
P185n1618_p0674a06║邪思因立熾塵果違遠圓通背涅槃城生天
P185n1618_p0674a07║魔種。
P185n1618_p0674a08║溫陵曰以識陰為命元互通三際識陰若
P185n1618_p0674a09║盡我命亦盡誰證真常故便於定中化諸
P185n1618_p0674a10║欲境以留塵勞不令銷盡也依此邪思欲
P185n1618_p0674b01║證真常而不知其非名真無真執吒枳迦
P185n1618_p0674b02║羅能化欲境自娛即欲頂自在天類也因
P185n1618_p0674b03║其邪思感生天魔惟恣塵欲名熾塵果媛
P185n1618_p0674b04║羙女也。
P185n1618_p0674b05║又善男子窮諸行空已滅生滅而於寂滅精
P185n1618_p0674b06║妙未圓於命明中分別精麄䟽决真偽因果
P185n1618_p0674b07║相酬惟求感應背清淨道所謂見苦斷集證
P185n1618_p0674b08║滅脩道居滅已休更不前進生勝觧者是人
P185n1618_p0674b09║則墯定性聲聞諸無聞僧增上𢢔者成其伴
P185n1618_p0674b10║侶迷佛菩提亡失知見是名第九圓精應心
P185n1618_p0675a01║成趣寂果違遠圓通背涅槃城生纏空種。
P185n1618_p0675a02║溫陵曰命明者因窮識陰深明眾生受命
P185n1618_p0675a03║元由也以生滅由識精麄由業故依四諦
P185n1618_p0675a04║分別决擇以苦集為麄偽以滅道為精真
P185n1618_p0675a05║於是專脩道因求感滅果以少為足故居
P185n1618_p0675a06║滅即休斯特定性聲聞上𢢔之儔也此則
P185n1618_p0675a07║圓精應為因心成趣寂之小果精應者即
P185n1618_p0675a08║决擇麄業惟求精應證於偏真纏空趣寂
P185n1618_p0675a09║而已孤山曰背清淨道者既發小觧乃背
P185n1618_p0675a10║圓融常樂我淨之道今於四德畧舉一耳。
P185n1618_p0675b01║又善男子窮諸行空已滅生滅而於寂滅精
P185n1618_p0675b02║妙未圓若於圓融清淨覺明發研深妙即立
P185n1618_p0675b03║涅槃而不前進生勝觧者是人則墯定性辟
P185n1618_p0675b04║支諸緣獨倫不廻心者成其伴侶迷佛菩提
P185n1618_p0675b05║亡失知見是名第十圓覺䐇心成湛明果違
P185n1618_p0675b06║遠圓通背涅槃城生覺圓明不化圓種。
P185n1618_p0675b07║溫陵曰融淨覺明即識精也雖無惑習圓
P185n1618_p0675b08║融清淨而未離於識故名覺明若以此為
P185n1618_p0675b09║深妙立為果證則定性緣覺獨覺而已此
P185n1618_p0675b10║則圓覺䐇為因心成湛明之滯果爾覺㳷
P185n1618_p0676a01║如心精通䐇覺知通䐇之㳷謂僅與正覺
P185n1618_p0676a02║通䐇而不前進也湛明即圓融覺明也所
P185n1618_p0676a03║覺止於圓明識精而定性不廻故名覺圓
P185n1618_p0676a04║明不化圓種也。
P185n1618_p0676a05║阿難如是十種禪那中途成狂因依迷惑於
P185n1618_p0676a06║未足中生滿足證皆是識陰用心交互故生
P185n1618_p0676a07║斯位眾生頑迷不自忖量逢此現前各以所
P185n1618_p0676a08║愛先習迷心而自休息將為畢竟所歸寧地
P185n1618_p0676a09║自言滿足無上菩提大妄語成外道邪魔所
P185n1618_p0676a10║感業終墮無間獄聲聞緣覺不成增進汝等
P185n1618_p0676b01║存心秉如來道將此法門於我滅後傳示末
P185n1618_p0676b02║世普令眾生覺了斯義無令見魔自作深孽
P185n1618_p0676b03║保綏哀救消息邪緣令其身心入佛知見從
P185n1618_p0676b04║始成就不遭岐路。
P185n1618_p0676b05║吳興曰大妄語者別指前八也前八通名
P185n1618_p0676b06║外道邪魔亦可別指七是外道八是邪魔
P185n1618_p0676b07║俱未斷惑故云墮獄二乘異此故云不進
P185n1618_p0676b08║言見魔者見以違理為名前八違真中二
P185n1618_p0676b09║理起界內邪見後二違中道理起界外邪
P185n1618_p0676b10║見以二乘智即無明故又前八中七純是
P185n1618_p0677a01║見八具見愛以留塵勞生勝觧故溫陵曰
P185n1618_p0677a02║前防心魔此防見魔助道之要盡矣。
P185n1618_p0677a03║如是法門先過去世恒沙劫中微塵如來乘
P185n1618_p0677a04║此心開得無上道識陰若盡則汝現前諸根
P185n1618_p0677a05║互用從互用中能入菩薩金剛乾慧圓明精
P185n1618_p0677a06║心於中發化如淨琉璃內含寶月如是乃超
P185n1618_p0677a07║十信十住十行十回向四加行心菩薩所行
P185n1618_p0677a08║金剛十地等覺圓明入於如來妙莊嚴海圓
P185n1618_p0677a09║滿菩提歸無所得。
P185n1618_p0677a10║吳興曰如是法門且指識陰禪那現相過
P185n1618_p0677b01║去諸佛無不覺了入佛知見故曰乘此心
P185n1618_p0677b02║開孤山曰諸根互用即圓教相似七信界
P185n1618_p0677b03║內思惑已盡也能入金剛乾慧者從相似
P185n1618_p0677b04║位超入等覺後心也天台明圓教利根一
P185n1618_p0677b05║生有超登十地者與此符合圓明下至寶
P185n1618_p0677b06║月示後心所證有法有喻有體有用金剛
P185n1618_p0677b07║乾慧是妙覺無間道轉入觧脫道即妙覺
P185n1618_p0677b08║也故云入於如來等也妙莊嚴海是福究
P185n1618_p0677b09║竟圓滿菩提是智究竟歸無所得是理究
P185n1618_p0677b10║竟福即觧脫智即般若理即法身不縱不
P185n1618_p0678a01║橫三德祕藏於茲具顯遠討其因實由初
P185n1618_p0678a02║心脩奢摩他三摩禪那三止之功也溫陵
P185n1618_p0678a03║曰妙莊嚴海者統眾德合異流不嚴而嚴
P185n1618_p0678a04║無證而證之果海也前稱首楞萬行為妙
P185n1618_p0678a05║莊嚴路則趣此而已。
P185n1618_p0678a06║此是過去先佛世尊奢摩他中毘婆舍那覺
P185n1618_p0678a07║明分析微細摩事摩境現前汝能諳識心垢
P185n1618_p0678a08║洗除不落邪見陰摩銷滅天魔摧碎大力鬼
P185n1618_p0678a09║神褫𩲸逃逝魑魅魍魎無復出生直至菩提
P185n1618_p0678a10║無諸少乏下劣增進於大涅槃心不迷悶若
P185n1618_p0678b01║諸末世愚鈍眾生未識禪那不知說法樂脩
P185n1618_p0678b02║三昧汝恐同邪一心勸令持我佛頂陀羅尼
P185n1618_p0678b03║咒若未能誦寫於禪堂或帶身上一切諸魔
P185n1618_p0678b04║所不能動汝當恭欽十方如來究竟脩進最
P185n1618_p0678b05║後垂範。
P185n1618_p0678b06║溫陵曰總結五陰辯魔之意使知深防也
P185n1618_p0678b07║奢摩他中毘婆舍那者即定之慧也覺明
P185n1618_p0678b08║分析即分析覺明此西天文勢也褫猶喪
P185n1618_p0678b09║也。
P185n1618_p0678b10║阿難即從座起聞佛示誨頂禮欽奉憶持無
P185n1618_p0679a01║失於大眾中重復白佛如佛所言五陰相中
P185n1618_p0679a02║五種虛妄為本想心我等平常未蒙如來微
P185n1618_p0679a03║細開示又此五陰為併銷除為次第盡如是
P185n1618_p0679a04║五重詣何為界惟願如來發宣大慈為此大
P185n1618_p0679a05║眾清明心目以為末世一切眾生作將來眼
P185n1618_p0679a06║佛告阿難精真妙明本覺圓淨非留死生及
P185n1618_p0679a07║諸塵垢乃至虛空皆因妄想之所生起斯元
P185n1618_p0679a08║本覺妙明精真妄以發生諸器世間如演若
P185n1618_p0679a09║多迷頭認影。
P185n1618_p0679a10║吳興曰精真中道也妙明寂照也寂故即
P185n1618_p0679b01║假照故即空三諦融通元無塵垢總名本
P185n1618_p0679b02║覺圓淨此單論真性也乃至下單論妄想
P185n1618_p0679b03║生起諸法斯元下合明真妄發生世間所
P185n1618_p0679b04║以爾者無前單論則不知離義無後合明
P185n1618_p0679b05║則不知即義溫陵曰生死妄業塵垢妄緣
P185n1618_p0679b06║真淨性中既無所留全因妄起猶如迷頭
P185n1618_p0679b07║則五陰相中五妄為本從可知也。
P185n1618_p0679b08║妄元無因於妄想中立因緣性迷因緣者稱
P185n1618_p0679b09║為自然彼虛空性猶實幻生因緣自然皆是
P185n1618_p0679b10║眾生妄心計度阿難知妄所起說妄因緣若
P185n1618_p0680a01║妄元無說妄因緣元無所有何况不知推自
P185n1618_p0680a02║然者是故如來與汝發明五陰本因同是妄
P185n1618_p0680a03║想。
P185n1618_p0680a04║溫陵曰明妄無因不容計度也知妄所起
P185n1618_p0680a05║可說因緣不知所起因緣何有况推自然
P185n1618_p0680a06║得非妄計邪。
P185n1618_p0680a07║汝體先因父母想生汝心非想則不能來想
P185n1618_p0680a08║中傳命如我先言心想酢味口中涎生心想
P185n1618_p0680a09║登高足心酸起懸崖不有酢物未來汝體必
P185n1618_p0680a10║非虛妄通倫口水如何因談酢出是故當知
P185n1618_p0680b01║汝現色身名為堅固第一妄想。
P185n1618_p0680b02║溫陵曰想為虛妄影像欲愛深脉遺體自
P185n1618_p0680b03║想愛流出故曰體因父母想生陰心乘想
P185n1618_p0680b04║愛冥求故曰心於想中傳命酢梅等說以
P185n1618_p0680b05║驗體因妄結故與妄理相應若非妄倫則
P185n1618_p0680b06║妄不能感也體因想生心因想起命因想
P185n1618_p0680b07║傳諸想交固以成色陰故曰堅固妄想。
P185n1618_p0680b08║即此所說臨高想心能令汝形真受酸澀由
P185n1618_p0680b09║因受生能動色體汝今現前順益違損二現
P185n1618_p0680b10║驅馳名為虛明第二妄想。
P185n1618_p0681a01║吳興曰由因受生者因想故受生也能動
P185n1618_p0681a02║色體即形受酸澀也當知色受想三陰妄
P185n1618_p0681a03║想相由而起必不相離故前文云汝體先
P185n1618_p0681a04║因父母想生下文云種種取像心生形取
P185n1618_p0681a05║皆同懸崖酢物之想由是明之此三妄想
P185n1618_p0681a06║其體麄現非同行識幽微難見所以前三
P185n1618_p0681a07║陰中所發天魔其相亦麄後二陰中所發
P185n1618_p0681a08║心見二魔其相亦細汝今現前下正示受
P185n1618_p0681a09║相也順益即樂受違損即苦受合有非違
P185n1618_p0681a10║非順即不苦不樂受但是文畧耳溫陵曰
P185n1618_p0681b01║臨高空想而酸澀真發違順皆妄而損益
P185n1618_p0681b02║現馳則受陰無體虛有所明故名虛明妄
P185n1618_p0681b03║想。
P185n1618_p0681b04║由汝念慮使汝色身身非念倫汝身何因隨
P185n1618_p0681b05║念所使種種取像心生形取與念相應寤即
P185n1618_p0681b06║想心寐為諸夢則汝想念搖動妄情名為融
P185n1618_p0681b07║通第三妄想。
P185n1618_p0681b08║溫陵曰念慮虛情也色身實質也虛實不
P185n1618_p0681b09║倫而能相使者由想融之也心生虛想形
P185n1618_p0681b10║取實物心形異用而能相應者由想通之
P185n1618_p0682a01║也至於寤寐搖變使心隨境使境隨心皆
P185n1618_p0682a02║融通妄想也。
P185n1618_p0682a03║化理不住運運密移甲長髮生氣消容皺日
P185n1618_p0682a04║夜相代曾無覺悟阿難此若非汝云何體遷
P185n1618_p0682a05║如必是真汝何無覺則汝諸行念念不停名
P185n1618_p0682a06║為幽隱第四妄想。
P185n1618_p0682a07║吳興曰此若非汝此指化理不住等也云
P185n1618_p0682a08║何體遷詰其甲長髮生等如必下若謂體
P185n1618_p0682a09║遷實是汝者何不覺此相代之相以不覺
P185n1618_p0682a10║故行陰生滅名為幽隱。
P185n1618_p0682b01║又汝精明湛不搖處名恒常者於身不出見
P185n1618_p0682b02║聞覺知若實精真不容習妄何因汝等曾於
P185n1618_p0682b03║昔年覩一奇物經歷年嵗憶忘俱無於後忽
P185n1618_p0682b04║然覆覩前異記憶宛然曾不遺失則此精了
P185n1618_p0682b05║湛不搖中念念受熏有何籌筭。
P185n1618_p0682b06║真際曰此陰通𭣣八識用動體常見聞精
P185n1618_p0682b07║明同一識陰吳興曰節公之意以見聞為
P185n1618_p0682b08║用則動精明為體則常而不知今文即以
P185n1618_p0682b09║見聞為精明動用為常體何則識無所存
P185n1618_p0682b10║徧在諸根根對境時雖涉於用用在無記
P185n1618_p0683a01║未起善惡指此無記名為精明湛不搖處
P185n1618_p0683a02║若約分齊明之五識五意識及第六心王
P185n1618_p0683a03║皆是其處也佛恐眾生計此為常故寄阿
P185n1618_p0683a04║難先且定云名恒常者若實精真不容習
P185n1618_p0683a05║妄此破其常也精謂精明真謂恒常何因
P185n1618_p0683a06║下示妄習相念念受熏者以昔覩奇物納
P185n1618_p0683a07║種在識若不受熏覆覩前異必無記憶之
P185n1618_p0683a08║相既不忘失則知中間常為無明念念熏
P185n1618_p0683a09║習熏習即妄何精真之有乎。
P185n1618_p0683a10║阿難當知此湛非真如急流水望如恬靜流
P185n1618_p0683b01║急不見非是無流若非想元寧受妄習非汝
P185n1618_p0683b02║六根互用合開此之妄想無時得滅故汝現
P185n1618_p0683b03║在見聞覺知中串習幾則湛了內罔象虛無
P185n1618_p0683b04║第五顛倒細微精想。
P185n1618_p0683b05║溫陵曰湛非真湛特幽潛不覺耳故譬急
P185n1618_p0683b06║流之水幽潛流注不可測知此真憶想之
P185n1618_p0683b07║元容妄之體也直須消磨六門使妄習無
P185n1618_p0683b08║寄然後可滅也串常習也幾微也似無曰
P185n1618_p0683b09║罔似有曰象其體精微故名罔象虛無顛
P185n1618_p0683b10║倒精想吳興曰六根互用等始破見思故
P185n1618_p0684a01║妄想滅即麄垢先落也問上文受熏約無
P185n1618_p0684a02║明說今妄想滅何止見思邪荅無明所熏
P185n1618_p0684a03║亦見思種子故前指見物有憶有忘正是
P185n1618_p0684a04║麄相今種現雖盡根本猶存非謂六根得
P185n1618_p0684a05║真互用問此首楞嚴體無不圓宗無不極
P185n1618_p0684a06║至於破陰力用何短乎荅非是力用不恊
P185n1618_p0684a07║體宗由辯魔中五十重境皆從分叚五陰
P185n1618_p0684a08║妄想中現今齊此論滅故且至六根互用
P185n1618_p0684a09║若如前文反流全一六用不行即破根本
P185n1618_p0684a10║無明有異此中顛倒妄想也。
P185n1618_p0684b01║阿難是五受陰五妄想成汝今欲知因界淺
P185n1618_p0684b02║深惟色與空是色邊際惟觸及離是受邊際
P185n1618_p0684b03║惟記與忘是想邊際惟滅與生是行邊際湛
P185n1618_p0684b04║入合湛歸識邊際。
P185n1618_p0684b05║溫陵曰五受陰亦曰五取蘊由一念迷妄
P185n1618_p0684b06║受此取此以自蔽藏也言因界者本無有
P185n1618_p0684b07║界由妄相因也故色不自色因空有色故
P185n1618_p0684b08║成色邊際乃至滅不自滅因生有滅故成
P185n1618_p0684b09║行邊際識稱湛了而湛不自湛因行不流
P185n1618_p0684b10║逸性入元澄而合乎湛了成識邊際。
P185n1618_p0685a01║此五陰元重疊生起生因識有滅從色除。
P185n1618_p0685a02║孤山曰約生則由內造外從細至麄如著
P185n1618_p0685a03║衣也故迷理有識乃至有色約滅則由外
P185n1618_p0685a04║至內從麄至細如脫衣也故悟理色盡乃
P185n1618_p0685a05║至識盡。
P185n1618_p0685a06║理則頓悟乘悟併消事非頓除因次第盡。
P185n1618_p0685a07║溫陵曰頓悟併消如知巾本無結亦不有
P185n1618_p0685a08║也。
P185n1618_p0685a09║我已示汝劫波巾結何所不明再此詢問。
P185n1618_p0685a10║吳興曰所指前說亦有頓漸二義巾體是
P185n1618_p0685b01║一以喻真性悟則成頓也巾結有異以喻
P185n1618_p0685b02║妄想除則成漸也原夫天巾由次第而結
P185n1618_p0685b03║亦次第而觧所譬六根及以五陰生之與
P185n1618_p0685b04║滅一徃相類再研有殊何者以六根義橫
P185n1618_p0685b05║五陰義竪故且如六根迷真起妄因妄成
P185n1618_p0685b06║根必無先眼次耳等異至於返妄歸真亦
P185n1618_p0685b07║無從麄至細之理豈非義橫邪前以觧結
P185n1618_p0685b08║次第為喻者但取六根差別及選圓通謂
P185n1618_p0685b09║之次第也今明五陰亦迷真起妄因妄成
P185n1618_p0685b10║陰既云生因識有滅從色除豈非義竪邪
P185n1618_p0686a01║若以結觧喻之則兩番次第宛有倫緒當
P185n1618_p0686a02║知前文舉喻不可以喻難法此中引例不
P185n1618_p0686a03║可以根難陰適時之說須曉大綱。
P185n1618_p0686a04║汝應將此妄想根元心得開通傳示將來末
P185n1618_p0686a05║法之中諸脩行者令識虛妄深厭自生知有
P185n1618_p0686a06║涅槃不戀三界。
P185n1618_p0686a07║溫陵曰令以此義自覺覺他永斷妄元齊
P185n1618_p0686a08║歸正果也上明助道分竟正宗大分文終
P185n1618_p0686a09║于此下乃流通分也。
P185n1618_p0686a10║阿難若復有人徧滿十方所有虛空盈滿七
P185n1618_p0686b01║寶持以奉上微塵諸佛承事供養心無虛度
P185n1618_p0686b02║於意云何是人以此施佛因緣得福多不阿
P185n1618_p0686b03║難荅言虛空無盡珎寶無邊昔有眾生施佛
P185n1618_p0686b04║七錢捨身猶獲轉輪王位况復現前虛空既
P185n1618_p0686b05║窮佛土充徧皆施珎寶窮劫思議尚不能及
P185n1618_p0686b06║是福云何更有邊際佛告阿難諸佛如來語
P185n1618_p0686b07║無虛妄若復有人身具四重十波羅夷瞬息
P185n1618_p0686b08║即經此方他方阿鼻地獄乃至窮盡十方無
P185n1618_p0686b09║聞靡不經歷能以一念將此法門於末劫中
P185n1618_p0686b10║開示未學是人罪障應念消滅變其所受地
P185n1618_p0687a01║獄苦因成安樂國得福超越前之施人百倍
P185n1618_p0687a02║千倍千萬億倍如是乃至筭數譬喻所不能
P185n1618_p0687a03║及。
P185n1618_p0687a04║長水曰此有多義故獲勝福一所弘之經
P185n1618_p0687a05║是佛極談教理行果皆不思議故二末世
P185n1618_p0687a06║多障能於此流通是經實希有故三施福
P185n1618_p0687a07║惟得生死之報但是自利弘經利他令至
P185n1618_p0687a08║無漏之果故由是一念超越前施溫陵曰
P185n1618_p0687a09║以法示人能消劇報變苦為樂如此其勝
P185n1618_p0687a10║者使人因之明心見性脫粘復湛觧六亡
P185n1618_p0687b01║一破陰褫魔不歷僧祗獲寶王果故也彼
P185n1618_p0687b02║既如是則此消劇報猶淺近言耳誠將與
P185n1618_p0687b03║彼同證也。
P185n1618_p0687b04║阿難若有眾生能誦此經能持此咒如我廣
P185n1618_p0687b05║說窮劫不盡依我教言如教行道直成菩提
P185n1618_p0687b06║無復魔業。
P185n1618_p0687b07║溫陵曰上勸流通此勸誦持吳興曰前利
P185n1618_p0687b08║他得福此自利成道或以此義釋成上文
P185n1618_p0687b09║謂開示未學得福斯勝者良因眾生於教
P185n1618_p0687b10║誦持乃至成道所益大故。
P185n1618_p0688a01║佛說此經已比丘比丘尼優婆塞優婆夷一
P185n1618_p0688a02║切世間天人阿脩羅及諸他方菩薩二乘聖
P185n1618_p0688a03║仙童子并諸發心大力鬼神皆大歡喜作禮
P185n1618_p0688a04║而去。
P185n1618_p0688a05║溫陵曰皆在會𦗟眾也聖仙童子即天仙
P185n1618_p0688a06║類也天力鬼神諸護法者隨所證量皆得
P185n1618_p0688a07║法喜也吳興曰初發心者圓教外凡或內
P185n1618_p0688a08║凡也皆大歡喜通該凡聖也。
P185n1618_p0688a09║
P185n1618_p0688a10║
P185n1618_p0688b01║勸持敘
P185n1618_p0688b02║首楞嚴王具足萬行總持三昧熏脩奢摩他
P185n1618_p0688b03║路開示眾生妙在一門超出由慶喜恨多聞
P185n1618_p0688b04║而未全道力故迦文因妄見而直指人心七
P185n1618_p0688b05║處之徵寶鏡磨塵而本明自現八還之辯金
P185n1618_p0688b06║錍刮膜而幻影隨消斥攀緣則心不是心示
P185n1618_p0688b07║真覺則見猶離見既顯真而破妄仍即妄以
P185n1618_p0688b08║談真窮陰入處界而列為四科因緣自然二
P185n1618_p0688b09║俱排𢷤會地水火風而通名七大真俗中道
P185n1618_p0688b10║三諦圓融本如來藏而含吐十虛隨眾生心
P185n1618_p0689a01║而發揮諸相乃至一多相即小大互容現寶
P185n1618_p0689a02║剎於毛端轉法輪於塵裏得無𦊱礙者倒想
P185n1618_p0689a03║銷於億劫不隨分別者狂心歇即菩提圓頓
P185n1618_p0689a04║機已觧密因中下器須陳妙行於是開遠客
P185n1618_p0689a05║還家之路指天王賜屋之門詰諸聖之本因
P185n1618_p0689a06║依證悟說最初方便順此方之教體選音聞
P185n1618_p0689a07║為第一圓通次為攝心乃重施戒依先世尊
P185n1618_p0689a08║舉揚清淨明誨現化身佛宣演祕密伽陀三
P185n1618_p0689a09║學圓具而所證非偏諸妄銷亡而不真何待
P185n1618_p0689a10║况復精研七趣隨業受生痛喻六交因習招
P185n1618_p0689b01║報示五十重禪那之境深防愛見魔邪具八
P185n1618_p0689b02║萬種觧脫之機對治塵勞煩惱保持覆護囑
P185n1618_p0689b03║勸弘宣在始在終無非脩證了義或破或立
P185n1618_p0689b04║不離常住真心琴瑟箜篌既逢妙指林木池
P185n1618_p0689b05║沼皆演法音令諸闡提隳彌戾車從三摩地
P185n1618_p0689b06║得無生忍或自分真而安立聖位或從互用
P185n1618_p0689b07║而超至後心坐大道塲登無上覺一切事究
P185n1618_p0689b08║竟堅固廣開菩薩多方便門十方界任運縱
P185n1618_p0689b09║橫同入如來妙莊嚴海其教至矣厥功懋哉
P185n1618_p0689b10║愧余之謬而妄擬會通樂法之深而重加讚
P185n1618_p0690a01║勸幸諸方之學者試一披而覽焉。師子林
P185n1618_p0690a02║　惟則再拜述
P185n1618_p0690a03║
P185n1618_p0690a04║大佛頂如來密因脩證了義諸菩薩萬行首
P185n1618_p0690a05║楞嚴經會解卷第二十