P189n1629_p0013a01║天台四教儀集註卷第二　　　　　稼二
P189n1629_p0013a02║南天竺沙門　　蒙潤　　集
P189n1629_p0013a03║天台四教儀
P189n1629_p0013a04║天台山名也天者顛也元氣未分混而為
P189n1629_p0013a05║一兩儀既判清而為天濁而為地此本俗
P189n1629_p0013a06║名且依俗釋台者星名也其地分野應天
P189n1629_p0013a07║三台故以名焉如輔行（一上十七）此山即大師
P189n1629_p0013a08║棲身入寂之所盖以西方風俗稱名為尊
P189n1629_p0013a09║此土避名為敬故以此處顯其人也復以
P189n1629_p0013a10║人命家則天台為宗矣今題意在焉四教
P189n1629_p0013b01║者別文明化儀化法有乎八教今但言四
P189n1629_p0013b02║教者以通名立題義攝兩種蓋非化儀無
P189n1629_p0013b03║以判非化法無以釋一書之旨莫越於斯
P189n1629_p0013b04║教者聖人被下之言亦詮理化物為義問
P189n1629_p0013b05║或約化儀立題乃據籤文化儀四教文義
P189n1629_p0013b06║整足任運攝得三藏等四為證或謂頒宣
P189n1629_p0013b07║藏等以為頓等謂化儀無体又謂頓等四
P189n1629_p0013b08║教古師亦用藏等四教起自天台以此為
P189n1629_p0013b09║化法立題今何以從通名耶荅化儀化法
P189n1629_p0013b10║有体無体或彼此相攝文各有意皆不為
P189n1629_p0014a01║此立題而設况古師所立頓等與今不同
P189n1629_p0014a02║故妙樂以頓等藏等為天台一家判釋之
P189n1629_p0014a03║綱目今此一書既明判釋立題四教豈偏
P189n1629_p0014a04║屬乎儀者天台一家四教判釋儀式也文
P189n1629_p0014a05║末既云自從此下畧明諸家判教儀式顯
P189n1629_p0014a06║今一書明判明釋在乎天台豈可謂如來
P189n1629_p0014a07║施化次第儀式邪。
P189n1629_p0014a08║高麗沙門
P189n1629_p0014a09║諦觀錄高麗東夷國名沙門此云勤息謂
P189n1629_p0014a10║勤行眾善止息諸惡故又沙門復以釋為
P189n1629_p0014b01║姓者始於𣈆安法師也後增一阿合來此
P189n1629_p0014b02║土云四河入海同一醎味四姓出家皆名
P189n1629_p0014b03║為釋（文）顯性錄以四句棟云一是沙門非
P189n1629_p0014b04║釋子出家外道二是釋子非沙門在家釋
P189n1629_p0014b05║種（此王種之釋也）三是釋子是沙門兩土之僧（此四
P189n1629_p0014b06║姓出家通稱為釋）四非釋子非沙門兩土之俗四
P189n1629_p0014b07║句揀之無遺矣或謂是釋子是沙門乃釋
P189n1629_p0014b08║種出家且梵土餘種出家及此土之僧皆
P189n1629_p0014b09║稱沙門釋子為何句收耶錄謂觀師抄錄
P189n1629_p0014b10║台教綱要也。
P189n1629_p0015a01║天台智者大師
P189n1629_p0015a02║拾遺記云天台棲真之處智者隋主所稱
P189n1629_p0015a03║大師羣生模範亦帝王大臣所師也。
P189n1629_p0015a04║以五時八教判釋東流一代聖教罄無不盡。
P189n1629_p0015a05║五時八教本是如來所說之法大師依義
P189n1629_p0015a06║立名用此判釋一代聖教故云以也然上
P189n1629_p0015a07║天台智者乃能判能釋之人東流聖教乃
P189n1629_p0015a08║所判所釋之法五時八教乃判釋之儀式
P189n1629_p0015a09║也蓋天台凖法華意判釋諸經如籤文云
P189n1629_p0015a10║判釋凖乎部教部教之義唯在法華判謂
P189n1629_p0015b01║剖判釋謂解釋妙樂云頓等是此宗判教
P189n1629_p0015b02║之大網藏等是一家釋義之綱目如以化
P189n1629_p0015b03║儀判華嚴為頓以化法別圓解釋乃至判
P189n1629_p0015b04║法華為非頓非漸以純圓獨妙解釋。
P189n1629_p0015b05║【圖】
P189n1629_p0015b06║
P189n1629_p0015b07║
P189n1629_p0015b08║
P189n1629_p0015b09║
P189n1629_p0015b10║
P189n1629_p0016a01║東流者佛法自西而流東也代者更也如
P189n1629_p0016a02║來五十年說法為一代今以五時八教判
P189n1629_p0016a03║釋無遺若爾妙玄何云柰苑之前不預小
P189n1629_p0016a04║攝耶須知妙玄約時破古謂說提謂經時
P189n1629_p0016a05║乃未轉法輪已前未有僧寶故破古師不
P189n1629_p0016a06║應於鹿苑前別立提謂為人天小教若約
P189n1629_p0016a07║法[(冰-水+〡)*ㄆ]經則如四教義云三藏明世間布施
P189n1629_p0016a08║持戒禪定即是人天之教並正因緣所生
P189n1629_p0016a09║善法此已為三藏所攝故先達云約時破
P189n1629_p0016a10║古不當五時所收約法收經義當三藏所
P189n1629_p0016b01║攝也。
P189n1629_p0016b02║言五時者一華嚴時。
P189n1629_p0016b03║從經題立時雖歷七處八會（新經九會）秖是一
P189n1629_p0016b04║經因行如華莊嚴果德具云大方廣佛華
P189n1629_p0016b05║嚴經此人法譬三具足立題更有單三復三。
P189n1629_p0016b06║【圖】
P189n1629_p0016b07║
P189n1629_p0016b08║
P189n1629_p0016b09║
P189n1629_p0016b10║
P189n1629_p0017a01║【圖】
P189n1629_p0017a02║
P189n1629_p0017a03║舊經𣈆譯五十卷或六十卷成新經唐譯
P189n1629_p0017a04║八十卷成若龍宮三本上本十三世界微
P189n1629_p0017a05║塵數品中本四十九萬八千八百偈下本
P189n1629_p0017a06║十萬偈四十八品今但有三十九品如釋
P189n1629_p0017a07║籤十（十八）舊立四種華嚴祖無顯文考大師
P189n1629_p0017a08║荊溪之意則有約時約處約理之不同約
P189n1629_p0017a09║理則曰法界約處或曰寂塲約時曰三七
P189n1629_p0017a10║日或時長盡未來際何得認此名言便謂
P189n1629_p0017b01║華嚴有四種之別且其間於義有妨不應
P189n1629_p0017b02║以後分時長華嚴而為寂塲又不應將通
P189n1629_p0017b03║五時中通後之義為時長也問華嚴時長
P189n1629_p0017b04║為至何時荅如妙樂云義當轉教時也經
P189n1629_p0017b05║家取後分部類相從結歸前分華嚴部內
P189n1629_p0017b06║此即通五時中文通之類也若般若明華
P189n1629_p0017b07║嚴海空及日若垂沒餘輝峻嶺與夫蓮華
P189n1629_p0017b08║藏海通至涅槃之後此於他部明華嚴義
P189n1629_p0017b09║不可結歸本部乃通五時中義通之類非
P189n1629_p0017b10║時長也。
P189n1629_p0018a01║二鹿苑時。
P189n1629_p0018a02║從處立時說經雖多同一處故乃如來昔
P189n1629_p0018a03║生垂化之地緣如輔行輔行群鹿所居故
P189n1629_p0018a04║名鹿苑從樹為名亦名柰苑二仙所居亦
P189n1629_p0018a05║名仙苑。
P189n1629_p0018a06║說四阿含。
P189n1629_p0018a07║阿含翻無比法妙玄（十初）云增一明人天因
P189n1629_p0018a08║果中明真寂深義雜明諸禪定長破外道
P189n1629_p0018a09║而通說無常知苦斷集證滅修道（文）。
P189n1629_p0018a10║三方等時。
P189n1629_p0018b01║廣談四教均被眾機說經既多處亦不一
P189n1629_p0018b02║故約法立時也若普賢觀稱方等者從理
P189n1629_p0018b03║得名如釋籤六（十五）云此以理等名方等典
P189n1629_p0018b04║若止觀二（六）云四門入清涼池曰方所契
P189n1629_p0018b05║之理曰等此約行理合論今是生酥調斥
P189n1629_p0018b06║之方等義應属事。
P189n1629_p0018b07║說維摩。
P189n1629_p0018b08║具云維摩詰所說經人法立題此云淨名
P189n1629_p0018b09║亦翻淨無垢稱。
P189n1629_p0018b10║思益。
P189n1629_p0019a01║具云思益梵天所問經網明菩薩荅。
P189n1629_p0019a02║楞伽。
P189n1629_p0019a03║翻不可往。
P189n1629_p0019a04║楞嚴三昧。
P189n1629_p0019a05║楞嚴翻徤相三昧翻調真定亦云正心行處。
P189n1629_p0019a06║金光明。
P189n1629_p0019a07║金即法身光即般若明即解脫單法立題
P189n1629_p0019a08║玄文順古復約譬喻一釋格他譬法不周
P189n1629_p0019a09║其如經題是法非譬又不可以被利鈍機
P189n1629_p0019a10║雙存法譬也。
P189n1629_p0019b01║勝鬘等經。
P189n1629_p0019b02║具云勝鬘獅子吼一乘大方便方廣經勝
P189n1629_p0019b03║鬘夫人即舍衛國波斯匿王女末利夫人
P189n1629_p0019b04║所生為踰闍國妃。
P189n1629_p0019b05║四般若時。
P189n1629_p0019b06║（說摩訶般若光讚般若金剛般若大品般若等諸般若經）從經題立時
P189n1629_p0019b07║般若翻智慧般若尊重智慧輕薄即五種
P189n1629_p0019b08║不番之一也摩訶翻大多勝以多含故不
P189n1629_p0019b09║翻光讚經云於是世尊從其舌本悉覆佛
P189n1629_p0019b10║土而出無數百千光明照三千界其光明
P189n1629_p0020a01║中自然而植金蓮華其蓮華上各有諸佛
P189n1629_p0020a02║講說此經光即光明讚即講說即大品上
P189n1629_p0020a03║帙金剛從喻立名以金中精剛能斷難斷
P189n1629_p0020a04║喻般若斷疑蕩相亦名小般若乃大部六
P189n1629_p0020a05║百卷中第五百七十七卷大品輔行五上
P189n1629_p0020a06║（十）云大品凡列法門無不皆以五陰為首
P189n1629_p0020a07║等諸般若經者謂等於小品放光仁王天
P189n1629_p0020a08║王文殊問般若等。
P189n1629_p0020a09║五法華涅柈時。
P189n1629_p0020a10║從經題立時以此二經同醍醐故具云妙
P189n1629_p0020b01║法蓮華經妙名不可思議法即十界十如
P189n1629_p0020b02║權實之法蓮華譬上權實法也涅柈具云
P189n1629_p0020b03║摩訶般涅柈那此云大滅度大即法身滅
P189n1629_p0020b04║即解脫度即般若即三德祕藏也。
P189n1629_p0020b05║是為五時。
P189n1629_p0020b06║結也。
P189n1629_p0020b07║亦名五味。
P189n1629_p0020b08║五時在大部中或作五味列故云亦也五
P189n1629_p0020b09║時說法頌云阿含十二方等八二十二年
P189n1629_p0020b10║般若談法華涅柈共八年華嚴最初三七日。
P189n1629_p0021a01║言八教者頓漸秘密不定藏通別圓是名八教。
P189n1629_p0021a02║初緫標不從漸來直說於大時部居初故
P189n1629_p0021a03║名為頓中間三味次第調停破邪立正（鹿苑）
P189n1629_p0021a04║引小向大（方等）會一切法皆摩訶衍（般若）故名
P189n1629_p0021a05║為漸不思議力同𦗟異聞互不相知名秘
P189n1629_p0021a06║密教聞小證大聞大證小得益不同名不
P189n1629_p0021a07║定教經律論三各含文理條然不同名三
P189n1629_p0021a08║藏教三乘共行鈍同三藏利根菩薩通後
P189n1629_p0021a09║別圓故名通教獨菩薩法別前藏通次第
P189n1629_p0021a10║修證別後圓教故名別教教理智斷行位
P189n1629_p0021b01║因果滿足頓妙一切圓融故名圓教。
P189n1629_p0021b02║頓等四教是化儀如世藥方藏等四教名化
P189n1629_p0021b03║法如辨藥味。
P189n1629_p0021b04║化儀化物儀式化法化物方法義例（五）云
P189n1629_p0021b05║頓等四教是佛化儀藏等四教是佛化法。
P189n1629_p0021b06║如是等義散在廣文今依大本畧錄綱要。
P189n1629_p0021b07║廣文一家教部即下文廣本也大本即法
P189n1629_p0021b08║華玄義今文所錄通依一家廣文如文末
P189n1629_p0021b09║云謹案台教廣本的依大本玄義如云請
P189n1629_p0021b10║看法華玄義十卷。
P189n1629_p0022a01║初辨五時五味及化儀四教然後出藏通別圓。
P189n1629_p0022a02║此明今文抄錄之法化儀属部故與時味
P189n1629_p0022a03║兼明化法属教故後別明也。
P189n1629_p0022a04║第一頓教者即華嚴經也。
P189n1629_p0022a05║此判部属頓。
P189n1629_p0022a06║從部時味等得名為頓。
P189n1629_p0022a07║此釋出屬頓所以也部唯約法時兼法譬
P189n1629_p0022a08║味專約譬最初說大時味俱初故得頓名
P189n1629_p0022a09║此下所謂如來等約部判頓此經中云下
P189n1629_p0022a10║約時判頓涅柈云下約味判頓後凖法華
P189n1629_p0022b01║判也。
P189n1629_p0022b02║所謂如來初成正覺在寂滅道塲四十一位
P189n1629_p0022b03║法身大士及宿世根熟天龍八部一時圍繞
P189n1629_p0022b04║如雲籠月爾時如來現盧舍那身說圓滿修
P189n1629_p0022b05║多羅故言頓教。
P189n1629_p0022b06║如來乘如實道來成正覺文句九（十一）初成
P189n1629_p0022b07║正覺三七日說大化之始故曰初成離邪
P189n1629_p0022b08║曰正背妄曰覺寂滅道塲寂五住煩惱滅
P189n1629_p0022b09║二種生死得道之塲故曰道塲即摩竭提
P189n1629_p0022b10║國阿蘭若處處隨法轉名寂滅塲四十一
P189n1629_p0023a01║位圓教住行向地等覺別地已上證道同
P189n1629_p0023a02║圓四念處云華嚴後無等覺者乃部中談
P189n1629_p0023a03║位不可以此而難今文經前列眾也法身
P189n1629_p0023a04║大士破無明惑得無生忍捨生身已居實
P189n1629_p0023a05║報土受法性身故曰法身上求下化建立
P189n1629_p0023a06║大事故曰大士宿世根熟佛化眾生種熟
P189n1629_p0023a07║脫三時時不廢謂種在久遠熟在宿世脫
P189n1629_p0023a08║在今日天龍八部天龍別名八部總稱總
P189n1629_p0023a09║別兼舉也天（一）龍（二）夜义（三）乾闥婆（四）阿
P189n1629_p0023a10║修羅（五）迦樓羅（六）緊那羅（七）摩睺羅伽（八）
P189n1629_p0023b01║人非人等總結八部龍鬼等得預法會者
P189n1629_p0023b02║乘急戒緩故大師凖涅柈經云於戒緩者
P189n1629_p0023b03║不名為緩於乘緩者乃名為緩之文遂開
P189n1629_p0023b04║乘戒四句。
P189n1629_p0023b05║【圖】
P189n1629_p0023b06║
P189n1629_p0023b07║
P189n1629_p0023b08║
P189n1629_p0023b09║如雲籠月月喻教主具智斷二德初一至
P189n1629_p0023b10║十五謂之白月智光漸增故譬智德十六
P189n1629_p0024a01║至三十日謂之黑月邪光漸滅故譬斷德
P189n1629_p0024a02║爾時如來指丈六身即境本定身也現盧
P189n1629_p0024a03║舍那身現即現起盧舍那翻淨滿謂諸惡
P189n1629_p0024a04║都𥁞故淨眾德悉圓故滿（自報）亦翻光明遍
P189n1629_p0024a05║照（他報）亦名尊特亦名勝應新譯華嚴云毘
P189n1629_p0024a06║盧遮那妙樂九（廾七）破云近代翻譯法報不
P189n1629_p0024a07║分二三莫辨（文）然華嚴教主經䟽諸文或
P189n1629_p0024a08║云釋迦或云舍那者盖是釋迦現起舍那
P189n1629_p0024a09║故也而淨覺謂本是實報土身應下二土
P189n1629_p0024a10║故觧謗破云汝執藏塵為尊特相𣗳下之
P189n1629_p0024b01║身有此相否故昇須彌山頂品云爾時世
P189n1629_p0024b02║尊不離一切菩提𣗳下而上昇須彌向帝
P189n1629_p0024b03║釋殿豈非華嚴是千百億應身所說此身
P189n1629_p0024b04║既被別圓之機見是尊特何須獨指花臺
P189n1629_p0024b05║受職身耶（文）盖指千百億應身中之一身
P189n1629_p0024b06║所說月堂云境本定身則是釋迦機感見
P189n1629_p0024b07║相乃是舍那此即釋迦境本定身現起舍
P189n1629_p0024b08║那尊特也上品相好下品尊特二現言之
P189n1629_p0024b09║正當須現圓滿修多羅約圓實部主說釋
P189n1629_p0024b10║籤云華嚴頓部正在圓真兼申別俗修多
P189n1629_p0025a01║羅翻契經聖教之都名若十二部中直說
P189n1629_p0025a02║法相者名修多羅今非此意故言頓教結
P189n1629_p0025a03║部属頓也。
P189n1629_p0025a04║若約機約教未免兼權。
P189n1629_p0025a05║機是所被教是能被機有別圓教兼權實
P189n1629_p0025a06║輔行曰約部約味得名為頓部內之教教
P189n1629_p0025a07║仍兼漸。
P189n1629_p0025a08║謂初發心時便成正覺等文為圓機說圓教。
P189n1629_p0025a09║此釋能兼之圓如後釋等文者等於三無
P189n1629_p0025a10║差別之文。
P189n1629_p0025b01║處處說行布次第則為權機說別教。
P189n1629_p0025b02║此釋所兼之別凡經文處處所說行列排
P189n1629_p0025b03║布恒沙法門歷劫修行次第之義皆別教
P189n1629_p0025b04║也今文欲顯部中機教兼權故指經中別
P189n1629_p0025b05║圓各說顯文為證若別圓問說及分圓即
P189n1629_p0025b06║別融別即圓義非一槩也。
P189n1629_p0025b07║故約部為頓。
P189n1629_p0025b08║此結從部為頓。
P189n1629_p0025b09║約教名兼。
P189n1629_p0025b10║此結部中機教兼權。
P189n1629_p0026a01║此經中云譬如日出先照高山（第一時）。
P189n1629_p0026a02║𣈆譯華嚴二十九寶王如來性起品文有
P189n1629_p0026a03║四照合法有五今家約義引經但作三照
P189n1629_p0026a04║又復義開平地為三用對涅柈五味妙玄
P189n1629_p0026a05║一（六）釋籤一（十七）別行義䟽記云彼經預敘
P189n1629_p0026a06║一代始終故立譬云猶如日出先照高山
P189n1629_p0026a07║次照幽谷後照平地今家義開平地為三
P189n1629_p0026a08║對於涅柈五味（文）日譬於佛光譬說教照
P189n1629_p0026a09║物譬被機高山譬別圓眾此譬兼於機應
P189n1629_p0026a10║也若釋籤用兩經二義相成者旻智行云
P189n1629_p0026b01║若不用涅柈五味則不顯華嚴演三成五
P189n1629_p0026b02║若不用華嚴三照則不顯涅柈後之四味
P189n1629_p0026b03║皆從牛出舊謂今家合四為三而諸文真
P189n1629_p0026b04║作三照引經何甞云合四耶又有以經中
P189n1629_p0026b05║譬如日月出現世間乃至深山幽谷無不
P189n1629_p0026b06║普照之文謂是經文合四為三殊不知此
P189n1629_p0026b07║文只是照幽谷也。
P189n1629_p0026b08║【圖】
P189n1629_p0026b09║
P189n1629_p0026b10║
P189n1629_p0027a01║【圖】
P189n1629_p0027a02║
P189n1629_p0027a03║
P189n1629_p0027a04║
P189n1629_p0027a05║涅槃云譬如從牛出乳此從佛出十二部經（一乳味）。
P189n1629_p0027a06║牛譬於佛乳譬於教釋籤云此五味
P189n1629_p0027a07║相生之文在十三卷聖行品末佛印無垢
P189n1629_p0027a08║藏王菩薩竟云譬如從牛出乳乃至醍醐
P189n1629_p0027a09║譬如佛出十二部經乃至涅柈十二部經
P189n1629_p0027a10║頌曰長行重頌并授記孤起無問而自說
P189n1629_p0027b01║因緣譬喻及本事本生方廣未曾有論議
P189n1629_p0027b02║俱成十二名廣如大論三十三華梵名義
P189n1629_p0027b03║具如妙玄（六）此十二部經通論大小各具
P189n1629_p0027b04║十二部別而言之小乘讓三存九小乘灰
P189n1629_p0027b05║斷無方廣經說必假緣無無問自說雖有
P189n1629_p0027b06║授記作佛者少此以小九望大三也玄文
P189n1629_p0027b07║又以大九望小三者謂大乘根利無因緣
P189n1629_p0027b08║譬喻論議之三也又以大一望小十一者
P189n1629_p0027b09║謂小乘但讓廣經一部耳釋籤云如上所
P189n1629_p0027b10║說一往赴機㨿理應以通說為正。
P189n1629_p0028a01║信解品云即遣旁人急追將還窮子驚愕稱
P189n1629_p0028a02║怨大喚等。
P189n1629_p0028a03║譬喻周中四大弟子具領五時今領華嚴
P189n1629_p0028a04║文也即遣說華嚴教以擬冝也約教理為
P189n1629_p0028a05║所依智為能遣教為所遣約人師弟相望
P189n1629_p0028a06║佛為能遣菩薩為所遣傍人約教理智為
P189n1629_p0028a07║正說教為旁約人化主為正菩薩為旁謂
P189n1629_p0028a08║加被四菩薩說四十位法惠說十住功德
P189n1629_p0028a09║林說十行金剛幢說十向金剛藏說十地
P189n1629_p0028a10║是四菩薩說此位時並云佛力故說故名
P189n1629_p0028b01║為遣然加被四菩薩者一表旁追義便二
P189n1629_p0028b02║彰主伴互融急追將還直將大教擬冝小
P189n1629_p0028b03║機故云急追昔有大種故曰將還况復性
P189n1629_p0028b04║德本有窮子無大乘功德法財故驚愕文
P189n1629_p0028b05║句六（廿二）云縱昔曾發廢久不憶卒聞大教
P189n1629_p0028b06║乖心故驚不識故愕稱怨大喚等文句六
P189n1629_p0028b07║（廿一）云小乘以煩惱為怨生死為苦若勸煩
P189n1629_p0028b08║惱即菩提即大喚稱冤枉若聞生死即涅
P189n1629_p0028b09║柈即大喚稱若痛等者等於我不相犯何
P189n1629_p0028b10║為見捉之文。
P189n1629_p0029a01║此領何義。
P189n1629_p0029a02║徵此信解品文為領何等之義。
P189n1629_p0029a03║荅諸聲聞在座如聾若瘂等是也。
P189n1629_p0029a04║荅出華嚴擬冝也謂有耳不聞圓頓教故
P189n1629_p0029a05║如聾有眼不見舍那身以不見故不能讚
P189n1629_p0029a06║歎故若啞問妙玄十（廿三）云華嚴初分永無
P189n1629_p0029a07║聲聞今何云聲聞在座耶荅華嚴不入二
P189n1629_p0029a08║乘人手聲聞若聞華嚴則非聲聞故不可
P189n1629_p0029a09║云有若據華嚴擬冝小機其最鈍根具經
P189n1629_p0029a10║五味故不可云無是則顯對則無擬冝則
P189n1629_p0029b01║有今四大弟子領解如來擬冝之時故云
P189n1629_p0029b02║聲聞在座也所以摩訶迦葉却敘小機蒙
P189n1629_p0029b03║大擬時迷悶躃地若聾啞文出經後分妙
P189n1629_p0029b04║玄云後分則有後分狀當聾啞况前分耶
P189n1629_p0029b05║故別行䟽記云以後顯前機未堪大昔惠
P189n1629_p0029b06║覺謂前分乃有根性聲聞此則不可若云
P189n1629_p0029b07║聲聞根性義亦有之如下文云所謂二乘
P189n1629_p0029b08║根性在華嚴座也。
P189n1629_p0029b09║第二漸教者此下三時三味總名為漸。
P189n1629_p0029b10║次頓之後總名三漸者寢頓施漸也。
P189n1629_p0030a01║次為三乘根性於頓無益故不動寂塲而游
P189n1629_p0030a02║鹿苑脫舍那珍御之服著文六弊垢之衣。
P189n1629_p0030a03║三乘乘以運載為義聲聞以四諦為乘緣
P189n1629_p0030a04║覺以十二因緣為乘菩薩以六度為乘運
P189n1629_p0030a05║出三界㱕於涅柈根性輔行云能生為根
P189n1629_p0030a06║數習為性於頓無益此三乘人於華嚴座
P189n1629_p0030a07║不信不解是故如來不動寂塲而游鹿苑
P189n1629_p0030a08║此顯雙垂兩相二始同時也脫舍那珍御
P189n1629_p0030a09║之服此明𥨊大施小化儀次第也約佛意
P189n1629_p0030a10║則𥨊法華之實而施權據化儀次第則𥨊
P189n1629_p0030b01║華嚴之頓而施漸處說不動而游衣論脫
P189n1629_p0030b02║珍着弊文互顯耳然若不明不動而遊無
P189n1629_p0030b03║以見二始同時不明脫珍着弊無以見𥨊
P189n1629_p0030b04║大施小此文曲𥁞如來妙應無謀設化之
P189n1629_p0030b05║相也舍那勝應尊特智定莊嚴故譬珍御
P189n1629_p0030b06║丈六劣應生身忍生法惱故譬弊垢盖法
P189n1629_p0030b07║譬雙明也。
P189n1629_p0030b08║示從兜率降下託摩耶胎住胎出胎納妃生
P189n1629_p0030b09║子出家苦行六年已後木菩提樹下以草為
P189n1629_p0030b10║座成劣應身。
P189n1629_p0031a01║此明小始也本是圓佛垂為三藏初成之
P189n1629_p0031a02║相故云示也兜率翻知足此天有內苑外
P189n1629_p0031a03║苑菩薩居內苑而降神也然在六欲梵世
P189n1629_p0031a04║七天之中以佛常居中故從彼下生托摩
P189n1629_p0031a05║耶胎摩耶翻天后淨飯王之后也妙樂云
P189n1629_p0031a06║一切諸佛皆不在餘二賤姓故尚尊貴時
P189n1629_p0031a07║在剎利尚多聞時在婆羅門又濁難調時
P189n1629_p0031a08║在剎利清易調時在婆羅門文托胎菩薩
P189n1629_p0031a09║自右脇入正惠托胎小乘見乘白象貫日
P189n1629_p0031a10║之精大乘見乘栴檀樓閣等住胎若小乘
P189n1629_p0031b01║八相合住胎在托胎內今示小始垂化事
P189n1629_p0031b02║迹非正明八相也出胎四月八日右脇降
P189n1629_p0031b03║神出瑞應經納妃有三一瞿夷二耶輸三
P189n1629_p0031b04║鹿野生子即羅睺羅也佛出同居示同人
P189n1629_p0031b05║法出家時年十九二月十五日夜半乘天
P189n1629_p0031b06║馬踰城苦行須六年者文句七（十九）云但諸
P189n1629_p0031b07║佛道同為緣事異釋迦苦行六年草生攢
P189n1629_p0031b08║䏶至肘不覺諸天哭喚動地不聞移座得
P189n1629_p0031b09║道彌勒即出家日成道彼佛十劫猶不現
P189n1629_p0031b10║前非根有利鈍道有難易緣冝賖促應示
P189n1629_p0032a01║長短耳（文）輔行云六年若行所以伏見為
P189n1629_p0032a02║調外道過其所行（文）頌云十九踰城六苦
P189n1629_p0032a03║行五嵗遊歷三十成說法度生五十年是
P189n1629_p0032a04║則共當八十壽木菩提樹菩提翻道佛於
P189n1629_p0032a05║樹下成道故名道樹草座因果經說帝釋
P189n1629_p0032a06║化為吉祥童子以草施佛坐以成道木樹
P189n1629_p0032a07║草座皆表三藏詮生滅故劣應對大乘勝
P189n1629_p0032a08║應判為劣也。
P189n1629_p0032a09║初在鹿苑先為五人說四諦十二因緣事六
P189n1629_p0032a10║度等教。
P189n1629_p0032b01║五人頌曰頞鞞䟦提并俱利此三属在父
P189n1629_p0032b02║之親陳如十力母之親初轉法輪先度此
P189n1629_p0032b03║文句五二云問何故初為五人轉法輪荅
P189n1629_p0032b04║人先見諦故人是現見故人為證故佛所
P189n1629_p0032b05║行事業與人同故諸天從人中得善利故
P189n1629_p0032b06║人中有四眾故妙樂五（卅）問雖涉五意正
P189n1629_p0032b07║在人故皆以人荅（文）若唯就五人應有三
P189n1629_p0032b08║意妙樂（一十六）一酬釋尊行因本願二赴五
P189n1629_p0032b09║人本願先悟三報今日侍奉之勞。
P189n1629_p0032b10║
P189n1629_p0033a01║【圖】
P189n1629_p0033a02║
P189n1629_p0033a03║
P189n1629_p0033a04║
P189n1629_p0033a05║
P189n1629_p0033a06║摩男長子之通稱（以摩訶翻大故）俱利斛飯王之
P189n1629_p0033a07║長子䟦提甘露飯王之長子故皆稱摩男
P189n1629_p0033a08║釋摩男即陳如也以四姓出家同名釋氏
P189n1629_p0033a09║佛初成道最先得度在一切人天羅漢之
P189n1629_p0033a10║前如妙樂（一卅七）引分別功德論云佛最長
P189n1629_p0033b01║子即陳如也諦緣度三具在下文五人是
P189n1629_p0033b02║聲聞只應說四諦今通舉鹿苑所說之法
P189n1629_p0033b03║也事六度者三藏教談實有事不即理故。
P189n1629_p0033b04║若約時則日照幽谷第二時。
P189n1629_p0033b05║舊譯華嚴出現品云譬如日月出現世間
P189n1629_p0033b06║乃至深山幽谷無不普照（文）輔行一上（廿八）
P189n1629_p0033b07║云幽谷者山川之幽邃也（文）。
P189n1629_p0033b08║若約味則從乳出酪此從十二部經出九部
P189n1629_p0033b09║修多羅（二酪味）。
P189n1629_p0033b10║從乳出酪蓋譬如來施教次第從頓施漸
P189n1629_p0034a01║相生之義若約機者濃淡在焉如下文云
P189n1629_p0034a02║一者但取相生次第二者取其濃淡從十
P189n1629_p0034a03║二部出九部亦且相生其實九部從佛出也。
P189n1629_p0034a04║信解品云而以方便密遣二人（聲聞緣覺）形色憔
P189n1629_p0034a05║悴無威德者汝可詣彼徐語窮子顧汝除糞。
P189n1629_p0034a06║而以方便方法也便用也善用其法逗會
P189n1629_p0034a07║眾生亦善巧之謂也密遣文句六（廿三）云初
P189n1629_p0034a08║擬大乘云即遣旁人表一實諦一大乘教
P189n1629_p0034a09║一菩薩人今明方便隱實為密指偏真為
P189n1629_p0034a10║遣約教隱滿字為密半字為遣約人內祕
P189n1629_p0034b01║菩薩行為密外現是聲聞為遣約化儀寢
P189n1629_p0034b02║大施小為遣小不測大為密（文）二人文句
P189n1629_p0034b03║六（廿三）云四大弟子齊已分領不涉菩薩故
P189n1629_p0034b04║言二人約法是因緣四諦約理是有作真
P189n1629_p0034b05║俗約人是聲聞緣覺（文）今且約人形色憔
P189n1629_p0034b06║悴文句六（廿三）云二乘教中不修相好但說
P189n1629_p0034b07║苦空無常不淨即形色憔悴又（廿五）云內怖
P189n1629_p0034b08║無常曰憔外遭八苦曰悴（文）無威德者無
P189n1629_p0034b09║有十力四無所畏故汝可詣彼徐語窮子
P189n1629_p0034b10║文句六（廿四）云即以小教擬小機也大教明
P189n1629_p0035a01║理直實故言疾走往捉小教明理紆隱故
P189n1629_p0035a02║言徐語（文）顧汝除糞顧賃也文句六（廿四）云
P189n1629_p0035a03║除苦集之糞取道滅之價（文）。
P189n1629_p0035a04║此領何義荅次頓之後𧨕三藏教二十年中
P189n1629_p0035a05║常令除糞即破見思煩惱等義也。
P189n1629_p0035a06║二十年中用八忍八智斷見合為一無碍
P189n1629_p0035a07║一解脫用九無碍九解脫斷思總成二十
P189n1629_p0035a08║（經中更有兩處明二十年）若住二乘位轉大乘教名為
P189n1629_p0035a09║於二十年中執作家事從有二乘之機而
P189n1629_p0035a10║來感佛故云自見子來已二十年皆取二
P189n1629_p0035b01║乘各有十智見思煩惱分別曰見貪愛曰
P189n1629_p0035b02║思止觀八（初）云昏煩之法惱亂心神（文）此
P189n1629_p0035b03║破見思荅上除糞糞能染污故以譬之謂
P189n1629_p0035b04║染污真理也。
P189n1629_p0035b05║次明方等部淨名等經彈偏折小歎大褒圓
P189n1629_p0035b06║四教俱𧨕藏為半字教通別圓為滿字教對
P189n1629_p0035b07║半𧨕滿故言對教。
P189n1629_p0035b08║次明方等部等判部收經也彈偏等明部
P189n1629_p0035b09║意也四教俱說等明部中用教也盖以大
P189n1629_p0035b10║斥小逗大逗小須四教故收經雖廣淨名
P189n1629_p0036a01║有彈斥功特標為首彈偏折小歎大褒圓
P189n1629_p0036a02║妙樂四（三十六）云今家八字判盡經理謂折
P189n1629_p0036a03║小彈偏歎大褒圓（文）釋籤十二云如觀眾
P189n1629_p0036a04║生品即是歎大稱歎文殊淨名即是褒圓
P189n1629_p0036a05║故令小根耻小慕大（文）須彈斥者盖為小
P189n1629_p0036a06║機執真保果取證入滅故纔證小果便堪
P189n1629_p0036a07║彈斥未必須在十二年後後因維摩示疾
P189n1629_p0036a08║毗耶佛令弟子詣彼問疾故皆述昔被訶
P189n1629_p0036a09║辝不堪往此是述昔訶乃密彈也若當座
P189n1629_p0036a10║訶如禮座去花等也四教俱說方等說三
P189n1629_p0036b01║藏者一為彈斥之本二為橫來之機如釋
P189n1629_p0036b02║籤云復有漸中初入小行及俗眾室外說
P189n1629_p0036b03║無常道輔行十（廿四）云方等傍用三藏正用
P189n1629_p0036b04║三教以斥二乘令二乘人密成通益不語
P189n1629_p0036b05║菩薩者轉成衍中人也對半說滿以滿斥
P189n1629_p0036b06║半也故雖兼斥大正在斥小釋籤引大經
P189n1629_p0036b07║云譬如長者唯有一子心常愛念將詣明
P189n1629_p0036b08║師懼不速成尋便將還以愛念故晝夜殷
P189n1629_p0036b09║勤但教半字而不教誨毘伽羅論良由其
P189n1629_p0036b10║子力未堪故毘伽羅論翻字本謂世間文
P189n1629_p0037a01║字之根本即滿字也若合喻者半字謂九
P189n1629_p0037a02║部經毘伽羅論謂方等典即滿字也此據
P189n1629_p0037a03║方等以大斥小故以衍門三教之滿而對
P189n1629_p0037a04║三藏之半若文句云無方等所對之三者
P189n1629_p0037a05║乃顯法華部妙唯一圓乘不同方等對三
P189n1629_p0037a06║之圓也。
P189n1629_p0037a07║若約時則食時（第三時）。
P189n1629_p0037a08║即華嚴照平地中初食時也（辰時）毘羅三昧
P189n1629_p0037a09║經有四食時早起諸天食日中三世佛食
P189n1629_p0037a10║日西畜生食日暮鬼神食今是諸天食時也。
P189n1629_p0037b01║若約味則從酪出生酥此從九部出方等（三生酥味）。
P189n1629_p0037b02║約教論相生約機論濃淡既耻小慕大如
P189n1629_p0037b03║烹酪作生酥。
P189n1629_p0037b04║信解品云過是已後心相體信入出無難然
P189n1629_p0037b05║其所止猶在本處。
P189n1629_p0037b06║過是已後過鹿苑三藏之後即今方等也
P189n1629_p0037b07║心相體信父子互相体悉信順子信父故
P189n1629_p0037b08║得果不虛父信子故聞大不謗入出無難
P189n1629_p0037b09║文句六（廿九）云由是見尊特身聞大乘教名
P189n1629_p0037b10║此為入復被訶斥猶見文六說小乘法名
P189n1629_p0038a01║此為出大小入出皆無疑難也（文）釋籤三
P189n1629_p0038a02║（廿三）云不同畏懼王等之時故云無難（文）然
P189n1629_p0038a03║而修空觀用事識見生身住權理修中觀
P189n1629_p0038a04║用業識見尊特住實理今二乘人雖修空
P189n1629_p0038a05║觀入見尊特者由業識故蓋事業二識為
P189n1629_p0038a06║見相之本故解謗云入見尊特功由業識
P189n1629_p0038a07║教未開故且住草庵猶在本處猶居羅漢
P189n1629_p0038a08║果保證真空也。
P189n1629_p0038a09║此領何義荅三藏之後次說方等已得道果
P189n1629_p0038a10║心相體信聞罵不瞋內懷慙愧心漸淳淑。
P189n1629_p0038b01║已得道果真空寂滅之道小乘羅漢果也
P189n1629_p0038b02║聞罵不嗔妙玄十（十八）云恣殃掘之譏任淨
P189n1629_p0038b03║名之折內懷慚愧釋籤云謂受彈斥令歎
P189n1629_p0038b04║大自鄙即其益相心漸淳淑密得通益也。
P189n1629_p0038b05║次說般若轉教付財融通淘汰此般若中不
P189n1629_p0038b06║說藏教帶通別二正說圓教。
P189n1629_p0038b07║次說般若等明部意也此般若中等部中
P189n1629_p0038b08║用教也轉教融通約法付財淘汰約喻所
P189n1629_p0038b09║以令其轉教菩薩意在二乘領知法門故
P189n1629_p0038b10║曰付財二乘本所不知但謂加被令說故
P189n1629_p0039a01║曰轉教妙樂七（二十）云於佛即是付財二乘
P189n1629_p0039a02║自謂加說故般若中云豈聲聞人敢有所
P189n1629_p0039a03║說有所說者皆是佛力由機未轉且言被
P189n1629_p0039a04║加（文）般若會一切法皆摩訶衍故曰融通
P189n1629_p0039a05║以空慧水蕩其執情故曰淘汰不說藏教
P189n1629_p0039a06║光明記四三云諸部般若廣示衍中三教
P189n1629_p0039a07║空慧復以三藏為助道觀又仁王般若說
P189n1629_p0039a08║四無常偈恐其吝國正助合行帶通別二
P189n1629_p0039a09║正說圓教此約圓實部主而說盖一代教
P189n1629_p0039a10║主意在圓若輔行十（廿四）云般若傍用通教
P189n1629_p0039b01║正用別圓加於二乘密成別益（文）釋籤三
P189n1629_p0039b02║（廿三）云前於方等義已成通故至般若唯須
P189n1629_p0039b03║此（二）明不共者說部意也（即不共般若意也正用別圓）
P189n1629_p0039b04║意雖不共猶有方等新受小者至此須通
P189n1629_p0039b05║亦有衍門傍得小者是故兼用（文）（傍用通教）此
P189n1629_p0039b06║皆部中用教意也共部釋籤云諸部般若
P189n1629_p0039b07║以但不但二種中道不共之法與二乘共
P189n1629_p0039b08║說例方等部非無此義以方等經多順彈
P189n1629_p0039b09║訶共義稍踈般若於菩薩則成共說。
P189n1629_p0039b10║
P189n1629_p0040a01║【圖】
P189n1629_p0040a02║
P189n1629_p0040a03║
P189n1629_p0040a04║
P189n1629_p0040a05║
P189n1629_p0040a06║約時則禺中時（第四時）。
P189n1629_p0040a07║禺中說文云日在巳曰禺中約味則從生
P189n1629_p0040a08║酥出熟酥此從方等之後出。
P189n1629_p0040a09║摩訶般若（四熟酥味）。
P189n1629_p0040a10║約教生熟二酥相生次第約機則二乘心
P189n1629_p0040b01║漸通泰自知螢火不及日光敬伏之情倍
P189n1629_p0040b02║更轉熟如從生酥轉成熟酥也。
P189n1629_p0040b03║信解品云是時長者有疾自知將死不久語
P189n1629_p0040b04║窮子言我今多有金銀珍寶倉庫盈溢其中
P189n1629_p0040b05║多少所應取與。
P189n1629_p0040b06║長者喻如來世間長者具十德如來具十
P189n1629_p0040b07║號有疾者法身無病隨機權示也自知將
P189n1629_p0040b08║死不久文句六（廿九）云有機則應為生機盡
P189n1629_p0040b09║應謝為死今化機將畢應謝非久也多有
P189n1629_p0040b10║金銀文句六（廿九）云金即別教理銀即通教
P189n1629_p0041a01║理大品所明真諦不出此二而言多有者
P189n1629_p0041a02║理則非多約種種門亦得言多（文）妙樂七
P189n1629_p0041a03║（十九）云問大品有圓何故但云不出通別荅
P189n1629_p0041a04║一者但語通別理已攝餘二論能詮教必
P189n1629_p0041a05║須具四今且從理故云不出此二二者二
P189n1629_p0041a06║乘至此多成通別亦旦言之（文）珍寶者文
P189n1629_p0041a07║句六（廿九）云勸學中明一切法門皆是珍寶
P189n1629_p0041a08║（文）倉庫盈溢等文句六（廿九）云倉是定門即
P189n1629_p0041a09║百八三昧庫是慧門即十八空境也通別
P189n1629_p0041a10║兩種定慧倉庫包藏一切禪定智慧無所
P189n1629_p0041b01║缺少內充外溢故云盈溢其中多少者說
P189n1629_p0041b02║於般若則有廣畧二門畧則為少廣則為
P189n1629_p0041b03║多自行為取化他為與（文）。
P189n1629_p0041b04║此領何義荅明方等之後次說般若般若觀
P189n1629_p0041b05║慧即是家業空生身子受敕轉教即是領知
P189n1629_p0041b06║等也。
P189n1629_p0041b07║般若觀慧妙玄十（十八）云大品或說無常無
P189n1629_p0041b08║我或說於空或說不生不滅皆歷色心至
P189n1629_p0041b09║一切種智句句回轉明修行法（文）即觀慧
P189n1629_p0041b10║義也家業長者宅為大乘家諸珍寶為不
P189n1629_p0042a01║思議業妙樂七（二十）云前云付財今云付業
P189n1629_p0042a02║財從所營業即造作皆是菩薩修德三因
P189n1629_p0042a03║之作業也名異義同故得互舉空生身子
P189n1629_p0042a04║須菩提翻空生解空第一舍利弗翻身子
P189n1629_p0042a05║亦云鶖子智慧第一受敕轉教受如來之
P189n1629_p0042a06║敕命轉教菩薩即加被說也以空慧為入
P189n1629_p0042a07║道之主故加二人輔行六上（十二）云凡言加
P189n1629_p0042a08║者加於可加須菩提空與般若空相應相
P189n1629_p0042a09║佀是故佛加令其說空般若是智慧故亦
P189n1629_p0042a10║加身子所以但加此二人也（文）領知妙樂
P189n1629_p0042b01║二（十八）云被加為奉命所說名領知名說為
P189n1629_p0042b02║領無別領也（文）此是熟酥益相得此益已
P189n1629_p0042b03║義成別人淨名䟽云大品二乘已有入假
P189n1629_p0042b04║之義（文）觀音玄記上（十二）云聲聞轉教密破
P189n1629_p0042b05║塵沙（文）大品會法（八十一科皆摩訶衍）不會人（而無希取
P189n1629_p0042b06║一飡之意）。
P189n1629_p0042b07║已上三味對華嚴頓教總名為漸。
P189n1629_p0042b08║總結漸中三味。
P189n1629_p0042b09║第三祕密教者如前四時中如來三輪不思
P189n1629_p0042b10║議故或為此人𧨕頓或為彼人𧨕漸彼此互
P189n1629_p0043a01║不相知能令得益故言祕密教。
P189n1629_p0043a02║隱密赴機互不相知故名祕密釋籤一（廿二）
P189n1629_p0043a03║云不定與祕並皆不出同𦗟異聞但互相
P189n1629_p0043a04║知互不相知以辨兩異（文）若不堪於顯露
P189n1629_p0043a05║入者須祕密說今對前頓漸顯露即明祕
P189n1629_p0043a06║密若大本中先明不定對前頓漸定教為
P189n1629_p0043a07║次第也此據說相次第雖爾祕密不定遍
P189n1629_p0043a08║前四時初無前後具足應云祕密不定顯
P189n1629_p0043a09║露不定今皆略標然祕密之名起自龍樹
P189n1629_p0043a10║如釋籤一（廿一）引大論釋大品經諸天子歎
P189n1629_p0043b01║云我見閻浮提第二法輪轉今轉佀初轉
P189n1629_p0043b02║問初轉少今轉多云何以大喻小而言佀
P189n1629_p0043b03║耶荅諸佛法輪有二種一者顯二者密初
P189n1629_p0043b04║轉聲聞見八萬及一人諸菩薩見無量阿
P189n1629_p0043b05║僧祇人得二乘無量阿僧祇人得無生忍
P189n1629_p0043b06║無量阿僧祇人發無上道心行六波羅密
P189n1629_p0043b07║阿僧祇人得初地乃至十地一生補處坐
P189n1629_p0043b08║道塲是名為密（文）故知初見八萬一人属
P189n1629_p0043b09║顯露攝祕密者如次明之（文）如前四時中
P189n1629_p0043b10║指祕密教橫在四時別無部帙三輪光明
P189n1629_p0044a01║記一（三十）云身業現化名神通輪口業說法
P189n1629_p0044a02║名正教輪意業鑒機名記心輪三皆摧碾
P189n1629_p0044a03║眾生惑業故名為輪下地不測亦名三密
P189n1629_p0044a04║或為此人說頓等妙玄先約頓漸三說相
P189n1629_p0044a05║對次約說默相對各有三義謂此座十方
P189n1629_p0044a06║多人一人及俱三相對。
P189n1629_p0044a07║
P189n1629_p0044a08║
P189n1629_p0044a09║
P189n1629_p0044a10║天台四教儀集註卷第二