P189n1630_p0291a01║教乘法數序　　　　　　　　　　穡一
P189n1630_p0291a02║原夫經律論藏其文洁愽奚翅踰數千百卷
P189n1630_p0291a03║之夥以至從末究本攝果該因性相殊途而
P189n1630_p0291a04║詮表匪一各有關鍵未易徧尋故前代碩師
P189n1630_p0291a05║舉其綱節其要會粹成書目之曰藏乘法數
P189n1630_p0291a06║庶幾覽者籍是可以得諸宗歸趣之大畧及
P189n1630_p0291a07║其行世既久厥後有為賢首氏之學者潛溪
P189n1630_p0291a08║深公又為增治補其不足亦已流布散在四
P189n1630_p0291a09║方然斯二者用志之勤羙則羙矣惜乎尚多
P189n1630_p0291a10║遺缺故從事乎簡編者未免有臨文之歎今
P189n1630_p0291b01║僧錄司右善世心源瀞公法師研精教部愽
P189n1630_p0291b02║綜羣籍講演之隙焚膏繼晷不棄寸陰凡內
P189n1630_p0291b03║典之文旁及百氏悉以採摭詳加訂定續入
P189n1630_p0291b04║而彙次之離為十有二卷銘曰教乘法數將
P189n1630_p0291b05║壽諸梓以廣其傳間以示予俾序編首予弗
P189n1630_p0291b06║獲以孤陋荒落辭乃受而寘諸凡案閱之忌
P189n1630_p0291b07║倦者殆三四日其上下排列之妙先後次第
P189n1630_p0291b08║之宜皎然而明秩然有序視舊本實相倍蓰
P189n1630_p0291b09║而不紊不繁始自一心終之於八萬四千法
P189n1630_p0291b10║門門合之總別稱謂之異同不勞窮討瞭然
P189n1630_p0292a01║在目譬猶當臺明鏡湛水摩尼物象洪纖靡
P189n1630_p0292a02║逃眹跡吁是編之作其於宗教誠非小補或
P189n1630_p0292a03║者謂法離言說乃至名字尚不可得安能以
P189n1630_p0292a04║數量而盡之耶予曰不然子胡不聞經云治
P189n1630_p0292a05║世語言資生業等皆順正法矧茲法數示筌
P189n1630_p0292a06║蹄耳法師汲汲於此豈惟以便人人撿閱而
P189n1630_p0292a07║已其寓意有深旨焉或者唯唯而退因併書
P189n1630_p0292a08║以告夫同志云。時
P189n1630_p0292a09║宣德六年歲在辛亥秋九月九日行在僧錄
P189n1630_p0292a10║司右講經江左衟遐序
P189n1630_p0292b01║吾佛所說一大藏教諸祖判釋䟽記其間
P189n1630_p0292b02║名相數量如海浩愽學者未易測其涯涘
P189n1630_p0292b03║昔有為藏乘法數者要而太簡後深公繼
P189n1630_p0292b04║集之名賢首法數間嘗閱之未免有彼此
P189n1630_p0292b05║廣畧之見圓瀞早遊天竺從先師雨翁習
P189n1630_p0292b06║天台教既而從事長干間居觀室得以披
P189n1630_p0292b07║尋經教采集名數歷寒暑而槀始成茲承
P189n1630_p0292b08║檀施壽梓流行學佛者覽之庶以上報
P189n1630_p0292b09║聖朝隆教之恩抑亦有少助於進修云。爾時
P189n1630_p0292b10║宣德辛亥二月九日寓慶壽寺松陰序