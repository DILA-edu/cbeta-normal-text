S06n0046_p4188a01║【上闕二十四紙十三行】
S06n0046_p4188a02║有疼痛拂之便息況出家人常伏三毒不令復起生
S06n0046_p4188a03║死苦故今名苾蒭即從喻彰名也言一日怖魔等者
S06n0046_p4188a04║初出家時令魔宮▆動故言乞▆▆▆▆諸佛▆法
S06n0046_p4188a05║下從檀越乞食故言淨命者▆化䟽▆▆受得戒所
S06n0046_p4188a06║▆▆業以無貪▆▆依於貪邪活命故言▆▆▆▆
S06n0046_p4188a07║▆▆▆滅煩𢙉故。䟽黑鹿子因緣如經廣說▆▆
S06n0046_p4188a08║▆▆經說毗舍佉母生三十二肉𡖉耻見於王遂弃
S06n0046_p4188a09║於河中隨水流至他國𡖉破生三十二子後長成人
S06n0046_p4188a10║一一力如𨚗羅延第三十二子形如鹿色黑因此名
S06n0046_p4188a11║為黑鹿子母廣如彼說。䟽▆▆▆▆▆▆來果等
S06n0046_p4188a12║者菩薩修行▆不二門一自▆行大智為先求彼當
S06n0046_p4188a13║來菩提覺故二利他行大悲為首度未得度諸有情
S06n0046_p4188a14║故即以二為境上求彼菩提下度彼薩埵全取他名
S06n0046_p4188a15║有財釋也言依𪪺誓語者即無上菩提誓願求無邊
S06n0046_p4188a16║眾生誓願度故。䟽又云求三菩提等者一法佛菩
S06n0046_p4188a17║提是法身理是智性故亦名菩提二報佛菩提是報
S06n0046_p4188a18║身智三化佛菩提即化相之智相▆▆攝唯佛能現
S06n0046_p4188a19║餘不能然故唯識論云無上覺者神力難思故能變
S06n0046_p4188a20║現無形質法言之有情故名菩薩者作依主釋也如
S06n0046_p4188a21║文可解及下求菩提之勇健名菩提薩埵亦依主釋
S06n0046_p4188a22║然准慈恩大師離合懸隔但一切法有二義已上為
S06n0046_p4188b01║名之者湏依六離合釋以釋疑簡濫故若一義為名
S06n0046_p4188b02║但目自體設有多字亦不作釋必先離後合名六離
S06n0046_p4188b03║合釋一者持業釋亦名同依持謂任持業者業用體
S06n0046_p4188b04║能持用名持業釋名同依者依謂所依二用同依
S06n0046_p4188b05║一所依體名同依釋如言大乘大者有遮簡之用
S06n0046_p4188b06║刑小教為名乘者運載之義濟行者為目若乘若
S06n0046_p4188b07║大同依一體名同依釋體即万行亦大亦乘名為
S06n0046_p4188b08║大乘若體大法能有運載之功大即是乘名持業
S06n0046_p4188b09║釋二者依主釋亦名依士依謂能依主謂法體依
S06n0046_p4188b10║他主法以立自号名依主釋或主是君主一切法
S06n0046_p4188b11║體名為主者從喻為名如臣依王名曰王臣即如
S06n0046_p4188b12║此䟽云求三菩提之有情名菩提薩埵依主釋
S06n0046_p4188b13║也三者有財釋亦名多財不及有財之義財謂財
S06n0046_p4188b14║物自從他財而立已稱名為有財亦是從喻而為名
S06n0046_p4188b15║也即如今云菩提覺義智所求果薩埵有情義
S06n0046_p4188b16║悲所度生等有彼所求菩提故名菩提有彼所度
S06n0046_p4188b17║薩埵故名薩埵從彼所有彰名名有財釋四者相
S06n0046_p4188b18║違釋名中既有二義所目之體各殊兩體㸦乖而
S06n0046_p4188b19║惣立稱是相違義名相違釋如言名色四蘊名名
S06n0046_p4188b20║色蘊名色二體各殊名與色異名為名色是相違
S06n0046_p4188b21║釋若望支言却作持業名色即支故五者隣近釋
S06n0046_p4188b22║俱時之法義用增勝自體從彼而立其名名隣近
S06n0046_p4189a01║釋如言念住體唯是慧俱念用增從彼彰名名為
S06n0046_p4189a02║念住謂由念力令慧住境住近念故名為念住是
S06n0046_p4189a03║隣近釋或由慧力令念住境念體即住今慧名念住
S06n0046_p4189a04║者近念住故名為念住亦隣近釋意業亦尓業近意
S06n0046_p4189a05║故六者帶數釋數謂一十百千等數帶謂狹帶狹帶
S06n0046_p4189a06║數法為名名帶數釋如言十二緣生緣生之法體有
S06n0046_p4189a07║十二遂能狹帶數目之名名十二緣生是帶數釋五
S06n0046_p4189a08║蘊十八界等亦尓然此六釋略示纖毫用濟初學其
S06n0046_p4189a09║於義理廣如離合懸隔及餘處等解𢙢繁且止。
S06n0046_p4189a10║䟽又菩提即般若等者般若以根本智為體方便以
S06n0046_p4189a11║後得智為體名方便者正故名方巧㩲日便又法花
S06n0046_p4189a12║䟽云方為方軓方法便為要便冝便為根本智有能
S06n0046_p4189a13║趣向果位菩提之用名為菩提若後得智有能利樂
S06n0046_p4189a14║諸餘薩埵之用名為薩埵故法花䟽云亦菩提亦薩
S06n0046_p4189a15║埵或及初解皆持業釋即同依持業也。䟽神用無
S06n0046_p4189a16║比名妙吉祥者又以文殊是舍衛國多摩羅村梵德
S06n0046_p4189a17║長者之子初生之時而有十種吉祥之事如前䟽序
S06n0046_p4189a18║妙祥之儔彼委處已敘即以二義共立一名也。
S06n0046_p4189a19║䟽此二因緣如經所說者此二類菩薩各別列之因
S06n0046_p4189a20║緣也如處胎經所說次䟽云前大智眾等初三義即
S06n0046_p4189a21║是經意也。䟽法花論云至具種種形故此別摽者
S06n0046_p4189a22║為具長者居士婆羅門等隨機現形返顯文殊等即
S06n0046_p4189b01║不如是常為菩薩形故下對聲聞威儀有異親近
S06n0046_p4189b02║不同返顯准此然此菩薩由具四義所以二類別摽
S06n0046_p4189b03║下對聲聞但具三義前後別列配文可解。䟽一天
S06n0046_p4189b04║二龍者天有眾多廣如經說無色諸天亦容變身佛
S06n0046_p4189b05║邊𦗟法故即定果色也言龍者依阿含經惣有四類
S06n0046_p4189b06║一者天龍持天宮殿故二者人龍為在人中興雲置
S06n0046_p4189b07║兩故三者地龍能持山河大地故四者王龍守護於
S06n0046_p4189b08║王庫藏等故。䟽藥义等者雄者飛行雌者地行即
S06n0046_p4189b09║鬼子母之類也。䟽無彼天行故言非天者法花䟽
S06n0046_p4189b10║云如人不人亦名非人瑜伽佛地論說為天趣攝雜
S06n0046_p4189b11║心名鬼趣正法念經是鬼畜趣伽陁經說鬼畜天三
S06n0046_p4189b12║有云羅睺（此云執日）阿修羅是師子之兒畜生所攝今依
S06n0046_p4189b13║大乘瑜伽為正即天趣攝也。䟽揭路茶等者翅作
S06n0046_p4189b14║四寶色一白銀色二黃金色三㕹瑠璃色四頗梨色
S06n0046_p4189b15║故言雜色裝挍又增一阿含經說佛告諸比丘有四
S06n0046_p4189b16║生妙翅鳥謂𡖉胎濕化有四生龍亦𡖉胎濕化比丘
S06n0046_p4189b17║當知若𡖉生鳥欲食龍時上䥫义樹自投於海是時
S06n0046_p4189b18║此鳥以翅闢水令兩向分而取𡖉生龍出而食之設
S06n0046_p4189b19║欲取胎生龍等鳥即[〦/(口*口)/(匚@一)]亡如是胎生鳥唯食胎𡖉二
S06n0046_p4189b20║生龍濕生鳥食前三生龍於化生龍設欲食者鳥便
S06n0046_p4189b21║[〦/(口*口)/(匚@一)]亡化生鳥能食四生龍設使龍身而事佛者是妙
S06n0046_p4189b22║翅鳥不能食噉所以者何如來恒行慈悲喜捨四等
S06n0046_p4190a01║之心是四等心有大荕力有大勇猛不可阻壞故妙
S06n0046_p4190a02║翅鳥不能食之故諸比丘當行四等之心。䟽此云
S06n0046_p4190a03║歌神者有歌四諦有歌緣起有歌六度有歌一乘或
S06n0046_p4190a04║歌教理行果等法花䟽云隨佛所說一會之法所冝
S06n0046_p4190a05║歌故如世音樂歌君德故雖亦天樂神少不及𠃵闥
S06n0046_p4190a06║婆也亦云疑神維摩䟽云其形似人頭有一角面極
S06n0046_p4190a07║端正人見生疑不知為人為鬼故曰疑神。䟽田蚥
S06n0046_p4190a08║者切韻云扶雨反蟾蜍別名蟾蜍蝦䗫也張衡賦日
S06n0046_p4190a09║羿（五計反羿善射也）不死之藥於西王母恒娥竊之奔月遂託
S06n0046_p4190a10║身於月是為蟾蜍抱朴子云蟾蜍壽二千嵗者頭上
S06n0046_p4190a11║有角頷下有丹書八字玄中記云蟾蜍頭生角者食
S06n0046_p4190a12║之壽千嵗也即蝦蟇之類大者也以多於田野故名
S06n0046_p4190a13║田蚥有本云田蚊者非也。䟽恩沾動植者動謂蠢
S06n0046_p4190a14║動即是有情植謂種植即非情法佛有慈悲恩皆沾
S06n0046_p4190a15║故即有情緣慈法緣慈等是也𤄜（孚袁反米汁也）[米*定]（堂練反）。
S06n0046_p4190a16║䟽故般若論者即金剛般若論也天親無著各有所
S06n0046_p4190a17║作。䟽或八地已上一切煩𢙉皆不行故者以八地已
S06n0046_p4190a18║上生空觀長相續法空觀或出或入煩𢙉現行無容
S06n0046_p4190a19║得起故唯識云一切煩𢙉永不行故法駛流中任運
S06n0046_p4190a20║轉故於諸行中起諸行故𠛴郍𠛴郍轉增進故故名
S06n0046_p4190a21║清淨。䟽能伏諸惑令惣不行名為清淨者雖登初
S06n0046_p4190a22║地已有伏不伏非諸菩薩皆定伏故非如八地以諸
S06n0046_p4190b01║菩薩智增悲增伏不伏故如前佛成㩲實門敘然約
S06n0046_p4190b02║菩薩行位至此初地皆可能伏惣名清淨其理無爽
S06n0046_p4190b03║所以䟽云能伏諸惑等即可能伏義也。䟽法者教
S06n0046_p4190b04║也說彼法故者即說諸大菩薩甚深不可思議諸陁
S06n0046_p4190b05║羅𡰱之教法也。䟽贊曰此下別列也者次下文惣
S06n0046_p4190b06║有三義別列一依得教悟理行行獲果列四惣持惣
S06n0046_p4190b07║持即是陁羅𡰱也諸功德法不過此四故二依得教
S06n0046_p4190b08║悟理利他自利列四惣持菩薩行行不過此四故三
S06n0046_p4190b09║汎依諸教有四散惣持列此經中四種惣持次第也
S06n0046_p4190b10║隨䟽配之可解。䟽此四別列者至解脫即無相者
S06n0046_p4190b11║第一義也此四別列言一句通下三解皆並言之一
S06n0046_p4190b12║者喜有梵云阿難陁此云喜梵云目佉此云有陁羅
S06n0046_p4190b13║𡰱義如上即喜有惣持也言喜有者以教為體教能
S06n0046_p4190b14║顯理不無名有以諸菩薩皆樂學法故得之生喜所
S06n0046_p4190b15║喜即有名為喜有或喜是喜受內心所法有即是教
S06n0046_p4190b16║外所聞法是喜之有名為喜有亦教為體若言喜有
S06n0046_p4190b17║陁羅𡰱者即喜有之陁羅𡰱名阿難陁目佉陁羅𡰱
S06n0046_p4190b18║即是攝惣持也念慧為體攝彼所聞故謂聞一聲名
S06n0046_p4190b19║句文時了解一切聲名句文故二者解空即是空慧
S06n0046_p4190b20║陁羅𡰱也由慧解空故名空慧即是悟理理為三性
S06n0046_p4190b21║之法皆教所詮惣名為理理名空者遍計所執體本
S06n0046_p4190b22║非有說名為空依他起性法上無實我法說名為空
S06n0046_p4191a01║圓成實性以空為門依空所顯空之性故說名為空
S06n0046_p4191a02║慧解此空解空之慧名為空慧若陁羅𡰱念慧二法
S06n0046_p4191a03║為體今此空慧唯慧一名空慧是別二中一故惣持
S06n0046_p4191a04║是惣具攝念慧二故即惣從別法以彰其名空慧之
S06n0046_p4191a05║陁羅𡰱名空慧陁羅𡰱依主釋也菩薩得此陁羅𡰱
S06n0046_p4191a06║故能解一切所詮之理謂聞一義時即解一切義故
S06n0046_p4191a07║三者於因無礙性者因為六度万行等因言無礙者
S06n0046_p4191a08║凡所行行得㝡殊勝皆上品故不相障礙名為無礙
S06n0046_p4191a09║謂一切行中更行一切行故𠛴那𠛴那轉增進故若
S06n0046_p4191a10║行布施等皆三輪體空等故或復行行無限礙故名
S06n0046_p4191a11║為無礙又於行行之時心無𦊱礙故名無礙言性者念
S06n0046_p4191a12║慧為體為由念慧識達簡擇明記不忘方得於因無
S06n0046_p4191a13║礙於因無礙之性名無礙性無礙性即陁羅𡰱名無
S06n0046_p4191a14║礙性陁羅𡰱持業釋也四於果大解脫等者大解脫
S06n0046_p4191a15║即果位真理也以是涅槃轉依果故說名為果為由
S06n0046_p4191a16║弃背煩𢙉所知二障所顯得故名大解脫問豈不唯
S06n0046_p4191a17║識論云由断續生煩𢙉障故證真解脫由断礙解所
S06n0046_p4191a18║知障故得大菩提何故今言由断煩𢙉所知二障皆
S06n0046_p4191a19║得解脫耶荅彼約偏顯得菩提涅槃各增勝義故作
S06n0046_p4191a20║是說此中但約顯得無為果義不可為例以解脫者
S06n0046_p4191a21║弃背之義弃背二障皆顯無為故即此果中大解脫
S06n0046_p4191a22║體遠離十相復名無相若諸大菩薩甚深不可思議
S06n0046_p4191b01║陁羅𡰱者即因中念慧為體為由得此陁羅𡰱故速
S06n0046_p4191b02║得於果位大解脫無相今者因從果以受稱是大解
S06n0046_p4191b03║脫無相之陁羅𡰱名大解脫無相陁羅𡰱也。䟽或
S06n0046_p4191b04║第三謂四無礙解至內德解脫者第二義也四中初
S06n0046_p4191b05║二義同初釋故䟽不言第三無礙性陁羅𡰱者謂四
S06n0046_p4191b06║無礙解一法無礙解二義無礙解此二如次即是解
S06n0046_p4191b07║教理無滯智三詞無礙解即是解諸方言音無滯智
S06n0046_p4191b08║四辯說無礙解即說法等七辯無滯智七辯者一捷
S06n0046_p4191b09║辯湏言即言無蹇吃故二迅辯懸河湕冷不遟訥故
S06n0046_p4191b10║三應辯應時應機不增減故四無踈謬辯凡說契理
S06n0046_p4191b11║不邪錯故五無断盡辯相續連環終無竭故六凡所
S06n0046_p4191b12║演說豐義味辯一一句言多事理故七一切世間㝡上
S06n0046_p4191b13║妙辯此復有五種聲一者甚深如雷二者清徹遠聞
S06n0046_p4191b14║三者諦了易解四者入心敬愛五者𦗟者無猒言無礙
S06n0046_p4191b15║解者解為智解智於境中無有滯礙能解了故解即
S06n0046_p4191b16║無礙名無礙解將無滯智望彼所解皆依主釋謂法
S06n0046_p4191b17║之無礙解乃至辯說之無礙解今言無礙性陁羅𡰱者
S06n0046_p4191b18║性者體義性即無礙名無礙性智慧為體陁羅𡰱者
S06n0046_p4191b19║念慧二法即惣從別法以彰名無礙性之陁羅𡰱名
S06n0046_p4191b20║無礙性陁羅𡰱也問此四無礙中法義二無礙解與
S06n0046_p4191b21║初二喜有解空何殊彼為初二此属第三荅彼唯自
S06n0046_p4191b22║利此唯利他故成差別第四大解脫無相陁羅𡰱者
S06n0046_p4192a01║為諸福慧已久修習體用廣大故名為大遠離障染名
S06n0046_p4192a02║大解脫弃背障染故所修福慧皆背塵契理不著相縛
S06n0046_p4192a03║離相縛故名為無相大解脫即無相名大解脫無相
S06n0046_p4192a04║然此福慧二言惣包內德若言惣持唯念慧二即別
S06n0046_p4192a05║從惣法以彰名為大解脫無相之陁羅𡰱名大解脫
S06n0046_p4192a06║無相陁羅𡰱也。䟽九地得第三十地得第四者唯
S06n0046_p4192a07║識論云九善慧地成就微妙四無礙解能遍十方善
S06n0046_p4192a08║說法故第十地中福慧圓滿行相可解。䟽或四惣
S06n0046_p4192a09║持等者汎依諸教有此四種即散惣持也散者施也
S06n0046_p4192a10║此四惣持皆利他故將斯四種配釋此經之中四惣
S06n0046_p4192a11║持也次䟽文云如次配之者貫上三解皆並言之。
S06n0046_p4192a12║䟽無生法忍名無礙性者無生法忍有三一本性無
S06n0046_p4192a13║生忍二自然無生忍三惑苦無生忍如懸談中解今
S06n0046_p4192a14║名無礙性者忍境無礙名為無礙性謂體性性即無
S06n0046_p4192a15║礙名無礙性以慧為體無礙性陁羅𡰱者即無礙性
S06n0046_p4192a16║之陁羅𡰱念慧二法而為體故。䟽一切不可分別
S06n0046_p4192a17║名無相故者以諸呪者諸佛秘法難思難議離分別
S06n0046_p4192a18║相名為無相大解脫即無相名大解脫無相即諸呪
S06n0046_p4192a19║法大解脫無相之陁羅𡰱名大解脫無相陁羅𡰱即
S06n0046_p4192a20║念慧為體。䟽如說法花至為證方明者言能寂者
S06n0046_p4192a21║梵語釋迦牟𡰱此云能人寂默諸煩𢙉言皆寂默故
S06n0046_p4192a22║煩𢙉喧喧猶如言也今略云能寂多寶為證者彼經
S06n0046_p4192b01║云尒時寶塔中出大音聲歎言善哉善哉釋迦牟𡰱
S06n0046_p4192b02║世尊能以平等大慧教菩薩法佛所護念妙法華經
S06n0046_p4192b03║為大眾說如是如是釋迦牟𡰱世尊如所說者皆是
S06n0046_p4192b04║真實故云為證方明。䟽七支無缺戒德圓滿故者
S06n0046_p4192b05║七支即身三語四如前已列然此七支通二律儀一
S06n0046_p4192b06║謂道共戒即無漏無表二別解脫戒二俱無缺名戒
S06n0046_p4192b07║德滿也。䟽表心與境𭁷至智德圓故者心與境𭁷
S06n0046_p4192b08║者即有智照俗理與神會者即空智𭁷真理為真理
S06n0046_p4192b09║神為神識即能緣智等又名空智者是空之智如前
S06n0046_p4192b10║教主成就處已解具斯二智名智德圓也或心與境
S06n0046_p4192b11║𭁷舉其智理與神會舉其境二句皆解根本智位心
S06n0046_p4192b12║境相應之義餘如前解。䟽表結使俱亡断德圓滿
S06n0046_p4192b13║者即不被煩𢙉繫縛漂溺已得自在故卓然而立也
S06n0046_p4192b14║言断德者擇滅名断由断煩𢙉結使方顯得故擇滅
S06n0046_p4192b15║非断由断顯故滅名為断。䟽或示將有徃生相故
S06n0046_p4192b16║者凡欲徃彼所徃之處必先起立故。䟽三學久成
S06n0046_p4192b17║者戒學定學慧學名三。䟽威儀進止皆法輪故者
S06n0046_p4192b18║無垢稱經云諸佛所有威儀進止動用施為皆令所
S06n0046_p4192b19║化有情調伏即盡有摧壞顯示義故皆名法輪。
S06n0046_p4192b20║䟽一生補處受記非輕至令興重業者言示相者即
S06n0046_p4192b21║世尊顯示天宮之妙相勸行九品行而生彼所嚴如
S06n0046_p4192b22║是因實為可重因勝妙故言若不因請而說等者論
S06n0046_p4193a01║語亦云不憤不啟不悱不發（鄭日孔子與人言必待其人心憤憤口悱悱乃後發啟也）
S06n0046_p4193a02║如來亦尒欲說深經令生鄭重故因請而說故䟽結
S06n0046_p4193a03║云令興重業故。䟽為顯成佛尊貴因故等者凡施
S06n0046_p4193a04║禮敬感招尊貴今優波離頭面作禮者即是當來成
S06n0046_p4193a05║佛尊貴之因故又梵云烏瑟膩沙此云無見頂即佛
S06n0046_p4193a06║之第三十二相佛頂周圓猶如天盖一切有情無能
S06n0046_p4193a07║見視以尊勝故除佛與佛無邊身菩薩說偈云上至
S06n0046_p4193a08║虛空界無量諸佛𠛴我見釋師子身本無有異佛身
S06n0046_p4193a09║無有邊佛功德亦尒設欲量佛者窮刼不能盡由佛
S06n0046_p4193a10║因中稽首接足禮敬無量諸佛菩薩師長等故今優
S06n0046_p4193a11║波離亦復如是為修彼妙業故。䟽即廣律本也者
S06n0046_p4193a12║辯云即六十卷律文是為對一卷略戒本謂之廣也
S06n0046_p4193a13║彥云廣明止持事故謂之廣也。䟽阿逸多者此云
S06n0046_p4193a14║無能勝者慈恩下生䟽云百非洞達万德斯成物莫
S06n0046_p4193a15║加焉故無能勝。䟽徃昔佛在靈山說法次等者即
S06n0046_p4193a16║說賢愚經次也如前慈姓所因門中佛因無滅說過
S06n0046_p4193a17║去事處已引揣（初委反度也）。䟽小乘說於菩薩三刼猶
S06n0046_p4193a18║是凡夫菩提樹下三十四心方成聖者者以小乘宗
S06n0046_p4193a19║不說十地位次三無數刼皆是資加二位所攝三十
S06n0046_p4193a20║四心菩提樹下一坐之中便成聖者以諸菩薩已久
S06n0046_p4193a21║修行三無數刼决定曾將下之八地分別俱生一切
S06n0046_p4193a22║煩𢙉以世間道猒下苦麤障為無間道忻上靜妙離
S06n0046_p4193b01║為解脫道三中隨一行相皆已断盡八地煩𢙉以小
S06n0046_p4193b02║乘說五門合断故言五門者四諦修道下煩𢙉別故
S06n0046_p4193b03║然未曾起無漏聖道不名聖者為趣菩提復起三十
S06n0046_p4193b04║四心三十四心者為於欲界四諦及上二界四諦各
S06n0046_p4193b05║起八心遂成十六欲界四諦名之為法苦集滅道四
S06n0046_p4193b06║諦法故上界四諦名之為類是下界四諦之流類故
S06n0046_p4193b07║起無間道名之為忍於彼諦理初印忍故起解脫道
S06n0046_p4193b08║名之為智於彼諦理能决断故先緣欲界苦諦生起
S06n0046_p4193b09║二心謂苦法智忍苦法智次緣上界苦諦生起二心
S06n0046_p4193b10║謂苦類智忍苦類智如是乃至緣上界道亦起二心
S06n0046_p4193b11║謂道類智忍道類智前十五心即是見道第十六心
S06n0046_p4193b12║属修道攝此後名為有學聖者即不起此坐進断有
S06n0046_p4193b13║頂九品俱生煩𢙉起九無間九解脫道以此一地六
S06n0046_p4193b14║行世間道不能断故故起無漏道此道行相或緣上
S06n0046_p4193b15║界四諦即類智品道或緣欲界滅道二諦即法智品
S06n0046_p4193b16║道故俱舍頌云緣滅道法智於修道位中兼治上修
S06n0046_p4193b17║断修断即修断煩𢙉也復成二九十八足前成三十
S06n0046_p4193b18║四心故云方成聖者。䟽欲恚𡧱覺者彥云准花嚴
S06n0046_p4193b19║䟽說有八覺一欲覺求可意事二嗔覺念欲嗔他三
S06n0046_p4193b20║𢙉覺念欲𢙉他四親里覺憶念親緣五國土覺念世
S06n0046_p4193b21║安危六不死覺積財資養七族姓覺念族高𠇓八輕
S06n0046_p4193b22║侮覺恃己輕他也波離意云我見弥勒有時起恚𡧱
S06n0046_p4194a01║意有嗔覺𢙉覺求可意事即是受姨母之妙服等故
S06n0046_p4194a02║有欲覺有此三覺餘五不無故言凡夫未断諸漏。
S06n0046_p4194a03║䟽三界何界等者言三界者欲界色界無色界也言
S06n0046_p4194a04║五趣者地獄傍生餓鬼人天也言四生者為𡖉胎濕
S06n0046_p4194a05║化言九有者一者身異及想異謂人趣全及一分天
S06n0046_p4194a06║言一分天者即欲界天及初靜慮除刼初起言身異
S06n0046_p4194a07║者狀類異故言想異者苦樂捨想有差別故二者身
S06n0046_p4194a08║異同一想即初禪天取刼初起言身異者梵王梵眾
S06n0046_p4194a09║狀貌威德各差別故同一想者為刼初時大梵天王
S06n0046_p4194a10║獨一而住遂發願言云何當令諸餘有情生我同分
S06n0046_p4194a11║時極光淨天見已悲慜從彼處沒生為梵眾主纔發
S06n0046_p4194a12║願見有天生遂起此想我能生也彼諸梵眾初見梵
S06n0046_p4194a13║王威德特尊亦生此想彼能生我同起一因戒禁取
S06n0046_p4194a14║想故云同一三者身一想異為二禪三天即少光無
S06n0046_p4194a15║量光極光淨天彼一一天中自㸦相望形貌不異名
S06n0046_p4194a16║為身一捨想喜想二想交㕘故名想異傳說彼天猒
S06n0046_p4194a17║根本地喜根已起近分地捨根現前猒近分地捨根
S06n0046_p4194a18║已起根本地喜根現前故稱想異四者身一想一為
S06n0046_p4194a19║三禪三天少淨無量淨遍淨狀貌不異故言身一疑
S06n0046_p4194a20║滯樂受名為想一五者空無邊處六者識無邊處七
S06n0046_p4194a21║者無所有處八者非想非非想處九無想有情天處
S06n0046_p4194a22║如是名為九有情居自餘處所有情不樂居故故非
S06n0046_p4194b01║有情居也。䟽從緇落綵至淨穢何方者從者隨也
S06n0046_p4194b02║依也就也緇者黑色也以就緇服遂落綵餝嚴麗之
S06n0046_p4194b03║狀雖然形㒵出家乃常現四威儀不同小乘修禪定
S06n0046_p4194b04║時要端坐故故云不修禪定也受姨母之妙服者如
S06n0046_p4194b05║慈姓所因門釋矚毫光而不識者弥勒於靈山法花
S06n0046_p4194b06║會所不識佛放眉間之光以偈問文殊云文殊師利
S06n0046_p4194b07║導師何故眉間白毫大光普照等是言無知者即所
S06n0046_p4194b08║知障之別名能障所知名所知障以不知所知境故
S06n0046_p4194b09║亦名無知小乘謂之不染汙無知唯以劣慧為體體
S06n0046_p4194b10║非煩𢙉名為不染於境不悟稱曰無知言命終生處
S06n0046_p4194b11║淨穢何方者問此優波離既云世尊徃昔於毗𡰱中
S06n0046_p4194b12║及諸經藏說阿逸多次當作佛復有疑云此阿逸多
S06n0046_p4194b13║具凡夫身未断諸漏雖復出家不修禪定不断煩𢙉
S06n0046_p4194b14║佛記此人成佛無疑據此發端之意應問云此人於
S06n0046_p4194b15║何佛所初發道心勇猛修行歷幾多刧曾行何行修
S06n0046_p4194b16║何秘要法門而二障尚存凡夫尚具又不修定如來
S06n0046_p4194b17║便記速當成佛耶應如是問何故却問命終生處及
S06n0046_p4194b18║國土淨穢耶荅以優波離先覩弥勒有希記之相復
S06n0046_p4194b19║念徃昔佛言所以發言申請申請之端所以先言具
S06n0046_p4194b20║凡夫等又復恐彼時眾輙見弥勒受當生記有此疑
S06n0046_p4194b21║生波離故問或復波離自有此疑又挾弥勒請記之
S06n0046_p4194b22║意故如是問若依外人上問雖破時眾及波離自疑
S06n0046_p4195a01║不順弥勒請記之意及不能發起此經之宗故今為
S06n0046_p4195a02║此問順弥勒之希望破自他之疑惑以一生補處者
S06n0046_p4195a03║必久修行故復能發起經之正宗故如是問。䟽不
S06n0046_p4195a04║起滅定而現諸威儀者維摩䟽云小乘入滅盡定即
S06n0046_p4195a05║形同枯木無運用之能大士入實相定心智永寂而
S06n0046_p4195a06║形充八極順機而化應會無方舉動進止不捨威儀
S06n0046_p4195a07║是真實宴坐也。䟽讓推先德示問毫光者法花䟽
S06n0046_p4195a08║云弥勒道滿當生因成現世逢緣不少植業良多豈
S06n0046_p4195a09║復覩毫光而莫知觀等持而不了但是示有不知之
S06n0046_p4195a10║相發問以警群情故名弥勒示相懷疑故今此䟽云
S06n0046_p4195a11║護推先德等論語亦云夫子入太廟每事問是禮也
S06n0046_p4195a12║大意皆同然釋此但以已下䟽文辯抄作三番釋第
S06n0046_p4195a13║一番云但為自利故問復分為二初全迷大乘故問
S06n0046_p4195a14║經云其人今者雖復出家不修禪定（隨舉經後皆舉前叚釋經䟽文亦得）
S06n0046_p4195a15║次䟽釋云但以菩薩不起滅定而現諸威儀次又云
S06n0046_p4195a16║波離不知乍謂無定又經云其人今者雖復出家不
S06n0046_p4195a17║断煩𢙉解云二障且約通論皆名煩𢙉故次䟽釋云
S06n0046_p4195a18║但以菩薩將紹法王遂取金疊讓推先德示問毫光
S06n0046_p4195a19║波離情麤覩相真疑有惑二障皆得名為惑故下䟽
S06n0046_p4195a20║結云波離挾己下心輙量上位以發今請二尚昧小
S06n0046_p4195a21║乘故問經云佛記此人成佛無疑此人命終生何國
S06n0046_p4195a22║土次䟽釋云然且成佛之先必居覩史一生補處大
S06n0046_p4195b01║小共同波離挾己下心以發今請以小乘中尚未分
S06n0046_p4195b02║明記別當生之處波離尚昧故興此問第二番云但
S06n0046_p4195b03║為利他故問以優波離是廣慧聲聞深體佛意慈氏
S06n0046_p4195b04║進止亦並無疑但為利他故興此問曲分為二初示
S06n0046_p4195b05║昧大乘故問經云其人今者雖復出家不修禪定不
S06n0046_p4195b06║断煩𢙉次䟽釋云但以菩薩至示問毫光超間如上
S06n0046_p4195b07║下䟽結云波離示有不知以發今請二示昧小教故
S06n0046_p4195b08║問經云佛記此人成佛無疑此人命終生何國土次
S06n0046_p4195b09║䟽釋云然且成佛之先必居覩史一生補處大小共
S06n0046_p4195b10║同下䟽結云波離示有不知以發今請第三番云雙
S06n0046_p4195b11║為二利故問亦有二意初即真疑大乘故問經云其
S06n0046_p4195b12║人今者雖復出家不修禪定次䟽釋云但以菩薩不
S06n0046_p4195b13║起滅定而現諸威儀次又云波離不知乍謂無定又
S06n0046_p4195b14║經云其人今者雖復出家不断煩𢙉次䟽釋云但以
S06n0046_p4195b15║菩薩將紹法王遂取金疊讓推先德示問毫光波離
S06n0046_p4195b16║情麤覩相真疑有惑下䟽結云波離挾己下心輙量
S06n0046_p4195b17║上位以發今請二示昧小乘故問經云佛記此人成
S06n0046_p4195b18║佛無疑此人命終生何國土次䟽釋云然且成佛之
S06n0046_p4195b19║先必居覩史一生補處大小共同波離示有不知以
S06n0046_p4195b20║發今請於此三番第三番勝順䟽意故。䟽如來第
S06n0046_p4195b21║一号也者即倣同先跡号也。䟽涅槃經云至故云
S06n0046_p4195b22║如來者法花䟽云即報身也般若云如來者無所從
S06n0046_p4196a01║來亦無所去故名如來即法身也今有初文無般若
S06n0046_p4196a02║義即唯顯報身言三十七品者所謂四念住身受心
S06n0046_p4196a03║法四正断勤断二𢙣已生之𢙣断令除滅未生之𢙣
S06n0046_p4196a04║断令不起勤修二善已生之善修令增長未生之善
S06n0046_p4196a05║修令生起四神足欲勤心觀五根五力為信進念定
S06n0046_p4196a06║慧七覺支八聖道支如前已列此等廣如餘處解釋
S06n0046_p4196a07║言十一空者涅槃經云善男子空者所謂內空外空
S06n0046_p4196a08║內外空有為空無為空無始空性空無所有空第一
S06n0046_p4196a09║義空空空大空此十一空皆是起行所觀之境如餘
S06n0046_p4196a10║處解。䟽應者第二号也者梵云阿羅訶此云應應
S06n0046_p4196a11║具三義如䟽即堪為福田号也。䟽正遍知者第三
S06n0046_p4196a12║号也至知正滿故者即達偽通真号也言非邪知者
S06n0046_p4196a13║簡外道也非少知者簡二乘二乘但起生空智断煩
S06n0046_p4196a14║𢙉障證生空理故知正滿故者簡菩薩知未滿故。
S06n0046_p4196a15║䟽如次配之断德恩德智德者由具断德名為如來
S06n0046_p4196a16║來至涅槃故涅槃名断断障得故佛有慈悲與樂拔
S06n0046_p4196a17║苦名為恩德由有恩德堪為福田故應供養故配恩
S06n0046_p4196a18║德智德可解。䟽諸法莫先至名正覺者此䟽主初
S06n0046_p4196a19║番釋也大意而言此無上正覺體即佛果所有五法
S06n0046_p4196a20║謂清淨法界及四智心品諸法莫先名無上覺者即
S06n0046_p4196a21║清淨法界也故經云若有一法過涅槃者我亦說為
S06n0046_p4196a22║如幻如化故云莫先莫由無也法花䟽云一無上覺
S06n0046_p4196b01║即顯菩提清淨法界又云真理所覺名無上覺或覺
S06n0046_p4196b02║性故名無上覺然諸經論多說真理名無上菩提體
S06n0046_p4196b03║以根本故言理事遍知名正等覺者即四智品根本
S06n0046_p4196b04║智證理後得智達事故云理事遍知言名正等覺者
S06n0046_p4196b05║非邪知稱正無所不知名等故云正等覺言離妄照
S06n0046_p4196b06║真名正覺者雙顯菩提涅槃真理離妄四智照真名
S06n0046_p4196b07║正覺故即以三覺義釋也。䟽或智断德名無上覺
S06n0046_p4196b08║等者即第二番以四覺義釋也智德即四智品断德
S06n0046_p4196b09║即清淨法界菩薩地云菩提菩提断皆名菩提故法
S06n0046_p4196b10║花䟽云今此雙取佛果理智俱名無上菩提真理菩
S06n0046_p4196b11║提性故或所覺故亦名菩提餘文可解。䟽永超生
S06n0046_p4196b12║死十二因緣者即十二有支也一無明二行三識四名
S06n0046_p4196b13║色五六處六觸七受八愛九取十有十一生十二老死
S06n0046_p4196b14║如別處說言故兜率天而為補處者此言猶略意云
S06n0046_p4196b15║故者所以義為要表超生死十二因緣故所以十二
S06n0046_p4196b16║年後方始命終生兜率天上而為一生補處菩薩也。
S06n0046_p4196b17║䟽諸天敬重發願嚴因者上欲顯言貫通於下。
S06n0046_p4196b18║䟽似天帝之喜園者起世經云其天宮城內雕飾受
S06n0046_p4196b19║欲歡樂不可具說善見大城北門之外經十二由旬
S06n0046_p4196b20║有大園林名曰歡喜周迴一千由旬此中有池亦名
S06n0046_p4196b21║曰歡喜方百由旬深亦如是天水盈滿四寶為塼疊
S06n0046_p4196b22║其底岸花果鳥林種種翔鳴綺飾㽵嚴不可述盡又
S06n0046_p4197a01║云何因緣故彼天有園名為歡喜三十三天王入其
S06n0046_p4197a02║中已坐於歡喜善歡喜二石之上心受歡喜復受極
S06n0046_p4197a03║樂是故諸天共稱彼園以為歡喜然今䟽云不說自
S06n0046_p4197a04║然之報唯陳他造之果者更問　經為供養一生補
S06n0046_p4197a05║處菩薩故者言一生者前佛成㩲實䟽說若在人中
S06n0046_p4197a06║即四生名一生一大生故若說天中唯有半生名一生
S06n0046_p4197a07║并中有合有二生即除住天身也補處者處為闕佛
S06n0046_p4197a08║之處即閻浮提釋迦滅後名闕佛處補者補助補助
S06n0046_p4197a09║闕佛之處即補填之義此先闕佛今補令不闕故即
S06n0046_p4197a10║弥勒菩薩當來一生者身有能補助之用名之為補
S06n0046_p4197a11║是處之補名為補處一生即補處名一生補處舉體
S06n0046_p4197a12║就用持業釋也如言補破帛是破之補補破即帛故菩
S06n0046_p4197a13║薩二字若目當來一生之身一生補處即菩薩然此
S06n0046_p4197a14║處經云為供養一生補處菩薩故造諸寶宮即此菩
S06n0046_p4197a15║薩二字目人中身或目處天身即一生補處之菩薩
S06n0046_p4197a16║也。䟽修願行之所因者此文因字非是因緣之因
S06n0046_p4197a17║即是緣由所以之義修願行之所以者有二所以如
S06n0046_p4197a18║䟽即此叚䟽雙釋植因發願二文之意。䟽檀度者
S06n0046_p4197a19║梵云檀郍此云施以施能越生死故名檀度。䟽由
S06n0046_p4197a20║現天福傍資因緣二種力故者即因緣名二傍資彼
S06n0046_p4197a21║二故。䟽因緣之果既在良田至變成宮殿者惣結
S06n0046_p4197a22║上義也修檀度為因願助為緣故云因緣結上因緣
S06n0046_p4197b01║義因緣之果既然必植在於良善福田福田即菩薩
S06n0046_p4197b02║也結上修願行之所因等文更用天之福資結上現
S06n0046_p4197b03║傍資等文所以變成宮殿者即結前果遂也。䟽神
S06n0046_p4197b04║珠施者者及下寶[冗-几+村]施各有所表通表弥勒及諸天自
S06n0046_p4197b05║表可解。䟽種智圓明者即一切種智如前教主成就
S06n0046_p4197b06║處解。䟽長跪者及下合掌各有所表者通表慈尊
S06n0046_p4197b07║所行及諸天自表即表二意也言表修定慧恒無間
S06n0046_p4197b08║故者定慧二法既恒無間即諸功德皆圓滿故。
S06n0046_p4197b09║䟽三輪俻故者既具三業為因即表當來感此三輪
S06n0046_p4197b10║一神通輪能運神變故二記心輪能記別他心故三
S06n0046_p4197b11║教誡輪能教誡有情故如餘處廣解由具身業感神
S06n0046_p4197b12║通輪由具語業感記心輪由具意業感教誡輪也。
S06n0046_p4197b13║䟽復是菩薩十力增上者一處非處智力合道理義
S06n0046_p4197b14║名處不合道理義名為非處佛智能知名彼智力二
S06n0046_p4197b15║業異熟智力佛智能知造如是業感如是異熟故名
S06n0046_p4197b16║彼智力三靜慮解脫等持等至智力靜慮謂四禪靜
S06n0046_p4197b17║慮解脫謂八解脫等持即諸等持一切有心定等至
S06n0046_p4197b18║即八等至四禪四無色通有心無心佛智能知佛亦
S06n0046_p4197b19║能得名彼智力四根勝劣智力佛智能知眾生根性
S06n0046_p4197b20║有輭中上故名彼智力五種種勝解智力若從他信
S06n0046_p4197b21║以為其先或觀諸法以為其先成輭中上愛樂勝解
S06n0046_p4197b22║名種種勝解於此正知名彼智力六種種界智力能
S06n0046_p4198a01║知眾生具有有漏無漏三乘五乘乃至貪嗔等行名
S06n0046_p4198a02║種種界界是性義故名彼智力七遍趣行智力能知
S06n0046_p4198a03║一切有情有漏無漏善不善行皆能趣果故八宿住
S06n0046_p4198a04║隨念智力能知有情過去之事宿所住事隨所憶念
S06n0046_p4198a05║悉能知故九死生智力能知未來事眾生死此生彼
S06n0046_p4198a06║悉能知故十漏永盡智力漏盡體者即是涅槃漏盡
S06n0046_p4198a07║顯故名為漏盡漏盡之智力名漏盡智力能知眾聖
S06n0046_p4198a08║諸漏永盡證涅槃故或復漏盡身中所有智力名漏
S06n0046_p4198a09║永盡智力然此十力即是諸佛不共功德今以慈氏
S06n0046_p4198a10║分得十力或復菩薩久已成佛具此十力感宮十嚴
S06n0046_p4198a11║力者無屈伏義於境無礙故名為力智體即力名智
S06n0046_p4198a12║力故自餘多義隨應解釋。䟽宮謂法苑至五百億
S06n0046_p4198a13║者即菩薩說法之園故名法苑言初地真智得空寂
S06n0046_p4198a14║舍者謂極喜地初起真無漏智證真如理都無所得
S06n0046_p4198a15║我法皆空故名為空分別二障皆寂嘿故復名為寂
S06n0046_p4198a16║維摩䟽云如人舍宅有其二義一外障風雨二內去
S06n0046_p4198a17║諸毒蟲居之安隱菩薩亦尓所證空理一外障六塵
S06n0046_p4198a18║風雨二內去三毒之蟲處之安隱故云空寂舍若諸
S06n0046_p4198a19║凡夫由行第一不煞業道防護眾生故感斯宮也菩
S06n0046_p4198a20║薩由具第一處非處智力教示有情是處非處令得
S06n0046_p4198a21║安隱故感斯宮也　經一一垣七寶所成者一金二
S06n0046_p4198a22║銀三瑠璃四頗梨五珊瑚六瑪瑙七硨磲如下自釋。
S06n0046_p4198b01║䟽二地持戒等者唯識論云二離垢地具淨尸羅遠
S06n0046_p4198b02║離能起微細毀犯煩𢙉垢故言尸羅者為清凉義能
S06n0046_p4198b03║平嶮業故名清凉即戒之別名也以此地菩薩性戒
S06n0046_p4198b04║成就行時蟻行分路棹水之時蟲自星散等故若諸
S06n0046_p4198b05║凡夫由行不盜護他財故感垣圍遶若慈氏聖者由
S06n0046_p4198b06║具第二業異熟智力指示教誨防護有情令不造𢙣
S06n0046_p4198b07║業沉𢙣趣故無令諸煩𢙉賊所侵𡧱故感垣圍遶。
S06n0046_p4198b08║䟽三地證得聞思修慧等者即發光地得惣持門能
S06n0046_p4198b09║發無邊妙慧光故言聞思修慧者因聞教法所成之
S06n0046_p4198b10║慧名為聞慧因思義理所成之慧名為思慧定名為
S06n0046_p4198b11║修熏修於心令成功德無過定故定所發慧名為修
S06n0046_p4198b12║慧如前已辯凡行不婬業道不染汙自他故行行鮮
S06n0046_p4198b13║潔感垣寶成若慈氏聖者由具靜慮解脫等持等至
S06n0046_p4198b14║智力以靜慮等能發聖智光明故感垣寶成。䟽二
S06n0046_p4198b15║地持戒七支俻故者謂身三口四不煞不盜不婬不
S06n0046_p4198b16║妄語不離間語不麤𢙣語不雜穢語。䟽三地能照
S06n0046_p4198b17║三乘至七支俻故者照三乘為三各有教理行果都
S06n0046_p4198b18║合為四并前成七具七分功德智慧感七寶成支者
S06n0046_p4198b19║分義故非為身三語四名七支也與二地別。䟽又
S06n0046_p4198b20║具忍辱七種觀故等者謂十地菩薩修十勝行即六
S06n0046_p4198b21║度上更加四度謂方便願力智故成十也今此三地
S06n0046_p4198b22║菩薩修忍辱度然此忍度有三種別唯識論云忍辱
S06n0046_p4199a01║有三種謂耐𭜨𡧱忍安受苦忍諦察法忍惣論出體
S06n0046_p4199a02║即彼論云忍以無嗔精進審慧及彼所起三業為性
S06n0046_p4199a03║修此三忍時作七種觀行一者安受苦忍即此觀行
S06n0046_p4199a04║属彼第二安受苦忍所攝名義無別故唯識䟽云遇
S06n0046_p4199a05║世法處苦有九種謂𮕱毀譏苦壞法壞盡法盡老法
S06n0046_p4199a06║老病法病死法死若別若惣不由此緣精進懈廢等
S06n0046_p4199a07║乃至常勤修習無變易意無雜染心是名菩薩安受
S06n0046_p4199a08║苦忍此以精進及彼所起三業為性然此九種可毀
S06n0046_p4199a09║壞法故名世法二者諦察法忍即此觀行属彼第三
S06n0046_p4199a10║諦察法忍所攝名義無別故謂諸菩薩於一切法能
S06n0046_p4199a11║正思惟由善觀察勝覺慧故能於八事生勝解處善
S06n0046_p4199a12║安勝解此以審慧為體（言八事者利𮕱毀譽稱譏苦樂得財名利失財名𮕱但談𢙣名毀談
S06n0046_p4199a13║善名譽對面談善名稱談𢙣名譏苦樂二事以受為體也）三親属想若被陵辱鞭打應
S06n0046_p4199a14║觀前人作親属想如於父母師長知識受責束等云
S06n0046_p4199a15║何憤悖由作此想便能忍受四唯法想被陵辱時應
S06n0046_p4199a16║觀此身但唯有法謂是五蘊十二處十八界都無我
S06n0046_p4199a17║人眾生受者今若加報於三科法中復為何法以諸
S06n0046_p4199a18║法體本性離散假和合故何者是我便能忍受五無
S06n0046_p4199a19║常想為觀此身念念生滅猶如燈熖適受苦者今已
S06n0046_p4199a20║過去都無體性今若加報如何為已無之空法更造
S06n0046_p4199a21║未來將有之苦因損𡧱自他故未來之苦今復未生
S06n0046_p4199a22║現在之苦𠛴𨚗生滅無暫停義為誰加報六有苦想
S06n0046_p4199b01║謂觀此身本來有苦未曾休息若順苦受名為苦苦
S06n0046_p4199b02║生住壞時悉皆苦故若順樂受名為壞苦樂受壞時
S06n0046_p4199b03║必翻苦故又未壞時亦即無樂愚夫不了謂之為樂
S06n0046_p4199b04║故坐禪三昧經云復次以故苦為苦新苦為樂如人
S06n0046_p4199b05║擔重易肩肩輕為樂而以新重為樂實非樂也如火
S06n0046_p4199b06║實熱無不熱時樂若實樂不應有不樂時今既後苦
S06n0046_p4199b07║明初無樂若順捨受名為行苦遷流造作無常性故
S06n0046_p4199b08║名之為行由行故苦無始時來如是眾苦何處加報
S06n0046_p4199b09║如何今者獨起𡧱心七攝受想謂諸菩薩誓求無上
S06n0046_p4199b10║正等菩提願普利樂諸有情故如何今者於諸有情
S06n0046_p4199b11║欲行損𡧱為欲攝受諸有情故便能忍受陵辱等苦
S06n0046_p4199b12║如是後五觀行皆属第一耐𭜨𡧱忍所攝即以無嗔
S06n0046_p4199b13║及彼所起三業為性。䟽如幽贊者國西云多心經
S06n0046_p4199b14║䟽也。䟽四地修得菩提分法等者謂此地中修三
S06n0046_p4199b15║十七菩提分法觀分者因義菩提因故名菩提分言
S06n0046_p4199b16║慧熖者謂四念住慧根慧力正見擇法覺支體即是
S06n0046_p4199b17║慧所餘諸法助慧勝故是慧之熖故名慧熖故唯識
S06n0046_p4199b18║云四熖慧地安住㝡勝菩提分法燒煩𢙉薪慧熖增
S06n0046_p4199b19║故即彼䟽云即除第六識等中俱生身見等攝非謂
S06n0046_p4199b20║一切世親云能燒一切根本煩𢙉及隨煩𢙉皆為灰
S06n0046_p4199b21║燼言百行者謂十善業道或十波羅蜜一一為頭餘
S06n0046_p4199b22║九來助遂成百行將斯百行助成菩提分法故凡持
S06n0046_p4200a01║不妄語發言誠諦可生信重感寶有光表可重故若
S06n0046_p4200a02║慈氏聖者由具第四根勝劣智力能知眾生根性有
S06n0046_p4200a03║上中下觀機授道令發智光明故感寶光明。䟽五
S06n0046_p4200a04║地菩薩作四諦觀出生死泥等者第五難勝地菩薩
S06n0046_p4200a05║修四諦觀以一二三地相同凡夫修布施持戒忍辱
S06n0046_p4200a06║凡夫亦能故四五六地相同二乘修三十七菩提分
S06n0046_p4200a07║法觀四諦觀十二因緣觀二乘亦能故今此五地修
S06n0046_p4200a08║四諦觀言四諦者苦集滅道苦集二諦有漏因果滅
S06n0046_p4200a09║道二諦無漏因果諦者實義苦定是苦逼迫性故集
S06n0046_p4200a10║定招苦苦之因故滅定不生離眾苦故道定趣滅能出
S06n0046_p4200a11║苦故佛說不虛故名四諦言生死泥者生死之法沒
S06n0046_p4200a12║溺有情猶如於泥今修此觀出生死泥開智花故若
S06n0046_p4200a13║凡夫行不離間語令他親属朋友和恱相敬愛故當
S06n0046_p4200a14║感蓮花艶羙和合甚可愛樂見生喜故若慈氏聖者
S06n0046_p4200a15║由具第五種種勝解智力能知眾生種種勝解好樂
S06n0046_p4200a16║事等隨其意樂而引導之令生慧解智花開故當感
S06n0046_p4200a17║蓮花。䟽內解五明者一者內明究暢五乘因果妙
S06n0046_p4200a18║理故二者因明庠定邪正研覈真偽故三者聲明釋
S06n0046_p4200a19║詁訓字詮目踈別故四者醫方明明閑禁呪藥石針
S06n0046_p4200a20║艾故五者工巧明技術機閞陰陽曆筭書寫文才等
S06n0046_p4200a21║是由具如是五明種種攝益諸眾生故當感蓮花有
S06n0046_p4200a22║五百億。䟽六地菩薩作十二因緣觀至觀緣起故
S06n0046_p4200b01║者唯識論云六現前地住緣起智引無分別㝡勝般
S06n0046_p4200b02║若令現前故言生死苦樹者無明行支如樹根共力
S06n0046_p4200b03║生長樹之身故識等五支如樹身生死體故愛取二
S06n0046_p4200b04║支如枝梢能出生花故有支如花近生果故生老死
S06n0046_p4200b05║二支如果生死苦果結終處故名生死苦樹思者思
S06n0046_p4200b06║惟思惟世間之風能動世間之樹遂觀緣起生死苦
S06n0046_p4200b07║樹因業思風之所感動流轉無窮凡由不麤𢙣語言
S06n0046_p4200b08║必柔輭美妙眾所樂聞故感七寶樹枝條柔輭花敷
S06n0046_p4200b09║美妙眾所樂觀故若慈氏聖者由具第六種種界智
S06n0046_p4200b10║力故見諸眾生由有漏種成生死樹由無漏種生聖
S06n0046_p4200b11║道樹開七覺花結菩提果示之妙理令猒生死得菩
S06n0046_p4200b12║提故當招寶樹。
S06n0046_p4200b13║
S06n0046_p4200b14║上生經䟽會古通今新抄卷第四