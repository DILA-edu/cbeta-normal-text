T04n0194_p0134b21║
T04n0194_p0134b22║
T04n0194_p0134b23║僧伽羅剎所集經卷下
T04n0194_p0134b24║
T04n0194_p0134b25║符秦罽賓三藏僧伽跋澄等譯
T04n0194_p0134b26║爾時，世尊云何說道迹？於彼說道迹時，猶如
T04n0194_p0134b27║王大路謂之王路，星宿謂星宿路，此迹亦如
T04n0194_p0134b28║是，至涅槃者謂至涅槃路，彼是等見處所，等
T04n0194_p0134b29║志、等語、等命無有差違，等方便不缺漏，等念
T04n0194_p0134c01║無量，等三昧色不變易。緣彼若干色，無有婬
T04n0194_p0134c02║欲，亦無塵垢，結使永使不起；無有色愛著，亦
T04n0194_p0134c03║無眾刺。欲滅愛故，亦無有泥；欲除邪見故，等
T04n0194_p0134c04║見具足；等滅結使故，永不復起；彼微妙果故，
T04n0194_p0134c05║現種種義；欲除悕望故，無有眾想；欲求出要
T04n0194_p0134c06║樂故，若干果成就；無著要故，等度彼名色；於
T04n0194_p0134c07║彼遊行故，謂是道一、無有二。皆得至彼第一
T04n0194_p0134c08║義處，所為緣一，往者自心誓願謂一入。爾時，
T04n0194_p0134c09║世尊以第一辯而知道，以能自覺知則不壞
T04n0194_p0134c10║敗，所為業勝，無有亂想，果報已獲，得諸善根，
T04n0194_p0134c11║能覺寤彼眾生，便說是道，使至無為。於是
T04n0194_p0134c12║便說此偈：
T04n0194_p0134c13║「所興眾生類，有道甘露法，
T04n0194_p0134c14║佛有是功德，於世最第一。
T04n0194_p0134c15║我於今自得，清淨禁戒具，
T04n0194_p0134c16║為人須倫說，是故我拜手。」
T04n0194_p0134c17║爾時，世尊知鴦崛鬘今應受化，當於爾時無
T04n0194_p0134c18║惡知識言論，覺已，便往彼道，唯有一人存在，
T04n0194_p0134c19║血流盈路，人皆證知，飛烏鷲鳥處處噉食。時
T04n0194_p0134c20║鴦崛鬘行如疾風，若舉足時，群鹿飛鳥皆悉
T04n0194_p0134c21║驚怖馳走。是時，鴦崛鬘在闍梨園中左右顧
T04n0194_p0134c22║視，無所覩見，唯見世尊端正無比、紫磨金色，
T04n0194_p0134c23║方便所為，腰不傾曲，身體極軟細，行步庠序。
T04n0194_p0134c24║盡其力勢走，逐如來後，是時世尊不改舊行，
T04n0194_p0134c25║亦不能及。爾時，世尊便化此地，使作坑渠荊
T04n0194_p0134c26║棘，以是之故，不能得及。或有作是說：以脚躡
T04n0194_p0134c27║地，以是之故，不能及世尊。或有作是說：化無
T04n0194_p0134c28║色四大，眼識不可持。或作是說：佛功德不可思
T04n0194_p0134c29║議。然彼鴦崛鬘力如暴象，無能當者，然佛威
T04n0194_p0135a01║力不可思議，猶彼神龍那羅延億百千數，亦
T04n0194_p0135a02║不能得近如來。是時，鴦崛鬘便作是嘆曰：「見
T04n0194_p0135a03║此未曾有。」便白世尊：「此意甚奇甚特。」便無瞋
T04n0194_p0135a04║恚害意，作是思惟：「此是誰恩德？此必是神人。
T04n0194_p0135a05║猶如此惡世，我還此美，猶如飢饉有利，亦如
T04n0194_p0135a06║生愛念。然我不能得及，此必是善知識。今我
T04n0194_p0135a07║疲極住。」遙語世尊言：
T04n0194_p0135a08║「當為我身故，世所希見聞，
T04n0194_p0135a09║今亦自見德，願當小留住。」
T04n0194_p0135a10║世尊告曰：「汝自不住，方言我住。」於是鴦崛鬘
T04n0194_p0135a11║白世尊言：
T04n0194_p0135a12║「沙門自不住，我住言不住。
T04n0194_p0135a13║云何我不住？願世尊具說！」
T04n0194_p0135a14║是時，世尊告曰：
T04n0194_p0135a15║「無惡則是住，持戒護人長，
T04n0194_p0135a16║如迦葉弟子，是故汝不住。」
T04n0194_p0135a17║彼本行少，諸惡永盡，流血污體，便解劍捨著
T04n0194_p0135a18║一面，白世尊言：
T04n0194_p0135a19║「師今是我護，遭遇此聖師，
T04n0194_p0135a20║求為作弟子，不違師禁戒。」
T04n0194_p0135a21║爾時，世尊作是故，告曰：「善來比丘！」便說此偈：
T04n0194_p0135a22║「猶彼大海水，亦生烟火炎，
T04n0194_p0135a23║未受降伏者，今應受我化。
T04n0194_p0135a24║亦有善降伏，清淨而得度，
T04n0194_p0135a25║亦為我弟子，如是不受有。
T04n0194_p0135a26║覩者皆怖畏，及諸妖鬼神，
T04n0194_p0135a27║是諸鬼神處，最勝便入彼。」
T04n0194_p0135a28║是時，阿羅婆鬼聞彼褐陀披鬼語，瞋恚熾盛，
T04n0194_p0135a29║顏色變異，瞋恚火起，眼如赤銅，聲響雷振，
T04n0194_p0135b01║無數瞋恚熾盛，搖頭齧脣，振動身體，便作是
T04n0194_p0135b02║語：「我於世間亦不見人民之類能來至我住
T04n0194_p0135b03║處者。」懷如是狐疑：「何故彼人來至我所？」諸彼
T04n0194_p0135b04║鬼神名婆多者，梨醯摩披陀為首（二善離），使語彼
T04n0194_p0135b05║大鬼神言：「莫作是語，佛世尊未降伏者能降
T04n0194_p0135b06║伏之，能安處眾生獲無上道，皆使擁護有形
T04n0194_p0135b07║之類。如是不相應福田，汝今麤言惡語不與
T04n0194_p0135b08║相應。」時瞋恚大盛倍於前。是時，阿羅披鬼喘
T04n0194_p0135b09║息氣，猶如火炎，視瞻極惡，便捨彼鬼界，瞋恚
T04n0194_p0135b10║所纏絡，身體極黑，顏色變易不與常同，口出
T04n0194_p0135b11║四牙，髮黃如金，上下相叉，人血污其形皆濕
T04n0194_p0135b12║不乾。著師子皮，著象皮，著犛牛皮，大華鬘如
T04n0194_p0135b13║大火炎，手執刀劍，撞地而行，皆破山岳、移山
T04n0194_p0135b14║林、拔樹，或起大雲曀，覆大光明，以水灑虛空，
T04n0194_p0135b15║聲如雷震，便自到住處，欲得傷害世尊。種種
T04n0194_p0135b16║樹木皆悉焚燒色變易，手執輪雷電霹靂，如
T04n0194_p0135b17║是瞋恚觀察如來，作若干變化，求如來便。時
T04n0194_p0135b18║佛說此偈：
T04n0194_p0135b19║「眾生有畏想，我志不移動，
T04n0194_p0135b20║今得解脫法，無有恐怖心，
T04n0194_p0135b21║處火不畏火，亦復不畏水，
T04n0194_p0135b22║諸懷惡念者，何能傷害我？」
T04n0194_p0135b23║爾時，阿羅披鬼聞世尊言，便自息心，不能得
T04n0194_p0135b24║壞。彼處恐畏，人所不至，便降雹雨於如來上，
T04n0194_p0135b25║盡不墮地，各散在餘處，或復有墮如來身者，
T04n0194_p0135b26║皆作化曼陀羅華。是時，鬼神王見此力勢，嘆
T04n0194_p0135b27║未曾有，便發歡喜意，於如來所便作是言：
T04n0194_p0135b28║「速出，沙門！」世尊便出。彼鬼爾時欲試世尊，便
T04n0194_p0135b29║作是語：「還入，沙門！」然世尊無怨恨心，即入彼
T04n0194_p0135c01║處。如是至三，廣說如契經。於是，世尊便說
T04n0194_p0135c02║此偈：
T04n0194_p0135c03║「釋及諸梵天，無能動一毛，
T04n0194_p0135c04║況復汝今力，堪任傷害吾？
T04n0194_p0135c05║汝今捨瞋恚，有疑便時問，
T04n0194_p0135c06║汝所有猶豫，我當事事解。」
T04n0194_p0135c07║爾時，彼鬼便作是問：「人何者為上？」廣說如契
T04n0194_p0135c08║經。爾時，於現法中便於如來所發歡喜心，而
T04n0194_p0135c09║說此偈：
T04n0194_p0135c10║「未曾見有是，如此沙門者，
T04n0194_p0135c11║誰能捨大海，而就牛跡水？
T04n0194_p0135c12║當為我身故，便作如是說，
T04n0194_p0135c13║誰不服此味，當捨甘露去？
T04n0194_p0135c14║如彼有力士，為水所漂溺，
T04n0194_p0135c15║已拔厄難處，安處無為岸。
T04n0194_p0135c16║善色無有比，智者之所觀，
T04n0194_p0135c17║所有彼義者，能皆說此法。
T04n0194_p0135c18║自今歸命佛，三寶最是尊，
T04n0194_p0135c19║所以求願者，一切得濟度。」
T04n0194_p0135c20║如是聞：摩竭國界五地大神於羅閱城而止，
T04n0194_p0135c21║大勢羅他擁護人民，車乘熾盛，土地豐熟，賢
T04n0194_p0135c22║聖人民皆處其中，無與等者，食如甘露，三事
T04n0194_p0135c23║微妙，亦無眾惱，猶如彼難陀洹園，諸天中第
T04n0194_p0135c24║一。爾時，佛世尊最為無比。時調達於世尊所
T04n0194_p0135c25║常懷瞋恚，未曾休息，所行非法。以是瞋恚故，
T04n0194_p0135c26║上耆闍崛山，園觀熾盛，樹木繁茂，泉源清淨，
T04n0194_p0135c27║手執石欲擲如來，即便放石。是時彼石無有
T04n0194_p0135c28║情念，猶自能持，漸漸墮地。彼調達有是非義，
T04n0194_p0135c29║種種鬼神輩持石欲使不墮。金毘羅鬼在耆
T04n0194_p0136a01║闍崛山住，以己之力，彼石欲墮時，便生是心：
T04n0194_p0136a02║「此雖惡業，然我等夜叉以此之身當辦是事，
T04n0194_p0136a03║亦使世尊受百千樂，若我能為此事者。」便說
T04n0194_p0136a04║此偈：
T04n0194_p0136a05║「心清淨無瑕，起於若干義，
T04n0194_p0136a06║我今沒此身，無得害最勝。」
T04n0194_p0136a07║爾時，調達便以石放如來上，時於山上彼鬼
T04n0194_p0136a08║即以手接石，有一碎石墮如來上，受此報對，
T04n0194_p0136a09║脚指血出。調達受無量罪，緣是果報當入地
T04n0194_p0136a10║獄。是時，石墮地時，三十三天散華供養，以空
T04n0194_p0136a11║解脫。爾時，散華側塞虛空，於彼受化講堂，
T04n0194_p0136a12║三十三天晝度樹，佛光明遠照，無憍慢，慈愍
T04n0194_p0136a13║眾生。時波羅墮時梵志以五百事呵罵世尊，
T04n0194_p0136a14║舍利弗、朋肌奢等比丘嘆如來。是時，如來若
T04n0194_p0136a15║被毀辱不以為慼，若復讚嘆，不以為喜。爾時，
T04n0194_p0136a16║便說此偈：
T04n0194_p0136a17║「受苦心不移，猶安明不動，
T04n0194_p0136a18║息意甚牢固，故拜手神仙。
T04n0194_p0136a19║為他眾生故，功德無有量，
T04n0194_p0136a20║如父愛其子，誰不拜手者？」
T04n0194_p0136a21║曾聞如是：世尊在摩竭國界，是時世尊無量
T04n0194_p0136a22║功德具足，到時著衣持鉢，大眾圍繞，諸根具
T04n0194_p0136a23║足，觀察己身亦無眾亂，行步庠序亦不卒暴，
T04n0194_p0136a24║將諸無數比丘眾欲往詣彼。當於爾時，摩竭
T04n0194_p0136a25║國王有象，名檀那波羅，形貌極端政，頭生
T04n0194_p0136a26║三[病-丙+垂]，聲響清徹。意欲所至，難可制持，若聞異
T04n0194_p0136a27║聲，便懷瞋恚，若自顧見影，亦懷瞋恚，無能當
T04n0194_p0136a28║前者，隨意所欲，若彼戰鬪亦不毀，其力亦不
T04n0194_p0136a29║減少。爾時，世尊便入彼城，却敵樓櫓、埤堄皆
T04n0194_p0136b01║悉具足，人民熾盛，或有愁者，或有歡喜者，恐
T04n0194_p0136b02║害如來，欲得親近如來。是時，提婆達兜飲象
T04n0194_p0136b03║子使醉，而放彼象。是時，調達放象已，便說此
T04n0194_p0136b04║偈：
T04n0194_p0136b05║「自稱有大力，及身十種力，
T04n0194_p0136b06║今日已集會，盡當於此滅。」
T04n0194_p0136b07║爾時，世尊無所畏懼，便說此偈：
T04n0194_p0136b08║「伊羅鉢有千，無能勝我者，
T04n0194_p0136b09║況當此小蟲，欲害人中上？」
T04n0194_p0136b10║我於爾時無所思想，便說此偈：
T04n0194_p0136b11║「無欲之力勢，眾生有欲心，
T04n0194_p0136b12║以除此欲報，亦不懷亂想。」
T04n0194_p0136b13║復次說此偈：
T04n0194_p0136b14║「我今雖破壞，大象甚牢固，
T04n0194_p0136b15║我今降伏彼，一切世無上。」
T04n0194_p0136b16║爾時，檀陀波羅熟視如來形，顏色極黑。見彼
T04n0194_p0136b17║象翹尾，身體方正，覩者皆懷恐怖，奔走向如
T04n0194_p0136b18║來。爾時，諸比丘蒙如來恩力，順如來教誡，當
T04n0194_p0136b19║避此惡象，各自馳走，遠如來所。唯尊者阿難
T04n0194_p0136b20║在如來後，無數生常與如來共并，既自不惜
T04n0194_p0136b21║身命，亦不捨如來。是時，檀那波羅象瞋恚熾
T04n0194_p0136b22║盛火纏絡其身，欲害如來。是時，瞋恚之火漸
T04n0194_p0136b23║漸休息，廣說如契經。是時，以手輪相甚微妙，
T04n0194_p0136b24║無有比。爾時，如來舉手著象頭上，以慈悲心、
T04n0194_p0136b25║無瞋恚之心。聞如來語，即便涕零，頭面著如
T04n0194_p0136b26║來足上，以舌舐足，亦不可移動。是時，彼象便
T04n0194_p0136b27║懷此恐懼，形體無有力勢，不覺便利。然後，世
T04n0194_p0136b28║尊以此賢聖，便說此偈：
T04n0194_p0136b29║「無有欲憍慢，世尊無此塵，
T04n0194_p0136c01║時發慈悲心，必當生天處。」
T04n0194_p0136c02║爾時，世尊以此音響，倍懷歡喜，和顏悅色，於
T04n0194_p0136c03║如來所，以額鼻著如來足，還入本國。人民眾
T04n0194_p0136c04║多，見此未曾有，象以降伏，歡喜無恐懼之心，
T04n0194_p0136c05║皆有信樂於如來。爾時，便說此偈：
T04n0194_p0136c06║「如山不可動，況當勝瞋恚？
T04n0194_p0136c07║以勝彼怨敵，猶伊羅末龍。
T04n0194_p0136c08║有如是之德，力勢無有等，
T04n0194_p0136c09║人中雄師子，盡當來拜手。
T04n0194_p0136c10║如是眾生類，無有愚癡心，
T04n0194_p0136c11║三界伏其名，覺意無與等。
T04n0194_p0136c12║如是眾生類，亦有瞋恚患，
T04n0194_p0136c13║志性皆休息，牢固稱遠布。
T04n0194_p0136c14║智慧而瓔珞，心淨無所著，
T04n0194_p0136c15║十力悉具足，是故當拜手。」
T04n0194_p0136c16║是時，王猶如月虛空，無有眾塵，息心事皆辦，
T04n0194_p0136c17║七神仙皆為瓔珞，亦無有塵垢；星自瓔珞，猶
T04n0194_p0136c18║如伊羅鉢所至處，雲隨其後，種種瓔珞莊嚴
T04n0194_p0136c19║其身。於彼聞已，猶彼神象遊行珍寶，亦無狐
T04n0194_p0136c20║疑。四部之兵、人民自圍繞，於彼象上舉火，象
T04n0194_p0136c21║鼻攝持。爾時，世尊在羅閱祇城。欲得見如來，
T04n0194_p0136c22║便往至世尊所。是時，世尊見王，斯須出，頃無
T04n0194_p0136c23║數眾圍繞，王便作是念：「從遠來，我宜當自護。」
T04n0194_p0136c24║便生是念已，便告耆婆。見已，便作是語：「汝不
T04n0194_p0136c25║活我耶？」是時，王須臾間，顏色端政無比，出
T04n0194_p0136c26║人之上。花果茂盛，亦無眾塵，三部具足，猶蜂
T04n0194_p0136c27║王音響不善生。於彼園觀，比丘僧前後圍繞，
T04n0194_p0136c28║遠來欲見如來。見已，數數顧視耆婆，告耆婆
T04n0194_p0136c29║曰：「處其中者，為是何物？」時耆婆奏彼王言：「此
T04n0194_p0137a01║名肉髻。」時王復問：「此自然耶？為非自然？」耆婆
T04n0194_p0137a02║白王言：「行果所種，非今所造。」王報言：「復以何
T04n0194_p0137a03║果成於菩薩？」「於本所生，於本受胎、本所造行、
T04n0194_p0137a04║本所造身。」廣說如契經。時王便說是頌：
T04n0194_p0137a05║「猶彼日明光，或有若干種，
T04n0194_p0137a06║頂髻無有上，況復及餘相？
T04n0194_p0137a07║顏貌已和悅，能仁無怯弱，
T04n0194_p0137a08║已出此光明，照徹十方剎。」
T04n0194_p0137a09║時王便至佛所，佛告耆婆曰：「云何當作是說？」
T04n0194_p0137a10║耆婆白王言：「於是天王能降伏憍慢者，便得
T04n0194_p0137a11║豪貴處，憍慢者便生卑處。」是時，王便自息，
T04n0194_p0137a12║思惟是言，便作是語：「此是福田，我當行此業
T04n0194_p0137a13║耶？如我豪尊，云何當向彼禮拜？彼無服飾，我
T04n0194_p0137a14║今著王服天冠。彼人雖端正，心以休息，眾相
T04n0194_p0137a15║具足，無有醜陋，彼相甚微妙，猶如山不可移
T04n0194_p0137a16║動。」便往至門，生歡喜心，衣毛皆竪，以出要心，
T04n0194_p0137a17║故無欲之相，頭面禮世尊足，便作是說：「猶如
T04n0194_p0137a18║世尊有如是色，心意得正，皆悉成就佛及比
T04n0194_p0137a19║丘僧，使我優陀耶波陀羅太子亦復如是。」便
T04n0194_p0137a20║問是義，歡喜如是語，亦說此偈：
T04n0194_p0137a21║「如海無有邊，風吹水則動，
T04n0194_p0137a22║聖尊不可移，今觀人中上，
T04n0194_p0137a23║帝釋來拜手，及諸梵天眾，
T04n0194_p0137a24║我今當尊敬，自歸命世尊。」
T04n0194_p0137a25║是時，闍提蘇尼梵志，猶如純白華，乘馬車，弟
T04n0194_p0137a26║子眾圍繞，出舍衛國，欲得試如來，乃至車行
T04n0194_p0137a27║處，便乘車往。即下車，步入園中，共如來漸漸
T04n0194_p0137a28║論義，在一面坐。是時，世尊所居之處不見有
T04n0194_p0137a29║所有，見如來顏色甚微妙，無與等者，亦無怯
T04n0194_p0137b01║弱，有轉輪聖王相；見此身體，眼觀知如是法，
T04n0194_p0137b02║如世尊法甚深微妙梵行，亦無處所，有如是
T04n0194_p0137b03║大功德，智者所嘆譽，而說愛欲無有牢要，亦
T04n0194_p0137b04║無虛妄。是時，梵志便作是問：「云何尊自知行
T04n0194_p0137b05║梵行耶？為非行梵行？為竪立諸根自爾？知
T04n0194_p0137b06║難可量。」是時，世尊告曰：「若作是等說者，亦
T04n0194_p0137b07║不缺漏，非不有力，亦無眾行，極清淨，無瑕穢，
T04n0194_p0137b08║修梵行。若有人語我，等說、作是說，此義云何？」
T04n0194_p0137b09║廣說如契經。是時，闍提舒尼梵志復問世尊：
T04n0194_p0137b10║「云何為缺？云何為漏？云何為行？云何非不有
T04n0194_p0137b11║力？云何眾行極清淨無比，有是梵行？」是時，世
T04n0194_p0137b12║尊告曰：「於是，婆羅門！當行是，求愛欲更樂。若
T04n0194_p0137b13║有梵行者，而自覺知苦樂，觀眼色如是、梵行
T04n0194_p0137b14║如是，初當求梵行。設起想著，彼名曰缺；計彼
T04n0194_p0137b15║眾數者，名曰漏；意所覺知者，是謂非不有力；
T04n0194_p0137b16║無有塵垢，意流馳於中，起不淨意是梵行垢
T04n0194_p0137b17║故，故曰梵行。」廣說如契經。「婆羅門！於我所觀
T04n0194_p0137b18║皮所覆，中不淨聚，選擇見其身，我色愛已盡，
T04n0194_p0137b19║復當於眼而觀眼色耶？然，婆羅門！我觀更樂
T04n0194_p0137b20║亦無有行，豈當有更樂耶？欲染著於更樂，受
T04n0194_p0137b21║此細滑？然，婆羅門！我觀一切無常，豈欲不盡，有
T04n0194_p0137b22║染著之意耶？若，婆羅門！於此諸法，我亦不觀
T04n0194_p0137b23║此，若男若女，皆悉分別，云何當起女欲想、流
T04n0194_p0137b24║馳著彼？若復，婆羅門！彼無男欲想，復不與女
T04n0194_p0137b25║想相應，直而起欲想耶？猶如，婆羅門！彼有
T04n0194_p0137b26║限齊，得出要樂，何當憶本所造行耶？然後，婆
T04n0194_p0137b27║羅門！諸非義生，欲拔濟苦惱，出家學道，以此
T04n0194_p0137b28║誓願而修梵行，有七事故不與梵行相應，無
T04n0194_p0137b29║缺漏，亦無眾行。」廣說如契經。「若復，婆羅門！眾
T04n0194_p0137c01║生有亂想著，不離愛欲，於彼眾生類云何當
T04n0194_p0137c02║作是觀？諸有淨想，著於此身，內盛臭處，欲皆
T04n0194_p0137c03║盡，猶如，婆羅門！以水和乳，猶如有此乳，此
T04n0194_p0137c04║合會愛欲亦復如是。當作是察：筋骨相連，內
T04n0194_p0137c05║盛臭穢，有何可貪？猶如，婆羅門！嬰孩小兒先
T04n0194_p0137c06║與甘味著口，後飲以苦，此亦如是，合會起欲
T04n0194_p0137c07║想，能忍欲苦相種種若干百類。猶如新死犢
T04n0194_p0137c08║子，觀其皮，乳得多（新生犢死，取皮釀草，如生犢形，置其母前。母謂子活，故乳不竭），
T04n0194_p0137c09║此亦如是，諸死境界等越度，彼觀其相貌，便
T04n0194_p0137c10║起染著之意。猶如，婆羅門！飢渴之人夢食甘
T04n0194_p0137c11║饌飲食，便歡喜踊躍，然彼人亦無所食，此亦
T04n0194_p0137c12║如是，諸愚癡人貪著於欲，猶彼夢無異，合會
T04n0194_p0137c13║生其念，然彼人實無趣善行，若男女、若有眾
T04n0194_p0137c14║變易。」於是，便說此偈：
T04n0194_p0137c15║「此是非真法，欲怒何可貪？
T04n0194_p0137c16║梵志當善觀，苦本難可拔。
T04n0194_p0137c17║親近道最要，當斷愛欲意，
T04n0194_p0137c18║賢聖八品道，爾乃至善處。」
T04n0194_p0137c19║是時，五人逢見如來，見已，便相告言：「彼人向
T04n0194_p0137c20║此來，本所為事今亦不辦，廣所見聞，隨意所
T04n0194_p0137c21║念，無有忌難，種種勤苦行迷惑，未成道術。」廣
T04n0194_p0137c22║說如契經。爾時，世尊便作是念：「愍此愚惑人
T04n0194_p0137c23║自作制限，彼制限者無有恭恪心於如來所。」
T04n0194_p0137c24║爾時，世尊已至彼人所，即於淨地坐，「縛由何
T04n0194_p0137c25║生？」欲療治病，爾時佛語五人：「云何汝等而作
T04n0194_p0137c26║是語？」更互乞食，與說深法。是時，五人不受教
T04n0194_p0137c27║誡，此法甚苦覺知。是時，語世尊言：「汝本六
T04n0194_p0137c28║年勤苦學道，日食一麻一米，猶不得道，況今
T04n0194_p0137c29║隨心口自恣言得道耶？食甘饌飲食，被珍寶
T04n0194_p0138a01║衣，隨意所欲自養其身。」是時，世尊告曰：「云何
T04n0194_p0138a02║汝等比丘觀如來顏色有變易耶？諸根心寂，
T04n0194_p0138a03║顏貌端正，如今顏像與本容色，豈不異乎彼
T04n0194_p0138a04║境界過去？」彼答曰：「如今端正而無有比。」世尊
T04n0194_p0138a05║告曰：「若本不得是甘露者，誰當於此三千世
T04n0194_p0138a06║而得甘露？亦聞天、阿須輪於大海中、須彌山
T04n0194_p0138a07║底而得甘露，此亦如是，於此三千世，以勇猛
T04n0194_p0138a08║意得智甘露味，此甚奇甚特，世未曾有，百千
T04n0194_p0138a09║劫所造行，息心最為妙，遠離名色，解脫自在，
T04n0194_p0138a10║甘露味甚深。為彼眾生故而說其法，忍甚勤
T04n0194_p0138a11║勞，未曾辭憚；為一切結使故，不起塵勞；欲開
T04n0194_p0138a12║心智故，處母胎；以此生死故而究竟其原；無
T04n0194_p0138a13║滅故，不可盡；有常故，法無寡；無憂慼故，樂也；
T04n0194_p0138a14║欲滅結故，更不造新。大神仙眾所嘆譽，已眾
T04n0194_p0138a15║成就，然我所行勤苦，為一切萌類故，今當說
T04n0194_p0138a16║法。」時世尊圓光七尺，顏色如安明山，三世
T04n0194_p0138a17║所宗重，一切智所說，無所罣礙，「如是，比丘！是
T04n0194_p0138a18║謂為苦本，成就阿維三佛。」廣說如契經。天人
T04n0194_p0138a19║所嘆，光明無有盡，是時日曀不現。復以此人，
T04n0194_p0138a20║或以身著微妙衣裳至如來所，或著天衣至
T04n0194_p0138a21║如來所，皆垂天冠，種種色不同，或瓔珞而墮
T04n0194_p0138a22║地者，飢虛於世尊甘露。是時便說此偈：
T04n0194_p0138a23║「世尊亦無生，饒益天人眾，
T04n0194_p0138a24║如食甘露味，終無飢渴患。
T04n0194_p0138a25║今日十種力，生時世稱嘆，
T04n0194_p0138a26║當飲深法味，已至解脫界。」
T04n0194_p0138a27║爾時，如是眾行觀察苦賢聖諦：最初受胎之
T04n0194_p0138a28║苦為從何生？永處幽冥，不見燈明，以是之故，
T04n0194_p0138a29║生為最苦。觀此苦相，生為長苦，無所堪任，長
T04n0194_p0138b01║為業苦。當筋力成辦，有所悕望苦；意無厭足，
T04n0194_p0138b02║欲有所求，不獲為苦；不充悕望，所護為苦；起
T04n0194_p0138b03║若干方便，欲使不失以護，漸漸磨滅為苦；若
T04n0194_p0138b04║干眾惱悉至已，得度彼岸難，有內外人共諍
T04n0194_p0138b05║苦；親族錢財皆散，憶彼難忘苦；不離愛欲，諸
T04n0194_p0138b06║結使苦。欲最為苦，以未滅故；瞋恚為苦，罪行
T04n0194_p0138b07║不滅故；癡最為苦，無照明故；憍慢為苦，由意
T04n0194_p0138b08║熾盛；自大為苦，無尊卑意；朋友為苦，心不分
T04n0194_p0138b09║離故；愛最為苦，味著無厭；貪嫉為苦，心不
T04n0194_p0138b10║開解；無戒為苦，由變悔故；所見為苦，不見真
T04n0194_p0138b11║諦故。然有一切結，自色為苦，無所恃怙為苦，
T04n0194_p0138b12║求果報苦。諸樹草木及四大所成，共相繫著，
T04n0194_p0138b13║起諸因緣，內四大苦若干變怪：諸陰持苦，由
T04n0194_p0138b14║自然故；諸入為苦，所依不離；境界為苦，招致
T04n0194_p0138b15║外色；苦痛為苦，燒形體故；樂痛為苦，由苦而
T04n0194_p0138b16║生；無苦無樂為苦，由境界生；想最為苦，由眾
T04n0194_p0138b17║生有行；識最為苦，緣彼而生；老則為諸根羸
T04n0194_p0138b18║劣，病最為苦，四大不隨；死最為苦，更受異
T04n0194_p0138b19║形；怨憎會為苦，共親近心所欲不得，此最為
T04n0194_p0138b20║苦，亦甚苦。取要言之，五盛陰苦。常負重擔
T04n0194_p0138b21║於彼所趣處：地獄為苦，燒炙身形；畜生為苦，
T04n0194_p0138b22║各相食噉；餓鬼為苦，飢渴逼形；人身為苦，種
T04n0194_p0138b23║種非行；天為苦，福盡必落，隨彼界墮三惡
T04n0194_p0138b24║趣。欲界為苦，愛欲纏絡；色界、無色界亦無有
T04n0194_p0138b25║智，皆悉為苦。如是為三苦逼，皆悉攝持。爾時，
T04n0194_p0138b26║以身意行故，或以一行而造苦，所造行皆悉
T04n0194_p0138b27║為苦。如是眾苦，無有休息，因緣不盡。當覺知
T04n0194_p0138b28║色如是，愚者之所為。然須陀洹究盡其源，
T04n0194_p0138b29║斯陀含少有不盡毛髮之餘，阿那含當除，至
T04n0194_p0138c01║阿羅漢永盡無餘，為世現照明。爾時，世尊三
T04n0194_p0138c02║耶三佛，為眾生類作大覆護，便說此偈：
T04n0194_p0138c03║「無數百眾行，常造苦惱業，
T04n0194_p0138c04║以懷此色難，現在有此證。
T04n0194_p0138c05║彼實是無常，解本皆悉空，
T04n0194_p0138c06║自然法所立，常當自覺知。」
T04n0194_p0138c07║是時，云何復生此苦？所謂自相境界，五根具
T04n0194_p0138c08║足，若彼自相境界相應知迴轉，是故極清
T04n0194_p0138c09║淨，愚者所不覺，不與智慧相應。復有利根，
T04n0194_p0138c10║愚者謂之盲冥。世尊與諸聲聞本所造行，智
T04n0194_p0138c11║慧善根自相合會，相如所修，苦賢聖諦皆悉
T04n0194_p0138c12║觀察。云何當觀此生死苦？知有苦賢聖諦悉
T04n0194_p0138c13║無常，牢持而不捨，皆悉同一。起如是心：於苦
T04n0194_p0138c14║而觀苦，彼最為妙；於苦觀空，最初微妙，等
T04n0194_p0138c15║度彼處，苦觀空時，彼皆是分散之法，自然觀
T04n0194_p0138c16║察如是；於苦觀無我，彼智信所成。最初有是
T04n0194_p0138c17║頂法，善長益，數數求方便，等智功德，無所悕
T04n0194_p0138c18║望，三昧林不缺漏，外塵永盡，亦無所著。以想
T04n0194_p0138c19║思惟故，除去塵埃，一切境界苦無所敗壞，除
T04n0194_p0138c20║去有愛，亦無所畏，亦無暴亂，顏色和悅。自觀
T04n0194_p0138c21║境界，於彼現光，於三世起大燈明，欲害彼結，
T04n0194_p0138c22║拔濟惡趣，為彼眾故，無彼此心，亦不懈怠，得
T04n0194_p0138c23║甘露味，分別彼章。等度生死故，流轉四境界；
T04n0194_p0138c24║欲照明彼眾生故，勤行苦行，周窮一切，亦無
T04n0194_p0138c25║處所，亦無顛倒。除去顛倒者，甚深難可測。於
T04n0194_p0138c26║是，便說此偈：
T04n0194_p0138c27║「若明有苦時，清淨無量念，
T04n0194_p0138c28║無味極鮮明，人之所嘆譽。
T04n0194_p0138c29║彼如是之智，音響相娛樂，
T04n0194_p0139a01║觀佛十種力，護世眾生類。
T04n0194_p0139a02║如有見禁戒，如來所長益，
T04n0194_p0139a03║執志如金剛，分別一切空。
T04n0194_p0139a04║若拔愛根本，亦無眾苦惱，
T04n0194_p0139a05║當拜手息心，最勝無有比。」
T04n0194_p0139a06║當云何觀察世尊？所謂有如是無漏智慧，彼
T04n0194_p0139a07║觀道場處所，亦見力勢。為世故，觀世光明，於
T04n0194_p0139a08║其中間所修苦行，皆悉觀察彼彼眾生，觀慈
T04n0194_p0139a09║悲心，欲使安隱。彼無量勤苦，觀如是苦，行於
T04n0194_p0139a10║異境界而自觀察。於大眾中觀如來說微妙
T04n0194_p0139a11║法，令分布義，觀其握法。若法眼清淨，亦觀彼
T04n0194_p0139a12║法身，無有眾生想。若復作是觀，亦不言禁戒。
T04n0194_p0139a13║曾聞尊者名優波斯，有弟子名鉢摩迦，往詣
T04n0194_p0139a14║摩鍮羅境界，於彼止宿，彼到時著衣持鉢，廣
T04n0194_p0139a15║說如契經。人未曾見，不解彼威儀，便入婬女
T04n0194_p0139a16║村中。彼婬女見此比丘年少端正、身無塵埃，
T04n0194_p0139a17║見懷歡喜，欲意熾盛。時彼比丘便入婬舍，觀
T04n0194_p0139a18║如是結使，不欲造結，如是穢解脫法，速得此
T04n0194_p0139a19║法果。是時，比丘便作是語，而說此偈：
T04n0194_p0139a20║「欲如彼毒藥，欲為不淨行，
T04n0194_p0139a21║欲為壞婬色，墮人入惡趣。」
T04n0194_p0139a22║作是說已，便退而去。彼人婬意熾盛，為彼比
T04n0194_p0139a23║丘故，便結旃陀梨呪術，語彼旃陀梨如是之
T04n0194_p0139a24║義。是時，旃陀梨莊嚴此女人，化作村落之處，
T04n0194_p0139a25║致比丘來，「汝觀察此處，猶彼釋提桓因宮殿
T04n0194_p0139a26║無異，夏堂高廣亦無有比。莊嚴臥具，無數眾
T04n0194_p0139a27║色，在彼夏堂上。所臥之處，文繡綩蠕（坐褥）。觀
T04n0194_p0139a28║此地處，種種華香而散其上，一一周匝，種種
T04n0194_p0139a29║青蓮芳蘭而生其邊。」作如是觀，便作是結
T04n0194_p0139b01║呪，語比丘言：「此極微妙，可共娛樂。」時鉢默
T04n0194_p0139b02║比丘報言：「我盡觀此，亦當觀餘。」旃陀梨言：「餘
T04n0194_p0139b03║何者是？」鉢默報言：
T04n0194_p0139b04║「我今觀果實，欲最第一苦，
T04n0194_p0139b05║終當入地獄，受彼鑊湯惱。」
T04n0194_p0139b06║是時，旃陀梨報言：「止！止！比丘！莫語我作是言。」
T04n0194_p0139b07║鉢默比丘報言：「此語是愚癡，欲幻惑我，我不
T04n0194_p0139b08║與爾同。」彼旃陀梨見已，便作大火坑，無有塵
T04n0194_p0139b09║曀。時鉢默比丘報言：「我已見此火坑。」旃陀梨
T04n0194_p0139b10║報言：「若不欲親近女者，不如入此火坑死。」是
T04n0194_p0139b11║時，彼比丘便作是思惟：「此火雖恐懼，避火親
T04n0194_p0139b12║近欲者，然欲熾於大火。設犯欲者，後受罪無
T04n0194_p0139b13║量，寧今日入此火坑，不犯此欲。然我師神通
T04n0194_p0139b14║無比，云何當違師教？以是之故，當入火坑而
T04n0194_p0139b15║死，不犯欲而生。今俱捨二事，云何於三世如
T04n0194_p0139b16║來立禁戒，今我當犯？以是之故，入火坑而死。」
T04n0194_p0139b17║如是思惟已，欲持僧迦梨、鉢以施彼人。時旃
T04n0194_p0139b18║陀梨報言：「用是衣鉢為？」鉢默比丘報言：
T04n0194_p0139b19║「今此諸梵行，持我衣鉢施，
T04n0194_p0139b20║諸有集聚者，持我語告彼：
T04n0194_p0139b21║『比丘名鉢默，遭此厄難處，
T04n0194_p0139b22║今投火坑死，不受彼欲愛。』」
T04n0194_p0139b23║乃至彼二人俱出家學道，廣說如契經。是時
T04n0194_p0139b24║復說此偈：
T04n0194_p0139b25║「世修善雖少，思惟憶不忘，
T04n0194_p0139b26║亦不受彼欲，欲度眾生故。
T04n0194_p0139b27║況復開甘露，世尊一切妙，
T04n0194_p0139b28║云何造功德？彼智隨時興。」
T04n0194_p0139b29║爾時，世尊云何周旋來往，覺知生本？所謂於
T04n0194_p0139c01║此等語有二種風，形體功德、心意所覺，是謂
T04n0194_p0139c02║二風。彼形體風者，生諸愛念；意所覺者，猶如
T04n0194_p0139c03║華敷，鮮明淨潔。猶如彼風，觀見解脫所為事
T04n0194_p0139c04║勝；猶雪成水，此心雪亦復如是。攝持內外境
T04n0194_p0139c05║界，有清涼風起，覺知彼意。彼持無量，不破壞，
T04n0194_p0139c06║有六境機關，外為四大所使，四大根力所繫。
T04n0194_p0139c07║彼有軟風起，漸漸有智生，亦如彼舉足時，皆
T04n0194_p0139c08║是本行之德，不失本所為之相。𨄔骨所行，來
T04n0194_p0139c09║往皆有火起，於一切骨屈申卷舒，筋脈漸緩，
T04n0194_p0139c10║有所悕望。若復視瞻，開目閉目，內身根更樂，
T04n0194_p0139c11║漸漸熾然，隨彼來往。若復食噉，屈申卷舒，皆
T04n0194_p0139c12║由形所造，及餘心所造行。依煖風，除去顛
T04n0194_p0139c13║倒風，亦吹落脣齒聲響本意所造一切種子
T04n0194_p0139c14║法，然彼風處所有勝，皆有此語，有如是聲響。
T04n0194_p0139c15║彼作是說：「不為福，云何不為繫縛？」我作是說：
T04n0194_p0139c16║「有此機關，外有壞敗，內有眾行，不作是時便
T04n0194_p0139c17║有盡，便有長養。猶如智車，於此見載，緣如
T04n0194_p0139c18║是豪貴法，緣依彼時想顛倒。」於是，便說此
T04n0194_p0139c19║偈：
T04n0194_p0139c20║「此甚奇甚特，覺知空無智，
T04n0194_p0139c21║展轉相依倚，機關最為要，
T04n0194_p0139c22║亦不觸彼意，身意所依倚，
T04n0194_p0139c23║有如是眾事，幻惑為微細。」
T04n0194_p0139c24║是時，世尊為梵行，云何梵？不亂，不從彼學，獨
T04n0194_p0139c25║遊無侶，於人中功德威儀最為微妙，無著於
T04n0194_p0139c26║一切眾生，所為之業無能及者。眾生無有量，
T04n0194_p0139c27║依倚一切微妙之法，法自然故，一切智不可
T04n0194_p0139c28║壞，成大要道，所欲成就必果無疑。諸功德具，
T04n0194_p0139c29║聲聞圍繞，生一切德，一切微妙。爾時，世尊於
T04n0194_p0140a01║彼眾妙，形體最第一，眾德成就，除幽冥，世無
T04n0194_p0140a02║所著。三世無著，棄諸結使，得大慈悲，心無亂
T04n0194_p0140a03║想，已度彼憂畏之處，至安隱處，長夜降伏其
T04n0194_p0140a04║心，自得授彼。於是便說此偈：
T04n0194_p0140a05║「梵行最為妙，慈功德成就，
T04n0194_p0140a06║若彼聞此教，天人皆拜手。
T04n0194_p0140a07║於正法無二，彼樂亦無二，
T04n0194_p0140a08║必當成賢聖，是故拜手聖。」
T04n0194_p0140a09║爾時，佛世尊三耶三佛，忍地最為微妙，除諸
T04n0194_p0140a10║結使，亦無所著。火所不燒，所悟事勝，風亦復
T04n0194_p0140a11║勝，功德無畏，大眾成就，為眾重擔，甚深相應，
T04n0194_p0140a12║不可思議，猶如師子無怯弱心，顏色和悅。為
T04n0194_p0140a13║彼外學故，已修無著，猶如蓮華，無所染污；自
T04n0194_p0140a14║依眾故，自破壞，意所悕望亦復能辦。拔諸結
T04n0194_p0140a15║使故，眾最為妙；倍種種相生，受取為妙；若自
T04n0194_p0140a16║求於一切生為妙，當拜手最福田；所擁護人
T04n0194_p0140a17║民，王最第一；不作是觀，彼義甚深，捨眾穢法，
T04n0194_p0140a18║月最為勝。分別諸法，毘沙門為第一；聲響清
T04n0194_p0140a19║徹，師子吼最第一；欲種良福田，有增上學，捨
T04n0194_p0140a20║一切田業，釋提桓因為第一，一切世間，功德
T04n0194_p0140a21║為第一，示現涅槃道亦為勝，愍護一切眾生，
T04n0194_p0140a22║解一切縛為妙。於是便說此偈：
T04n0194_p0140a23║「如來之功德，一切普悉備，
T04n0194_p0140a24║止住釋種家，猶海集眾寶。
T04n0194_p0140a25║及餘佛法眾，充滿三世界，
T04n0194_p0140a26║欲求往彼岸，當從如來取。」
T04n0194_p0140a27║是時，世尊為人中師子雄，悕望於一切智，色
T04n0194_p0140a28║和悅，咽喉功德無比。佛法功德，有四神足，甚
T04n0194_p0140a29║安詳，去離麤獷之言，直身正意。眾智具足，眼
T04n0194_p0140b01║為清淨根萌芽，分別眾法，稱揚其德，未知智
T04n0194_p0140b02║猶雨甘露，難可沮壞。十力具足，勇猛超彼，覺
T04n0194_p0140b03║知一切所趣而往救濟。大慈悲、禪解脫、四等
T04n0194_p0140b04║未曾缺，亦無愛欲味，觀食而食。得無所畏，降
T04n0194_p0140b05║伏彼眾。彼猶如師子、鹿王鳴吼之時，其聞聲
T04n0194_p0140b06║者皆馳走四趣，止谷趣谷，止穴趣穴，鳥飛虛
T04n0194_p0140b07║空，此亦如是，若聞無常聲，此凡夫人及長壽
T04n0194_p0140b08║皆懷恐怖於身見，皆馳走而去。猶如彼龍象，
T04n0194_p0140b09║聞師子聲，不覺便利，或絕韁靽走，諸有長壽
T04n0194_p0140b10║色界諸天亦復如是，聞無常之教，味著所樂，
T04n0194_p0140b11║各有此戀愛心。爾時，世尊為師子、鹿王，意悉
T04n0194_p0140b12║無恐懼，成其道果，亦不退轉，觀者皆歡喜，止
T04n0194_p0140b13║觀微妙，知彼功德，無有愚惑。於是便說此
T04n0194_p0140b14║偈：
T04n0194_p0140b15║「猶彼師子吼，聞者皆驚愕，
T04n0194_p0140b16║以智分別法，種種有別名，
T04n0194_p0140b17║於生死恐懼，佛德不可議，
T04n0194_p0140b18║是故拜師子，師子王中王。」◎
T04n0194_p0140b19║◎是時，世尊為人中雄象，一切智慧皆悉具足，
T04n0194_p0140b20║所有支節與首相稱。所謂是智慧首，因智慧
T04n0194_p0140b21║有念，念為頭依。彼止觀為腹，以休息解脫，亦
T04n0194_p0140b22║無師學，自然辦具。以信根為妙法，以信力而
T04n0194_p0140b23║縛，有如是之力護清淨以為牙，除惡趣，慚愧
T04n0194_p0140b24║為營從，身妙以為耳。佛法身滿，亦無害意，而
T04n0194_p0140b25║修梵行，究竟其原，求其方便，勇猛不退。一切
T04n0194_p0140b26║世微妙，無有能過此功德者，猶如安明山。習
T04n0194_p0140b27║修於禪，如彼利刀，覺意自在，七處安詳，無常、
T04n0194_p0140b28║苦、空，行一切法皆悉無我，涅槃為滅淨，所持
T04n0194_p0140b29║如甘露，十力有力勢，觀者皆歡喜。以破壞憍
T04n0194_p0140c01║慢行，解脫果報所緣，依彼甘露，不校計所著；
T04n0194_p0140c02║本意所造，食解脫甘露果，如甘露者得利養，
T04n0194_p0140c03║除諸穢濁以為食，亦不藏貯。於九十一劫善
T04n0194_p0140c04║自降伏，爾時便有是定心，無有眾亂。於是便
T04n0194_p0140c05║說此偈：
T04n0194_p0140c06║「和悅無眾亂，極清淨意定，
T04n0194_p0140c07║拜手無量德，人中雄象王。
T04n0194_p0140c08║彼眾生有德，壞敗諸色想，
T04n0194_p0140c09║眼淨無瑕穢，拜手覺最勝。」
T04n0194_p0140c10║彼三耶三佛有如是功德，如是自覺知，如是
T04n0194_p0140c11║甚深，極微妙無比，於中自覺諸法。「設復有人
T04n0194_p0140c12║誹謗我言：『彼或有聲性與相應有，如是有餘。』
T04n0194_p0140c13║如有作是說：『有餘沙門出家，若婆羅門聰明
T04n0194_p0140c14║黠慧，若天住止，若欲界、魔天，若梵天色界妙
T04n0194_p0140c15║者，作如是而說法。我亦不見彼相，亦無因緣。』
T04n0194_p0140c16║如彼所說，若復不見其相，云何不等正覺？亦
T04n0194_p0140c17║作是說：『見彼而說法，逮安隱處而自娛樂，為
T04n0194_p0140c18║等正覺，亦到無畏處，及餘無著。』」廣說如契經。
T04n0194_p0140c19║彼最為妙，無著，不搖動處，無若干彼名，當轉
T04n0194_p0140c20║梵法輪。彼梵世尊轉此法，所謂賢聖八品道，
T04n0194_p0140c21║當於何處而轉？或作是語：「於此眾轉為妙，於
T04n0194_p0140c22║此眾而師子吼，亦不於空處而轉，於此師子
T04n0194_p0140c23║吼亦無恐畏。」復作是說：「欲降伏彼眾故，此最
T04n0194_p0140c24║初無所畏，第二諸漏未盡。」此義云何？所謂有
T04n0194_p0140c25║漏障中有諸恐畏，若復斷智具足，此第二、第
T04n0194_p0140c26║三我所說道法。此有何義？所謂有如是實，
T04n0194_p0140c27║為彼故求，彼作是說：「此造諸內入，此第三、第
T04n0194_p0140c28║四有所縛。」彼有十事，人所修行，在眾無恐畏。
T04n0194_p0140c29║或無恭恪心，彼如是無有威儀，以是之故，於
T04n0194_p0141a01║大眾而懷恐怖；雖復有恭恪心，明黠如實，有
T04n0194_p0141a02║此威儀，彼亦復有恐畏；於眾雖復有恭恪之
T04n0194_p0141a03║心，於彼雖無畏，彼義有愚癡；雖復承事供養、
T04n0194_p0141a04║恭恪之心，然不數數修行；雖復修行，亦不經
T04n0194_p0141a05║歷久，於中亦有恐懼之心；於彼雖久修行，意
T04n0194_p0141a06║不捷疾，於中故有恐懼；雖有捷疾之意，亦不
T04n0194_p0141a07║親近，於中故有恐懼之心；彼雖親近，亦不實
T04n0194_p0141a08║依，於中亦有恐懼之心；意雖依善，自無此善，
T04n0194_p0141a09║於彼眾中故有恐懼之心；若復遍有此意，然
T04n0194_p0141a10║不有巧便，彼於眾中故有恐懼之心。彼世尊
T04n0194_p0141a11║為菩薩時，承事師眾，三界牢要寶幢。從錠光
T04n0194_p0141a12║佛以來三耶三佛，若干劫極淨無瑕穢，一
T04n0194_p0141a13║切無幽不照。緣彼覺意，有如是形類，所為成
T04n0194_p0141a14║就，為彼道故，九十一劫而造行。爾時，世尊得
T04n0194_p0141a15║受名號，起如是黠慧而成佛，與智慧相應，意
T04n0194_p0141a16║悉覺悟，依彼善意，一切皆悉辦，一切意無著，
T04n0194_p0141a17║彼第一無染污，亦不懷恐懼心。是故，世尊如
T04n0194_p0141a18║是常住，恒入三昧，於彼智有勝，無數世有勝。
T04n0194_p0141a19║作是觀察，其有難問者，終不猶豫，文字無
T04n0194_p0141a20║缺。於是便說此偈：
T04n0194_p0141a21║「身如師子王，欲度彼園觀，
T04n0194_p0141a22║群獸皆驚怖，各奔走東西。
T04n0194_p0141a23║如是無所著，大眾現勇猛，
T04n0194_p0141a24║不樂生死原，以法度天人。」
T04n0194_p0141a25║爾時，世尊觀一切世間猶如草木。所謂云何？
T04n0194_p0141a26║當試最初種有五行，猶外草木。「於此有何五
T04n0194_p0141a27║種？」復作是說：「云何彼樹展轉相猗耶？」生種
T04n0194_p0141a28║種結，苦諦所斷，外亦有生，有五種行。觀彼苦
T04n0194_p0141a29║地之所生，皆依外而生。於內云何生？有作是
T04n0194_p0141b01║說：「於內識處等有是觀，如是外住，隨種便生。」
T04n0194_p0141b02║於中作是說：「如日月現無光，此各各相依有。」
T04n0194_p0141b03║所說依外亦生，此義云何？答曰：「於今而不相
T04n0194_p0141b04║依，食為水所漬、為火所煮。安處形體，或為
T04n0194_p0141b05║風所吹，如地生樹，隨風來往，於中皆悉知之。
T04n0194_p0141b06║身風所觸，耳有所聞，時亦能識知，彼曰細滑
T04n0194_p0141b07║也。」堅依外，彼非有智耶？如是亂想，若外果所
T04n0194_p0141b08║生，皆悉觀察外緣內。於中作是說：「一切非思
T04n0194_p0141b09║惟色相耶？」不作是觀，如觀察四大，如是境
T04n0194_p0141b10║界皆悉觀之。或觀一果，眼識生若干果，以識
T04n0194_p0141b11║為首，是故壞敗。於中作是說：「外亦有作若干
T04n0194_p0141b12║果，猶彼色半青半黃，猶如樹同一根，生若干
T04n0194_p0141b13║種果實，秋則無有果，或隨時生，此生死樹亦
T04n0194_p0141b14║復如是，身最為本，根為枝葉，猶如三昧境界，
T04n0194_p0141b15║是故識施果為上。」如是而覺知，以眼喻彼樹，
T04n0194_p0141b16║若彼眼識有所攝色，其根今色云何得成？所
T04n0194_p0141b17║謂如所說觀，觀便為妙，彼如是現，於是復現，
T04n0194_p0141b18║諸所生種子漸漸長益，於彼生而成果。如
T04n0194_p0141b19║隨時萎，彼果無所因，等有是果，所謂心垢所
T04n0194_p0141b20║染。於中作是說：「眼識皆悉知。」於中作是說：「不
T04n0194_p0141b21║於中間，猶如彼色緣彼果生，如是緣意識，
T04n0194_p0141b22║有此生死樹，彼眼識為首。」於中作是說：「猶如
T04n0194_p0141b23║胎漸漸長，於彼生眼識，如是有眼識。」於中作
T04n0194_p0141b24║是說：「不於眼識中間而死，無有身根。」然眼根
T04n0194_p0141b25║無所造，此由何故？或外不依根，果本或同
T04n0194_p0141b26║影果，於此云何言等一切身根？以過去不依
T04n0194_p0141b27║無根，草果根有壞敗，復是所知，外無有情，然
T04n0194_p0141b28║內有情。於中作是說：「云何情想有果實耶？」猶
T04n0194_p0141b29║如外花實，此種果亦復如是，以是故，或有情，
T04n0194_p0141c01║或復共同情，於中實有無礙，云何當有念？於
T04n0194_p0141c02║中作是說：「此義云何？」或有作是說：「彼處所無
T04n0194_p0141c03║有住處。」答曰：「猶如彼無處所，便有是清淨；外
T04n0194_p0141c04║無壞敗，便有是因緣。」於中作是說：「彼四大有
T04n0194_p0141c05║增上，如所依有果者，是事不然。此復是所知，
T04n0194_p0141c06║所作行業外不現，猶如內所有，不住名曰樹，
T04n0194_p0141c07║住者非樹。」於中作是說：「云何此地持無所壞
T04n0194_p0141c08║敗耶？」此地亦有軟氣，若依彼有是堅相，為
T04n0194_p0141c09║風所吹，便可知之，此亦如是，然外有藥草樹
T04n0194_p0141c10║木，無常斷絕，與壞敗相應，當作是觀，因緣無
T04n0194_p0141c11║常，苦、空、無我亦如是。然外空無所有，眾生亦
T04n0194_p0141c12║如是，猶如無我觀，內亦如是，況當內有所造，
T04n0194_p0141c13║懷內思想？彼皆是外。猶如濕木，種時便生，此
T04n0194_p0141c14║亦如是，根意所教。猶如身心，依法往來周旋，
T04n0194_p0141c15║此皆無所依。猶如壽煖命識，此亦如是，無有
T04n0194_p0141c16║終始。
T04n0194_p0141c17║觀彼志性趣，外及樹木草，
T04n0194_p0141c18║實空無果實，於法當分別。
T04n0194_p0141c19║彼已有壞敗，身等即思惟，
T04n0194_p0141c20║壞彼塵勞結，五根永以滅。
T04n0194_p0141c21║是時，尊者大迦葉勤修苦行，身體疲厭，於彼
T04n0194_p0141c22║園觀處而自娛樂，事火無懈息，已眾圍繞。僧
T04n0194_p0141c23║迦梨壞，髮爪皆長，諸根淳熟，內降伏婬，經行
T04n0194_p0141c24║往來，所觀察皆悉知之。樂閑處，名稱遠聞，故
T04n0194_p0141c25║得大慈悲，無與彼尊德等者，天人所供養，是
T04n0194_p0141c26║大福田，加敬恭拜。諸遭困厄者，皆度脫之，度
T04n0194_p0141c27║彼生死，布現法相，布現歡樂，擁護如事父無
T04n0194_p0141c28║異，所供養業，如山不可動，歡喜踊躍。欲觀察
T04n0194_p0141c29║如來，欲獨一閑靜處，往至世尊所，歡樂異
T04n0194_p0142a01║法故，頭面禮世尊足，在一面坐。爾時，世尊欲嘆
T04n0194_p0142a02║譽少欲之德，便告尊者大迦葉曰：「汝今，迦葉！
T04n0194_p0142a03║年老形熟，無復有少壯意，長老身無所堪任，
T04n0194_p0142a04║漸漸衰耗，盛意已盡更不與。所著補納之衣
T04n0194_p0142a05║極重，計汝今身不堪勝此重衣。汝年已邁，諸
T04n0194_p0142a06║有長者持衣施者，便可納受。」是時，尊者大迦
T04n0194_p0142a07║葉諸法想，具恭敬心於如來，即從坐起，長跪
T04n0194_p0142a08║白世尊言：「生死長遠，義皆不真，受此樂痛，心
T04n0194_p0142a09║常愁憂，諸有豪尊長者亦不樂至彼家。已自
T04n0194_p0142a10║阿練，復嘆阿練之德；自少欲，復嘆少欲之德。
T04n0194_p0142a11║然，世尊！諸天證知——我於今世果，若有力、無力，
T04n0194_p0142a12║皆能頂戴，況我今日之身，無婬怒癡，憍慢皆
T04n0194_p0142a13║悉盡，清淨無瑕，離世、不與世相應，皆悉得之，
T04n0194_p0142a14║今當云何捨此麤服？」是時，世尊告曰：「此云何？」
T04n0194_p0142a15║廣說如契經。是時，尊者大迦葉報言：「以二義
T04n0194_p0142a16║故，住閑居處，或復有嘆閑居之德，自於現法
T04n0194_p0142a17║中欲得歡樂；為後世人故，作照明，布現如是
T04n0194_p0142a18║德，以是修勤苦行是。」世尊告曰：「善哉！善哉！
T04n0194_p0142a19║大迦葉！常當樂閑居。」廣說如契經。於是便說
T04n0194_p0142a20║此偈：
T04n0194_p0142a21║「彼得何自在？弟子修苦行，
T04n0194_p0142a22║清淨無眾惱，如月星中明，
T04n0194_p0142a23║如今無狐疑，彼有是大德，
T04n0194_p0142a24║當牢持正法，淨除一切穢。」
T04n0194_p0142a25║是時，尊者舍利弗自依甚深，無有邊際；所知
T04n0194_p0142a26║如大海，無有邊涯；堪任與外學論議，皆悉降
T04n0194_p0142a27║伏；稱揚善法，不失彼意；於愛欲得解脫，意所
T04n0194_p0142a28║覺知；生死所趣，皆盡原本。便往至世尊所，頭
T04n0194_p0142a29║面禮足，白世尊曰：「我起如是義，皆悉牢固，彼
T04n0194_p0142b01║彼止住外道異學處，今到此處，欲服甘露，除
T04n0194_p0142b02║一切結縛，意亦無所著於我處所。世尊！為我
T04n0194_p0142b03║故，說如是義，當除惱患。」說如是義已，諸凡夫
T04n0194_p0142b04║人皆悉懷愁憂，學者亦懷愁憂，諸無狐疑者
T04n0194_p0142b05║皆悉欲聞。是時，世尊須臾思惟，告尊者舍利
T04n0194_p0142b06║弗言：「此行皆是有為。」是時，尊者舍利弗常樂
T04n0194_p0142b07║空閑處，好喜於法，拜手於法，繞三匝，便直
T04n0194_p0142b08║身觀如來形。往詣那羅陀村中，以草布地，入
T04n0194_p0142b09║師子奮迅三昧。已入彼三昧，如來所止之方
T04n0194_p0142b10║便，於彼而般涅槃。是時，均頭（州鶉反）沙彌常與
T04n0194_p0142b11║尊者舍利弗供給所當與，轉尊法輪，修行佛
T04n0194_p0142b12║事，最大聲聞，一切世人莫不供養，供養如來
T04n0194_p0142b13║身所，彼舍利及鉢、三法衣與尊者阿難。到已
T04n0194_p0142b14║便作是語：「我所事師，今已滅度。」尊者阿難問
T04n0194_p0142b15║均頭沙彌：「汝師是誰？為名何等？」「我所事師名
T04n0194_p0142b16║優鉢低舍，今尊者已般涅槃，此尊者舍利弗。」
T04n0194_p0142b17║是時，尊者阿難聞如是語，便懷愁憂，納愚癡
T04n0194_p0142b18║城，裏彼舍利，心意迷惑，無所覺知，須臾愁
T04n0194_p0142b19║煩而立，便將均頭沙彌往至世尊所，以是語
T04n0194_p0142b20║具白世尊：「我今日身不如本故，聞彼尊者舍
T04n0194_p0142b21║利弗取般涅槃。」廣說如契經。世尊告曰：「彼持
T04n0194_p0142b22║戒身而去耶？及我所覺法亦持去耶？」所謂四
T04n0194_p0142b23║意止，廣說如契經。「然復，阿難！行不可久保，皆
T04n0194_p0142b24║當壞敗。阿難！無常行無有常存者，亦無不觀
T04n0194_p0142b25║善行。阿難！行無所依怙。阿難！興起苦更樂，
T04n0194_p0142b26║懷顛倒之想。阿難！行無我，不得自在。阿難！行
T04n0194_p0142b27║難可捨，常受有教。阿難！行有所害，皆悉空寂。
T04n0194_p0142b28║阿難！當遠離彼行，起苦樂想。」是時，世尊告均
T04n0194_p0142b29║頭沙彌言：「汝授此舍利著我手中。」是時，均頭
T04n0194_p0142c01║沙彌即授與如來。是時，世尊申黃金臂極軟
T04n0194_p0142c02║細而受之。爾時，世尊當受舍利時，彼極清淨、
T04n0194_p0142c03║無瑕穢，心意歡喜，覩者皆歡喜著闇冥處。是
T04n0194_p0142c04║時，世尊告諸比丘：「汝等，比丘！可禮此舍利弗
T04n0194_p0142c05║舍利，自嘆譽彼，名聞遠布，於聲聞中尊最妙，
T04n0194_p0142c06║唯有一存。彼一切皆悉過去諸有萌類欲得
T04n0194_p0142c07║是樂，現神足、去垢濁。彼復有是明，皆悉周遍，
T04n0194_p0142c08║設當有是色，當拜手彼智慧。彼有名稱，一切
T04n0194_p0142c09║世間悉能充滿，此是彼舍利，於三界身得自
T04n0194_p0142c10║在，善香所熏，是故當拜手，禮如是功德。為世
T04n0194_p0142c11║現萌類眾多功德，當學解脫，至彼處所。」爾時，
T04n0194_p0142c12║世尊亦捨壽命，是時地為大動，四面雷電霹
T04n0194_p0142c13║靂，諸天側塞虛空，作倡伎樂，有大光明靡不照
T04n0194_p0142c14║明，雲霧覆蔽，火無有光，有如是語流布：「一切
T04n0194_p0142c15║智當取滅度。」是時，尊者阿難清旦從座起，往
T04n0194_p0142c16║詣世尊所，頭面禮世尊足，在一面住，便問世
T04n0194_p0142c17║尊言：「此是何因緣，使地大動？」世尊意不移動，
T04n0194_p0142c18║便作是語：「阿難！以八因緣故，地為大動。」復語
T04n0194_p0142c19║尊者阿難：「若第一聲聞取般涅槃，如來取涅
T04n0194_p0142c20║槃，有如是之瑞應。」阿難白佛言：「今日世尊亦
T04n0194_p0142c21║捨壽命耶？」世尊報曰：「如是，阿難！我亦捨壽命。」
T04n0194_p0142c22║是時，尊者阿難自投于地，廣說如契經。白世
T04n0194_p0142c23║尊：「我面從如來聞，受持諷誦，諸有比丘所修
T04n0194_p0142c24║四禪神足，住劫若至無數劫。」廣說如契經。是
T04n0194_p0142c25║時，世尊意不移動，吐如此言教，便作是說：「云
T04n0194_p0142c26║何，阿難！我不再三告汝耶？」是時，尊者阿難尊
T04n0194_p0142c27║無二語，便默然住，猶如大海中船破壞，無由
T04n0194_p0142c28║得至彼岸，白世尊言：「從隨葉世尊已來，彼三
T04n0194_p0142c29║耶三佛所有境界，人民皆悉長壽成就，今日
T04n0194_p0143a01║如來境界，所修行甚勤苦，精進惠施，無有限
T04n0194_p0143a02║量。如今日眾生壽命甚短，教化未盡原本。」是
T04n0194_p0143a03║時，世尊告曰：「汝今云何？世平豐熟，無有恐畏
T04n0194_p0143a04║苦難，有法王出世，轉輪聖王以法治化，樹木
T04n0194_p0143a05║藥草不可稱計。諸有牢獄閉繫者，皆使解脫。
T04n0194_p0143a06║或復有鼎沸之世，如轉輪聖王，諸有牢獄閉
T04n0194_p0143a07║繫者，皆使解脫，不遭苦厄，有恩慈於彼眾生，而
T04n0194_p0143a08║彼云何有恩慈於眾生？」是時，尊者阿難白世
T04n0194_p0143a09║尊言：「第一法王，出人之表者，遭厄苦惱者，能
T04n0194_p0143a10║脫苦惱最為要。」「猶如，阿難！太平之世有轉輪
T04n0194_p0143a11║聖王，隨葉佛處世時，亦復如是，猶如牢獄繫
T04n0194_p0143a12║閉，皆悉度脫之。阿難！如我今日壽命極短出
T04n0194_p0143a13║現於世，彼眾生猶刀劍劫生，彼惡劫諸結使
T04n0194_p0143a14║厚，未能離結使，依種種邪見，有邪見結使，以
T04n0194_p0143a15║非法欲故，有欲結使，於彼眾生中間，所生如
T04n0194_p0143a16║是惡起。時世惡故，所教化少，若於彼人勤修
T04n0194_p0143a17║此行。「阿難！我本未得道為獼猴時，不惜身命，
T04n0194_p0143a18║使餘同類皆使得度，無有不得度者。本復為
T04n0194_p0143a19║師子時，度脫爾所商人，趣彼惡道，久修彼
T04n0194_p0143a20║梵行。爾時，阿難！所趣之處，無不有潤澤眾生。
T04n0194_p0143a21║我是時，阿難！還復人身，於摩竭界潤澤諸人；
T04n0194_p0143a22║復於青雀時，度脫無數商人；復為大仙人，度
T04n0194_p0143a23║脫無數梵天。我年八歲時，於此誓願，意不退
T04n0194_p0143a24║轉，身被草衣，勤修苦行，住彼閑靜處，所修行
T04n0194_p0143a25║皆悉護持。云何？阿難！我於此迷惑之世，天不
T04n0194_p0143a26║降雨，時釋提桓因即使降雨。是時，阿難！我未
T04n0194_p0143a27║生時，人民之類愛念一子。若復，阿難！我為
T04n0194_p0143a28║一眾生故，一劫之中代受泥黎苦，為彼眾
T04n0194_p0143a29║生受如此苦惱。若復，阿難！我今此身父母所
T04n0194_p0143b01║生，無有怨敵能害我者，終無此義。此金剛三
T04n0194_p0143b02║昧，分別種種三昧，若我取滅度後，彼若供養
T04n0194_p0143b03║舍利如芥子等，此功德無有限。」是時便說此
T04n0194_p0143b04║偈：
T04n0194_p0143b05║「從初發意來，所作為第一，
T04n0194_p0143b06║得為人中上，誰能與等者？
T04n0194_p0143b07║若父母妻子，於世得自在，
T04n0194_p0143b08║雖有餘命存，命盡當捨之。
T04n0194_p0143b09║「汝今往，阿難！為如來故，往詣彼雙樹間。」廣說
T04n0194_p0143b10║如契經。是時，尊者阿難從佛受教，便作是思
T04n0194_p0143b11║惟：「今日世尊審涅槃耶？」便懷愁憂，不違尊教，
T04n0194_p0143b12║即懷驚怖，便往至彼間，皆是宿命相追逮故，
T04n0194_p0143b13║勤苦所致，欲有所陳，復懷狐疑：「當云何陳此
T04n0194_p0143b14║言？」便白世尊：「所為已辦。」是時，世尊便往至彼
T04n0194_p0143b15║所，舉足蹈地，時欲至彼處。是時，尊者阿難心
T04n0194_p0143b16║意遂熾然，復生是心：「此為幻夢耶？為是審然？」
T04n0194_p0143b17║如是猶豫思惟是已，復還正其意：「此名曰無
T04n0194_p0143b18║常，眾生流轉不脫此患。」是時，世尊漸至彼雙
T04n0194_p0143b19║樹間，於其中間，有諸天側塞虛空，或有作倡
T04n0194_p0143b20║伎樂，顏色變易，或有啼哭涕零，不可稱計。諸
T04n0194_p0143b21║須輪眾，悕望於法，恭敬於法。是時便說此
T04n0194_p0143b22║偈：
T04n0194_p0143b23║「此尊第一妙，為彼眾生類，
T04n0194_p0143b24║此法亦無上，今當取滅度。」
T04n0194_p0143b25║是時，世尊便至雙樹間而坐。是時，雙樹間諸
T04n0194_p0143b26║天展轉相告，語言：「於彼亂世，一切智當取滅
T04n0194_p0143b27║度。云何當捨人民類而取滅度？」於是便說此
T04n0194_p0143b28║偈：
T04n0194_p0143b29║「諸為深義故，疾逮甘露味，
T04n0194_p0143c01║彼尊有是力，今悉當過去。
T04n0194_p0143c02║如彼金剛輪，人民所嘆譽，
T04n0194_p0143c03║彼輪或有敗，此尊難可壞。」
T04n0194_p0143c04║於彼中間盡修無常，精進力不可沮壞，諸有
T04n0194_p0143c05║少壯皆悉無常，諸佛世尊亦復滅度，此患甚
T04n0194_p0143c06║苦惱。便說此偈：
T04n0194_p0143c07║「於彼諦思惟，色像有迴轉，
T04n0194_p0143c08║彼更樂所縛，受諸苦惱患。」
T04n0194_p0143c09║其中，或有說此偈：
T04n0194_p0143c10║「最始生為苦，有此陰持名，
T04n0194_p0143c11║無生不有壞，誰有脫此患？」
T04n0194_p0143c12║其中，或有作是說偈：無常為所從生？
T04n0194_p0143c13║「最初覺此時，一切念悉成，
T04n0194_p0143c14║彼有如是色，諸佛無常住。
T04n0194_p0143c15║「我等今日當修何業？今世尊最後說此法，是
T04n0194_p0143c16║故當慇懃聞。心是福田，亦不可持。」而發歡喜
T04n0194_p0143c17║心。是時，娑羅園中，諸天皆拜手於世尊，雨
T04n0194_p0143c18║若干種曼陀羅花，皆啼泣涕零，便說此偈：
T04n0194_p0143c19║「其有覩如來，晝夜無懈怠，
T04n0194_p0143c20║時欲取滅度，捨此四大形。
T04n0194_p0143c21║勤苦成其德，未曾違正法，
T04n0194_p0143c22║以度生死海，今當捐陰入。」
T04n0194_p0143c23║是時，世尊臨欲般涅槃時，告諸比丘：「汝等比
T04n0194_p0143c24║丘！有所狐疑便可時問，乃至一切行、無淨、常
T04n0194_p0143c25║云何。」尊者阿那律：「世尊般涅槃耶？」是密迹金
T04n0194_p0143c26║剛力士立如來後，觀如來顏色，支節筋骨皆
T04n0194_p0143c27║悉牢固，堪任重任，亦堪任說微妙之法，即啼
T04n0194_p0143c28║泣而作是說：
T04n0194_p0143c29║「無垢無眾瑕，世間失覆蓋，
T04n0194_p0144a01║猶彼紫磨金，今當捨眾去。
T04n0194_p0144a02║猶如此世間，田熟時已過，
T04n0194_p0144a03║釋種釋迦文，無想永寂滅。」
T04n0194_p0144a04║其中，或有說者：「止！止！莫作是語！」是時，彼懷此
T04n0194_p0144a05║懊惱，便作是說：「自念世尊從兜術天降神來
T04n0194_p0144a06║生世間，憶彼有數千萬天以己功德皆著青
T04n0194_p0144a07║衣，有威神之力，力不可沮壞，五百不退轉；
T04n0194_p0144a08║復有十二大鬼神，見者皆懷恐怖，欲來擁護
T04n0194_p0144a09║如來。」斯須思惟，復作是說：「攝如來支節皆
T04n0194_p0144a10║放光明，便告勅我等，勅諸天有是語：『護世神
T04n0194_p0144a11║遣使至此。』於彼處便作是語：『我等歡喜承事
T04n0194_p0144a12║供養如處胎時，夢寤之中常不遠離。我等染
T04n0194_p0144a13║著此世眾生牢固，於此有苦樂想、有父母想；
T04n0194_p0144a14║一切世微妙，有無上想；護世所造，有兄弟想；
T04n0194_p0144a15║受微信施，故有福田想；心不傾邪，有執御之
T04n0194_p0144a16║想；欲渡流故，有船師想；不可得故，懷珍寶
T04n0194_p0144a17║想；得大慈故，有護世想。如我今日金剛之身，
T04n0194_p0144a18║不碎為百分。』」或有說者：「此身必當獲果。所以
T04n0194_p0144a19║然者？供養如來故。」是時，密迹金剛力士便作
T04n0194_p0144a20║是說：「此事云何？是時太子乘馬車出城，時彼
T04n0194_p0144a21║馬還來七日不食，生三十三天，況當我等承
T04n0194_p0144a22║事受如來教誡入耳者、諷誦者？一切皆悉學，
T04n0194_p0144a23║度眾生無有限量，若復珍寶之海，當廣求之。」
T04n0194_p0144a24║是時，密迹金剛力士有二賢聖，論說此偈：
T04n0194_p0144a25║「於彼神龍處，金剛出於海，
T04n0194_p0144a26║云何當擁護，如是師子吼？」
T04n0194_p0144a27║是時思惟，復作是說：
T04n0194_p0144a28║「猶如彼深海，力無能過者，
T04n0194_p0144a29║於世行精進，大德無有邊。」
T04n0194_p0144b01║如是，世尊於波羅奈國而轉法輪。初轉此法
T04n0194_p0144b02║時，多饒益眾生，即於此夏坐，有益於摩竭國
T04n0194_p0144b03║王。第二、三、四於靈鷲頂山，第五脾舒離，第六
T04n0194_p0144b04║摩拘羅山（白善），為母故，第七於三十三天，第八
T04n0194_p0144b05║鬼神界，第九拘苫毘國，第十枝提山中，第
T04n0194_p0144b06║十一復鬼神界，第十二摩伽陀閑居處，第十
T04n0194_p0144b07║三復還鬼神界。第十四本佛所遊處，於舍衛
T04n0194_p0144b08║祇樹給孤獨園。第十五迦維羅衛國釋種村
T04n0194_p0144b09║中，第十六還迦維羅衛國，第十七羅閱城，第
T04n0194_p0144b10║十八復羅閱城，第十九柘梨山中，第二十夏
T04n0194_p0144b11║坐在羅閱城。第二十一還柘梨山中，於鬼神
T04n0194_p0144b12║界，不經歷餘處，連四夏坐。十九年不經歷餘
T04n0194_p0144b13║處，於舍衛國夏坐。如來如是最後夏坐時，於
T04n0194_p0144b14║䟦祇境界毘將村中夏坐。世尊已度愛淵，如
T04n0194_p0144b15║是曩昔諸佛所作，惠施利根，皆悉成就，諸行
T04n0194_p0144b16║普至，志性柔和，皆悉度已；次度中根；次度軟
T04n0194_p0144b17║根，漸漸使至須陀洹；與外學演說。世尊皆周
T04n0194_p0144b18║遍，爾時便取涅槃。於是便說此偈：
T04n0194_p0144b19║「欲度外學故，大尊無與等，
T04n0194_p0144b20║自覺復度彼，無有溺此淵。
T04n0194_p0144b21║經度種種樂，漸漸有長益，
T04n0194_p0144b22║於是生歡喜，皆悉度彼處。」
T04n0194_p0144b23║如今清淨無瑕穢，所生之處常值善處，己行
T04n0194_p0144b24║成就，亦無眾慢。緣諸功德皆悉成就：為彼境
T04n0194_p0144b25║界故，相應成就；以慇懃故，生皆成就；救濟拔
T04n0194_p0144b26║苦，至無為處，如是得成就。若生豪尊家，居家
T04n0194_p0144b27║成就；色微妙故，親屬成就；所為已足，無為處
T04n0194_p0144b28║成就；有限量故，所為皆成；斷種種結使故，降
T04n0194_p0144b29║伏成就；所興行業，誓願成就；種諸功德未曾
T04n0194_p0144c01║有，所犯所為成就、威儀成就、諸功德戒律成
T04n0194_p0144c02║就；演四意止，威儀成就；分別言教，境界成就；
T04n0194_p0144c03║興起智慧，集眾成就；已捨諸有，諸戒具足，戒
T04n0194_p0144c04║律成就；以智專心，亦不依禪，三昧成就；如實
T04n0194_p0144c05║分別彼界，智慧成就；斷諸結使故，解脫成就；
T04n0194_p0144c06║斷諸愚癡故，解脫見慧成就；集諸功德，一切
T04n0194_p0144c07║成就；已得滅寂，止觀成就。是故拜手十
T04n0194_p0144c08║力。是時便說此偈：
T04n0194_p0144c09║「色不可思議，佛之所覺悟，
T04n0194_p0144c10║三世稱揚名，神仙至彼岸。
T04n0194_p0144c11║於世已休息，永盡無起滅，
T04n0194_p0144c12║大智通第一，一切得自在。」
T04n0194_p0144c13║聞如來般涅槃百歲後，一切智見布現於世
T04n0194_p0144c14║間，摩竭國界欺羅梨城有王名阿儵，其德甚
T04n0194_p0144c15║巍巍，猶彼天帝無異，有大威德，聰明黠慧，堪
T04n0194_p0144c16║任與彼論議，視民如子。彼夜欲眠之時，便
T04n0194_p0144c17║作是思惟：「我今所願已果，更無悕望，當擁護
T04n0194_p0144c18║人民。今當設何方便、為何業、當興起何事，使
T04n0194_p0144c19║世人民皆蒙其德？」作是思惟已，即夜睡瞑，於
T04n0194_p0144c20║夢中便聞此偈：
T04n0194_p0144c21║「審諦甚微妙，三世所敬事，
T04n0194_p0144c22║當廣布舍利，最勝取滅度。」
T04n0194_p0144c23║聞此語已，彼王即驚覺。時王已覺，便作是嘆：
T04n0194_p0144c24║「善哉彼眾生，取滅度之後，
T04n0194_p0144c25║舍利天所傳，我等當承事。」
T04n0194_p0144c26║口傳耳所聞，是時大王即召群臣、集大眾，以
T04n0194_p0144c27║此義問彼言：「我當以何義恤化人民？」彼群臣
T04n0194_p0144c28║人民各自陳言，或言供養如來舍利，或言祭
T04n0194_p0144c29║祀神天。是時，王便作是說：「當以至誠語擁護
T04n0194_p0145a01║其法！我昨夜夢中便作是聞，思惟此舍利甚
T04n0194_p0145a02║善哉，為此世故，我等宜擁護世間人民。自既
T04n0194_p0145a03║獲福，眾生得度已，功德無有量。當行威儀恩
T04n0194_p0145a04║慈，皆使見照明——我於夢中聞如是語。」又說此
T04n0194_p0145a05║偈：
T04n0194_p0145a06║「若聞彼音響，道場自覺知，
T04n0194_p0145a07║彼是釋師子，應供養舍利。」
T04n0194_p0145a08║是時，王集諸比丘，復以此義問彼曰：「諸比丘！
T04n0194_p0145a09║以法之教。」時王復語彼比丘言：「諸賢所說，我
T04n0194_p0145a10║於夢中所見，則是我宿植德本。」是時，王於八
T04n0194_p0145a11║日受八關齋，著純白衣，撞鐘鳴鼓，作倡伎
T04n0194_p0145a12║樂，彈琴鼓瑟吹螺，燒種種香，於羅閱城欲得
T04n0194_p0145a13║舍利。「聞彼城裏有金券書，已見金券有其形
T04n0194_p0145a14║像，前世以土惠施，見彼相。」（自聞以下諸比丘言）王須臾思
T04n0194_p0145a15║惟，便作是語：「此必當獲微妙果實，我欲發開
T04n0194_p0145a16║銅函，見此中文。」即發開函，見有金券，亦見文
T04n0194_p0145a17║字（此券阿闍世王記，佛言有阿儵王也），見此證驗，即於眾生便讀
T04n0194_p0145a18║此文字：「於摩竭國界有羅閱城，有長者名波
T04n0194_p0145a19║羅蜜多羅，彼有子名脾闍耶蜜多羅，第二家
T04n0194_p0145a20║名波修波陀羅，有子名波修達多。彼二長
T04n0194_p0145a21║者子在四徼道頭弄土戲，當弄土戲時，毘
T04n0194_p0145a22║闍耶蜜多羅長者子便懷歡喜，便掬土惠施，
T04n0194_p0145a23║復有助歡喜者。如來百歲涅槃後，毘闍耶蜜
T04n0194_p0145a24║多羅當出現於世，緣彼土功德，有王名阿儵，
T04n0194_p0145a25║出沒耶種。」時王讀此文字，便懷歡喜，嘆未曾
T04n0194_p0145a26║有，復告群臣：「更讀此金券，如上無異。彼於此
T04n0194_p0145a27║世界人民之類，皆當統領，然不嘆譽波修達
T04n0194_p0145a28║多，當為彼人臣。」時王便作是嘆：「善哉大福田！
T04n0194_p0145a29║作是少施，獲大功德，心得歡喜。」或有作是說：
T04n0194_p0145b01║「我取七塔舍利，分布廣度世界。」是時，王善哉
T04n0194_p0145b02║嘆未曾有之智，歡喜取彼舍利。虛空之中聞
T04n0194_p0145b03║神聖聲，而說此偈：
T04n0194_p0145b04║「當發歡喜心，善德不可稱，
T04n0194_p0145b05║當廣布功德，遺舍利教化。」
T04n0194_p0145b06║天王於彼舍利而雨若干種華。是時，王起八
T04n0194_p0145b07║萬四千塔，一日皆悉成。是時，王告彼群臣言：
T04n0194_p0145b08║「彼有如是真諦言教，世所稱譽。為佛今已滅
T04n0194_p0145b09║度，分布舍利於世界。亦無眾結，身淨如金，
T04n0194_p0145b10║亦如白雪。觀此地未曾起惡，彼亦如是，見此
T04n0194_p0145b11║地已擁護之所教授，智不可動，在巖穴中極
T04n0194_p0145b12║峻，高空無有量，況當統領一切。一切地是福
T04n0194_p0145b13║田，十力觀眾生類，所起塔寺無有增減。」是時，
T04n0194_p0145b14║世尊舍利為一切種類，各各作若干種論。時王
T04n0194_p0145b15║說曰：「猶此力無數金剛三昧，碎骨而自得捨
T04n0194_p0145b16║休息。云何當度此？」
T04n0194_p0145b17║僧伽羅剎所集經卷下