T04n0202_p0349a01║
T04n0202_p0349a02║No. 202
T04n0202_p0349a03║賢愚經卷第一
T04n0202_p0349a04║
T04n0202_p0349a05║元魏涼州沙門慧覺等在高昌郡譯
T04n0202_p0349a06║（一）梵天請法六事品第一
T04n0202_p0349a07║如是我聞：一時佛在摩竭國善勝道場。初始
T04n0202_p0349a08║得佛，念諸眾生迷網邪倒，難可教化。「若我
T04n0202_p0349a09║住世，於事無益，不如遷逝無餘涅槃。」爾
T04n0202_p0349a10║時梵天知佛所念，即從天下前詣佛所，
T04n0202_p0349a11║頭面禮足，長跪合掌勸請：「世尊！轉于法輪，
T04n0202_p0349a12║莫般涅槃！」佛答梵天：「眾生之類，塵垢所
T04n0202_p0349a13║弊，樂著世樂，無有慧心。若我住世，唐勞
T04n0202_p0349a14║其功，如吾所念，唯滅為快。」爾時梵天復更
T04n0202_p0349a15║傾倒而白佛言：「世尊！今日法海已滿，法幢
T04n0202_p0349a16║已立，潤濟開導，今正是時。又諸眾生應可度
T04n0202_p0349a17║者亦甚眾多，云何世尊欲入涅槃，使此萌
T04n0202_p0349a18║類永失覆護？世尊往昔無數劫時，恒為眾
T04n0202_p0349a19║生採集法藥，乃至一偈，以身妻子而用募
T04n0202_p0349a20║求。云何不念便欲孤棄？「過去久遠，於閻浮
T04n0202_p0349a21║提有大國王，號修樓婆，領此世界八萬四
T04n0202_p0349a22║千諸小國邑、六萬山川、八千億聚落。王有
T04n0202_p0349a23║二萬夫人、一萬大臣。時妙色王德力無比，
T04n0202_p0349a24║覆育民物，豐樂無極。王心念曰：『如我今者，
T04n0202_p0349a25║唯以財寶資給一切，無有道教而安立之，
T04n0202_p0349a26║此是我咎，何其苦哉！今當推求堅實法財，
T04n0202_p0349a27║普令得脫。』即時宣令閻浮提內：『誰能有法
T04n0202_p0349a28║與我說者，恣其所須，不敢違逆。』募出周遍，
T04n0202_p0349a29║無有應者，時王憂愁，酸切懇惻。「毘沙門王
T04n0202_p0349b01║見其如是，欲往試之，輒自變身化作夜
T04n0202_p0349b02║叉，色貌青黑，眼赤如血，鉤牙上出，頭髮悉
T04n0202_p0349b03║竪，火從口出，來詣宮門，口自宣言：『誰欲聞
T04n0202_p0349b04║法？我當為說。』王聞是語，喜不自勝，躬自
T04n0202_p0349b05║出迎，前為作禮，敷施高座，請令就坐。即
T04n0202_p0349b06║集群僚，前後圍遶，欲得聽聞。爾時夜叉復
T04n0202_p0349b07║告王曰：『學法事難，云何直爾欲得聞知？』王
T04n0202_p0349b08║叉手曰：『一切所須不敢有逆。』夜叉報曰：『若
T04n0202_p0349b09║以大王可愛妻子與我食者，乃與汝法。』爾
T04n0202_p0349b10║時大王以所愛夫人及兒中勝者供養夜叉，
T04n0202_p0349b11║夜叉得已，於高座上眾會之中取而食之。
T04n0202_p0349b12║「爾時諸王、百官群臣見王如是，啼哭懊惱，宛
T04n0202_p0349b13║轉在地，勸請大王令捨此事。王為法故，
T04n0202_p0349b14║心堅不迴。時夜叉鬼食妻子盡，為說一
T04n0202_p0349b15║偈：
T04n0202_p0349b16║「『一切行無常，生者皆有苦，
T04n0202_p0349b17║五陰空無相，無有我我所。』
T04n0202_p0349b18║「說是偈已，王大歡喜，心無悔恨大如毛髮，
T04n0202_p0349b19║即便書寫，遣使頒示閻浮提內，咸使誦習。
T04n0202_p0349b20║時毘沙門王還復本形，讚言：『善哉！甚奇甚特！
T04n0202_p0349b21║夫人太子猶存如故。』「爾時王者，今佛身是。世
T04n0202_p0349b22║尊！昔日為法尚爾，云何今欲便捨眾生，早
T04n0202_p0349b23║入涅槃而不救濟？
T04n0202_p0349b24║「又復，世尊！過去久遠阿僧祇劫，於閻浮提
T04n0202_p0349b25║作大國王，名虔闍尼婆梨，典領諸國八萬
T04n0202_p0349b26║四千聚落、二萬夫人婇女、一萬大臣。王有
T04n0202_p0349b27║慈悲，矜及一切。人民蒙賴，穀米豐賤，感
T04n0202_p0349b28║佩王恩，猶視慈父。時王心念：『我今最尊，位
T04n0202_p0349b29║居豪首，人民於我各各安樂。雖復有是，未
T04n0202_p0349c01║盡我心，今當推求妙寶法財以利益之。』
T04n0202_p0349c02║思惟是已，遣臣宣令遍告一切：『誰有妙
T04n0202_p0349c03║法與我說者，當給所須，隨其所欲。』「時有
T04n0202_p0349c04║婆羅門，名勞度差，來詣宮門，云：『我有法。』王
T04n0202_p0349c05║聞之喜，即出奉迎，前為作禮，敷好床褥，
T04n0202_p0349c06║請令就座。王與左右合掌白言：『唯願大師
T04n0202_p0349c07║垂矜愚鄙，開闡妙法，令得聞知！』時勞度差
T04n0202_p0349c08║復報王曰：『我之智慧追求遐方，積學不易，
T04n0202_p0349c09║云何直爾便欲得聞？』王復報曰：『一切所須
T04n0202_p0349c10║悉見告勅，皆當供給。』勞度差曰：『大王今日
T04n0202_p0349c11║能於身上剜，燃千燈用供養者，乃與汝說。』
T04n0202_p0349c12║「王聞此語，倍用歡喜，即時遣人乘八萬
T04n0202_p0349c13║里象，告語一切閻浮提內：『虔闍婆梨大國王
T04n0202_p0349c14║者，却後七日，為於法故，當剜其身，以燃
T04n0202_p0349c15║千燈。』「時諸小王、一切人民聞此語已，各懷
T04n0202_p0349c16║愁毒，悉來詣王，到作禮畢，共白之言：『今此
T04n0202_p0349c17║世界有命之類，依恃大王，如盲依導、孩兒
T04n0202_p0349c18║仰母。王薨之後，當何所怙？若於身上剜千
T04n0202_p0349c19║燈者，必不全濟，云何為此一婆羅門棄此
T04n0202_p0349c20║世界一切眾生？』是時宮中二萬夫人、五百太
T04n0202_p0349c21║子、一萬大臣，合掌勸請，亦皆如是。「時王報
T04n0202_p0349c22║曰：『汝等諸人慎勿却我無上道心。吾為是
T04n0202_p0349c23║事誓求作佛，後成佛時，必先度汝。』是時眾
T04n0202_p0349c24║人見王意正，啼哭懊惱，自投於地。王意不
T04n0202_p0349c25║改，語婆羅門：『今可剜身而燃千燈。』尋為
T04n0202_p0349c26║剜之，各著脂炷。眾會見已，絕而復穌，以身
T04n0202_p0349c27║投地，如大山崩。王復白言：『唯願大師垂哀
T04n0202_p0349c28║矜採，先為說法，然後燃燈！我命儻斷，不
T04n0202_p0349c29║及聞法。』時勞度差便唱法言：
T04n0202_p0350a01║「『常者皆盡，高者必墮，合會有離，
T04n0202_p0350a02║生者皆死。』
T04n0202_p0350a03║「說是偈已，而便燃火。當此之時，王大歡喜，
T04n0202_p0350a04║心無悔恨，自立誓願：『我今求法，為成佛
T04n0202_p0350a05║道，後得佛時，當以智慧光明照悟眾生結
T04n0202_p0350a06║縛黑闇。』作是誓已，天地大動，乃至淨居諸
T04n0202_p0350a07║天宮殿動搖，咸各下視，見於菩薩作法供
T04n0202_p0350a08║養，毀壞身體，不顧軀命，僉然俱下，側塞虛
T04n0202_p0350a09║空，啼哭之淚，猶如盛雨，又雨天華而以
T04n0202_p0350a10║供養。「時天帝釋下至王前，種種讚歎，復問
T04n0202_p0350a11║之曰：『大王！今者苦痛極理，心中頗有悔恨
T04n0202_p0350a12║事不？』王即言：『無。』帝釋復白：『今觀王身戰
T04n0202_p0350a13║掉不寧，自言無悔，誰當知之？』王復立誓：
T04n0202_p0350a14║『若我從始乃至於今，心不悔者，身上眾瘡
T04n0202_p0350a15║即當平復。』作是語已，尋時平復。時彼王者，
T04n0202_p0350a16║今佛是也。「世尊！往昔苦毒求法皆為眾生，
T04n0202_p0350a17║今者滿足，云何捨棄，欲入涅槃，永使一切
T04n0202_p0350a18║失大法明？
T04n0202_p0350a19║「又復，世尊！過去世中，於閻浮提作大國王，
T04n0202_p0350a20║名毘楞竭梨，典領諸國八萬四千聚落、二萬
T04n0202_p0350a21║夫人婇女、五百太子、一萬大臣。王有慈悲，
T04n0202_p0350a22║視民如子。爾時大王心好正法，即時遣臣
T04n0202_p0350a23║宣令一切：『誰有經法為我說者，當隨其
T04n0202_p0350a24║意給足所須。』「有婆羅門名勞度差，來詣宮
T04n0202_p0350a25║門言：『有大法，誰欲聞者，我當為說。』王聞
T04n0202_p0350a26║此語，喜不自勝，躬出奉迎，接足為禮，問訊
T04n0202_p0350a27║起居，將至大殿，敷施高座，請令就坐。合
T04n0202_p0350a28║掌白言：『唯願大師當為說法！』勞度差曰：『我
T04n0202_p0350a29║之所知，四方追學，勞苦積年，云何大王直
T04n0202_p0350b01║爾欲聞？』王叉手曰：『一切所須幸垂勅及，於
T04n0202_p0350b02║大師所不敢有惜。』尋報王言：『若能於汝身
T04n0202_p0350b03║上斵千鐵釘，乃與汝法。』王即可之：『却
T04n0202_p0350b04║後七日，當辦斯事。』「爾時大王尋時遣人
T04n0202_p0350b05║乘八萬里象，遍告一切閻浮提內：『毘楞竭
T04n0202_p0350b06║梨大王，却後七日，當於身上斵千鐵釘。』
T04n0202_p0350b07║臣民聞之，悉來雲集，白大王言：『我等四遠，
T04n0202_p0350b08║承王恩德，各獲安樂。唯願大王為我等故，
T04n0202_p0350b09║莫於身上斵千鐵釘！』爾時宮中夫人、婇
T04n0202_p0350b10║女、太子、大臣、一切眾會咸皆同時向王求
T04n0202_p0350b11║哀：『唯願大王以我等故，莫為一人便取
T04n0202_p0350b12║命終，孤棄天下一切眾生！』「爾時國王報謝
T04n0202_p0350b13║之曰：『我於久遠生死之中殺身無數，或為
T04n0202_p0350b14║貪欲、瞋恚、愚癡；計其白骨，高於須彌，斬首
T04n0202_p0350b15║流血過於五江，啼哭之淚多於四海。如是
T04n0202_p0350b16║種種唐捐身命，未曾為法。吾今斵釘以
T04n0202_p0350b17║求佛道，後成佛時，當以智慧利劍斷除
T04n0202_p0350b18║汝等結使之病，云何乃欲遮我道心？』爾時眾
T04n0202_p0350b19║會默然無言。「於時大王語婆羅門：『唯願大
T04n0202_p0350b20║師垂恩先說，然後下釘。我命儻終，不及聞
T04n0202_p0350b21║法。』時勞度差便說偈言：
T04n0202_p0350b22║「『一切皆無常，生者皆有苦，
T04n0202_p0350b23║諸法空無生，實非我所有。』
T04n0202_p0350b24║「說是偈已，即於身上斵千鐵釘。時諸小
T04n0202_p0350b25║王群臣之眾一切大會以身投地，如大山
T04n0202_p0350b26║崩，宛轉啼哭，不識諸方。是時天地六種震
T04n0202_p0350b27║動，欲色諸天怪其所以，僉然俱下，見於菩
T04n0202_p0350b28║薩困苦為法，傷壞其身，同時啼哭，淚如盛
T04n0202_p0350b29║雨，又雨天花而以供養。「時天帝釋來到王
T04n0202_p0350c01║前，而問王言：『大王！今者勇猛精進，不憚苦
T04n0202_p0350c02║痛，為於法故，欲何所求？欲作帝釋轉輪
T04n0202_p0350c03║王乎？為欲求作魔王梵王？』王答之曰：『我
T04n0202_p0350c04║之所為，不求三界受報之樂，所有功德用
T04n0202_p0350c05║求佛道。』天帝復言：『王今壞身乃如是苦，寧
T04n0202_p0350c06║悔恨意耶？』王言：『無也。』天帝復言：『今觀王身
T04n0202_p0350c07║不能自持；言無悔恨，以何為證？』王尋立
T04n0202_p0350c08║誓：『若我至誠心無悔恨者，我今身體還復
T04n0202_p0350c09║如故。』作是語已，即時平復。天及人民欣勇
T04n0202_p0350c10║無量。「世尊！今者法海已滿，功德悉備，云何
T04n0202_p0350c11║欲捨一切眾生，疾入涅槃而不說法？
T04n0202_p0350c12║「又復，世尊！過去久遠無量阿僧祇劫，此閻
T04n0202_p0350c13║浮提有大國王，名曰梵天王，有太子，字
T04n0202_p0350c14║曇摩鉗，好樂正法，遣使推求，四方周遍，了
T04n0202_p0350c15║不能得。
T04n0202_p0350c16║「爾時太子求法不獲，愁悶懊惱。時天帝釋
T04n0202_p0350c17║知其至誠，化作婆羅門，來詣宮門，言：『我知
T04n0202_p0350c18║法，誰欲聞者，吾當為說。』太子聞之，即出
T04n0202_p0350c19║奉迎，接足為禮，將至大殿，敷好床座，請
T04n0202_p0350c20║令就坐。合掌白言：『唯願大師垂愍為說！』婆
T04n0202_p0350c21║羅門言：『學事甚難，追師積久，爾乃得之，
T04n0202_p0350c22║云何直爾便欲得聞？理不可也。』太子復言：
T04n0202_p0350c23║『大師所須，願見告勅，身及妻子一皆不惜。』
T04n0202_p0350c24║婆羅門言：『汝今若能作大火坑，令深十丈，
T04n0202_p0350c25║滿中熾火，自投於中以供養者，吾乃與法。』
T04n0202_p0350c26║爾時太子即如其言作大火坑。「王及夫人、
T04n0202_p0350c27║群臣、婇女，聞是語已，不能自寧，咸悉都集，
T04n0202_p0350c28║詣太子宮，諫喻太子，曉婆羅門：『唯願慈愍，
T04n0202_p0350c29║以我等故，勿令太子投於火坑！若其所須
T04n0202_p0351a01║國城、妻子及與我身，當為給使。』婆羅門言：
T04n0202_p0351a02║『吾不相逼，隨太子意。能如是者，我為說法；
T04n0202_p0351a03║不者不說。』觀其志固，各自默然。「爾時大王
T04n0202_p0351a04║即遣使者乘八萬里象，宣告一切閻浮提
T04n0202_p0351a05║內：『曇摩鉗太子為於法故，却後七日，身投
T04n0202_p0351a06║火坑。其欲見者，宜早來會。』時諸小王、四遠
T04n0202_p0351a07║士民，強弱相扶，悉皆雲集，詣太子所，長跪
T04n0202_p0351a08║合掌，異口同音白太子言：『我等諸臣仰憑
T04n0202_p0351a09║太子猶如父母，今若投火，天下喪父，永無
T04n0202_p0351a10║所怙。願愍我曹，莫為一人孤棄一切！』「爾時
T04n0202_p0351a11║太子語眾人言：『我於久遠生死之中喪身
T04n0202_p0351a12║無數——人中為貪，更相斬害；天上壽盡，失欲憂
T04n0202_p0351a13║苦；地獄之中，火燒湯煮、斧鋸刀戟、灰河劍
T04n0202_p0351a14║樹，一日之中，喪身難計，痛徹心髓，不可
T04n0202_p0351a15║具陳；餓鬼之中，百毒鑽軀；畜生中苦，身供
T04n0202_p0351a16║眾口，負重食草，苦亦難數。空荷眾苦，唐
T04n0202_p0351a17║失身命，未曾善心為於法也。吾今以此臭
T04n0202_p0351a18║穢之身供養法故，汝等云何復欲却我無
T04n0202_p0351a19║上道心？我捨此身，為求佛道，後成佛時，
T04n0202_p0351a20║當施汝等五分法身。』眾人默然。是時太子
T04n0202_p0351a21║立火坑上，白婆羅門：『唯願大師為我說法！
T04n0202_p0351a22║我命儻終，不及聞法。』時婆羅門即便為說
T04n0202_p0351a23║此偈：
T04n0202_p0351a24║「『常行於慈心，除去恚害想；
T04n0202_p0351a25║大悲愍眾生，矜傷為雨淚；
T04n0202_p0351a26║修行大喜心，同己所得法；
T04n0202_p0351a27║救護以道意，乃應菩薩行。』
T04n0202_p0351a28║「說是偈已，便欲投火。爾時帝釋并梵天王
T04n0202_p0351a29║各捉一手，而復難之：『閻浮提內一切生類
T04n0202_p0351b01║賴太子恩，莫不得所。今投火坑，天下喪
T04n0202_p0351b02║父，何為自沒，孤棄一切？』爾時太子報謝天
T04n0202_p0351b03║王及諸臣民：『何為遮我無上道心？』天及人
T04n0202_p0351b04║眾即各默然。輒自并身，投於火坑。天地大
T04n0202_p0351b05║動，虛空諸天同時號哭，淚如盛雨。即時火
T04n0202_p0351b06║坑變成花池，太子於中坐蓮花臺，諸天雨
T04n0202_p0351b07║華乃至於膝。「爾時梵天大王，今父王淨飯
T04n0202_p0351b08║是；爾時母者，今摩耶是；爾時太子曇摩鉗者，
T04n0202_p0351b09║今世尊是。世尊！爾時如是求法，為教眾
T04n0202_p0351b10║生；今已成滿，宜當潤彼枯槁之類，云何便
T04n0202_p0351b11║欲捨至涅槃不肯說法？
T04n0202_p0351b12║「又復，世尊！過去無量阿僧祇劫，爾時波羅㮈
T04n0202_p0351b13║國有五百仙士。時仙人師，名欝多羅，恒思
T04n0202_p0351b14║正法，欲得修學，四方推求，宣告一切：『誰有
T04n0202_p0351b15║正法，為我說者，隨其所欲，悉當供給。』「有婆
T04n0202_p0351b16║羅門來應之言：『吾有正法，誰欲聞者，我當
T04n0202_p0351b17║為說。』時仙人師合掌白言：『唯願矜愍，垂哀
T04n0202_p0351b18║為說！』婆羅門言：『學法事難，久苦乃獲，汝今云
T04n0202_p0351b19║何直爾欲聞？於理不可。汝若至誠欲得法
T04n0202_p0351b20║者，當隨我教。』仙人白言：『大師所勅不敢
T04n0202_p0351b21║違逆。』尋即語曰：『汝今若能剝皮作紙，析骨
T04n0202_p0351b22║為筆，血用和墨，寫吾法者，乃與汝說。』是
T04n0202_p0351b23║時欝多羅聞此語已，歡喜踊躍，敬如
T04n0202_p0351b24║來教，即剝身皮，析取身骨，以血和墨，仰
T04n0202_p0351b25║白之曰：『今正是時，唯願速說！』時婆羅門便
T04n0202_p0351b26║說此偈：
T04n0202_p0351b27║「『常當攝身行，而不殺盜婬，
T04n0202_p0351b28║不兩舌惡口，妄言及綺語。
T04n0202_p0351b29║心不貪諸欲，無瞋恚毒想，
T04n0202_p0351c01║捨離諸邪見，是為菩薩行。』
T04n0202_p0351c02║「說是偈已，即自書取，遣人宣寫，閻浮提內
T04n0202_p0351c03║一切人民，咸使誦讀，如說修行。「世尊！爾時
T04n0202_p0351c04║如是求法，為於眾生心無悔恨；今者云何
T04n0202_p0351c05║欲捨一切，入於涅槃而不說法？「又復，世
T04n0202_p0351c06║尊！過去久遠阿僧祇劫，於閻浮提作大國
T04n0202_p0351c07║王，名曰尸毘；王所住城，號提婆拔提，豐樂
T04n0202_p0351c08║無極。時尸毘王主閻浮提八萬四千諸小國
T04n0202_p0351c09║土、六萬山川、八千億聚落，王有二萬夫人
T04n0202_p0351c10║婇女、五百太子、一萬大臣，行大慈悲，矜及
T04n0202_p0351c11║一切。「時天帝釋五德離身，其命將終，愁憒
T04n0202_p0351c12║不樂。毘首羯摩見其如是，即前白言：『何為
T04n0202_p0351c13║慷慨而有愁色？』帝釋報言：『吾將終矣，死證
T04n0202_p0351c14║已現。如今世間佛法已滅，亦復無有諸大
T04n0202_p0351c15║菩薩，我心不知何所歸依，是以愁耳。』毘首
T04n0202_p0351c16║羯摩白天帝言：『今閻浮提有大國王，行菩
T04n0202_p0351c17║薩道，名曰尸毘，志固精進，必成佛道。宜往
T04n0202_p0351c18║投歸，必能覆護，解救危厄。』天帝復白：『若是
T04n0202_p0351c19║菩薩，當先試之為至誠不。汝化為鴿，我
T04n0202_p0351c20║變作鷹，急追汝後，相逐詣彼大王坐所，便
T04n0202_p0351c21║求擁護。以此試之，足知真偽。』毘首羯摩
T04n0202_p0351c22║復答天帝：『菩薩大人不宜加苦，正應供養，
T04n0202_p0351c23║不須以此難事逼也。』爾時帝釋便說偈言：
T04n0202_p0351c24║「『我亦非惡心，如真金應試，
T04n0202_p0351c25║以此試菩薩，知為至誠不。』
T04n0202_p0351c26║「說是偈已。毘首羯摩自化為鴿，帝釋作鷹
T04n0202_p0351c27║急追鴿後；臨欲捉食，時鴿惶怖，飛趣大王，
T04n0202_p0351c28║入王腋下，歸命於王。鷹尋後至，立於殿前，
T04n0202_p0351c29║語大王言：『今此鴿者是我之食，來在王邊，
T04n0202_p0352a01║宜速還我，我飢甚急。』尸毘王言：『吾本誓願
T04n0202_p0352a02║當度一切，此來依我，終不與汝。』鷹復言
T04n0202_p0352a03║曰：『大王！今者云度一切，若斷我食，命不得
T04n0202_p0352a04║濟。如我之類非一切耶？』王時報言：『若與
T04n0202_p0352a05║餘肉，汝能食不？』鷹即言曰：『唯得新殺熱肉，
T04n0202_p0352a06║我乃食之。』王復念曰：『今求新殺熱肉者，害
T04n0202_p0352a07║一救一，於理無益。』內自思惟：『唯除我身，
T04n0202_p0352a08║其餘有命皆自護惜。』即取利刀自割股
T04n0202_p0352a09║肉，持用與鷹，貿此鴿命。「鷹報王曰：『王為施
T04n0202_p0352a10║主，等視一切；我雖小鳥，理無偏枉。若欲
T04n0202_p0352a11║以肉貿此鴿者，宜稱使停。』王勅左右：『疾
T04n0202_p0352a12║取稱來。』以鉤鉤中，兩頭施盤。即時取鴿
T04n0202_p0352a13║安著一頭，所割身肉以著一頭。割股肉
T04n0202_p0352a14║盡，故輕於鴿；復割兩臂、兩脇，身肉都盡，
T04n0202_p0352a15║故不等鴿。「爾時大王舉身自起，欲上稱
T04n0202_p0352a16║盤，氣力不接，失跨墮地，悶無所覺，良久
T04n0202_p0352a17║乃穌，自責其心：『我從久遠為汝所困，輪
T04n0202_p0352a18║迴三界，酸毒備甞，未曾為福。今是精進立
T04n0202_p0352a19║行之時，非懈怠時也！』種種責已，自強起立，
T04n0202_p0352a20║得上稱盤，心中歡喜，自以為善。「是時天地
T04n0202_p0352a21║六種震動，諸天宮殿皆悉傾搖，乃至色界諸
T04n0202_p0352a22║天同時來下，於虛空中見於菩薩行於難
T04n0202_p0352a23║行，傷壞軀體，心期大法，不顧身命，各共啼
T04n0202_p0352a24║哭，淚如盛雨，又雨天華而以供養。「爾時
T04n0202_p0352a25║帝釋還復本形，住在王前，語大王曰：『今作
T04n0202_p0352a26║如是難及之行，欲求何等？汝今欲求轉輪
T04n0202_p0352a27║聖王、帝釋、魔王？三界之中，欲求何等？』菩薩
T04n0202_p0352a28║答言：『我所求者，不期三界尊榮之樂，所作
T04n0202_p0352a29║福報欲求佛道。』天帝復言：『汝今壞身乃
T04n0202_p0352b01║徹骨髓，寧有悔恨意耶？』王言：『無也。』天帝復
T04n0202_p0352b02║曰：『雖言無悔，誰能知之？我觀汝身戰掉
T04n0202_p0352b03║不停，言氣斷絕，言無悔恨，以何為證？』王
T04n0202_p0352b04║即立誓：『我從始來乃至於今，無有悔恨大
T04n0202_p0352b05║如毛髮，我所求願必當果獲。至誠不虛如
T04n0202_p0352b06║我言者，令吾身體即當平復。』作誓已訖，身
T04n0202_p0352b07║便平復，倍勝於前。天及世人歎未曾有，歡
T04n0202_p0352b08║喜踊躍，不能自勝。「尸毘王者，今佛身是也。
T04n0202_p0352b09║世尊！往昔為於眾生不顧身命，乃至如是；
T04n0202_p0352b10║今者世尊法海已滿，法幢已立，法鼓已建，
T04n0202_p0352b11║法炬已照，潤益成立，今正得時，云何欲
T04n0202_p0352b12║捨一切眾生，入於涅槃而不說法？」爾時梵
T04n0202_p0352b13║王於如來前合掌讚歎，說於如來先身求
T04n0202_p0352b14║法為於眾生，凡有千首。世尊爾時受梵王
T04n0202_p0352b15║請，即便往詣波羅㮈國鹿野苑中轉于法
T04n0202_p0352b16║輪，三寶因是乃現於世。時諸人天、諸龍鬼
T04n0202_p0352b17║神、八部之眾，聞說是已，莫不歡喜，頂戴奉
T04n0202_p0352b18║行。
T04n0202_p0352b19║（二）摩訶薩埵以身施虎品第二
T04n0202_p0352b20║如是我聞：一時佛在舍衛國祇樹給孤獨園。
T04n0202_p0352b21║爾時世尊乞食時到，著衣持鉢，獨將阿難
T04n0202_p0352b22║入城乞食。時有一老母，唯有二男，偷盜無
T04n0202_p0352b23║度。財主捕得，便將詣王。平事按律，其罪
T04n0202_p0352b24║應死，即付旃陀羅，將至殺處。遙見世尊，
T04n0202_p0352b25║母子三人俱共向佛叩頭求哀：「唯願天尊
T04n0202_p0352b26║垂濟苦厄，救我子命！」誠心欵篤，甚可憐愍。
T04n0202_p0352b27║如來慈矜，即遣阿難詣王請命。王聞佛教，
T04n0202_p0352b28║即便放之。得脫此厄，感戴佛恩，欣踊無量，
T04n0202_p0352b29║尋詣佛所，頭面禮足，合掌白言：「蒙佛慈恩
T04n0202_p0352c01║得濟餘命，唯願天尊慈愍我等，聽在道
T04n0202_p0352c02║次！」佛即可之，告曰：「善來比丘！」鬚髮自墮，身
T04n0202_p0352c03║所著衣，變成袈裟，敬心內發，志信益固。佛
T04n0202_p0352c04║為說法，諸垢永盡，得阿羅漢道；其母聞法，
T04n0202_p0352c05║得阿那含。爾時阿難目見此事，歎未曾有，
T04n0202_p0352c06║讚說如來若干德行，又復呰嗟：「母子三人
T04n0202_p0352c07║宿有何慶，值遇世尊，得免重罪，獲涅槃
T04n0202_p0352c08║安？一身之中，特蒙利益，何其快哉！」佛告阿
T04n0202_p0352c09║難：「此三人者，非但今日蒙我得活，乃往過
T04n0202_p0352c10║去亦蒙我恩而得濟活。」阿難白佛：「不審世
T04n0202_p0352c11║尊過去世中濟活三人，其事云何？」佛告阿
T04n0202_p0352c12║難：「乃往久遠阿僧祇劫，此閻浮提有大國
T04n0202_p0352c13║王，名曰摩訶羅檀囊（秦言大寶），典領小
T04n0202_p0352c14║國，凡有五千。王有三子，其第一者，名摩
T04n0202_p0352c15║訶富那寧，次名摩訶提婆（秦言大天），次
T04n0202_p0352c16║名摩訶薩埵——此小子者，少小行慈，矜愍一
T04n0202_p0352c17║切，猶如赤子。「爾時大王與諸群臣、夫人、太
T04n0202_p0352c18║子出外遊觀，時王疲懈，小住休息。其王三
T04n0202_p0352c19║子共遊林間，見有一虎適乳二子，飢餓
T04n0202_p0352c20║逼切，欲還食之。其王小子語二兄曰：『今
T04n0202_p0352c21║此虎者酸苦極理，羸瘦垂死，加復初乳，
T04n0202_p0352c22║我觀其志欲自噉子。』二兄答言：『如汝所
T04n0202_p0352c23║云。』弟復問兄：『此虎今者，當復何食？』二兄報
T04n0202_p0352c24║曰：『若得新殺熱血肉者，乃可其意。』又復問
T04n0202_p0352c25║曰：『今頗有人能辦斯事，救此生命，令得
T04n0202_p0352c26║存不？』二兄答言：『是為難事。』「時王小子內自
T04n0202_p0352c27║思惟：『我於久遠生死之中，捐身無數，唐捨
T04n0202_p0352c28║軀命，或為貪欲，或為瞋恚，或為愚癡，未曾
T04n0202_p0352c29║為法。今遭福田，此身何在？』設計已定，復
T04n0202_p0353a01║共前行。前行未遠，白二兄言：『兄等且去，我
T04n0202_p0353a02║有私緣，比爾隨後。』作是語已，疾從本徑
T04n0202_p0353a03║至於虎所，投身虎前。餓虎口噤，不能得
T04n0202_p0353a04║食。爾時太子自取利木，刺身出血，虎得
T04n0202_p0353a05║舐之，其口乃開，即噉身肉。「二兄待之經久
T04n0202_p0353a06║不還，尋迹推覓，憶其先心，必能至彼，餧
T04n0202_p0353a07║於餓虎。追到岸邊，見摩訶薩埵死在虎前，
T04n0202_p0353a08║虎已食之，血肉塗漫。自撲墮地，氣絕而死，
T04n0202_p0353a09║經於久時，乃還穌活，啼哭宛轉，迷憒悶絕，
T04n0202_p0353a10║而復還穌。「夫人眠睡，夢有三鴿共戲林野，
T04n0202_p0353a11║鷹卒捉得其小者食。覺已驚怖，向王說之：
T04n0202_p0353a12║『我聞諺言：「鴿，子孫者也。」今亡小鴿，我所愛
T04n0202_p0353a13║兒必有不祥。』即時遣人四出求覓。「未久之
T04n0202_p0353a14║間，二兒已到。父母問言：『我所愛子今為所
T04n0202_p0353a15║在？』二兒哽噎，隔塞斷絕，不能出聲，經于久
T04n0202_p0353a16║時，乃復出言：『虎已食之。』父母聞此，躃地悶
T04n0202_p0353a17║絕而無所覺，良久乃穌，即與二兒、夫人、婇
T04n0202_p0353a18║女馳奔至彼死屍之處。爾時餓虎食肉已
T04n0202_p0353a19║盡，唯有骸骨狼藉在地。母扶其頭，父捉其
T04n0202_p0353a20║手，哀號悶絕，絕而復穌，如是經久。「時摩訶
T04n0202_p0353a21║薩埵命終之後，生兜率天，即自生念：『我因
T04n0202_p0353a22║何行來受此報？』天眼徹視，遍觀五趣，見前
T04n0202_p0353a23║死屍故在山間，父母悲悼，纏綿痛毒。憐
T04n0202_p0353a24║其愚惑，啼泣過甚，『或能於此喪失身命，我
T04n0202_p0353a25║今當往諫喻彼意。』即從天下，住於空中，種
T04n0202_p0353a26║種言辭，解諫父母。「父母仰問：『汝是何神？願
T04n0202_p0353a27║見告示！』天尋報曰：『我是王子摩訶薩埵，我
T04n0202_p0353a28║由捨身濟虎餓乏，生兜率天。大王！當知有
T04n0202_p0353a29║法歸無，生必有終；惡墮地獄，為善生天。
T04n0202_p0353b01║生死常塗，今者何獨沒於憂愁煩惱之海，不
T04n0202_p0353b02║自覺悟懃修眾善？』父母報言：『汝行大慈，矜
T04n0202_p0353b03║及一切，捨我取終；吾心念汝，荒塞寸絕，我
T04n0202_p0353b04║苦難計。汝修大慈，那得如是？』於時天人復
T04n0202_p0353b05║以種種妙善偈句報謝父母，父母於是小
T04n0202_p0353b06║得惺悟，作七寶函，盛骨著中，葬埋畢訖，
T04n0202_p0353b07║於上起塔。天即化去，王及大眾還自歸宮。」
T04n0202_p0353b08║佛告阿難：「爾時大王，摩訶羅檀那者，豈異人
T04n0202_p0353b09║乎？今我父王閱頭檀是；時王夫人，我母摩
T04n0202_p0353b10║訶摩耶是；爾時摩訶富那寧者，今彌勒是；第
T04n0202_p0353b11║二太子摩訶提婆者，今婆修蜜多羅是。爾
T04n0202_p0353b12║時太子摩訶薩埵，豈異人乎？我身是也；爾時
T04n0202_p0353b13║虎母，今此老母是；爾時二子，今二人是。我於
T04n0202_p0353b14║久遠濟其急厄危頓之命，令得安全；吾今
T04n0202_p0353b15║成佛，亦濟彼厄，令其永離生死大苦。」爾時
T04n0202_p0353b16║阿難、一切眾會，聞佛所說，歡喜奉行。
T04n0202_p0353b17║（三）二梵志受齋品第三
T04n0202_p0353b18║如是我聞：一時佛在舍衛國祇樹給孤獨園。
T04n0202_p0353b19║爾時初夜有二天來詣於佛所，天人身光
T04n0202_p0353b20║照曜祇桓，皆如金色，佛便隨宜演暢妙
T04n0202_p0353b21║法。心意開悟，俱得道迹，頭面禮佛，還歸天
T04n0202_p0353b22║上。明日清朝，阿難白佛：「昨夜二天來覲世
T04n0202_p0353b23║尊，威相昞著，淨光赫奕。昔種何德，獲斯妙
T04n0202_p0353b24║果？」佛告阿難：「迦葉如來滅度之後，遺法垂
T04n0202_p0353b25║末，有二婆羅門受持八齋，其一人者求願
T04n0202_p0353b26║生天，其第二人求作國王。其第一人還歸
T04n0202_p0353b27║其家，婦呼共食。夫答婦言：『向受佛齋，過中
T04n0202_p0353b28║不食。』婦復語曰：『君是梵志，自有戒法，何緣
T04n0202_p0353b29║乃受異道之齋？今若相違不共我飯，當以
T04n0202_p0353c01║斯事語諸梵志，使驅擯汝，不與會同。』聞
T04n0202_p0353c02║此語已，深懷恐怖，便與其婦非時而食。二
T04n0202_p0353c03║人隨壽長短，各取命終。願作王者，持齋完
T04n0202_p0353c04║具，得生王家；願生天者，由破齋故，乃生
T04n0202_p0353c05║龍中。「時有一人為王守園，日日奉送種種
T04n0202_p0353c06║果蓏。此人後時於泉水中得一異㮈，色香
T04n0202_p0353c07║甚美，便作是念：『我每出入，常為門監所見
T04n0202_p0353c08║前却，當以與之。』如念即與。門監受已，復
T04n0202_p0353c09║自思惟：『我通事時，每為黃門之所抴縮，當
T04n0202_p0353c10║以與之。』便用斯㮈奉貢黃門。黃門納竟，轉
T04n0202_p0353c11║上夫人。夫人得㮈，復用獻王。王食此㮈，
T04n0202_p0353c12║甚覺甘美，便問夫人：『從何處得？』夫人即
T04n0202_p0353c13║時如實而對；展轉相推，到于園監。王復召
T04n0202_p0353c14║喚而問之曰：『吾園之中有此美果，何不見
T04n0202_p0353c15║奉，乃與他人？』園監於是本末自陳，王復告
T04n0202_p0353c16║言：『自今已後，常送斯㮈，莫令斷絕。』園監啟
T04n0202_p0353c17║曰：『此㮈無種，從泉中得；勅使常送，無由
T04n0202_p0353c18║可辦。』王復告言：『若不能得，當斬汝身！』園
T04n0202_p0353c19║監還出，至彼園中，憂愁懊惱，舉聲大哭。「時
T04n0202_p0353c20║有一龍聞其哭音，變身為人，來問之言：『汝
T04n0202_p0353c21║有何事，悲哭乃爾？』是時園監具自宣說。龍
T04n0202_p0353c22║還入水，以多美果著金盤上，用與此人，因
T04n0202_p0353c23║告之言：『可持此果以奉汝王，并騰吾意
T04n0202_p0353c24║云：「吾及王本是親友，乃昔在世俱為梵志，
T04n0202_p0353c25║共受八齋，各求所願。汝戒完具，得為人王；
T04n0202_p0353c26║吾戒不全，生於龍中。今欲奉修齋法，求捨
T04n0202_p0353c27║此身，願索八關齋法，用遺於我；若其相違，
T04n0202_p0353c28║吾覆汝國，用作大海。」』園監於是奉果於
T04n0202_p0353c29║王，因復說龍所囑之變。「王聞此已，甚用
T04n0202_p0354a01║不樂。所以者何？時世無佛，法又滅盡，八關
T04n0202_p0354a02║齋文今不可得。若不稱之，恐見危害。惟
T04n0202_p0354a03║念此理，是故愁悒。王有大臣，最所敬重，
T04n0202_p0354a04║王告臣曰：『神龍從我求索齋法，仰卿得
T04n0202_p0354a05║之，當用寄與。』大臣對言：『今世無法，云何可
T04n0202_p0354a06║得？』王又告曰：『汝今不獲，吾當殺卿。』「大臣聞
T04n0202_p0354a07║此，甚懷惆悵，往至自舍。此臣有父，年老
T04n0202_p0354a08║耆舊。每從外來，和顏悅色，以慰父意。當於
T04n0202_p0354a09║是時，父見其子面色改常，即便問之：『何由
T04n0202_p0354a10║乃爾？』於時大臣便向其父委曲自說，其父
T04n0202_p0354a11║答曰：『吾家堂柱每現光明，試破看之，儻有
T04n0202_p0354a12║異物。』奉父言教，令他拕伐，取而斬析，
T04n0202_p0354a13║得經二卷，一是《十二因緣經》，二是〈八關齋
T04n0202_p0354a14║文〉，大臣即持，奉上於王。王得歡喜，不能自
T04n0202_p0354a15║勝，便以此經著金盤上，自送與龍。「龍獲此
T04n0202_p0354a16║經，大用欣慶，便用好寶贈遺於王；受持八
T04n0202_p0354a17║齋，懃而奉行，命終之後，生於天宮。人王亦
T04n0202_p0354a18║復修奉齋法，壽盡生天，共同一處。昨夜俱
T04n0202_p0354a19║來，諮稟法化，應時尋得須陀洹果，永息三
T04n0202_p0354a20║塗，遊人天道，從是已往，畢得涅槃。」佛說是
T04n0202_p0354a21║時，一切眾會歡喜奉行。
T04n0202_p0354a22║（四）波羅㮈人身貧供養品第四
T04n0202_p0354a23║如是我聞：一時佛在舍衛國祇樹給孤獨園。
T04n0202_p0354a24║是時國中有大長者，生一男兒，面首端政，
T04n0202_p0354a25║既生數日，復能言語，問其父母：「世尊在不？」
T04n0202_p0354a26║答曰：「故在。」復更問曰：「尊者舍利弗、阿難等，
T04n0202_p0354a27║悉為在不？」答言：「悉在。」父母見子生便能言，
T04n0202_p0354a28║謂其非人，深怪所以，便往問佛。佛言：「此兒
T04n0202_p0354a29║有福，不足疑也。」父母歡喜，還歸其家。兒
T04n0202_p0354b01║又啟曰：「唯願二親為我請佛及比丘僧！」父
T04n0202_p0354b02║母告曰：「請佛及僧，當須供具，非卒可辦。」
T04n0202_p0354b03║兒又啟曰：「但掃灑堂舍，莊嚴床席，施三高
T04n0202_p0354b04║座，百味飲食當自然至。又我先身之母今
T04n0202_p0354b05║猶存在，居波羅㮈國，為我喚之。」父母隨語，
T04n0202_p0354b06║使人乘象馳奔召來。所以作三高座者，一
T04n0202_p0354b07║為如來，二為本生母，三為今身母。佛與眾
T04n0202_p0354b08║僧既入其舍，次第坐定，甘饍美味，自在豐
T04n0202_p0354b09║足。佛為說法，父及二母、合家大小聞法歡
T04n0202_p0354b10║喜，盡得初果。此兒轉長，便辭出家，精懃正
T04n0202_p0354b11║業，獲致羅漢。阿難白佛：「此沙門者，宿種何
T04n0202_p0354b12║德，生於豪貴，小而能言，又復學道，逮得神
T04n0202_p0354b13║通？」佛告阿難：「此人前身生波羅㮈，為長者
T04n0202_p0354b14║子。父亡沒後，家業衰耗，漸致貧窮。雖值佛
T04n0202_p0354b15║世，無以供養，念此不悅，情不自釋，便
T04n0202_p0354b16║捨豪姓，求為客作。終竟一歲，索金千兩，
T04n0202_p0354b17║豪姓問曰：『卿欲娶妻耶？』答曰：『不也。』豪姓又
T04n0202_p0354b18║問：『用金何為？』答曰：『欲用飯佛及於聖僧。』豪
T04n0202_p0354b19║姓告曰：『若欲請佛，吾當與金，并為經營會
T04n0202_p0354b20║於我舍。』貧者唯諾，便設餚饍請佛及僧。由
T04n0202_p0354b21║此因緣，命終之後，生在長者家，今復請佛，
T04n0202_p0354b22║聞法得道。」佛告阿難：「往昔貧人者，今長者子
T04n0202_p0354b23║沙門是也。」佛說此時，一切眾會莫不歡喜，
T04n0202_p0354b24║頂戴奉行。
T04n0202_p0354b25║（五）海神難問船人品第五
T04n0202_p0354b26║如是我聞：一時佛在舍衛國祇樹給孤獨園。
T04n0202_p0354b27║爾時此國有五百賈客入海採寶，自共議
T04n0202_p0354b28║言：「當求明人用作導師。」便請一五戒優婆
T04n0202_p0354b29║塞共入大海。既到海中，海神變身作一
T04n0202_p0354c01║夜叉，形體醜惡，其色青黑，口出長牙，頭上
T04n0202_p0354c02║火燃，來牽其船。問估客曰：「世間可畏，有
T04n0202_p0354c03║過我者無？」賢者對曰：「更有可畏，劇汝數倍。」
T04n0202_p0354c04║海神復問：「何者是耶？」答曰：「世有愚人，作諸
T04n0202_p0354c05║不善——殺生、盜竊、婬妷無度、妄言、兩舌、惡口、綺
T04n0202_p0354c06║語；貪欲、瞋恚，沒在邪見。死入地獄，受苦萬
T04n0202_p0354c07║端，獄卒阿傍取諸罪人，種種治之——或以刀
T04n0202_p0354c08║斫，或以車裂，分壞其身，作數千段；或復臼
T04n0202_p0354c09║擣，或復磨之；刀山、劍樹、火車、鑊湯、寒氷、沸
T04n0202_p0354c10║屎，一切備受，荷如此苦，經數千萬歲。此之
T04n0202_p0354c11║可畏，劇汝甚多。」海神放之，隱形而去。船進
T04n0202_p0354c12║數里，海神復更化作一人，形體痟瘦，筋骨相
T04n0202_p0354c13║連，復來牽船。問諸人曰：「世間羸瘦，有劇
T04n0202_p0354c14║我者無？」賢者答言：「更有羸瘦甚劇於汝。」
T04n0202_p0354c15║海神復問：「誰復劇耶？」賢者答曰：「有愚癡人，
T04n0202_p0354c16║心性弊惡，慳貪嫉妬，不知布施，死墮餓鬼。
T04n0202_p0354c17║身大如山，咽如針鼻，頭髮長亂，形體黑瘦，
T04n0202_p0354c18║數千萬歲不識水穀。如是之形，復劇於
T04n0202_p0354c19║汝。」海神放船，沒而不現。船行數里，海神復
T04n0202_p0354c20║化更作一人，極為端政，復來牽船。問諸商
T04n0202_p0354c21║客：「人之美妙，有與我等者無？」賢者答曰：
T04n0202_p0354c22║「乃有勝汝百千萬倍。」海神復問：「誰為勝者？」
T04n0202_p0354c23║賢者答曰：「世有智人，奉行諸善，身口意業
T04n0202_p0354c24║恒令清淨，信敬三寶，隨時供養。其人命終
T04n0202_p0354c25║生於天上，形貌皎潔，端政無雙，殊勝於
T04n0202_p0354c26║汝數千萬倍。以汝方之，如瞎獼猴比彼妙
T04n0202_p0354c27║女。」海神取水一掬，而問之曰：「掬中水多？海
T04n0202_p0354c28║水多耶？」賢者答曰：「掬中水多，非海水也。」
T04n0202_p0354c29║海神重問：「汝今所說為至誠不？」賢者答曰：
T04n0202_p0355a01║「此言真諦，不虛妄也。何以明之？海水雖多，
T04n0202_p0355a02║必有枯竭——劫欲盡時，兩日竝出，泉源池流
T04n0202_p0355a03║悉皆旱涸；三日出時，諸小河水悉皆枯乾；
T04n0202_p0355a04║四日出時，諸大江海悉皆枯竭；五日出時，
T04n0202_p0355a05║大海稍減；六日出時，三分減二；七日出時，
T04n0202_p0355a06║海水都盡，須彌崩壞，下至金剛地際皆悉
T04n0202_p0355a07║燋燃。若復有人能以信心、以一掬水供養
T04n0202_p0355a08║於佛，或用施僧，或奉父母，或匃貧窮、給與
T04n0202_p0355a09║禽獸，此之功德，歷劫不盡。以此言之，知海
T04n0202_p0355a10║為少，掬水為多。」海神歡喜，即以珍寶用贈
T04n0202_p0355a11║賢者，兼寄妙寶施佛及僧。時諸賈客即
T04n0202_p0355a12║與賢者採寶已足，還歸本國。是時賢者、五
T04n0202_p0355a13║百賈客咸詣佛所，稽首佛足。作禮畢已，各
T04n0202_p0355a14║持寶物并海神所寄奉佛及僧。悉皆長跪，
T04n0202_p0355a15║叉手白佛：「願為弟子，稟受清化！」佛尋可之：
T04n0202_p0355a16║「善來比丘！」鬚髮自落，法衣在身。佛為說法，
T04n0202_p0355a17║應適其情，即時開悟，諸欲都淨，得阿羅漢。
T04n0202_p0355a18║時諸會者聞佛所說，皆大歡喜，頂戴奉行。
T04n0202_p0355a19║（六）恒伽達品第六
T04n0202_p0355a20║如是我聞：一時佛在羅閱祇竹園精舍。是時
T04n0202_p0355a21║國中有一輔相，其家大富，然無兒子。時恒
T04n0202_p0355a22║河邊有摩尼跋羅天祠，合土人民皆悉敬
T04n0202_p0355a23║奉。時此輔相往詣祠所而禱之言：「我無子
T04n0202_p0355a24║息，承聞天神功德無量，救護群生，能與其
T04n0202_p0355a25║願，今故自歸。若蒙所願，願賜一子，當以金
T04n0202_p0355a26║銀校飾天身，及以名香塗治神室；如其無
T04n0202_p0355a27║驗，當壞汝廟，屎塗汝身！」天神聞已，自思惟
T04n0202_p0355a28║言：「此人豪富，力勢強盛，非是凡品，得為其
T04n0202_p0355a29║子。我德尠少，不能與願；願若不果，必見
T04n0202_p0355b01║毀辱。」廟神便復往白摩尼跋羅，摩尼跋羅
T04n0202_p0355b02║其力不辦，自詣毘沙門王啟白此事。毘沙
T04n0202_p0355b03║門言：「亦非我力能使有子，當詣天帝從
T04n0202_p0355b04║求斯願。」毘沙門王即時上天，啟帝釋曰：「我
T04n0202_p0355b05║有一臣摩尼跋羅，近日見語云：『王舍城有
T04n0202_p0355b06║一輔相，從其求子，結立重誓，若願得遂，倍
T04n0202_p0355b07║加供養，所願若違，當破我廟而毀辱之。』彼
T04n0202_p0355b08║人豪兇，必能如是，幸望天王令其有子。」帝
T04n0202_p0355b09║釋答曰：「斯事至難，當覓因緣。」時有一天，五德
T04n0202_p0355b10║離身，臨命欲盡。帝釋告曰：「卿命垂終，可
T04n0202_p0355b11║願生彼輔相之家？」天子答言：「意欲出家，奉
T04n0202_p0355b12║修正行。若生尊榮，離俗則難，欲在中流，
T04n0202_p0355b13║冀遂所志。」帝釋復曰：「但往生彼，若欲學道，
T04n0202_p0355b14║吾當相佐。」天子命終，降神受胎輔相之家。
T04n0202_p0355b15║即生出外，形貌端政。即召相師，為其立
T04n0202_p0355b16║字。相師問曰：「本於何處求得此兒？」輔相答
T04n0202_p0355b17║言：「昔從恒河天神求之。」因為作字為恒
T04n0202_p0355b18║伽達。年漸長大，志在道法，便啟父母，求索
T04n0202_p0355b19║出家。父母告曰：「吾今富貴，產業弘廣，唯汝一
T04n0202_p0355b20║子，當嗣門戶。遣吾存活，終不相聽。」兒不
T04n0202_p0355b21║從志，深自惆悵，便欲捨身，更求凡處，於中
T04n0202_p0355b22║求出，必極易也。於是密去，自墜高巖，既墮
T04n0202_p0355b23║在地，無所傷損；復至河邊，投身水中，水還
T04n0202_p0355b24║漂出，亦無所苦；復取毒藥而吞噉之，毒氣
T04n0202_p0355b25║不行，無由致死。復作是念：「當犯官法，為
T04n0202_p0355b26║王所殺。」值王夫人及諸婇女出宮，到園池
T04n0202_p0355b27║中洗浴，皆脫衣服，置林樹間。時恒伽達密
T04n0202_p0355b28║入林中，取其服飾，抱持而出。門監見之，
T04n0202_p0355b29║將往白阿闍世王。王聞此事，瞋恚隆盛，便
T04n0202_p0355c01║取弓箭，自手射之，而箭還反，正向王身；
T04n0202_p0355c02║如是至三，不能使中。王怖投弓，問彼人
T04n0202_p0355c03║言：「卿是天龍鬼神乎？」恒伽達言：「賜我一
T04n0202_p0355c04║願，乃敢自陳。」王曰：「當與。」恒伽達言：「我非是
T04n0202_p0355c05║天，亦非龍鬼，是王舍國輔相之兒。我欲出
T04n0202_p0355c06║家，父母不聽，故欲自殺，更生餘處。投巖、赴
T04n0202_p0355c07║河、飲毒不死，故犯王法，望得危命。王
T04n0202_p0355c08║今加害，復不能傷，事情如是，何酷之甚！願
T04n0202_p0355c09║見顧愍，聽我為道！」王尋告曰：「聽汝出家
T04n0202_p0355c10║修學聖道。」因復將之共到佛所，啟白世
T04n0202_p0355c11║尊如向之事。於時如來聽為沙門，法衣
T04n0202_p0355c12║在體，便成比丘。佛為說法，心意開暢，成羅
T04n0202_p0355c13║漢道，三明六通，具八解脫。阿闍世王尋白
T04n0202_p0355c14║佛言：「此恒伽達者，先世之時，種何善根，投
T04n0202_p0355c15║山不死，墮水不溺，食毒無苦，箭射無傷，
T04n0202_p0355c16║加遇聖尊，得度生死？」佛告王曰：「乃往過去
T04n0202_p0355c17║無數世時，有一大國，名波羅㮈，其王名梵
T04n0202_p0355c18║摩達，將諸宮人林中遊戲，諸婇女輩激聲
T04n0202_p0355c19║而歌，外有一人高聲和之，王聞其聲，便
T04n0202_p0355c20║生瞋妬，遣人捕來，勅使殺之。「時有大臣
T04n0202_p0355c21║從外邊來，見此一人而被囚執，便問左
T04n0202_p0355c22║右：『何緣乃爾？』其傍諸人具列事狀。臣曰：『且
T04n0202_p0355c23║停！待我見王。』大臣進入，啟白王言：『彼人之
T04n0202_p0355c24║罪不至深重，何以殺之？雖和其音，而不
T04n0202_p0355c25║見形，既無交通奸婬之事，幸願垂矜，匃其
T04n0202_p0355c26║生命！』王不能違，赦不刑戮。「其人得脫，奉
T04n0202_p0355c27║事大臣懃謹無替，如是承給經歷多年，便
T04n0202_p0355c28║自思惟：『婬欲傷人利於刀劍，我今困厄，
T04n0202_p0355c29║皆由欲故。』即語大臣：『聽我出家，遵修道業。』
T04n0202_p0356a01║大臣答曰：『不敢相違。學若成道，還來相見。』
T04n0202_p0356a02║即詣山澤，專思妙理，精神開悟，成辟支佛；
T04n0202_p0356a03║還來城邑，造大臣家。大臣歡喜，請供養之，
T04n0202_p0356a04║甘饍妙服，四事無乏。「時辟支佛於虛空中
T04n0202_p0356a05║現神變化，身出水火，放大光明。大臣見之，
T04n0202_p0356a06║欣然無量，便立誓願：『由吾恩故，命得全濟，
T04n0202_p0356a07║使我世世富貴長壽，殊勝奇特數千萬倍，
T04n0202_p0356a08║令我智德相與共等。』」佛告王曰：「時彼大臣
T04n0202_p0356a09║救活一人，令得道者，今恒伽達是。由是因
T04n0202_p0356a10║緣，所生之處命不中夭，今值我時，逮致應
T04n0202_p0356a11║真。」佛說此已，諸在會者信敬歡喜，頂受奉
T04n0202_p0356a12║行。
T04n0202_p0356a13║（七）須闍提品第七
T04n0202_p0356a14║如是我聞：一時佛在羅閱祇竹園精舍。爾時
T04n0202_p0356a15║世尊而與阿難著衣持鉢入城乞食。時有
T04n0202_p0356a16║老翁、老母，兩目既盲，貧窮孤苦，無止住
T04n0202_p0356a17║處，止宿門下。唯有一子，年始七歲，常行
T04n0202_p0356a18║乞匃以養父母。得好果菜，其美好者，
T04n0202_p0356a19║供養父母；餘殘、酸澁、臭穢、惡者，便自食之。
T04n0202_p0356a20║爾時阿難見此小兒雖為年小，恭敬孝順，
T04n0202_p0356a21║心懷愛念。佛乞食已，還到精舍。爾時世尊
T04n0202_p0356a22║為諸大眾演說經法，阿難於時長跪叉手，
T04n0202_p0356a23║前白佛言：「向與世尊入城分衛，見一小兒
T04n0202_p0356a24║慈心孝順，共盲父母住城門下，東西乞匃，
T04n0202_p0356a25║所得之物——飯食、菜果，其美好者，先以供養其
T04n0202_p0356a26║老父母；破敗、臭穢，極不好者，便自食之。日
T04n0202_p0356a27║日如是，甚可愛敬。」佛語阿難：「出家、在家，慈
T04n0202_p0356a28║心孝順，供養父母，計其功德，殊勝難量。所
T04n0202_p0356a29║以者何？我自憶念過去世時，慈心孝順，供
T04n0202_p0356b01║養父母，乃至身肉濟活父母危急之厄，以
T04n0202_p0356b02║是功德，上為天帝，下為聖主，乃至成佛三
T04n0202_p0356b03║界特尊，皆由斯福。」阿難白言：「不審世尊
T04n0202_p0356b04║過去世時，慈孝父母，不惜身命，能以身肉
T04n0202_p0356b05║濟救父母危嶮之命，其事云何？」佛告阿難：
T04n0202_p0356b06║「諦聽！善念！我當說之。」阿難：「唯然，當善聽之！」
T04n0202_p0356b07║佛告阿難：「乃往過去無量無數阿僧祇劫，此
T04n0202_p0356b08║閻浮提有一大國，名特叉尸利，爾時有王，
T04n0202_p0356b09║名曰提婆。時彼國王有十太子，各領諸國，
T04n0202_p0356b10║最小太子，字修婆羅提致（晉言善住），所
T04n0202_p0356b11║領國土、人民，觀望最為豐樂。時父王邊有
T04n0202_p0356b12║一大臣，名曰羅睺，每懷兇逆，反殺大王。
T04n0202_p0356b13║大王已死，攝正為王，即遣兵眾往詣諸國
T04n0202_p0356b14║殺諸太子。此最小者，鬼神所敬，時入園中，
T04n0202_p0356b15║欲行觀看。有一夜叉從地而出，長跪白言：
T04n0202_p0356b16║『羅睺大臣反殺父王，遣諸兵眾殺汝諸
T04n0202_p0356b17║兄，今復遣人欲來殺汝。王可思計，避其禍
T04n0202_p0356b18║難。』時王聞之，心崩惶怖，到於其夜，便
T04n0202_p0356b19║思計校，而欲突去。「時有一兒，字須闍提
T04n0202_p0356b20║（晉言善生），至年七歲，端正聰黠，甚為可
T04n0202_p0356b21║愛。其王愛念，出復來還，而抱此兒，悲泣歎
T04n0202_p0356b22║息。其婦見王入出惶怖，即而問之：『何以
T04n0202_p0356b23║怱怱如恐怖狀？』其夫答曰：『非卿所知。』婦
T04n0202_p0356b24║復牽之，『我今與汝身命共并，危嶮相隨，莫
T04n0202_p0356b25║見捐捨。今有何事，當以告示！』其王答言：
T04n0202_p0356b26║『我近入園，有夜叉鬼從地而出，長跪白
T04n0202_p0356b27║我：「羅睺大臣今興惡逆，已殺父王，遣諸兵
T04n0202_p0356b28║眾殺汝諸兄，今亦遣兵當來殺王，宜可
T04n0202_p0356b29║避之。」我聞是語，心懷恐怖，但恐兵眾如
T04n0202_p0356c01║是來到，是故急疾欲得去耳。』其婦長跪，即
T04n0202_p0356c02║白王言：『願得隨侍，莫見孤棄！』時王即便將
T04n0202_p0356c03║婦抱兒，相將而去，欲至他國。「時有二道——
T04n0202_p0356c04║一道七日，一道十四日。初發惶懅，唯作七日
T04n0202_p0356c05║糧調，規俟一人而已；既已出城，其心憒
T04n0202_p0356c06║亂，乃涉十四日道。已經數日，糧食乏盡，飢
T04n0202_p0356c07║餓迷荒，無餘方計。憐愛其子，欲殺其婦，
T04n0202_p0356c08║而欲自濟，并用活兒。令婦在前擔兒而行，
T04n0202_p0356c09║於後拔刀，欲殺其婦。時兒迴顧，見父拔
T04n0202_p0356c10║刀欲殺其母，兒便叉手曉父王言：『唯願大
T04n0202_p0356c11║王寧殺我身，勿害我母！』慇懃諫父，救其
T04n0202_p0356c12║母命，而語父言：『莫絕殺我，稍割食之，可
T04n0202_p0356c13║經數日。若斷我命，肉便臭爛，不可經久。』
T04n0202_p0356c14║於是父母欲割兒肉，啼哭懊惱，而割食之。
T04n0202_p0356c15║「日日割食，其肉稍盡，唯有骨在。未至他國，
T04n0202_p0356c16║飢荒遂甚，父復捉刀於其節解，次第剝之，
T04n0202_p0356c17║而得少肉，於是父母臨當棄去。兒自思惟：
T04n0202_p0356c18║『我命少在，唯願父母向所有肉可以少許
T04n0202_p0356c19║還用見施！』父母不違，即作三分——二分自
T04n0202_p0356c20║食，餘有一分，并殘肌肉、眼、舌之等，悉以施之，
T04n0202_p0356c21║於是別去。「兒便立願：『我今身肉供養父母，
T04n0202_p0356c22║持是功德用求佛道，普濟十方一切眾生，
T04n0202_p0356c23║使離眾苦，至涅槃樂。』發是願時，三千世界
T04n0202_p0356c24║六反震動，色欲諸天而皆愕然，不知何故
T04n0202_p0356c25║宮殿動搖，即以天眼觀於世間，而見菩薩
T04n0202_p0356c26║以身之肉供養父母，願成佛道，誓度眾
T04n0202_p0356c27║生，以是之故，天地大動。於是諸天皆悉來
T04n0202_p0356c28║下，側塞虛空，悲泣墮淚，猶如盛雨。「時天帝
T04n0202_p0356c29║釋來欲試之，化作乞兒，來從其乞。持手中
T04n0202_p0357a01║肉，復用施之。即復化作師子、虎、狼，來欲
T04n0202_p0357a02║噉之。其兒自念：『此諸禽獸欲食我者，我身
T04n0202_p0357a03║餘殘骨肉髓腦，悉以施之。』心生歡喜，無有
T04n0202_p0357a04║悔恨。爾時天帝見其執志心不移轉，還
T04n0202_p0357a05║復釋身，住其兒前，而語之曰：『如汝慈孝，能
T04n0202_p0357a06║以身肉供養父母，以是功德，用求何等？
T04n0202_p0357a07║天帝、魔王、梵天王耶？』兒即答言：『我不願求三
T04n0202_p0357a08║界快樂，持此功德用求佛道，願度一切
T04n0202_p0357a09║無量眾生。』天帝復言：『汝能以身供養父母，
T04n0202_p0357a10║得無悔恨於父母耶？』其兒答言：『我今至
T04n0202_p0357a11║誠供養父母，無有悔恨大如毛髮。』天帝復
T04n0202_p0357a12║言：『我今視汝身肉已盡，言不悔恨，是事難
T04n0202_p0357a13║信。』其兒答言：『若無悔恨，我願當成佛者，
T04n0202_p0357a14║使我身體平復如故。』言誓已竟，身即平復。
T04n0202_p0357a15║時天帝釋及餘諸天異口同音讚言：『善哉！』其
T04n0202_p0357a16║兒父母及國中人皆到兒所，歎未曾有。
T04n0202_p0357a17║「時彼國王見其太子所作奇特，倍加恭敬，
T04n0202_p0357a18║歡喜無量，將其父母及其太子入宮供養，
T04n0202_p0357a19║極為恭敬，哀此太子。時彼國王躬將軍馬，
T04n0202_p0357a20║共善住王及須闍提太子還至本國，誅滅
T04n0202_p0357a21║羅睺，立作本王，父子相繼，其國豐樂，遂致
T04n0202_p0357a22║太平。」佛語阿難：「爾時善住王者，今現我父
T04n0202_p0357a23║白淨王是；爾時母者，今現我母摩訶摩耶
T04n0202_p0357a24║是；爾時須闍提太子者，今我身是。」佛語阿
T04n0202_p0357a25║難：「由過去世慈心孝順，供養父母，以持身
T04n0202_p0357a26║肉濟父母厄，緣是功德，天上人中常生豪
T04n0202_p0357a27║尊，受福無量，緣是功德，自致作佛。」爾時眾
T04n0202_p0357a28║會，聞佛自說宿世本緣，爾時會者皆各悲
T04n0202_p0357a29║歎，感佛奇特慈孝之行，其中有得須陀洹
T04n0202_p0357b01║者、斯陀含者、阿那含者、阿羅漢者，有發無
T04n0202_p0357b02║上正真道者，有住不退地者，一切眾會皆
T04n0202_p0357b03║大歡喜，頂戴奉行。
T04n0202_p0357b04║賢愚經卷第一