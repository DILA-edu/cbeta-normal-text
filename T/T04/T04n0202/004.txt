T04n0202_p0373a19║
T04n0202_p0373a20║
T04n0202_p0373a21║◎賢愚經卷第四
T04n0202_p0373a22║
T04n0202_p0373a23║元魏涼州沙門慧覺等在高昌郡譯
T04n0202_p0373a24║（二二）摩訶斯那優婆夷品第二十一（丹本無此品）
T04n0202_p0373a25║如是我聞：一時佛在舍衛國祇洹精舍，與
T04n0202_p0373a26║大比丘眾圍繞恭敬。爾時佛讚智慧行者：
T04n0202_p0373a27║「欲成佛道，當樂經法、讚誦演說。正使白衣
T04n0202_p0373a28║說法，諸天鬼神悉來聽受，況出家人？出家之
T04n0202_p0373a29║人，乃至行路誦經說偈，常有諸天隨而聽
T04n0202_p0373b01║受，是故應勤誦說經法。」何以故知？佛初
T04n0202_p0373b02║至祇桓精舍，功德流布，莫不聞知。時諸善
T04n0202_p0373b03║人聞佛名德，歡喜無量，稱揚讚歎。所以者
T04n0202_p0373b04║何？世間惡人聞善人名，心生憎嫉，聞惡歡
T04n0202_p0373b05║喜；賢善之人遏惡揚善，欲令廣聞，見人
T04n0202_p0373b06║作惡，而知結使，憐愍愿恕。如是善人聞
T04n0202_p0373b07║佛出世，稱揚流布，令遍諸國。時波斯匿王
T04n0202_p0373b08║有邊小國，名毘紐乾，時此聚落中，人多邪
T04n0202_p0373b09║見，無佛法僧。時此村落有一女人，名摩訶
T04n0202_p0373b10║優波斯那，時有事緣至舍衛國波斯匿王
T04n0202_p0373b11║所，緣事畢訖，從諸篤信優婆塞邊聞佛功
T04n0202_p0373b12║德，欲得見佛，即往祇洹。覩佛相好莊嚴殊
T04n0202_p0373b13║特，頭面禮足，却在一面。爾時世尊為諸大
T04n0202_p0373b14║眾說五戒法——所謂不殺得長壽、不盜得大
T04n0202_p0373b15║富、不邪婬得人敬愛念、不妄語得言見信
T04n0202_p0373b16║用、不飲酒得聰明了達。時優波斯那聞此
T04n0202_p0373b17║法已，甚大歡喜，前白佛言：「唯願世尊授我
T04n0202_p0373b18║五戒！我當盡壽清淨奉持，寧失身命，終不
T04n0202_p0373b19║毀犯。如飢人惜食、渴者愛水，如疾者護
T04n0202_p0373b20║念，我護禁戒，亦復如是。」時佛即與授五戒
T04n0202_p0373b21║法。得五戒已，白言：「世尊！我所住處偏僻
T04n0202_p0373b22║逈遠，當還所止，願賜少物，當敬奉之。」過
T04n0202_p0373b23║去諸佛如恒河沙，盡說《法句》；未來諸佛如
T04n0202_p0373b24║恒河沙，亦說是經。爾時世尊以《法句經》與
T04n0202_p0373b25║優波斯那，令諷奉行。得已作禮，遶佛三匝
T04n0202_p0373b26║而去，還本聚落，思惟憶念佛所與經。是時
T04n0202_p0373b27║中夜，於高屋上思佛功德，讀誦《法句》。時毘
T04n0202_p0373b28║沙門天王欲至南方毘樓勒叉所，將千夜
T04n0202_p0373b29║叉從優波斯那上過，聞誦經聲，尋皆住空，
T04n0202_p0373c01║聽其所誦，讚言：「善哉！善哉！姉妹善說法要。
T04n0202_p0373c02║今我若以天寶相遺，非爾所宜，我今以一
T04n0202_p0373c03║善言相贈，謂尊者舍利弗、大目犍連，從舍
T04n0202_p0373c04║衛來，當止此林。汝明往請，於舍供養，彼呪
T04n0202_p0373c05║願時，并稱我名。」優波斯那聞此語已，仰視
T04n0202_p0373c06║空中，不見其形，如盲眼人於夜黑闇都
T04n0202_p0373c07║無所見，即問言曰：「汝為是誰？不見其形，
T04n0202_p0373c08║而但有聲。」空中答言：「我是鬼王毘沙門天也，
T04n0202_p0373c09║為聽法故，於此住耳。」優婆夷言：「天無謬語。
T04n0202_p0373c10║汝天我人，絕無因由，何故稱我為姉妹耶？」
T04n0202_p0373c11║天王答言：「佛是法王，亦人天父。我為優婆
T04n0202_p0373c12║塞，汝為優婆夷，同一法味，故言姉妹。」時優
T04n0202_p0373c13║婆夷心生歡喜，問言：「天王！我供養時，稱汝
T04n0202_p0373c14║名字，有何利耶？」天王答言：「我為天王，天耳
T04n0202_p0373c15║遠聞，稱我名者，我悉聞之。以稱我故，增
T04n0202_p0373c16║我勢力、威德、眷屬，我亦復以神力，及勅鬼
T04n0202_p0373c17║神護念是人，增其祿福，令離衰患。」說是
T04n0202_p0373c18║語已，尋便過去。時優婆夷歡喜踊躍，自思
T04n0202_p0373c19║惟言：「佛於百劫精勤苦行，唯為我耳，以佛
T04n0202_p0373c20║恩故，乃使鬼王為我姉妹。」便不寢寐，天
T04n0202_p0373c21║垂欲曉，方得少眠。時彼家中常令使人
T04n0202_p0373c22║入林取薪，是時使人早赴入林，上樹採
T04n0202_p0373c23║薪，遙見尊者舍利弗、目連等五百比丘在
T04n0202_p0373c24║此林中，其精勤者坐禪誦經，其懶惰者臥
T04n0202_p0373c25║沙草上。時彼使人奔隨大家到舍衛國，
T04n0202_p0373c26║是故遙見識二尊者，便自念言：「我等大家
T04n0202_p0373c27║所尊敬者今在此林，大家不知。若我徐取
T04n0202_p0373c28║薪已，乃還白者，或有餘人脫先請去，我則
T04n0202_p0373c29║有過，於事折減。先辦斯要，後乃取薪，
T04n0202_p0374a01║於事無苦。」即便下樹往尊者所，頭面禮足，
T04n0202_p0374a02║白言尊者：「我大家優波斯那禮足問訊。」尊者
T04n0202_p0374a03║答言：「令優波斯那安隱受樂，解脫生死。」白
T04n0202_p0374a04║言：「尊者！我大家優波斯那請明日食，唯願
T04n0202_p0374a05║屈臨！」尊者答言：「汝還歸家，告優波斯那：
T04n0202_p0374a06║『善哉優婆夷！知時長宜。佛讚五施得福
T04n0202_p0374a07║無量，所謂——施遠來者、施遠去者、施病瘦者、
T04n0202_p0374a08║於飢餓時施於飲食、施知法人。如是五施，
T04n0202_p0374a09║現世獲福。』」使者受教，辭退出林，急疾還
T04n0202_p0374a10║家，到已問婢大家所在，答言：「彼高屋上，初
T04n0202_p0374a11║夜、中夜不得睡眠，今方始眠。」使白：「喚覺！」
T04n0202_p0374a12║率言不敢。白：「汝若不能，我自當覺。」咸言
T04n0202_p0374a13║隨意。使前上屋，彈指令覺。覺已問言：「欲
T04n0202_p0374a14║何所白？」白言：「大家！尊者舍利弗、目揵連等
T04n0202_p0374a15║在其林中。」優波斯那甚大喜躍，即便自
T04n0202_p0374a16║取耳二金鐶而以賞之。尋更白言：「尊者有
T04n0202_p0374a17║好言教到大家邊。」即曰：「有何好教，可時說
T04n0202_p0374a18║之。」具以五施而為說之。時優婆夷歡喜
T04n0202_p0374a19║踰前，譬如蓮花見日則便開敷，時彼開
T04n0202_p0374a20║解，亦復如是，即自解頸眾寶瓔珞，重以賜
T04n0202_p0374a21║之。使者白言：「大家時起洗手、辦具飲食供
T04n0202_p0374a22║養，我向輙持大家言教，請二尊者及五百
T04n0202_p0374a23║弟子今日來食，願時供辦。」聞是語已，益復
T04n0202_p0374a24║踊躍，言：「我所欲作，已為我作，快不可言！
T04n0202_p0374a25║我今放汝，更不屬我，如汝善好，在家出
T04n0202_p0374a26║家，聚落城邑，隨處光好。」時優波斯那即起
T04n0202_p0374a27║洗手，告語家屬及諸隣比：「汝應作食。」「汝應
T04n0202_p0374a28║燃火。」「汝應取水。」「汝應敷席。」「汝應取花。」
T04n0202_p0374a29║如是種種，分部訖已，即自取藥，㨶末㨶
T04n0202_p0374b01║和。所供已辦，即遣是人還白：「時到，食具已
T04n0202_p0374b02║辦，唯願知時！」時二尊者與諸比丘著衣持
T04n0202_p0374b03║鉢，往詣其家，就座而坐。時優波斯那手自
T04n0202_p0374b04║行水，下種種食，色香味具。一切諸行隨業
T04n0202_p0374b05║受報——好色食施，得好顏色；食有好香，得遠
T04n0202_p0374b06║名稱；其味具足，得隨意所欲；以食之報，得
T04n0202_p0374b07║大筋力。眾僧食已，尊者舍利弗即與之
T04n0202_p0374b08║呪願。其呪願時，優波斯那白言：「尊者！願當
T04n0202_p0374b09║稱彼毘沙門天名。」時舍利弗呪願已訖，尋
T04n0202_p0374b10║便問言：「汝於毘沙門天王有何因緣，而稱
T04n0202_p0374b11║其名？」白言：「尊者！有希有事，以我昨夜誦《法
T04n0202_p0374b12║句》故，使彼天王住於空中聽我誦經，讚
T04n0202_p0374b13║言：『善哉！善哉！姉妹善說妙法。』我即仰問：『汝
T04n0202_p0374b14║為是誰？不覩身形，但有聲耶。』彼答我言：『我
T04n0202_p0374b15║是鬼王毘沙門身，聞汝誦經，故住聽耳。欲
T04n0202_p0374b16║以天寶相遺，而非汝所宜，今以善言贈
T04n0202_p0374b17║汝。』我即問言：『欲何所告？』即言：『尊者舍利弗、
T04n0202_p0374b18║目揵連，明日當至某林，汝可請來，於舍供
T04n0202_p0374b19║養，呪願之時念稱我名。』我即問之：『稱汝名
T04n0202_p0374b20║字，有何利益？』彼即答我具以上事。以是因
T04n0202_p0374b21║緣，我今稱之。」舍利弗言：「實為奇特！汝人彼
T04n0202_p0374b22║天，而能屈意與汝言語，云是何姉妹。」優婆
T04n0202_p0374b23║夷言：「我又更有奇特之事。此舍有神，與我
T04n0202_p0374b24║親厚，如有女人共相往來。我布施時，此神
T04n0202_p0374b25║語我：『此阿羅漢。』『此阿那含。』『此斯陀含。』『此須陀
T04n0202_p0374b26║洹。』『此凡夫。』『此持戒。』『此破戒。』『此智慧。』『此愚癡。』
T04n0202_p0374b27║我雖聞此說，意等無二，於凡夫、犯戒等
T04n0202_p0374b28║如阿羅漢。」舍利弗言：「汝實奇特！能於此中
T04n0202_p0374b29║生平等心。」摩訶斯那言：「我復有奇特好事。
T04n0202_p0374c01║我女人身，加復在家，而能除滅二十身見，
T04n0202_p0374c02║得須陀洹。」舍利弗言：「姉妹！汝甚奇特！能於
T04n0202_p0374c03║女身成須陀洹。」優婆夷言：「我又更有希有
T04n0202_p0374c04║奇特！我有四子皆惡邪見。我夫惡邪，又亦
T04n0202_p0374c05║尤甚，於佛法僧不識不敬，我若供養三寶
T04n0202_p0374c06║及給貧窮，便生嫉恚，咸言：『我等勞勤家業，
T04n0202_p0374c07║而乃作此無益之用。』雖有此說，我於道
T04n0202_p0374c08║心修善布施，終無退縮，亦不恚恨。」舍利弗
T04n0202_p0374c09║言：「婦人之法，一切時中常不自在——少小則
T04n0202_p0374c10║父母護；壯時則其夫護；老時則子護。而汝
T04n0202_p0374c11║不為夫、子所制，隨意修善。姉妹！我今誨
T04n0202_p0374c12║汝，可善著心。何者好事？謂佛世尊是暮
T04n0202_p0374c13║當至毘紐乾特林，我用是事以相報遺。」語
T04n0202_p0374c14║已，辭還所止。優婆夷言：「尊者所告實為甚
T04n0202_p0374c15║善！尊者去後，當辦所供，以待世尊。」如是世
T04n0202_p0374c16║尊以至是林，摩訶斯那甚大歡喜，即集諸
T04n0202_p0374c17║優婆夷尋於其暮往至佛所，遙見世尊光
T04n0202_p0374c18║相殊妙，五情悅豫，喜踊無量。到已作禮，種
T04n0202_p0374c19║種香華供養佛畢，却坐一面。佛為說法——施
T04n0202_p0374c20║論、戒論、生天、斷欲、涅槃之論。聞說法已，將
T04n0202_p0374c21║欲還家，合掌白佛：「我此村人普皆邪見，不
T04n0202_p0374c22║識佛法，不知佛德，不好布施，故使沙門、
T04n0202_p0374c23║婆羅門入此村乞，常至我家。唯願世尊隨
T04n0202_p0374c24║我幾時住此村邑，佛及弟子常受我請、四
T04n0202_p0374c25║事供養！」白已，禮足而退，次第觀諸比丘所止
T04n0202_p0374c26║宿處，最後見有一病比丘臥草窟中，即問：
T04n0202_p0374c27║「大德！何所苦患？」比丘答言：「道路行來，四大
T04n0202_p0374c28║不調，困苦少賴。」優婆夷言：「大德所患，便宜
T04n0202_p0374c29║何食？」答言：「醫處當服新熱肉汁。」優婆夷言：
T04n0202_p0375a01║「莫復餘求，我明日當送。」答言：「可。」爾優婆
T04n0202_p0375a02║夷禮足還家，自思惟言：「我得大利，見佛世
T04n0202_p0375a03║尊及舍利弗等諸大尊者。」深加喜慶，然不
T04n0202_p0375a04║憶念明十五日——時彼國法，其十五日一切
T04n0202_p0375a05║不殺，殺者違命。明日晨朝，勅使持錢買
T04n0202_p0375a06║新熱肉。使人受教，詣市遍求，不得空還，
T04n0202_p0375a07║白大家言：「今十五日，市無屠殺。」時優婆夷
T04n0202_p0375a08║告使人言：「汝持千錢買百錢肉，有求利
T04n0202_p0375a09║者，或能與汝。」使人持錢，又往推覓，王限重
T04n0202_p0375a10║故，無敢與者。使人還白，具如事情。時優婆
T04n0202_p0375a11║夷聞是事已，心憂惱言：「汝持金錢等重
T04n0202_p0375a12║買索。」爾時使人雖持金錢如勅推求，而諸
T04n0202_p0375a13║屠者雖貪其利，王法嚴重，懼失命根，無
T04n0202_p0375a14║敢與者。如是往返，了不能得。時優婆夷倍
T04n0202_p0375a15║增憂惱，念：「病比丘已受我請，而我設當不
T04n0202_p0375a16║供所須，或能失命，便是我咎，當設何計？」
T04n0202_p0375a17║念是事已，重自思惟：「往昔菩薩以一鴿故，
T04n0202_p0375a18║猶自屠割，不惜身肉，況此比丘於鴿有降，
T04n0202_p0375a19║我寧不可愛自己身肉而不濟？」彼作是
T04n0202_p0375a20║念已，將一可信常所使人却入靜室，淨自
T04n0202_p0375a21║洗身，踞坐床上，勅使人言：「汝今割我股裏
T04n0202_p0375a22║肉取。」爾時使人如教，即以利刀割取。當
T04n0202_p0375a23║割肉時，苦痛逼切，悶絕躄地，時婢即以白
T04n0202_p0375a24║[(畾/且)*毛]纏裹。既取肉已，合諸藥草，煮以為𩟯，
T04n0202_p0375a25║送疾比丘。比丘受是信心檀越所送，食已，
T04n0202_p0375a26║疾即除愈。夫婆羅門，于時不在，行遠問
T04n0202_p0375a27║言：「摩訶斯那為何所在？」答：「某房中。」其夫往
T04n0202_p0375a28║見顏色變異，不與常同，即便問言：「汝今何
T04n0202_p0375a29║緣憔悴乃爾？」對曰：「我今為病所侵。」其夫憂
T04n0202_p0375b01║愁，尋集諸醫，診其所患。醫集問言：「汝有何
T04n0202_p0375b02║疾？所疾發動，其來久如？有休間不？」答言：
T04n0202_p0375b03║「我病一切時痛，如今疼苦無復休間。」時醫
T04n0202_p0375b04║察脈，不知所痛，默然還出。其夫垂泣，而
T04n0202_p0375b05║問妻言：「汝何所疾，以情見語。」妻答之曰：
T04n0202_p0375b06║「明醫不知，我焉能知？」時婆羅門問家內人：
T04n0202_p0375b07║「汝等能知摩訶斯那所苦患不？」時諸使人白
T04n0202_p0375b08║言：「大家！我等不知，當問可信所親近者。」時
T04n0202_p0375b09║婆羅門即召彼婢於隱屏處，問言：「我婦何
T04n0202_p0375b10║由有疾？」婢以實答：「大家！當知為病比丘
T04n0202_p0375b11║故，割肉飴之。」夫聞是已，於佛法僧生恚
T04n0202_p0375b12║害心，便於街巷，高聲唱言：「沙門釋子食噉
T04n0202_p0375b13║人肉，如駮足王。」爾時篤信優婆塞聞婆
T04n0202_p0375b14║羅門罵佛法僧，憂愁不樂，往世尊所，頭面
T04n0202_p0375b15║禮足。世尊告曰：「汝等何故，愁慘不樂？」白言：
T04n0202_p0375b16║「世尊！有一婆羅門於多人處高聲唱言，
T04n0202_p0375b17║罵佛法僧：『昔駮足王，食噉人肉；今沙門
T04n0202_p0375b18║釋子，食噉人肉，亦復如是。』願佛世尊勅諸
T04n0202_p0375b19║比丘莫食人肉！」爾時世尊以是事故
T04n0202_p0375b20║集比丘僧，呼病比丘。時病比丘聞世尊教，
T04n0202_p0375b21║心懷喜踊：「世尊大慈乃流及我。」身雖羸
T04n0202_p0375b22║瘦，自力而來，到已禮足，却坐一面。佛言：「貴
T04n0202_p0375b23║子！汝何所患？」比丘白言：「為病所惱，今見世
T04n0202_p0375b24║尊，小得瘳降。」世尊又問：「今日汝何所食？」答
T04n0202_p0375b25║言：「今日食肉汁食。」佛言：「所食是新肉？為乾
T04n0202_p0375b26║肉乎？」答言：「新肉。天竺國熱，肉不經宿。」「所
T04n0202_p0375b27║食若新若乾——善男子！汝食肉時，為問淨不
T04n0202_p0375b28║淨不？」答言：「世尊！我病困久，得便食之，實不
T04n0202_p0375b29║問也。」佛言：「比丘！汝云何乃受不淨食？比丘
T04n0202_p0375c01║之法，檀越與食，應先問之：『此是何肉？』檀越
T04n0202_p0375c02║若言：『此是淨肉。』應重觀察，可信應食；若
T04n0202_p0375c03║不可信，便不可食。」爾時世尊即制比丘——
T04n0202_p0375c04║諸不淨肉，皆不應食；若見聞疑三不淨肉，
T04n0202_p0375c05║亦不應食，如是分別應不應食。時優婆夷
T04n0202_p0375c06║聞，「佛世尊正由我故，制諸比丘不得食
T04n0202_p0375c07║肉。」生大苦惱，以緣於己，永令比丘不食
T04n0202_p0375c08║肉故，即語夫言：「若能為我請佛及僧明
T04n0202_p0375c09║日來此設供養者，甚善；若其不能，我當
T04n0202_p0375c10║捨命。我乃自以身肉施人，汝有何悔，乃
T04n0202_p0375c11║起是事！」此婆羅門素於三寶無信敬心，聞
T04n0202_p0375c12║妻是語，以其妻故，入林趣佛，至佛所已，
T04n0202_p0375c13║即言：「瞿曇沙門及諸弟子當受我請，明日
T04n0202_p0375c14║舍食。」佛默然受。時婆羅門知佛受請，還家
T04n0202_p0375c15║語妻：「沙門瞿曇已受汝請。」時優婆夷即勅
T04n0202_p0375c16║家內辦種種食、香花、坐具。明日時到，遣人
T04n0202_p0375c17║林中往白世尊：「食具已辦，唯聖知時！」佛
T04n0202_p0375c18║與比丘著衣持鉢往至其家，就座而坐；
T04n0202_p0375c19║坐已，問婆羅門：「摩訶斯那今何所在？」答言：
T04n0202_p0375c20║「病在某房。」佛言：「喚來。」時婆羅門即往告言：
T04n0202_p0375c21║「汝師呼汝。」即曰：「我摩訶斯那禮佛法僧足。
T04n0202_p0375c22║我有病苦，不任起居。」其夫往白佛言：「優
T04n0202_p0375c23║婆斯那：『禮佛法僧足。我有病苦，不任起
T04n0202_p0375c24║往。』」佛告阿難：「汝往告優波斯那：『汝起見
T04n0202_p0375c25║佛。』」阿難即往告優波斯那：「世尊呼汝，汝
T04n0202_p0375c26║可往見。」時優波斯那即於臥上合掌白
T04n0202_p0375c27║言：「我今禮佛法僧。思見世尊，如飢須食，
T04n0202_p0375c28║如渴須飲，如寒思溫，如熱思涼，如失
T04n0202_p0375c29║道得道，我思見佛亦復如是。心雖欲
T04n0202_p0376a01║往，身不肯隨。」阿難還白佛如優波斯那
T04n0202_p0376a02║所說。佛勅阿難：「并床輿來。」阿難奉教，使
T04n0202_p0376a03║人輿來到於佛前。爾時，如來放大光明，諸
T04n0202_p0376a04║遇佛光觸其身者，狂者得正，亂者得定，病
T04n0202_p0376a05║者得愈。時優波斯那遇佛光已，苦痛即
T04n0202_p0376a06║除。爾時舍神以水洗瘡，以藥塗之，平復
T04n0202_p0376a07║如故。時優波斯那即起下床，手執金瓶，
T04n0202_p0376a08║自行澡水，下種種食，色香味具。佛食已，澡
T04n0202_p0376a09║手洗鉢，為摩訶斯那說微妙法——所謂布
T04n0202_p0376a10║施、持戒、人天果報，生死過患，貪欲為害，出
T04n0202_p0376a11║離滅樂，十二因緣輪轉不息。時優波斯那
T04n0202_p0376a12║聞佛所說，得斷慳嫉，成阿那含道；家內眷
T04n0202_p0376a13║屬悉受五戒；其婆羅門捨離邪見，信敬三
T04n0202_p0376a14║寶，受優婆塞戒。時會四眾有得須陀洹
T04n0202_p0376a15║者，有得斯陀含、阿那含、阿羅漢者，有發大
T04n0202_p0376a16║道心者，一切大小莫不歡喜。時有眾人畏
T04n0202_p0376a17║生死者，各作是念：「今此女人乃能如是自
T04n0202_p0376a18║割身肉以供沙門，甚為奇特！我等若捨聚
T04n0202_p0376a19║落田宅，豈足為難？」便各棄捨聚落、家屬，出
T04n0202_p0376a20║家求道，勤修精進，斷諸結漏，成阿羅漢
T04n0202_p0376a21║道。時此聚落佛法信行，廣闡流布。以是緣
T04n0202_p0376a22║故，有強志者，乃至女人，讀誦經法，不惜
T04n0202_p0376a23║身肉，得諸道果，況於丈夫勤心道業，當不
T04n0202_p0376a24║成者乎？是因緣故，諸善男子！當勤善法，畏
T04n0202_p0376a25║於生死，便得結使微薄、離於生死，雖於
T04n0202_p0376a26║此末法之中不能得度，緣此功德，當於
T04n0202_p0376a27║人天受無窮福。彌勒世尊不久五十六億
T04n0202_p0376a28║十千萬歲來此成佛，當為汝等廣說妙
T04n0202_p0376a29║法，汝於其中隨願所求，成三乘道，悉得解
T04n0202_p0376b01║脫。頂戴奉行。◎
T04n0202_p0376b02║（二三）◎出家功德尸利苾提品第二十二
T04n0202_p0376b03║（丹本此品在第七卷三十三）
T04n0202_p0376b04║如是我聞：一時佛在摩伽陀國王舍城迦蘭
T04n0202_p0376b05║陀竹園中。爾時世尊讚歎出家功德因緣其
T04n0202_p0376b06║福甚多，若放男女、若放奴婢、若聽人民、若
T04n0202_p0376b07║自己身出家入道者，功德無量。布施之報，
T04n0202_p0376b08║十世受福，六天人中往返十到，猶故不如
T04n0202_p0376b09║放人出家及自出家功德為勝。何以故？布施
T04n0202_p0376b10║之報，福有限極；出家之福，無量無邊。又持
T04n0202_p0376b11║戒果報，五通神仙，受天福報極至梵世；於
T04n0202_p0376b12║佛法中出家果報不可思議，乃至涅槃，福
T04n0202_p0376b13║故不盡。假使有人起七寶塔，高至三十三
T04n0202_p0376b14║天，所得功德不如出家。何以故？七寶塔
T04n0202_p0376b15║者，貪惡愚人能壞破故；出家之法，無有毀
T04n0202_p0376b16║壞，欲求善法，除佛法已，更無勝故。如百
T04n0202_p0376b17║盲人，有一明醫能治其目，一時明見；又有
T04n0202_p0376b18║百人罪應挑眼，一人有力能救其罪，令
T04n0202_p0376b19║不失目。此二人福雖復無量，猶亦不如
T04n0202_p0376b20║聽人出家及自出家其福弘大。何以故？雖
T04n0202_p0376b21║能施於二種人目，此人唯各獲一世利。又肉
T04n0202_p0376b22║眼性，性有敗壞；聽人出家，若自出家，展轉
T04n0202_p0376b23║示導眾生永劫無上慧眼，慧眼之性，歷劫無
T04n0202_p0376b24║壞。何以故？福報人天之中，恣意受樂，無窮
T04n0202_p0376b25║無盡，畢成佛道。所以者何？由出家法，滅
T04n0202_p0376b26║魔眷屬，增益佛種，摧滅惡法，長養善法，滅
T04n0202_p0376b27║除罪垢，興無上福業，是故佛說出家功德
T04n0202_p0376b28║高於須彌、深於大海、廣於虛空。若使有人
T04n0202_p0376b29║為出家者作諸留難，令不從志，其罪甚
T04n0202_p0376c01║重，如夜黑闇，無所覩見，是人罪報亦復如
T04n0202_p0376c02║是，入深地獄，黑闇無目；譬如大海，江河
T04n0202_p0376c03║百流悉投其中，此人罪報亦復如是，一切
T04n0202_p0376c04║諸惡皆集其身；如須彌山劫火所燒，無
T04n0202_p0376c05║有遺餘，此人亦爾，地獄火燒無有窮已；譬
T04n0202_p0376c06║如迦留樓醯尼藥極為毒苦，若等斤兩
T04n0202_p0376c07║比於石蜜，彼善惡報亦復如是。聽人出家、
T04n0202_p0376c08║若自出家，功德最大。以出家人以修多羅
T04n0202_p0376c09║為水，洗結使之垢，能滅除生死之苦，為涅
T04n0202_p0376c10║槃之因；以毘尼為足，踐淨戒之地；阿毘
T04n0202_p0376c11║曇為目，視世善惡，恣意遊步八正之路，
T04n0202_p0376c12║至涅槃之妙城。以是義故，放人出家、若自
T04n0202_p0376c13║出家，若老若少，其福最勝。爾時世尊在王
T04n0202_p0376c14║舍城迦蘭陀竹園，時王舍城有一長者，名尸
T04n0202_p0376c15║利苾提（秦言福增），其年百歲，聞出家功德如是
T04n0202_p0376c16║無量，便自思惟：「我今何不於佛法中出家
T04n0202_p0376c17║修道？」即辭妻子、奴婢、大小，「我欲出家。」其人
T04n0202_p0376c18║老耄，家中大小莫不厭㤥，輕賤其言；無從
T04n0202_p0376c19║用者聞欲出家，咸各喜言：「汝早應去，何以
T04n0202_p0376c20║遲晚？今正是時。」尸利苾提即出其家，往趣
T04n0202_p0376c21║竹林，欲見世尊，求出家法。到竹林已，
T04n0202_p0376c22║問諸比丘：「佛．世尊．大仙．大悲廣利天人者，今
T04n0202_p0376c23║何所在？」比丘答言：「如來世尊餘行教化利
T04n0202_p0376c24║益，不在。」尸利苾提又問：「次佛大師智慧上
T04n0202_p0376c25║足，更復是誰？」比丘指示彼尊者舍利弗是。
T04n0202_p0376c26║即柱杖至舍利弗所，捨杖作禮，白言：「尊者！
T04n0202_p0376c27║聽我出家。」時舍利弗視是人已，念此人老，
T04n0202_p0376c28║三事皆缺——不能學問、坐禪、佐助眾事，告言：
T04n0202_p0376c29║「汝去！汝老年過，不得出家。」次向摩訶迦
T04n0202_p0377a01║葉、優波離、阿㝹樓陀等，次第五百大阿羅漢，
T04n0202_p0377a02║彼皆問言：「汝先向餘人未？」答言：「我先以向
T04n0202_p0377a03║世尊，世尊不在，次向尊者舍利弗。」又問：「彼
T04n0202_p0377a04║何所說？」答言：「彼告我言：『汝老年過，不得
T04n0202_p0377a05║出家。』」諸比丘言：「彼舍利弗智慧第一尚不
T04n0202_p0377a06║聽汝，我等亦復不聽汝也。譬如良醫善知
T04n0202_p0377a07║瞻病，捨不療治，餘諸小醫亦悉拱手，當知
T04n0202_p0377a08║是人必有死相。」以舍利弗大智不聽，其餘
T04n0202_p0377a09║比丘亦爾不聽。尸利苾提求諸比丘不得
T04n0202_p0377a10║出家，還出竹園，住門閫上悲泣懊惱，舉聲
T04n0202_p0377a11║大哭：「我從生來無有大過，何故特不聽
T04n0202_p0377a12║我出家？如優波離剃髮賤人、泥提下穢
T04n0202_p0377a13║除糞之人、鴦掘摩羅殺無量人，及陀塞䩭
T04n0202_p0377a14║大賊惡人，如是等人尚得出家，我有何罪，
T04n0202_p0377a15║不得出家？」作是語時，世尊即於其前踊
T04n0202_p0377a16║出，放大光明，相好莊嚴，譬如忉利天王帝
T04n0202_p0377a17║釋七寶高車。佛問福增：「汝何故哭？」爾時長
T04n0202_p0377a18║者聞佛梵音，心懷喜踊，如子見父，五體
T04n0202_p0377a19║投地，為佛作禮，泣白佛言：「一切眾生——
T04n0202_p0377a20║殺人作賊、妄語誹謗、下賤等人皆得出家，
T04n0202_p0377a21║我獨何罪，特不聽我佛法出家？我家大小
T04n0202_p0377a22║以我老耄不復用我，今於佛法不得出
T04n0202_p0377a23║家，今設還家，必不前我，當何所趣？我今
T04n0202_p0377a24║定當於此捨命。」爾時佛告尸利苾提：「誰能
T04n0202_p0377a25║舉手於虛空中而作定說：『是應出家；此人
T04n0202_p0377a26║不應』？」是老長者白佛言：「世尊！法轉輪王第
T04n0202_p0377a27║一智子．次佛第二世間導師．舍利弗者，此
T04n0202_p0377a28║不聽我佛法出家。」爾時世尊以大慈悲慰
T04n0202_p0377a29║喻福增，譬如慈父慰喻孝子，而告之言：「汝
T04n0202_p0377b01║莫憂惱！我今當令汝得出家。非舍利弗
T04n0202_p0377b02║三阿僧祇劫精懃苦行，百劫修福；非舍利弗
T04n0202_p0377b03║世世難行，破頭、挑眼，髓腦、血肉、皮骨、手足、
T04n0202_p0377b04║耳鼻布施；非舍利弗投身餓虎，入於火坑，
T04n0202_p0377b05║身琢千釘，剜身千燈；非舍利弗國城、妻子、
T04n0202_p0377b06║奴婢、象馬、七寶施與；非舍利弗初阿僧祇
T04n0202_p0377b07║劫供養八萬八千諸佛，中阿僧祇劫供養
T04n0202_p0377b08║九萬九千諸佛，後阿僧祇劫供養十萬諸佛
T04n0202_p0377b09║世尊，出家持戒，具足尸波羅蜜；非舍利弗
T04n0202_p0377b10║於法自在，何得制言：『此應出家；此人不應』？
T04n0202_p0377b11║唯我一人於法自在，唯我獨乘六度寶車，
T04n0202_p0377b12║被忍辱鎧，於菩提樹下坐金剛座，降魔王
T04n0202_p0377b13║怨，獨得佛道，無與我等。汝來隨我，我當
T04n0202_p0377b14║與汝出家。」如是世尊種種慰喻，福增憂惱
T04n0202_p0377b15║即除，心大歡喜，便隨佛後入佛精舍。告大
T04n0202_p0377b16║目揵連：「令與出家。何以故？眾生隨緣得度，
T04n0202_p0377b17║或有於佛有緣，餘人則不能度；於餘人
T04n0202_p0377b18║有緣，佛則不能度；於舍利弗有緣，目連、
T04n0202_p0377b19║迦葉、阿那律、金毘羅等一切弟子則所不
T04n0202_p0377b20║度。如是展轉，隨其有緣，餘人不度。」爾時
T04n0202_p0377b21║目連亦思：「此人年高老耄，誦經、坐禪、佐助
T04n0202_p0377b22║眾事，三事悉缺，然佛法王勅使出家，理
T04n0202_p0377b23║不可違。」即與出家受具足戒。此人前世
T04n0202_p0377b24║已種得度因緣，以吞法鉤，如魚吞鉤，必
T04n0202_p0377b25║出不疑；已曾修集諸善功德，晝夜精勤，修
T04n0202_p0377b26║習讀誦修多羅、毘尼、阿毘曇，廣通經藏。以
T04n0202_p0377b27║年老故，不能隨時恭敬、迎送、禮問上座。諸
T04n0202_p0377b28║年少比丘以先出家為上座故，常苦言剋
T04n0202_p0377b29║切：「此老耄比丘自恃年高，誦經學問，憍慢
T04n0202_p0377c01║自大，不相敬承。」時老比丘便自思惟：「我在
T04n0202_p0377c02║家時，為家大小之所刺惱，今來出家，望得
T04n0202_p0377c03║休息，而復為此諸年少輩之所激切，何罪
T04n0202_p0377c04║乃爾？」益增苦惱，又作是念：「我今寧死。」時
T04n0202_p0377c05║彼林邊有大河水，既深且駃。尋往堓邊，
T04n0202_p0377c06║脫身袈裟置樹枝上，長跪向衣，啼泣墮
T04n0202_p0377c07║淚，自立誓言：「我今不捨佛、法、眾僧，唯欲
T04n0202_p0377c08║捨命、我此身上衣。布施、持戒、精進、誦經，設
T04n0202_p0377c09║有報者，願我捨身生富樂家，眷屬調順，於
T04n0202_p0377c10║我善法不作留難，常遇三寶，出家修道，
T04n0202_p0377c11║遭值善師，示悟涅槃。」誓已，於河深駛、迴波
T04n0202_p0377c12║覆涌之處，欲投其中。爾時目連以天眼
T04n0202_p0377c13║觀：「我老弟子為作何事？」尋見弟子放身
T04n0202_p0377c14║投水。未至水頃，以神通力接置堓上，問
T04n0202_p0377c15║言：「法子！汝何所作？」尸利苾提甚大慚愧，即
T04n0202_p0377c16║自思惟：「當以何答？我今不應妄語誑師。
T04n0202_p0377c17║設誑師者，世世獲罪，當無舌根；又我和
T04n0202_p0377c18║上神通玄鑒，我縱妄語，亦自知之。世若有
T04n0202_p0377c19║人智慧明達、性實質直，諸天應敬；若有智
T04n0202_p0377c20║慧而懷諂誑，可為人師，人應恭敬供養；
T04n0202_p0377c21║若無智慧而有質直，雖不兼物，行足自
T04n0202_p0377c22║濟；若人愚癡，心懷誑諂，一切眾中惡賤下
T04n0202_p0377c23║劣，設有所說，人悉知之，皆言：『此人諂欺無
T04n0202_p0377c24║實。』假令實說，捨不信用。是故我若欺誑和
T04n0202_p0377c25║上，此非我宜。當如實說！」即白師言：「我厭
T04n0202_p0377c26║家出家，欲求休息，今復不樂，故欲捨命。」
T04n0202_p0377c27║目連聞已，即作是念：「此人設當不以生死
T04n0202_p0377c28║恐畏之事而怖之者，於出家利空無所獲。」
T04n0202_p0377c29║即告之言：「汝今至心捉我衣角，莫中放捨。」
T04n0202_p0378a01║即奉師教，譬如風性輕舉所吹塵草，上衝
T04n0202_p0378a02║虛空；神足遊空，若捉一毛，隨意所至。爾時
T04n0202_p0378a03║目連猶如猛鷹銜於小鳥飛騰虛空，目連
T04n0202_p0378a04║神足亦復如是，身昇虛空，屈申臂頃，至
T04n0202_p0378a05║大海邊。海邊有一新死女人，面貌端正，身容
T04n0202_p0378a06║殊妙，相好具足。見有一蟲，從其口出，還
T04n0202_p0378a07║從鼻入，復從眼出，從耳而入。目連立觀，觀
T04n0202_p0378a08║已捨去。尸利苾提白言：「和上！此何女人狀
T04n0202_p0378a09║相如是？」目連告言：「時到當說。」小復前行，見
T04n0202_p0378a10║一女人自負銅鑊，搘鑊著水，然火吹之；
T04n0202_p0378a11║既沸，脫衣自入鑊中，髮爪先脫，肉熟離
T04n0202_p0378a12║骨，沸吹——骨出在外，風吹——尋還成人；自取其
T04n0202_p0378a13║肉而食噉之。福增見已，心驚毛竪，白言：「和
T04n0202_p0378a14║上！自食肉者，為是何人？」目連告曰：「時到當
T04n0202_p0378a15║說。」次小前行，見一大身多有諸蟲圍唼
T04n0202_p0378a16║其身乃至支節，無有空處如針頭許，時有
T04n0202_p0378a17║大聲叫喚啼哭，震動遠近，如地獄聲。白言：
T04n0202_p0378a18║「和上！此大惡聲，為是何人？」目連告言：「時到
T04n0202_p0378a19║當說。」次復見有一大男子，周匝多有獸頭
T04n0202_p0378a20║人身諸惡鬼神手執弓弩、三叉毒箭，鏃皆
T04n0202_p0378a21║火燃，競共射之，身皆燋燃。白言：「和上！此是
T04n0202_p0378a22║何人，受茲苦毒，逃走無所？」師言：「且住！時到
T04n0202_p0378a23║當說。」次前經久，見一大山，下安刀劍，見
T04n0202_p0378a24║有一人從上投下，刀戟劍矟壞刺其身，
T04n0202_p0378a25║即自收拔，還竪本處；復還上山，如前不息。
T04n0202_p0378a26║見已白師：「此復何人而受斯苦？」告言：「且止！
T04n0202_p0378a27║時至當說。」次前見有一大骨山，高七百由
T04n0202_p0378a28║旬，能鄣蔽日，使海蔭黑。爾時目連於此
T04n0202_p0378a29║骨山一大肋上來往經行。弟子隨行，尋自思
T04n0202_p0378b01║惟：「我今和上既已無事，我寧可問向來
T04n0202_p0378b02║事不？」念已白言：「唯願和上為我解說向所
T04n0202_p0378b03║見事。」目連告言：「今正是時。」即白和上：「先所
T04n0202_p0378b04║見者是何女人？」目連答言：「汝欲知者，是舍
T04n0202_p0378b05║衛城大薩薄婦，容貌端正，夫甚愛敬。爾時
T04n0202_p0378b06║薩薄欲入大海，貪戀此婦，不能捨離，即
T04n0202_p0378b07║將入海，與五百估客上船入海。時婦常
T04n0202_p0378b08║以三奇木頭擎鏡照面，自覩端正，便起憍
T04n0202_p0378b09║慢，深生愛著。時有一大龜以脚蹋船，船
T04n0202_p0378b10║破沒海，薩薄及婦、五百估客一切皆死。大
T04n0202_p0378b11║海之法不受死屍，若水迴波，夜叉、羅剎出
T04n0202_p0378b12║置岸上。「眾生命終，隨所愛念，死即生中。或
T04n0202_p0378b13║有難言：『隨所愛著便往生者，誰愛地獄而
T04n0202_p0378b14║入地獄者？』眾人答曰：『若有眾生盜三尊
T04n0202_p0378b15║財及父母物，乃至殺人，如是大罪，應墮熾
T04n0202_p0378b16║火地獄。是人為風寒冷病所逼，便思念火，
T04n0202_p0378b17║欲得入中，念已，命終便墮是獄。「『若人盜佛
T04n0202_p0378b18║燈明及直，或盜僧祇燈燭、薪草，若破壞撥
T04n0202_p0378b19║撤僧祇房舍、講堂，若冬寒時剝脫人衣，若
T04n0202_p0378b20║以力勢，以氷寒時水灌奴婢及以餘人，若
T04n0202_p0378b21║抄掠時剝人衣裳，如是罪報，應墮寒氷地
T04n0202_p0378b22║獄；是人為熱病所逼，常思寒冷之處，念想
T04n0202_p0378b23║之時，便墮此獄。優鉢羅、鉢頭摩、拘物頭、分
T04n0202_p0378b24║陀利地獄亦復如是。寒地獄中受罪之人
T04n0202_p0378b25║身肉氷燥，如燋豆散，腦髓白爆，頭骨碎破
T04n0202_p0378b26║百千萬分，身骨劈裂，如𭴔箭銣。「『若人慳
T04n0202_p0378b27║貪，斷餓眾生隨時飲食，應墮餓鬼；得逆
T04n0202_p0378b28║氣病，不能下食，瞻病知識以種種食強
T04n0202_p0378b29║勸之言：「是甜是酢，此美易消，汝可強食。」
T04n0202_p0378c01║便起恚心：「使我何時眼不見食？」爾時命終，
T04n0202_p0378c02║生餓鬼中。「『若人愚癡不信三寶，誹謗毀道，
T04n0202_p0378c03║應墮畜生；為病所困，唯得伏臥，不得偃
T04n0202_p0378c04║側，不喜善言，左右定知此人必死，便逼
T04n0202_p0378c05║勸言：「汝當聽法、受齋、受戒，汝當見佛像、見
T04n0202_p0378c06║比丘僧，汝當布施。」其人心意都不喜樂。
T04n0202_p0378c07║為強敦曉喻，便增惡念：「願我得一不聞
T04n0202_p0378c08║三寶善名處者，快不可言！」爾時命終生畜
T04n0202_p0378c09║生中。「『若有修善、種人天因，此人不為大病
T04n0202_p0378c10║所困，臨命終時，心不錯亂，所親左右知其
T04n0202_p0378c11║將死，各勸之言：「樂聞法不？欲見像不？
T04n0202_p0378c12║欲見比丘、聽經偈不？汝喜欲得受齋戒
T04n0202_p0378c13║不？欲得財物施佛像不？」悉答言：「好。」復與說
T04n0202_p0378c14║言：「施佛形像，得成佛道；供養法者，在所
T04n0202_p0378c15║生處，得深智慧，達解法相；若施眾僧，所生
T04n0202_p0378c16║之處，得大珍寶，隨意無乏。」病人聞已，
T04n0202_p0378c17║歡喜願言：「使我所生常遇三寶，聞法開悟。」
T04n0202_p0378c18║爾時命終得生人中。「『若人廣種生天善因，
T04n0202_p0378c19║清淨施戒，樂聽經法，修持十善，其人將終，
T04n0202_p0378c20║安隱仰臥，見佛形像、天宮婇女及聞天樂，
T04n0202_p0378c21║顏色和悅，舉手上向；爾時命終，即生天中。』
T04n0202_p0378c22║「此薩薄婦自愛著身，命終還生，故身作蟲；
T04n0202_p0378c23║捨此蟲身，墮大地獄，受苦無量。」尸利苾提
T04n0202_p0378c24║白言：「和上！自食肉者，是何婦人？」目連告
T04n0202_p0378c25║曰：「是舍衛國優婆夷婢。彼優婆夷請一清淨
T04n0202_p0378c26║持戒比丘，夏九十日奉給供養，於自陌頭
T04n0202_p0378c27║起房安止，自辦種種香美飲食，時到使婢
T04n0202_p0378c28║送食供養。婢至屏處，選好美者，自取食之，
T04n0202_p0378c29║餘與比丘。大家覺婢顏色悅澤有飲食相，
T04n0202_p0379a01║問言：『汝得無污比丘食？』答言：『大家！我亦
T04n0202_p0379a02║有信，非邪見人，何緣先食？比丘食已，有殘
T04n0202_p0379a03║與我，我乃食之。若我先食，使我世世自食
T04n0202_p0379a04║身肉。』以是因緣故，先受輕繫花報之罪，命
T04n0202_p0379a05║終當墮大地獄中，受正果報，苦毒無量。」福
T04n0202_p0379a06║增白言：「所見大身，諸蟲唼食，發大惡聲，復
T04n0202_p0379a07║是誰乎？」告言福增：「是獺利吒營事比丘，以
T04n0202_p0379a08║自在故，用僧祇物、花果、飲食送與白衣，
T04n0202_p0379a09║受此花報，於此命終，墮大地獄；唼食
T04n0202_p0379a10║諸蟲，即是爾時得物之人。」福增白言：「和
T04n0202_p0379a11║上！彼舉聲哭，眾箭競射，洞身火燃，復是
T04n0202_p0379a12║何人？」目連告言：「此人前身為大獵師，多害
T04n0202_p0379a13║禽獸，以是罪故，受斯苦毒，於此命終，墮
T04n0202_p0379a14║大地獄，經久難出。」又問：「和上！彼大山上自
T04n0202_p0379a15║投來下，刀劍矛矟刺割其身，投已復上，
T04n0202_p0379a16║此是何人？」目連告言：「是王舍城王大健鬪
T04n0202_p0379a17║將，以猛勇故，身處前鋒，或以刀劍矛矟
T04n0202_p0379a18║傷剋物命，故受此報，於是死已，墮大地獄，
T04n0202_p0379a19║受苦長久。」福增又白：「今此骨山，復為是誰？」
T04n0202_p0379a20║目連告言：「汝欲知者，此即是汝故身骨也。」
T04n0202_p0379a21║尸利苾提聞是語已，心驚毛竪，惶怖汗
T04n0202_p0379a22║水，白言：「和上！曼我今者心未裂頃時，為
T04n0202_p0379a23║我說本末因緣。」目連告言：「生死輪轉無有
T04n0202_p0379a24║邊際，而善惡業終無朽敗，必受其報。造若
T04n0202_p0379a25║干業，隨行受報。」目連又言：「過去世時，此閻
T04n0202_p0379a26║浮提有一國王，名曰曇摩苾提（秦言法增），好
T04n0202_p0379a27║喜布施、持戒、聞法，有慈悲心，性不暴惡，不
T04n0202_p0379a28║傷物命，王相具足，正法治國滿二十年。
T04n0202_p0379a29║事簡閑暇，共人博戲。時有一人犯法殺
T04n0202_p0379b01║人，諸臣白王：『外有一人犯於王法，云何治
T04n0202_p0379b02║罪？』王時慕戲，脫答之言：『隨國法治。』即按限
T04n0202_p0379b03║律，殺人應死，尋殺此人。王博戲已，問諸
T04n0202_p0379b04║臣言：『向者罪人今何所在？我欲斷決。』臣
T04n0202_p0379b05║白王言：『隨國法治，今已殺竟。』王聞是語，悶
T04n0202_p0379b06║絕躃地，諸臣左右冷水灑面，良久乃穌，
T04n0202_p0379b07║垂泣而言：『宮人、妓女、象馬、七寶悉何處
T04n0202_p0379b08║在，唯我一人獨地獄中受諸苦痛。我本未
T04n0202_p0379b09║為王時，而此宮中亦有王治；我不久死，此
T04n0202_p0379b10║中亦當續有王治。我名為王而害人命，
T04n0202_p0379b11║當知便是栴陀羅王，不知世世當何所趣？
T04n0202_p0379b12║我今決定不須為王。』即捨王位，入山自
T04n0202_p0379b13║守。「時王命終，生大海中作摩竭魚，其身
T04n0202_p0379b14║長大七百由旬。諸王、大臣自恃勢力，抂尅
T04n0202_p0379b15║百姓，離別人民，剝脫眾生，命終多作摩竭
T04n0202_p0379b16║大魚，多有諸蟲唼食其身。譬如拘執及𣰅
T04n0202_p0379b17║㲪茸著身，諸蟲亦復如是；身𭼦痒故，揩頗
T04n0202_p0379b18║梨山，碎殺諸蟲，血流污海，百里皆赤。以此
T04n0202_p0379b19║罪緣，於是命終墮大地獄。「時摩竭魚一眠
T04n0202_p0379b20║百歲，覺已飢渴，即便張口，海水流入，如注
T04n0202_p0379b21║大河。爾時適有五百估客入海採寶，值
T04n0202_p0379b22║魚張口，船行駛疾，投趣魚口。賈人恐怖，
T04n0202_p0379b23║舉聲大哭，各作是言：『我等今日決定當死。』
T04n0202_p0379b24║各隨所敬，或有稱佛及法、眾僧，或稱諸天、
T04n0202_p0379b25║山河鬼神、父母、妻子、兄弟、眷屬，竝作是言：『我
T04n0202_p0379b26║等今日是為最後見閻浮提，更永不見。』爾
T04n0202_p0379b27║時垂入摩竭魚口，一時同聲稱南無佛。時
T04n0202_p0379b28║魚聞稱南無佛聲，即時閉口，海水停止，諸
T04n0202_p0379b29║賈客輩從死得活。此魚飢逼，即便命終，生
T04n0202_p0379c01║王舍城中。夜叉羅剎即出其身，置此海邊，
T04n0202_p0379c02║日曝雨澆，肉消骨在，此骨山是。「福增！當知
T04n0202_p0379c03║爾時法增王者，汝身是也。緣殺人故，墮大
T04n0202_p0379c04║海中為摩竭魚。汝今既已還得人身，不厭
T04n0202_p0379c05║生死，若於此死，當墮地獄，欲出甚難。」時尸
T04n0202_p0379c06║利苾提既見故身，聞是說已，畏於生死，
T04n0202_p0379c07║於所修法次第憶念，繫心住意，觀見故身，
T04n0202_p0379c08║解法無常，厭離生死，盡諸結漏，得羅漢道。
T04n0202_p0379c09║目連歡喜，告言：「法子！汝今所應作者皆已
T04n0202_p0379c10║作竟。汝來向此，因我力來；汝今可以自神
T04n0202_p0379c11║力去。」爾時目連飛昇虛空，尸利苾提隨和
T04n0202_p0379c12║上後，如鳥子從母，還至竹林。時諸年少
T04n0202_p0379c13║未知得道，如前激刺，尸利苾提心已調順，
T04n0202_p0379c14║威儀安詳，默無所陳。佛知此事，欲護諸比
T04n0202_p0379c15║丘不起惡業故，又欲顯此老比丘德，於
T04n0202_p0379c16║大眾中呼福增言：「汝來！福增！汝今日往大
T04n0202_p0379c17║海邊耶？」福增白言：「實往。世尊！」「汝所見者，今
T04n0202_p0379c18║可說之。」福增比丘具白世尊如所見事。佛
T04n0202_p0379c19║言：「善哉！善哉！福增比丘！如汝所見事實如
T04n0202_p0379c20║是，汝今已離生死之苦，得涅槃樂，應受
T04n0202_p0379c21║一切人天供養。比丘所應作事，汝已具足。」
T04n0202_p0379c22║年少比丘聞佛是語，深懷憂悔：「如是智慧
T04n0202_p0379c23║賢善之人，我等無智，惡心刺挊，我等云何受
T04n0202_p0379c24║此罪報？」時諸比丘即從坐起，至福增所，
T04n0202_p0379c25║五體投地，而作是言：「諸善人生，與悲俱生，
T04n0202_p0379c26║大德今生亦應當與大悲俱生。唯願於我
T04n0202_p0379c27║生憐愍心，受我悔過！」福增答言：「我於諸人
T04n0202_p0379c28║無不善心，可爾悔過。」尸利苾提見諸年少
T04n0202_p0379c29║心懷恐怖，即為說法。諸比丘聞，厭生死法，
T04n0202_p0380a01║精勤修集，斷結盡漏，得阿羅漢道。福增因
T04n0202_p0380a02║緣善名流布遍王舍城，諸人咸言：「甚奇甚特！
T04n0202_p0380a03║此長老者於此城中老耄無施，今於佛
T04n0202_p0380a04║法出家成道，顯說如是希有妙法。」時城中
T04n0202_p0380a05║人多發淨心，或有聽放男女奴婢人民令
T04n0202_p0380a06║出家者，或自出家者，莫不歡喜相勸出
T04n0202_p0380a07║家。以是因緣，出家功德，無量無邊。福增百
T04n0202_p0380a08║歲方乃出家，成就如是諸大功德，況諸盛
T04n0202_p0380a09║年欲求妙勝大果報者？應勤修法，出家學
T04n0202_p0380a10║道。歡喜奉行。
T04n0202_p0380a11║◎賢愚經卷第四