T04n0202_p0380a12║
T04n0202_p0380a13║
T04n0202_p0380a14║賢愚經卷第五
T04n0202_p0380a15║
T04n0202_p0380a16║元魏涼州沙門慧覺等在高昌郡譯
T04n0202_p0380a17║（二四）◎沙彌守戒自殺品第二十三（丹本此品在第七卷
T04n0202_p0380a18║為三十四）
T04n0202_p0380a19║如是我聞：一時佛在安陀國。爾時世尊慇
T04n0202_p0380a20║懃讚歎持戒之人護持禁戒，寧捨身命，終
T04n0202_p0380a21║不毀犯。何以故？戒為入道之初基，盡漏之
T04n0202_p0380a22║妙趣，涅槃安樂之平途。若持淨戒，計其功
T04n0202_p0380a23║德無量無邊，譬如大海無量無邊，戒亦如
T04n0202_p0380a24║是。猶如大海多有阿脩羅、黿龜、水性摩竭魚
T04n0202_p0380a25║等大眾生居，戒海亦爾，多有三乘大眾生居；
T04n0202_p0380a26║譬如大海多諸金銀琉璃等寶，戒海亦爾，多
T04n0202_p0380a27║出善法，有四非常、三十七品、諸禪三昧如是
T04n0202_p0380a28║等寶；猶如大海金剛為底，金剛山圍，四江
T04n0202_p0380a29║大河流注其中，不增不減，戒海亦爾，毘尼
T04n0202_p0380b01║為底，阿毘曇山以為圍遶，四阿含河流注
T04n0202_p0380b02║入中，湛然常爾，不增不減。何以故注入
T04n0202_p0380b03║不增不減？下阿鼻火，上衝大海，海水消涸，
T04n0202_p0380b04║以故不增；常流入故，以故不減。佛法戒海
T04n0202_p0380b05║不放逸故不增，具功德故不減。是故當知
T04n0202_p0380b06║能持戒者，其德甚多。佛涅槃後，安陀國土爾
T04n0202_p0380b07║時有一乞食比丘樂獨靜處，威儀具足。乞
T04n0202_p0380b08║食比丘，佛所讚歎，非住眾者。何以故？乞食
T04n0202_p0380b09║比丘少欲知足，不儲畜積聚，次第乞食，隨
T04n0202_p0380b10║敷露坐，一食三衣，如是等事，可尊可尚。
T04n0202_p0380b11║在僧比丘多欲無厭，貯聚儲畜，貪求悋惜，
T04n0202_p0380b12║嫉妬愛著，以故不能得大名聞。彼乞食比
T04n0202_p0380b13║丘德行淳備，具沙門果，六通三明，住八解
T04n0202_p0380b14║脫，威儀庠序，名聞流布。爾時安陀國有優
T04n0202_p0380b15║婆塞，敬信三寶，受持五戒，不殺、不盜、不邪
T04n0202_p0380b16║婬、不妄語、不飲酒，布施修德，名遍國邑，
T04n0202_p0380b17║即請是乞食比丘終身供養。供養之福，隨
T04n0202_p0380b18║因受報。若請眾僧就舍供養，則妨廢行
T04n0202_p0380b19║道，道路寒暑勞苦，後受報時，要勞思慮，出
T04n0202_p0380b20║行求逐，乃能得之；若就往奉供養，後受
T04n0202_p0380b21║福報時，便坐受自然。是優婆塞信心淳厚，
T04n0202_p0380b22║辦具種種色香美食，遣人往送，日日如是。
T04n0202_p0380b23║沙門四種，好惡難明，如菴羅果生熟難知。
T04n0202_p0380b24║或有比丘威儀庠序，徐行諦視，而內具足
T04n0202_p0380b25║貪欲恚癡，破戒非法，如菴羅果外熟內生；或
T04n0202_p0380b26║有比丘外行麤踈，不順儀式，而內具足
T04n0202_p0380b27║沙門德行、禪定智慧，如菴羅果內熟外生；或
T04n0202_p0380b28║有比丘威儀麤獷，破戒造惡，內亦具有貪
T04n0202_p0380b29║欲恚癡、慳貪、嫉妬，如菴羅果內外俱生；或
T04n0202_p0380c01║有比丘威儀庠審，持戒自守，而內具足沙
T04n0202_p0380c02║門德行、戒定慧解，如菴羅果內外俱熟。彼乞
T04n0202_p0380c03║食比丘內外具足，亦復如是，德行滿故，人
T04n0202_p0380c04║所宗敬。爾時國中有一長者，信敬三寶，
T04n0202_p0380c05║有一男兒，心自思惟：「欲令出家，當求善
T04n0202_p0380c06║師而付託之。所以爾者，近善知識則增
T04n0202_p0380c07║善法，近惡知識便起惡法。譬如風性雖空，
T04n0202_p0380c08║由栴檀林、若瞻蔔林，吹香而來，風有妙香；
T04n0202_p0380c09║若經糞穢臭屍而來，其風便臭。又如淨衣，
T04n0202_p0380c10║置之香篋，出衣衣香；若置臭處，衣亦隨臭。
T04n0202_p0380c11║親近善友，則善日隆；親附惡友，則惡增長，
T04n0202_p0380c12║是故我今當以此兒與此尊者，令其出家。」
T04n0202_p0380c13║念已即往，白比丘言：「我此一子，今使出家，
T04n0202_p0380c14║唯願大德哀納濟度！若不能受，當將還家。」
T04n0202_p0380c15║爾時比丘以道眼觀：「此人出家能持淨戒，
T04n0202_p0380c16║增長佛法。」即便受之，度為沙彌。時優婆塞
T04n0202_p0380c17║有一親善居士，請優婆塞及其妻子、合家奴
T04n0202_p0380c18║婢明日客會，時優婆塞晨朝念言：「今當就
T04n0202_p0380c19║會，誰後守舍？我若強力課留一人所應
T04n0202_p0380c20║得分，我則負他；若有自能開意住者，我
T04n0202_p0380c21║於會還，當別投報。」優婆塞女即白父言：
T04n0202_p0380c22║「唯願父母從諸僮使但行應請，我堪後守。」
T04n0202_p0380c23║其父喜曰：「甚善！甚善！今汝住守，與我、汝母
T04n0202_p0380c24║正等無異，於家損益，心無疑慮。」於是合家
T04n0202_p0380c25║悉往受請，女便牢閉門戶，獨住家內。時優
T04n0202_p0380c26║婆塞是日怱怱，忘不送食，爾時尊者心自
T04n0202_p0380c27║念言：「日時向晚，俗人多事，或能忘不送食，
T04n0202_p0380c28║我今寧可遣人迎不？」即告沙彌：「汝往取食，
T04n0202_p0380c29║善攝威儀，如佛所說：『入村乞食，莫生貪
T04n0202_p0381a01║著，如蜂採華，但取其味，不損色香。』汝今
T04n0202_p0381a02║亦爾，至家取食，收攝根門，莫貪色聲香味
T04n0202_p0381a03║觸也。若持禁戒，必能取道。如提婆達多
T04n0202_p0381a04║雖多誦經，以造惡毀戒，墮阿鼻獄；如瞿迦
T04n0202_p0381a05║利誹謗破戒，亦入地獄；周利槃特雖誦一
T04n0202_p0381a06║偈，以持戒故，得阿羅漢。又戒即為入涅
T04n0202_p0381a07║槃門、受快樂因。譬如婆羅門法，若設長
T04n0202_p0381a08║齋三月、四月，請諸高明持戒梵行諸婆羅門，
T04n0202_p0381a09║以簡擇請，不得普故，仇留為封，印請者
T04n0202_p0381a10║惋。一婆羅門雖復高經，性不清廉，貪蜜
T04n0202_p0381a11║甜故，舐封都盡。明日至會所，呈封乃入，
T04n0202_p0381a12║次是梵志無印欲入，典事語言：『汝有封
T04n0202_p0381a13║不？』答言：『我有，以甜故舐盡。』語言：『汝今如是
T04n0202_p0381a14║已足。』便不得前。復貪小甜，失四月中甘香
T04n0202_p0381a15║美味，及竟達嚫種種珍寶。汝今如是，莫
T04n0202_p0381a16║貪小事，破淨戒印，失人天中五欲美味及
T04n0202_p0381a17║諸無漏三十七品涅槃安樂無量法寶。汝莫
T04n0202_p0381a18║毀破三世佛戒，污染三寶、父母、師長。」沙彌
T04n0202_p0381a19║受教，禮足而去。往到其家，打門作聲，女
T04n0202_p0381a20║問：「是誰？」答言：「沙彌，為師迎食。」女心歡喜：「我
T04n0202_p0381a21║願遂矣。」即與開門。是女端正，容貌殊妙，年
T04n0202_p0381a22║始十六，婬欲火燒，於沙彌前作諸妖媚，
T04n0202_p0381a23║搖肩顧影，深現欲相。沙彌見已念言：「此女
T04n0202_p0381a24║為有風病、癲狂病、羊癎病耶？是女將無欲
T04n0202_p0381a25║結所使，欲嬈毀我清淨行耶？」堅攝威儀，顏
T04n0202_p0381a26║色不變。時女即便五體投地，白沙彌言：「我
T04n0202_p0381a27║常願者，今已時至。我恒於汝欲有所陳，
T04n0202_p0381a28║未得靜便，想汝於我亦常有心，當與我
T04n0202_p0381a29║願。我此舍中多有珍寶金銀倉庫，如毘沙
T04n0202_p0381b01║門天宮寶藏，而無有主。汝可屈意為此舍
T04n0202_p0381b02║主，我為汝婦，供給使令。必莫見違，滿我
T04n0202_p0381b03║所願！」沙彌心念：「我有何罪，遇此惡緣？我今
T04n0202_p0381b04║寧當捨此身命，不可毀破三世諸佛所制
T04n0202_p0381b05║禁戒。昔日比丘至婬女家，寧投火坑，不犯
T04n0202_p0381b06║於婬；又諸比丘，賊所劫奪，以草繫縛，風吹
T04n0202_p0381b07║日曝，諸蟲唼食，以護戒故，不絕草去；如
T04n0202_p0381b08║鵝吞珠，比丘雖見，以持戒故，極苦不說；
T04n0202_p0381b09║如海船壞，下座比丘以守戒故，授板上座，
T04n0202_p0381b10║沒海而死。如是諸人，獨佛弟子能持禁戒，
T04n0202_p0381b11║我非弟子、不能持耶？如來世尊獨為彼
T04n0202_p0381b12║師、非我師耶？如瞻蔔華并胡麻壓油，瞻
T04n0202_p0381b13║蔔香；若合臭花，油亦隨臭。我今已得遇善
T04n0202_p0381b14║知識，云何今日當造惡法？寧捨身命，終不
T04n0202_p0381b15║破戒、污佛法僧父母師長。」又復思惟：「我若逃
T04n0202_p0381b16║突，女欲心盛，捨於慚愧，走外牽捉及誹謗
T04n0202_p0381b17║我，街陌人見，不離污辱。我今定當於此捨
T04n0202_p0381b18║命。」方便語言：「牢閉門戶，我入一房，作所應
T04n0202_p0381b19║作，爾乃相就。」女即閉門。沙彌入房，關撢
T04n0202_p0381b20║門戶，得一剃刀，心甚歡喜，脫身衣服，置於
T04n0202_p0381b21║架上，合掌跪向拘尸那城佛涅槃處，自立誓
T04n0202_p0381b22║願：「我今不捨佛、法、眾僧，不捨和上阿闍
T04n0202_p0381b23║梨，亦不捨戒；正為持戒，捨此身命。願所
T04n0202_p0381b24║往生，出家學道，淨修梵行，盡漏成道。」即
T04n0202_p0381b25║刎頸死，血流滂沛，污染身體。時女怪遲，趣
T04n0202_p0381b26║門看之，見戶不開，喚無應聲，方便開戶，
T04n0202_p0381b27║見其已死，失本容色，欲心尋息，慚結懊惱，
T04n0202_p0381b28║自搣頭髮，爪裂面目，宛轉灰土之中，悲
T04n0202_p0381b29║呺泣淚，迷悶斷絕。其父會還，打門喚女，女
T04n0202_p0381c01║默不應，父怪其靜，使人踰入，開門視
T04n0202_p0381c02║之，見女如是，即問女言：「汝何以爾？有人
T04n0202_p0381c03║侵汝、污辱汝耶？」女默不答，心自思惟：「我今
T04n0202_p0381c04║若以實對，甚可慚愧；若言沙彌毀辱我者，
T04n0202_p0381c05║則謗良善，當墮地獄，受罪無極。不應欺
T04n0202_p0381c06║誑。」即以實答：「我此獨守，沙彌來至，為師索
T04n0202_p0381c07║食，我欲心盛，求嬈沙彌冀從我心，而彼
T04n0202_p0381c08║守戒，心不改易，方便入房，自捨身命。以
T04n0202_p0381c09║我穢形欲壞淨器，罪釁若斯，故我不樂。」
T04n0202_p0381c10║父聞女言，心無驚懼。何以故？知結使法爾
T04n0202_p0381c11║故，即告女言：「一切諸法皆悉無常，汝莫憂
T04n0202_p0381c12║懼！」即入房內，見沙彌身血皆污赤，如栴
T04n0202_p0381c13║檀机。即前作禮，讚言：「善哉！護持佛戒，能
T04n0202_p0381c14║捨身命。」時彼國法，若有沙門白衣舍死，當
T04n0202_p0381c15║罰金錢一千入官。時優婆塞以一千金錢
T04n0202_p0381c16║置銅盤上，載至王宮，白言：「大王！我有罰
T04n0202_p0381c17║讁，應入於王，願當受之。」王答之言：「汝
T04n0202_p0381c18║於我國敬信三寶，忠正守道，言行無違，
T04n0202_p0381c19║唯汝一人，當有何過而輸罰耶？」時優婆塞
T04n0202_p0381c20║具陳上緣，自毀其女，讚歎沙彌持戒功德。
T04n0202_p0381c21║王聞情事，心驚悚然，篤信增隆，而告之言：
T04n0202_p0381c22║「沙彌護戒，自捨身命，汝無辜咎，那得有
T04n0202_p0381c23║罰？但持還舍，吾今躬欲自至汝家供養沙
T04n0202_p0381c24║彌。」即擊金鼓，宣令國人，前後導從，往至
T04n0202_p0381c25║其家。王自入內，見沙彌身赤如栴檀，前
T04n0202_p0381c26║為作禮，讚其功德，以種種寶莊嚴高車載
T04n0202_p0381c27║死沙彌至平坦地，積眾香木闍毘供養。嚴
T04n0202_p0381c28║飾是女，極世之殊，置高顯處，普使一切時
T04n0202_p0381c29║會皆見。語眾人言：「是女殊妙，容暉乃爾。
T04n0202_p0382a01║未離欲者，誰無染心？而此沙彌既未得道，
T04n0202_p0382a02║以生死身奉戒捨命，甚奇希有！」王即遣人
T04n0202_p0382a03║命請其師，廣為大眾說微妙法。時會一
T04n0202_p0382a04║切見聞是事，有求出家持淨戒者，有發
T04n0202_p0382a05║無上菩提心者，莫不歡喜，頂戴奉行。
T04n0202_p0382a06║（二五）長者無耳目舌品第二十四（丹本為三十五）
T04n0202_p0382a07║如是我聞：一時佛在舍衛國祇陀精舍，與
T04n0202_p0382a08║諸比丘大眾說法。爾時國內有大長者，財
T04n0202_p0382a09║富無量，金銀七寶、象馬牛羊、奴婢人民、倉庫
T04n0202_p0382a10║盈溢，無有男兒，唯有五女，端正聰達。其婦
T04n0202_p0382a11║懷妊，長者命終，時彼國法，若其命終，家無
T04n0202_p0382a12║男兒，所有財物悉應入官。王遣大臣攝
T04n0202_p0382a13║錄其財，垂當入官。其女心念：「我母懷妊，未
T04n0202_p0382a14║知男女，若續是女，財應屬官；若其是男，
T04n0202_p0382a15║應為財主。」念已，往白王言：「我父命終，以無
T04n0202_p0382a16║男故，財應入王。然今我母懷妊，須待分
T04n0202_p0382a17║身，若苟是女，入財不遲；若或是男，應為財
T04n0202_p0382a18║主。」時波斯匿王住法平整，即可所白，聽
T04n0202_p0382a19║如其言。其母不久月滿生兒，其身渾沌，無
T04n0202_p0382a20║復耳目，有口無舌，又無手足，然有男根，
T04n0202_p0382a21║即為作字，名曼慈毘梨。爾時是女具以
T04n0202_p0382a22║是事往問於王。王聞是已，思惟其義：「不
T04n0202_p0382a23║以眼耳鼻舌手足等而為財主，乃以男故，
T04n0202_p0382a24║得為財主。兒有男根，應得父財。」即告諸
T04n0202_p0382a25║女：「財屬汝弟，吾不取也。」爾時大女往適他
T04n0202_p0382a26║家，奉給夫主，謙卑恭謹，拂拭床褥，供設飲
T04n0202_p0382a27║食，迎來送去，拜起問訊，譬如婢事大家。比
T04n0202_p0382a28║近長者覩其如是，怪而問言：「夫婦之道，
T04n0202_p0382a29║家家皆有，汝獨何為改操若茲？」女子對曰：「我
T04n0202_p0382b01║父終沒，家財無量，雖有五女，猶當入王；會
T04n0202_p0382b02║母分身，生我一弟，無有眼耳舌及手足，
T04n0202_p0382b03║但有男根，得為財主。以是義故，雖有諸
T04n0202_p0382b04║女，不如一男，是故爾耳。」長者聞已，怪其
T04n0202_p0382b05║如是，即與其女往至佛所，白言：「世尊！彼長
T04n0202_p0382b06║者子以何因緣，無有眼耳舌及手足，而生
T04n0202_p0382b07║富家，為此財主？」佛告長者：「善哉問也！諦聽
T04n0202_p0382b08║善思！當為汝說。」「唯然，樂聞。」佛告長者：「乃往
T04n0202_p0382b09║過去，有大長者兄弟二人，兄名檀若世質，
T04n0202_p0382b10║弟名尸羅世質。其兄少小忠信成實，常好
T04n0202_p0382b11║布施，賑救貧乏，以其信善，舉國稱美，王
T04n0202_p0382b12║任此人為國平事，諍訟曲直，由之取決。是
T04n0202_p0382b13║時國法，舉貸取與無有券䟽，悉詣平事
T04n0202_p0382b14║檀若世質以為明人。「時有估客將欲入
T04n0202_p0382b15║海，從弟尸羅世質多舉錢財，以供所須。
T04n0202_p0382b16║時弟長者唯有一子，其年幼小，即將其子
T04n0202_p0382b17║并所出錢到平事所，白言：『大兄！是估客子
T04n0202_p0382b18║從我舉錢，入海來還，應得爾許。兄為明
T04n0202_p0382b19║人，我若終亡，證令子得。』平事長者指言如
T04n0202_p0382b20║是。其弟長者不久命終。時估客子乘船
T04n0202_p0382b21║入海，風起波浪，船壞喪失，時估客子捉板
T04n0202_p0382b22║得全，還其本國。「時長者子聞其船壞空
T04n0202_p0382b23║歸，唯見此人，便自念言：『此雖負我，今者
T04n0202_p0382b24║空窮，何由可得？須有當債。』時見此估客
T04n0202_p0382b25║長者復與餘賈續復入海，獲大珍寶，安
T04n0202_p0382b26║隱吉還，心自念言：『彼長者子前雖見我，
T04n0202_p0382b27║不從我債。我舉錢時，此人幼稚，或能不
T04n0202_p0382b28║憶？或以我前窮故不債耶？今當試之。』
T04n0202_p0382b29║即嚴好馬眾寶，服飾寶衣，乘馬入市。長者
T04n0202_p0382c01║子見服乘如是，心念：『此人似還有財，當試
T04n0202_p0382c02║從債。』即遣人語言：『汝負我錢，今可見償。』
T04n0202_p0382c03║答言：『可爾。當思宜了。』「估客自念：『所舉頓大，
T04n0202_p0382c04║重生累息，無由可畢，當作一策乃可了
T04n0202_p0382c05║爾。』即持一寶珠，到平事婦所白言：『夫人！我本
T04n0202_p0382c06║從尸羅世質舉少錢財，其子來從我債，今
T04n0202_p0382c07║上一珠，價直十萬，若從我債，可囑平事莫
T04n0202_p0382c08║為明人。』其婦答言：『長者誠信，必不肯爾，
T04n0202_p0382c09║為當試語。』即受其珠。「平事暮歸，即便具白，
T04n0202_p0382c10║長者答言：『何有是事！以我忠信不妄語故，
T04n0202_p0382c11║故王立我為國平事，若一妄言，此事不可。』
T04n0202_p0382c12║時估客來，具告情狀，即還其珠。時估客子
T04n0202_p0382c13║更上一珠，價直二十萬，復往白言：『願使
T04n0202_p0382c14║囑及！此既小事，但作一言，得三十萬。彼
T04n0202_p0382c15║若得勝，雖復姪兒，無一錢分，此理可通。』爾
T04n0202_p0382c16║時女人貪愛寶珠，即為受之，暮更白夫：『昨
T04n0202_p0382c17║日所白，事亦可通，願必在意！』長者答言：『絕
T04n0202_p0382c18║無此理。我以可信，得為平事，若一妄語，
T04n0202_p0382c19║現世當為世所不信，後世當受無量劫苦。』
T04n0202_p0382c20║爾時長者有一男兒，猶未能行，其婦泣曰：
T04n0202_p0382c21║『我今與汝共為夫妻，若有死事，猶望不
T04n0202_p0382c22║違，囑此小事，直作一言，當不相從，我用
T04n0202_p0382c23║活為？若不見隨，我先殺兒，然後自殺。』長者
T04n0202_p0382c24║聞此，譬如人噎，既不得咽，亦不得吐，自念：
T04n0202_p0382c25║『我唯有此一子，若其當死，財無所付；若從
T04n0202_p0382c26║是語，今則不為人所信用，將來當受無量
T04n0202_p0382c27║苦惱。』迫蹴不已，即便可之。其婦歡喜，語
T04n0202_p0382c28║估客言：『長者已許。』「估客聞之，欣悅還家，
T04n0202_p0382c29║嚴一大象，眾寶莊校，著大寶衣，乘象入市。
T04n0202_p0383a01║長者子見，心喜念言：『是人必富，服乘乃爾，我
T04n0202_p0383a02║得財矣。』即往語曰：『薩薄！當知先所負錢今
T04n0202_p0383a03║宜見償。』估客驚言：『我都不憶，何時負君？若
T04n0202_p0383a04║相負者，明人是誰？』長者子言：『若干日月，我
T04n0202_p0383a05║父及我手付汝錢，平事為我明人，何緣言
T04n0202_p0383a06║不？』估客子言：『我今不念，苟有事實，當還
T04n0202_p0383a07║相償。』尋共相將至平事所。「長者子言：『此人
T04n0202_p0383a08║往日親從我父舉若干錢，伯為明人，我
T04n0202_p0383a09║時亦見，事為爾不？』答言：『不知。』其姪驚曰：『伯
T04n0202_p0383a10║父爾時審不見聞，不作是語，此事可爾；
T04n0202_p0383a11║不以手足指是財耶？』答言：『不爾。』姪子恚
T04n0202_p0383a12║曰：『以伯忠良，王令平事，國人信用，我親弟
T04n0202_p0383a13║子，非法猶爾，況於外人，抂者豈少？此之虛
T04n0202_p0383a14║實，後世自知。』」佛告長者：「欲知爾時平事長
T04n0202_p0383a15║者，今曼慈毘梨無有耳目渾沌者是。由於
T04n0202_p0383a16║爾時一妄語故，墮大地獄，多受苦毒；從地
T04n0202_p0383a17║獄出，五百世中常受渾沌之身。由於爾時
T04n0202_p0383a18║好布施故，常生豪富，得為財主。善惡之
T04n0202_p0383a19║報，雖久不敗，是故汝等當勤精進，攝身口
T04n0202_p0383a20║意，莫妄造惡。」時諸大眾聞佛所說，有得
T04n0202_p0383a21║初果至四果者，有發無上菩提心者，莫
T04n0202_p0383a22║不歡喜，頂戴奉行。
T04n0202_p0383a23║（二六）貧人夫婦疊施得現報品第二十五
T04n0202_p0383a24║（丹本為三十六）
T04n0202_p0383a25║如是我聞：一時佛在舍衛國祇樹給孤獨
T04n0202_p0383a26║園祇洹精舍，與大比丘眾圍繞說法。爾時國
T04n0202_p0383a27║中有一長者，其婦懷妊，月滿生女，端正
T04n0202_p0383a28║姝妙，容貌少雙。其初生時，細軟白疊裹身
T04n0202_p0383a29║而生，父母怪之，召師占相，師曰：「甚吉！有
T04n0202_p0383b01║大福德。」因為作字，名曰叔離（秦言白也）。叔離長
T04n0202_p0383b02║大，疊隨身大。此女璝瑋，國內遠近競來娉
T04n0202_p0383b03║求。父母念言：「女年已大，宜當嫁處。」即使工
T04n0202_p0383b04║師為作瓔珞，叔離問父：「鍛是金銀用作何
T04n0202_p0383b05║等？」父告之言：「汝年已大，欲嫁處汝，故作環
T04n0202_p0383b06║玔。」女白父言：「我欲出家，不樂嫁去。」父母
T04n0202_p0383b07║愛念，不違其志，尋為出疊，欲作五衣。女
T04n0202_p0383b08║見復問：「欲作何等？」告言：「為汝作衣。」白父
T04n0202_p0383b09║母言：「我此所著悉已具足，更不須作，唯
T04n0202_p0383b10║願聽我時往佛所！」父母即將往詣佛所。頭
T04n0202_p0383b11║面作禮，求索出家。佛言：「善來！」頭髮自墮，
T04n0202_p0383b12║所著白疊尋成五衣。付大愛道，為比丘
T04n0202_p0383b13║尼。精進不久，成阿羅漢道。阿難白佛言：
T04n0202_p0383b14║「叔離比丘尼本種何功德，生長者家，生與
T04n0202_p0383b15║疊俱出，出家不久，得阿羅漢道？」佛告阿
T04n0202_p0383b16║難：「諦聽善思！吾今說之。」阿難言：「唯然。」佛言
T04n0202_p0383b17║「過去久遠有佛出世，名毘婆尸，與諸弟子，
T04n0202_p0383b18║廣度一切。時王臣民多設供養，作般遮于
T04n0202_p0383b19║瑟。有一比丘恒行勸化，令詣佛所、聽法
T04n0202_p0383b20║布施。時有女人名檀膩伽，極為貧窮，夫婦
T04n0202_p0383b21║二人共有一疊，若夫出行，則被而往，婦便
T04n0202_p0383b22║裸住坐於草敷；若婦被疊，出外求索，夫則
T04n0202_p0383b23║裸坐草蓐。勸化比丘次至其家，見是女人，
T04n0202_p0383b24║因勸之言：『佛出難值，經法難聞，人身難
T04n0202_p0383b25║得。汝當聽法！汝當布施！』廣說慳貪、布施之
T04n0202_p0383b26║報。「女人白言：『大德！小住。』還入舍中，語其夫
T04n0202_p0383b27║言：『外有沙門，勸我見佛、聽法、布施，我等先
T04n0202_p0383b28║世不布施故，致此貧窮，今當以何為後
T04n0202_p0383b29║世資？』夫答之言：『我家貧困如是，雖可有
T04n0202_p0383c01║心，當以何施？』婦言：『前世不施，今致是困；
T04n0202_p0383c02║今復不種，後欲何趣？汝但聽我，我決欲施。』
T04n0202_p0383c03║夫心自念：『此婦或能少有私產，我當聽之。』
T04n0202_p0383c04║即可之言：『欲施便施。』尋曰：『我意欲以此疊
T04n0202_p0383c05║布施。』夫言：『我之與汝共此一疊，出入求索，
T04n0202_p0383c06║以自存活，今若用施，俱當守死，欲作何計？』
T04n0202_p0383c07║婦言：『人生有死，今不施與，會當歸死。
T04n0202_p0383c08║寧施而死，後世有望；不施而死，後遂當劇。』
T04n0202_p0383c09║夫歡喜言：『分死用施。』「婦即還出，白比丘言：
T04n0202_p0383c10║『大德！可止屋下，我當布施。』比丘答言：『若
T04n0202_p0383c11║欲施者，汝當面施，為汝呪願。』叔離白言：『唯
T04n0202_p0383c12║此被疊，內無異衣，女形穢惡，不宜此脫。』即
T04n0202_p0383c13║還入內，遙於向下，脫身上疊，授與比丘。比
T04n0202_p0383c14║丘呪願，持至佛所。「佛言比丘：『持此疊來。』比
T04n0202_p0383c15║丘授佛，佛自手受此疊垢污。時王眾會微
T04n0202_p0383c16║心嫌佛受此垢疊，佛知眾心，而告之言：『我
T04n0202_p0383c17║觀此會清淨大施無過於此以疊施者。』大
T04n0202_p0383c18║眾聞已，莫不悚然。夫人歡喜，即脫己身所
T04n0202_p0383c19║著嚴飾瓔珞寶衣，送與陀膩䩭；王亦喜悅，
T04n0202_p0383c20║脫身衣服，送與其夫，命令詣會。毘婆尸佛
T04n0202_p0383c21║廣為大眾說微妙法，時會大眾得度者眾。」
T04n0202_p0383c22║佛告阿難：「欲知爾時貧窮女人陀膩䩭者，
T04n0202_p0383c23║今叔離比丘尼是。由於爾時以清淨心疊
T04n0202_p0383c24║布施故，九十一劫所生之處常與疊生，無
T04n0202_p0383c25║所乏少，隨意悉得。緣於彼佛聞深妙法，
T04n0202_p0383c26║願解脫故，今得遇我，成阿羅漢。是故汝
T04n0202_p0383c27║等應勤精進、聞法、布施。」佛說是時，得道者
T04n0202_p0383c28║眾，莫不歡喜，頂戴奉行。
T04n0202_p0383c29║（二七）迦旃延教老母賣貧品第二十六（丹本為三十七）
T04n0202_p0384a01║如是我聞：一時佛在阿梨提國。時彼國
T04n0202_p0384a02║中有一長者，多財饒寶，慳貪暴惡，無有慈
T04n0202_p0384a03║心。時有一婢晨夜走使，不得寧處，小有
T04n0202_p0384a04║違失，便受鞭捶，衣不蔽形，食不充體，年
T04n0202_p0384a05║老困悴，思死不得。時適持瓶詣河取水，
T04n0202_p0384a06║思惟是苦，舉聲大哭，時迦旃延來至其所，
T04n0202_p0384a07║問言：「老母！何以悲泣懊惱乃爾？」白言：「尊者！
T04n0202_p0384a08║我既年老，恒執苦役，加復貧窮，衣食不充，
T04n0202_p0384a09║思死不得，以故哭耳。」迦旃延言：「汝若貧者，
T04n0202_p0384a10║何不賣貧？」母言：「貧那可賣？誰當買貧？」
T04n0202_p0384a11║迦旃延言：「貧實可賣。」如是至三。女人白言：
T04n0202_p0384a12║「苟貧可賣，我宜問方。」即言：「大德！貧云何賣？」
T04n0202_p0384a13║迦旃延言：「審欲賣者，一隨我語。」答言唯諾。
T04n0202_p0384a14║告言：「汝先洗浴。」洗已。告言：「汝當布施。」白言：
T04n0202_p0384a15║「尊者！我極貧困，如今我身無手許完納，雖
T04n0202_p0384a16║有此瓶是大家許，當以何施？」即授鉢與，
T04n0202_p0384a17║「汝持此鉢，取少淨水。」如教取來，奉迦旃延。
T04n0202_p0384a18║迦旃延受，尋為呪願，次教受齋，後教念佛
T04n0202_p0384a19║種種功德，即問：「汝有住止處不？」答言：「無也。
T04n0202_p0384a20║若其磨時，即磨下臥；舂炊作使，即臥是中；
T04n0202_p0384a21║或時無作，止宿糞堆。」迦旃延言：「汝好持心，
T04n0202_p0384a22║恭勤走使，莫生嫌恨，自伺大家一切臥竟，
T04n0202_p0384a23║密開其戶，於戶曲內敷淨草座，思惟觀佛，
T04n0202_p0384a24║莫生惡念。」爾時老母奉教而歸，如勅
T04n0202_p0384a25║施行，於後夜中，即便命終，生忉利天。大家
T04n0202_p0384a26║早起，見婢命終，恚而言曰：「此婢恒常不聽
T04n0202_p0384a27║入舍，今暮何故乃於此死？」即便使人
T04n0202_p0384a28║草索繫脚，拽置寒林中。時彼天中有一天
T04n0202_p0384a29║子，有五百天子以為眷屬，宮殿嚴麗。爾時
T04n0202_p0384b01║天子福盡命終，此老母人即代其處。生天
T04n0202_p0384b02║之法，其利根者自知來緣，鈍根生者但
T04n0202_p0384b03║知受樂。爾時此女既生天中，與五百天
T04n0202_p0384b04║子娛樂受樂，不知生緣。時舍利弗在忉
T04n0202_p0384b05║利天，知此天子生天因緣，問言：「天子！汝
T04n0202_p0384b06║因何福生此天中？」答言：「不知。」時舍利弗借
T04n0202_p0384b07║其道眼，觀見故身生天因緣由迦旃延，即
T04n0202_p0384b08║將五百天子來至寒林，散花燒香，供養死
T04n0202_p0384b09║屍。諸天光明照曜村林，大家見變，怪其
T04n0202_p0384b10║所由，告令遠近詣林觀看，見諸天子供
T04n0202_p0384b11║養此屍，即問天曰：「此婢醜穢，生存之時，人
T04n0202_p0384b12║猶惡見，況今已死，何故諸天而加供養？」彼
T04n0202_p0384b13║時天子具說本末生天因緣，即皆迴詣迦
T04n0202_p0384b14║旃延所。時迦旃延為諸天人廣說諸法，
T04n0202_p0384b15║所謂施論、戒論、生天之論、欲不淨法、出離為
T04n0202_p0384b16║樂。爾時彼天及五百天子遠塵離垢，得法
T04n0202_p0384b17║眼淨，飛還天宮。時諸會眾聞此法已，各
T04n0202_p0384b18║獲道迹，乃至四果，莫不歡喜，頂戴奉行，敬
T04n0202_p0384b19║禮而去。◎
T04n0202_p0384b20║（二八）◎金天品第二十七（丹本此品在第五卷為第二十五）
T04n0202_p0384b21║如是我聞：一時佛在舍衛國祇樹給孤獨園。
T04n0202_p0384b22║時此國中有一長者，其家大富，財寶無數，
T04n0202_p0384b23║生一男兒，身體金色，長者欣慶，即設施會，
T04n0202_p0384b24║請諸相師令占吉凶。時諸相師抱兒看省，
T04n0202_p0384b25║見其奇相，喜不自勝，即為立字，字修越
T04n0202_p0384b26║那提婆（晉言金天）。此兒福德極為純厚，其生之
T04n0202_p0384b27║日，家中自然出一井水，縱廣八尺，深亦如
T04n0202_p0384b28║是，其水汲用，能稱人意，須衣出衣，須食
T04n0202_p0384b29║出食，金銀珍寶、一切所須，作願取之，如意
T04n0202_p0384c01║即得。兒年轉大，才藝博通，長者愛之，未敢
T04n0202_p0384c02║逆意，而作是念：「我子端正，容貌無倫，要
T04n0202_p0384c03║當推求選擇名女，形容色狀殊姿越群，金
T04n0202_p0384c04║容妙體類我兒者，當往求之。」即募諸賈
T04n0202_p0384c05║周遍求之。時閻波國有大長者而生一
T04n0202_p0384c06║女，字脩跋那婆蘇（晉言金光明），端正非凡，身
T04n0202_p0384c07║體金色，晃昱照人，細滑光澤。初生之日，亦
T04n0202_p0384c08║有自然八尺井水，其井亦能出種種珍寶、
T04n0202_p0384c09║衣服、飲食，稱適人情。然彼長者亦自念言：
T04n0202_p0384c10║「我女端正，人中英妙，要得賢士，形色光暉
T04n0202_p0384c11║如我女比，乃當嫁與，共為婚姻。」爾時女名
T04n0202_p0384c12║遠布舍衛，金天名稱復聞女家。時二長者
T04n0202_p0384c13║各懷歡喜，即各相詣，求為婚姻。娶婦已竟，
T04n0202_p0384c14║還至舍衛。時金天家便設上供，請佛及僧
T04n0202_p0384c15║供養一日。佛受其請，往至舍食，食已攝鉢，
T04n0202_p0384c16║具為長者、金天夫妻廣演妙法，開解其
T04n0202_p0384c17║心。金天夫妻及其父母即時破壞二十億
T04n0202_p0384c18║洞然之惡，心情開解，獲須陀洹果。爾時世
T04n0202_p0384c19║尊便還精舍。於是金天與金光明俱白父
T04n0202_p0384c20║母，求索出家，父母即聽許。俱往佛所，稽
T04n0202_p0384c21║首佛足，作禮繞竟，求索入道。佛尋聽可，讚
T04n0202_p0384c22║言：「善來比丘！」鬚髮自落，法衣著身，便成沙
T04n0202_p0384c23║門。於是金天在比丘眾，金光明比丘尼付
T04n0202_p0384c24║大愛道，漸漸教化，悉成羅漢，三明六通，具
T04n0202_p0384c25║八解脫，一切功德悉皆具足。阿難白佛言：
T04n0202_p0384c26║「不審，世尊！金天夫妻本造何行，自生以來，
T04n0202_p0384c27║多財饒寶，身體金色，端正第一，得此一井，
T04n0202_p0384c28║能出一切？唯願如來當具宣示！」佛告阿
T04n0202_p0384c29║難：「乃往過去九十一劫，時世有佛，號毘鉢
T04n0202_p0385a01║尸，佛既滅度，遺法在世。後有諸比丘遊
T04n0202_p0385a02║行教化到一村落，有諸人民、豪賢、長者見
T04n0202_p0385a03║眾僧至，各競供設衣被、飲食，無有乏短。時
T04n0202_p0385a04║有夫妻二人貧餓困乏，每自思念：『我父在
T04n0202_p0385a05║時，財寶積滿，富溢難量；今者我身貧困極
T04n0202_p0385a06║甚，坐臥草蓐，衣不蓋形，家無升斗，何其
T04n0202_p0385a07║苦耶！爾時雖富，財寶無量，不遭斯等聖眾
T04n0202_p0385a08║之僧；今既得值，無錢供養。』思惟是已，愴然
T04n0202_p0385a09║而啼，懊惱墮淚，墮婦臂上。「婦見夫涕，而
T04n0202_p0385a10║問之言：『有何不適，懊惱若是？』聟答婦言：
T04n0202_p0385a11║『汝不知耶？今有眾僧適過此村，豪賢、居士
T04n0202_p0385a12║咸興供養，我家貧乏，獨無升斗，於此眾僧
T04n0202_p0385a13║不種善緣，今者貧困，來世又劇。我惟此已，
T04n0202_p0385a14║是故泣耳。』婦答聟言：『今當如何？』『正欲供養，
T04n0202_p0385a15║無有財寶，雖有空意，不遂其願。』婦語聟
T04n0202_p0385a16║言：『今汝可往至本舍中，於故藏內推覓
T04n0202_p0385a17║財寶，若苟得之，當用供養。』「時夫如言至
T04n0202_p0385a18║故藏中遍行推覓，得一金錢，持至婦所。
T04n0202_p0385a19║于時其婦有一明鏡，即共合心，當用布
T04n0202_p0385a20║施。置一新瓶，盛滿淨水，以此金錢著瓶
T04n0202_p0385a21║水中，以鏡著上，持至僧所；到已，至心用布
T04n0202_p0385a22║施僧。於時眾僧即為受之，各各取水，而用
T04n0202_p0385a23║洗鉢，復有取水而飲之者。時彼夫婦歡喜
T04n0202_p0385a24║情悅，作福已竟，遇疾命終，生忉利天。」佛告
T04n0202_p0385a25║阿難：「爾時貧人持一瓶水布施僧者，今此
T04n0202_p0385a26║金天夫婦是也。由其前世持此一金錢及
T04n0202_p0385a27║一瓶水并此明鏡施眾僧故，世世端正，
T04n0202_p0385a28║身體金色，容儀晃昱，殊妙無比，九十一劫恒
T04n0202_p0385a29║常如是。由于爾時有信敬故，得離生死，
T04n0202_p0385b01║逮得應真。阿難！當知一切福德不可不
T04n0202_p0385b02║作，如彼貧人以少施故，乃獲如是無量
T04n0202_p0385b03║福報。」爾時，阿難及諸眾會聞佛所說，咸興
T04n0202_p0385b04║施心，勤加福業，歡喜奉行。
T04n0202_p0385b05║（二九）重姓品第二十八（丹本為二十六）
T04n0202_p0385b06║如是我聞：一時佛在舍衛國祇樹給孤獨園。
T04n0202_p0385b07║爾時國中有豪長者，財富無量，唯無子姓，
T04n0202_p0385b08║每懷悒遲，禱祠神祇，求索一子。精誠款
T04n0202_p0385b09║篤，婦便懷妊，日月滿足，生一男兒，其兒端
T04n0202_p0385b10║正，世所希有，父母、宗親值時𮩘會，共相合
T04n0202_p0385b11║集，詣大江邊飲酒自娛，父母持兒詣其會
T04n0202_p0385b12║所。父愛此兒，順坐擔舞，父舞已竟，母復擔
T04n0202_p0385b13║之，歷坐擎騰，歡娛自樂，臨到河邊，意卒
T04n0202_p0385b14║散亂，執之不固，失兒墮水，尋時搏撮，竟不
T04n0202_p0385b15║能得。于時父母憐念此兒，愛著傷懷，絕
T04n0202_p0385b16║而復甦。其兒福德，竟復不死，至河水中隨
T04n0202_p0385b17║水沈浮。時有一魚吞此小兒，雖在魚腹，
T04n0202_p0385b18║猶復不死。時有小村而在下流，有一富家
T04n0202_p0385b19║亦無子姓，種種求索，困不能得，而彼富家
T04n0202_p0385b20║恒令一奴捕魚販賣，僕輸大家。其奴日日
T04n0202_p0385b21║捕魚為業，值時捕得吞小兒魚，剖腹看
T04n0202_p0385b22║之，得一小兒，面貌端正。得已歡喜，抱與
T04n0202_p0385b23║大家。大家觀看，而自慶言：「我家由來禱祠
T04n0202_p0385b24║神祇，求索子息，精誠報應，故天與我。」即便
T04n0202_p0385b25║摩收，乳哺養之。時彼上村父母聞下村長
T04n0202_p0385b26║者魚腹中得兒，即往其所，追求索之，而語
T04n0202_p0385b27║之言：「此是我兒。我於彼河而失是子，今汝
T04n0202_p0385b28║得之，願以見還！」時彼長者而答之言：「我
T04n0202_p0385b29║家由來禱祠求子，今神報應，賜我一兒。君
T04n0202_p0385c01║之亡兒，竟為所在？」紛紜不了，詣王求斷。
T04n0202_p0385c02║於是二家各引道理。其兒父母說：「是我兒。
T04n0202_p0385c03║我於某時失在河中。」而彼長者復自說言：
T04n0202_p0385c04║「我於河中魚腹得之。此實我子，非君所生。」
T04n0202_p0385c05║王聞其說，靡知所如，即與二家評詳此
T04n0202_p0385c06║事：「卿二長者各認此兒，今若與一，於理不
T04n0202_p0385c07║可，更互共養，至兒長大，各為娶婦，安置家
T04n0202_p0385c08║業，二處異居。此婦生兒，即屬此家，彼婦
T04n0202_p0385c09║生兒，即屬彼家。」時二長者各隨王教。兒年
T04n0202_p0385c10║長大，俱為娶婦，供給所須無有乏短。
T04n0202_p0385c11║于時其兒白二父母言：「我生以來，遭羅
T04n0202_p0385c12║苦難，墮水魚吞，垂死得濟，今我至意欲
T04n0202_p0385c13║得出家，唯願父母當見聽許！」時二父母
T04n0202_p0385c14║心愛此兒，不能拒逆，即便聽許。其兒即辭，
T04n0202_p0385c15║往至佛所，稽首佛足，求索入道，佛即聽之，
T04n0202_p0385c16║讚言：「善來比丘！」鬚髮自落，即成沙門，字
T04n0202_p0385c17║曰重姓，佛為說法，得盡諸苦，即於座上
T04n0202_p0385c18║成阿羅漢。阿難白佛：「不審，世尊！此重姓比
T04n0202_p0385c19║丘本造何行、種何善根，而今生世墮水
T04n0202_p0385c20║魚吞，而故不死？」佛告阿難：「汝且聽之！吾當
T04n0202_p0385c21║為說。過去久遠有佛世尊，號毘婆尸，集諸
T04n0202_p0385c22║大眾，為說妙法，時有長者來至會中，聞其
T04n0202_p0385c23║如來廣說大法——布施之福、持戒之福，聞已歡
T04n0202_p0385c24║喜，信心猛烈，即從彼佛受三自歸，受不殺
T04n0202_p0385c25║戒，復以一錢布施彼佛，由是之故，世世
T04n0202_p0385c26║受福，財寶自恣，無有乏短。」佛告阿難：「欲
T04n0202_p0385c27║知爾時長者子者，今重姓比丘是也，由其
T04n0202_p0385c28║爾時施佛一錢，九十一劫恒富錢財，至於
T04n0202_p0385c29║今世，二家父母供給所須；受不殺戒故，
T04n0202_p0386a01║墮大水，魚吞不死；受三自歸故，今值我
T04n0202_p0386a02║世，沐浴清化，得羅漢道。」爾時阿難及與大
T04n0202_p0386a03║眾聞佛所說，遵修善行，敬重佛教，歡喜信
T04n0202_p0386a04║受，頂戴奉行。
T04n0202_p0386a05║（三〇）散檀寧品第二十九（丹本為二十七）
T04n0202_p0386a06║如是我聞：一時佛在舍衛國祇樹給孤獨園。
T04n0202_p0386a07║爾時世尊與諸弟子千二百五十人俱。爾時
T04n0202_p0386a08║國中有五百乞兒，常依如來，隨逐眾僧，乞
T04n0202_p0386a09║匃自活，經歷年歲，厭心內發，而作是言：「我
T04n0202_p0386a10║等諸人雖蒙僧福得延餘命，苦事猶多。」
T04n0202_p0386a11║咸作是念：「我等今者寧可從佛求索出
T04n0202_p0386a12║家。」共詣佛所，於是眾人即共白佛：「如來出
T04n0202_p0386a13║世甚為難遇，我等諸人生在下賤，蒙尊遺
T04n0202_p0386a14║恩，濟活身命，既受殊養，貪得出家，不審世
T04n0202_p0386a15║尊寧可得不？」爾時世尊告諸乞兒：「我法清
T04n0202_p0386a16║淨，無有貴賤，譬如淨水洗諸不淨，若貴若
T04n0202_p0386a17║賤，若好若醜，若男若女，水之所洗，無不
T04n0202_p0386a18║淨者；又復如火，所至之處，山河石壁、天地
T04n0202_p0386a19║所有，無大無小，一切萬物，其被燒者，無
T04n0202_p0386a20║不燋燃；又復我法猶如虛空，男女大小，貧
T04n0202_p0386a21║富貴賤，有入中者，隨意自恣。」時諸乞兒聞
T04n0202_p0386a22║佛所說，普皆歡喜，信心倍隆，歸誠向佛，求
T04n0202_p0386a23║索入道。世尊告曰：「善來比丘！」鬚髮自墮，法衣
T04n0202_p0386a24║在身，沙門形相於是具足。佛為說法，心開
T04n0202_p0386a25║意解，即盡諸漏，成阿羅漢。於時國中，諸豪
T04n0202_p0386a26║長者、庶民之等，聞諸乞兒佛聽入道，皆興
T04n0202_p0386a27║慢心，而作是言：「云何如來聽此乞匃下賤
T04n0202_p0386a28║之人在眾僧次？我等諸人儻修福業，請佛、
T04n0202_p0386a29║眾僧供養食時，奈何令此下賤之徒坐我
T04n0202_p0386b01║床席、捉我食器？」爾時太子名曰祇陀，施設
T04n0202_p0386b02║供具，請佛及僧，遣使白佛：「唯願世尊明受
T04n0202_p0386b03║我請，及比丘僧！」因令白佛：「所度乞兒作比
T04n0202_p0386b04║丘者，我不請之，慎勿將來！」佛便受請。明
T04n0202_p0386b05║日食時，佛及眾僧當應請時，告諸乞兒比
T04n0202_p0386b06║丘：「吾等受請，汝不及例，今可往至欝多
T04n0202_p0386b07║羅越取自然成熟粳米，還至其家，隨意坐
T04n0202_p0386b08║次，自食粳米。」時諸比丘如命，即以羅漢神
T04n0202_p0386b09║足往彼世界，各各自取，滿鉢還來，攝持威
T04n0202_p0386b10║儀，自隨次第乘虛而來，如鴈王飛，至祇陀
T04n0202_p0386b11║家，隨次而坐，各各自食。於時太子覩眾比
T04n0202_p0386b12║丘威儀進止、神足福德，敬心歡喜，歎未曾
T04n0202_p0386b13║有，而白佛言：「不審，世尊！此諸聖賢大德之
T04n0202_p0386b14║眾，威神巍巍，眾相具足，為從何方而來至
T04n0202_p0386b15║此？甚可欽敬，唯願如來今當為我說其徒
T04n0202_p0386b16║眾本末因緣！」佛告祇陀：「汝若欲知者，善
T04n0202_p0386b17║思聽之！當為汝說。此諸比丘正是昨日所
T04n0202_p0386b18║不請者。吾及眾僧向者欲來應太子請，此
T04n0202_p0386b19║諸比丘以不請故，往欝多越取自然粳
T04n0202_p0386b20║米而自食之。」爾時祇陀聞說是語，極懷
T04n0202_p0386b21║慚愧，懊惱自嘖：「我何愚蔽，不別明闇！」又復
T04n0202_p0386b22║言曰：「世尊功德難可思議，此諸乞兒於此
T04n0202_p0386b23║國中最為下賤，今日乃得稟受清化，最蒙
T04n0202_p0386b24║洪潤，既受現世安樂身福，復獲永世無為
T04n0202_p0386b25║之樂。如來今日所以出世，但為此輩，更不
T04n0202_p0386b26║存餘。又復，世尊！不審此徒往古世時，種何
T04n0202_p0386b27║善行，修何功德，今值世尊特蒙殊潤？復造
T04n0202_p0386b28║何咎，從生已來，乞匃自活，困苦乃爾？世尊
T04n0202_p0386b29║慈愍，幸見開示！」佛告之曰：「若欲知者，宜
T04n0202_p0386c01║善聽之！吾當為汝具足解說如是本末。」
T04n0202_p0386c02║「諾！當善聽。」爾時世尊便告祇陀：「過去久遠
T04n0202_p0386c03║無量無數不可思議阿僧祇劫，此閻浮提
T04n0202_p0386c04║有一大國，名波羅奈。國有一山，名曰
T04n0202_p0386c05║利師（晉言仙山），古昔諸佛多住其中；若無佛時，
T04n0202_p0386c06║有辟支佛依其住止；假使復無辟支佛時，
T04n0202_p0386c07║有諸五通學仙之徒復依止住，終無空廢。
T04n0202_p0386c08║「爾時山中有辟支佛二千餘人恒止其中。
T04n0202_p0386c09║於時彼國有火星現，是其惡災。此星已現，
T04n0202_p0386c10║十二年中，國當乾旱，無有天雨，不得種
T04n0202_p0386c11║植，國必破矣。是時國內有一長者，名散陀
T04n0202_p0386c12║寧，其家巨富，財穀無量，恒設供具給諸道
T04n0202_p0386c13║士。「時千快士往至其家，求索供養，而作是
T04n0202_p0386c14║言：『我等諸人住在彼山，值國枯旱，乞食叵
T04n0202_p0386c15║得，長者若能供我食者，當住於此；若不
T04n0202_p0386c16║見與，當至餘方。』長者於時即問藏監：『今
T04n0202_p0386c17║我藏中所有穀米足供此諸大士食不？吾
T04n0202_p0386c18║欲請之。』藏監對曰：『唯願時請，所有穀食饒
T04n0202_p0386c19║多足供。』長者即請千辟支佛飯食供養。「彼
T04n0202_p0386c20║殘千人復詣其家，亦求供養。長者復問其
T04n0202_p0386c21║藏監曰：『卿所典藏穀食多少？更有千人亦
T04n0202_p0386c22║欲設供，足能辦不？』其藏監言：『所典穀食，
T04n0202_p0386c23║想必足矣，若欲設供，宜可時請。』於時
T04n0202_p0386c24║長者即便請之，差五百使人供設飯食。
T04n0202_p0386c25║時諸使人執作食具，經積年歲，厭心便生，
T04n0202_p0386c26║並作是說：『我等諸人所以辛苦皆由此諸
T04n0202_p0386c27║乞兒之等。』「爾時長者恒令一人知白時到。
T04n0202_p0386c28║時此使人養一狗子，若往白時，狗子逐往，
T04n0202_p0386c29║日日如是。爾時使人卒值一日，忘不往白，
T04n0202_p0387a01║狗子時到，獨往常處，向諸大士高聲而吠。
T04n0202_p0387a02║諸辟支佛聞其狗吠，即知來請，便至其
T04n0202_p0387a03║家如法受食。因白長者：『天今當雨，宜可
T04n0202_p0387a04║種殖。』長者如言，即令諸作人齎持作器，
T04n0202_p0387a05║勤力耕種，大麥、小麥、一切食穀悉皆種之。
T04n0202_p0387a06║經數時間，所種之物盡變為瓠。長者見已，
T04n0202_p0387a07║怪而問之，諸大士曰：『此事無苦，但勤加
T04n0202_p0387a08║功，隨時溉灌。』如言勤灌，其後成熟，諸瓠皆
T04n0202_p0387a09║大，加復繁盛，即劈看之，隨所種物成治
T04n0202_p0387a10║淨好，麥滿其中。長者歡喜，合家藏積，其家
T04n0202_p0387a11║滿溢，復分親族，合國一切咸蒙恩澤。「是
T04n0202_p0387a12║時五百作食之人念言：『斯之所獲果實之報，
T04n0202_p0387a13║將由斯等大士之恩，我等云何惡言向彼？』
T04n0202_p0387a14║即往其所，請求改悔。大士聽之，悔過已竟，
T04n0202_p0387a15║復立誓言：『願使我等於將來世遭值賢聖，
T04n0202_p0387a16║蒙得解脫。』由此之故，五百世中常作乞兒；
T04n0202_p0387a17║因其改悔，復立誓故，今遭我世，蒙得過度。
T04n0202_p0387a18║「太子！當知爾時大富散檀寧者，豈異人乎？
T04n0202_p0387a19║我身是也；時藏臣者，今須達是也；日日往
T04n0202_p0387a20║白時到人者，優填王是；時狗子者，由其吠
T04n0202_p0387a21║故，世世好音，美音長者是也；爾時五百作食
T04n0202_p0387a22║之人，今此五百阿羅漢是也。」爾時祇陀及
T04n0202_p0387a23║眾會者覩其神變，感佛功德，剋心精勤，有
T04n0202_p0387a24║得初果及第四果者，復有專修快士行
T04n0202_p0387a25║者，復有興心求佛道者，各各精勤，求遂
T04n0202_p0387a26║本心，歡喜踊躍，頂戴奉行。
T04n0202_p0387a27║◎賢愚經卷第五