T04n0202_p0417a07║
T04n0202_p0417a08║
T04n0202_p0417a09║賢愚經卷第十
T04n0202_p0417a10║
T04n0202_p0417a11║元魏涼州沙門慧覺等在高昌郡譯
T04n0202_p0417a12║（四五）◎阿難總持品第三十八（丹本為四十三）
T04n0202_p0417a13║如是我聞：一時佛在舍衛國祇樹給孤獨園。
T04n0202_p0417a14║爾時諸比丘咸皆生疑：「賢者阿難本造何
T04n0202_p0417a15║行，獲此總持，聞佛所說，一言不失？」俱往佛
T04n0202_p0417a16║所，而白佛言：「賢者阿難本興何福，而得如
T04n0202_p0417a17║是無量總持？唯願世尊當見開示！」佛告諸
T04n0202_p0417a18║比丘：「諦聽著心！斯之總持皆由福德。乃往
T04n0202_p0417a19║過去阿僧祇劫，爾時有一比丘畜一沙彌，
T04n0202_p0417a20║恒以嚴勅，教令誦經，日日課程。其經足者，
T04n0202_p0417a21║便以歡喜；若其不足，苦切責之。於是沙彌
T04n0202_p0417a22║常懷懊惱——誦經雖得，復無食具，若行乞
T04n0202_p0417a23║食，疾得食時，誦經便足；乞食若遲，誦則不
T04n0202_p0417a24║充，若經不足，當被切責。心懷愁悶，啼哭
T04n0202_p0417a25║而行。「時有長者見其啼哭，前呼問言：『何以
T04n0202_p0417a26║懊惱？』沙彌答曰：『長者！當知我師嚴難，勅我
T04n0202_p0417a27║誦經，日日課限。若其足者，即以歡喜；若其不
T04n0202_p0417a28║充，苦切見責。我行乞食，若疾得者，誦經即
T04n0202_p0417a29║足；若乞遲得，誦便不充，若不得經，便被切
T04n0202_p0417b01║責。以是事故，我用愁耳。』於時長者即語沙
T04n0202_p0417b02║彌：『從今以往，常詣我家，當供飲食，令
T04n0202_p0417b03║汝不憂。食已，專心勤加誦經。』於時沙彌
T04n0202_p0417b04║聞是語已，即得專心勤加誦學，課限不
T04n0202_p0417b05║減，日日常度，師徒於是俱同歡喜。」佛告
T04n0202_p0417b06║比丘：「爾時師者，定光佛是；時沙彌者，今我身
T04n0202_p0417b07║是；時大長者供養食者，今阿難是。乃由
T04n0202_p0417b08║過去造是行故，今得總持，無有忘失。」爾時
T04n0202_p0417b09║諸比丘聞是說已，歡喜信受，頂戴奉行。
T04n0202_p0417b10║（四六）◎優婆斯兄所殺品第三十九（丹本為四十四）
T04n0202_p0417b11║如是我聞：一時佛在舍衛國祇樹給孤獨園。
T04n0202_p0417b12║爾時羅閱祇國有估客兄弟，二人共住一處。
T04n0202_p0417b13║兄求長者女，欲以為婦，其女年小，未任
T04n0202_p0417b14║出適。於時其兄即與眾賈遠至他國，經歷
T04n0202_p0417b15║年歲，滯不時還。女年向大，任可嫁處，而語
T04n0202_p0417b16║其弟：「卿兄遠行，投彼不還，汝今宜可納
T04n0202_p0417b17║取我女。」其弟答言：「何有是事！我兄存在，不
T04n0202_p0417b18║敢有違。」爾時長者數數陳說，其弟意堅，未
T04n0202_p0417b19║曾迴轉。長者不已，詐作遠書，託諸賈客說
T04n0202_p0417b20║兄死亡，弟聞兄死，心乃愕然。長者復往，而
T04n0202_p0417b21║告之曰：「卿兄已死，女當云何？卿若不取，
T04n0202_p0417b22║當思餘計。」弟被急逼，即妻其女，經歷
T04n0202_p0417b23║數時，女便懷妊。兄後便乃從他國還，於時
T04n0202_p0417b24║其弟聞兄還國，心懷慙懼，逃至舍衛。發
T04n0202_p0417b25║跡之後，諸親友輩按其婦腹，墮其胎兒。如
T04n0202_p0417b26║是展轉，到於佛前，慙愧所逼，求索出家。
T04n0202_p0417b27║佛知可度，即時聽許。蒙佛聽已，便成沙
T04n0202_p0417b28║門，名優婆斯，奉持律行，精勤不懈，應時
T04n0202_p0417b29║便得阿羅漢道，六通清徹，眾智具足。時兄
T04n0202_p0417c01║到家，見弟已娶其婦，嫉心內忿，往追欲
T04n0202_p0417c02║殺，求索推問，云至舍衛。毒恚煩心，即出
T04n0202_p0417c03║重募：「誰能取得我弟頭者，當與重賞金
T04n0202_p0417c04║五百兩。」時有一人來應其募：「我能往取其
T04n0202_p0417c05║頭。」兄即出金，用募其人，相將俱進，至舍衛
T04n0202_p0417c06║國。到彼，見弟坐禪思惟，於時彼人欻生慈
T04n0202_p0417c07║心，而作是念：「我當云何殺此比丘？吾設不
T04n0202_p0417c08║殺，當奪我金。」引弓欲射，當挽弓時，向彼
T04n0202_p0417c09║比丘，至於放矢，乃中其兄。其兄懷恚，憤
T04n0202_p0417c10║惱而死，後更受身作毒蛇形，生彼道人戶
T04n0202_p0417c11║樞之中，毒心未歇，規當害之。戶數開閉，
T04n0202_p0417c12║撽身而死。既死之後，未能改操，遂願更
T04n0202_p0417c13║作小形毒蟲，依彼道人屋間而住，伺其道
T04n0202_p0417c14║人端坐之時，從屋間下，墮其頂上，惡毒猛
T04n0202_p0417c15║熾，即殺比丘。時舍利弗見斯事已，往至佛
T04n0202_p0417c16║所，而白佛言：「彼死比丘本作何緣，今現得
T04n0202_p0417c17║道，被毒而死？唯願世尊當見開示。」佛告舍
T04n0202_p0417c18║利弗：「善聽！善念！吾當為汝具分別說。乃往
T04n0202_p0417c19║過去無數世中，有辟支佛出現於世，處在
T04n0202_p0417c20║山林，修遂其志。時有獵師恒捕禽獸，施
T04n0202_p0417c21║設方計，望伺苟得。時辟支佛驚其禽獸，令
T04n0202_p0417c22║其獵師伺捕不得，便懷瞋恚，懊惱憤結，即
T04n0202_p0417c23║以毒箭射辟支佛。時辟支佛心愍此人，欲
T04n0202_p0417c24║令改悔，為現神足——所謂飛行履虛，屈伸舒
T04n0202_p0417c25║戢，出沒自在，神足變現。於時獵師見是
T04n0202_p0417c26║事已，心懷敬仰，恐怖自責，歸誠謝過，求
T04n0202_p0417c27║哀懺悔。時辟支佛受其懺悔，懺悔已竟，
T04n0202_p0417c28║被毒而死。其人命終便墮地獄，既出地獄，
T04n0202_p0417c29║五百世中常被毒死，至于今日，得阿羅漢
T04n0202_p0418a01║道，猶為毒蟲見螫斷命。由興惡意，即還
T04n0202_p0418a02║懺悔，而發誓願：『使我來世遭值聖師，所得
T04n0202_p0418a03║神足如今者。』故今得值我，蒙獲道法。」
T04n0202_p0418a04║爾時舍利弗及與眾會，聞佛所說，歡喜奉
T04n0202_p0418a05║行。
T04n0202_p0418a06║（四七）◎兒誤殺父品第四十（丹本為四十五）
T04n0202_p0418a07║如是我聞：一時佛在舍衛國祇樹給孤獨園。
T04n0202_p0418a08║爾時有一老翁早失其婦，獨與兒居，困
T04n0202_p0418a09║無財寶，覺世非常，念欲出家，即往佛所，
T04n0202_p0418a10║求索入道。時佛怜愍，即聽出家。於時其
T04n0202_p0418a11║父便作比丘，時兒年小，即為沙彌，恒共其
T04n0202_p0418a12║父入村乞食，暮還所止。時有一村，最為邊
T04n0202_p0418a13║遠，至彼乞食，逼暮當還。其父年老，行步
T04n0202_p0418a14║遲緩，其兒恐懼，畏諸毒獸，急扶其父，推
T04n0202_p0418a15║之進路，執之不固，推父倒地，應時其父
T04n0202_p0418a16║當手而死。父死之後，獨至佛所。時諸比
T04n0202_p0418a17║丘問沙彌言：「汝朝與師至村乞食，今為
T04n0202_p0418a18║所在？」沙彌答言：「我向與師至彼乞食，日暮
T04n0202_p0418a19║還時，師行小遲，我時恐怖，故急推之，推之
T04n0202_p0418a20║手急，撲師著地，我師於時即死道中。」時諸
T04n0202_p0418a21║比丘呵責沙彌：「汝大惡人殺父殺師！」即以
T04n0202_p0418a22║白佛。佛告之曰：「此師雖死，不以惡意。」即
T04n0202_p0418a23║問沙彌：「汝殺師不？」沙彌答言：「我實排之，
T04n0202_p0418a24║不以惡意而殺父也。」佛可其語。「如是，沙
T04n0202_p0418a25║彌！我知汝心無有惡意。過去世時，亦復如
T04n0202_p0418a26║是，無有惡意，而相殺害。」時諸比丘聞佛
T04n0202_p0418a27║語已，即共白佛：「不審，世尊！過去世時，斯人
T04n0202_p0418a28║父子有何因緣而便相殺？」佛言：「諦聽！吾當
T04n0202_p0418a29║說之。過去無量阿僧祇劫時，父子二人共
T04n0202_p0418b01║住一處。時父病極，於時睡臥，多有虻蠅數
T04n0202_p0418b02║來惱觸，父即令兒遮逐其蠅，望得安眠以
T04n0202_p0418b03║解疲勞。時兒急遮，蠅遂數來，數來不止，兒
T04n0202_p0418b04║便瞋恚，即持大杖，伺蠅當殺。時諸虻蠅競
T04n0202_p0418b05║來父額，以杖打之，即殺其父。當於爾時
T04n0202_p0418b06║亦非惡意。比丘！當知爾時父者，此沙彌是；
T04n0202_p0418b07║時兒以杖打父額者，今彼死比丘是。由於
T04n0202_p0418b08║爾時無有惡心，以杖打父殺之，不以惡
T04n0202_p0418b09║意，今還相報，亦非故殺。」於時沙彌漸漸修
T04n0202_p0418b10║學，勤加不懈，遂得羅漢。爾時諸比丘聞佛
T04n0202_p0418b11║所說，心悉信解，歡喜奉行。
T04n0202_p0418b12║（四八）◎須達起精舍品第四十一（丹本為四十六）
T04n0202_p0418b13║如是我聞：一時佛在王舍城竹園中止。爾
T04n0202_p0418b14║時舍衛國王波斯匿有一大臣，名曰須達，
T04n0202_p0418b15║居家巨富，財寶無限，好喜布施，賑濟貧乏
T04n0202_p0418b16║及諸孤老，時人因行為其立號，名給孤獨。
T04n0202_p0418b17║爾時長者生七男兒，年各長大，為其納娶，
T04n0202_p0418b18║次第至六。其第七兒端政殊異，偏心愛念，
T04n0202_p0418b19║當為娶妻，欲得極妙容姿、端政有相之
T04n0202_p0418b20║女，為兒求之。即語諸婆羅門言：「誰有好
T04n0202_p0418b21║女相貌備足，當為我兒往求索之。」諸婆羅
T04n0202_p0418b22║門便為推覓，展轉行乞到王舍城。王舍
T04n0202_p0418b23║城中有一大臣，名曰護彌，財富無量，信敬
T04n0202_p0418b24║三寶。時婆羅門到家從乞。國法施人，要
T04n0202_p0418b25║令童女持物布施。護彌長者時有一女，威
T04n0202_p0418b26║容端正，顏色殊妙，即持食出，施婆羅門。婆
T04n0202_p0418b27║羅門見，心大歡喜：「我所覓者，今日見之。」即
T04n0202_p0418b28║問女言：「頗有人來求索汝未？」答言：「未也。」
T04n0202_p0418b29║問言：「女子！汝父在不？」其女言：「在。」婆羅門言：
T04n0202_p0418c01║「語令出外，我欲見之，與共談語。」時女入
T04n0202_p0418c02║內，白其父言：「外有乞人欲得相見。」父便
T04n0202_p0418c03║出外。時婆羅門問訊：「起居安和善吉！舍衛
T04n0202_p0418c04║國王有一大臣，字曰須達，輔相識不？」答言：
T04n0202_p0418c05║「未見，但聞其名。」報言：「知不？是人於彼舍衛
T04n0202_p0418c06║國中第一富貴，汝於此間富貴第一。須達
T04n0202_p0418c07║有兒，端正殊妙，卓略多奇，欲求君女，為
T04n0202_p0418c08║可爾不？」答言：「可爾。」值有估客欲至舍衛，
T04n0202_p0418c09║時婆羅門作書因之，送與須達，具陳其
T04n0202_p0418c10║事。須達歡喜，詣王求假，為兒娶婦，王即
T04n0202_p0418c11║聽之。大載珍寶，趣王舍城，於其道次賑
T04n0202_p0418c12║濟貧乏。到王舍城，至護彌家為兒求妻。
T04n0202_p0418c13║護彌長者歡喜迎逆，安置敷具，暮宿其舍，
T04n0202_p0418c14║家內搔搔，辦具飲食。須達念言：「今此長者
T04n0202_p0418c15║大設供具，欲作何等？將請國王、太子、大臣、
T04n0202_p0418c16║長者、居士、婚姻親戚，設大會耶？」思惟所以，
T04n0202_p0418c17║不能了知，而問之言：「長者今暮躬自執勞，
T04n0202_p0418c18║經理事務，施設供具，為欲請王太子、大臣？」
T04n0202_p0418c19║答言：「不也。」「欲營婚姻親戚會耶？」答言：「不
T04n0202_p0418c20║也。」「將何所作？」答言：「請佛及比丘僧。」於時須
T04n0202_p0418c21║達聞佛僧名，忽然毛竪，如有所得，心情
T04n0202_p0418c22║悅豫，重問之言：「云何名佛？願解其義。」長
T04n0202_p0418c23║者答言：「汝不聞乎？淨飯王子，厥名悉達，
T04n0202_p0418c24║其生之日，天降瑞應三十有二，萬神侍
T04n0202_p0418c25║衛，即行七步，舉手而言：『天上天下，唯我
T04n0202_p0418c26║為尊。』身黃金色，三十二相，八十種好，應王
T04n0202_p0418c27║金輪，典四天下。見老病死苦，不樂在家，
T04n0202_p0418c28║出家修道，六年苦行，得一切智，盡結成
T04n0202_p0418c29║佛，降諸魔眾十八億萬，號曰能仁，十力無
T04n0202_p0419a01║畏，十八不共，光明照耀，三達遐鑒，故號佛
T04n0202_p0419a02║也。」須達問言：「云何名僧？」護彌答言：「佛成道
T04n0202_p0419a03║已，梵天勸請轉妙法輪，至波羅㮈鹿野苑
T04n0202_p0419a04║中，為拘隣五人轉四真諦，漏盡結解，便成
T04n0202_p0419a05║沙門，六通具足，四意、七覺、八道悉練，上虛空
T04n0202_p0419a06║中，八萬諸天得須陀洹，無量天人發無上
T04n0202_p0419a07║正真道意。次度欝卑迦葉兄弟千人，漏盡
T04n0202_p0419a08║意解，如其五人。次第度舍利弗、目連徒眾五
T04n0202_p0419a09║百，亦得應真。如是之等，神足自在，能為眾
T04n0202_p0419a10║生作良祐福田，故名僧也。」須達聞說如此
T04n0202_p0419a11║妙事，歡喜踊躍，感念信敬，企望至曉，當往
T04n0202_p0419a12║見佛；誠報神應，見地明曉，尋明即往。羅閱
T04n0202_p0419a13║城門夜三時開，初夜、中夜、後夜，是謂三時。
T04n0202_p0419a14║中夜出門，見有天祠，即為禮拜，忽忘念
T04n0202_p0419a15║佛，心自還闇，便自念言：「今夜故闇，若我往
T04n0202_p0419a16║者，儻為惡鬼猛獸見害，且還入城，待曉
T04n0202_p0419a17║當往。」時有親友命終生四天，見其欲悔，
T04n0202_p0419a18║便下語之：「居士！莫悔也！汝往見佛，得利無
T04n0202_p0419a19║量，正使今得百車珍寶，不如轉足一步
T04n0202_p0419a20║往趣世尊，所得利深過踰於彼。居士！汝去，
T04n0202_p0419a21║莫悔！正使今得白象珍寶，不如舉足一
T04n0202_p0419a22║步往趣世尊，利過於彼。居士！汝去，莫悔！正
T04n0202_p0419a23║使今得一閻浮提滿中珍寶，不如轉足一
T04n0202_p0419a24║步至世尊所得利弘多。居士！汝去，莫悔！正
T04n0202_p0419a25║使今得一四天下滿中珍寶，不如舉足一
T04n0202_p0419a26║步至世尊所，所得盈利踰過於彼百千萬
T04n0202_p0419a27║倍。」須達聞天說如此語，益增歡喜，敬念世
T04n0202_p0419a28║尊，闇即還曉，尋路往至，到世尊所。爾時世
T04n0202_p0419a29║尊知須達來，出外經行，是時須達遙見世
T04n0202_p0419b01║尊猶如金山，相好威容，儼然炳著，過踰護
T04n0202_p0419b02║彌所說萬倍，覩之心悅；不知禮法，直問世
T04n0202_p0419b03║尊：「不審瞿曇起居何如？」世尊即時命令就
T04n0202_p0419b04║坐。時首陀會天遙見須達雖覩世尊，不
T04n0202_p0419b05║知禮拜供養之法，化為四人，行列而來，到
T04n0202_p0419b06║世尊所，接足作禮，長跪問訊，起居輕利，
T04n0202_p0419b07║右遶三匝，却住一面。是時須達見其如是，
T04n0202_p0419b08║乃為愕然，而自念言：「恭敬之法，事應如是。」
T04n0202_p0419b09║即起離坐，如彼禮敬，問訊起居，右遶三匝，
T04n0202_p0419b10║却住一面。爾時世尊即為說法——四諦微妙，
T04n0202_p0419b11║苦空無常。聞法歡喜，便染聖法，成須陀洹，
T04n0202_p0419b12║譬如淨潔白疊易染為色。長跪合掌，問世
T04n0202_p0419b13║尊言：「舍衛城中，如我伴輩，聞法易染，更有
T04n0202_p0419b14║如我比不？」佛告須達：「更無有二如卿之
T04n0202_p0419b15║者。舍衛城中，人多信邪，難染聖教。」須達白
T04n0202_p0419b16║佛：「唯願如來垂神降屈，臨履舍衛，使中
T04n0202_p0419b17║眾生除邪就正！」世尊告曰：「出家之法與俗
T04n0202_p0419b18║有別，住止處所，應當有異。彼無精舍，云
T04n0202_p0419b19║何得去？」須達白佛言：「弟子能起，願見聽許！」
T04n0202_p0419b20║世尊默然。須達辭往。為兒娶婦竟，辭佛
T04n0202_p0419b21║還家，因白佛言：「還到本國，當立精舍，不
T04n0202_p0419b22║知摸法，唯願世尊使一弟子共往勅示。」世
T04n0202_p0419b23║尊思惟：「舍衛城內婆羅門眾信邪倒見，餘
T04n0202_p0419b24║人往者必不能辦，唯舍利弗是婆羅門種，
T04n0202_p0419b25║少小聰明，神足兼備，去必有益。」即便命之，
T04n0202_p0419b26║共須達往。須達問言：「世尊足行，日能幾里？」
T04n0202_p0419b27║舍利弗言：「日半由旬，如轉輪王足行之法，
T04n0202_p0419b28║世尊亦爾。」是時須達即於道次二十里作
T04n0202_p0419b29║一客舍，計挍功作，出錢雇之，安止使人，飲
T04n0202_p0419c01║食、敷具悉皆令足。從王舍城至舍衛國，還
T04n0202_p0419c02║來到舍，共舍利弗按行諸地何處平博，
T04n0202_p0419c03║中起精舍；按行周遍，無可意處，唯王太子
T04n0202_p0419c04║祇陀有園其地平正，其樹欝茂，不遠不近，
T04n0202_p0419c05║正得處所。時舍利弗告須達言：「今此園
T04n0202_p0419c06║中宜起精舍，若遠作之，乞食則難，近處
T04n0202_p0419c07║憒鬧，妨廢行道。」須達歡喜，到太子所，白太
T04n0202_p0419c08║子言：「我今欲為如來起立精舍，太子園好，
T04n0202_p0419c09║今欲買之。」太子笑言：「我無所乏，此園茂盛，
T04n0202_p0419c10║當用遊戲，逍遙散志。」須達慇懃乃至再三，
T04n0202_p0419c11║太子貪惜，增倍求價，謂呼價貴，當不能
T04n0202_p0419c12║買。語須達言：「汝若能以黃金布地，令間
T04n0202_p0419c13║無空者，便當相與。」須達曰：「諾！聽隨其價。」太
T04n0202_p0419c14║子祇陀言：「我戲語耳。」須達白言：「為太子法，
T04n0202_p0419c15║不應妄語，妄語欺詐，云何紹繼，撫恤人民？」
T04n0202_p0419c16║即共太子，欲往訟了。時首陀會天以當為
T04n0202_p0419c17║佛起精舍故，恐諸大臣偏為太子，即化作
T04n0202_p0419c18║一人下為評詳。語太子言：「夫太子法不應
T04n0202_p0419c19║妄語，已許價決，不宜中悔。」遂斷與之。須達
T04n0202_p0419c20║歡喜，便勅使人：「象負金出。」八十頃中，須
T04n0202_p0419c21║臾欲滿，殘有少地。須達思惟：「何藏金足不
T04n0202_p0419c22║多不少，當取滿足。」祇陀問言：「嫌貴置之。」
T04n0202_p0419c23║答言：「不也。自念金藏何者可足，當補滿
T04n0202_p0419c24║耳。」祇陀念言：「佛必大德，乃使斯人輕寶乃
T04n0202_p0419c25║爾？」教齊是止，「勿更出金！園地屬卿，樹
T04n0202_p0419c26║木屬我，我自上佛，共立精舍。」須達歡喜，
T04n0202_p0419c27║即然可之，即便歸家，當施功作。六師聞
T04n0202_p0419c28║之，往白國王：「長者須達買祇陀園，欲為
T04n0202_p0419c29║瞿曇沙門興立精舍。聽我徒眾與共捔
T04n0202_p0420a01║術。沙門得勝，便聽起立，若其不如，不得
T04n0202_p0420a02║起也，瞿曇徒眾住王舍城，我等徒眾當
T04n0202_p0420a03║住於此。」王召須達，而問之言：「今此六師云
T04n0202_p0420a04║卿買祇陀園，欲為瞿曇沙門起立精舍，求
T04n0202_p0420a05║共沙門弟子捔其伎術，若得勝者，得立
T04n0202_p0420a06║精舍，苟其不如，便不得起。」須達歸家，著
T04n0202_p0420a07║垢膩衣，愁惱不樂。時舍利弗明日到時，
T04n0202_p0420a08║著衣持鉢，至須達家，見其不樂，即問之
T04n0202_p0420a09║曰：「何故不樂？」須達答言：「所立精舍但恐
T04n0202_p0420a10║不成，是故愁耳。」舍利弗言：「有何事故，畏不
T04n0202_p0420a11║成就？」答言：「今諸六師詣王求挍——尊人得
T04n0202_p0420a12║勝，聽立精舍，若其不如，遮不聽起。此六
T04n0202_p0420a13║師輩出家來久，精誠有素，所學技術無能
T04n0202_p0420a14║及者，我今不知尊人伎藝能與捔不？」舍
T04n0202_p0420a15║利弗言：「正使此輩六師之眾，滿閻浮提，數
T04n0202_p0420a16║如竹林，不能動吾足上一毛。欲捔何等，
T04n0202_p0420a17║自恣聽之。」須達歡喜，更著新衣，沐浴香湯，
T04n0202_p0420a18║即往白王：「我已問之，六師欲捔，恣隨其意。」
T04n0202_p0420a19║國王是時告諸六師：「今聽汝等共沙門
T04n0202_p0420a20║捔。」是時六師宣語國人：「却後七日，當於
T04n0202_p0420a21║城外寬博之處與沙門挍。」舍衛國中十八
T04n0202_p0420a22║億人，時彼國法，擊鼓會眾，若擊銅鼓，八
T04n0202_p0420a23║億人集；若打銀鼓，十四億集；若打金鼓，一
T04n0202_p0420a24║切皆集。七日期滿，至平博處打擊金鼓，一
T04n0202_p0420a25║切都集。六師徒眾有三億人，是時人民悉
T04n0202_p0420a26║為國王及其六師敷施高座。爾時須達為
T04n0202_p0420a27║舍利弗而施高座。時舍利弗在一樹下寂
T04n0202_p0420a28║然入定，諸根寂默，遊諸禪定，通達無礙，而
T04n0202_p0420a29║作是念：「此會大眾習邪來久，憍慢自高；
T04n0202_p0420b01║草芥群生，當以何德而降伏之？」思惟是
T04n0202_p0420b02║已，當以二德，即立誓言：「若我無數劫中，
T04n0202_p0420b03║慈孝父母、敬尚沙門婆羅門者，我初入會，
T04n0202_p0420b04║一切大眾當為我禮。」爾時六師見眾已集，
T04n0202_p0420b05║而舍利弗獨未來到，便白王言：「瞿曇弟子
T04n0202_p0420b06║自知無術，偽求挍能，眾會既集，怖畏不
T04n0202_p0420b07║來。」王告須達：「汝師弟子，挍時已至，宜來
T04n0202_p0420b08║談論。」是時須達至舍利弗所，長跪白言：「大
T04n0202_p0420b09║德！大眾已集，願來詣會！」時舍利弗從禪定
T04n0202_p0420b10║起，更整衣服，以尼師壇著左肩上，徐庠
T04n0202_p0420b11║而步，如師子王，往詣大眾。是時眾人見其
T04n0202_p0420b12║形容、法服有異，及諸六師忽然起立，如風
T04n0202_p0420b13║靡草，不覺為禮。時舍利弗便昇須達所敷
T04n0202_p0420b14║之座。六師眾中，有一弟子，名勞度差，善知
T04n0202_p0420b15║幻術，於大眾前呪作一樹，自然長大，蔭覆
T04n0202_p0420b16║眾會，枝葉欝茂，花果各異。眾人咸言：「此變
T04n0202_p0420b17║乃是勞度差作。」時舍利弗便以神力作旋
T04n0202_p0420b18║嵐風，吹拔樹根，倒著於地，碎為微塵。眾人
T04n0202_p0420b19║皆言：「舍利弗勝！今勞度差，便為不如。」又復
T04n0202_p0420b20║呪作一池，其池四面皆以七寶，池水之中
T04n0202_p0420b21║生種種華。眾人咸言：「是勞度差之所作也。」時
T04n0202_p0420b22║舍利弗化作一大六牙白象，其一牙上有
T04n0202_p0420b23║七蓮花，一一花上有七玉女，其象徐庠
T04n0202_p0420b24║往詣池邊，并含其水，池即時滅。眾人悉言：
T04n0202_p0420b25║「舍利弗勝！勞度差不如。」復作一山，七寶莊
T04n0202_p0420b26║嚴，泉池樹木，花果茂盛。眾人咸言：「此是勞
T04n0202_p0420b27║度差作。」時舍利弗即便化作金剛力士，以
T04n0202_p0420b28║金剛杵遙用指之，山即破壞，無有遺餘。眾
T04n0202_p0420b29║會皆言：「舍利弗勝！勞度差不如。」復作一
T04n0202_p0420c01║龍，身有十頭，於虛空中雨種種寶，雷電
T04n0202_p0420c02║振地，驚動大眾。眾人咸言：「此亦勞度差
T04n0202_p0420c03║作。」時舍利弗便化作一金翅鳥王，擘裂噉
T04n0202_p0420c04║之。眾人皆言：「舍利弗勝！勞度差不如。」復作
T04n0202_p0420c05║一牛，身體高大，肥壯多力，麤脚利角，爮地
T04n0202_p0420c06║大吼，奔突來前。時舍利弗化作師子王，分
T04n0202_p0420c07║裂食之。眾人言曰：「舍利弗勝！勞度差不如。」
T04n0202_p0420c08║復變其身作夜叉鬼，形體長大，頭上火燃，
T04n0202_p0420c09║目赤如血，四牙長利，口自出火，騰躍奔
T04n0202_p0420c10║赴。時舍利弗自化其身作毘沙門王，夜叉
T04n0202_p0420c11║恐怖，即欲退走，四面火起，無有去處。唯舍
T04n0202_p0420c12║利弗邊涼冷無火，即時屈伏，五體投地，
T04n0202_p0420c13║求哀脫命。辱心已生，火即還滅。眾咸唱言：
T04n0202_p0420c14║「舍利弗勝！勞度差不如。」時舍利弗身昇虛
T04n0202_p0420c15║空，現四威儀，行住坐臥；身上出水，身下出
T04n0202_p0420c16║火；東沒西踊，西沒東踊，北沒南踊，南沒北
T04n0202_p0420c17║踊；或現大身滿虛空中，而復現小；或分
T04n0202_p0420c18║一身作百千萬億身，還合為一身；於虛
T04n0202_p0420c19║空中，忽然在地，履地如水，履水如地。作
T04n0202_p0420c20║是變已，還攝神足，坐其本座。時會大眾
T04n0202_p0420c21║見其神力，咸懷歡喜。時舍利弗即為說法，
T04n0202_p0420c22║隨其本行宿福因緣，各得道迹，或得須陀
T04n0202_p0420c23║洹、斯陀含、阿那含、阿羅漢者；六師徒眾三億
T04n0202_p0420c24║弟子於舍利弗所出家學道。挍技訖已，四
T04n0202_p0420c25║眾便罷，各還所止。長者須達共舍利弗往
T04n0202_p0420c26║圖精舍，須達手自捉繩一頭，時舍利弗
T04n0202_p0420c27║自捉一頭，共經精舍。時舍利弗欣然含
T04n0202_p0420c28║笑。須達問言：「尊人何笑？」答言：「汝始於此經
T04n0202_p0420c29║地，六欲天中宮殿已成。」即借道眼，須達
T04n0202_p0421a01║悉見六欲天中嚴淨宮殿，問舍利弗：「是六欲
T04n0202_p0421a02║天，何處最樂？」舍利弗言：「下三天中，色欲深
T04n0202_p0421a03║厚；上二天中，憍逸自恣；第四天中，少欲知足，
T04n0202_p0421a04║恒有一生補處菩薩來生其中，法訓不絕。」
T04n0202_p0421a05║須達言曰：「我正當生第四天上。」出言已竟，
T04n0202_p0421a06║餘宮悉滅，唯第四天宮殿湛然。復更從繩，時
T04n0202_p0421a07║舍利弗慘然憂色。即問尊者：「何故憂色？」答言：
T04n0202_p0421a08║「汝今見此地中蟻子不耶？」對曰：「已見。」時舍利
T04n0202_p0421a09║弗語須達言：「汝於過去毘婆尸佛，亦於此
T04n0202_p0421a10║地為彼世尊起立精舍，而此蟻子在此中
T04n0202_p0421a11║生；尸棄佛時，汝為彼佛亦於是中造立精
T04n0202_p0421a12║舍，而此蟻子亦在中生；毘舍浮佛時，汝為
T04n0202_p0421a13║世尊於此地中起立精舍，而此蟻子亦在
T04n0202_p0421a14║中生；拘留秦佛時，亦為世尊在此地中
T04n0202_p0421a15║起立精舍，而是蟻子亦於此中生；拘那
T04n0202_p0421a16║含牟尼佛時，汝為世尊於此地中起立精
T04n0202_p0421a17║舍，而此蟻子亦在中生；迦葉佛時，汝亦為
T04n0202_p0421a18║佛於此地中起立精舍，而此蟻子亦在
T04n0202_p0421a19║中生。乃至今日，九十一劫受一種身，不得
T04n0202_p0421a20║解脫。生死長遠，唯福為要，不可不種。」是時
T04n0202_p0421a21║須達悲怜愍傷。經地已竟，起立精舍，為
T04n0202_p0421a22║佛作窟，以妙栴檀用為香泥，別房住止
T04n0202_p0421a23║千二百處，凡百二十處別打犍椎。施設
T04n0202_p0421a24║已竟，欲往請佛，復自思惟：「上有國王，應當
T04n0202_p0421a25║令知，若不啟白，儻有瞋恨。」即往白王：「我
T04n0202_p0421a26║為世尊已起精舍，唯願大王遣使請佛！」時
T04n0202_p0421a27║王聞已，即遣使者詣王舍城請佛及僧：
T04n0202_p0421a28║「唯願世尊臨覆舍衛！」爾時世尊與諸四眾
T04n0202_p0421a29║前後圍遶，放大光明，震動大地，至舍衛
T04n0202_p0421b01║國，所經客舍悉於中止，道次度人無有
T04n0202_p0421b02║限量。漸漸來近舍衛城邊，一切大眾持諸
T04n0202_p0421b03║供具迎待世尊。世尊到國，至廣博處，放大
T04n0202_p0421b04║光明，遍照三千大千世界，足指按地，地皆
T04n0202_p0421b05║震動，城中伎樂不鼓自鳴，盲視聾聽，啞語
T04n0202_p0421b06║僂申，癃𭼥拘癖皆得具足。一切人民男女
T04n0202_p0421b07║大小覩斯瑞應，歡喜踊躍，來詣佛所，十八
T04n0202_p0421b08║億人都悉集聚。爾時世尊隨病投藥，為說
T04n0202_p0421b09║妙法，宿緣所應，各得道迹，有得須陀洹、斯
T04n0202_p0421b10║陀含、阿那含、阿羅漢者，有種辟支佛因緣
T04n0202_p0421b11║者，有發無上正真道意者，各各歡喜，奉行
T04n0202_p0421b12║佛語。佛告阿難：「今此園地，須達所買，林樹
T04n0202_p0421b13║華菓，祇陀所有，二人同心共立精舍，應當
T04n0202_p0421b14║與號太子祇樹給孤獨園，名字流布，傳示
T04n0202_p0421b15║後世。」爾時阿難及四部眾聞佛所說，頂戴
T04n0202_p0421b16║奉行。
T04n0202_p0421b17║（四九）◎大光明始發無上心品第四十二（丹本為四十七）
T04n0202_p0421b18║如是我聞：一時佛在羅閱祇迦蘭陀竹園。
T04n0202_p0421b19║爾時阿難在林樹間靜坐思惟，欻生此念：
T04n0202_p0421b20║「如來正覺諸根具足，功德慧明，殊妙難量。
T04n0202_p0421b21║世尊先昔本何因緣發此大乘無上之心？
T04n0202_p0421b22║修習何事而得如是勝妙之利？」作是念已，
T04n0202_p0421b23║即從禪起，往詣佛所，頭面作禮，前白佛
T04n0202_p0421b24║言：「如諸世尊於諸世間人天之中最尊最
T04n0202_p0421b25║妙，功德慧明，巍巍無量。不審世尊先昔以
T04n0202_p0421b26║何因緣，發此大乘無上之心？」佛告阿難：「汝
T04n0202_p0421b27║欲知者，善思念之！吾當為汝具分別說。」阿
T04n0202_p0421b28║難白佛：「諾！當善聽。」佛告阿難：「過去久遠無
T04n0202_p0421b29║量無邊不可思議阿僧祇劫，此閻浮提有大
T04n0202_p0421c01║國王，名摩訶波羅婆修（晉言大光明），主
T04n0202_p0421c02║五百小國。爾時大王與諸群臣俱出遊獵，
T04n0202_p0421c03║王所乘象欲心熾盛，擔王馳走，奔逐牸象，
T04n0202_p0421c04║漸逼大林，突入樹間。象師白王：『捉樹自
T04n0202_p0421c05║立，足得全濟。』王用其言，俱共持樹。象去
T04n0202_p0421c06║之後，王心大怒，苦責象師，欲即殺之。『由卿
T04n0202_p0421c07║調象不合制度，致使今者幾危吾身。』象
T04n0202_p0421c08║師白王：『調之如法，但今此象為欲所惑，
T04n0202_p0421c09║欲心難調，非臣咎也，願見寬恕！却後三
T04n0202_p0421c10║日，象必自還，觀臣試之，萬死不恨。』即便停
T04n0202_p0421c11║置。「如期三日，象還詣宮。爾時象師燒七鐵
T04n0202_p0421c12║丸，令色正赤，逼象吞之，象不敢違，吞盡即
T04n0202_p0421c13║死。王意開解，及諸群臣歎未曾有。復問之
T04n0202_p0421c14║曰：『如此欲心，誰能調者？』時有天神感悟象
T04n0202_p0421c15║師，令答王曰：『佛能調之。』王聞是語，便發心
T04n0202_p0421c16║言：『如此膠固難調伏法，唯佛能除。』即自誓
T04n0202_p0421c17║願：『願求作佛。』精勤歷劫，未曾休替，至於今
T04n0202_p0421c18║日，果獲其報。」佛告阿難：「欲知爾時大國王
T04n0202_p0421c19║者，今我身是。」爾時眾會聞佛所說，咸發無
T04n0202_p0421c20║上正真道意，歡喜踊躍，不能自勝，頂受奉
T04n0202_p0421c21║行。
T04n0202_p0421c22║（五〇）◎勒那闍耶品第四十三（丹本為四十八）
T04n0202_p0421c23║如是我聞：一時佛在迦毘羅衛國尼拘盧陀
T04n0202_p0421c24║僧伽藍。爾時諸釋覩見世尊光明神變，闡
T04n0202_p0421c25║揚妙化，甚奇甚特，巍巍堂堂，無能及者。又
T04n0202_p0421c26║復歎美：「憍陳如等宿有何慶，如來出世，法
T04n0202_p0421c27║鼓初震，最先得聞，甘露始降，而便蒙澤，永
T04n0202_p0421c28║離垢穢，心體玄要？」城營村邑群黨相隨，異
T04n0202_p0421c29║口同音稱讚無量。時諸比丘聞是語已，往
T04n0202_p0422a01║至佛所，頭面禮足，前白佛言：「今此國界人
T04n0202_p0422a02║民之類咸共集聚，異口同音讚詠世尊若
T04n0202_p0422a03║干德行，及與五人宿有何慶，獨先蒙度？」佛
T04n0202_p0422a04║告比丘：「非獨今日先度五人，我於久遠亦
T04n0202_p0422a05║濟此等，以身為船，救彼沒溺，全其生命，
T04n0202_p0422a06║各得安隱，得至彼岸。吾今成佛，先拔濟之。」
T04n0202_p0422a07║時諸比丘即白佛言：「不審世尊先昔之時
T04n0202_p0422a08║云何拔濟，令各安隱？唯願世尊當為說之！」
T04n0202_p0422a09║佛告比丘：「若樂聞者，當為汝說。」皆曰：「唯然。」
T04n0202_p0422a10║佛告比丘：「過去久遠，此閻浮提波羅㮈國，時
T04n0202_p0422a11║彼國王名梵摩達。爾時國中有大薩薄，名
T04n0202_p0422a12║勒那闍耶，遊出於外，到林樹間，見有一
T04n0202_p0422a13║人涕泣悲切，以索繫樹，入頭在中，欲自
T04n0202_p0422a14║絞死，便前問之：『汝何以爾？人身難得，命復
T04n0202_p0422a15║危脆，衰變無數，恒恐自至。』種種曉喻，教令
T04n0202_p0422a16║捨索。人報之曰：『我之薄福，貧窮理極，債負
T04n0202_p0422a17║盈集，甚多難計。諸債主輩競見剝脫，日夜
T04n0202_p0422a18║催切，憂心不釋。天地雖寬，無容身處，今
T04n0202_p0422a19║欲自沒，避離此苦。仁雖諫及，存不如死。』
T04n0202_p0422a20║爾時薩薄即許之曰：『卿但釋索，所負多
T04n0202_p0422a21║少，悉代汝償。』作是語已，彼人便休，歡喜踊
T04n0202_p0422a22║躍，感戴無量，隨從薩薄俱至市中，宣令一
T04n0202_p0422a23║切云欲償債。「時諸債主競共雲集，迎取所
T04n0202_p0422a24║負，來者無限，空竭其財。財貨已盡，猶不畢
T04n0202_p0422a25║債，妻子窮凍，乞匂自活，宗親國邑悉共呵
T04n0202_p0422a26║嫌：『此是狂夫，自破家業。』「當于是時有眾賈
T04n0202_p0422a27║客勸進薩薄，欲共入海，即答之曰：『為薩
T04n0202_p0422a28║薄法，當辦船具。我今窮困，無所復有，何緣
T04n0202_p0422a29║得從？』眾人報言：『我等眾人凡有五百，開意
T04n0202_p0422b01║出錢，用辦船具。』聞是語已，即便許可。眾人
T04n0202_p0422b02║許合，大獲金寶。爾時薩薄以三千兩金——千
T04n0202_p0422b03║兩辦船，千兩辦粮，千兩用俟船上所須，餘
T04n0202_p0422b04║故大有給活妻子。便於海邊施作大船，船
T04n0202_p0422b05║有七重，嚴辦已訖，推著水中，以七大索
T04n0202_p0422b06║繫著岸邊，擊大金鈴，宣令一切：『誰欲入
T04n0202_p0422b07║海得大妙寶奇珍異物用無盡者，今可雲
T04n0202_p0422b08║集，共詣寶所。』復告之曰：『其誰不愛父母、妻
T04n0202_p0422b09║子、閻浮提樂及身命者，乃可往耳。所以然
T04n0202_p0422b10║者，大海之中，艱險眾多——迴波、暴風、大魚、惡
T04n0202_p0422b11║鬼，如是種種，不可具陳。』作是語已，即斷
T04n0202_p0422b12║一索，日日如是，至第七日，斷索都盡，船即
T04n0202_p0422b13║馳去。「便於道中，卒遇暴風，破碎其船，眾
T04n0202_p0422b14║人喚救，無所歸依，或有能得板檣浮囊以
T04n0202_p0422b15║自度者，或有墮水溺死之者。中有五人，共
T04n0202_p0422b16║白薩薄：『依汝來此，今當沒死，危險垂至，
T04n0202_p0422b17║願見救度。』薩薄答曰：『吾聞大海不宿死
T04n0202_p0422b18║屍，汝等今者悉各捉我，我為汝故，當自
T04n0202_p0422b19║殺身，以濟爾厄，誓求作佛。後成佛時，當
T04n0202_p0422b20║以無上正法之船，度汝生死大海之苦。』作
T04n0202_p0422b21║是語已，以刀自割。命斷之後，海神起風，
T04n0202_p0422b22║吹至彼岸，得度大海，皆獲安隱。」佛告比
T04n0202_p0422b23║丘：「欲知爾時勒那闍耶者，今我身是；時五人
T04n0202_p0422b24║者，拘隣等是。我於先世濟彼人等生死之
T04n0202_p0422b25║命，今得成佛，令其五人皆最初得無漏正
T04n0202_p0422b26║法，遠離長流結使大海。」爾時諸比丘皆共讚
T04n0202_p0422b27║歎如來大悲深妙難量，咸勤剋勵，聞佛所
T04n0202_p0422b28║說，歡喜奉行。
T04n0202_p0422b29║（五一）◎迦毘梨百頭品第四十四（丹本為四十九）
T04n0202_p0422c01║如是我聞：一時佛在摩竭國竹園之中。爾時
T04n0202_p0422c02║世尊與諸比丘向毘舍離，到梨越河所。
T04n0202_p0422c03║是時河邊有五百牧牛人、五百捕魚人。其捕
T04n0202_p0422c04║魚者，作三種網，大小不同——小者二百人挽，
T04n0202_p0422c05║中者三百人挽，大者五百人挽。於時如來去
T04n0202_p0422c06║河不遠而坐止息，及諸比丘亦皆共坐。時
T04n0202_p0422c07║捕魚人網得一大魚，五百人挽，不能使出；
T04n0202_p0422c08║復喚牧牛之眾，合有千人，并力挽出。得
T04n0202_p0422c09║一大魚，身有百頭，若干種類——驢、馬、駱駝、虎、狼、
T04n0202_p0422c10║猪、狗、猨猴、狐狸，如斯之屬。眾人甚怪，競集看
T04n0202_p0422c11║之。是時世尊告阿難曰：「彼有何事，大眾皆
T04n0202_p0422c12║集？汝往試看。」阿難受教，即往看視。見一大
T04n0202_p0422c13║魚，身有百頭，還白世尊，如所見事。世尊尋
T04n0202_p0422c14║時共諸比丘往至魚所，而問魚言：「汝是迦
T04n0202_p0422c15║毘梨不？」答言：「實是。」鄭重三問：「汝是迦毘梨不？」
T04n0202_p0422c16║答言：「實是。」復問：「教匠汝者，今在何處？」答言：
T04n0202_p0422c17║「墮阿鼻地獄中。」爾時阿難及於大眾不知
T04n0202_p0422c18║其緣，白世尊曰：「今者何故喚百頭魚為迦
T04n0202_p0422c19║毘梨？唯願垂愍而見告示！」佛告阿難：「諦聽！
T04n0202_p0422c20║諦聽！當為汝說。昔迦葉佛時，有婆羅門生
T04n0202_p0422c21║一男兒，字迦毘梨（晉言黃頭），聰明博達，於種類
T04n0202_p0422c22║中多聞第一，唯復不如諸沙門輩。其父臨
T04n0202_p0422c23║終慇懃約勅：『汝當慎莫與迦葉佛沙門
T04n0202_p0422c24║講論道理。所以者何？沙門智深，汝必不如。』
T04n0202_p0422c25║「父沒之後，其母問曰：『汝本高朗，今頗更
T04n0202_p0422c26║有勝汝者不？』答言：『沙門殊勝於我。』母復問
T04n0202_p0422c27║言：『云何為勝？』答言：『我有所疑，往問沙門，
T04n0202_p0422c28║其所演說，令人開解；彼若問我，我不能
T04n0202_p0422c29║答。以是之故，自知不如。』母復告言：『汝何
T04n0202_p0423a01║以不往學習其法？』答言：『欲學其法，當作
T04n0202_p0423a02║沙門，我是白衣，何緣得學？』母復告曰：『偽
T04n0202_p0423a03║作沙門，學習已達，還來在家。』「奉其母教，
T04n0202_p0423a04║而作沙門。經少時間，讀誦三藏，綜練
T04n0202_p0423a05║義理。母問之曰：『今得勝未？』答言：『學問中
T04n0202_p0423a06║勝，不如坐禪。何以知之？我問彼人，悉能分
T04n0202_p0423a07║別；彼人問我，我不能知。因是事故，未與
T04n0202_p0423a08║他等。』母復告曰：『自今已往，若共談論，儻
T04n0202_p0423a09║不如時，便可罵辱。』迦毘梨言：『出家沙門無
T04n0202_p0423a10║復過罪，云何罵之？』答言：『但罵，卿當得勝。』時
T04n0202_p0423a11║迦毘梨不忍違母，後日更論，理若短屈，即
T04n0202_p0423a12║便罵言：『汝等愚騃！無所識別，劇於畜生，
T04n0202_p0423a13║知曉何法！』諸百獸頭皆用比之，如是數數，
T04n0202_p0423a14║非一非二。緣是果報，今受魚身，而有百
T04n0202_p0423a15║頭。」阿難問佛：「何時當得脫此魚身？」佛告阿
T04n0202_p0423a16║難：「此賢劫中，千佛過去，猶故不脫。」爾時阿
T04n0202_p0423a17║難及於眾人聞佛所說，悵然不樂，悲傷交
T04n0202_p0423a18║懷，咸共同聲，而作是言：「身口意行不可不
T04n0202_p0423a19║慎。」時捕魚人及牧牛人一時俱共合掌向
T04n0202_p0423a20║佛，求索出家、淨修梵行，佛即言可：「善來
T04n0202_p0423a21║比丘！」鬚髮自落，法衣在體，便成沙門。是時
T04n0202_p0423a22║世尊為說妙法，種種苦切，漏盡結解，成阿
T04n0202_p0423a23║羅漢，復為眾會廣說諸法，分別四諦苦集
T04n0202_p0423a24║滅道，有得初果乃至第四果，有發大道
T04n0202_p0423a25║意者，其數甚多。爾時四眾聞佛所說，歡喜
T04n0202_p0423a26║奉行。
T04n0202_p0423a27║賢愚經卷第十