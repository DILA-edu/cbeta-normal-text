T19n0929_p0066b23║
T19n0929_p0066b24║
T19n0929_p0066b25║No. 929
T19n0929_p0066b26║淨瑠璃淨土摽
T19n0929_p0066b27║
T19n0929_p0066b28║藥師瑠璃光如來！通身淺碧色，寶窟中百寶
T19n0929_p0066b29║蓮華師座上，大空三昧，放無數光明，一一光
T19n0929_p0066c01║中無量分身諸佛悉大空三昧相。右臂揚掌
T19n0929_p0066c02║調手開葉，左安臍下勾小指，號大寶瑠璃藥。
T19n0929_p0066c03║其地紺瑠璃色，塵數無量寶花樹，樹華葉形
T19n0929_p0066c04║或佛形，放無量光明，名佛波羅蜜；或菩薩形，
T19n0929_p0066c05║生無量伎樂，名三昧總持；或金堂形，放無量
T19n0929_p0066c06║百寶雲，名菩提妙嚴；或寶塔形，生無量天眾，
T19n0929_p0066c07║名覺智樹、漠日雨輪樹（津島云：功德智惠）。無量百千幢幡
T19n0929_p0066c08║行列，無量寶網、寶鬘、鈴鐸等莊嚴，佛前左右
T19n0929_p0066c09║四性出家皆入定（所謂：國王、大臣、波羅門、居士）。左第一重作金
T19n0929_p0066c10║剛藏王菩薩！菩薩通身淺紅青色，坐寶蓮臺
T19n0929_p0066c11║上，右手真中掌中立三股金剛杵，左手屈臂
T19n0929_p0066c12║五指𠕀上，大指押小指爪上，以為塵數菩薩
T19n0929_p0066c13║眾侍者，所謂：雲香菩薩、華玉菩薩、金剛合掌
T19n0929_p0066c14║菩薩、火頭天相菩薩、仙相菩薩等。右第一重
T19n0929_p0066c15║作蓮花幢金剛手菩薩！通身淺青色，座寶蓮
T19n0929_p0066c16║花臺上，左手執真陀摩尼，白寶蓮華臺上安
T19n0929_p0066c17║金剛，右手作與願印（屈中指），塵數菩薩眾以為侍
T19n0929_p0066c18║者，所謂：青蓮花菩薩、三股金剛杵菩薩、一股
T19n0929_p0066c19║金剛鈴鐸菩薩等也。左第二重作日光菩薩！
T19n0929_p0066c20║通身赤紅色，左手掌安日，右手執蔓朱赤花，
T19n0929_p0066c21║貌或開敷、或半開、或未開、或其寶菓為之，
T19n0929_p0066c22║塵數菩薩以為侍者，所謂：持香爐、持摩訶蔓
T19n0929_p0066c23║朱赤花等菩薩也。右第二重作月光菩薩！通
T19n0929_p0066c24║身白紅色，左手掌月輪，右手執紅白蓮花，塵
T19n0929_p0066c25║數菩薩以為侍者，所謂：持鉤、持鉤鈴等菩薩！
T19n0929_p0066c26║白如來近後作十弟子及二十一、三十五等
T19n0929_p0066c27║羅漢，各以無數聲聞眾以為眷屬，上首各取
T19n0929_p0066c28║物依本形契，眷屬等者各在承法右，存法形，作
T19n0929_p0066c29║左右後仰，左右後作無數仙人仙女等捧隨時
T19n0929_p0067a01║采花。佛前左右外院作無量天眾妓樂形，所
T19n0929_p0067a02║謂：堅達婆女琴天樂奉獻貌、緊那羅自心金
T19n0929_p0067a03║鼓樂貌、伽樓羅女笛天樂貌、地天女皆鼓樂
T19n0929_p0067a04║貌、阿修羅女奉天鼓樂貌、摩睺羅女奉笙樂
T19n0929_p0067a05║貌、大魔侶天眾奉獻舞天樂貌也。外院上下
T19n0929_p0067a06║八方作十二神將眾，無數金剛童子眾以為
T19n0929_p0067a07║眷屬也。所謂十二神將形：
T19n0929_p0067a08║第一宮毘羅，伊舍那方，可畏大將！其色黃摽，
T19n0929_p0067a09║駕虎，執戰荼劍，右手拳押左腰，或云作東
T19n0929_p0067a10║北方。
T19n0929_p0067a11║第二伐折羅，因達方，金剛大將！其色青，眼赤，
T19n0929_p0067a12║駕㝹，執三股伐折羅，左手屈風仰左，或云作
T19n0929_p0067a13║東方。
T19n0929_p0067a14║第三迷企羅，阿揭拏方，護法大將！其色帶炎
T19n0929_p0067a15║上青煙，駕龍，執鉾上炎旗二手調之，或云作
T19n0929_p0067a16║東南方。
T19n0929_p0067a17║第四安儞羅，阿揭多方，護比大將！其色帶炎
T19n0929_p0067a18║上黃煙，駕蛇，執戰荼鉞，左手拳申風指火珠
T19n0929_p0067a19║也，或云作南方。
T19n0929_p0067a20║第五安底羅，閻魔羅方，正法大將！其色赤放
T19n0929_p0067a21║炎，雷眼火髮，駕兩翼馬，左執代月盧，右執鏡
T19n0929_p0067a22║上炎也，或云作西南方。
T19n0929_p0067a23║第六珊底羅，涅哩堅底方，羅剎大將！其色黃
T19n0929_p0067a24║赤，作羅剎像，駕羊，左執鏡，右執戰荼劍，或執
T19n0929_p0067a25║代只哩也，或云作西方。
T19n0929_p0067a26║第七因達羅，涅哩底方，帝使大將！其色黃色，
T19n0929_p0067a27║駕𮐴，左執白拂，右執鈴令瞻也，或云作西
T19n0929_p0067a28║方北方。
T19n0929_p0067a29║第八跋伊羅，傳瞢荼方，狼龍大將！其色白錯，
T19n0929_p0067b01║駕金翅鳥，左執如意珠，右執金剛鐸，或云作
T19n0929_p0067b02║北方。
T19n0929_p0067b03║第九摩睺羅嚩，庚方，大將！或云折風大將！駕
T19n0929_p0067b04║狗，狗形可畏，所謂天狗。左拳申風指輪，右屈
T19n0929_p0067b05║風，其色如黑風，或云作上方。
T19n0929_p0067b06║第十真達羅，縛庚方，折水大將！駕猪，右執鈎，
T19n0929_p0067b07║左屈地水，其色如黑水，或云作下方。
T19n0929_p0067b08║第十一招杜羅，毘沙門方，護世大將！又摩尼
T19n0929_p0067b09║大將！駕鼠，右執如意珠，左執羂索，其色夏日
T19n0929_p0067b10║黑雲色也，或云作西方。
T19n0929_p0067b11║第十二毘羯羅，伊舍那方，懃忿大將！駕牛，即
T19n0929_p0067b12║水牛也，手執寶弓箭，其色黑青但稍滅前色，
T19n0929_p0067b13║或云关方。
T19n0929_p0067b14║佛前內護作迦陵頻伽、白鵠，此鳥諸上首五
T19n0929_p0067b15║之所說法音悉同音惕說，故號共命鳥也。淨
T19n0929_p0067b16║瑠璃土可作消息已也。
T19n0929_p0067b17║端題下云　元睿山本（云云）
T19n0929_p0067b18║　　　　　　　　二校了
T19n0929_p0067b19║　　長治二秊六月二十五日奉寫畢