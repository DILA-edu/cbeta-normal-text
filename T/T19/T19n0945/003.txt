T19n0945_p0114c14║
T19n0945_p0114c15║
T19n0945_p0114c16║大佛頂如來密因修證了義諸
T19n0945_p0114c17║菩薩萬行首楞嚴經卷第三（一名中印度那蘭陀
T19n0945_p0114c18║大道場經，於灌頂部錄出別行）
T19n0945_p0114c19║
T19n0945_p0114c20║唐天竺沙門般剌蜜帝譯
T19n0945_p0114c21║「復次，阿難！云何六入本如來藏妙真如性？「阿
T19n0945_p0114c22║難！即彼目精瞪發勞者，兼目與勞，同是菩提
T19n0945_p0114c23║瞪發勞相。因于明暗二種妄塵，發見居中，吸
T19n0945_p0114c24║此塵象，名為見性。此見離彼明暗二塵，畢竟
T19n0945_p0114c25║無體。如是阿難！當知是見非明暗來，非於根
T19n0945_p0114c26║出，不於空生。何以故？若從明來，暗即隨滅，應
T19n0945_p0114c27║非見暗。若從暗來，明即隨滅，應無見明。若從
T19n0945_p0114c28║根生，必無明暗，如是見精本無自性。若於空
T19n0945_p0114c29║出，前矚塵象，歸當見根；又空自觀，何關汝入？
T19n0945_p0115a01║是故當知眼入虛妄，本非因緣、非自然性。「阿
T19n0945_p0115a02║難！譬如有人，以兩手指急塞其耳，耳根勞故
T19n0945_p0115a03║頭中作聲；兼耳與勞，同是菩提瞪發勞相。因
T19n0945_p0115a04║于動靜二種妄塵，發聞居中，吸此塵象，名聽
T19n0945_p0115a05║聞性。此聞離彼動靜二塵，畢竟無體。如是阿
T19n0945_p0115a06║難！當知是聞，非動靜來，非於根出，不於空生。
T19n0945_p0115a07║何以故？若從靜來，動即隨滅，應非聞動；若從
T19n0945_p0115a08║動來，靜即隨滅，應無覺靜。若從根生，必無動
T19n0945_p0115a09║靜，如是聞體本無自性。若於空出，有聞成性，
T19n0945_p0115a10║即非虛空；又空自聞，何關汝入？是故當知耳
T19n0945_p0115a11║入虛妄，本非因緣、非自然性。
T19n0945_p0115a12║「阿難！譬如有人急畜其鼻，畜久成勞，則於鼻
T19n0945_p0115a13║中聞有冷觸。因觸分別通塞、虛實，如是乃至
T19n0945_p0115a14║諸香、臭氣；兼鼻與勞，同是菩提瞪發勞相。因
T19n0945_p0115a15║于通塞二種妄塵，發聞居中，吸此塵象，名嗅
T19n0945_p0115a16║聞性。此聞離彼通塞二塵，畢竟無體。當知是
T19n0945_p0115a17║聞，非通塞來，非於根出，不於空生。何以故？若
T19n0945_p0115a18║從通來，塞自隨滅，云何知塞？如因塞有，通則
T19n0945_p0115a19║無聞，云何發明香、臭等觸？若從根生，必無通
T19n0945_p0115a20║塞，如是聞體本無自性。若從空出，是聞自
T19n0945_p0115a21║當迴嗅汝鼻；空自有聞，何關汝入？是故當知
T19n0945_p0115a22║鼻入虛妄，本非因緣、非自然性。
T19n0945_p0115a23║「阿難！譬如有人以舌舐吻，熟舐令勞，其人若
T19n0945_p0115a24║病則有苦味，無病之人微有甜觸；由甜與苦
T19n0945_p0115a25║顯此舌根，不動之時淡性常在。兼舌與勞，同
T19n0945_p0115a26║是菩提瞪發勞相。因甜苦、淡二種妄塵，發知
T19n0945_p0115a27║居中，吸此塵象，名知味性。此知味性，離彼甜、
T19n0945_p0115a28║苦及淡二塵，畢竟無體。如是阿難！當知如是
T19n0945_p0115a29║嘗苦、淡知，非甜、苦來，非因淡有，又非根出，不
T19n0945_p0115b01║於空生。何以故？若甜、苦來，淡即知滅，云何知
T19n0945_p0115b02║淡？若從淡出，甜即知亡，復云何知甜、苦二相？
T19n0945_p0115b03║若從舌生，必無甜、淡及與苦塵，斯知味根本
T19n0945_p0115b04║無自性。若於空出，虛空自味，非汝口知；又空
T19n0945_p0115b05║自知，何關汝入？是故當知舌入虛妄，本非因
T19n0945_p0115b06║緣、非自然性。
T19n0945_p0115b07║「阿難！譬如有人，以一冷手觸於熱手，若冷勢
T19n0945_p0115b08║多熱者從冷，若熱功勝冷者成熱。如是以此
T19n0945_p0115b09║合覺之觸，顯於離知；涉勢若成，因于勞觸。兼
T19n0945_p0115b10║身與勞，同是菩提瞪發勞相。因于離、合二種
T19n0945_p0115b11║妄塵，發覺居中，吸此塵象，名知覺性。此知覺
T19n0945_p0115b12║體，離彼離、合、違、順二塵，畢竟無體。如是阿難！
T19n0945_p0115b13║當知是覺，非離、合來，非違、順有，不於根出，又
T19n0945_p0115b14║非空生。何以故？若合時來，離當已滅，云何覺
T19n0945_p0115b15║離？違、順二相，亦復如是。若從根出，必無離、合、
T19n0945_p0115b16║違、順四相，則汝身知元無自性。必於空出，空
T19n0945_p0115b17║自知覺，何關汝入？是故當知身入虛妄，本非
T19n0945_p0115b18║因緣、非自然性。
T19n0945_p0115b19║「阿難！譬如有人，勞倦則眠，睡熟便寤，覽塵斯
T19n0945_p0115b20║憶，失憶為忘；是其顛倒生、住、異、滅，吸習中歸，
T19n0945_p0115b21║不相踰越，稱意知根。兼意與勞，同是菩提瞪
T19n0945_p0115b22║發勞相。因于生、滅二種妄塵，集知居中，吸撮
T19n0945_p0115b23║內塵，見聞逆流，流不及地，名覺知性。此覺知
T19n0945_p0115b24║性，離彼寤寐、生滅二塵，畢竟無體。如是阿難！
T19n0945_p0115b25║當知如是覺知之根，非寤寐來，非生滅有，不
T19n0945_p0115b26║於根出，亦非空生。何以故？若從寤來，寐即隨
T19n0945_p0115b27║滅，將何為寐？必生時有，滅即同無，令誰受滅？
T19n0945_p0115b28║若從滅有，生即滅無，孰知生者？若從根出，
T19n0945_p0115b29║寤、寐二相隨身開合，離斯二體，此覺知者同
T19n0945_p0115c01║於空花，畢竟無性。若從空生，自是空知，何關
T19n0945_p0115c02║汝入？是故當知意入虛妄，本非因緣、非自然
T19n0945_p0115c03║性。
T19n0945_p0115c04║「復次，阿難！云何十二處本如來藏妙真如性？
T19n0945_p0115c05║「阿難！汝且觀此祇陀樹林及諸泉池，於意云
T19n0945_p0115c06║何？此等為是色生眼見，眼生色相？阿難！若復
T19n0945_p0115c07║眼根生色相者，見空非色，色性應銷；銷則
T19n0945_p0115c08║顯發一切都無；色相既無，誰明空質？空亦如
T19n0945_p0115c09║是。若復色塵生眼見者，觀空非色，見即銷亡；
T19n0945_p0115c10║亡則都無，誰明空色？是故當知見與色、空俱
T19n0945_p0115c11║無處所，即色與見二處虛妄，本非因緣、非自
T19n0945_p0115c12║然性。
T19n0945_p0115c13║「阿難！汝更聽此祇陀園中食辦擊鼓，眾集撞
T19n0945_p0115c14║鐘，鐘鼓音聲前後相續。於意云何？此等為
T19n0945_p0115c15║是聲來耳邊，耳往聲處？阿難！若復此聲來於
T19n0945_p0115c16║耳邊，如我乞食室羅筏城，在祇陀林則無有
T19n0945_p0115c17║我；此聲必來阿難耳處，目連、迦葉、應不俱聞？
T19n0945_p0115c18║何況其中一千二百五十沙門，一聞鐘聲同
T19n0945_p0115c19║來食處？若復汝耳往彼聲邊，如我歸住祇陀
T19n0945_p0115c20║林中，在室羅城則無有我。汝聞鼓聲，其耳已
T19n0945_p0115c21║往擊鼓之處；鐘聲齊出，應不俱聞？何況其中
T19n0945_p0115c22║象、馬、牛、羊種種音響？若無來、往，亦復無聞？是
T19n0945_p0115c23║故當知聽與音聲俱無處所，即聽與聲二處
T19n0945_p0115c24║虛妄，本非因緣、非自然性。
T19n0945_p0115c25║「阿難！汝又嗅此鑪中栴檀，此香若復然於一
T19n0945_p0115c26║銖，室羅筏城四十里內同時聞氣。於意云何？
T19n0945_p0115c27║此香為復生栴檀木，生於汝鼻，為生於空？阿
T19n0945_p0115c28║難！若復此香生於汝鼻，稱鼻所生，當從鼻出；
T19n0945_p0115c29║鼻非栴檀，云何鼻中有栴檀氣？稱汝聞香，當
T19n0945_p0116a01║於鼻入，鼻中出香，說聞非義。若生於空，空
T19n0945_p0116a02║性常恒，香應常在，何藉鑪中爇此枯木？若生
T19n0945_p0116a03║於木，則此香質因爇成煙，若鼻得聞，合蒙煙
T19n0945_p0116a04║氣？其煙騰空未及遙遠，四十里內云何已
T19n0945_p0116a05║聞？是故當知香、鼻與聞俱無處所，即嗅與香
T19n0945_p0116a06║二處虛妄，本非因緣、非自然性。
T19n0945_p0116a07║「阿難！汝常二時眾中持鉢，其間或遇酥酪醍
T19n0945_p0116a08║醐，名為上味。於意云何？此味為復生於空中？
T19n0945_p0116a09║生於舌中？為生食中？阿難！若復此味生於汝
T19n0945_p0116a10║舌，在汝口中秖有一舌，其舌爾時已成酥
T19n0945_p0116a11║味，遇黑石蜜應不推移。若不變移，不名知味；
T19n0945_p0116a12║若變移者，舌非多體，云何多味一舌之知？若
T19n0945_p0116a13║生於食，食非有識，云何自知？又食自知，即同
T19n0945_p0116a14║他食，何預於汝名味之知？若生於空，汝噉虛
T19n0945_p0116a15║空，當作何味？必其虛空若作鹹味，既鹹汝舌
T19n0945_p0116a16║亦鹹汝面，則此界人同於海魚。既常受鹹，了
T19n0945_p0116a17║不知淡，若不識淡亦不覺鹹；必無所知，云何
T19n0945_p0116a18║名味？是故當知味、舌與甞俱無處所，即甞與
T19n0945_p0116a19║味二俱虛妄，本非因緣、非自然性。
T19n0945_p0116a20║「阿難！汝常晨朝以手摩頭，於意云何？此摩所
T19n0945_p0116a21║知，誰為能觸？能為在手、為復在頭？若在於手，
T19n0945_p0116a22║頭則無知，云何成觸？若在於頭，手則無用，云
T19n0945_p0116a23║何名觸？若各各有，則汝阿難應有二身。若頭
T19n0945_p0116a24║與手，一觸所生，則手與頭當為一體；若一體
T19n0945_p0116a25║者，觸則無成。若二體者，觸誰為在？在能非所，
T19n0945_p0116a26║在所非能；不應虛空與汝成觸。是故當知覺、
T19n0945_p0116a27║觸與身俱無處所，即身與觸二俱虛妄，本非
T19n0945_p0116a28║因緣、非自然性。
T19n0945_p0116a29║「阿難！汝常意中所緣善、惡、無記三性，生成法
T19n0945_p0116b01║則；此法為復即心所生？為當離心別有方所？
T19n0945_p0116b02║「阿難！若即心者，法則非塵，非心所緣，云何成
T19n0945_p0116b03║處？若離於心別有方所，則法自性為知非知？
T19n0945_p0116b04║知則名心，異汝非塵，同他心量。即汝即心，云
T19n0945_p0116b05║何汝心更二於汝？若非知者，此塵既非色、聲、
T19n0945_p0116b06║香、味、離、合、冷、煖及虛空相，當於何在？今於色、
T19n0945_p0116b07║空都無表示，不應人間更有空外。心非所緣，
T19n0945_p0116b08║處從誰立？是故當知法則與心俱無處所，則
T19n0945_p0116b09║意與法二俱虛妄，本非因緣、非自然性。
T19n0945_p0116b10║「復次，阿難！云何十八界本如來藏妙真如性？
T19n0945_p0116b11║「阿難！如汝所明眼、色為緣生於眼識，此識為
T19n0945_p0116b12║復因眼所生、以眼為界？因色所生、以色為界？
T19n0945_p0116b13║阿難！若因眼生，既無色、空，無可分別，縱有汝
T19n0945_p0116b14║識，欲將何用？汝見又非青、黃、赤、白，無所表示，
T19n0945_p0116b15║從何立界？若因色生，空無色時汝識應滅，云
T19n0945_p0116b16║何識知是虛空性？若色變時，汝亦識其色相
T19n0945_p0116b17║遷變；汝識不遷，界從何立？從變則變，界相自
T19n0945_p0116b18║無；不變則恒。既從色生，應不識知虛空所在？
T19n0945_p0116b19║若兼二種眼、色共生，合則中離、離則兩合，體
T19n0945_p0116b20║性雜亂，云何成界？是故當知眼、色為緣生眼
T19n0945_p0116b21║識界，三處都無，則眼與色及色界三，本非因
T19n0945_p0116b22║緣、非自然性。
T19n0945_p0116b23║「阿難！又汝所明耳、聲為緣生於耳識，此識為
T19n0945_p0116b24║復因耳所生、以耳為界？因聲所生、以聲為界？
T19n0945_p0116b25║「阿難！若因耳生，動、靜二相既不現前，根不成
T19n0945_p0116b26║知，必無所知。知尚無成，識何形貌？若取耳聞，
T19n0945_p0116b27║無動、靜故，聞無所成。云何耳形雜色、觸塵名
T19n0945_p0116b28║為識界？則耳識界復從誰立！若生於聲，識因
T19n0945_p0116b29║聲有、則不關聞，無聞則亡聲相所在。識從聲
T19n0945_p0116c01║生，許聲因聞而有聲相，聞應聞識，不聞非界。
T19n0945_p0116c02║聞則同聲，識已被聞，誰知聞識？若無知者，終
T19n0945_p0116c03║如草木，不應聲、聞雜成中界。界無中位，則內、
T19n0945_p0116c04║外相復從何成？是故當知耳、聲為緣生耳識
T19n0945_p0116c05║界，三處都無，則耳與聲及聲界三，本非因緣、
T19n0945_p0116c06║非自然性。
T19n0945_p0116c07║「阿難！又汝所明鼻、香為緣生於鼻識，此識為
T19n0945_p0116c08║復因鼻所生、以鼻為界？因香所生、以香為界？
T19n0945_p0116c09║「阿難！若因鼻生，則汝心中以何為鼻？為取肉
T19n0945_p0116c10║形雙爪之相？為取嗅知動搖之性？若取肉形，
T19n0945_p0116c11║肉質乃身，身知即觸，名身非鼻，名觸即塵；鼻
T19n0945_p0116c12║尚無名，云何立界？若取嗅知，又汝心中以何
T19n0945_p0116c13║為知？以肉為知，則肉之知元觸非鼻。以空
T19n0945_p0116c14║為知，空則自知，肉應非覺。如是則應虛空是
T19n0945_p0116c15║汝，汝身非知，今日阿難應無所在。以香為知，
T19n0945_p0116c16║知自屬香，何預於汝？若香、臭氣必生汝鼻，則
T19n0945_p0116c17║彼香、臭二種流氣，不生伊蘭及栴檀木。二物
T19n0945_p0116c18║不來，汝自嗅鼻為香為臭？臭則非香、香應非
T19n0945_p0116c19║臭。若香、臭二俱能聞者，則汝一人應有兩鼻，
T19n0945_p0116c20║對我問道有二阿難，誰為汝體？若鼻是一，香、
T19n0945_p0116c21║臭無二，臭既為香，香復成臭，二性不有，界從
T19n0945_p0116c22║誰立？若因香生，識因香有，如眼有見不能觀
T19n0945_p0116c23║眼，因香有故應不知香。知則非生，不知非
T19n0945_p0116c24║識，香非知有，香界不成。識不知香，因界則非
T19n0945_p0116c25║從香建立。既無中間，不成內、外，彼諸聞性畢
T19n0945_p0116c26║竟虛妄！是故當知鼻、香為緣生鼻識界，三處
T19n0945_p0116c27║都無，則鼻與香及香界三，本非因緣、非自然
T19n0945_p0116c28║性。
T19n0945_p0116c29║「阿難！又汝所明舌、味為緣生於舌識，此識為
T19n0945_p0117a01║復因舌所生、以舌為界？因味所生、以味為界？
T19n0945_p0117a02║「阿難！若因舌生，則諸世間甘蔗、烏梅、黃連、石
T19n0945_p0117a03║鹽、細辛、薑、桂、都無有味。汝自嘗舌為甜、為苦？
T19n0945_p0117a04║若舌性苦，誰來嘗舌？舌不自嘗，孰為知覺？舌
T19n0945_p0117a05║性非苦，味自不生，云何立界？若因味生，識自
T19n0945_p0117a06║為味，同於舌根，應不自嘗，云何識知是味非
T19n0945_p0117a07║味？又一切味非一物生，味既多生，識應多體！
T19n0945_p0117a08║識體若一，體必味生，鹹、淡、甘、辛、和合俱生諸
T19n0945_p0117a09║變異相，同為一味，應無分別！分別既無則不
T19n0945_p0117a10║名識，云何復名舌味識界？不應虛空生汝心
T19n0945_p0117a11║識！舌、味和合，即於是中元無自性，云何界生？
T19n0945_p0117a12║是故當知舌、味為緣生舌識界，三處都無，則
T19n0945_p0117a13║舌與味及舌界三，本非因緣、非自然性。
T19n0945_p0117a14║「阿難！又汝所明身、觸為緣生於身識，此識為
T19n0945_p0117a15║復因身所生、以身為界？因觸所生、以觸為界？
T19n0945_p0117a16║「阿難！若因身生，必無合、離二覺觀緣，身何所
T19n0945_p0117a17║識？若因觸生，必無汝身，誰有非身知合、離者？
T19n0945_p0117a18║阿難！物不觸知，身知有觸；知身即觸，知觸即
T19n0945_p0117a19║身；即觸非身，即身非觸，身、觸二相元無處所。
T19n0945_p0117a20║合身即為身自體性，離身即是虛空等相，內、
T19n0945_p0117a21║外不成，中云何立？中不復立，內、外性空，即汝
T19n0945_p0117a22║識生從誰立界？是故當知身、觸為緣生身識
T19n0945_p0117a23║界，三處都無，則身與觸及身界三，本非因緣、
T19n0945_p0117a24║非自然性。
T19n0945_p0117a25║「阿難！又汝所明意、法為緣生於意識，此識為
T19n0945_p0117a26║復因意所生、以意為界？因法所生、以法為界？
T19n0945_p0117a27║「阿難！若因意生，於汝意中必有所思發明汝
T19n0945_p0117a28║意，若無前法，意無所生，離緣無形，識將何用？
T19n0945_p0117a29║又汝識心、與諸思量、兼了別性，為同為異？同
T19n0945_p0117b01║意即意，云何所生？異意不同，應無所識！若無
T19n0945_p0117b02║所識，云何意生？若有所識，云何識意？唯同與
T19n0945_p0117b03║異二性無成，界云何立？若因法生，世間諸法
T19n0945_p0117b04║不離五塵。汝觀色法及諸聲法、香法、味法、及
T19n0945_p0117b05║與觸法，相狀分明以對五根，非意所攝。汝識
T19n0945_p0117b06║決定依於法生，汝今諦觀法法何狀？若離
T19n0945_p0117b07║色空、動靜、通塞、合離、生滅，越此諸相，終無所
T19n0945_p0117b08║得。生則色、空諸法等生，滅則色、空諸法等滅；
T19n0945_p0117b09║所因既無，因生有識，作何形相？相狀不有，界
T19n0945_p0117b10║云何生？是故當知意、法為緣生意識界，三處
T19n0945_p0117b11║都無，則意與法及意界三，本非因緣、非自然
T19n0945_p0117b12║性。」
T19n0945_p0117b13║阿難白佛言：「世尊！如來常說和合因緣，一切
T19n0945_p0117b14║世間種種變化，皆因四大和合發明。云何如
T19n0945_p0117b15║來因緣、自然二俱排擯？我今不知斯義所屬，
T19n0945_p0117b16║唯垂哀愍，開示眾生中道了義無戲論法！」
T19n0945_p0117b17║爾時，世尊告阿難言：「汝先厭離聲聞、緣覺諸
T19n0945_p0117b18║小乘法，發心勤求無上菩提，故我今時為汝
T19n0945_p0117b19║開示第一義諦；如何復將世間戲論、妄想因
T19n0945_p0117b20║緣而自纏繞？汝雖多聞，如說藥人，真藥現前
T19n0945_p0117b21║不能分別，如來說為真可憐愍！汝今諦聽！吾
T19n0945_p0117b22║當為汝分別開示；亦令當來修大乘者通達
T19n0945_p0117b23║實相。」阿難默然，承佛聖旨。
T19n0945_p0117b24║「阿難！如汝所言『四大和合發明世間種種變
T19n0945_p0117b25║化』，阿難！若彼大性體非和合，則不能與諸大
T19n0945_p0117b26║雜和，猶如虛空不和諸色。若和合者同於變
T19n0945_p0117b27║化，始終相成，生滅相續，生死死生，生生死死，
T19n0945_p0117b28║如旋火輪未有休息。阿難！如水成氷，氷還成
T19n0945_p0117b29║水。「汝觀地性，麁為大地，細為微塵；至隣虛
T19n0945_p0117c01║塵，析彼極微色邊際相，七分所成；更析隣虛，
T19n0945_p0117c02║即實空性。阿難！若此隣虛析成虛空，當知
T19n0945_p0117c03║虛空出生色相。汝今問言『由和合故出生世
T19n0945_p0117c04║間諸變化相』，汝且觀此一隣虛塵，用幾虛空
T19n0945_p0117c05║和合而有？不應隣虛合成隣虛。又隣虛塵析
T19n0945_p0117c06║入空者，用幾色相合成虛空？若色合時，合色
T19n0945_p0117c07║非空，若空合時，合空非色。色猶可析，空云何
T19n0945_p0117c08║合？汝元不知如來藏中性色真空、性空真色，
T19n0945_p0117c09║清淨本然周遍法界，隨眾生心應所知量。循
T19n0945_p0117c10║業發現，世間無知，惑為因緣及自然性；皆是
T19n0945_p0117c11║識心分別計度，但有言說，都無實義！
T19n0945_p0117c12║「阿難！火性無我，寄於諸緣。汝觀城中未食之
T19n0945_p0117c13║家，欲炊爨時，手執陽燧日前求火。阿難！名和
T19n0945_p0117c14║合者，如我與汝一千二百五十比丘今為一
T19n0945_p0117c15║眾；眾雖為一，詰其根本各各有身，皆有所
T19n0945_p0117c16║生氏族名字。如舍利弗、婆羅門種，優盧頻螺、
T19n0945_p0117c17║迦葉波種，乃至阿難、瞿曇種姓。阿難！若此火
T19n0945_p0117c18║性因和合有，彼手執鏡於日求火，此火為從
T19n0945_p0117c19║鏡中而出？為從艾出？為於日來？阿難！若日來
T19n0945_p0117c20║者，自能燒汝手中之艾，來處林木皆應受焚？
T19n0945_p0117c21║若鏡中出，自能於鏡出然于艾，鏡何不鎔？紆
T19n0945_p0117c22║汝手執尚無熱相，云何融泮？若生於艾，何藉
T19n0945_p0117c23║日、鏡、光明相接，然後火生？汝又諦觀，鏡因手
T19n0945_p0117c24║執，日從天來，艾本地生，火從何方遊歷於此？
T19n0945_p0117c25║日、鏡相遠，非和非合，不應火光無從自有。汝
T19n0945_p0117c26║猶不知如來藏中性火真空、性空真火，清淨
T19n0945_p0117c27║本然周遍法界，隨眾生心應所知量。阿難！當
T19n0945_p0117c28║知世人一處執鏡一處火生，遍法界執滿世
T19n0945_p0117c29║間起，起遍世間，寧有方所？循業發現，世間無
T19n0945_p0118a01║知，惑為因緣及自然性；皆是識心分別計度，
T19n0945_p0118a02║但有言說，都無實義！
T19n0945_p0118a03║「阿難！水性不定，流息無恒。如室羅城迦毘羅
T19n0945_p0118a04║仙、斫迦羅仙、及鉢頭摩訶薩多等諸大幻師，
T19n0945_p0118a05║求太陰精用和幻藥。是諸師等，於白月晝，手
T19n0945_p0118a06║執方諸，承月中水。此水為復從珠中出？空中
T19n0945_p0118a07║自有？為從月來？阿難！若從月來，尚能遠方令
T19n0945_p0118a08║珠出水，所經林木皆應吐流。流則何待方諸
T19n0945_p0118a09║所出？不流明水非從月降。若從珠出，則此珠
T19n0945_p0118a10║中常應流水；何待中宵承白月晝？若從空生，
T19n0945_p0118a11║空性無邊，水當無際；從人洎天，皆同滔溺，云
T19n0945_p0118a12║何復有水、陸、空行？汝更諦觀，月從天陟，珠因
T19n0945_p0118a13║手持，承珠水盤本人敷設，水從何方流注於
T19n0945_p0118a14║此？月珠相遠，非和非合，不應水精無從自有。
T19n0945_p0118a15║汝尚不知如來藏中性水真空、性空真水，清
T19n0945_p0118a16║淨本然周遍法界，隨眾生心應所知量。一處
T19n0945_p0118a17║執珠一處水出，遍法界執滿法界生，生滿世
T19n0945_p0118a18║間，寧有方所？循業發現，世間無知，惑為因緣
T19n0945_p0118a19║及自然性；皆是識心分別計度，但有言說，都
T19n0945_p0118a20║無實義！
T19n0945_p0118a21║「阿難！風性無體，動靜不常。汝常整衣入於大
T19n0945_p0118a22║眾，僧伽梨角動及傍人，則有微風拂彼人面。
T19n0945_p0118a23║此風為復出袈裟角？發於虛空？生彼人面？阿
T19n0945_p0118a24║難！此風若復出袈裟角，汝乃披風；其衣飛搖，
T19n0945_p0118a25║應離汝體！我今說法會中垂衣，汝看我衣風
T19n0945_p0118a26║何所在？不應衣中有藏風地。若生虛空，汝
T19n0945_p0118a27║衣不動，何因無拂？空性常住，風應常生；若無
T19n0945_p0118a28║風時虛空當滅。滅風可見，滅空何狀！若有生
T19n0945_p0118a29║滅，不名虛空；名為虛空，云何風出？若風自生
T19n0945_p0118b01║彼拂之面，從彼面生，當應拂汝！自汝整衣，云
T19n0945_p0118b02║何倒拂？汝審諦觀，整衣在汝，面屬彼人，虛空
T19n0945_p0118b03║寂然不參流動，風自誰方鼓動來此？風、空性
T19n0945_p0118b04║隔，非和非合；不應風性無從自有。汝宛不
T19n0945_p0118b05║知如來藏中性風真空、性空真風，清淨本然
T19n0945_p0118b06║周遍法界，隨眾生心應所知量。阿難！如汝一
T19n0945_p0118b07║人微動服衣有微風出，遍法界拂滿國土生，
T19n0945_p0118b08║周遍世間，寧有方所？循業發現，世間無知，惑
T19n0945_p0118b09║為因緣及自然性；皆是識心分別計度，但有
T19n0945_p0118b10║言說，都無實義！
T19n0945_p0118b11║「阿難！空性無形，因色顯發。如室羅城去河遙
T19n0945_p0118b12║處，諸剎利種及婆羅門、毘舍、首陀，兼頗羅墮、
T19n0945_p0118b13║旃陀羅等，新立安居，鑿井求水。出土一尺，於
T19n0945_p0118b14║中則有一尺虛空；如是乃至出土一丈，中間
T19n0945_p0118b15║還得一丈虛空。虛空淺深，隨出多少。此空為
T19n0945_p0118b16║當因土所出？因鑿所有？無因自生？阿難！若復
T19n0945_p0118b17║此空無因自生，未鑿土前何不無礙？唯見大
T19n0945_p0118b18║地逈無通達。若因土出，則土出時應見空入。
T19n0945_p0118b19║若土先出無空入者，云何虛空因土而出？若
T19n0945_p0118b20║無出入，則應空、土元無異因；無異則同，則土
T19n0945_p0118b21║出時空何不出？若因鑿出，則鑿出空，應非出
T19n0945_p0118b22║土；不因鑿出，鑿自出土，云何見空？汝更審諦、
T19n0945_p0118b23║諦審、諦觀，鑿從人手隨方運轉，土因地移，如
T19n0945_p0118b24║是虛空因何所出？鑿、空虛實不相為用，非和
T19n0945_p0118b25║非合，不應虛空無從自出。若此虛空性圓周
T19n0945_p0118b26║遍本不動搖，當知現前地、水、火、風均名五大，
T19n0945_p0118b27║性真圓融，皆如來藏，本無生滅。阿難！汝心昏
T19n0945_p0118b28║迷，不悟四大元如來藏，當觀虛空為出為入？
T19n0945_p0118b29║為非出入？汝全不知如來藏中性覺真空、性
T19n0945_p0118c01║空真覺，清淨本然周遍法界，隨眾生心應所
T19n0945_p0118c02║知量。
T19n0945_p0118c03║「阿難！如一井空、空生一井，十方虛空亦復如
T19n0945_p0118c04║是，圓滿十方，寧有方所？循業發現，世間無知，
T19n0945_p0118c05║惑為因緣及自然性；皆是識心分別計度，但
T19n0945_p0118c06║有言說，都無實義！
T19n0945_p0118c07║「阿難！見覺無知，因色空有。如汝今者在祇陀
T19n0945_p0118c08║林，朝明、夕昏，設居中宵，白月則光、黑月便暗；
T19n0945_p0118c09║則明暗等因見分析。此見為復與明、暗相并
T19n0945_p0118c10║太虛空為同一體？為非一體？或同非同？或異
T19n0945_p0118c11║非異？阿難！此見若復與明與暗及與虛空元
T19n0945_p0118c12║一體者，則明與暗二體相亡，暗時無明，明時
T19n0945_p0118c13║非暗。若與暗一，明則見亡；必一於明，暗時當
T19n0945_p0118c14║滅，滅則云何見明見暗？若暗明殊，見無生
T19n0945_p0118c15║滅，一云何成？若此見精與暗與明非一體者，
T19n0945_p0118c16║汝離明暗及與虛空，分析見元作何形相？離
T19n0945_p0118c17║明、離暗及離虛空，是見元同龜毛、兔角。明、暗、
T19n0945_p0118c18║虛空三事俱異，從何立見？明、暗相背，云何或
T19n0945_p0118c19║同？離三元無，云何或異？分空、分見本無邊畔，
T19n0945_p0118c20║云何非同？見暗、見明性非遷改，云何非異？汝
T19n0945_p0118c21║更細審、微細審、詳審、諦審觀，明從太陽，暗隨
T19n0945_p0118c22║黑月，通屬虛空，壅歸大地，如是見精因何所
T19n0945_p0118c23║出？見覺、空頑，非和非合，不應見精無從自出。
T19n0945_p0118c24║若見、聞、知性圓周遍，本不動搖，當知無邊不
T19n0945_p0118c25║動虛空并其動搖地、水、火，風，均名六大。性真
T19n0945_p0118c26║圓融，皆如來藏，本無生滅。阿難！汝性沈淪，不
T19n0945_p0118c27║悟汝之見、聞、覺，知本如來藏。汝當觀此見、聞、
T19n0945_p0118c28║覺、知，為生、為滅？為同、為異？為非生滅？為非同
T19n0945_p0118c29║異？汝曾不知如來藏中性見覺明、覺精明見，
T19n0945_p0119a01║清淨本然周遍法界，隨眾生心應所知量。如
T19n0945_p0119a02║一見根見周法界，聽、嗅、嘗、觸、覺觸覺知，妙德
T19n0945_p0119a03║瑩然，遍周法界，圓滿十虛，寧有方所？循業發
T19n0945_p0119a04║現，世間無知，惑為因緣及自然性。皆是識心
T19n0945_p0119a05║分別計度，但有言說，都無實義！
T19n0945_p0119a06║「阿難！識性無源，因於六種根塵妄出。汝今遍
T19n0945_p0119a07║觀此會聖眾，用目循歷，其目周視，但如鏡中
T19n0945_p0119a08║無別分析；汝識於中次第標指，此是文殊、此
T19n0945_p0119a09║富樓那、此目犍連、此須菩提、此舍利弗。此識
T19n0945_p0119a10║了知，為生於見？為生於相？為生虛空？為無所
T19n0945_p0119a11║因突然而出？阿難！若汝識性生於見中，如無
T19n0945_p0119a12║明、暗及與色、空，四種必無，元無汝見；見性尚
T19n0945_p0119a13║無，從何發識？若汝識性生於相中、不從見生，
T19n0945_p0119a14║既不見明、亦不見暗，明暗不矚，即無色、空；彼
T19n0945_p0119a15║相尚無，識從何發？若生於空，非相、非見，非見
T19n0945_p0119a16║無辯，自不能知明、暗、色、空；非相滅緣，見、聞、
T19n0945_p0119a17║覺、知無處安立。處此二非，空非同無，有非同
T19n0945_p0119a18║物；縱發汝識，欲何分別？若無所因突然而出，
T19n0945_p0119a19║何不日中別識明月？汝更細詳、微細詳審，見
T19n0945_p0119a20║託汝睛，相推前境，可狀成有，不相成無，如是
T19n0945_p0119a21║識緣因何所出？識動、見澄，非和非合；聞、聽、覺、
T19n0945_p0119a22║知亦復如是，不應識緣無從自出。若此識心
T19n0945_p0119a23║本無所從，當知了別見、聞、覺、知，圓滿湛然，性
T19n0945_p0119a24║非從所；兼彼虛空、地、水、火、風，均名七大。性真
T19n0945_p0119a25║圓融，皆如來藏，本無生滅。阿難！汝心麁浮，不
T19n0945_p0119a26║悟見、聞發明了知，本如來藏。汝應觀此六處
T19n0945_p0119a27║識心，為同、為異？為空、為有？為非同異？為非空
T19n0945_p0119a28║有？汝元不知如來藏中性識明知、覺明真識，
T19n0945_p0119a29║妙覺湛然，遍周法界，含吐十虛，寧有方所？循
T19n0945_p0119b01║業發現，世間無知，惑為因緣及自然性；皆是
T19n0945_p0119b02║識心分別計度，但有言說，都無實義。」
T19n0945_p0119b03║爾時，阿難及諸大眾，蒙佛如來微妙開示，身
T19n0945_p0119b04║心蕩然得無罣礙。是諸大眾，各各自知心遍
T19n0945_p0119b05║十方，見十方空如觀掌中所持葉物。一切
T19n0945_p0119b06║世間諸所有物，皆即菩提妙明元心，心精遍
T19n0945_p0119b07║圓含裹十方。反觀父母所生之身，猶彼十方
T19n0945_p0119b08║虛空之中吹一微塵，若存若亡；如湛巨海流
T19n0945_p0119b09║一浮漚，起滅無從。了然自知獲本妙心，常住
T19n0945_p0119b10║不滅。禮佛合掌，得未曾有，於如來前說偈讚
T19n0945_p0119b11║佛：
T19n0945_p0119b12║「妙湛總持不動尊，首楞嚴王世希有！
T19n0945_p0119b13║銷我億劫顛倒想，不歷僧祇獲法身。
T19n0945_p0119b14║願今得果成寶王，還度如是恒沙眾；
T19n0945_p0119b15║將此深心奉塵剎，是則名為報佛恩。
T19n0945_p0119b16║伏請世尊為證明，五濁惡世誓先入，
T19n0945_p0119b17║如一眾生未成佛，終不於此取泥洹。
T19n0945_p0119b18║大雄大力大慈悲！希更審除微細惑；
T19n0945_p0119b19║令我早登無上覺，於十方界坐道場。
T19n0945_p0119b20║舜若多性可銷亡，爍迦囉心無動轉！」
T19n0945_p0119b21║大佛頂萬行首楞嚴經卷第三