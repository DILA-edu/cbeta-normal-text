T19n0945_p0146a05║
T19n0945_p0146a06║
T19n0945_p0146a07║大佛頂如來密因修證了義諸
T19n0945_p0146a08║菩薩萬行首楞嚴經卷第九（一名中印度那蘭陀
T19n0945_p0146a09║大道場經，於灌頂部錄出別行）
T19n0945_p0146a10║
T19n0945_p0146a11║唐天竺沙門般剌蜜帝譯
T19n0945_p0146a12║「阿難！世間一切所修心人，不假禪那，無有智
T19n0945_p0146a13║慧。但能執身不行婬慾，若行、若坐想念俱
T19n0945_p0146a14║無，愛染不生無留欲界；是人應念身為梵侶，
T19n0945_p0146a15║如是一類名梵眾天。欲習既除，離欲心現，於
T19n0945_p0146a16║諸律儀愛樂隨順，是人應時能行梵德，如是
T19n0945_p0146a17║一類名梵輔天。身心妙圓，威儀不缺，清淨禁
T19n0945_p0146a18║戒加以明悟，是人應時能統梵眾為大梵王，
T19n0945_p0146a19║如是一類名大梵天。阿難！此三勝流，一切苦
T19n0945_p0146a20║惱所不能逼。雖非正修真三摩地，清淨心中
T19n0945_p0146a21║諸漏不動，名為初禪。
T19n0945_p0146a22║「阿難！其次梵天，統攝梵人圓滿梵行，澄心不
T19n0945_p0146a23║動寂湛生光，如是一類名少光天。光光相然，
T19n0945_p0146a24║照耀無盡，映十方界遍成瑠璃，如是一類名
T19n0945_p0146a25║無量光天。吸持圓光，成就教體，發化清淨，應
T19n0945_p0146a26║用無盡，如是一類名光音天。阿難！此三勝流，
T19n0945_p0146a27║一切憂懸所不能逼。雖非正修真三摩地，清
T19n0945_p0146a28║淨心中麁漏已伏，名為二禪。
T19n0945_p0146a29║「阿難！如是天人，圓光成音，披音露妙，發成精
T19n0945_p0146b01║行，通寂滅樂，如是一類名少淨天。淨空現前，
T19n0945_p0146b02║引發無際，身心輕安，成寂滅樂，如是一類名
T19n0945_p0146b03║無量淨天。世界身心一切圓淨，淨德成就，勝
T19n0945_p0146b04║託現前，歸寂滅樂，如是一類名遍淨天。阿難！
T19n0945_p0146b05║此三勝流，具大隨順，身心安隱得無量樂。雖
T19n0945_p0146b06║非正得真三摩地，安隱心中歡喜畢具，名為
T19n0945_p0146b07║三禪。
T19n0945_p0146b08║「阿難！復次，天人不逼身心，苦因已盡；樂非
T19n0945_p0146b09║常住，久必壞生，苦樂二心俱時頓捨。麁重相
T19n0945_p0146b10║滅，淨福性生，如是一類名福生天。捨心圓融，
T19n0945_p0146b11║勝解清淨，福無遮中得妙隨順，窮未來際，如
T19n0945_p0146b12║是一類名福愛天。阿難！從是天中有二歧路：
T19n0945_p0146b13║若於先心，無量淨光福德圓明修證而住，如
T19n0945_p0146b14║是一類名廣果天。若於先心，雙厭苦樂，精研
T19n0945_p0146b15║捨心相續不斷，圓窮捨道身心俱滅，心慮灰
T19n0945_p0146b16║凝經五百劫；是人既以生滅為因，不能發明
T19n0945_p0146b17║不生滅性，初半劫滅，後半劫生，如是一類名
T19n0945_p0146b18║無想天。阿難！此四勝流，一切世間諸苦樂境
T19n0945_p0146b19║所不能動。雖非無為真不動地，有所得心功
T19n0945_p0146b20║用純熟，名為四禪。
T19n0945_p0146b21║「阿難！此中復有五不還天。於下界中九品習
T19n0945_p0146b22║氣，俱時滅盡，苦樂雙亡；下無卜居，故於捨心
T19n0945_p0146b23║眾同分中，安立居處。阿難！苦樂兩滅，鬪心不
T19n0945_p0146b24║交，如是一類名無煩天。機括獨行，研交無地，
T19n0945_p0146b25║如是一類名無熱天。十方世界妙見圓澄，更
T19n0945_p0146b26║無塵象一切沈垢，如是一類名善見天。精見
T19n0945_p0146b27║現前，陶鑄無礙，如是一類名善現天。究竟群
T19n0945_p0146b28║幾，窮色性性入無邊際，如是一類名色究竟
T19n0945_p0146b29║天。
T19n0945_p0146c01║「阿難！此不還天，彼諸四禪四位天王獨有欽
T19n0945_p0146c02║聞，不能知見。如今世間曠野深山聖道場地，
T19n0945_p0146c03║皆阿羅漢所住持故，世間麁人所不能見。阿
T19n0945_p0146c04║難！是十八天獨行無交，未盡形累。自此已還
T19n0945_p0146c05║名為色界。
T19n0945_p0146c06║「復次，阿難！從是有頂色邊際中，其間復有二
T19n0945_p0146c07║種歧路：若於捨心發明智慧，慧光圓通便出
T19n0945_p0146c08║塵界，成阿羅漢，入菩薩乘，如是一類名為迴
T19n0945_p0146c09║心大阿羅漢。若在捨心捨厭成就，覺身為礙，
T19n0945_p0146c10║銷礙入空，如是一類名為空處。諸礙既銷，無
T19n0945_p0146c11║礙無滅，其中唯留阿賴耶識，全於末那半分
T19n0945_p0146c12║微細，如是一類名為識處。空色既亡，識心都
T19n0945_p0146c13║滅，十方寂然逈無攸往，如是一類名無所有
T19n0945_p0146c14║處。識性不動，以滅窮研，於無盡中發宣盡性，
T19n0945_p0146c15║如存不存，若盡非盡，如是一類名為非想非
T19n0945_p0146c16║非想處。此等窮空，不盡空理。從不還天聖道
T19n0945_p0146c17║窮者，如是一類名不迴心鈍阿羅漢。若從無
T19n0945_p0146c18║想諸外道天窮空不歸，迷漏無聞，便入輪轉。
T19n0945_p0146c19║「阿難！是諸天上各各天人，則是凡夫業果酬
T19n0945_p0146c20║答，答盡入輪。彼之天王，即是菩薩遊三摩提，
T19n0945_p0146c21║漸次增進，迴向聖倫所修行路。阿難！是四
T19n0945_p0146c22║空天身心滅盡，定性現前，無業果色，從此逮
T19n0945_p0146c23║終，名無色界。此皆不了妙覺明心，積妄發生，
T19n0945_p0146c24║妄有三界，中間妄隨七趣沈溺。補特伽羅，各
T19n0945_p0146c25║從其類。「復次，阿難！是三界中，復有四種阿修
T19n0945_p0146c26║羅類：若於鬼道，以護法力成通入空，此阿修
T19n0945_p0146c27║羅從卵而生，鬼趣所攝。若於天中降德貶墜，
T19n0945_p0146c28║其所卜居隣於日月，此阿修羅從胎而出，人
T19n0945_p0146c29║趣所攝。有修羅王執持世界，力洞無畏，能與
T19n0945_p0147a01║梵王及天帝釋、四天爭權，此阿修羅因變化
T19n0945_p0147a02║有，天趣所攝。阿難！別有一分下劣修羅，生大
T19n0945_p0147a03║海心，沈水穴口，旦遊虛空，暮歸水宿，此阿修
T19n0945_p0147a04║羅因濕氣有，畜生趣攝。
T19n0945_p0147a05║「阿難！如是地獄、餓鬼、畜生、人及神仙、天洎修
T19n0945_p0147a06║羅，精研七趣，皆是昏沈諸有為想。妄想受
T19n0945_p0147a07║生，妄想隨業，於妙圓明無作本心，皆如空花，
T19n0945_p0147a08║元無所有。但一虛妄，更無根緒。阿難！此等眾
T19n0945_p0147a09║生不識本心，受此輪迴，經無量劫不得真淨。
T19n0945_p0147a10║皆由隨順殺、盜、婬故；反此三種，又則出生無
T19n0945_p0147a11║殺、盜、婬。有名鬼倫，無名天趣，有無相傾，起輪
T19n0945_p0147a12║迴性。若得妙發三摩提者，則妙常寂。有、無二
T19n0945_p0147a13║無，無二亦滅，尚無不殺、不偷、不婬，云何更隨
T19n0945_p0147a14║殺、盜、婬事？阿難！不斷三業，各各有私，因各各
T19n0945_p0147a15║私，眾私同分非無定處。自妄發生，生妄無因，
T19n0945_p0147a16║無可尋究。汝勗修行，欲得菩提，要除三惑。不
T19n0945_p0147a17║盡三惑，縱得神通，皆是世間有為功用，習氣
T19n0945_p0147a18║不滅，落於魔道。雖欲除妄，倍加虛偽，如來說
T19n0945_p0147a19║為可哀憐者。汝妄自造，非菩提咎。作是說者，
T19n0945_p0147a20║名為正說；若他說者，即魔王說。」
T19n0945_p0147a21║即時如來將罷法座，於師子床攬七寶机，迴
T19n0945_p0147a22║紫金山，再來凭倚，普告大眾及阿難言：「汝等
T19n0945_p0147a23║有學緣覺、聲聞，今日迴心趣大菩提無上妙
T19n0945_p0147a24║覺，吾今已說真修行法。汝猶未識修奢摩他、
T19n0945_p0147a25║毘婆舍那微細魔事；魔境現前，汝不能識，洗
T19n0945_p0147a26║心非正，落於邪見。或汝陰魔，或復天魔，或著
T19n0945_p0147a27║鬼神，或遭魑魅；心中不明，認賊為子。又復於
T19n0945_p0147a28║中得少為足，如第四禪無聞比丘妄言證聖，
T19n0945_p0147a29║天報已畢衰相現前，謗阿羅漢身遭後有，墮
T19n0945_p0147b01║阿鼻獄。汝應諦聽！吾今為汝子細分別。」阿難
T19n0945_p0147b02║起立，并其會中同有學者，歡喜頂禮，伏聽慈
T19n0945_p0147b03║誨。
T19n0945_p0147b04║佛告阿難及諸大眾：「汝等當知有漏世界十
T19n0945_p0147b05║二類生，本覺妙明覺圓心體，與十方佛無二
T19n0945_p0147b06║無別。由汝妄想迷理為咎，癡愛發生，生發遍
T19n0945_p0147b07║迷，故有空性；化迷不息，有世界生。則此十方
T19n0945_p0147b08║微塵國土，非無漏者，皆是迷頑妄想安立。當
T19n0945_p0147b09║知虛空生汝心內，猶如片雲點太清裏。況諸
T19n0945_p0147b10║世界在虛空耶？汝等一人發真歸元，此十方
T19n0945_p0147b11║空皆悉銷殞；云何空中所有國土而不振裂？
T19n0945_p0147b12║汝輩修禪飾三摩地，十方菩薩及諸無漏大
T19n0945_p0147b13║阿羅漢心精通㳷，當處湛然。一切魔王及
T19n0945_p0147b14║與鬼神、諸凡夫天，見其宮殿無故崩裂，大地
T19n0945_p0147b15║振坼；水陸飛騰，無不驚慴。凡夫昏暗，不覺遷
T19n0945_p0147b16║訛。彼等咸得五種神通，唯除漏盡，戀此塵勞，
T19n0945_p0147b17║如何令汝摧裂其處？是故神鬼及諸天魔、魍
T19n0945_p0147b18║魎、妖精，於三昧時僉來惱汝。「然彼諸魔雖有
T19n0945_p0147b19║大怒，彼塵勞內，汝妙覺中，如風吹光，如刀斷
T19n0945_p0147b20║水，了不相觸。汝如沸湯，彼如堅氷，煖氣漸隣，
T19n0945_p0147b21║不日銷殞。徒恃神力，但為其客；成就破亂，由
T19n0945_p0147b22║汝心中五陰主人。主人若迷，客得其便。當處
T19n0945_p0147b23║禪那覺悟無惑，則彼魔事無奈汝何。陰銷入
T19n0945_p0147b24║明，則彼群邪咸受幽氣。明能破暗，近自銷殞，
T19n0945_p0147b25║如何敢留擾亂禪定？若不明悟被陰所迷，則
T19n0945_p0147b26║汝阿難必為魔子，成就魔人。如摩登伽，殊為
T19n0945_p0147b27║眇劣，彼雖呪汝破佛律儀，八萬行中秖毀
T19n0945_p0147b28║一戒，心清淨故尚未淪溺。此乃隳汝寶覺全
T19n0945_p0147b29║身，如宰臣家忽逢籍沒，宛轉零落，無可哀救。
T19n0945_p0147c01║「阿難當知，汝坐道場銷落諸念，其念若盡，則
T19n0945_p0147c02║諸離念一切精明，動靜不移，憶忘如一。當住
T19n0945_p0147c03║此處入三摩提，如明目人處大幽暗，精性妙
T19n0945_p0147c04║淨心未發光；此則名為色陰區宇。若目明朗，
T19n0945_p0147c05║十方洞開無復幽黯，名色陰盡，是人則能超
T19n0945_p0147c06║越劫濁。觀其所由，堅固妄想以為其本。
T19n0945_p0147c07║「阿難！當在此中精研妙明，四大不織，少選之
T19n0945_p0147c08║間身能出礙。此名精明流溢前境，斯但功用
T19n0945_p0147c09║暫得如是，非為聖證。不作聖心，名善境界；若
T19n0945_p0147c10║作聖解，即受群邪。
T19n0945_p0147c11║「阿難！復以此心精研妙明，其身內徹，是人忽
T19n0945_p0147c12║然於其身內拾出蟯蛔，身相宛然亦無傷毀。
T19n0945_p0147c13║此名精明流溢形體，斯但精行暫得如是，非
T19n0945_p0147c14║為聖證。不作聖心，名善境界；若作聖解，即受
T19n0945_p0147c15║群邪。
T19n0945_p0147c16║「又以此心內外精研，其時魂魄、意志、精神，除
T19n0945_p0147c17║執受身，餘皆涉入，互為賓主；忽於空中聞說
T19n0945_p0147c18║法聲，或聞十方同敷密義。此名精魄遞相
T19n0945_p0147c19║離合成就善種，暫得如是，非為聖證。不作聖
T19n0945_p0147c20║心，名善境界；若作聖解，即受群邪。
T19n0945_p0147c21║「又以此心澄露皎徹，內光發明，十方遍作閻
T19n0945_p0147c22║浮檀色，一切種類化為如來。于時忽見毘
T19n0945_p0147c23║盧遮那踞天光臺，千佛圍繞，百億國土及與
T19n0945_p0147c24║蓮華俱時出現。此名心魂靈悟所染，心光研
T19n0945_p0147c25║明照諸世界，暫得如是，非為聖證。不作聖心，
T19n0945_p0147c26║名善境界；若作聖解，即受群邪。
T19n0945_p0147c27║「又以此心精研妙明，觀察不停，抑按降伏制
T19n0945_p0147c28║止超越，於時忽然十方虛空成七寶色、或百
T19n0945_p0147c29║寶色，同時遍滿不相留礙，青、黃、赤、白各各純
T19n0945_p0148a01║現。此名抑按功力踰分，暫得如是，非為聖
T19n0945_p0148a02║證。不作聖心，名善境界；若作聖解，即受群邪。
T19n0945_p0148a03║「又以此心研究澄徹，精光不亂，忽於夜合在
T19n0945_p0148a04║暗室內，見種種物不殊白晝，而暗室物亦不
T19n0945_p0148a05║除滅。此名心細密澄其見，所視洞幽，暫得如
T19n0945_p0148a06║是，非為聖證。不作聖心，名善境界；若作聖解，
T19n0945_p0148a07║即受群邪。
T19n0945_p0148a08║「又以此心圓入虛融，四𨈛忽然同於草木，火
T19n0945_p0148a09║燒、刀斫曾無所覺。又則火光不能燒爇，縱割
T19n0945_p0148a10║其肉猶如削木。此名塵併排四大性一向入
T19n0945_p0148a11║純，暫得如是，非為聖證。不作聖心，名善境界；
T19n0945_p0148a12║若作聖解，即受群邪。
T19n0945_p0148a13║「又以此心成就清淨，淨心功極，忽見大地十
T19n0945_p0148a14║方山河皆成佛國，具足七寶光明遍滿。又見
T19n0945_p0148a15║恒沙諸佛如來，遍滿空界，樓殿華麗。下見地
T19n0945_p0148a16║獄、上觀天宮，得無障礙。此名欣厭凝想日深，
T19n0945_p0148a17║想久化成，非為聖證。不作聖心，名善境界；若
T19n0945_p0148a18║作聖解，即受群邪。
T19n0945_p0148a19║「又以此心研究深遠，忽於中夜遙見遠方市
T19n0945_p0148a20║井街巷，親族眷屬，或聞其語。此名迫心逼極
T19n0945_p0148a21║飛出，故多隔見，非為聖證。不作聖心，名善境
T19n0945_p0148a22║界；若作聖解，即受群邪。
T19n0945_p0148a23║「又以此心研究精極，見善知識形體變移，少
T19n0945_p0148a24║選無端種種遷改。此名邪心含受魑魅，或遭
T19n0945_p0148a25║天魔入其心腹，無端說法，通達妙義，非為聖
T19n0945_p0148a26║證。不作聖心，魔事銷歇；若作聖解，即受群邪。
T19n0945_p0148a27║「阿難！如是十種禪那現境，皆是色陰用心交
T19n0945_p0148a28║互，故現斯事。眾生頑迷，不自忖量，逢此因緣，
T19n0945_p0148a29║迷不自識，謂言登聖。大妄語成，墮無間獄。汝
T19n0945_p0148b01║等當依如來滅後，於末法中宣示斯義；無令
T19n0945_p0148b02║天魔得其方便，保持覆護，成無上道。
T19n0945_p0148b03║「阿難！彼善男子修三摩提，奢摩他中色陰盡
T19n0945_p0148b04║者，見諸佛心，如明鏡中顯現其像。若有所得
T19n0945_p0148b05║而未能用，猶如魘人，手足宛然，見聞不惑，心
T19n0945_p0148b06║觸客邪而不能動；此則名為受陰區宇。若魘
T19n0945_p0148b07║咎歇，其心離身，返觀其面，去住自由，無復留
T19n0945_p0148b08║礙，名受陰盡，是人則能超越見濁。觀其所由，
T19n0945_p0148b09║虛明妄想以為其本。
T19n0945_p0148b10║「阿難！彼善男子，當在此中得大光耀，其心發
T19n0945_p0148b11║明內抑過分，忽於其處發無窮悲。如是乃至
T19n0945_p0148b12║觀見蚊虻猶如赤子，心生憐愍，不覺流淚。此
T19n0945_p0148b13║名功用抑摧過越，悟則無咎，非為聖證；覺了
T19n0945_p0148b14║不迷，久自銷歇。若作聖解，則有悲魔入其心
T19n0945_p0148b15║府，見人則悲，啼泣無限，失於正受，當從淪
T19n0945_p0148b16║墜。
T19n0945_p0148b17║「阿難！又彼定中諸善男子，見色陰銷、受陰明
T19n0945_p0148b18║白，勝相現前，感激過分，忽於其中生無限勇。
T19n0945_p0148b19║其心猛利，志齊諸佛，謂三僧祇一念能越。此
T19n0945_p0148b20║名功用凌率過越，悟則無咎，非為聖證；覺了
T19n0945_p0148b21║不迷，久自銷歇。若作聖解，則有狂魔入其心
T19n0945_p0148b22║腑，見人則誇，我慢無比。其心乃至上不見
T19n0945_p0148b23║佛，下不見人，失於正受，當從淪墜。
T19n0945_p0148b24║「又彼定中諸善男子，見色陰銷、受陰明白，前
T19n0945_p0148b25║無新證，歸失故居。智力衰微，入中墮地，逈無
T19n0945_p0148b26║所見。心中忽然生大枯渴，於一切時沈憶不
T19n0945_p0148b27║散，將此以為勤精進相。此名修心無慧自失，
T19n0945_p0148b28║悟則無咎，非為聖證。若作聖解，則有憶魔入
T19n0945_p0148b29║其心腑，旦夕撮心懸在一處，失於正受，當從
T19n0945_p0148c01║淪墜。
T19n0945_p0148c02║「又彼定中諸善男子，見色陰銷、受陰明白，慧
T19n0945_p0148c03║力過定，失於猛利，以諸勝性懷於心中，自心
T19n0945_p0148c04║已疑是盧舍那，得少為足。此名用心亡失恒
T19n0945_p0148c05║審溺於知見，悟則無咎，非為聖證。若作聖解，
T19n0945_p0148c06║則有下劣易知足魔入其心腑，見人自言：『我
T19n0945_p0148c07║得無上第一義諦。』失於正受，當從淪墜。
T19n0945_p0148c08║「又彼定中諸善男子，見色陰銷、受陰明白，新
T19n0945_p0148c09║證未獲，故心已亡，歷覽二際自生艱險，於心
T19n0945_p0148c10║忽然生無盡憂，如坐鐵床，如飲毒藥，心不欲
T19n0945_p0148c11║活，常求於人令害其命，早取解脫。此名修行
T19n0945_p0148c12║失於方便，悟則無咎，非為聖證。若作聖解，則
T19n0945_p0148c13║有一分常憂愁魔入其心腑，手執刀劍自割
T19n0945_p0148c14║其肉，欣其捨壽。或常憂愁，走入山林，不耐見
T19n0945_p0148c15║人。失於正受，當從淪墜。
T19n0945_p0148c16║「又彼定中諸善男子，見色陰銷、受陰明白，處
T19n0945_p0148c17║清淨中心安隱後，忽然自有無限喜生，心中
T19n0945_p0148c18║歡悅不能自止。此名輕安無慧自禁，悟則無
T19n0945_p0148c19║咎，非為聖證。若作聖解，則有一分好喜樂魔
T19n0945_p0148c20║入其心腑，見人則笑。於衢路傍自歌自舞，自
T19n0945_p0148c21║謂已得無礙解脫。失於正受，當從淪墜。
T19n0945_p0148c22║「又彼定中諸善男子，見色陰銷，受陰明白，自
T19n0945_p0148c23║謂已足，忽有無端大我慢起。如是乃至慢與
T19n0945_p0148c24║過慢，及慢過慢，或增上慢，或卑劣慢，一時俱
T19n0945_p0148c25║發。心中尚輕十方如來，何況下位聲聞、緣覺。
T19n0945_p0148c26║此名見勝無慧自救，悟則無咎，非為聖證。若
T19n0945_p0148c27║作聖解，則有一分大我慢魔入其心腑，不禮
T19n0945_p0148c28║塔廟，摧毀經像。謂檀越言：『此是金、銅、或是土、
T19n0945_p0148c29║木，經是樹葉、或是疊花。肉身真常，不自恭敬；
T19n0945_p0149a01║却崇土木，實為顛倒。』其深信者，從其毀碎埋
T19n0945_p0149a02║棄地中，疑誤眾生，入無間獄。失於正受，當從
T19n0945_p0149a03║淪墜。
T19n0945_p0149a04║「又彼定中諸善男子，見色陰銷、受陰明白，於
T19n0945_p0149a05║精明中圓悟精理，得大隨順，其心忽生無量
T19n0945_p0149a06║輕安，己言成聖得大自在。此名因慧獲諸輕
T19n0945_p0149a07║清，悟則無咎，非為聖證。若作聖解，則有一分
T19n0945_p0149a08║好輕清魔入其心腑，自謂滿足，更不求進。
T19n0945_p0149a09║此等多作無聞比丘，疑誤眾生，墮阿鼻獄。失
T19n0945_p0149a10║於正受，當從淪墜。
T19n0945_p0149a11║「又彼定中諸善男子，見色陰銷、受陰明白，於
T19n0945_p0149a12║明悟中得虛明性，其中忽然歸向永滅，撥無
T19n0945_p0149a13║因果，一向入空。空心現前，乃至心生長斷滅
T19n0945_p0149a14║解。悟則無咎，非為聖證。若作聖解，則有空魔
T19n0945_p0149a15║入其心腑，乃謗持戒名為小乘，菩薩悟空有
T19n0945_p0149a16║何持犯！其人常於信心檀越，飲酒、噉肉，廣行
T19n0945_p0149a17║婬穢。因魔力故，攝其前人不生疑謗。鬼心久
T19n0945_p0149a18║入，或食屎尿與酒肉等，一種俱空。破佛律儀，
T19n0945_p0149a19║誤入人罪。失於正受，當從淪墜。
T19n0945_p0149a20║「又彼定中諸善男子，見色陰銷、受陰明白，味
T19n0945_p0149a21║其虛明深入心骨，其心忽有無限愛生，愛極
T19n0945_p0149a22║發狂，便為貪欲。此名定境安順入心，無慧自
T19n0945_p0149a23║持，誤入諸欲；悟則無咎，非為聖證。若作聖解，
T19n0945_p0149a24║則有欲魔入其心腑，一向說欲為菩提道，化
T19n0945_p0149a25║諸白衣平等行欲，其行婬者名持法子。神鬼
T19n0945_p0149a26║力故，於末世中攝其凡愚，其數至百，如是乃
T19n0945_p0149a27║至一百、二百或五六百，多滿千萬。魔心生厭，
T19n0945_p0149a28║離其身體，威德既無，陷於王難；疑誤眾生，入
T19n0945_p0149a29║無間獄。失於正受，當從淪墜。
T19n0945_p0149b01║「阿難！如是十種禪那現境，皆是受陰用心交
T19n0945_p0149b02║互，故現斯事。眾生頑迷，不自忖量，逢此因緣，
T19n0945_p0149b03║迷不自識，謂言登聖；大妄語成，墮無間獄。汝
T19n0945_p0149b04║等亦當將如來語，於我滅後傳示末法，遍令
T19n0945_p0149b05║眾生開悟斯義。無令天魔得其方便，保持覆
T19n0945_p0149b06║護，成無上道。
T19n0945_p0149b07║「阿難！彼善男子修三摩提受陰盡者，雖未漏
T19n0945_p0149b08║盡，心離其形，如鳥出籠；已能成就從是凡身、
T19n0945_p0149b09║上歷菩薩六十聖位，得意生身隨往無礙。譬
T19n0945_p0149b10║如有人熟寐寱言，是人雖則無別所知，其言
T19n0945_p0149b11║已成音韻倫次，令不寐者咸悟其語。此則名
T19n0945_p0149b12║為想陰區宇。若動念盡，浮想銷除，於覺明心
T19n0945_p0149b13║如去塵垢；一倫死生首尾圓照，名想陰盡，是
T19n0945_p0149b14║人則能超煩惱濁。觀其所由，融通妄想以為
T19n0945_p0149b15║其本。
T19n0945_p0149b16║「阿難！彼善男子受陰虛妙，不遭邪慮，圓定發
T19n0945_p0149b17║明；三摩地中心愛圓明，銳其精思，貪求善巧。
T19n0945_p0149b18║爾時，天魔候得其便，飛精附人，口說經法。其
T19n0945_p0149b19║人不覺是其魔著，自言謂得無上涅槃。來彼
T19n0945_p0149b20║求巧善男子處，敷座說法。其形斯須或作比
T19n0945_p0149b21║丘令彼人見，或為帝釋，或為婦女，或比丘尼；
T19n0945_p0149b22║或寢暗室，身有光明。是人愚迷，惑為菩薩。信
T19n0945_p0149b23║其教化，搖蕩其心，破佛律儀，潛行貪欲。口中
T19n0945_p0149b24║好言災祥變異，或言如來某處出世，或言劫
T19n0945_p0149b25║火、或說刀兵，恐怖於人，令其家資無故耗散。
T19n0945_p0149b26║此名怪鬼，年老成魔，惱亂是人。厭足心生，去
T19n0945_p0149b27║彼人體；弟子與師俱陷王難。汝當先覺，不入
T19n0945_p0149b28║輪迴；迷惑不知，墮無間獄。
T19n0945_p0149b29║「阿難！又善男子受陰虛妙，不遭邪慮，圓定發
T19n0945_p0149c01║明；三摩地中心愛遊蕩，飛其精思，貪求經歷。
T19n0945_p0149c02║爾時，天魔候得其便，飛精附人，口說經法。其
T19n0945_p0149c03║人亦不覺知魔著，亦言自得無上涅槃。來彼
T19n0945_p0149c04║求遊善男子處，敷座說法。自形無變，其聽法
T19n0945_p0149c05║者、忽自見身坐寶蓮華，全體化成紫金光聚。
T19n0945_p0149c06║一眾聽人，各各如是，得未曾有。是人愚迷，惑
T19n0945_p0149c07║為菩薩，婬逸其心，破佛律儀，潛行貪欲。口中
T19n0945_p0149c08║好言諸佛應世，某處某人當是某佛化身來
T19n0945_p0149c09║此，某人即是某菩薩等來化人間。其人見故、
T19n0945_p0149c10║心生傾渴，邪見密興，種智銷滅。此名魃鬼，年
T19n0945_p0149c11║老成魔，惱亂是人。厭足心生，去彼人體；弟子
T19n0945_p0149c12║與師俱陷王難。汝當先覺，不入輪迴；迷惑不
T19n0945_p0149c13║知，墮無間獄。
T19n0945_p0149c14║「又善男子受陰虛妙，不遭邪慮，圓定發明；三
T19n0945_p0149c15║摩地中心愛綿㳷，澄其精思，貪求契合。爾時，
T19n0945_p0149c16║天魔候得其便，飛精附人，口說經法。其人實
T19n0945_p0149c17║不覺知魔著，亦言自得無上涅槃。來彼求合
T19n0945_p0149c18║善男子處，敷座說法。其形及彼聽法之人，外
T19n0945_p0149c19║無遷變，令其聽者，未聞法前心自開悟。念念
T19n0945_p0149c20║移易，或得宿命、或有他心、或見地獄、或知
T19n0945_p0149c21║人間好惡諸事，或口說偈、或自誦經。各各歡
T19n0945_p0149c22║喜，得未曾有。是人愚迷，惑為菩薩。綿愛其
T19n0945_p0149c23║心，破佛律儀，潛行貪欲。口中好言佛有大小，
T19n0945_p0149c24║某佛先佛，某佛後佛，其中亦有真佛、假佛、男
T19n0945_p0149c25║佛、女佛，菩薩亦然。其人見故，洗滌本心，易入
T19n0945_p0149c26║邪悟。此名魅鬼，年老成魔，惱亂是人。厭足心
T19n0945_p0149c27║生，去彼人體；弟子與師，俱陷王難。汝當先覺，
T19n0945_p0149c28║不入輪迴；迷惑不知，墮無間獄。
T19n0945_p0149c29║「又善男子受陰虛妙，不遭邪慮，圓定發明；三
T19n0945_p0150a01║摩地中心愛根本，窮覽物化性之終始，精爽
T19n0945_p0150a02║其心，貪求辯析。爾時，天魔候得其便，飛精附
T19n0945_p0150a03║人，口說經法。其人先不覺知魔著，亦言自得
T19n0945_p0150a04║無上涅槃。來彼求元善男子處，敷座說法。身
T19n0945_p0150a05║有威神摧伏求者，令其座下雖未聞法自然
T19n0945_p0150a06║心伏。是諸人等，將佛涅槃、菩提、法身，即是現
T19n0945_p0150a07║前我肉身上。父父子子遞代相生，即是法身
T19n0945_p0150a08║常住不絕。都指現在即為佛國，無別淨居及
T19n0945_p0150a09║金色相。其人信受，忘失先心，身命歸依，得
T19n0945_p0150a10║未曾有。是等愚迷，惑為菩薩。推究其心，破佛
T19n0945_p0150a11║律儀，潛行貪欲，口中好言眼、耳、鼻、舌皆為淨
T19n0945_p0150a12║土，男女二根即是菩提涅槃真處。彼無知者，
T19n0945_p0150a13║信是穢言。此名蠱毒魘勝惡鬼，年老成魔，惱
T19n0945_p0150a14║亂是人。厭足心生，去彼人體；弟子與師，俱陷
T19n0945_p0150a15║王難。汝當先覺，不入輪迴；迷惑不知，墮無間
T19n0945_p0150a16║獄。
T19n0945_p0150a17║「又善男子受陰虛妙，不遭邪慮，圓定發明；三
T19n0945_p0150a18║摩地中心愛懸應，周流精研，貪求冥感。爾時，
T19n0945_p0150a19║天魔候得其便，飛精附人，口說經法。其人元
T19n0945_p0150a20║不覺知魔著，亦言自得無上涅槃。來彼求應
T19n0945_p0150a21║善男子處，敷座說法。能令聽眾，暫見其身如
T19n0945_p0150a22║百千歲，心生愛染，不能捨離。身為奴僕，四事
T19n0945_p0150a23║供養不覺疲勞。各各令其座下人心，知是先
T19n0945_p0150a24║師本善知識。別生法愛，粘如膠漆，得未曾有。
T19n0945_p0150a25║是人愚迷，惑為菩薩。親近其心，破佛律儀，潛
T19n0945_p0150a26║行貪欲。口中好言：『我於前世、於某生中先度
T19n0945_p0150a27║某人，當時是我妻妾兄弟，今來相度；與汝相
T19n0945_p0150a28║隨歸某世界，供養某佛。』或言：『別有大光明天，
T19n0945_p0150a29║佛於中住，一切如來所休居地。』彼無知者，信
T19n0945_p0150b01║是虛誑，遺失本心。此名厲鬼，年老成魔，惱亂
T19n0945_p0150b02║是人。厭足心生，去彼人體；弟子與師，俱陷王
T19n0945_p0150b03║難。汝當先覺，不入輪迴；迷惑不知，墮無間獄。
T19n0945_p0150b04║「又善男子受陰虛妙，不遭邪慮，圓定發明；三
T19n0945_p0150b05║摩地中心愛深入，克己辛勤，樂處陰寂，貪
T19n0945_p0150b06║求靜謐。爾時，天魔候得其便，飛精附人，口說
T19n0945_p0150b07║經法。其人本不覺知魔著，亦言自得無上涅
T19n0945_p0150b08║槃。來彼求陰善男子處，敷座說法。令其聽人
T19n0945_p0150b09║各知本業；或於其處語一人言：『汝今未死已
T19n0945_p0150b10║作畜生。』勅使一人於後踏尾，頓令其人起不
T19n0945_p0150b11║能得。於是一眾傾心欽伏。有人起心，已知其
T19n0945_p0150b12║肇。佛律儀外，重加精苦。誹謗比丘，罵詈徒眾，
T19n0945_p0150b13║訐露人事，不避譏嫌。口中好言未然禍福，及
T19n0945_p0150b14║至其時，毫髮無失。此大力鬼，年老成魔，惱亂
T19n0945_p0150b15║是人。厭足心生，去彼人體；弟子與師多陷
T19n0945_p0150b16║王難。汝當先覺，不入輪迴，迷惑不知，墮無間
T19n0945_p0150b17║獄。
T19n0945_p0150b18║「又善男子受陰虛妙，不遭邪慮，圓定發明；三
T19n0945_p0150b19║摩地中心愛知見，勤苦研尋，貪求宿命。爾時，
T19n0945_p0150b20║天魔候得其便，飛精附人，口說經法。其人殊
T19n0945_p0150b21║不覺知魔著，亦言自得無上涅槃。來彼求知
T19n0945_p0150b22║善男子處，敷座說法。是人無端於說法處，得
T19n0945_p0150b23║大寶珠。其魔或時化為畜生，口銜其珠，及雜
T19n0945_p0150b24║珍寶、簡策、符牘、諸奇異物，先授彼人，後著
T19n0945_p0150b25║其體。或誘聽人藏於地下，有明月珠照耀
T19n0945_p0150b26║其處。是諸聽者得未曾有。多食藥草，不飡嘉
T19n0945_p0150b27║膳，或時日飡一麻一麥，其形肥充，魔力持
T19n0945_p0150b28║故。誹謗比丘，罵詈徒眾，不避譏嫌。口中好言
T19n0945_p0150b29║他方寶藏，十方聖賢潛匿之處。隨其後者，往
T19n0945_p0150c01║往見有奇異之人。此名山林、土地、城隍、川嶽
T19n0945_p0150c02║鬼神，年老成魔。或有宣婬破佛戒律，與承事
T19n0945_p0150c03║者潛行五欲；或有精進純食草木，無定行事，
T19n0945_p0150c04║惱亂彼人。厭足心生，去彼人體；弟子與師，多
T19n0945_p0150c05║陷王難。汝當先覺，不入輪迴；迷惑不知，墮無
T19n0945_p0150c06║間獄。
T19n0945_p0150c07║「又善男子受陰虛妙，不遭邪慮，圓定發明；三
T19n0945_p0150c08║摩地中心愛神通種種變化，研究化元，貪取
T19n0945_p0150c09║神力。爾時，天魔候得其便，飛精附人，口說經
T19n0945_p0150c10║法。其人誠不覺知魔著，亦言自得無上涅槃。
T19n0945_p0150c11║來彼求通善男子處，敷座說法。是人或復手
T19n0945_p0150c12║執火光，手撮其光，分於所聽四眾頭上。是諸
T19n0945_p0150c13║聽人，頂上火光皆長數尺，亦無熱性，曾不焚
T19n0945_p0150c14║燒。或水上行如履平地，或於空中安坐不
T19n0945_p0150c15║動，或入瓶內，或處囊中，越牖透垣曾無障礙，
T19n0945_p0150c16║唯於刀兵不得自在。自言是佛，身著白衣，受
T19n0945_p0150c17║比丘禮，誹謗禪律，罵詈徒眾，訐露人事，不避
T19n0945_p0150c18║譏嫌。口中常說神通自在，或復令人傍見佛
T19n0945_p0150c19║土，鬼力惑人非有真實。讚歎行婬，不毀麁行，
T19n0945_p0150c20║將諸猥媟以為傳法。此名天地大力山精、海
T19n0945_p0150c21║精、風精、河精、土精、一切草樹積劫精魅，或復
T19n0945_p0150c22║龍魅，或壽終仙再活為魅，或仙期終計年應
T19n0945_p0150c23║死、其形不化他怪所附，年老成魔，惱亂是人。
T19n0945_p0150c24║厭足心生，去彼人體；弟子與師，多陷王難。汝
T19n0945_p0150c25║當先覺，不入輪迴；迷惑不知，墮無間獄。
T19n0945_p0150c26║「又善男子受陰虛妙，不遭邪慮，圓定發明；三
T19n0945_p0150c27║摩地中心愛入滅，妍究化性，貪求深空。爾時，
T19n0945_p0150c28║天魔候得其便，飛精附人，口說經法。其人終
T19n0945_p0150c29║不覺知魔著，亦言自得無上涅槃。來彼求空
T19n0945_p0151a01║善男子處，敷座說法。於大眾內其形忽空，眾
T19n0945_p0151a02║無所見，還從虛空突然而出，存沒自在。或現
T19n0945_p0151a03║其身洞如瑠璃，或垂手足作栴檀氣，或大小
T19n0945_p0151a04║便如厚石蜜。誹毀戒律，輕賤出家。口中常說
T19n0945_p0151a05║無因無果，一死永滅，無復後身及諸凡聖。雖
T19n0945_p0151a06║得空寂，潛行貪欲，受其欲者，亦得空心，撥無
T19n0945_p0151a07║因果。此名日月薄蝕精氣、金玉芝草、麟鳳龜
T19n0945_p0151a08║鶴、經千萬年不死為靈，出生國土，年老成魔；
T19n0945_p0151a09║惱亂是人。厭足心生，去彼人體；弟子與師，多
T19n0945_p0151a10║陷王難。汝當先覺，不入輪迴；迷惑不知，墮無
T19n0945_p0151a11║間獄。
T19n0945_p0151a12║「又善男子受陰虛妙，不遭邪慮，圓定發明；三
T19n0945_p0151a13║摩地中心愛長壽，辛苦研幾，貪求永歲，棄分
T19n0945_p0151a14║段生，頓希變易細相常住。爾時，天魔候得
T19n0945_p0151a15║其便，飛精附人，口說經法。其人竟不覺知魔
T19n0945_p0151a16║著，亦言自得無上涅槃。來彼求生善男子處，
T19n0945_p0151a17║敷座說法。好言他方往還無滯，或經萬里瞬
T19n0945_p0151a18║息再來，皆於彼方取得其物。或於一處在一
T19n0945_p0151a19║宅中數步之間，令其從東詣至西壁，是人急
T19n0945_p0151a20║行累年不到。因此心信，疑佛現前。口中常說
T19n0945_p0151a21║十方眾生皆是吾子，我生諸佛，我出世界，我
T19n0945_p0151a22║是元佛，出世自然不因修得。此名住世自在
T19n0945_p0151a23║天魔，使其眷屬如遮文茶，及四天王毘舍童
T19n0945_p0151a24║子未發心者，利其虛明，食彼精氣。或不因師，
T19n0945_p0151a25║其修行人親自觀見，稱執金剛與汝長命。現
T19n0945_p0151a26║美女身，盛行貪欲，未逾年歲，肝腦枯竭。口兼
T19n0945_p0151a27║獨言，聽若𩲓魅。前人未詳，多陷王難，未及遇
T19n0945_p0151a28║刑，先已乾死。惱亂彼人，以至殂殞。汝當先覺，
T19n0945_p0151a29║不入輪迴；迷惑不知，墮無間獄。
T19n0945_p0151b01║「阿難當知，是十種魔於末世時在我法中出
T19n0945_p0151b02║家修道，或附人體，或自現形，皆言已成正遍
T19n0945_p0151b03║知覺；讚歎婬欲，破佛律儀。先惡魔師與魔弟
T19n0945_p0151b04║子，婬婬相傳。如是邪精，魅其心腑，近則九生，
T19n0945_p0151b05║多踰百世，令真修行總為魔眷。命終之後必
T19n0945_p0151b06║為魔民，失正遍知，墮無間獄。汝今未須先取
T19n0945_p0151b07║寂滅，縱得無學，留願入彼末法之中，起大慈
T19n0945_p0151b08║悲，救度正心深信眾生；令不著魔，得正知見。
T19n0945_p0151b09║我今度汝已出生死，汝遵佛語，名報佛恩。
T19n0945_p0151b10║「阿難！如是十種禪那現境，皆是想陰用心交
T19n0945_p0151b11║互，故現斯事。眾生頑迷，不自忖量，逢此因緣、
T19n0945_p0151b12║迷不自識，謂言登聖，大妄語成，墮無間獄。汝
T19n0945_p0151b13║等必須將如來語，於我滅後傳示末法，遍令
T19n0945_p0151b14║眾生開悟斯義。無令天魔得其方便，保持覆
T19n0945_p0151b15║護，成無上道。
T19n0945_p0151b16║大佛頂萬行首楞嚴經卷第九