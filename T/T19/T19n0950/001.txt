T19n0950_p0193a04║
T19n0950_p0193a05║
T19n0950_p0193a06║No. 950 [Nos. 951, 952]
T19n0950_p0193a07║菩提場所說一字頂輪王經卷
T19n0950_p0193a08║第一
T19n0950_p0193a09║
T19n0950_p0193a10║開府儀同三司特進試鴻臚卿
T19n0950_p0193a11║肅國公食邑三千戶賜紫贈司空
T19n0950_p0193a12║謚大鑒正號大廣智大興善寺
T19n0950_p0193a13║三藏沙門不空奉　詔譯
T19n0950_p0193a14║序品第一
T19n0950_p0193a15║如是我聞：一時薄伽梵住菩提樹下，與大菩
T19n0950_p0193a16║薩眾，所謂金剛幢菩薩摩訶薩、觀自在菩薩
T19n0950_p0193a17║摩訶薩、得大勢至菩薩摩訶薩、金剛手祕密
T19n0950_p0193a18║主菩薩摩訶薩、寂靜慧菩薩摩訶薩、金剛慧
T19n0950_p0193a19║菩薩摩訶薩、堅固慧菩薩摩訶薩、虛空無垢
T19n0950_p0193a20║菩薩摩訶薩、無垢慧菩薩摩訶薩、普賢菩薩
T19n0950_p0193a21║摩訶薩、無盡慧菩薩摩訶薩、虛空庫菩薩摩
T19n0950_p0193a22║訶薩、超三界菩薩摩訶薩、持無能勝菩薩摩
T19n0950_p0193a23║訶薩、持世間菩薩摩訶薩、天冠菩薩摩訶薩、
T19n0950_p0193a24║文殊師利童真菩薩摩訶薩、月光童真菩薩
T19n0950_p0193a25║摩訶薩、不思議慧菩薩摩訶薩、虛空藏菩薩
T19n0950_p0193a26║摩訶薩、除一切蓋障菩薩摩訶薩、大進菩
T19n0950_p0193a27║薩摩訶薩、慈氏菩薩摩訶薩、寶髻菩薩摩訶
T19n0950_p0193a28║薩、寶手菩薩摩訶薩、妙臂菩薩摩訶薩……，如
T19n0950_p0193a29║是等菩薩摩訶薩而為上首。
T19n0950_p0193b01║復與大苾芻眾，所謂具壽舍利子、具壽迦葉
T19n0950_p0193b02║波、具壽那提迦葉波、具壽大迦葉波、具壽
T19n0950_p0193b03║伽耶迦葉波、具壽目鍵連、具壽大目鍵
T19n0950_p0193b04║連、具壽滿慈子、具壽難陀、具壽烏波難陀、具
T19n0950_p0193b05║壽賢善、具壽阿泥樓馱、具壽迦旃延子、具壽
T19n0950_p0193b06║俱郗羅、具壽驕梵波提、具壽大驕梵波提、具
T19n0950_p0193b07║壽孫陀羅、具壽大孫陀羅、具壽須菩提、具壽
T19n0950_p0193b08║耆宿驕陳如、具壽制底象、具壽羅睺羅……，如是
T19n0950_p0193b09║等大阿羅漢而為上首。
T19n0950_p0193b10║復與無量諸天及諸天子，所謂帝釋、梵王、大
T19n0950_p0193b11║梵王、夜摩天、水天、俱尾羅天、善界天子、他
T19n0950_p0193b12║化自在天、乃至光音、淨居天眾……，如是等大威
T19n0950_p0193b13║德天子而為上首。
T19n0950_p0193b14║復有無量阿蘇羅、無量蘖路茶、無量緊那
T19n0950_p0193b15║羅、無量羅剎娑、無量比舍遮、無量母天眾、
T19n0950_p0193b16║無量部多眾，那羅延天、伊舍那天，與無量部
T19n0950_p0193b17║多眾圍遶，難提自在為上首、大自在天為上
T19n0950_p0193b18║首，與無量瘧鬼眾圍遶，拏枳儞毘紐天亦
T19n0950_p0193b19║與無量瘧鬼眾圍遶。於彼眾會，天及天子、阿
T19n0950_p0193b20║蘇羅、阿蘇羅子……，如是一切天、龍、藥叉、乾闥婆、
T19n0950_p0193b21║阿蘇羅、緊那羅、摩睺羅伽、羅剎眾……等。
T19n0950_p0193b22║復有持明成就者，所謂輪成就者、劍成就者、
T19n0950_p0193b23║金剛杵成就者、蓮華成就者、鉞斧成就者、如
T19n0950_p0193b24║來部明成就者、蓮華部明成就者、金剛部明
T19n0950_p0193b25║成就者、盧陀羅天成就者、毘紐天成就者、
T19n0950_p0193b26║母天眾成就者、摩睺羅伽成就者、蘖路荼
T19n0950_p0193b27║成就者、龍成就者、拏枳儞成就者、藥叉成就
T19n0950_p0193b28║者、摩尼跋捺羅成就者、俱尾羅成就者、水天
T19n0950_p0193b29║成就者、梵王成就者……，如是無量持明成就者
T19n0950_p0193c01║為上首，各與百千眷屬俱。
T19n0950_p0193c02║復有日月天子為上首，與無量百千宿曜圍
T19n0950_p0193c03║遶以為眷屬俱。
T19n0950_p0193c04║復有無量如來族、蓮華族、金剛族、無量明
T19n0950_p0193c05║王、使者、女使者眾、金剛、毘那夜迦、盡無餘世
T19n0950_p0193c06║間、出世間眾——一切山、河、池、園苑、街道四衢、林
T19n0950_p0193c07║神、樹神、江神、城郭神、村神、屍林神、鳥娑跢
T19n0950_p0193c08║囉迦神、惡夢神、地底神、宮殿神……，如是等上首。
T19n0950_p0193c09║乃至於此三千大千世界中，天、龍、藥叉、羅剎
T19n0950_p0193c10║娑、乾闥婆、阿蘇羅、蘖路荼、緊那羅、摩呼羅伽、
T19n0950_p0193c11║及諸母天、瘧大瘧、毘那夜迦、餓鬼、大餓鬼、必
T19n0950_p0193c12║舍遮、藥叉、羅剎娑……等大威德者，各與大威德
T19n0950_p0193c13║眷屬俱，皆於菩提場而住於五百由旬內。大
T19n0950_p0193c14║集會眾以佛威神加持，互不相逼惱。
T19n0950_p0193c15║於是，世尊住於如來莊嚴吉祥摩尼寶藏大寶
T19n0950_p0193c16║樓閣，告慈氏……等上首菩薩言：「善男子！此菩提
T19n0950_p0193c17║場莊嚴樹，我所坐處。我於此坐已摧四魔、證
T19n0950_p0193c18║成無上佛智。汝等咸應坐於是處，一切智、佛
T19n0950_p0193c19║智皆得生出。」世尊說是語已，默然而住。
T19n0950_p0193c20║爾時，金剛手祕密主菩薩，以佛威神及本願
T19n0950_p0193c21║力，從座而起，偏袒右肩，右膝著地，合掌向佛
T19n0950_p0193c22║世尊作禮，白佛言：「世尊！我問世尊、如來、應、正
T19n0950_p0193c23║等覺修佛頂真言異方便、一切如來所說真
T19n0950_p0193c24║言明教加行修習、曼茶羅印契安布異成
T19n0950_p0193c25║就事業、一字轉輪王佛頂入於大三摩地印
T19n0950_p0193c26║曼荼羅成就處軌則、念誦印安布最勝事業、
T19n0950_p0193c27║祕密畫像法、止魔息災增益調伏法，如是，一
T19n0950_p0193c28║切如來部真實、一切世間出世間明真言最
T19n0950_p0193c29║勝，不被他淩突。「無盡眾生界菩薩真言行成
T19n0950_p0194a01║就，由此，一切有情獲得安樂；由此，佛頂輪王
T19n0950_p0194a02║於贍部洲眾生修一切如來真言者作大佛
T19n0950_p0194a03║事故；由此，世界贍部洲眾生獲一切安樂，能
T19n0950_p0194a04║堪任成就故；一切天、一切天族、一切藥叉、一
T19n0950_p0194a05║切藥叉族、一切緊那羅、一切摩呼羅伽、一切
T19n0950_p0194a06║龍、一切龍族、一切天、龍、藥叉、乾闥婆、阿蘇羅、
T19n0950_p0194a07║蘖路荼、緊那羅、摩呼羅伽、人，一切世間、出世
T19n0950_p0194a08║間印、真言，作利益故、成就故、不令欺淩、令
T19n0950_p0194a09║安尊位故。「一切有情修佛頂真言者，除一切
T19n0950_p0194a10║苦惱，令我真言族成就故、觀自在等大菩薩
T19n0950_p0194a11║真言行光顯故、一切如來說印曼荼羅法要
T19n0950_p0194a12║成就故、無量如來所說真言印曼荼羅難成
T19n0950_p0194a13║就者令易成故。理趣、法句、法要，唯願如來
T19n0950_p0194a14║應正等覺說。」啟白是已。
T19n0950_p0194a15║爾時世尊誥金剛手祕密主言：「善哉，善哉。祕
T19n0950_p0194a16║密主！汝為一切眾生利益安樂，輪王佛頂成
T19n0950_p0194a17║就真言行精勤住持者，一切如來所說真
T19n0950_p0194a18║言，汝能問如來如是事。是故，金剛手！我為汝
T19n0950_p0194a19║說，先佛已說、未來當說。」爾時，釋迦牟尼如來
T19n0950_p0194a20║以佛眼觀一切世界。觀已，為未來有情本願
T19n0950_p0194a21║福力加持觀已，告一切菩薩大眾言：「善男子！
T19n0950_p0194a22║汝等憶念一切如來所說輪王一字，入一切
T19n0950_p0194a23║法三摩地，作不思議奇特神變，於一切世界
T19n0950_p0194a24║作大佛事，一切三摩地中最勝句咸皆作意。」
T19n0950_p0194a25║時一切菩薩咸皆憶念一切佛頂輪王大真
T19n0950_p0194a26║言王及三摩地句，唯除祕密主、觀自在大菩
T19n0950_p0194a27║薩——由如來加持故。時世尊坐大菩提樹下，於
T19n0950_p0194a28║大福生地如來入佛遊戲三摩地時，一切如
T19n0950_p0194a29║來悉皆同入是三摩地。世尊彼時憶念攝受
T19n0950_p0194b01║一切眾生界，無量恒河沙數俱胝劫積集施、
T19n0950_p0194b02║戒、忍、進等波羅蜜、無量難行苦行，從大丈夫
T19n0950_p0194b03║相出光明——所謂後頂、從白毫相、從眉、從眼、從
T19n0950_p0194b04║鼻、從耳、從唇、從頭、從袈裟、從髆、從手、從臍輪、
T19n0950_p0194b05║從二乳、從二乳間、從項、從二髀、從二膝、從二
T19n0950_p0194b06║脛、從二踝、如是從坐處、從二足如來法輪印
T19n0950_p0194b07║處、如是真多摩尼寶處、如來鑠訖底三昧處、
T19n0950_p0194b08║錫杖印處、從如是一切如來心印處、從無能
T19n0950_p0194b09║勝忿怒轉輪王入三摩地無能勝印處、如是
T19n0950_p0194b10║一切如來大慈處大悲處、一切如來三摩地
T19n0950_p0194b11║處、如是從無畏處從記䇷處、如是一切如
T19n0950_p0194b12║來明真言處放光。於一一光明，無量光明以
T19n0950_p0194b13║為眷屬，從佛頂出無量百千光明，種種色類——
T19n0950_p0194b14║青、黃、赤、白、紫……色——照無量佛剎，照此三千大千
T19n0950_p0194b15║世界，一切地獄傍生悉除息塵，翳息一切苦，
T19n0950_p0194b16║建立一切真言行，於諸菩薩作一切義利，成
T19n0950_p0194b17║就大福莊嚴，一切安樂易成就。於剎那頃作
T19n0950_p0194b18║一切義利成就已，於恒河沙數佛世界魔宮
T19n0950_p0194b19║殿咸令萎顇，映蔽一切魔光，乃至有頂、下至
T19n0950_p0194b20║無間大地獄邊際一切處，照曜光曜驚覺一
T19n0950_p0194b21║切有情，復來旋遶世尊三匝已，各各沒入本
T19n0950_p0194b22║處。
T19n0950_p0194b23║菩提場所說一字頂輪王經示現真言大
T19n0950_p0194b24║威德品第二
T19n0950_p0194b25║爾時，釋迦牟尼如來從三摩地起，以佛眼觀
T19n0950_p0194b26║一切佛剎彼一切天集會——如師子奮迅而顧
T19n0950_p0194b27║視——誥金剛手祕密主言：「金剛手！汝今諦聽，一
T19n0950_p0194b28║字佛頂大明王及四大佛頂及毫相等作大
T19n0950_p0194b29║利益成就者，明妃、如來手、如來鉢、如來唇、如
T19n0950_p0194c01║來口、法輪等大明王，所有一切眾生界、於一
T19n0950_p0194c02║切有情勤修佛頂真言行菩薩等，及一切有
T19n0950_p0194c03║情菩薩乘受持者、苾芻、苾芻尼、塢波塞迦、塢
T19n0950_p0194c04║波斯迦不被一切天、世間沮壞，獲得不退轉，
T19n0950_p0194c05║一切皆獲安樂，一切處一切苦惱悉皆除滅，
T19n0950_p0194c06║一切皆悉起大慈行，同一味相，不被火燒、不
T19n0950_p0194c07║被水漂、不被刀傷、不被毒中、不被蛇齧、不被
T19n0950_p0194c08║一切難，一切如來所說大真言明王受持，菩
T19n0950_p0194c09║薩及餘淨信大乘菩薩乘有情從此一切如
T19n0950_p0194c10║來三摩地出生。「大真言受持者及餘大明王
T19n0950_p0194c11║受持者，應以牛黃於樺皮上寫此陀羅尼，安
T19n0950_p0194c12║頭髻中；若是苾芻、苾芻尼，寫此陀羅尼繫在
T19n0950_p0194c13║袈裟中；若塢波塞迦、塢波斯迦，繫在手臂或
T19n0950_p0194c14║在頸下。「若國王帶，不被他敵之所侵擾，晝夜
T19n0950_p0194c15║臥安、覺安，大威德賢聖、諸天而常擁護。「如是，
T19n0950_p0194c16║及餘有情若能持此者、勤修真言行者，一切
T19n0950_p0194c17║處獲得無礙，一切人見悉皆歡喜，遠離一切
T19n0950_p0194c18║苦，得一切安樂，一切人天供養恭敬，一切天、
T19n0950_p0194c19║龍、乾闥婆、阿蘇羅、蘖路茶、緊那羅、摩呼羅伽、餓
T19n0950_p0194c20║鬼、必舍遮、一切難調障毘那夜迦不敢逼近，
T19n0950_p0194c21║離惡趣怖。「祕密主！此大明王及明妃真言句，
T19n0950_p0194c22║一切有情勤修菩薩行者及修佛頂真言者，
T19n0950_p0194c23║以此作息災吉祥事，惡星淩逼皆得息滅，作
T19n0950_p0194c24║一切眾生義利，鉤召一切天、龍、藥叉。「祕密主！
T19n0950_p0194c25║我略說，為修佛頂真言者速疾得悉地，令作
T19n0950_p0194c26║一切事業。」世尊說是已，告金剛手：「此一切如
T19n0950_p0194c27║來所說大真言王，大佛頂、白傘蓋佛頂、高佛
T19n0950_p0194c28║頂、勝佛頂、光聚佛頂……，如是大佛頂真言王入
T19n0950_p0194c29║一切如來三摩地，勤、勇、力等敵皆殊勝三摩
T19n0950_p0195a01║地成就。「一字頂輪王佛眼毫相、大慈大悲佛
T19n0950_p0195a02║牙、并無能勝如來手、如來鉢、如來袈裟、如來
T19n0950_p0195a03║法輪、并明妃等說，從大悲奮迅大人相師子
T19n0950_p0195a04║吼流出，一切菩薩不能摧壞，一切佛加持、共
T19n0950_p0195a05║隨喜。「大慧照耀，幽暗者令作光明，以甚深
T19n0950_p0195a06║智作無塵垢令作吉祥，一切世間中最勝尊
T19n0950_p0195a07║貴，作最勝無塵無垢四無所畏，令作端嚴慧、
T19n0950_p0195a08║令作廣大無量殊勝智、令作堅固勇猛金剛
T19n0950_p0195a09║鉤鎖身、令作十力、令作大威德、令拂除愚
T19n0950_p0195a10║暗、令作一切佛智、令作大護一切菩薩功德
T19n0950_p0195a11║藏、能令一切智智、能令寂靜句、令作無礙勇
T19n0950_p0195a12║猛威德、令作最勝慧、難調眾生種性令生慈
T19n0950_p0195a13║心、能作一切如來熾盛三摩地大真言明王
T19n0950_p0195a14║一字佛頂輪王。」而說真言曰：
T19n0950_p0195a15║「曩莫三滿多沒馱南唵步嚕唵（引）」
T19n0950_p0195a16║釋迦牟尼佛世尊纔說是真言，譬如贍部洲
T19n0950_p0195a17║大風吹，一切樹林、藂林、藥草、葉、及花、果悉皆
T19n0950_p0195a18║振動；如是纔說是輪王一字真言，三千大千
T19n0950_p0195a19║世界六種振動，須彌盧山亦皆大動、大海騰
T19n0950_p0195a20║沸，及恒河沙數世界悉皆振動，山谷及海猶
T19n0950_p0195a21║如草葉、一切山林河海皆悉振動。一切魔宮
T19n0950_p0195a22║如一熾盛火聚——以佛威神加持力故——悉皆恐
T19n0950_p0195a23║怖，魔眾諸天皆自不安，歸依於佛世尊，於
T19n0950_p0195a24║一切世界中那洛迦趣有情悉皆獲得安樂。
T19n0950_p0195a25║爾時，世尊作如是神力加持，為令顯現輪王
T19n0950_p0195a26║佛頂故，自身作轉輪王形，功德相莊嚴，七寶
T19n0950_p0195a27║成就，一切光明熾盛，晃曜照曜，以無量法
T19n0950_p0195a28║莊嚴間錯嚴飾大輪王師子座而坐。熾盛照
T19n0950_p0195a29║曜一切，圓光如輪周匝形成一聚光，無有一
T19n0950_p0195b01║有情、有情眾當彼之際而敢不瞬目瞻睹。彼
T19n0950_p0195b02║所有慈氏……等大菩薩，彼皆剎那頃亦不能不
T19n0950_p0195b03║瞬目而瞻視。爾時，觀自在菩薩、金剛手祕密
T19n0950_p0195b04║主菩薩以佛威力悶絕躄地。剎那謨呼律間，
T19n0950_p0195b05║則彼大威德摩醯首羅天、帝釋天、毘紐天、夜
T19n0950_p0195b06║摩天、水天、俱尾羅天、風天、蘖路茶、緊那羅、
T19n0950_p0195b07║摩呼羅伽……等，一切器仗悉皆墮落。摩醯首羅
T19n0950_p0195b08║三戟叉墮落、帝釋金剛杵墮落、毘紐天輪、俱
T19n0950_p0195b09║尾羅棒、水天羂索……，如是一切大威德天一切
T19n0950_p0195b10║器仗墮落於地，精氣、威力、神通皆奪。由轉輪
T19n0950_p0195b11║大真言明王加持故，一切菩薩憶念菩提，遊
T19n0950_p0195b12║戲三摩地。一切天、龍、藥叉、乾闥婆、阿蘇羅、蘖
T19n0950_p0195b13║路茶、緊那羅、摩呼羅伽……等皆歸依佛世尊，悉
T19n0950_p0195b14║皆戰掉如芭蕉葉，身毛竦竪，不能堪忍觀大
T19n0950_p0195b15║輪王真言色形。爾時，世尊隱大輪王色形，剎
T19n0950_p0195b16║那頃說此一切如來所說大明妃，能息一切
T19n0950_p0195b17║難調有情、能成就一切佛頂輪王、能息一切
T19n0950_p0195b18║鬪諍言訟，一切如來部真言母、一切菩薩母。
T19n0950_p0195b19║觀自在菩薩、金剛手祕密主為令起故，說此
T19n0950_p0195b20║佛眼——一切佛所說，能成就一切義利，速疾成
T19n0950_p0195b21║就輪王佛頂故。說真言曰：
T19n0950_p0195b22║「曩莫薩嚩怛他蘖底瓢（一）　曷囉（二合）毘藥（二合）（二）
T19n0950_p0195b23║　三藐三沒第毘藥（二合）（三）　唵（引）（四）　嚕嚕塞普（二合）嚕
T19n0950_p0195b24║（五）　入嚩（二合）攞（六）　底瑟姹（二合）（七）　悉馱魯左儞（八）
T19n0950_p0195b25║　薩嚩囉他（二合）娑怛儞（九）　娑嚩（二合）訶（引）（十）」
T19n0950_p0195b26║說是佛眼陀羅尼已，觀自在菩薩、金剛手祕
T19n0950_p0195b27║密主等悉皆而起，乃至所有一切天……等眾會
T19n0950_p0195b28║各各復得本神通、各還執本器仗，皆歸依佛
T19n0950_p0195b29║世尊，心大歡喜，瞋視觀察如來，各作是讚
T19n0950_p0195c01║言：「嗚呼奇哉。」觀自在菩薩、金剛手祕密主白
T19n0950_p0195c02║釋迦牟尼應正等覺言：「世尊！是何奇特？世尊！
T19n0950_p0195c03║曾所未見如來持此頂輪王形光明聚，是何
T19n0950_p0195c04║希奇？」佛言：「善男子！持頂輪王色形三摩地，一
T19n0950_p0195c05║切諸佛世尊佛遊戲神通。善男子！如於大曼
T19n0950_p0195c06║茶羅集會，汝等作真言身變化，住不思議顯
T19n0950_p0195c07║示大威德。如是如是，如來轉輪王真言色形
T19n0950_p0195c08║身住而顯示。「善男子！此佛頂轉輪王，一切如
T19n0950_p0195c09║來真言身住最勝三摩地，一切諸大菩薩及
T19n0950_p0195c10║一切真言明王、明妃、一切諸天無能違越。「善
T19n0950_p0195c11║男子！有此真言轉輪王佛頂，若有人誦持處，
T19n0950_p0195c12║五百由旬內一切明，世間、出世間不流通、不
T19n0950_p0195c13║成就，汝等所說清淨真言、所加持真言不成
T19n0950_p0195c14║就、亦不往、亦不現威德；若纔憶念此真言，一
T19n0950_p0195c15║切世間、出世間真言悉地皆成就，汝等所說
T19n0950_p0195c16║加持真言身、一切不可成就、不現應驗者，以
T19n0950_p0195c17║此真言應成就之。五百由旬內地方，天、龍、藥
T19n0950_p0195c18║叉、乾闥婆、阿蘇羅、蘖路荼、迦婁羅、緊那羅、摩呼
T19n0950_p0195c19║羅伽，菩薩住真言身者，於處不堪忍住、不遊
T19n0950_p0195c20║行、不成就、不與現驗、不與悉地。何以故？由住
T19n0950_p0195c21║此佛頂輪王三摩地無能欺凌，除佛眼真言
T19n0950_p0195c22║三昧耶。用此真言七遍誦之，則其身寂靜；若
T19n0950_p0195c23║不然者，其威德無能堪忍。其修真言者，必須
T19n0950_p0195c24║初後誦此佛眼真言，十地菩薩尚不能堪忍
T19n0950_p0195c25║此輪王威德，何況餘天王、小類有情？」
T19n0950_p0195c26║爾時，世尊顯佛頂威德故、欲現佛傘蓋威德
T19n0950_p0195c27║故、一切佛傘蓋加持故，是時住白傘蓋佛頂
T19n0950_p0195c28║王，身如傘蓋形，蓋此三千大千世界，無一
T19n0950_p0195c29║有情而作質礙，白傘蓋形悉皆覆於佛頂，其
T19n0950_p0195c30║傘蓋頂當於如來頂中。觀自在菩薩、金剛
T19n0950_p0196a01║手祕密主菩薩問佛世尊：「世尊！此是何傘蓋，
T19n0950_p0196a02║色形蓋覆三千大千世界而住，住於世尊頂
T19n0950_p0196a03║上，不見其邊際，不可得以觀察瞻睹，不可
T19n0950_p0196a04║往其邊際？」佛言：「仁者！此名白傘蓋佛頂王，無
T19n0950_p0196a05║量如來所共宣說，一切如來無量色寶、普遍
T19n0950_p0196a06║音聲、一切真多摩尼寶間錯，寶珠網普遍現
T19n0950_p0196a07║前，不思議莊嚴而作影現。是諸佛世尊傘蓋、
T19n0950_p0196a08║一切如來之傘蓋、成佛頂王傘蓋，作一切有
T19n0950_p0196a09║情速疾成就，是一切諸佛傘蓋，名為白傘蓋。
T19n0950_p0196a10║大威德菩薩不得其邊際，於千俱胝劫度
T19n0950_p0196a11║量亦不得其邊際、亦不能見邊際。」時世尊
T19n0950_p0196a12║釋迦牟尼觀佛頂王，以自神通威力加持，住
T19n0950_p0196a13║真言身形而說真言曰：
T19n0950_p0196a14║「曩莫三滿多沒馱南唵怛他蘖覩瑟抳（二合）
T19n0950_p0196a15║沙阿娜嚩路吉多母㗚馱（二合）唵摩摩摩
T19n0950_p0196a16║摩吽匿（儞戈反）」
T19n0950_p0196a17║當彼之時，此三千大千世界皆動搖震。爾時，
T19n0950_p0196a18║世尊誥諸菩薩言：「諸菩薩！此白傘蓋佛頂真
T19n0950_p0196a19║言能成就一切真言、能鉤台，是大明王，不
T19n0950_p0196a20║空，無礙，勇猛。」
T19n0950_p0196a21║爾時，世尊顯揚佛頂王威德故、作一切有情
T19n0950_p0196a22║利益故，能息除一切災禍逼迫、能斷壞世間
T19n0950_p0196a23║出世間真言，以此真言句作加持無量菩薩、
T19n0950_p0196a24║稱讚無量俱胝佛，說此佛頂王光聚，令現
T19n0950_p0196a25║大威德故，是輪王佛頂之威光金剛句。而說
T19n0950_p0196a26║真言曰：
T19n0950_p0196a27║「曩莫三滿多沒馱南（一）　唵（二）　怛他蘖覩瑟尼
T19n0950_p0196a28║（二合）沙（三）　阿娜嚩路枳帝（四）　母㗚馱（二合）（五）　帝
T19n0950_p0196a29║儒囉始（六）　吽（七）　入嚩（二合）囉入嚩（二合）攞（八）　馱迦
T19n0950_p0196b01║馱迦（九）　娜囉娜囉（十）　尾娜囉尾娜囉（十一）　瞋那瞋
T19n0950_p0196b02║那（十二）　頻那頻那（十三）　吽吽泮吒泮吒（十四）　娑嚩
T19n0950_p0196b03║（二合引）訶（引）」
T19n0950_p0196b04║說此真言已，三千大千世界如寶爓燈形，
T19n0950_p0196b05║無量間錯照曜，與蓮花色帝青寶蘂為爓，
T19n0950_p0196b06║晃曜而現一切虛空際。一切寶聚為寶帳，間
T19n0950_p0196b07║錯鈴鐸，一切莊嚴光聚，以變化力為門界
T19n0950_p0196b08║道，種種令普遍。佛威德示現，遍覆虛空界
T19n0950_p0196b09║加持而住，令一切菩薩作歡喜，一切獲得安
T19n0950_p0196b10║樂。從佛頂出光明，一切世間、出世間真言明
T19n0950_p0196b11║威皆斷壞令破，奪其加持、令不成就。何以故？
T19n0950_p0196b12║大威光藏故。爾時，世尊誥金剛手祕密主言：
T19n0950_p0196b13║「祕密主！此一切如來光明照曜光聚佛頂，由
T19n0950_p0196b14║此光明照曜三千大千世界，下至無間地獄
T19n0950_p0196b15║邊際、乃至有頂，照曜一切魔宮悉皆萎悴，
T19n0950_p0196b16║於虛空際作照曜。「金剛手！此佛頂王能斷一
T19n0950_p0196b17║切真言。纔誦此真言，修行者隨意，世間、出世
T19n0950_p0196b18║間真言令斷、令破、令壞，唯除輪王佛頂、白傘
T19n0950_p0196b19║蓋主佛頂、高佛頂、勝佛頂、佛眼、五字如來
T19n0950_p0196b20║心。除此，餘一切世間、出世間真言明斷壞，令
T19n0950_p0196b21║打、令伏、令縛、令攝。修行者若纔稱名、纔誦，隨
T19n0950_p0196b22║意難調鬼魅令壞、令打、令馳走、令挫辱。「金剛
T19n0950_p0196b23║手！此光聚佛頂不應非處誦持，應於有舍利
T19n0950_p0196b24║處誦持、賢聖諸尊所攝受處。何以故？此威德
T19n0950_p0196b25║光聚佛頂等同輪王威德故。若不爾者，即被
T19n0950_p0196b26║傷損、即聖眾不降臨、諸魔得便。當知：於清
T19n0950_p0196b27║淨處、及有舍利處、聖人得道處，先以三昧耶
T19n0950_p0196b28║加持，復以輪王三昧耶佛眼加持。若異此者，
T19n0950_p0196b29║即被傷損，雖久修行亦不成就。此光聚大真
T19n0950_p0196c01║言王於修餘真言者不得輒誦。何以故？彼
T19n0950_p0196c02║真言主威德損故。當知：於閑靜處、或於河
T19n0950_p0196c03║側、或於池邊、或於海岸、或於山間、或於窟、或
T19n0950_p0196c04║於聖人作制底處，其修行者獲大威德，具力、
T19n0950_p0196c05║具大精進、具念、具慧，等同餘部得悉地者，威
T19n0950_p0196c06║光威德猶如輪王真言成就。祕密主！此明王
T19n0950_p0196c07║能生不思議威德。「祕密主！此是如來威、如來
T19n0950_p0196c08║光、如來加持，一切諸佛之光明威德、光明體、
T19n0950_p0196c09║光明性，與一切有情威德能生威光性。金剛
T19n0950_p0196c10║手！能斷一切真言、能調難調者、能壞他真言
T19n0950_p0196c11║威，此是大威德、大神通，能成辦一切事。」
T19n0950_p0196c12║爾時，世尊復觀無盡法界，知已眾生利益故、
T19n0950_p0196c13║能令如來力三摩地等流一切菩薩無邊力
T19n0950_p0196c14║勇猛故、說一切佛所加持修一切真言與安
T19n0950_p0196c15║樂故，說真言曰：
T19n0950_p0196c16║「曩謨三滿多沒馱南唵入嚩（二合）攞入嚩
T19n0950_p0196c17║（二合）攞儞比也（二合）儞比庾（二合）那蘖（二合）都
T19n0950_p0196c18║瑟尼（二合）沙度那度那吽（引）」
T19n0950_p0196c19║爾時，一切世界悉皆震動，一切天、龍、藥叉、乾
T19n0950_p0196c20║闥婆、阿蘇羅、蘖路茶、緊那羅、摩呼羅伽迷悶癡
T19n0950_p0196c21║亂，皆失神通，難調者被燒、毘那夜迦出呵呵
T19n0950_p0196c22║聲。爾時，世尊誥祕密主言：「祕密主！此名高佛
T19n0950_p0196c23║頂王，一切如來三摩地力、勇猛大精進大力。
T19n0950_p0196c24║若有善男子、善女人修習輪王佛頂者，及餘
T19n0950_p0196c25║淨信者，所往處鬪戰、論理、諍訟，一切處若誦，
T19n0950_p0196c26║所去處悉皆得勝。或餘有大國王淨信佛法
T19n0950_p0196c27║者，用牛黃於樺皮上、或素上書此真言，繫
T19n0950_p0196c28║旗纛上、或於頸下，則往，他敵若見則便破敗，
T19n0950_p0196c29║他軍消融，互不相救。何以故？以如來神力加持
T19n0950_p0197a01║故。或餘塢波塞迦、塢波斯迦於頭上帶持，彼
T19n0950_p0197a02║人吉祥，清淨威德，吉慶威光威力，不被他
T19n0950_p0197a03║凌突，獲得吉祥辯才。「祕密主！我略說菩薩
T19n0950_p0197a04║持此者，獲得無量力勇健、獲得如來加持，
T19n0950_p0197a05║一切魔無能沮壞、一切諸天不敢逼近。修此
T19n0950_p0197a06║大真言者，無有與等，威力皆得成就。若成就，
T19n0950_p0197a07║等同轉輪王真言。何以故？一切如來神力所
T19n0950_p0197a08║加持三摩地力故，是為高頂王。」
T19n0950_p0197a09║爾時，世尊釋迦牟尼如來現神通威德故、一
T19n0950_p0197a10║切罪息滅故、一切惡趣摧壞故、一切那洛迦
T19n0950_p0197a11║苦息除故、現不思議行神通故、現一切如來
T19n0950_p0197a12║神通威德積集故，此佛頂真言王一切佛之
T19n0950_p0197a13║所宣說。真言曰：
T19n0950_p0197a14║「曩謨三滿多沒馱南唵入嚩（二合）攞惹庾
T19n0950_p0197a15║瑟尼（二合）沙入嚩（二合）攞入嚩（二合）攞滿馱娜
T19n0950_p0197a16║麼滿馱娜麼弩嚕（二合）麼弩嚕（二合）麼弩嚕
T19n0950_p0197a17║麼郝賀那吽（引）」
T19n0950_p0197a18║纔說是真言，此世界及一切佛剎六種震動，
T19n0950_p0197a19║無有一有情受飢渴苦。以一切佛威神力現
T19n0950_p0197a20║大威德故，一切地獄中一切飢渴悉皆止息，
T19n0950_p0197a21║一切有情悉令獲得飲食。恒河沙數等如來
T19n0950_p0197a22║同共宣說，為大怖畏有情作利益故，示現大
T19n0950_p0197a23║神通。「金剛手！有此佛頂王所流布處，一切魔
T19n0950_p0197a24║不得其便。何況修行者？若有善男子、善女人，
T19n0950_p0197a25║若能常憶念此真言王，復能持誦，彼獲得不
T19n0950_p0197a26║思議神通成就，具大精進，神通圓滿，一切諸
T19n0950_p0197a27║天禮敬彼人，不久獲不思議功德。若有成
T19n0950_p0197a28║就真言王者、或有大乘淨信者、或修習輪王
T19n0950_p0197a29║佛頂者，彼獲得不思議神通相應，於一切有
T19n0950_p0197b01║情中為最勝，不應疑惑，獲佛神通，所求欲願
T19n0950_p0197b02║獲得無礙，一切神通平等真實無畏，一切時
T19n0950_p0197b03║等同諸佛。「金剛手！若修勝佛頂真言者，不久
T19n0950_p0197b04║神通自在成就，於剎那頃諸難調有情見者
T19n0950_p0197b05║悉皆馳走，所有魔眾諸天見彼皆失神通而
T19n0950_p0197b06║悉馳走。若有修習此真言成就者，與轉輪王
T19n0950_p0197b07║真言成就等無有異，於地獄中亦作神通，為
T19n0950_p0197b08║處地獄有情作利益故，如是一切有情息除
T19n0950_p0197b09║飢苦。我略說少分，佛頂王三摩地神通熾盛
T19n0950_p0197b10║無量無邊，一劫不能說其福利功德，我少分
T19n0950_p0197b11║說世尊所說。」
T19n0950_p0197b12║爾時，世尊告一切菩薩眾：「善男子！佛頂王等
T19n0950_p0197b13║住一切如來三摩地真言身者，千俱胝劫不
T19n0950_p0197b14║能盡說其功德，矜愍一切有情故而說少分。
T19n0950_p0197b15║是佛頂王族稱揚不思議功德，千俱胝劫若
T19n0950_p0197b16║如來說無能盡其邊際，如來親自佛頂真言
T19n0950_p0197b17║王輪王大威德，若千佛於俱胝劫讚歎亦不
T19n0950_p0197b18║能盡其邊際。若有善男子、善女人，若以飲食、
T19n0950_p0197b19║衣服、湯藥、種種資具供養百佛，若有人誦此
T19n0950_p0197b20║輪王受持福聚，無能與等。」即說伽陀曰：
T19n0950_p0197b21║「若復智修行，最勝真言王，
T19n0950_p0197b22║則成為菩提，獲地位不疑，
T19n0950_p0197b23║為不生不滅。持此佛頂者，
T19n0950_p0197b24║無有等威德，不思儀色力，
T19n0950_p0197b25║三世無與等。眾生身界異，
T19n0950_p0197b26║成就佛頂人，無有等同者。
T19n0950_p0197b27║若帝釋自身、或餘威德天、
T19n0950_p0197b28║一切世界中，欲界大力者，
T19n0950_p0197b29║見修頂輪人，若不起承迎，
T19n0950_p0197c01║頭破作七分，猶如蘭香梢。
T19n0950_p0197c02║自在及帝釋、水天、俱尾羅、
T19n0950_p0197c03║藥叉大威德，奪彼光萎悴，
T19n0950_p0197c04║千光而熾盛，照曜於諸天。
T19n0950_p0197c05║「若有大丈夫成就大真言王，若讀、若誦、若受
T19n0950_p0197c06║持，乃至書寫經卷、或書於樺皮，帶持，或塗
T19n0950_p0197c07║壇、或香泥塗地，散花、燒香、末香，以經卷置
T19n0950_p0197c08║於壇中而作供養。此法要受持讀誦、為他演
T19n0950_p0197c09║說，觀其眾生根性勝劣而為宣說。勤修菩薩
T19n0950_p0197c10║行者，慇懃而敷演，畢獲得如來熾盛三摩地；
T19n0950_p0197c11║淨信究竟大乘堅固者，應授與之，如來言教
T19n0950_p0197c12║可為敷演而為說之，不應慳悋。常得宿命智，
T19n0950_p0197c13║不墮於惡趣，超千劫生死流轉，證無上正等
T19n0950_p0197c14║覺，一切天、龍常當擁護，言音威肅令人樂
T19n0950_p0197c15║聞，一切有情愛樂憐愍，安樂捨壽，不為諸
T19n0950_p0197c16║魔之所侵擾。「若有善男子、善女人大有情，堅
T19n0950_p0197c17║固入大乘，由滿願故修如來族真言，是人具
T19n0950_p0197c18║福大威德，賢聖所攝受，不歸依餘類，唯歸
T19n0950_p0197c19║趣佛菩薩，超越一切魔道意趣，諸根不缺者，
T19n0950_p0197c20║身色光潤黃白，生於勝族清淨處，生於吉宿，
T19n0950_p0197c21║大勤勇，身相圓滿，不太肥、不太瘦亦不乾
T19n0950_p0197c22║悴，爪如赤銅，踝骨平滿，身形長大，肌膚潔白，
T19n0950_p0197c23║不太團圝齒、不疎黑，眼目不睞、亦不黃綠，
T19n0950_p0197c24║不疥癩、不貪染，不被毘那夜迦所持，身相應，
T19n0950_p0197c25║頭圓平滿，筋脈平正。我今略說其相，生於
T19n0950_p0197c26║大族。大福大威德有情說此法要，是善男子、
T19n0950_p0197c27║善女人若得此佛頂真言，必當成就。為彼有
T19n0950_p0197c28║情而敷演之，而當敬禮，慎勿不與，必當與之。
T19n0950_p0197c29║「若得此佛頂真言，必當成就。若有人得此
T19n0950_p0198a01║堅固有情，輪王佛頂必當成就。「此甚深法要，
T19n0950_p0198a02║餘世界中甚難得聞。此由如來加持，於餘多
T19n0950_p0198a03║世界中得聞。若有人一經於耳根，應知皆是
T19n0950_p0198a04║輪王三摩地之所加持，應如是知。若有人得
T19n0950_p0198a05║此如來族法要修行者，得至於手中，皆是如
T19n0950_p0198a06║來加持。何以故？皆是如來不思議真言三摩
T19n0950_p0198a07║地頂輪真言身之所建立。此一切真言中最
T19n0950_p0198a08║大真言句，頂王三摩地不思議法要應當知。
T19n0950_p0198a09║是故，彼有情必當求如來真言成就。「若此法
T19n0950_p0198a10║要書寫經卷、或誦，所在之處，無量人天世
T19n0950_p0198a11║間皆作供養。「獲得此三摩地熾盛法句，彼人
T19n0950_p0198a12║無增上嗔恚之心。」
T19n0950_p0198a13║菩提場所說一字頂輪王經卷第一
T19n0950_p0198a14║
T19n0950_p0198a15║此經此卷，國本有三處文義斷絕。第七幅
T19n0950_p0198a16║八九行云「大福莊嚴一切安（之下便云）王身如傘
T19n0950_p0198a17║蓋（等）」，第十三幅十九行云「神通熾盛無量（之下
T19n0950_p0198a18║便云）樂易成就（等）」，第二十幅八行云「白傘佛頂
T19n0950_p0198a19║（之下便云）無邊一劫不能說（等）」。今按丹本，則國本
T19n0950_p0198a20║錯將「白傘蓋佛頂（之下）王身如傘蓋（乃至）神通
T19n0950_p0198a21║熾盛無量（等）」凡一百四十九行之文，進而安
T19n0950_p0198a22║于「一切安」（之下），却將「一切安」（之下）「樂易成就（乃
T19n0950_p0198a23║至）白傘蓋佛頂（等）」凡一百五十行之文退而
T19n0950_p0198a24║安于「神通熾盛無量」（之下），致使如是三節文
T19n0950_p0198a25║斷。今依丹本進退正之。