T19n0951_p0233a01║
T19n0951_p0233a02║一字佛頂輪王經卷第二
T19n0951_p0233a03║
T19n0951_p0233a04║大唐南天竺三藏菩提流志譯
T19n0951_p0233a05║分別成法品第三
T19n0951_p0233a06║爾時，金剛密跡主菩薩合掌恭敬，白言：「世尊
T19n0951_p0233a07║如來無上應正等覺！願垂哀愍，為修行者略
T19n0951_p0233a08║說頂輪王成就行法甚深理趣、廣大威德。」復
T19n0951_p0233a09║白佛言：「世尊！一切諸呪皆依此中，云何當成
T19n0951_p0233a10║所修持者？」是時世尊謂金剛密跡主菩薩言：
T19n0951_p0233a11║「善哉，善哉！密跡主！汝能於我善發此問。汝今
T19n0951_p0233a12║諦聽諦聽，善思念之，我當為汝說諸佛行法
T19n0951_p0233a13║理趣、金剛法句，從無量佛最勝偈句理法所
T19n0951_p0233a14║生，為得利益成就呪者。」是時釋迦牟尼如來
T19n0951_p0233a15║普觀大眾，以大梵聲讚伽他曰：
T19n0951_p0233a16║「釋迦大師子，無量菩提門，
T19n0951_p0233a17║理趣自在行，當為最上使。
T19n0951_p0233a18║見苦迫有情，樂修行此法，
T19n0951_p0233a19║天人共戴仰，當成無上尊。
T19n0951_p0233a20║修習是深法，稱歎大妙呪，
T19n0951_p0233a21║信樂於大乘，心行應菩提。
T19n0951_p0233a22║住塔淨堂室、河淵及泉側、
T19n0951_p0233a23║逈樹山窟中、山林多花處，
T19n0951_p0233a24║獨坐堅淨心，潔身、口清淨，
T19n0951_p0233a25║是處常止住，依法持禁戒。
T19n0951_p0233a26║一心憶持呪，識呪三摩地，
T19n0951_p0233a27║出生及成就，種種證相法。
T19n0951_p0233a28║證法呪成已，破滅生死家，
T19n0951_p0233a29║所願皆圓滿，不久獲菩提。
T19n0951_p0233b01║常用二種意，持戒并善伴，
T19n0951_p0233b02║成就此不難，即此身得證。
T19n0951_p0233b03║不動心堅淨，常憶佛菩提，
T19n0951_p0233b04║佛頂輪王法，則此身得證。
T19n0951_p0233b05║若有呪者伴，勤修為有情，
T19n0951_p0233b06║難思眾多相，則此身得證。
T19n0951_p0233b07║誠心呪印塔，誦呪修大法，
T19n0951_p0233b08║一一分明解，則此身得證。
T19n0951_p0233b09║堅固具精進，廣大心無量，
T19n0951_p0233b10║作法最增上，則此身得證。
T19n0951_p0233b11║身諸相圓滿，質直具真智，
T19n0951_p0233b12║能忍苦飢渴，是人應成就。
T19n0951_p0233b13║智者若當得，此經及法門，
T19n0951_p0233b14║彼亦不久時，最勝證成就。」
T19n0951_p0233b15║爾時，世尊謂金剛密跡主菩薩言：「我滅度後，
T19n0951_p0233b16║當有頑癡罪惡有情住於我所幢相法，類苾
T19n0951_p0233b17║芻、苾芻尼、瑦波索迦、瑦波斯迦，常好隨逐
T19n0951_p0233b18║愚癡邪見、諸惡談論，貪著美味，懈怠少德，如
T19n0951_p0233b19║來十力、四無所畏、四無礙解、大慈、大悲、大喜、
T19n0951_p0233b20║大捨、真如法界、四聖諦法、靜慮、威德、無畏、大
T19n0951_p0233b21║乘說，不信忍、無力順修，菩薩律行方便法教，
T19n0951_p0233b22║誹謗毀訾，不敬不信諸佛菩薩三摩地門神
T19n0951_p0233b23║通威德。此等之人持作斯法不得成就，則加
T19n0951_p0233b24║謗我及謗菩薩，唱言：『此法非佛所說，是魔所
T19n0951_p0233b25║說，妄說菩薩教行大乘。』若便見有善男子、
T19n0951_p0233b26║善女人持此呪者，故謗惱亂，作諸障礙，因此
T19n0951_p0233b27║殃咎當得無間無量重罪。「是故，密跡主！有善
T19n0951_p0233b28║男子、善女人等願欲修行菩薩大行，堅固信
T19n0951_p0233b29║向一心正願，常樂書寫大乘經典，讀誦供養，
T19n0951_p0233c01║解其義味，若見斯人則為解釋，如《寶雨經》一
T19n0951_p0233c02║一法門，修學菩薩加行法行則得成就。是故，
T19n0951_p0233c03║密跡主！呪何所成？要從身心勤懇布施、持戒、
T19n0951_p0233c04║忍辱、精進、定、慧、清淨，一心修習，方得成就。」
T19n0951_p0233c05║一字佛頂輪王經分別密儀品第四
T19n0951_p0233c06║於時金剛密跡主菩薩復白佛言：「世尊！云何
T19n0951_p0233c07║行是一字頂輪王呪沐浴淨法、觀想心法？世
T19n0951_p0233c08║尊哀垂，願為解釋。由此法支法具足故，速得
T19n0951_p0233c09║一字頂輪王呪成就證門。」
T19n0951_p0233c10║爾時，世尊誥金剛密跡主菩薩言：「汝復諦聽，
T19n0951_p0233c11║我為利益薄德、尠福、少精進者說一切呪修
T19n0951_p0233c12║治法時。「每日三時洗淨浴法，不貪諸欲，念心
T19n0951_p0233c13║無亂，唯一想佛，慈心備緣十方法界一切
T19n0951_p0233c14║有情。「持以淨土和乾瞿摩夷末，呪之，澡手洗
T19n0951_p0233c15║淨沐身。若澡浴時，著浴儭衣，結印護身。護
T19n0951_p0233c16║身呪曰：
T19n0951_p0233c17║「『唵（二合）𤙖（一）　麼麼麼麼（二）　虎（二合）𤙖（三）　溺（儞昔反）（四）』
T19n0951_p0233c18║「當誦此呪七遍護身。「若懺罪障、求趣神通，當
T19n0951_p0233c19║用白土，其土無虫，勿赤、勿黑，勿臭、勿穢；若求
T19n0951_p0233c20║豐饒，用黃白土，其土無虫，亦勿臭穢；若降伏
T19n0951_p0233c21║法，用赤黑土；若欲尊他，當用不白不黑土；若
T19n0951_p0233c22║欲他人敬伏讚歎，用青赤土。如此等土，智者
T19n0951_p0233c23║善知。
T19n0951_p0233c24║「取土呪曰：
T19n0951_p0233c25║「『唵（二合）𤙖（一）　娜囉（上）（二）　虎（二合）𤙖（三）』
T19n0951_p0233c26║「呪土七遍，乃掘取土作一切法。「若遇清潔靈
T19n0951_p0233c27║聖河泉，水有眾鳥，於四岸上多花菓樹，入中
T19n0951_p0233c28║澡浴，福勝吉祥。
T19n0951_p0233c29║「加持洗浴呪曰：
T19n0951_p0234a01║「『唵（二合）𤙖（一）　入嚩（無可反，下同）攞（二）　虎（二合）𤙖（三）』
T19n0951_p0234a02║「當誦七遍，護身灌頂，如法洗浴。是水雖聖，若
T19n0951_p0234a03║有畏難、及有婦人、小兒、畜獸種種踐穢，則不
T19n0951_p0234a04║堪浴。
T19n0951_p0234a05║「加持土呪曰：
T19n0951_p0234a06║「『唵（二合）𤙖（一）　跛（比沒反，二合）囉（上）入嚩攞（二）　虎（二合）
T19n0951_p0234a07║𤙖（三）』
T19n0951_p0234a08║「若欲浴時，呪土七遍，置土淨處，勿令穢唾。
T19n0951_p0234a09║「被甲呪曰：
T19n0951_p0234a10║「『唵（二合）𤙖（一）　入嚩攞諦惹（而者反，下同）（二）　虎（二合）𤙖（三）』
T19n0951_p0234a11║「若當浴時，以右手頭指、中指、無名指、小指急把
T19n0951_p0234a12║拳，覆置心下，以大指直竪按於心上，誦被甲
T19n0951_p0234a13║呪，呪拳指七遍，想成被甲。「被束甲冑呪曰：
T19n0951_p0234a14║「『唵（二合）𤙖（一）　入嚩攞（二）　播囉（上）訖（二合）囉（上）麼（三）
T19n0951_p0234a15║　虎（二合）𤙖（四）』
T19n0951_p0234a16║「是呪又呪心上，拳指身體七遍，安徐入水，令
T19n0951_p0234a17║水至腰。
T19n0951_p0234a18║「一切頂輪王心呪曰：
T19n0951_p0234a19║「『唵（二合）𤙖（一）　卓（知古反）𣋼（二合）𤙖（二）　畔馱（三）　窣（二
T19n0951_p0234a20║合）嚩訶（四）』
T19n0951_p0234a21║「是呪入水火誦七遍，則當禁止毘那夜迦、水
T19n0951_p0234a22║中龍黿不相災害，及能成護一切事業。「又重
T19n0951_p0234a23║呪土七遍，分為三分，三種揩洗：先以一分從
T19n0951_p0234a24║脚塗揩洗至于膝，次以一分從膝塗揩洗至
T19n0951_p0234a25║于臍，次以一分從臍塗洗乃至肩、臂、手、面、背
T19n0951_p0234a26║等。浴已著衣，又以斯呪呪水七遍，三遍㵶灑
T19n0951_p0234a27║頭、頸、身分，靜默斷語，又誦此呪作護身法。
T19n0951_p0234a28║「次誦難勝奮怒王呪、次誦佛毫相呪、次誦佛
T19n0951_p0234a29║眼明呪、次誦摧碎頂輪王呪，如是呪等護持
T19n0951_p0234b01║一切最為殊勝。若佛種族呪中作法，佛眼呪
T19n0951_p0234b02║上；是五頂輪呪中作法，亦佛眼呪為最為上。
T19n0951_p0234b03║「若結壇地界及十方界，自護護伴，當用摧碎
T19n0951_p0234b04║頂輪王呪及一切頂輪王心呪。
T19n0951_p0234b05║「淨身口呪曰：
T19n0951_p0234b06║「『娜莫薩嚩勃馱（一）　菩地薩埵南（二）　唵（二合）𤙖（三）
T19n0951_p0234b07║　戌（輪律反）睇努（四）　輸（詩住反）馱柰（奴箇反）野（五）　窣（二
T19n0951_p0234b08║合）嚩訶（六）』
T19n0951_p0234b09║「是呪，若入壇時，著淨衣已，呪水三遍，漱口，㵶
T19n0951_p0234b10║灑頭、耳、肩、心，整儀直視，發大悲心，大步徐行，
T19n0951_p0234b11║直入壇內。如是，智者恒著新淨㲲布等、衣或
T19n0951_p0234b12║麻布衣，修斯呪法，常以一切頂輪王心呪呪
T19n0951_p0234b13║一切物。「輪王像前持供獻已，坐茅草上，一心
T19n0951_p0234b14║想像諸佛菩薩，誦呪結印，稽召發願，瞬目瞻
T19n0951_p0234b15║像，結連華印，想佛坐印。如是作持何謂為故？
T19n0951_p0234b16║願得佛座菩薩座故。
T19n0951_p0234b17║「把數珠呪曰：
T19n0951_p0234b18║「『唵（二合）𤙖（一）　遏部羝（二）　弭惹曳（三）　悉地悉馱遏梯
T19n0951_p0234b19║（聽兮反，上聽字平聲呼）（四）　窣（二合）嚩訶（五）』
T19n0951_p0234b20║「是佛族呪，用菩提珠，每念持珠皆呪三遍，速
T19n0951_p0234b21║得成向正等菩提三等證法。「其一切呪陀羅
T19n0951_p0234b22║尼法亦如此三成就等法：求富豐饒，用金
T19n0951_p0234b23║銀珠；求當成熟一切勝事，用頗梨珠。「所穿
T19n0951_p0234b24║珠索童女合持，各誦本呪，呪珠貫繫。
T19n0951_p0234b25║「呪數珠呪曰：
T19n0951_p0234b26║「『娜謨皤（蒲餓反）伽（渠迦反，又音迦字居奈反，又音奈字奴箇反，下同）嚩底
T19n0951_p0234b27║（丁禮反）（一）　悉睇沙馱野（二）　沙馱野（三）　悉馱遏梯
T19n0951_p0234b28║（同上）（四）　窣（二合）嚩訶（五）』
T19n0951_p0234b29║「是佛族呪呪珠貫已，掬珠合掌，又呪七遍，如
T19n0951_p0234c01║是事作名受持珠。「常坐茅草，心靜寂默，著茅
T19n0951_p0234c02║草衣，持誦課數，作安隱法。「若時數畢，當又
T19n0951_p0234c03║呪持室利木、或榓攞木、或白栴檀木、或榓
T19n0951_p0234c04║木、或楓香木，橫十二指量，兩頭齊斫截，作
T19n0951_p0234c05║安隱法、作富饒法皆上成就。「若酸棗木、佉陀
T19n0951_p0234c06║羅木、迦羅弭羅木等，橫十二指，兩頭銛
T19n0951_p0234c07║斫截，作調伏法亦上成就。「無斯三木，但得其
T19n0951_p0234c08║葉，葉無虫者作亦成就。「當以瞿摩夷和諸香
T19n0951_p0234c09║水，每日塗灑坐、臥等處及灌頂處，所用水時
T19n0951_p0234c10║皆淨洗細濾，內外衣服常淨澣濯。「如斯作法
T19n0951_p0234c11║若不成就，則加一切頂輪王心呪，遍遍同誦。
T19n0951_p0234c12║又不成就，復加佛眼呪等三皆同誦，心莫縱
T19n0951_p0234c13║𢠽。「是佛眼呪過去諸佛已說示故，我今復說，
T19n0951_p0234c14║為當成就救五逆者。持此一字佛頂輪王呪
T19n0951_p0234c15║得大證成，何況性淨具信根者受持讀誦而
T19n0951_p0234c16║不成就？「若持呪者無此五頂輪王像對坐持
T19n0951_p0234c17║念，如佛說像想像目前，一心瞻仰，合掌禮已，
T19n0951_p0234c18║跏趺端坐。
T19n0951_p0234c19║「定想心呪曰：
T19n0951_p0234c20║「『娜謨囉（上）怛（二合）娜怛（二合）囉耶野（一）　𣘨者攞
T19n0951_p0234c21║弭㘑（二）　窣嚩訶（三）』
T19n0951_p0234c22║「誦一七遍，結大根本印呪七遍，隨想思印金
T19n0951_p0234c23║剛所成，想印壇地成大海水，深廣無沜。
T19n0951_p0234c24║「觀想大海呪曰：
T19n0951_p0235a01║「『唵（二合）𤙖（一）　弭麼路娜地（二）　虎（二合）𤙖（三）』
T19n0951_p0235a02║「誦一七遍，觀想大海深廣無岸，清淨明徹，無
T19n0951_p0235a03║有動濁，顯現分明，當海心中有大寶山。
T19n0951_p0235a04║「觀想寶山呪曰：
T19n0951_p0235a05║「『唵（二合）𤙖（一）　𣘨者攞（二）　虎（二合）𤙖（三）』
T19n0951_p0235a06║「誦一七遍，觀想七寶須彌寶山周圓高廣，無
T19n0951_p0235a07║量無邊，具足眾寶，光飾顯現，稱其山上有大
T19n0951_p0235a08║蓮華，眾寶所成。
T19n0951_p0235a09║「觀想寶蓮華呪曰：
T19n0951_p0235a10║「『唵（二合）𤙖（一）　虎（二合）𤙖迦麼攞（二）　窣（二合）嚩訶』
T19n0951_p0235a11║「誦一七遍，觀想無量百千大葉七寶蓮華，臺、
T19n0951_p0235a12║鬚、蘂、莖光飾顯現，其臺廣大亦如山等，蘂葉
T19n0951_p0235a13║相稱，於其臺上有大寶帳。
T19n0951_p0235a14║「觀想寶帳呪曰：
T19n0951_p0235a15║「『娜莫薩嚩嚲詫伽哆（得箇反，下同）南（一）　唵（二合）𤙖（二）
T19n0951_p0235a16║　薩嚩吐（土固反）薩羝（三）　薩（僧乙反）叵囉（上）呬摩（二
T19n0951_p0235a17║合）𤙖（牟甘反）（四）　誐（魚戈反又反迦字居歌反）誐（同上音）娜金（居淹反）
T19n0951_p0235a18║（五）　窣（二合）嚩訶（六）』
T19n0951_p0235a19║「誦一七遍，觀想寶帳一切寶飾自然成顯，東
T19n0951_p0235a20║西南北、四維上下廣博無量，半月滿月大寶
T19n0951_p0235a21║摩尼、奇諸寶花、寶鐸、金鈴處處彌布，間錯莊
T19n0951_p0235a22║嚴，真珠羅網、妙香花纓周匝垂覆。其諸寶中
T19n0951_p0235a23║出種種光，互相交映。「復於光中見諸如來神
T19n0951_p0235a24║通自在，當寶帳上想有傘蓋，廣大無量，稱寶
T19n0951_p0235a25║帳上以眾寶珠、寶華雜拂而為莊飾，寶網、纓
T19n0951_p0235a26║珞四布垂繞。「於寶帳中想有釋迦牟尼如來，
T19n0951_p0235a27║處師子座，結跏趺坐，具足三十二大人相、八
T19n0951_p0235a28║十妙好，身放圓光，作說法相，瞬目瞻視一字
T19n0951_p0235a29║頂輪王菩薩。「如上說，諸菩薩、聲聞、天等想皆
T19n0951_p0235b01║有之分明顯現，及想自身在寶帳內，於佛右
T19n0951_p0235b02║邊長跪曲躬，手執香鑪，誦本持呪，啟佛會眾
T19n0951_p0235b03║并啟十方一切諸佛，坐寶帳中，顯現分明，願
T19n0951_p0235b04║受供養。「復當想持種種香雲、種種香華、香食、
T19n0951_p0235b05║香水供獻佛會，則發願言：『唯願聖眾各以
T19n0951_p0235b06║神力哀愍護我，住受供養。』乃待周畢，次誦一
T19n0951_p0235b07║切頂輪王心呪一百八遍。「又別想成東西南
T19n0951_p0235b08║北、四維上下深廣如海七寶浴池，滿中香水
T19n0951_p0235b09║浴釋迦牟尼如來真報佛身，及當一時想浴
T19n0951_p0235b10║十方一切真報佛身、并佛種族、菩薩、呪神、本所
T19n0951_p0235b11║呪神。「想總浴已，又想種種旃檀、塗香一時塗
T19n0951_p0235b12║飾一切佛身、及佛種族、菩薩、呪神。「又想種種
T19n0951_p0235b13║奇妙繒綺、金縷、袈裟、頭冠、纓絡及諸衣服，
T19n0951_p0235b14║一時嚴貫一切佛身，及佛種族、菩薩、呪神。「重
T19n0951_p0235b15║復想啟帳內會坐，又想獻列諸上飲食。一時
T19n0951_p0235b16║供養一切諸佛、及佛種族、菩薩、神已，仁者則
T19n0951_p0235b17║以此所善根心口發露，誠懺眾罪，迴向菩提，
T19n0951_p0235b18║想請諸佛於寶帳中轉大法輪。「仁者當即如
T19n0951_p0235b19║在帳內佛右跪坐，識觀鼻端，想心無惑，右手
T19n0951_p0235b20║掐珠，左手當胸，結數珠印，調調誦呪。數課滿
T19n0951_p0235b21║已，置數珠於淨香篋中，印呪護持，重燒焯
T19n0951_p0235b22║香，想諸香花，如法供養，則誦本呪解其方界，
T19n0951_p0235b23║合掌頂禮，依方發遣。「如是觀法三十六月，斷
T19n0951_p0235b24║諸談論，心莫𢠽劮、隨逐諸境亂濁觀想，清淨
T19n0951_p0235b25║依法，每日三時，則得見證一字頂輪王大三
T19n0951_p0235b26║摩地門。」
T19n0951_p0235b27║一字佛頂輪王經分別祕相品第五
T19n0951_p0235b28║爾時，釋迦牟尼如來復告金剛密跡主菩薩
T19n0951_p0235b29║言：「此一字頂輪王呪成就行法諸佛共說，為
T19n0951_p0235c01║得利益一切有情成斯佛頂輪王教法。「密跡
T19n0951_p0235c02║主！過去、現在一切如來所說句偈、教行法門等
T19n0951_p0235c03║無差別，皆擇空寂幽閑勝處。我復略說，簡大
T19n0951_p0235c04║名山聖所居處、或仙神巖窟、或空淨新室、或獨
T19n0951_p0235c05║樹林泉，於斯勝處一心善淨修行是法，於不
T19n0951_p0235c06║善法極盡斷除、於善淨法生建淨義，是二法
T19n0951_p0235c07║句蔓延能生善、不善業。「是故，所食飲食滋
T19n0951_p0235c08║味辛甘醎淡，勿欲貪餐、耽嗜過飽——若飽，使
T19n0951_p0235c09║不能持誦、供養燒火，定心不生，是故呪者離
T19n0951_p0235c10║貪欲食。「恒初夜分，隨力轉讀《花嚴》、《寶雨》及餘
T19n0951_p0235c11║一切摩訶衍經，觀其行法制御心田，修習此
T19n0951_p0235c12║教為無為法。「若布瑟置迦，每中夜分敷淨茅
T19n0951_p0235c13║草，四周結界，結印誦呪，印護持身，如師子王，
T19n0951_p0235c14║頭南面東，右脇枕手，疊伸足臥。若扇底迦，每
T19n0951_p0235c15║中夜分，頭東面北，右脇枕手，疊伸足臥。若𭢔
T19n0951_p0235c16║毘柘嚕迦，每臥分時，頭西面南，右脇枕手，疊
T19n0951_p0235c17║伸足臥。「若睡夢見上菩提樹、栴檀香樹、弭攞
T19n0951_p0235c18║樹、欝頭末羅樹，名證中品向速成相。若有夢
T19n0951_p0235c19║見乘白鶴、孔雀、金翅鳥等，身出光焰，名證上
T19n0951_p0235c20║品向速成相。若有夢見上七寶幢、樓閣、寶臺，
T19n0951_p0235c21║踏花鬘上，或見手把箜篌，詣入僧眾，上塔乘
T19n0951_p0235c22║船，名證下品向速成相。若有夢見旃茶羅人、
T19n0951_p0235c23║猪、狗、馲駝、驢、死人等，若觸、若乘，是障不成。如
T19n0951_p0235c24║是等相智者應知。「若毘那夜迦作諸障惱，則
T19n0951_p0235c25║以粳米和烏油麻，日日三時，一呪一燒，各一
T19n0951_p0235c26║千八遍，滿三七日則得本神夢覺現身，教誥
T19n0951_p0235c27║語言：『汝去某處。』酥蜜相和，日夜三時，一呪一
T19n0951_p0235c28║燒，各一千八遍，滿三日夜則得夢見此教調
T19n0951_p0235c29║伏毘那夜迦所有真法：『我已受獻，喫汝食去，
T19n0951_p0236a01║所有真道與當成辦。』若夢覺已，加念呪神：『願
T19n0951_p0236a02║為我現大丈夫相，勿為我現天女儀狀，亂我
T19n0951_p0236a03║心境，妄生貪劮癡、愛染心。』又持護身，覆復安
T19n0951_p0236a04║睡，則得夢見本神儀狀或諸神變種種勝事，
T19n0951_p0236a05║心亦無取、妄生喜覺。「若持誦時，勿念過去種
T19n0951_p0236a06║種嬉謔雜欲漏法、亦勿思計未來眾事、說諸
T19n0951_p0236a07║餘法散亂動心，唯一係想入呪文句、一一妙
T19n0951_p0236a08║理。若心貪生，觀身䏺壞；若心嗔生，慈心觀住；
T19n0951_p0236a09║若心癡生，即十二因緣觀住。若心起緣倒
T19n0951_p0236a10║顛生住，即至觀想呪神在頂，持以香花先前
T19n0951_p0236a11║供獻，結跏趺坐，如法念誦；若少不依如所法
T19n0951_p0236a12║式，則為障礙毘那夜迦，破壞食噉所修功德。
T19n0951_p0236a13║「如是人者若誦念已，護身結界，端身直項，結
T19n0951_p0236a14║跏趺坐，瞬目平視，舌拄上齶，以右手背押
T19n0951_p0236a15║左手掌伸置臍下，觀照四大色畢竟空、體無
T19n0951_p0236a16║真實；復觀五蘊其性亦空，如法界性，無我、無
T19n0951_p0236a17║人，亦無受者、可得之法，心則寂靜；復觀靜心，
T19n0951_p0236a18║心亦無住。「呪者誦呪，每時數畢常作斯觀，若
T19n0951_p0236a19║見種種神變境像，特勿取著，自靜見心，即得
T19n0951_p0236a20║滅除一切罪垢。「若有未曾入此一字佛頂輪
T19n0951_p0236a21║王大種族壇為阿闍梨教授法者，自持斯法，
T19n0951_p0236a22║則便常為毘那夜迦如影逐身，障喫呪者，所
T19n0951_p0236a23║獻香花、飲食、香水、火食、呪聲不令得到本所
T19n0951_p0236a24║呪神，法無成驗。「此頂輪王若成就者，則常不
T19n0951_p0236a25║為姥𤜲馱吒迦、毘那夜迦王作生障難，況餘
T19n0951_p0236a26║一切毘那夜迦能障難耶？「是故，智者欲得成
T19n0951_p0236a27║就此呪法者，當以難勝奮怒王呪、或以輪王
T19n0951_p0236a28║僕從二十種呪，於持誦時、燒火食時障護其
T19n0951_p0236a29║身，若不依法一一護身則難成就，常為諸惡
T19n0951_p0236b01║天、龍、藥叉、羅剎、惡姤仙類、茶枳尼鬼、畢舍遮
T19n0951_p0236b02║鬼及諸餓鬼處處隨逐，伺求其便，破壞虛耗。
T19n0951_p0236b03║「是呪法中，莫以曼陀羅花、弭羅花、遏伽花等
T19n0951_p0236b04║持獻供養，及諸佛頂供養法中亦不供養；應
T19n0951_p0236b05║以惹底花、𮨄鉢羅花、拘物頭花、蓮華、諭底
T19n0951_p0236b06║（聽異反）迦花、及餘種類香馞名花，持此花等常
T19n0951_p0236b07║以供養五頂輪王。「若有呪者經一、二、三度精
T19n0951_p0236b08║修此法不證悉地，倍應勤懇專精修習乃至
T19n0951_p0236b09║七度，各正月、五月、九月詣海河潬，日日三時
T19n0951_p0236b10║印砂佛塔，隨力印修，并轉大乘諸餘經典，觀
T19n0951_p0236b11║我一切所行之跡，修學斯法，印是塔數滿三
T19n0951_p0236b12║十萬，為滅先世十重業障。復隨此一一塔前
T19n0951_p0236b13║以塗香、末香、諸妙花香而獻供養，於一一塔
T19n0951_p0236b14║前坐誦呪一百八遍。「智者如是如法修持不
T19n0951_p0236b15║成就者，為宿障重，又加日日印一肘塔一千
T19n0951_p0236b16║已上，若五逆重罪亦得銷滅而證成就，況餘
T19n0951_p0236b17║微薄諸宿障耶？如斯依法精勤修習，但誦持
T19n0951_p0236b18║呪亦得銷滅，何況印塔？
T19n0951_p0236b19║「又法，詣住江河海岸，採以蓮花，一呪一擲江
T19n0951_p0236b20║河水中，滿十萬箇則得成向，何況倍加可不
T19n0951_p0236b21║成就？若非是處作修法者，則不成辦如斯呪
T19n0951_p0236b22║法。薄尠福人使加印塔乃得成就，植福德人
T19n0951_p0236b23║但所依教誦持供養遂期成就。如是成者，勤
T19n0951_p0236b24║誦持呪以為根本。是故，諸善男子！堅固精進
T19n0951_p0236b25║身心清淨求菩提者畢定成就。「密跡主！未曾
T19n0951_p0236b26║見呪虛辭說導，我題是呪在經自成，要假
T19n0951_p0236b27║精進，為於菩提、師僧、父母及苦眾生，勤功修
T19n0951_p0236b28║習，合掌頂禮，依法誦呪，翦除垢障，乃得成就。
T19n0951_p0236b29║「如是頂禮，為得成就廣大功德；如是頂禮，無
T19n0951_p0236c01║量果報、無量福聚。是故，數數合掌頂禮乃得
T19n0951_p0236c02║口善、身善、意善成就功德。「劫初有情性質純
T19n0951_p0236c03║善，福德高勝，隨作隨成，不等今我釋迦牟尼
T19n0951_p0236c04║如來出濁惡世得解脫時及弟子等證解脫
T19n0951_p0236c05║時。是故，智者相續除斷猜疑網心，具足精進，
T19n0951_p0236c06║淨修福事，則便成證。若有宿殖、福德增勝，
T19n0951_p0236c07║依法修行速獲成就；若無宿殖、福德尠薄，依
T19n0951_p0236c08║法修持久乃成就。「此最上呪若證成就，則得
T19n0951_p0236c09║高勝無等等故。譬假瑠璃寶比蓮花光寶功
T19n0951_p0236c10║力價直倍數，不及無諭匹故，則知一字佛頂
T19n0951_p0236c11║輪王力不思議，勇猛殊特。「呪者應常持鉢乞
T19n0951_p0236c12║食，若得飯餅，應淨濤擇，分為三分：一分獻佛、
T19n0951_p0236c13║呪神、諸天，若食獻已，持施水陸一切有情；一
T19n0951_p0236c14║分給施外來乞者，若無乞者施與禽獸；一分
T19n0951_p0236c15║自持，依法而食。「若有作求安隱法時，面北坐
T19n0951_p0236c16║食；若有作求富饒法時，面東坐食；若有作求
T19n0951_p0236c17║調伏法時，面南坐食。「呪者每日慈心弘願普
T19n0951_p0236c18║覆一切有情受眾苦者，誓當度脫。若大苾芻、
T19n0951_p0236c19║瑦波索迦、持梵行者，若心慈悲，獨行持法則
T19n0951_p0236c20║無障礙。「是故，智者樂欲安隱富饒，調伏速成
T19n0951_p0236c21║證者，應常定心恭敬合掌頂禮佛塔，淨持灑
T19n0951_p0236c22║地，持以牛糞和黃土泥塗摩壇地，誦以一切
T19n0951_p0236c23║佛頂輪王心呪、或誦摧碎頂王呪，呪白芥子、
T19n0951_p0236c24║淨灰七遍，布散十方結為方界，持以四橛繫
T19n0951_p0236c25║於線索，呪之七遍，四角團釘，結方地界，安布
T19n0951_p0236c26║坐位，種種獻列護身結印，請召供養，誦呪燒
T19n0951_p0236c27║火，自身成驗。「先初供養釋迦牟尼如來，次當
T19n0951_p0236c28║供養一字明頂輪王，次當次第供養諸頂輪
T19n0951_p0236c29║王，次當供養觀世音菩薩及所種族，次當供
T19n0951_p0237a01║養金剛密跡主菩薩及所種族，次當供養與
T19n0951_p0237a02║願頂王及所種族。如是供養，一一次第皆持
T19n0951_p0237a03║香華前供養已，次當供養世間天神。如斯供
T19n0951_p0237a04║獻名三種族供養法則。「愚癡嬰人無所曉解，
T19n0951_p0237a05║種種謗毀一切呪者，說諸呪法盡是謾語，智
T19n0951_p0237a06║者若遇如是癡人，應自思觀：『是諸佛說，必不
T19n0951_p0237a07║虛謬。』但自專至修行供養扇底迦法、布瑟置
T19n0951_p0237a08║迦法、𭢔毘柘嚕迦法。若布瑟置迦法作誦呪
T19n0951_p0237a09║時，燒火食時，面東，一心跏趺端坐，呪後每加
T19n0951_p0237a10║『窣嚩訶』三字。若扇底迦法作誦呪時，燒火食
T19n0951_p0237a11║時，面北，定心結跏趺坐，亦每呪後加『窣嚩訶』
T19n0951_p0237a12║三字。若𭢔毘柘嚕迦法作誦呪時，燒火食
T19n0951_p0237a13║時，面南，瞋怒，左脚踏右脚側上蹲坐，亦每呪
T19n0951_p0237a14║後加『虎𤙖』二字。「若欲常作扇底迦法，以烏油
T19n0951_p0237a15║麻和白芥子，作火食法。若欲常作布瑟置迦
T19n0951_p0237a16║法，亦以烏油麻和白粳米，作火食法。若欲拔
T19n0951_p0237a17║去佛法中刺，作𭢔毘柘嚕迦法，以毒藥和
T19n0951_p0237a18║榔伽里根，作火食法。「若布瑟置迦法，以弭攞
T19n0951_p0237a19║木、𭢔輸迦木、𭢔縒娜木、菩提木、薩惹迦木
T19n0951_p0237a20║等常然燒火。若扇底迦法，以儞劬陀木、[殳*頁]頭
T19n0951_p0237a21║末羅木、𭢔說他木、天門冬草等常然燒火。
T19n0951_p0237a22║若𭢔毘柘嚕迦法，以佉地羅木、無槵木、苦
T19n0951_p0237a23║楝木、迦囉弭攞木等常然燒火。「調他怨，惡
T19n0951_p0237a24║心迴伏故，名𭢔毘柘嚕迦；蠲除災障、一切寧
T19n0951_p0237a25║靜故，名扇底迦；願得圓滿，求者如意故，名布
T19n0951_p0237a26║瑟置迦。如是等法，於一切處呪者善思依法
T19n0951_p0237a27║修習，為此教法得最上故。為欲辟除此教法
T19n0951_p0237a28║中一切災障，應作是法，除斯法者，餘不應作。
T19n0951_p0237a29║「此所呪者慈心，一切梵行清淨，莫如外道髮
T19n0951_p0237b01║長甲長，則得清潔。若髮長，備蟣虱俱生，隨
T19n0951_p0237b02║生障咎，念誦不成；若甲長，則裏停垢穢，枯花、
T19n0951_p0237b03║燒香便則污觸，隨亦生罪。「日月蝕時特勿觀
T19n0951_p0237b04║說，亦勿譏謗和上闍梨過與非過。「若所供養
T19n0951_p0237b05║呪神之時，忽見呪神受天快樂，勿愛願同。見
T19n0951_p0237b06║有國土無主紛亂，特勿住中修法念誦；又，勿
T19n0951_p0237b07║住於神龍護地、藥叉羅剎常集住地、死屍陀
T19n0951_p0237b08║林地、無佛法地、虎狼住地、多蚊虻地、無雨方
T19n0951_p0237b09║地、多饒風地、多賊住地、屠殺住地、沽酒住
T19n0951_p0237b10║地、賣經像地、賣凶具地、婬女住地及眾難
T19n0951_p0237b11║地，皆勿住中營法念誦，作求諸法悉不成就。
T19n0951_p0237b12║「念誦法中，燒火法勝，天神喜滿。譬如飽食，歡
T19n0951_p0237b13║喜充適。是故，佛說一切念誦品法中火法為
T19n0951_p0237b14║最。亦不諭以國王下劣如藥叉相，亦不談論
T19n0951_p0237b15║軍陣相殺、通國使命、媒媾兇戲、縛人治病，皆
T19n0951_p0237b16║不應作。「如向所說，念誦、燒火……，一切法事，廣功
T19n0951_p0237b17║廣成、少功少成。「亦勿施他酒肉、毒藥、刀劍、弓
T19n0951_p0237b18║箭、斧槊之具，亦勿讚殺、快殺、方便殺、謀殺，亦
T19n0951_p0237b19║勿占說他吉凶事，亦勿教他迷倒癡法，及所
T19n0951_p0237b20║恐怖一切有情不安隱法皆勿應作。「住清閑
T19n0951_p0237b21║處，以智方便想修諸法。「若有緣遇不淨步、多
T19n0951_p0237b22║鬼處、有屍鬼處、藥叉、羅剎等處，常一出入想
T19n0951_p0237b23║為清淨，於念誦處結跏趺坐，想諸妙法成香
T19n0951_p0237b24║水池，沒身澡浴，結浴呪印，印身想為塗香，遍
T19n0951_p0237b25║身塗飾，一至念誦，不應動搖、謾視、聽察、謦唾
T19n0951_p0237b26║談論。「若破威儀、動搖謦瘶，則重輪結浴印
T19n0951_p0237b27║印身，持以淨水、洗手、嗽口，乃復誦念，亦得上、
T19n0951_p0237b28║中、下而皆成就。」
T19n0951_p0237b29║一字佛頂輪王經成像法品第六
T19n0951_p0237c01║爾時，世尊復告金剛密跡主菩薩言：「我見來
T19n0951_p0237c02║世一切呪者，薄德少福，樂著嬉戲，不善伴侶，
T19n0951_p0237c03║耽湎𢠽劮，於戒缺漏，智見狹劣，不樂學求頂
T19n0951_p0237c04║輪王廣教出世上法，唯樂世法。我為斯人
T19n0951_p0237c05║說頂輪王世成就法，心不猜動，依法修習，則
T19n0951_p0237c06║定成向。「密跡主！成世法者，應常每日依時請
T19n0951_p0237c07║召日神、月神、星神，隨所住神一心念誦，攝喚
T19n0951_p0237c08║來住，結界護身，誦呪作法，則得世間諸法成
T19n0951_p0237c09║就。若不護身結界結印，則為奪人精氣鬼奪
T19n0951_p0237c10║所呪力，六分偷五、或全偷奪；或為茶枳尼
T19n0951_p0237c11║鬼奪所呪力。若恐偷奪，則誦一切頂輪王心
T19n0951_p0237c12║呪、難勝王呪，定得却全本所呪力。「密跡主！是
T19n0951_p0237c13║故，一切呪者心常寂靜，堅持六念，係修呪法——
T19n0951_p0237c14║發菩提心則得成就，離菩提外畢無成辦。
T19n0951_p0237c15║何以故？假菩提心大威力故。「密跡主！是故呪
T19n0951_p0237c16║人制令不食青黑之食，亦不應於佛床、法床、
T19n0951_p0237c17║僧床、和上、闍梨、父母等床坐臥，喫食亦不頰
T19n0951_p0237c18║食、大摶飯食、嚼食作聲、半出入食、顧視語食、
T19n0951_p0237c19║共傳器食、手指揩齒皆不應作。「呪者應知如
T19n0951_p0237c20║法摩壇，正跏趺坐，端儀默食。若念誦時、若作
T19n0951_p0237c21║法時、若請召時，應斷一切善、不善語，如法誦
T19n0951_p0237c22║念。亦勿與他一床坐臥、傳著衣服、鞵屩、韈等，
T19n0951_p0237c23║其所食器純用赤白銅器梡食，若已食訖則
T19n0951_p0237c24║水淨洗，重以土灰裏外揩拭，常不作諸嘲誂
T19n0951_p0237c25║戲論。若喜違犯，隨罪俱生，呪難成驗。「若作大
T19n0951_p0237c26║法，恒候年吉月、吉日時，依法營造三種品法，
T19n0951_p0237c27║謂佛神通月修最第一，證向頂王廣大悉地。
T19n0951_p0237c28║「每白、黑二月，八日、十四日，食三白食，加以香
T19n0951_p0237c29║花、新淨飲食持獻供養，如法念誦，倍速成證。
T19n0951_p0238a01║「趣成就者，如法依法當畫像，變命教童女香
T19n0951_p0238a02║湯澡浴，受八戒齋，治絲造織，方應度量，勿刀
T19n0951_p0238a03║截斷。「方量五肘、或復三肘，於吉日時起首畫
T19n0951_p0238a04║彩、或以板畫。「其匠畫時，洗浴清潔，著鮮淨衣，
T19n0951_p0238a05║受八戒齋。「先當正中畫釋迦牟尼佛，坐師子
T19n0951_p0238a06║座，結加趺坐，具眾相好，頂放大光，作說法相，
T19n0951_p0238a07║身有圓光。「次，佛右邊畫觀世音菩薩，身黃白
T19n0951_p0238a08║色，首戴寶冠，冠有化佛，面有微怒，一手把白
T19n0951_p0238a09║拂，一手把數珠，又於眉間竪畫一目，以天衣
T19n0951_p0238a10║服、瓔珞、環釧種種莊嚴，坐蓮華座，結加趺坐。
T19n0951_p0238a11║「次，佛左邊畫金剛密跡主菩薩，身青色相，首
T19n0951_p0238a12║戴寶冠，面目瞋怒，一手把金剛杵，一手把白
T19n0951_p0238a13║拂，亦以衣服、瓔珞、鐶釧種種莊嚴，坐蓮華座，
T19n0951_p0238a14║結加趺坐。「次後畫最勝明王金剛、畫大度底
T19n0951_p0238a15║使者、畫可畏金剛、畫黃眼金剛、畫大笑金剛、
T19n0951_p0238a16║畫大拳金剛、畫軍吒利金剛，是等金剛各有
T19n0951_p0238a17║大力，最上調伏，皆執器仗，坐蓮華座，半跏趺
T19n0951_p0238a18║坐，各以種種衣服瓔珞而莊嚴之。「次，觀世音
T19n0951_p0238a19║菩薩後畫馬頭觀世音王、畫意樂圓滿王、畫
T19n0951_p0238a20║白衣觀世音菩薩母、畫多羅菩薩、畫毘俱胝
T19n0951_p0238a21║菩薩、畫佛眼菩薩等，是等菩薩各各執持本
T19n0951_p0238a22║所器仗，坐蓮華座，半跏趺坐，亦以眾妙衣服
T19n0951_p0238a23║瓔珞皆莊飾之。「次，佛左邊畫難勝大奮怒神、
T19n0951_p0238a24║畫大字神；次，佛右邊畫佛眼神、畫相好神。
T19n0951_p0238a25║是等四神身皆金色，坐蓮華座，半跏趺坐。「密
T19n0951_p0238a26║跡主！如是等像，色相、器仗如前所說，是大變
T19n0951_p0238a27║像名如來身最頂輪王大成就像，一切諸呪
T19n0951_p0238a28║等同通用，皆畫成證。」於時世尊謂曼殊室利
T19n0951_p0238a29║童子言：「我昔見汝未證地時，誦以是呪供養
T19n0951_p0238b01║此像，像放大光照此三千大千世界，三界
T19n0951_p0238b02║上中眾生意樂歖適。曼殊室利！汝為光照，昇
T19n0951_p0238b03║證三地、得五神通。是故，說像不可思議，是如
T19n0951_p0238b04║來身大三摩地。由是，我以此三摩地力普
T19n0951_p0238b05║大三界，為諸有情利益成就，神通變示頂輪
T19n0951_p0238b06║王身如如意寶。」
T19n0951_p0238b07║爾時，世尊復誥曼殊室利童子：「汝善能以大
T19n0951_p0238b08║被甲冑善巧方便安住有情，示濟有情，無量
T19n0951_p0238b09║變化現於佛身、菩薩身、緣覺身、聲聞身等，攝
T19n0951_p0238b10║取眾生，說諸勝法覺悟有情。」是時曼殊室利
T19n0951_p0238b11║童子合掌恭敬，白言：「世尊！佛有幾名現頂輪
T19n0951_p0238b12║王大三摩地流此世界？」於時世尊誥曼殊室
T19n0951_p0238b13║利童子：「汝問一字頂輪王名者，所謂名印捺
T19n0951_p0238b14║羅、名帝釋、名布嬾娜羅、名大梵天、名毘瑟怒
T19n0951_p0238b15║天、名摩醯首羅、名自然、名劫比羅、名步嚲娜、
T19n0951_p0238b16║名姥儞、名底㗚詑迦㗚灑、名大地地、名治世
T19n0951_p0238b17║地、名弭野縒、名一切行、名一切門、名寂靜、名
T19n0951_p0238b18║涅槃、名變化、名所變化、名難摧、名大天、名阿
T19n0951_p0238b19║素洛、名救度、名勝首、名最勝、名那野迦、名毘
T19n0951_p0238b20║那夜迦、名福德、名恾伽羅、名一切事成就、名
T19n0951_p0238b21║救世、名作樂、名作安隱、名空第一義諦、名不
T19n0951_p0238b22║生應名、名名聞能施、名具悲、名具知、名三
T19n0951_p0238b23║摩地、名具慈、名婆魯拏、名師子、名牛王、名禰
T19n0951_p0238b24║嚩、名龍王、名藥叉、名苦行仙、名大苦行仙、名
T19n0951_p0238b25║能者、名觸者、名世間母、名質多羅、名三目、名
T19n0951_p0238b26║千目、名跛弭怛囉、名補嚲、名大三摩地、名出
T19n0951_p0238b27║生三摩地、名涌三摩地、名遍知、名人中師子
T19n0951_p0238b28║王、名調御丈夫、名出生第一義諦、名證見、名
T19n0951_p0238b29║相證相、名三界主、名世間主、名無垢稱、名五
T19n0951_p0238c01║眼、名相似眼、名蓮華夢、名光明、名火、名步多
T19n0951_p0238c02║主、名斷欲、名無欲、名無嗔、名破嗔、名遣嗔、名
T19n0951_p0238c03║摧垢、名勇猛將、名大王、名護世、名治地、名帝
T19n0951_p0238c04║釋像、名香象、名白蓮華、名解空、名見空、名
T19n0951_p0238c05║現彼、名見道者、名生者、名無生者、名分別、名
T19n0951_p0238c06║無分別、名盡分別、名破分別、名護世間、名善
T19n0951_p0238c07║國、名許可、名焰摩王、名施財、名水天、名俱
T19n0951_p0238c08║癈囉天、名提頭賴吒、名善現、名蘇彌盧、名金
T19n0951_p0238c09║剛、名諭金剛、名妙妙行、名勇猛、名大勇猛、名
T19n0951_p0238c10║所生、名大所生、名常住、名無常、名常無常、名
T19n0951_p0238c11║頂輪呪、名大呪王、名藥、名大藥、名論者、名大
T19n0951_p0238c12║論者、名上、名無上、名白、名演白者、名丈夫、名
T19n0951_p0238c13║說丈夫、名娑伽羅、名大娑伽羅、名海、名大海、
T19n0951_p0238c14║名法水住、名日月、名羅摩、名樂相具足、名相
T19n0951_p0238c15║莊嚴、名雲、名大雲、名樹、名大樹、名無等、名羅
T19n0951_p0238c16║睺羅、名將、名大將、名眾生、名大眾主、名人主、
T19n0951_p0238c17║名大人主、名持水、名大持水、名龍象、名師子、
T19n0951_p0238c18║名勇施、名未曾有、名不思議、名大不思議、名
T19n0951_p0238c19║富貴、名大富貴、名具富、名大具富、名實應供、
T19n0951_p0238c20║名滅煩惱、名解術、名行術、名作變化、名具錢
T19n0951_p0238c21║財、名法具箭、名一非一、名活非活、名山、名
T19n0951_p0238c22║大山、名無能壞、名樂行慈、名具足神通、名具
T19n0951_p0238c23║力、名具智、名無等侶、名具足光。「汝曼殊室利
T19n0951_p0238c24║童子！有一類人知我不生不滅，真如實際，實法
T19n0951_p0238c25║法界、涅槃實智，無二、無相，意生、儒童、作者、受者、
T19n0951_p0238c26║知者、見者，作如是解。「童子！此娑婆世界眾生
T19n0951_p0238c27║稱我為大離欲如來、佛、調御丈夫、天人師。童
T19n0951_p0238c28║子！我常如是於此世間成熟有情，示如是名。
T19n0951_p0238c29║「童子！如是等名成就眾生，乃有五阿僧祇百
T19n0951_p0239a01║千數名，一切聲聞、愚癡眾生雖稱我名，亦不
T19n0951_p0239a02║識我如是異名。童子！我為如是成就一切有
T19n0951_p0239a03║情亦於諸經說是異名。「童子！復有一類有情
T19n0951_p0239a04║知我無邊殑伽沙等世界中無量種異名，如
T19n0951_p0239a05║來說法如如眾生調伏成就，如來亦不去來、
T19n0951_p0239a06║分別出現色相。「童子！已不去來、無作分別，則
T19n0951_p0239a07║能出現無量法事陀羅尼門。」
T19n0951_p0239a08║爾時，世尊復告曼殊室利童子言：「童子！若有
T19n0951_p0239a09║修持是頂輪王法者，應常占候吉白月五日、
T19n0951_p0239a10║八日、十三日、十四日、十五日好星宿時，清潔
T19n0951_p0239a11║洗浴，著新淨衣。「若是俗人，受八戒齋，依持法
T19n0951_p0239a12║軌，清淨修飾，塗結壇場，布獻香花，燒設火食。
T19n0951_p0239a13║「先供養佛、及觀世音菩薩、金剛密跡主菩薩、
T19n0951_p0239a14║摩訶婆攞神，并諸菩薩、一切聲聞、辟支佛、諸
T19n0951_p0239a15║天眾等，如斯供養則得一切大威德天、大威
T19n0951_p0239a16║呪神、大明呪神歡喜觀視。「此等諸天雖復日
T19n0951_p0239a17║日請召，恭敬如法供養，於此法中不應禮拜。
T19n0951_p0239a18║何以故？以五頂王尊大一切力不思議。「童子！
T19n0951_p0239a19║持此呪者，雖不禮拜一切諸天，語勿毀滅諸
T19n0951_p0239a20║呪天神。何以故？為諸天神部族相攝護持法
T19n0951_p0239a21║故。「是知，呪者亦不應向死喪家、初產生家、
T19n0951_p0239a22║不淨人家、旃陀羅家、田獵人家、賣凶具家、
T19n0951_p0239a23║賣經像家、外道人家、沽酒家，往詣、顧宿、受
T19n0951_p0239a24║他供養，亦不持以一切殘臭宿食而供養之
T19n0951_p0239a25║及自食噉呪者。「當知，每日三時自誓歸依佛、
T19n0951_p0239a26║法、大菩薩僧，發菩提心，淨治三業，念佛、念法、
T19n0951_p0239a27║念僧、念戒、念施念天。「若是俗人，常於清旦受
T19n0951_p0239a28║八戒齋，不殺、盜、婬、妄語、飲酒、脂粉塗身、坐臥
T19n0951_p0239a29║大床，不過中食，以如真智無作之心虔敬修
T19n0951_p0239b01║習則得成辦。」
T19n0951_p0239b02║爾時，釋迦牟尼如來復告金剛密跡主菩薩
T19n0951_p0239b03║言：「又有轉輪王像，於出世、世間一切呪像最
T19n0951_p0239b04║上無等。「准前月日，畫者端肅，具持十善，以細
T19n0951_p0239b05║白氈方量三肘、或復二肘，先畫寶山。「於寶山
T19n0951_p0239b06║中畫釋迦牟尼佛，具足眾相，身真金色，作說
T19n0951_p0239b07║法相，佩通身光，坐白蓮華師子座上，頂放大
T19n0951_p0239b08║光。「於佛右邊畫呪者貌，長跪瞻佛，手把香
T19n0951_p0239b09║鑪。「又於山下畫大海水，遍於水中畫蓮華葉
T19n0951_p0239b10║等，是像莊嚴准前所說。「密跡主！此頂輪王像
T19n0951_p0239b11║一切佛說，為當呪者得大利益略說是像。「若
T19n0951_p0239b12║有見者隨喜供養，隨滅眾罪，得大功德，諸天、
T19n0951_p0239b13║龍神歡喜觀敬，當定成就一切勇猛頂王呪
T19n0951_p0239b14║力，得無數佛種種歌讚供養功德。「是妙變像，
T19n0951_p0239b15║無量無數一切諸佛常共讚歎，若有信樂，晝
T19n0951_p0239b16║夜精進，恭敬供食，則得無始一切罪障漸皆
T19n0951_p0239b17║銷滅，身業清淨，成就頂王功德智海，超過一
T19n0951_p0239b18║切最勝殊特，為諸天人供養恭敬、無量讚歎，
T19n0951_p0239b19║當證佛地更無退轉。「證此呪者，奮目嗔喝，一
T19n0951_p0239b20║切天龍八部、鬼神皆得惶怖，四散馳走；其天
T19n0951_p0239b21║帝釋見是人來，分座同坐；其諸大天亦皆分
T19n0951_p0239b22║座；三界諸天見是人來，傲叛不起迎接敬廙，
T19n0951_p0239b23║則皆頭破，如蘭香枝。「若我於億俱胝大劫讚
T19n0951_p0239b24║說是呪亦不能盡。「成此呪者，是人名證最上
T19n0951_p0239b25║悉地，當為住壽三十三天大娜羅鉢底三摩
T19n0951_p0239b26║地，命安常住，不被死殃，受天位畢，變身如佛，
T19n0951_p0239b27║證五神通，棄此天界，以無量天前後圍遶往
T19n0951_p0239b28║諸佛剎，種種變化導誘眾生，隨諸佛剎現帝
T19n0951_p0239b29║釋身、或現金剛身、或現大梵天身、或現伊首
T19n0951_p0239c01║羅天身、或現童男、童女身、或入地獄、餓鬼、畜
T19n0951_p0239c02║生趣，隨現諸身救脫諸眾生，或諸山林、城邑、
T19n0951_p0239c03║聚落為作房舍，種種衣食供給施濟，常作依
T19n0951_p0239c04║怙，三界度脫一切眾生，具五神通，行菩薩行，
T19n0951_p0239c05║為人中尊。」
T19n0951_p0239c06║一字佛頂輪王經卷第二