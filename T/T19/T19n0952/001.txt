T19n0952_p0263b22║
T19n0952_p0263b23║
T19n0952_p0263b24║No. 952 [Nos. 950, 951]
T19n0952_p0263b25║五佛頂三昧陀羅尼經卷第一
T19n0952_p0263b26║
T19n0952_p0263b27║大唐天竺三藏菩提流志奉　詔譯
T19n0952_p0263b28║序品第一
T19n0952_p0263b29║如是我聞：一時薄伽梵在摩竭提國始成正
T19n0952_p0263c01║覺，菩提樹下金剛道場大寶藏帳——其地寶帳
T19n0952_p0263c02║皆是如來神通大福功德之所成故——純以無
T19n0952_p0263c03║量上妙珍奇自然盛顯，種種莊嚴，眾色交映，
T19n0952_p0263c04║出大光明，奇特寶輪清淨圓滿，以無量色
T19n0952_p0263c05║間雜莊飾，周匝圍繞而顯現之。寶蓋幢幡
T19n0952_p0263c06║光明晃曜，妙香花鬘、七寶羅網彌覆其上，無
T19n0952_p0263c07║盡大寶自在顯現，是諸寶樹花葉光茂。佛
T19n0952_p0263c08║神力故，令此場地廣麗嚴淨，光明普照，一切
T19n0952_p0263c09║奇特妙寶積聚無量善根嚴飾道場。其菩提
T19n0952_p0263c10║樹高顯殊特，琉璃為幹，妙寶枝條，寶葉垂布
T19n0952_p0263c11║猶若重雲，雜色寶花互相間錯，大寶摩尼
T19n0952_p0263c12║以為其果。其光遍照一切佛剎，種種現化施
T19n0952_p0263c13║作佛事，普現大乘一字佛頂轉輪王呪。菩薩
T19n0952_p0263c14║道教佛神力故，演出種種梵音，妙聲讚揚如來
T19n0952_p0263c15║無量功德。與無數大菩薩俱，其名曰金剛
T19n0952_p0263c16║幢菩薩摩訶薩、觀世音菩薩摩訶薩……等，無量
T19n0952_p0263c17║諸大菩薩皆為上首，與一切大眾會於妙菩
T19n0952_p0263c18║提樹下——以佛神力，周圍五百踰膳那會座而
T19n0952_p0263c19║坐，不相障礙。如來於中誥彌勒菩薩及諸菩
T19n0952_p0263c20║薩言：「汝善男子！此樹乃是佛菩提所莊嚴樹，
T19n0952_p0263c21║我最初坐此樹下時則破四魔，得證無上正
T19n0952_p0263c22║等佛智。汝等亦應坐斯地處，令汝當得無上
T19n0952_p0263c23║佛智。」誥是語已，寂然不動。爾時，金剛密迹首
T19n0952_p0263c24║菩薩——以佛威神德，乘是往昔本所願力——即從
T19n0952_p0263c25║座起，偏袒右肩，整理衣服，長跪合掌，恭敬瞻
T19n0952_p0263c26║仰，白佛言：「世尊！我今啟問如來正覺轉輪頂
T19n0952_p0263c27║呪法，以何方便使少功力則得誠向一切如
T19n0952_p0263c28║來大明呪法、加行壇印種種事法、一字轉輪
T19n0952_p0263c29║王法、入大三摩地壇處成就法、念誦之法、輪
T19n0952_p0264a01║結印法、祕密之法、圖畫像法、除業障法安隱
T19n0952_p0264a02║之法、豐饒財法、降魔怨法、一切如來種族真
T19n0952_p0264a03║實法，及出世世間無礙最勝明法，及盡一
T19n0952_p0264a04║切有情有情界菩薩成就行法、陀羅尼法，令
T19n0952_p0264a05║是贍部洲界一切有情得大安樂？是諸有情
T19n0952_p0264a06║以轉輪王如來祕密之力，一切當得作大佛
T19n0952_p0264a07║事，猶此贍部洲界一切有情得大安樂，即能
T19n0952_p0264a08║成就此頂王法，隨得成就一切天神、天神種
T19n0952_p0264a09║族呪法，一切龍、龍種族呪法，一切藥叉、一切
T19n0952_p0264a10║藥叉種族呪法，一切羅剎、一切羅剎種族呪
T19n0952_p0264a11║法，一切乾闥婆及種族呪法，一切阿素洛及
T19n0952_p0264a12║種族呪法，一切迦樓羅、一切迦樓羅種族呪
T19n0952_p0264a13║法，一切緊那羅及種族呪法，一切摩呼洛伽
T19n0952_p0264a14║及種族呪法，乃至世間、出世間法，盡皆成就
T19n0952_p0264a15║無所障礙。為諸有情作大住處，除諸垢障，成
T19n0952_p0264a16║我呪法，及成觀音諸大菩薩大威德者壇印
T19n0952_p0264a17║呪法，及一切如來所說無量難成壇印呪法。
T19n0952_p0264a18║故惟垂如來、應、正等覺慜導有情，為我說
T19n0952_p0264a19║之。」於時世尊誥金剛密迹首曰：「善哉，善哉！汝
T19n0952_p0264a20║等為諸當來一切有情作大利益，能於我所
T19n0952_p0264a21║問是一字王頂大轉輪王成一切如來所說
T19n0952_p0264a22║祕密壇法等，令諸呪者住勤修故。是故，密迹
T19n0952_p0264a23║首！汝當諦聽諦聽，我今宣說；往昔一切如來
T19n0952_p0264a24║早已說之，未來一切諸佛亦當說之。」
T19n0952_p0264a25║爾時，釋迦牟尼如來即以佛眼盡周觀察一
T19n0952_p0264a26║切世界一切有情、及觀未來一切世界一切
T19n0952_p0264a27║有情、一一往昔福願力等種善根處，誥諸菩
T19n0952_p0264a28║薩言：「善男子！汝等憶念一切如來所說一字
T19n0952_p0264a29║轉輪王呪、一切最勝三摩地最不思議神通
T19n0952_p0264b01║力處，是法能於一切世界作大佛事。」爾時，彼
T19n0952_p0264b02║諸菩薩摩訶薩蒙佛教誥，各心念於一字轉
T19n0952_p0264b03║輪王三摩地處——唯除觀世音菩薩、金剛密迹
T19n0952_p0264b04║菩薩。何以故？佛加被故。
T19n0952_p0264b05║五佛頂王陀羅尼入三摩地加持顯德品
T19n0952_p0264b06║第二
T19n0952_p0264b07║爾時，世尊入佛神變大三摩地。入三摩地時，
T19n0952_p0264b08║盡周憶念一切有情界已，則以無量俱知殑
T19n0952_p0264b09║伽沙等大劫所修積集無量六波羅蜜善根，
T19n0952_p0264b10║從三十二大丈夫相放大光明，一一相上各
T19n0952_p0264b11║現法印，一一各有種族光明而圍繞之。最
T19n0952_p0264b12║於頂上出放現無量百千光明，其光雜色，遍
T19n0952_p0264b13║照十方，是中有情遇斯光者各相警悟，其光
T19n0952_p0264b14║還來遶佛三匝，各復本相。是時釋迦如來放
T19n0952_p0264b15║斯光已，從三摩地安徐伸起，觀諸佛剎——如
T19n0952_p0264b16║師子王——及觀會眾，告金剛密迹首菩薩言：「汝
T19n0952_p0264b17║今諦聽一字頂輪王明呪王法、四鄔瑟膩沙
T19n0952_p0264b18║呪王、佛眼毫相呪王，此等呪王是如來手足、
T19n0952_p0264b19║是如來脣、是如來口，轉輪法王作大利益一
T19n0952_p0264b20║切有情。若此世界一切菩薩等及諸人人等
T19n0952_p0264b21║能依法讀誦授持是一字輪王頂明者，所有
T19n0952_p0264b22║一切諸天世人、種種鬼神悉無能害、作諸破
T19n0952_p0264b23║壞，以是當得一切安樂，受無量福，行大慈悲，
T19n0952_p0264b24║住不退地，無諸惱疾、火、水、刀、王等難，無諸毒
T19n0952_p0264b25║害等。我此一字出生三摩地輪王呪，若有新
T19n0952_p0264b26║學大乘菩薩及諸人等信向誦持、書寫、佩者，
T19n0952_p0264b27║則得無量大威德天而擁護之，諸惡天龍不
T19n0952_p0264b28║相障惱，常得安隱。若書寫者，當令淨浴，著鮮
T19n0952_p0264b29║淨衣，如法齋戒，坐於壇側，持樺木皮，雄黃書
T19n0952_p0264c01║呪，施諸苾芻、苾芻尼，繫袈裟角而披佩之。若
T19n0952_p0264c02║國王、王族、大臣、僚佐、諸族姓男、族姓女佩者，
T19n0952_p0264c03║各佩頭上、或繫項上、或腕臂等上，則得安隱，
T19n0952_p0264c04║除諸災惱，常為諸天觀敬讚歎，皆令不墮諸
T19n0952_p0264c05║惡道故。「金剛密迹首！是大呪王亦能滅諸災
T19n0952_p0264c06║星變怪，示大安樂，亦能攝伏一切天龍八部
T19n0952_p0264c07║鬼神，亦能成就當部諸呪者。」復告金剛密迹
T19n0952_p0264c08║首：「是一切如來白傘蓋佛頂王、超頂王、勝頂
T19n0952_p0264c09║王、光聚頂王呪，同等住於一切如來三摩地
T19n0952_p0264c10║中，神力皆等，無量廣大，猶不能及一字明頂
T19n0952_p0264c11║輪王最上三摩地呪。何故？最上無等。猶假如
T19n0952_p0264c12║來眼呪、毫相呪、慈悲難勝如來牙、手、鉢、袈裟、
T19n0952_p0264c13║轉法輪等呪，共說是呪乃得最上。又從大悲
T19n0952_p0264c14║大慈大丈夫吼，一切諸大菩薩等不能摧壞，
T19n0952_p0264c15║一切諸佛隨喜加被，作大智光破諸黑暗，堅
T19n0952_p0264c16║染淨慧能作威德，吉祥福相世間最勝，無垢
T19n0952_p0264c17║清淨，勇猛堅固，現四無畏，作深善慧，廣大無
T19n0952_p0264c18║量最勝智，能作無間金剛十力大光威德，破
T19n0952_p0264c19║諸暗障，入諸佛智，能成一切諸大菩薩萬行
T19n0952_p0264c20║功德一切智慧、能作一切勇猛寂靜高無障
T19n0952_p0264c21║礙大威德處、能於一切業惡有情作大慈處、
T19n0952_p0264c22║能現一切如來神力三摩地處。」「即說一字明
T19n0952_p0264c23║頂輪王呪曰：
T19n0952_p0264c24║「那牟娑漫多勃馱南唵部𡀔護吽（四合）」
T19n0952_p0264c25║爾時，如來說是一字頂明呪時，殑伽沙等三
T19n0952_p0264c26║千大千世界一時六反震動，如贍部洲猛風
T19n0952_p0264c27║吹諸叢林草等，是中一切諸山王亦皆大動、
T19n0952_p0264c28║一切海源盡皆湧沸。以佛神力，一切魔宮大
T19n0952_p0264c29║火遍起，是中諸魔為火所逼，悉皆惶怖，稱佛
T19n0952_p0265a01║歸依，一切地獄苦皆得止息。爾時，世尊為現
T19n0952_p0265a02║一字明頂輪王大威德，時忽變身，狀如大輪
T19n0952_p0265a03║王，具現七寶，眷屬圓滿，一一寶中各放大光
T19n0952_p0265a04║輪照無邊一切法寶，一時出現放雜寶光。是
T19n0952_p0265a05║大輪王坐寶座上，身盛赫奕，放種種光，映照
T19n0952_p0265a06║一切猶如金聚。會中有情、有情種族，無有一
T19n0952_p0265a07║能窺瞻仰者；是會一切諸大菩薩——如彌勒……等——
T19n0952_p0265a08║亦無有能窺瞻觀者。觀世音菩薩、金剛密迹
T19n0952_p0265a09║首菩薩，以佛威神，欻然之間悶亂躄地。是時，
T19n0952_p0265a10║彼諸大威德天，所謂大自在天、那羅延天、帝
T19n0952_p0265a11║釋天、俱廢羅天、婆魯拏天、焰魔法王，乃至一
T19n0952_p0265a12║切諸天神、一切鬼神、大威德者，所執輪戟、杵
T19n0952_p0265a13║索、棒杖、及諸眷屬手中器仗悉皆墮落。爾時，
T19n0952_p0265a14║大轉輪王現大悲光，令諸菩薩憶念菩提神
T19n0952_p0265a15║通三摩地故。是時，一切諸大龍神、藥叉、羅剎、
T19n0952_p0265a16║乾闥婆等八部等一時戰怖，身毛聳竪，無能
T19n0952_p0265a17║觀瞻大輪王姿貌威光，時惟等心歸佛世
T19n0952_p0265a18║尊：「南無佛陀，南無佛陀。」
T19n0952_p0265a19║爾時，世尊為觀世音菩薩、金剛密迹首菩薩
T19n0952_p0265a20║及諸大眾得醒解故，疾須臾間隱是威身，還
T19n0952_p0265a21║如來相，說示：「一切佛眼大明呪母，謂甚可畏
T19n0952_p0265a22║難調伏者、謂欲成就出世世間一切明頂轉
T19n0952_p0265a23║輪王呪、一切事位滅諸諍論，是呪乃是一切
T19n0952_p0265a24║諸佛種族母呪，復是一切諸大菩薩生養育
T19n0952_p0265a25║母，又是諸佛五眼呪。」即說呪曰：
T19n0952_p0265a26║「那摩薩嚩哆（丁可反）誐（魚迦反）諦瓢（毘遙反）囉呵（呼我反）弊
T19n0952_p0265a27║（毘藥反）三藐三勃睇弊（同上）唵嚕嚕塞普嚕入嚩
T19n0952_p0265a28║攞底瑟他悉馱盧者禰薩嚩（引）剌拕娑馱儞
T19n0952_p0265a29║莎訶」
T19n0952_p0265b01║說此一切佛眼呪已，其觀世音菩薩、金剛密
T19n0952_p0265b02║迹首菩薩既醒覺已，從地而起。其諸威德一
T19n0952_p0265b03║切天眾各得本心，適悅安樂，各持本所自手
T19n0952_p0265b04║器仗，專心歸佛，瞻仰讚言：「希有，世尊！希有，善
T19n0952_p0265b05║逝！」時二大士合掌白佛言：「世尊！如來今日何
T19n0952_p0265b06║故特化轉輪王相大光明聚？甚奇希有，本未
T19n0952_p0265b07║曾見。」如來告言：「大善男子！此是頂輪王相執
T19n0952_p0265b08║持諸佛形相神變三摩地門。譬如汝等集現
T19n0952_p0265b09║大壇種種威德、諸神變像不思議事，如來亦
T19n0952_p0265b10║爾，如是振現大轉輪王奇特身色、姿貌、威德。
T19n0952_p0265b11║此頂王是一切如來安住最勝三摩地身，所
T19n0952_p0265b12║有一切諸大菩薩無能越者，一切呪王亦無
T19n0952_p0265b13║過者。若所在方處誦此呪者，五踰膳那出世
T19n0952_p0265b14║世間一切呪王悉無成住。汝若同此方處所
T19n0952_p0265b15║說加持大呪，總無成住。若有念是頂王呪者，
T19n0952_p0265b16║則得出世、世間一切大呪悉盡成辦。汝悉所
T19n0952_p0265b17║說一切法呪誦持無驗，即以此呪而常助誦，
T19n0952_p0265b18║則得成就五踰膳那。一切菩薩、金剛、呪神、天
T19n0952_p0265b19║龍八部皆不住入現成就相；又，他一切最大
T19n0952_p0265b20║王呪威德神力亦不能得影及此大輪王呪。
T19n0952_p0265b21║何以故？是呪威神最尊奇特無等侶故。十地
T19n0952_p0265b22║諸菩薩亦怖是呪威德神力，何況諸天？若每
T19n0952_p0265b23║誦是轉輪王呪時，每當先誦佛眼呪七遍數
T19n0952_p0265b24║已乃安誦是頂輪王呪，時數畢已又誦佛眼
T19n0952_p0265b25║呪數一七遍，則得安隱，無諸嬈惱。」爾時，世尊
T19n0952_p0265b26║復於座上現一切佛加被白傘蓋頂呪王身，
T19n0952_p0265b27║於是之時則當頂上遍三千大千世界虛空
T19n0952_p0265b28║際合現一蓋，亦不觸惱空居有情。是時觀世
T19n0952_p0265b29║音、金剛首二菩薩合掌白言：「世尊！如是神變
T19n0952_p0265c01║是何因緣？欻遍大千，狀如傘蓋，住佛頂上，不
T19n0952_p0265c02║見邊際，無不識解。」世尊告言：「此是無量如來
T19n0952_p0265c03║共說白傘蓋頂王，又是一切如來無邊色寶、
T19n0952_p0265c04║無邊音聲，一切如來寶鐸網羅，普周顯現莊
T19n0952_p0265c05║嚴不思議。諸佛世尊光明傘蓋，一切如來白
T19n0952_p0265c06║傘蓋頂王，我為傘蓋現此傘蓋，令諸有情速
T19n0952_p0265c07║得成就。應知：此現一切諸佛白傘蓋頂王，一
T19n0952_p0265c08║切菩薩大威德者盡思共度亦不可知，縱諸
T19n0952_p0265c09║佛子百千俱知劫觀思前際、中際，不見不知。」
T19n0952_p0265c10║是時釋迦牟尼如來仰觀頂上白傘蓋王，振
T19n0952_p0265c11║佛神力持白傘蓋呪王，身相光明，即說呪曰：
T19n0952_p0265c12║「那麼娑曼哆勃馱南唵怛他櫱都瑟昵沙阿（去）
T19n0952_p0265c13║那嚩（去）盧抧哆姥𭊄（盧骨反）馱那唵（二）　吽麼麼麼
T19n0952_p0265c14║麼虎𤙖（二合）儞」
T19n0952_p0265c15║佛說此呪時，三千大千六返震動。是時世尊
T19n0952_p0265c16║誥諸菩薩摩訶薩：「此白傘蓋頂王能成能攝
T19n0952_p0265c17║一切呪等，是呪王力不空無障、勇猛無礙、無
T19n0952_p0265c18║等等故。」
T19n0952_p0265c19║爾時，世尊為利有情故，復現大光聚呪，此呪
T19n0952_p0265c20║所有神力威德一同一字頂王輪王威神力
T19n0952_p0265c21║金剛句故。即說呪曰（歸命同上）：
T19n0952_p0265c22║「唵怛他蘖都瑟昵沙阿那嚩路枳哆姥𭸋馱那
T19n0952_p0265c23║帝殊囉始虎（二合）吽入嚩攞入嚩攞馱哿馱哿
T19n0952_p0265c24║𭡠囉弭捺囉瞋娜瞋娜頻娜頻娜虎虎吽泮
T19n0952_p0265c25║吒泮吒莎訶」
T19n0952_p0265c26║說斯呪已，於是如來頂放大光，滿三千大千
T19n0952_p0265c27║世界，光變其地，普大成現大寶蓮花，如來坐
T19n0952_p0265c28║中，雜色寶光重重晃曜，合大千界滿周空際。
T19n0952_p0265c29║一切寶花而為傘蓋，以種種寶鐸種種莊嚴，
T19n0952_p0266a01║周圍大千而為牆壁，純無價寶而嚴飾之，基
T19n0952_p0266a02║陛眾寶莊嚴。於是會中一切諸大菩薩覩斯
T19n0952_p0266a03║神變，踴躍歡喜，得大安樂。「出世、世間一切呪
T19n0952_p0266a04║法以成就者皆悉斷壞。何以故？以大光聚
T19n0952_p0266a05║力似一字王故。是光聚呪，心所憶念破斷他
T19n0952_p0266a06║呪即皆破斷——唯除一字輪呪王白傘蓋呪、超
T19n0952_p0266a07║頂呪王、佛眼母呪、佛五字心呪，餘出世世間
T19n0952_p0266a08║一切諸法悉能斷割、打撲、調伏，攝喚於前。若
T19n0952_p0266a09║有呪者得大證驗，暫讀暫誦光聚呪者，則得
T19n0952_p0266a10║摧伏一切鬼神恥撻怖辱。「金剛密迹首！是光
T19n0952_p0266a11║聚王呪勿於不淨、臭穢、腥臊、屎尿處誦，不於
T19n0952_p0266a12║無佛舍利制底處誦，勿對於諸一切呪、呪像
T19n0952_p0266a13║壇會諸有情前暫妄誦斯光聚王呪。何以故？
T19n0952_p0266a14║是光聚王呪同一字輪王力故。唯除佛舍利
T19n0952_p0266a15║塔處、淨空閑處、高山頂處、名山窟處、海岸勝
T19n0952_p0266a16║處、海逈洲處。何以故？是光聚王呪威德猛大，
T19n0952_p0266a17║能壞自他呪力威德皆無成向。若善男子、善
T19n0952_p0266a18║女人樂持讀誦是光聚王呪時，先誦一字輪
T19n0952_p0266a19║王呪及佛眼呪各七遍已，然誦斯呪，即得大
T19n0952_p0266a20║威德，四大安隱，身膚光澤，辯智聰悟。「汝密迹
T19n0952_p0266a21║首！是光王呪若成就者，則等成就一字輪王
T19n0952_p0266a22║呪三摩地故、亦能成就一切事故、能作光明
T19n0952_p0266a23║照一切故。是呪乃從一切如來一切力三摩
T19n0952_p0266a24║地涌流出現，是呪無一切如來加持力處為
T19n0952_p0266a25║現一切諸大菩薩無量威德。」
T19n0952_p0266a26║爾時，世尊為安樂一切有情故，即復說高頂
T19n0952_p0266a27║王呪曰：
T19n0952_p0266a28║「那麼娑漫哆勃馱南唵入嚩羅入嚩羅捻（奴𢯇反）
T19n0952_p0266a29║弊（并也反）特伽（魚迦反）妬瑟膩沙度那度那虎虎吽」
T19n0952_p0266b01║「說是呪神如上，若善男子、女人等樂成就一
T19n0952_p0266b02║字輪王呪者，應令內外嚴飾清潔，持以樺
T19n0952_p0266b03║皮或絹紙上，雄黃書斯高頂王呪，佩帶肩臂，
T19n0952_p0266b04║并持斯呪，即速成就。若國王、王族、大臣、僚佐、
T19n0952_p0266b05║清信男女、一切人等信斯呪者，亦令書寫，佩
T19n0952_p0266b06║頂肘臂，為諸人眾互相敬諾而不侵惱，災垢
T19n0952_p0266b07║銷滅，當得辯才，福相圓滿。若有軍將及諸兵
T19n0952_p0266b08║眾敬信斯呪，亦令書持，繫旍旗及佩頭臂，往
T19n0952_p0266b09║他軍陣皆自臣伏，互不殘害。何以故？諸如來
T19n0952_p0266b10║力加持故。是呪威力同一字輪王力，是諸如
T19n0952_p0266b11║來三摩地力等加持故。」爾時，釋迦牟尼如來
T19n0952_p0266b12║復示不思議神通威德，令滅一切惡趣、地獄
T19n0952_p0266b13║種種苦故，入于一切如來神通威德三摩地
T19n0952_p0266b14║處，即說一切如來勝頂王呪曰（歸命同上）：
T19n0952_p0266b15║「唵入嚩攞𭊅庾瑟昵沙入嚩攞入嚩攞畔馱畔
T19n0952_p0266b16║馱哪麼哪麼訥嚕麼（摸朗反）訥嚕莽訥嚕莽郝矩
T19n0952_p0266b17║㰤娜虎（二合）吽」
T19n0952_p0266b18║說是呪時，此呪威德令諸地獄眾惡有情種
T19n0952_p0266b19║種飢苦盡皆停息，一時得甘食美膳。「密迹！此
T19n0952_p0266b20║勝頂王呪是殑伽沙等諸佛神通變化，所在
T19n0952_p0266b21║方處有暫觀讀，一切諸魔則不入中，何況持
T19n0952_p0266b22║者？密迹！有人精勤受持勝頂王者，是人無不
T19n0952_p0266b23║獲得神通。是呪亦同一字輪王呪，能起神通，
T19n0952_p0266b24║入於地獄度脫有情一切重苦。密迹！此呪功
T19n0952_p0266b25║德無量無邊，我今略說少耳。」
T19n0952_p0266b26║爾時，世尊告諸菩薩言：「是五頂王呪從一切
T19n0952_p0266b27║如來力三摩地流出，我今略說少分。「密迹！若
T19n0952_p0266b28║有善男子、善女人，於無量佛所以上衣服、臥
T19n0952_p0266b29║具、湯藥、飲食、財寶、一切等物日日三時持用
T19n0952_p0266c01║供養，經百千劫，所得功德百分、千分不如有
T19n0952_p0266c02║人於三七日依法持是五頂輪王功德之一，
T19n0952_p0266c03║何況讀誦受持是等呪王？得成就決定不退
T19n0952_p0266c04║菩薩地。一切諸天大威德者見是成就五頂
T19n0952_p0266c05║王人，不起於座而迎逆者，頭破作七分。一
T19n0952_p0266c06║切諸天威光影蔽不現，是人威光過於諸天
T19n0952_p0266c07║百千萬倍。若有大福純善德人樂成佛者，則
T19n0952_p0266c08║當如法書寫、誦持是經，常以塗香、末香、燒香、
T19n0952_p0266c09║華果、飲食而供養之。若見有信佛神通威德、
T19n0952_p0266c10║一切深法、行菩薩行者，則當為說，莫有慳惜，
T19n0952_p0266c11║則得成就，於百千劫不墮地獄，得宿命智，乃
T19n0952_p0266c12║至阿耨大菩提，一切不能嬈害，所演教命人
T19n0952_p0266c13║皆敬受，若命盡時如入靜慮。「密迹！若有福德
T19n0952_p0266c14║端正，無諸缺漏，容貌圓滿，常不懈怠，惟樂
T19n0952_p0266c15║修學大乘道教，圓滿菩薩大願，超眾魔境趣
T19n0952_p0266c16║菩薩地，如是之人令得是經，成就此呪。密迹！
T19n0952_p0266c17║若見斯人，敬為善友，應以種種方便為說是
T19n0952_p0266c18║法門功德，教授儀法，是人則得成就是大五
T19n0952_p0266c19║頂王呪。「密迹！是呪王經於無量佛剎難得見
T19n0952_p0266c20║聞，若得聞者，皆是如來神力加被。若得斯經，
T19n0952_p0266c21║則是如來種族。何以故？此如來呪三摩地王
T19n0952_p0266c22║實難思議。應知此呪尊一切呪最上最勝，是
T19n0952_p0266c23║諸有情應當決定生最上心，成此五頂輪王
T19n0952_p0266c24║呪。若有有情得遇此經，清淨如法，或書、或誦
T19n0952_p0266c25║是呪是經，當知斯人則便當得是五頂呪三
T19n0952_p0266c26║摩地王，斷割結賊嗔心、恚心、妬心、害心，則為
T19n0952_p0266c27║諸天恭敬供養而恃怙故。」
T19n0952_p0266c28║一字頂王畫像法品第三
T19n0952_p0266c29║爾時，釋迦牟尼如來為利一切有情，以佛眼
T19n0952_p0267a01║觀是會大眾，告金剛密迹首：「此大明王呪頂
T19n0952_p0267a02║輪王像一切佛說，出世、世間一切畫像最上
T19n0952_p0267a03║上故，是像形好寂靜，瓔珞衣服，能運一切罪
T19n0952_p0267a04║垢有情到涅槃岸最勝三摩地。是像，佛所神
T19n0952_p0267a05║通變化。「若有擬畫輪王像者，先曾入頂輪灌
T19n0952_p0267a06║頂無勝壇，手授具足呪句、印法法式。入最勝
T19n0952_p0267a07║頂王等壇已成就者——謂阿闍梨印讚許可，
T19n0952_p0267a08║求證出世大涅槃處——如是行人乃應畫像。「正
T19n0952_p0267a09║命正行，於淨行婆羅門家善童女、或命大姓
T19n0952_p0267a10║種族父母真正善信童女教淨護飾，撚治理
T19n0952_p0267a11║絲，細密織縫，勿刀截斷。闊量四肘，長量六肘，
T19n0952_p0267a12║莫有觸污、莫用惡絲持織畫像；或闊三肘，長量
T19n0952_p0267a13║五肘。若力不辦如是織作，亦任貨求鮮淨好
T19n0952_p0267a14║者，勿還價直。持得物已，以淨香水如法蘸浴
T19n0952_p0267a15║乃得塗畫。色盞新淨，彩色調和勿用皮膠
T19n0952_p0267a16║水，用膠香調色畫彩，或取如來種族部中教
T19n0952_p0267a17║法軌則畫像亦得。「畫是像者，當以一切佛神
T19n0952_p0267a18║通月畫彩莊飾——所謂正月、五月、九月，用斯等
T19n0952_p0267a19║月——月初一日、或十五日起首畫摸。「其畫像處
T19n0952_p0267a20║於佛殿堂、或淨山間仙人窟處，是占相方圓
T19n0952_p0267a21║百步無有臭穢，水復無虫，淨美清潔。當所
T19n0952_p0267a22║畫地，日日如法香水塗灑。「取有相畫人，諸根端
T19n0952_p0267a23║具，性復真正，具信五根。若畫彩時，授八戒齋，
T19n0952_p0267a24║一出一浴，著新淨衣，斷諸談論。「先正當中畫
T19n0952_p0267a25║菩提樹，種種寶莊枝葉華果，如如意樹間雜
T19n0952_p0267a26║各異，七寶枝條、七寶葉華、真珠為蘂、赤珠為
T19n0952_p0267a27║鬚、眾寶琉璃以為諸果，或有枝出種種果芽、
T19n0952_p0267a28║或有枝出種種寶雲、或有枝出甘露如雨、或
T19n0952_p0267a29║有枝懸天眾寶衣、或有枝懸寶鐸鈴磬，或有
T19n0952_p0267b01║枝出珊瑚、琥珀、赤珠、馬瑙。「二枝間畫光電如
T19n0952_p0267b02║雲，枝葉花上又畫白鶴、孔雀、迦陵、頻伽、鸚鵡、
T19n0952_p0267b03║舍利、共命等鳥及諸好鳥。「其池畫七寶，遍
T19n0952_p0267b04║皆莊彩如是地。「樹下畫如來形，結加趺坐，坐
T19n0952_p0267b05║師子座，示說法相，備麗三十二相、八十種好，
T19n0952_p0267b06║身放圓光大光明焰，於佛頂左右有輪王圍
T19n0952_p0267b07║繞而坐。
T19n0952_p0267b08║「第一座下，右邊畫頂輪王，身金色相，瞻仰如
T19n0952_p0267b09║來，坐白蓮花，身有圓光。
T19n0952_p0267b10║「次，佛座下，左邊畫白傘蓋頂王，如菩薩形，身
T19n0952_p0267b11║服狀相有大威德，觀頂輪王，身金色相，身
T19n0952_p0267b12║有圓光，手執蓮花，坐蓮花座。
T19n0952_p0267b13║「次，白傘蓋頂王後畫超勝頂王，亦如菩薩形，
T19n0952_p0267b14║身服狀相具大威德，觀頂輪王，手執弭惹布
T19n0952_p0267b15║囉迦果，坐白蓮花。
T19n0952_p0267b16║「次，頂輪王右畫光聚頂王，身金色相，身有
T19n0952_p0267b17║圓光，作種種色，執如意珠，坐蓮花座。
T19n0952_p0267b18║「次，頂輪王左邊畫主兵神，右手覆右膝上施
T19n0952_p0267b19║之無畏，左手揚掌，坐白蓮花。
T19n0952_p0267b20║「次於光聚頂王後畫勝頂王，身金色相，結加
T19n0952_p0267b21║趺坐，觀頂輪王，左手執寶如意珠，右手仰右
T19n0952_p0267b22║膝上施之無畏，身有圓光，坐蓮花座。
T19n0952_p0267b23║「次，佛右側畫普賢菩薩，結加趺坐，手執白拂。
T19n0952_p0267b24║「次，佛左側畫彌勒菩薩，結加趺坐，手執白拂。
T19n0952_p0267b25║「次，佛座下當前右邊畫觀世音菩薩，左邊畫
T19n0952_p0267b26║金剛密迹首菩薩，各曲躬仰視，結加趺坐，坐
T19n0952_p0267b27║寶蓮華。
T19n0952_p0267b28║「次，普賢菩薩後畫曼殊室利童子菩薩，
T19n0952_p0267b29║次畫無垢慧菩薩，次畫寂靜慧菩薩，
T19n0952_p0267c01║次畫無盡意慧菩薩，次畫虛空藏菩薩，
T19n0952_p0267c02║次畫虛空無垢藏菩薩，
T19n0952_p0267c03║次畫大慧菩薩。
T19n0952_p0267c04║「是等菩薩身真金相，合掌恭敬，曲躬趺坐，坐
T19n0952_p0267c05║寶蓮花，各以種種七寶冠、天諸寶服、瓔珞環
T19n0952_p0267c06║釧而莊嚴之。
T19n0952_p0267c07║「次於彌勒菩薩後畫佛眼尊者菩薩，其狀端
T19n0952_p0267c08║正，甚有慈悲，身金色相，目觀會眾，以諸天服
T19n0952_p0267c09║遍莊嚴身，右手執寶如意珠，左手仰左膝上
T19n0952_p0267c10║施之無畏，結加趺坐，坐蓮花座。
T19n0952_p0267c11║「次畫佛毫相菩薩，同佛母狀，身金色相，右手
T19n0952_p0267c12║執蓮花，左手仰左膝上施之無畏，坐寶蓮
T19n0952_p0267c13║花，目觀輪王。
T19n0952_p0267c14║「次，佛眼菩薩座下畫遜那利大明呪王，猶如
T19n0952_p0267c15║佛母，身相色白，右手把蓮花，左手掌胸，以
T19n0952_p0267c16║諸衣服遍莊嚴身，坐寶石上目觀於佛。
T19n0952_p0267c17║「次，金剛密迹首菩薩後畫軍拏利童子金剛，
T19n0952_p0267c18║次畫金剛將童子、善臂童子、暮軷馱䋾迦
T19n0952_p0267c19║童子，是等童子顏貌熙怡，各以七寶、瓔珞、衣
T19n0952_p0267c20║服具莊嚴之。
T19n0952_p0267c21║「次，觀世音菩薩後畫馬頭觀世音大明呪王，
T19n0952_p0267c22║面目嗔怒，身赤色相，蛇為瓔珞，腕著寶釧，臂
T19n0952_p0267c23║著寶環，戴蓮花冠，目觀輪王，腰著衣服，坐寶
T19n0952_p0267c24║蓮花。
T19n0952_p0267c25║「次畫蓮花遜那利菩薩，右手把羂索，左手垂
T19n0952_p0267c26║下伸，坐蓮花座。
T19n0952_p0267c27║「次畫鉢剌拏捨嚩唎呪神，身有四手，一把
T19n0952_p0267c28║羂索、一把斧、一施無畏、一把寶果，坐蓮花上。
T19n0952_p0267c29║「次，頂輪王後畫難勝奮怒王，四面四臂，身白
T19n0952_p0267c30║色相，示耽肚相，矬如朱儒，腰畫虎皮，蛇為耳
T19n0952_p0268a01║璫，德叉迦龍王以為腰繩、婆修吉龍王以為
T19n0952_p0268a02║路膊，諸惡毒蛟遍莊嚴身，編髮為冠，遍身
T19n0952_p0268a03║火焰，立寶蓮花。右第一手把金剛杵，次第二
T19n0952_p0268a04║手以中指、無名指、小指把拳，大指押上，頭指
T19n0952_p0268a05║直申，屈肘向上。左第一手把三戟叉，
T19n0952_p0268a06║次第二手把鉞斧。正中大面怒目張口，口出
T19n0952_p0268a07║眾光，目觀於佛；右邊側面觀頂輪王；左邊側
T19n0952_p0268a08║面觀自呪者；頂上面觀如來會眾。
T19n0952_p0268a09║「次，奮怒王下畫地天神，身白色相，手把寶匣，
T19n0952_p0268a10║長跪而坐，坐寶地上。
T19n0952_p0268a11║「次，地天神右畫熙連禪河神，身靘白色，合掌
T19n0952_p0268a12║恭敬，頭上畫七蛇龍頭。
T19n0952_p0268a13║「次，熙連禪河神後畫七頭迦里大龍王、母止
T19n0952_p0268a14║鱗馱七頭龍王，各跪捧掌寶蓮花、寶珠，瞻仰
T19n0952_p0268a15║如來——是二龍已曾供養無量無數一切諸佛。
T19n0952_p0268a16║「又，地天神左畫阿難陀九頭龍王、無熱惱五
T19n0952_p0268a17║頭龍王、娑伽羅七頭龍王，各跪捧掌蓮花七
T19n0952_p0268a18║寶，瞻仰如來。
T19n0952_p0268a19║「次，大慧菩薩右畫半拏羅婆四儞觀音母也，
T19n0952_p0268a20║菩薩身白色相，著妙寶衣，七寶環釧、頭冠、瓔
T19n0952_p0268a21║珞具莊嚴身，右手把寶，左手仰左膝上施之
T19n0952_p0268a22║無畏，坐蓮花座。
T19n0952_p0268a23║「次，佛毫相菩薩後畫摩莫計金剛母也，身靘
T19n0952_p0268a24║白相，亦七寶、瓔珞、衣服具莊嚴之，右手把般
T19n0952_p0268a25║若經夾，左手把寶施之無畏，身勢頭面一如
T19n0952_p0268a26║般若波羅蜜菩薩坐寶蓮花——此菩薩乃是一
T19n0952_p0268a27║切諸佛菩薩金剛母故。
T19n0952_p0268a28║「次，金剛母後畫央俱施女金剛，
T19n0952_p0268a29║次畫金剛拳女金剛也，
T19n0952_p0268b01║次畫金剛雹女金剛。此等金剛各以白服具
T19n0952_p0268b02║世莊嚴，身坐蓮花座，為金剛母侍眷屬——是等
T19n0952_p0268b03║金剛具大威德明呪大力，能衛護故。
T19n0952_p0268b04║「次，觀音母菩薩下畫多羅女菩薩，身黃白色，
T19n0952_p0268b05║右手把青優鉢羅花，左手施之無畏，亦以種
T19n0952_p0268b06║種衣服瓔珞具莊嚴之，坐蓮花座。
T19n0952_p0268b07║「次後畫毘俱胝女菩薩，身白色相，三眼四臂，
T19n0952_p0268b08║一手把如意杖、一手把君持、一手把數珠、一
T19n0952_p0268b09║手把蓮花。「又於幀上左右二角各畫諸天，天
T19n0952_p0268b10║天各奏天樂。
T19n0952_p0268b11║「次於佛上畫八淨居天眾，散種種華而供養
T19n0952_p0268b12║佛。「幀東方邊面畫提頭賴吒天王，南邊畫
T19n0952_p0268b13║焰摩王，西邊面畫水天，北邊面畫俱廢羅天
T19n0952_p0268b14║王——此四天王名護世天王。「東北角面畫係
T19n0952_p0268b15║舍那天神及步多鬼，東南角面畫火天神及
T19n0952_p0268b16║苦行仙，西南角面畫羅剎王及所僕從，西北
T19n0952_p0268b17║角面畫風天神及所僕從，當菩提樹上畫大
T19n0952_p0268b18║梵天及梵眾天。
T19n0952_p0268b19║「次，難勝奮怒神下畫持呪者，長跪瞻仰，手把
T19n0952_p0268b20║香爐，觀頂輪王。「佛座會下畫熙連禪河。」於是，
T19n0952_p0268b21║世尊告金剛密迹首：「此像乃是大頂輪王大
T19n0952_p0268b22║畫像法，是一切佛同共說故。若有智者見
T19n0952_p0268b23║遇斯像，則信觀禮，燒香供養，今世當即壽大
T19n0952_p0268b24║福樂，於俱胝劫所作重罪則得殄滅。若有持
T19n0952_p0268b25║諸佛頂呪者、佛種族呪者、諸大菩薩種族呪
T19n0952_p0268b26║者、金剛種族呪者、及餘呪者，若已成、若未成
T19n0952_p0268b27║驗，對斯像前作本呪法，速得本呪最上成就
T19n0952_p0268b28║所求法故。」
T19n0952_p0268b29║五頂王三摩地神變加持化像品第四
T19n0952_p0268c01║爾時，釋迦牟尼佛謂金剛密迹首言：「汝復諦
T19n0952_p0268c02║聽白傘蓋頂王變像畫法，是殑伽俱胝佛為
T19n0952_p0268c03║當來諸有情故說。「若畫像者，護持織法畫匠
T19n0952_p0268c04║等准前，方圓三肘中畫菩提樹，正當樹下畫
T19n0952_p0268c05║釋迦牟尼佛，具大人相，身黃白色，示說法相，
T19n0952_p0268c06║坐師子座。佛右畫金剛密迹首，身紫赤色，
T19n0952_p0268c07║右手把金剛杵，左手把白紅脫色，合掌恭敬。
T19n0952_p0268c08║次當佛前畫白傘蓋頂王，身金色狀，具足眾
T19n0952_p0268c09║相，手把蓮花。於菩提樹上左右各畫矩律婆
T19n0952_p0268c10║天，手持寶索。上空中畫八淨居天，各掌散華，
T19n0952_p0268c11║乘眾寶雲。於佛座右畫持呪者，跪地瞻仰，
T19n0952_p0268c12║手把香爐。上下四面遍畫眾花。密迹首！此名
T19n0952_p0268c13║曰白傘蓋頂王變像畫法。」
T19n0952_p0268c14║復告金剛密迹首言：「我當復說光聚頂王變
T19n0952_p0268c15║像畫法。畫法如上結護，或方圓三肘、一肘。
T19n0952_p0268c16║菩提樹下畫釋迦牟尼佛，結加趺坐，放種種
T19n0952_p0268c17║寶光明焰，示說法相，坐向蓮花寶師子座。樹
T19n0952_p0268c18║上左右畫矩律婆天，手持寶索。又於上空畫
T19n0952_p0268c19║八淨居天，各掌散花，乘眾寶雲。座下右邊
T19n0952_p0268c20║畫持呪者，䟡跪瞻佛，手把香爐。佛後畫山，
T19n0952_p0268c21║種種莊嚴。當佛座下畫大海水，水中多畫蓮
T19n0952_p0268c22║花、魚、獸。密迹首！此名光聚頂王像，是諸佛說，
T19n0952_p0268c23║為導有情成就諸法、令脫難故。
T19n0952_p0268c24║「次說超頂王像。若畫像者，所治織法如上，或
T19n0952_p0268c25║方圓三肘、一肘。菩提樹下佛說法如上，以右
T19n0952_p0268c26║手申仰右膝上施無畏，左手橫仰置當臍下，
T19n0952_p0268c27║頂放眾光。樹上左右畫矩律婆天如前，八淨
T19n0952_p0268c28║居天亦如上，畫持呪者亦如上。此名超頂王
T19n0952_p0268c29║像，是一切佛為憐慜有情故說。
T19n0952_p0269a01║「次說勝頂王像。若畫者皆如上。菩提樹下坐
T19n0952_p0269a02║佛說法，以右手揚掌，左手任著，亦有師子
T19n0952_p0269a03║座，頂放眾光。樹上左右亦同，八淨居天亦
T19n0952_p0269a04║同，持呪者亦同。此名勝頂王像，是一切佛為
T19n0952_p0269a05║利有情故說。
T19n0952_p0269a06║「復次，密迹首！汝應盡知諸佛菩薩有無量色
T19n0952_p0269a07║身變化導引有情。有情為欲成就是等呪
T19n0952_p0269a08║者，應常正發慈悲心、喜心、捨心、布施心、忍
T19n0952_p0269a09║心、持戒心、精進心、靜慮心、般若波羅蜜心、
T19n0952_p0269a10║無上菩提心，利益有情。隨方任得疊絹紙板
T19n0952_p0269a11║上，一肘、半肘皆任畫之而供養之，則得最上
T19n0952_p0269a12║成就五頂輪王三摩地，能令行者速得不退
T19n0952_p0269a13║故。」
T19n0952_p0269a14║五佛頂三昧陀羅尼經卷第一