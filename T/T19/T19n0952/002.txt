T19n0952_p0269a15║
T19n0952_p0269a16║
T19n0952_p0269a17║五佛頂三昧陀羅尼經卷第二
T19n0952_p0269a18║
T19n0952_p0269a19║大唐天竺三藏菩提流志奉　詔譯
T19n0952_p0269a20║五頂王行相三昧耶品第五
T19n0952_p0269a21║爾時，金剛密迹首合掌恭敬，白言：「世尊！如來、
T19n0952_p0269a22║無上應、正等覺！願唯垂愍，為修行者略說頂
T19n0952_p0269a23║王行法成就甚深理趣、廣大威德。」復白：「世尊！
T19n0952_p0269a24║一切餘呪皆依此呪中所誦持者，云何得成？」
T19n0952_p0269a25║是時世尊謂金剛密迹首言：「善哉，善哉！密迹
T19n0952_p0269a26║首！汝能善發此問而問於我，汝當諦聽諦聽，
T19n0952_p0269a27║淨心持念，我今為汝說。一切諸佛行法理趣
T19n0952_p0269a28║金剛句義從無量佛最勝偈句理法所生，為
T19n0952_p0269a29║得利益成就呪者。」爾時，釋迦牟尼世尊普觀
T19n0952_p0269b01║大眾，以大梵聲讚伽他曰：
T19n0952_p0269b02║「釋迦大師子，無量菩提門，
T19n0952_p0269b03║理趣自在行，當為最上使。
T19n0952_p0269b04║見苦迫有情，樂持行此法，
T19n0952_p0269b05║天人共戴仰，當成無上尊。
T19n0952_p0269b06║修習此最法，大妙陀羅尼，
T19n0952_p0269b07║信及樂供養，心迹應菩提。
T19n0952_p0269b08║住塔、淨堂室、河邊及泉側、
T19n0952_p0269b09║獨樹山窟中、山林多花處，
T19n0952_p0269b10║獨坐堅固心，潔身、口清淨。
T19n0952_p0269b11║是處食、行、住，依法常禁誡，
T19n0952_p0269b12║一心憶持呪，識祕三摩地。
T19n0952_p0269b13║出生及成就，證法成就已，
T19n0952_p0269b14║所樂皆圓滿，不久獲菩提。
T19n0952_p0269b15║當用二種意，持戒并善伴，
T19n0952_p0269b16║成就此不難。不動心堅極，
T19n0952_p0269b17║佛頂菩提法，此則身得證。
T19n0952_p0269b18║若無同法伴，勤修為有情，
T19n0952_p0269b19║難思眾多相，則此身得證。
T19n0952_p0269b20║誠心印塔法，誦呪修大法，
T19n0952_p0269b21║一一分明解，則此身得證。
T19n0952_p0269b22║竪固甚精進，廣大心無量，
T19n0952_p0269b23║作法為最上，則此身得證。
T19n0952_p0269b24║身支相具足，質直具善福，
T19n0952_p0269b25║能忍苦、飢、渴，是人堪成就。
T19n0952_p0269b26║如是善根者，若當得此經、
T19n0952_p0269b27║及得此法門，彼亦不久時，
T19n0952_p0269b28║最勝證成就。」
T19n0952_p0269b29║爾時，世尊謂金剛密迹首言：「我滅度後，有癡
T19n0952_p0269c01║頑罪惡有情，及有住壽我所幢相苾芻、苾芻
T19n0952_p0269c02║尼、鄔波塞迦、鄔波斯迦，常好隨逐愚癡邪
T19n0952_p0269c03║見、諸惡談論，貪著美味，懈怠少德，如來威德、
T19n0952_p0269c04║靜慮、十力、無畏、大乘說，不信忍，無力順修菩
T19n0952_p0269c05║薩律行方便法教，謗心毀呰，不敬不信諸
T19n0952_p0269c06║佛菩薩三摩地門神通威德，彼等持作不得
T19n0952_p0269c07║成就，則加謗我及謗菩薩，唱言：『此法非佛所
T19n0952_p0269c08║說，是魔所說。』妄說菩薩、及行大我，勤持是呪
T19n0952_p0269c09║善男子、善女人等謗毀惱亂、作諸障礙，因此
T19n0952_p0269c10║咎殃當得無間無量重罪。「是故，密迹！有善男
T19n0952_p0269c11║子、善女人等願欲發行菩薩行者，堅固信向，
T19n0952_p0269c12║一心正願，常樂書寫大乘經典，讀誦供養，
T19n0952_p0269c13║為他解釋，依《寶雨經》行學菩薩一一法門，加
T19n0952_p0269c14║行法行則得成就。」復謂：「密迹！呪何所成就？從
T19n0952_p0269c15║身勤懇布施、持戒、忍辱、精進、定、惠、清淨，一心
T19n0952_p0269c16║修習則速成就。」
T19n0952_p0269c17║於時金剛密迹首復白佛言：「世尊！云何行是
T19n0952_p0269c18║頂輪王祕密門觀想護淨？世尊！惟垂願為解
T19n0952_p0269c19║釋，猶此法支法具足故，速得頂王成就證法。」
T19n0952_p0269c20║爾時，世尊誥金剛密迹首言：「汝復諦聽！我
T19n0952_p0269c21║為利益薄德、尠福、少精進者說一切祕密門
T19n0952_p0269c22║修持法時，每日三時洗淨浴法，不貪諸欲，念
T19n0952_p0269c23║心無亂，唯一想佛。慈心備緣十方有情，持以
T19n0952_p0269c24║淨土、乾牛糞末和呪，澡手洗淨，浴身著浴襯
T19n0952_p0269c25║衣，結印護身。
T19n0952_p0269c26║「護身呪曰：
T19n0952_p0269c27║「『唵　麼麼　虎吽（二合）儞（入）』
T19n0952_p0269c28║「復當誦此呪七遍護身，若懺罪障、求趣神通，
T19n0952_p0269c29║當用白土，無虫，勿赤、勿黑、勿臭、勿穢；若求豐
T19n0952_p0270a01║饒，用黃白土，其土無虫，亦勿臭穢；若降伏法，
T19n0952_p0270a02║用黑赤土；若欲尊他，當用不白不黑土；若欲
T19n0952_p0270a03║他人愛敬讚歎，用青赤土。如此等法，智者善
T19n0952_p0270a04║知。
T19n0952_p0270a05║「取土呪曰：
T19n0952_p0270a06║「『唵娜（乃哿反）囉（上）虎吽（二合）』
T19n0952_p0270a07║「呪土七遍，撅取土作一切法。「若遇清潔靈聖
T19n0952_p0270a08║河泉，水有眾鳥，於四岸上多花果樹，福勝吉
T19n0952_p0270a09║祥，入中澡浴。
T19n0952_p0270a10║「加持洗浴呪曰：
T19n0952_p0270a11║「『唵入嚩（無可反）攞虎吽（二合）』
T19n0952_p0270a12║「復誦此呪七遍，護身、灌頂、洗浴。是水雖聖，若
T19n0952_p0270a13║有畏難、及多婦人、小兒、畜獸踐穢，則不堪浴。
T19n0952_p0270a14║「加持呪曰：
T19n0952_p0270a15║「『唵跛囉（二合）入囉（二合）攞虎吽（二合）』
T19n0952_p0270a16║「若所浴時，呪土七遍，置土淨處，勿穢勿唾。
T19n0952_p0270a17║「次，被甲呪曰：
T19n0952_p0270a18║「『唵入嚩（二合）攞諦闍（而者反）虎吽（二合）』
T19n0952_p0270a19║「若當浴時，以右手頭指、中指、無名指、小指急
T19n0952_p0270a20║把拳，覆置心下，以大指直竪按於心上，誦被
T19n0952_p0270a21║甲呪，呪拳指七遍，想成被甲被束甲冑。呪曰：
T19n0952_p0270a22║「『唵入嚩（二合）攞播囉訖囉（上）麼麼唬吽（二合）』
T19n0952_p0270a23║「是呪又呪心上，拳指身體七遍，安徐入水，令
T19n0952_p0270a24║水至腰。
T19n0952_p0270a25║「一切頂王心呪曰：
T19n0952_p0270a26║「『唵卓（知古反）嚕嚕（彈舌聲合）畔馱莎訶』
T19n0952_p0270a27║「是呪，入水、火誦七遍，則當禁止毘那夜迦、水
T19n0952_p0270a28║中龍黿不相災害，及能成護一切事業。「又，重
T19n0952_p0270a29║呪土七遍，分為三分，三種揩洗——先以一分
T19n0952_p0270b01║從脚塗揩洗至于膝，次以一分從膝塗揩洗
T19n0952_p0270b02║至于臍，次以一分從臍塗洗、乃至肩、臂、面、手、
T19n0952_p0270b03║背等。「浴已著衣，又以斯呪呪水七遍，三灑頭
T19n0952_p0270b04║上，靜默斷語。「又誦此呪作護身法、次誦難
T19n0952_p0270b05║勝奮怒王呪、次誦佛毫相菩薩呪、次誦佛眼
T19n0952_p0270b06║菩薩呪、次誦摧碎頂王呪……，如是呪等持護
T19n0952_p0270b07║一切最為勝上。「若佛種族呪中作法，佛眼呪
T19n0952_p0270b08║上；是五頂輪呪中作法，亦佛眼呪為最為
T19n0952_p0270b09║上；若結壇地界及十方界，自護護伴，當用摧
T19n0952_p0270b10║碎頂王呪及一切頂王心呪。
T19n0952_p0270b11║「淨身口呪曰：
T19n0952_p0270b12║「『那莫薩嚩勃馱菩地薩埵南唵　戌殿（引）捺囉
T19n0952_p0270b13║輸馱那野莎訶』
T19n0952_p0270b14║「是佛族呪，若入壇時，著淨衣已，呪水三遍，嗽
T19n0952_p0270b15║口，灑灌頭、耳、肩、心，整儀直視，發大悲心，整步
T19n0952_p0270b16║徐行，直入壇內。「如是，智者恒著新淨㲲布等
T19n0952_p0270b17║衣，修斯呪法，常以一切頂王心呪呪一切
T19n0952_p0270b18║物，輪王像前持供獻已，坐茅草上，一心想像
T19n0952_p0270b19║諸佛菩薩，誦呪、結印、啟召、發願，諦觀於像，身
T19n0952_p0270b20║不動搖、目不瞬視，結蓮花印，啟佛坐印，如是
T19n0952_p0270b21║作持。何以故？謂得佛座，菩薩座故。
T19n0952_p0270b22║「次，把數珠呪曰：
T19n0952_p0270b23║「『唵遏部羝　弭惹曳悉地悉馱喝㗚（二合）挮莎
T19n0952_p0270b24║訶』
T19n0952_p0270b25║「是佛族呪，用菩提子珠，每持珠皆呪三遍，速
T19n0952_p0270b26║得成向正等菩提三等證法，其一切陀羅尼
T19n0952_p0270b27║法亦如此三成就等法。求富貴豐饒，用金、銀
T19n0952_p0270b28║珠；求當成就一切勝事，用頗梨珠。所穿珠絛
T19n0952_p0270b29║童女合持，各誦本呪，呪珠貫繫。
T19n0952_p0270c01║「呪數珠呪曰：
T19n0952_p0270c02║「『娜謨皤伽嚩底　悉睇娑娑馱野　娑馱野
T19n0952_p0270c03║悉馱梯莎訶』
T19n0952_p0270c04║「誦以斯呪呪珠貫已，掬珠合掌，又呪七遍，是
T19n0952_p0270c05║名受持珠法。「常坐茅草，一心靜默，著芻麻衣，
T19n0952_p0270c06║持誦課訖，作安隱法。「若時數畢，當又呪特室
T19n0952_p0270c07║利木、或蜜攞木、或白栴檀木、或楓香木，橫
T19n0952_p0270c08║十二指，頭齊劈截，作安隱法、作富饒法皆上
T19n0952_p0270c09║成就；若棘針木、佉陀羅木、迦羅弭羅木等，橫
T19n0952_p0270c10║十二指，頭銛劈截，作調伏法亦上成就；無
T19n0952_p0270c11║上等木但得葉作，葉元虫者亦得成就。當以
T19n0952_p0270c12║牛糞和諸香水，每日塗灑坐臥處及灌頂處，
T19n0952_p0270c13║所用水時皆淨細濾，內外衣服常淨澣濯。如
T19n0952_p0270c14║斯作法若不成就，則加一切頂輪王心呪，遍
T19n0952_p0270c15║遍同誦；又不成就，復加佛眼呪等，三皆同誦，
T19n0952_p0270c16║心莫縱懞。「是佛眼呪，過去諸佛曾已共說，我
T19n0952_p0270c17║今復說，為當成就懺五逆者。持此一字頂輪
T19n0952_p0270c18║王呪得大證成，何況性淨、具信根者持不成
T19n0952_p0270c19║就？「若是呪者無此五頂輪王像對坐持念，如
T19n0952_p0270c20║佛說像想像目前，一心瞻仰，合掌禮已，端加
T19n0952_p0270c21║趺坐。
T19n0952_p0270c22║「定想心呪曰：
T19n0952_p0270c23║「『那謨囉（上）怛那怛囉夜耶阿（上）者攞弭𭊛莎訶』
T19n0952_p0270c24║「誦一七遍，結想大印上有無量眾寶，大山下
T19n0952_p0270c25║想有大海清水，山上想有無量百千大葉七
T19n0952_p0270c26║寶蓮花，花臺大圓廣博，莖復麁大。蓮花臺
T19n0952_p0270c27║葉上想有寶帳半滿月等，寶珠、鈴磬、真珠、網
T19n0952_p0270c28║縵周匝彌飾。中有釋迦牟尼如來，身具三十
T19n0952_p0270c29║二大人相、八十妙好，結加趺坐，坐師子座，目
T19n0952_p0271a01║觀頂王像。如上說像，想皆有之。殿上想有七
T19n0952_p0271a02║寶傘蓋，以眾寶網四布莊嚴。如是想觀，縱廣
T19n0952_p0271a03║百尺想成百尺、縱廣一里想成一里、縱一由
T19n0952_p0271a04║旬想一由旬、展轉乃至色究竟天，觀是行相
T19n0952_p0271a05║心莫猶豫、隨逐諸境惑觀亂心。
T19n0952_p0271a06║「觀想大海呪曰：
T19n0952_p0271a07║「『唵弭麼路娜地虎吽』
T19n0952_p0271a08║「誦七遍，觀想大海清淨明徹，無有動渴，顯現
T19n0952_p0271a09║分明。
T19n0952_p0271a10║「當海心中觀想寶山。呪曰：
T19n0952_p0271a11║「『唵阿者攞虎吽』
T19n0952_p0271a12║「誦七遍已，觀想寶山周圓廣麗，具足眾寶，光
T19n0952_p0271a13║飾顯現。
T19n0952_p0271a14║「次，寶山蓮花呪曰：
T19n0952_p0271a15║「『唵虎（引）迦（上）麼攞莎訶』
T19n0952_p0271a16║「誦七遍，觀想無量百千大葉七寶蓮花，鬚、蘂、
T19n0952_p0271a17║臺、莖光飾顯現。
T19n0952_p0271a18║「觀想寶殿呪曰：
T19n0952_p0271a19║「『那莫薩嚩怛他誐哆（去）南唵薩嚩吐（去引）櫱羝
T19n0952_p0271a20║薩叵囉（上）伊摩吽（二合）伽誐那劍莎訶』
T19n0952_p0271a21║「誦七遍，觀想寶殿種種莊嚴光飾顯現。
T19n0952_p0271a22║「次誦本所持呪啟請佛會，眾寶殿中想持香
T19n0952_p0271a23║雲、香花、香食、香水供獻佛會，則發願言：『唯願
T19n0952_p0271a24║聖眾各以神力住受供養。』乃待周畢。
T19n0952_p0271a25║「次誦一切頂王心呪一百八遍，結持東西南
T19n0952_p0271a26║北、四維上下。
T19n0952_p0271a27║「已次觀壇大界中，想香水海浴釋迦牟尼真
T19n0952_p0271a28║報身佛。又當一時想浴一切佛身、及佛種族、
T19n0952_p0271a29║菩薩呪神、并呪神。「想總浴已，又想種種栴檀
T19n0952_p0271b01║塗香一時塗飾一切佛身、及佛種族、菩薩、呪
T19n0952_p0271b02║神等。又想種種奇妙繒綺、金縷袈裟、頭冠瓔
T19n0952_p0271b03║珞、及諸衣服一時披串一切佛身、及佛種族、
T19n0952_p0271b04║菩薩、呪神，想啟會坐。次想持獻諸飲食一
T19n0952_p0271b05║時供養一切諸佛，及佛種族、菩薩、神已，行者
T19n0952_p0271b06║則此善根，心口發露，誠懺眾罪，迴向菩提，請
T19n0952_p0271b07║佛轉大法輪。「仁者當即諦觀鼻端，想心無惑，
T19n0952_p0271b08║右手掐珠，左手當胸結數珠印，𨒄𨒄誦呪。數
T19n0952_p0271b09║課滿已，置以數珠淨潔合處，印呪護持。重燒
T19n0952_p0271b10║香，想諸花香如法供獻，則誦本呪解壇方界，
T19n0952_p0271b11║合掌頂禮，依方發遣。「如是想法三十旬日，靜
T19n0952_p0271b12║斷諸論，每日三時，得見證地三摩地門。」
T19n0952_p0271b13║五頂王儀法祕密品第六
T19n0952_p0271b14║爾時，釋迦牟尼世尊復謂金剛密迹主言：「此
T19n0952_p0271b15║頂王呪成就法行，諸佛共說，為得利益成就
T19n0952_p0271b16║頂王。「密迹！過去現在一切如來說無差別偈
T19n0952_p0271b17║句教行皆悉空寂幽閑勝處，我略示說。於大
T19n0952_p0271b18║名山聖所居處、或仙神窟、或空新室處、獨林
T19n0952_p0271b19║泉處……，以斯等處一心善淨修行是法。諸不善
T19n0952_p0271b20║法極淨割除，於善淨法生深入意，是二句法
T19n0952_p0271b21║蔓延，能生善、不善業。是故，若食飲食，滋味
T19n0952_p0271b22║辛甘酢淡，勿欲貪餮、耽嗜過飲。若為貪便，不
T19n0952_p0271b23║能持誦供養燒火，定心不生。「是故，呪者離
T19n0952_p0271b24║斷貪愛，恒於初夜隨力轉讀《大方廣佛花嚴
T19n0952_p0271b25║經》、《寶雲經》、餘大乘經。「至中夜分，敷淨茅草，周
T19n0952_p0271b26║四方結界結印，呪印護持身，如師子王，頭
T19n0952_p0271b27║南面東，右脇枕手，疊足而臥，是布瑟置迦念
T19n0952_p0271b28║誦時、燒火食時臥法。「若扇底迦念誦時、燒火
T19n0952_p0271b29║食時，頭東南方，面東北方，右脇枕手，疊足而
T19n0952_p0271c01║臥。「若阿毘柘嚕迦念誦時、燒火食時，頭西
T19n0952_p0271c02║面南，右脇枕手側，疊足而臥。「若睡夢夢見上
T19n0952_p0271c03║菩提樹、栴檀香樹、弭攞樹、欝頭末羅樹，名證
T19n0952_p0271c04║中品速成就相；若夢見乘白鶴、孔雀、金翅鳥
T19n0952_p0271c05║等，名證上品速成就相；若有夢見上樓閣
T19n0952_p0271c06║幢、蹈花鬘上、或見手把箜篌詣入、僧眾上
T19n0952_p0271c07║塔乘船，名證下品速成就相；若有夢見栴
T19n0952_p0271c08║荼羅人、猪、狗、馲駝、驢、死人等，若觸、若近，是障
T19n0952_p0271c09║不成。如是等相，智者應知。「若毘那夜迦作諸
T19n0952_p0271c10║障惱，持以粳米和烏麻油，日日三時，一呪一
T19n0952_p0271c11║燒各一千八遍，滿三七日則得夢見本神現
T19n0952_p0271c12║身，教告語言：『汝去某處。』酥蜜相和，日夜三
T19n0952_p0271c13║時，一時一呪一燒，各一千八遍，三日夜則得
T19n0952_p0271c14║夢見毘那夜迦所有真法。『汝去喫食，所有真
T19n0952_p0271c15║道汝當成辦。』若教覺已，加念神呪：『願當為現
T19n0952_p0271c16║大丈夫相，勿為我現天女狀相，亂我心境，妄
T19n0952_p0271c17║生貪著、愚癡等心。』又持護身，覆復安睡。「若持
T19n0952_p0271c18║誦時，勿念過去種種嬉謔雜欲漏法、亦勿欲
T19n0952_p0271c19║計未來眾事、諸餘法散動亂我心，惟一繫
T19n0952_p0271c20║想入於呪文一一句理。若心欲生，觀身膖壞；
T19n0952_p0271c21║若心瞋生，慈心觀住；若心癡生，十二緣觀；若
T19n0952_p0271c22║心數緣顛倒生住，則心觀想呪神在頂，持以
T19n0952_p0271c23║花香先前供養，結加趺坐，如法念誦。若少不
T19n0952_p0271c24║依是法，或則為障礙、毘那夜迦破壞食噉。「若
T19n0952_p0271c25║有未曾入此輪王大種族壇場阿闍梨教授法
T19n0952_p0271c26║者自持斯法，則便常為毘那夜迦如影逐身，
T19n0952_p0271c27║障獻食、獻香、獻花、飯食、香水、燒火、呪聲，不令
T19n0952_p0271c28║得到獻本呪神。「此頂輪王若成就者，則常不
T19n0952_p0271c29║為姥賴馱吒迦、毘那夜迦王作生障難，況
T19n0952_p0272a01║餘一切毘那夜迦能障難耶？是故，智者成就
T19n0952_p0272a02║呪法，當以難勝奪怒王呪、或以輪王僕從呪
T19n0952_p0272a03║於持誦時、燒火食時將護其身。
T19n0952_p0272a04║「若不依法一一護身則難成就，常為諸惡天、
T19n0952_p0272a05║龍、藥叉、羅剎、惡姤仙類、茶枳尼鬼、畢舍遮鬼、
T19n0952_p0272a06║餓鬼處處隨逐，伺求障惱，破壞虛耗。「是呪法
T19n0952_p0272a07║中莫以曼陀羅花、弭攞花、遏迦花等時獻供
T19n0952_p0272a08║養，及諸佛頂供養法中亦勿供養，應以惹底
T19n0952_p0272a09║花、頭鉢羅花、俱物頭花、諭底迦花，及餘種類
T19n0952_p0272a10║欝勃名花，持此花等常以供養五頂輪王。「若
T19n0952_p0272a11║有呪者於一二三度精修此法，不證悉地，倍
T19n0952_p0272a12║應勤懇，精專修習，乃至七度。「海河潬上，日
T19n0952_p0272a13║日三時印砂佛塔，隨力印修并轉大乘諸餘
T19n0952_p0272a14║經典。印是塔數滿三十萬，謂滅先世十重
T19n0952_p0272a15║障業。隨即供養此一一塔，以塗末香、諸妙花
T19n0952_p0272a16║香佛前獻供供養，於一一塔坐前誦呪一百
T19n0952_p0272a17║八遍。智者如是精法修持不成就者，謂宿障
T19n0952_p0272a18║重。又加日日印一肘塔一千已上，若五逆重
T19n0952_p0272a19║罪亦得銷滅，況餘宿障？如斯依法精勤修
T19n0952_p0272a20║治，但誦持呪亦得銷滅，何況印塔？
T19n0952_p0272a21║「又法，詣住江河岸側，持以蓮花，一呪一擲江
T19n0952_p0272a22║河水中，滿十萬箇則得成向，何況倍加而不
T19n0952_p0272a23║成就？若不如是處修行法者，則不成辦。如
T19n0952_p0272a24║斯呪法，薄尠福人使加印塔乃得成就，殖
T19n0952_p0272a25║福德人但所依法誦持供養則得成就。「如是
T19n0952_p0272a26║成者，勤誦持呪為根本。是故，堅固精進清淨
T19n0952_p0272a27║求菩提者畢定成就。未曾見呪在經自成，要
T19n0952_p0272a28║假精進，為於菩提、師僧、父母、及苦眾生，勤功
T19n0952_p0272a29║修習，合掌頂禮，依法誦呪，剪除障垢乃得成
T19n0952_p0272b01║就，為大功德。「劫初有情質直純善，福德高
T19n0952_p0272b02║勝，隨作隨成，不等今我釋迦牟尼如來出
T19n0952_p0272b03║濁惡世得解脫時、及弟子等證解脫時，相續
T19n0952_p0272b04║勤斷猜疑罔心，具足精進，淨修福事即得
T19n0952_p0272b05║成證。若福德上，依法修持，速獲成就；若福德
T19n0952_p0272b06║尠，依法修持，久乃成就。「是最上呪若證成
T19n0952_p0272b07║就，則得高勝無等等故。譬假琉璃寶並蓮花
T19n0952_p0272b08║光寶，功力價直陪數不及無諭，況疋？故此
T19n0952_p0272b09║頂輪王呪力不思議，勇猛殊特。「行者應常持
T19n0952_p0272b10║鉢乞食，若得飯餅，復淨濤擇分為三分——一
T19n0952_p0272b11║分奉獻佛、神、諸天，若食獻已，持施水陸一
T19n0952_p0272b12║切有情；一分施有外來乞者，若無乞者，施及
T19n0952_p0272b13║禽獸；一分持以依法自食。若有作求安隱法
T19n0952_p0272b14║時，面北坐食；若有作求富饒法時，面東坐食；
T19n0952_p0272b15║若有作求調伏法時，面南坐食。行者常起慈
T19n0952_p0272b16║心，念諸有情受眾苦者，誓當度脫。「若大苾
T19n0952_p0272b17║芻、若鄔波索迦持梵行者、若心慈悲獨行持
T19n0952_p0272b18║法，則無障礙。「是故，智者樂欲安隱、富饒、速成
T19n0952_p0272b19║證者，應常定心恭敬，合掌禮佛。塔淨治灑地，
T19n0952_p0272b20║持以牛糞和黃土泥塗摩壇地，誦以一切頂
T19n0952_p0272b21║王心呪、或誦摧碎頂王呪，呪白芥子、淨灰七
T19n0952_p0272b22║遍，布散七方結為方界。持以四橛，繫以線索，
T19n0952_p0272b23║呪之七遍，四角圍釘，結方地界，安布坐位，種
T19n0952_p0272b24║種供獻，護身結印，請召供養，誦呪燒火，自身
T19n0952_p0272b25║驗成。「先初供養釋迦牟尼如來，次當供養明
T19n0952_p0272b26║頂王，次當次第供養一一頂王，次當供養觀
T19n0952_p0272b27║世音菩薩及所種族，次當供養金剛密迹主
T19n0952_p0272b28║菩薩及所種族，次當供養與願頂王及所種
T19n0952_p0272b29║族。如是供養，一一次第皆持香花，前想供養
T19n0952_p0272c01║已，次當供獻世間天神，如斯供獻名三種族
T19n0952_p0272c02║供養法則。「愚癡嬰人無所曉解，種種謗毀，
T19n0952_p0272c03║說一切呪者、說諸呪法盡是漫語，智者若
T19n0952_p0272c04║遇如是癡人，應自觀諸佛實說，亦不虛施，但
T19n0952_p0272c05║精專至修供養法、扇底迦法、布瑟置迦法、阿
T19n0952_p0272c06║毘柘嚕迦法。「若布瑟置迦法，念誦時、燒火食
T19n0952_p0272c07║時，面東向，一心加趺端坐，呪後每加『莎訶』句。
T19n0952_p0272c08║「若扇底迦法，作念誦時、燒火食時，面北方，定
T19n0952_p0272c09║心結加趺坐，亦每呪後加『莎訶』句。
T19n0952_p0272c10║「若阿毘柘嚕迦法，念誦作法、燒火食時，面向
T19n0952_p0272c11║南，瞋怒，左脚踏右脚側上蹲坐，亦每呪後
T19n0952_p0272c12║加『唬吽』等句。
T19n0952_p0272c13║「若欲常作扇底迦法，以烏油麻和白芥子作
T19n0952_p0272c14║火食法。「若欲常作布瑟置迦法，亦以烏油麻
T19n0952_p0272c15║和白粳米作火食法。「若欲拔去佛法中刺，作
T19n0952_p0272c16║阿毘柘嚕迦法，以毒藥和檳榔伽里根作火
T19n0952_p0272c17║食法。
T19n0952_p0272c18║「作布瑟置迦法，以弭攞木、阿輸迦木、阿縒那
T19n0952_p0272c19║木、菩提木、薩惹迦木常然燒火。
T19n0952_p0272c20║「扇底迦法，以尼劬陀木、𮨅頭末羅木、阿說他
T19n0952_p0272c21║木、天門冬草等常燒火。
T19n0952_p0272c22║「阿毘柘嚕迦法，以佉他羅木、無樓木、苦練木、
T19n0952_p0272c23║迦囉弭攞木等常燒火。
T19n0952_p0272c24║「調伏他惡心令善，名阿毘柘嚕迦。
T19n0952_p0272c25║「蠲除災障，一切寧靜故，名扇底迦。
T19n0952_p0272c26║「願得圓滿求者如意故，名布瑟置迦。
T19n0952_p0272c27║「如是等法，於一切處，呪者善思依法修習，為
T19n0952_p0272c28║此教中得最上故。「於欲辟除此教法中一切
T19n0952_p0272c29║災障故，應作如是，除斯法者更不應作。「此
T19n0952_p0273a01║所行者，慈心、一切梵行清淨，莫如外道髮長
T19n0952_p0273a02║胛銛，則得清潔。若髮長，備蟣虱所生，隨生障
T19n0952_p0273a03║咎，梳洗多功，念誦數少；若胛銛長，裹停垢穢，
T19n0952_p0273a04║捻香、燒香便即污觸，隨生障咎。「日月蝕時作
T19n0952_p0273a05║上成就，於一切時處亦持，勿觀論、勿譏謗和
T19n0952_p0273a06║上、闍梨過與非過。「若所供養呪師之時，忽見
T19n0952_p0273a07║呪神受天快樂，勿愛願同。見有國土無主
T19n0952_p0273a08║交亂時，勿住中修法念誦，又勿住於神龍
T19n0952_p0273a09║護地、藥叉羅剎常集住地、屍陀林地、無佛法
T19n0952_p0273a10║地、虎狼住地、多蚊虻地、無雨方地、多饒風地、
T19n0952_p0273a11║多賊住地、屠殺住地、沽酒地、賣經像地、賣凶
T19n0952_p0273a12║具地、婬女住地、及眾難地皆勿住中營法
T19n0952_p0273a13║念誦，作求諸法悉不成就。「念誦法中，燒火
T19n0952_p0273a14║法勝，天神喜滿，譬人飽食，歡喜充適。是故，佛
T19n0952_p0273a15║說一切念誦品法中此法為最，亦不論似國
T19n0952_p0273a16║王下劣、如藥叉相女。「如佛所說，念誦、燒火、一
T19n0952_p0273a17║切法事，廣功廣成、少功少成。亦勿施他酒、肉、
T19n0952_p0273a18║毒藥、刀、劍、弓、箭、斧槊之具，亦勿讚殺、快殺、方
T19n0952_p0273a19║便殺、謨殺，亦不占說他災吉事，亦不施他迷
T19n0952_p0273a20║倒癡法，及所恐怖一切有情不安隱法皆勿
T19n0952_p0273a21║應作。遇下淨步多鬼處、有屍鬼處、藥叉羅剎
T19n0952_p0273a22║等處，常一出入想為清淨，於念誦處結加趺
T19n0952_p0273a23║坐，想諸妙法成香水河，身沒澡浴，結浴呪印
T19n0952_p0273a24║印身，想為佛、菩薩等身，即以塗香遍身塗
T19n0952_p0273a25║飾，一至念誦，不應動搖、漫視聽察、謦咳唾
T19n0952_p0273a26║嗽。若有破坐、動搖、謦欬，即重輪結浴印印
T19n0952_p0273a27║身，持以淨水、洗手、嗽口，乃復誦念，亦得上法、
T19n0952_p0273a28║中法、下法定成就故。」
T19n0952_p0273a29║五頂王成就法品第七
T19n0952_p0273b01║爾時，世尊復為導利諸有情故，說大成就頂王
T19n0952_p0273b02║法：「小智有情貪世間之法，心不精專；智者依
T19n0952_p0273b03║法修習，定當成向。每日請召之時，世間諸神、
T19n0952_p0273b04║空神、星神，隨所住神，一心念誦，隨喚來住，常
T19n0952_p0273b05║當結界護身，誦呪作法。若不護身、結界、結印，
T19n0952_p0273b06║則為奪人精氣鬼奪所呪力——六分偷五、或
T19n0952_p0273b07║全偷奪——或為荼枳尼鬼奪所呪力。若恐偷奪，
T19n0952_p0273b08║則誦一切頂王呪、難勝王呪，定使却全本所
T19n0952_p0273b09║持呪。」於時，世尊又觀來世一切呪者——薄德少
T19n0952_p0273b10║福，樂著嬉戲，不善同伴，耽盻女色，於戒缺漏——
T19n0952_p0273b11║為說教法：「則心思惟堅持六念，係修呪法、
T19n0952_p0273b12║發菩提心即得成就。密迹！離菩提心外即無
T19n0952_p0273b13║成辦。何以故？以呪威力能成菩提，以菩提心
T19n0952_p0273b14║大威力故，其能全呪者速得成就。「呪者不食
T19n0952_p0273b15║青、黑等物，亦不佛床、法床、僧床、和上、闍梨、
T19n0952_p0273b16║父母等床坐臥，喫食亦不頰食——如毘柰耶儀
T19n0952_p0273b17║法——乃至不得語食、傳器食，不得手指揩齒。
T19n0952_p0273b18║呪者應知正加趺坐，如法默然食。「若念誦
T19n0952_p0273b19║時、若作法時、若請召修法時，應斷一切善、不
T19n0952_p0273b20║善語，如法誦念。亦勿與他一床坐臥，傳著衣
T19n0952_p0273b21║服、鞵𭕣、襪等。其所食器純用赤白銅椀食，若
T19n0952_p0273b22║已食訖，則水淨洗，又以土灰裏外乾揩。常
T19n0952_p0273b23║不作諸嘲調戲論。若喜違犯，隨罪俱生。「恒候
T19n0952_p0273b24║年月日星宿時，依法營造三種法。佛神通月
T19n0952_p0273b25║修最第一，成就頂王廣大悉地。白黑二月八
T19n0952_p0273b26║日、十四日食三白食，如以香花新淨飲食，持
T19n0952_p0273b27║獻供養，如法念誦，倍速成證。
T19n0952_p0273b28║「復有像變，令教童女香湯澡浴，受八齋戒，持
T19n0952_p0273b29║絲造織，方應度量，勿刀截斷。「於吉時起首畫
T19n0952_p0273c01║摸，或以板畫匠人時時洗浴清潔，著鮮淨
T19n0952_p0273c02║衣，受八齋戒。「當心正中畫釋迦牟尼佛，坐師
T19n0952_p0273c03║子座，結加趺坐，具眾相好，頂放大光，示說
T19n0952_p0273c04║法相，身有圓光。「次，佛右邊畫觀世音菩薩，
T19n0952_p0273c05║結加趺坐，身黃白色，頭戴寶冠。冠中化佛面
T19n0952_p0273c06║目嗔怒，一手把白拂，一手把數珠。又於眉間
T19n0952_p0273c07║竪畫一目，以天衣服種種莊嚴，坐蓮花座。
T19n0952_p0273c08║「次，佛左邊畫金剛密迹主菩薩，加趺坐，身青
T19n0952_p0273c09║色相，首戴寶冠，面目瞋怒，一手把金剛杵，一
T19n0952_p0273c10║手把白拂，坐寶蓮花。「次，座後畫最勝明王
T19n0952_p0273c11║金剛、畫大度底使者、畫可畏金剛、畫黃眼金
T19n0952_p0273c12║剛、畫大笑金剛、畫大拳金剛、畫軍茶利金剛……，
T19n0952_p0273c13║是等金剛各有大力，最勝調伏，皆執器仗坐
T19n0952_p0273c14║蓮花座，應以種種衣服瓔珞皆妙飾莊嚴。「次
T19n0952_p0273c15║觀世音菩薩、後畫馬頭觀世音王、畫意樂圓
T19n0952_p0273c16║滿王、畫白衣觀世音菩薩母、畫多羅菩薩、畫
T19n0952_p0273c17║毘俱尼菩薩、畫吠路者那菩薩……等，是菩薩等
T19n0952_p0273c18║各各執持本所器仗坐蓮花座，應以眾妙衣
T19n0952_p0273c19║服、瓔珞皆妙莊嚴。「次，佛座下左邊畫難勝大
T19n0952_p0273c20║奮怒神、畫大字神。「次，佛座下右邊畫佛眼
T19n0952_p0273c21║神、畫相好神。「是等四神身皆金色，坐蓮花座，
T19n0952_p0273c22║是變像名如來身最勝輪王大成就像，一切
T19n0952_p0273c23║通用，皆畫成證。」於時世尊謂曼殊室利童子：
T19n0952_p0273c24║「汝往昔未證地時，誦以是呪供養此像，像放
T19n0952_p0273c25║大光照此三界，上中眾生意樂歡喜。曼殊室
T19n0952_p0273c26║利！汝為光照，昇證三地、得五神通。是故，說像
T19n0952_p0273c27║不可思議大三摩地。是如來身故，我以此三
T19n0952_p0273c28║摩地力普大三界，為諸有情利益成就神通
T19n0952_p0273c29║變化，示頂輪王身如如意寶。」
T19n0952_p0274a01║爾時，世尊復告曼殊室利童子：「汝善能以大
T19n0952_p0274a02║被甲冑善巧方便，安住有情，示濟有情無量
T19n0952_p0274a03║變化，現於佛身、菩薩身、緣覺身、聲聞身……等攝
T19n0952_p0274a04║取眾生，說諸勝法，覺寤有情。」爾時，曼殊室
T19n0952_p0274a05║利童子合掌恭敬，白言：「世尊！佛有幾名現頂
T19n0952_p0274a06║輪大三摩地流此世界？」於時世尊告曼殊室
T19n0952_p0274a07║利童子：「頂輪王名者，所謂印捺羅名帝釋等、
T19n0952_p0274a08║乃至三界六道有情類中立差別名，隨類為
T19n0952_p0274a09║主，皆為調伏故隨類立法名，差別無量，皆為
T19n0952_p0274a10║成熟眾生故，世間無有一法、一名、一相不
T19n0952_p0274a11║是如來之所變立。「曼殊室利童子！有一類人
T19n0952_p0274a12║知我不生不滅，真如實際，實法法界、涅槃實
T19n0952_p0274a13║智，無二、無相，意生、儒童，作者、受者、知者、見
T19n0952_p0274a14║者，作如是解。童子！此娑訶世界眾生稱我為
T19n0952_p0274a15║大離欲如來、佛、天人師。童子！我常於此世間
T19n0952_p0274a16║成熟眾生，示如是名。乃有五阿僧祇百千數
T19n0952_p0274a17║名一切聲聞愚癡眾生，雖稱我名亦不識我
T19n0952_p0274a18║如是異名。童子！我為如是成熟一切有情，亦
T19n0952_p0274a19║於諸經中說是異名。童子！如是，復有一類有
T19n0952_p0274a20║情知我殑伽沙等世界中無量稱異名，如來
T19n0952_p0274a21║說法如如，眾生謂去來，如來亦不去來、分別
T19n0952_p0274a22║出現色相。童子！已不去來，無作分別，則能
T19n0952_p0274a23║出現無量佛事陀羅尼門。」爾時，世尊復告曼
T19n0952_p0274a24║殊室利童子：「若有修持是頂王法者，應候吉
T19n0952_p0274a25║時，白月五日、八日、十三日、十四日、十五日，好
T19n0952_p0274a26║星宿時，清潔洗浴，著新淨衣。若是俗人受八
T19n0952_p0274a27║齋戒，依法軌住，修造清淨塗結壇場，布献香
T19n0952_p0274a28║花，燒設火食，當供養佛觀世音菩薩、金剛密
T19n0952_p0274a29║迹首菩薩、摩訶婆攞神、及諸菩薩、一切聲聞、
T19n0952_p0274b01║辟支佛、諸天……等。如斯供養，則得一切大威德天、
T19n0952_p0274b02║大威呪神、大明呪神歡喜觀視。此等諸天雖
T19n0952_p0274b03║復日日如法供養，於此法部不應禮拜。何以
T19n0952_p0274b04║故？五頂王呪力不思議。「是故，呪者亦不得往
T19n0952_p0274b05║死喪家、初產生家、不淨人家、旃荼羅家、詣往
T19n0952_p0274b06║顧宿受他供養、亦不持殘臭宿食供養及自
T19n0952_p0274b07║食噉。「呪者每三時自誓歸依佛、法、大菩薩僧，
T19n0952_p0274b08║發菩提心，淨治三業，念佛、法、僧、戒、施、天，常於
T19n0952_p0274b09║清旦受八齋戒，不殺、盜、婬、妄語、飲酒、脂粉塗
T19n0952_p0274b10║身、坐臥大床，不過中食，以真如智、無作我之
T19n0952_p0274b11║心虔敬修習，則得成辦。」
T19n0952_p0274b12║爾時，釋迦牟尼世尊復告金剛密迹主：「又有
T19n0952_p0274b13║轉輪王像，於出世世間一切呪像最上無
T19n0952_p0274b14║等。准前月日，畫者端肅，具持十善，以細白
T19n0952_p0274b15║疊方量三肘、或復二肘，當中畫釋迦牟尼佛，
T19n0952_p0274b16║具足眾相，身真金色，示說法相，佩通身光，坐
T19n0952_p0274b17║白蓮花師子座上，頂上放光。於佛背後畫七
T19n0952_p0274b18║寶山，於佛座下畫蓮花池。於佛右邊畫呪者
T19n0952_p0274b19║貌，長跪瞻佛，手把香爐。「密迹！此頂輪王像，一
T19n0952_p0274b20║切佛說，謂當呪者得大利益。「略說是像，若有
T19n0952_p0274b21║見者隨喜供養，隨滅眾罪，得大功德，為諸天、
T19n0952_p0274b22║龍歡喜瞻視，當定成就一切勇猛頂王呪力，
T19n0952_p0274b23║得無數佛種種歌讚供養功德。「是妙變像無
T19n0952_p0274b24║量無數一切諸佛常皆讚歎，若有信戀，晝夜
T19n0952_p0274b25║精進恭敬供養，則得罪障一時銷滅，身業清
T19n0952_p0274b26║淨，成就頂王功德智海，超過一切，最勝殊特，
T19n0952_p0274b27║為諸天人供養恭敬、無量讚歎，當證佛地，更
T19n0952_p0274b28║無退轉。「成此呪者，怒目嗔𠿒，一切天龍八部、
T19n0952_p0274b29║鬼、神皆得惶怖，四散馳走。其天帝釋見是人
T19n0952_p0274c01║來，分座同坐；其諸大天亦皆分座；三界諸天
T19n0952_p0274c02║見是人來，傲𡞟不起迎送虔敬，則皆頭破
T19n0952_p0274c03║如蘭香枝。「若我於億俱胝大劫讚說是呪
T19n0952_p0274c04║亦不能盡。成此呪者，是人名證最上悉地，
T19n0952_p0274c05║當為住壽三十三天中王，命常安住，不被死
T19n0952_p0274c06║殃，壽如天身。天身畢已，變身如佛，證五神通，
T19n0952_p0274c07║乘此天界，以無量天前後圍繞，往諸佛剎種
T19n0952_p0274c08║種變化導誘眾生，隨諸佛剎，現帝釋身、或現
T19n0952_p0274c09║金剛身、或現大梵天身、或現伊首羅天身、或
T19n0952_p0274c10║現童男童女身、入地獄、鬼、畜生趣，隨現諸身
T19n0952_p0274c11║救脫眾生，或諸山林、城邑、聚落為作房舍，種
T19n0952_p0274c12║種衣食供給施濟，常作依怙，度脫眾生，具五
T19n0952_p0274c13║神通，行菩薩行，為人中尊。」
T19n0952_p0274c14║五佛頂三昧陀羅尼經卷第二