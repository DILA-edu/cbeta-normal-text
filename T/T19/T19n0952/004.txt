T19n0952_p0280c04║
T19n0952_p0280c05║
T19n0952_p0280c06║五佛頂三昧陀羅尼經卷第四
T19n0952_p0280c07║
T19n0952_p0280c08║大唐天竺三藏菩提流志奉　詔譯
T19n0952_p0280c09║五頂王修證悉地品第九
T19n0952_p0280c10║爾時，釋迦牟尼世尊於是之時為未來世一
T19n0952_p0280c11║切有情復觀大眾，謂金剛密迹首言：「於當來
T19n0952_p0280c12║世，多有下劣精進頑愚有情，心耽渾垢，下行
T19n0952_p0280c13║下見，不能成就無上大法。若有淨信純直有
T19n0952_p0280c14║情，愛樂呪法，發菩提心，行常直正，具精進
T19n0952_p0280c15║者，密迹！我為此人略說此頂輪王無量殊勝
T19n0952_p0280c16║功德威力。是諸如來、大菩薩等所讚導處，亦
T19n0952_p0280c17║是無量佛三摩地門所出生處，能令超過一
T19n0952_p0280c18║切魔界，示大如來色身，摧破一切惡天、龍、藥
T19n0952_p0280c19║叉、羅剎諸惡法，心伏恭敬，所有諸佛、菩薩、金
T19n0952_p0280c20║剛、諸天呪法悉攝此中，我於無量百千俱胝
T19n0952_p0280c21║劫讚說此呪亦不能盡。是頂王呪，過去一切
T19n0952_p0280c22║如來為彼有情已教說示我，亦曾於過去無
T19n0952_p0280c23║量百千佛所親聽受得此頂王法，是今得為
T19n0952_p0280c24║釋眾中尊，亦為今當說是呪法。「金剛密迹！若
T19n0952_p0280c25║有人精持憶念此頂王呪，則除無量八難怖
T19n0952_p0280c26║畏，破諸魔軍，滅諸重罪。「前所說像隨畫一
T19n0952_p0280c27║像，以白檀香泥摩飾壇場，日日三時依法澡
T19n0952_p0280c28║浴，著新淨衣，三時供養，三時誦呪，輪結印
T19n0952_p0280c29║等，誦頂王呪滿二百萬。乃候三月白月一日，
T19n0952_p0281a01║採持惹底延花，當畫像上繫為傘蓋，正於像
T19n0952_p0281a02║前莊嚴三肘壇，摩以白檀香泥塗摩壇面。乃
T19n0952_p0281a03║復持以種種塗香、末香、燒香、蘇燈、香水、飲食、花
T19n0952_p0281a04║等，壇上布列如法獻供。「舉月一日誦頂王呪、
T19n0952_p0281a05║佛眼呪，三時各誦一千八遍，至十五日，繞壇
T19n0952_p0281a06║四面加然蘇燈一千八盞，結金剛座調調誦
T19n0952_p0281a07║呪。至後夜，忽於空中聞雷震聲，像現三相——一、
T19n0952_p0281a08║花蓋動，二、畫像上放大光明，三、像自動。覩斯
T19n0952_p0281a09║相已，心所願求皆得圓滿。「若依法精勤誦滿
T19n0952_p0281a10║一俱胝數，名下承事供養於佛；若常依法誦
T19n0952_p0281a11║二俱胝，名中承事供養佛；滿三俱胝，名上承
T19n0952_p0281a12║事供養於佛，證大自在菩薩地住，作法無礙
T19n0952_p0281a13║力，能調伏一切天龍八部鬼神——若樂調伏
T19n0952_p0281a14║天、龍神者，誦之四遍則各敬伏。「隨呪者意，若
T19n0952_p0281a15║欲證大菩薩地，當詣海沙潬上、或江河岸、
T19n0952_p0281a16║沙潬上，誦呪印塔，塔長一肘，一呪印一塔，隨
T19n0952_p0281a17║一一塔前置花、香水、燒香，誦呪滿七俱胝，於
T19n0952_p0281a18║最後塔放大光明入呪者身。於斯之時，三千
T19n0952_p0281a19║大千一切釋梵天、他化自在天、樂變化天、廣
T19n0952_p0281a20║果天、淨居天、色究竟天，及諸天等、并種族天
T19n0952_p0281a21║各住於空，雨眾香花，種種歌讚；及諸龍神、藥
T19n0952_p0281a22║叉、羅剎、一切鬼神，亦皆會湊散花供養而讚
T19n0952_p0281a23║歎之；所有寒氷地獄有情皆得溫適，所有猛
T19n0952_p0281a24║火地獄有情皆得涼適。「是時呪者得大威德，
T19n0952_p0281a25║身證神通，為天中天，身金色相如盛年者，證
T19n0952_p0281a26║大智慧，於空自在，以諸天等前後圍繞，騰空
T19n0952_p0281a27║自在。其所同伴見作法者，皆得隨從為天
T19n0952_p0281a28║仙王，以無量百千呪仙前後圍繞，詣諸佛剎
T19n0952_p0281a29║隨心皆至、或處天帝釋宮分座同坐，身貌、威
T19n0952_p0281b01║光、精進、智慧，一切天人無有疋者，及證菩薩
T19n0952_p0281b02║方便善巧甚深智慧調伏有情，復增壽命無
T19n0952_p0281b03║量數劫，見諸如來出現成道。」是時如來重說
T19n0952_p0281b04║伽他：
T19n0952_p0281b05║「彼不思議天人敬，斷諸貪垢邪見輪，
T19n0952_p0281b06║身及智慧大精進，當獲神通利有情，
T19n0952_p0281b07║成就輪王證佛地，得壽天中法勝尊。
T19n0952_p0281b08║「金剛密迹！此成就法，昔寶髻佛為凡夫時修
T19n0952_p0281b09║持是頂輪王；此成就法，金剛幢佛、光明自在
T19n0952_p0281b10║王佛……，如是無量佛等一一修持。此成就法復
T19n0952_p0281b11║有觀世音菩薩、不動處菩薩、曼殊室利菩薩、
T19n0952_p0281b12║普賢菩薩……，如是無量大菩薩等皆凡夫時修
T19n0952_p0281b13║持此法獲得菩提。「密迹！如汝往昔因地遇金
T19n0952_p0281b14║剛幢如來法欲滅，憐愍有情難作能作、修成
T19n0952_p0281b15║佛眼大明呪故，若當來世者亦復如汝，堅固
T19n0952_p0281b16║精進，發菩提心，憐慜有情，修此頂王則得成
T19n0952_p0281b17║就。「復別修法，應常對觀頂輪王像前誦滿百
T19n0952_p0281b18║萬遍，乃於白月十五日加浴清淨，著鮮淨
T19n0952_p0281b19║衣，一日一夜不食不語，持以白芥子和水呪
T19n0952_p0281b20║一千八遍，像前散灑，周遍八方結為壇界。以
T19n0952_p0281b21║諸飲食、香水、花、香布置供養，壇上四面懸
T19n0952_p0281b22║諸幡蓋，持好雄黃置一蓮葉上，置壇中心，面
T19n0952_p0281b23║東趺坐，呪是雄黃令現三相：若得煖相，即能
T19n0952_p0281b24║調伏一切有情；若得煙相，即證安怛陀那大
T19n0952_p0281b25║仙；若得光相，持以塗身，證如盛年身金色相，
T19n0952_p0281b26║以諸呪仙前後圍繞，壽命一劫，為呪仙中大
T19n0952_p0281b27║轉輪王——成就牛黃法亦如是。「又法，伺候佛神
T19n0952_p0281b28║通月，舉白月一日，一出一浴著新淨衣，三時
T19n0952_p0281b29║供養，三時懺悔，發願誦呪，啟請諸佛轉大法
T19n0952_p0281c01║輪，時則誦頂王一千八遍。如是作法至十五
T19n0952_p0281c02║日，加復精潔，一日一夜不食不語，持以新淨
T19n0952_p0281c03║僧伽梨衣，或以錫杖、故以鉢盂呪一千八
T19n0952_p0281c04║遍置於壇內。復以種種飲食、花、香布設供養，
T19n0952_p0281c05║周勤結界擁護於身，面東趺坐，調調誦呪，呪
T19n0952_p0281c06║僧伽梨衣令現火焰。呪者覩已，披著身上，即
T19n0952_p0281c07║證呪仙騰往佛剎，能現眾身，壽命一劫。
T19n0952_p0281c08║「又法，佛神通月詣河岸砂潬處，印一肘佛塔
T19n0952_p0281c09║滿十萬數，至十四日，如法護身。復於像前廣
T19n0952_p0281c10║設供養，坐茅草席，右手持一新淨之劍誦頂
T19n0952_p0281c11║王呪，乃令空中出眾語讚、其頂王像上放大
T19n0952_p0281c12║光照呪者身，於其空中無量天樂不鼓自鳴，
T19n0952_p0281c13║時阿修羅女、及諸呪仙、呪仙種族亦皆集會，
T19n0952_p0281c14║無量讚歎。是時呪者即證身通為呪仙王，著
T19n0952_p0281c15║諸天服，騰往自在，遊戲佛土，壽命大劫。「又法，
T19n0952_p0281c16║詣山高勝頂上嚴飾壇界置像，面東結印護
T19n0952_p0281c17║身，持以諸藥、種種果子，喫為齋食，勿飲食，誦
T19n0952_p0281c18║頂王呪三七遍，乃當持以屍陀林鐵鑄為輪，
T19n0952_p0281c19║輻相具足。其作輪匠六根端正，教鑄冶已，將
T19n0952_p0281c20║一善伴詣阿修羅窟，於窟門前懸像結壇，以
T19n0952_p0281c21║佉陀羅木肘截然火，燒設火食。以白芥子、無
T19n0952_p0281c22║樓木葉、黑芥子油如法相和，坐茅草席，右手
T19n0952_p0281c23║把輪，一呪一燒滿十萬遍，則破修羅門鎖鑰。
T19n0952_p0281c24║二十萬遍時，修羅宮殿則大火然。三十萬遍，
T19n0952_p0281c25║則修羅童女而自出現恭敬，白言：『大士！今何
T19n0952_p0281c26║作為？願入宮殿，隨所徒伴亦皆隨入，任所使
T19n0952_p0281c27║為。』呪者入時勿將伴去。何以故？恐損害故。若
T19n0952_p0281c28║入去時，左手把輪，誦呪，直入宮殿中，為修
T19n0952_p0281c29║羅尊，修羅宮殿一切財寶悉屬呪者，窟中
T19n0952_p0282a01║一切修羅大仙、修羅童女皆僕從。若於世間
T19n0952_p0282a02║遊行住者，身亦得證現身，壽命一大劫。」
T19n0952_p0282a03║五頂王普通成就法護摩品第十
T19n0952_p0282a04║爾時，釋迦牟尼如來於是之時入于一切密
T19n0952_p0282a05║法光中佛不思議界神變三摩地王，其殑伽
T19n0952_p0282a06║沙一切諸佛同是之時亦入一切密法光中
T19n0952_p0282a07║不思議界神變三摩地王。是時金剛密迹從
T19n0952_p0282a08║座而起，合掌恭敬，遶佛七匝，却住一面，瞻仰
T19n0952_p0282a09║如來，目不異顧。是時釋迦牟尼如來與殑伽
T19n0952_p0282a10║沙一切如來從三摩地安詳而起，告金剛密
T19n0952_p0282a11║迹王：「汝當諦聽一切佛說五頂輪王異呪同
T19n0952_p0282a12║法，能示現妙大不思議不廣略法。若有成證，
T19n0952_p0282a13║如諸佛說。「密迹！一切頂王通用呪品，我今先
T19n0952_p0282a14║說一切頂王最勝三摩地同請喚身呪曰：
T19n0952_p0282a15║「『娜麼皤伽伐底（丁禮反）隖瑟膩沙（去）耶翳呬曳呬
T19n0952_p0282a16║簿伽畔達摩囉（上）𨴣鉢囉（上）底（丁禮反）縒麼麼（稱名）
T19n0952_p0282a17║喝㗚割（二合）儉（引）健馱補澁波度跛末廩隣者
T19n0952_p0282a18║慢遮避囉（上二合）乞使（二合）娜跛羅底（二合）歌多末
T19n0952_p0282a19║攞播囉（平）訖囉（二合）摩野莎訶』
T19n0952_p0282a20║「是諸法，持以白花呪三遍，請召一切諸佛頂
T19n0952_p0282a21║王、菩薩、種族壇中會坐。
T19n0952_p0282a22║「一切供養呪曰：
T19n0952_p0282a23║「『娜麼皤伽伐底隖瑟膩沙（去）耶縊（烏以反）麼𤙖（二
T19n0952_p0282a24║合）健談補澁跛𤙖（二合）度跛𤙖（二合）嚩𠿳儞跛𤙖
T19n0952_p0282a25║（二合）者跛娜跛囉（上二合）底（丁以反）
T19n0952_p0282a26║車駕囉車駕囉薩婆步地瑟恥帝達摩囉闍波
T19n0952_p0282a27║囉底㰤跢耶莎訶』
T19n0952_p0282a28║「是一法，若供養時，持以塗香、花、水、燒香、及諸
T19n0952_p0282a29║飲食，皆呪三遍。
T19n0952_p0282b01║「請火天呪曰：
T19n0952_p0282b02║「『娜麼皤伽嚩底隖瑟膩沙耶翳呬曳呬帝孺
T19n0952_p0282b03║（儒昭反）摩理禰（去）阿䞘（其栗反）娜曳莎訶』
T19n0952_p0282b04║「是一法，燒火食時，誦以三遍，先請火天燒食
T19n0952_p0282b05║供養，後乃燒食供養諸佛、菩薩、及諸擁護大
T19n0952_p0282b06║士。
T19n0952_p0282b07║「發遣火天呪曰：
T19n0952_p0282b08║「『娜麼皤伽嚩底烏瑟膩沙耶（此下句同上）』
T19n0952_p0282b09║「是一法，一切獻火食都已周畢，誦三七遍發
T19n0952_p0282b10║遣火天。
T19n0952_p0282b11║「一切頂王心呪曰：
T19n0952_p0282b12║「『娜麼皤伽縛底烏瑟膩沙耶唵拄嚕𤙖（二合）畔
T19n0952_p0282b13║馱莎訶』
T19n0952_p0282b14║「是一法，自護護他，營一切法悉皆清淨。
T19n0952_p0282b15║「大摧碎頂王呪曰：
T19n0952_p0282b16║「『娜麼皤伽嚩底烏瑟膩沙耶唵微抧囉（上）拏度
T19n0952_p0282b17║曩度曩杜（重引）』
T19n0952_p0282b18║「是一法，若為毘那夜迦嬈惱障者，常以是呪
T19n0952_p0282b19║灌頂，護身、結界、結壇一切通用。若作頂王
T19n0952_p0282b20║大結壇者，淨屋舍時，亦以此呪呪火食灰、白
T19n0952_p0282b21║芥子等一百八遍，相和散於屋舍內外四面。
T19n0952_p0282b22║或以一切頂王心呪呪水、灰等持散灑之，或
T19n0952_p0282b23║以所誦持身呪、心呪亦得。又誦摧碎頂王呪，
T19n0952_p0282b24║呪佉陀羅木橛四枚，一百八遍，釘之四方結
T19n0952_p0282b25║為壇界。
T19n0952_p0282b26║「摧惡鬼神呪曰：
T19n0952_p0282b27║「『娜麼皤伽嚩底隖瑟膩沙耶薩嚩米䞘娜苾
T19n0952_p0282b28║途梵（二合）縒迦（引）耶咄露（二合）䋾耶莎訶』
T19n0952_p0282b29║「是一法能摧一切眾惡鬼神，及呪同伴蓋結
T19n0952_p0282c01║護身，四方住立，施為大法。
T19n0952_p0282c02║「大難勝頂王呪曰：
T19n0952_p0282c03║「『娜麼皤伽嚩底隖瑟膩沙耶薩嚩怛囉（上登乙反）阿
T19n0952_p0282c04║跛囉爾多耶唵捨麼野捨麼野扇底（丁禮反）難（去）
T19n0952_p0282c05║底（丁禮反）達麼囉（平二合）闍磨使底（丁禮反）摩訶苾地（二合）
T19n0952_p0282c06║薩皤喇陊（他可反）娑馱𩕳莎訶』
T19n0952_p0282c07║「是一法呪，以新淨瓶滿盛香水，呪百八遍，灌
T19n0952_p0282c08║頂浴身，能除遺一切罪垢、災厄、毘那夜迦等，
T19n0952_p0282c09║晝夜擁護能除惡夢。」
T19n0952_p0282c10║爾時，釋迦牟尼世尊告密迹言：「是五頂王復
T19n0952_p0282c11║有少法但𢠫誦持結如來頂印，印於頂上呪
T19n0952_p0282c12║印三遍則成擁護。或火食灰、或白芥子，呪之
T19n0952_p0282c13║七遍，帶佩髻身亦成擁護。若為災厄、魍魎之
T19n0952_p0282c14║疾，令白線索一呪一結，帶佩身頸則得除滅。
T19n0952_p0282c15║若樂於屍陀林作諸法者，結印誦呪一百八
T19n0952_p0282c16║遍則護蓋身，任所作法。若扇底迦法，呪酥
T19n0952_p0282c17║火燒則應法成。若取伏藏，以淨練酥一呪一
T19n0952_p0282c18║燒一千八遍，取無障礙；或以白芥子一呪一
T19n0952_p0282c19║燒一千八遍，亦得無障。「又法，於月蝕時摩壇
T19n0952_p0282c20║燒香，銀器盛乳置壇中心，專心呪乳，特勿
T19n0952_p0282c21║觀月，月欲如故即持服之，能除一切身中厄
T19n0952_p0282c22║難。
T19n0952_p0282c23║「又法，諸山頂住，常食粳米乳飲，面東趺坐，誦
T19n0952_p0282c24║呪滿三洛叉（三十萬）已，則三日三夜不食不語，以
T19n0952_p0282c25║菩提木肘截然火，持以油麻、酪、酥蜜等相和，
T19n0952_p0282c26║於三日三夜一呪一燒，勿使間斷，滿三日三
T19n0952_p0282c27║夜，欲明之時，則得富貴財寶自然。
T19n0952_p0282c28║「又法，以白芥子和油，每日三時一呪一燒一
T19n0952_p0282c29║千八遍，滿七日已，則得他人而自敬伏。若
T19n0952_p0283a01║燒白花，降伏婆羅門；若燒黃花，伏剎利；若
T19n0952_p0283a02║燒黑花，敬伏田舍人。「若欲遣伏邪見惡人者，
T19n0952_p0283a03║以稻穀糠、苦練木葉、毒藥等相和，一呪一燒
T19n0952_p0283a04║即得遣伏。「若罰惡人，以黑芥子一呪一燒則
T19n0952_p0283a05║得摧伏。
T19n0952_p0283a06║「若欲遣伏作病鬼者，結印誦呪，每呪後加誦
T19n0952_p0283a07║『泮』字。
T19n0952_p0283a08║「若人著毒虫、毒藥，悶惱疼痛者，呪後加誦『若
T19n0952_p0283a09║𩕳』二字七遍，又加『莫摩摩』三字七遍，又加『枲』
T19n0952_p0283a10║字七遍，又加『䋾目』二字七遍，皆默音誦之，
T19n0952_p0283a11║攝禁於毒。
T19n0952_p0283a12║「若欲富饒者，以諸乳木肘截然火，持諸果子、
T19n0952_p0283a13║酥蜜相和，一呪一燒則如所願。
T19n0952_p0283a14║「又法，以白油麻和酥蜜，一呪一燒亦得如願。
T19n0952_p0283a15║「又法，以古嘍草寸截和酥，一呪一燒滿一洛
T19n0952_p0283a16║叉，則轉正業，命更得增壽。「又法，以酥一呪
T19n0952_p0283a17║一燒，得大威德。
T19n0952_p0283a18║「又，酥、乳相和，一呪一燒，得大安隱。
T19n0952_p0283a19║「又法，酥、酪相和，一呪一燒，大得財食。
T19n0952_p0283a20║「如是火食者，每日三時，時別一千八遍，各滿
T19n0952_p0283a21║七日則得成就。「密迹！又有頂王大法藥成就
T19n0952_p0283a22║者，於舍利處或山頂燒香供養，面東趺坐，結
T19n0952_p0283a23║印誦呪滿三洛叉，乃炒稻穀花和酥蜜，像
T19n0952_p0283a24║前趺坐，每日三時三指攥持，一呪一燒一千
T19n0952_p0283a25║八遍，滿一洛叉。「又詣大山松柏林處，三日三
T19n0952_p0283a26║夜不食不語，面東趺坐，誦頂輪王呪，滿一洛
T19n0952_p0283a27║叉已，結袈裟角——若是俗人，梳髮呪結——得安
T19n0952_p0283a28║怛陀那，世間遊行不為人得見。
T19n0952_p0283a29║「又法，諸山頂住，常食大麥、乳糜，常面於日，結
T19n0952_p0283b01║加趺坐，誦洛叉遍，亦得證安怛陀那。
T19n0952_p0283b02║「又法，以左手為拳，呪滿洛叉，證如上法。
T19n0952_p0283b03║「又法，若月蝕時，塗隨心壇，以赤銅器盛赤黃
T19n0952_p0283b04║牛酥置於壇內，持赤銅筯調攪酥，呪酥
T19n0952_p0283b05║莫絕，令現三相：一、沸沫相，呪者服之，得大文
T19n0952_p0283b06║持；二、現煙相，服者得大安怛陀那；三、現光
T19n0952_p0283b07║相，服者得證神通——成就雄黃法亦如是。
T19n0952_p0283b08║「又法，於舍利處、山頂處、蘭若處、深山谷處、河
T19n0952_p0283b09║泉處，所作輪法、劍法、杵杖、鹿皮等法，皆各先
T19n0952_p0283b10║呪一千八遍，然乃依法誦呪，如是成三悉地
T19n0952_p0283b11║法三昧耶。「故，金剛密迹主！汝又諦聽，五頂王
T19n0952_p0283b12║同成就法是諸佛說，以少功力則得成就。若
T19n0952_p0283b13║作法時，聞見訖哩迦羅縒虫聲、迦迦鳥、好鳥
T19n0952_p0283b14║等，入之作法則得成就。每誦呪遍常聯歸
T19n0952_p0283b15║命，一一誦持迴施有情，最上勝證大果福故。
T19n0952_p0283b16║「若有愚智人尠福有情，三千日中誦持斯法，
T19n0952_p0283b17║無量艱苦乃得成就。是故，此法若修持者，精
T19n0952_p0283b18║信一心，淨持一行，沐浴清淨，不營雜法，唯
T19n0952_p0283b19║持此法，應為佛果濟救眾生，則得福果最上
T19n0952_p0283b20║證地。常夢見諸天大威德者，即得成就。「密迹！
T19n0952_p0283b21║此法如是。若有人能依方法教，發菩提心，讀
T19n0952_p0283b22║誦、受持、聽聞、思修，則獲勝福成就一切。何以
T19n0952_p0283b23║故？是法以於聞智等三智證成。是故，此法我
T19n0952_p0283b24║已廣略為當來有情說是法故。」
T19n0952_p0283b25║復告密迹：「於當來世時多有有情下劣精進，
T19n0952_p0283b26║下劣修學，我慢、邪慢、嗔、癡具縛，慳、貪、嫉妬、諂
T19n0952_p0283b27║曲、邪命，儀服徐行，外示賢相，不規法律，無羞
T19n0952_p0283b28║愧𧹞，魔鬼嬈心，唯說斷見，空無所有。如斯有
T19n0952_p0283b29║情意思業思，晝夜如是，雖多功苦，受持諸呪
T19n0952_p0283c01║永無證効。我今為斯魔業有情破黑業故，說
T19n0952_p0283c02║往諸佛難勝奮怒王呪，為令利益此之有情
T19n0952_p0283c03║得最證故。有能精心每日三時受持誦者，則
T19n0952_p0283c04║破滅一切障難、魔魅障業。」於時金剛密迹歡
T19n0952_p0283c05║喜踊躍，禮佛雙足，曲躬前立，白世尊曰：
T19n0952_p0283c06║「救世大覺尊，智者所恭敬，
T19n0952_p0283c07║我今樂願聞，難勝奮迅王。」
T19n0952_p0283c08║爾時，世尊即說呪曰：
T19n0952_p0283c09║「娜母囉怛娜（二合）怛囉（二合）夜（引）也娜麼薩婆
T19n0952_p0283c10║勃陀冒地婆覩味（二合）蜜也（二合）怛地也（二合）
T19n0952_p0283c11║他㘉那㘉那㘉那嚩㘑怛他㜸多索訶佐
T19n0952_p0283c12║低薩婆勃陀儞尾駛低阿帽伽阿波囉（二合）底
T19n0952_p0283c13║（丁以反）呵帝阿波囉㘉帝微囉劑微㜸多皤耶夷
T19n0952_p0283c14║（二合）微磨𠼐儞捺囉（二合）娑囉（二合）𭈙皤嚩底曳
T19n0952_p0283c15║（二合）味𡅏娜以羝怒囉地（上）㜸迷薩底曳（二合）儞
T19n0952_p0283c16║囉固𠼝磨囉嚩攞微那捨苨賒抧耶（二合）母泥
T19n0952_p0283c17║曳（二合）娑羝（二合）啫薩嚩𠼐娜味利曳（二合）拏𡀩
T19n0952_p0283c18║迦叉（二合）𡀩迦叉（二合）麼吽（二合稱名）薩波囄襪斕嚩
T19n0952_p0283c19║哆（上）薩嚩迦（去）楞囉酇祖（去）嚧那伽底曳（二合）娑
T19n0952_p0283c20║（去）儞尾𠽆聿（二合）徒徙孕（二合）賀弭也（二合）伽囉（二
T19n0952_p0283c21║合）薩離悉哩（二合）跛泥嚩薩埵婆那伽藥迦叉
T19n0952_p0283c22║邏迦叉娑弭底禮（二合）必舍遮步多那婆娑
T19n0952_p0283c23║磨（二合）囉布多娜迦吒布多那箇枯㗚都（二合）徙
T19n0952_p0283c24║多（二合）囉迦沫多（平）攞訖里（二合）底也（二合）迦㗚
T19n0952_p0283c25║磨拏滿底囉（二合）庾伽祖（去）㗚拏（二合）庾加多抧
T19n0952_p0283c26║底庾（二合）烏祖（入）賀囉薩婆皤耶努師𭌎（二合）
T19n0952_p0283c27║波地囉（二合）嘸波薩𠏋跛耶細鼻曜（二合）娜母窣
T19n0952_p0283c28║都（二合）婆伽伐底也（二合）烏馱攞覓𭉃經（二合）儗
T19n0952_p0283c29║囄儗囄囉怛那（二合）古囉娑摩失哩（二合）羝弭哩
T19n0952_p0284a01║弭哩阿迦舍馱覩陀啫𡅏企哩企哩薩婆怛他
T19n0952_p0284a02║㜸多利耶（二合）失囉（二合）伐迦㘄伽囉步羝苨
T19n0952_p0284a03║微物儞夜（二合）利耶（二合）末囉呵磨怛他㜸多
T19n0952_p0284a04║怛他㜸帝微濕縛（二合）晉底也（二合）麼囉跛攞迦
T19n0952_p0284a05║囉（二合）謎那冒嚩㜸伐底耶（二合）跛囉㘉帝𡀩迦
T19n0952_p0284a06║叉𡀩迦叉麼麼薩婆訥師覩波捺羅（二合）袍波
T19n0952_p0284a07║耶薜曳（二合）西比也（二合）莎訶」
T19n0952_p0284a08║爾時，如來說是呪時，大千界大地諸魔宮殿
T19n0952_p0284a09║一時皆大六反震動。是時，如來告金剛密迹：
T19n0952_p0284a10║「此呪是我所說，稱讚七佛十力功德，為令利
T19n0952_p0284a11║益諸有有情受持成就頂輪王呪及諸呪者
T19n0952_p0284a12║令淨，如法書寫，佩帶頸、臂、頂上，則速成證呪
T19n0952_p0284a13║神置前圍繞護念。「若有往詣淨不淨處，應先
T19n0952_p0284a14║誦是難勝王心呪三遍，則常不為一切天魔、
T19n0952_p0284a15║魔人等而作障惱。若一切諸惡鬼神不伏、違
T19n0952_p0284a16║逆難勝王心呪者，則不得入毘沙門城，背叛
T19n0952_p0284a17║一切金剛種族及自種族亦相背叛。「密迹！此
T19n0952_p0284a18║明王心呪有大威德，能成護衛一切事業，諸
T19n0952_p0284a19║佛菩薩悉皆隨喜。」
T19n0952_p0284a20║爾時，世尊又告密迹：「我為一切苾芻、苾芻尼、
T19n0952_p0284a21║信男、信女等所持成就此不思議頂王印呪
T19n0952_p0284a22║說行三昧耶門，應各依所清淨持戒，發菩
T19n0952_p0284a23║提心，請阿闍梨入受法壇，如呪法行，善根具
T19n0952_p0284a24║足，依善知識計思正念，善巧方便，觀知法界
T19n0952_p0284a25║如虛空性，入深般若波羅蜜多，無二別心，不
T19n0952_p0284a26║放逸、不妄語，常不卒暴、嗔、欺我、慢相、嘲相、
T19n0952_p0284a27║誂謗說有情，依持三世諸佛菩薩境界法行，
T19n0952_p0284a28║善了分別隨喜修學，不惜軀命，遠離人間，住
T19n0952_p0284a29║阿蘭若，每日三時發菩提心，歸佛法僧，誦菩
T19n0952_p0284b01║薩戒，如所聽習，思惟法義，修四攝法，塗掃佛
T19n0952_p0284b02║塔摩壇供養，發精進心，心口唯一，應常謙下
T19n0952_p0284b03║恭敬和上、闍梨、同學，憐愍有情，了達密義，樂
T19n0952_p0284b04║恒精進，濟度有情，住於佛住，如是相應則得
T19n0952_p0284b05║成就。」又告密迹：「若有證成頂輪王者，於當來
T19n0952_p0284b06║世身金色相，光明過百千日，映蔽眾相皆
T19n0952_p0284b07║不現之。證成頂王呪法者，眾生見者皆大歡
T19n0952_p0284b08║喜，如如意樹，所樂圓滿。「復次，密迹！若有菩薩
T19n0952_p0284b09║證此頂法，心樂變化天諸美食施雨地獄一
T19n0952_p0284b10║切有情則皆圓滿。修此法者，十地菩薩亦不
T19n0952_p0284b11║能障。「密迹！此一字王於諸呪中而最為上，
T19n0952_p0284b12║若成就者，菩薩萬行悉皆圓滿，所有十重
T19n0952_p0284b13║一切罪垢、地獄之報悉皆銷滅；獲諸神通，一
T19n0952_p0284b14║剎那中即遍遊往十方國土、及阿迦尼吒天；
T19n0952_p0284b15║行菩薩行，得一切佛、一切菩薩、獨覺、聲聞、諸天
T19n0952_p0284b16║歡喜讚歎。若欲遊往無邊世界導化眾生，隨
T19n0952_p0284b17║彼言音說諸妙法亦皆圓滿；乃至遊往無量
T19n0952_p0284b18║無數種種世界，隨所世界現種種身，皆得色
T19n0952_p0284b19║相言詞巧妙。」於是，如來復說偈言：
T19n0952_p0284b20║「成就輪王祕密者，相好超特那羅天。
T19n0952_p0284b21║諸明仙中大威德，各手執劍、若青蓮，
T19n0952_p0284b22║相鬪紛騰如雲轉，勇弈威光蔽日月，
T19n0952_p0284b23║若有受持頂輪法，如是難調皆調伏。」
T19n0952_p0284b24║爾時，世尊又告金剛密迹主：「我復為當來一
T19n0952_p0284b25║切呪者略說三種悉地成就處，所謂、上中、下。
T19n0952_p0284b26║如是三地各復有三，或有淨、不淨處，智者善
T19n0952_p0284b27║知。上，謂天上三勝處；中，謂大河岸、海岸、山
T19n0952_p0284b28║中；下，謂大泉池有蓮華處、多花果林處、屍陀
T19n0952_p0284b29║林處。如是處，一切法皆同。言不淨處，一、惡國
T19n0952_p0284c01║王處，二、賊難多處，三、惡同伴飢饉等處，皆不
T19n0952_p0284c02║同住。修治作法，復有三時不可作法——謂極熱
T19n0952_p0284c03║時、瀑雨時、極寒時。又有三時修治，善分別
T19n0952_p0284c04║知：從五更時至日辰時、從午至日未時、從
T19n0952_p0284c05║酉至亥時，如是時中大作念誦法皆得圓滿。
T19n0952_p0284c06║「密迹！復有三密法善分別知，若不解知，所念
T19n0952_p0284c07║誦法則不成驗。於三吽摩法中，阿毘遮嚕迦
T19n0952_p0284c08║法不應作。何以故？譬如毒藥瓶不應盛乳，若
T19n0952_p0284c09║盛乳者，乳皆隨毒。是故善知，餘應作之。以骨
T19n0952_p0284c10║露草、蘇欝頭摩羅木、或楓香木、或柏木、欝金
T19n0952_p0284c11║香等，日日三時火供養，作補瑟胝迦，成種種
T19n0952_p0284c12║諸法。又以烏麻、蜜蘇、白芥子、波羅奢木等火
T19n0952_p0284c13║供養，亦得成就三種法故。」爾時，世尊復誥金
T19n0952_p0284c14║剛密迹言：「是法王中又有成印，能成頂輪真
T19n0952_p0284c15║言王、佛眼真言等無量威德無量種事。為利
T19n0952_p0284c16║眾生，重說真言法。一印之中生於無量，又別
T19n0952_p0284c17║通用印等，皆能成就無量事故。
T19n0952_p0284c18║頂王根本印
T19n0952_p0284c19║「以左右二頭指、二無名指、二小指右押左，相
T19n0952_p0284c20║叉入掌中作拳，其二大拇指並雙屈頭入掌
T19n0952_p0284c21║中，其二中指直竪，合頭相拄。「是一法印作
T19n0952_p0284c22║訖，於頂上破一切佛頂，從心心通諸佛頂，成
T19n0952_p0284c23║就法用。若諸一切惡天、龍神、藥叉、羅剎、阿修
T19n0952_p0284c24║羅、迦樓羅、緊那羅、摩呼羅伽、毘那夜迦見輪
T19n0952_p0284c25║是印，悉皆怖走。「一切輪王心印呪曰：
T19n0952_p0284c26║「『那莫三漫多勃馱南唵（二合）吽卓（二合）嚕𤙖畔
T19n0952_p0284c27║馱莎訶』
T19n0952_p0284c28║「是一印呪具大威德，若誦輪印得大安樂，蠲
T19n0952_p0284c29║眾苦，故國人安寧，亦能成辦一切事故。
T19n0952_p0285a01║頂王請喚印之二
T19n0952_p0285a02║「准前根本印，唯以二中指頭下上微微來去。
T19n0952_p0285a03║是一法印啟召一切佛、菩薩等、及諸呪神。
T19n0952_p0285a04║是一印呪已如上說，是亦通供養塗香、散花、
T19n0952_p0285a05║燒香處用。
T19n0952_p0285a06║請喚火天印之三
T19n0952_p0285a07║「准前根本印，唯改屈二中指如半環勢，頭勿
T19n0952_p0285a08║相著。是一法印請喚火王而供養之。若獻供
T19n0952_p0285a09║畢發送火天時，則却直伸伸中指頭。供養印
T19n0952_p0285a10║呪已如上所說。
T19n0952_p0285a11║頂王摧碎印之四
T19n0952_p0285a12║「准前根本印，唯改屈右中指頭拄左中指上
T19n0952_p0285a13║第一節文，其左中指直竪伸之，結是印護
T19n0952_p0285a14║身，以印印五處。結界右轉，解界左轉。地界
T19n0952_p0285a15║拄地，上界上拄。是一法印亦名淨地印，力能
T19n0952_p0285a16║成就一切諸事，結界、護身、淨治地用、灌頂時
T19n0952_p0285a17║用。是一印呪已如上說。
T19n0952_p0285a18║頂王咄嚕䋾迦印之五
T19n0952_p0285a19║「准前根本印，唯改屈左中指頭拄右中指上
T19n0952_p0285a20║第一節文，其右中指直竪伸之。是一法印
T19n0952_p0285a21║亦名頂王心印，力亦能調伏障礙毘那夜迦、
T19n0952_p0285a22║諸惡鬼神。常輪是印摧諸障用，灌頂時用、沐
T19n0952_p0285a23║浴時用皆無障惱。是一印法亦如上呪。
T19n0952_p0285a24║難勝奮怒王印之六
T19n0952_p0285a25║「准前根本印，唯改屈二中指頭右押左，各
T19n0952_p0285a26║緊押左右指背岐間。是一印呪亦如上說。「密
T19n0952_p0285a27║迹！此名略說一印生差別印，隨眾法用，若廣
T19n0952_p0285a28║說如是流布呪者，教行則有無量，不假廣說。
T19n0952_p0285a29║何以故？我於餘部已廣分別說五頂輪王成
T19n0952_p0285b01║就呪共成佛眼呪法，以是法門故得解脫。「若
T19n0952_p0285b02║以楓香木齊截然火，持以烏麻和酥乳等，
T19n0952_p0285b03║日日以三時燒之供養，則得呪神歡喜護守，
T19n0952_p0285b04║與三悉地。悉地者，是一切佛、佛子說，謂利眾
T19n0952_p0285b05║生，隨精進力世間安樂。是知呪者謂斷諸疑
T19n0952_p0285b06║網，勤發修趣。「是故，密迹！汝當諦聽：若欲一切
T19n0952_p0285b07║成就呪法，應起正見，慈悲一切，偏功印塔則
T19n0952_p0285b08║速成就，證地不難，現世資糧福善圓滿，當所
T19n0952_p0285b09║生處常受福樂。密迹！此呪王是所過去無量
T19n0952_p0285b10║無數一切如來皆得是頂王法門心地，我亦
T19n0952_p0285b11║證成是頂王法心。」爾時，世尊重以佛眼觀察
T19n0952_p0285b12║無量無邊一切佛剎，誥金剛密迹主言：「我於
T19n0952_p0285b13║餘諸三部所說律法及成就法印呪等，任皆
T19n0952_p0285b14║取用，以彼呪力能除障惱。一切臭穢、殘宿食
T19n0952_p0285b15║皆不應食，若食者，不證悉地驗。如是等法略
T19n0952_p0285b16║說少爾，若我住劫廣演說不可盡。若人得此
T19n0952_p0285b17║頂輪法門受持供養，從此生際乃至菩提更
T19n0952_p0285b18║不退轉，應知是人早已故往積集資糧菩提
T19n0952_p0285b19║善根，由此因緣，今令得頂輪王法具足圓
T19n0952_p0285b20║滿。」是時如來說是經時，金剛密迹主、諸大
T19n0952_p0285b21║菩薩、苾芻、苾芻尼、諸天、龍、藥叉、羅剎、乾闥婆、
T19n0952_p0285b22║乃至一切世間有情等聞佛說經皆大歡喜，
T19n0952_p0285b23║信奉而行。
T19n0952_p0285b24║五佛頂三昧陀羅尼經卷第四
T19n0952_p0285b25║
T19n0952_p0285b26║按《開元錄》云：「一字佛頂輪王經五卷，亦云
T19n0952_p0285b27║五佛頂，或六卷。」則此四卷本與彼五卷頂
T19n0952_p0285b28║輪王經只是一經而分卷有異耳。又按目
T19n0952_p0285b29║錄及音義，丹本經皆云五卷，無四卷者，則
T19n0952_p0285c01║此四卷經宜在削去。然尋其文相，非唯廣
T19n0952_p0285c02║略不同，往往互有不可取捨處，今依鄉本
T19n0952_p0285c03║雙存。