T19n0970_p0357b22║
T19n0970_p0357b23║
T19n0970_p0357b24║No. 970
T19n0970_p0357b25║最勝佛頂陀羅尼淨除業障呪經
T19n0970_p0357b26║
T19n0970_p0357b27║大唐天竺三藏地婆訶羅奉　制譯
T19n0970_p0357b28║如是我聞：一時，薄伽梵在室羅筏竹筍道場，
T19n0970_p0357b29║於誓多林給孤獨園中，與大比丘眾八千人
T19n0970_p0357c01║俱，皆是住聲聞位尊者，大阿羅漢，眾所知識，
T19n0970_p0357c02║其名曰：尊者舍利子、摩訶目乾連、摩訶迦葉、
T19n0970_p0357c03║阿泥律陀，如是等諸大聲聞而為上首。
T19n0970_p0357c04║復有無量菩薩摩訶薩眾，一切皆是住不退
T19n0970_p0357c05║轉地之行，無量功德之所莊嚴，其名曰：觀自
T19n0970_p0357c06║在菩薩、妙吉祥菩薩、得大勢菩薩、慈氏菩薩、
T19n0970_p0357c07║勝蓮華藏菩薩、淨除一切障菩薩、普賢菩薩，
T19n0970_p0357c08║如是等菩薩摩訶薩三萬二千人而為上首，
T19n0970_p0357c09║與諸大眾時俱會坐。復有萬梵天王、梵摩天
T19n0970_p0357c10║王，善見天王而為上首，與其梵眾而俱會坐。
T19n0970_p0357c11║復有萬二千天，帝釋而為上首，與無量天、龍、
T19n0970_p0357c12║藥叉、乾闥縛、阿素洛、迦嚕洛、緊捺洛、莫呼勒
T19n0970_p0357c13║伽、鳩槃荼、畢舍遮、人非人等大眾，俱在會座。
T19n0970_p0357c14║爾時世尊，四眾圍繞，恭敬瞻仰，一心聽法。時
T19n0970_p0357c15║彼三十三天會於善法堂中，有一天子名曰
T19n0970_p0357c16║善住，乘大寶宮，天女侍從，前後圍繞，縱逸
T19n0970_p0357c17║嬉戲，與諸妓女共相娛樂。時夜後分，忽聞空
T19n0970_p0357c18║中有聲喚言：「善住天子！汝從今數却後七日，
T19n0970_p0357c19║汝當捨報，墮於閻浮作七種畜生，常食穢惡
T19n0970_p0357c20║不淨之物，次墮地獄備受諸苦，經多劫後方
T19n0970_p0357c21║得為人，雖得人身生無兩目，矬陋麁醜諸根
T19n0970_p0357c22║不具，口氣常臭恒乏衣食，貧窮下賤人所
T19n0970_p0357c23║棄惡。」爾時，善住天子聞是語已，心驚惶怖，舉
T19n0970_p0357c24║身毛竪，愁憂不樂，即嚴宮從香花供具，詣天
T19n0970_p0357c25║帝所，跪禮足已，哀惋啼泣白言：「天帝！聽我
T19n0970_p0357c26║所陳。我於善法堂中，將諸天女與諸天眾共
T19n0970_p0357c27║相娛樂。適於向時，忽聞空中有聲呼我名言：
T19n0970_p0357c28║『汝後七日命期當盡，下生閻浮，受七返畜身，
T19n0970_p0357c29║不淨穢污而為食噉，又入地獄受苦多劫，後
T19n0970_p0358a01║得人身生無兩目，身處寒碎容貌麁醜，口氣
T19n0970_p0358a02║臭穢貧窮下賤，苦惱纏縛人所不憘。』天帝！
T19n0970_p0358a03║云何令我得免？」爾時，帝釋聞說此語，甚大驚
T19n0970_p0358a04║愕，即時思惟：「善住天子前因何福今生天上，
T19n0970_p0358a05║受斯妙樂經爾多劫？復何惡業天報遽盡，閻
T19n0970_p0358a06║浮之內受七畜生，又入地獄備經多苦，為
T19n0970_p0358a07║人無目眾惡備具？」爾時，帝釋思惟是已，復作
T19n0970_p0358a08║是念：「而此善住為何畜身？」即以天眼觀其所
T19n0970_p0358a09║報，須臾在定，便見善住受七畜者，所謂猪、狗、
T19n0970_p0358a10║野干、獼猴、蟒蛇、烏、鷲等輩，常食極惡臭穢之
T19n0970_p0358a11║物。見是事已，極助憂惱，酸傷悲感痛切於心，
T19n0970_p0358a12║復作是念：「我但見此受報少分，而諸因感深
T19n0970_p0358a13║遠之事非我能測，唯有如來正遍知海，能知
T19n0970_p0358a14║如是善惡等因，如我應往，諮問是事。世尊
T19n0970_p0358a15║大慈，應為我等說是所以，或令善住得免斯
T19n0970_p0358a16║苦。」爾時，帝釋即於其時，勅諸天眾各嚴宮
T19n0970_p0358a17║侍，花鬘、瓔珞及種種香、末香、燒香、天衣彌覆
T19n0970_p0358a18║而為供養。於時帝釋將是眷屬，速疾來詣誓
T19n0970_p0358a19║多林所，到已奉獻，頂禮佛已，右遶七匝，即
T19n0970_p0358a20║於佛前廣大供養。法事已訖，却住一面，承佛
T19n0970_p0358a21║聖旨白言：「世尊！善住天子與諸天女及諸天
T19n0970_p0358a22║眾，於善法堂遊戲自恣，忽聞空中有聲告
T19n0970_p0358a23║言：『善住天子後更七日天命當盡，受諸畜身，
T19n0970_p0358a24║入於地獄，為人不具，備經多苦。』」如上所說，具
T19n0970_p0358a25║以白佛：「唯願世尊為諸四眾及我等輩說
T19n0970_p0358a26║其因緣，而此善住往昔之世，修何福業生天
T19n0970_p0358a27║受樂經爾多劫？復何因緣命終墮落，作如上
T19n0970_p0358a28║等七種畜生，一切不淨為其飲食，復入地
T19n0970_p0358a29║獄受苦多劫，雖得人身矬陋卑賤，無目麁醜
T19n0970_p0358b01║眾惡纏裹，貧窮臭穢人所鄙棄？又修何福感
T19n0970_p0358b02║彼空內告語，令知其報之者，孰斯緣也？唯
T19n0970_p0358b03║願世尊愍其善住及我等輩，說是因緣報應
T19n0970_p0358b04║之本，慈悲救濟令得解脫。」爾時，世尊告帝
T19n0970_p0358b05║釋言：「善男子！汝大慈心，能為善住問其往昔
T19n0970_p0358b06║因緣善惡業報之事，又能請我除免其苦。甚
T19n0970_p0358b07║善！大善！諦聽，諦聽，吾當為汝分別解說。」爾時，
T19n0970_p0358b08║世尊從於頂上放大光明，流照十方一切佛
T19n0970_p0358b09║界。其光五色：青、赤、黃、白、黑，互相紛映，右旋宛
T19n0970_p0358b10║轉，還至佛所，遶佛三匝，從佛口入。佛攝光已，
T19n0970_p0358b11║佛便微笑，告勅帝釋：「諦聽，諦聽。乃往過去無
T19n0970_p0358b12║量阿僧祇劫，爾時有佛，號毘婆尸如來、應供、
T19n0970_p0358b13║正遍知、明行足、善逝、世間解、無上士、調御丈夫
T19n0970_p0358b14║天人師、佛、世尊，化世緣盡般涅槃後，於像法
T19n0970_p0358b15║中爾時有國，名波羅奈。時，有婆羅門唯誕一
T19n0970_p0358b16║子，身遂捨壽，其母孤養。年漸長大，向田營種，
T19n0970_p0358b17║貧母為之處處求食。未得之間，食時稍晚，其
T19n0970_p0358b18║子飢渴，瞋心恚母，便出惡言：『今日何緣不來
T19n0970_p0358b19║送食？』冤煩繫恨再三返復，便出恚言：『我母
T19n0970_p0358b20║今者不如畜生！我見猪、狗、野干、獼猴、烏鷲之
T19n0970_p0358b21║類，養育兒子，為憐念故，猶尚不令飢渴，無暫
T19n0970_p0358b22║捨離，如何我母不來見看？飢渴如是，復不送
T19n0970_p0358b23║食！』懷是怨恨，未久之間，母求得食，遽持來至，
T19n0970_p0358b24║慰喻其子，令使歡喜。適坐欲食，忽於空中見
T19n0970_p0358b25║一獨覺，作沙門形，飛從南來，騰空北過。其子
T19n0970_p0358b26║見已，心生敬仰，即起合掌，頭面作禮，邀屈臨
T19n0970_p0358b27║降。時，辟支迦便就其請。其子歡喜，敷白茅
T19n0970_p0358b28║座，獻淨妙華，減其食分，持以奉上。比丘食已，
T19n0970_p0358b29║為說法要，示教利喜。其子於後復得出家，而
T19n0970_p0358c01║被差作維那知事。時，有婆羅門造立僧坊安
T19n0970_p0358c02║置徒眾，復有施主送多酥油。時，諸客僧在於
T19n0970_p0358c03║寺食，維那見已，心慳瞋恚，嫌客煩亂，酥油等
T19n0970_p0358c04║味都不與食。客僧問曰：『此是檀越施現前僧，
T19n0970_p0358c05║何故留之，不行徒眾？』而是維那卒躁惡性，即
T19n0970_p0358c06║便唱罵：『儞客僧等，何不噉屎尿，索酥油耶？
T19n0970_p0358c07║儞眼盲耶，見有酥油我匿之乎？』」
T19n0970_p0358c08║佛告帝釋：「爾時婆羅門子者，今善住天子是
T19n0970_p0358c09║也。由其恚言，將畜比母，今招七返作畜生身；
T19n0970_p0358c10║又由作維那時出食穢言，業感令其常食不
T19n0970_p0358c11║淨；慳僧食故地獄受苦，罵盲瞎故得無目報，
T19n0970_p0358c12║七百生中常無兩目，長處黑闇受大辛苦。天
T19n0970_p0358c13║帝當知，如是罪業，有因會報終不敗滅。復次，
T19n0970_p0358c14║天帝！善住天子得生天者，由彼過去供養辟
T19n0970_p0358c15║支，敷座、獻花、恭敬施食、聞法力故，今受天福。
T19n0970_p0358c16║經爾數劫，常勝妙樂。又由辟支騰空過時，其
T19n0970_p0358c17║人發心仰於空中，傾心致敬，頭面作禮。由是
T19n0970_p0358c18║功德，今賴空中神聲預報。其報之者，即是善
T19n0970_p0358c19║住守殿神也。」爾時，善住承佛所說，即知自業
T19n0970_p0358c20║皆是宿緣，即於佛前深自咎責：「由我過去
T19n0970_p0358c21║恚母、嫌僧、惡罵、慳貪，令我當來獲斯大罪。今
T19n0970_p0358c22║承聖旨，盡命懺悔！」即便舉身投躄於地，遍身
T19n0970_p0358c23║血瘀，於笮花帒，悶絕良久，方漸蘇息，號咷
T19n0970_p0358c24║雨泣，悲不自勝。
T19n0970_p0358c25║佛告善住及天帝釋：「十惡業緣，惡口尤最。當
T19n0970_p0358c26║知惡罵甚於猛火，而此猛火，但焚七珍之財，
T19n0970_p0358c27║但焚世間資玩等物。惡口猛火，能燒七聖之
T19n0970_p0358c28║財，能燒出世一切功德，消滅蕩盡，遽招惡報。
T19n0970_p0358c29║如汝善住，一言恨母，一罵眾僧，燒天報盡，
T19n0970_p0359a01║復入地獄。天帝！父母、眾僧，不應輕毀，理當尊
T19n0970_p0359a02║重，恭敬供養，軟語稱讚，常念其恩。三界慈愛
T19n0970_p0359a03║唯有父母，三世福田不過眾僧。如其八輩
T19n0970_p0359a04║真僧，十二賢聖，供養之者不虛功德，欲求出
T19n0970_p0359a05║世，進可成道。寧應僧處，輒生欺語？父母生養，
T19n0970_p0359a06║劬勞辛苦，十月姙娠，三年乳哺，長養教誨，艱
T19n0970_p0359a07║憂備盡，冀其成立，才藝過人，又望出家，度脫
T19n0970_p0359a08║生死。以是恩念，昊天難報。是故我語阿難：『左
T19n0970_p0359a09║肩擔父，右肩擔母，遶須彌山百千萬匝，血
T19n0970_p0359a10║流沒踝，尚不能報一日乳哺之恩。』豈應惡念，
T19n0970_p0359a11║輕生恚語？」
T19n0970_p0359a12║佛告帝釋：「善住天子今見我故，得五眼淨。懺
T19n0970_p0359a13║悔徹故，罪亦除滅。」佛顧善住而謂之曰：「汝止
T19n0970_p0359a14║勿泣。我有法門，名為『最勝佛頂陀羅尼呪』。持
T19n0970_p0359a15║是呪者，能令汝得離苦解脫。善住！我此最勝
T19n0970_p0359a16║佛頂陀羅尼呪，乃是百千萬億俱胝諸佛所
T19n0970_p0359a17║說，我今說之。此陀羅尼呪者，於諸佛頂最
T19n0970_p0359a18║尊最勝，能滅一切業障，悉令清淨；能拔地獄、
T19n0970_p0359a19║畜生、閻摩羅趣；能除一切眾生生死苦惱。」復
T19n0970_p0359a20║告天帝：「此清淨佛頂最勝陀羅尼呪，若有善
T19n0970_p0359a21║男子、善女人、比丘、比丘尼能受持者，若讀、若
T19n0970_p0359a22║誦，是人以是功德，百千萬劫十惡五逆悉得
T19n0970_p0359a23║消滅，即得阿耨多羅三藐三菩提，不轉此身
T19n0970_p0359a24║獲宿命智。從一佛國生一佛國，常蒙普賢、文
T19n0970_p0359a25║殊、觀音、勢至摩頂授手，受菩薩記；常在道場
T19n0970_p0359a26║聞持正法，獲薩云智，更增其壽；身口意淨，不
T19n0970_p0359a27║遭橫死；善觸充滿，舉體清勝，一切時處，快得
T19n0970_p0359a28║輕安。若臨終時念此陀羅尼者，即得往生諸
T19n0970_p0359a29║佛國土。」爾時，帝釋聞佛稱歎最勝陀羅尼功
T19n0970_p0359b01║德不可思議，深樂歡喜，一心渴仰，白言：「世尊！
T19n0970_p0359b02║惟願如來愍念善住及我等輩，亦為未來末
T19n0970_p0359b03║法眾生，說此最勝佛頂陀羅尼呪，我當修行，
T19n0970_p0359b04║願令一切眾生永離八難之苦。」爾時，世尊為
T19n0970_p0359b05║天帝及善住天子四部眾等，即說呪曰：
T19n0970_p0359b06║「那謨薄伽伐帝（一）　啼曬路迦（稽耶反）鉢囉底毘
T19n0970_p0359b07║失瑟咤（長聲）耶（二）　勃陀（長聲）耶薄伽伐底
T19n0970_p0359b08║（三）　怛姪他（四）　唵（長聲五）　毘輸馱耶娑摩三漫多
T19n0970_p0359b09║嚩（縛可反）婆（長聲）娑（上）（六）　娑破囉拏揭底伽訶
T19n0970_p0359b10║那娑婆（長聲）縛輸第（七）　阿鼻詵者（去，長聲）蘇揭
T19n0970_p0359b11║多伐折那（八）　阿𪢗唎多苾曬罽（九）　阿
T19n0970_p0359b12║呵囉（長聲）阿訶囉（下同）（十）　阿（長聲）瑜散陀（長聲）
T19n0970_p0359b13║囉尼（十一）　輸馱耶輸馱耶（十二）　伽伽那鞞輸
T19n0970_p0359b14║提（十三）　烏瑟尼沙毘逝耶輸提（十四）　娑訶娑
T19n0970_p0359b15║囉喝囉濕弭珊珠地帝（十五）　薩婆多他揭多
T19n0970_p0359b16║地瑟咤（長聲）那頞（鳥割反）地瑟恥帝慕姪囇
T19n0970_p0359b17║（十六）　跋折囉迦（長聲）耶僧訶多那輸提（十七）
T19n0970_p0359b18║　薩婆伐囉拏毘輸提（十八）　鉢囉底禰伐怛
T19n0970_p0359b19║耶阿（長聲）瑜輸提（十九）　薩末耶頞地瑟恥帝
T19n0970_p0359b20║（二十）　摩尼摩尼（二十一）　怛闥多部多俱胝鉢
T19n0970_p0359b21║唎輸提（二十二）　毘薩普吒勃地輸提（二十三）　逝耶
T19n0970_p0359b22║逝耶（二十四）　毘逝耶毘逝耶（二十五）　薩末囉薩末囉
T19n0970_p0359b23║勃陀頞地瑟恥多輸提（二十六）　跋折𠼝拔折囉
T19n0970_p0359b24║揭鞞（二十七）　拔折灆婆伐都（二十八）　摩摩（稱名替此字）
T19n0970_p0359b25║薩婆薩埵寫迦（長聲）耶毘輸提（二十九）　薩婆揭
T19n0970_p0359b26║底鉢唎輸提（三十）　薩婆怛他揭多三摩濕嚩
T19n0970_p0359b27║（縛佉反）娑頞地瑟恥帝（三十一）　勃陀（地耶反）勃陀（同上）
T19n0970_p0359b28║蒲陀耶蒲陀耶（三十二）　三漫多鉢唎輸提（三十三）
T19n0970_p0359c01║　薩婆多他揭多地瑟吒（長聲）那頞地瑟恥帝
T19n0970_p0359c02║（三十四）　摩賀慕底㘑（三十五）　娑婆訶（三十六）」
T19n0970_p0359c03║佛告天帝：「我此清淨諸趣最勝佛頂陀羅尼
T19n0970_p0359c04║呪，能淨除一切罪業等障，能淨除一切三
T19n0970_p0359c05║惡道苦。此陀羅尼呪，八十八俱胝殑伽沙諸
T19n0970_p0359c06║佛同共宣說，嚴記守護，隨喜讚歎，一切如來
T19n0970_p0359c07║所共印可，能淨除一切眾生十惡罪故、能救
T19n0970_p0359c08║一切地獄畜生餓鬼閻羅趣故。若一切眾生
T19n0970_p0359c09║福業漸薄，應受短命、殘病、醜陋、眇小、貧賤、盲、
T19n0970_p0360a01║聾、瘖、瘂，應墮地獄、畜生，受諸苦惱，聞我說是
T19n0970_p0360a02║陀羅尼名者，惡報消滅，便得解脫。若有眾生
T19n0970_p0360a03║造集惡業，十惡五逆，一切罪障，若輕若重，悉
T19n0970_p0360a04║皆消滅，當得阿耨多羅三藐三菩提，永離一
T19n0970_p0360a05║切苦難，永離一切畜生閻摩羅趣，乃至阿素
T19n0970_p0360a06║洛、藥叉、羅剎娑、布單那、迦吒布單那、阿波沙
T19n0970_p0360a07║摩羅，如是等趣悉得解脫。」
T19n0970_p0360a08║佛告天帝：「若復有人能受持此呪者，從是受
T19n0970_p0360a09║持已後，永離惡趣，恒與十方諸佛同居一處，
T19n0970_p0360a10║恒生菩薩勝侶之中，或託貴族，婆羅門種，常
T19n0970_p0360a11║在道場，諸佛淨土，乃至成就無上菩提，獲於
T19n0970_p0360a12║如來正遍知海解脫身也。」
T19n0970_p0360a13║佛告天帝及善住天子：「我此清淨諸趣最勝
T19n0970_p0360a14║佛頂陀羅尼呪，威神廣大，具大功德，有大威
T19n0970_p0360a15║勢，如吉祥日，如摩尼珠，皎潔無垢，淨若虛空。
T19n0970_p0360a16║所在之處，光明照世。猶如世間最勝七寶，一
T19n0970_p0360a17║切眾生，及諸國王、王子、王母、百官、宰相，凡有
T19n0970_p0360a18║見者，共所貴重，樂見無厭，由是妙寶不為穢
T19n0970_p0360a19║污之所染故。天帝！此陀羅尼者亦復如是，若
T19n0970_p0360a20║有受持、讀誦、書寫、供養，此人以是功德，亦為
T19n0970_p0360a21║一切天龍八部之所貴重，如彼妙寶不欲暫
T19n0970_p0360a22║捨。所以者何？由是陀羅尼力，能令一切地獄、
T19n0970_p0360a23║畜生、餓鬼、諸重罪等皆消滅故；又由是陀
T19n0970_p0360a24║羅尼力，能令持者當得阿耨多羅三藐三菩
T19n0970_p0360a25║提故。」
T19n0970_p0360a26║佛告天帝及善住天子：「若有國王、王子、王母、
T19n0970_p0360a27║太子、百官、宰相，及諸比丘、比丘尼、善男子、善
T19n0970_p0360a28║女人等，為供養故，書此陀羅尼呪，安七寶塔
T19n0970_p0360a29║中，或寶師子座上，若金剛臺中，若舍利窣堵
T19n0970_p0360b01║波內，若高幢頭，若有四生眾生，或比丘、比丘
T19n0970_p0360b02║尼、優婆塞、優婆夷，造諸十惡、五無間業，及四
T19n0970_p0360b03║重禁一切重罪，應生閻摩羅界，乃至六趣，隨
T19n0970_p0360b04║處受苦。是罪人等，若於此陀羅尼塔邊往來，
T19n0970_p0360b05║塔上微塵落其身上者，如上諸罪悉得除滅。
T19n0970_p0360b06║或有風過吹其塔等，而復吹人，少霑身分，即
T19n0970_p0360b07║得生天受勝妙樂，亦隨意樂往生淨土。若有
T19n0970_p0360b08║持是陀羅尼者，適欲洗手，以水灌掌，其水墮
T19n0970_p0360b09║地霑灑虫蟻，是諸虫等即得生天。是故，若比
T19n0970_p0360b10║丘、比丘尼、優婆塞、優婆夷，若男、若女，有能齋
T19n0970_p0360b11║戒清淨，六時不闕持此陀羅尼呪者，是人三
T19n0970_p0360b12║世所有五逆四重，十惡根本，一切重罪悉當
T19n0970_p0360b13║消滅。為諸菩薩及諸如來手摩其頭，授菩薩
T19n0970_p0360b14║記，而告之言：『善男子！汝能受持最勝佛頂陀
T19n0970_p0360b15║羅尼呪者，汝當來世必得阿耨多羅三藐三
T19n0970_p0360b16║菩提。』」
T19n0970_p0360b17║佛告天帝：「若復有人，能於四衢道中造諸寶
T19n0970_p0360b18║塔，或立高幢，安此陀羅尼經，復以種種花、香、
T19n0970_p0360b19║瓔珞、七寶嚴具，奇妙衣服、飲食、湯藥而為供
T19n0970_p0360b20║養，是人功德無量無邊，是人福智不可稱計，
T19n0970_p0360b21║是人即是菩薩摩訶薩，是人即是佛之真子。
T19n0970_p0360b22║所以者何？拔濟塔下往來無量諸眾生故。」爾
T19n0970_p0360b23║時，閻摩羅法王即於如是夜分後時，將諸眷
T19n0970_p0360b24║屬百萬億千，持諸香花，種種嚴具，來至佛所，
T19n0970_p0360b25║奉獻於佛，右繞七匝，頂禮佛足，以諸華香而
T19n0970_p0360b26║為供養，白言：「世尊！我聞世尊演說最勝佛頂
T19n0970_p0360b27║陀羅尼呪，今我故來，為欲聽受，隨順言教而
T19n0970_p0360b28║守護故。」
T19n0970_p0360b29║爾時，復有護世四天王、忉利天王釋提桓因，
T19n0970_p0360c01║及空居夜摩天、覩史多天、化樂天、他化自在天、
T19n0970_p0360c02║梵天王、大梵天王等，各將眷屬持種種香花
T19n0970_p0360c03║瓔珞，來詣佛所而為供養，右繞七匝，白言：「世
T19n0970_p0360c04║尊！唯願為說最勝佛頂陀羅尼呪受持法要，
T19n0970_p0360c05║令我曉了成就供養。」
T19n0970_p0360c06║佛告護世及大梵王、閻摩羅等：「諦聽！諦聽！吾
T19n0970_p0360c07║為汝說。若有一切苦難眾生，罪極重者，無救
T19n0970_p0360c08║護者，當於白月十五日洗浴清潔，著淨衣裳，
T19n0970_p0360c09║受八戒齋，於菩提像前正心右跪，誦此陀羅
T19n0970_p0360c10║尼呪滿一千八遍，是人所有諸罪業障悉皆
T19n0970_p0360c11║消滅，當得總持陀羅尼門，辯才無礙，清淨解
T19n0970_p0360c12║脫。」
T19n0970_p0360c13║佛告天帝：「若人雖未誦持，但得聞此陀羅尼
T19n0970_p0360c14║音一經耳者，即能熏其賴耶，為佛種子。譬如
T19n0970_p0360c15║小許金剛墮於地上，即能穿入，其地雖厚，不
T19n0970_p0360c16║能留礙，決至本際，方乃當住。此呪亦爾，一經
T19n0970_p0360c17║耳者，即能熏其習性，要成正覺，煩惱雖重，
T19n0970_p0360c18║亦不障蔽。設復墮於地獄、畜生、餓鬼，終不為
T19n0970_p0360c19║諸業報令其沈沒，要當乘是呪力，任運增
T19n0970_p0360c20║修，至于佛地。天帝！若有四生眾生，一聞是陀
T19n0970_p0360c21║羅尼者，現生一期更無他疾，諸苦惱事不復
T19n0970_p0360c22║重受，而亦不受胞胎之形，所生之處蓮中化
T19n0970_p0360c23║身，諸漏結使從是永斷，五眼清淨，得宿命智，
T19n0970_p0360c24║而復當得阿耨多羅三藐三菩提。」
T19n0970_p0360c25║佛告天帝：「若人初亡，及亡已久，有人以此陀
T19n0970_p0360c26║羅尼呪，呪黃土一把，滿二十一遍，散其骸上，
T19n0970_p0360c27║而是亡者即得往生十方淨土。若亡者魂識
T19n0970_p0360c28║已入地獄、畜生、餓鬼、閻羅趣者，呪土霑骨，便
T19n0970_p0360c29║得解脫，即捨惡趣而得生天。」
T19n0970_p0361a01║佛告天帝：「若有短命眾生欲求長壽者，於白
T19n0970_p0361a02║月十五日洗浴清潔，著新淨服齋戒，一心誦
T19n0970_p0361a03║是陀羅尼滿一千八遍，令命短者還得長壽，
T19n0970_p0361a04║一切業障悉皆消滅。」
T19n0970_p0361a05║佛告天帝：「若復有人，就於一切畜生耳中，誦
T19n0970_p0361a06║是陀羅尼呪唯一遍者，而是畜生耳根一聞
T19n0970_p0361a07║如是陀羅尼故，盡此一形，不復重受禽畜之
T19n0970_p0361a08║身。應入地獄，即得免離。」
T19n0970_p0361a09║佛告天帝：「若人遇大惡病，受諸苦惱，聞是陀
T19n0970_p0361a10║羅尼呪，即得離苦，罪障消滅。乃至四生眾生
T19n0970_p0361a11║聞此呪者，悉捨病苦，離胞胎形，乘蓮化生，常
T19n0970_p0361a12║識宿命，一切生處，憶持不忘。」
T19n0970_p0361a13║佛告天帝：「若人生來具造十惡、五逆、四重、根
T19n0970_p0361a14║本等罪，自惟乘此惡業，命終之後必定當墮
T19n0970_p0361a15║阿鼻地獄，受諸大苦，經于多劫，劫盡更生。若
T19n0970_p0361a16║墮畜生雜類禽獸，循環惡道，無復救護。是人
T19n0970_p0361a17║應當白月十五日在菩提像前，以金銀器可
T19n0970_p0361a18║受一升，盛好淨水安置壇內，受菩薩戒，持齋
T19n0970_p0361a19║潔淨，於壇西畔面東向像，燒香禮拜，右跪繫
T19n0970_p0361a20║念，至誠啟白誦此陀羅尼呪滿一千八遍，於
T19n0970_p0361a21║其中間不得間斷，而以是水散灑四方及以
T19n0970_p0361a22║上下，願令一切同得清淨。作是法已，如上惡
T19n0970_p0361a23║業，應入地獄、畜生、餓鬼，便得解脫，一切罪報
T19n0970_p0361a24║悉皆消滅，閻羅放赦，司命歡喜，不生瞋責，反
T19n0970_p0361a25║更心恭，合掌隨喜，讚其功德。若捨其報，生諸
T19n0970_p0361a26║佛國，十方淨剎欲往隨願。又十五日呪其酥
T19n0970_p0361a27║蜜及於蓽茇一千八遍，與人食之，其人食已，
T19n0970_p0361a28║所有十惡五逆等罪悉皆消滅，而復當得阿
T19n0970_p0361a29║耨多羅三藐三菩提。」
T19n0970_p0361b01║佛告天帝：「若欲作此曼茶羅法者，於白月十
T19n0970_p0361b02║五日，以香水、黃土及瞿摩夷作泥塗壇，其壇
T19n0970_p0361b03║方圓四肘為量，稜伽五色，周匝三重。於壇四
T19n0970_p0361b04║邊更作一重眷屬稜伽，以白色規界。而於壇
T19n0970_p0361b05║中盡散諸花，以四瓶水安壇四角畫蓮華上。
T19n0970_p0361b06║其水瓶者悉須齊量，不得大小。持舍利瓶和
T19n0970_p0361b07║盛牛黃，中蓮華上，恭敬安置。又於壇中散種
T19n0970_p0361b08║種花，焚種種香：龍腦、欝金、沈水等香，然種種
T19n0970_p0361b09║燈：酥燈、油燈及於香燈，獻種種食：粳米、乳酪、
T19n0970_p0361b10║酥油、石蜜、蒱桃、石榴二種之漿，七寶器盛奉
T19n0970_p0361b11║於壇內。爾時，行人持菩薩戒，律儀清淨，餐三
T19n0970_p0361b12║白食，著新淨服於壇西畔，合掌右跪。心祈
T19n0970_p0361b13║念已，先當作佛護身印，即作佛心慕陀羅
T19n0970_p0361b14║法，誦此最勝佛頂陀羅尼呪一千八遍，一切
T19n0970_p0361b15║惡業十惡等罪悉皆消滅，當得阿耨多羅三
T19n0970_p0361b16║藐三菩提，諸佛菩薩親摩其頂，授菩提記。欲
T19n0970_p0361b17║詣菩薩所居之處，即蒙菩薩將往自宮，隨逐
T19n0970_p0361b18║往來十方佛土。」
T19n0970_p0361b19║佛告天帝：「如是最勝佛頂陀羅尼呪，於末法
T19n0970_p0361b20║時，若有比丘、比丘尼、優婆塞、優婆夷，及國王、
T19n0970_p0361b21║國母、王子、王母、太子妃后、百官、宰相、人非人
T19n0970_p0361b22║等，乃至一切眾生但解語者，有能作是曼茶
T19n0970_p0361b23║羅法，清淨塗地，若以土，若以水，若以香水，
T19n0970_p0361b24║及瞿摩夷而嚴飾之，散花、燒香、幢蓋、幡燈，若
T19n0970_p0361b25║以種種珍寶飲食供養之者，是即名為檀波
T19n0970_p0361b26║羅蜜；營壇之時有惱不瞋，是即名為羼提波
T19n0970_p0361b27║羅蜜；修壇勤勇不懈不怠，是即名為毘梨耶
T19n0970_p0361b28║波羅蜜；專明法則一心不亂，是即名為禪波
T19n0970_p0361b29║羅蜜；布置端正不喎不斜，善知分齊可與不
T19n0970_p0361c01║可，是即名為般若波羅蜜。天帝！依是言教建
T19n0970_p0361c02║法事者，是即具足六波羅蜜。是故應當展轉
T19n0970_p0361c03║開示一切眾生，多所饒益，獲菩提故。」
T19n0970_p0361c04║佛說經已，帝釋、善住還於自宮。善住天子依
T19n0970_p0361c05║教持誦，滿七日後，自見罪報一切悉滅，更加
T19n0970_p0361c06║天命，增壽無量。即與帝釋將諸天眾，嚴持香
T19n0970_p0361c07║花、種種殊妙天衣瓔珞，而來供養，頭面禮佛，
T19n0970_p0361c08║慶大慈悲，歡喜踊躍，旋遶千匝。
T19n0970_p0361c09║爾時，世尊舒金色手摩善住天子頂，復為善
T19n0970_p0361c10║住授菩薩記，而告之言：「此經名為『最勝佛
T19n0970_p0361c11║頂陀羅尼淨除諸趣業障呪經』，汝等四眾
T19n0970_p0361c12║應當受持。」
T19n0970_p0361c13║爾時，四眾菩薩摩訶薩，及天龍八部、乾闥縛、
T19n0970_p0361c14║阿素洛、羯路茶、緊那洛、莫呼勒伽、鳩槃茶、
T19n0970_p0361c15║畢舍遮、人非人等，聞佛所說，皆大歡喜，作禮
T19n0970_p0361c16║而去，信受奉行。
T19n0970_p0361c17║最勝佛頂陀羅尼淨除業障呪經