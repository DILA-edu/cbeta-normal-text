T19n0971_p0361c18║
T19n0971_p0361c19║
T19n0971_p0361c20║No. 971
T19n0971_p0361c21║佛說佛頂尊勝陀羅尼經
T19n0971_p0361c22║
T19n0971_p0361c23║大唐三藏沙門義淨奉　制譯
T19n0971_p0361c24║如是我聞：一時薄伽梵在室羅筏城逝多林
T19n0971_p0361c25║給孤獨園，與大苾芻眾千二百五十人俱，菩
T19n0971_p0361c26║薩摩訶薩萬二千人俱。爾時，三十三天善法
T19n0971_p0361c27║堂會，有一天子名曰善住，與諸大天，并諸天
T19n0971_p0361c28║女，前後圍遶，受勝尊貴，歡娛遊戲種種天樂，
T19n0971_p0361c29║共相娛樂，受諸快樂。爾時，善住天子於其夜
T19n0971_p0362a01║分聞有聲言：「善住天子！却後七日，決欲命終。
T19n0971_p0362a02║於此沒後生贍部洲，便受七返傍生之身，次
T19n0971_p0362a03║受地獄苦。從地獄出，希得人身，生貧賤家，處
T19n0971_p0362a04║於母胎即無兩目。」善住天子聞此聲已，身毛
T19n0971_p0362a05║皆竪，生大怖懼，愁憂不樂，惶怖無計，即便
T19n0971_p0362a06║速疾往詣天帝釋所，悲號啼哭。頂禮天帝
T19n0971_p0362a07║二足尊已，白帝釋曰：「惟願天尊聽我所說。
T19n0971_p0362a08║我與天女共相圍遶，受快樂時，聞有聲言：『善
T19n0971_p0362a09║住天子！却後七日命將欲終。命終之後生贍
T19n0971_p0362a10║部洲，便受七返傍生之身，次受地獄苦。從
T19n0971_p0362a11║地獄出，希得人身，生貧賤家，在母胎中即無
T19n0971_p0362a12║兩目。』我聞斯語，惶怖無計，云何令我得免斯
T19n0971_p0362a13║苦？」
T19n0971_p0362a14║爾時，天帝釋聞善住天子語已，甚大驚愕，諦
T19n0971_p0362a15║想思惟：「此之善住受何七返惡趣之身？」須臾
T19n0971_p0362a16║靜住，注想諦觀，便見善住當受七返惡趣之
T19n0971_p0362a17║身，所謂：䐗、狗、野干、獼猴、蟒蛇、烏、鷲等身，食
T19n0971_p0362a18║諸穢惡不淨之物。爾時，帝釋觀見善住天子，
T19n0971_p0362a19║當墮七返惡趣身已，極軫慈念，愁憂苦惱，痛
T19n0971_p0362a20║貫身心，諦思：「何計？何所歸依？誰能覆護，得免
T19n0971_p0362a21║斯苦？」復作是念：「唯有如來、應、正等覺，大慈悲
T19n0971_p0362a22║父，令其善住免斯苦耶？」爾時，帝釋作是念已，
T19n0971_p0362a23║於初夜分，以種種華、天妙衣服，以自莊嚴，執
T19n0971_p0362a24║持花香，往逝多林，詣世尊所，恭敬供養，頂禮
T19n0971_p0362a25║雙足，遶七匝已，長跪合掌，而白佛言：「善住
T19n0971_p0362a26║天子聞有聲言：『却後七日命終，而受七返傍
T19n0971_p0362a27║生惡趣之身。』聞此語已，極懷憂苦，痛貫於心。
T19n0971_p0362a28║世尊大慈，哀慜利益，云何令得免斯苦耶？」
T19n0971_p0362a29║爾時，世尊聞此語已，即便微笑，於其頂上放
T19n0971_p0362b01║種種光，遍照三千大千世界，還至佛所。若佛
T19n0971_p0362b02║世尊說過去事，光從背入；若說未來事，光從
T19n0971_p0362b03║胸入；若說地獄事，光從足下入；若說傍生事，
T19n0971_p0362b04║光從足跟入；若說餓鬼事，光從足指入；若說
T19n0971_p0362b05║人事，光從膝入；若說力輪王事，光從左手掌
T19n0971_p0362b06║入；若說轉輪王事，光從右手掌入；若說天事，
T19n0971_p0362b07║光從臍入；若說聲聞事，光從口入；若說獨覺
T19n0971_p0362b08║事，光從眉間入；若說阿耨多羅三藐三菩提
T19n0971_p0362b09║事，光從頂入。是時。光明還至佛所，遶佛三匝
T19n0971_p0362b10║從佛口入。爾時，世尊告帝釋曰：「天帝！有陀羅
T19n0971_p0362b11║尼，名為『如來佛頂尊勝』，能淨一切惡趣生死
T19n0971_p0362b12║苦惱，又能淨除一切地獄、琰摩王界、傍生之
T19n0971_p0362b13║苦，又破一切地獄之業迴趣善道。天帝！此佛
T19n0971_p0362b14║頂尊勝陀羅尼不可思議，有大神力。若復有
T19n0971_p0362b15║人一經於耳，先世所造一切惡業悉皆消滅，
T19n0971_p0362b16║當得清淨勝妙之身，隨所生處憶持不忘。從
T19n0971_p0362b17║一佛土至一佛土，從一天界至一天界，乃至
T19n0971_p0362b18║遍歷三十三天，所生之處憶持不忘。復次，天
T19n0971_p0362b19║帝！若人欲終，須臾憶念此陀羅尼，還得增壽，
T19n0971_p0362b20║身口意淨，亦無苦痛，隨其福利，悉蒙安隱。亦
T19n0971_p0362b21║令一切如來之所瞻視，一切天神常為侍衛，
T19n0971_p0362b22║人所敬重，惡障消除，一切菩薩同為覆護。若
T19n0971_p0362b23║有男子女人，須臾讀誦持此陀羅尼者，當知
T19n0971_p0362b24║此人，所有三惡道苦，破壞消滅，無有遺餘。諸
T19n0971_p0362b25║佛淨土，及諸天宮，一切菩薩甚深行願，隨意
T19n0971_p0362b26║遊入，悉無障礙。」是時帝釋，一心樂聞。
T19n0971_p0362b27║爾時，薄伽梵觀察帝釋心之所念，以大慈悲
T19n0971_p0362b28║心說是陀羅尼法，即說呪曰：
T19n0971_p0362b29║「南謨薄伽伐帝　咥哩盧枳也　鉢喇底毘失
T19n0971_p0362c01║瑟吒（引）也　勃陀（引）也薄伽伐帝　怛咥他　唵
T19n0971_p0362c02║毘輸馱（唐左）也　颯麼三曼多　阿婆婆（引）
T19n0971_p0362c03║娑颯撥囉　拏揭底㖸喝娜　瑣婆（引）婆毘
T19n0971_p0362c04║戍（商聿，下同）睇阿毘詵者覩漫（引）　蘇揭多跋囉跋
T19n0971_p0362c05║者那　阿蜜栗多鞞師計　痾（引，下同）喝囉痾
T19n0971_p0362c06║喝囉　痾愈珊陀（引）喇儞　輸馱也輸馱也
T19n0971_p0362c07║　伽伽那毘戍睇　烏瑟膩沙　毘逝也戍
T19n0971_p0362c08║睇　索訶薩囉曷喇濕弭　珊珠地帝
T19n0971_p0362c09║　薩婆（上）怛他揭多　阿地瑟侘（引）娜　阿地瑟
T19n0971_p0362c10║恥䫂（丁可反，下同）沒姪囇　跋折囉（引）迦也　僧喝
T19n0971_p0362c11║旦那戍睇　薩婆痾伐刺拏毘戍睇　鉢喇
T19n0971_p0362c12║底儞跋戴也　阿愈戍睇　三麼耶阿地瑟恥
T19n0971_p0362c13║帝　末儞末儞麼末儞　呾闥多步多孤㨖
T19n0971_p0362c14║　鉢唎戍睇　鼻窣怖吒勃地戍睇　逝也逝也
T19n0971_p0362c15║　鼻逝也鼻逝也　三末囉三末囉　薩婆勃
T19n0971_p0362c16║陀　阿地瑟恥多戍睇　跋折囇跋折囉（引）揭
T19n0971_p0362c17║鞞（引）　跋折藍婆跋覩　麼麼阿目羯寫（自稱名『我某甲』）
T19n0971_p0362c18║薩婆薩埵難（引）者迦也毘戍睇　薩婆揭底鉢
T19n0971_p0362c19║唎戍睇　薩婆怛他揭哆　三摩戍和娑阿
T19n0971_p0362c20║地瑟恥帝　勃陀勃陀（停也反）　菩馱也菩馱也
T19n0971_p0362c21║　三曼䫂鉢唎戍睇　薩婆怛他揭䫂　阿地瑟
T19n0971_p0362c22║侘（引）娜阿地瑟恥帝　莎訶（此呪比多翻譯，傳誦者眾，然於聲韻字體未能盡善，
T19n0971_p0362c23║故更重勘梵本，一一詳定）」
T19n0971_p0362c24║爾時，世尊說此陀羅尼已，告帝釋曰：「此陀羅
T19n0971_p0362c25║尼印名『淨除一切惡趣佛頂尊勝陀羅尼法』，
T19n0971_p0362c26║亦能除滅一切罪業等障，能淨一切穢惡道
T19n0971_p0362c27║苦。天帝！此陀羅尼，八十八弶伽沙俱胝百千
T19n0971_p0362c28║諸佛同共宣說，隨喜受持，以大日如來智印
T19n0971_p0362c29║印之，為破一切有情三惡趣網，為令一切地
T19n0971_p0363a01║獄、傍生、琰摩王界之所有情而得解脫，眾苦
T19n0971_p0363a02║逼迫墮生死海有情得解脫故，亦令短命、薄
T19n0971_p0363a03║福、現無救護眾生、樂造雜染惡業有情得饒
T19n0971_p0363a04║益故，此陀羅尼於贍部洲住持力故，又令邪
T19n0971_p0363a05║見、不信善惡、三惡趣中種種流轉、生死苦惱
T19n0971_p0363a06║薄福有情、迷失正路，如是等類無不蒙益，
T19n0971_p0363a07║悉令解脫眾苦重擔。」
T19n0971_p0363a08║佛告天帝：「我今宣說此陀羅尼，付囑於汝，汝
T19n0971_p0363a09║當授與善住天子，令其受持、讀誦、思惟、愛敬、
T19n0971_p0363a10║供養，憶持莫忘。亦令贍部洲中一切有情，廣
T19n0971_p0363a11║宣流布。此陀羅尼利益無量！亦為一切諸天
T19n0971_p0363a12║子等，說此大陀羅尼印，付囑於汝。天帝！汝當
T19n0971_p0363a13║正意憶持，勤加守護，勿令忘失。
T19n0971_p0363a14║「復次，天帝！若復有人須臾得聞此陀羅尼，千
T19n0971_p0363a15║劫已來積集重障惡業之罪，應受種種生死
T19n0971_p0363a16║流轉地獄、餓鬼、傍生、琰摩王界、阿蘇羅身、藥
T19n0971_p0363a17║叉鬼神、布單那、羯吒布單那、阿波娑摩囉、蚊
T19n0971_p0363a18║虻、龜、狗、蟒蛇等身、一切諸鳥及諸猛獸、一切
T19n0971_p0363a19║有情乃至蟻子之身，更不重受，便得轉生。諸
T19n0971_p0363a20║佛世尊、一生補處菩薩同會一處，或得大姓
T19n0971_p0363a21║婆羅門家生，或生剎帝利種，及以豪貴最勝
T19n0971_p0363a22║家生。天帝！此人身等，如上勝處生者，皆由
T19n0971_p0363a23║聞此陀羅尼故，隨所生處皆得清淨勝妙之
T19n0971_p0363a24║身。天帝！如是果報，乃至菩提最勝之處，皆由
T19n0971_p0363a25║讚歎此陀羅尼殊勝功德。
T19n0971_p0363a26║「天帝！此陀羅尼名為吉祥。何以故？能除一切
T19n0971_p0363a27║三惡道故。此佛頂尊勝陀羅尼，猶如日藏摩
T19n0971_p0363a28║尼之寶，淨無瑕翳，猶若虛空，光焰照徹，無不
T19n0971_p0363a29║周遍。若諸有情，淨心持此陀羅尼者，亦復如
T19n0971_p0363b01║是，如善好金，明淨柔軟，令人喜見，不為穢惡
T19n0971_p0363b02║之所染著，亦如蓮華，飛塵不染。天帝！持此陀
T19n0971_p0363b03║羅尼者亦復如是，乘此淨業必生善趣。天帝！
T19n0971_p0363b04║此陀羅尼隨所方處，若能如是書寫、受持、聽
T19n0971_p0363b05║聞、讚誦、恭敬、供養者，一切惡道皆得清淨，諸
T19n0971_p0363b06║地獄苦速能消滅。
T19n0971_p0363b07║「天帝！若有男子女人，書寫此陀羅尼安高幢
T19n0971_p0363b08║上，或安高山，或置樓臺，乃至安置窣堵波中。
T19n0971_p0363b09║天帝！若有苾芻、苾芻尼、鄔波索迦、鄔波斯迦、族
T19n0971_p0363b10║姓男女，於前幢等或時遙見，或與相近其影
T19n0971_p0363b11║映身，或復風吹陀羅尼等幢上輕塵落在身
T19n0971_p0363b12║者，天帝！彼諸眾生所有罪業，應墮惡趣，地
T19n0971_p0363b13║獄、餓鬼、傍生、琰摩王界、阿蘇羅身，眾惡之苦
T19n0971_p0363b14║皆悉不受，亦復不為罪垢染污。天帝！此等有
T19n0971_p0363b15║情，一切諸佛之所授記，皆得不退轉於阿耨
T19n0971_p0363b16║多羅三藐三菩提。天帝！何況更以種種華鬘、
T19n0971_p0363b17║塗香、末香、幢幡、花蓋、衣服、瓔珞，作諸妓樂，種
T19n0971_p0363b18║種莊嚴，於四衢道造窣堵波，安置陀羅尼，合
T19n0971_p0363b19║掌恭敬，旋遶周行，歸命禮拜。天帝！彼人能如
T19n0971_p0363b20║是供養者，名曰摩訶薩埵，真是佛子，持法棟
T19n0971_p0363b21║梁，又是如來全身舍利窣堵波塔。」爾時，琰
T19n0971_p0363b22║摩法王於夜初分來詣佛所，以種種妙衣、種
T19n0971_p0363b23║種華香、塗香、末香、栴檀、沈水，恭敬供養，遶佛
T19n0971_p0363b24║七匝，禮雙足已，而作是言：「我聞如來演說大
T19n0971_p0363b25║力陀羅尼法，讚持功德不可思議。世尊大慈，
T19n0971_p0363b26║憐慜利益罪苦眾生。世尊！我常隨逐守護，不
T19n0971_p0363b27║令持者墮於地獄，由彼隨順如來言教而護
T19n0971_p0363b28║念之。」
T19n0971_p0363b29║爾時，護世四大天王遶佛三匝，在一面立，白
T19n0971_p0363c01║佛言：「世尊！唯願如來重為我等廣說陀羅尼
T19n0971_p0363c02║法。」爾時，世尊告四大天王曰：「汝等諦聽！我當
T19n0971_p0363c03║為汝演說持此陀羅尼法，亦為短命諸有情
T19n0971_p0363c04║說。若欲受持，當淨洗浴著新淨衣，始從白月
T19n0971_p0363c05║一日乃至圓滿十五日時齋戒，一心誦陀羅
T19n0971_p0363c06║尼，滿其千遍，令短命者命還增續，永離病苦，
T19n0971_p0363c07║一切業障悉能消滅。一切地獄之苦、一切鳥
T19n0971_p0363c08║獸乃至有命之類，聞此陀羅尼聲一經於耳，
T19n0971_p0363c09║盡此身已，更不復受一切眾苦。」佛言：「若復有
T19n0971_p0363c10║人忽遇惡病眾苦逼迫，聞此陀羅尼者即得
T19n0971_p0363c11║永離一切惡病，眾苦消滅。若應墮在惡道，亦
T19n0971_p0363c12║得解脫，即得往生妙喜世界。盡此身已，後更
T19n0971_p0363c13║不受胞胎之身，所在之處蓮花化生，隨其所
T19n0971_p0363c14║生常得宿命憶持不忘。」
T19n0971_p0363c15║佛言：「若復有人先造一切極重業已，遂即命
T19n0971_p0363c16║終，由此惡業應墮地獄，或墮傍生、琰摩王界、
T19n0971_p0363c17║餓鬼之趣，乃至墮在捺洛迦中，或生水中，或
T19n0971_p0363c18║作禽獸種種之身。取其亡者隨身分骨，淨土
T19n0971_p0363c19║一把，以陀羅尼呪之二十一遍，散於骨上，亡
T19n0971_p0363c20║者生天。」佛言：「若人常能日日誦此陀羅尼滿
T19n0971_p0363c21║二十一遍，應消一切世間殊勝供養，捨身往
T19n0971_p0363c22║生極樂世界。若常誦念，復增壽命，受諸快樂；
T19n0971_p0363c23║捨此身已，即得往生種種微妙諸佛剎土，常
T19n0971_p0363c24║與諸佛俱會一處，一切如來常為演說微妙
T19n0971_p0363c25║之法，一切諸佛授菩提記，身光照曜一切剎
T19n0971_p0363c26║土，乃至獲得無上涅槃。
T19n0971_p0363c27║「復次，若欲誦此陀羅尼法，於其佛前先取淨
T19n0971_p0363c28║土作壇，隨其大小，正方而作。以種種草花散
T19n0971_p0363c29║於壇上，燒眾名香，雙膝著地，或時蹲踞，心常
T19n0971_p0364a01║念佛，作慕陀羅尼印。先屈頭指，以大拇指
T19n0971_p0364a02║押，然後當心合掌，誦陀羅尼滿一百八遍，
T19n0971_p0364a03║於其壇中猶如雲王，雨種種花，能遍供養八
T19n0971_p0364a04║十八俱胝弶伽沙數那庾多百千諸佛。彼佛
T19n0971_p0364a05║世尊咸共讚言：『善哉！善哉！此為希有，真是佛
T19n0971_p0364a06║子！』證得無障礙智三昧，及菩提心莊嚴三昧。
T19n0971_p0364a07║持此陀羅尼者，應如是作。」
T19n0971_p0364a08║佛言：「天帝！我以善巧方便，若有一切眾生應
T19n0971_p0364a09║墮地獄，即令解脫，一切惡道亦得清淨，消滅
T19n0971_p0364a10║無餘，復令持者增益壽命。天帝！汝今將我陀
T19n0971_p0364a11║羅尼法授與善住天子，即令持誦滿七日已，
T19n0971_p0364a12║汝與善住俱來見我。」
T19n0971_p0364a13║爾時，天帝釋於世尊前親受陀羅尼法，奉持
T19n0971_p0364a14║憶念，還於本宮，授與善住天子。爾時，善住天
T19n0971_p0364a15║子受得此陀羅尼法已，滿六日六夜，依法受
T19n0971_p0364a16║持，一切願滿。先應受彼一切惡趣之苦，即時
T19n0971_p0364a17║解脫，住菩提分增益壽命，無量福業應時
T19n0971_p0364a18║雲集。慶悅無量，高聲唱言：「希有如來！說斯妙
T19n0971_p0364a19║法。希有明驗，甚大難量。大慈世尊！能為我等
T19n0971_p0364a20║及諸有情說此神呪，令我解脫惡趣之苦。」爾
T19n0971_p0364a21║時，天帝釋至七日已，與善住天子及諸天眾，
T19n0971_p0364a22║嚴飾花鬘，齎以妙香、寶幢、幡蓋、天衣、瓔珞，微
T19n0971_p0364a23║妙莊嚴，來詣佛所。作供養已，以天妙衣及諸
T19n0971_p0364a24║瓔珞奉上世尊，遶百千匝，踊躍歡喜，在一面
T19n0971_p0364a25║坐，瞻仰尊容，目未曾捨。
T19n0971_p0364a26║爾時，世尊舒金色臂，便以百福莊嚴、眾相具
T19n0971_p0364a27║足無畏右手，摩善住天子頂，而為說法，授菩
T19n0971_p0364a28║提記。佛告善住天子曰：「此陀羅尼印名為『淨
T19n0971_p0364a29║除一切惡趣佛頂尊勝陀羅尼』，汝應授持。」
T19n0971_p0364b01║爾時，善住天子及天帝釋，諸來天眾、一切大
T19n0971_p0364b02║會，聞佛說已，皆大歡喜，信受奉行。
T19n0971_p0364b03║佛說佛頂尊勝陀羅尼經