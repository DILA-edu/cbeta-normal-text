T19n0983Ap0439c01║
T19n0983Ap0439c02║
T19n0983Ap0439c03║No. 983A [cf. Nos. 982, 984, 985]
T19n0983Ap0439c04║佛說大孔雀明王畫像壇場儀
T19n0983Ap0439c05║軌
T19n0983Ap0439c06║
T19n0983Ap0439c07║開府儀同三司特進試鴻臚卿
T19n0983Ap0439c08║肅國公食邑三千戶賜紫贈司
T19n0983Ap0439c09║空諡大鑒正號大廣智大興善
T19n0983Ap0439c10║寺三藏沙門不空奉　詔譯
T19n0983Ap0439c11║佛告阿難陀：「若諸世間所有災禍逼惱——刀兵、
T19n0983Ap0439c12║飢饉、亢旱、疾疫、四百四病、憂惱鬪諍，及八萬
T19n0983Ap0439c13║四千鬼魅嬈惱有情——所求世間、出世間勝願
T19n0983Ap0439c14║多有障礙者，皆由無始已來貪愛無明、虛妄
T19n0983Ap0439c15║分別三毒煩惱，不了實相、積集不善，感招如
T19n0983Ap0439c16║是種種災難。
T19n0983Ap0439c17║「阿難陀！是故，我今為彼讀誦《佛母大孔雀明王
T19n0983Ap0439c18║經》者及一切災厄眾生，復說畫像法及建
T19n0983Ap0439c19║立道場供養儀軌。若依此法轉讀是經，一切
T19n0983Ap0439c20║災難皆得消除，所有願求隨意滿足。「阿難陀！
T19n0983Ap0439c21║若有苦惱災難起時，或彼國王、及諸王子、大
T19n0983Ap0439c22║臣、妃后、及苾芻、苾芻尼、善男子、善女人等為
T19n0983Ap0439c23║除災故，或於王宮、或於勝地、或於清淨伽藍、
T19n0983Ap0439c24║或隨本所居宅舍，依法淨地，掘深一肘，除去
T19n0983Ap0439c25║瓦礫、地中穢物，填滿淨土，築令平正；其土本
T19n0983Ap0440a01║淨，却用填之。若土有餘，其地殊勝，應泥拭清
T19n0983Ap0440a02║淨，建立道場，作五肘方壇，高四指量，三重布
T19n0983Ap0440a03║位，或以彩畫、或用五色粉成。「於內院中心
T19n0983Ap0440a04║畫八葉蓮華，於蓮華胎上畫佛母大孔雀明
T19n0983Ap0440a05║王菩薩，頭向東方，白色，著白繒輕衣，頭冠
T19n0983Ap0440a06║瓔珞、耳璫臂釧種種莊嚴，乘金色孔雀王，
T19n0983Ap0440a07║結跏趺坐白蓮華上、或青綠花上，住慈悲
T19n0983Ap0440a08║相，有四臂，右邊第一手執開敷蓮華，第二手
T19n0983Ap0440a09║持俱緣果（其果狀相似水苽），左邊第一手當心掌持吉
T19n0983Ap0440a10║祥菓（如桃李形），第二手執三五莖孔雀尾。「從佛母
T19n0983Ap0440a11║右邊右旋周匝蓮華葉上畫七佛世尊，從微
T19n0983Ap0440a12║鉢尸如來乃至釋迦，及慈氏菩薩等，皆頭
T19n0983Ap0440a13║向外坐，各住定相。至西北角第八葉上畫慈
T19n0983Ap0440a14║氏菩薩，左手執軍持，右手揚掌向外作施無
T19n0983Ap0440a15║畏勢。「又於蓮華葉外內院四方畫四辟支佛，
T19n0983Ap0440a16║皆作佛形，頂有肉髻，亦住定相。「又於四隅畫
T19n0983Ap0440a17║四大聲聞，從東北隅畫阿難陀、次東南隅
T19n0983Ap0440a18║畫羅睺羅、次西南隅畫舍利弗、次西北隅
T19n0983Ap0440a19║畫大目揵連，皆著揵陀袈裟，偏袒右臂。「此
T19n0983Ap0440a20║皆中院。「次，第二院畫八方天王并諸眷屬。「東
T19n0983Ap0440a21║方畫帝釋天王，執金剛杵，與諸天眾圍遶。「次，
T19n0983Ap0440a22║東南方畫火天，左手執軍持，右手施無畏，與
T19n0983Ap0440a23║五通苦行仙眾圍遶。「次，南方畫焰摩天王，執
T19n0983Ap0440a24║焰摩幢，與焰摩界鬼眾圍遶。「次，西南方畫
T19n0983Ap0440a25║羅剎王，執刀，與諸羅剎眾圍遶。「次，西方畫
T19n0983Ap0440a26║水天，持羂索，與諸龍眾圍遶。「次，西北方畫
T19n0983Ap0440a27║風天王，執幢幡，與諸持明仙眾圍遶。「次，北
T19n0983Ap0440a28║方畫多聞天王，執寶棒，與諸藥叉眾圍遶。
T19n0983Ap0440a29║「次，東北方畫伊舍那天，執三戟叉，與諸步多
T19n0983Ap0440b01║鬼眾圍遶。「此皆是第二院。「次，第三院從東
T19n0983Ap0440b02║北隅右旋周匝畫二十八大藥叉將，各與諸
T19n0983Ap0440b03║鬼神眾圍遶，及畫宿曜十二宮神。「次，第三院
T19n0983Ap0440b04║外周匝用香泥塗飾，布以荷葉，葉上安
T19n0983Ap0440b05║置供養食——食，所謂乳麋、酪、飯食、果子等，皆
T19n0983Ap0440b06║以阿波羅爾多明王真言加持，香水散灑——布
T19n0983Ap0440b07║列四邊供養，及以諸漿、沙糖、石蜜、石榴、蜜
T19n0983Ap0440b08║漿等而奉獻之。「壇上散白色花，於四角置酥
T19n0983Ap0440b09║燈四盞，四門各置二淨器，滿盛香水，於壇東
T19n0983Ap0440b10║安佛母大孔雀明王像——其畫像法如前畫壇，
T19n0983Ap0440b11║唯不安界道即是。「中院聖眾燒沈香和香
T19n0983Ap0440b12║等供養，東方天眾應燒白膠香而為供養，南
T19n0983Ap0440b13║方天眾以紫鑛芥子及鹽相和燒之供養，西
T19n0983Ap0440b14║方天眾以酥和安悉香燒之供養，北方天
T19n0983Ap0440b15║眾應燒薰陸香而供養之。「持誦者於壇西
T19n0983Ap0440b16║面敷茅薦為座、或坐卑脚床子，嚴飾經案，
T19n0983Ap0440b17║置於壇前，以諸香花供養經卷，應如是布列。
T19n0983Ap0440b18║「轉讀經者，可三人、五人乃至七人，更替相
T19n0983Ap0440b19║續，晝夜不令經聲間斷，要在絕語言，除數內
T19n0983Ap0440b20║一人明閑教法。「呪師指撝取與祇對，作法
T19n0983Ap0440b21║結印啟請賢聖，餘人但當至心讀經，唯在遍
T19n0983Ap0440b22║數多，慇重發願，依三十七尊禮懺，三時或六
T19n0983Ap0440b23║時，其道場或一日、或二日、三日乃至七日，一
T19n0983Ap0440b24║切災禍悉皆殄滅，除不至心。「轉經者，或在家
T19n0983Ap0440b25║人或是出家人，每日澡浴清淨，著新淨衣。初
T19n0983Ap0440b26║起首時，對道場前虔誠一心禮諸聖眾，先以
T19n0983Ap0440b27║印契真言依教請召一切佛、菩薩及諸天眾，
T19n0983Ap0440b28║如法供養，說所求事，慇懃啟告，願垂加護，普
T19n0983Ap0440b29║為一切苦難眾生廣發大願。「然後結跏趺坐，
T19n0983Ap0440c01║以塗香塗手，先結三昧耶印，二手右押左，外
T19n0983Ap0440c02║相叉作拳，直竪二中指，頭相拄即成。結印當
T19n0983Ap0440c03║心，誦三昧耶真言七遍。真言曰：
T19n0983Ap0440c04║「『唵三（去）麼（上）野娑怛鍐（三合）』
T19n0983Ap0440c05║「即以此印加持自身四處，所謂心、額、喉、頂，頂
T19n0983Ap0440c06║上散印。
T19n0983Ap0440c07║「次結金剛鉤菩薩印。
T19n0983Ap0440c08║「准前三昧耶印，以二頭指屈如鉤，向身招，不
T19n0983Ap0440c09║間斷誦真言七遍，普召諸佛、菩薩、諸天、鬼神、
T19n0983Ap0440c10║一切聖眾。真言曰：
T19n0983Ap0440c11║「『唵嚩日𠻴（二合引）矩尸（一）　阿（引）羯（重呼）茶微
T19n0983Ap0440c12║羯茶娑嚩（二合引）訶』
T19n0983Ap0440c13║「由結此印、誦真言請召一切聖眾，不違本誓，
T19n0983Ap0440c14║皆來赴集。
T19n0983Ap0440c15║「次結阿波羅爾多明王印，用結地界結方
T19n0983Ap0440c16║隅界，二手右押左，內相叉，直竪一中指，頭
T19n0983Ap0441a01║相拄，即以印頂上右旋三匝，隨心遠近便
T19n0983Ap0441a02║成結界。誦七遍，真言曰：
T19n0983Ap0441a03║「『唵虎嚕虎嚕戰拏里摩蹬岐（去）娑嚩
T19n0983Ap0441a04║（二合引）訶（引）』
T19n0983Ap0441a05║「次結普供養一切賢聖印。
T19n0983Ap0441a06║「二手右押左，相叉合掌，十指互交上節即成。
T19n0983Ap0441a07║結印當心，誦七遍，頂上散印。真言曰：
T19n0983Ap0441a08║「『曩莫三滿多勃馱（引）南（一）　薩嚩佗（引）（二）　欠（平）（三）
T19n0983Ap0441a09║　嗢娜櫱（二合）帝（四）　娑𩑼（二合）囉呬（馨異反引）𤚥（五）　誐
T19n0983Ap0441a10║誐曩劍（六）　娑嚩（二合引）訶』
T19n0983Ap0441a11║「由結此印及誦真言，能於一一佛、菩薩、諸聖
T19n0983Ap0441a12║眾前及於無量諸佛剎土成辦一切廣大供
T19n0983Ap0441a13║養。
T19n0983Ap0441a14║「次結佛母大孔雀明王印。
T19n0983Ap0441a15║「二手右押左，內相叉，二大指、二小指各直竪，
T19n0983Ap0441a16║頭相拄即成。結印當心，誦真言七遍，如前
T19n0983Ap0441a17║以印加持四處，頂上散印。真言曰：
T19n0983Ap0441a18║「『唵麼庾（引）囉（引）訖蘭（二合引）帝（引）娑嚩（二合引）
T19n0983Ap0441a19║訶』
T19n0983Ap0441a20║「次捧香爐奉獻啟請，告白聖眾說所求事。「如
T19n0983Ap0441a21║是依法請召供養已，然後起悲愍心，為拔濟
T19n0983Ap0441a22║眾生苦難故，轉讀此經。「每日中前換諸供
T19n0983Ap0441a23║物，應結阿波羅爾多明王印，誦本真言，以
T19n0983Ap0441a24║印頂上左旋一匝，暫解其界；換供養已，即如
T19n0983Ap0441a25║前次第再迎請結界。「如是依教供養轉讀此
T19n0983Ap0441a26║經，所有災難、亢旱、疾疫、鬼魅、厭禱、惡毒災
T19n0983Ap0441a27║障、種種苦難必得除滅，所有祈願無不遂心。
T19n0983Ap0441a28║「我已廣說畫像壇場供養儀軌竟，若不辦
T19n0983Ap0441a29║如是塗畫壇場，或有急速災難至。可隨自
T19n0983Ap0441b01║力分，於一淨處以瞿摩夷塗地，作一肘方壇。
T19n0983Ap0441b02║隨其大小，磨白檀香塗作圓壇，九位中安
T19n0983Ap0441b03║佛像，及以三五莖孔雀尾竪於壇上，隨時
T19n0983Ap0441b04║燒香、散花，乳糜、酪等供養聖眾。但虔誠一
T19n0983Ap0441b05║心轉讀此經，或一遍、或三遍、乃至七遍，或一
T19n0983Ap0441b06║日、或二日，一切厄難悉得消除，所有祈願皆
T19n0983Ap0441b07║得圓滿。」
T19n0983Ap0441b08║爾時，阿難陀聞佛世尊為當來世一切苦難
T19n0983Ap0441b09║有情說此讀誦大孔雀明王經法，頂戴受持，
T19n0983Ap0441b10║禮佛而退。
T19n0983Ap0441b11║佛說大孔雀明王畫像壇場儀軌（卷）