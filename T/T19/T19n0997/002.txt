T19n0997_p0530a01║
T19n0997_p0530a02║守護國界主陀羅尼經卷第二
T19n0997_p0530a03║
T19n0997_p0530a04║罽賓國三藏沙門般若共牟尼室利譯
T19n0997_p0530a05║陀羅尼品第二之二
T19n0997_p0530a06║爾時世尊如象王迴普觀大眾，復告一切法
T19n0997_p0530a07║自在王菩薩摩訶薩言：「善男子！此會之中有
T19n0997_p0530a08║二種人：一者、成就，二、未成就。我今重為未成
T19n0997_p0530a09║就者以善方便隨順世諦譬喻言詞說一乘
T19n0997_p0530a10║法。「如世有法名迦樓羅，欲修此法應先圖畫
T19n0997_p0530a11║迦樓羅像，審諦觀察，觀行純熟，然去畫像。手
T19n0997_p0530a12║結印契，想其自身成迦樓羅，作五大觀：一者、
T19n0997_p0530a13║觀地作白色觀，二者、觀水作綠色觀，三者、觀
T19n0997_p0530a14║火作黃赤色觀，四者、觀風作黑色觀，五者、觀
T19n0997_p0530a15║空作青色觀。此觀成已，一切諸毒皆成非毒——
T19n0997_p0530a16║謂若有情毒、若非情毒——或令迴互、或取、或捨，
T19n0997_p0530a17║縱任自在。「善男子！菩薩摩訶薩亦復如是，若
T19n0997_p0530a18║欲入觀，先當默念此前迴向陀羅尼門，然後
T19n0997_p0530a19║當入毘盧遮那如來三昧。謂觀此身體成金
T19n0997_p0530a20║剛，堅不可壞。當以身作金剛結跏——謂以右脚
T19n0997_p0530a21║壓左髀上——端身正坐，舌根微動，脣齒相合作
T19n0997_p0530a22║金剛語。金剛語者，謂無言聲，但心默念。以堅
T19n0997_p0530a23║牢智諦觀自心以為月輪，當於鼻端不令馳
T19n0997_p0530a24║散，清淨圓滿，色如凝雪、牛乳、水精，而此月輪
T19n0997_p0530a25║為菩提心。此菩提心本無色相，為未成就諸
T19n0997_p0530a26║眾生故，說如月輪。應以右手作金剛拳，當心
T19n0997_p0530a27║握於左手頭指，此名能與無上菩提最尊勝
T19n0997_p0530a28║印，即是本師毘盧遮那如來之印。」爾時，世尊
T19n0997_p0530a29║即說陀羅尼曰：
T19n0997_p0530b01║「唵吽惹護（平）娑」
T19n0997_p0530b02║「云何觀察此陀羅尼？當以唵字安前所觀月
T19n0997_p0530b03║輪之中，置於頂上，觀此唵字色如珂雪。此想
T19n0997_p0530b04║成已，即見自身坐月輪中，便得成就毘盧遮
T19n0997_p0530b05║那。以如是等無量無邊微塵數智成就此身，
T19n0997_p0530b06║是即名為具一切智、亦得名為具金剛智、是
T19n0997_p0530b07║修觀者瑜伽之智、亦是般若波羅蜜多、亦即
T19n0997_p0530b08║名為諸菩薩果。此果能得三種真實。何等為
T19n0997_p0530b09║三？一者、得前真實不可思議一切智智諸佛
T19n0997_p0530b10║境界三昧，二者、得前真實祕密真言，三者、得
T19n0997_p0530b11║前真實祕密印契。「前觀成已，便想頂上出白
T19n0997_p0530b12║光明，復以百千萬億光明而為眷屬，下至阿
T19n0997_p0530b13║鼻地獄、上至阿迦尼吒天，其中所有一切眾
T19n0997_p0530b14║生無始生死、無明黑闇、盲無智眼，以此般若
T19n0997_p0530b15║波羅蜜燈開彼佛眼。如深山谷幽闇之處，日
T19n0997_p0530b16║月光明所不能照，若然一燈，久遠闇瞑一切
T19n0997_p0530b17║皆除。何以故？法如是故。毘盧遮那如來三昧
T19n0997_p0530b18║放白色光亦復如是。「復次，善男子！行者從此
T19n0997_p0530b19║三昧起已，次復入於不動三昧。面向西方，亦
T19n0997_p0530b20║作如前金剛結跏，端身正坐。應以左手所被
T19n0997_p0530b21║衣服兩角交過繞其手腕，以拳執之，上出兩
T19n0997_p0530b22║角，右手按地，此即名為能摧伏印，一切眾魔
T19n0997_p0530b23║及諸外道、諸惑業等皆不能動，即是阿閦如
T19n0997_p0530b24║來之印。「次亦默誦如上所說毘盧遮那如來
T19n0997_p0530b25║真言，應以吽字處月輪中置於頂上，觀此吽
T19n0997_p0530b26║字以為青色。觀想成已，次觀遍身皆作青色，
T19n0997_p0530b27║此身即成阿閦如來。此觀成已，即從頂上放
T19n0997_p0530b28║青色光，亦以無數百千億光而為眷屬，一一
T19n0997_p0530b29║光中皆有無量青色金剛菩薩而現，各作此
T19n0997_p0530c01║印，光照東方恒河沙數世界之中。其中眾生
T19n0997_p0530c02║遇斯光者，所有欺奪、殺害、惡心皆悉捨離，寂
T19n0997_p0530c03║靜不動。
T19n0997_p0530c04║「善男子！行者從此三昧起已，復於南方面向
T19n0997_p0530c05║北坐，亦作如上金剛結跏，端身正坐。左手如
T19n0997_p0530c06║前執衣兩角，右手仰掌，名滿願印，此即寶生
T19n0997_p0530c07║如來之印。次亦誦前毘盧遮那如來真言，作
T19n0997_p0530c08║惹字觀，當以此字處月輪中，置於頂上，如融
T19n0997_p0530c09║金色。觀想成已，漸觀遍身皆融金色，此身即
T19n0997_p0530c10║成寶生如來。「此觀成已，即從頂上放金色光，
T19n0997_p0530c11║亦以無數百千億光而為眷屬，一一光中皆
T19n0997_p0530c12║有無量金色金剛菩薩而現，各為此印，一一
T19n0997_p0530c13║菩薩各各手中雨如意寶，光照南方恒沙世
T19n0997_p0530c14║界。其中眾生遇斯光者，所有願求皆得滿足。
T19n0997_p0530c15║「復於西方面向東坐，亦作如上金剛結跏，端
T19n0997_p0530c16║身正坐。左手仰掌當於臍上，右手仰掌重左
T19n0997_p0530c17║手上，以大母指令頭相拄，此印名為第一
T19n0997_p0530c18║最勝三昧之印，能滅狂亂一切妄念，令心一
T19n0997_p0530c19║境，即阿彌陀如來之印。亦誦如上毘盧遮那
T19n0997_p0530c20║如來真言，作護（平聲）字觀，當以此字處月輪中，
T19n0997_p0530c21║置於頂上，如紅蓮華色。觀想成已，漸觀遍身
T19n0997_p0530c22║皆紅蓮華色，此身即成阿彌陀如來。此觀成
T19n0997_p0530c23║已，即從頂上放紅蓮華色光，亦以無數百千
T19n0997_p0530c24║億光而為眷屬，一一光中皆有無量紅蓮華
T19n0997_p0530c25║色菩薩而現，各為此印，入深三昧，光照西方
T19n0997_p0530c26║恒沙世界，彼中眾生遇斯光者皆入三昧。
T19n0997_p0530c27║「復於北方面向南坐，亦作如上金剛結跏，端
T19n0997_p0530c28║身正坐。左手如前執衣兩角，右手展掌竪其
T19n0997_p0530c29║五指，當肩向外，名施無畏。此印能施一切眾
T19n0997_p0531a01║生安樂無畏，一切惡人不能惱害，即不空成
T19n0997_p0531a02║就如來之印。次亦誦上毘盧遮那如來真言，
T19n0997_p0531a03║作娑（上）字觀，當以此字處月輪中，置於頂上，
T19n0997_p0531a04║具於五色。觀想成已，漸觀遍身皆作五色，成
T19n0997_p0531a05║於不空成就如來。此觀成已，即從頂上放五
T19n0997_p0531a06║色光，亦以無數百千億光而為眷屬，一一光
T19n0997_p0531a07║中皆有無量五色光明菩薩而現，各作此印，
T19n0997_p0531a08║皆施無畏，光照北方恒沙世界，其中眾生遇
T19n0997_p0531a09║斯光者悉得無畏。」
T19n0997_p0531a10║佛復告一切法自在王菩薩言：「如上所說自
T19n0997_p0531a11║證之法，唯自證知，非言能說，離諸見相。為未
T19n0997_p0531a12║成就諸眾生故，於無相中以相顯示、於無言
T19n0997_p0531a13║說假以言宣——譬如空中乾闥婆城，非實現實。」
T19n0997_p0531a14║爾時，佛復告一切法自在王菩薩及諸大眾
T19n0997_p0531a15║言：「諸佛子！十方一切諸世界中無量無數百
T19n0997_p0531a16║千萬億異類眾生，或有眾生諸根不具、或復
T19n0997_p0531a17║具足五無間業、屠兒魁膾栴陀羅等，於一切
T19n0997_p0531a18║皆不可思議三昧之中修習趣入悉皆有分，
T19n0997_p0531a19║除五種人。何等為五？一者、不信，二者、斷見，三
T19n0997_p0531a20║者、常見，四者、邪見，五者、懷疑，此五眾生不能
T19n0997_p0531a21║趣入。何以故？此深三昧以大慈悲而為根本，
T19n0997_p0531a22║如是五人無慈悲故。「善男子！若復有人能暫
T19n0997_p0531a23║修習此三昧者，身心輕安，即能生於五種三
T19n0997_p0531a24║昧。何等為五？一者、剎那三昧，二者、微塵三昧，
T19n0997_p0531a25║三者、漸現三昧，四者、起伏三昧，五者、安住三
T19n0997_p0531a26║昧。「云何名為剎那三昧？謂觀月輪剎那剎那
T19n0997_p0531a27║暫持相應尋復還失，是故名為剎那三昧。「云
T19n0997_p0531a28║何名為微塵三昧？謂於三昧少分相應。譬如
T19n0997_p0531a29║有人不識蜜味，得微塵許在其舌根，愛樂安
T19n0997_p0531b01║樂，都忘飢渴、疾病之念，但更專心希求多得；
T19n0997_p0531b02║此三昧心亦復如是，少分相應，悉忘一切煩
T19n0997_p0531b03║惱飢渴，心得安樂，轉更求之。「云何名為漸現
T19n0997_p0531b04║三昧？謂由少得，愛樂安樂漸漸增勝，身毛皆
T19n0997_p0531b05║竪，悲泣流淚。如黑物中見一白縷，此亦如是，
T19n0997_p0531b06║由觀月輪得少分住，於無明闇煩惱之中見
T19n0997_p0531b07║少定心微分顯現。「云何名為起伏三昧？謂觀
T19n0997_p0531b08║行未純，或起、或滅，如秤低昂，觀成惑滅、觀失
T19n0997_p0531b09║惑生。「云何名為安住三昧？由前四定心得安
T19n0997_p0531b10║住，悉能守護一切善法，增長新善，身心安
T19n0997_p0531b11║樂。如盛夏中遠涉砂磧，熱渴日久，忽得雪
T19n0997_p0531b12║山清冷美水，所有熱渴憂苦皆除；此亦如是，
T19n0997_p0531b13║得此三昧，業惑苦惱一切皆遣，是為無上菩
T19n0997_p0531b14║提芽生。「善男子！如上所說，諸根不具、五無間
T19n0997_p0531b15║業諸惡眾生尚於此中修入有分，何況一切
T19n0997_p0531b16║比丘、比丘尼、優婆塞、優婆夷而不趣入？「善男子！
T19n0997_p0531b17║今此大眾無數眾生聞此法已，皆於阿耨多
T19n0997_p0531b18║羅三藐三菩提得不退轉，神通、十力、四無所
T19n0997_p0531b19║畏念念增進，無數三昧皆悉現前——所謂厭
T19n0997_p0531b20║離一切法三昧、超過一切法三昧、一切法平
T19n0997_p0531b21║等三昧、離諸見稠林三昧、遠離無明闇三昧、
T19n0997_p0531b22║一切法離相三昧、解脫一切著三昧、離一切
T19n0997_p0531b23║懈怠三昧、甚深法發光三昧、如須彌山三
T19n0997_p0531b24║昧、永無失壞三昧、摧壞魔軍三昧、不著三
T19n0997_p0531b25║界三昧、出生光明三昧、常見如來三昧……，以
T19n0997_p0531b26║如是等而為上首，無數三昧皆現在前。「復
T19n0997_p0531b27║有無量種種眾生得於無數陀羅尼門，所謂
T19n0997_p0531b28║觀諸法性陀羅尼門、發菩提心陀羅尼門、生
T19n0997_p0531b29║菩提芽陀羅尼門、了金剛性陀羅尼門、得佛
T19n0997_p0531c01║平等陀羅尼門、一切法本性清淨陀羅尼門、
T19n0997_p0531c02║一切法本性攝受陀羅尼門、一切法本性不可
T19n0997_p0531c03║得陀羅尼門、一切法出生智慧陀羅尼門、一
T19n0997_p0531c04║切法皆悉成就陀羅尼門、一切法轉變自在
T19n0997_p0531c05║陀羅尼門、一切法大光普照陀羅尼門、一切法
T19n0997_p0531c06║遠離癡闇陀羅尼門、一切法心智清淨陀羅尼
T19n0997_p0531c07║門、一切法皆不可得陀羅尼門、普散一切眾
T19n0997_p0531c08║寶妙花陀羅尼門、本性顯現出生諸法陀羅
T19n0997_p0531c09║尼門、遠離一切諸幻化法陀羅尼門、如鏡圓
T19n0997_p0531c10║明出生影像陀羅尼門、出生一切眾生音聲陀
T19n0997_p0531c11║羅尼門、令諸眾生最極歡喜陀羅尼門、巧順
T19n0997_p0531c12║一切眾生音聲陀羅尼門、出生種種音聲字
T19n0997_p0531c13║句陀羅尼門、無有障礙陀羅尼門、本性巧便
T19n0997_p0531c14║陀羅尼門、解脫煩惱陀羅尼門、離一切塵陀
T19n0997_p0531c15║羅尼門、分別字義陀羅尼門、解了諸法陀羅
T19n0997_p0531c16║尼門、一切法無礙際陀羅尼門、猶如虛空陀
T19n0997_p0531c17║羅尼門、猶如金剛陀羅尼門、近色光王陀羅
T19n0997_p0531c18║尼門、得最尊勝陀羅尼門、不退轉眼陀羅尼
T19n0997_p0531c19║門、法界出生陀羅尼門、常施安慰陀羅尼門、
T19n0997_p0531c20║如師子吼陀羅尼門、超眾生福德陀羅尼門、
T19n0997_p0531c21║離諸憂惱陀羅尼門、離諸過惡陀羅尼門、妙
T19n0997_p0531c22║花莊嚴陀羅尼門、破諸疑網陀羅尼門、諸法順
T19n0997_p0531c23║如陀羅尼門、出現諸法陀羅尼門、大聲清淨
T19n0997_p0531c24║自在王陀羅尼門、無盡寶篋陀羅尼門、無邊
T19n0997_p0531c25║漩澓陀羅尼門、海印陀羅尼門、蓮華莊嚴陀
T19n0997_p0531c26║羅尼門、能入無著陀羅尼門、漸漸深入四無
T19n0997_p0531c27║礙智陀羅尼門、一切諸佛護持莊嚴陀羅尼
T19n0997_p0531c28║門……，如是等法而為上首，無量無數陀羅尼門
T19n0997_p0531c29║皆悉現前。」
T19n0997_p0532a01║爾時，一切法自在王菩薩摩訶薩白佛言：「世
T19n0997_p0532a02║尊！如是無數陀羅尼門，何等陀羅尼門能令
T19n0997_p0532a03║菩薩總持諸佛所說妙法而不失壞？何等陀
T19n0997_p0532a04║羅尼門能令菩薩說此法時辯才無盡？何等
T19n0997_p0532a05║陀羅尼門能令菩薩說此法時一切眾生愛
T19n0997_p0532a06║樂歡喜？」
T19n0997_p0532a07║佛告一切法自在王菩薩言：「善男子！有八陀
T19n0997_p0532a08║羅尼門，若受持者，能令菩薩總持佛法，辯才
T19n0997_p0532a09║無盡，眾生樂聞。何等為八？所謂大聲清淨自
T19n0997_p0532a10║在王陀羅尼門、無盡寶篋陀羅尼門、無邊漩
T19n0997_p0532a11║澓陀羅尼門、海印陀羅尼門、蓮華莊嚴陀羅
T19n0997_p0532a12║尼門、能入無著陀羅尼門、漸漸深入四無礙
T19n0997_p0532a13║智陀羅尼門、一切諸佛護持莊嚴陀羅尼門。
T19n0997_p0532a14║菩薩若能於此八種陀羅尼門受持修習，即
T19n0997_p0532a15║能總持一切如來所說妙法，辯才無盡，亦令
T19n0997_p0532a16║眾生愛樂歡喜。」
T19n0997_p0532a17║爾時，一切法自在王菩薩白佛言：「世尊！唯願
T19n0997_p0532a18║如來哀愍我等，廣分別說如此八種陀羅尼
T19n0997_p0532a19║門。菩薩得聞，則能於此勤求趣入。」
T19n0997_p0532a20║爾時，世尊告一切法自在王菩薩言：「善哉，善
T19n0997_p0532a21║哉！善男子！諦聽諦聽，善思念之，今當為汝廣
T19n0997_p0532a22║分別說，令諸菩薩得入此門。
T19n0997_p0532a23║「善男子！云何名為大聲清淨陀羅尼門？若有
T19n0997_p0532a24║菩薩修習於此陀羅尼門，應以無著清淨妙
T19n0997_p0532a25║念安住真實，心絕動搖，威儀凝靜，以決定心
T19n0997_p0532a26║說微妙法，令一佛剎所有眾生隨其類音普
T19n0997_p0532a27║聞其聲，悉解其義。如是，或二佛剎、或三佛剎、
T19n0997_p0532a28║或十佛剎、或百佛剎、或千佛剎、二千、百千……，乃
T19n0997_p0532a29║至十方無量無邊俱胝那由他百千佛剎，其
T19n0997_p0532b01║中眾生亦各隨類普聞其聲，悉解其義。「善男
T19n0997_p0532b02║子！若此菩薩於眾會中處師子座，其座量高
T19n0997_p0532b03║一俱盧舍，以師子王威力所持眾寶嚴飾。如
T19n0997_p0532b04║是，或復半由旬量、一由旬量、千由旬量、或復量
T19n0997_p0532b05║等須彌山王、或復其量高至梵天，隨諸眾生
T19n0997_p0532b06║心之所樂，令其各見身座大小而為說法。「正
T19n0997_p0532b07║說法時，十方諸佛悉現其前，為此菩薩演說妙
T19n0997_p0532b08║法。菩薩聞已，即能以此陀羅尼力一時聽聞
T19n0997_p0532b09║總持不忘，深入義理，現證相應，身心怡暢，一
T19n0997_p0532b10║一法中成一境性，一一字句聞無所聞，即於
T19n0997_p0532b11║如是聽聞法時而常演說，無有障礙。「若諸菩
T19n0997_p0532b12║薩深入如是一字聲門，一切諸法悉入此門、
T19n0997_p0532b13║即從此門出生，演說一切諸法。「且初第一說
T19n0997_p0532b14║阿（上短呼，下皆准之）字門出生無邊無數法門。所謂
T19n0997_p0532b15║阿者，一切法無來，以一切法體無來故。又，
T19n0997_p0532b16║阿字者，一切法無去，以一切法體無去故。又，
T19n0997_p0532b17║阿字者，一切法無行，體無行故。又，阿字者，一切
T19n0997_p0532b18║法無住，體無住故。又，阿字者，一切法無本性，
T19n0997_p0532b19║體本清淨故。又，阿字者，一切法無根本，體初
T19n0997_p0532b20║未生故。又，阿字者，一切法無終，體無初故。又，
T19n0997_p0532b21║阿字者，一切法無盡，體無去處故。又，阿字者，
T19n0997_p0532b22║一切法無生，體無行故。又，阿字者，一切法無
T19n0997_p0532b23║出，體無作者故。又，阿字者，一切法無求，體無
T19n0997_p0532b24║相故。又，阿字者，一切法無礙，體相涉入故。又，
T19n0997_p0532b25║阿字者，一切法無滅，體無主宰故。又，阿字者，
T19n0997_p0532b26║一切法無行處，體無願故。又，阿字者，一切法
T19n0997_p0532b27║無生死，體離分別、無分別故。又，阿字者，一切
T19n0997_p0532b28║法無言說，體極聲入故。又，阿字者，一切法不
T19n0997_p0532b29║可說，體無聲故。又，阿字者，一切法無差別，體
T19n0997_p0532c01║無處所故。又，阿字者，一切法無分別，體清淨
T19n0997_p0532c02║故。又，阿字者，一切法無心意，體不可求故。又，
T19n0997_p0532c03║阿字者，一切法無高下，體本平等故。又，阿字
T19n0997_p0532c04║者，一切法不可解，體如虛空故。又，阿字者，一
T19n0997_p0532c05║切法不可說，體過言道故。又，阿字者，一切法
T19n0997_p0532c06║無限量，體無處所故。又，阿字者，一切法無生，
T19n0997_p0532c07║體無生處故。又，阿字者，一切法無本淨，體本
T19n0997_p0532c08║無相故。又，阿字者，一切法無我，體即我性故。
T19n0997_p0532c09║又，阿字者，一切法無眾生，體本清淨故。又，阿
T19n0997_p0532c10║字者，一切法無壽者，體無命根故。又，阿字者，
T19n0997_p0532c11║一切法無補特伽羅，體離所取故。又，阿字者，
T19n0997_p0532c12║一切法無本空，體性寂靜故。又，阿字者，一切
T19n0997_p0532c13║法無相，體性實無際故。又，阿字者，一切法無
T19n0997_p0532c14║和合，體性無生故。又，阿字者，一切法無行，體
T19n0997_p0532c15║本無為故。又，阿字者，一切法無為，體過行、無
T19n0997_p0532c16║行故。又，阿字者，一切法不共，體無能解人故。
T19n0997_p0532c17║又，阿字者，一切法無聚會，體無積集故。又，阿
T19n0997_p0532c18║字者，一切法無出，體無出處故。又，阿字者，一
T19n0997_p0532c19║切法無本性，體本無身故。又，阿字者，一切法
T19n0997_p0532c20║無相，體相本淨故。又，阿字者，一切法無業，體
T19n0997_p0532c21║無作者故。又，阿字者，一切法無果，體無業道
T19n0997_p0532c22║故。又，阿字者，一切法無種植，體無種子故。又，
T19n0997_p0532c23║阿字者，一切法無境界，體不可取故。又，阿字
T19n0997_p0532c24║者，一切法無地界，體無諸結故。又，阿字者，一
T19n0997_p0532c25║切法無縛，體本散滅故。又，阿字者，一切法無
T19n0997_p0532c26║聚散，體本無為故。又，阿字者，一切法無漏，體
T19n0997_p0532c27║惑不生故。又，阿字者，一切法無自生，體初無
T19n0997_p0532c28║生故。又，阿字者，一切法無濁，體無有對故。又，
T19n0997_p0532c29║阿字者，一切法無對，體本無作故。又，阿字者，
T19n0997_p0533a01║一切法無色，體無大種故。又，阿字者，一切法
T19n0997_p0533a02║無受，體無受者故。又，阿字者，一切法無想，體
T19n0997_p0533a03║過諸相故。又，阿字者，一切法無行，體離有愛
T19n0997_p0533a04║故。又，阿字者，一切法無識，體無分別故。又，阿
T19n0997_p0533a05║字者，一切法無界，體空平等故。又，阿字者，一
T19n0997_p0533a06║切法無入，體過境界門故。又，阿字者，一切法
T19n0997_p0533a07║無境界，體無去處故。又，阿字者，一切法無欲，
T19n0997_p0533a08║體離分別故。又，阿字者，一切法無色，體無根
T19n0997_p0533a09║本故。又，阿字者，一切法無無色，體難思見故。
T19n0997_p0533a10║又，阿字者，一切法無亂，體無可亂故。又，阿字
T19n0997_p0533a11║者，一切法不思議，體不可得故。又，阿字者，一
T19n0997_p0533a12║切法無意，體本無二故。又，阿字者，一切法不
T19n0997_p0533a13║可執受，體過境界道故。又，阿字者，一切法無
T19n0997_p0533a14║阿賴邪，體無因緣故。又，阿字者，一切法無
T19n0997_p0533a15║常，體本無因故。又，阿字者，一切法無斷，體不
T19n0997_p0533a16║礙因故。又，阿字者，一切法無名，體無相貌故。
T19n0997_p0533a17║又，阿字者，一切法無離，體不相入故。又阿
T19n0997_p0533a18║字者，一切法無住，體無住處故。又，阿字者，
T19n0997_p0533a19║一切法無熱惱，體無煩惱故。又阿字者，一
T19n0997_p0533a20║切法無憂惱，體無惡業故。又，阿字者，一切法
T19n0997_p0533a21║無習氣，體本無垢故。又，阿字者，一切法無垢，
T19n0997_p0533a22║體本清淨故。又，阿字者，一切法無本清淨，體
T19n0997_p0533a23║無形質故。又，阿字者，一切法無體，體無依止
T19n0997_p0533a24║故。又，阿字者，一切法無依止，體無動作故。又，
T19n0997_p0533a25║阿字者，一切法無動，體離執著故。又，阿字者，
T19n0997_p0533a26║一切法無障礙，體同虛空故。又，阿字者，一切
T19n0997_p0533a27║法同虛空，體無分別故。又，阿字者，一切法無
T19n0997_p0533a28║色相，體無境界因故。又，阿字者，一切法無顯
T19n0997_p0533a29║示，體皆相似故。又，阿字者，一切法無相似，體
T19n0997_p0533b01║無境界故。又，阿字者，一切法無境界，體如虛
T19n0997_p0533b02║空，常平等故。又，阿字者，一切法無闇，體無
T19n0997_p0533b03║明故。又，阿字者，一切法無明，體無對故。又，阿
T19n0997_p0533b04║字者，一切法無過，體妙善故。又，阿字者，一切
T19n0997_p0533b05║法無是，體無妄故。又，阿字者，一切法無開解，
T19n0997_p0533b06║體無動故。又，阿字者，一切法無見，體無色故。
T19n0997_p0533b07║又，阿字者，一切法無聞，體無聲故。又，阿字者，
T19n0997_p0533b08║一切法無嗅，體無香故。又，阿字者，一切法無
T19n0997_p0533b09║嘗，體無味故。又，阿字者，一切法無觸，體無所
T19n0997_p0533b10║觸故。又，阿字者，一切法無知，體本無法故。又，
T19n0997_p0533b11║阿字者，一切法無念，體離心意識故。又，阿字
T19n0997_p0533b12║者，一切法不思議，體性菩提平等，平等無高
T19n0997_p0533b13║下故。又，阿字者，一切法寂靜，體本不生、亦不
T19n0997_p0533b14║滅故。「善男子！菩薩如是得此大聲清淨陀羅
T19n0997_p0533b15║尼門，入第一阿字時演說諸法，或經一年、或
T19n0997_p0533b16║復十年、百年、千年、或百千年、或一小劫、或一
T19n0997_p0533b17║大劫……，乃至無量無數大劫說此法時不離阿
T19n0997_p0533b18║字。如說阿字義無有盡，說餘諸字亦復如是，
T19n0997_p0533b19║不可窮盡。如是建立開示法眼，其義深遠，其
T19n0997_p0533b20║語巧妙，具足清白。「又，善男子！菩薩住此陀羅
T19n0997_p0533b21║尼故，得身清淨，威儀寂靜故；得語清淨，辯才
T19n0997_p0533b22║無礙故；得意清淨，慈悲觀察故；得施清淨，
T19n0997_p0533b23║財法無悋，隨喜他施故；得戒清淨，無破、無穿、
T19n0997_p0533b24║無缺漏故；得忍清淨，無怨、無對、無障礙故；得
T19n0997_p0533b25║勤清淨，於妙事業無退轉故；得禪清淨，無著、
T19n0997_p0533b26║無慢、亦無味故；得慧清淨，開智慧眼決癡膜
T19n0997_p0533b27║故；得業清淨，普修一切勝善業故；得眼清淨，
T19n0997_p0533b28║天眼遠見一切色故；得耳清淨，天耳遠聞諸
T19n0997_p0533b29║佛法故；得鼻清淨，普嗅如來淨戒香故；得舌
T19n0997_p0533c01║清淨，獲得隨心清淨味故；得身清淨，雖現處
T19n0997_p0533c02║胎，胎不染故；得意清淨，善能分別微細法故；
T19n0997_p0533c03║得色清淨，所有色相妙莊嚴故；得聲清淨，所
T19n0997_p0533c04║聞皆是順法聲故；得香清淨，施戒聞香之所
T19n0997_p0533c05║熏故；得味清淨，獲大丈夫上味相故；得觸
T19n0997_p0533c06║清淨，身手所觸妙柔軟故；得法清淨，所知
T19n0997_p0533c07║皆獲法明門故；得念清淨，所聞憶持無疑忘
T19n0997_p0533c08║故；得心清淨，超越一切魔境界故；得行清
T19n0997_p0533c09║淨，出過所解甚深法故。「善男子！菩薩得此最
T19n0997_p0533c10║勝不共大聲清淨陀羅尼故，大聲普遍十方
T19n0997_p0533c11║世界，光明普照，為彼一切世界眾生分別演
T19n0997_p0533c12║說一切如來所說妙法，令彼一切法眼開明。
T19n0997_p0533c13║「善男子！我今略說此大聲清淨陀羅尼門初
T19n0997_p0533c14║入次第一門之中少分之德。若廣說者，復有
T19n0997_p0533c15║無數無量無邊不可說義。如說於此一阿字
T19n0997_p0533c16║門無量無邊不可窮盡，餘一一字亦復如是，
T19n0997_p0533c17║皆以無著智慧之門漸漸修入。
T19n0997_p0533c18║「復次，善男子！云何名為無盡寶篋陀羅尼門？
T19n0997_p0533c19║善男子！謂一字中說一切法皆無窮盡。何等
T19n0997_p0533c20║一切法無有窮盡？所謂說色無盡故，如是，說
T19n0997_p0533c21║色無常無盡故、說色是苦無盡故、說色無
T19n0997_p0533c22║我無盡故、說色寂滅無盡故、說色寂靜無盡
T19n0997_p0533c23║故、說色如聚沫無盡故、說色如幻無盡故、說
T19n0997_p0533c24║色如焰無盡故、說色如水中月無盡故、說色
T19n0997_p0533c25║如夢無盡故、說色如響無盡故、說色如鏡中
T19n0997_p0533c26║像無盡故、說色無本性無盡故、說色本無無
T19n0997_p0533c27║盡故、說色無緣會無盡故、說色空門無盡故、
T19n0997_p0533c28║說色無相無盡故、說色無願無盡故、說色無
T19n0997_p0533c29║行無盡故、說色生法無盡故、說色無生無盡
T19n0997_p0534a01║故、說色前際無盡故、說色中際無盡故、說
T19n0997_p0534a02║色後際無盡故、說色寂滅無盡故、說色親近
T19n0997_p0534a03║寂靜無盡故、說色無心行處無盡故、說色無
T19n0997_p0534a04║言語道無盡故、說色不可思議無盡故、說
T19n0997_p0534a05║色不可度量無盡故、說色無我無盡故、說色
T19n0997_p0534a06║無眾生無盡故、說色無壽者無盡故、說色無
T19n0997_p0534a07║養育者無盡故、說色無補特伽羅無盡故、說
T19n0997_p0534a08║色無知無盡故、說色無造作無盡故、說色如
T19n0997_p0534a09║草木瓦礫石壁無盡故、說色無求得無盡故、
T19n0997_p0534a10║說色大種所生無盡故、說色無聲無盡故、說
T19n0997_p0534a11║色無表無盡故、說色不可說無盡故、說色本
T19n0997_p0534a12║味清淨無盡故、說色從因緣生無盡故、說色
T19n0997_p0534a13║無斷無盡故、說色無聲無盡故、說色無造者
T19n0997_p0534a14║無盡故、說色無受者無盡故、說色無業果無
T19n0997_p0534a15║盡故、說色法界平等無盡故、說色住真如無
T19n0997_p0534a16║盡故、說色住實際無盡故、說色無我所無盡
T19n0997_p0534a17║故、說色無主宰無盡故、說色無執受無盡故、
T19n0997_p0534a18║說色不可思無盡故、說色不可稱無盡故、說
T19n0997_p0534a19║色不可量無盡故、說色無有邊無盡故、說色
T19n0997_p0534a20║即菩提性無盡故、說色如空平等無盡故、說
T19n0997_p0534a21║色即涅槃性無盡故……，如是，廣說界處等法、名、
T19n0997_p0534a22║句、文身、一切佛法，皆悉入於此一字聲智慧
T19n0997_p0534a23║之門，如以四大同一身篋。此亦如是，一字
T19n0997_p0534a24║聲門包攝出生無盡智寶甚深法門，是故名
T19n0997_p0534a25║為無盡寶篋。「我上略說此一門中少分之義
T19n0997_p0534a26║如地一塵，若廣說者，無量無邊阿僧祇劫不
T19n0997_p0534a27║可窮盡。
T19n0997_p0534a28║「復次，善男子！云何名為無邊旋澓陀羅尼門？
T19n0997_p0534a29║善男子！所言邊者，謂斷及常。十二因緣謂無
T19n0997_p0534b01║明緣行、行緣識、識緣名色、名色緣六入、六入
T19n0997_p0534b02║緣觸、觸緣受、受緣愛、愛緣取、取緣有、有緣
T19n0997_p0534b03║生、生緣老、死、憂、悲、苦、惱。言無邊者，即祕密界
T19n0997_p0534b04║無斷、常等。趣入甚深，名為旋澓。是故，名為無
T19n0997_p0534b05║邊旋澓陀羅尼門。「又復，邊者，說名取捨；所言
T19n0997_p0534b06║旋者，說不取捨故。又復，邊者，說有生滅；旋者，
T19n0997_p0534b07║說無生滅故。又復，邊者，煩惱生死；旋者，本性
T19n0997_p0534b08║清淨故。邊者，有相、無相；旋者，都無所行故。邊
T19n0997_p0534b09║者，麁細思惟；旋者，無尋、無伺故。邊者，因及諸
T19n0997_p0534b10║見；旋者智了因、見故。邊者，謂名及色；旋者，無
T19n0997_p0534b11║有表示故。邊者，有為、無為；旋者，三輪清淨故。
T19n0997_p0534b12║邊者，說內及外；旋者，識體無住故。邊者，謂業
T19n0997_p0534b13║及果；旋者，無業果體故。邊者，善及不善；旋者，
T19n0997_p0534b14║無有行體故。邊者，過及無過；旋者，體無有二
T19n0997_p0534b15║故。邊者，謂業煩惱；旋者，體性光明故。邊者，我
T19n0997_p0534b16║及無我；旋者，體性清淨故。邊者，生死涅槃；旋
T19n0997_p0534b17║者，諸法本性即涅槃故。「善男子！如是略說，若
T19n0997_p0534b18║廣說者，說邊有無量門、說旋亦無量門。「若諸
T19n0997_p0534b19║菩薩住此旋澓陀羅尼門，隨順無邊一切深
T19n0997_p0534b20║法，智無窮盡，或字、或義亦無窮盡，漸次趣入
T19n0997_p0534b21║無邊旋澓陀羅尼門，以能隨順智光明故、隨
T19n0997_p0534b22║順覺性本清淨故、開智慧明決癡膜故、隨
T19n0997_p0534b23║順解脫覺體性故。」
T19n0997_p0534b24║守護國界主陀羅尼經卷第二