T19n0997_p0534c01║
T19n0997_p0534c02║守護國界主陀羅尼經卷第三
T19n0997_p0534c03║
T19n0997_p0534c04║罽賓國三藏沙門般若共牟尼室利譯
T19n0997_p0534c05║陀羅尼品第二之三
T19n0997_p0534c06║「復次，善男子！何等名為海印陀羅尼門？善男
T19n0997_p0534c07║子！如大海水印現一切，謂四天下所有色相、
T19n0997_p0534c08║或眾生色相、或非眾生色相、山澤、原阜、樹木、
T19n0997_p0534c09║叢林、藥草、百穀、日、月、星辰、摩尼雲電、村營聚
T19n0997_p0534c10║落、城邑王都，及與諸天男女宮殿、一切資具、
T19n0997_p0534c11║香林池沼、渠河泉流、綺麗嚴飾……，如是等類上
T19n0997_p0534c12║中下品一切色相，於大海中平等印現，故說
T19n0997_p0534c13║大海為第一印、最勝妙印，希奇殊特，無等無
T19n0997_p0534c14║過。「菩薩摩訶薩亦復如是，住此海印甚深三
T19n0997_p0534c15║昧，得與一切眾生身平等印、得與眾生語平
T19n0997_p0534c16║等印、得與眾生心平等印……，十方世界諸佛語
T19n0997_p0534c17║業、轉妙法輪菩薩，皆從海印所流，於口門中
T19n0997_p0534c18║平等演說，隨有所說皆與諸佛法印無違、亦
T19n0997_p0534c19║無疑惑，能令法界一切眾生皆悉悟解，故說
T19n0997_p0534c20║此印諸印中上。所謂：婀（上短）字印者，以一切
T19n0997_p0534c21║法性無生故；囉字印者，以一切法無染著故；
T19n0997_p0534c22║跛字印者，勝義諦門不可得故；者字印者，眼
T19n0997_p0534c23║及諸行皆清淨故；娜字印者，名色性相不可
T19n0997_p0534c24║得故；攞字印者，愛支因緣連續不斷，皆不現
T19n0997_p0534c25║故；拏（上聲）字印者，悟入清淨十力門故；摩字
T19n0997_p0534c26║印者，力及菩提分皆清淨故；拏（上重）字印
T19n0997_p0534c27║者，離諸怨敵及憂惱故；灑字印者，六通圓滿，
T19n0997_p0534c28║無罣礙故；嚩字印者，不二之道言語斷故；多
T19n0997_p0534c29║（上聲）字印者，悟一切法真實義故；也字印者，稱
T19n0997_p0535a01║如實理而演說故；瑟吒（二合）字印者，制伏任持
T19n0997_p0535a02║不可得故；迦（上）字印者，遠離世論，無作者故；
T19n0997_p0535a03║娑（上）字印者，悟四真諦皆平等故；莽（輕呼）字印
T19n0997_p0535a04║者，悟一切法清淨道故；誐字印者，入甚深法，
T19n0997_p0535a05║無行取故；娑他（上二合）字印者，顯示勢力不可
T19n0997_p0535a06║得故；惹字印者，超過老死能所生故；濕嚩（二合）
T19n0997_p0535a07║字印者，煩惱所行皆遠離故；馱字印者，法界
T19n0997_p0535a08║體性不雜亂故；捨字印者，入深止觀皆滿足
T19n0997_p0535a09║故；佉字印者，悟如虛空無盡法故；乞叉（二合）字
T19n0997_p0535a10║印者，入於盡智、無生智故；娑（上）多也阿（四合）字
T19n0997_p0535a11║印者，遠離昏沈、懈怠障故；枳穰（二合）字印者，一
T19n0997_p0535a12║切眾生智慧體故；賀字印者，摧惡進善，體皆
T19n0997_p0535a13║離故；婆（上）字印者，慣習觀察，覺悟體故；者車
T19n0997_p0535a14║（上二合）字印者，遠離貪、瞋、癡覆性故；娑莽（二合）
T19n0997_p0535a15║字印者，念不散動，無忘失故；訶婆（上二合）字印
T19n0997_p0535a16║者，可以呼召請命體故；哆娑（二合）字印者，勇
T19n0997_p0535a17║猛驅逐諸惑體故；伽（上）字印者，散滅重雲無
T19n0997_p0535a18║明翳故；姹字印者，積集諸行窮盡體故；波羅
T19n0997_p0535a19║（二合）字印者，隨順最勝寂照體故；頗字印者，周
T19n0997_p0535a20║遍圓滿果報體故；娑迦（上二合）字印者，悟解一
T19n0997_p0535a21║切蘊聚體故；也娑（上二合）字印者，能除老、死、一
T19n0997_p0535a22║切病故；室者（二合）字印者，現前覺悟未曾有
T19n0997_p0535a23║故；吒（上）字印者，斷生死道，得涅槃故；瑟姹（二
T19n0997_p0535a24║合）字印者，悟解無邊無盡體故。「善男子！菩薩
T19n0997_p0535a25║以如是等種種法相分別演說諸字印門，善
T19n0997_p0535a26║男子！是名深入海印三昧陀羅尼門。
T19n0997_p0535a27║「復次，善男子！云何名為蓮華莊嚴陀羅尼門？
T19n0997_p0535a28║善男子！菩薩住此陀羅尼門，隨彼無量大會
T19n0997_p0535a29║之中說妙法時，即有廣大妙蓮花座涌現其
T19n0997_p0535b01║前，種種色相殊妙莊嚴，其有見者情無厭足。
T19n0997_p0535b02║「此座纔現，身便安處，即於空中雨眾寶花，種
T19n0997_p0535b03║種花中出種種聲、種種聲中說種種法——所謂
T19n0997_p0535b04║或甚深無量法、或說善巧名句法、或說種種
T19n0997_p0535b05║諸譬喻門，如是，或說脩多羅、祇夜、和伽、羅
T19n0997_p0535b06║那、伽他、搵陀那、尼陀那、本事、本生、方廣、希
T19n0997_p0535b07║法、優波提舍，說如是等十二分教及種種門，
T19n0997_p0535b08║皆為斷除一切眾生諸煩惱故。而菩薩心安
T19n0997_p0535b09║住大捨，寂然正受，即能等引，如是音聲說法
T19n0997_p0535b10║不斷，滅眾生苦，作諸佛事。「又於菩薩遍身毛
T19n0997_p0535b11║孔出種種光，一一光中出生種種妙寶蓮華，
T19n0997_p0535b12║一一花上有一菩薩，遍往十方無量無邊諸
T19n0997_p0535b13║世界中而作佛事。「是為初入蓮華莊嚴陀羅
T19n0997_p0535b14║尼門，若廣說者，不可窮盡。「復次，善男子！云何
T19n0997_p0535b15║名為能入無著陀羅尼門？善男子！菩薩住此
T19n0997_p0535b16║陀羅尼門，於一法門心無所著，如是，若二、若
T19n0997_p0535b17║三、若十、若百、若千、若百千、若俱胝、若那由他，
T19n0997_p0535b18║乃至阿僧祇、無量無邊無等不可數、不可稱、
T19n0997_p0535b19║不可思、不可量、不可說法門，皆心平等而無
T19n0997_p0535b20║所著，或恒河沙法門亦皆平等，心無所著。如
T19n0997_p0535b21║是，閻浮提微塵數法門、四天下微塵數法門、
T19n0997_p0535b22║三千大千世界微塵數法門亦無所著，若一
T19n0997_p0535b23║佛剎、若十佛剎、若百、若千、若恒河沙佛剎微
T19n0997_p0535b24║塵數法門……，乃至一切佛剎微塵數法門亦皆
T19n0997_p0535b25║平等，心無所著。「若說一門，攝如上說一切佛
T19n0997_p0535b26║剎塵數法門皆入一門，一時演說。如於一門，
T19n0997_p0535b27║若二、若三……，乃至無量無邊法門亦皆如是，一
T19n0997_p0535b28║一門中攝一切門，一時演說。如是說時，心無
T19n0997_p0535b29║所著、亦無所住，利益安樂一切眾生，其義深
T19n0997_p0535c01║遠，稱如實理，次第無亂，文義具足。「善男子！是
T19n0997_p0535c02║名能入無著陀羅尼門。
T19n0997_p0535c03║「復次，善男子！云何名為漸漸深入四無礙智
T19n0997_p0535c04║陀羅尼門？善男子！若諸菩薩安住於此陀羅
T19n0997_p0535c05║尼門，得微細差別法門無盡智、得微細甚深
T19n0997_p0535c06║義門無盡智、得微細詞門無盡智、得微細
T19n0997_p0535c07║無邊辯門無盡智。得是智故，東方所有一切
T19n0997_p0535c08║眾生同一道場，各隨類音善巧方便而問其
T19n0997_p0535c09║法；南方所有一切眾生同一道場，各隨類音
T19n0997_p0535c10║善巧方便而問其義；西方所有一切眾生同
T19n0997_p0535c11║一道場，各隨類音善巧方便而問其詞；北方
T19n0997_p0535c12║所有一切眾生同一道場，各隨類音善巧方
T19n0997_p0535c13║便而問其辯。如是四方一切眾生一時發問
T19n0997_p0535c14║種種法門，菩薩一念悉能領受，心無錯亂，明
T19n0997_p0535c15║記無失。於一語業出種種音，一一音聲說一
T19n0997_p0535c16║切法，隨諸眾生種類不同、所樂各異，皆得領
T19n0997_p0535c17║解，踊躍歡喜，心願滿足。「善男子！是為菩薩漸
T19n0997_p0535c18║漸深入四無礙智陀羅尼門。
T19n0997_p0535c19║「復次，善男子！云何名為諸佛護持莊嚴陀羅
T19n0997_p0535c20║尼門？善男子！菩薩得此陀羅尼故，於大會中
T19n0997_p0535c21║處大法座，於其肉髻最處中心頂骨交際忽
T19n0997_p0535c22║現如來，身鎔金色，相好莊嚴，而以右手摩菩
T19n0997_p0535c23║薩頂，即時菩薩便得色身相好莊嚴具足圓
T19n0997_p0535c24║滿，與佛平等，又得如來語業莊嚴具足圓滿、
T19n0997_p0535c25║又得如來意業莊嚴具足圓滿……，得如是等種
T19n0997_p0535c26║種佛法具足圓滿。「既得是已，隨此大會一切
T19n0997_p0535c27║眾生心界不同、欲樂差別、所疑有異說種種
T19n0997_p0535c28║法，或一日夜、或二、或三、半月、一月、一年、百年、
T19n0997_p0535c29║或百千年，隨其心樂久近多少常說妙法，無
T19n0997_p0536a01║有窮盡。如是說時，不飲、不食，不羸、不瘦，身心
T19n0997_p0536a02║無倦，以是如來威德護持難思力故。「菩薩又
T19n0997_p0536a03║得四種大智。云何為四？所謂微細了知眾生
T19n0997_p0536a04║心行各差別智、微細分別一切諸法無窮盡
T19n0997_p0536a05║智、善能分別三乘修行諸次第智、具足圓滿
T19n0997_p0536a06║隨順堪任演說法智。「善男子！是名略說諸佛
T19n0997_p0536a07║護持莊嚴陀羅尼門，若廣說者，無量無邊、等
T19n0997_p0536a08║虛空界、無有窮盡、與如來等，皆為利益諸眾
T19n0997_p0536a09║生故。「善男子！是為八種陀羅尼門。若有菩薩
T19n0997_p0536a10║安住此八陀羅尼門，則能總持一切如來及
T19n0997_p0536a11║諸菩薩所說妙法，令諸菩薩辯才無盡。一切
T19n0997_p0536a12║眾生若有聞者，愛樂歡喜，情無厭足。」爾時，一
T19n0997_p0536a13║切法自在王菩薩聞此法已，心懷踊躍，以偈
T19n0997_p0536a14║讚曰：
T19n0997_p0536a15║「善逝說八總持法，決定令得微妙乘，
T19n0997_p0536a16║演百千億脩多羅，於義及文無所著。
T19n0997_p0536a17║大聲清淨無邊際，百千無量剎皆聞，
T19n0997_p0536a18║能成眾生寂靜心，是名大聲清淨義。
T19n0997_p0536a19║一字演說一切法，多劫無有窮盡時，
T19n0997_p0536a20║一一字門亦復然，此住寶篋真言地。
T19n0997_p0536a21║遠離諸邊得清淨，平等無著同如來，
T19n0997_p0536a22║剎那正念煩惱除，是名法義漩澓處。
T19n0997_p0536a23║四天下中諸色相，大海印現並無遺，
T19n0997_p0536a24║說此無思無盡門，是名海印真言德。
T19n0997_p0536a25║具大人相處大眾，坐蓮華座雨天花，
T19n0997_p0536a26║花演俱胝妙法門，蓮華莊嚴總持用。
T19n0997_p0536a27║入一句法無所著，億剎微塵句亦然，
T19n0997_p0536a28║句句演暢難思門，無著總持皆自在。
T19n0997_p0536a29║具足法義及詞辯，四方眾生齊啟疑，
T19n0997_p0536b01║自他疑網皆斷除，此是四辯總持力。
T19n0997_p0536b02║菩薩昇於大法座，頂上現佛如金山，
T19n0997_p0536b03║即舒右手相端嚴，殷重摩於菩薩頂，
T19n0997_p0536b04║獲微妙辯同於佛，此名護念佛莊嚴。
T19n0997_p0536b05║得入最勝總持門，便獲難思無盡德，
T19n0997_p0536b06║如蓮不染於三界，五塵不動等須彌。
T19n0997_p0536b07║得此最勝陀羅尼，無等智超三界轉，
T19n0997_p0536b08║能師子吼無所畏，摧諸外道碎邪山。
T19n0997_p0536b09║得此最勝陀羅尼，遠離受生諸業果，
T19n0997_p0536b10║如地生長諸善法、如水滌垢淨無餘、
T19n0997_p0536b11║如火焚燒不擇薪、如風飄鼓無所住、
T19n0997_p0536b12║如醫善知於法藥，除眾生病得安寧。
T19n0997_p0536b13║得此最勝陀羅尼，智演諸法無傾動，
T19n0997_p0536b14║如月圓明淨無點，流光普照等無私。
T19n0997_p0536b15║得此最勝陀羅尼，眾會見者無厭足，
T19n0997_p0536b16║如日光輪平等照，破生死闇覺群迷。
T19n0997_p0536b17║得此最勝陀羅尼，能除有情諸渴愛，
T19n0997_p0536b18║如轉輪王教十善、如毘沙門富法財。
T19n0997_p0536b19║得此最勝陀羅尼，慈念眾生降法雨，
T19n0997_p0536b20║如龍興雲現威德，震雷曜電並無思。
T19n0997_p0536b21║得此最勝陀羅尼，寂靜無心無執著，
T19n0997_p0536b22║莊嚴微妙如帝釋，大智隨機演法門。
T19n0997_p0536b23║得此最勝陀羅尼，猶如牛王處大眾、
T19n0997_p0536b24║如大梵王住慈定，遍觀世界盡超過。
T19n0997_p0536b25║得此最勝陀羅尼，常得五通無退轉，
T19n0997_p0536b26║遍遊法界難思剎，如梵天王遍梵宮。
T19n0997_p0536b27║得此最勝陀羅尼，供養十方諸佛海，
T19n0997_p0536b28║諸佛共觀如長子，同時稱讚德難思。
T19n0997_p0536b29║得此最勝陀羅尼，不久獲佛諸功德，
T19n0997_p0536c01║辯才廣博無窮盡，演說深廣脩多羅。
T19n0997_p0536c02║得此最勝陀羅尼，妙辯如鬘無斷絕，
T19n0997_p0536c03║智慧聰明無妄念，無邊方便同虛空。
T19n0997_p0536c04║得此最勝陀羅尼，憍慢諂詐皆除斷，
T19n0997_p0536c05║定慧雙流無斷絕，慈悲俱起不相離。
T19n0997_p0536c06║得此最勝陀羅尼，永斷世間諸過失，
T19n0997_p0536c07║善知眾生語言法，心行根欲悉無餘。
T19n0997_p0536c08║得此最勝陀羅尼，說法纖毫無誤失，
T19n0997_p0536c09║念處、正斷及神足、根、力、覺、道、定皆圓。
T19n0997_p0536c10║得此最勝陀羅尼，便獲殊妙淨法智，
T19n0997_p0536c11║隨順諸度到彼岸，通達四攝無有餘。
T19n0997_p0536c12║得此最勝陀羅尼，能知善逝諸境界，
T19n0997_p0536c13║自然近佛深寂靜，建立萬行調眾生。
T19n0997_p0536c14║得此最勝陀羅尼，於一切時無錯亂，
T19n0997_p0536c15║獲得無垢蘊界入，處胎不染不無知。
T19n0997_p0536c16║得此最勝陀羅尼，見佛如蓮心不著，
T19n0997_p0536c17║三業恒隨智慧轉，動寂無礙利眾生。
T19n0997_p0536c18║得此最勝陀羅尼，說法常蒙諸佛護，
T19n0997_p0536c19║大智能作眾生主，多劫讚歎不能窮。」
T19n0997_p0536c20║爾時，世尊稱讚一切法自在王菩薩言：「善哉，
T19n0997_p0536c21║善哉！善男子！汝能讚說此陀羅尼，如諸佛說
T19n0997_p0536c22║等無有異，我今隨喜。善男子！今此會中有六
T19n0997_p0536c23║十億那由他出家菩薩及與無數百千萬億
T19n0997_p0536c24║在家菩薩，聞此陀羅尼門皆得無生法忍，無
T19n0997_p0536c25║量天、龍、夜叉、乾闥婆、阿脩羅、迦樓羅、緊那羅、摩
T19n0997_p0536c26║睺羅伽、人非人、比丘、比丘尼、優婆塞、優婆夷
T19n0997_p0536c27║等，皆於阿耨多羅三藐三菩提得不退轉。」
T19n0997_p0536c28║守護國界主陀羅尼經大悲胎藏出生品
T19n0997_p0536c29║第三
T19n0997_p0537a01║爾時，文殊師利菩薩摩訶薩即從座起，偏袒
T19n0997_p0537a02║右肩，右膝著地，為佛作禮，合掌恭敬而白佛
T19n0997_p0537a03║言：「世尊！如佛所說，心及虛空、陀羅尼、菩提無
T19n0997_p0537a04║二無別，皆以大悲為其根者，而此大悲復以
T19n0997_p0537a05║何法而為根本？」
T19n0997_p0537a06║佛告文殊師利菩薩言：「善哉，善哉！善男子！快
T19n0997_p0537a07║發斯問，為欲利樂多眾生故。諦聽諦聽，善思
T19n0997_p0537a08║念之，吾當為汝分別解說。善男子！此大悲根
T19n0997_p0537a09║復以眾生受苦為本。」
T19n0997_p0537a10║文殊師利復白佛言：「世尊！眾生受苦復以何
T19n0997_p0537a11║法而為其本？」佛言：「從煩惱生。」又問：「煩惱以何
T19n0997_p0537a12║為本？」佛言：「從於種種顛倒邪見而生。」又問：「種
T19n0997_p0537a13║種顛倒邪見以何為本？」佛言：「從虛妄分別生。」
T19n0997_p0537a14║又問：「虛妄分別以何為本？」佛言：「此妄分別無
T19n0997_p0537a15║有根本、無有色相，難知、難斷。善男子！以是義
T19n0997_p0537a16║故，菩薩摩訶薩為諸眾生起大悲心，勞謙忘
T19n0997_p0537a17║倦。譬如甘蔗及以胡麻，以物壓之，漿油便現。
T19n0997_p0537a18║菩薩亦爾，大悲深重，復起十六大悲之心，作
T19n0997_p0537a19║是念言：『傷哉，眾生常為身見之所繫縛，種
T19n0997_p0537a20║種邪見以為窟宅。我當為彼演說妙法，悉令
T19n0997_p0537a21║除斷。傷哉，眾生於斷、於常執著建立。』」文殊
T19n0997_p0537a22║師利白佛言：「世尊！云何名為斷見？常見？」佛言：
T19n0997_p0537a23║「善男子！言斷見者，布施、供養皆無果報；善行、
T19n0997_p0537a24║惡行，此世、後世，皆無有果；父母變化皆悉斷
T19n0997_p0537a25║無。何以故？譬知燒木已成其灰，終無生理，是
T19n0997_p0537a26║名斷見。言常見者，王常為王、貴常為貴，貧富、
T19n0997_p0537a27║男女、端正、醜陋、象馬等類常無改易。何以故？
T19n0997_p0537a28║譬如種子，隨其本類各別生芽，終無雜亂。善
T19n0997_p0537a29║男子！此等眾生作如是見皆無果報，菩薩為彼
T19n0997_p0537b01║起大悲心，開示演說緣起之門，令其信入因
T19n0997_p0537b02║緣果報。「菩薩復念：『傷哉，眾生起四顛倒，無常
T19n0997_p0537b03║計常、無樂計樂、無我計我、無淨計淨，我當為
T19n0997_p0537b04║彼說甚深法，令除顛倒。「『傷哉，眾生於其無我、
T19n0997_p0537b05║無我所中計我、我所，我當為說微妙之法，令
T19n0997_p0537b06║其除斷我、我所見。「『傷哉，眾生為諸蓋障之所
T19n0997_p0537b07║覆蔽，貪箭中心，瞋火熾盛，身心俱焚，昏沈睡
T19n0997_p0537b08║眠之所迷醉，掉舉惡作纏繞不捨，於甚深法
T19n0997_p0537b09║常懷疑惑，我當為說微妙之法，令其隳裂諸
T19n0997_p0537b10║蓋之網。「『傷哉，眾生戀著六處，眼纔見色，隨
T19n0997_p0537b11║色名相而生執著，耳聞音聲、鼻嗅香臭、舌嘗
T19n0997_p0537b12║滋味、身觸細滑、意分別法，皆隨名相而生執
T19n0997_p0537b13║著，我當為說深妙之法，令不樂著六處空聚。
T19n0997_p0537b14║「『傷哉，眾生多起諸慢——為慢、過慢、及慢過慢、
T19n0997_p0537b15║我慢、增上慢、卑慢、邪慢。云何為慢？謂於下
T19n0997_p0537b16║劣眾生計我勝彼。言過慢者，於己等者言我
T19n0997_p0537b17║過彼。慢過慢者，於他勝己計我勝彼。言我慢
T19n0997_p0537b18║者，於色計我乃至於識亦計於我，令心高舉。
T19n0997_p0537b19║言增上慢者，增上聖法曾未獲得，向他人說：
T19n0997_p0537b20║「我得聖法。」言卑慢者，於彼多分勝己之人言
T19n0997_p0537b21║我少劣。言邪慢者，於己邪見無德之中謂己
T19n0997_p0537b22║為正，翻詔他人以之為邪。如是等慢，我當
T19n0997_p0537b23║為彼說甚深法，令其除斷，住於平等。「『傷哉，眾
T19n0997_p0537b24║生趣向邪道，遠離聖道，我當為說正道之法，
T19n0997_p0537b25║令遠邪徑。「『傷哉，眾生為恩愛奴，受其驅策，
T19n0997_p0537b26║妻妾男女以為枷鎖，杻械繫縛，染著耽味，不
T19n0997_p0537b27║能捨離，令身、口、意不得自在，我當為彼說離
T19n0997_p0537b28║貪法，令其三業動止無覊。「『傷哉，眾生更相
T19n0997_p0537b29║鬪諍，瞋恚結恨互為怨讎，當為說法，令其除
T19n0997_p0537c01║斷。「『傷哉，眾生遠善知識，隨逐惡友，不相捨
T19n0997_p0537c02║離，如指與甲和合相依，造諸惡業無暫休息，
T19n0997_p0537c03║當為說法，令捨惡友，近善知識。「『傷哉，眾生
T19n0997_p0537c04║貪求名利無有厭足如海吞流，得之彌盛如
T19n0997_p0537c05║火益薪，遠離無垢實相智慧，我當為說真實
T19n0997_p0537c06║之法，令斷名利，獲清淨智。「『傷哉，眾生無明
T19n0997_p0537c07║黑闇，無我法中橫起我見、眾生、壽命、補特伽
T19n0997_p0537c08║羅，當為說法，斷除如是種種邪見，令去瞖膜，
T19n0997_p0537c09║開淨智眼。「『傷哉，眾生生死牢獄輪迴禁繫，五
T19n0997_p0537c10║蘊怨賊之所殺害，當為說法，令出三界。「『傷哉，
T19n0997_p0537c11║眾生為魔羂索之所繫縛，五欲纏繞不得出
T19n0997_p0537c12║離，我當為說超魔之法，令絕魔羂，斷五欲纏。
T19n0997_p0537c13║「『傷哉，眾生閉涅槃門，開生死路，當為說法，令
T19n0997_p0537c14║閉三惡，入涅槃門。』「善男子！是為菩薩摩訶薩
T19n0997_p0537c15║起十六種大悲之心。」
T19n0997_p0537c16║爾時，世尊復告文殊師利童子菩薩言：「善男
T19n0997_p0537c17║子！此大悲門即是一切菩薩之母，菩薩住是
T19n0997_p0537c18║大悲之中即能建立三十二種不共事業，日
T19n0997_p0537c19║夜勤修，速得圓滿。「云何名為三十二種不共
T19n0997_p0537c20║事業？所謂菩薩若見一切愚癡重闇、長眠大
T19n0997_p0537c21║夜無智眾生，便以智慧先自覺察，復以智慧
T19n0997_p0537c22║覺悟一切愚癡眾生，是名菩薩第一不共事
T19n0997_p0537c23║業。「若見眾生愛樂二乘，其心狹劣，菩薩便起
T19n0997_p0537c24║廣大之心，令其安住大乘法中，是名菩薩第
T19n0997_p0537c25║二不共事業。「若見眾生愛樂非法，縱恣三業，
T19n0997_p0537c26║無善法欲，菩薩自住正法園苑，復令眾生住
T19n0997_p0537c27║正法中，是名菩薩第三不共事業。「若見眾生
T19n0997_p0537c28║邪命自活，矯詐貪求，先以自身住於正命，復
T19n0997_p0537c29║令眾生安住正命清淨法中，是名菩薩第四
T19n0997_p0538a01║不共事業。「若見眾生撥無因果及一切法，起
T19n0997_p0538a02║大邪見，自住正見，復令眾生安住無垢正見
T19n0997_p0538a03║法中，是名菩薩第五不共事業。「若見眾生無
T19n0997_p0538a04║知惡念積集煩惱，自以智眼安心正念，復令
T19n0997_p0538a05║眾生住於正念，破無知闇，開智慧明，是名菩
T19n0997_p0538a06║薩第六不共事業。「若見眾生棄捨正法、住不
T19n0997_p0538a07║正法，先自安住正法之中，復令眾生解了正
T19n0997_p0538a08║法，是名菩薩第七不共事業。「若見眾生慳悋
T19n0997_p0538a09║所覆，菩薩自身起無慳心，一切皆捨，復令眾
T19n0997_p0538a10║生勤修捨行，是為菩薩第八不共事業。「若見
T19n0997_p0538a11║眾生毀犯淨戒，於表無表，不能遵行，便以淨
T19n0997_p0538a12║戒莊嚴其身，復令眾生堅持淨戒，是名菩薩
T19n0997_p0538a13║第九不共事業。「若見眾生瞋恨熾然，蘊積諸
T19n0997_p0538a14║惡，以慈忍力而自莊嚴，復令眾生安住此法，
T19n0997_p0538a15║是名菩薩第十不共事業。「若見眾生身心懈
T19n0997_p0538a16║怠，遠離精進，自以精進甲冑嚴身，復令眾生
T19n0997_p0538a17║捨懈怠心，懃勇不惰，是名菩薩第十一不共
T19n0997_p0538a18║事業。「若見眾生散亂妄念，菩薩自住三摩呬
T19n0997_p0538a19║多寂靜觀察，亦令眾生捨亂住定，是名菩薩
T19n0997_p0538a20║第十二不共事業。「若見眾生惡慧無智，便以
T19n0997_p0538a21║智慧而自莊嚴，復令眾生捨離惡慧，具足般
T19n0997_p0538a22║若波羅蜜多，是名菩薩第十三不共事業。「若
T19n0997_p0538a23║見眾生非理作意，行於邪道，菩薩即以善巧
T19n0997_p0538a24║方便如理思惟，亦令眾生捨於非理，安住正
T19n0997_p0538a25║道，是名菩薩第十四不共事業。「若見眾生昏
T19n0997_p0538a26║亂，無知煩惱所害，菩薩自住隨念分別、種種
T19n0997_p0538a27║分別、微細分別一切境界，遠離煩惱，復令眾
T19n0997_p0538a28║生斷除煩惱，住正法中，是名菩薩第十五不
T19n0997_p0538a29║共事業。「若見眾生身見有見，牢獄所繫，而以
T19n0997_p0538b01║智慧了達自身，不為見縛，復令眾生遠離身
T19n0997_p0538b02║見，不計於有住正智慧，是名菩薩第十六不
T19n0997_p0538b03║共事業。「若見眾生諸根縱蕩，馳流境界不能
T19n0997_p0538b04║制伏，而自柔和，心無放逸，復令眾生安住律
T19n0997_p0538b05║儀，善守根門，三業調順，是名菩薩第十七不
T19n0997_p0538b06║共事業。「若見眾生無慚無愧，不知恩報，斷滅
T19n0997_p0538b07║善根，便以慚愧而自莊嚴，知恩知報，修諸善
T19n0997_p0538b08║根，復為眾生說法開示，令具慚愧，能知恩德，
T19n0997_p0538b09║圓滿善根，是名菩薩第十八不共事業。「若見
T19n0997_p0538b10║眾生為大瀑水波浪所沒，隨業漂溺，不能勉
T19n0997_p0538b11║出，菩薩自現越渡瀑流到於彼岸，復令眾生
T19n0997_p0538b12║斷除惡業，越生死流，到涅槃岸，是名菩薩第
T19n0997_p0538b13║十九不共事業。「若見眾生剛強難化，而以自
T19n0997_p0538b14║身謙卑仁讓，承順師長，復令眾生安住謙敬，
T19n0997_p0538b15║是名菩薩第二十不共事業。「若見眾生心懷
T19n0997_p0538b16║嫉妬，於修善者多生障礙，便以善根自嚴其
T19n0997_p0538b17║身，復令眾生捨離猜忌障礙之心，安住正法，
T19n0997_p0538b18║是名菩薩第二十一不共事業。「若見眾生貧
T19n0997_p0538b19║窮困苦，復無法財，菩薩示有資生無量、具七
T19n0997_p0538b20║聖財，復令眾生無所乏少，住聖財中，是名菩
T19n0997_p0538b21║薩第二十二不共事業。「若見眾生長嬰病苦，
T19n0997_p0538b22║四大毒蛇互相違反，傷害身心，菩薩即以無
T19n0997_p0538b23║病功德而自莊嚴，復置眾生無諸病惱安樂
T19n0997_p0538b24║法中，是名菩薩第二十三不共事業。「若見眾
T19n0997_p0538b25║生愚癡無智，遠智光明，菩薩便以智慧光明
T19n0997_p0538b26║自嚴其身，復令眾生安住無癡智慧法中，是
T19n0997_p0538b27║名菩薩第二十四不共事業。「若見眾生樂著
T19n0997_p0538b28║三界穢惡深坑、輪迴五道，菩薩巧能自出三
T19n0997_p0538b29║界，復以善巧出三界道運諸眾生，是名菩薩
T19n0997_p0538c01║第二十五不共事業。「若見眾生違背正道，行
T19n0997_p0538c02║於邪徑，自安正法，復令眾生住正法中，是名
T19n0997_p0538c03║菩薩第二十六不共事業。「若見眾生愛著身
T19n0997_p0538c04║命，嚴飾資養，冀其長存，不知此身無常不淨，
T19n0997_p0538c05║無有慚愧，不知恩德，菩薩便現厭惡自身，棄
T19n0997_p0538c06║捨榮好，復令眾生觀察無常，生厭離想，是名
T19n0997_p0538c07║菩薩第二十七不共事業。「若見眾生遠佛、法、
T19n0997_p0538c08║僧，菩薩自身紹三寶種，復令眾生紹佛、法、僧，
T19n0997_p0538c09║使不斷絕，是為菩薩第二十八不共事業。「若
T19n0997_p0538c10║見眾生退失善法，菩薩便以善法嚴身，復令
T19n0997_p0538c11║眾生住善法中，是名菩薩第二十九不共事
T19n0997_p0538c12║業。「若見眾生遠離師長，不行六念，菩薩則以
T19n0997_p0538c13║六念自嚴，復令眾生常修六念，如實觀智，是
T19n0997_p0538c14║名菩薩第三十不共事業。「若見眾生業煩惱
T19n0997_p0538c15║網之所縈覆，菩薩便現裂業惑網，亦令眾生
T19n0997_p0538c16║絕生死因，安住正法，是名菩薩第三十一不
T19n0997_p0538c17║共事業。「若見眾生具諸不善，遠離善根，菩薩
T19n0997_p0538c18║便自蠲除諸惡，具善莊嚴，復令眾生具足善
T19n0997_p0538c19║根，遠離不善，是名菩薩第三十二不共事業。
T19n0997_p0538c20║「善男子！是為菩薩三十二種不共事業，若諸
T19n0997_p0538c21║菩薩安住此業，一切善法恒自增長，具足圓
T19n0997_p0538c22║滿。
T19n0997_p0538c23║「復次，善男子！菩薩復有無量事業。何以故？謂
T19n0997_p0538c24║眾生無邊，眾生煩惱亦復如是無量無邊，菩
T19n0997_p0538c25║薩隨彼一切眾生煩惱差別亦說無邊解脫
T19n0997_p0538c26║門故。「善男子！假使恒河沙數世界滿中眾生
T19n0997_p0538c27║所有之行——或聲聞行、或緣覺行……所有事業——比
T19n0997_p0538c28║此菩薩最初所發菩提之心所有事業，百分
T19n0997_p0538c29║不及一、千分不及一，如是，百千分、俱胝分、百
T19n0997_p0539a01║俱胝分、千俱胝分、算分、歌羅分、數分、喻分、優
T19n0997_p0539a02║波尼沙陀分皆不及一。何以故？二乘自為斷
T19n0997_p0539a03║除煩惱，菩薩事業不為自身，普為除斷一切
T19n0997_p0539a04║眾生諸煩惱故。是故，菩薩所有事業比於二
T19n0997_p0539a05║乘最為殊勝，所得功德無量無邊。何以故？凡
T19n0997_p0539a06║夫眾生所修事業，皆與一切顛倒相應；二乘
T19n0997_p0539a07║所作，其心狹劣；菩薩事業遠離顛倒，無量無
T19n0997_p0539a08║邊。是故，菩薩所得功德亦復如是無量無邊。
T19n0997_p0539a09║以是義故，超過一切凡夫、二乘。」
T19n0997_p0539a10║爾時，文殊師利菩薩聞是法已，踊躍歡喜，遍
T19n0997_p0539a11║身怡暢，心得清涼，而作是言：「希有，世尊！希有，
T19n0997_p0539a12║世尊！善能分別甚深微妙菩薩種種陀羅尼
T19n0997_p0539a13║門、大悲之門及與不共事業之門。我聞佛說，
T19n0997_p0539a14║歡喜頂受，如法奉行。」
T19n0997_p0539a15║守護國界主陀羅尼經卷第三