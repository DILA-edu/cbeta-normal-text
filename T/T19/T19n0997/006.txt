T19n0997_p0549b01║
T19n0997_p0549b02║守護國界主陀羅尼經卷第六
T19n0997_p0549b03║
T19n0997_p0549b04║罽賓國三藏沙門般若共牟尼室利譯
T19n0997_p0549b05║入如來不思議甚深事業品第五之二
T19n0997_p0549b06║「復次，善男子！如來安住四無所畏，能作種種
T19n0997_p0549b07║諸佛事業：謂知自身即是無上正等正覺，一
T19n0997_p0549b08║切世間若天、若人，無有能作如理說言：『如來
T19n0997_p0549b09║世尊非正覺者。』以何因緣說諸如來是正等
T19n0997_p0549b10║覺？謂諸如來於一切法平等正覺，無有高下。
T19n0997_p0549b11║「何等一切法？所謂：凡夫法、有學法、無學法，緣
T19n0997_p0549b12║覺法、菩薩法、諸佛法，如是諸法皆等正覺。復
T19n0997_p0549b13║有世間法、出世間法，善法、不善法，有漏法、無
T19n0997_p0549b14║漏法，有為法、無為法，如是諸法如來正覺，體
T19n0997_p0549b15║平等故。「云何平等？謂空平等，見一切法本性
T19n0997_p0549b16║空故；無相平等，相本性故；無願平等，三界性
T19n0997_p0549b17║故；無生平等，生本性故；無行平等，行本性
T19n0997_p0549b18║故；無出平等，出本性故；無阿賴耶平等，心本
T19n0997_p0549b19║性故；如是真諦平等，三世性故；智脫平等，
T19n0997_p0549b20║無明有愛本體性故；涅槃平等，生死輪轉本
T19n0997_p0549b21║體性故。「如是一切諸平等法，如來正覺，以是
T19n0997_p0549b22║因緣故，說如來真是無上正等覺者。成於如
T19n0997_p0549b23║是正等覺故，以大悲心出妙言詞，為諸眾生
T19n0997_p0549b24║說種種法，示解脫道，令出苦際。餘諸眾生實
T19n0997_p0549b25║非大師，自言我是正等覺者，如來為此諸眾
T19n0997_p0549b26║生故，自唱德號，作如是言：『唯我如來是正
T19n0997_p0549b27║等覺。』令非法器皆成法器，是為如來第十一
T19n0997_p0549b28║正覺事業。」爾時，世尊欲重宣此義而說偈
T19n0997_p0549b29║言：
T19n0997_p0549c01║「自然覺悟者，覺諸法平等，
T19n0997_p0549c02║是故號如來，正覺平等見。
T19n0997_p0549c03║一切凡夫法，與佛法平等；
T19n0997_p0549c04║有學及無學、緣覺法亦然；
T19n0997_p0549c05║世及出世法，此二亦平等；
T19n0997_p0549c06║善及不善法，與涅槃平等。
T19n0997_p0549c07║空法、無相法、無願、無生法、
T19n0997_p0549c08║無行等諸法，平等而顯示。
T19n0997_p0549c09║佛大悲廣說，覺悟諸眾生，
T19n0997_p0549c10║聞法得解脫，是佛最勝業。
T19n0997_p0549c11║「復次，善男子！如來自知諸漏煩惱已究竟盡，
T19n0997_p0549c12║一切世間若天、若人，無有能作如是說言：『如
T19n0997_p0549c13║來諸漏煩惱未盡。』云何如來諸漏煩惱已究
T19n0997_p0549c14║竟盡？所謂：於欲煩惱心得解脫，一切欲行、習
T19n0997_p0549c15║氣、煩惱證滅諦故；於有煩惱心得解脫，一切
T19n0997_p0549c16║瞋行、習氣、煩惱證滅諦故；無明煩惱心得解
T19n0997_p0549c17║脫，諸愚癡行、習氣、煩惱證滅諦故；於見煩惱
T19n0997_p0549c18║心得解脫，諸煩惱行及與習氣證滅諦故。以
T19n0997_p0549c19║是義故，隨順俗諦，說於如來諸漏煩惱究竟
T19n0997_p0549c20║永盡。聖者慧眼稱於真諦，觀察現證無有少
T19n0997_p0549c21║法而可得者，所謂：若能滅智、若所滅惑、若思、
T19n0997_p0549c22║若修，乃至現證俱不可得。何以故？彼自性盡，
T19n0997_p0549c23║無不盡時，不從因緣待對說盡，如是盡者是
T19n0997_p0549c24║真實盡。此真實盡不與餘法而作因緣，故此
T19n0997_p0549c25║盡者即是無為，即此法中無生、無滅、亦無有
T19n0997_p0549c26║住。此無生滅，若佛出世、若不出世，法界常住；
T19n0997_p0549c27║如法界常，此智成就亦復如是。如此成就即
T19n0997_p0549c28║非成就，若能如是如所教住得無煩惱，非斷
T19n0997_p0549c29║煩惱得煩惱無。如來大悲隨順俗諦，為眾生
T19n0997_p0550a01║說滅煩惱法，是為如來第十二正覺事業。」爾
T19n0997_p0550a02║時，世尊欲重宣此義而說偈曰：
T19n0997_p0550a03║「佛無欲習氣，故無欲煩惱；
T19n0997_p0550a04║瞋恚習氣盡，有煩惱不生；
T19n0997_p0550a05║善逝離無明，由滅癡根本；
T19n0997_p0550a06║諸惑習氣盡，見惑則不生。
T19n0997_p0550a07║佛依俗諦門，故說煩惱盡，
T19n0997_p0550a08║真中不可得，無減亦無增。
T19n0997_p0550a09║盡智不對緣，聖知本自盡，
T19n0997_p0550a10║由無三相故，此盡即無為。
T19n0997_p0550a11║法界常不遷，知此到彼岸，
T19n0997_p0550a12║知已如是說，此業佛能窮。
T19n0997_p0550a13║「復次，善男子！如來平等，於諸障礙、無障礙法
T19n0997_p0550a14║如實了知，一切世間若天、若人，無有能作如
T19n0997_p0550a15║理說言：『如來所說障礙之法非障礙者。』「此中
T19n0997_p0550a16║云何為障礙法？謂有一法能為障礙，即濁亂
T19n0997_p0550a17║心。「復有二法能為障礙，謂無慚、無愧。「復有三
T19n0997_p0550a18║法能為障礙，謂身惡行、口惡行、意惡行。「復有
T19n0997_p0550a19║四法能為障礙，謂以貪故而行非法、或以瞋
T19n0997_p0550a20║故而行非法、有以癡故而行非法、有以怖畏
T19n0997_p0550a21║而行非法。「復有五法能為障礙，謂殺生、偷盜、
T19n0997_p0550a22║邪行、妄語、及飲諸酒。「復有六法能為障礙，謂
T19n0997_p0550a23║不尊敬佛、不尊敬法、不尊敬僧、不尊敬戒、不
T19n0997_p0550a24║尊敬定、不能尊敬諸善知識。「復有七法能為
T19n0997_p0550a25║障礙，謂慢、過慢、及慢過慢、我慢、增上慢、卑慢、
T19n0997_p0550a26║邪慢。「復有八法能為障礙，謂邪見、邪思惟、邪
T19n0997_p0550a27║語、邪業、邪命、邪精進、邪念、邪定。「復有九法能
T19n0997_p0550a28║為障礙。云何為九？謂已惱害我、現惱害我、當
T19n0997_p0550a29║惱害我、過去憎我善友、現在憎我善友、未來
T19n0997_p0550b01║憎我善友、過去愛我怨家、現在愛我怨家、未
T19n0997_p0550b02║來愛我怨家，於此九種憶念對境增不善心，
T19n0997_p0550b03║名為障礙。「復有十法能為障礙。云何為十？所
T19n0997_p0550b04║謂殺生、偷盜、邪行、妄語、兩舌、惡口、綺語、貪、瞋、
T19n0997_p0550b05║邪見，是名為十。「如是，乃至起不善念、樂著因
T19n0997_p0550b06║緣、安住一切煩惱結使、常與顛倒障礙相應、
T19n0997_p0550b07║愛見煩惱堅執不捨，凡有所作身口意業皆
T19n0997_p0550b08║與名利諸欲相應……，如是一切皆名障礙，如來
T19n0997_p0550b09║悉知，亦為眾生如實說，於無障礙法令其障
T19n0997_p0550b10║礙永斷不生，是為如來第十三正覺事業。」爾
T19n0997_p0550b11║時，世尊欲重宣此義而說偈言：
T19n0997_p0550b12║「佛覺障礙法，不能證解脫：
T19n0997_p0550b13║謂心不清淨，無慚及無愧，
T19n0997_p0550b14║身語意業中，無有無表戒，
T19n0997_p0550b15║貪欲、瞋、癡怖，起惡行無邊，
T19n0997_p0550b16║殺、盜、及邪婬、妄言、飲諸酒，
T19n0997_p0550b17║六不敬、七慢、八邪道常行，
T19n0997_p0550b18║九惱、十惡因，佛說皆障礙。
T19n0997_p0550b19║修習不善念，不得解脫門，
T19n0997_p0550b20║佛知顛倒源，無中堅執著，
T19n0997_p0550b21║慈悲為說法，令離障礙因。
T19n0997_p0550b22║「復次，善男子！如來如實宣說能盡苦道，一切
T19n0997_p0550b23║眾生依此修習皆得解脫。於此義中，一切世
T19n0997_p0550b24║間若天、若人，無有能作如理說言：『如來所說
T19n0997_p0550b25║非解脫道。』「云何名為真解脫道？所謂一道是
T19n0997_p0550b26║解脫道，於諸眾生起清淨心。「復有二道是解
T19n0997_p0550b27║脫道，謂奢摩他、毘鉢舍那。「復有三道是解脫
T19n0997_p0550b28║道，謂空、無相、無願法門。「復有四道是解脫道，
T19n0997_p0550b29║謂四念處。云何為四？謂身、受、心、法。云何身念
T19n0997_p0550c01║處？謂觀內身，循身觀，心得安住；觀外身，循
T19n0997_p0550c02║身觀，心得安住；觀內外身，循身觀，心得安
T19n0997_p0550c03║住，是名身念處。云何為受念處？謂觀內受、外
T19n0997_p0550c04║受、內外受，循受觀，心得安住。云何為心念
T19n0997_p0550c05║處？謂觀內心、外心、內外心，循心觀，心得安
T19n0997_p0550c06║住。云何為法念處？謂觀內法、外法、內外法，循
T19n0997_p0550c07║法觀，心得安住。「復有五道是解脫道。云何為
T19n0997_p0550c08║五？所謂信根、進根、念根、定根、慧根。「復有六道
T19n0997_p0550c09║是解脫道。云何為六？所謂念佛、念法、念僧、念
T19n0997_p0550c10║戒、念捨、念天。「復有七道是解脫道。云何為七？
T19n0997_p0550c11║所謂念覺分、擇法覺分、精進覺分、喜覺分、輕
T19n0997_p0550c12║安覺分、定覺分、捨覺分。「復有八道是解脫道。
T19n0997_p0550c13║云何為八？所謂正見、正思惟、正語、正業、正命、
T19n0997_p0550c14║正精進、正念、正定。「復有九道是解脫道，謂初
T19n0997_p0550c15║禪、二禪、三禪、四禪、空處、識處、無所有處、非想
T19n0997_p0550c16║非非想處、滅受想定。「復有十道是解脫道，謂
T19n0997_p0550c17║不殺生、不偷盜、不邪行、不妄語、不兩舌、不惡
T19n0997_p0550c18║口、不綺語、不貪、不瞋、不邪見，是名為十。「如是，
T19n0997_p0550c19║所有一切諸善菩提分法——或戒蘊相應、定蘊
T19n0997_p0550c20║相應、慧蘊相應、解脫蘊相應、解脫知見蘊相
T19n0997_p0550c21║應、或聖諦相應——皆解脫道。「復有解脫道，所謂
T19n0997_p0550c22║真正中道，無少可得，不增、不減，不取、不捨，不
T19n0997_p0550c23║攝、不散。得真實道，二念不生，以一切法本無
T19n0997_p0550c24║二故。「如來於此解脫道中真實知見，亦為眾
T19n0997_p0550c25║生如是宣說，有修習者能盡苦源，此是如來
T19n0997_p0550c26║第十四正覺事業。」爾時，世尊欲重宣此義而
T19n0997_p0550c27║說偈言：
T19n0997_p0550c28║「修習清淨道，增益無量樂，
T19n0997_p0550c29║能趣甘露徑，佛智自然知。
T19n0997_p0551a01║所有眾善因，是佛菩提分，
T19n0997_p0551a02║修者得解脫，無能說為非。
T19n0997_p0551a03║正念滅塵勞，能與善和合，
T19n0997_p0551a04║遠非不執著，得安樂涅槃。
T19n0997_p0551a05║善巧觀因緣，如空無有所、
T19n0997_p0551a06║如幻亦如夢，能脫生死流。
T19n0997_p0551a07║依定起悲心，脫諸有輪轉，
T19n0997_p0551a08║此是大仙業，世間無等倫。
T19n0997_p0551a09║「復次，善男子！如來身無誤失，一切凡夫、若勝
T19n0997_p0551a10║智者求得如來少分過失無有是處。何以故？
T19n0997_p0551a11║如來身業儀範端嚴，行無顧眄，被僧伽梨、著
T19n0997_p0551a12║衣持鉢、行住坐臥、進止迴旋、入出村坊、往來
T19n0997_p0551a13║城邑……，如是一切審諦安詳。足不履地而令於
T19n0997_p0551a14║地千輻輪相出現分明，復有蓮華香潔殊妙
T19n0997_p0551a15║而承其足。凡諸蠢動觸如來跡，七日七夜安
T19n0997_p0551a16║隱泰然，後生人天受勝妙樂。如來袈裟離身
T19n0997_p0551a17║四寸而不墮落，旋嵐猛風不能飄動，身常光
T19n0997_p0551a18║明，凡所照觸，乃至下濟阿鼻地獄離苦清涼。
T19n0997_p0551a19║由如是等故，說如來身業無失。
T19n0997_p0551a20║「復次，善男子！如來語業無有誤失，一切凡夫
T19n0997_p0551a21║若愚、若智，求得過失無有是處。何以故？善男
T19n0997_p0551a22║子！如來知時而發言故，時語、真語、實語、義語，
T19n0997_p0551a23║如說而行，無有錯誤，言不再發，一切眾生聞
T19n0997_p0551a24║皆歡喜，以深字義莊嚴語言，一音說法異類
T19n0997_p0551a25║等解。以是義故，說於如來語無誤失。
T19n0997_p0551a26║「復次，善男子！如來意業無有誤失，一切凡夫
T19n0997_p0551a27║若愚、若智，求得過失無有是處。何以故？如來
T19n0997_p0551a28║常住三摩呬多，行諸佛行，常無散亂，以無著
T19n0997_p0551a29║智知一切法，是故如來意業無失。「善男子！如
T19n0997_p0551b01║來自住無誤失法，亦為眾生說如是法，令得
T19n0997_p0551b02║如來無誤失法，是為如來第十五正覺事業。」
T19n0997_p0551b03║爾時，世尊欲重宣此義而說偈言：
T19n0997_p0551b04║「三界獨尊無誤失，身、口、意業淨無瑕；
T19n0997_p0551b05║世尊內無煩惱非，普能利益諸含識。
T19n0997_p0551b06║欲斷眾生諸過失，為說最勝寂靜門，
T19n0997_p0551b07║令無誤失同世尊，此第十五如來業。
T19n0997_p0551b08║「復次，善男子！如來無有異相、苦樂等聲，是故，
T19n0997_p0551b09║一切人天、外道、若魔、若梵，無能說佛聲有過
T19n0997_p0551b10║失。無何等聲？所謂如來無憂喜聲。何以故？離
T19n0997_p0551b11║愛恚故。一切眾生種種供養、恭敬、讚歎，不生
T19n0997_p0551b12║歡喜心亦不高；一切眾生不修敬養、毀謗罵
T19n0997_p0551b13║辱，不生瞋恚心亦不下。如來無悔恨聲。何以
T19n0997_p0551b14║故？所作事業無少艱難，已究竟故。如來無諍
T19n0997_p0551b15║論聲。何以故？往昔常樂住阿蘭若，離我、我所，
T19n0997_p0551b16║無取、無求，已脫煩惱諸結縛故。「善男子！如來
T19n0997_p0551b17║自住無異相聲，亦為眾生說如是法，令離如
T19n0997_p0551b18║是異相之聲，是為如來第十六正覺事業。」爾
T19n0997_p0551b19║時，世尊欲重宣此義而說偈言：
T19n0997_p0551b20║「恭敬讚歎心不高、輕慢毀呰心不下，
T19n0997_p0551b21║遠離愛恚非法故，先世妙行無譏嫌。
T19n0997_p0551b22║佛阿蘭若昔修持，我所取結皆無有，
T19n0997_p0551b23║住如是法如是說，此最勝業唯如來。
T19n0997_p0551b24║「復次，善男子！如來無忘失念故，無少法而不
T19n0997_p0551b25║明記。於何無忘？謂諸靜慮、解脫三昧、三摩鉢
T19n0997_p0551b26║底，如是法中皆無忘失；又知眾生心行起動，
T19n0997_p0551b27║顧視往來，隨宜說法亦無忘失；法義詞辯，無
T19n0997_p0551b28║所畏中亦無忘失。如來自住無著智慧三世
T19n0997_p0551b29║法中念無忘失，亦為眾生說如是法，令得於
T19n0997_p0551c01║念無有忘失，是為如來第十七正覺事業。」爾
T19n0997_p0551c02║時，世尊欲重宣此義而說偈言：
T19n0997_p0551c03║「最勝法王無忘失，禪定、法智等無遺，
T19n0997_p0551c04║眾生心行悉皆知，隨宜為說無所畏。
T19n0997_p0551c05║三世諸乘一切法，無著智慧並無忘，
T19n0997_p0551c06║隨無忘失說亦然，最勝丈夫之事業。
T19n0997_p0551c07║「復次，善男子！一切如來無不定心，謂行、住、坐、
T19n0997_p0551c08║臥、飲食、語、默……，如是時中常住甚深三摩呬多，
T19n0997_p0551c09║入諸三昧，到於彼岸，於諸禪定無有障礙，一
T19n0997_p0551c10║切世間人天之類，無一能觀如來所住三摩
T19n0997_p0551c11║呬多，唯除世尊威德所被。「如來自住無不定
T19n0997_p0551c12║心，亦為眾生說如是法令捨散亂，此是如來
T19n0997_p0551c13║第十八正覺事業。」爾時，世尊欲重宣此義而
T19n0997_p0551c14║說偈言：
T19n0997_p0551c15║「如來常住三摩地，行、住、坐、臥、一切時、
T19n0997_p0551c16║飲食、語、默利眾生，恒處三昧無搖動。
T19n0997_p0551c17║十方世界眾生類，無能測佛三昧心，
T19n0997_p0551c18║亦為眾生說此門，是佛難思之事業。
T19n0997_p0551c19║「復次，善男子！一切如來無種種想，以離種種
T19n0997_p0551c20║諸異想故，心無高下。云何如來無種種想？所
T19n0997_p0551c21║謂：於諸佛剎無種種想，佛剎體性同於虛空，
T19n0997_p0551c22║無有盡故；於諸眾生無種種想，眾生本性同
T19n0997_p0551c23║無我故；於諸佛中無種種想，同平等智證真
T19n0997_p0551c24║法界一相，無雜、無破壞故；於佛法中無種種
T19n0997_p0551c25║想，一切諸法性無染故。見持戒者，不生愛
T19n0997_p0551c26║念；見毀禁戒，不生瞋恚。自他得利，心不增高；
T19n0997_p0551c27║自他失利，心不減少。於正見者亦不尊重，於
T19n0997_p0551c28║邪見者亦不輕賤。何以故？如來住於平等性
T19n0997_p0551c29║故。如來自住諸法平等無種種想，亦為眾生
T19n0997_p0552a01║說如是法，令離諸想，此是如來第十九正覺
T19n0997_p0552a02║事業。」爾時，世尊欲重宣此義而說偈言：
T19n0997_p0552a03║「善逝等無諸異想，謂利眾生佛法中，
T19n0997_p0552a04║如是諸想永皆無，大名稱者之所住。
T19n0997_p0552a05║持戒、破戒，及得、失，易調、難調皆等心，
T19n0997_p0552a06║兩足尊為諸眾生，說法令脫諸邪執。
T19n0997_p0552a07║「復次，善男子！如來正覺無不擇捨。何以故？如
T19n0997_p0552a08║來修習諸善道捨，非不修習而有所捨。所謂
T19n0997_p0552a09║修習身、戒、心、慧，如是而捨。如來捨者與智相
T19n0997_p0552a10║應，非是無知，是出世道。聖解脫捨非是世間，
T19n0997_p0552a11║非聖解脫而有所捨。如是捨者，不捨大悲，能
T19n0997_p0552a12║轉梵行，利益眾生自然成就，非是待對因緣
T19n0997_p0552a13║和合而得成就。是如來捨無有高下，平等安
T19n0997_p0552a14║住，得不動搖，體無有二，遠離二相，有量、無量
T19n0997_p0552a15║悉皆超越，待時而捨，不過於時，非心意識動
T19n0997_p0552a16║念境界，非假安立、非有分別、非是積聚、非差
T19n0997_p0552a17║別見，如是捨者是真勝義，常恒不變。此是如
T19n0997_p0552a18║來圓滿大捨，亦為眾生說如斯法，令得如是
T19n0997_p0552a19║圓滿大捨，是為如來第二十正覺事業。」爾時，
T19n0997_p0552a20║世尊欲重宣此義而說偈言：
T19n0997_p0552a21║「如來無有不擇捨，修最勝道善因緣，
T19n0997_p0552a22║身戒、心慧次第修，人中最勝無愛恚。
T19n0997_p0552a23║非假分別、無分別，非積集捨共相應，
T19n0997_p0552a24║真實不變大捨中，廣為眾生如是說。
T19n0997_p0552a25║「復次，善男子！諸佛如來樂欲無減，謂善法欲。
T19n0997_p0552a26║云何名為善法之欲？所謂如來大慈欲無減、
T19n0997_p0552a27║大悲欲無減、說法欲無減、調伏眾生欲無
T19n0997_p0552a28║減、成熟眾生欲無減、樂處寂靜欲無減、勸諸
T19n0997_p0552a29║眾生發菩提心欲無減、令諸眾生紹三寶種
T19n0997_p0552b01║欲無減。如來無有隨心惡欲，凡有善欲，智為
T19n0997_p0552b02║先導。自滿善欲，亦為眾生說如是法，令得
T19n0997_p0552b03║如來最勝圓滿一切智欲，此是如來第二十
T19n0997_p0552b04║一正覺事業。」爾時，世尊欲重宣此義而說
T19n0997_p0552b05║偈言：
T19n0997_p0552b06║「佛善法欲已圓極，慈悲常轉度眾生，
T19n0997_p0552b07║成熟勸發菩提心，紹三寶種不斷絕。
T19n0997_p0552b08║不順貪欲、瞋、癡怖，凡有所欲智為先，
T19n0997_p0552b09║最勝智者如是知，哀愍眾生多懈怠。
T19n0997_p0552b10║無善法欲多惡欲，教令善欲正勤修，
T19n0997_p0552b11║無等智業利眾生，有情因此皆調伏。
T19n0997_p0552b12║「復次，善男子！如來所有精進無減。如來於何
T19n0997_p0552b13║精進無減？所謂調伏眾生，審諦觀察，精進無
T19n0997_p0552b14║減。若有眾生專心聽法而為演說，不憚劬勞，
T19n0997_p0552b15║精進無減；若有眾生一劫聽法，身心無倦，佛
T19n0997_p0552b16║亦一劫、或過一劫不起于座、不飲不食，說法
T19n0997_p0552b17║無斷。若復過於恒沙剎外有一眾生堪任調
T19n0997_p0552b18║伏，即往教化，令修正行，而佛身心無有懈
T19n0997_p0552b19║倦。安樂寂靜，自行精進，得聖解脫，亦為眾生
T19n0997_p0552b20║讚歎精進，是為如來第二十二正覺事業。」爾
T19n0997_p0552b21║時，世尊欲重宣此義而說偈言：
T19n0997_p0552b22║「精進出生人師子，是故常讚於精進，
T19n0997_p0552b23║念念勇悍無減時，有堪聞法恒宣說。
T19n0997_p0552b24║善逝精進無休息，身、口、意業不疲勞，
T19n0997_p0552b25║自然堅猛離諸非，亦勸眾生起精進。
T19n0997_p0552b26║「復次，善男子！如來正覺於一切時、遍一切處
T19n0997_p0552b27║正念無減。云何時處正念無減？善男子！如來
T19n0997_p0552b28║始從無間道、後得阿耨多羅三藐三菩提，即
T19n0997_p0552b29║觀三世一切眾生心行相續，生滅流注。如是
T19n0997_p0552c01║知已，念念不忘，不求、不退，故常無減。如來普
T19n0997_p0552c02║能觀察三聚，正念無減，所謂深入眾生諸根
T19n0997_p0552c03║心行，雖無動念尋伺分別，而為說法無有錯
T19n0997_p0552c04║亂。是故，如來念無減少，亦為眾生說如斯法
T19n0997_p0552c05║令念無減，是為如來第二十三正覺事業。」
T19n0997_p0552c06║爾時，世尊欲重宣此義而說偈言：
T19n0997_p0552c07║「佛念非思常不減，知眾生界盡無餘，
T19n0997_p0552c08║自從覺悟大菩提，三世遍知無再念。
T19n0997_p0552c09║善知眾生心行別、諸根樂欲各不同，
T19n0997_p0552c10║住無功用業常恒，亦為眾生說勝法。
T19n0997_p0552c11║「復次，善男子！如來所有三昧無減。云何如來
T19n0997_p0552c12║三昧無減？如來三昧於一切法平等無二、無
T19n0997_p0552c13║高無下，如一切法真實義諦。何以故？謂三昧
T19n0997_p0552c14║平等即是諸法體性平等，此性平等即三昧
T19n0997_p0552c15║平等，三昧平等即是如來。以是義故，說佛三
T19n0997_p0552c16║昧得於諸法平等之性。「云何諸法平等之性？
T19n0997_p0552c17║謂染欲際平等即離欲際平等、瞋恚際平等
T19n0997_p0552c18║即離瞋際平等、愚癡際平等即離愚癡際平等、
T19n0997_p0552c19║有為際平等即無為際平等、生死際平等即涅
T19n0997_p0552c20║槃際平等，入此平等，是故說名如來所有三
T19n0997_p0552c21║摩呬多三昧無減。何以無減？與此平等無增
T19n0997_p0552c22║減故。「又，佛三昧不與眼合、不與耳合、不與鼻、
T19n0997_p0552c23║舌、身、意和合，如來無有分別根故。如來三昧
T19n0997_p0552c24║又亦不與地界和合、亦不合於水、火、風界、亦
T19n0997_p0552c25║不合於三界三世，此不和合體性平等，不增
T19n0997_p0552c26║不減。是故，說言如來三昧不增不減，亦為眾
T19n0997_p0552c27║生說如斯法，皆令得此三昧無減，此是如來
T19n0997_p0552c28║第二十四正覺事業。」爾時，世尊欲重宣此義
T19n0997_p0552c29║而說偈言：
T19n0997_p0553a01║「如來三昧無增減，常在等引利眾生，
T19n0997_p0553a02║體性平等無高低，不與諸法而和合。
T19n0997_p0553a03║觀察地、水、火、風界，欲色、無色界亦然，
T19n0997_p0553a04║恒說無減無合門，是故如來定無減。
T19n0997_p0553a05║「復次，善男子！如來智慧無減。云何名為智慧
T19n0997_p0553a06║無減？所謂現證一切諸法自體之智，普為一
T19n0997_p0553a07║切差別眾生開示演說，一切法智善巧無礙
T19n0997_p0553a08║微細甚深，無有盡智分析一句入無數句，百
T19n0997_p0553a09║千億劫受持演說，無窮盡智別別諮問各各斷
T19n0997_p0553a10║疑，於一切處皆無著智。能說三乘差別次第
T19n0997_p0553a11║相續之智、能知眾生八萬四千心行差別，亦
T19n0997_p0553a12║以八萬四千法蘊隨機說智，調伏眾生不失
T19n0997_p0553a13║時智。以是義故，說於如來智慧無邊、無際、無
T19n0997_p0553a14║盡，有無量門。「此是如來智慧無減，亦為眾生
T19n0997_p0553a15║如是宣說，令得如來無盡智慧，是為如來第
T19n0997_p0553a16║二十五正覺事業。」爾時，世尊欲重宣此義而
T19n0997_p0553a17║說偈言：
T19n0997_p0553a18║「一切教中智現前，無礙自在到彼岸，
T19n0997_p0553a19║自然說法利含識，隨根一句入無邊。
T19n0997_p0553a20║解眾生行難稱量，為說八萬四千法，
T19n0997_p0553a21║智慧無邊不可減，最勝十力業難思。
T19n0997_p0553a22║「復次，善男子！如來世尊解脫無減。云何如來
T19n0997_p0553a23║解脫無減？謂聲聞解脫隨順聲得；緣覺解
T19n0997_p0553a24║脫悟因緣生；如來解脫，遠離一切執著所起，
T19n0997_p0553a25║不緣前際、不入後際、不著現在，於眼、於色不
T19n0997_p0553a26║著二相，耳、聲，鼻、香，舌、味，身、觸，意、法亦爾，不著
T19n0997_p0553a27║二相，故名解脫。「復有微細，若執、若著、若意分
T19n0997_p0553a28║別，遠離此三即得解脫，見心自性智慧光明。
T19n0997_p0553a29║故此解脫即是智慧，是故說言一剎那心與
T19n0997_p0553b01║智相應即得阿耨多羅三藐三菩提。「如來如
T19n0997_p0553b02║是等正覺已，亦為眾生說如是法令得解脫，
T19n0997_p0553b03║此是如來第二十六正覺事業。」爾時，世尊欲
T19n0997_p0553b04║重宣此義而說偈言：
T19n0997_p0553b05║「聲聞隨順聲解脫，辟支佛悟因緣生，
T19n0997_p0553b06║善逝解脫如虛空，無垢無著最尊勝。
T19n0997_p0553b07║了知過去心流注，本性解脫得無羈，
T19n0997_p0553b08║於無繫縛如實知，故說解脫不可減。
T19n0997_p0553b09║「復次，善男子！如來身業智為先導、隨智慧行，
T19n0997_p0553b10║所謂如來身業具足圓滿，或有眾生纔見佛
T19n0997_p0553b11║身而調伏者、或聞語言而調伏者、或見默然
T19n0997_p0553b12║而調伏者、或受飲食而調伏者，如是，或四威
T19n0997_p0553b13║儀、或覩相好、或不見頂、或復顧視、或放光明、
T19n0997_p0553b14║舉足下足、入出城邑聚落之時，眾生見者皆
T19n0997_p0553b15║得調伏。「故佛威儀無有少分不能調伏一切
T19n0997_p0553b16║眾生，是故說言如來身業智為先導、隨智慧
T19n0997_p0553b17║轉，此是如來第二十七正覺事業。」爾時，世尊
T19n0997_p0553b18║欲重宣此義而說偈言：
T19n0997_p0553b19║「若見最勝身威儀，或出、或入、或相好、
T19n0997_p0553b20║或見烏瑟尼沙相，皆置眾生調伏中。
T19n0997_p0553b21║最勝尊或放光明，無量眾生悉安樂，
T19n0997_p0553b22║光所觸者皆調伏，兩足尊業勝難量。
T19n0997_p0553b23║「復次，善男子！如來所有一切語業智為先導、
T19n0997_p0553b24║隨順智行。云何名為隨順智行？如來說法無
T19n0997_p0553b25║有障礙，能具足說，文義無缺，所發言聲入眾
T19n0997_p0553b26║生心，發生智慧——謂不高聲、不下聲、正直聲、不
T19n0997_p0553b27║怯怖聲、不謇澁聲、不麁獷聲、無稠林聲、極柔
T19n0997_p0553b28║軟聲、有堪任聲、不𥕶破聲、恒審定聲、不太
T19n0997_p0553b29║疾聲、不太遲聲、無差互聲、善分析聲、妙言詞
T19n0997_p0553c01║聲、妙深遠聲、妙廣大聲、涌泉聲、不斷聲、潤熟
T19n0997_p0553c02║聲、深美聲、和合聲、莊嚴聲、利益聲、清徹聲、無
T19n0997_p0553c03║塵聲、無煩惱聲、無垢染聲、無愚癡聲、極熾盛
T19n0997_p0553c04║聲、無所著聲、善解脫聲、極清淨聲、無委曲聲、
T19n0997_p0553c05║無下劣聲、無堅硬聲、無慢緩聲、能生安樂聲、
T19n0997_p0553c06║令身清淨聲、令心歡喜聲、熙怡先導聲、先意
T19n0997_p0553c07║問訊聲、能淨貪欲聲、不起瞋恚聲、能滅愚癡
T19n0997_p0553c08║聲、能吞眾魔聲、能摧惡業聲、能燒外論聲、隨
T19n0997_p0553c09║順覺悟聲、如擊天鼓聲、智者聞喜聲、釋提桓
T19n0997_p0553c10║因聲、大梵天王聲、大海波潮聲、雲雷普震聲、
T19n0997_p0553c11║大地震動聲、迦陵頗伽聲、拘抧羅鳥聲、命命
T19n0997_p0553c12║之鳥聲、鹿王聲、牛王聲、雁王聲、鶴唳聲、孔雀
T19n0997_p0553c13║聲、箜篌聲、篳篥聲、琵琶聲、箏聲、笛聲、䗍聲、鼓
T19n0997_p0553c14║聲、易解聲、分明聲、可愛聲、樂聞聲、甚深聲、無
T19n0997_p0553c15║厭聲、令耳安樂聲、能生善根聲、字句圓滿聲、
T19n0997_p0553c16║妙詞句字聲、利益和合聲、與法和合聲、善知
T19n0997_p0553c17║時節聲、一切時合聲、無有非時聲、說昔諸根
T19n0997_p0553c18║展轉相續聲、莊嚴布施聲、能持淨戒聲、能生
T19n0997_p0553c19║安忍聲、猛利精進聲、堪任靜慮聲、廣大智慧
T19n0997_p0553c20║聲、大慈和合聲、無倦大悲聲、光明法喜聲、深
T19n0997_p0553c21║廣大捨聲、安住三乘聲、不斷三寶聲、分別三
T19n0997_p0553c22║聚聲、淨三脫門聲、修習諸諦聲、修習諸智聲、
T19n0997_p0553c23║智者相應聲、聖者讚歎聲、隨順虛空聲、無有
T19n0997_p0553c24║分量聲、諸相具足聲……。「善男子！如來語業具足
T19n0997_p0553c25║如是無量音聲故，說如來一切語業智為先
T19n0997_p0553c26║導、隨智慧轉，是為如來第二十八正覺事業。」
T19n0997_p0553c27║爾時，世尊欲重宣此義而說偈言：
T19n0997_p0553c28║「佛語無等淨無瑕，一切功德皆圓滿，
T19n0997_p0553c29║一音普遍無邊剎，各各得聞隨類音。
T19n0997_p0554a01║或有得聞聲聞聲、或有得聞緣覺法、
T19n0997_p0554a02║或聞如來大威德，便發無上菩提心。
T19n0997_p0554a03║文字句義悉皆圓，次第安布俱無礙，
T19n0997_p0554a04║而心無有異分別，能說難思妙法門。
T19n0997_p0554a05║如是人中最勝聲，所出音聲如谷響，
T19n0997_p0554a06║無功無心而普應，無聲之聲悅物心。」
T19n0997_p0554a07║守護國界主陀羅尼經卷第六