T19n0997_p0554a08║
T19n0997_p0554a09║
T19n0997_p0554a10║守護國界主陀羅尼經卷第七
T19n0997_p0554a11║
T19n0997_p0554a12║罽賓國三藏沙門般若共牟尼室利譯
T19n0997_p0554a13║入如來不思議甚深事業品第五之三
T19n0997_p0554a14║爾時，世尊復告文殊師利童子菩薩摩訶薩
T19n0997_p0554a15║言：「善男子！如來意業智為先導、隨智慧轉。云
T19n0997_p0554a16║何意業隨智慧轉？善男子！如來無有心意識
T19n0997_p0554a17║過。何以故？如來心意識俱不可知，但從佛智
T19n0997_p0554a18║而顯現故、如來智慧而為主故。善男子！如來
T19n0997_p0554a19║智慧隨順一切眾生心轉、隨順趣入諸眾生
T19n0997_p0554a20║意、隨順解了諸眾生識，出生諸法及諸三昧。
T19n0997_p0554a21║是故，如來心意識等無能知者，超過因地，遠
T19n0997_p0554a22║離緣生，非三有道，解脫諸慢、諸魔事業、諂誑
T19n0997_p0554a23║幻惑、我我所執、愚癡無明、黑闇翳障，妙修道
T19n0997_p0554a24║品而無散亂，無所分別，入平等性，猶如虛空。
T19n0997_p0554a25║「有如是等無量事業，一一皆以智為先導，是
T19n0997_p0554a26║為如來第二十九正覺事業。」爾時，世尊欲重
T19n0997_p0554a27║宣此義而說偈言：
T19n0997_p0554a28║「兩足尊心不可量，淨智因緣世中勝，
T19n0997_p0554a29║佛智等同於法界，隨順普入眾生心。
T19n0997_p0554b01║禪定、解脫悉皆圓，心意分別無搖動，
T19n0997_p0554b02║超過魔境及魔業，無垢無變如虛空。
T19n0997_p0554b03║「復次，善男子！如來正覺見過去世無著無礙，
T19n0997_p0554b04║智慧隨轉。智云何轉？所謂：過去種種佛剎顯
T19n0997_p0554b05║現成壞，無量無數，如來悉知；彼諸剎中卉木
T19n0997_p0554b06║叢林、藤蘿藥草，如來悉知；彼剎所有眾生之
T19n0997_p0554b07║類，卵生、胎生、濕生、化生，有色、無色，有想、無想、
T19n0997_p0554b08║非有想、非無想，如是，一切如來悉知；彼諸剎
T19n0997_p0554b09║中有情、非情種種音聲，如來悉知；彼剎所有
T19n0997_p0554b10║如來出現說種種法，種種眾會比丘、比丘尼、
T19n0997_p0554b11║優婆塞、優婆夷、一切眾生於三乘中各得調
T19n0997_p0554b12║伏，種種壽量、種種法住，如來悉知；彼諸眾生
T19n0997_p0554b13║出息、入息，種種飲食、種種資具、種種相貌、種
T19n0997_p0554b14║種根器、種種行解、種種心性、死此生彼，剎那
T19n0997_p0554b15║流注、生滅相續，如來悉知。「如是一切現量所
T19n0997_p0554b16║得，非比量知。云何現量？謂不動念如實而知，
T19n0997_p0554b17║非流注心入於過去。「如是知時智慧具足，隨
T19n0997_p0554b18║眾生心種種說法，是名如來第三十正覺事
T19n0997_p0554b19║業。」爾時，世尊欲重宣此義而說偈言：
T19n0997_p0554b20║「佛智無量無所著，知過去剎佛眾生，
T19n0997_p0554b21║說法大會名相殊、心行根欲多差別，
T19n0997_p0554b22║各依三乘得調伏，究竟同歸解脫源，
T19n0997_p0554b23║及知生滅流注心，一切見者真實覺。
T19n0997_p0554b24║「復次，善男子！如來智慧見未來世無著無礙，
T19n0997_p0554b25║如見現在。此云何見？謂所有未來種種眾生、
T19n0997_p0554b26║種種諸法、種種剎土，當生、當滅，曾住、當住……，如
T19n0997_p0554b27║是一切如來悉知；所有剎劫當燒、當盡、當成、
T19n0997_p0554b28║當住，剎中當成所有諸地——樹木叢林、百卉藥
T19n0997_p0554b29║草，麁色、細色，日月星宿、乃至微塵——皆如實知；
T19n0997_p0554c01║一一剎中，諸佛當現、當有聲聞、當成緣覺、當
T19n0997_p0554c02║成菩薩、當有資具，出息、入息、往來進止、取捨
T19n0997_p0554c03║威儀，如來悉知；種種剎中如是眾生當得解
T19n0997_p0554c04║脫，於三乘中解脫差別，如來悉知；又彼剎中
T19n0997_p0554c05║一切眾生所有諸蘊、諸入、諸界，心、心所法，當
T19n0997_p0554c06║生、當滅，如來悉知。「雖於一切皆如實知，而如
T19n0997_p0554c07║來心亦不流注入於未來，為令眾生悟未來
T19n0997_p0554c08║性說如是法，是為如來第三十一正覺事業。」
T19n0997_p0554c09║爾時，世尊欲重宣此義而說偈言：
T19n0997_p0554c10║「佛未來世無垢眼，遍見所有已當成，
T19n0997_p0554c11║一切諸佛及剎中，無有纖毫知不盡。
T19n0997_p0554c12║彼彼事中無錯亂，復細觀見未來因，
T19n0997_p0554c13║隨眾生心說法門，此兩足尊超勝業。
T19n0997_p0554c14║「復次，善男子！如來知見現在無著、無障礙轉。
T19n0997_p0554c15║此云何轉？謂於十方現前所有一切佛剎，以
T19n0997_p0554c16║三種因微細知見，謂知其相若生若滅。知何
T19n0997_p0554c17║等法？謂一切諸佛、一切菩薩、一切聲聞、一切
T19n0997_p0554c18║緣覺，一切細色、一切麁色，如來悉知。一切地
T19n0997_p0554c19║界微細分析各以若干微塵所成、一切水界
T19n0997_p0554c20║以毛滴之知其數量、一切火界焰之起滅悉知
T19n0997_p0554c21║其數、一切風界色相飄擊若干微塵，十方虛
T19n0997_p0554c22║空以一毛端周遍度量知其邊際，如是等境
T19n0997_p0554c23║盡知其相，亦知其生、亦知其滅。「亦以三種知
T19n0997_p0554c24║眾生界：知地獄界、生地獄因、出地獄因；知畜
T19n0997_p0554c25║生界、生畜生因、捨畜生因；知焰摩界、焰摩生因、
T19n0997_p0554c26║焰摩滅因；知於人界、生人趣因、失人趣因；知
T19n0997_p0554c27║諸天界、生天之因、天退沒因……，如是一切，如來
T19n0997_p0554c28║現前皆悉了知。知諸眾生心之流注，有煩惱
T19n0997_p0554c29║心、無煩惱心，若干眾生諸根調伏、若干眾生
T19n0997_p0555a01║諸根不調，如來悉知。「如來如是於現前境無
T19n0997_p0555a02║二智轉不二現行，亦為眾生如是宣說，是為
T19n0997_p0555a03║如來第三十二正覺事業。」爾時，世尊欲重宣
T19n0997_p0555a04║此義而說偈言：
T19n0997_p0555a05║「如來境界無邊際，不可思議不可稱，
T19n0997_p0555a06║無有等等如虛空，一切眾生豈能測？
T19n0997_p0555a07║十方所有眾生類，現前境界事業殊，
T19n0997_p0555a08║如來一切悉能知，最勝自然之智業。
T19n0997_p0555a09║「善男子！此三十二如來甚深事業，諸佛皆悉
T19n0997_p0555a10║具足圓滿，為欲調伏一切眾生、令其悟入，略
T19n0997_p0555a11║說少分，而實如來所有事業無量無邊，非可
T19n0997_p0555a12║宣說。「善男子！如來復有真實事業，無有分量、
T19n0997_p0555a13║不可思議，一切世間所不能測、一切文字所
T19n0997_p0555a14║不能宣、一切心識不能解了、一切智慧不能
T19n0997_p0555a15║趣入，周遍一切安立剎土，隨順一切佛平等
T19n0997_p0555a16║智，超過一切世間事業，種種施為而無所作，
T19n0997_p0555a17║體性平等猶如虛空，法界現前無有分別。何
T19n0997_p0555a18║以故？善男子！諸佛世尊顯示法界無二性故，
T19n0997_p0555a19║種種諸法、種種眾生、種種剎土、種種心識、種
T19n0997_p0555a20║種解脫、種種涅槃……，如是諸法若體、若相，畢竟
T19n0997_p0555a21║空故。「善男子！如來如是自覺法界一味無相、
T19n0997_p0555a22║離因緣法，欲令眾生平等悟入猶如虛空無
T19n0997_p0555a23║礙法故，為諸眾生轉不退轉無上法輪。善男
T19n0997_p0555a24║子！譬如巧匠善能磨瑩摩尼妙寶，善知寶性，
T19n0997_p0555a25║採之山石，以乞叉羅藥用水塗磨，以羖羊毛
T19n0997_p0555a26║緂以瑩拭。瑩拭不已，又以別藥名利醋味，和
T19n0997_p0555a27║水潤之，軟木揩拭。功猶未已，復用摩訶薜舍
T19n0997_p0555a28║遮藥以微細物而瑩拭之。尚未有光便入熾
T19n0997_p0555a29║火焚燒七日，餘石礦穢一切消除，知非假寶，
T19n0997_p0555b01║名為無價摩訶琉璃摩尼妙寶。「善男子！諸佛
T19n0997_p0555b02║如來亦復如是，知諸眾生愛樂生死、不淨垢
T19n0997_p0555b03║穢，為說無常苦、空、無我、不淨之法令生厭離，
T19n0997_p0555b04║入於聖法調伏身心。如是，如來精進未息，次
T19n0997_p0555b05║為說空、無相、無願故，令其知見覺悟佛眼。如
T19n0997_p0555b06║來精進亦復未已，次復為轉不退法輪。如來
T19n0997_p0555b07║精進亦未休息，最後為說三輪清淨如來境
T19n0997_p0555b08║界，令諸眾生明了因緣，見法本性，乃至普入
T19n0997_p0555b09║一切如來平等法體。善男子！是故汝等應如
T19n0997_p0555b10║是解不可思議如來事業。「若諸菩薩安住於
T19n0997_p0555b11║此不可思議如來事業，雖於諸法心得平等，
T19n0997_p0555b12║而隨順知一切諸法，離諸過失；雖能隨順三
T19n0997_p0555b13║世平等，而不斷絕三寶種性；雖知身性猶如
T19n0997_p0555b14║虛空本無搖動，而於十方一切佛剎普現其
T19n0997_p0555b15║身；雖知諸法體不可說，而以語言出隨類音
T19n0997_p0555b16║說一切法；雖隨眾生心行不同說諸因緣，而
T19n0997_p0555b17║離眾生及諸法相。「善男子！諸佛如來為欲清
T19n0997_p0555b18║淨菩薩心故出興於世，而實如來無有變異，
T19n0997_p0555b19║常住於此難思事業，不捨精進，授菩薩記，說
T19n0997_p0555b20║法不斷。」
T19n0997_p0555b21║爾時，世尊說此如來難思事業深法門已，十
T19n0997_p0555b22║方無量阿僧企耶出過算數諸佛剎土地六
T19n0997_p0555b23║震動，放大光明，雨眾天花。此大會中諸大威
T19n0997_p0555b24║德無量菩薩、欲色諸天、南閻浮提十六大國
T19n0997_p0555b25║及諸小王、龍神、夜叉、乾闥婆、阿脩羅、迦樓羅、
T19n0997_p0555b26║緊那羅、摩睺羅伽、人非人等，及比丘、比丘尼、優
T19n0997_p0555b27║婆塞、優婆夷聞此法門，心淨歡喜，踊躍無量，
T19n0997_p0555b28║以諸供具供養於佛，所謂種種妙花、種種名
T19n0997_p0555b29║香、塗香、末香、衣服、瓔珞、幢幡、鬘蓋以為供養，
T19n0997_p0555c01║或以種種微妙音聲歌詠、讚歎、恭敬供養，或
T19n0997_p0555c02║以頂上髻中明珠、額上明珠、耳璫頸珠而用供
T19n0997_p0555c03║養，或以摩尼妙寶瓔珞、真珠瓔珞、月形瓔珞、
T19n0997_p0555c04║嚴諸身分種種瓔珞、寶鎖、寶印、寶釧、寶鐶、寶
T19n0997_p0555c05║鏡、寶帶、寶篋、寶冠、眾妙衣服、種種嚴具、諸妙
T19n0997_p0555c06║鈴鐸俱散道場恭敬供養。或以種種妙寶供
T19n0997_p0555c07║養，所謂吠琉璃寶、閻浮洲寶、阿濕摩蘖磨寶、
T19n0997_p0555c08║室利蘖摩寶、因陀羅尼羅寶、紅頗胝迦寶、如火
T19n0997_p0555c09║色寶、火焰光寶、無邊色寶……，如是等寶奉獻於
T19n0997_p0555c10║佛以為供養。復有眾生以金、銀……等種種寶末
T19n0997_p0555c11║而為供養，或以沈香、多伽樓香、隨時之香、妙
T19n0997_p0555c12║栴檀香、龍花鬚香、赤真珠香……，以如是等種種
T19n0997_p0555c13║香末而以奉散。或復有散種種天花以為供
T19n0997_p0555c14║養，所謂波利耶怛羅迦花、曼陀羅花、摩訶曼
T19n0997_p0555c15║陀羅花、曼殊沙花、摩訶曼殊沙花、盧遮迦花、
T19n0997_p0555c16║摩訶盧遮迦花、薩他（上）羅花、摩訶薩他（上）羅
T19n0997_p0555c17║花、斫羯羅花、無垢斫羯羅花、百葉花、千葉花、
T19n0997_p0555c18║百千葉花、普光花、普香花、光焰花、最勝花、無
T19n0997_p0555c19║邊色花、大普遍花、愛樂見花……而以供養。或有眾
T19n0997_p0555c20║生散陸生花，所謂嚩哩色枳花、蘇曼那花、拘
T19n0997_p0555c21║蘇摩花、阿提目多迦花、瞻博迦花、阿輸迦花、
T19n0997_p0555c22║馱努色迦哩迦花、波吒羅花、目真隣陀花、摩
T19n0997_p0555c23║訶目真隣陀花……。或有眾生以水生花奉散供
T19n0997_p0555c24║養，所謂優鉢羅花、波頭摩花、拘物頭花、芬陀
T19n0997_p0555c25║利花……，散如是等種種妙花供養於佛。一切諸
T19n0997_p0555c26║天於虛空中奏諸天樂，清雅寥亮，微妙音聲
T19n0997_p0555c27║以為供養，所謂簫、笛、箜篌、琵琶、螺貝、種種天
T19n0997_p0555c28║鼓、美妙聲鼓……，種種歌舞，恭敬稱歎供養於佛。
T19n0997_p0555c29║復雨種種天諸妙花、種種末香、種種妙寶、種
T19n0997_p0556a01║種瓔珞、種種衣服……，如是微妙諸天供具供養
T19n0997_p0556a02║於佛。
T19n0997_p0556a03║爾時，十方所有世界諸大菩薩摩訶薩眾俱來
T19n0997_p0556a04║集會及此眾中諸菩薩等，為供養佛，皆昇虛
T19n0997_p0556a05║空，各各變身作天形像。纔變身已，菩薩力故，
T19n0997_p0556a06║以眾寶網遍覆大會。其網周匝遶菩提樹，於
T19n0997_p0556a07║其四面各四由旬，皆厚八步，種種真珠、瓔珞
T19n0997_p0556a08║周垂，懸眾網鐸，寶鈴和鳴，眾寶蓮華以為校
T19n0997_p0556a09║飾。其珠瓔珞，一一珠中皆有無量無數菩薩
T19n0997_p0556a10║俱時出現，現已恭敬遶佛七匝。遶佛畢已，為
T19n0997_p0556a11║諸菩薩一一各化眾寶蓮華師子之座。
T19n0997_p0556a12║爾時，十方無量佛剎一一如來皆以自在威
T19n0997_p0556a13║神力故，各令如意寶樹、寶網及諸希有殊
T19n0997_p0556a14║特供具，平等普至娑婆世界菩提樹下，羅列
T19n0997_p0556a15║寶樹，周匝圍遶，分布供具，莊嚴道場，為欲供
T19n0997_p0556a16║養釋迦如來及此經故。作此莊嚴供養之時，
T19n0997_p0556a17║此會無量無數眾生發阿耨多羅三藐三菩
T19n0997_p0556a18║提心，無量菩薩得無生法忍。
T19n0997_p0556a19║爾時，世尊普觀一切菩薩大眾，作如是言：「諸
T19n0997_p0556a20║佛子等！誰能發起廣大誓願，以大威德，能留
T19n0997_p0556a21║於此不可思議種種妙寶莊嚴道場——瓔珞網覆
T19n0997_p0556a22║菩薩住處及十方來諸如意樹花菓間列，發
T19n0997_p0556a23║焰含輝，常無變易？待彌勒佛下生之時，年方
T19n0997_p0556a24║十六，坐於道場，正覺始圓，說此《守護國界主
T19n0997_p0556a25║經》，開示演說此陀羅尼，當爾之時以申供養；
T19n0997_p0556a26║乃至賢劫千佛出現，亦復如是以為供養。」說
T19n0997_p0556a27║是語時，於此會中有一菩薩名神通自在王，
T19n0997_p0556a28║於蓮花座整身威儀，右膝著於蓮花之臺，恭
T19n0997_p0556a29║敬合掌而白佛言：「世尊！我能如是，如佛教勅
T19n0997_p0556b01║留此道場，供養慈氏……，乃至賢劫一切如來、應、
T19n0997_p0556b02║正等覺。」
T19n0997_p0556b03║爾時，會中有神通魔——名妙建立，住四大洲——聞
T19n0997_p0556b04║此語已，即白神通自在王菩薩言：「聖者！以何等
T19n0997_p0556b05║器安置於此眾寶瓔珞莊嚴道場，經爾所時
T19n0997_p0556b06║令不損壞？」時神通自在王菩薩語彼魔言：「仁
T19n0997_p0556b07║者當知：一切器物速疾破壞，多諸障礙；虛空
T19n0997_p0556b08║為器，不可損壞，無有障礙，一切器中此為最
T19n0997_p0556b09║勝。汝勿瞬目諦觀我身，自當見我廣大之器。」
T19n0997_p0556b10║魔如其教，諦觀菩薩，見菩薩身臍輪之中有一
T19n0997_p0556b11║世界名水光王，謂此世界大水彌漫，猶如大
T19n0997_p0556b12║海，故立其名。於此界中有一如來，名吉祥寶
T19n0997_p0556b13║蓮花如來、應供、正遍知、明行足、善逝、世間解、無
T19n0997_p0556b14║上士、調御丈夫、天人師、佛、世尊，唯有清淨大
T19n0997_p0556b15║菩薩眾，於其水中彌漫生於眾寶蓮花。吉祥
T19n0997_p0556b16║如來坐寶花王，諸菩薩眾俱坐寶花，恭敬圍
T19n0997_p0556b17║遶。時彼如來於大眾中說深妙法，示教利喜。
T19n0997_p0556b18║時神通魔見是事已，即起合掌，恭敬禮拜神通
T19n0997_p0556b19║自在王菩薩。爾時，菩薩而告之言：「仁者見於
T19n0997_p0556b20║菩薩如是廣大器不？」魔言：「已見。奇哉，大士！能
T19n0997_p0556b21║辦是事。如是大器百千俱胝那由他劫亦不
T19n0997_p0556b22║可壞，故此大寶莊嚴道場任持無缺、無垢、清
T19n0997_p0556b23║淨、無有變異，于何不可？」時神通魔說此語已，
T19n0997_p0556b24║頂禮佛足而白佛言：「世尊！我自思惟於過去
T19n0997_p0556b25║世未曾見此神通自在王菩薩神通之事、未
T19n0997_p0556b26║曾聞此法門之時，於聲聞乘懃行精進，欲出
T19n0997_p0556b27║三界，自求涅槃。我於今日見聞是已，便於阿
T19n0997_p0556b28║耨多羅三藐三菩提發起決定極深重心。世
T19n0997_p0556b29║尊！設令我於恒河沙劫處大地獄、受種種苦，
T19n0997_p0556c01║然後得成阿耨多羅三藐三菩提，我甘此苦，
T19n0997_p0556c02║終不捨於菩提之心。」
T19n0997_p0556c03║爾時，世尊稱讚魔言：「善哉，善哉！汝大丈夫能
T19n0997_p0556c04║於阿耨多羅三藐三菩提被大甲冑，不久亦
T19n0997_p0556c05║如神通自在王菩薩具足圓滿一切功德。」
T19n0997_p0556c06║守護國界主陀羅尼經菩薩瓔珞莊嚴品第
T19n0997_p0556c07║六之一
T19n0997_p0556c08║爾時，十方種種佛剎諸來菩薩，及此大會天、
T19n0997_p0556c09║龍、夜叉、乾闥婆、阿脩羅、迦樓羅、緊那羅、摩睺
T19n0997_p0556c10║羅伽、人非人等，及比丘、比丘尼、優婆塞、優婆
T19n0997_p0556c11║夷心生渴仰，欲聞妙法。爾時，世尊知此眾會
T19n0997_p0556c12║心之所念——樂聞深法，堪持法藏——歡喜怡暢，復
T19n0997_p0556c13║欲重為開示，顯說《守護國界主陀羅尼經》，放
T19n0997_p0556c14║大人相無見頂光，此光名為不捨精進，光遍
T19n0997_p0556c15║繞此菩薩大會經七匝已，復繞文殊師利童
T19n0997_p0556c16║子百千萬匝。作是事已，入文殊頂。其光入已，
T19n0997_p0556c17║令文殊身及其所處師子之座威德光明過
T19n0997_p0556c18║於大眾百千萬倍，猶如滿月映奪眾星。爾時，
T19n0997_p0556c19║文殊師利童子蒙佛威神，即從座起，偏袒右
T19n0997_p0556c20║肩，䠒跪合掌，讚佛功德而說偈言：
T19n0997_p0556c21║「佛放身智大光明，普眼見盡無餘義，
T19n0997_p0556c22║本性自然諸善巧，不思議德悉皆圓。
T19n0997_p0556c23║丈夫牛王放大光，普照遍淨於三業，
T19n0997_p0556c24║遶我經於百千匝，繞已從頂入身心。
T19n0997_p0556c25║我昔智慧及辯才，總持光照皆微劣，
T19n0997_p0556c26║人天主光纔觸我，超過千倍勝於前。
T19n0997_p0556c27║清涼我身淨我心，踊躍歡喜皆平等，
T19n0997_p0556c28║佛智妙辯無邊際，悉皆流入我身中。
T19n0997_p0556c29║如來威德量難知，少力不能持念此，
T19n0997_p0557a01║承佛智力今諮問，為欲利樂諸眾生、
T19n0997_p0557a02║為入菩薩諸行門、復令諸佛出興世，
T19n0997_p0557a03║神通放光灌頂智，願成此德問如來。
T19n0997_p0557a04║此眾集會廣無邊，最上乘中已修入，
T19n0997_p0557a05║餘未得者傾心念，為利樂彼問如來。
T19n0997_p0557a06║願無等智順時機，開妙法藏利含識，
T19n0997_p0557a07║魔王眷屬當摧殄，於如來教善修行。
T19n0997_p0557a08║大雄智慧無有邊，善巧無窮無際限，
T19n0997_p0557a09║而我智慧不能了，是故諮問於如來。
T19n0997_p0557a10║世尊智慧如實知，於無量劫長時轉，
T19n0997_p0557a11║曠劫懃修今自在，願開佛智示眾生。」
T19n0997_p0557a12║爾時，文殊師利菩薩說此偈已，白佛言：「世尊！
T19n0997_p0557a13║如來境界不可思議，非是菩薩稱量境界。而
T19n0997_p0557a14║佛智慧說法無倦，大悲憐愍，不捨眾生故，我
T19n0997_p0557a15║承佛力敢欲諮問。世尊！云何名為菩薩瓔珞？
T19n0997_p0557a16║云何菩薩瓔珞莊嚴？云何菩薩得殊勝行？云
T19n0997_p0557a17║何菩薩得不思議妙法光明，遠離愚闇及諸
T19n0997_p0557a18║疑惑？云何菩薩得於如來，大法明門悉能清
T19n0997_p0557a19║淨？善哉，世尊！唯願為我決定宣說諸菩薩
T19n0997_p0557a20║眾出生法門。若諸菩薩得聞此已，能破眾魔、
T19n0997_p0557a21║煩惱怨敵，入一切法永無疑惑，現前了知如
T19n0997_p0557a22║來境界，漸次深入諸菩薩境，復能漸入一切
T19n0997_p0557a23║智境，知眾生心、淨眾生行，遊諸佛剎，摧伏魔
T19n0997_p0557a24║軍，速能攝受一切佛教，於一切法自在而轉。」
T19n0997_p0557a25║爾時，世尊告文殊師利菩薩言：「善哉，善哉！善男
T19n0997_p0557a26║子！汝能發起大勇猛心作師子吼，問於如來
T19n0997_p0557a27║如是妙義。汝已能於一切如來無量境界明
T19n0997_p0557a28║了通達，能問斯義。善男子！諦聽諦聽，善思念
T19n0997_p0557a29║之，吾當為汝分別解說如是境界及餘無量
T19n0997_p0557b01║諸功德法，皆令汝等速得圓滿，於一切法自
T19n0997_p0557b02║在而轉。」文殊師利：「唯然受教。」佛告文殊師利
T19n0997_p0557b03║言：「善男子！一切菩薩皆悉具有四種瓔珞。云
T19n0997_p0557b04║何為四？所謂戒為瓔珞、定為瓔珞、慧為瓔珞、
T19n0997_p0557b05║陀羅尼門以為瓔珞，是名為四。「善男子！云何
T19n0997_p0557b06║名為戒為瓔珞？善男子！菩薩有一淨戒瓔珞，
T19n0997_p0557b07║謂於眾生起無瞋恚、無障礙心，令諸眾生見
T19n0997_p0557b08║皆歡喜，無有厭足。
T19n0997_p0557b09║「復次，善男子！菩薩有二淨戒瓔珞，所謂閉惡
T19n0997_p0557b10║趣門、開人天路。
T19n0997_p0557b11║「復次，善男子！菩薩有三淨戒瓔珞，謂身、口、意
T19n0997_p0557b12║皆悉清淨。
T19n0997_p0557b13║「復次，善男子！菩薩有四淨戒瓔珞，謂所欲皆
T19n0997_p0557b14║遂、所願皆成、所樂皆得、始終究竟。
T19n0997_p0557b15║「復次，善男子！菩薩有五淨戒瓔珞，謂具足三
T19n0997_p0557b16║昧、具足智慧、具足解脫、具足解脫知見、具足
T19n0997_p0557b17║大般涅槃。
T19n0997_p0557b18║「復次，善男子！菩薩有六淨戒瓔珞，謂不破戒，
T19n0997_p0557b19║終無悔故；不穿漏戒，無餘過故；不雜戒，無和
T19n0997_p0557b20║合故；清淨戒，長白法故；自在戒，隨意所往，體
T19n0997_p0557b21║具足故；自在轉戒，於一切時智自在故。
T19n0997_p0557b22║「復次，善男子！菩薩有七淨戒瓔珞，所謂施得
T19n0997_p0557b23║清淨、忍得清淨、勤得清淨、定得清淨、慧得清
T19n0997_p0557b24║淨、方便得清淨、不放逸得清淨。
T19n0997_p0557b25║「復次，善男子！菩薩有八淨戒瓔珞各別圓滿，
T19n0997_p0557b26║所謂十地圓滿、不悔圓滿、不懈怠圓滿、不嫌
T19n0997_p0557b27║恨圓滿、供養佛圓滿、離八難圓滿、修布施圓
T19n0997_p0557b28║滿、得善友圓滿。
T19n0997_p0557b29║「復次，善男子！菩薩有九淨戒瓔珞。云何為九？
T19n0997_p0557c01║所謂得無所畏、得無驚怖、得決定心、得近寂
T19n0997_p0557c02║靜、得調伏心、得無貪心、得勇悍心、得知一切
T19n0997_p0557c03║眾生心念、得寂靜地，是名為九。
T19n0997_p0557c04║「復次，善男子！菩薩。有十淨戒瓔珞。云何為十？
T19n0997_p0557c05║所謂：身瓔珞，圓滿相好為莊嚴故；語瓔珞，如
T19n0997_p0557c06║說修行為莊嚴故；意瓔珞，以無煩惱為莊嚴
T19n0997_p0557c07║故；剎土瓔珞，以圓滿願為莊嚴故；利他瓔珞，
T19n0997_p0557c08║能清淨心為莊嚴故；生處瓔珞，不造諸惡為
T19n0997_p0557c09║莊嚴故；菩薩行瓔珞，隨學佛行為莊嚴故；智
T19n0997_p0557c10║慧瓔珞，了一切法皆悉幻化為莊嚴故；菩提
T19n0997_p0557c11║場瓔珞，一切善根皆悉迴向為莊嚴故；力無
T19n0997_p0557c12║所畏、佛不共法以為瓔珞，不捨淨戒，根本體
T19n0997_p0557c13║性為莊嚴故，是名為十。
T19n0997_p0557c14║「善男子！云何菩薩修諸三昧瓔珞莊嚴？善男
T19n0997_p0557c15║子！菩薩有於一種三昧瓔珞莊嚴。云何為一？
T19n0997_p0557c16║謂於一切眾生界中發起慈心。「善男子！菩薩
T19n0997_p0557c17║復有二種三昧瓔珞莊嚴，謂質直心及柔軟
T19n0997_p0557c18║心。「菩薩復有三種三昧瓔珞莊嚴，所謂非幻、
T19n0997_p0557c19║非諂、非假。「菩薩復有四種三昧瓔珞莊嚴，謂
T19n0997_p0557c20║不隨順欲、不隨順瞋、不順於癡、不順於怖。「菩
T19n0997_p0557c21║薩復有五種三昧瓔珞莊嚴，所謂斷於五種
T19n0997_p0557c22║障礙：一者、愛欲，二者、瞋害，三者、昏沈，四者、掉
T19n0997_p0557c23║悔，五者、疑心，斷此五蓋以為莊嚴。「菩薩復有
T19n0997_p0557c24║六種三昧瓔珞莊嚴，謂念佛、念法、念僧、念戒、
T19n0997_p0557c25║念捨、念天。「菩薩復有七種三昧瓔珞莊嚴，謂
T19n0997_p0557c26║不忘失菩提之心，隨順修學七菩提分，謂念
T19n0997_p0557c27║覺分、擇法覺分、精進覺分、喜覺分、輕安覺分、
T19n0997_p0557c28║捨覺分、定覺分。「菩薩復有八種三昧瓔珞莊
T19n0997_p0557c29║嚴，謂八聖道：正見、正思惟、正語、正業、正命、正
T19n0997_p0558a01║精進、正念、正定。「菩薩復有九種三昧瓔珞莊
T19n0997_p0558a02║嚴。云何為九？善男子！此菩薩心無有忘失，大
T19n0997_p0558a03║悲威力不捨眾生，修習建立九次第定，謂離
T19n0997_p0558a04║欲、惡不善法，有尋有伺，離生喜樂，入於初禪
T19n0997_p0558a05║得圓滿住；除滅尋伺，內淨一心，無尋無伺，定
T19n0997_p0558a06║生喜樂，入第二禪得圓滿住；離喜住捨，有念
T19n0997_p0558a07║正知，身受樂，諸聖所說能捨有念受樂，入第
T19n0997_p0558a08║三禪得圓滿住；斷樂先除苦，憂喜已滅，不苦
T19n0997_p0558a09║不樂，捨念清淨，入第四禪得圓滿住；超一切
T19n0997_p0558a10║色想，滅有對想，不念種種想，入無邊虛空，於
T19n0997_p0558a11║空無邊處得圓滿住；超過一切空無邊處，入
T19n0997_p0558a12║無邊識，於無邊識處得圓滿住；超一切識無
T19n0997_p0558a13║邊處，入無少所有，於無所有處得圓滿住；超
T19n0997_p0558a14║過一切無所有處，入非想非非想處，於非想
T19n0997_p0558a15║非非想處得圓滿住；超過一切非想非非想
T19n0997_p0558a16║處，入滅受想定，於滅受想定得圓滿住。如是
T19n0997_p0558a17║善巧方便力故，真際現前，由先滅力於此安
T19n0997_p0558a18║住，然後利樂一切眾生，隨諸法門令得成熟，
T19n0997_p0558a19║是名菩薩九種三昧瓔珞莊嚴。「善男子！菩薩
T19n0997_p0558a20║復有十種三昧瓔珞莊嚴。何等為十？所謂法
T19n0997_p0558a21║性無亂故、妙定圓滿故、不捨精進故、常樂寂
T19n0997_p0558a22║靜故、不斷善根故、心不散亂故、身得安樂故、
T19n0997_p0558a23║觀察諸法故、得心自在故、得聖種性故。善男
T19n0997_p0558a24║子！此是菩薩十種三昧瓔珞莊嚴。
T19n0997_p0558a25║「善男子！云何名為菩薩智慧瓔珞莊嚴？善男
T19n0997_p0558a26║子！菩薩摩訶薩有一智慧瓔珞莊嚴。云何為
T19n0997_p0558a27║一？所謂一切法中斷除疑惑。「復次，善男子！菩
T19n0997_p0558a28║薩復有二種智慧瓔珞莊嚴，謂遠離惡作、現
T19n0997_p0558a29║起煩惱。「菩薩復有三種智慧瓔珞莊嚴，謂
T19n0997_p0558b01║斷除愚癡、破無明藏、除去黑暗。「菩薩復有四
T19n0997_p0558b02║種智慧瓔珞莊嚴，謂知苦智慧、斷集智慧、證
T19n0997_p0558b03║滅智慧、修道智慧。「菩薩復有五種智慧瓔珞
T19n0997_p0558b04║莊嚴，謂戒蘊清淨，戒體如空不可得故；定蘊
T19n0997_p0558b05║清淨，發勝智慧起動念故；解脫蘊清淨，一
T19n0997_p0558b06║切諸法體無二故；解脫知見蘊清淨，了知三
T19n0997_p0558b07║世體平等故；法蘊清淨，諸法體性無染著故。
T19n0997_p0558b08║「菩薩復有六種智慧瓔珞莊嚴，謂布施波羅
T19n0997_p0558b09║蜜多三輪清淨，謂我輪清淨，知我如幻，體平
T19n0997_p0558b10║等故；眾生輪清淨，了所化生皆如夢故；菩提
T19n0997_p0558b11║心輪清淨，不求世間異熟果故。淨戒波羅蜜
T19n0997_p0558b12║多三輪清淨，謂身輪清淨，猶如鏡像，體平等
T19n0997_p0558b13║故；語輪清淨，猶如谷響，體平等故；意輪清淨，
T19n0997_p0558b14║了心如幻，體平等故。安忍波羅蜜多三輪清
T19n0997_p0558b15║淨，謂離瞋清淨，忍受麁惡加毀辱故；離愛清
T19n0997_p0558b16║淨，斷於稱讚敬養等故；斷支節清淨，觀察法
T19n0997_p0558b17║身體無二故。精進波羅蜜多三輪清淨，謂無
T19n0997_p0558b18║功用清淨，觀察生死猶如夢故；堅固清淨，心
T19n0997_p0558b19║如金剛不可壞故；取捨清淨，超過諸相，無取
T19n0997_p0558b20║捨故。靜慮波羅蜜多三輪清淨，謂本性清淨，
T19n0997_p0558b21║無轉智故；妙觀清淨，無執著故；因緣清淨，生
T19n0997_p0558b22║神通故。方便波羅蜜多三輪清淨，謂財攝清
T19n0997_p0558b23║淨，成熟一切眾生界故；總持清淨，受持一切
T19n0997_p0558b24║妙法門故；大願清淨，莊嚴種種淨佛剎故。「菩
T19n0997_p0558b25║薩復有七種智慧瓔珞莊嚴，所謂無念智慧，
T19n0997_p0558b26║住於離念，四念住故；無生滅智，住正斷故；身
T19n0997_p0558b27║心寂靜，住神足故；具知根智，住諸根故；摧破
T19n0997_p0558b28║四魔，住諸力故；知法本性，住七覺故；知去來
T19n0997_p0558b29║智，住八聖故。「菩薩復有八種智慧瓔珞莊嚴，
T19n0997_p0558c01║謂知妙正智，入寂靜故；知深觀智，無翳障故；
T19n0997_p0558c02║知諸蘊智，悟法蘊故；知諸界智，空平等故；知
T19n0997_p0558c03║諸處智，了空聚故；知因緣智，住無我故；知真
T19n0997_p0558c04║諦智，心無亂故；知厭離智，如實觀察真實法
T19n0997_p0558c05║故。「菩薩復有九種智慧瓔珞莊嚴。云何為九？
T19n0997_p0558c06║謂知過去智，前際清淨故；知未來智，後際清
T19n0997_p0558c07║淨故；知現在智，中際清淨故；知正定智，因無
T19n0997_p0558c08║滅故；知不定智，緣和合故；知邪定智，邪業成
T19n0997_p0558c09║故；佛平等智，法身德故；法平等智，法無染故；
T19n0997_p0558c10║僧平等智，無為德故，是名為九。「菩薩復有十
T19n0997_p0558c11║種智慧瓔珞莊嚴。何等為十？所謂知如幻智，
T19n0997_p0558c12║積集相故；知如夢智，分別相故；知如焰智，輪
T19n0997_p0558c13║轉相故；知如像智，不往來故；知如影智，因緣
T19n0997_p0558c14║合故；知如響智，緣起相故；知法界智，不可壞
T19n0997_p0558c15║故；知真如智，無住相故；知真際智，湛然淨故；
T19n0997_p0558c16║知有為智，無為性故，是名為十。善男子！是名
T19n0997_p0558c17║菩薩十種智慧瓔珞莊嚴。「善男子！云何名為
T19n0997_p0558c18║一切菩薩陀羅尼門瓔珞莊嚴？善男子！菩薩
T19n0997_p0558c19║有一陀羅尼門瓔珞莊嚴。云何為一？所謂正
T19n0997_p0558c20║念不忘。
T19n0997_p0558c21║「復次，善男子！菩薩有二陀羅尼門瓔珞莊嚴，
T19n0997_p0558c22║謂文持、義持。「菩薩有三陀羅尼門瓔珞莊嚴，
T19n0997_p0558c23║謂於義善巧、於文善巧、分析善巧。「菩薩有四
T19n0997_p0558c24║陀羅尼門瓔珞莊嚴，謂不著語、不謇澁語、分
T19n0997_p0558c25║明辯語、無雜亂語。「菩薩有五陀羅尼門瓔珞
T19n0997_p0558c26║莊嚴，謂知所聞義隨順行故、知諸文身隨順
T19n0997_p0558c27║行故、知了義經隨順行故、知於一切補特伽
T19n0997_p0558c28║羅音聲法智隨順行故、知諸世間出世間法
T19n0997_p0558c29║隨順行故。「菩薩有六陀羅尼門瓔珞莊嚴，所
T19n0997_p0559a01║謂如所說理而修行故、證真起說隨宜演故、
T19n0997_p0559a02║所言誠諦無諂誑故、言常威德不捨大悲說
T19n0997_p0559a03║正法故、善知根器巧能演說無增減故、得世
T19n0997_p0559a04║間智知時而說不非時故。「菩薩有七陀羅尼
T19n0997_p0559a05║門瓔珞莊嚴，所謂迅疾辯、捷利辯、如意辯、無
T19n0997_p0559a06║著辯、威德辯、無錯謬辯、一切世間最上妙
T19n0997_p0559a07║辯。「菩薩有八陀羅尼門瓔珞莊嚴，所謂善知
T19n0997_p0559a08║天語、龍語、夜叉語、乾闥婆語、阿修羅語、迦樓
T19n0997_p0559a09║羅語、緊那羅語、摩睺羅加、人非人等……，乃至一
T19n0997_p0559a10║切眾生語言。「菩薩有九陀羅尼門瓔珞莊嚴。
T19n0997_p0559a11║何等為九？所謂處眾無畏、摧諸異學、說法無
T19n0997_p0559a12║畏、善答問難、知廣大說、知隨意說、行正直行、
T19n0997_p0559a13║顯金剛力、示現劫燒破著常想、說諸乘法成
T19n0997_p0559a14║就眾生，是名為九。「菩薩有十陀羅尼門瓔珞
T19n0997_p0559a15║莊嚴。云何為十？所謂善能除斷一切疑難、善
T19n0997_p0559a16║知一切廣大法門、善得無師自然智慧、善說
T19n0997_p0559a17║無盡字句法門、善說一切圓滿深義、善能開
T19n0997_p0559a18║示無邊佛法、善說無邊煩惱過患、善說無量
T19n0997_p0559a19║深解脫門、善能深入眾生根性、善入如來無
T19n0997_p0559a20║著無礙辯才智慧。是名為十。「善男子！是名菩
T19n0997_p0559a21║薩陀羅尼門瓔珞莊嚴。」
T19n0997_p0559a22║守護國界主陀羅尼經卷第七