T19n1005Ap0619a01║
T19n1005Ap0619a02║No. 1005A [Nos. 1006, 1007]
T19n1005Ap0619a03║大寶廣博樓閣善住祕密陀羅尼
T19n1005Ap0619a04║經
T19n1005Ap0619a05║
T19n1005Ap0619a06║大寶廣博樓閣善住祕密陀羅尼輪
T19n1005Ap0619a07║
T19n1005Ap0619a08║
T19n1005Ap0619a09║
T19n1005Ap0619a10║
T19n1005Ap0619a11║
T19n1005Ap0619a12║【圖】
T19n1005Ap0619a13║
T19n1005Ap0619a14║
T19n1005Ap0619a15║
T19n1005Ap0619a16║
T19n1005Ap0619a17║
T19n1005Ap0619a18║
T19n1005Ap0619a19║
T19n1005Ap0619a20║
T19n1005Ap0619a21║
T19n1005Ap0619a22║
T19n1005Ap0619a23║
T19n1005Ap0619a24║【圖】
T19n1005Ap0619a25║
T19n1005Ap0619a26║
T19n1005Ap0619a27║
T19n1005Ap0619a28║
T19n1005Ap0619a29║
T19n1005Ap0619b01║曩莫薩嚩怛他孽多南　唵尾補攞孽陛　麼
T19n1005Ap0619b02║抳鉢囉陛　怛他多　儞捺捨寧　摩抳　摩抳　蘇鉢
T19n1005Ap0619b03║囉陛　尾麼黎　娑孽囉　儼鼻㘑　吽　吽　入嚩攞　入嚩
T19n1005Ap0619b04║攞　沒馱　尾盧枳帝　麌呬夜　地瑟恥多　孽陛　娑縛
T19n1005Ap0619b05║訶
T19n1005Ap0619b06║經云：此陀羅尼有大威德，佛由此成道、由此
T19n1005Ap0619b07║降魔，能滅惡障、能成六度。若書紙、素、牌、壁、幢、
T19n1005Ap0619b08║閣之上，有人暫視、讀誦、受持，及聞聲、佩身，並
T19n1005Ap0619b09║轉觸餘人，是人五逆、四重、十惡等罪消滅，無
T19n1005Ap0619b10║有刀毒水火、劫賊邪魅，瘧疫寒熱一切病苦，
T19n1005Ap0619b11║皆悉遠離。見獲福慶，所求遂意。臨命終時，諸
T19n1005Ap0619b12║佛安慰，得生淨土。所有禽獸、飛蛾、蚊虻蟲等，
T19n1005Ap0619b13║遇影蒙塵，皆得解脫。
T19n1005Ap0619b14║
T19n1005Ap0619b15║大寶廣博樓閣善住祕密陀羅尼
T19n1005Ap0619b16║經卷上
T19n1005Ap0619b17║
T19n1005Ap0619b18║開府儀同三司特進試鴻臚卿
T19n1005Ap0619b19║肅國公食邑三千戶賜紫贈司
T19n1005Ap0619b20║空謚大鑒正號大廣智大興善
T19n1005Ap0619b21║寺三藏沙門不空奉　詔譯
T19n1005Ap0619b22║序品第一
T19n1005Ap0619b23║如是我聞：一時，薄伽梵住王舍大城，於初會
T19n1005Ap0619b24║時，降伏俱知魔軍，及調伏一切外道，捨離生
T19n1005Ap0619b25║死，渡諸瀑流。是時，那由他百千兢伽羅頻婆
T19n1005Ap0619b26║羅魔軍，遍贍部洲。于時世尊以佛神力，變此
T19n1005Ap0619b27║大地盡成金剛，令贍部洲有情之類不聞恐
T19n1005Ap0619b28║怖。時彼魔軍雨諸器仗，皆變為花。於王舍城
T19n1005Ap0619b29║四衢道中，自然從地涌出大蓮花，其花千葉，
T19n1005Ap0619c01║七寶莊嚴，黃金為臺、琉璃為莖，高至梵天。出
T19n1005Ap0619c02║種種光明，普遍十方。於其花中自然出聲，說
T19n1005Ap0619c03║陀羅尼名為警覺。陀羅尼曰：
T19n1005Ap0619c04║「曩莫薩嚩怛他（引）蘖帝毘喻（二合）　曳底瑟綻（二
T19n1005Ap0619c05║合）底娜捨儞勢　唵　麼抳（上）嚩日隷（二合）　紇哩（二合）
T19n1005Ap0619c06║娜也嚩日隷（二合）　磨羅賽儞也（二合上）　尾捺囉
T19n1005Ap0619c07║（二合）跛寧（上）　賀曩　賀曩　嚩日羅（二合）孽陛
T19n1005Ap0619c08║　怛囉（二合）細也　怛囉（二合）細也　娑嚩（二合）磨（引）囉
T19n1005Ap0619c09║婆（上）嚩曩（引）儞　吽　吽　散馱羅　散馱囉　沒馱
T19n1005Ap0619c10║（引）昧（上）底唎（二合引）　薩嚩　怛他（引）孽多嚩日囉
T19n1005Ap0619c11║（二合）迦臘　跛（二合）地瑟恥（二合）帝　娑嚩（二合引）訶（引）」
T19n1005Ap0619c12║時，彼蓮花中流出此陀羅尼已，復出妙聲，遍
T19n1005Ap0619c13║滿三千大千世界，讚言：「善哉！釋迦牟尼如來！
T19n1005Ap0619c14║已度生死大海、殄滅魔軍，離煩惱塵、破無明
T19n1005Ap0619c15║㲉、然大法炬。由此陀羅尼威德力故，令作大
T19n1005Ap0619c16║地變成金剛，降伏魔軍。」爾時，金剛手祕密主
T19n1005Ap0619c17║菩薩，歡喜踊躍，身毛竦竪，頂禮佛足，白佛言：
T19n1005Ap0619c18║「世尊！今此陀羅尼，於何佛會最初而得？我從
T19n1005Ap0619c19║昔來，於諸世間，未曾聞見。」
T19n1005Ap0619c20║爾時，佛告金剛手祕密主菩薩：「有陀羅尼，名
T19n1005Ap0619c21║大麼尼廣博樓閣善住祕密，由此陀羅尼威
T19n1005Ap0619c22║德力故，能令三千大千世界變成金剛，一切
T19n1005Ap0619c23║魔軍所有器仗咸變為花。由此陀羅尼威神
T19n1005Ap0619c24║力故，降諸魔眾，及化俱知餘類有情，悉令調
T19n1005Ap0619c25║伏。由此陀羅尼威神力，於四衢道涌蓮華。」
T19n1005Ap0619c26║復告金剛手言：「我若不因此陀羅尼，不能成
T19n1005Ap0619c27║等正覺，不能降伏俱知魔眾，不能枯竭煩惱
T19n1005Ap0619c28║大海，不能然大法炬。金剛手！我於無量俱知
T19n1005Ap0619c29║百千劫來，雖難行苦行，猶故不能成菩提果；
T19n1005Ap0620a01║由纔聞此大陀羅尼加行相應故，得成正覺。
T19n1005Ap0620a02║金剛手！此陀羅尼，有大威力、有大殊勝，是一
T19n1005Ap0620a03║切如來真實法性，令諸如來圓證法身。金剛
T19n1005Ap0620a04║手！由稱此陀羅尼名號，則為已稱十方諸佛
T19n1005Ap0620a05║如來名號；若能纔念，則為禮拜供養一切如
T19n1005Ap0620a06║來。」爾時，金剛手菩薩摩訶薩，以種種花、種種
T19n1005Ap0620a07║香、塗香、粖香，供養於佛。既供養已，右遶三
T19n1005Ap0620a08║匝，頂禮佛足，而白佛言：「世尊，此陀羅尼有大
T19n1005Ap0620a09║威德有大殊勝，唯願世尊普為一切有情說，
T19n1005Ap0620a10║彼世界現何殊勝功德？一切有情，不以少善
T19n1005Ap0620a11║根得聞此陀羅尼。此陀羅尼等同如來身，同
T19n1005Ap0620a12║舍利法性。」
T19n1005Ap0620a13║爾時，世尊告金剛手菩薩言：「金剛手！眾生下
T19n1005Ap0620a14║劣，不勤精進；心多惑亂，愚癡闇鈍；耽著諸欲，
T19n1005Ap0620a15║不信正法；不敬父母，不敬沙門、婆羅門，不敬
T19n1005Ap0620a16║尊者。是故，此陀羅尼不入彼人之手。薄福、少
T19n1005Ap0620a17║智、少慧，如此眾生不能得聞、不能受持、不生
T19n1005Ap0620a18║淨信。此陀羅尼能滅一切罪，是諸如來祕密
T19n1005Ap0620a19║之藏。」
T19n1005Ap0620a20║爾時，世尊復告金剛手菩薩言：「善男子，今為
T19n1005Ap0620a21║汝說。從此世界東方，過無量恒河沙數俱知
T19n1005Ap0620a22║那庾多佛世界，彼有世界名寶燈，其世界七
T19n1005Ap0620a23║寶所成。其城四面，廣一由旬。多諸人民，安隱
T19n1005Ap0620a24║豐樂。彼諸男子，及諸女人、童男、童女，一切瓔
T19n1005Ap0620a25║珞莊嚴其身，上妙寶冠嚴飾其首，容貌端嚴，
T19n1005Ap0620a26║有大威力，勇健精進，智慧具足，通達眾藝。城
T19n1005Ap0620a27║中有王，名曰妙寶，有八十俱知大臣輔佐圍
T19n1005Ap0620a28║遶。其王皇后名光明寶，有二萬宮人，皆如天
T19n1005Ap0620a29║女，前後侍奉。彼世界中所生花樹及諸香樹，
T19n1005Ap0620b01║皆是七寶所成。水生諸花，亦是七寶所成。陸
T19n1005Ap0620b02║生諸花，皆是閻浮檀金所成。其國人民，壽八
T19n1005Ap0620b03║萬劫。彼皆成就十善業道，於佛法僧發大淨
T19n1005Ap0620b04║信。其王以正法養育不以非法，於諸有情常
T19n1005Ap0620b05║作利益。「彼世界中有佛，名端嚴摩尼種種清
T19n1005Ap0620b06║淨建立如來、應、正等覺，於彼世界成佛，廣作
T19n1005Ap0620b07║佛事，與無量大菩薩摩訶薩眾，及俱知大持
T19n1005Ap0620b08║明仙眾，以為眷屬。彼如來身紫金色，具三十
T19n1005Ap0620b09║二相，八十隨形好，圓光一尋。其光周遍，猶如
T19n1005Ap0620b10║七寶，熾盛照曜。諸菩薩身悉皆金色，晃曜相
T19n1005Ap0620b11║好，端嚴坐七寶蓮華。彼皆辯才無礙，智境通
T19n1005Ap0620b12║達明處。皆共思惟大寶摩尼廣博樓閣善
T19n1005Ap0620b13║住祕密陀羅尼。由此陀羅尼威神力故，出生
T19n1005Ap0620b14║如是殊勝功德。彼佛世尊為一切有情，演說
T19n1005Ap0620b15║此陀羅尼法。彼諸有情，由聞此陀羅尼故，常
T19n1005Ap0620b16║獲安樂。彼一切有情，離諸地獄、傍生及焰魔
T19n1005Ap0620b17║界，阿脩羅身皆得解脫、諸惡趣門悉皆關閉；
T19n1005Ap0620b18║開諸天門及開諸善趣，彼世界有情悉皆安
T19n1005Ap0620b19║住無上菩提，彼一切有情悉住慈心，如水乳
T19n1005Ap0620b20║合。彼佛世尊往昔久遠行菩薩道時，修此陀
T19n1005Ap0620b21║羅尼法，作如是願：『一切有情生我剎土者，彼
T19n1005Ap0620b22║皆決定不退轉無上正等菩提。』若有眾生聞
T19n1005Ap0620b23║此陀羅尼，受持、讀誦、精勤修習、憶念不捨，求
T19n1005Ap0620b24║大成就；乃至聞名，或復手觸、或佩身上、或纔
T19n1005Ap0620b25║眼視，或書經卷，或書帛素，或書牆壁；一切眾
T19n1005Ap0620b26║生若有見者，五逆、四重、誹謗正法、誹謗聖人；
T19n1005Ap0620b27║捕獵、屠兒、魁膾、喃婆、布羯娑；盲者、聾者、瞎者、
T19n1005Ap0620b28║傴者、人所惡者、瘂者癩者、貧窮下劣；不定業
T19n1005Ap0620b29║者、魔網縛者、墮邪見者、毘那夜迦觸者、惡星
T19n1005Ap0620c01║淩逼者、七曜害者，彼等諸人聞此陀羅尼，
T19n1005Ap0620c02║決定當證無上正覺。乃至傍生，鹿、鳥、蚊、虻、飛
T19n1005Ap0620c03║蛾、螻蟻，及餘類卵生、胎生、化生、濕生等諸眾
T19n1005Ap0620c04║生，聞此陀羅尼名者，決定證得阿耨多羅
T19n1005Ap0620c05║三藐三菩提，不應疑惑。」
T19n1005Ap0620c06║爾時，世尊說是語已，一切大眾皆大歡喜，身
T19n1005Ap0620c07║毛聳竪。是時，天雨波頭摩花、芬陀利花、曼陀
T19n1005Ap0620c08║羅花、摩訶曼陀羅華。於虛空中，有種種微妙
T19n1005Ap0620c09║天樂，不鼓自鳴。爾時，會中大眾各各皆見身
T19n1005Ap0620c10║有光明。於如來前，自然涌出七寶樓閣，端嚴
T19n1005Ap0620c11║麗好，人所樂見。其寶樓閣，四柱四門及四階
T19n1005Ap0620c12║道，光明照曜。樓閣四角有四大寶，如日熾盛。
T19n1005Ap0620c13║復有無量摩尼寶珠綴於羅網，無量寶鐸而
T19n1005Ap0620c14║懸其上，無量繒幡以為莊嚴，種種妙花間錯
T19n1005Ap0620c15║垂下。是時，大地六種震動，所謂：動、搖、震、吼、涌、
T19n1005Ap0620c16║沒之相。諸天宮殿，光明照觸。光所到處，皆悉
T19n1005Ap0620c17║覺悟。四大天王持明仙等亦復如是。一切魔
T19n1005Ap0620c18║宮，熾然焰起。一切障者毘那夜迦，皆大驚怖，
T19n1005Ap0620c19║馳走十方，大聲號哭。
T19n1005Ap0620c20║爾時，世尊從眉間毫相放大光明，其光普照，
T19n1005Ap0620c21║警覺十方一切佛剎中諸佛。既警覺已，其光
T19n1005Ap0620c22║復收，却入佛頂。時，十方佛咸皆同聲，讚歎釋
T19n1005Ap0620c23║迦牟尼如來言：「善哉，善哉！釋迦牟尼如來！今
T19n1005Ap0620c24║可應往寶燈世界，端嚴摩尼種種清淨建立如
T19n1005Ap0620c25║來所，令此大眾得相隨從，瞻禮供養，又得
T19n1005Ap0620c26║廣聞大寶廣博樓閣善住祕密陀羅尼法。何
T19n1005Ap0620c27║以故？此陀羅尼有大威德、有大功能，一切過
T19n1005Ap0620c28║去諸如來等共所加持。若有人得聞此陀羅
T19n1005Ap0620c29║尼者，乃至名字，及手觸者，彼人決定得不退
T19n1005Ap0621a01║轉，證無上正覺。」
T19n1005Ap0621a02║爾時，釋迦如來聞彼十方世界中諸如來請
T19n1005Ap0621a03║已，復放無量俱知百千萬億光明，告諸大會
T19n1005Ap0621a04║諸人等言：「我今欲往寶燈世界，時將已至，汝
T19n1005Ap0621a05║等當共速嚴隨從。」
T19n1005Ap0621a06║爾時，如來從座而起，詣昇七寶樓閣，以手觸
T19n1005Ap0621a07║之。其樓閣中忽然而出金剛師子妙座，其座
T19n1005Ap0621a08║七寶所成，莊嚴殊勝，見者悅意。又於座上生
T19n1005Ap0621a09║妙蓮華，七寶所成，黃金為莖，紅寶為臺。時，佛
T19n1005Ap0621a10║世尊於蓮華上敷座而坐。
T19n1005Ap0621a11║爾時，世界皆大震動。如來即入大寶清淨三
T19n1005Ap0621a12║摩地，以三昧力安慰一切大眾，接詣虛空。與
T19n1005Ap0621a13║一切眾會，并諸眷屬，及大菩薩眷屬，大天、龍、
T19n1005Ap0621a14║藥叉、彥達嚩、阿蘇囉、誐嚕拏、緊娜囉、摩護囉
T19n1005Ap0621a15║誐、人及非人，無量俱知持明仙眾、金剛手祕
T19n1005Ap0621a16║密主，與一切釋梵、護世四大天王等，上昇虛
T19n1005Ap0621a17║空，往於東方，過無量恒河沙數俱知那庾多
T19n1005Ap0621a18║百千佛剎，於剎那頃至寶燈世界。從空而下，
T19n1005Ap0621a19║詣彼端嚴摩尼種種清淨建立如來所，恭敬
T19n1005Ap0621a20║問訊：「小病？少惱？起居輕利？」時，釋迦牟尼如來，
T19n1005Ap0621a21║以千葉七寶所成蓮華，奉獻彼佛。時彼如來
T19n1005Ap0621a22║在大眾會，處天妙宮殿，舒金色臂，安慰釋迦
T19n1005Ap0621a23║牟尼應正等覺。安慰已，坐於寶樓閣中，謂釋
T19n1005Ap0621a24║迦牟尼如來曰：「婆伽梵已轉大法輪、降伏魔
T19n1005Ap0621a25║軍、然大法炬、建立法幢、擊大法鼓、吹大法螺，
T19n1005Ap0621a26║於彼世界已作佛事，證薩婆若智。婆伽梵今
T19n1005Ap0621a27║復轉第二法輪，當於閻浮提開正法藏。」纔作
T19n1005Ap0621a28║是語，彼諸佛剎十八種動，所謂：動、極動、遍動，
T19n1005Ap0621a29║搖、極搖、遍搖，振、極振、遍振，吼、極吼、遍吼，
T19n1005Ap0621b01║擊、極擊、遍擊，涌、極涌、遍涌。爾時，天雨妙華，現
T19n1005Ap0621b02║大神變。於虛空中，有種種音樂不鼓自鳴，其
T19n1005Ap0621b03║聲悅意。又諸天子奏諸音樂，所有天龍，雨種
T19n1005Ap0621b04║種寶、種種香、種種旃檀香水、種種衣服、種種
T19n1005Ap0621b05║莊嚴具，雨天妙赤珠、馬瑙、毘盧遮那大寶、日
T19n1005Ap0621b06║藏、月愛、日愛，雨吉祥藏大摩尼寶，雨天妙烏
T19n1005Ap0621b07║鉢囉蓮華、俱勿頭蓮華、芬陀利蓮華，雨曼
T19n1005Ap0621b08║陀羅華、大曼陀羅華，雨天妙閻浮檀金華，雨
T19n1005Ap0621b09║天妙銀花，雨天妙真珠。諸天子於虛空中，出
T19n1005Ap0621b10║微妙音歡悅讚歎，其音展轉相告：「善哉，善哉！
T19n1005Ap0621b11║釋迦牟尼如來！今於此時再轉法輪。於閻浮
T19n1005Ap0621b12║提，建大妙寶如意法幢，所謂大寶廣博樓閣
T19n1005Ap0621b13║善住祕密陀羅尼大教法王，今於閻浮提，廣
T19n1005Ap0621b14║大流布。」爾時，端嚴摩尼種種清淨建立如來、應、
T19n1005Ap0621b15║正等覺，從眉間毫相出光，其光普照十方佛
T19n1005Ap0621b16║剎，警覺一切如來。其光復照三千大千世界，
T19n1005Ap0621b17║及諸天宮，一切龍宮，一切地獄、傍生、閻摩羅
T19n1005Ap0621b18║界、阿蘇羅眾，普皆照曜警覺已，其光復收，
T19n1005Ap0621b19║右遶彼佛及釋迦牟尼如來三匝，便於頂沒。
T19n1005Ap0621b20║爾時，十方世界無量恒河沙數一切諸佛，各
T19n1005Ap0621b21║各於彼本土作大神變。現神變已，詣彼世界，
T19n1005Ap0621b22║各各以大神通變化七寶樓閣，於樓閣中出
T19n1005Ap0621b23║生閻淨檀金師子座。彼一切佛并諸眷屬，於
T19n1005Ap0621b24║樓閣中坐。爾時，端嚴摩尼種種清淨建立如
T19n1005Ap0621b25║來，安慰彼等一切如來，以大神通作大供養。
T19n1005Ap0621b26║彼等諸佛供養已，還坐師子座。爾時，摩尼藏
T19n1005Ap0621b27║菩薩摩訶薩，詣端嚴摩尼種種清淨建立如
T19n1005Ap0621b28║來所，頭面禮足白佛言：「世尊！今現大集會。諸
T19n1005Ap0621b29║佛菩薩，并天、龍、藥叉、彥達嚩、阿蘇囉、孽嚕拏、摩
T19n1005Ap0621c01║護囉誐、人非人等，并大持明仙會，所謂金剛
T19n1005Ap0621c02║手菩薩為上首，與大摩訶薩現大神變。唯願
T19n1005Ap0621c03║宣說大寶廣博樓閣善住祕密陀羅尼，今正
T19n1005Ap0621c04║是時。」乃至第二、第三作如是請。
T19n1005Ap0621c05║爾時，端嚴摩尼種種清淨建立如來告摩尼
T19n1005Ap0621c06║藏菩薩摩訶薩言：「汝往釋迦牟尼如來所，啟
T19n1005Ap0621c07║請彼佛，當為汝說。」時，摩尼藏菩薩，詣釋迦牟
T19n1005Ap0621c08║尼應正等覺所，遶佛三匝，合掌頂禮，前住白
T19n1005Ap0621c09║佛言：「世尊！我今請世尊說大寶廣博樓閣善
T19n1005Ap0621c10║住祕密陀羅尼，為哀愍利益一切有情故。」
T19n1005Ap0621c11║爾時，釋迦牟尼如來受摩尼藏菩薩請已，即
T19n1005Ap0621c12║告金剛手祕密主菩薩言：「祕密主！汝往於大
T19n1005Ap0621c13║眾，以金剛杵扣擊於地。」時，金剛手祕密主，承
T19n1005Ap0621c14║佛聖旨，於大眾道場中，以杵擊地。纔擊地已，
T19n1005Ap0621c15║其地四裂。時，三千大千世界六種震動，於彼
T19n1005Ap0621c16║裂處涌出七寶樓閣。其樓閣四角四柱四門，
T19n1005Ap0621c17║嚴麗殊特，相好圓備，光明赫奕，有四階道。高
T19n1005Ap0621c18║三由旬，縱廣正等有五由旬。於樓閣中現閻
T19n1005Ap0621c19║浮檀金窣覩波，種種寶珠而為嚴飾，七寶羅
T19n1005Ap0621c20║網而覆其上，無量寶鐸懸於四角，妙花繒綵
T19n1005Ap0621c21║而為間錯。彼窣覩波中有三如來身。爾時，一
T19n1005Ap0621c22║切如來并諸菩薩大眾，皆共供養寶樓閣窣
T19n1005Ap0621c23║覩波中三如來，所謂：花鬘、燒香、塗香、粖香
T19n1005Ap0621c24║幢、幡、寶蓋，奏諸音樂，合掌禮敬。時，諸天、龍、藥
T19n1005Ap0621c25║叉、彥達嚩、蘖嚕拏、緊那囉、摩護囉誐、人非人
T19n1005Ap0621c26║等，一切眾會咸悉瞻仰，皆生奇特希有之心，
T19n1005Ap0621c27║咸作是言：「此寶樓閣窣覩波從何而來？」高聲
T19n1005Ap0621c28║讚言：「奇哉希有！」旋遶、歌詠，花香、塗香、粖香，并
T19n1005Ap0621c29║諸音樂，供養寶樓閣窣覩波，合掌頂禮，瞻仰
T19n1005Ap0622a01║而住。爾時，於樓閣中出聲告言：「汝諸大眾，可
T19n1005Ap0622a02║觀空中。」眾聞此聲已，咸觀空中，即見廣大吠
T19n1005Ap0622a03║瑠璃寶所成雲葉在於虛空。其寶雲葉上，以
T19n1005Ap0622a04║金書此大寶廣博樓閣善住祕密陀羅尼。於
T19n1005Ap0622a05║虛空際復出聲曰：「汝等一切諸佛并菩薩大
T19n1005Ap0622a06║眾，咸可讀此寶雲葉上陀羅尼。」出此聲已，於
T19n1005Ap0622a07║十方所來諸佛一一佛前，皆現吠瑠璃寶所
T19n1005Ap0622a08║成雲葉，葉上以金書此陀羅尼。復出是聲：
T19n1005Ap0622a09║「南謨釋迦牟尼如來！今可開此寶樓閣窣覩
T19n1005Ap0622a10║波門，於彼窣覩波中有三如來身，由此三
T19n1005Ap0622a11║如來威神力故，現大神變殊勝之相。彼三如
T19n1005Ap0622a12║來於此會中，當具說此大寶廣博樓閣善住
T19n1005Ap0622a13║祕密陀羅尼，并曼茶羅成就明法。」
T19n1005Ap0622a14║爾時，十方同來諸佛咸作是言：「唯願釋迦牟
T19n1005Ap0622a15║尼如來、應、正等覺，為諸大眾開此窣覩波門，
T19n1005Ap0622a16║令諸大會見三如來，所謂摩尼寶花幢王如
T19n1005Ap0622a17║來，種種摩尼如來，金剛超涌王如來、應、正等
T19n1005Ap0622a18║覺。」
T19n1005Ap0622a19║爾時，釋迦牟尼如來現大神通，往詣寶樓閣
T19n1005Ap0622a20║窣覩波，舒百福莊嚴金色臂，開窣覩波門
T19n1005Ap0622a21║已，示三如來身。時，三如來讚釋迦牟尼言：「善
T19n1005Ap0622a22║哉，善哉！釋迦牟尼如來！今於瞻部洲再轉法
T19n1005Ap0622a23║輪。薄伽梵！可於此坐。」
T19n1005Ap0622a24║爾時，釋迦如來即昇寶塔，與三如來同座而
T19n1005Ap0622a25║坐。
T19n1005Ap0622a26║爾時，金剛手菩薩摩訶薩，頂禮釋迦牟尼如
T19n1005Ap0622a27║來，白佛言：「世尊！今此樓閣，及窣覩波中三
T19n1005Ap0622a28║如來，從何而來？」佛言：「乃往古昔不可思議無
T19n1005Ap0622a29║量無比過無數劫，於此閻浮提，多諸人眾安
T19n1005Ap0622b01║隱豐樂，香稻不種自然成熟，人無彼我亦無
T19n1005Ap0622b02║貯積。當彼之時，無佛出世。有一寶山王，彼山
T19n1005Ap0622b03║王中有三仙居住，一名寶髻、二名金髻、三名
T19n1005Ap0622b04║金剛髻。彼三仙人決定思惟佛法僧寶，復作
T19n1005Ap0622b05║是念：『我等何時成佛，證無上等正覺，度諸有
T19n1005Ap0622b06║情？』時，彼仙等作是思惟已，須臾默然。復起前
T19n1005Ap0622b07║念故，即證於諸有情慈心歡喜種種樓閣三
T19n1005Ap0622b08║摩地，即獲天眼，觀於上方，見淨居天。復於空
T19n1005Ap0622b09║中有聲言：『善哉，善哉！正士能發勝心！所謂阿
T19n1005Ap0622b10║耨多羅三藐三菩提心。汝豈曾聞大寶廣博
T19n1005Ap0622b11║樓閣善住祕密陀羅尼耶？過去一切如來為
T19n1005Ap0622b12║諸有情利益故，已曾演說。纔聞此陀羅尼者，
T19n1005Ap0622b13║當於無上菩提得不退轉，一切佛法當得現
T19n1005Ap0622b14║前，證得一切三摩地，一切陀羅尼法悉皆現
T19n1005Ap0622b15║前；善能降伏一切魔軍，然大法炬；一切善根
T19n1005Ap0622b16║當得現前，滿足六波羅蜜；能解一切地獄、餓
T19n1005Ap0622b17║鬼、傍生、焰魔界、阿蘇囉眾，及生、老、病、死、憂悲
T19n1005Ap0622b18║苦惱，永得解脫。當於後世時，於此贍部洲有
T19n1005Ap0622b19║情不孝父母，不敬沙門、婆羅門，不敬耆舊，誹
T19n1005Ap0622b20║謗正法，毀謗聖人，應墮地獄。誹謗諸佛菩薩，
T19n1005Ap0622b21║殺阿羅漢，作五無間罪；殺婆羅門，及殺牛者；
T19n1005Ap0622b22║抄劫、竊盜、妄語者，不與取者，慾邪行者，離間
T19n1005Ap0622b23║和合者，雜染語者，輕秤小㪷者，強奪財物者，
T19n1005Ap0622b24║匿他財物者；妄言背信者，先世惡業所持者，
T19n1005Ap0622b25║彼一切有情類，由此陀羅尼威力，若讀、若誦、
T19n1005Ap0622b26║受持，若佩身上，若書衣中，若置幢上，若書經
T19n1005Ap0622b27║卷，若書素㲲及牆壁牌板，乃至聞聲、手觸及影
T19n1005Ap0622b28║其身，及轉觸餘人，決定當得不退轉無上菩
T19n1005Ap0622b29║提，能於現世獲無量百千功德，遠離諸罪，成
T19n1005Ap0622c01║就一切善根，摧伏諸魔。於諸世間皆得敬愛，
T19n1005Ap0622c02║於一切處皆得供養，一切國王、王子、宰官、後
T19n1005Ap0622c03║宮，并諸眷屬，皆得歡喜，一切沙門、婆羅門亦
T19n1005Ap0622c04║皆歡喜。言音威肅，人所樂聞，手脚柔軟，聲相
T19n1005Ap0622c05║和雅。離於貧窮，不受世間毒藥、刀杖、水火等
T19n1005Ap0622c06║難。諸惡獸怖，不能為害。無諸賊怖，無劫盜怖，
T19n1005Ap0622c07║無旃陀羅怖，無喃摩怖，行大小路悉皆無怖。
T19n1005Ap0622c08║無鬼神怖，無羅剎比舍遮怖，無拏吉儞怖，無
T19n1005Ap0622c09║毒蛇怖。乃至一日、二日、三日、四日寒瘧常
T19n1005Ap0622c10║瘧，一切瘧病悉不著身。眼病、耳病、鼻病、舌
T19n1005Ap0622c11║病、齒病、脣病、喉病、項病、諸支分病、手病、背病、
T19n1005Ap0622c12║腰病、臍病、痔病、淋病、痢病、瘻瘡病、髀病、脛脚
T19n1005Ap0622c13║痛病、丁瘡腫病、瘰癧班病、肚痛疥病、疱跛癩
T19n1005Ap0622c14║癬，無如是等病。無頭痛，不盲、不瞎、不傴，無橫
T19n1005Ap0622c15║災死，不聾、不瘂、不被輕欺。如是等類，現世不
T19n1005Ap0622c16║受。得無礙辯，臨命終時心不散動，一切諸佛
T19n1005Ap0622c17║現前安慰。亦不為𥜒禱、蠱毒、呪詛著身，臥
T19n1005Ap0622c18║安、覺安。於其夢中見百千佛剎，及見諸佛并
T19n1005Ap0622c19║諸菩薩圍遶。由此祕密陀羅尼威力故，獲如
T19n1005Ap0622c20║是殊勝功德。』「時，彼仙人得法歡喜，心生踊躍，
T19n1005Ap0622c21║於其住處便捨身命。所捨之身由如生酥，
T19n1005Ap0622c22║消融入地。即於沒處，而生三竹。金為莖葉，七
T19n1005Ap0622c23║寶為根，於枝梢上皆有真珠，香氣芬馥，常有
T19n1005Ap0622c24║光明，所有見者無不欣悅。其竹生長十月，便
T19n1005Ap0622c25║自剖裂，各於竹內生一童子，顏貌端正，令人
T19n1005Ap0622c26║樂見。最勝端嚴，光色殊麗，相好成就。時，三童
T19n1005Ap0622c27║子即於是地竹下，結跏趺坐即入正定，至第
T19n1005Ap0622c28║七日，於其中夜，皆成正覺。其身金色，三十二
T19n1005Ap0622c29║相，八十種好，圓光嚴飾。時，彼三竹悉皆變成七
T19n1005Ap0623a01║寶樓閣。又於虛空中，有大寶廣博樓閣善住
T19n1005Ap0623a02║祕密陀羅尼，以金為字，忽然而現。時，有四大
T19n1005Ap0623a03║天王，所謂：寶髻龍主天王、寶藏鳩槃茶主天
T19n1005Ap0623a04║王、殊妙光摩護囉誐主天王、摩尼金剛藥叉
T19n1005Ap0623a05║主天王，各持寶蓋而覆其上，唱佛功德。是四
T19n1005Ap0623a06║天王，各有無量百千眷屬，悉持妙花而以供
T19n1005Ap0623a07║養，咸作是言：『今佛世尊出現於世。』」
T19n1005Ap0623a08║爾時，世尊告金剛手菩薩摩訶薩言：「昔三仙
T19n1005Ap0623a09║人，豈異人乎？今此寶樓閣窣覩波中三如
T19n1005Ap0623a10║來是，彼時三竹者今妙樓閣是，彼時地者今
T19n1005Ap0623a11║此地是，彼時世界者今此世界是。彼三仙人，
T19n1005Ap0623a12║由聞此陀羅尼勤修習故，捨彼仙身成等正
T19n1005Ap0623a13║覺。復次，金剛手！彼時空中，讚歎此陀羅尼淨
T19n1005Ap0623a14║居天子者，豈異人乎？則我身是。是復有侍者，
T19n1005Ap0623a15║名曰淨居，常勤承事彼三仙人。其三仙人成
T19n1005Ap0623a16║正覺已，亦復供養。為彼淨居而授記曰：『汝於
T19n1005Ap0623a17║來世當得作佛。』其淨居者豈異人乎？今此端
T19n1005Ap0623a18║嚴摩尼種種清淨建立如來是。」
T19n1005Ap0623a19║爾時，十方世界所來一切諸佛，咸讚釋迦牟
T19n1005Ap0623a20║尼如來言：「善哉！善哉！能以如來神通加持，說
T19n1005Ap0623a21║此往昔因緣，示現如來祕密陀羅尼。此陀羅
T19n1005Ap0623a22║尼，是一切如來祕密，是一切如來母，是一切
T19n1005Ap0623a23║如來心祕密陀羅尼，是一切如來轉法輪祕
T19n1005Ap0623a24║密陀羅尼，是一切如來往詣菩提道場祕密
T19n1005Ap0623a25║陀羅尼，是一切如來詣金剛師子座祕密陀
T19n1005Ap0623a26║羅尼，是一切如來神通遊戲祕密陀羅尼，是
T19n1005Ap0623a27║一切如來波羅蜜圓滿祕密陀羅尼，是一切
T19n1005Ap0623a28║如來般若波羅蜜攝授祕密陀羅尼，是一切
T19n1005Ap0623a29║如來真言祕密陀羅尼，是一切如來曼茶羅
T19n1005Ap0623b01║祕密陀羅尼，是一切如來堅持印祕密陀羅
T19n1005Ap0623b02║尼，是一切如來放俱知光祕密陀羅尼，是一
T19n1005Ap0623b03║切如來實際祕密陀羅尼，是一切如來三摩
T19n1005Ap0623b04║地神變加持祕密陀羅尼，是一切菩薩菩提
T19n1005Ap0623b05║心莊嚴祕密陀羅尼，是一切菩薩安立如來
T19n1005Ap0623b06║地祕密陀羅尼，是一切三摩地通達祕密陀
T19n1005Ap0623b07║羅尼，是摧一切障祕密陀羅尼。汝今說耶？」爾
T19n1005Ap0623b08║時，釋迦牟尼如來、應、正等覺，住正念智，觀察
T19n1005Ap0623b09║一切如來，出大梵音，復放百千萬俱知那庾
T19n1005Ap0623b10║多種種光明，所謂：青、黃、赤、白、紫，普遍十方諸
T19n1005Ap0623b11║佛世界照曜已，警覺一切如來，其光復收遶
T19n1005Ap0623b12║佛三匝，沒於佛頂光既沒已。
T19n1005Ap0623b13║爾時，世尊以淨妙梵音，於大眾中即說警覺
T19n1005Ap0623b14║陀羅尼曰：
T19n1005Ap0623b15║「唵　薩嚩怛他櫱多　摩抳　捨多儞跛底（二合平）　入
T19n1005Ap0623b16║嚩（二合）攞　入嚩（二合）羅　達麼馱覩蘗鞞　麼抳　麼
T19n1005Ap0623b17║抳　摩訶麼抳　怛他蘗多　紇哩（二合）怛野　麼抳
T19n1005Ap0623b18║　娑嚩（二合引）阿（引）」
T19n1005Ap0623b19║說此警覺大明陀羅尼已，山林大地六種震
T19n1005Ap0623b20║動，一切如來同聲讚言：「善哉，善哉！釋迦牟尼
T19n1005Ap0623b21║如來！善說此最勝祕密陀羅尼。」於虛空中現
T19n1005Ap0623b22║贍部金雲，遍滿十方。於其雲中下七寶雨，復
T19n1005Ap0623b23║雨龍堅旃檀末，復雨優曇鉢花，而以供養；
T19n1005Ap0623b24║及餘種種妙花，復雨蓮華、俱物頭花、芬陀利
T19n1005Ap0623b25║華、蘇巘地迦華、曼陀羅華、摩訶曼陀羅華、
T19n1005Ap0623b26║嚧遮華、摩訶盧遮華、曼殊沙華、摩訶曼殊沙
T19n1005Ap0623b27║華、蘇摩那華、末利師華、瞻蔔華，而供養佛。一
T19n1005Ap0623b28║切魔宮，熾然火起，一切魔眾，愁憂萎悴，皆大
T19n1005Ap0623b29║驚怖。一切障者毘那夜迦驚懼，身皆流汗，惡
T19n1005Ap0623c01║氣臭穢，十方馳走。所有諸天，於佛教中生淨
T19n1005Ap0623c02║信者，及天、龍、藥叉、彥達嚩、阿蘇羅、蘖嚕拏、緊
T19n1005Ap0623c03║那羅、摩護羅誐、人非人等，各持供具，虔誠
T19n1005Ap0623c04║供養如來。復有摩尼照曜思惟菩薩而為上
T19n1005Ap0623c05║首，與無量俱知那庾多百千菩薩，悉持種種
T19n1005Ap0623c06║妙寶而供養佛。時，金剛手菩薩而為上首，與
T19n1005Ap0623c07║無量百千持明仙，各持種種百千天衣，而供
T19n1005Ap0623c08║養佛。復有四大天王，與無量百千萬億四天
T19n1005Ap0623c09║王眾，以種種香華、塗香、粖香、花鬘、衣服、幡蓋
T19n1005Ap0623c10║而供養佛。復有梵天，與梵眾諸天而來供養。
T19n1005Ap0623c11║復有三十三天與百千萬億天子，帝釋而為
T19n1005Ap0623c12║上首，供養於佛。如是那羅延大自在天，寶賢、
T19n1005Ap0623c13║滿賢、賢力天等，同來供養。復有日月天子，在
T19n1005Ap0623c14║於空中而供養佛。復有大吉祥天女、大辯才
T19n1005Ap0623c15║天女、餉企尼天女、訶利底藥叉女，與無量百
T19n1005Ap0623c16║千藥叉而為眷屬。復有毘摩大天女、金剛迦
T19n1005Ap0623c17║離天女、華齒天女、使者大天女，百千萬億，各
T19n1005Ap0623c18║各以天宮殿供養於佛。復有無量彥達嚩眾，
T19n1005Ap0623c19║奏百千種天妙音樂而供養佛。復有無量百
T19n1005Ap0623c20║千龍王集會，所謂：娑竭羅龍王、難陀龍王、鄔
T19n1005Ap0623c21║波難陀龍王、嚩魯拏龍王、善住龍王、寶髻龍
T19n1005Ap0623c22║王、普遍形圓滿龍王，以種種光味寶而供養
T19n1005Ap0623c23║佛。復有轉輪王，與無量百千萬億大臣、宮人、
T19n1005Ap0623c24║婇女及千子圍遶，來供養佛。爾時，大地變成
T19n1005Ap0623c25║金剛，於如來前從地涌出七寶蓮華，其華百
T19n1005Ap0623c26║葉。於其華中，有贍部金剛千輻寶輪，光明赫
T19n1005Ap0623c27║奕如日，其光遍照三千大千世界。於齊輪中
T19n1005Ap0623c28║出微妙聲，作如是言：「善哉，善哉！釋迦牟尼如
T19n1005Ap0623c29║來！能說如是祕密陀羅尼，能轉無上大法輪，
T19n1005Ap0624a01║能詣大菩提場。此陀羅尼是諸如來祕密明
T19n1005Ap0624a02║心，是諸如來真實理趣明心。唯願世尊復更
T19n1005Ap0624a03║為說此大寶廣博樓閣陀羅尼。世尊已說警
T19n1005Ap0624a04║覺心陀羅尼，由此陀羅尼，警覺一切如來并
T19n1005Ap0624a05║其大眾，皆來集會。世尊！說此祕密陀羅尼，今
T19n1005Ap0624a06║正是時。世尊！此陀羅尼是成佛根本，能除一
T19n1005Ap0624a07║切罪、能竭一切苦海、能遮止一切生死曠野、
T19n1005Ap0624a08║能越一切煩惱瀑流，若無此陀羅尼大明王，
T19n1005Ap0624a09║終不能成無上正覺。此陀羅尼是成佛種子、
T19n1005Ap0624a10║是轉大法輪、是燃大法炬、是建大法幢、是吹
T19n1005Ap0624a11║大法螺、是繫大法鼓、是法師子座。善哉！世尊！
T19n1005Ap0624a12║唯願廣為大眾說此大陀羅尼王、曼茶羅、
T19n1005Ap0624a13║印法、畫像法。」爾時，大會雲集天、龍、藥叉、彥達
T19n1005Ap0624a14║嚩、蘖嚕拏、緊那囉、摩護囉誐、人、非人等，咸生
T19n1005Ap0624a15║希有奇特之心，皆禮世尊瞻仰而住。爾時，世
T19n1005Ap0624a16║尊聞大眾虔誠請已，即為廣說此陀羅尼大
T19n1005Ap0624a17║教王法。
T19n1005Ap0624a18║根本陀羅尼品第二
T19n1005Ap0624a19║爾時，世尊告諸大眾：「我今說此陀羅尼教王。
T19n1005Ap0624a20║此陀羅尼能成就無上菩提，若有受持，能除
T19n1005Ap0624a21║一切罪業，身得清淨。」即說根本陀羅尼曰：
T19n1005Ap0624a22║「曩莫薩嚩怛他（引）蘖多（去）南（一）（引）　唵（二）　尾捕
T19n1005Ap0624a23║攞蘖陛（三）　麼抳鉢囉（二合）陛（四）　怛他多（五）　儞捺
T19n1005Ap0624a24║捨寧（六）　麼抳麼抳（七）　蘇（上）鉢囉（二合）陛（八）　尾麼
T19n1005Ap0624a25║黎（九）　娑（引）蘖囉（十）　儼鼻㘑（十一）　吽（十二）　吽（十三）　入嚩
T19n1005Ap0624a26║（二合）攞　入嚩（二合）攞（十四）　沒馱尾盧枳帝（十五）　麌呬
T19n1005Ap0624a27║夜（二合）　地瑟恥（二合）多（上）　蘖陛（十六）　娑嚩（二合引）訶
T19n1005Ap0624a28║（引）（十七）」
T19n1005Ap0624a29║爾時，世尊說此大寶廣博樓閣善住祕密根本
T19n1005Ap0624b01║陀羅尼已，於此大地六種震動，雨大寶雨及
T19n1005Ap0624b02║大妙華。一切所來大眾咸皆歡喜，歎未曾有，
T19n1005Ap0624b03║能令一切善法皆悉成就，證得十地。是時，十
T19n1005Ap0624b04║方諸如來同聲讚歎釋迦牟尼如來言：「善哉！
T19n1005Ap0624b05║釋迦牟尼如來！乃能說此入菩提道場陀羅
T19n1005Ap0624b06║尼。若纔聞此陀羅尼，除滅一切惡趣。纔憶念
T19n1005Ap0624b07║此陀羅尼者，則為以諸微妙香華、塗香、粖香
T19n1005Ap0624b08║供養十方一切諸佛。若能纔誦，即得不退轉
T19n1005Ap0624b09║無上正覺。乃至百劫千劫百千劫，一切如來
T19n1005Ap0624b10║不能讚歎盡其功能。此陀羅尼有大威力，一
T19n1005Ap0624b11║切諸魔，終不能作其障礙，一切冤家、惡友、鬼
T19n1005Ap0624b12║神、藥叉、羅剎、人非人等，不得其便，增長無量
T19n1005Ap0624b13║善根。若纔念此陀羅尼者，獲福無量。何況久
T19n1005Ap0624b14║能誦持，其福不可挍量。」
T19n1005Ap0624b15║爾時，執金剛手藥叉將，及四大天王，往詣佛
T19n1005Ap0624b16║所，恭敬合掌，頂禮佛足，供養而住，白佛言：「世
T19n1005Ap0624b17║尊！我等擁護持此陀羅尼有情，加持養育，皆
T19n1005Ap0624b18║令歡喜。」
T19n1005Ap0624b19║爾時，世尊舒金色手，摩執金剛菩薩頂，及安
T19n1005Ap0624b20║慰四大天王，作如是言：「我以此陀羅尼付囑
T19n1005Ap0624b21║於汝，若有持此陀羅尼者，汝當擁護。」
T19n1005Ap0624b22║爾時，執金剛手菩薩及四大天王白佛言：「世
T19n1005Ap0624b23║尊！我等受付囑已，以此大教王，常當擁護彼
T19n1005Ap0624b24║有情受持陀羅尼者。」
T19n1005Ap0624b25║心及隨心陀羅尼品第三
T19n1005Ap0624b26║爾時，世尊復說心陀羅尼曰：
T19n1005Ap0624b27║「唵（一）　麼抳嚩日禮（二合）（二）　吽」
T19n1005Ap0624b28║爾時，世尊復說隨心陀羅尼曰：
T19n1005Ap0624b29║「唵（一）　麼抳（尼軫反）馱（上）禮（二）　吽　泮吒（半音）」
T19n1005Ap0624c01║「若誦持根本陀羅尼者，不假揀擇時、日、宿曜，
T19n1005Ap0624c02║不限齋戒，但誦滿一萬遍已，然後佛前或舍
T19n1005Ap0624c03║利塔前，於白月十五日，潔淨洗浴，著鮮淨衣，
T19n1005Ap0624c04║隨力供養，燃四盞燈，散諸香華。受持陀羅尼
T19n1005Ap0624c05║者，食三白食，旋遶制底一百八匝，誦陀羅尼
T19n1005Ap0624c06║一百八遍，便於當處寢息。天欲曉時，如來即
T19n1005Ap0624c07║現其身，執金剛手菩薩亦現於前，所有願者
T19n1005Ap0624c08║皆得如意。若造五無間罪者，作如是法第三
T19n1005Ap0624c09║遍，方得感現，勿生疑惑。常於清旦誦一百八
T19n1005Ap0624c10║遍，所求之事皆得成就，蠱毒諸毒不能為害，
T19n1005Ap0624c11║水不能漂，火不能燒，賊不能劫，病不能侵。無
T19n1005Ap0624c12║他冤怖，常無重病，亦無眼病、耳病、鼻病、舌病
T19n1005Ap0624c13║口病、齒病、脣病、頭痛、𨈛節痛、一日瘧、二日
T19n1005Ap0624c14║三日四日瘧，悉不著身。諸惡毒蛇、虎狼、禽獸，
T19n1005Ap0624c15║不能為害。𥜒禱、呪詛，亦不著身。此陀羅尼威
T19n1005Ap0624c16║力如是，能息一切怖畏、能滅一切惡障、能生
T19n1005Ap0624c17║一切功德、能成就六波羅蜜、能成就如來境
T19n1005Ap0624c18║界。纔誦此陀羅尼者，皆能成辦一切事業。若
T19n1005Ap0624c19║有人登大高山頂誦此陀羅尼，盡眼所見處，
T19n1005Ap0624c20║所有眾生滅一切罪業，亦離一切地獄業，得
T19n1005Ap0624c21║免一切傍生身。若入天廟中誦此陀羅尼者，
T19n1005Ap0624c22║使諸天神皆悉奉教；若入龍池中誦此陀羅尼
T19n1005Ap0624c23║者，一切龍眾皆來歸命；若於日前誦此陀羅
T19n1005Ap0624c24║尼者，日天子即來現其人前，所求意願皆能
T19n1005Ap0624c25║與之。若有人於執金剛手菩薩前誦此陀羅尼
T19n1005Ap0624c26║者，金剛手菩薩現於其前，所求願者亦得隨
T19n1005Ap0624c27║意。若有人取菖蒲根誦此陀羅尼一千八遍，
T19n1005Ap0624c28║口中含之，入於王宮，所有演說，妃后、婇女歡
T19n1005Ap0624c29║喜淨信。若加持胡椒含於口中，共他人語，所
T19n1005Ap0625a01║出言辭皆悉信受，當生歡喜。若加持白芥子一
T19n1005Ap0625a02║千八遍，擲於虛空，一切惡風雷雹皆得消散。
T19n1005Ap0625a03║若加持鹽一百八遍，與淨行婆羅門，皆來敬
T19n1005Ap0625a04║愛，食此鹽者皆得歡喜。若欲令剎利敬愛者，
T19n1005Ap0625a05║取白芥子護摩一千八遍，即得敬愛。若加持
T19n1005Ap0625a06║安悉香一千八遍，於一切鬼魅病人前燒，隨
T19n1005Ap0625a07║其所願，皆自下語，彼病即差。若亢旱時，先以
T19n1005Ap0625a08║瞿摩夷塗地，作四肘方壇，中心畫一水池方
T19n1005Ap0625a09║二肘，作青色。於池中取瞿摩夷和土為泥，揑
T19n1005Ap0625a10║作一龍。腰已上為菩薩身，作菩薩面，於其頭
T19n1005Ap0625a11║上出三蛇頭。腰已下為蛇身，於池中盤屈。其
T19n1005Ap0625a12║龍遍身以黃丹塗，令作赤色，以金薄貼龍心
T19n1005Ap0625a13║上。遶壇四邊，以白粉畫作蓮花。於壇四角插
T19n1005Ap0625a14║四隻箭，以五色線纏繞於箭，周圍其壇。又於
T19n1005Ap0625a15║線上懸五色小幡，四角安四水瓶，四門安香
T19n1005Ap0625a16║爐，又用四箇小瓶：一瓶盛乳、一瓶盛酪、一瓶
T19n1005Ap0625a17║盛乳麋、一瓶盛酥及沙糖。然四盞燈，燒四種
T19n1005Ap0625a18║香，所謂：安悉、董陸、白檀、蘇合，於壇上散七種
T19n1005Ap0625a19║穀子（大麥、小麥、稻穀、菉豆、油麻、芥子、白芥子），供養五色食飲并諸花菓。
T19n1005Ap0625a20║念誦人面向東坐，取白芥子先誦陀羅尼，加
T19n1005Ap0625a21║持一千八遍已，然後取白芥子一顆，誦陀羅
T19n1005Ap0625a22║尼一遍，釘龍頭上，滿一千八遍，其龍即降
T19n1005Ap0625a23║雨，一切龍皆降伏。若欲止雨，加持白芥子一
T19n1005Ap0625a24║百八遍，擲龍池中，其雨即止。若有惡風雹雨，
T19n1005Ap0625a25║取佉陀羅木作橛，釘龍池邊，即得霜雹不下，
T19n1005Ap0625a26║惡風即止。若欲縛毘那夜迦，取白芥子加持
T19n1005Ap0625a27║一百八遍，安毘那夜迦頭上，便不能作其障
T19n1005Ap0625a28║礙。以乳洗毘那夜迦，即得解脫。所作事業皆
T19n1005Ap0625a29║得成就。其持誦者，常須清潔，著鮮淨衣。此是
T19n1005Ap0625b01║根本陀羅尼法。」
T19n1005Ap0625b02║大寶廣博樓閣善住祕密陀羅尼經卷上
T19n1005Ap0625b03║namaḥsarvatathāgatanāṃoṃvipulaga
T19n1005Ap0625b04║rbhemaṇiprabhetathāgatanidarśanema
T19n1005Ap0625b05║ṇimaṇisuprabhevimalesāgaragambhī
T19n1005Ap0625b06║rehūṃhūṃjvālajvālabuddhāvilokitegu
T19n1005Ap0625b07║hyādhiṣṭitagarbhesvāhā