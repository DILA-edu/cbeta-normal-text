T19n1006_p0641c06║
T19n1006_p0641c07║
T19n1006_p0641c08║廣大寶樓閣善住祕密陀羅尼經
T19n1006_p0641c09║卷中
T19n1006_p0641c10║
T19n1006_p0641c11║大唐天竺三藏菩提流志奉　詔譯
T19n1006_p0641c12║◎持心呪法品第四
T19n1006_p0641c13║「持心呪者，誦百千遍，得見一切如來；若誦二
T19n1006_p0641c14║百千遍，得見一切佛土；若誦三百千遍，得入
T19n1006_p0641c15║一切壇場，悉得成就一切呪法；若誦四百千
T19n1006_p0641c16║遍，得於仙人中轉輪王；若誦五百千遍，得入
T19n1006_p0641c17║一切阿修羅宮中；若誦六百千遍，得見一切
T19n1006_p0641c18║伏藏；若誦七百千遍，即了過去知宿命事；若
T19n1006_p0641c19║誦八百千遍，即得寶印三摩地；若誦九百千
T19n1006_p0641c20║遍，得一切菩薩神變加持；若誦十百千遍，得
T19n1006_p0641c21║一切如來灌頂佛地，與一切如來同會。如是
T19n1006_p0641c22║倍增而獲無量殊勝功德。若造五逆罪，誹謗
T19n1006_p0641c23║聖人、誹謗正法，應入阿鼻地獄者，誦呪一千
T19n1006_p0641c24║遍，所作罪業悉皆消滅，得不退位，悟宿命智，
T19n1006_p0641c25║眼、耳、鼻、舌、身、意，六根清淨，增長無量殊勝功
T19n1006_p0641c26║德，兼獲世間種種事業隨意成就。
T19n1006_p0641c27║「復次說雄黃法：取好雄黃一小兩許，置赤銅
T19n1006_p0641c28║器中，從月十三日，身自洗浴，著鮮淨衣，喫三
T19n1006_p0641c29║白食，謂酥、乳、酪，於世尊前呪十萬遍，至十五
T19n1006_p0642a01║日夜，所呪雄黃現三種相：若煖、若煙、若光焰，
T19n1006_p0642a02║即得成就。若其煖時，持呪之人身隱不現，阿
T19n1006_p0642a03║修羅窟門開，見一切宮殿悉皆得入，若意樂
T19n1006_p0642a04║所作皆得成就，即得仙人轉輪王位。取少雄
T19n1006_p0642a05║黃點自額上，若見煙出即點眼上，當見一切
T19n1006_p0642a06║菩薩宮殿住處，又見一切金剛種性，遠離一
T19n1006_p0642a07║切諸惡魔眾，得達一切法藏，隨所去處皆得
T19n1006_p0642a08║通達。若見光焰，即騰虛空，得見光焰陀羅尼
T19n1006_p0642a09║三摩地，得入三十三諸天中王，所欲皆得。若
T19n1006_p0642a10║於山頂誦呪，得為一切眾生尊重，所求皆得，
T19n1006_p0642a11║一切贍部人咸來恭敬。於水池邊誦此呪一
T19n1006_p0642a12║千八遍，一切諸龍皆悉降伏。取白芥子呪千
T19n1006_p0642a13║遍，散擲虛空，即便大雨，降伏諸龍。若日日誦
T19n1006_p0642a14║持，即得種種殊勝吉祥。取一瓶水，以因陀羅
T19n1006_p0642a15║呵悉多藥（白及藥也）及鉢羅奢（赤藥也）白芥子，并欝
T19n1006_p0642a16║金香、紫檀、白檀等香，各一小兩半，內前瓶中，
T19n1006_p0642a17║誦呪一萬遍，取此香水洗浴，一切大病患人
T19n1006_p0642a18║皆得除差，及滅一切罪障；所有符書、𥜒禱皆
T19n1006_p0642a19║悉消滅，獲得一切殊勝吉祥。若有婦人意欲
T19n1006_p0642a20║求男，以此水洗浴，即便生男。若有諸人，誦持
T19n1006_p0642a21║餘呪無能驗者，以此水洗浴，即便有驗。如是
T19n1006_p0642a22║一切速得成就，及餘事業亦得成就。」
T19n1006_p0642a23║誦隨心呪法品第五
T19n1006_p0642a24║「誦隨心呪者，滿一萬遍，所有障礙諸鬼神等
T19n1006_p0642a25║悉來敬禮持呪者足，作如是言：『救護我等！勿
T19n1006_p0642a26║斷我命！所使我者，決定得了。』若誦二萬一千
T19n1006_p0642a27║遍者，即使得一切天龍，為天中主，所出言辭
T19n1006_p0642a28║天皆奉行；若誦三萬遍，一切藥叉、羅剎，咸悉
T19n1006_p0642a29║伏從（四萬遍梵本闕）；若誦五萬遍，所欲追攝，若天、若龍、
T19n1006_p0642b01║若藥叉、若迦樓羅、若緊那羅、阿修羅、摩睺羅，
T19n1006_p0642b02║及仙人、婇女、沙門、婆羅門、剎利種種人等，以
T19n1006_p0642b03║安悉香及白芥子燒之；若誦六萬遍，得無垢
T19n1006_p0642b04║三摩地；若誦七萬遍，得作仙人轉輪王；若誦
T19n1006_p0642b05║八萬遍，執金剛手菩薩及與眷屬來現其前；
T19n1006_p0642b06║若誦九萬遍，得諸菩薩施與無畏；若誦十萬
T19n1006_p0642b07║遍，得盡見過去如來，隨意所適，無有隨礙，得
T19n1006_p0642b08║一切陀羅尼經論一切如來加持，令證無上
T19n1006_p0642b09║菩提，及得種種出世間法皆得成就，諸佛如
T19n1006_p0642b10║來無不隨喜。」
T19n1006_p0642b11║◎雜呪品第六
T19n1006_p0642b12║「壇前欲坐，誦此呪曰：
T19n1006_p0642b13║「唵　摩尼軍荼利　吽　吽　莎訶
T19n1006_p0642b14║「誦七遍然後坐，作餘護持法。」
T19n1006_p0642b15║「次結界呪曰：
T19n1006_p0642b16║「唵　摩尼微射曳　達羅　達羅　吽　吽　莎訶
T19n1006_p0642b17║「誦此呪呪白芥子七遍，散於壇中，便成結界。」
T19n1006_p0642b18║「次結十方界呪曰：
T19n1006_p0642b19║「唵　膩嚩㗚多摩尼阿盧止囉枳㗚底　吽　吽　泮吒
T19n1006_p0642b20║「誦此呪呪香水和白芥子百八遍，散灑十方。」
T19n1006_p0642b21║「辟毘那夜迦呪曰：
T19n1006_p0642b22║「唵　摩尼鉢囉婆嚩儞　賀囉　賀囉　吽　泮　莎訶
T19n1006_p0642b23║「誦此呪呪灰水二十一遍，散於十方。」
T19n1006_p0642b24║「頂髻呪曰：
T19n1006_p0642b25║「唵　伐質囉摩儞　帝瑟吒　帝瑟吒　吽　吽　泮　泮
T19n1006_p0642b26║「誦此呪七遍，以呪自身，手以摩自頭頂。」
T19n1006_p0642b27║「護衣呪曰：
T19n1006_p0642b28║「唵　摩尼　微布黎　地唎　吽　泮吒
T19n1006_p0642b29║「誦此呪呪香水灑衣上。」
T19n1006_p0642c01║「洗手呪曰：
T19n1006_p0642c02║「唵　𭈘𭈴（丁廋反）筏底　訶囉　訶囉　摩訶摩儞　吽　吽　泮
T19n1006_p0642c03║「誦此呪呪水洗手，及周灑身上。」
T19n1006_p0642c04║「洗浴呪曰：
T19n1006_p0642c05║「唵　蘇涅隷摩羅伐底　訶囉　訶囉　跛晚弭哩　吽　莎
T19n1006_p0642c06║訶
T19n1006_p0642c07║「誦此呪呪白芥子和水呪一百八遍，浴身。」
T19n1006_p0642c08║「次結護呪曰：
T19n1006_p0642c09║「唵　摩尼達哩　吽　吽　泮吒
T19n1006_p0642c10║「誦此呪用結護。一切香華果等及所用之物，
T19n1006_p0642c11║皆用此呪而結護之。」
T19n1006_p0642c12║「結索呪曰：
T19n1006_p0642c13║「唵　地哩　地哩　微摩羅迦哩　吽　吽　泮吒」
T19n1006_p0642c14║「次散華呪曰：
T19n1006_p0642c15║「唵　薩婆怛他伽多　布社摩儞　吽　吽
T19n1006_p0642c16║「所有香華皆誦此呪散之。散時亦誦。」
T19n1006_p0642c17║「塗香呪曰：
T19n1006_p0642c18║「唵　薩婆怛他伽多　乾陀摩儞　馺頗囉拏　吽　吽
T19n1006_p0642c19║「誦此呪呪香，塗壇。」
T19n1006_p0642c20║「燒香呪曰：
T19n1006_p0642c21║「唵　拾縛哩多　摩尼阿勃羅古吒娑頗羅拏（上）　微
T19n1006_p0642c22║伽低　吽」
T19n1006_p0642c23║「然燈呪曰：
T19n1006_p0642c24║「唵　什縛哩多　始佉哩陀嚩哩　吽　吽　泮吒」
T19n1006_p0642c25║「壇外施一切天鬼等呪曰：
T19n1006_p0642c26║「唵　鉢囉嚩囉　竭囉縛底　娑囉　娑囉　吽　吽」
T19n1006_p0642c27║「次上遏迦呪。亦於天神邊，日別散糠米花，誦
T19n1006_p0642c28║此呪散之。呪曰：
T19n1006_p0642c29║「唵　摩訶摩儞布囉耶　達囉　達囉　吽　吽」
T19n1006_p0643a01║「次壇中日別獻佛食，誦此呪曰：
T19n1006_p0643a02║「唵　摩訶摩儞微布犁　吽　吽　婆囉　婆囉　吽　吽」
T19n1006_p0643a03║「次獻火食呪曰：
T19n1006_p0643a04║「唵　什縛囉薩普囉伽伽那鉢囉多囉尼　吽　吽」
T19n1006_p0643a05║「次把數珠呪曰：
T19n1006_p0643a06║「唵　阿盧止囉　摩儞鉢囉縛多耶　吽
T19n1006_p0643a07║「以此呪誦七遍已，即成就一切如來無量百
T19n1006_p0643a08║千呪法。若准摸壇界，以此呪呪繩七遍，可用
T19n1006_p0643a09║拼界道。」
T19n1006_p0643a10║「次結加趺坐呪曰：
T19n1006_p0643a11║「唵　拔折囉摩儞迦囉緊　枳唎　枳唎　吽　吽　泮吒」
T19n1006_p0643a12║（此呪是前結加趺坐呪，前呪是欲令誦時呪，應知）
T19n1006_p0643a13║「次念誦時呪曰：
T19n1006_p0643a14║「唵　蘇鉢囉縛底多吠藝　摩儞　摩儞　莎訶」
T19n1006_p0643a15║「啟告諸佛願知呪曰：
T19n1006_p0643a16║「唵　薩婆怛他伽多喃　縛庾社鞞　多囉　多囉　吽　吽
T19n1006_p0643a17║摩儞迦那寧　莎訶」
T19n1006_p0643a18║「次請一切諸佛呪曰：
T19n1006_p0643a19║「唵　蘇微布羅鉢囉鉢囉縛黎　杜嚧　杜嚧　吽　吽」
T19n1006_p0643a20║「次求願呪曰：
T19n1006_p0643a21║「唵　薩婆怛他伽多　地瑟吒　質多僧洛叉跋社黎
T19n1006_p0643a22║吽　吽
T19n1006_p0643a23║「誦此呪時，當作是念：『願一切諸佛等心擁護
T19n1006_p0643a24║施堅固力。』」
T19n1006_p0643a25║「次求菩薩願呪曰：
T19n1006_p0643a26║「唵　蘇微布羅縛多寧　訶囉　訶囉　吽
T19n1006_p0643a27║「誦此呪時，作如是念：『願得妙廣博藏，放無畏
T19n1006_p0643a28║光。』」
T19n1006_p0643a29║「請一切天龍呪曰：
T19n1006_p0643b01║「唵　阿鼻娑摩耶拔質黎　達囉　達囉　吽
T19n1006_p0643b02║「當作是念：『無邊三末耶金剛執持不可動壞。』」
T19n1006_p0643b03║「次請四天王等呪曰：
T19n1006_p0643b04║「唵　摩儞微迦縛低　吽」
T19n1006_p0643b05║「侍者呪曰：
T19n1006_p0643b06║「唵　濕婆摩儞　呼嚧　呼嚧　吽
T19n1006_p0643b07║「誦此呪用結護壇外供事弟子。」
T19n1006_p0643b08║「入道場呪曰：
T19n1006_p0643b09║「唵　薩婆怛他　伽多拔折唎儞　達囉　達囉　吽　吽
T19n1006_p0643b10║「當於道場側跪地合掌，誦此呪已，作如是念：
T19n1006_p0643b11║『願一切如來以金剛力加持我。』」
T19n1006_p0643b12║「次獻一切佛及一切菩薩、諸天等呪曰：
T19n1006_p0643b13║「唵　微囉　微囉　制伽伽那縛泗儞　囉呼　囉呼　吽
T19n1006_p0643b14║「所有一切香花飲食，皆誦此呪用持上之。」
T19n1006_p0643b15║「次擁護身呪曰：
T19n1006_p0643b16║「唵　摩儞蘇婆儞　微伽縛低　阿囉叉多摩尼　吽」
T19n1006_p0643b17║「次發遣諸聖呪曰：
T19n1006_p0643b18║「唵　薩婆怛他伽多　俱盧儞低娑摩囉　微伽低　什
T19n1006_p0643b19║縛羅　什縛羅　吽　莎訶
T19n1006_p0643b20║「此呪通一切處用，所謂送尊上、遏伽香花、飲
T19n1006_p0643b21║食等。」「此上並是心呪，皆有殊勝威力。若有用
T19n1006_p0643b22║者，先誦八百遍，然後作法。但念誦，成就一切
T19n1006_p0643b23║善業，消滅一切惡業，一切苦惱皆悉解脫，諸
T19n1006_p0643b24║佛如來為決定授記，當得作佛。先世惡業受
T19n1006_p0643b25║持此呪，悉皆消散，速證菩提，獲無量恒河沙
T19n1006_p0643b26║等無量功德，速成正覺能轉法輪。」
T19n1006_p0643b27║結壇場法品第七
T19n1006_p0643b28║爾時，世尊說壇場法：「先擇勝地，然後作壇。其
T19n1006_p0643c01║壇場作四門，以五色彩畫。其彩於新器中和
T19n1006_p0643c02║香，然後用之。其壇中心作一小壇，方圓二肘，
T19n1006_p0643c03║以白檀香、欝金香而塗飾之。其大壇四肘，以
T19n1006_p0643c04║牛糞塗飾。其小壇中畫一佛像，其佛前作一
T19n1006_p0643c05║蓮華，七寶莊嚴。於蓮華臺中畫作一輪，輪有
T19n1006_p0643c06║百輻，有輞有齊，以金飾輪，輪外畫焰光。其蓮
T19n1006_p0643c07║華莖如毘琉璃色，左邊畫執金剛菩薩而作
T19n1006_p0643c08║嗔相，手執白拂（一本云左手把杵，右手把鉞斧），右邊畫寶光金剛
T19n1006_p0643c09║菩薩，種種瓔珞以為嚴飾，一手擎寶珠，一手
T19n1006_p0643c10║執白拂（一本云把數珠）。四角各畫四大天王，身著衣甲，
T19n1006_p0643c11║手執器仗，種種瓔珞而嚴飾之，作嗔怒相。其
T19n1006_p0643c12║小壇中，畫七珍堦道，於其壇上懸繒幡蓋。其
T19n1006_p0643c13║壇大門向東而開，四角各置一金銀瓶——或無
T19n1006_p0643c14║金瓶，瓦瓶金塗——中盛滿香水及安妙花。銀瓶
T19n1006_p0643c15║無者，亦應如是，滿中盛乳。於小壇東門內，南
T19n1006_p0643c16║邊畫吉祥天女，種種瓔珞而以莊嚴；北邊畫
T19n1006_p0643c17║餉棄尼天女。壇中門應畫金剛使女神形，安
T19n1006_p0643c18║八臂，種種瓔珞以為嚴飾，手執刀杖。於小壇
T19n1006_p0643c19║上懸種種幡蓋，然三十二燈，種種花果散其
T19n1006_p0643c20║壇上。於佛像前置金香爐，燒蘇合香。於小壇
T19n1006_p0643c21║外置銀香爐，燒安悉香。於摩尼藥叉前燒蘇
T19n1006_p0643c22║合香，於四天王前燒薰陸香及薩闍羅娑香（白膠
T19n1006_p0643c23║香也），於吉祥天女前燒白檀香，於餉棄尼天女前
T19n1006_p0643c24║燒安悉香，於金剛使女前燒薩羅計香（青膠香也），其
T19n1006_p0643c25║諸天神各各別以飲食而供養之。其小壇四門
T19n1006_p0643c26║外各立吉祥標：於其東門外畫鬼子母神，有
T19n1006_p0643c27║七鬼子圍繞；於南門外畫大自在天神；於西
T19n1006_p0643c28║門外畫花齒羅剎女；於北門外畫毘摩天女，
T19n1006_p0643c29║有七婇女圍繞。於壇四邊上插畫三十二箭，
T19n1006_p0644a01║其一一箭各畫懸五色彩帛纏之，壇四面懸
T19n1006_p0644a02║五色幡。應作七種油餅。於大壇外更置三十
T19n1006_p0644a03║二淨水盆，盆中安種種花。三十二淨水瓶，瓶
T19n1006_p0644a04║內各別安漿。三十二香爐，然一百八燈，懸一
T19n1006_p0644a05║百八琉蘇（花鬘是也），散種種粖香，然種種香，所謂：安
T19n1006_p0644a06║悉、薰陸、悉必栗迦香（苜蓿也）、栴檀、沈香、多伽羅
T19n1006_p0644a07║（杜莖藥也）、蘇合、薩羅計（青膠香也）、五味香、龍腦香、麝香、欝
T19n1006_p0644a08║金、紫檀等香，以為塗香，塗天神上。復以乳酪、
T19n1006_p0644a09║沙糖、石蜜水各盛以八瓶。復以乳粥（所謂：糠米、菉豆、胡麻、牛酥，
T19n1006_p0644a10║相和作即是）、糠米飯、歡喜團（所謂少糖糠米麰和蜜漿作之），各有八盆。復
T19n1006_p0644a11║盛四瓦椀油、四瓦椀酥、四瓦椀沙糖、四瓦椀
T19n1006_p0644a12║油麻、四瓦椀果子、四瓦椀七種穀子。作種種
T19n1006_p0644a13║食散於壇外，所謂：𩛩餅、煎餅、小豆煎餅（所謂菉豆
T19n1006_p0644a14║末和蒱桃漿作之）、油麻煎餅、無憂妙味餅、酥餅、沙糖餅。
T19n1006_p0644a15║復於大壇西門外，置二香水瓶，并置所供養
T19n1006_p0644a16║飲食。欲入道場時先誦此呪，呪門兩邊香水
T19n1006_p0644a17║瓶。呪曰：
T19n1006_p0644a18║「唵　摩訶毘布羅（一）　鉢羅底（丁以反）（二）　瑟恥多悉睇（三）
T19n1006_p0644a19║　阿鞞詵者（四）　麼吽（二合）薩婆怛他伽多鼻灑鷄
T19n1006_p0644a20║（五）　婆囉婆囉（六）　三婆囉三婆囉（七）　吽　吽（八）
T19n1006_p0644a21║「此呪加持灌頂瓶水。誦此呪者，能除先世以
T19n1006_p0644a22║來所有惡業，令得身心清淨，一切諸佛皆來
T19n1006_p0644a23║擁護攝受，而為授記、施其無畏，所有事業能
T19n1006_p0644a24║令成就，得入如來三摩地，悟甚深法，忍登佛
T19n1006_p0644a25║道場，成等正覺。」
T19n1006_p0644a26║畫像品第八
T19n1006_p0644a27║爾時，世尊告諸大眾：「我今說畫像法，而能成
T19n1006_p0644a28║就一切事業。應取新白㲲未割線者，或一肘，
T19n1006_p0644a29║或二肘、三肘、四肘，乃至七肘，四方令等。畫一
T19n1006_p0644b01║如來，坐師子座，作說法像。於像右邊畫執金
T19n1006_p0644b02║剛菩薩，為赤白紅色，有十二臂，皆執刀杖，有
T19n1006_p0644b03║四面：正前一面端正歡喜；左邊一面作嗔相；
T19n1006_p0644b04║右邊一面有牙上出；又一面皺眉可畏相又
T19n1006_p0644b05║怒兩目。以種種瓔珞而嚴飾之，坐蓮花臺，半
T19n1006_p0644b06║加而坐。如來左邊畫摩尼金剛菩薩，有四面：
T19n1006_p0644b07║前面歡喜；右面青色，作摩訶迦羅天面；左面
T19n1006_p0644b08║緣色，半作師子面，半作人面；後面嗔相，皺眉
T19n1006_p0644b09║露齒，作淺綠色。有十六臂。右手把如意珠，作
T19n1006_p0644b10║奉佛相；左手持蓮華，一手施無畏，謂仰展
T19n1006_p0644b11║五指如低，二手合掌；餘手皆執諸器杖，所謂：
T19n1006_p0644b12║三鋒槊、輪、刀、金剛杵、華篋、數珠、澡瓶、利劍、經夾、
T19n1006_p0644b13║寶塔、須彌山，於蓮華臺上半跏而坐。於其座
T19n1006_p0644b14║下，作餉棄尼天女，有八臂，胡跪合掌，作供養
T19n1006_p0644b15║佛相。金剛手菩薩座下，作吉祥天女，胡跪，執
T19n1006_p0644b16║種種寶器供養如來相。於吉祥天女後，畫使
T19n1006_p0644b17║者天女，作笑面，有四臂，種種瓔珞而為嚴飾，
T19n1006_p0644b18║手持刀杖。使者、餉棄尼天女後，畫花齒羅剎
T19n1006_p0644b19║女，身著素服，以手持花，瞻仰如來。於大像前，
T19n1006_p0644b20║畫作七寶蓮華，而有千葉，琉璃為莖。其上作
T19n1006_p0644b21║千輻輪，有輞，四面皆艶光。其下畫作四天王，
T19n1006_p0644b22║種種嚴飾，手執刀杖。七寶蓮華下作七寶池，
T19n1006_p0644b23║於池岸上作多眾仙人，皆悉胡跪，或持花，或
T19n1006_p0644b24║持寶，或手持香鑪，或手持數珠，各異嚴持，瞻
T19n1006_p0644b25║仰如來而為供養。於大像上，畫梵天、帝釋、大
T19n1006_p0644b26║自在天，散花供養。勿以皮膠和於彩色。其畫
T19n1006_p0644b27║像人應受八關齋戒。「誦呪之者，著新淨衣，食
T19n1006_p0644b28║三白食，於月八日，在如來前如法誦念，至十
T19n1006_p0644b29║五日令滿一億遍，乃見自身而發光明，便悟
T19n1006_p0644c01║無障礙慧眼，證清淨摩尼三摩地，於諸仙人
T19n1006_p0644c02║得輪王位，親見一切如來。若誦一遍，不墮一
T19n1006_p0644c03║切惡趣，離諸貪嗔癡，無諸嫉妬，成一切功德，
T19n1006_p0644c04║攝受一切善根，諸佛如來之所護念，常來安
T19n1006_p0644c05║慰。能攝一切諸天，一切天、龍、藥叉、乾闥婆、迦
T19n1006_p0644c06║樓羅、緊那羅、摩睺羅伽、人非人等，皆來供養。
T19n1006_p0644c07║國王大臣常應恭敬，在於人間遊行無畏，諸
T19n1006_p0644c08║波羅蜜皆速成就。其有但受持讀誦者，無量
T19n1006_p0644c09║功德。若能如法結壇場畫像，備諸壇法，彼人
T19n1006_p0644c10║功德與佛無異，為諸人天之所敬養，諸佛如
T19n1006_p0644c11║來授記此人，決定證於無上菩提，不復受胎
T19n1006_p0644c12║藏之身，所生之處皆蓮華中，常於佛前與諸
T19n1006_p0644c13║菩薩同坐一處。」
T19n1006_p0644c14║護摩品第九
T19n1006_p0644c15║爾時，如來復為諸大眾說護摩法：「先須清淨
T19n1006_p0644c16║身心，修淨梵行，然後作法。於一一法速令成
T19n1006_p0644c17║就。發廣大利益諸眾生心，護摩供養，呪食燒
T19n1006_p0644c18║之。誦此呪曰：
T19n1006_p0644c19║「『唵　薩嚩（二合）訶鉢底𠷺路（二合）暴婆（去）　吽吽　泮吒
T19n1006_p0644c20║莎訶』
T19n1006_p0644c21║「誦此呪時，應以油麻、白芥子和酥，一呪一燒，
T19n1006_p0644c22║滿八千遍投之，能令一切呪法速得成就，伏
T19n1006_p0644c23║諸一切障礙鬼神，一切惡鬼、惡業、惡友、怨家，
T19n1006_p0644c24║皆得調伏，一切惡夢、災怪、不祥之事，自然消
T19n1006_p0644c25║散。以安悉香、白芥子和酥，一呪一投火中燒
T19n1006_p0644c26║之，滿八千遍，一切鬼神欲來惱者，頭自裂破，
T19n1006_p0644c27║一切病患速得除愈。復以酥和白芥子誦呪，
T19n1006_p0644c28║一呪一燒，滿八千遍，得所住處無諸怨敵。若
T19n1006_p0644c29║以天木香（松木是也）和酥，一呪一投火中燒之，滿
T19n1006_p0645a01║八千遍，得斫迦邏囉闍住處，所念皆成。若以
T19n1006_p0645a02║娑羅樹香（松梢也）和酥及白芥子，於山峯上以呪
T19n1006_p0645a03║燒之，如前遍數，諸阿素囉門自然而開，此人
T19n1006_p0645a04║得作明仙王。若以乾陀囉樹（安悉香樹也），或以龍花
T19n1006_p0645a05║蘂香和白芥子油，於龍池邊一呪一燒，滿八
T19n1006_p0645a06║千遍，能降伏一切諸龍，須使皆得，須雨即雨，
T19n1006_p0645a07║更無雷雹之難。以雜穀子，及供養佛淨齋食，
T19n1006_p0645a08║若為自他稱名誦呪，一呪一燒，滿八千遍，能
T19n1006_p0645a09║令五穀豐熟。以白鹽誦呪，一呪一燒，滿八千
T19n1006_p0645a10║遍，一切藥叉女皆來禮足言：『勿傷我命，隨意
T19n1006_p0645a11║驅使。』以蘇和糠米，一呪一燒，滿八千遍，得大
T19n1006_p0645a12║富貴。以胡椒對日，日東方時誦呪滿八千遍，
T19n1006_p0645a13║一呪一燒，其人常得諸天擁護，恒為利益。若
T19n1006_p0645a14║於吉祥天女前，以油麻和白芥子燒之，得大
T19n1006_p0645a15║財寶。若以遏迦木（謂杜仲木也）長一尺截之，一呪一
T19n1006_p0645a16║燒，滿八百遍，得一切諸佛菩薩悉知是人，離
T19n1006_p0645a17║諸業障，於一切世間出世間明呪皆悉了悟，
T19n1006_p0645a18║無諸疾病，於諸怨敵而得最勝，世間煩惱不
T19n1006_p0645a19║能染著，由此明呪力故，諸有善業皆得成就，
T19n1006_p0645a20║一切惡夢不祥之事，皆得消散，一切邪魅𥜒
T19n1006_p0645a21║禱之橫，皆不著身。不墮邪見雜惡道中。」
T19n1006_p0645a22║爾時，佛告金剛密跡菩薩：「此陀羅尼王法，有大
T19n1006_p0645a23║威德，是一切諸佛如來心，是諸佛母，是諸如
T19n1006_p0645a24║來轉大法輪，是諸如來入菩提路，是諸如來
T19n1006_p0645a25║智慧法炬，是諸如來鳴大法䗍，是諸如來
T19n1006_p0645a26║坐金剛座，是諸如來降伏魔軍，是諸如來最
T19n1006_p0645a27║勝祕密，能除贍部洲眾生所有煩惱，能竭贍
T19n1006_p0645a28║部洲眾生地獄、餓鬼、傍生之業，能除贍部洲
T19n1006_p0645a29║眾生生、老、病、死、憂悲苦惱。」
T19n1006_p0645b01║爾時，世尊復告金剛密跡菩薩：「我以佛眼觀
T19n1006_p0645b02║諸如來，不能說此陀羅尼所有功德，甚深妙
T19n1006_p0645b03║法此陀羅尼有如是最勝殊妙，非諸譬喻之
T19n1006_p0645b04║所能盡。薄福、少德、下賤眾生，永不聞此陀羅
T19n1006_p0645b05║尼名字，況復得見，受持讀誦？若有聞見此陀
T19n1006_p0645b06║羅尼者，是人已曾親近恒河沙諸佛菩薩。」佛
T19n1006_p0645b07║告金剛密跡菩薩：「此如來心，難解難入。若有
T19n1006_p0645b08║善男子、善女人，於百千萬劫，供養八十俱胝
T19n1006_p0645b09║無量恒河沙諸佛菩薩飲食、衣服、房舍、臥具，
T19n1006_p0645b10║百種湯藥、幡蓋、香花、塗香、末香，復以七寶滿
T19n1006_p0645b11║三千大千世界，於日日中奉施諸佛，金剛菩
T19n1006_p0645b12║薩！於汝意云何，是善男子、善女人功德多不？」
T19n1006_p0645b13║金剛密跡菩薩白佛言：「世尊！此人功德，無量
T19n1006_p0645b14║無邊，不可勝數。」佛言：「若於如來心陀羅尼，能
T19n1006_p0645b15║讀誦滿一遍者，此人功德勝前功德，諸佛如
T19n1006_p0645b16║來說不能盡。若有善男子、善女人，雖不讀誦，
T19n1006_p0645b17║但心念者，亦得如上無量功德。」
T19n1006_p0645b18║爾時，如來說是言已。眾中天、龍、藥叉、乾闥婆、
T19n1006_p0645b19║迦樓羅、緊那羅、摩睺羅伽、人非人等，一切大
T19n1006_p0645b20║眾踊躍歡喜，發聲歎詠，五體投地，合掌向佛
T19n1006_p0645b21║白言：「世尊！佛出世間甚成希有。今佛世尊於
T19n1006_p0645b22║贍部洲，能善建立置祕密陀羅尼心法！」
T19n1006_p0645b23║爾時，十方同會諸佛菩薩，咸讚釋迦如來言：
T19n1006_p0645b24║「善哉！善哉！」既同讚已，各還本土。爾時，釋迦牟
T19n1006_p0645b25║尼世尊以佛神力，還娑婆世界。
T19n1006_p0645b26║廣大寶樓閣善住祕密陀羅尼經卷中