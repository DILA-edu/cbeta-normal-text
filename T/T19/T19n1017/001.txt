T19n1017_p0698b01║
T19n1017_p0698b02║No. 1017 [Nos. 1009, 1011-1016, 1018]
T19n1017_p0698b03║佛說一向出生菩薩經
T19n1017_p0698b04║
T19n1017_p0698b05║隋天竺三藏闍那崛多譯
T19n1017_p0698b06║如是我聞：一時婆伽婆在毘耶離城大林精
T19n1017_p0698b07║舍重閣講堂，與大比丘眾千二百五十人俱，
T19n1017_p0698b08║皆是阿羅漢，心得自在無復煩惱，盡諸有結，
T19n1017_p0698b09║六通無礙，心得好解脫、慧得好解脫，人中象
T19n1017_p0698b10║王，為諸天人八部所敬，皆是大阿羅漢等。又
T19n1017_p0698b11║與菩薩摩訶薩無央數眾，具諸菩薩無量行
T19n1017_p0698b12║願，諦住諸佛功德之法，智慧成就猶如大海，
T19n1017_p0698b13║福德莊嚴猶若山王，身心自在隨類受身，為
T19n1017_p0698b14║持如來方便密教，圍遶世尊恭敬禮拜種種
T19n1017_p0698b15║供養，瞻仰聖容妙音讚歎，唯悕如來甘露勝
T19n1017_p0698b16║法，如是等菩薩摩訶薩皆悉雲集。
T19n1017_p0698b17║爾時世尊如師子王，普觀大眾知其心已，端
T19n1017_p0698b18║身正意審諦思惟，作如是念：「我之命行久已
T19n1017_p0698b19║捨離，實無生死之法能遷滅者。但我事訖，住
T19n1017_p0698b20║無所益，於此三月將入涅槃。如此勝法我今
T19n1017_p0698b21║應說，不應祕藏令眾不聞。」作是念已，即告長
T19n1017_p0698b22║老大目揵連：「汝隨我語，若干世界所有比丘，
T19n1017_p0698b23║皆悉召命來集此會。」
T19n1017_p0698b24║爾時尊者大目揵連頂受尊教，唱言：「如是。」即
T19n1017_p0698b25║於此座現大神通，身昇虛空如大象王，至須
T19n1017_p0698b26║彌頂。至山頂已，大音普告，其聲遍滿一千世
T19n1017_p0698b27║界。當於是時，四萬比丘聞其音聲，即以神力
T19n1017_p0698b28║來集此會，見佛世尊，頭面禮足，右繞三匝，却
T19n1017_p0698b29║坐一面。
T19n1017_p0698c01║爾時世尊以大悲力故威神力故，令尊者舍
T19n1017_p0698c02║利弗感得生念。爾時長老舍利弗作如是念：
T19n1017_p0698c03║「今正是時，我當以大神通之力，遍至三千大
T19n1017_p0698c04║千世界所有比丘，若聲聞、若辟支佛、若大乘
T19n1017_p0698c05║者，一切普集於此大會。」作是念已，即於此座
T19n1017_p0698c06║現大神通，遍於三千大千世界所有比丘，若
T19n1017_p0698c07║聲聞、若辟支佛、若大乘者，一切啟告來集大
T19n1017_p0698c08║會。彼諸比丘及辟支佛、一切菩薩大眾，見佛
T19n1017_p0698c09║世尊，頭面禮足，右繞三匝，却坐一面。
T19n1017_p0698c10║爾時世尊即告諸菩薩摩訶薩，所謂不空見
T19n1017_p0698c11║菩薩、文殊尸利童子菩薩、斷惡道障菩薩、斷
T19n1017_p0698c12║一切憂意菩薩、一切行徹到菩薩、一切障斷
T19n1017_p0698c13║菩薩、觀自在菩薩、香象菩薩、辯聚菩薩、慈
T19n1017_p0698c14║氏菩薩如是等諸菩薩摩訶薩言：「善男子！汝
T19n1017_p0698c15║隨我語，各詣十方恒河沙世界，所有菩薩摩
T19n1017_p0698c16║訶薩眾，若一生、若不退、若無生法忍者，一切
T19n1017_p0698c17║皆集於此大會。」
T19n1017_p0698c18║爾時世尊作是告已，是時諸菩薩摩訶薩眾
T19n1017_p0698c19║各各端心聽佛告勅，聽告勅已皆大歡喜，唱
T19n1017_p0698c20║言：「善哉善哉！世尊！如是如是，今正是時。」彼諸
T19n1017_p0698c21║菩薩摩訶薩眾既受教已，以大神通力、佛威
T19n1017_p0698c22║神故，各至十方恒河沙世界，以佛威神普告
T19n1017_p0698c23║一切諸菩薩眾。彼諸菩薩聞佛世尊大悲命
T19n1017_p0698c24║告，皆各踊躍喜不自勝。時有九十億百千那
T19n1017_p0698c25║由他諸菩薩眾，皆是一生紹尊位者，來詣佛
T19n1017_p0698c26║所。復有億百千諸菩薩眾，皆住於不退轉地；
T19n1017_p0698c27║復有三十億百千諸菩薩眾，皆悉得於無生
T19n1017_p0698c28║法忍；復有八億百千諸菩薩眾，一切皆住信
T19n1017_p0698c29║行地中。彼諸菩薩摩訶薩眾相續而來，來已
T19n1017_p0699a01║見佛，五體投地敬禮世尊，一心合掌遶百千
T19n1017_p0699a02║匝，却坐一面。
T19n1017_p0699a03║爾時長老舍利弗以佛力故，了了知見彼諸
T19n1017_p0699a04║菩薩并及此土一切大眾皆悉來集毘舍離
T19n1017_p0699a05║城大林精舍重閣講堂已，決定無疑，作如是
T19n1017_p0699a06║念：「如來應供等正覺，應久知我心深思妙義。
T19n1017_p0699a07║如是妙義我當問佛，令諸菩薩除滅疑心，得
T19n1017_p0699a08║無礙智獲無上辯，得見恒河沙等無央數佛，
T19n1017_p0699a09║聞諸佛法皆悉能持，明了憶念終不中忘，乃
T19n1017_p0699a10║至無上正真等覺。我今為欲令諸菩薩一切
T19n1017_p0699a11║大眾獲得四種清淨法故。何等為四？所謂眾
T19n1017_p0699a12║生清淨故、法清淨故、辯才清淨故、佛土功德
T19n1017_p0699a13║莊嚴清淨故。復欲令諸菩薩一切大眾得於
T19n1017_p0699a14║四種心所樂作微妙之法故。何等為四？所謂
T19n1017_p0699a15║身微妙故、口微妙故、意微妙故、方便善巧微
T19n1017_p0699a16║妙故。復有四種陀羅尼，令諸菩薩一切大眾
T19n1017_p0699a17║皆得入故。何等為四？所謂字入門陀羅尼門、
T19n1017_p0699a18║一切眾生根行善巧入門陀羅尼門、業報善
T19n1017_p0699a19║巧無作行入門陀羅尼門、甚深法忍入門陀
T19n1017_p0699a20║羅尼門。如是等十二微妙法門，為欲令諸菩
T19n1017_p0699a21║薩一切大眾皆悉得故。」作如是念：「此微妙義，
T19n1017_p0699a22║我已心言思量簡擇。如我意者，今欲問佛。世
T19n1017_p0699a23║尊慈悲矜哀一切，應聽我問。」作是念已，即白
T19n1017_p0699a24║佛言：「唯願世尊大慈大悲聽我發問。」
T19n1017_p0699a25║爾時世尊以大慈悲故，不忽所願，默然聽許。
T19n1017_p0699a26║爾時長老舍利弗即如前念，如是心言、如是
T19n1017_p0699a27║思量、如是簡擇，具白佛言：「唯願世尊廣為眾
T19n1017_p0699a28║說，令彼菩薩一切大眾因是義故，所有諸行
T19n1017_p0699a29║皆得清淨。善哉世尊！唯願廣說。」爾時尊者舍
T19n1017_p0699b01║利弗如是白已，身心正念悲喜交懷，默在一
T19n1017_p0699b02║面瞻仰尊顏，目不曾捨如渴思水，亦如飢蜂
T19n1017_p0699b03║貪蜜不能自裁。彼諸菩薩一切大眾亦復如
T19n1017_p0699b04║是。
T19n1017_p0699b05║爾時世尊雖知一切大眾皆悉渴仰，為欲略
T19n1017_p0699b06║示修行法故，告舍利弗言：「汝等諦聽，善思念
T19n1017_p0699b07║之，吾當為汝分別廣說。舍利弗！汝等當知，我
T19n1017_p0699b08║今授汝入無邊門陀羅尼。汝及諸菩薩一切
T19n1017_p0699b09║大眾，汝等若能於一切法不作取捨無所許
T19n1017_p0699b10║可，復能於是陀羅尼初中後句一一堅持者，
T19n1017_p0699b11║我當為汝分別廣說，令汝依行獲大利益自
T19n1017_p0699b12║當證知。」爾時舍利弗及一切菩薩摩訶薩眾
T19n1017_p0699b13║俱發聲言：「善哉世尊！願聞受持。如世尊勅，如
T19n1017_p0699b14║是之行我能行之。善哉世尊！唯願說之。」佛言：
T19n1017_p0699b15║「諦聽諦聽。」即說呪曰：
T19n1017_p0699b16║「阿嬭莫嬭（一）　阿企莫企（二）　娑蔓多慕企（三）　薩
T19n1017_p0699b17║知耶囉米蘇米（四）　喻吉帝（五）　尼嚧吉帝（六）　尼盧
T19n1017_p0699b18║吉帝百羅陛（七）　伊隷迷隷醯隷（八）　脚落弊（九）　脚
T19n1017_p0699b19║洛波弟（十）　脚洛波細（十一）　娑隷（十二）　娑囉活帝
T19n1017_p0699b20║（十三）　醯洛醯隷（十四）　醯隷醯隷隷（十五）　醯羅醯
T19n1017_p0699b21║隷（十六）　真地之活帝（十七）　遮隷遮羅嬭（十八）　遮囉
T19n1017_p0699b22║遮囉嬭（十九）　阿遮隷（二十）　安帝安多帝（二十一）　迦
T19n1017_p0699b23║囉嬭阿囉嬭（二十二）　阿膻帝（二十三）　涅利莫地（二十四）
T19n1017_p0699b24║　涅利槃利多泥（二十五）　涅模利脚帝（二十六）　膩轍利
T19n1017_p0699b25║涅訶隷（二十七）　尼呵囉毘摩隷（二十八）　輸檀泥（二十九）
T19n1017_p0699b26║　輸槃泥（三十）　尸洛輸但泥（三十一）　波囉脚利帝
T19n1017_p0699b27║（三十二）　槃利嬭（三十三）　波囉脚利底題波泥（三十四）　婆
T19n1017_p0699b28║婆毘婆槃泥（三十五）　阿僧祇阿米（三十六）　毘脯羅百
T19n1017_p0699b29║陛（三十七）　僧脚利史嬭（三十八）　地𠼝地地𠼝（三十九）　摩訶
T19n1017_p0699c01║地地𠼝題波泥（四十）　婆槃泥摩訶槃泥（四十一）　迦梨
T19n1017_p0699c02║吒泥摩訶迦唎吒泥（四十二）　耶舍簿帝（四十三）　遮隷
T19n1017_p0699c03║阿遮隷（四十四）　莫遮隷（四十五）　娑蔓遮隷（四十六）　陀利
T19n1017_p0699c04║拏膻地（四十七）　蘇私鬚帝（四十八）　阿僧伽尼訶隷（四十九）
T19n1017_p0699c05║　尼訶囉毘摩隷（五十）　尼訶囉輸檀泥（五十一）　陀利茶
T19n1017_p0699c06║薩地（五十二）　蘇米蘇磨槃帝（五十三）　私湯米（五十四）　私湯
T19n1017_p0699c07║磨槃帝（五十五）　私多婆槃帝（五十六）　陀利茶私湯米
T19n1017_p0699c08║（五十七）　私湯莫波囉鉢帝（五十八）　摩訶百囉陛（五十九）　娑
T19n1017_p0699c09║蔓多百囉陛（六十）　毘布羅鶴囉睒寐（六十一）　娑蔓多
T19n1017_p0699c10║慕企（六十二）　薩拔多囉奴伽帝（六十三）　阿那車耶遲
T19n1017_p0699c11║（六十四）　百羅坻娑泥（六十五）　陀囉膩儞陀泥（六十六）　陀囉
T19n1017_p0699c12║膩慕佉奴散地（六十七）　佛陀（六十八）　題熙啅帝（六十九）
T19n1017_p0699c13║　膩陀那（七十）　瞿多利（七十一）　蘇婆呵（七十二）」
T19n1017_p0699c14║爾時世尊說是入無邊門陀羅尼已，為欲令
T19n1017_p0699c15║諸菩薩一切大眾知修行利故，告舍利弗：「汝
T19n1017_p0699c16║當知之，如是神呪，若諸菩薩摩訶薩欲修學
T19n1017_p0699c17║者，當於諸法知非有為亦非無為，無想無得、
T19n1017_p0699c18║無疑無捨，無有許可無發無趣。彼得如是思
T19n1017_p0699c19║惟時，寂滅念心而得增長，明見一切諸法非
T19n1017_p0699c20║作非非作、非合非非合、非生非滅、亦非過去
T19n1017_p0699c21║未來現在、亦無滅想，不作一二、不作取捨、亦
T19n1017_p0699c22║無始起，唯當念佛。若念佛時，不作色念不作
T19n1017_p0699c23║非色念、非相非非相、非好非非好、非戒非非
T19n1017_p0699c24║戒、非定非非定、非慧非非慧、非解脫非不解
T19n1017_p0699c25║脫、非解脫知見非不解脫知見，亦無出生、非
T19n1017_p0700a01║家非姓亦無眷屬，非行非非行、非得亦非證，
T19n1017_p0700a02║無有煩惱陰界諸入，然於煩惱陰界諸入亦
T19n1017_p0700a03║無有盡，非智非識無法無說、非自淨非他淨
T19n1017_p0700a04║非眾生淨、非自利非他利、非法非毘尼、非行
T19n1017_p0700a05║淨非身淨非口淨非意淨、非前際淨非後際
T19n1017_p0700a06║淨、非自作非他作。如是舍利弗！是名菩薩摩
T19n1017_p0700a07║訶薩攝一切諸法皆入念佛三昧中，知一切
T19n1017_p0700a08║諸法平等一味得無所畏心，名為真實修行
T19n1017_p0700a09║陀羅尼者，一切諸願皆得滿足，決定直趣佛
T19n1017_p0700a10║菩提故。一切善根無能伏者，以此陀羅尼力
T19n1017_p0700a11║故。一切法藏、諸行相好、種姓資糧、善巧方便
T19n1017_p0700a12║速得成辦，超過一切魔業境界。如是舍利弗！
T19n1017_p0700a13║若菩薩真實得入此無邊陀羅尼門者，畢當
T19n1017_p0700a14║得至不退轉地，速到無上正真等覺。何以故？
T19n1017_p0700a15║當知此中即是決定一切諸佛、一切法諸功
T19n1017_p0700a16║德藏故，復能出生一切眾生分別之行。雖復
T19n1017_p0700a17║決定出生如是功德，然此陀羅尼窮其體相
T19n1017_p0700a18║無得實者。」爾時世尊即為諸菩薩一切大眾
T19n1017_p0700a19║而說偈言：
T19n1017_p0700a20║「莫疑於空法，於佛莫作異，
T19n1017_p0700a21║復不動法界，速獲陀羅尼。
T19n1017_p0700a22║應聽如是經，決定陀羅尼，
T19n1017_p0700a23║彼得智具足，成就佛菩提。
T19n1017_p0700a24║誦此陀羅尼，菩薩無所畏，
T19n1017_p0700a25║十方一切佛，說法能聽聞。
T19n1017_p0700a26║彼人證法理，等於日光明，
T19n1017_p0700a27║達解無上法，諦理辭莊嚴。
T19n1017_p0700a28║誦持此經故，復得勝上法，
T19n1017_p0700a29║微妙陀羅尼，一切現心門。
T19n1017_p0700b01║一切眾一劫，各問一切疑，
T19n1017_p0700b02║除斷彼疑已，而智無窮盡。
T19n1017_p0700b03║如是法王子，臨近佛菩提，
T19n1017_p0700b04║受囑護法者，愛樂此經故。
T19n1017_p0700b05║眾生皆愛念，諸佛皆憐愍，
T19n1017_p0700b06║名聞滿世間，誦持此呪故。
T19n1017_p0700b07║復持此呪故，臨欲命終時，
T19n1017_p0700b08║八十億諸佛，申手俱携接。
T19n1017_p0700b09║假令千億劫，造惡皆應受，
T19n1017_p0700b10║誦持此經故，一月皆清淨。
T19n1017_p0700b11║菩薩若億劫，勤習餘功德，
T19n1017_p0700b12║誦持此經故，一月盡超踰。
T19n1017_p0700b13║三界諸眾生，一切盡為魔，
T19n1017_p0700b14║誦持此經故，不能作障礙。
T19n1017_p0700b15║如是念意行，有勝陀羅尼，
T19n1017_p0700b16║普來現彼門，乃至得菩提。
T19n1017_p0700b17║如此經所說，是呪無有疑，
T19n1017_p0700b18║一切智所說，是中得菩提。
T19n1017_p0700b19║聞此總持故，然燈授我記，
T19n1017_p0700b20║即時見諸佛，其數是恒沙。
T19n1017_p0700b21║是諸佛說法，皆悉能解知，
T19n1017_p0700b22║勤誦此經故，一切速成就。
T19n1017_p0700b23║所得淨佛國，諸大聲聞眾，
T19n1017_p0700b24║光相藏莊嚴，因由此經得。
T19n1017_p0700b25║若不放逸者，七日諦思惟，
T19n1017_p0700b26║八十億諸佛，為說陀羅尼。
T19n1017_p0700b27║所能思莫思，莫思亦不思，
T19n1017_p0700b28║不思思思已，速獲陀羅尼。
T19n1017_p0700b29║如至大海中，莫疑無財寶，
T19n1017_p0700c01║如得陀羅尼，莫疑無樂報。
T19n1017_p0700c02║親近菩提者，當應力精進，
T19n1017_p0700c03║若得寂定處，當亦得菩提。」
T19n1017_p0700c04║爾時世尊說此偈已，復告舍利弗言：「我今復
T19n1017_p0700c05║有四種修陀羅尼法，若諸菩薩能於是中具
T19n1017_p0700c06║足修行者，決定當得入是入門陀羅尼。何等
T19n1017_p0700c07║為四？所謂捨除貪欲斷嫉妬心、於一切眾生
T19n1017_p0700c08║所、能捨一切施已不悔、日夜求法以法自娛。
T19n1017_p0700c09║如是舍利弗！若菩薩能如是具足修行者，決
T19n1017_p0700c10║定得入如是入門陀羅尼。」爾時世尊欲重明
T19n1017_p0700c11║此義，如說頌曰：
T19n1017_p0700c12║「欲為臭穢魔所行，亦是地獄之因緣，
T19n1017_p0700c13║既知罪業惡道本，於他一切除嫉心。
T19n1017_p0700c14║名利恭敬親友捨，愛目平視諸眾生，
T19n1017_p0700c15║形顏端正甚奇妙，威光德大色從容。
T19n1017_p0700c16║一切有為諍訟本，宜須捨離莫復存，
T19n1017_p0700c17║若能如是捨愛已，得入如是入法門。
T19n1017_p0700c18║慇懃日夜求諸法，專心正直樂菩提，
T19n1017_p0700c19║如是常能親近法，心門畢現陀羅尼。」
T19n1017_p0700c20║爾時世尊說是頌已，復告舍利弗：「更有四法
T19n1017_p0700c21║能具一切菩薩行故，得入如是入門陀羅尼。
T19n1017_p0700c22║何等為四？所謂親近山林阿蘭若處，得深法
T19n1017_p0700c23║忍，名聞利養一切恭敬、所愛之處一切捨離，
T19n1017_p0700c24║乃至沒命終不中悔。舍利弗！如是之法能具
T19n1017_p0700c25║菩薩所有諸行，得入如是入門陀羅尼。」爾時
T19n1017_p0700c26║世尊欲重宣此義，以偈頌曰：
T19n1017_p0700c27║「山林阿練若，正行之所歎，
T19n1017_p0700c28║雖復住彼處，慎不毀於他。
T19n1017_p0700c29║修忍不放逸，常如救頭然，
T19n1017_p0701a01║不依於名利，詐現諸異相。
T19n1017_p0701a02║值佛希有難，捨家多苦本，
T19n1017_p0701a03║清淨身口意，恭敬佛法僧，
T19n1017_p0701a04║不求於名利，處處知止足，
T19n1017_p0701a05║如鳥飛虛空，一切無所依，
T19n1017_p0701a06║如是之人者，畢不空於果。
T19n1017_p0701a07║無信無戒行，於法不思惟，
T19n1017_p0701a08║是人去菩提，猶如天與地。
T19n1017_p0701a09║是故修行者，故須捨名利，
T19n1017_p0701a10║如是真妙行，賢聖之所讚。」
T19n1017_p0701a11║「復次舍利弗！復有四法善能具足菩薩行故，
T19n1017_p0701a12║得入如是入門陀羅尼。何等為四？所謂八種
T19n1017_p0701a13║字門。若能善入此字義者，得入如是入門陀
T19n1017_p0701a14║羅尼。何等為八？所謂跛字、邏字、莽字、惹
T19n1017_p0701a15║字、迦字、陀字、捨字、乞灑（二合）字。是八字，
T19n1017_p0701a16║跛者即是真如，一切法無我入故。邏者相
T19n1017_p0701a17║好非相好，如來法身入故。莽者凡夫法賢聖
T19n1017_p0701a18║法一如無二入故。惹者生老病死非生老病
T19n1017_p0701a19║死無生無滅入故。迦者業報非業報入故。陀
T19n1017_p0701a20║者陀羅尼法本空，無相無願法界入故。捨者
T19n1017_p0701a21║定慧非定慧，一切法一如入故。乞灑（二合）者
T19n1017_p0701a22║空一切法無盡不可破壞，本來寂靜涅槃法
T19n1017_p0701a23║入故。」
T19n1017_p0701a24║爾時世尊作如是言：「如此八字若得意者，能
T19n1017_p0701a25║入如是陀羅尼法本。如是陀羅尼法本修多
T19n1017_p0701a26║羅，當善書寫、受持讀誦，若半月若一月。復以
T19n1017_p0701a27║此法本轉教餘人令生歡喜，勸勵修進助其
T19n1017_p0701a28║威力，令使專志策勤不退。」作是說已告舍利
T19n1017_p0701a29║弗言：「如是四法能成菩薩行故，得入陀羅尼
T19n1017_p0701b01║門。」爾時世尊欲重宣此義，以偈頌曰：
T19n1017_p0701b02║「當思八字意，經及陀羅尼，
T19n1017_p0701b03║書寫持讀誦，一月若半月。
T19n1017_p0701b04║復化諸眾生，歡喜令策進，
T19n1017_p0701b05║彼人近菩提，常得勝上覺。
T19n1017_p0701b06║現見一切佛，住在於十方，
T19n1017_p0701b07║學行得增長，是故應精勤。」
T19n1017_p0701b08║「舍利弗！復有四法能成菩薩諸福德故，於此
T19n1017_p0701b09║陀羅尼中精勤不退。何等為四？所謂十方一
T19n1017_p0701b10║切諸佛常當護念、無有一切諸魔惡業、能轉
T19n1017_p0701b11║一切諸惡業障速令清淨、得無斷辯才。舍利
T19n1017_p0701b12║弗！汝當知之，如是四法能成就諸菩薩福德
T19n1017_p0701b13║故，於此陀羅尼中精心不退。」爾時世尊欲重
T19n1017_p0701b14║宣此義，以偈頌曰：
T19n1017_p0701b15║「十方一切佛憶念，若魔魔業不得便，
T19n1017_p0701b16║能轉業障令清淨，速獲無上勝辯才。」
T19n1017_p0701b17║「舍利弗！我念過去世時，廣大無量無邊阿僧
T19n1017_p0701b18║祇劫，復過是數，是時有佛號曰寶功德威宿
T19n1017_p0701b19║劫王如來、應供、等正覺、明行足、善逝、世間解、無
T19n1017_p0701b20║上士、調御丈夫、天人師、佛、婆伽婆。爾時彼佛
T19n1017_p0701b21║將入涅槃故，廣為大眾說是法本陀羅尼。時
T19n1017_p0701b22║有大轉輪王名曰持火，七寶具足，人民安樂。
T19n1017_p0701b23║時王有子名曰不思議勝功德，生年十六，從
T19n1017_p0701b24║彼如來聞是陀羅尼法本。聞已歡喜，即於七
T19n1017_p0701b25║萬歲中精勤修習此陀羅尼法本，未曾睡眠
T19n1017_p0701b26║亦不偃側端坐一處，不貪財物、不貪王位、不
T19n1017_p0701b27║樂自身，得值九十億百千那由他諸佛，諸佛
T19n1017_p0701b28║說法盡能聽聞，聞已能持。愛樂修習，厭離家
T19n1017_p0701b29║法，剃除鬚髮而作沙門。作已復於九萬歲中
T19n1017_p0701c01║修習此入無邊入門陀羅尼皆善成熟。善成
T19n1017_p0701c02║熟已，復以此偈廣為眾生分別顯示，一生之
T19n1017_p0701c03║中力精教化，令八十億百千那由他眾生得
T19n1017_p0701c04║發阿耨多羅三藐三菩提心，從是發心積功
T19n1017_p0701c05║累德，皆悉住於不退轉地。舍利弗！汝且知之。
T19n1017_p0701c06║當於是時有一長者名曰月相，彼有一子名
T19n1017_p0701c07║無邊光，從彼比丘聞是入無邊門法本陀羅
T19n1017_p0701c08║尼故，起隨喜心。由此隨喜善根因緣故，得值
T19n1017_p0701c09║九十億佛、得勝上陀羅尼、得勝上起信法門，
T19n1017_p0701c10║有所言說人皆奉用。復得勝上相續無斷辯
T19n1017_p0701c11║才，超過一切諸菩薩眾。於彼一切如來所，經
T19n1017_p0701c12║三劫中常皆供養，過三劫已得阿耨多羅三
T19n1017_p0701c13║藐三菩提。
T19n1017_p0701c14║「舍利弗！汝今當知，莫生疑心而作礙想，爾時
T19n1017_p0701c15║月相長者子豈異人乎？即彼然燈如來應供
T19n1017_p0701c16║等正覺是也。爾時不思議勝功德比丘說法
T19n1017_p0701c17║者，豈異人乎？即阿彌多婆耶如來應供等正
T19n1017_p0701c18║覺是也。舍利弗！我及賢劫中一切菩薩，聞此
T19n1017_p0701c19║法本皆生隨喜之心。我於爾時發增上隨喜
T19n1017_p0701c20║心故，以此善根因緣，四百萬劫中所有煩惱，
T19n1017_p0701c21║一切超過不能為礙。於九十億佛邊聽聞正
T19n1017_p0701c22║法，得勝上陀羅尼、復得勝上起信法門、復
T19n1017_p0701c23║得勝上相續無斷辯才。
T19n1017_p0701c24║「舍利弗！汝當知之，若諸菩薩欲得速至阿耨
T19n1017_p0701c25║多羅三藐三菩提者，假使不能具足修行，應
T19n1017_p0701c26║須聞此陀羅尼發隨喜心。何以故？由此聽聞
T19n1017_p0701c27║隨喜善根因緣，能與不退轉地作其勝因，乃
T19n1017_p0701c28║至得阿耨多羅三藐三菩提亦復藉此善根
T19n1017_p0701c29║作其勝因緣故。何況書寫讀誦受持、如法修
T19n1017_p0702a01║行廣為人說、讚歎勸勵令其修學，此諸功德
T19n1017_p0702a02║聚唯除諸佛乃能知之，一切眾生無能稱說、
T19n1017_p0702a03║計挍思量所能知者。」爾時世尊說是語已，欲
T19n1017_p0702a04║重宣此義，以偈頌曰：
T19n1017_p0702a05║「聞經心隨喜，書寫并讀誦，
T19n1017_p0702a06║自持教人持，是諸功德聚，
T19n1017_p0702a07║一切諸眾生，不能測量者。
T19n1017_p0702a08║現見一切佛，獲得希有信，
T19n1017_p0702a09║盡能知一切，甚深修多羅，
T19n1017_p0702a10║速證妙菩提，得見佛無減，
T19n1017_p0702a11║復得定神通，妙色并資糧，
T19n1017_p0702a12║總持等無減，乃至無上覺。
T19n1017_p0702a13║我憶過去世，如是陀羅尼，
T19n1017_p0702a14║無邊爾時聞，得見恒沙佛。
T19n1017_p0702a15║隨心所樂證，成就然燈尊，
T19n1017_p0702a16║無邊前生時，彌陀為說法，
T19n1017_p0702a17║我及賢劫眾，往世皆隨喜。
T19n1017_p0702a18║欲速證菩提，摧伏於諸魔，
T19n1017_p0702a19║百福相具足，修此法不難。
T19n1017_p0702a20║書持念誦福，即是真佛子，
T19n1017_p0702a21║假使諸世界，其數等恒沙，
T19n1017_p0702a22║一切滿中寶，持以供牟尼，
T19n1017_p0702a23║直以書持福，能過是功德，
T19n1017_p0702a24║是經勢力故，必得佛不難。」
T19n1017_p0702a25║「復次舍利弗！若菩薩於此入無邊陀羅尼精
T19n1017_p0702a26║勤用意者，於彼雪山之中有八夜叉，日夜常
T19n1017_p0702a27║來衛護此人，以其威力遍入彼人身諸毛孔。
T19n1017_p0702a28║何等為八？其名曰：勇健夜叉、堅固夜叉、眾多
T19n1017_p0702a29║力夜叉、那羅延力夜叉、實行夜叉、無能降伏
T19n1017_p0702b01║夜叉、長牙鋒出夜叉、善臂夜叉，如是等，舍利
T19n1017_p0702b02║弗！是諸菩薩若欲令彼八大夜叉來現身相
T19n1017_p0702b03║者，當淨洗浴著好淨衣入經行道場，於一切
T19n1017_p0702b04║眾生邊不起惡心，於此法本陀羅尼一心憶
T19n1017_p0702b05║念者，彼八夜叉速現面門前，令是菩薩分明
T19n1017_p0702b06║得見。復有八菩薩在欲界天中生，亦常護念
T19n1017_p0702b07║彼行陀羅尼者。何等為八？其名曰所謂：明徹
T19n1017_p0702b08║天子、普照天子、智光天子、日光天子、勸請天
T19n1017_p0702b09║子、一切願滿足天子、星宿王天子、寶意天子，
T19n1017_p0702b10║如是等八天子常當護念。若行此陀羅尼者，
T19n1017_p0702b11║要須精心用意如是。菩薩應發真實誓願，知
T19n1017_p0702b12║恩報恩日夜求法，以法自娛修甚深法忍。如
T19n1017_p0702b13║是菩薩應須行施分布於人，隨己所有以給
T19n1017_p0702b14║於人，假令唯有此一物亦須施人。如是菩薩
T19n1017_p0702b15║復須恭敬一切卑心下順，專心一意學甚深
T19n1017_p0702b16║忍。諸菩薩等當應如是修行陀羅尼法本。」爾
T19n1017_p0702b17║時世尊說是陀羅尼法本時，於其眾中有三
T19n1017_p0702b18║十億百千那由他恒河沙數等諸菩薩，皆於
T19n1017_p0702b19║阿耨多羅三藐三菩提，得至不退轉地。六十
T19n1017_p0702b20║億百千那由他天人等眾，未發心者皆得發
T19n1017_p0702b21║於阿耨多羅三藐三菩提心。爾時長老舍利
T19n1017_p0702b22║弗白佛言：「世尊！當何名斯經？我等大眾云何
T19n1017_p0702b23║奉持？」佛告長老舍利弗言：「此經名為入無邊
T19n1017_p0702b24║法本陀羅尼，如是受持此經。亦名一向出生
T19n1017_p0702b25║菩薩，如是受持此經。亦名降伏一切魔怨，如
T19n1017_p0702b26║是受持此經。亦名決定趣向一切智故，如是
T19n1017_p0702b27║受持。」佛說此經已，長老舍利弗及諸聲聞、菩
T19n1017_p0702b28║薩，大會天龍八部、一切大眾，聞佛所說，歡喜
T19n1017_p0702b29║奉行。
T19n1017_p0702c01║佛說一向出生菩薩經