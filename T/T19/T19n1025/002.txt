T19n1025_p0723c20║
T19n1025_p0723c21║
T19n1025_p0723c22║佛頂放無垢光明入普門觀察一
T19n1025_p0723c23║切如來心陀羅尼經卷下
T19n1025_p0723c24║
T19n1025_p0723c25║西天北印度烏填曩國帝
T19n1025_p0723c26║釋宮寺三藏傳法大師賜
T19n1025_p0723c27║紫沙門臣施護奉　詔譯
T19n1025_p0723c28║爾時世尊告帝釋天主言：「若復有人能書寫
T19n1025_p0723c29║此佛頂放無垢光明入普門觀察一切如來心
T19n1025_p0724a01║陀羅尼，造塔安置或修飾舊塔安置，復以粖
T19n1025_p0724a02║香塗香作眾妓樂而為供養，又復潔淨身心，
T19n1025_p0724a03║於一晝夜六時念誦此陀羅尼，又復旋遶一
T19n1025_p0724a04║百八遍，能滅一切惡業、能生一切善種。天主！
T19n1025_p0724a05║若欲安置此心明者，至日初出時面東而坐，
T19n1025_p0724a06║以諸香泥塗曼拏羅，面向於日散種種華，燒
T19n1025_p0724a07║沈水香、咄嚕瑟迦香等，歸命頂禮一切如來
T19n1025_p0724a08║一百八遍，書此心明安於塔中，由如以九十
T19n1025_p0724a09║九百千俱胝那餘多殑伽沙等如來一一如
T19n1025_p0724a10║來全身舍利置於塔中而無有異。復更書
T19n1025_p0724a11║此佛頂無垢普門三世如來心陀羅尼安於塔
T19n1025_p0724a12║中。陀羅尼曰：
T19n1025_p0724a13║「唵（引）（一）　怛賴（二合引）地吠（二合）（二）　薩哩嚩（二合）（三）　怛他（引）誐
T19n1025_p0724a14║哆（四）　紇哩（二合）那野（五）　誐囉鼻（二合引）入嚩（二合）羅
T19n1025_p0724a15║（六）　達哩摩（二合）馱（引）覩（七）　誐囉鼻（二合引）（八）　僧賀囉（九）
T19n1025_p0724a16║　阿（引）喻（十）　僧輸（引）馱野（十一）　播（引）波（十二）　薩哩嚩（二合）
T19n1025_p0724a17║（十三）　怛他（引）誐哆（十四）　三滿覩（引）（十五）　塢瑟抳（二合）灑（十
T19n1025_p0724a18║六）　尾摩羅（十七）　尾秫第（引）（十八）　娑嚩（二合引）賀（引）（十九）」
T19n1025_p0724a19║「天主！若有於此佛頂無垢普門三世如來心陀
T19n1025_p0724a20║羅尼塔而生恭敬，所有過去短命之業而得
T19n1025_p0724a21║消除，復增壽命，諸天護持。此人命終，捨此身
T19n1025_p0724a22║時由如蛇蛻，便得往生安樂世界，不墮地獄、
T19n1025_p0724a23║傍生、焰魔羅界，乃至不墜一切惡趣，亦復不
T19n1025_p0724a24║聞地獄之名。獲如是報，得未曾有。」
T19n1025_p0724a25║爾時帝釋天主於世尊處授此明已，為摩尼
T19n1025_p0724a26║藏無垢天子，而於彼時往自宮中，先依如來
T19n1025_p0724a27║所說儀軌依法作塔如彼法相，燒香禮拜一
T19n1025_p0724a28║心念誦祈消業報。當作之時，彼摩尼藏無垢
T19n1025_p0724a29║天子所有一切罪業苦惱之報皆悉消除；又
T19n1025_p0724b01║復獲得殊勝之身如彼真金，目青瑩澈、髮鬒
T19n1025_p0724b02║光潔；又復獲得一切如來當於面前虛空中
T19n1025_p0724b03║現，彼諸如來口稱善哉。時摩尼藏無垢天子
T19n1025_p0724b04║得業清淨罪障消除，復見自性，生大忻慶。即
T19n1025_p0724b05║說頌曰：
T19n1025_p0724b06║「如來不思議，明力亦難思，
T19n1025_p0724b07║正法復亦然，獲得見果報。」
T19n1025_p0724b08║復說偈言：
T19n1025_p0724b09║「頂禮歸命真實際，釋迦牟尼大導師，
T19n1025_p0724b10║本行悲愍濟眾生，隨願等同如意寶。」
T19n1025_p0724b11║爾時摩尼藏無垢天子說此偈已，歸自宮殿，
T19n1025_p0724b12║與諸眷屬天子天女之眾，各各執持種種天
T19n1025_p0724b13║華華鬘、種種天香粖香塗香，乃至天衣莊嚴
T19n1025_p0724b14║殊妙，并天帝釋亦復嚴持天諸香華妙供養
T19n1025_p0724b15║具，復往覩史多宮詣世尊所。到佛所已作大
T19n1025_p0724b16║供養，復以種種天諸事業而為供養，又復旋
T19n1025_p0724b17║遶多百千匝。伸供養已，坐世尊前而欲聞法。
T19n1025_p0724b18║爾時會中四大天王、梵王、那羅延天、大自在天、
T19n1025_p0724b19║金剛手大藥叉主等，向世尊前合掌恭敬，白
T19n1025_p0724b20║世尊言：「世尊！此摩尼藏無垢天子宿造何業，
T19n1025_p0724b21║獲得如是極惡果報，受大苦惱憂愁無量？」佛
T19n1025_p0724b22║言：「善哉善哉！善男子！快問斯義。汝當諦聽，為
T19n1025_p0724b23║汝宣說。金剛手！過去之世，彼南印度有城名
T19n1025_p0724b24║廣圓滿，有婆羅門名曰無垢，而住彼城為說
T19n1025_p0724b25║法師，性識聰敏善能分別諸法之相，色貌端
T19n1025_p0724b26║嚴形儀威肅見者歡喜。有善信者當為說此
T19n1025_p0724b27║心明，而復廣為利益一切眾生故，於此明王
T19n1025_p0724b28║陀羅尼恒常思惟審諦觀察。是時復有長者
T19n1025_p0724b29║名曰光明，亦住彼城，財富無量得大自在，諸
T19n1025_p0724c01║婆羅門咸所隨順。復次無垢婆羅門一時為
T19n1025_p0724c02║人解說此心明王陀羅尼，是時光明長者生
T19n1025_p0724c03║不喜心，作如是思惟：『此婆羅門，我當如魚如
T19n1025_p0724c04║龜片片割截，復以糞穢著於口中。』時彼長者
T19n1025_p0724c05║作是思惟興惡心已，尋便獲得白癩病報，受
T19n1025_p0724c06║大疼痛極大苦惱直至命終。既命終已，生於
T19n1025_p0724c07║無間大地獄中，住彼一劫受大苦惱。出彼獄
T19n1025_p0724c08║已生魚龜中，亦經一劫而受苦報，然後命終。
T19n1025_p0724c09║又復生大黑繩地獄，受大苦惱亦復一劫。後
T19n1025_p0724c10║出彼獄，却於本住之城生盲種中，生即無目。
T19n1025_p0724c11║以宿緣故，得聞苾芻住彼彼寺，心生信重親
T19n1025_p0724c12║自尋覓。而彼苾芻常行悲愍，既見來已慈心
T19n1025_p0724c13║攝取，更與美食，然後復與解說此心明陀羅
T19n1025_p0724c14║尼。既得聞已審諦思惟，乃於此生獲宿命通，
T19n1025_p0724c15║即能思惟本所從來，又復思惟業力甚大，悔
T19n1025_p0724c16║恨無量。作是念已即便命終，承陀羅尼威德
T19n1025_p0724c17║力故，生忉利天處妙宮殿，與諸天女眷屬受
T19n1025_p0724c18║大快樂。餘業熟故，此苦現前。
T19n1025_p0724c19║「金剛手！爾時彼長者生疑毀謗者，即摩尼藏
T19n1025_p0724c20║無垢天子是。金剛手！彼摩尼藏無垢當受如
T19n1025_p0724c21║是諸苦報已，後修善業歸命三寶漸證善果，
T19n1025_p0724c22║乃至當來獲得佛菩提故。
T19n1025_p0724c23║「金剛手！爾時無垢婆羅門者，後為苾芻，復與
T19n1025_p0724c24║彼生盲解說此陀羅尼者，即文殊師利童子
T19n1025_p0724c25║是。」
T19n1025_p0724c26║爾時諸天大眾等得聞說此過去事已，歎言：
T19n1025_p0724c27║「希有！甚奇甚特。」歡喜無量，乃發大聲即說頌
T19n1025_p0724c28║曰：
T19n1025_p0724c29║「不可思議大明力，解脫三塗乃求得，
T19n1025_p0725a01║同如意寶而平等，此實如來真三昧。」
T19n1025_p0725a02║爾時彼眾會中九十二千天子得不退轉；百
T19n1025_p0725a03║千俱胝天女變女人相而成男子，亦復獲得
T19n1025_p0725a04║住不退轉。爾時金剛手大藥叉主白佛言：「世
T19n1025_p0725a05║尊大不思議而能讚歎此大明王陀羅尼。世
T19n1025_p0725a06║尊！願更宣說成就儀軌，當使眾生於後時分
T19n1025_p0725a07║獲得利益安樂，不墮地獄、傍生、焰魔羅界。」
T19n1025_p0725a08║爾時世尊愍彼請已，告金剛手大藥叉主言：
T19n1025_p0725a09║「諦聽諦聽，我今為汝宣說此陀羅尼成就儀軌。
T19n1025_p0725a10║於後時後分，若有族姓男、族姓女、苾芻、苾芻
T19n1025_p0725a11║尼、鄔播索俱、鄔播斯迦，念誦此明王一遍，由
T19n1025_p0725a12║如旋遶二十如來全身之塔。又若念誦此二
T19n1025_p0725a13║如意寶一遍，同彼十殑伽沙等百千俱胝那
T19n1025_p0725a14║餘多如來所而種善根，獲大福報，五無間業
T19n1025_p0725a15║悉皆滅盡，乃至地獄、傍生、焰魔羅界一切罪
T19n1025_p0725a16║障皆得解脫，復得長壽。此界命盡，由如蛇蛻，
T19n1025_p0725a17║即便往生安樂世界，不受胞胎，於蓮華中自
T19n1025_p0725a18║然化生，所生之處得宿命智。又復恒常親近
T19n1025_p0725a19║供養一切如來，一切所求皆悉滿足。若彼依
T19n1025_p0725a20║法清淨澡浴著鮮潔衣，作四方曼拏羅，用好
T19n1025_p0725a21║樺皮書此心明。復作五塔，安壇四角及彼中
T19n1025_p0725a22║心，於五塔中安置心明。又於中心安置相輪，
T19n1025_p0725a23║於相輪楟上繫赤色絹以為幖幟。壇上安四
T19n1025_p0725a24║賢瓶，四香爐燒四種香，所謂藿香、沈香、栴檀
T19n1025_p0725a25║及安息等。散諸名華粖香，置閼伽器等，旋遶
T19n1025_p0725a26║曼拏羅，念誦此二如意寶一百八遍。若人為
T19n1025_p0725a27║蛇所螫或疾病纏染，壽命將盡或中夭者，至
T19n1025_p0725a28║於兵戈怖畏乃至為求子息，當於曼拏羅前
T19n1025_p0725a29║安五般林樹之葉，以彼樹葉拂於身上，於塔
T19n1025_p0725b01║曼拏羅發諦善心作諸供養。若能一一依此
T19n1025_p0725b02║儀軌者，於前百千劫所有積聚罪業障難獲
T19n1025_p0725b03║得解脫，一切煩惱、一切疾病、一切怖畏悉皆
T19n1025_p0725b04║遠離，至於地獄、傍生、焰魔羅界一切惡業亦
T19n1025_p0725b05║得解脫，乃至世間一切罪障、毒害苦惱咸皆
T19n1025_p0725b06║破滅。若有專注念誦，短壽之人獲得長壽。若
T19n1025_p0725b07║有久患瘡痍久久不瘥，便得痊瘥，身根圓滿
T19n1025_p0725b08║清淨微妙，意所求事皆悉獲得，乃至命終面
T19n1025_p0725b09║前不見一切苦惱，命終之後由如蛇蛻，往生
T19n1025_p0725b10║安樂世界，所生之處蓮華化生，諸所受用悉
T19n1025_p0725b11║皆殊妙，得宿命通。若依儀軌日日三時念誦
T19n1025_p0725b12║二十一遍，乃至誦滿一年，獲得普門觀察光
T19n1025_p0725b13║明三摩地，得見十方一切佛剎中一切如來。
T19n1025_p0725b14║又得無垢清淨焰熾極清淨身、得心清淨，同
T19n1025_p0725b15║於八十二殑伽沙等百千俱胝那餘多佛所而
T19n1025_p0725b16║種善根，輪迴往返常處清淨，應有佛剎求往
T19n1025_p0725b17║皆至，欲生安樂世界應念即生，死相苦惱皆
T19n1025_p0725b18║不現前，乃至夢中亦復不見。若於八日、十四
T19n1025_p0725b19║日、十五日旋遶如來全身之塔，誦此二大如
T19n1025_p0725b20║意寶陀羅尼八百遍，當誦之時，塔中有聲安
T19n1025_p0725b21║慰行人而稱善哉，彼人現世所有一切罪障
T19n1025_p0725b22║及諸煩惱乃至貪瞋癡無明垢穢皆悉消除，
T19n1025_p0725b23║獲得無垢極清淨身。若復男子女人、童男童
T19n1025_p0725b24║女聞念誦聲，所有罪障悉得解脫。若念誦之
T19n1025_p0725b25║聲墮諸傍生及以飛禽、四足二足多足無足、
T19n1025_p0725b26║種種蟲蟻含識之類，一切業道悉皆解脫。若
T19n1025_p0725b27║於塚間掘取骸骨，呪其沙土二十一遍散於
T19n1025_p0725b28║骨上，彼之神識隨其方處所墮地獄悉皆解
T19n1025_p0725b29║脫生善逝天，彼彼天人身雨異花降於塚間。
T19n1025_p0725c01║若復行人在於塚間山間念誦之時，所有飛
T19n1025_p0725c02║禽走獸種種之類遊行至彼，悉得解脫業報
T19n1025_p0725c03║之身生善逝天。若念誦佛頂無垢普門三世
T19n1025_p0725c04║如來心陀羅尼八千遍者，火不能燒，所作惡
T19n1025_p0725c05║業乃至五無間業便得解脫。若誦百千遍，命
T19n1025_p0725c06║終之時被焰魔使以索繫頸牽入焰魔羅界，
T19n1025_p0725c07║彼界之內一切地獄悉皆破壞，返生怖畏尋
T19n1025_p0725c08║令迴還而得解脫。謂彼行人法王之使，住靜
T19n1025_p0725c09║慮道無有疑惑，欲生安樂世界隨願往生。若
T19n1025_p0725c10║誦百千遍，得金色之身相貌圓滿，三世如來
T19n1025_p0725c11║視如一子。若書寫百千本，造其百千塔，如法
T19n1025_p0725c12║安置莊嚴熾盛，決定得不退轉，安住十地，由
T19n1025_p0725c13║如於彼九十九百千俱胝那餘多殑伽沙等如
T19n1025_p0725c14║來所而種善根，獲得受記。」即說頌曰：
T19n1025_p0725c15║「彼一塔中安心明，竪立輪楟著幖幟，
T19n1025_p0725c16║同三世佛全身藏，滿百千塔此應知。」
T19n1025_p0725c17║「又若於彼一切故塔重加修飾，獲不退轉，當
T19n1025_p0725c18║來證得無上正等正覺，利益人天迨及蠕動，
T19n1025_p0725c19║解脫惡趣得不退轉，功德無量不能稱讚。」
T19n1025_p0725c20║爾時金剛手大藥叉主、四大王天、梵天、那羅
T19n1025_p0725c21║延天、大自在天，在覩史多宮所住天子，乃至
T19n1025_p0725c22║帝釋及忉利天子、摩尼藏無垢等，咸皆一心遶
T19n1025_p0725c23║佛三匝，却住佛前，合掌恭敬白佛言：「世尊！此
T19n1025_p0725c24║如意寶陀羅尼，大不思議，甚奇希有，難見難
T19n1025_p0725c25║聞。世尊！我等同心，於後世時若有眾生恒常
T19n1025_p0725c26║受持此如意寶令久住世、為諸眾生分別解
T19n1025_p0725c27║說者，我等恒常以誠諦心潛密擁護由如赤
T19n1025_p0725c28║子。」佛言：「善哉善哉！汝等如是。我今以此如意
T19n1025_p0725c29║寶明王付囑汝等，汝善護持。」佛說是經已，諸
T19n1025_p0726a01║大菩薩及諸天眾，咸皆歡喜，作禮而退。
T19n1025_p0726a02║佛頂放無垢光明入普門觀察一切如來心陀
T19n1025_p0726a03║羅尼經卷下