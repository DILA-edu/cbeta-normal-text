T19n1029_p0744a13║
T19n1029_p0744a14║
T19n1029_p0744a15║No. 1029 [Nos. 1351-1355]
T19n1029_p0744a16║佛說安宅陀羅尼呪經
T19n1029_p0744a17║
T19n1029_p0744a18║如是我聞：一時佛在舍衛國祇陀林中給孤
T19n1029_p0744a19║精舍，與大比丘眾千二百五十人，大菩薩眾
T19n1029_p0744a20║四萬人俱。娑婆世界主梵天王，釋提桓因，四
T19n1029_p0744a21║大天王，提頭賴吒天王、毘樓勒𮒺天王、毘樓
T19n1029_p0744a22║博叉天王、毘沙門天王，將二十八部鬼師大
T19n1029_p0744a23║將軍。如是等諸天八萬四千，阿利多將其子
T19n1029_p0744a24║及眷屬悉來在會。
T19n1029_p0744a25║爾時去此佛世界過十萬億佛土，有世界名
T19n1029_p0744a26║眾花，佛號最勝燈王如來應供等正覺，今現
T19n1029_p0744a27║在說法。遣二菩薩，一名大光、二名無量光，而
T19n1029_p0744a28║告之言：「善男子！汝等持此陀羅尼呪，至娑婆
T19n1029_p0744a29║世界與釋迦牟尼佛。此呪多所饒益，能令眾
T19n1029_p0744b01║生長夜安隱，獲大善利色力名譽。」即說呪曰：
T19n1029_p0744b02║「多跌他　波羅殊隷　殊隷　殊隷隷沙摩鞮
T19n1029_p0744b03║摩訶娑摩鞮　娑慢帝　摩訶娑慢帝　娑隷
T19n1029_p0744b04║娑羅隷　莎呵」
T19n1029_p0744b05║時二菩薩從佛受持陀羅尼呪，譬如壯夫屈
T19n1029_p0744b06║申臂項，眾花國沒，到舍衛國祇陀林中給孤
T19n1029_p0744b07║獨精舍。時二菩薩前詣佛所，頭面禮足，却住
T19n1029_p0744b08║一面，而白佛言：「世尊！去此世界過十萬億佛
T19n1029_p0744b09║土，有世界名眾花，佛號最勝燈王如來應供
T19n1029_p0744b10║等正覺，今現在說法。遣我等來問訊世尊：少
T19n1029_p0744b11║病少惱、氣力安不？諸弟子等不為若魔、若天、
T19n1029_p0744b12║若鬼、若羅剎、若部多、若鳩槃茶、若富單那、若
T19n1029_p0744b13║毘舍遮、若餓鬼、若阿修羅、若迦樓羅、若干人
T19n1029_p0744b14║鬼、若乾陀鬼、疫病鬼、若使人狂鬼、若亂人心
T19n1029_p0744b15║鬼、若方道鬼、若起尸鬼、若一日發病鬼、若二
T19n1029_p0744b16║日若三日若四日乃至七日發病鬼、若常發
T19n1029_p0744b17║病鬼如是等諸橫之所惱者。最勝燈王如來
T19n1029_p0744b18║遣陀羅尼呪來與世尊，亦欲令此娑婆世界
T19n1029_p0744b19║眾生長夜安隱，獲大善利色力名譽。說呪如
T19n1029_p0744b20║上。」
T19n1029_p0744b21║爾時佛告阿難：「汝當受持，讀誦通利，為他解
T19n1029_p0744b22║說，書寫供養此陀羅尼呪。所以者何？佛出世
T19n1029_p0744b23║難，持是呪亦復甚難。阿難！若有受持讀誦通
T19n1029_p0744b24║利，得大福利。」
T19n1029_p0744b25║佛說摩尼羅亶經