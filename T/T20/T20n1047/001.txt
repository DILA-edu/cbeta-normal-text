T20n1047_p0044a05║
T20n1047_p0044a06║
T20n1047_p0044a07║No. 1047
T20n1047_p0044a08║佛說聖六字大明王陀羅尼經
T20n1047_p0044a09║
T20n1047_p0044a10║西天譯經三藏朝散大夫試鴻臚少卿
T20n1047_p0044a11║傳法大師臣施護奉　詔譯
T20n1047_p0044a12║如是我聞：一時世尊在舍衛國祇樹給孤獨
T20n1047_p0044a13║園。爾時世尊告尊者阿難言：「阿難！汝當諦聽。
T20n1047_p0044a14║我有六字大明王陀羅尼，乃是過去無量諸
T20n1047_p0044a15║佛為諸大士之所宣說。阿難！我今復為汝等
T20n1047_p0044a16║及末世有情宣說是陀羅尼，當使有情於未
T20n1047_p0044a17║來世得此陀羅尼者而得大利。」
T20n1047_p0044a18║爾時阿難及娑婆世界主大梵天王、帝釋、四
T20n1047_p0044a19║天大王等白世尊言：「世尊大慈大悲，願為宣
T20n1047_p0044a20║說，當令我等及末世有情於長夜中得利益
T20n1047_p0044a21║安樂。」
T20n1047_p0044a22║爾時世尊即說六字大明王陀羅尼曰：
T20n1047_p0044a23║「怛儞也（二合）他（引）（一）　難底隷（引）（二）　摩度摩底（三）　曼
T20n1047_p0044a24║拏哩（引）計（引）（四）　布哩（引）曩禰計（引）娑嚩（二合引）賀（引）（五）」
T20n1047_p0044a25║爾時佛告阿難言：「若有眾生得聞此大明王
T20n1047_p0044a26║陀羅尼章句名字，信心受持憶念讀誦，及以
T20n1047_p0044a27║香花種種供養者，是人所有王怖水火等怖，
T20n1047_p0044a28║乃至盜賊怨家之怖，如是諸怖悉皆解脫。又
T20n1047_p0044a29║復毒藥乃至刀兵，亦不能傷害。又復天、人非
T20n1047_p0044b01║人、夜叉、羅剎、俱畔拏，乃至羯吒、布單曩等所
T20n1047_p0044b02║持所魅，亦不能侵害。又復瘧病，一日二日三
T20n1047_p0044b03║日四日，或復多日或復須臾；又復頭痛耳痛
T20n1047_p0044b04║脊痛腹痛，乃至水腫諸惡病苦，皆不能侵害。
T20n1047_p0044b05║於其晝夜常獲安隱，一切所求皆得如願。」爾
T20n1047_p0044b06║時世尊又說陀羅尼曰：
T20n1047_p0044b07║「怛儞也（二合）他（引）（一）　阿拏哩（引）（二）　波拏哩（引）（三）　那彌
T20n1047_p0044b08║（引）那摩儞（四）　嚩迦細（引）（五）　俱酥計（引）（六）　句（引）迦切
T20n1047_p0044b09║計（引）（七）　部多誐囉（二合）切（引）（八）　帝濟（引）嚩底（九）　野舍
T20n1047_p0044b10║嚩底娑嚩（二合引）賀（引）（十）」
T20n1047_p0044b11║佛告阿難：「若有眾生得聞是陀羅尼者，我不
T20n1047_p0044b12║見有一切天、龍、夜叉、羅剎、畢哩多、毘舍遮、部
T20n1047_p0044b13║多、俱畔拏、布單曩、羯吒布單曩，乃至人非人
T20n1047_p0044b14║等一切行不饒益者，敢有違逆。阿難！如是等
T20n1047_p0044b15║行不饒益者，若有違逆我如是陀羅尼者，當
T20n1047_p0044b16║頭破七分，如阿梨樹枝。」
T20n1047_p0044b17║爾時世尊復告阿難言：「如是陀羅尼功德力
T20n1047_p0044b18║勢無量無邊，利益眾生無有窮盡。汝當受持，
T20n1047_p0044b19║廣令流布，於後後世勿令斷絕。」佛說是經已，
T20n1047_p0044b20║阿難及大梵天王天、帝釋、四天大王等，聞佛
T20n1047_p0044b21║所說，歡喜信受，禮佛而退。
T20n1047_p0044b22║佛說聖六字大明王陀羅尼經