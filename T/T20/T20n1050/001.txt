T20n1050_p0047a02║
T20n1050_p0047a03║
T20n1050_p0047a04║
T20n1050_p0047a05║No. 1050
T20n1050_p0047a06║佛說大乘莊嚴寶王經卷第一
T20n1050_p0047a07║
T20n1050_p0047a08║中印度惹爛馱囉國密林寺三藏
T20n1050_p0047a09║賜紫沙門臣天息災奉　制譯
T20n1050_p0047a10║如是我聞：一時世尊在舍衛國祇樹給孤獨
T20n1050_p0047a11║園，與大苾芻眾千二百五十人俱，并諸菩薩
T20n1050_p0047a12║摩訶薩眾，其名曰：金剛手菩薩摩訶薩、智見
T20n1050_p0047a13║菩薩摩訶薩、金剛軍菩薩摩訶薩、祕密藏菩
T20n1050_p0047a14║薩摩訶薩、虛空藏菩薩摩訶薩、日藏菩薩摩
T20n1050_p0047a15║訶薩、無動菩薩摩訶薩、寶手菩薩摩訶薩、普
T20n1050_p0047a16║賢菩薩摩訶薩、證真常菩薩摩訶薩、除蓋障
T20n1050_p0047a17║菩薩摩訶薩、大勤勇菩薩摩訶薩、藥王菩薩
T20n1050_p0047a18║摩訶薩、觀自在菩薩摩訶薩、執金剛菩薩摩
T20n1050_p0047a19║訶薩、海慧菩薩摩訶薩、持法菩薩摩訶薩等，
T20n1050_p0047a20║八十俱胝菩薩皆來集會。
T20n1050_p0047a21║是時復有三十二諸天子眾皆來集會，大自
T20n1050_p0047a22║在天及那羅延天而為上首。帝釋天王、索訶
T20n1050_p0047a23║世界主大梵天王、日天、月天、風天、水天，如是
T20n1050_p0047a24║諸天眾等皆來集會。復有百千龍王，所謂阿
T20n1050_p0047a25║鉢邏羅龍王、曀攞鉢怛哩（二合）龍王、底銘㘈𭋺
T20n1050_p0047a26║龍王、主地龍王、百頭龍王、虎虜𥿡拏龍王、得
T20n1050_p0047a27║叉計龍王、牛頭龍王、鹿頭龍王、難陀龍王、跋
T20n1050_p0047a28║難陀龍王、魚子龍王、無熱惱龍王、娑蘖哩拏
T20n1050_p0047a29║龍王，如是諸龍王等皆來集會。
T20n1050_p0047b01║復有百千彥達嚩王，所謂鼓音彥達嚩王、妙
T20n1050_p0047b02║聲彥達嚩王、千臂彥達嚩王、天主彥達嚩王、
T20n1050_p0047b03║身歡喜彥達嚩王、種種樂音彥達嚩王、莊嚴
T20n1050_p0047b04║彥達嚩王、現童子身彥達嚩王、妙臂彥達嚩
T20n1050_p0047b05║王、法樂彥達嚩王，如是等諸彥達嚩王皆來
T20n1050_p0047b06║集會。
T20n1050_p0047b07║復有百千緊那囉王，所謂妙口緊那囉王、寶
T20n1050_p0047b08║冠緊那囉王、熙怡緊那囉王、歡喜緊那囉王、
T20n1050_p0047b09║輪莊嚴緊那囉王、珠寶緊那囉王、大腹緊那
T20n1050_p0047b10║囉王、堅固精進緊那囉王、妙勇緊那囉王、百
T20n1050_p0047b11║口緊那囉王、大樹緊那囉王，如是等諸緊那
T20n1050_p0047b12║囉王皆來集會。
T20n1050_p0047b13║復有百千天女，所謂最上天女、妙嚴天女、金
T20n1050_p0047b14║帶天女、莊嚴天女、聞持天女、甘露月天女、清
T20n1050_p0047b15║淨身天女、寶光天女、花身天女、天面天女、口
T20n1050_p0047b16║演五樂音天女、快樂天女、金鬘天女、青蓮華
T20n1050_p0047b17║天女、宣法音天女、妙樂天女、樂生天女、妙嚴
T20n1050_p0047b18║相天女、嚴持天女、布施天女、潔已天女，如是
T20n1050_p0047b19║諸天女等亦來集會。
T20n1050_p0047b20║復有百千諸龍王女，所謂妙嚴持龍女、母呰
T20n1050_p0047b21║隣那龍女、三髻龍女、和容龍女、勝吉祥龍女、
T20n1050_p0047b22║電眼龍女、電光龍女、妙山龍女、百眷屬龍女、
T20n1050_p0047b23║大藥龍女、月光龍女、一首龍女、百臂龍女、受
T20n1050_p0047b24║持龍女、無煩惱龍女、善莊嚴龍女、白雲龍女、
T20n1050_p0047b25║乘車龍女、未來龍女、多眷屬龍女、海腹龍女、
T20n1050_p0047b26║蓋面龍女、法座龍女、妙手龍女、海深龍女、妙
T20n1050_p0047b27║高吉祥龍女，如是諸龍女等亦來集會。
T20n1050_p0047b28║復有百千彥達嚩女，所謂愛面彥達嚩女、愛
T20n1050_p0047b29║施彥達嚩女、無見彥達嚩女、妙吉祥彥達嚩
T20n1050_p0047c01║女、金剛鬘彥達嚩女、妙鬘彥達嚩女、樹林彥
T20n1050_p0047c02║達嚩女、百花彥達嚩女、花敷彥達嚩女、寶鬘
T20n1050_p0047c03║彥達嚩女、妙腹彥達嚩女、吉祥王彥達嚩女、
T20n1050_p0047c04║鼓音彥達嚩女、妙莊嚴彥達嚩女、豐禮彥達
T20n1050_p0047c05║嚩女、法愛彥達嚩女、法施彥達嚩女、青蓮華
T20n1050_p0047c06║彥達嚩女、百手彥達嚩女、蓮華吉祥彥達嚩
T20n1050_p0047c07║女、大蓮華彥達嚩女、體清淨彥達嚩女、自在
T20n1050_p0047c08║行彥達嚩女、施地彥達嚩女、施果彥達嚩女、
T20n1050_p0047c09║師子步彥達嚩女、炬母那花彥達嚩女、妙意
T20n1050_p0047c10║彥達嚩女、惠施彥達嚩女、天語言彥達嚩女、
T20n1050_p0047c11║愛忍辱彥達嚩女、樂真寂彥達嚩女、寶牙彥
T20n1050_p0047c12║達嚩女、帝釋樂彥達嚩女、世主眷屬彥達嚩
T20n1050_p0047c13║女、鹿王彥達嚩女、變化吉祥彥達嚩女、焰峯
T20n1050_p0047c14║彥達嚩女、貪解脫彥達嚩女、瞋解脫彥達嚩
T20n1050_p0047c15║女、癡解脫彥達嚩女、善知識眷屬彥達嚩女、
T20n1050_p0047c16║寶座彥達嚩女、往來彥達嚩女、火光彥達嚩
T20n1050_p0047c17║女、月光彥達嚩女、遍照眼彥達嚩女、金耀彥
T20n1050_p0047c18║達嚩女、樂善知識彥達嚩女，如是等諸彥達
T20n1050_p0047c19║嚩女亦來集會。
T20n1050_p0047c20║復有百千緊那囉女，所謂一意緊那囉女、深
T20n1050_p0047c21║意緊那囉女、風行緊那囉女、水行緊那囉女、
T20n1050_p0047c22║乘空緊那囉女、迅疾緊那囉女、財施緊那囉
T20n1050_p0047c23║女、妙牙緊那囉女、無動吉祥緊那囉女、染界
T20n1050_p0047c24║緊那囉女、熾盛光遍緊那囉女、妙吉祥緊那
T20n1050_p0047c25║囉女、寶篋緊那囉女、觀財緊那囉女、端嚴緊
T20n1050_p0047c26║那囉女、金剛面緊那囉女、金色緊那囉女、殊
T20n1050_p0047c27║妙莊嚴緊那囉女、廣額緊那囉女、圍遶善知
T20n1050_p0047c28║識緊那囉女、主世緊那囉女、虛空護緊那囉
T20n1050_p0047c29║女、莊嚴王緊那囉女、珠髻緊那囉女、總持珠
T20n1050_p0048a01║緊那囉女、明人圍遶緊那囉女、百名緊那囉
T20n1050_p0048a02║女、施壽緊那囉女、護持佛法緊那囉女、法界
T20n1050_p0048a03║護緊那囉女、上莊嚴緊那囉女、剎那上緊那
T20n1050_p0048a04║囉女、求法常持緊那囉女、時常見緊那囉女、
T20n1050_p0048a05║無畏緊那囉女、趣解脫緊那囉女、常祕密緊
T20n1050_p0048a06║那囉女、駛總持緊那囉女、釰光焰緊那囉女、
T20n1050_p0048a07║地行緊那囉女、護天主緊那囉女、妙天主緊
T20n1050_p0048a08║那囉女、寶王緊那囉女、忍辱部緊那囉女、行
T20n1050_p0048a09║施緊那囉女、多住處緊那囉女、持戰器緊那
T20n1050_p0048a10║囉女、妙嚴緊那囉女、妙意緊那囉女，如是等
T20n1050_p0048a11║諸緊那囉女亦來集會。
T20n1050_p0048a12║復有百千鄔波索迦、鄔波斯迦亦來集會，及
T20n1050_p0048a13║餘無數在家出家之眾，百千異見外道、尼乾
T20n1050_p0048a14║他等，亦皆來於大集會中。
T20n1050_p0048a15║是時大阿鼻地獄出大光明，其光遍照祇陀
T20n1050_p0048a16║林園，其園悉皆變成清淨，現天摩尼寶莊嚴
T20n1050_p0048a17║柱微妙圓滿，現大樓閣金寶校飾，復現諸房：
T20n1050_p0048a18║現黃金房，白銀為門；現白銀房，黃金為門；現
T20n1050_p0048a19║金銀間錯房，金銀間錯以為其門。現金銀間
T20n1050_p0048a20║錯寶莊嚴殿，金銀間錯妙寶莊嚴以為其柱；
T20n1050_p0048a21║現黃金殿，白銀為柱；現白銀殿，黃金為柱；或
T20n1050_p0048a22║白銀殿，天諸妙寶以嚴其柱。祇陀林樹上現
T20n1050_p0048a23║種種天妙眾寶而為莊嚴。復現黃金劫樹白
T20n1050_p0048a24║銀為葉，其樹上有種種莊嚴，懸挂百種上妙
T20n1050_p0048a25║衣服嬌奢耶等，復有百千真珠瓔珞寶網羅
T20n1050_p0048a26║上；復有百千上妙寶冠珥璫繒帶，玲瓏雜寶
T20n1050_p0048a27║而嚴飾之；復有上妙雜華上妙臥具，微妙寶
T20n1050_p0048a28║篋以為嚴飾。如是種種莊嚴劫樹出現，其數
T20n1050_p0048a29║而有百千。其祇陀林眾園門樓，金剛妙寶以
T20n1050_p0048b01║為階陛，其樓上有無數殊妙繒綵真珠瓔珞
T20n1050_p0048b02║如是莊嚴。復有百千上妙寶池，八功德水充
T20n1050_p0048b03║滿其中，而有上妙圓滿雜華，所謂優鉢羅華、
T20n1050_p0048b04║矩母那華、奔拏哩（引）迦華、曼那囉華、摩訶曼
T20n1050_p0048b05║那囉華、優曇鉢羅華等盈滿池中。復有種種
T20n1050_p0048b06║上妙華樹，所謂瞻波迦華樹、迦囉尾囉華樹、
T20n1050_p0048b07║波吒攞華樹、妙解脫華樹、香雨華樹、妙意華
T20n1050_p0048b08║樹，有如是等悅意華樹。其祇樹園現如是等
T20n1050_p0048b09║希有淨妙莊嚴之相。是時會中有除蓋障菩
T20n1050_p0048b10║薩摩訶薩，從座而起，偏袒右肩，右膝著地，合
T20n1050_p0048b11║掌恭敬瞻仰尊顏，而白佛言：「希有。世尊！我今
T20n1050_p0048b12║心中而有疑事欲問如來，唯願世尊聽我所
T20n1050_p0048b13║問。世尊！今於此處有大光明。為從何來？以何
T20n1050_p0048b14║因緣而現如是希奇之相？」
T20n1050_p0048b15║爾時世尊告除蓋障菩薩言：「善男子！汝等諦
T20n1050_p0048b16║聽，吾當為汝分別解說。此大光明是聖觀自
T20n1050_p0048b17║在菩薩摩訶薩入大阿鼻地獄之中，為欲救
T20n1050_p0048b18║度一切受大苦惱諸有情故。救彼苦已復入
T20n1050_p0048b19║大城，救度一切餓鬼之苦。」是時除蓋障菩薩
T20n1050_p0048b20║摩訶薩復白佛言：「世尊！其大阿鼻地獄，周圍
T20n1050_p0048b21║鐵城地復是鐵，其城四周無有間斷，猛火煙
T20n1050_p0048b22║焰恒時熾燃。如是惡趣地獄之中，有大鑊湯
T20n1050_p0048b23║其水湧沸，而有百千俱胝那庾多有情悉皆
T20n1050_p0048b24║擲入鑊湯之中。譬如水鍋煎煮諸豆，盛沸之
T20n1050_p0048b25║時或上或下，而無間斷煮之麋爛。阿鼻地獄
T20n1050_p0048b26║其中有情受如是苦。世尊！聖觀自在菩薩摩
T20n1050_p0048b27║訶薩以何方便入於其中？」世尊復告除蓋障
T20n1050_p0048b28║菩薩摩訶薩言：「善男子！由如轉輪聖王入天
T20n1050_p0048b29║摩尼寶園，如是善男子，聖觀自在菩薩摩訶
T20n1050_p0048c01║薩入大阿鼻地獄之時，其身不能有所障礙，
T20n1050_p0048c02║時阿鼻地獄一切苦具無能逼切菩薩之身，
T20n1050_p0048c03║其大地獄猛火悉滅成清涼地。是時獄中閻
T20n1050_p0048c04║魔獄卒心生驚疑怪未曾有：『何故此中忽然
T20n1050_p0048c05║變成如是非常之相？』是時觀自在菩薩摩訶
T20n1050_p0048c06║薩入其獄中，破彼鑊湯，猛火悉滅。其大火坑
T20n1050_p0048c07║變成寶池，池中蓮華大如車輪。是時閻魔獄
T20n1050_p0048c08║卒見是事已，將諸治罰器杖弓劍鎚棒、弓箭
T20n1050_p0048c09║鐵輪三股叉等，往詣閻魔天子。到已白言：『大
T20n1050_p0048c10║王決定能知，我此業報之地，以何事故悉皆
T20n1050_p0048c11║滅盡？』時閻魔天子言：『云何汝所業報之地悉
T20n1050_p0048c12║皆滅盡？』復白閻魔天子言：『彼大阿鼻地獄變
T20n1050_p0048c13║成清涼。如是事時，有一色相端嚴之人，髮髻
T20n1050_p0048c14║頂戴天妙寶冠，莊嚴其身入地獄中，鑊湯破
T20n1050_p0048c15║壞火坑成池，池中蓮華大如車輪。』是時閻魔
T20n1050_p0048c16║天子諦心思惟：『是何天人威力如是？為大自
T20n1050_p0048c17║在天、為那羅延等，到彼地獄變現如是不可
T20n1050_p0048c18║思議？為是大力十頭羅剎威神變化耶？』爾時
T20n1050_p0048c19║閻魔天子以天眼通觀此天上，觀諸天已，是
T20n1050_p0048c20║時復觀阿鼻地獄，見觀自在菩薩摩訶薩。如
T20n1050_p0048c21║是見已，速疾往詣觀自在菩薩摩訶薩所。到
T20n1050_p0048c22║已頭面禮足，發誠實言，以偈讚曰：
T20n1050_p0048c23║「『歸命蓮華王，大悲觀自在，
T20n1050_p0048c24║大自在吉祥，能施有情願。
T20n1050_p0048c25║具大威神力，降伏極暴惡，
T20n1050_p0048c26║暗趣為明燈，覩者皆無畏。
T20n1050_p0048c27║示現百千臂，其眼亦復然，
T20n1050_p0048c28║具足十一面，智如四大海。
T20n1050_p0048c29║愛樂微妙法，為救諸有情，
T20n1050_p0049a01║龜魚水族等，最上智如山。
T20n1050_p0049a02║施寶濟群生，最上大吉祥，
T20n1050_p0049a03║具福智莊嚴，入於阿鼻獄，
T20n1050_p0049a04║變成清涼地。諸天皆供養，
T20n1050_p0049a05║頂禮施無畏，說六波羅蜜，
T20n1050_p0049a06║恒燃法燈炬，法眼逾日明，
T20n1050_p0049a07║端嚴妙色相，身相如金山。
T20n1050_p0049a08║妙腹深法海，真如意相應，
T20n1050_p0049a09║妙德口中現，積集三摩地，
T20n1050_p0049a10║無數百千萬，有無量快樂，
T20n1050_p0049a11║端嚴最上仙。恐怖惡道中，
T20n1050_p0049a12║枷鎖得解脫，施一切無畏，
T20n1050_p0049a13║眷屬眾圍遶，所願皆如意，
T20n1050_p0049a14║如獲摩尼寶。破壞餓鬼城，
T20n1050_p0049a15║開為寂靜道，救度世間病，
T20n1050_p0049a16║如蓋覆於幢。難陀跋難陀，
T20n1050_p0049a17║二龍為絡腋，手執不空索，
T20n1050_p0049a18║現無數威德，能破三界怖。
T20n1050_p0049a19║金剛手藥叉，羅剎及步多，
T20n1050_p0049a20║尾多拏枳儞，及與栱畔拏，
T20n1050_p0049a21║阿鉢娑麼囉，悉皆懷恐怖。
T20n1050_p0049a22║優鉢羅華眼，明主施無畏，
T20n1050_p0049a23║一切煩惱等，種種皆解脫，
T20n1050_p0049a24║入於微塵數，百千三摩地，
T20n1050_p0049a25║開示諸境界，一切惡道中，
T20n1050_p0049a26║皆令得解脫，成就菩提道。』
T20n1050_p0049a27║「是時閻魔天子種種讚歎供養觀自在菩薩
T20n1050_p0049a28║摩訶薩已，旋遶三匝，却還本處。」
T20n1050_p0049a29║爾時除蓋障菩薩復白佛言：「世尊！彼觀自在
T20n1050_p0049b01║菩薩摩訶薩救是苦已，還來於此會中耶？」
T20n1050_p0049b02║佛告除蓋障菩薩言：「善男子！彼觀自在菩薩
T20n1050_p0049b03║從大阿鼻地獄出已，復入餓鬼大城。其中有
T20n1050_p0049b04║無數百千餓鬼，口出火焰燒燃面目，形體枯
T20n1050_p0049b05║瘦、頭髮蓬亂、身毛皆竪，腹大如山其咽如針。
T20n1050_p0049b06║是時觀自在菩薩摩訶薩往詣餓鬼大城，其
T20n1050_p0049b07║城熾燃業火悉滅變成清涼。時有守門鬼將
T20n1050_p0049b08║執熱鐵棒，醜形巨質兩眼深赤，發起慈心：『我
T20n1050_p0049b09║今不能守護如是惡業之地。』是時觀自在菩
T20n1050_p0049b10║薩摩訶薩起大悲心，於十指端各各出河，又
T20n1050_p0049b11║於足指亦各出河，一一毛孔皆出大河，是諸
T20n1050_p0049b12║餓鬼飲其中水。飲是水時，咽喉寬大身相圓
T20n1050_p0049b13║滿，復得種種上味飲食悉皆飽滿。此諸餓鬼
T20n1050_p0049b14║既獲如是利益安樂，各各心中審諦思惟：『南
T20n1050_p0049b15║贍部洲人何故常受清涼安隱快樂？其中或
T20n1050_p0049b16║有善能常行恭敬孝養父母者、或有善能惠
T20n1050_p0049b17║施遵奉善知識者、或有聰慧明達常好大乘
T20n1050_p0049b18║者、或有善能行八聖道者、或有善能擊法犍
T20n1050_p0049b19║稚者、或有善能修破壞僧伽藍者、或有善能
T20n1050_p0049b20║修故佛塔者、或有善能修破損塔相輪者、或
T20n1050_p0049b21║有善能供養尊重法師者、或有善能見如來
T20n1050_p0049b22║經行處者、或有善能見菩薩經行處者、或有
T20n1050_p0049b23║善能見辟支佛經行處者、或有善能見阿羅
T20n1050_p0049b24║漢經行處者。』作是思惟：『南贍部洲有如是等
T20n1050_p0049b25║修行之事。』是時此大乘莊嚴寶王經中自然
T20n1050_p0049b26║出微妙聲。是諸餓鬼得聞其聲，所執身見雖
T20n1050_p0049b27║如山峯及諸煩惱，金剛智杵破壞無餘，便得
T20n1050_p0049b28║往生極樂世界，皆為菩薩，名隨意口。是時觀
T20n1050_p0049b29║自在菩薩摩訶薩救斯苦已，又往他方諸世
T20n1050_p0049c01║界中救度有情。」是時除蓋障復白佛言：「世尊！
T20n1050_p0049c02║觀自在菩薩摩訶薩來於此處救度有情耶？」
T20n1050_p0049c03║世尊告言：「善男子！是觀自在菩薩救度無數
T20n1050_p0049c04║百千俱胝那庾多有情恒無間息，具大威力
T20n1050_p0049c05║過於如來。」除蓋障白言：「世尊！觀自在菩薩摩
T20n1050_p0049c06║訶薩云何有如是大威神力？」
T20n1050_p0049c07║佛告：「善男子！於過去劫有佛出世，名尾鉢尸
T20n1050_p0049c08║如來、應供、正遍知、明行足、善逝、世間解、無上士、
T20n1050_p0049c09║調御丈夫、天人師、佛、世尊。我於是時於一長
T20n1050_p0049c10║者家為子，名妙香口，於彼佛所聞是觀自在
T20n1050_p0049c11║菩薩威神功德。」時除蓋障白言：「世尊！所聞觀
T20n1050_p0049c12║自在菩薩摩訶薩威神功德，其事云何？」世尊
T20n1050_p0049c13║告言：「觀自在菩薩，於其眼中而出日月，額中
T20n1050_p0049c14║出大自在天，肩出梵王天，心出那羅延天，牙
T20n1050_p0049c15║出大辯才天，口出風天，臍出地天，腹出水天。
T20n1050_p0049c16║觀自在身出生如是諸天。時觀自在菩薩告
T20n1050_p0049c17║大自在天子言：『汝於未來末法世時，有情界
T20n1050_p0049c18║中而有眾生執著邪見，皆謂汝於無始已來
T20n1050_p0049c19║為大主宰，而能出生一切有情。是時眾生失
T20n1050_p0049c20║菩提道，愚癡迷惑作如是言：
T20n1050_p0049c21║「『「此虛空大身，大地以為座，
T20n1050_p0049c22║境界及有情，皆從是身出。」』
T20n1050_p0049c23║「如是。善男子！我於尾鉢尸如來所聞是已後，
T20n1050_p0049c24║復有佛出，號式棄如來、應供、正遍知、明行足、
T20n1050_p0049c25║善逝、世間解、無上士、調御丈夫、天人師、佛、世
T20n1050_p0049c26║尊。除蓋障！我於是時為勇施菩薩摩訶薩，於
T20n1050_p0049c27║彼佛所聞觀自在菩薩摩訶薩威神功德。」除
T20n1050_p0049c28║蓋障言：「世尊！所聞觀自在菩薩摩訶薩威神
T20n1050_p0049c29║功德，其事云何？」佛言：「是時式棄如來會中，有
T20n1050_p0050a01║一切天、龍、藥叉、阿蘇囉、蘖嚕拏、摩護囉誐、人及
T20n1050_p0050a02║非人悉來集會。時彼世尊於是眾中欲說法
T20n1050_p0050a03║時，口放種種雜色光明，所謂青色青光、黃色
T20n1050_p0050a04║黃光、赤色赤、光白色白光、紅色紅光、玻胝迦
T20n1050_p0050a05║色玻胝迦光、金色金光，其光遍照十方一切
T20n1050_p0050a06║世界，其光還來遶佛三匝却入於口。時彼會
T20n1050_p0050a07║中有寶手菩薩摩訶薩，從座而起，偏袒右肩，
T20n1050_p0050a08║右膝著地合掌恭敬，白世尊言：『何因何緣出
T20n1050_p0050a09║現斯瑞？』佛告：『善男子！極樂世界有觀自在菩
T20n1050_p0050a10║薩摩訶薩，欲來於此，故現斯瑞。彼觀自在來
T20n1050_p0050a11║此之時，出現種種劫樹華樹，矩母那華樹、瞻
T20n1050_p0050a12║波迦華樹、復現雜華寶池，樹雨種種妙華，又
T20n1050_p0050a13║雨諸寶，摩尼、真珠、琉璃、螺貝、璧玉、珊瑚等寶。
T20n1050_p0050a14║又雨天衣，如雲而下。彼時祇樹給孤獨園七
T20n1050_p0050a15║寶出現，所謂金輪寶、象寶、馬寶、珠寶、女寶、主
T20n1050_p0050a16║藏寶、主兵寶。如是七寶出現之時，其地悉皆
T20n1050_p0050a17║變成金色。是時觀自在菩薩摩訶薩出彼極
T20n1050_p0050a18║樂世界之時，地六震動。』爾時寶手菩薩摩訶
T20n1050_p0050a19║薩白世尊言：『以何因緣出現斯瑞？』
T20n1050_p0050a20║「佛言：『善男子！是觀自在菩薩摩訶薩欲來到
T20n1050_p0050a21║此，故現斯瑞。』是時又雨適意妙華及妙蓮華。
T20n1050_p0050a22║時觀自在菩薩手執金色光明千葉蓮華，來
T20n1050_p0050a23║詣佛所頂禮佛足，持是蓮華奉上世尊。『此華
T20n1050_p0050a24║是無量壽佛令我持來。』世尊受是蓮華，致在
T20n1050_p0050a25║左邊。
T20n1050_p0050a26║「佛告觀自在菩薩摩訶薩：『汝今現是神力功
T20n1050_p0050a27║德莊嚴，於意云何？』觀自在言：『我為救度一切
T20n1050_p0050a28║惡趣諸有情故，所謂一切餓鬼、阿鼻地獄、黑
T20n1050_p0050a29║繩地獄、等活地獄、燒燃地獄、煻煨地獄、鑊湯
T20n1050_p0050b01║地獄、寒水地獄，如是等大地獄中所有眾生，
T20n1050_p0050b02║我皆救拔離諸惡趣，當得阿耨多羅三藐三
T20n1050_p0050b03║菩提。』是時觀自在菩薩如是說已，頂禮佛足，
T20n1050_p0050b04║禮畢而去忽然不現，由如火焰入於虛空。
T20n1050_p0050b05║「爾時寶手菩薩白言：『世尊！我今有疑，欲問如
T20n1050_p0050b06║來，願為宣說。觀自在菩薩有何福德而能現
T20n1050_p0050b07║是神力？』佛言：『如殑伽河沙數如來應正等覺，
T20n1050_p0050b08║以天妙衣及以袈裟、飲食、湯藥、坐臥具等供
T20n1050_p0050b09║養如是諸佛所獲福德，與觀自在菩薩一毛
T20n1050_p0050b10║端福其量無異。善男子！又如四大洲，於其一
T20n1050_p0050b11║年十二月中，於晝夜分恒降大雨，我能數其
T20n1050_p0050b12║一一滴數。善男子！觀自在菩薩所有福德，而
T20n1050_p0050b13║我不能說盡數量。善男子！又如大海深廣八
T20n1050_p0050b14║萬四千踰繕那，如是四大海水，我能數其一
T20n1050_p0050b15║一滴數。善男子！觀自在菩薩所有福德，而我
T20n1050_p0050b16║不能說盡數量。善男子！又如四大洲所有四
T20n1050_p0050b17║足有情，師子、象、馬、虎、狼、熊、鹿、牛、羊，如是一切
T20n1050_p0050b18║四足之類，我悉能數一一身中所有毛數。善
T20n1050_p0050b19║男子！觀自在菩薩所有福德，而我不能說盡
T20n1050_p0050b20║數量。善男子！又如有人以天金寶造作如微
T20n1050_p0050b21║塵數如來形像，而於一日皆得成就種種供
T20n1050_p0050b22║養，所獲福德而我悉能數其數量。善男子！觀
T20n1050_p0050b23║自在菩薩所有福德，而我不能說盡數量。善
T20n1050_p0050b24║男子！又如一切樹林，我能數其一一葉數。觀
T20n1050_p0050b25║自在菩薩所有福德，而我不能說盡數量。善
T20n1050_p0050b26║男子！又如四大洲所有男子女人、童男童女，如
T20n1050_p0050b27║是之人皆成預流果、一來、不還、阿羅漢果、緣覺
T20n1050_p0050b28║菩提。如是所有福德，與觀自在菩薩一毛端
T20n1050_p0050b29║福其量無異。』是時寶手菩薩白世尊言：『我從
T20n1050_p0050c01║昔已來所未曾見亦未曾聞諸佛如來有於
T20n1050_p0050c02║如是福德之者。世尊！觀自在位居菩薩云何
T20n1050_p0050c03║而有如是福德耶？』佛告：『善男子！非獨此界唯
T20n1050_p0050c04║我一身，乃至他方無數如來應正等覺俱集
T20n1050_p0050c05║一處，亦不能說盡觀自在菩薩福德數量。善
T20n1050_p0050c06║男子！於此世界若有人能憶念觀自在菩薩
T20n1050_p0050c07║摩訶薩名者，是人當來遠離生老病死輪迴
T20n1050_p0050c08║之苦，猶如鵝王隨風而去，速得往生極樂世
T20n1050_p0050c09║界，面見無量壽如來聽聞妙法。如是之人而
T20n1050_p0050c10║永不受輪迴之苦，無貪瞋癡、無老病死、無飢
T20n1050_p0050c11║饉苦，不受胎胞生身之苦，承法威力蓮華化
T20n1050_p0050c12║生，常居彼土，侯是觀自在菩薩摩訶薩救度
T20n1050_p0050c13║一切有情，皆得解脫堅固願滿。』是時寶手菩
T20n1050_p0050c14║薩白世尊言：『此觀自在而於何時救度一切
T20n1050_p0050c15║有情皆得解脫堅固願滿？』世尊告言：『有情無
T20n1050_p0050c16║數，常受生死輪迴無有休息。是觀自在為欲
T20n1050_p0050c17║救度如是有情，證菩提道，隨有情類現身說
T20n1050_p0050c18║法，應以佛身得度者即現佛身而為說法，應
T20n1050_p0050c19║以菩薩身得度者即現菩薩身而為說法，應
T20n1050_p0050c20║以緣覺身得度者即現緣覺身而為說法，應
T20n1050_p0050c21║以聲聞身得度者即現聲聞身而為說法，應
T20n1050_p0050c22║以大自在天身得度者即現大自在天身而為
T20n1050_p0050c23║說法，應以那羅延身得度者即現那羅延身
T20n1050_p0050c24║而為說法，應以梵王身得度者即現梵王身
T20n1050_p0050c25║而為說法，應以帝釋身得度者即現帝釋身
T20n1050_p0050c26║而為說法，應以日天子身得度者即現日天
T20n1050_p0050c27║子身而為說法，應以月天子身得度者即現
T20n1050_p0050c28║月天子身而為說法，應以火天身得度者即
T20n1050_p0050c29║現火天身而為說法，應以水天身得度者即
T20n1050_p0051a01║現水天身而為說法，應以風天身得度者即
T20n1050_p0051a02║現風天身而為說法，應以龍身得度者即現
T20n1050_p0051a03║龍身而為說法，應以頻那夜迦身得度者即
T20n1050_p0051a04║現頻那夜迦身而為說法，應以藥叉身得度
T20n1050_p0051a05║者即現藥叉身而為說法，應以多聞天王身
T20n1050_p0051a06║得度者即現多聞天王身而為說法，應以人
T20n1050_p0051a07║王身得度者即現人王身而為說法，應以宰
T20n1050_p0051a08║官身得度者即現宰官身而為說法，應以父
T20n1050_p0051a09║母身得度者即現父母身而為說法。善男子！
T20n1050_p0051a10║觀自在菩薩摩訶薩隨彼有情應可度者，如
T20n1050_p0051a11║是現身而為說法，救諸有情皆令當證如來
T20n1050_p0051a12║涅盤之地。』是時寶手菩薩白世尊言：『我未曾
T20n1050_p0051a13║見聞如是不可思議希有。世尊！觀自在菩薩
T20n1050_p0051a14║摩訶薩有如是不可思議，實未曾有。』佛告：『善
T20n1050_p0051a15║男子！此南贍部洲為金剛窟，彼有無數百千
T20n1050_p0051a16║萬俱胝那庾多阿蘇囉止住其中。善男子！觀
T20n1050_p0051a17║自在菩薩摩訶薩現阿蘇囉身，為是阿蘇囉。
T20n1050_p0051a18║說此大乘莊嚴寶王經。阿蘇囉眾得聞是經，
T20n1050_p0051a19║皆發慈善之心，而以手掌捧觀自在菩薩摩
T20n1050_p0051a20║訶薩足，聽斯正法皆得安樂。若人得聞如是
T20n1050_p0051a21║經王而能讀誦，是人若有五無間業，皆得消
T20n1050_p0051a22║除。臨命終時，有十二如來而來迎之，告是人
T20n1050_p0051a23║言：「善男子！勿應恐怖。汝既聞是大乘莊嚴寶
T20n1050_p0051a24║王經。」示種種道往生極樂世界，有微妙蓋天
T20n1050_p0051a25║冠珥璫上妙衣服。現如是相，命終決定往生
T20n1050_p0051a26║極樂世界。寶手！觀自在菩薩摩訶薩最勝無
T20n1050_p0051a27║比現阿蘇囉身，令彼阿蘇囉當得涅盤之地。』
T20n1050_p0051a28║是時寶手菩薩頭面著地禮世尊足，禮已而
T20n1050_p0051a29║退。」
T20n1050_p0051b01║佛說大乘莊嚴寶王經卷第一