T20n1059_p0103c04║
T20n1059_p0103c05║
T20n1059_p0103c06║No. 1059
T20n1059_p0103c07║千手千眼觀世音菩薩治病合藥
T20n1059_p0103c08║經
T20n1059_p0103c09║
T20n1059_p0103c10║西天竺國三藏伽梵達摩奉　詔譯
T20n1059_p0103c11║爾時佛告阿難言：「此觀世音菩薩所說廣大
T20n1059_p0103c12║圓滿無礙大悲心陀羅尼神呪者，真實不虛。
T20n1059_p0103c13║若有人等所求願，而欲請求觀世音自在菩
T20n1059_p0103c14║薩摩訶薩者，取拙具羅香呪三七遍燒，時
T20n1059_p0103c15║觀世音菩薩必即來到（拙具羅香者，安悉香是也）。
T20n1059_p0103c16║「若有人等橫鬼所著，取弭哩吒那燒作灰，和
T20n1059_p0103c17║淨泥捻作橫鬼形，於千眼像前取鑌鐵刀
T20n1059_p0103c18║子呪一百八遍，段段切斷為一百八遍，即稱
T20n1059_p0103c19║彼名即差永差，還復不著（弭哩吒那，猫兒頭骨是也）。
T20n1059_p0103c20║「若有人等蠱毒所害者，取劫布羅香以和拙
T20n1059_p0103c21║具羅香各等分，以井花水一斗和大上，煮取
T20n1059_p0103c22║半升去滓取汁，於千眼像前呪一百遍，呪即差
T20n1059_p0103c23║（劫布羅香者，龍腦香是也）。
T20n1059_p0103c24║「若有人等為惡毒蛇蠍所螫者，乾薑大小末
T20n1059_p0103c25║呪一七遍著瘡上，立即除愈。
T20n1059_p0103c26║「若有人等邪惡怨敵以邪辭相謨傷害者，取
T20n1059_p0103c27║淨土或麵或蠟捨作彼惡人形相，於千眼像
T20n1059_p0103c28║前，取鑌鐵刀子呪一百八遍，一呪一截一
T20n1059_p0103c29║稱其名，燒盡一百八段，彼人即歡喜修身厚
T20n1059_p0104a01║重相愛恭敬，彼是無怨。
T20n1059_p0104a02║「若有人等患眼精壞者，若有清盲暗者、若白
T20n1059_p0104a03║暈赤瞙無光明者，取呵梨勒果、菴摩勒果、鞞
T20n1059_p0104a04║醯勒果三各一顆，擣破油下篩，當研時唯
T20n1059_p0104a05║須淨護，莫令新產婦人及狗見，口中念佛，以
T20n1059_p0104a06║白蜜若人乳汁和封眼中者，其人乳汁要須
T20n1059_p0104a07║男孩子母乳汁，若女兒乳汁者，成其藥和竟
T20n1059_p0104a08║者，還須千眼像前呪一千八遍，著眼中，滿七
T20n1059_p0104a09║日在深室內，慎風房室、五辛、諸不淨物，即得
T20n1059_p0104a10║精還明淨光盛。
T20n1059_p0104a11║「若有人等患虐鬼病者，取虎豹犲狼虎呪三
T20n1059_p0104a12║七遍，彼著身上即差。師子皮最上。
T20n1059_p0104a13║「若有人等被蛇螫，取被螫人結𦡲呪三七遍，
T20n1059_p0104a14║著瘡中即差（結聹者，所聹耳穴內結耳屎是也）。
T20n1059_p0104a15║「若有人等患惡痓入心悶絕欲死者，取桃膠
T20n1059_p0104a16║一丸，大小亦如桃實大，以清水一升和煎，取
T20n1059_p0104a17║半升呪七遍，頓服盡即差。其藥莫令婦人煮，
T20n1059_p0104a18║須淨護造也。夫諸藥造，不須人無驗。
T20n1059_p0104a19║「若有人等患傳屍鬼氣伏連病者，取拙具羅
T20n1059_p0104a20║香呪三七遍，燒熏鼻孔中。又取七丸如菟失
T20n1059_p0104a21║大，呪二七遍吞即差。慎酒肉、五辛及惡罵。又
T20n1059_p0104a22║取摩那屎羅和白芥子，印成鹽呪三七遍，於
T20n1059_p0104a23║病者床下燒，其作病鬼身即壁裂也，鬼逆走
T20n1059_p0104a24║不敢住也（摩那屎羅者，雄黃是也。白者，淨也。印成鹽，美是也）。
T20n1059_p0104a25║「若有人等患一邊偏風，耳鼻不通、手脚不便
T20n1059_p0104a26║者，取胡麻油內木香煎，呪三七遍，摩拭身
T20n1059_p0104a27║上，永得除差。又取純牛蘇呪三七遍，摩身上
T20n1059_p0104a28║差好。若有婦人患產難者，取胡麻油呪三七
T20n1059_p0104a29║遍，摩產婦臍中及玉門中，若令口吞易生。若
T20n1059_p0104b01║有女人懷妊死腹中者，取阿婆末唎草一大
T20n1059_p0104b02║兩，以水二升和煮，絞去滓，取一升汁，呪三七
T20n1059_p0104b03║遍，服即出，一無苦痛。若不出胎衣者，亦服此
T20n1059_p0104b04║藥即出差（阿婆末唎草，牛膝草是也）。
T20n1059_p0104b05║「若有人等卒患心痛不可忍者，為道屍疰取
T20n1059_p0104b06║杜嚕香如乳頭成者一丸，呪三七遍，口中嚼
T20n1059_p0104b07║咽不限多小，令變吐即差。慎五辛、酒肉油物、
T20n1059_p0104b08║諸不淨物及房內（杜嚕香者，薰陸香是也）。
T20n1059_p0104b09║「若有人等被大燒瘡者，取熱瞿摩夷呪二七
T20n1059_p0104b10║遍，塗瘡上即差（瞿摩夷者，烏牛屎是也）。
T20n1059_p0104b11║「若有人等患蛔虫齩心痛者，取骨嚕末遮半
T20n1059_p0104b12║升，呪三七遍，服即差。若重者，一升，虫即如綟
T20n1059_p0104b13║索出來差（骨嚕末遮者，白馬屎也）。
T20n1059_p0104b14║「若有人等患下瘡者，取菱霄葉搗絞取汁，呪
T20n1059_p0104b15║三七遍，夜臥著眼中即差。若須用白牡馬失
T20n1059_p0104b16║汁，呪三七遍，如上差（骨魯怛佉者，新驢糞是也）。
T20n1059_p0104b17║「若有人等患腹中病痛者，取井花水和印成
T20n1059_p0104b18║鹽二顆，呪三七遍，服半升即差。
T20n1059_p0104b19║「若有人等患赤眼者，及眼中有努肉，及有翳
T20n1059_p0104b20║者，取奢弭葉搗，綟取汁，呪七遍，𣷽濱錢一宿
T20n1059_p0104b21║更呪七遍，著眼中即差（奢弭葉者，苟杞葉是也）。
T20n1059_p0104b22║「若有人等患畏夜不安、恐怖出入驚怕者，白
T20n1059_p0104b23║線作索，呪三七遍，作二十一結繫項，恐即除。
T20n1059_p0104b24║非但除怖，亦得福生、滅罪、壽命延長。
T20n1059_p0104b25║「若有人等於家內橫起災難者，取石榴枝等
T20n1059_p0104b26║截一千段，兩頭塗蘇酪蜜，一呪一燒，盡一千
T20n1059_p0104b27║八遍，一切災難患悉除滅。要在千眼像前作
T20n1059_p0104b28║之。
T20n1059_p0104b29║「若取白昌蒲呪一百八遍，繫著右臂上，一
T20n1059_p0104c01║切聞處論議得勝。
T20n1059_p0104c02║「若取奢弭葉、若枝柯寸截，兩頭塗真牛蘇、白
T20n1059_p0104c03║蜜、牛酪，一呪一燒，盡一千八段。日別三時，時
T20n1059_p0104c04║別一百遍，滿七日，呪師自悟通智。
T20n1059_p0104c05║「若有行人欲降諸大力鬼神者，取阿利瑟迦
T20n1059_p0104c06║紫呪三七遍，火中燒，還須蘇酪蜜。要須於
T20n1059_p0104c07║悲像前作之（阿梨瑟迦紫者，木槵子是也）。
T20n1059_p0104c08║「若取胡盧遮那一大兩，著流漓瓶中，置大悲
T20n1059_p0104c09║像前，呪一千八遍，塗身點額，一切天龍鬼神
T20n1059_p0104c10║人及非人皆悉歡喜（胡盧遮那，牛黃是也）。
T20n1059_p0104c11║「若有人身被杻械枷鎖者，取白領失呪一百
T20n1059_p0104c12║八遍，塗於手上、用摩杻械枷鎖者，即自解脫。
T20n1059_p0104c13║「若有夫婦不和狀如水火者，取鴛鴦尾，於大
T20n1059_p0104c14║悲心像前呪一千八遍，上帶之，彼是即終
T20n1059_p0104c15║身歡喜相愛敬。
T20n1059_p0104c16║「若有人等被虫食田苗及五菓子者，取淨灰
T20n1059_p0104c17║砂呪一千八遍，散田四邊，虫退散也。若有
T20n1059_p0104c18║諸菓樹，兼呪水一百八遍乃至一千八遍，灑
T20n1059_p0104c19║著樹上，虫不敢食害菓也。
T20n1059_p0104c20║「若有人等逢鬼，口禁吐沫、不知人色、應急死
T20n1059_p0104c21║者，取虎魄玉細屑呪一百八遍，以酒令服。又
T20n1059_p0104c22║取骨嚕萬異絞汁，呪二七遍令服。又造其
T20n1059_p0104c23║額上鬼神建，呪一百一八遍即差（骨嚕萬異者，白馬屎是也）。
T20n1059_p0104c24║「若有人等被湯爛傷者，取木灰和水，呪三七
T20n1059_p0104c25║遍，泥瘡上，日三遍。又熱瞿摩夷呪三七遍，塗
T20n1059_p0104c26║瘡上即差。
T20n1059_p0104c27║「若有人等食諸畜生災毒煩心悶欲死者，取
T20n1059_p0104c28║淨土一升，以水三升煮取一升汁，呪三七遍，
T20n1059_p0104c29║令服即差。
T20n1059_p0105a01║「若有人等卒得諸腫𤹿者，取蕪菁葉搗，和清
T20n1059_p0105a02║酒，呪三七遍，𭡺腫上即差。
T20n1059_p0105a03║「若有人等惡腫入腹欲死者，取瞿摩夷燒和
T20n1059_p0105a04║酒，呪三七遍塗腫上。又口令服即差。
T20n1059_p0105a05║「若有人等患鼻大衄下欲死者，取生蓬萊和
T20n1059_p0105a06║水煮取汁，不限大小，呪三七遍令吞即留生。
T20n1059_p0105a07║「若有人等亦血痢血者，取桃脂大如鷄子，呪
T20n1059_p0105a08║三七遍令吞即差。
T20n1059_p0105a09║「若有人等患喈咳者，取桃子人一升，熱火和
T20n1059_p0105a10║𥹋糖，呪一百八遍，頓令服盡。乃至須造三四
T20n1059_p0105a11║劑，病即愈。
T20n1059_p0105a12║「若有人患大便孔癢名，取草纏羅菓，熱細末
T20n1059_p0105a13║和糖，呪一百八遍塗孔，日三，即差（草纏羅菓者，菟糸子是也）。
T20n1059_p0105a14║「若有人患大便不通，取葵子二升，以水四升
T20n1059_p0105a15║煮，取一升汁，呪三七遍，數服即下。
T20n1059_p0105a16║「若有人患小便不通者，取瞿摩犢夷絞取汁，
T20n1059_p0105a17║呪三七遍，令服即愈（瞿摩夷者，犢牛子之失是也）。
T20n1059_p0105a18║「若有人等患小便不通者，取房內樑上塵細
T20n1059_p0105a19║下篩，以三指撮，和清水，呪三七遍服差。
T20n1059_p0105a20║「若有人等小便數忽起者、若去斗許者，取括
T20n1059_p0105a21║樓根一兩，以清水三升煮，絞取半汁，呪三
T20n1059_p0105a22║七遍若一百八遍，頓服即差。
T20n1059_p0105a23║「若有婦人任身卒得病，煮取小豆五升、豉三
T20n1059_p0105a24║升，以清水一斗煮，取三升汁，呪一百八遍，分
T20n1059_p0105a25║為二服，即差病產生安樂。
T20n1059_p0105a26║「若有婦人患倒子產難生欲死者，取蓬萊一
T20n1059_p0105a27║升，以水三升煮取一升汁，呪三七遍，令服即
T20n1059_p0105a28║生無病。
T20n1059_p0105a29║「若有小兒患夜啼不安眠者，其兒目下書鬼
T20n1059_p0105b01║之字，呪三七遍三唾，即差息。
T20n1059_p0105b02║「若有小兒頭生諸瘡者，取瞿摩摩角鰓燒末，
T20n1059_p0105b03║和猪暏，呪三七遍，塗瘡上即差（半角中子）。
T20n1059_p0105b04║「若有小兒患舌腫不能哺乳者，取東方乘汁，
T20n1059_p0105b05║呪一百八遍塗舌立愈。
T20n1059_p0105b06║「若有小兒口中生瘡不能食者，取黃連根細
T20n1059_p0105b07║搗篩下，以和男子母乳汁，呪三七遍，塗口瘡
T20n1059_p0105b08║上即差。」
T20n1059_p0105b09║爾時觀世音菩薩摩訶薩告諸大眾言：「若於
T20n1059_p0105b10║如來般涅槃，末世眾生造蓬口諸疾病應
T20n1059_p0105b11║在無量，是故我今說療治法亦復如是。若比
T20n1059_p0105b12║丘、比丘尼、優婆塞、優婆夷、善男子善女人等，
T20n1059_p0105b13║若能受持此療治法救眾生苦者，當知是即
T20n1059_p0105b14║我化身，以大悲心救眾生故，必我到其所，作
T20n1059_p0105b15║諸法令有勝驗。是人受持大悲心隨心自在
T20n1059_p0105b16║陀羅尼神妙章句能救世間苦，是人如我、無
T20n1059_p0105b17║異我身也。
T20n1059_p0105b18║「若有淨信男子女人，有能受持是救苦陀羅
T20n1059_p0105b19║尼呪者，持世翳法雖療諸病，以慈心故，必以
T20n1059_p0105b20║至心應呪一百八遍，觀音力故無不著者。若
T20n1059_p0105b21║有眾生能持我法，其人若在命終時，我急迎
T20n1059_p0105b22║來，以無邊樂乘寶雲車速令往生安樂世界，
T20n1059_p0105b23║蓮華化生成佛不久。」
T20n1059_p0105b24║爾時釋迦牟尼佛讚觀世音菩薩言：「善哉善
T20n1059_p0105b25║哉！大士！如是如是，如汝所說。若有善士善女
T20n1059_p0105b26║等，以一分藥施疾病者，現在得福滅罪，於
T20n1059_p0105b27║當來世福報無盡，生生世世受無病身、受諸
T20n1059_p0105b28║快樂，天上人中受諸勝利，天上人中壽命無
T20n1059_p0105b29║量，得道不久。」
T20n1059_p0105c01║爾時會中大眾菩薩摩訶薩等，梵釋四王、天、
T20n1059_p0105c02║龍、夜叉、諸神鬼王、人非人等，聞佛所說皆大
T20n1059_p0105c03║歡喜，信受頂禮迴向奉行。
T20n1059_p0105c04║千手千眼觀世音菩薩療病合藥經