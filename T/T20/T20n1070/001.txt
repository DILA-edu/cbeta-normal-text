T20n1070_p0149a11║
T20n1070_p0149a12║
T20n1070_p0149a13║No. 1070 [No. 1071, cf. No. 901(Fasc. 4)]
T20n1070_p0149a14║佛說十一面觀世音神呪經
T20n1070_p0149a15║
T20n1070_p0149a16║周宇文氏天竺三藏耶舍崛多譯
T20n1070_p0149a17║如是我聞：一時佛在王舍城耆闍崛山中，與
T20n1070_p0149a18║無量菩薩摩訶薩大眾俱前後圍繞。爾時觀
T20n1070_p0149a19║世音菩薩摩訶薩，與無數持呪賢聖俱，前後
T20n1070_p0149a20║圍繞來詣佛所。到佛所已，五體投地頂禮佛
T20n1070_p0149a21║足。禮佛足已，繞佛三匝却坐一面。時觀世音
T20n1070_p0149a22║菩薩白佛言：「世尊！我有心呪名十一面，此心
T20n1070_p0149a23║呪十一億諸佛所說。我今說之，為一切眾生
T20n1070_p0149a24║故，欲令一切眾生念善法故，欲令一切眾生
T20n1070_p0149a25║無憂惱故，欲除一切眾生病故，為一切障難
T20n1070_p0149a26║災怪惡夢欲除滅故，欲除一切橫病死故，欲
T20n1070_p0149a27║除一切諸惡心者令調柔故，欲除一切諸魔
T20n1070_p0149a28║鬼神障難不起故。世尊！我未曾見若天若魔
T20n1070_p0149a29║若梵若帝釋、若沙門若婆羅門等，有能受持
T20n1070_p0149b01║如是呪者，若讀若誦、書寫流布，或以此呪防
T20n1070_p0149b02║護其身，或以此呪呪水澡浴其身。或入陣鬪
T20n1070_p0149b03║戰、或為毒所中，誦此呪故，一切諸橫無所能
T20n1070_p0149b04║為，唯宿殃不除。此呪一切諸佛所念，我此
T20n1070_p0149b05║呪一切諸佛所說。世尊！我憶過恒河沙數劫
T20n1070_p0149b06║外，有一佛名百蓮華眼頂無障礙功德光明
T20n1070_p0149b07║王如來。我於爾時，在彼佛所作大持呪仙人
T20n1070_p0149b08║中王，於彼佛所方得此呪。得此呪時，十方諸
T20n1070_p0149b09║佛皆覩目前，覩見佛已忽然即得無生法忍。
T20n1070_p0149b10║當知此呪有如是神力，亦能利益無量眾生。
T20n1070_p0149b11║是故當知善男子善女人，有能晝夜殷懃讀
T20n1070_p0149b12║誦勿令忘失，誦此呪時更莫他緣。於晨朝時
T20n1070_p0149b13║洗浴其身，若不洗浴當漱口澡手，誦持此呪
T20n1070_p0149b14║一百八遍，持此呪者現身即得十種果報。何
T20n1070_p0149b15║等為十？一者身常無病；二者恒為十方諸佛
T20n1070_p0149b16║憶念；三者一切財物衣服飲食自然充足恒
T20n1070_p0149b17║無乏少；四者能破一切怨敵；五者能使一切
T20n1070_p0149b18║眾生皆生慈心；六者一切蠱毒一切熱病無
T20n1070_p0149b19║能侵害；七者一切刀杖不能為害；八者一切
T20n1070_p0149b20║水難不能漂溺；九者一切火難不能焚燒；十
T20n1070_p0149b21║者不受一切橫死。是名為十。現身復得四種
T20n1070_p0149b22║果報。何者為四？一者臨命終時得見十方無
T20n1070_p0149b23║量諸佛；二者永不墮地獄；三者不為一切禽
T20n1070_p0149b24║獸所害；四者命終之後生無量壽國。世尊！我
T20n1070_p0149b25║念過恒河沙數劫，復過恒河沙數劫，復過無
T20n1070_p0149b26║量恒河沙數劫，爾時有佛名曼陀羅香如來。
T20n1070_p0149b27║我於彼佛為優婆塞身，於彼佛所復得此呪。
T20n1070_p0149b28║得此呪已，於四萬劫超生死際。說此呪時，得
T20n1070_p0149b29║一切諸佛大慈大悲大喜大捨智慧藏法門。
T20n1070_p0149c01║以此法門力故，能救一切眾生，一切牢獄繫
T20n1070_p0149c02║閉、杻械枷鎖、臨當刑戮、水火等難種種苦惱，
T20n1070_p0149c03║我恒救護令得解脫。一切夜叉羅剎，以此呪
T20n1070_p0149c04║力，令此羅剎皆發善心功德具足，即發阿耨
T20n1070_p0149c05║多羅三藐三菩提心。我此神呪有如是力。設
T20n1070_p0149c06║復有人犯四波羅夷及五逆罪，能讀誦此呪
T20n1070_p0149c07║一遍者，一切根本重罪悉得除滅。誦此呪者
T20n1070_p0149c08║有如是功德，況復有人依此經教受持呪者，
T20n1070_p0149c09║當知是人於萬萬億那由他那由他諸佛所
T20n1070_p0149c10║曾聞此法今還得聞，況復受持讀誦晝夜不
T20n1070_p0149c11║忘者。是人若心所念者，我滿其願。若復有人
T20n1070_p0149c12║於十四日朝或十五日，以香湯洗浴其身，著
T20n1070_p0149c13║新淨衣，一上廁一洗浴，如此淨衣不得上
T20n1070_p0149c14║廁。行此法時竟日不食，至於明旦，其道場中
T20n1070_p0149c15║置觀世音像，懸雜色幡蓋香華供養。初入道
T20n1070_p0149c16║場時，必須殷重至心諸十方諸佛慇懃懺悔。
T20n1070_p0149c17║懺悔已訖，在於像前敷一坐具，胡跪恭敬至
T20n1070_p0149c18║心誦持此呪。行此法者，當知是人得四萬劫
T20n1070_p0149c19║離生死際。世尊！我觀世音菩薩名字難可得
T20n1070_p0149c20║聞。若復有人稱十萬億諸佛名字，或復有人
T20n1070_p0149c21║稱觀世音菩薩名字者，彼二人福正等無異。」
T20n1070_p0149c22║爾時觀世音菩薩白佛言：「世尊！若善男子善
T20n1070_p0149c23║女人及一切眾生，晝夜慇懃稱我名者，皆得
T20n1070_p0149c24║阿毘跋致地，現身得離一切苦惱，一切障難
T20n1070_p0149c25║一切怖畏及三業罪悉得除滅。況復有人依
T20n1070_p0149c26║此經教如法修行，當知是人即得阿耨多羅
T20n1070_p0149c27║三藐三菩提心如在掌中。」佛告觀世音菩薩
T20n1070_p0149c28║摩訶薩言：「善哉善哉！善男子！汝乃能於一切
T20n1070_p0149c29║眾生起大慈大悲心。善男子！當知汝等以此
T20n1070_p0150a01║神力救護一切眾生，必得成就阿耨多羅三
T20n1070_p0150a02║藐三菩提心無有疑也。」佛告觀世音菩薩摩
T20n1070_p0150a03║訶薩言：「善男子！如此神呪，我亦受持我亦印
T20n1070_p0150a04║可。善男子！汝今說之。」爾時觀世音菩薩摩訶
T20n1070_p0150a05║薩從坐而起，偏袒右肩胡跪合掌，右膝著地，
T20n1070_p0150a06║五體投地頂禮佛足，禮佛足已却坐一面，白
T20n1070_p0150a07║佛言：「世尊！我今當承佛神力而說呪曰：
T20n1070_p0150a08║「南無佛陀耶　南無達摩耶　南無僧伽耶
T20n1070_p0150a09║　南無若那娑伽羅　毘盧遮那耶　多他伽多
T20n1070_p0150a10║耶　南無阿利耶跋路　吉帝攝婆羅耶　菩
T20n1070_p0150a11║提薩埵耶　摩訶薩埵耶　摩訶伽樓膩伽耶
T20n1070_p0150a12║　南無薩婆哆他伽帝毘耶　阿羅訶陀毘耶
T20n1070_p0150a13║　三藐三佛提毘耶　多姪他　唵陀羅陀羅
T20n1070_p0150a14║地利地利　豆樓豆樓　壹知　跋知　遮離
T20n1070_p0150a15║　遮離　鉢遮離　鉢遮離　鳩蘇咩鳩蘇摩
T20n1070_p0150a16║婆離　伊利彌利脂致　闍羅摩波那耶　冒
T20n1070_p0150a17║地薩埵　摩訶伽　盧尼迦　娑波呵」
T20n1070_p0150a18║爾時觀世音菩薩白佛言：「世尊！此呪有如是
T20n1070_p0150a19║神力，最為上首。」復說呪曰：「南無阿利耶跋
T20n1070_p0150a20║路吉諦　攝婆羅耶　菩提薩埵耶　摩訶薩
T20n1070_p0150a21║埵耶　多姪他　呵呵呵呵　一離彌離脂離
T20n1070_p0150a22║毘離詰離醯離　娑波呵」時觀世音菩薩
T20n1070_p0150a23║白佛言：「世尊！此呪名呪水呪衣呪。若復有人
T20n1070_p0150a24║入道場時，先以此呪呪水七遍以浴其身，浴
T20n1070_p0150a25║其身已復以此呪呪衣七遍著入道場。」
T20n1070_p0150a26║「南無阿利耶　跋路吉氐攝婆羅耶　菩提
T20n1070_p0150a27║薩埵耶　摩訶薩埵耶　多姪他　晝樓晝樓
T20n1070_p0150a28║　呵呵呵呵　娑波呵」「此名呪香呪。初入
T20n1070_p0150a29║道場時呪香七遍，然後乃燒。」
T20n1070_p0150b01║「南無佛陀耶　南無達摩耶　南無僧伽耶
T20n1070_p0150b02║　南無阿利耶　跋路吉氐攝婆羅耶　菩提
T20n1070_p0150b03║薩埵耶　摩訶薩埵耶　摩訶伽樓尼伽耶
T20n1070_p0150b04║多姪他　私利私利地利　地利地利私利
T20n1070_p0150b05║　娑波呵」「此名呪華呪油呪。呪花散佛、呪
T20n1070_p0150b06║油然燈，各呪百遍。」
T20n1070_p0150b07║「南無佛陀耶　南無達摩耶　南無僧伽耶
T20n1070_p0150b08║　南無阿利耶　跋路吉氐攝婆羅耶　菩提
T20n1070_p0150b09║薩埵耶　摩訶薩埵耶　多姪他娑第　娑第
T20n1070_p0150b10║　娑地娑地　藪茶藪茶　娑波呵」「此名呪
T20n1070_p0150b11║食呪。獻佛食時，所有飲食及諸雜果，先呪二
T20n1070_p0150b12║十一遍然後乃獻。」
T20n1070_p0150b13║「南無佛陀耶　南無達摩耶　南無僧伽耶
T20n1070_p0150b14║　南無阿利耶　跋路吉氐攝婆羅耶　菩提
T20n1070_p0150b15║薩埵耶　摩訶薩埵耶　摩訶伽樓尼伽耶
T20n1070_p0150b16║　多姪他　訶私陀私　呼樓呼樓周樓　蘇樓
T20n1070_p0150b17║　蘇樓　娑波呵」「此名呪火呪。用蘇曼木
T20n1070_p0150b18║然火，別以蘇曼木寸截三十一段，用酪酥蜜
T20n1070_p0150b19║三種和之，取蘇曼木段塗酪酥蜜，呪之一遍
T20n1070_p0150b20║擲著火中，盡三十一段次第而呪，呪已然後
T20n1070_p0150b21║如法修行。」
T20n1070_p0150b22║「南無佛陀耶　南無達摩耶　南無僧伽耶
T20n1070_p0150b23║　南無阿利耶　跋路吉氐攝婆羅耶　菩提
T20n1070_p0150b24║薩埵耶　摩訶薩埵耶　摩訶伽樓尼伽耶
T20n1070_p0150b25║　多姪他　伊利　彌利　脂利彌利　提利醯
T20n1070_p0150b26║利　娑波呵」
T20n1070_p0150b27║「此呪名結界呪。或呪水用之散著四方，或呪
T20n1070_p0150b28║芥子散著四方，或呪淨灰散著四方，各呪七
T20n1070_p0150b29║遍。」
T20n1070_p0150c01║「南無佛陀耶　南無達摩耶　南無僧伽耶
T20n1070_p0150c02║　南無阿利耶跋路　吉氐攝婆羅耶　菩提
T20n1070_p0150c03║薩埵耶　摩訶薩埵耶　摩訶伽樓尼伽耶
T20n1070_p0150c04║　多姪他　賴致帝利脂致　伽車　伽車　婆
T20n1070_p0150c05║伽畔　阿利耶跋路　吉氐攝婆羅耶　娑
T20n1070_p0150c06║婆婆能　娑波呵」
T20n1070_p0150c07║「行道訖竟，誦此呪七遍繞觀世音。此呪別更
T20n1070_p0150c08║有神力。若有人患寒熱病者，或一日一發或
T20n1070_p0150c09║二日一發或三日一發，以此呪之悉得除愈。
T20n1070_p0150c10║「若被惡鬼打之，或被鬼子母所打，或被羅剎
T20n1070_p0150c11║女打之，或被毘舍闍鬼打之，或被富單那鬼
T20n1070_p0150c12║打之，或被顛鬼打之，或患丁腫或患漏，或體
T20n1070_p0150c13║生瘡疱，或被蛇螫或蠍螫，一切毒蟲所螫之
T20n1070_p0150c14║者，以黃土作泥呪之七遍，塗其螫處悉得除
T20n1070_p0150c15║愈。若患風病，呪酥七遍，塗其患處并服之即
T20n1070_p0150c16║得除愈。或患偏風耳鼻不通，以青木香用胡
T20n1070_p0150c17║麻油，樺皮上煮之，并呪七遍，塗其患處即得
T20n1070_p0150c18║除愈。所有疾病，用此呪治悉得除愈。此呪神
T20n1070_p0150c19║力說不可盡，我依經教略而言之。」
T20n1070_p0150c20║爾時觀世音菩薩摩訶薩白佛言：「世尊！若有
T20n1070_p0150c21║善男子善女人，有能依觀世音教作法者，彼
T20n1070_p0150c22║善男子善女人須用白旃檀作觀世音像，其
T20n1070_p0150c23║木要須精實不得枯篋，身長一尺三寸，作十
T20n1070_p0150c24║一頭。當前三面作菩薩面，左廂三面作瞋
T20n1070_p0150c25║面，右廂三面似菩薩面狗牙上出，後有一面
T20n1070_p0150c26║作大笑面，頂上一面作佛面。面悉向前後
T20n1070_p0150c27║著光。其十一面各戴花冠，其花冠中各有阿
T20n1070_p0150c28║彌陀佛。觀世音左手把澡瓶，瓶口出蓮花。展
T20n1070_p0150c29║其右手以串瓔珞施無畏手，其像身須刻出
T20n1070_p0151a01║纓珞莊嚴。爾時其人造此像已，欲求心中所
T20n1070_p0151a02║願者，從月一日入道場至十五日。入道場時
T20n1070_p0151a03║一上廁一洗浴，須淨衣三具，一日之中三時
T20n1070_p0151a04║換衣。於晨朝時著一具，中時著一具，向暮著
T20n1070_p0151a05║一具。其淨衣不著上屏。行道之人一食長齋，
T20n1070_p0151a06║不食餘味，唯食大麥乳糜。安道場之處必須
T20n1070_p0151a07║淨室，泥拭鮮潔香泥塗地，復以香水灑地。在
T20n1070_p0151a08║其室中量七肘地縱廣正等，四角竪柱，周匝
T20n1070_p0151a09║懸幡。處中施一高座，置觀世音像，像面向西。
T20n1070_p0151a10║以種種華散其道場，唯燒沈水、蘇合等香。從
T20n1070_p0151a11║一日至七日，一日三時誦呪，晨朝誦一百八
T20n1070_p0151a12║遍，中時一百八遍，向暮一百八遍，未須獻
T20n1070_p0151a13║食。從八日中時至十三日，日別一獻種種飲
T20n1070_p0151a14║食及餘果子。所獻之食不著槃上，唯敷淨草
T20n1070_p0151a15║上置飲食。於十四日十五日，倍加上妙香華
T20n1070_p0151a16║以為供養。種種餚饍及餘雜果，倍勝於前以
T20n1070_p0151a17║為獻佛。其行者唯敷莎草為座，胡跪恭敬面
T20n1070_p0151a18║正向像。於十四十五日，在其像前然旃檀
T20n1070_p0151a19║火，須蘇摩油一升，淨銅器盛之，置行者前。復
T20n1070_p0151a20║須沈水香麁細如筋，寸截滿一千八段。爾時
T20n1070_p0151a21║行者從十五日中後，取一沈水段，塗蘇摩油
T20n1070_p0151a22║呪之一遍，擲著旃檀火中。如是次第盡一千
T20n1070_p0151a23║八段。爾時行者於其二日全不得食，至十五
T20n1070_p0151a24║日夜，時觀世音來入道場，其旃檀像自然
T20n1070_p0151a25║動搖。其像動時，三千大千世界俱時振動。其
T20n1070_p0151a26║像頂上佛面出聲讚行者言：『善哉善哉！善男
T20n1070_p0151a27║子！我來看汝。所有願者，今悉滿足。』時有四願。
T20n1070_p0151a28║其四者何？一者願不離坐處即得騰空而去
T20n1070_p0151a29║自在無礙；二者願在於一切賢聖中得無障
T20n1070_p0151b01║礙；三者願作持呪仙人中王；四者願現身即
T20n1070_p0151b02║得隨逐觀世音。是名四願。爾時行者於四願
T20n1070_p0151b03║中隨意乞者，時觀世音即與一願。其四願中
T20n1070_p0151b04║若不得已，至後月十五日朝更立道場，於道
T20n1070_p0151b05║場中置像一軀，其中有舍利者。還以十一面
T20n1070_p0151b06║觀世音像置舍利像邊，須花一千八莖。其行
T20n1070_p0151b07║者在於像前敷草為坐胡跪恭敬，取其一花
T20n1070_p0151b08║呪之一遍散著像上。如是次第盡一千八花。
T20n1070_p0151b09║盡其花已，時觀世音像正前菩薩面出大雷
T20n1070_p0151b10║聲，爾時行者安心定意不得恐怖。雷聲出時
T20n1070_p0151b11║一切振動。爾時行者口常誦呪，雷聲出時即
T20n1070_p0151b12║當乞願，發聲唱言：『南無觀世音！弟子何時能
T20n1070_p0151b13║救一切眾生苦惱？何時當能滿一切眾生願？』
T20n1070_p0151b14║時觀世音隨願即與。當與願時，天龍八部諸
T20n1070_p0151b15║鬼神等無能障難。
T20n1070_p0151b16║「若月蝕時，用赤銅鉢盛牛酥三兩，於其路地
T20n1070_p0151b17║在觀世音像前，以黃土泥塗地，團圓一尺五
T20n1070_p0151b18║寸，酥鉢置上。從初蝕時誦呪，乃至是月還生
T20n1070_p0151b19║如故，然後始休。取其酥食，須食盡竟，不得
T20n1070_p0151b20║留餘。食此酥已，身中疾病悉得除愈。
T20n1070_p0151b21║「用石雄黃、雌黃二種等分置草葉上，在觀世
T20n1070_p0151b22║音像前誦呪一千八遍。呪已和其暖水洗浴
T20n1070_p0151b23║其身，一切障難、一切惡夢、一切疫病皆得除
T20n1070_p0151b24║愈。
T20n1070_p0151b25║「若有他方怨賊欲來侵境，以此觀世音像面
T20n1070_p0151b26║正向之，種種香華而為供養，取烟脂大如大
T20n1070_p0151b27║豆，誦呪一千八遍，塗像左廂瞋面，令彼怨
T20n1070_p0151b28║敵不能前進。若有國土人民疫病起時，或有
T20n1070_p0151b29║雜類一切畜生疫病死時，安置道場，用白芥
T20n1070_p0151c01║子押取脂使得一升，取紫橿木大如筆管，寸
T20n1070_p0151c02║截滿一千八段。先於像前然紫橿木，其人取
T20n1070_p0151c03║紫橿一段，塗白芥子脂呪之一遍，擲之火中。
T20n1070_p0151c04║盡其段數，皆呪一遍擲著火已，能使一切疫
T20n1070_p0151c05║病悉得除愈。若有人被他厭禱蠱道呪咀
T20n1070_p0151c06║因即成病，如是病者在於像前，用其緋綖一
T20n1070_p0151c07║呪一結，呪之七遍使作七結，繫著像頂逕由
T20n1070_p0151c08║一宿，取繫病人頸即得除愈。若有人卒得
T20n1070_p0151c09║狂病，用其白綖作二十一結呪二十一遍，在
T20n1070_p0151c10║於像前更呪一百八遍，繫著此像正前面頂
T20n1070_p0151c11║上，逕由一宿取繫病人頸。若過二日不差，
T20n1070_p0151c12║還取呪索更呪一百八遍，絞著像頸，復逕一
T20n1070_p0151c13║宿，取繫病人即得除愈。若有惡鬼入人宅中，
T20n1070_p0151c14║須薰陸香一百八顆，在於像前每顆呪一遍
T20n1070_p0151c15║置著火中。盡此香已，所有惡鬼自然散走不
T20n1070_p0151c16║敢停住。
T20n1070_p0151c17║「若有怨讎伺求人便，取其白綖，在於像前結
T20n1070_p0151c18║作一百八結，呪之一百八遍，繫像左廂瞋面
T20n1070_p0151c19║頂上逕由一宿。解取此索，稱彼怨讎名字，一
T20n1070_p0151c20║稱一截，乃盡一百八結恒稱是人名字，所作
T20n1070_p0151c21║不成。若有人相瞋恨者，取五色綖作呪索在
T20n1070_p0151c22║於像前呪之，繫著左廂瞋面頂上逕由一
T20n1070_p0151c23║宿，解取自繁，令彼瞋者自然和解。若有人欲
T20n1070_p0151c24║求善事，取五色綖結作呪索，在於像前呪之
T20n1070_p0151c25║七遍，繫著正前面頂上逕由一宿，解取繫
T20n1070_p0151c26║自身，所求如意。若有人自知身中有障難者，
T20n1070_p0151c27║須種種和香塗其像身，復以香水洗浴其像，
T20n1070_p0151c28║洗浴像已還取此水呪之一百八遍自浴其
T20n1070_p0151c29║身，自浴身已一切障難自然消滅。」說此品時，
T20n1070_p0152a01║一切大眾同時讚言：「善哉善哉！觀世音大士！
T20n1070_p0152a02║乃能救護一切眾生說大神呪。我等大眾亦
T20n1070_p0152a03║當受持。」說此經已，彼諸大眾一時俱起，繞佛
T20n1070_p0152a04║三匝，作禮而去。
T20n1070_p0152a05║佛說十一面觀世音神呪經
T20n1070_p0152a06║此經名金剛大道場神呪經，十萬偈成部，
T20n1070_p0152a07║略出十一面觀世音一品。