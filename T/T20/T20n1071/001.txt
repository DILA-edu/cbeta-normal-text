T20n1071_p0152a08║
T20n1071_p0152a09║
T20n1071_p0152a10║No. 1071 [No. 1070, cf. No. 901(Fasc. 4)]
T20n1071_p0152a11║十一面神呪心經
T20n1071_p0152a12║
T20n1071_p0152a13║大唐三藏法師玄奘奉　詔譯
T20n1071_p0152a14║如是我聞：一時薄伽梵住室羅筏竹笋道場，
T20n1071_p0152a15║與大苾芻眾千二百五十人俱，菩薩摩訶薩
T20n1071_p0152a16║無量無數，慈氏菩薩而為上首。復有無量苾
T20n1071_p0152a17║芻、苾芻尼、鄔波索迦、鄔波斯迦，及諸天、龍、藥
T20n1071_p0152a18║叉、犍達縛、阿素洛、揭路茶、緊捺洛、莫呼洛伽、
T20n1071_p0152a19║鳩畔茶、畢舍遮、人非人等，大眾圍遶、供養、
T20n1071_p0152a20║恭敬、尊重、讚歎而為說法。
T20n1071_p0152a21║爾時觀自在菩薩摩訶薩，與無量俱胝那庾
T20n1071_p0152a22║多百千持呪神仙，前後圍遶來詣佛所。到已
T20n1071_p0152a23║頂禮世尊雙足，右遶三匝退坐一面，白佛言：
T20n1071_p0152a24║「世尊！我有神呪心名十一面，具大威力，十一
T20n1071_p0152a25║俱胝諸佛所說。我今說之，欲利益安樂一切
T20n1071_p0152a26║有情，除一切病故滅一切惡故，為止一切不
T20n1071_p0152a27║吉祥故，為却一切惡夢想故，為遮一切非時
T20n1071_p0152a28║死故，欲令諸惡心者得調淨故，有憂苦者得
T20n1071_p0152a29║安樂故，有怨對者得和解故，魔鬼障礙皆消
T20n1071_p0152b01║滅故，心所願求皆稱遂故。世尊！我不見世間
T20n1071_p0152b02║若天若魔若梵、若沙門若婆羅門等，以此神
T20n1071_p0152b03║呪防護其身，受持讀誦書寫流布，而為一切
T20n1071_p0152b04║災橫魔障、刀杖毒藥、厭禱呪術所能害者。我
T20n1071_p0152b05║亦不見以此神呪隨所住處，若遠若近結作
T20n1071_p0152b06║界已，有能越之來相嬈害，唯除決定惡業應
T20n1071_p0152b07║熟。世尊！彼當證知是事必爾，唯應信受不應
T20n1071_p0152b08║分別，如此則令一切災橫皆悉遠離不得侵
T20n1071_p0152b09║近。此神呪心，一切諸佛同所稱讚、同所隨喜，
T20n1071_p0152b10║一切如來憶持守護。世尊！我憶過去過殑伽
T20n1071_p0152b11║沙等劫前，有佛出世，名百蓮花眼無障礙頂
T20n1071_p0152b12║熾盛功德光王如來應正等覺。我於爾時作
T20n1071_p0152b13║大仙人，從彼世尊受得此呪。得此呪
T20n1071_p0152b14║時見十方佛，應時證得無生法忍。當知此呪
T20n1071_p0152b15║具大威力。是故若有淨信善男子善女人等，
T20n1071_p0152b16║欲受持讀誦此神呪者，應當恭敬至心繫念。
T20n1071_p0152b17║每晨朝時如法清淨，念誦此呪一百八遍。若
T20n1071_p0152b18║能如是，現身獲得十種勝利。何等為十？一
T20n1071_p0152b19║者身常無病；二者恒為十方諸佛攝受；三者
T20n1071_p0152b20║財寶衣食受用無盡；四者能伏怨敵而無所
T20n1071_p0152b21║畏；五者令諸尊貴恭敬先言；六者蠱毒鬼魅
T20n1071_p0152b22║不能中傷；七者一切刀杖所不能害；八者水
T20n1071_p0152b23║不能溺；九者火不能燒；十者終不橫死。復
T20n1071_p0152b24║得四種功德勝利：一者臨命終時得見諸佛；
T20n1071_p0152b25║二者終不墮諸惡趣；三者不因險厄而死；四
T20n1071_p0152b26║者得生極樂世界。世尊！我憶過去過十殑伽
T20n1071_p0152b27║沙等劫，復過於此，有佛出世，名美音香如來
T20n1071_p0152b28║應正等覺。爾時我身作大居士，於彼佛所受
T20n1071_p0152b29║得此呪。得此呪時便於生死，超四萬劫誦持
T20n1071_p0152c01║此呪，復得諸佛大悲智藏一切菩薩解脫法
T20n1071_p0152c02║門。由此威力，能救一切牢獄繫閉、杻械枷鎖、
T20n1071_p0152c03║臨當刑戮、水火風賊、蠱毒厭禱、人非人等種
T20n1071_p0152c04║種苦難。由此我於一切有情，能作歸依、救護、
T20n1071_p0152c05║安慰、洲渚、室宅。以此呪力、攝取一切勃惡藥
T20n1071_p0152c06║叉邏剎娑等、先令發起慈心愍心、然後安
T20n1071_p0152c07║立於阿耨多羅三藐三菩提。世尊！我此神呪
T20n1071_p0152c08║有大威力，若誦一遍即能除滅四根本罪，及
T20n1071_p0152c09║五無間令無有餘，況能如說而修行者。若有
T20n1071_p0152c10║曾於百千俱胝那庾多佛所種諸善根，乃於
T20n1071_p0152c11║今時得聞此呪，況能受持如說行者。若能晝
T20n1071_p0152c12║夜讀誦受持此神呪者，我當令彼所有願求
T20n1071_p0152c13║悉得如意。若有能於半月半月，或第十四日
T20n1071_p0152c14║或第十五日，受持齋戒如法清淨，繫心於我
T20n1071_p0152c15║誦此神呪，便於生死超四萬劫。世尊！我由此
T20n1071_p0152c16║呪，名號尊貴難可得聞。若有稱念百千俱胝
T20n1071_p0152c17║那庾多諸佛名號，復有暫時於我名號至心
T20n1071_p0152c18║稱念，彼二功德平等平等。諸有稱念我名號
T20n1071_p0152c19║者，一切皆得不退轉地，離一切病、脫一切障
T20n1071_p0152c20║一切怖畏，及能滅除身語意惡。況能於我所
T20n1071_p0152c21║說神呪，受持讀誦如說修行，當知是人於無
T20n1071_p0152c22║上菩提則為領受如在掌中。」
T20n1071_p0152c23║爾時世尊讚觀自在菩薩言：「善哉善哉！善男
T20n1071_p0152c24║子！汝乃能於一切有情發起如是大慈悲意，
T20n1071_p0152c25║而欲開示此大神呪。善男子！汝由此方便，能
T20n1071_p0152c26║救脫一切有情所有病苦障難怖畏、身語意
T20n1071_p0152c27║惡，乃至安立一切有情於阿耨多羅三藐三
T20n1071_p0152c28║菩提。善男子！我亦隨喜受汝神呪，汝當說之。」
T20n1071_p0152c29║時觀自在菩薩摩訶薩即從座起，偏袒一肩右
T20n1071_p0153a01║膝著地，而白佛言：「誦此呪者應作是說：
T20n1071_p0153a02║「敬禮三寶。敬禮聖智海遍照莊嚴王如來。敬
T20n1071_p0153a03║禮一切如來應正等覺。敬禮聖觀自在菩薩
T20n1071_p0153a04║摩訶薩大悲者。
T20n1071_p0153a05║「怛姪他闇（一）　達囉　達囉（二）　地𭌆地𭌆（三）　杜嚕
T20n1071_p0153a06║杜嚕（四）　壹𪘨（去聲呼，下同）伐𪘨（五）　折隷折隷（六）　鉢囉
T20n1071_p0153a07║　折隷　鉢囉　折隷（七）　俱素謎（八）　俱蘇摩伐
T20n1071_p0153a08║隷（九）　壹履弭履（十）　止履止徵（知里反）（十一）　社（時賀反）摩
T20n1071_p0153a09║波隷耶（夷何反）（十二）　戍（輸律十）　陀薩埵（十三）　莫訶迦嚧
T20n1071_p0153a10║尼（上聲呼）迦（十四）　莎（去聲呼，下皆同）訶（十五）」
T20n1071_p0153a11║「世尊！此是根本神呪。若有念誦，獲如上說功
T20n1071_p0153a12║德勝利。」
T20n1071_p0153a13║「敬禮三寶。敬禮聖智海遍照。莊嚴王如來。敬
T20n1071_p0153a14║禮一切如來應正等覺。敬禮聖觀自在菩薩
T20n1071_p0153a15║摩訶薩大悲者。
T20n1071_p0153a16║「怛姪他呵呵呵呵（一）　壹隷弭隷（二）　止隷婢隷（三）
T20n1071_p0153a17║　棄（上聲呼）隷呬（上聲呼，下皆同）隷（四）　莎訶（五）」
T20n1071_p0153a18║「世尊！此是呪水及衣呪。若欲入道場，先當洗
T20n1071_p0153a19║浴，後以此呪呪水七遍灑身結淨。復以此呪
T20n1071_p0153a20║呪衣七遍，然後取著。」「敬禮三寶。敬禮聖智海
T20n1071_p0153a21║遍照莊嚴王如來。敬禮一切如來應正等覺。
T20n1071_p0153a22║敬禮聖觀自在菩薩摩訶薩大悲者。
T20n1071_p0153a23║「怛姪他拄（吒古反）嚕拄嚕（一）　呵呵呵呵（二）　莎訶（三）」
T20n1071_p0153a24║「世尊！此是呪香燈呪。若入道場欲燒香供養
T20n1071_p0153a25║時，先以此呪呪香七遍，然後燒之。欲然燈時，
T20n1071_p0153a26║先以此呪呪油七遍，後以然燈。」
T20n1071_p0153a27║「敬禮三寶。敬禮聖智海遍照莊嚴王如來敬
T20n1071_p0153a28║禮一切如來應正等覺。敬禮聖觀自在菩薩
T20n1071_p0153a29║摩訶薩大悲者。
T20n1071_p0153b01║「怛姪他　死履死履（一）　地履地履（二）　死𭌆
T20n1071_p0153b02║地𭌆（三）　莎訶（四）」
T20n1071_p0153b03║「世尊！此是呪華香鬘呪。若入道場欲以花香
T20n1071_p0153b04║鬘供養時，先以此呪呪花七遍，用散尊像。復
T20n1071_p0153b05║以此呪呪香七遍，以塗尊像。復以此呪呪鬘
T20n1071_p0153b06║七遍，以嚴尊像。」「敬禮三寶。敬禮聖智海遍照
T20n1071_p0153b07║莊嚴王如來。敬禮一切如來應正等覺。敬禮
T20n1071_p0153b08║聖觀自在菩薩摩訶薩大悲者。
T20n1071_p0153b09║「怛姪他　娑睇娑睇（一）　死地死地（二）　素（上聲呼，下同）
T20n1071_p0153b10║杜素杜（三）　莎訶（四）」
T20n1071_p0153b11║「世尊！此是呪獻佛供呪。若欲以飲食花果等
T20n1071_p0153b12║供養佛時，先誦此呪呪之二十一遍，然後獻
T20n1071_p0153b13║奉。」「敬禮三寶。敬禮聖智海遍照莊嚴王如來。
T20n1071_p0153b14║敬禮一切如來應正等覺。敬禮聖觀自在菩
T20n1071_p0153b15║薩摩訶薩大悲者。
T20n1071_p0153b16║「怛姪他　末死達死（一）　折𭌆折𭌆（二）　虎嚕虎嚕
T20n1071_p0153b17║（三）　主嚕主嚕（四）　素（上聲呼，下同）嚕素嚕（五）　母嚕母
T20n1071_p0153b18║嚕（六）　莎訶（七）」
T20n1071_p0153b19║「世尊！此是呪薪呪。若欲以上根本神呪隨事
T20n1071_p0153b20║有所作時，先以此呪呪闍底花木一遍，擬用
T20n1071_p0153b21║然火。復別取闍底花木，寸截以為三十一段，
T20n1071_p0153b22║用酪酥蜜漬之經宿。每取一段呪之一遍，即
T20n1071_p0153b23║擲火中乃至皆盡，然後隨事作所應作。」「敬禮
T20n1071_p0153b24║三寶。敬禮聖智海遍照莊嚴王如來。敬禮
T20n1071_p0153b25║一切如來應正等覺。敬禮聖觀自在菩薩摩
T20n1071_p0153b26║訶薩大悲者。
T20n1071_p0153b27║「怛姪他　壹履弭履（一）　比履底（丁里反，下同）履（二）
T20n1071_p0153b28║　止履呬履（三）　莎訶（四）」
T20n1071_p0153b29║「世尊！此是結界呪。欲結界時，先以此呪呪水
T20n1071_p0153c01║七遍散灑四方，或呪芥子或呪淨灰皆至七
T20n1071_p0153c02║遍散四方面，隨心遠近即成界畔而為防護。」
T20n1071_p0153c03║「敬禮三寶。敬禮聖智海遍照莊嚴王如來。敬
T20n1071_p0153c04║禮一切如來應正等覺。敬禮聖觀自在菩薩
T20n1071_p0153c05║摩訶薩大悲者。
T20n1071_p0153c06║「怛姪他　比胝比胝（一）　底胝底胝（二）　止胝止胝
T20n1071_p0153c07║（三）　費（房匪，下同）胝費胝（四）　揭車揭車（五）　薄迦梵（六）　阿
T20n1071_p0153c08║唎耶婆（肥何反）盧枳低濕伐囉（七）　颯縛婆縛（去聲呼）
T20n1071_p0153c09║南（八）　莎訶（九）」
T20n1071_p0153c10║「世尊！此是請我還自宮呪。若所作事竟，請我
T20n1071_p0153c11║還自宮時，應以此呪呪水七遍散灑四方，我
T20n1071_p0153c12║便還去。」
T20n1071_p0153c13║「世尊！如是神呪雖不成立，而亦能作種種事
T20n1071_p0153c14║業，至心念誦無不獲願。若患瘧病或一日一
T20n1071_p0153c15║發或二日一發，或三日一發或四日一發，若
T20n1071_p0153c16║患鬼病、或部多鬼所作、或茶耆（上聲呼）尼所作、或
T20n1071_p0153c17║畢舍遮所作、或羯吒（平聲呼）布怛那所作、或癲
T20n1071_p0153c18║鬼所作、或癎鬼所作、或餘種種惡鬼所作，皆
T20n1071_p0153c19║以此呪呪彼患者一百八遍，即得除愈。若障
T20n1071_p0153c20║重者，用五色縷誦呪作結，一遍一結凡一百
T20n1071_p0153c21║八結，以繫病人頸上或繫臂上，罪障消滅病
T20n1071_p0153c22║即除愈。若患丁腫癰腫、瘻瘡疱瘡、疽瘍癬等
T20n1071_p0153c23║種種惡病，若被刀箭牟矟等傷，蛇蠍蜈蚣
T20n1071_p0153c24║毒蜂等螫，皆以此呪呪之七遍即得除愈。若
T20n1071_p0153c25║障重者，呪黃土埿至一七遍，用塗病處，所苦
T20n1071_p0153c26║得除愈。若患緩風偏風𮌓風、耳聾鼻塞𤺍
T20n1071_p0153c27║風等病，皆應至心念誦此呪，呪彼患者一百
T20n1071_p0153c28║八遍，病即除愈。若障重者，以油或酥煎樺皮
T20n1071_p0153c29║及青木香，每呪七遍即用塗身、或滴耳鼻、或
T20n1071_p0154a01║令服之，所患便愈。若有所餘種種疾病，皆應
T20n1071_p0154a02║至心以此呪之，或自念誦，即得除差。
T20n1071_p0154a03║「世尊！若欲成立此神呪者，應當先以堅好無
T20n1071_p0154a04║隙白栴檀香刻作觀自在菩薩像，長一搩手
T20n1071_p0154a05║半，左手執紅蓮花軍持，展右臂以掛數珠及
T20n1071_p0154a06║作施無畏手。其像作十一面，當前三面作慈
T20n1071_p0154a07║悲相，左邊三面作瞋怒相，右邊三面作白牙
T20n1071_p0154a08║上出相，當後一面作暴惡大笑相，頂上一面
T20n1071_p0154a09║作佛面像。諸頭冠中皆作佛身。其觀自在菩
T20n1071_p0154a10║薩身上，具瓔珞等種種莊嚴。造此像已，欲求
T20n1071_p0154a11║願者，著新淨衣受持齋戒，從白月一日至第
T20n1071_p0154a12║八日，每日三時念誦此呪一百八遍或無量
T20n1071_p0154a13║遍。從此以後於一靜處敷清淨座，安置所
T20n1071_p0154a14║造觀自在菩薩像面向西方，隨力所辦獻諸
T20n1071_p0154a15║飲食，唯燒沈水及蘇合香。行者當食大麥乳
T20n1071_p0154a16║食，如前念誦至第十三日。從此以後所設供
T20n1071_p0154a17║具須倍勝前，行者唯應食三白食，謂乳酪飯。
T20n1071_p0154a18║取菩提樹木像前然火，復取彼木寸截以為
T20n1071_p0154a19║一千八段，用覩嚕色迦香油漬之，每取一段
T20n1071_p0154a20║誦呪一遍擲置火中乃至皆盡。爾時大地岌
T20n1071_p0154a21║然搖震，由此像身亦即運動。從最上面口中
T20n1071_p0154a22║出聲讚行者言：『善哉善哉！善男子！汝能如是
T20n1071_p0154a23║懃苦求願，我當令汝所願滿足。令汝於此騰
T20n1071_p0154a24║空而去，或復令汝所遊無礙，或作持呪仙人
T20n1071_p0154a25║中王，或使如我自在無障。』
T20n1071_p0154a26║「復次行者或於白月第十五日，以十一面觀
T20n1071_p0154a27║自在菩薩像置有佛馱都制多中，著新淨衣
T20n1071_p0154a28║受持齋戒，經一日一夜不飲不食，取蘇末那
T20n1071_p0154a29║花一千八枚，每取一花呪之一遍，擲置像上
T20n1071_p0154b01║乃至皆盡。爾時其像當前一面，口中出聲猶
T20n1071_p0154b02║如雷吼，由此便令大地震動。行者爾時應自
T20n1071_p0154b03║安心，勿生恐怖但念神呪，乞所期願作如是
T20n1071_p0154b04║言：『敬禮聖觀自在菩薩摩訶薩大悲者。我於
T20n1071_p0154b05║何時能與一切有情作大依怙？能滿一切有
T20n1071_p0154b06║情心之所願？』時觀自在便與其願。當與願時，
T20n1071_p0154b07║諸天龍等無有能與作障礙者。復次行者於
T20n1071_p0154b08║月蝕時，取穌一兩銀器盛之，置此像前，念
T20n1071_p0154b09║誦此呪，乃至是月還生如故，便取食之，身中
T20n1071_p0154b10║諸病無不除愈。
T20n1071_p0154b11║「復次行者應等分取雄黃、牛黃，置此像前念
T20n1071_p0154b12║誦此呪一千八遍，以水和之點置眉間，三事
T20n1071_p0154b13║成就如前所說。若和暖水洗浴其身，則一切
T20n1071_p0154b14║障礙、一切惡夢、一切疫病皆得除愈。
T20n1071_p0154b15║「復次若他方怨賊欲來侵境，應取燕脂一
T20n1071_p0154b16║顆，誦此呪呪之一百八遍莊點此像，左邊瞋
T20n1071_p0154b17║面正向彼方，令怨賊軍不得前進。
T20n1071_p0154b18║「復次若國土中人畜疫起，於此像前然住婆
T20n1071_p0154b19║木火，復別取彼木寸截以為一千八段，每取
T20n1071_p0154b20║一段塗芥子油呪之一遍，擲置火中乃至皆
T20n1071_p0154b21║盡。復取緋縷作七呪結，一呪一結，繫置最
T20n1071_p0154b22║上佛面頂上，能令疫病一切消除。疾疫除已，
T20n1071_p0154b23║解去呪索。
T20n1071_p0154b24║「復次若有卒為茶耆（上聲呼）尼、部多鬼等魅著成
T20n1071_p0154b25║病，應取白縷作二十一呪結，一呪一結，繫著
T20n1071_p0154b26║當前慈悲面頂上，經一宿已解取，以繫病人
T20n1071_p0154b27║頸上，病即除愈。若業障重不除愈者，應取此
T20n1071_p0154b28║索更呪一百八遍，繫前所繫像頂上，經一宿
T20n1071_p0154b29║已解取，以繫病人頸上，必得除愈。
T20n1071_p0154c01║「復次若有長病困苦不差，或惡神鬼來入宅
T20n1071_p0154c02║中，應取薰陸香一百八顆，在此像前顆呪一
T20n1071_p0154c03║遍，擲置火中乃至皆盡。復取白縷作二十一
T20n1071_p0154c04║呪結，一呪一結，繫置當前慈悲面頂上，經一
T20n1071_p0154c05║宿已解取，以繫病者頸上，所患除愈惡鬼退
T20n1071_p0154c06║散。
T20n1071_p0154c07║「復次若為怨讎伺求其便，鬪諍厭禱欲作衰
T20n1071_p0154c08║害，應以種種香花等物供養此像，以婆鑠迦
T20n1071_p0154c09║木像前然火，取芸薹子一百八顆，各呪一遍
T20n1071_p0154c10║擲置火中。復取白縷結作一百八結，一呪一
T20n1071_p0154c11║結，繫著此像左邊瞋面頂上，經一宿已解取
T20n1071_p0154c12║此索，稱怨讎名，截一一結各令異處，一稱一
T20n1071_p0154c13║截乃至都盡，今彼怨讎所作不遂自然歸伏。
T20n1071_p0154c14║「復次若人欲求諸善好事，取五色縷結作呪
T20n1071_p0154c15║索一百八結，一呪一結，復於像前呪之七遍，
T20n1071_p0154c16║繫置當前慈悲面頂上，經一宿已解取，繫自
T20n1071_p0154c17║身上，所求如意。
T20n1071_p0154c18║「復次若知身中有諸障難，所求善事多不如
T20n1071_p0154c19║心，衰禍時時無因而至，應以香水浴此像身，
T20n1071_p0154c20║復取此水呪之一百八遍，以浴毘那藥迦像
T20n1071_p0154c21║身。復取呪之一百八遍，自灑其身，一切障難
T20n1071_p0154c22║自然消滅，諸有所求無不如意。」
T20n1071_p0154c23║爾時觀自在菩薩摩訶薩說此經已，一切大
T20n1071_p0154c24║眾同時讚言：「善哉善哉！大士！乃能為欲利益
T20n1071_p0154c25║安樂諸有情故說此神呪。我等隨喜亦願受
T20n1071_p0154c26║持。」爾時大眾歡喜踊躍，遶佛三匝，作禮而
T20n1071_p0154c27║去。
T20n1071_p0154c28║十一面神呪心經