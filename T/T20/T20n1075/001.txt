T20n1075_p0173a01║
T20n1075_p0173a02║
T20n1075_p0173a03║No. 1075 [cf. Nos. 1076, 1077]
T20n1075_p0173a04║佛說七俱胝佛母准提大明陀
T20n1075_p0173a05║羅尼經
T20n1075_p0173a06║
T20n1075_p0173a07║唐天竺三藏金剛智譯
T20n1075_p0173a08║如是我聞：一時薄伽梵在名稱大城祇樹給
T20n1075_p0173a09║孤獨園。爾時世尊思惟觀察，愍念未來諸眾
T20n1075_p0173a10║生故，說過去七俱胝准提如來等佛母准提
T20n1075_p0173a11║陀羅尼，乃至我今同說。即說大明曰：
T20n1075_p0173a12║「娜麼颯哆南（去音，下同）（一）　三藐三勃陀（去音）俱
T20n1075_p0173a13║（去音）胝（上音）南（二）　怛姪（停也反）他（三）　唵（四）
T20n1075_p0173a14║　折隷（五）　主隷（六）　准提（七）　莎嚩（二合）訶（八）」
T20n1075_p0173a15║「若有苾芻、苾芻尼、鄔波索迦、鄔波斯迦，
T20n1075_p0173a16║受持讀誦此陀羅尼，滿九十萬遍，無量劫來
T20n1075_p0173a17║五無間等一切諸罪悉滅無餘，所在生處
T20n1075_p0173a18║皆得值遇諸佛菩薩，所有資具隨意充足，無
T20n1075_p0173a19║量百生常得出家。若是在家菩薩，修持戒行
T20n1075_p0173a20║堅固不退，速得成就無上菩提，恒生天上，常
T20n1075_p0173a21║為諸天之所愛敬亦常守護。若下生人間，當
T20n1075_p0173a22║為帝王家子或貴族家生，其家無有災橫
T20n1075_p0173a23║病苦之所惱害，不墮三惡道趣，諸有所作
T20n1075_p0173a24║無不諧偶，所出言教人皆信受。誦此陀羅尼
T20n1075_p0173a25║滿十萬遍者，得見聲聞、緣覺、菩薩、諸佛。若
T20n1075_p0173a26║有重罪不得見者，更誦滿十萬遍，即境界中
T20n1075_p0173a27║吐出黑飯，或見昇於宮殿、或登白山及上
T20n1075_p0173a28║樹，或見大池旋水，或騰空自在，或見天女與
T20n1075_p0173a29║妙言辭，或見大集會中聽說妙法，或見拔髮
T20n1075_p0173b01║自身剃頭，或喫酪飯飲白甘露，或渡大海或
T20n1075_p0173b02║浮大河，或昇師子座或見菩提樹，或上船
T20n1075_p0173b03║或見沙門，或著白衣黃衣以衣籠覆頭，或
T20n1075_p0173b04║見日月或見童男女，或見自身上有乳樹
T20n1075_p0173b05║或昇花果樹，或見黑丈夫口中吐出火焰怖
T20n1075_p0173b06║走而去，或見惡馬水牛狀似相鬪退失而走，
T20n1075_p0173b07║或見自食乳粥，或見有香氣白花。若見如上
T20n1075_p0173b08║相者，即知罪滅。若有五逆罪業重不得見
T20n1075_p0173b09║如上相者，應當更誦滿七十萬遍，決定得見
T20n1075_p0173b10║如前相貌。「復次我今說此陀羅尼功德所作
T20n1075_p0173b11║之事。若於佛像前、或於塔前、若清淨處，以瞿
T20n1075_p0173b12║摩夷塗地而作四肘方曼茶羅。復以花香
T20n1075_p0173b13║幡蓋、飲食燈明燭火，隨力所辦依法供養。若
T20n1075_p0173b14║欲求願，先須念誦加持香水，散於八方上下
T20n1075_p0173b15║結界。既結界已，於曼茶羅四角及其中央
T20n1075_p0173b16║皆各置一香水之瓶。行者於西面向東方，
T20n1075_p0173b17║胡跪念誦一千八十遍，其香水瓶即便自
T20n1075_p0173b18║轉，隨意東西任以高下。
T20n1075_p0173b19║「或以淨瓦鉢燒香熏之，內外塗香，盛滿香水
T20n1075_p0173b20║并好香花置曼茶羅中，依前瓶法而作念誦，
T20n1075_p0173b21║其鉢則轉與瓶無異。
T20n1075_p0173b22║「若欲得知一切成就不成就事，即燒香發願
T20n1075_p0173b23║啟白聖者，願決疑心。若右轉即知成就，
T20n1075_p0173b24║左即不成就。
T20n1075_p0173b25║「又取好花念誦一百八遍，遣一童子洗浴清
T20n1075_p0173b26║淨著新淨衣，以香末塗手，捧花掩面。復以
T20n1075_p0173b27║自手更取別花，念誦一遍一擲童子身上，童
T20n1075_p0173b28║子即悶，善惡皆說，隨意舞笑、起坐來去。
T20n1075_p0173b29║「或於淨潔鏡面，以好花念誦一百八遍，散置
T20n1075_p0173c01║鏡上，使者即現鏡中。
T20n1075_p0173c02║「復以前法，更取好花散鏡面上，即有善惡相
T20n1075_p0173c03║自現鏡中。或以朱砂或以香油塗大母指甲
T20n1075_p0173c04║（其香油以穌摩那花浸胡麻油中是），念誦一百八遍，即現天神
T20n1075_p0173c05║及僧菩薩佛等形像。若心有所疑三世中事，
T20n1075_p0173c06║一一請問，皆知善不善，即大母指上皆自
T20n1075_p0173c07║現。
T20n1075_p0173c08║「若人卒得惡病，以石榴枝、白茅香草等，念誦
T20n1075_p0173c09║鞭拂之即愈。
T20n1075_p0173c10║「或以茅草置酥中，念誦七遍擲著火中燒之，
T20n1075_p0173c11║令烟熏病人，即除愈。
T20n1075_p0173c12║「或取童女所槎之線，念誦一遍作一結，如是
T20n1075_p0173c13║滿二十一結，與病人小男女等項上繫著，
T20n1075_p0173c14║惡魔鬼魅等病皆得除瘥。
T20n1075_p0173c15║「或以白芥子置酥中，取芥子少許，念誦一遍
T20n1075_p0173c16║一擲火中，如是二十一度，病即除愈。
T20n1075_p0173c17║「又以瞿摩夷塗地作曼茶羅，以炭畫地作彼
T20n1075_p0173c18║形，石榴等杖鞭之，彼鬼啼泣求自走去不
T20n1075_p0173c19║敢更來。或以銅賓鐵木等作金剛杵，置病人
T20n1075_p0173c20║邊念誦，以杖打，亦即奔走。
T20n1075_p0174a01║「復有一法。若有人被鬼所著，復身在遠處不
T20n1075_p0174a02║能自來，或行者不能自去，應取楊枝念誦一
T20n1075_p0174a03║百八遍，遣人將去，彼云：『汝住汝去，某乙遣
T20n1075_p0174a04║將此杖鞭汝。汝若不去，損汝無疑。』若不去，鞭
T20n1075_p0174a05║之即去。
T20n1075_p0174a06║「復有一法。若在路夜行，念誦不闕，無有賊盜
T20n1075_p0174a07║及虎狼惡魅鬼等怖畏難處。持心念誦并作
T20n1075_p0174a08║護身，彼等諸難即皆自滅，或發菩提心或生
T20n1075_p0174a09║怖畏。或有言說心求免離，若被執縛，即自解
T20n1075_p0174a10║脫。
T20n1075_p0174a11║「若欲渡江河大海，水中所有龍黿等畏，念誦
T20n1075_p0174a12║亦如前法，即得不怖。
T20n1075_p0174a13║「或被蛇咬，即遣彼人圍繞念誦人數匝，即
T20n1075_p0174a14║愈。
T20n1075_p0174a15║「或患丁瘡癰節癬漏，取熏陸香、淨土，水相和，
T20n1075_p0174a16║念誦二十一遍，塗上即愈。
T20n1075_p0174a17║「或復國土水旱不調、牛馬畜等疫毒流行，應
T20n1075_p0174a18║以油麻、大麥、粳米、粟豆、酥蜜乳酪白乳木諸雜
T20n1075_p0174a19║香等，皆置一邊燒香發願，為一切眾生除去
T20n1075_p0174a20║災難。即作手契護身想念，取前諸物念誦加
T20n1075_p0174a21║持，擲著火中燒之。如是七日，日別三時作法，
T20n1075_p0174a22║時別一千八十遍，即得滿願，一切安樂、一切
T20n1075_p0174a23║三寶悉皆護助，亦能成就一切大願。
T20n1075_p0174a24║「若欲降伏諸大鬼神見即心伏，取舍利骨七
T20n1075_p0174a25║粒，於白琉璃椀中盛著，取醍醐半升亦盛著
T20n1075_p0174a26║椀中。於白月十五日夜，香臺前及窣堵波塔
T20n1075_p0174a27║前泥一二肘方曼茶羅，置椀於中，取好花供
T20n1075_p0174a28║養。西面著一香鑪燒安悉香，馺馺念誦，其
T20n1075_p0174a29║椀中舍利當放光或生出舍利。時行者持香
T20n1075_p0174b01║爐發願禮拜，即出取舍利，盡飲取醍醐。其舍
T20n1075_p0174b02║利盛一琉璃瓶中，以五色綵囊盛之頭戴，即
T20n1075_p0174b03║無量俱胝佛常逐行者，諸鬼神等自然降伏。
T20n1075_p0174b04║作法時一日一夜不食。
T20n1075_p0174b05║「若求富饒，以粳米、油麻置酥酪中，手把少許
T20n1075_p0174b06║發願念誦七遍，擲著火中燒之。隨力七日乃
T20n1075_p0174b07║至七七日，即如其願。若求子，於樺皮葉上
T20n1075_p0174b08║書此陀羅尼并畫童子，以紫綵裹之，念誦一
T20n1075_p0174b09║千八十遍安著髻中即孕。
T20n1075_p0174b10║「若欲他敬念者，稱彼前人名字，念誦本部一
T20n1075_p0174b11║千八十遍，即得敬念。
T20n1075_p0174b12║「若夫不樂婦，取淨瓶盛滿香水，別置淨處，以
T20n1075_p0174b13║瞿摩夷塗作曼茶羅，念誦一百八遍。如是七
T20n1075_p0174b14║瓶皆作此法。於淨處以香花為道場，取瓶內
T20n1075_p0174b15║香水洗浴，夫即愛樂亦得有孕。婦不樂夫亦
T20n1075_p0174b16║如前法。
T20n1075_p0174b17║「若欲降伏捨覩嚧，取一劫波羅，香湯淨洗浴。
T20n1075_p0174b18║取黃丹和酥，塗著劫波羅上，使遍塗一小
T20n1075_p0174b19║曼茶羅，置中然五盞酥燈，布於四角并中
T20n1075_p0174b20║心。稱前那摩念誦，一稱一誦加持白芥子。曼
T20n1075_p0174b21║茶羅上著一盞乳，供養此劫波羅一易云：
T20n1075_p0174b22║『為我取彼質多來。』彼即質多褥佉欲母馱，彼
T20n1075_p0174b23║捨覩嚧即伏。實莫令盡，盡即累劫障道。
T20n1075_p0174b24║「若欲求聰明，取石菖蒲、牛黃各半兩，擣作末，
T20n1075_p0174b25║以酥和，於佛前作曼茶羅，念誦五千遍服之，
T20n1075_p0174b26║即得聰明若。
T20n1075_p0174b27║「欲得見一切鬼神，取牛黃念誦，令煙火出，即
T20n1075_p0174b28║塗目并服之即見。
T20n1075_p0174b29║「復有一法。於大海邊或河渚間沙潬之上，以
T20n1075_p0174c01║塔形像印印砂潬上，為塔形像念誦一遍
T20n1075_p0174c02║印成一塔，如是數滿六十萬遍，即得覩見聖
T20n1075_p0174c03║者觀自在菩薩之像，或見多羅菩薩、金剛藏
T20n1075_p0174c04║菩薩，隨其心願皆得滿足，或見授與仙神妙
T20n1075_p0174c05║藥，或見授與菩提之記，或現前問來，隨乞
T20n1075_p0174c06║願皆得菩薩等位。
T20n1075_p0174c07║「復有一法。右繞菩提樹像行道，念誦滿一百
T20n1075_p0174c08║萬遍，即見佛菩薩羅漢為其說法。意欲隨菩
T20n1075_p0174c09║薩即得隨從，所求如願。乃至現身成大呪仙，
T20n1075_p0174c10║即得往詣十方淨土，歷事諸佛得聞妙法。復
T20n1075_p0174c11║有一法。若乞食時常持此陀羅尼，不為惡人
T20n1075_p0174c12║惡狗等類之所侵害，乞食易得。
T20n1075_p0174c13║「復有一法。若在塔前或佛像前或舍利塔前，
T20n1075_p0174c14║誦持此陀羅尼三十萬遍，復於白月一日至
T20n1075_p0174c15║十五日設大供養，一日一夜不食，正念誦時
T20n1075_p0174c16║得見金剛藏菩薩，即將是人往自宮中。
T20n1075_p0174c17║「復有一法。若有王難被繫閉枷鎖禁其身者，
T20n1075_p0174c18║誦此陀羅尼即得解脫。
T20n1075_p0174c19║「復有一法。若於轉法輪塔前，或佛生處塔前，
T20n1075_p0174c20║或佛從忉利天下寶階塔前，或舍利塔前，於
T20n1075_p0174c21║如是等諸塔之前，念誦右繞滿七七日，即見
T20n1075_p0174c22║阿鉢羅是多菩薩及呵利底菩薩，隨其所願
T20n1075_p0174c23║皆悉滿足。若須仙藥即便授與，復為說法示
T20n1075_p0174c24║菩提道。若有誦此陀羅尼者，乃至未坐道場，
T20n1075_p0174c25║一切菩薩為其勝友。又此准提大明陀羅尼，
T20n1075_p0174c26║諸佛菩薩所說，為利益一切眾生無邊菩提
T20n1075_p0174c27║道場故。若有薄福眾生，無有少善根者、無有
T20n1075_p0174c28║根器之者、無有菩提分者，是人若得聞此准
T20n1075_p0174c29║提大明陀羅尼，若讀一遍即得菩提分根器
T20n1075_p0175a01║芽生，何況誦持常不懈廢，由此善根速成佛
T20n1075_p0175a02║種，無量功德皆悉成就，無量眾生遠離塵垢，
T20n1075_p0175a03║決定成就阿耨菩提。」
T20n1075_p0175a04║說七俱胝佛母准提陀羅尼念誦法。
T20n1075_p0175a05║依梵經本，有十萬偈頌，我今略說念誦觀
T20n1075_p0175a06║行供養次第。若有苾芻、苾芻尼、鄔波索迦、鄔
T20n1075_p0175a07║波斯迦發菩提心行菩薩行，求速出離生死
T20n1075_p0175a08║者。先須
T20n1075_p0175a09║入三摩耶灌頂道場，受持禁戒堅固不退，愛
T20n1075_p0175a10║樂大乘菩薩戒行，於四威儀修四無量，發四
T20n1075_p0175a11║弘願永離三途，於一切事業心不散亂，方
T20n1075_p0175a12║可入此祕密法門。凡念誦供養法，於所在處
T20n1075_p0175a13║皆須清淨澡浴著新淨衣，嚴飾道場隨力所
T20n1075_p0175a14║辦。其道場法，先須選隱便勝地，東西南
T20n1075_p0175a15║北各量取四肘，作方曼茶羅。掘深一肘，除
T20n1075_p0175a16║去骨石塼瓦、惡土髮毛、灰炭糠棘、虫蟻之類，
T20n1075_p0175a17║以好淨土填滿築平。取新瞿摩夷并好土，以
T20n1075_p0175a18║香湯相和塗地。若在樓閣或居船上，依法泥
T20n1075_p0175a19║塗。若在山中及好淨屋，不須掘地，依前塗飾。
T20n1075_p0175a20║即張天蓋，四面懸幡。若有本尊七俱胝佛母
T20n1075_p0175a21║形像，安置曼茶羅中，面向西。若無本尊，有諸
T20n1075_p0175a22║佛像舍利及大乘經典供養亦得。磨白檀香
T20n1075_p0175a23║塗作八角曼茶羅，猶如滿月或似八葉蓮華。
T20n1075_p0175a24║即以新淨供具，金銀熟銅、商佉貝玉石、瓷木等
T20n1075_p0175a25║器，盛諸飲食及好香花、燈明、遏伽香水，隨力
T20n1075_p0175a26║所有布置供養。若苾芻、苾芻尼先持戒行，初
T20n1075_p0175a27║入道場，復須懺悔，更自誓發願受戒。若在家
T20n1075_p0175a28║菩薩初入，亦須自誓隨力發願，受三歸五戒
T20n1075_p0175a29║或常持八戒。若常三時念誦，即於道場西南
T20n1075_p0175b01║向東，至心合掌五體著地，敬禮十方諸佛菩
T20n1075_p0175b02║薩，虔誠運想遍虛空界，便右膝著地合掌，至
T20n1075_p0175b03║心懺悔：「自無始已來身口意罪，今對諸佛菩
T20n1075_p0175b04║薩前，弟子某甲發露懺悔。乃至過去現在未
T20n1075_p0175b05║來三世諸佛菩薩，福智圓滿種種功德，我今
T20n1075_p0175b06║隨喜。」即結跏或半跏安心定坐，除一切妄
T20n1075_p0175b07║想，觀六道眾生無始以來生死海中輪迴六
T20n1075_p0175b08║趣，願皆發菩提心行菩薩行，速得出離。即以
T20n1075_p0175b09║塗香摩手而結手契，結契時以衣覆手勿令
T20n1075_p0175b10║人見。先結三部三麼耶契，次結諸契。
T20n1075_p0175b11║佛部三麼耶契第一
T20n1075_p0175b12║其契相福智手並仰，檀戒忍辱般若方便願
T20n1075_p0175b13║微屈相拄，進力押忍願上節，禪智附進力
T20n1075_p0175b14║側即成。
T20n1075_p0175b15║誦妙言曰：
T20n1075_p0175b16║唵怛他孽覩嚩皤（去）耶莎嚩訶（誦三遍，以契頂上散之。蓮華
T20n1075_p0175b17║部金剛部並准此）
T20n1075_p0175b18║蓮華部三麼耶契第二
T20n1075_p0175b19║二福智相合，戒忍進方便願力各各散開微
T20n1075_p0175b20║屈，六波羅蜜開如蓮花，檀般若禪智頭相
T20n1075_p0175b21║著亦微屈即成。
T20n1075_p0175b22║誦妙言曰：
T20n1075_p0175b23║唵鉢頭牟嚩皤（去）耶莎嚩訶（誦三遍）
T20n1075_p0175b24║金剛部三麼耶契第三
T20n1075_p0175b25║福覆智仰，禪般若檀智相交即成。
T20n1075_p0175b26║即誦妙言曰：
T20n1075_p0175b27║唵嚩折嚕婆皤（去）耶莎嚩訶（誦三遍）
T20n1075_p0175b28║准提佛母根本身契第四
T20n1075_p0175b29║其契相先以二手小指二無名指相叉入掌，
T20n1075_p0175c01║二中指直竪頭相著，二頭指頭附二中指上
T20n1075_p0175c02║節側，二大指各附二頭指側即成。
T20n1075_p0175c03║妙言誦根本陀羅尼（誦七遍，以契頂上解散。以下諸契結成揮觸印了亦並須頂上
T20n1075_p0175c04║散之）。
T20n1075_p0175c05║辟除一切天魔惡鬼神等契第五
T20n1075_p0175c06║其契先以右手中指無名指小指及大指握
T20n1075_p0175c07║左手中指以下三指，次以左大指握左中
T20n1075_p0175c08║指以下三指甲上為合拳，以二頭指頭相著
T20n1075_p0175c09║即成。
T20n1075_p0175c10║妙言曰：
T20n1075_p0175c11║唵俱（上）嚕憚那（引）吽惹（誦一遍，以契右旋繞身一匝，如此三度作即是）
T20n1075_p0175c12║結地界橛契第六
T20n1075_p0175c13║其契相以左右二中指二無名指相叉入掌，
T20n1075_p0175c14║右押左，左頭指屈如鉤，右頭指直竪，二
T20n1075_p0175c15║大指二小指令面相著即成。
T20n1075_p0175c16║妙言曰：
T20n1075_p0175c17║唵准儞泥枳邏耶莎嚩訶（誦一遍，以契大母指觸地一迴如卓𣐍勢，三度作
T20n1075_p0175c18║即休）
T20n1075_p0175c19║結牆界契第七
T20n1075_p0175c20║其契准前橛契，以右手頭指屈如鉤，左頭指
T20n1075_p0175c21║直竪即成。
T20n1075_p0175c22║妙言曰：
T20n1075_p0176a01║唵准儞泥鉢囉迦邏耶莎嚩訶（誦三遍，以契右揮三匝即是）
T20n1075_p0176a02║結網契第八
T20n1075_p0176a03║其契准牆契，開仰著，右大指捻左頭指頭，左
T20n1075_p0176a04║大指捻右頭指頭，小指依舊相拄即成。
T20n1075_p0176a05║妙言曰：
T20n1075_p0176a06║唵准儞半惹邏莎嚩訶（誦三遍，以契隨日揮三度即是）
T20n1075_p0176a07║結外火院大界契第九
T20n1075_p0176a08║其契以左手密掩右手背相重，直竪二大指
T20n1075_p0176a09║相去二寸許即成。
T20n1075_p0176a10║妙言曰：
T20n1075_p0176a11║唵阿三麼𭉸儞𤙖莎嚩訶（誦三遍，以契右旋三度即是）
T20n1075_p0176a12║結車輅契第十
T20n1075_p0176a13║其契相先以二手向內相叉，右押左，即仰開
T20n1075_p0176a14║掌，二頭指直申頭相拄，以二大指撥二中指
T20n1075_p0176a15║頭來去即成。
T20n1075_p0176a16║妙言曰：
T20n1075_p0176a17║唵覩嚧覩嚧莎嚩訶（結此契，心想阿迦尼瑟吒天宮中毘盧遮那如來，十地菩薩
T20n1075_p0176a18║圍繞集會中，請准提佛母聖者乘七寶莊嚴車輅。車輅上有白蓮花座，座上有如所畫像形，心中想念如在目前，
T20n1075_p0176a19║即誦妙言三遍）
T20n1075_p0176a20║結迎請聖者契第十一
T20n1075_p0176a21║准前第一根本契，以二大指來去，招之三度
T20n1075_p0176a22║即成。
T20n1075_p0176a23║妙言曰：
T20n1075_p0176a24║唵折隷主隷准提噎醯薄伽嚩底莎嚩訶
T20n1075_p0176a25║（結此契，聖者從實車上下來道場中白蓮花座上，即誦妙言三遍）
T20n1075_p0176a26║結蓮花座契第十二
T20n1075_p0176a27║准前根本契，並二大指向身開竪之即成。
T20n1075_p0176a28║妙言曰：
T20n1075_p0176b01║唵迦麼邏莎嚩訶（結此契，心想道場中種種寶鈿師子座上開白蓮花，安置聖者，即誦
T20n1075_p0176b02║妙言三遍）
T20n1075_p0176b03║結遏迦契第十三
T20n1075_p0176b04║准前根本契，以二大指各捻頭指根第一節
T20n1075_p0176b05║側下即成。
T20n1075_p0176b06║妙言曰：
T20n1075_p0176b07║唵折隷主隷准提遏紺薄伽嚩帝鉢囉底
T20n1075_p0176b08║搓莎嚩訶
T20n1075_p0176b09║結洗浴契第十四
T20n1075_p0176b10║准前遏迦契，以二大指各並捻二中指中
T20n1075_p0176b11║節側即成。
T20n1075_p0176b12║妙言曰：
T20n1075_p0176b13║唵折莎嚩訶
T20n1075_p0176b14║結塗香契第十五
T20n1075_p0176b15║准前根本契，以二大指博著右頭指下節即
T20n1075_p0176b16║成。
T20n1075_p0176b17║妙言曰：
T20n1075_p0176b18║唵隷莎嚩訶
T20n1075_p0176b19║結花鬘契第十六
T20n1075_p0176b20║准前根本契，以二大指安著左頭指下節側
T20n1075_p0176b21║即成。
T20n1075_p0176b22║妙言曰：
T20n1075_p0176b23║唵主莎嚩訶
T20n1075_p0176b24║結燒香契第十七
T20n1075_p0176b25║准前根本契，屈右頭指捻二大指頭即成。
T20n1075_p0176b26║妙言曰：
T20n1075_p0176b27║唵隷莎嚩訶
T20n1075_p0176b28║結供養飲食契第十八
T20n1075_p0176b29║准前根本契，以左頭指捻二大指頭即成。
T20n1075_p0176c01║妙言曰：
T20n1075_p0176c02║唵准莎嚩訶
T20n1075_p0176c03║結燈契第十九
T20n1075_p0176c04║准前根本契，以二頭指各捻二大指頭即成。
T20n1075_p0176c05║妙言曰：
T20n1075_p0176c06║唵提莎嚩訶（已上塗香契等，各各以契觸當色物上供養）
T20n1075_p0176c07║結布字契第二十
T20n1075_p0176c08║其契相以二中指二無名指向內相叉，二大
T20n1075_p0176c09║指二頭指二小指並直竪頭相著即成。
T20n1075_p0176c10║結此手契成，即想自身猶若釋迦如來，三十
T20n1075_p0176c11║二相八十種，好紫磨金色圓滿身光。想已以
T20n1075_p0176c12║手契觸頭上布唵字，觸眼中布折字，一一
T20n1075_p0176c13║依字次第，乃至兩足皆以契觸布之。
T20n1075_p0176c14║說陀羅尼字想布於身法。
T20n1075_p0176c15║唵想安頭上，其色白如月，放於無量光，
T20n1075_p0176c16║除滅一切障，即同佛菩薩，摩是人頂上。
T20n1075_p0176c17║折字安兩目，其色如日月，為照諸愚
T20n1075_p0176c18║暗，能發深慧明。
T20n1075_p0176c19║隷字安頸上，色如紺琉璃，能顯諸色
T20n1075_p0176c20║相，漸具如來智。
T20n1075_p0176c21║主字想安心，其色如皎素，猶心清淨，
T20n1075_p0176c22║故速達菩提路。
T20n1075_p0176c23║隷字安兩肩，色黃如金色，猶觀是色
T20n1075_p0176c24║相，能被精進甲。
T20n1075_p0176c25║准字想齊中，其色妙黃白，速令登道
T20n1075_p0176c26║場，不退菩提故。
T20n1075_p0176c27║提字安兩髀，其色如淺黃，速證菩提
T20n1075_p0176c28║道，得坐金剛座。
T20n1075_p0176c29║莎嚩字兩脛，其狀作赤黃，常能想
T20n1075_p0177a01║是字，速得轉法輪。
T20n1075_p0177a02║訶字置兩足，其色猶滿月，行者作是想，
T20n1075_p0177a03║速得達圓寂。
T20n1075_p0177a04║如是布字想念色，便成准提勝法門，
T20n1075_p0177a05║亦名本尊真實相，能滅諸罪得吉祥，
T20n1075_p0177a06║猶如金剛堅固聚，是名准提勝上法。
T20n1075_p0177a07║若常如是修行者，當知是人速悉地。
T20n1075_p0177a08║第二根本契第二十一
T20n1075_p0177a09║其契相以二手向內相叉，二頭指二大母指
T20n1075_p0177a10║並直竪即成。
T20n1075_p0177a11║妙言曰：
T20n1075_p0177a12║南無颯哆喃（去）（一）　三藐三勃陀（去）俱胝南（二）　怛
T20n1075_p0177a13║姪（停也反）他（三）　唵（四）　折隷（去音，下同）（五）　主隷（六）　准
T20n1075_p0177a14║提（七）　莎嚩（誦七遍，以契於頂上解散）
T20n1075_p0177a15║結捧數珠契第二十二
T20n1075_p0177a16║其契相先取數珠安二手掌中，即當心合掌，
T20n1075_p0177a17║誦前根本陀羅尼三遍，以珠頂戴，便作把數
T20n1075_p0177a18║珠契淨珠。
T20n1075_p0177a19║把數珠契第二十三
T20n1075_p0177a20║其契相以二手二無名指二大指各捻珠上。
T20n1075_p0177a21║二手相去一寸許，餘指散開微屈即成。
T20n1075_p0177a22║誦淨數珠妙言曰：
T20n1075_p0177a23║唵微嚧遮那阿麼羅莎嚩（二合）訶（誦三遍）
T20n1075_p0177a24║淨數珠已，以自心想七俱胝佛母口中出
T20n1075_p0177a25║七俱胝陀羅尼文字，一一字放五色光入行
T20n1075_p0177a26║者口裏，安自心月中右旋布置，即誦本尊陀
T20n1075_p0177a27║羅尼一遍，以右手無名指捻一顆珠過，周而
T20n1075_p0177a28║復始不急不緩。不得高聲，須分明稱字而令
T20n1075_p0177a29║自聞。所觀本尊及身上布字、念誦記數，於一
T20n1075_p0177b01║念中並須一時觀見，不得有闕使心散亂。如
T20n1075_p0177b02║觀念疲勞，隨力念誦，或一千二千乃至三千
T20n1075_p0177b03║四千五千遍，常取一數為定。如有忙事，亦
T20n1075_p0177b04║不得減數至一百八已下。此名聲念誦。若
T20n1075_p0177b05║求解脫速出離生死，作此三摩地瑜伽觀行
T20n1075_p0177b06║無記無數。念者即想自心如一滿月，湛然清
T20n1075_p0177b07║淨內外分明，以唵字安月心中，以折隷主
T20n1075_p0177b08║隷准提莎嚩訶字，從前右旋次第周布輪緣
T20n1075_p0177b09║（去音），諦觀一一字義與心相應不得差互。
T20n1075_p0177b10║說三摩地觀念布字義。
T20n1075_p0177b11║唵字門者，是流注不生不滅義，復於一切法
T20n1075_p0177b12║為最勝義。
T20n1075_p0177b13║折字門者，於一切法是無行義。
T20n1075_p0177b14║隷字門者，於一切法是無相義。
T20n1075_p0177b15║主字門者，於一切法是無起住義。
T20n1075_p0177b16║隷字門者，於一切法是無好義。
T20n1075_p0177b17║准字門者，於一切法是無等覺義。
T20n1075_p0177b18║提字門者，於一切法是無取捨義。
T20n1075_p0177b19║莎嚩字門者，於一切法是平等無言說義。訶
T20n1075_p0177b20║字門者，於一切法是無因寂靜無住涅槃義。
T20n1075_p0177b21║所說字義雖立文字，皆是無文字義。既無文
T20n1075_p0177b22║字，須諦觀一一義相，周而復始無記無數不
T20n1075_p0177b23║得斷絕。不斷絕者，為流注不生不滅最勝
T20n1075_p0177b24║義。由不生不滅最勝義，是故無行。為無行
T20n1075_p0177b25║義，是故無相。為無相義，是故無起住。為無起
T20n1075_p0177b26║住義，是故無等覺。為無等覺義，是故無取
T20n1075_p0177b27║捨。為無取捨義，是故平等無言說。為平等無
T20n1075_p0177b28║言說義，是故無因寂靜無住涅槃。為寂靜無
T20n1075_p0177b29║住涅槃義，是故不生不滅最勝無斷。周而復
T20n1075_p0177c01║始，此名三摩地念誦。
T20n1075_p0177c02║說准提求願觀想法。
T20n1075_p0177c03║若求無分別者，當觀無分別無記念。若求無
T20n1075_p0177c04║相無色，當觀文字無文字念。若求不二法門
T20n1075_p0177c05║者，應觀兩臂。若求四無量，當觀四臂。若
T20n1075_p0177c06║求六通，當觀六臂。若求八聖道，當觀八
T20n1075_p0177c07║臂。若求十波羅蜜圓滿十地者，應觀十臂。
T20n1075_p0177c08║若求如來普遍廣地者，應觀十二臂。若
T20n1075_p0177c09║求十八不共法者，應觀十八臂，即如畫像
T20n1075_p0177c10║法觀也。若求三十二相，當觀三十二臂。
T20n1075_p0177c11║若求八萬四千法門者，應觀八十四臂。如上
T20n1075_p0177c12║觀念，當入一切如來三摩地門甚深方廣不
T20n1075_p0177c13║思議地，是正念處、是正真如、是正解脫。念誦
T20n1075_p0177c14║觀行了欲出道場，復須依前次第，更結燒香、
T20n1075_p0177c15║燈明、飲食等手契，供養、懺悔、隨意、發願。即
T20n1075_p0177c16║結前第一根本契，誦根本陀羅尼七遍，頂上
T20n1075_p0177c17║散之。復結前車輅契，以二大母指向外，三度
T20n1075_p0177c18║撥中指頭。誦妙言曰：
T20n1075_p0177c19║唵覩嚧覩嚧莎嚩訶（誦三遍）
T20n1075_p0177c20║復結前迎請契，以二大母指向外三度開，即
T20n1075_p0177c21║成送聖者還本宮。妙言曰：
T20n1075_p0177c22║唵折隷主隷准提孽車孽車婆伽嚩底
T20n1075_p0177c23║莎嚩皤喃布娜囉哦麼那耶莎嚩訶（誦三遍）
T20n1075_p0177c24║復結前外火院大界契，誦阿三麼祁入儞
T20n1075_p0178a01║妙言，左轉三遍即成。
T20n1075_p0178a02║復更結三部三麼耶契，各誦妙言一遍即了。
T20n1075_p0178a03║任出道場隨意經行，讀誦大般若或華嚴或
T20n1075_p0178a04║無邊門，或法華、楞伽、涅槃、大乘經論等思惟
T20n1075_p0178a05║誦說，或以七俱胝佛像塔印用印香泥、沙
T20n1075_p0178a06║上、紙上，隨意印之多少。如念誦有功德，如
T20n1075_p0178a07║經所說境界，一一分明了知次第。欲得作扇
T20n1075_p0178a08║底迦等種種方法，或為自身或為他人，即任
T20n1075_p0178a09║依法而作念誦。
T20n1075_p0178a10║說扇底迦法。
T20n1075_p0178a11║若欲求息災、除一切鬼神，及聰明長命、求解
T20n1075_p0178a12║脫者，即於道場中面向北，交脚竪膝而坐。衣
T20n1075_p0178a13║服飲食、香花燈燭地等並用白色。從月一日
T20n1075_p0178a14║至八日，日三時念誦及護摩等法。若念誦時，
T20n1075_p0178a15║先誦根本陀羅尼三七遍已，然後但從唵字
T20n1075_p0178a16║誦之。妙言曰：
T20n1075_p0178a17║唵折隷主隷准提與彼某甲除災難莎嚩
T20n1075_p0178a18║訶
T20n1075_p0178a19║說布瑟置迦法。
T20n1075_p0178a20║若欲求增長五通、轉輪種種寶藏、布奢輪劍、
T20n1075_p0178a21║賢瓶如意寶、安善那、虞里迦鏡及越斧羂
T20n1075_p0178a22║索三叉等、一切財寶藥草等求成就法者，身
T20n1075_p0178a23║著黃衣，面向東結加趺坐。所供養香花飲食果
T20n1075_p0178a24║子、燈燭地等並用黃色。從月八日至十五日，
T20n1075_p0178a25║日三時念誦護摩等事，念誦如前。妙言曰：
T20n1075_p0178a26║唵折隷主隷准提與彼某甲所求如意莎
T20n1075_p0178a27║嚩訶
T20n1075_p0178a28║說伐施迦羅拏法。
T20n1075_p0178a29║若欲呼召一切天龍鬼神、人非人等，應作此
T20n1075_p0178b01║法者，身著赤衣，面向西結賢坐。香花飲食果
T20n1075_p0178b02║子、燈燭地等並用赤色。從十六日至二十三
T20n1075_p0178b03║日，日三時念誦，護摩等法。
T20n1075_p0178b04║妙言曰：
T20n1075_p0178b05║唵折隷主隷准提為彼攝召某神成就我
T20n1075_p0178b06║願莎嚩訶
T20n1075_p0178b07║說阿毘遮嚕迦法。
T20n1075_p0178b08║若欲降伏一切惡神鬼及損三寶人天者，有
T20n1075_p0178b09║多罪業障重眾生調伏難者，能令發菩提心
T20n1075_p0178b10║修諸善業者，應起慈悲心而作此法。身著青
T20n1075_p0178b11║衣，面向南作蹲踞坐，左脚押右脚。用不香
T20n1075_p0178b12║花，食果地等皆用青黑色。從二十三日至月
T20n1075_p0178b13║盡日，日三時念誦護摩等法。妙言曰：
T20n1075_p0178b14║吽折隷主隷准提吽發吒
T20n1075_p0178b15║作法已，即如常念誦。
T20n1075_p0178b16║說七俱胝佛母准提畫像法。
T20n1075_p0178b17║取不截白㲲清淨者，擇去人髮。畫師受八戒
T20n1075_p0178b18║齋，不用膠和色，用新椀成綵色而用畫之。
T20n1075_p0178b19║其像作黃白色，種種莊嚴其身，腰下著白衣，
T20n1075_p0178b20║衣上有花又。身著輕羅綽袖天衣，以綬帶繫
T20n1075_p0178b21║腰，朝霞絡身。其手腕以白螺為釧，其臂上釧
T20n1075_p0178b22║七寶莊嚴，一一手上著指環。都十八臂，面有
T20n1075_p0178b23║三目。上二手作說法相，右第二手施無畏，第
T20n1075_p0178b24║三手把劍，第四手把數珠，第五手把微若布
T20n1075_p0178b25║羅迦果（漢言子滿果，此間無，西國有），第六手把越斧，第七
T20n1075_p0178b26║手把鉤，第八手把跋折羅，第九手把寶鬘。
T20n1075_p0178b27║左第二手把如意寶幢，第三手把蓮花，第四
T20n1075_p0178b28║手把澡灌，第五手把索，第六手把輪，第七手
T20n1075_p0178b29║把螺，第八手把賢瓶，第九手把般若波羅蜜
T20n1075_p0178c01║經夾。菩薩下作水池，池中安蓮花，難陀拔
T20n1075_p0178c02║難陀二龍王共扶蓮花莖。於蓮花上安准提
T20n1075_p0178c03║菩薩，其像周圓安明光焰。其像作憐愍眼，看
T20n1075_p0178c04║行者在下坐，手執香鑪，面向上看菩薩。於
T20n1075_p0178c05║菩薩上畫二淨居天。像法如是。
T20n1075_p0178c06║佛說七俱胝佛母准提陀羅尼經（并念誦觀行
T20n1075_p0178c07║法）