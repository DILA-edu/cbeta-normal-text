T20n1078_p0186b04║
T20n1078_p0186b05║No. 1078
T20n1078_p0186b06║七佛俱胝佛母心大准提陀羅尼
T20n1078_p0186b07║法
T20n1078_p0186b08║
T20n1078_p0186b09║唐善無畏奉　詔譯
T20n1078_p0186b10║　　獨部別行
T20n1078_p0186b11║na　maḥ　sa　pta　nāṃ　sa　mya　ksaṃ　bu　ddhā　ko　
T20n1078_p0186b12║那　麼　颯　哆　喃(去聲)　三　藐　三　勃　佗　俱　
T20n1078_p0186b13║ṭi　nāṃ　ta　dya　thā　oṃ　ca　le　cu　
T20n1078_p0186b14║胝　喃(去聲)　怛　姪也(二合)　他　唵　折　戾　主　
T20n1078_p0186b15║le　cā　ddhe　svā　hā　
T20n1078_p0186b16║戾　准　提　娑嚩(二合)　訶　
T20n1078_p0186b17║總攝二十五部大曼荼羅尼印。以二手無名
T20n1078_p0186b18║指小指相叉於內，二中指直竪相拄，二頭指
T20n1078_p0186b19║屈附二中指第一節，二母指捻左右手無名
T20n1078_p0186b20║指中節。若有召請，二頭指來去。佛言：「此呪
T20n1078_p0186b21║印能滅十惡、五逆一切重罪，成就一切白法，
T20n1078_p0186b22║具戒清潔速得菩提。若在家人，縱不斷酒肉
T20n1078_p0186b23║妻子，但依我法無不成就。」佛言：「若求成就，
T20n1078_p0186b24║先依壇法，不同諸部廣修供養，堀地，香泥塗
T20n1078_p0186b25║之。所建立以一面淨鏡未曾用者，於佛像前，
T20n1078_p0186b26║月十五日夜隨力供養，燒安悉香及清淨水。
T20n1078_p0186b27║先當靜心無所思惟，然後結印誦呪，呪鏡一
T20n1078_p0186b28║百八遍，以囊匣盛鏡，常得將隨身。後欲念誦，
T20n1078_p0186b29║但以此鏡置於面前結印誦呪，依鏡為壇即
T20n1078_p0186c01║得成就。」佛言：「欲持此呪，於十五日夜清淨
T20n1078_p0186c02║澡浴著新淨衣，面向東方半跏正坐，置鏡在
T20n1078_p0186c03║前，隨有香華清淨水諸物。先當靜心絕思，然
T20n1078_p0186c04║後結印印於心上，誦此呪一百八遍。誦此呪
T20n1078_p0186c05║時，能使短命眾生還得增壽。加摩羅疾尚得
T20n1078_p0186c06║除差，何況餘病，若不消差無有是處。」佛言：
T20n1078_p0186c07║「若人一心靜思，誦滿二十萬遍四十六十萬
T20n1078_p0186c08║遍，世出世法無不稱遂。」佛言：「若在家人，平
T20n1078_p0186c09║旦清水漱口，未葷血時，面向東方對鏡結印，
T20n1078_p0186c10║誦呪一百八遍。如是不斷四十九日，有吉祥
T20n1078_p0186c11║事。准提菩薩令二聖者常隨其人，心有所念
T20n1078_p0186c12║皆於耳邊一一具說。」佛言：「短命多病眾生，
T20n1078_p0186c13║月十五日夜燒安悉香，誦呪結印一百八遍，
T20n1078_p0186c14║魔鬼失心野狐惡病，皆於鏡中現其本身，殺
T20n1078_p0186c15║放隨意更再不來，增壽無量。」佛言：「若人無
T20n1078_p0186c16║福德相，求官不遷，對鏡常誦此呪，福德官當
T20n1078_p0186c17║能稱遂。」佛言：「若人欲有所作，先當思惟准
T20n1078_p0186c18║提聖者，正念此呪具滿七遍，端身，少頃其身
T20n1078_p0186c19║自然搖動，即知能遂及以吉慶。若身剛強向
T20n1078_p0186c20║前向後，即知不遂必有災難。」佛言：「欲知此
T20n1078_p0186c21║法成不成，依法誦呪具滿七日，便於夢中見
T20n1078_p0186c22║佛菩薩及以華菓，口吐黑物、後喫白物，即知
T20n1078_p0186c23║成就。」佛言：「此陀羅尼有大勢力，至心誦持
T20n1078_p0186c24║必當自證，能令枯樹生華，何況世間果報。若
T20n1078_p0187a01║常誦持，水火刀兵、怨家毒藥皆不能害。若卒
T20n1078_p0187a02║為鬼神傷死，結印誦呪七遍，以印印心，皆令
T20n1078_p0187a03║却活。舍宅不安、鬼神作禍，呪土四塊鎮之即
T20n1078_p0187a04║去。」佛言：「若人六親不和、不相愛念，依法誦
T20n1078_p0187a05║呪所向和合，聞名見身皆生歡喜，凡所求無
T20n1078_p0187a06║不遂心。況能結齊具戒，一心清淨依法誦
T20n1078_p0187a07║持，不轉此身即證菩提有大功力。」佛言：「若
T20n1078_p0187a08║人欲長生，於古塔及深山中或淨房內依鏡
T20n1078_p0187a09║為壇，具滿二四六十萬遍，青蓮華和安悉香
T20n1078_p0187a10║燒，於睡夢中夢食仙藥或授仙方，或於鏡中
T20n1078_p0187a11║有五色光，光中有藥，隨意取食即得長生。」
T20n1078_p0187a12║佛言：「若依法誦持一心精勤，功力說不可盡。
T20n1078_p0187a13║此壇鏡法不得人見，若見即不好、不成畢，須
T20n1078_p0187a14║密之。此法不可說，自當證知。隨意所求，速得
T20n1078_p0187a15║成就，受勝妙樂。」
T20n1078_p0187a16║七佛俱胝佛母心大準提陀羅尼法
T20n1078_p0187a17║　一校畢　　　　　　　　　　慈順