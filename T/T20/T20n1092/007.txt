T20n1092_p0259c23║
T20n1092_p0259c24║
T20n1092_p0259c25║不空羂索神變真言經卷第七
T20n1092_p0259c26║
T20n1092_p0259c27║大唐天竺三藏菩提流志譯
T20n1092_p0259c28║護摩增益品第七
T20n1092_p0259c29║「世尊！是不空王護摩三昧耶，能成一切功德
T20n1092_p0260a01║善根，能滅過現一切罪障，能破一切設覩嚕
T20n1092_p0260a02║等，能除一切惡毘那夜迦，能止一切惡訥瑟
T20n1092_p0260a03║吒，能滅一切不吉祥相，能禳十六大地獄苦，
T20n1092_p0260a04║能除八大怖畏之怖，能破一切怨諍酬難，能
T20n1092_p0260a05║伏他軍一切兵仗，能除一切疫病饑饉，能證
T20n1092_p0260a06║一切諸佛大智，能入一切諸佛菩提。若有有
T20n1092_p0260a07║情如法修學，常使四天王天、一切天龍八部
T20n1092_p0260a08║鬼神皆當護祐，一切如來、觀世音菩薩觀察
T20n1092_p0260a09║加祐。世尊說扇底迦三昧耶，安樂有情滅諸
T20n1092_p0260a10║災疫；說補瑟置迦三昧耶，增益有情福命財
T20n1092_p0260a11║寶；說阿毘柘魯迦三昧耶，治滅一切惡性藥
T20n1092_p0260a12║叉羅剎噉人精氣者皆自置伏，使諸稠林邪
T20n1092_p0260a13║見有情入於正見。以斯義故說護摩法，成就
T20n1092_p0260a14║出世世間解脫三昧耶。當如法作，請召一切
T20n1092_p0260a15║諸佛菩薩、火天諸天、那伽龍神、真言明仙燒食
T20n1092_p0260a16║供養，換潔身服，去道場處不遠不近觀見
T20n1092_p0260a17║尊容，作護摩壇方圓四肘，治飾壇地開廓門
T20n1092_p0260a18║道，基高側手。內院穿爐，廣一肘半、深一肘
T20n1092_p0260a19║量。周匝重緣，內緣高闊二指之量，外緣
T20n1092_p0260a20║高闊四指之量。爐底泥作八葉蓮花，於花臺
T20n1092_p0260a21║上重捏泥輪，如法塗磨。外院一肘，東方置大
T20n1092_p0260a22║梵天印、帝釋天印、日天印；東南方置火天印、
T20n1092_p0260a23║諸仙印；南方置焰摩王印、一髻羅剎神印、度
T20n1092_p0260a24║底使者印；西南方置泥利帝神印、諸羅剎印；
T20n1092_p0260a25║西方置水天印、龍印、地天印、月天印；西北方
T20n1092_p0260a26║置風天印、蘖路荼印；北方置毘沙門印、諸藥
T20n1092_p0260a27║叉印；東北方置大自在天印、伊舍那天印。結
T20n1092_p0260a28║印辟除護身結界而請召之。四角置閼伽
T20n1092_p0260a29║瓶，四門置香爐燒種種香，敷諸花香飲食供
T20n1092_p0260b01║養。加持淨茅灰，與同伴者點額護身。敷茅
T20n1092_p0260b02║草座，酉戌之時面東而坐，以杜仲木木、榓木、
T20n1092_p0260b03║柏木如大拇指長十二指截。爐內然火，扇
T20n1092_p0260b04║挻勿吹。當以香水灑淨火上彈指三遍，當觀
T20n1092_p0260b05║火焰全為囉字變為火天，一面三目、身白四
T20n1092_p0260b06║臂，黃髮冠髻，左二手一持君持、一執寶杖，右
T20n1092_p0260b07║二手一施無畏、一掐數珠，半加趺坐放大火
T20n1092_p0260b08║焰。燒香請召，以稻穀花、白芥子、好酥，真言護
T20n1092_p0260b09║摩請喚火天。真言曰：
T20n1092_p0260b10║「唵（一）　入（輕呼）縛（二合）攞入縛（二合）攞（二）　跛（二合）
T20n1092_p0260b11║羅入縛（二合）攞（三）　底瑟詑縒麼焰（四）　虎嚕虎嚕
T20n1092_p0260b12║（五）　𤙖㤄（六）　莎（二合）縛訶（七）」
T20n1092_p0260b13║「誦滿一七遍，召火天至。以酥、白芥子、安悉香，
T20n1092_p0260b14║真言護摩七遍，種種末香甘味果子，真言護
T20n1092_p0260b15║摩七遍。真言淨水㵶散火上彈指三遍。柏木、
T20n1092_p0260b16║桑木、構木、蓮華莖、白栴檀木長十六指截，真
T20n1092_p0260b17║言加持，爐內然火。此諸木等，隨得一木作法
T20n1092_p0260b18║亦成。白栴檀香、熏陸香、甘松香、稻穀花、酥，誦
T20n1092_p0260b19║祕密心真言奮怒王真言加持護摩一百八
T20n1092_p0260b20║遍。蒸粳米飯、酥，團一千八團，加持護摩。如
T20n1092_p0260b21║是護摩滿三七日或七七日，是時火天壇內
T20n1092_p0260b22║現身，瞻視十方讚言：『善哉善哉！持真言者！今
T20n1092_p0260b23║得成就此護摩法。所須何願？能為滿足。』是時
T20n1092_p0260b24║當以閼伽供養，又當以酥粳米飯團一千八
T20n1092_p0260b25║團加持護摩乞所求願，則得火天手捧銀器，
T20n1092_p0260b26║滿中有藥奉真言者。受取餌之，則得仁悅，身
T20n1092_p0260b27║出光焰壽延萬歲，證宿命智而得總持不空
T20n1092_p0260b28║羂索心王母陀羅尼真言三昧耶。若當不受
T20n1092_p0260b29║火天藥者，又復護摩一千八團，壇地震動，觀
T20n1092_p0260c01║世音菩薩現身安慰，讚言：『善哉善哉！汝已成
T20n1092_p0260c02║就此護摩法。汝須何願？我今為汝便得滿足。』
T20n1092_p0260c03║時真言者閼伽供養，觀世音菩薩自執其藥
T20n1092_p0260c04║與真言者。跪禮恭敬受藥服食，其狀變麗身
T20n1092_p0260c05║出光焰，證獲不空大真言明仙神通三昧耶，
T20n1092_p0260c06║得九十二殑伽沙真言明仙一時來現敬為
T20n1092_p0260c07║伴侶。住觀世音所住九十二殑伽沙俱胝百
T20n1092_p0260c08║千七寶宮殿，安樂游觀。是等宮殿有無量寶
T20n1092_p0260c09║樹花果間雜莊嚴。其土園苑多有種種色類
T20n1092_p0260c10║金花銀花寶樹花果，一切池沼八功德水氣
T20n1092_p0260c11║香芬馥如栴檀香，於其水中多有眾色欝鉢
T20n1092_p0260c12║羅花，鉢頭摩花，拘物頭花，芬陀利花。其諸泉
T20n1092_p0260c13║沼金沙布底，雜寶為岸。此諸宮殿臺榭樓閣
T20n1092_p0260c14║花果泉沼，互相間映周廣嚴淨，一切天男天
T20n1092_p0260c15║女、緊那羅女、乾闥婆女常遍游戲。持真言者
T20n1092_p0260c16║彼所受身，乃至無上正等菩提更不受生。恒
T20n1092_p0260c17║往十方一切剎土，恭敬供養一切諸佛菩薩
T20n1092_p0260c18║摩訶薩。持此不空羂索觀世音菩薩廣大解
T20n1092_p0260c19║脫蓮花曼拏羅印三昧耶，一切菩薩摩訶薩
T20n1092_p0260c20║恭敬頂禮而讚歎之。俱胝百千一切諸天，乃
T20n1092_p0260c21║至阿迦尼吒天，一切龍王、阿素洛王、緊那羅
T20n1092_p0260c22║王、乾闥婆王、蘖魯荼王、摩呼羅伽王皆當供
T20n1092_p0260c23║給一切資具，甘膳飲食自在豐饒。得此果者
T20n1092_p0260c24║皆因是大㫊暮伽王護摩供獻三昧耶。若真
T20n1092_p0260c25║言者多諸重罪福德尠薄，雖服是藥，但得富
T20n1092_p0260c26║饒、壽命長遠，不得證見諸佛菩薩摩訶薩種
T20n1092_p0260c27║種形相往來神通變化等相，唯令過現一切
T20n1092_p0260c28║業障盡皆消滅，為人愛讚，所出言詞他皆
T20n1092_p0260c29║信受。若命終時，身心寂定無諸恐怖，一切如
T20n1092_p0261a01║來觀世音菩薩一時現身，迎真言者往於西
T20n1092_p0261a02║方蓮花化生，得宿住智，億劫生事而皆識知。
T20n1092_p0261a03║乃至菩提，更不重受一切胎卵濕化之身，從
T20n1092_p0261a04║一佛土至一佛土，聽持諸法供養諸佛。若藥
T20n1092_p0261a05║點額，遊行世間為人愛敬。若後所欲，憶念
T20n1092_p0261a06║火天則為現身，當如願乞皆為圓滿。又三昧
T20n1092_p0261a07║耶，丁香木、石榴木截治然火，誦母陀羅尼真
T20n1092_p0261a08║言奮怒王真言，加持粳米、菉豆蒸餅，乾蓮花
T20n1092_p0261a09║末、白芥子、酥蜜石蜜，作歡喜團，於七日中
T20n1092_p0261a10║加持護摩。鑪內復現火天半身，手執寶盤滿
T20n1092_p0261a11║中團藥奉真言者，而告言曰：『此妙散藥是最
T20n1092_p0261a12║後藥，唯垂受取。』時真言者即便恭敬受藥服
T20n1092_p0261a13║餌，身便適懌，證不空王摩訶真言明仙神通
T20n1092_p0261a14║三昧耶，一萬八千持真言仙，一切火天一時
T20n1092_p0261a15║來現，敬侍為侶而護祐之。諸真言者服此藥
T20n1092_p0261a16║者，便得證解是不空王心陀羅尼真言曼荼
T20n1092_p0261a17║羅印三昧耶，日誦千言，為人愛敬。若命終已
T20n1092_p0261a18║直生西方，蓮花化生識宿住智。若藥點額，入
T20n1092_p0261a19║諸龍窟、阿素洛窟、鬼神窟，窟中鬼神皆自置
T20n1092_p0261a20║伏，出入無礙。若有女人服此藥者，則得其子
T20n1092_p0261a21║性大聰慧。若諸人民服此藥者，皆得除諸災
T20n1092_p0261a22║厄罪障。又法淨處，以赤牛乳酥煮粳米粥，
T20n1092_p0261a23║持石榴木，誦母陀羅尼真言撓攪乳粥乃
T20n1092_p0261a24║至至熟，誦奮怒王真言加持白芥子水㵶
T20n1092_p0261a25║散粥上，以火天藥和乳粥中，盛三鉢中，一鉢
T20n1092_p0261a26║供養一切諸佛、一鉢供養觀世音菩薩、一鉢
T20n1092_p0261a27║供養文殊師利菩薩，便以乳粥施諸沙門、婆
T20n1092_p0261a28║羅門、人民而服食者，即得除滅一切業病鬼
T20n1092_p0261a29║病神病、一切罪障，膚體腴悅善根成熟。若山
T20n1092_p0261b01║頂上、仰天樓上隨其大小治塗壇地，置乳粥
T20n1092_p0261b02║鉢，燒香啟召十方一切諸佛菩薩摩訶薩，誦
T20n1092_p0261b03║不空摩尼寶陀羅尼真言一百八遍，供養十
T20n1092_p0261b04║方一切諸佛菩薩摩訶薩。是時十方一切諸
T20n1092_p0261b05║佛菩薩摩訶薩前，皆現天諸香味飲食為大
T20n1092_p0261b06║供養，一時讚歎得大福聚，無量諸天皆擁護
T20n1092_p0261b07║之。若木榓木、楓香木、柏木截治然火，加持乳
T20n1092_p0261b08║粥酥護摩一千八遍，火天種族一時來現，歡
T20n1092_p0261b09║喜瞻敬。又護摩一千八遍，龍王及從，皆當自
T20n1092_p0261b10║伏恭敬使護。又護摩一千八遍，一切天龍八
T20n1092_p0261b11║部鬼神恭敬讚伏。又護摩一千八遍，諸真言
T20n1092_p0261b12║仙皆相讚伏。又護摩一千八遍，憍尸迦三十
T20n1092_p0261b13║三天皆相置護。又護摩一二萬遍，觀世音菩
T20n1092_p0261b14║薩現身讚歎，為得圓滿是一切菩薩摩訶薩
T20n1092_p0261b15║共所恭敬頂禮讚詠不空羂索心王母陀羅
T20n1092_p0261b16║尼真言曼拏羅印三昧耶、不空清淨觀三昧
T20n1092_p0261b17║耶身。若木榓木、白栴檀木、柏木長十六指截，
T20n1092_p0261b18║加持爐內然火，作歡喜團一千八團，加持護
T20n1092_p0261b19║摩。爐中出現火天童子，手執寶盤滿歡喜團
T20n1092_p0261b20║藥。是時真言白芥子，打是童子一二七下，童
T20n1092_p0261b21║子白言：『今何所求？』則便報言：『我求一切菩提
T20n1092_p0261b22║大願，為我滿足。』童子是時白真言者：『受此團
T20n1092_p0261b23║藥。是藥乃是無上甘露妙藥中藥，能即成就
T20n1092_p0261b24║最極大願。』時真言者受取捧持，告言童子：『即
T20n1092_p0261b25║當共我常為伴侶。』童子白言：『依命為伴。隨處
T20n1092_p0261b26║作法即應相見。』應當便以杜仲木截治然火，
T20n1092_p0261b27║誦廣大明王央俱捨真言，加持白栴檀香、安
T20n1092_p0261b28║悉香、白芥子、酥，護摩一百八遍供養童子，即
T20n1092_p0261b29║常為伴不相捨離，一切作法皆為成辦。又為
T20n1092_p0261c01║遮止一切鬼神作障難者，當以是藥置獻觀
T20n1092_p0261c02║世音菩薩，則服是藥，便證㫊暮伽王神通三
T20n1092_p0261c03║昧耶，膚狀端嚴髮如旋螺，壽延六十千劫，十
T20n1092_p0261c04║八俱胝真言明仙一時來現敬侍為伴。若以
T20n1092_p0261c05║是藥施一切沙門婆羅門人民食之，皆得住
T20n1092_p0261c06║年，消除過現諸罪病惱。若以是藥塗諸物者，
T20n1092_p0261c07║皆即變為閻浮檀金。若以是藥擲湫中者，一
T20n1092_p0261c08║切龍王皆現置伏，任為吏使，除遣一切風雨
T20n1092_p0261c09║災旱。若以是藥打阿素洛窟門，其門即開，素
T20n1092_p0261c10║洛眷屬一時皆現置伏為使。若山林中散是
T20n1092_p0261c11║藥者，則得一切藥精出現，任取服餌。若於屍
T20n1092_p0261c12║陀林中散是藥者，即得鬼神宮殿開現，鬼神
T20n1092_p0261c13║現身置伏為使。若新未壞米嚲羅，香湯洗
T20n1092_p0261c14║浴著淨白衣，當以是藥置二鉢中，加持白芥
T20n1092_p0261c15║子用和是藥，散故人上。則加持問出世世間
T20n1092_p0261c16║三世事法，占相醫方呪術工巧技藝神通
T20n1092_p0261c17║等法，皆依問說。若如故者，持水灑面拂去其
T20n1092_p0261c18║藥。若以是藥埋置門地，則得除滅人民災病。
T20n1092_p0261c19║若以是藥置功德天像手中，誦奮怒王真言
T20n1092_p0261c20║一百八遍，即功德天現身給賜種種財寶。若
T20n1092_p0261c21║以是藥淨帛裹之，持行去處人目不錄。若於
T20n1092_p0261c22║河沜大獨樹下埋置是藥，誦奮怒王真言七
T20n1092_p0261c23║遍，一切諸鬼現身置伏，任為命事。若以是藥
T20n1092_p0261c24║置摩訶迦羅像頭上，誦奮怒王真言加持白
T20n1092_p0261c25║芥子水七遍，散摩訶迦羅像頭上，誦母陀羅
T20n1092_p0261c26║尼真言七遍，一切荼枳尼鬼現身置伏樂為
T20n1092_p0261c27║命事。若以是藥置摩訶迦羅像臍中者，則鬼
T20n1092_p0261c28║子母現身置伏任為命使。若以是藥置文殊
T20n1092_p0261c29║師利菩薩像手鉢中，誦奮怒王真言三遍，誦
T20n1092_p0262a01║摩尼寶陀羅尼真言七遍，則於十方一切剎
T20n1092_p0262a02║土一切諸佛菩薩聲聞前，皆有天諸甘露飲
T20n1092_p0262a03║食而供養之，於時十方一切諸佛一切菩薩
T20n1092_p0262a04║一時歌讚。又真言水㵶灑壇爐，爐內然火，
T20n1092_p0262a05║當以是藥和白栴檀香、薰陸香、白膠香、沈水香、
T20n1092_p0262a06║白芥子酥蜜，作歡喜團一百八團，加持護
T20n1092_p0262a07║摩。其火天王爐中涌現，告真言者：『善哉善
T20n1092_p0262a08║哉！我受此供甚大歡喜。今須何願？為相滿足。』
T20n1092_p0262a09║是時則乞一切火法、入火坐臥之法、執火沒
T20n1092_p0262a10║水不滅法，作壇法處請常現身，而相教詔得
T20n1092_p0262a11║法滿願。
T20n1092_p0262a12║「世尊！不空光焰摩尼鍋三昧耶，如如意寶，求
T20n1092_p0262a13║諸妙藥皆得如意。淨治身服如法清潔，塗曼
T20n1092_p0262a14║拏羅，上好赤銅造摩尼鍋，其鍋圓滿圓如珠
T20n1092_p0262a15║形。黃丹、枳愚瑟詫、雄黃、雌黃、白栴檀香，曼拏
T20n1092_p0262a16║羅內精潔如法等數治末光焰摩尼鍋藥。其
T20n1092_p0262a17║鍋鑄已置於爐中，加持蘇枋木、迦囉弭囉木、
T20n1092_p0262a18║閼伽木、捨弭木、青竹夜合木、羯囉抳迦囉木、
T20n1092_p0262a19║菩提木、柏木、桑木、構木、跛洛訖灑木、蘇曼那
T20n1092_p0262a20║木、乾馱嚩利師迦木、榓攞木、弭惹補囉迦木、
T20n1092_p0262a21║新度縛囉木、瞻蔔迦木、苦練木、比主攞曼
T20n1092_p0262a22║娜木，截治長十六指量，如法然火。加持俱物
T20n1092_p0262a23║頭花莖葉、蓮花莖葉、漚鉢囉花莖葉、瞻蔔迦
T20n1092_p0262a24║花、縛攞迦香草、白栴檀香、沈水香、旨得囉迦
T20n1092_p0262a25║葉蘇，誦持母陀羅尼真言奮怒王真言，護摩
T20n1092_p0262a26║一百八遍。加持白芥子、稻穀華、酥酪白蜜，護
T20n1092_p0262a27║摩一百八遍。單加持白芥子，護摩一百八遍。
T20n1092_p0262a28║并諸香花飲食供養，護摩牛乳七遍。滅爐內
T20n1092_p0262a29║火，出鍋治鏇瑩麗莊飾，盛持於藥置其壇內，
T20n1092_p0262b01║誦持母陀羅尼真言，一加持白芥子一先打
T20n1092_p0262b02║鍋藥。誦持奮怒王真言，一加持白芥子一先
T20n1092_p0262b03║打鍋藥。白月八日或十五日，初夜後夜五更
T20n1092_p0262b04║明時，鍋上藥上出大火光，得大成就，奉持供
T20n1092_p0262b05║養有大威德，如如意寶。若欲飲食，鍋置淨處
T20n1092_p0262b06║繞鍋置器，燒焯香王，誦持真言，作法呼召，經
T20n1092_p0262b07║須臾時則有百味甘膳飲食。若燒火食置鍋
T20n1092_p0262b08║爐前，燒火作法速疾成驗。若有猛將欲陣敵
T20n1092_p0262b09║者，淨治身服嚴持器仗，頭上戴鍋獨往他陣，
T20n1092_p0262b10║彼諸兵眾皆見身上出大火光，一時臣伏忙怖
T20n1092_p0262b11║馳走，勇猛無畏。若修羅窟門置鍋作法，誦持
T20n1092_p0262b12║真言，其修羅眾一時出現，樂為命從。若龍湫
T20n1092_p0262b13║沜置鍋作法，誦持真言，水盡枯涸，龍現置伏，
T20n1092_p0262b14║又得國土五穀滋茂果實豐稔無諸災疾，能
T20n1092_p0262b15║得無量福聚蘊門。
T20n1092_p0262b16║「世尊！不空光明觀察藥三昧耶，譟弭羅、安膳
T20n1092_p0262b17║那，真言加持，泥裹密固，置於爐內，杜仲木
T20n1092_p0262b18║截治然火，夜合花、白芥子、白栴檀香、酥酪蜜，
T20n1092_p0262b19║誦持母陀羅尼真言廣大明王央俱捨真言，
T20n1092_p0262b20║護摩一千八遍，加持安悉香、白栴檀香、沈水
T20n1092_p0262b21║香、白芥子、酥酪蜜，護摩千八遍，觀世音菩薩
T20n1092_p0262b22║語言：『善哉善哉！善男子！汝今成就光焰藥法，
T20n1092_p0262b23║滿所請願。』便候火寒乃出取藥，以譟弭羅、
T20n1092_p0262b24║安膳那，和龍腦香、麝香研合眼藥，以雌黃、雄
T20n1092_p0262b25║黃為點身藥，精治別盛置於壇內，誦持母陀
T20n1092_p0262b26║羅尼真言廣大明王央俱捨真言，加持其藥
T20n1092_p0262b27║令現煖煙光相，乃名成就光焰藥法。是時用
T20n1092_p0262b28║藥點額點眼、點兩肩上二手掌上，便證不空
T20n1092_p0262b29║光焰藥神通三昧耶，壽增千歲，不為一切毘
T20n1092_p0262c01║那夜迦、欲界魔王而作障礙，一切人民恭敬
T20n1092_p0262c02║供養。若入軍陣，則當得勝。為人恭敬，不畏世
T20n1092_p0262c03║間鬪諍口舌、山中災難，不患頭痛眼痛耳痛
T20n1092_p0262c04║鬼神等病。若點摩訶迦羅像眼，誦持奮怒王
T20n1092_p0262c05║真言，其像啼泣，令真摩訶迦羅神及其眷屬
T20n1092_p0262c06║置伏使祐。若點功德天像眼，瞬目瞻像，誦持
T20n1092_p0262c07║母陀羅尼真言，令真功德天來相護祐財寶
T20n1092_p0262c08║增滿。若睡臥時點眼中者，則得一切增上善
T20n1092_p0262c09║夢，觀世音菩薩加祐擁護。若點不空羂索觀
T20n1092_p0262c10║世音菩薩像眼中者，速得觀世音菩薩加被
T20n1092_p0262c11║上願。若以藥和牛黃，點眼中瞼上，見於國
T20n1092_p0262c12║王及王僕從，得大歡喜。若點大自在天像眼
T20n1092_p0262c13║中，誦持奮怒王真言七遍，則得一切鬼神置
T20n1092_p0262c14║伏使祐。若點摩訶迦羅像額上，誦持奮怒王
T20n1092_p0262c15║真言者，則得一切藥叉歸伏。若沙門乞食去
T20n1092_p0262c16║時，點藥眼中乞食去者，速得淨食。若點眼瞼，
T20n1092_p0262c17║入於一切山林陂澤，則當不怖一切精魅虎
T20n1092_p0262c18║狼等難。若點眼瞼入天祠中，努目看鬼子
T20n1092_p0262c19║母，誦持奮怒王真言者，則得鬼子母及所眷
T20n1092_p0262c20║屬置伏使祐。又法木榓木、迦囉惹木根枝葉
T20n1092_p0262c21║花果、杜仲木、波攞訖灑木截治然火，粳米、稻
T20n1092_p0262c22║穀花、烏油麻、白芥子、白穀稻穀、大麥、小麥、大
T20n1092_p0262c23║豆、小豆、麻子、酥蜜酪，誦持母陀羅尼真言奮
T20n1092_p0262c24║怒王真言護摩一千八遍，又以安悉香、黑芥
T20n1092_p0262c25║子相和，誦持廣大明王央俱捨真言奮怒王
T20n1092_p0262c26║真言，護摩一千八遍，便求財富隨意豐饒，乃
T20n1092_p0262c27║至命盡無所乏少，摩尼跋陀神而守護之。
T20n1092_p0262c28║「世尊！不空成就牛黃神通三昧耶，化伏世間
T20n1092_p0262c29║而最第一，入於陂澤、入於山林、入修羅窟、入
T20n1092_p0263a01║龍湫窟宮殿室宅、入海龍王宮殿室宅、入地，
T20n1092_p0263a02║地下一切神變皆得成辦。諸有怖畏種種病
T20n1092_p0263a03║苦、過現罪障、怨難軍陣、鬪諍厭蠱、符書呪
T20n1092_p0263a04║咀、諸天鬼神一切瘧病、惡星變怪、牢獄禁閉
T20n1092_p0263a05║枷鎖刑戮，皆得滅除。作法成就，財寶富饒，一
T20n1092_p0263a06║切沙門婆羅門一切人民珍敬愛樂。觀世音
T20n1092_p0263a07║菩薩、淨居天、伊首羅天、摩醯首羅天、大梵天、
T20n1092_p0263a08║帝釋天、那羅延天、一切諸天龍神八部，皆當
T20n1092_p0263a09║擁護。淨治身服，等數當以牛黃、紫檀香、欝金
T20n1092_p0263a10║香淨治精研，以火食灰減藥三分中一分，別
T20n1092_p0263a11║盛真言加持，盛赤銅合置於壇內觀世音菩
T20n1092_p0263a12║薩像前，淨帛覆上或荷葉蓋上。其火食灰，用
T20n1092_p0263a13║紫檀木、杜仲木、稻穀花、白粳米、白芥子、油麻、
T20n1092_p0263a14║酥蜜酪，如法護摩，取細白灰，誦持母陀羅尼
T20n1092_p0263a15║真言廣大明王央俱捨真言奮怒王真言，加
T20n1092_p0263a16║持先藥令現三相：一者煖相、二者沸煙相、三
T20n1092_p0263a17║者光相，證三相者名大成就。用藥點頂上額
T20n1092_p0263a18║上、眼中、眉間、肩上、二手掌上、心上，證不空牛
T20n1092_p0263a19║黃仙神通三昧耶，眾相圓滿壽命逾遠，明見
T20n1092_p0263a20║一切天龍八部鬼神宮殿皆無有礙，一切鬼
T20n1092_p0263a21║神皆當畏伏所作成辦。若藥點眼，則見地下
T20n1092_p0263a22║一切伏藏、鬼神宮殿無有障礙，夜見一切無
T20n1092_p0263a23║有暗障。若入若渡江河大海，如居陸宅，不
T20n1092_p0263a24║畏水中一切獸類而作傷害，又得水中種種
T20n1092_p0263a25║珍寶。若淨澡浴以藥塗身，入陣鬪戰不為傷
T20n1092_p0263a26║害，而當得勝。若含是藥往於王宮，國王后妃
T20n1092_p0263a27║見皆歡喜。若藥點眼往於聚落，人民見者歡
T20n1092_p0263a28║喜愛敬，飲食供養。若以藥塗右手頭指，誦奮
T20n1092_p0263a29║怒王真言加持，竪擬十方怒目期剋，則得方
T20n1092_p0263b01║圓一踰膳那無有非時惡風雹雨災損苗稼。
T20n1092_p0263b02║若有霖雨，藥塗左手，誦奮怒王真言加持左
T20n1092_p0263b03║手，遍擬十方，雨則晴止。若天亢旱，於龍湫沜
T20n1092_p0263b04║藥塗右手掌指，加持藥手拍湫水上滿一七
T20n1092_p0263b05║下，便降大雨。若不雨者，又復以藥重遍塗手，
T20n1092_p0263b06║一真言手一拍湫水滿三七下，湫中龍等一
T20n1092_p0263b07║時熱悶。若不雨者，又復以藥重遍塗手，一真
T20n1092_p0263b08║言手一拍湫水一百八下，則降大雨。若不雨
T20n1092_p0263b09║者，湫中龍王并所眷屬，總患熱惱走出外湫。
T20n1092_p0263b10║若有患諸鬼病神病者，與藥點眼則得除差。
T20n1092_p0263b11║若患一切鬼神瘧病，與藥點額即得除差。若
T20n1092_p0263b12║病難治，以藥和湯，病者浴身則得除愈。若為
T20n1092_p0263b13║蛇蝎螫者，以藥和水，與彼服塗則得除差。
T20n1092_p0263b14║若患痃癖痼癥痔痢腹中病者，煖水和藥，與
T20n1092_p0263b15║令飲服則得除愈。若塗脚掌，履火不燒。塗兩
T20n1092_p0263b16║膊上臂上髀上，則得力等大野象力，與他捔
T20n1092_p0263b17║力則得勝他。若以藥塗兩脚脛掌，渡於河
T20n1092_p0263b18║海水不沒踝。若藥塗頂，入於陂澤山林，不畏
T20n1092_p0263b19║蛇虎鬼神等難，一切藥精俱時出現，任取上
T20n1092_p0263b20║者。若於山林含藥，高聲誦持大可畏明王央
T20n1092_p0263b21║俱捨真言七遍，一切藥神宮殿開現，藥神出
T20n1092_p0263b22║現任為命事，取最上藥。見諸藥神不應怖懼，
T20n1092_p0263b23║但當役使。若以藥塗心上，誦真言作法，速得
T20n1092_p0263b24║成就。若以藥塗肚脇脊耳指腕上者，所往之
T20n1092_p0263b25║處飲食衣服床敷珠璫鐶釧鞍乘而皆隨意。
T20n1092_p0263b26║若以藥蜜丸丸如豆等，每日誦祕密心真言
T20n1092_p0263b27║加持其藥。初日一丸、二日二丸、三日三丸乃
T20n1092_p0263b28║至七日七丸為度，服滿百日，文詞智慧辯說
T20n1092_p0263b29║無礙，聲相和雅如緊那羅、迦陵頻伽之聲，其
T20n1092_p0263c01║聲深隱令眾樂聞。若半荼婦人藥和酥服，則
T20n1092_p0263c02║得胎藏。若人牢獄枷鎖禁閉，藥塗獄門并塗
T20n1092_p0263c03║枷鎖，誦持真言而加持之，則得解脫。若藥和
T20n1092_p0263c04║香湯清淨洗浴，誦持真言作法，十惡五逆四
T20n1092_p0263c05║重等罪則皆除滅。又得阿暮伽王祕密壇印
T20n1092_p0263c06║三昧速當成就，一切怨難不吉祥相亦皆除
T20n1092_p0263c07║滅。若以藥和生胡麻油，點額點眼，見諸貴人
T20n1092_p0263c08║則相敬慕。若塗身者，不為刀箭矛槊之所損
T20n1092_p0263c09║害。若藥繫兩臂，所去之處得勝眾敬。若高望
T20n1092_p0263c10║處含藥遙望坊邑聚落，誦持廣大明王央俱
T20n1092_p0263c11║捨真言，加持右手把白芥子向彼散之，當自
T20n1092_p0263c12║敬伏。若以藥繫右手上，按拍一切金銀財寶
T20n1092_p0263c13║庫藏之門、食厨庫門、藥鋪庫門，諸惡鬼神盡
T20n1092_p0263c14║皆怖走，而不散耗一切財寶，亦不偷吸一切
T20n1092_p0263c15║精味。若藥手拍大門七下，家內人民除諸災
T20n1092_p0263c16║障。若藥埋於怨人門地，是怨人家則自和敬。
T20n1092_p0263c17║若藥塗刀箭矛槊，自當損折。若怖惡賊或諸
T20n1092_p0263c18║災事，以藥埋宅門地，是惡賊輩則無能為，災
T20n1092_p0263c19║事除滅。若以藥塗螺中，高樓閣上大吹七
T20n1092_p0263c20║聲，能令一切鬪諍言辭厭蠱呪詛世間災怪
T20n1092_p0263c21║悉皆消滅。若酤乳家圈牛羊處吹七聲者，其
T20n1092_p0263c22║牛羊乳皆具上味。若於大眾吹七聲者，人民
T20n1092_p0263c23║所聞皆除災障。若藥塗鼓面上，於高樓上大
T20n1092_p0263c24║打曲聲，則令一切非時雹雨而皆禁止，一切
T20n1092_p0263c25║疫病皆當除滅。若以爐中燒火食灰和香水，
T20n1092_p0263c26║真言七遍，散灑十方，即成結界。若灰和湯眾
T20n1092_p0263c27║人浴者，災厄罪障皆得除滅。若患瘧者，點灰
T20n1092_p0263c28║額上即當除差。若以灰塗杻械枷鎖，誦念真
T20n1092_p0263c29║言而加持者，則得解脫。若蛇螫者，以灰塗上
T20n1092_p0264a01║毒痛則除。「世尊！扇底迦三昧耶，杜仲木、木榓
T20n1092_p0264a02║木、奢彌木、柏木、桑木、構木、夜合木，長十二指
T20n1092_p0264a03║截，五淨浴治而加持之。依法數持加持然火，
T20n1092_p0264a04║誦持奮怒王真言，淨水淨火輪印結界，爐南
T20n1092_p0264a05║跪坐誦持母陀羅尼真言祕密心真言，加持
T20n1092_p0264a06║稻穀花、白芥子、蓮華莖葉、酥蜜，護摩一千八
T20n1092_p0264a07║遍，則得方圓百踰膳那除諸藥叉、羅剎、布單
T20n1092_p0264a08║那鬼、塞健陀鬼、噉精氣鬼，復得除滅一切災
T20n1092_p0264a09║疫、飢饉猛獸、他兵謀叛、大臣謀叛、一切鬪
T20n1092_p0264a10║諍、諸惡鬼神，國土豐稔雨澤順時滋生一切
T20n1092_p0264a11║苗稼花果，大小諸樹根莖枝葉藥草等類皆
T20n1092_p0264a12║令茂盛滋味繁多，人民快樂多饒財寶，無諸
T20n1092_p0264a13║殃咎而作侵惱，更相讚詠恩愛相向。當知國
T20n1092_p0264a14║中不為諸惡天龍鬼神而作災害。其四天王
T20n1092_p0264a15║天、伊首羅天、摩醯首羅天、大梵天、釋提桓天、
T20n1092_p0264a16║那羅延天、大自在天，各將無量眷屬僕從，國
T20n1092_p0264a17║中方圓百踰膳那常皆擁護，增加有情一切
T20n1092_p0264a18║色力。十方一切諸佛菩薩、觀世音菩薩而當
T20n1092_p0264a19║護念，國土有情如所愛子，皆得安隱。日天月
T20n1092_p0264a20║天二十八宿主星天神，常於國中，不生災怪，
T20n1092_p0264a21║加被擁護。」
T20n1092_p0264a22║祕密灌頂品第八
T20n1092_p0264a23║「世尊！是不空王廣大解脫蓮花曼拏羅印三昧
T20n1092_p0264a24║耶，能廣成就百千悉地三昧耶，運動一切。當
T20n1092_p0264a25║見殑伽沙俱胝百千諸佛積集功德修治佛
T20n1092_p0264a26║事，觀世音菩薩無量幻化神通加祐。其有信
T20n1092_p0264a27║解受持讀誦㫊暮伽王三昧耶者，應於有情
T20n1092_p0264a28║起大悲心，憐愍一切，修治此法。白月八日或
T20n1092_p0264a29║十五日，於閑淨處，清淨澡浴、著淨衣服、食三
T20n1092_p0264b01║白食，如法作壇威儀無缺，盡斷言論。或復占
T20n1092_p0264b02║察內外一切吉相，修習於法，則得成就。此大
T20n1092_p0264b03║契經真言出世世間成就之法，若是俗人，每
T20n1092_p0264b04║日受持八齋戒法，作四肘壇方圓淨治，以瞿
T20n1092_p0264b05║摩夷、香水和黃土泥，塗摩拭治。開廓四門，以
T20n1092_p0264b06║白螺末界壇標界。內圖一百八葉開敷蓮花，
T20n1092_p0264b07║白栴檀香泥為葉，欝金香泥為臺。四面四角
T20n1092_p0264b08║當圖香泥開敷蓮花，四布莊列黃綵旛花。東
T20n1092_p0264b09║面置不空羂索觀世音畫像。四角置香水瓶，
T20n1092_p0264b10║內著白芥子，口插一切枝柯葉花。四門置閼
T20n1092_p0264b11║伽香水，水上汎花。燒焯香王。晝夜六時召
T20n1092_p0264b12║請結界，觀置十方一切諸佛放種種光照沃
T20n1092_p0264b13║身心，清淨明淨明見無障。一時禮拜禮觀
T20n1092_p0264b14║世音，閼伽供養懺悔歸依，發菩提心啟請回
T20n1092_p0264b15║向，作禮結印，觀置自身自性平等量同法界，
T20n1092_p0264b16║無分莂量無無分莂量。觀一切諸佛如來一
T20n1092_p0264b17║切菩薩圍遶住寂，觀置囉字具點嚴赫日光焰
T20n1092_p0264b18║鬘。念字真義，一切諸法本性無染離諸塵垢，
T20n1092_p0264b19║自淨心地，淨道場地除眾垢穢，如虛空相成
T20n1092_p0264b20║金剛地。下觀風輪上有㰤字，放黑光焰。觀
T20n1092_p0264b21║置風輪上有水輪，色猶雪乳，中有縛字若塞
T20n1092_p0264b22║頗胝，皎月光淨。觀月輪上有大目陀羅金
T20n1092_p0264b23║剛輪曼拏羅，放金光焰，上觀縒字變為八葉
T20n1092_p0264b24║白開蓮花，眾寶鬚臺，金剛為莖，放無量光。無
T20n1092_p0264b25║量百千諸寶蓮花周匝圍繞。臺上觀置寶師
T20n1092_p0264b26║子座，繞座周列雜寶竿柱，上置種種綺蓋幢
T20n1092_p0264b27║幡，垂珠瓔鬘眾妙寶衣，周布一切香花眾寶，
T20n1092_p0264b28║起妙香雲雨諸雜花繽紜嚴地，鼓奏種種奇
T20n1092_p0264b29║特音樂，溥敷種種如意賢瓶閼伽之水，摩尼
T20n1092_p0264c01║寶樹枝葉光敷，周遍行列照以為燈，一一莊
T20n1092_p0264c02║嚴佛波羅蜜光淨圓滿，讚諸菩薩甚深句義，
T20n1092_p0264c03║梵音清暢遍無盡界。以我功力、佛加持力，
T20n1092_p0264c04║以法界力觀供養住，諸法無生性自本寂。師
T20n1092_p0264c05║子座上觀嚩皤字，為釋迦牟尼如來，身真
T20n1092_p0264c06║金色，結跏趺坐，頭冠衣服貫飾莊嚴，放妙光
T20n1092_p0264c07║明遍無邊界，無盡聖眾現光焰中。其光遍滿
T20n1092_p0264c08║諸有情界，隨性開解流光焰輪。此佛如來身
T20n1092_p0264c09║語無量，常住三世湛然不滅。從是身中現無
T20n1092_p0264c10║量身，合無量身為一佛身。右觀觀世音菩薩，
T20n1092_p0264c11║左觀執金剛祕密主菩薩，其諸種族大菩薩
T20n1092_p0264c12║眾前後圍繞趺坐而坐。觀世音座右真言者
T20n1092_p0264c13║坐，觀心不亂。若散亂者，一切諸佛菩薩、真言
T20n1092_p0264c14║明神、觀世音菩薩悉不加持悉不觀護。是故
T20n1092_p0264c15║智者相應法座，觀觀聖者結誦念印，以左手
T20n1092_p0264c16║頭指大拇指相搏直伸，中指無名指小指向
T20n1092_p0264c17║掌作拳，以印當胸，右手頭指中指大拇指掐
T20n1092_p0264c18║珠，以一切如來金剛摩尼身灌頂三摩地聲
T20n1092_p0264c19║誦持母陀羅尼真言祕密心真言奮怒王真
T20n1092_p0264c20║言。觀置觀變陀羅尼真言，一一字聲如聖者
T20n1092_p0264c21║形，光焰圍繞，其光明淨破無明宅。時所無間，
T20n1092_p0264c22║當於中夜壇地震動，結印靜心正觀像足，誦
T20n1092_p0264c23║奮怒王真言，令其壇地大踊震動，菩薩眉
T20n1092_p0264c24║間放大光明照燭壇內。時真言者身悚毛竪，
T20n1092_p0264c25║但當廣發大菩提心，仰觀像面。見其右面動
T20n1092_p0264c26║轉眼目視真言者，出大梵聲讚真言者：『汝證
T20n1092_p0264c27║斯相，三業清淨。復當承事殑伽沙俱胝那庾
T20n1092_p0264c28║多百千如來，種殖善根。一切菩薩同共觀察，
T20n1092_p0264c29║身心適悅。捨此身後當生生處，身狀端奕髮
T20n1092_p0265a01║如旋螺，聲音美妙目廣端嚴，解心明潔見法
T20n1092_p0265a02║清淨，永除無明生老病死一切苦本，證一切
T20n1092_p0265a03║有情性清淨觀三摩地。』至五曉時，觀世音菩
T20n1092_p0265a04║薩現身摩頂，加與所求，出世世間一切大願
T20n1092_p0265a05║皆為滿足。時真言者乞神足通願、祕密仙願、
T20n1092_p0265a06║天眼通願、見佛剎願、證陀羅尼大成就願、不
T20n1092_p0265a07║空羂索願、悟解一切經典種種義願、一切真
T20n1092_p0265a08║言三昧大成就願、文持總持願、一切辯才願、
T20n1092_p0265a09║取伏藏願作金銀願、工巧法願、往天宮願、入
T20n1092_p0265a10║阿修羅窟願、入龍宮願、增長苗稼果實豐饒
T20n1092_p0265a11║願、降伏藥叉羅剎願、起故人願、入諸山谷採
T20n1092_p0265a12║諸藥精願、成就劍仙騰空法願、大真言仙願、
T20n1092_p0265a13║摧伏邪見諸惡人願、戲弄物願、入海水願、世
T20n1092_p0265a14║間諸法成就願、滅四重五逆一切罪願。如是
T20n1092_p0265a15║等願，任所乞之皆得滿足。若常六時誦持不
T20n1092_p0265a16║間，又得觀察一切有情離障清淨三摩地、觀
T20n1092_p0265a17║世音菩薩現身神通超越觀察三摩地、一切
T20n1092_p0265a18║如來觀察加持密嚴光明神通三摩地。以此
T20n1092_p0265a19║三摩地力，如大梵天壽命長遠，見於淨土一
T20n1092_p0265a20║切諸佛菩薩摩訶薩眾，阿彌陀佛前，讚問深
T20n1092_p0265a21║法，同坐清淨蓮花光明寶殿臺榭。若常白月
T20n1092_p0265a22║八日十五日，晝夜不食、斷諸言論，誦持母陀
T20n1092_p0265a23║羅尼真言祕密心真言者，則得無始一切罪
T20n1092_p0265a24║障盡皆消滅。若命終後，當得往生安樂國土，
T20n1092_p0265a25║恒見一切諸佛菩薩摩訶薩等。加持壇內閼
T20n1092_p0265a26║伽瓶水，灌頂浴身結印印身修作法者，當得
T20n1092_p0265a27║金剛無惱壞身。一切如來常樂觀察，一切天、
T20n1092_p0265a28║龍、藥叉、羅剎、毘那夜迦降伏恭敬，成就世間
T20n1092_p0265a29║悉地之法，任為使祐。」
T20n1092_p0265b01║不空羂索神變真言經卷第七