T20n1092_p0265b02║
T20n1092_p0265b03║
T20n1092_p0265b04║不空羂索神變真言經卷第八
T20n1092_p0265b05║
T20n1092_p0265b06║大唐天竺三藏菩提流志譯
T20n1092_p0265b07║三三昧耶像品第九
T20n1092_p0265b08║「世尊！若苾芻、苾芻尼、淨信男、淨信女，欲脫一
T20n1092_p0265b09║切龍趣、藥叉趣、羅剎趣、阿素洛趣、地獄趣、餓鬼
T20n1092_p0265b10║趣、傍生趣者，應當修治不空羂索心王母陀
T20n1092_p0265b11║羅尼真言三昧耶、廣大解脫蓮花曼拏羅印
T20n1092_p0265b12║三昧耶、不空羂索觀世音像成就智嚴三三
T20n1092_p0265b13║昧耶三摩地，清潔如法，純金造像，三面六臂。
T20n1092_p0265b14║正面熙怡，左面顰眉努目張口狗牙上出，
T20n1092_p0265b15║右面顰眉努目合口。首戴寶冠，冠有化佛。一
T20n1092_p0265b16║手執蓮花，一手執羂索，一手把三叉戟，一手
T20n1092_p0265b17║執瓶，一手施無畏，一手揚掌。結加趺坐，坐蓮
T20n1092_p0265b18║花座。其座山上，天諸衣服寶瓔環釧種種莊
T20n1092_p0265b19║嚴。像腹內空，以白栴檀香末、龍腦香末和佛
T20n1092_p0265b20║舍利內像腹中。於像左邊作真言者長跪
T20n1092_p0265b21║而坐，手執香鑪瞻仰於像。持斯法者，應於有
T20n1092_p0265b22║情起大悲心發菩提心。作是不空羂索觀世
T20n1092_p0265b23║音像者，得成無量菩提善根，何況廣大具修
T20n1092_p0265b24║是法而不最上得大成就？世尊！是人當得覩
T20n1092_p0265b25║見八十八殑伽沙俱胝那庾多百千如來應正
T20n1092_p0265b26║等覺，恭敬供養種諸善根，除滅十惡五逆四
T20n1092_p0265b27║重之罪。治潔身服食三白食，真言加持淨水
T20n1092_p0265b28║灑身，如法作法，隨心作壇，純欝金香泥塗曼
T20n1092_p0265b29║拏羅中，以朱砂圖畫二肘一百八葉開敷蓮
T20n1092_p0265c01║花，又繞蓮花畫蓮花鬘，貫穿相繳標式界
T20n1092_p0265c02║道。其蓮臺上黃綵高座，當其座上置像面西。
T20n1092_p0265c03║黃閼伽瓶滿盛白栴檀香、欝金香水，置於座
T20n1092_p0265c04║前，當以數珠蟠置瓶上。四角置香水瓶。四
T20n1092_p0265c05║門置閼伽水，水上泛花。四門壇心各置香
T20n1092_p0265c06║鑪，燒焯香王，以妙香花、三白飲食布設供養。
T20n1092_p0265c07║四面然列蘇燈、油燈。持真言者以心置
T20n1092_p0265c08║心，觀自心心，作於一切諸佛如來廣大出生
T20n1092_p0265c09║殊勝尊妙五股金剛杵三摩地，出金色光照
T20n1092_p0265c10║融一切。種種結護，誦奮怒王真言，觀置十方
T20n1092_p0265c11║一切諸佛放金色光照沃身心，清淨無垢明
T20n1092_p0265c12║見無障，一時禮拜又禮於我。結印啟召十方
T20n1092_p0265c13║一切如來種種神通光明加被，亦憶念我種
T20n1092_p0265c14║種神通光明加被。結加趺坐如我像相，心處
T20n1092_p0265c15║月輪炳現百數金光縒字。結數珠印，以一
T20n1092_p0265c16║切如來金剛法性大法音三摩地聲誦持母
T20n1092_p0265c17║陀羅尼真言祕密心真言，一一字聲若金蓮
T20n1092_p0265c18║鬘，光焰圍繞。功數滿時，壇地震動，十方諸佛
T20n1092_p0265c19║一時現前。金像頂上放大光焰，於光明中出
T20n1092_p0265c20║大梵聲唱言：『善哉善哉！善男子！』時真言者聞
T20n1092_p0265c21║聲讚者，又誦母陀羅尼真言祕密心真言二
T20n1092_p0265c22║三七遍。持真言者身上出現大光明焰，當見
T20n1092_p0265c23║金像變身伸手摩頂，與證一切如來觀察三
T20n1092_p0265c24║摩地，成就不空羂索真言明仙三昧耶。見於
T20n1092_p0265c25║十方剎土一切如來，加持一切如來廣大善根
T20n1092_p0265c26║具足圓滿。又誦母陀羅尼真言祕密心真言
T20n1092_p0265c27║一百八遍，觀世音菩薩現真淨身，授與一切
T20n1092_p0265c28║廣大成就清淨蓮華羂索三昧耶。阿彌陀佛
T20n1092_p0265c29║現前讚言：『善哉善哉！持真言者！汝今供養不
T20n1092_p0266a01║空羂索觀世音像者，乃當承事供養六十四
T20n1092_p0266a02║千如來所植種善根。』時真言者得滅一切貪
T20n1092_p0266a03║瞋嫉妬蓋障諸病，一切勝願相應圓滿。淨居
T20n1092_p0266a04║天子，伊首羅天子，摩醯首羅天子，大梵天子
T20n1092_p0266a05║乃至諸天，常觀擁護。世尊！是不空羂索觀世
T20n1092_p0266a06║音銀像成就三昧耶，形貌例前，純銀鑄造。隨
T20n1092_p0266a07║心如法作曼拏羅，以白栴檀香泥摩潔壇地，
T20n1092_p0266a08║中以白栴檀香泥、熏陸香泥圖畫二肘一百
T20n1092_p0266a09║八葉開敷蓮花。又繞蓮花畫蓮花鬘，貫穿相
T20n1092_p0266a10║繳標式界道。其蓮臺上嚴白綵座，座上置像
T20n1092_p0266a11║像面面南，白閼伽瓶滿盛白栴檀香水置於
T20n1092_p0266a12║座前，當以數珠盤置瓶上。四角四門置閼伽
T20n1092_p0266a13║香水，水上汎華。以白香花、三白飲食、蘇油燈
T20n1092_p0266a14║明敷獻供養，燒焯香王供養結界。持真言
T20n1092_p0266a15║者每時如法當如像觀，種種結護，誦奮怒王
T20n1092_p0266a16║真言，觀置十方一切如來放白光明照沃身
T20n1092_p0266a17║心，清淨無垢明見無障，一時禮拜又禮於我。
T20n1092_p0266a18║結印啟召十方一切如來種種神通光明加
T20n1092_p0266a19║被，亦憶念我種種神通光明加被。如我像相
T20n1092_p0266a20║結加趺坐，心處月輪炳現百數白光縒字。結
T20n1092_p0266a21║誦念印，左手仰當心前，五指散伸微屈若開
T20n1092_p0266a22║蓮花，右手掐珠。以一切如來無上靜慮三摩
T20n1092_p0266a23║地聲誦持母陀羅尼真言祕密心真言，一一
T20n1092_p0266a24║字聲若白蓮鬘，光焰圍繞。功數滿時，壇地震
T20n1092_p0266a25║動，從於東方空中聲來讚言：『善哉善哉！清淨
T20n1092_p0266a26║者！』持真言者聞聲之時，誦持母陀羅尼真言
T20n1092_p0266a27║祕密心真言，證獲不空羂索心王母陀羅尼
T20n1092_p0266a28║真言三昧耶，身心輕適人民恭敬，大梵天、帝
T20n1092_p0266a29║釋天、那羅延天、大自在天、四天王天、水天、風
T20n1092_p0266b01║天、火天、日天、月天，乃至諸天、焰摩王，娑伽羅
T20n1092_p0266b02║龍王、難陀龍王、優婆難陀龍王，一切諸龍皆
T20n1092_p0266b03║盡祐護，一切人民讚悆供養。
T20n1092_p0266b04║「世尊！是不空羂索觀世音鍮鉐像成就三昧
T20n1092_p0266b05║耶，形相例前，純赤鍮鉐，鑄造莊嚴。作曼拏羅，
T20n1092_p0266b06║白栴檀香泥摩潔壇地，中純紫檀香泥、白栴
T20n1092_p0266b07║檀香泥圖畫二肘一百八葉開敷蓮花。又繞
T20n1092_p0266b08║蓮華畫蓮花鬘，貫穿相繳標列界道。其蓮臺
T20n1092_p0266b09║上嚴置寶座，置像面東，寶閼伽瓶滿盛香水
T20n1092_p0266b10║置於座前。如上敷飾種種供養，燒焯香王供
T20n1092_p0266b11║養結界，獻赤香花。當如像觀，如法結護，誦持
T20n1092_p0266b12║奮怒王真言，觀置十方一切如來放大火光
T20n1092_p0266b13║照沃身心，明見無礙，一時禮拜。結印請召十
T20n1092_p0266b14║方一切如來種種神通光明加被，亦憶念我
T20n1092_p0266b15║種種神通光明加被。作是思惟：『我今此身與
T20n1092_p0266b16║一切觀世音菩薩身等同無異。又復觀察諸
T20n1092_p0266b17║法實性體同無異，願諸有情以諸佛法嚴飾
T20n1092_p0266b18║身心。我今所誦陀羅尼真言音聲光明，令諸
T20n1092_p0266b19║有情悉皆得聞，滅諸罪垢。』起大悲心，緣念十
T20n1092_p0266b20║方一切世界，所有一切地獄界、一切餓鬼界、
T20n1092_p0266b21║一切傍生界、所有一切受苦有情，以一切如
T20n1092_p0266b22║來無上清淨調伏煩惱三摩地聲誦母陀羅
T20n1092_p0266b23║尼真言祕密心真言，一一字聲若日光鬘照
T20n1092_p0266b24║融一切，朗徹十方一切世界一切苦趣。功數
T20n1092_p0266b25║滿時，壇地震動，空中出聲讚言：『善哉善哉！清
T20n1092_p0266b26║淨者！證不空王普遍出生光明三摩地。』是時
T20n1092_p0266b27║十方一切世界，一切地獄趣、一切餓鬼趣、一
T20n1092_p0266b28║切傍生趣一時震動，遇大光明出大吼聲，除
T20n1092_p0266b29║滅彼諸一切有情種種罪苦，一時解脫。捨惡
T20n1092_p0266c01║趣身則得生天，乃至菩提不墜惡趣。如是由
T20n1092_p0266c02║是持真言者，所有罪咎應受地獄種種苦者
T20n1092_p0266c03║自然消滅，得身口意內外清淨。復請十方一
T20n1092_p0266c04║切諸佛菩薩金剛種種神通光明加被，又請
T20n1092_p0266c05║我一切神通光明加被，廣發弘願起大悲心，
T20n1092_p0266c06║誦持母陀羅尼真言祕密心真言，一一字聲
T20n1092_p0266c07║光明照徹地下十方一切黑闇世界，滿一百
T20n1092_p0266c08║八遍。以真言力，能令地下十方一切黑闇世
T20n1092_p0266c09║界一切有情遇大光明，一時捨於無明業身，
T20n1092_p0266c10║生觀世音七寶宮殿，同證普遍出生光明三
T20n1092_p0266c11║摩地，壽命無量終至菩提。
T20n1092_p0266c12║「世尊！是不空羂索觀世音香像成就三昧耶，
T20n1092_p0266c13║等數當以白栴檀香、沈水香、欝金香、甘松香、
T20n1092_p0266c14║龍腦香、麝香一切諸香相和末治。等數當
T20n1092_p0266c15║以薰陸香、白膠香、乾闥羅娑香和煎取汁和
T20n1092_p0266c16║合香末。真言加持一百八遍，又重擣治。圖
T20n1092_p0266c17║塐不空羂索觀世音菩薩，一面四臂，面目熙
T20n1092_p0266c18║怡，首戴寶冠，冠有化佛。一手執蓮華，一手
T20n1092_p0266c19║持羂索，一手執三叉戟，一手揚掌，結加趺
T20n1092_p0266c20║坐，天諸衣服珠瓔鐶釧而莊嚴之，披鹿皮衣。
T20n1092_p0266c21║右多羅菩薩熙怡瞻仰，左手執持青優鉢羅
T20n1092_p0266c22║花，右手仰伸膝上，中指大拇指頭相捻半加
T20n1092_p0266c23║趺坐。左無垢慧菩薩熙怡瞻仰，左手仰伸臍
T20n1092_p0266c24║下，右手揚掌，半加趺坐。座下右邊不空奮
T20n1092_p0266c25║怒王，一面四臂，面目瞋怒。首戴月冠，冠有化
T20n1092_p0266c26║佛。一手持羂索，一手把劍，一手執三叉戟，一
T20n1092_p0266c27║手執蓮花，半加趺坐。頂上阿彌陀佛，作說
T20n1092_p0266c28║法相，結加趺坐，各以天諸七寶冠衣珠瓔鐶
T20n1092_p0266c29║釧種種莊嚴，佩通身光，同坐金銅蓮花樹座，
T20n1092_p0267a01║其樹枝葉蓮花如法莊嚴。作五肘曼拏羅。香
T20n1092_p0267a02║泥摩飾，開廓院界。內院中心四方四維開敷
T20n1092_p0267a03║蓮花。東面蓮臺置不空羂索神，執持羂索，合
T20n1092_p0267a04║掌瞻仰，長跪而坐。餘蓮臺上當置諸印。外院
T20n1092_p0267a05║東門置摩醯首羅天，南門置焰摩王，西門置
T20n1092_p0267a06║水天，北門置伊首羅天，皆半加趺坐須彌
T20n1092_p0267a07║寶座。四面四維置諸印相，標式界道置像面
T20n1092_p0267a08║東，種種旛華而莊飾之。以五色線作五股羂
T20n1092_p0267a09║索，長十六肘，合法同上。一頭繫金環，一頭繫
T20n1092_p0267a10║真珠環，如法盤置不空羂索神前，以塗香末
T20n1092_p0267a11║香塗散索上，淨帛蓋上。其院四門四維像前，
T20n1092_p0267a12║置閼伽香水，燒焯香王，以諸香花、三白飲食
T20n1092_p0267a13║如法奉獻。四面然獻蘇燈、油燈。東門作
T20n1092_p0267a14║法結護一切，誦持奮怒王真言，觀置十方一
T20n1092_p0267a15║切如來放眾色光照沃身心，明見無礙，一
T20n1092_p0267a16║時禮拜，起大悲心，以一切如來無上菩提金
T20n1092_p0267a17║剛諭三摩地聲誦持母陀羅尼真言祕密心
T20n1092_p0267a18║真言，一一字聲若金光鬘，先持像索，或真
T20n1092_p0267a19║言加持白芥子先打索上。功數滿時，其羂索
T20n1092_p0267a20║上便放眾光，光中出聲讚言：『善哉善哉！持真
T20n1092_p0267a21║言者！今得成就不空如意羂索三昧耶。是索
T20n1092_p0267a22║能成出世世間一切三昧耶。』時真言者閼伽
T20n1092_p0267a23║供養，發無上願。左手執索，右手掐珠，誦持母
T20n1092_p0267a24║陀羅尼真言祕密心真言滿一百八遍，觀世
T20n1092_p0267a25║音像上放大香雲，周徹一踰膳那，諸有有情
T20n1092_p0267a26║聞香氣者皆滅過現種種障惱。持真言者身
T20n1092_p0267a27║出火光，證㫊暮伽王身口意淨神通三昧耶。
T20n1092_p0267a28║當捨身已，而為一切真言明仙最中之最，生
T20n1092_p0267a29║安樂國，乃至無上正等菩提更不退轉。是像
T20n1092_p0267b01║羂索，盛淨簏中置清淨處，每日以諸香花供
T20n1092_p0267b02║養。若有有情觸斯人者，便得除滅一切垢障。
T20n1092_p0267b03║若有有情覩斯像者，亦令除滅一切罪障。真
T20n1092_p0267b04║言加持蘇曼那花，擲獻菩薩一百八遍，一切
T20n1092_p0267b05║人民讚歎供養。若有國土刀兵競起驚亂不
T20n1092_p0267b06║安，應當如法作曼拏羅，圖畫像印中置香像，
T20n1092_p0267b07║以諸香水香花、三白飲食敷設供獻，燒焯香
T20n1092_p0267b08║王供養，誦持奮怒王真言加持白芥子散為
T20n1092_p0267b09║結界，結奮怒王印，面目瞋怒，誦持母陀羅尼
T20n1092_p0267b10║真言祕密心真言，滿七日夜或三七日或五
T20n1092_p0267b11║七日，國中刀兵自然散壞。是法亦能破壞阿
T20n1092_p0267b12║素洛軍，何況世間兵賊謀叛而不散壞？若加
T20n1092_p0267b13║持蓮花稱天帝釋名，供養菩薩一千八莖，杜
T20n1092_p0267b14║仲木然火加持白芥子、安悉香，稱天帝釋名，
T20n1092_p0267b15║燒焯供養一千八遍，其天帝釋將諸眷屬一
T20n1092_p0267b16║時現身。若見之時，當如願乞，惟除自位。若加
T20n1092_p0267b17║持安悉香稱那羅延天名，燒焯供養菩薩一
T20n1092_p0267b18║千八遍，并加持白芥子水散那羅延天像頭
T20n1092_p0267b19║上，則得現身。若見之時，當乞一切幻化法門。
T20n1092_p0267b20║時那羅延天則與授諸幻化法門，即得變身
T20n1092_p0267b21║如那羅延身。若加持香水香花供養大自在
T20n1092_p0267b22║天像，側觀大自在天像面，於右耳邊真言加
T20n1092_p0267b23║持，稱大自在天名一千八遍，像目動搖出聲
T20n1092_p0267b24║唱言：『善哉善哉！』其大自在天將諸眷屬一時
T20n1092_p0267b25║現身。時真言者當如願乞，皆得滿足。若摩訶
T20n1092_p0267b26║迦羅像前加持安悉香，稱摩訶迦羅名燒一
T20n1092_p0267b27║千八遍，并以嚕地羅置前供養，并加持白芥
T20n1092_p0267b28║子散於像上，則得摩訶迦羅鬼子母、藥叉、羅
T20n1092_p0267b29║剎一時現身而作使護。若十六日初夜中夜
T20n1092_p0267c01║後夜，於諸天像前加持安悉香，稱羅窒𭌆禰
T20n1092_p0267c02║縛多神名一千八遍，則得夜天神、藥叉、羅剎、
T20n1092_p0267c03║乾闥婆、緊那羅、摩呼羅伽、一切非人一時現
T20n1092_p0267c04║身，各持其物奉真言者，任為命事作一切法，
T20n1092_p0267c05║夜常祐護。修此法者，常淨浴身著淨衣服，恒
T20n1092_p0267c06║不謾談世間言論，但發悲心憐愍有情，每日
T20n1092_p0267c07║如法誦念翫持，所作成就。」
T20n1092_p0267c08║護摩安隱品第十
T20n1092_p0267c09║「世尊！是不空王護摩三昧耶，與於有情作大
T20n1092_p0267c10║安隱降伏一切，擁護有情除諸災障。若護宅
T20n1092_p0267c11║者，當以蓮花一千八莖，塗黑芥子油，誦持母
T20n1092_p0267c12║陀羅尼真言、祕密心真言、奮怒王真言加持護
T20n1092_p0267c13║摩，即除宅中一切災疾，一切天神、觀世音菩
T20n1092_p0267c14║薩而擁護之。又加持白芥子、安悉香、牛酥，於
T20n1092_p0267c15║七日中護摩之者，則得擁護城邑聚落一切
T20n1092_p0267c16║人民。若白月十五日，加持白華、畢里陽愚藥、
T20n1092_p0267c17║多誐羅藥、黑芥子油、護摩一百八遍、一切貴
T20n1092_p0267c18║人敬而喜之。若加持牛膝草、白花、酥酪蜜，護
T20n1092_p0267c19║摩一百八遍供養菩薩，見諸人民愛而敬之。
T20n1092_p0267c20║若白月八日加持酥蜜塗蓮花上，護摩供養
T20n1092_p0267c21║獻我之者，滿七日夜則得財寶。若以佉陀羅
T20n1092_p0267c22║木然火，加持蓮花葉莖、拘物頭花、白芥子、酥、
T20n1092_p0267c23║護摩一百八遍、不為一切妬裔魔障毘那夜
T20n1092_p0267c24║迦而相嬈惱。若白月八日加持白栴檀香、畢履
T20n1092_p0267c25║陽愚花子、稻穀花、白芥子、酥，護摩一千八遍
T20n1092_p0267c26║供養菩薩，至十五日夜，其藥訖使尼捧持銀
T20n1092_p0267c27║錢五百相惠。若黑月八日於河岸邊淨浴身
T20n1092_p0267c28║服，於初夜時加持木苽木截治然火，加持
T20n1092_p0267c29║木苽花、酥蜜護摩，稱藥訖使尼名，燒焯
T20n1092_p0268a01║記滿一千八遍，至月盡日晝夜不食如法護
T20n1092_p0268a02║摩，其藥訖使尼瓔珞嚴身現身而來，捧持寶
T20n1092_p0268a03║箱而相奉施。若見之時，特勿受取，亦勿共語
T20n1092_p0268a04║瞻視他好。當自正心瞋怒奮聲誦持真言，便
T20n1092_p0268a05║棄寶箱合掌禮拜，白真言者：『願施歡喜。』持真
T20n1092_p0268a06║言者是時奮聲誦持奮怒王真言二十一遍，
T20n1092_p0268a07║便自不現。後若須者，當於半夜一誦真言一
T20n1092_p0268a08║稱藥訖使尼名，滿一百八遍則自現前，任為
T20n1092_p0268a09║使直。若黑月十四日，於伏藏處如法置像，以
T20n1092_p0268a10║諸香花、三白飲食敷設供養。加持蘇曼那花、蓮
T20n1092_p0268a11║花、荷葉、白芥子、酥，護摩一千八遍。又加持白
T20n1092_p0268a12║芥子水，右手掬持，散伏藏地上滿一千八遍，
T20n1092_p0268a13║伏藏寶物則便相現。真言者取，分為二分，一
T20n1092_p0268a14║分給施一切三寶，一分自用。又加持稻穀糠、鹽，
T20n1092_p0268a15║護摩一百八遍，見諸外道歡喜供養。若白月
T20n1092_p0268a16║十五日一日一夜不食不語，以諸花香敷設
T20n1092_p0268a17║獻我，加持白栴檀香、蓮花、酥蜜，護摩一千八
T20n1092_p0268a18║遍，夜夜當得金錢百文，唯通供養一切三寶。
T20n1092_p0268a19║若加持波羅奢木、木樒木、柏木，截治然火，加
T20n1092_p0268a20║持沈水香、白栴檀香、稻穀花、酥蜜，護摩萬
T20n1092_p0268a21║遍，得金萬兩。分為三分：一分供養一切三寶，
T20n1092_p0268a22║一分寫經造像，一分自用布施貧窮孤老病
T20n1092_p0268a23║人，特莫貯積，若貯積者則不復得。若白月十
T20n1092_p0268a24║五日一日一夜不食不語，入東流河中水當
T20n1092_p0268a25║至腰，面東瞋怒加持白芥子，打水中一百八
T20n1092_p0268a26║遍，則於水中現一童女，拱持七寶而相奉惠。
T20n1092_p0268a27║當即受取，分為三分：一分供養觀世音菩薩
T20n1092_p0268a28║一切三寶，一分自用，一分布施貧下之人。又
T20n1092_p0268a29║白月十五日，以諸香花飲食敷獻，供養觀世
T20n1092_p0268b01║音菩薩。加持牛膝草、白膠香、酥蜜，自稱已
T20n1092_p0268b02║名護摩一千八遍，則除一切病惱怨難。又杜
T20n1092_p0268b03║仲木然火，加持白芥子、安悉香、酥，護摩一
T20n1092_p0268b04║千八遍，則得消滅十惡五逆一切災障。又加
T20n1092_p0268b05║持稻穀花、白栴檀香、白芥子、酥乳，護摩一千
T20n1092_p0268b06║八遍，當得財寶而自豐饒。又黑月八日加持
T20n1092_p0268b07║棘針木截治然火，加持擲躅花、薑根、黑芥子
T20n1092_p0268b08║油，護摩一千八遍，則得阿毘柘嚕迦調伏成
T20n1092_p0268b09║就。又加持蓮花、白栴檀香、白芥子、酥，護摩一
T20n1092_p0268b10║千八遍，則得大雨普洽充足。若霖雨者，加持
T20n1092_p0268b11║祈雨火食灰，遍散十方，雨則晴止。又加持祈
T20n1092_p0268b12║雨灰，散於十方，則成結界。又加持祈雨灰，逆
T20n1092_p0268b13║風散者，風則止息。又龍窟前、藥叉窟前，加持
T20n1092_p0268b14║蘇枋木塗酥，護摩一千八遍，窟門自開，入無
T20n1092_p0268b15║障礙。若深山中，加持拘勿頭花、多誐攞藥、白
T20n1092_p0268b16║芥子、酥，護摩一千八遍，其諸藥精現身而來，
T20n1092_p0268b17║任所採取。又加持木苽木截治然火，加持
T20n1092_p0268b18║胡椒、酥，護摩一千八遍，其大梵天、帝釋天、那
T20n1092_p0268b19║羅延天、大自在天現身護念。當見之時而乞
T20n1092_p0268b20║諸願，悉皆滿足。又加持蘇曼那花、揭抳迦羅
T20n1092_p0268b21║花、優鉢羅花、酥，護摩一千八遍，其日天月天
T20n1092_p0268b22║一時現前，放大光明照祐加被，得大神通。又
T20n1092_p0268b23║加持皂莢木截治然火，加持茴香子、天門冬、
T20n1092_p0268b24║蘇枋木末、白栴檀香末、白芥子、大麥、牛酥，護
T20n1092_p0268b25║摩七日，得剎帝利王族僕從，悉除障苦。又加
T20n1092_p0268b26║持白芥子、粳米、薑根，護摩千遍，得諸藥叉、羅
T20n1092_p0268b27║剎擁護順伏。如上等法所欲作者，皆結不空
T20n1092_p0268b28║羂索印、奮怒王印，誦母陀羅尼真言、祕密心
T20n1092_p0268b29║真言、奮怒王真言，齊互雙用則得成就。」
T20n1092_p0268c01║清淨無垢蓮華王品第十一
T20n1092_p0268c02║「世尊！是不空王像三昧耶，當以白㲲或細布
T20n1092_p0268c03║上或復絹上，方圓四肘或方八肘。畫匠畫時
T20n1092_p0268c04║一出一浴，以香塗身著淨衣服，食三白食寂
T20n1092_p0268c05║然斷語，受八齋戒。盞筆彩色皆令淨好，勿用
T20n1092_p0268c06║皮膠調和彩色。當中畫七寶補陀洛山，其山
T20n1092_p0268c07║腰像須彌山腰。山顛九嘴猶若蓮花，當中嘴
T20n1092_p0268c08║狀如蓮華臺。山上畫諸寶樹花果一切藥草，
T20n1092_p0268c09║山下大海水中魚獸水鳥之類。當中嘴上，七
T20n1092_p0268c10║寶宮殿種種莊飾，其宮殿地眾寶所成。殿中
T20n1092_p0268c11║置寶蓮花師子座，其上不空羂索觀世音菩
T20n1092_p0268c12║薩，一面三目，一十八臂，身真金色，結加趺坐，
T20n1092_p0268c13║面貌熙怡。首戴寶冠，冠有化佛。二手當胸合
T20n1092_p0268c14║掌；二手當臍倒垂合掌，以二大拇指雙屈掌
T20n1092_p0268c15║中；二手心下合腕，左手五指各散微屈像
T20n1092_p0268c16║開蓮花，右手大拇指與中指頭相捻，其頭指
T20n1092_p0268c17║無名指小指各散微屈；二手臍下結羂索印。
T20n1092_p0268c18║一手把三叉戟，一手執寶幢，一手持開蓮花，
T20n1092_p0268c19║一手執不空梵夾，一手把羂索，一手執金剛
T20n1092_p0268c20║鉤，一手施無畏，一手執君持，一手持寶瓶，一
T20n1092_p0268c21║手掌寶花盤。披鹿皮衣，七寶瓔珞天諸衣服
T20n1092_p0268c22║寶珠鐶釧而莊飾之，佩身光焰。不空羂索觀
T20n1092_p0268c23║世音右，多羅菩薩，左手仰掌臍下執青優鉢
T20n1092_p0268c24║羅花，右手揚掌，微邪低頭半加趺坐。後毘
T20n1092_p0268c25║俱胝觀世音菩薩，眉間一目，身有四臂，一手
T20n1092_p0268c26║把開蓮花、一手執澡罐、一手臍下仰掌、一手
T20n1092_p0268c27║把數珠，半加趺坐。後大白身觀世音菩薩，
T20n1092_p0268c28║左手把開蓮花、右手臍下仰掌，半加趺坐。
T20n1092_p0268c29║後度底使者，青身瞋怒，狗牙上出，首戴髑髏，
T20n1092_p0269a01║半加，八臂。左一手執三股金剛杵，一持青蓮
T20n1092_p0269a02║花，一執三叉戟，一手揚掌；右一手執劍，一執
T20n1092_p0269a03║鉞斧，一執曲刀，一執羂索，瞻仰菩薩。不空羂
T20n1092_p0269a04║索觀世音左，無垢慧菩薩，左手執蓮花、右手
T20n1092_p0269a05║揚掌，半加趺坐。後真言者，䠒跪瞻仰，手執
T20n1092_p0269a06║香鑪。後不空奮怒王，面目瞋怒，身有四臂，一
T20n1092_p0269a07║手把羂索，一手執劍，一手拄三叉戟，一手執
T20n1092_p0269a08║蓮花，半加趺坐，髮如旋螺。後白衣觀世音
T20n1092_p0269a09║母菩薩，左手搏脇髀上，仰掌執不開蓮花，
T20n1092_p0269a10║右手側揚掌，半加趺坐。後一髻羅剎女使者，
T20n1092_p0269a11║青身瞋怒，蛇瓔牙出，首冠髑髏，半加，六臂，
T20n1092_p0269a12║左一把三股金剛杵、一持蓮花、一持羂索，右
T20n1092_p0269a13║一執鉞斧、一執金剛杖、一執三叉戟，瞻仰菩
T20n1092_p0269a14║薩。不空羂索觀世音座下左，置大頂金剛，左
T20n1092_p0269a15║手把三股金剛杵、右手胸側揚掌，結加趺
T20n1092_p0269a16║坐。後阿窒理真言明仙、苾理俁真言明仙、儞
T20n1092_p0269a17║羅縒真言明仙，各手執花，於荷葉上長跪
T20n1092_p0269a18║而坐，瞻仰供養。不空羂索觀世音座下右，
T20n1092_p0269a19║置執金剛祕密主菩薩，左手執獨股金剛杵、
T20n1092_p0269a20║右手把白拂，結加趺坐。後窟縒真言明仙、
T20n1092_p0269a21║瑟詫真言明仙、驕答摩真言明仙，各手執花，
T20n1092_p0269a22║於荷葉上長跪而坐，瞻仰供養。其諸菩薩顏
T20n1092_p0269a23║貌熙怡，坐蓮花座，七寶花冠瓔珞鐶釧、天
T20n1092_p0269a24║妙綺服種種莊飾。其宮殿外山左嘴上，置帝
T20n1092_p0269a25║釋天、俱廢囉天、婆娑麼天、毘摩夜天、地天神、
T20n1092_p0269a26║苗稼天神，半加趺坐。其宮殿外山右嘴上，
T20n1092_p0269a27║置大梵天、功德天、辯才天、水天、焰摩王，半加
T20n1092_p0269a28║趺坐。其山半腰左右，置四天王，各執器仗，半
T20n1092_p0269a29║加趺坐，以妙衣甲種種莊飾。宮殿外上左
T20n1092_p0269b01║右，置苦行仙眾，形體枯瘦，作讚歎相。宮殿外
T20n1092_p0269b02║右上，置日天子；後淨居天子、伊首羅天子，持
T20n1092_p0269b03║花供養。宮殿外左上，置月天子；後摩醯首羅
T20n1092_p0269b04║天子、諸天天子，持花供養。其諸天仙，花鬘衣
T20n1092_p0269b05║服，寶珠瓔珞種種莊嚴。宮殿外直上，置阿彌
T20n1092_p0269b06║陀佛、釋迦牟尼佛、世間王如來，作說法相，結
T20n1092_p0269b07║加趺坐，坐寶師子座，乘種種色雲。其大海
T20n1092_p0269b08║岸作七寶山，山上種種寶樹花果，其諸樹上
T20n1092_p0269b09║有種種色藤枝華葉。山間亦有池沼河㵎，水
T20n1092_p0269b10║中具有蓮花、拘物頭花、芬陀利花、優鉢羅花。
T20n1092_p0269b11║山上亦有師子白象一切鳥獸，宮盤茶鬼、藥
T20n1092_p0269b12║叉、羅剎等。繞其山脚有五空窟。山下海中左
T20n1092_p0269b13║右，五小七寶山嘴。於五嘴上各置龍王，狀
T20n1092_p0269b14║如天神，頭上出蛇龍頭，一一蛇頭、一三蛇頭、
T20n1092_p0269b15║一五蛇頭、一七蛇頭、一九蛇頭，各捧寶花，半
T20n1092_p0269b16║加趺坐，瞻仰供養。四面小山種種莊嚴。此
T20n1092_p0269b17║像是斯補陀洛山寶宮殿會，不空羂索觀世
T20n1092_p0269b18║音菩薩摩訶薩身。若有有情信心清淨暫瞻
T20n1092_p0269b19║仰者，則如見我，得滅一切垢障重罪。何況
T20n1092_p0269b20║宿殖清淨持戒有情，恒樂供養持我名字誦
T20n1092_p0269b21║持真言，於此生身無不獲果。是真如法恭敬
T20n1092_p0269b22║供養修此法者，則當承事六十四殑伽沙
T20n1092_p0269b23║俱胝那庾多百千如來所殖種善根成熟
T20n1092_p0269b24║相應，我則常為夢覺現身，與證不空王一切
T20n1092_p0269b25║法願三昧耶，念念災滅億百千劫五無間業
T20n1092_p0269b26║一切重罪。若有有情歡喜禮拜稱念我名，我
T20n1092_p0269b27║亦憶念觀祐擁護。若有有情窮顇困篤，常當
T20n1092_p0269b28║瞻仰但念我名，亦得消除生死業雲。若有鳥
T20n1092_p0269b29║獸傍生有情見此像者，當捨是身生於天上。
T20n1092_p0269c01║若寺王宮城邑聚落人民家宅，有諸災厄怖
T20n1092_p0269c02║惱不安，則以幡花種種音樂迎請此像，於家
T20n1092_p0269c03║清淨嚴飾道場，香泥塗地，懸諸幡花安置其
T20n1092_p0269c04║像，以諸花香果子酥乳飲食獻設供養，誦持
T20n1092_p0269c05║真言，作修治法并設護摩，則滅一切災星變
T20n1092_p0269c06║怪，藥叉、羅剎、布單那鬼、塞健馱鬼、毘舍闍鬼
T20n1092_p0269c07║悉皆散滅，宅人安樂苗稼豐稔，此中有情皆
T20n1092_p0269c08║得六波羅蜜善根相應。若捨身後，西方淨土
T20n1092_p0269c09║蓮花受生，見阿彌陀佛一切菩薩摩訶薩，識
T20n1092_p0269c10║知過去七百千劫所受生事，得證清淨無垢
T20n1092_p0269c11║蓮花光王菩薩摩訶薩三摩地、蓮花安住蓮
T20n1092_p0269c12║花王真言明仙三摩地。」
T20n1092_p0269c13║不空羂索神變真言經卷第八