T20n1094_p0402b02║
T20n1094_p0402b03║No. 1094 [Nos. 1093, 1095, 1099,
T20n1094_p0402b04║ cf. No. 1092(Fasc. 1)]
T20n1094_p0402b05║不空羂索神呪心經
T20n1094_p0402b06║
T20n1094_p0402b07║唐三藏法師玄奘奉　詔譯
T20n1094_p0402b08║如是我聞：一時薄伽梵在布怛洛迦山觀自
T20n1094_p0402b09║在宮殿。其中多有寶娑羅樹，耽摩羅樹，瞻博
T20n1094_p0402b10║迦樹，阿輸迦樹，極解脫樹，復有無量諸雜寶
T20n1094_p0402b11║樹周匝莊嚴，香花軟草處處皆有。復有無量
T20n1094_p0402b12║寶泉池沼，八功德水彌滿其中。眾花映飾甚
T20n1094_p0402b13║可愛樂。復有無邊異類禽獸，形容殊妙皆具
T20n1094_p0402b14║慈心，出種種聲恒如作樂。與大苾芻眾八千
T20n1094_p0402b15║人俱，九十九俱胝那庾多百千菩薩摩訶薩，
T20n1094_p0402b16║無量百千淨居天眾、自在天眾、大自在天眾、
T20n1094_p0402b17║大梵天王及餘天眾，無量百千前後圍遶聽
T20n1094_p0402b18║佛說法。
T20n1094_p0402b19║爾時會中有一菩薩摩訶薩名觀自在，從坐
T20n1094_p0402b20║而起，整理衣服偏袒一肩，右膝著地合掌向
T20n1094_p0402b21║佛，面目熙怡開顏含笑，而白佛言：「我有神呪
T20n1094_p0402b22║心名不空羂索。我於往昔第九十一劫，時有
T20n1094_p0402b23║世界名殊勝觀，其中有佛名世主王如來、應、
T20n1094_p0402b24║正等覺、明行圓滿、善逝、世間解、無上丈夫、調御
T20n1094_p0402b25║士、天人師、佛、薄伽梵。彼佛世尊憐愍我故，為
T20n1094_p0402b26║我說此大神呪心。時我受持威神力故，常為
T20n1094_p0402b27║無量淨居天眾、自在天眾、大自在天眾、大梵
T20n1094_p0402b28║天王及餘天眾，無量百千恭敬供養尊重讚
T20n1094_p0402b29║歎，我皆化彼令趣無上正等菩提。我依如是
T20n1094_p0402c01║功德力故，便獲十億不空妙智上首莊嚴大
T20n1094_p0402c02║三摩地。由斯定力，現見十方無量無數諸佛
T20n1094_p0402c03║世界一切如來及諸眾會，皆往供養聽聞正
T20n1094_p0402c04║法，展轉教化無量有情，皆令發心趣無上覺。
T20n1094_p0402c05║故此呪力不可思議，能救眾生無量苦難，諸
T20n1094_p0402c06║有智者皆應受持。世尊！若他方所有此呪心，
T20n1094_p0402c07║當知是處有自在天、大自在天、梵天王等而為
T20n1094_p0402c08║上首，與十二億諸天神眾常共守護恭敬供
T20n1094_p0402c09║養如佛制多，不令暴惡諸鬼神等遊止其中。
T20n1094_p0402c10║世尊！隨何國邑流行如是不空羂索神呪心
T20n1094_p0402c11║經，當知此中諸有情類已於無量俱胝那庾
T20n1094_p0402c12║多百千諸佛所種諸善根，乘大願力而來至
T20n1094_p0402c13║此。
T20n1094_p0402c14║「世尊！若有眾生，造諸重罪、習行惡法、毀辱賢
T20n1094_p0402c15║聖、誹謗正法，當墮無間大地獄中，經無數劫
T20n1094_p0402c16║受諸劇苦，諸佛菩薩獨覺聲聞雖具神通而
T20n1094_p0402c17║不能救。彼若聞此神呪心經，能生悔愧終不
T20n1094_p0402c18║更造，若彼復能經一日夜受持齋戒誦此呪
T20n1094_p0402c19║心，所作罪業現世輕受，不復當墮無間地獄。
T20n1094_p0402c20║云何證知彼現輕受不墮地獄？謂若忽遭寒
T20n1094_p0402c21║熱等病或經一日或經二日或復乃至經於
T20n1094_p0402c22║七日，或患眼痛耳痛鼻痛齒痛牙痛脣痛舌
T20n1094_p0402c23║痛，或齗腭痛或心胸痛、或腹臍痛或腰脊
T20n1094_p0402c24║痛、或脇腋痛或陰臗痛、或髀膝痛或支節
T20n1094_p0402c25║痛、或手足痛或頭面痛、或胭項痛或肩膊痛，
T20n1094_p0402c26║或遭風病氣病痔病痢病痲病，或遭戀癖白
T20n1094_p0402c27║癩重癩及諸疥癬，或得皰瘡甘瘡花瘡漏瘡
T20n1094_p0402c28║毒瘡，或遇擁腫遊腫疔腫腫癤腫毒腫，或患
T20n1094_p0402c29║癲癎或患甘濕，或被鬼魅或被魘禱，或被
T20n1094_p0403a01║呪咀或被毒藥，或被囚繫或被枷鎖，或被
T20n1094_p0403a02║打罵或被誹謗，或被謀害或被恐怖，或復遭
T20n1094_p0403a03║餘種種增減不饒益事。以要言之，所有逼切
T20n1094_p0403a04║身心苦惱及見惡夢。由此證知彼現輕受，不
T20n1094_p0403a05║復當墮無間地獄，所造罪業悉得消除。如是
T20n1094_p0403a06║眾生由斯呪力尚現輕受重罪消除，況餘有
T20n1094_p0403a07║情身心清淨聞持此呪而不獲福？先世罪業
T20n1094_p0403a08║亦得消除，現在未來常受快樂。
T20n1094_p0403a09║「世尊！若有四眾或四姓等，設以諂曲誑詐心
T20n1094_p0403a10║故，聽聞如是神呪心經，受持讀誦、書寫供
T20n1094_p0403a11║養、為他讚說、教令聽受，乃至自往畜生耳邊
T20n1094_p0403a12║慇懃念誦令彼得聞。復審思惟此呪章句，不
T20n1094_p0403a13║毀謗故、不取相故、無分別故、無等起故、不遲
T20n1094_p0403a14║行故、無為作故、離染污故、平等心故、無增減
T20n1094_p0403a15║故、離五蘊故，由此方便於諸佛所復修隨念，
T20n1094_p0403a16║彼由如是功德力故，於十方面各有十佛來
T20n1094_p0403a17║現其前，教令悔除先所作罪，所有祈願皆令
T20n1094_p0403a18║滿足。若有不能如上所說，乃至書此神呪心
T20n1094_p0403a19║經，置於舍中禮拜供養，亦得無量無邊功德。
T20n1094_p0403a20║世尊！若有眾生，為勝他故、或怖主故、怖怨讐
T20n1094_p0403a21║故、怖惡獸故、怖危難故、或隨他故、或求高貴
T20n1094_p0403a22║多財寶故，聽聞如是神呪心經。雖復聽聞而
T20n1094_p0403a23║不恭敬，或復誹謗輕賤毀訾。智者應知非其
T20n1094_p0403a24║自力，是觀自在威神力故令彼耳聞，為令彼
T20n1094_p0403a25║得現在未來利樂事故。世尊！譬如有人採沈
T20n1094_p0403a26║取麝或復栴檀、龍腦香等，種種誹謗輕賤毀
T20n1094_p0403a27║呰，而復擣磨用塗身體。然沈麝等不作是
T20n1094_p0403a28║念：『彼陵蔑我，不與其香。』而性自然恒作香
T20n1094_p0403a29║事。此神呪心亦復如是，雖有誹謗輕賤毀訾，
T20n1094_p0403b01║或如上說以諂誑心書寫受持恭敬供養，而
T20n1094_p0403b02║亦作彼善根因緣，令彼當來隨所生處具戒
T20n1094_p0403b03║定慧功德妙香，亦能為他作斯香事。故此神
T20n1094_p0403b04║呪威德難思，信謗俱能作饒益事。
T20n1094_p0403b05║「世尊！若善男子或善女人，及苾芻、苾芻尼、鄔
T20n1094_p0403b06║波索迦、鄔波斯迦或餘人輩，白月八日受持
T20n1094_p0403b07║齋戒，專心誦此大神呪心，乃至七遍不雜異
T20n1094_p0403b08║語，當知是人現世定得二十勝利。云何二十？
T20n1094_p0403b09║一者身無眾病安隱快樂；二者由先業力雖
T20n1094_p0403b10║有病生而速除愈；三者身體細軟皮膚光澤
T20n1094_p0403b11║面目鮮明；四者眾人愛敬；五者密護諸根；六
T20n1094_p0403b12║者多獲財寶隨意受用；七者所得財寶，王賊
T20n1094_p0403b13║水火不能侵損；八者所作事業皆善成辦；九
T20n1094_p0403b14║者所有種植不畏惡龍霜雹風雨；十者若有
T20n1094_p0403b15║稼穡災橫所侵，以此呪心呪灰或水經七遍
T20n1094_p0403b16║已，於其田中八方結界上下散灑，災橫爾時
T20n1094_p0403b17║皆即除滅；十一者不為一切暴惡鬼神羅剎
T20n1094_p0403b18║斯等吸奪精氣；十二者一切有情見聞歡喜，
T20n1094_p0403b19║愛樂尊重常無厭足；十三者常不怖畏一切
T20n1094_p0403b20║怨讐；十四者設有怨讐速自消滅；十五者人
T20n1094_p0403b21║非人等不能侵害；十六者厭魅呪詛蠱道不
T20n1094_p0403b22║著；十七者煩惱纏垢不數現行；十八者刀毒
T20n1094_p0403b23║水火不能傷害；十九者諸天善神常隨衛護；
T20n1094_p0403b24║二十者生生不離慈悲喜捨。彼得如是二十
T20n1094_p0403b25║勝利，復獲八法。何等為八？一者臨命終時見
T20n1094_p0403b26║觀自在菩薩作苾芻像來現其前，歡喜慰喻；
T20n1094_p0403b27║二者安隱命終無諸苦痛；三者將捨命時，眼
T20n1094_p0403b28║不反戴，口無欠呿，手絕紛擾，足離舒捲，不泄
T20n1094_p0403b29║便穢無顛墜床；四者將捨命時，住正憶念，意
T20n1094_p0403c01║無亂想；五者當命終時不覆面死；六者將捨
T20n1094_p0403c02║命時得無盡辯；七者既捨命已，隨願往生諸
T20n1094_p0403c03║佛淨國；八者常與善友不相捨離。
T20n1094_p0403c04║「世尊！若善男子善女人等，能斷酒肉及諸熏
T20n1094_p0403c05║辛，不食殘穢，身常清潔，日日三時轉誦如是
T20n1094_p0403c06║不空羂索神呪心經，彼勝功德晝夜增長。若
T20n1094_p0403c07║能於法捨慳悋心、離嫉妬意，專為利樂一切
T20n1094_p0403c08║有情，觀諸眾生有力無力，如應為說此神
T20n1094_p0403c09║呪經，當知是輩速證無上正等菩提，墮諸菩
T20n1094_p0403c10║薩摩訶薩數，是則名為菩提薩埵。言菩提者，
T20n1094_p0403c11║所謂般若。言薩埵者，即是方便。如是二法，於
T20n1094_p0403c12║諸有情能作一切利益安樂。
T20n1094_p0403c13║「世尊！我今為欲利益安樂四部眾故，及為除
T20n1094_p0403c14║滅諸惡有情所造罪故，於如來前說此神呪。
T20n1094_p0403c15║惟願世尊哀愍聽許。」
T20n1094_p0403c16║爾時世尊告觀自在菩薩摩訶薩言：「大眾清
T20n1094_p0403c17║淨，知時應說，我亦隨喜。此神呪心是當來世
T20n1094_p0403c18║菩薩父母，令諸菩薩所作事業速得成辦，亦
T20n1094_p0403c19║令一切所怖畏事疾得除滅。」
T20n1094_p0403c20║爾時觀自在菩薩摩訶薩蒙佛聽許，歡喜踊
T20n1094_p0403c21║躍，瞻仰尊顏目不暫捨，合掌恭敬而白佛言：
T20n1094_p0403c22║「此神呪心，是諸菩薩所應尊重恭敬供養，為
T20n1094_p0403c23║最解脫圓滿法門，作諸眾生利益安樂。諸欲
T20n1094_p0403c24║受持此呪心者，應先敬禮過去未來現在諸
T20n1094_p0403c25║佛及諸菩薩獨覺聲聞，復應敬禮正至正行，
T20n1094_p0403c26║復應敬禮舍利子等諸大聲聞，復應敬禮聖
T20n1094_p0403c27║慈氏等諸大菩薩，復應敬禮無量光佛，復應
T20n1094_p0403c28║敬禮佛法僧寶，復應敬禮聖觀自在菩薩摩
T20n1094_p0403c29║訶薩具大悲者。既敬禮已，復應念言：『此神呪
T20n1094_p0404a01║心名不空羂索，是觀自在菩薩於如來前在
T20n1094_p0404a02║大眾中親自演說。我今讀誦，令我一切所作
T20n1094_p0404a03║事業速得成辦，令我一切所怖畏事疾得除
T20n1094_p0404a04║滅。』作是念已應讀誦言：
T20n1094_p0404a05║「怛姪他闇　折洛折洛　止履止履　主魯
T20n1094_p0404a06║主魯」
T20n1094_p0404a07║「稽首具大悲者。」
T20n1094_p0404a08║「薩洛薩洛　死履死履　止履止履　鼻履鼻
T20n1094_p0404a09║履」
T20n1094_p0404a10║「稽首大蓮花手。」
T20n1094_p0404a11║「羯邏羯邏　吉利吉利　屈路屈路」
T20n1094_p0404a12║「稽首大淨有情。」
T20n1094_p0404a13║「渤縛渤縛　拕婆拕婆　緊尼緊尼」
T20n1094_p0404a14║「稽首極淨有情。」
T20n1094_p0404a15║「羯洛羯洛　枳利枳利　矩魯矩魯」
T20n1094_p0404a16║「稽首得大勢者。」
T20n1094_p0404a17║「折邏折邏　珊折邏珊折邏　毘折邏毘折邏
T20n1094_p0404a18║　醫哳吒醫哳吒　跋洛跋洛　鼻利鼻利
T20n1094_p0404a19║　部魯部魯　翳呬翳呬」
T20n1094_p0404a20║「稽首大悲大獸王相。」
T20n1094_p0404a21║「達洛達洛　薩洛薩洛　折洛折洛　鉢洛鉢
T20n1094_p0404a22║洛　喝洛喝洛　呵呵呬呬　呼呼　蓊迦洛」
T20n1094_p0404a23║「稽首大梵王相。」
T20n1094_p0404a24║「達洛達洛　地唎地唎　杜魯杜魯　怛洛
T20n1094_p0404a25║怛洛　薩洛薩洛　鉢洛鉢洛　筏洛筏洛」
T20n1094_p0404a26║「稽首百千光莊嚴身。」
T20n1094_p0404a27║「什筏邏什筏邏　答播答播　薄伽梵」
T20n1094_p0404a28║「稽首日、月、琰摩、筏魯拏、炬吠羅、釋、梵、與財等
T20n1094_p0404a29║天仙眾所供養之。」
T20n1094_p0404b01║「沫洛沫洛　弭履弭履　母魯母魯　窣魯窣
T20n1094_p0404b02║魯　主魯主魯」
T20n1094_p0404b03║「稽首薩捺童子、魯達羅、衣毘瑟怒、達捺陀、仙那
T20n1094_p0404b04║藥迦、毘那藥迦眾多形相。」
T20n1094_p0404b05║「達洛達洛　地履地履　杜魯杜魯　闥洛闥
T20n1094_p0404b06║洛　揭洛揭洛　鉢洛鉢洛　杜洛杜洛
T20n1094_p0404b07║　刺洛刺洛　喝洛喝洛　沫洛沫洛　筏洛筏
T20n1094_p0404b08║洛」
T20n1094_p0404b09║「稽首與願普觀勝觀世自在大自在。」
T20n1094_p0404b10║「母呼母呼　母魯母魯　母耶母耶　悶遮悶
T20n1094_p0404b11║遮　洛叉洛叉」
T20n1094_p0404b12║「稽首能令我及一切有情解脫一切怖畏、解
T20n1094_p0404b13║脫一切厭蠱、解脫一切災橫、解脫一切疾病、
T20n1094_p0404b14║解脫一切邪魅魍魎、解脫一切怨家殺縛恐
T20n1094_p0404b15║喝捶打、解脫一切王難賊難、解脫一切水火
T20n1094_p0404b16║風難、解脫一切刀毒等難者。」
T20n1094_p0404b17║「羯拏羯拏　緊尼緊尼　屈忸屈忸　折洛折
T20n1094_p0404b18║洛」
T20n1094_p0404b19║「稽首能開示一切根、力、覺支、道支、四聖諦者。」
T20n1094_p0404b20║「答摩答摩　颯摩颯摩　沫娑沫娑」
T20n1094_p0404b21║「稽首能除諸大黑闇、生長滿足六波羅蜜多
T20n1094_p0404b22║者。」
T20n1094_p0404b23║「弭履弭履　吒吒吒吒　詑詑詑詑　置置置
T20n1094_p0404b24║置　澍澍澍澍」
T20n1094_p0404b25║「稽首被服醫泥耶皮具大慈悲自在大自
T20n1094_p0404b26║在能破一切惡鬼神者，速來速來救護我等。」
T20n1094_p0404b27║「炬盧炬盧　鉢洛鉢洛　薩洛薩洛　羯洛
T20n1094_p0404b28║羯洛　羯吒羯吒　沫吒沫吒」
T20n1094_p0404b29║「稽首住淨土具大悲者，身佩白吉祥縷，頸帶
T20n1094_p0404c01║眾寶瓔珞，首冠花鬘寶冠，於寶冠中當于頂
T20n1094_p0404c02║上有一切智像。手執希有大寶蓮花，於諸靜
T20n1094_p0404c03║慮等持解脫眾妙功德皆不傾動，善能成熟
T20n1094_p0404c04║一切有情，具大慈悲，能除一切業障、能救一
T20n1094_p0404c05║切病苦，普能安慰一切有情。」
T20n1094_p0404c06║「闇頡利怛賴路迦毘闍耶唵暮伽播奢　頡利
T20n1094_p0404c07║達耶　唵鉢剌底喝多」
T20n1094_p0404c08║「罨沛莎訶　納幕阿幕伽耶莎訶　納莫阿
T20n1094_p0404c09║氏多耶莎訶　納莫阿鉢羅底多耶莎訶
T20n1094_p0404c10║　納慕筏洛鉢刺柁耶莎訶　納慕薩婆羯磨
T20n1094_p0404c11║悉達曳莎訶　罨社耶戇莎訶」
T20n1094_p0404c12║「此神呪心，誦必有驗。能受持者，所欲皆成。諸
T20n1094_p0404c13║有日日三時各誦一百八遍，五無間罪定得
T20n1094_p0404c14║除滅，一切業障無不清淨。欲念誦時，應先結
T20n1094_p0404c15║界。其結界法，取灰或水或白芥子或擔山橛
T20n1094_p0404c16║呪七遍已，遣釘四方。燒沈水香，至心念誦。諸
T20n1094_p0404c17║患寒熱及瘧病者，應呪結縷二十一遍，繫頸
T20n1094_p0404c18║或臂即得除愈。諸有病者，或酥或油或復呪
T20n1094_p0404c19║水二十一遍，與之令服即得除愈。諸欲解他
T20n1094_p0404c20║厭禱呪詛，取泥或麵或蜜臘等作彼形像，
T20n1094_p0404c21║口誦此呪手執剛刀，深慈愍彼而斷截之。復
T20n1094_p0404c22║以呪縷繫彼厭身，令諸怖畏即得除愈。諸患
T20n1094_p0404c23║腹痛應呪鹹水，與之令服即得除愈。諸遭蠱
T20n1094_p0404c24║毒或蛇蠍等之所䖧螫，呪水令飲、呪泥塗之
T20n1094_p0404c25║即得除愈。諸患眼痛，應呪白縷繫其耳上，即
T20n1094_p0404c26║得除愈。諸有牙齒患疼痛者，應呪羯羅鼻羅
T20n1094_p0404c27║木二十一遍已而嚼揩之，即得除愈。諸怖畏
T20n1094_p0404c28║處，應當結界而住其中。其結界法，呪五色縷
T20n1094_p0404c29║二十一遍，纏擔山橛釘著四隅，即得無畏。諸
T20n1094_p0405a01║欲自護，應以呪縷帶之於體，或呪水灰灑散
T20n1094_p0405a02║身上。諸有鬼神魅著身者，呪五色縷常用帶
T20n1094_p0405a03║之，即便捨離。諸患一切瘡腫等病，取蓽撥
T20n1094_p0405a04║末和蜜而呪二十一遍，用塗其上即得除愈。
T20n1094_p0405a05║諸患眼者，應呪香水或甘草水、鉢邏奢水二
T20n1094_p0405a06║十一遍而用洗之，即得除愈。諸患耳鼻，應呪
T20n1094_p0405a07║煎油二十一遍，渧耳鼻中即得除愈。諸有鬪
T20n1094_p0405a08║競怨讐誣枉種種官事之所逼惱，應呪淨水
T20n1094_p0405a09║二十一遍，洗面灑身即得和解。諸有國土王
T20n1094_p0405a10║都城邑災難起時，應結道場，牛糞塗地、香湯
T20n1094_p0405a11║遍灑，於場四角各置一瓶，於其瓶中置花及
T20n1094_p0405a12║水，以新淨草敷布場中，用美果食陳列其上，
T20n1094_p0405a13║作麵燈盞、香油淨炷然置四隅，以眾名花遍
T20n1094_p0405a14║散場內，燒上妙香而為供養。其誦呪者，香湯
T20n1094_p0405a15║沐浴、著新淨衣、坐鮮潔座，端身正念誦此呪
T20n1094_p0405a16║心。主若至誠，災難便息。諸有疾疫妖祟等處，
T20n1094_p0405a17║呪瓶中水灑處及身，一切災患皆悉除滅。若
T20n1094_p0405a18║被魘魅，以瓶中水磨栴檀香呪三七遍，用塗
T20n1094_p0405a19║心上魘魅便息。若常念誦此神呪心，四重
T20n1094_p0405a20║五逆謗法等障咸得除滅。欲護國宅使無災
T20n1094_p0405a21║厄，應取蓮花一百八枚，各呪一遍投火壇
T20n1094_p0405a22║內供養賢聖，災厄並息國宅安隱。若欲令
T20n1094_p0405a23║他慈心於已不生嫌嫉，應取栴壇一百八枚
T20n1094_p0405a24║並長二寸，各呪一遍投火壇中供養賢聖，能
T20n1094_p0405a25║令彼人愍已無恨。若恐疾疫鬼魅著身，應取
T20n1094_p0405a26║社耶藥、毘社耶藥、那矩梨藥、健陀那矩梨藥、
T20n1094_p0405a27║婆刺尼藥、唵跋耶波尼藥、因達羅波尼藥、健
T20n1094_p0405a28║陀畢利樣瞿藥、䫂揭藍藥、斫訖羅藥、莫訶斫
T20n1094_p0405a29║訖羅藥、毘瑟怒訖爛多藥、素摩羅時藥、蘇難
T20n1094_p0405b01║陀藥、闍延底藥、白檀香藥、舍利摩藥、舍利婆
T20n1094_p0405b02║藥、喝悉底婆刺尼藥、喝麗恕迦藥、健陀䫂揭
T20n1094_p0405b03║藍藥、金剛藥、黑藍藥、筏邏呵訖爛多藥，如是
T20n1094_p0405b04║諸藥細擣絹篩，水和為丸形如大棗，呪百八
T20n1094_p0405b05║遍置於頂上或繫兩臂，疾疫鬼魅皆不著身。
T20n1094_p0405b06║若有小兒邪氣魍魎所驚怖者，呪此藥丸一
T20n1094_p0405b07║百八遍繫於胭下，便不驚怖。若有女人薄福
T20n1094_p0405b08║所致人皆憎厭，呪此藥丸一百八遍和水澡
T20n1094_p0405b09║浴，惡相皆除，眾人愛敬，身穢惡病亦得除愈。
T20n1094_p0405b10║諸有婦人求生男者，呪此藥丸一百八遍繫
T20n1094_p0405b11║其身上或和水浴，便得生男。若呪藥丸繫在
T20n1094_p0405b12║身上，刀毒水火、惡獸怨家、魘魅蠱道、一切災
T20n1094_p0405b13║橫皆不為害。若患瘡腫，呪此藥丸一百八遍
T20n1094_p0405b14║和水塗之，便得除愈。若遇惡風暴雨災雹，呪
T20n1094_p0405b15║清淨水二十一遍散灑四方，或呪羯羅毘羅
T20n1094_p0405b16║木枝二十一遍，口仍誦呪向四方撝，風等便
T20n1094_p0405b17║止。此觀自在大神呪心，雖不受持，但依前法
T20n1094_p0405b18║誦必有驗。若能受持，所作事業無不成辦。欲
T20n1094_p0405b19║受持者，以新白㲲應長一丈而闊五尺，總一
T20n1094_p0405b20║段成勿斷經縷。畫作佛像所用綵色應和香
T20n1094_p0405b21║膠，自外諸膠咸不得用。佛像右邊應復畫作
T20n1094_p0405b22║觀自在菩薩，似大自在天，頂有蠡髻，首冠花
T20n1094_p0405b23║冠，翳泥耶皮被左肩上，自餘身分瓔珞環釧
T20n1094_p0405b24║而為莊嚴。畫師應須澡浴香潔、著新淨衣、離
T20n1094_p0405b25║雜穢食、專精齋戒淨處畫之。應以此像置清
T20n1094_p0405b26║淨處，於其像前牛糞塗地，縱廣丈九四方齊
T20n1094_p0405b27║正。於其壇內純散白花，以八淨瓶各受一升，
T20n1094_p0405b28║盛花香水安置八方。復於八方敷八草座，一
T20n1094_p0405b29║一座上置一分食。於八座邊一一各置八分
T20n1094_p0405c01║之食，其所供食盡世香美皆得用之，唯除熏
T20n1094_p0405c02║辛血肉酒等諸雜穢物。復燒沈香至誠供養。
T20n1094_p0405c03║受持呪者，先當三日三夜斷食，如其不能但
T20n1094_p0405c04║一日一夜。於日日中三時澡浴，若大小便別
T20n1094_p0405c05║更澡浴。著新淨衣，食三白食，所謂乳、酪及白
T20n1094_p0405c06║粳米。食訖澡漱，往佛像前燒沈水香至誠頂
T20n1094_p0405c07║禮，專心誦此大神呪心滿八千遍。爾時行者
T20n1094_p0405c08║自見其身遍放光明猶如火焰，見是事已歡
T20n1094_p0405c09║喜踊躍。時觀自在便現其前，隨所願求皆令
T20n1094_p0405c10║滿足。若欲自隱，應呪雌黃或安繕那滿八千
T20n1094_p0405c11║遍，研以塗眼。若欲乘空，應用塗足。由斯呪力
T20n1094_p0405c12║證不空智而為上首，莊嚴等持。既獲此定，凡
T20n1094_p0405c13║作事業無不成辦。」
T20n1094_p0405c14║爾時世尊讚觀自在菩薩摩訶薩言：「善哉善
T20n1094_p0405c15║哉！汝能憐愍一切有情說此神呪，欲令皆得
T20n1094_p0405c16║利益安樂。我深隨喜。」時薄伽梵說是語已，觀
T20n1094_p0405c17║自在菩薩摩訶薩、淨居天眾、自在天眾、大自
T20n1094_p0405c18║在天眾、大梵天王及餘天眾，聲聞菩薩，皆大
T20n1094_p0405c19║歡喜，信受奉行。
T20n1094_p0405c20║不空羂索神呪心經
T20n1094_p0405c21║不空羂索神呪心經後序
T20n1094_p0405c22║神呪心經者，斯蓋三際種智之格言，十地證
T20n1094_p0405c23║真之極趣也。裂四魔之便罟，折六師之邪
T20n1094_p0405c24║幢；運諸子之安車，詣道場之夷路者，何莫由
T20n1094_p0405c25║斯之道也？況乃勦當累殲宿殃、清眾瘼懷庶
T20n1094_p0405c26║福者乎？是以印度諸國，咸稱如意神珠，諒有
T20n1094_p0406a01║之矣。題稱不空等者，別眾經之殊號也。至如
T20n1094_p0406a02║擲羂取獸，時或索空，茲教動捊罔不玄會，
T20n1094_p0406a03║故受斯目也。運極無方曰神，警勅群物稱
T20n1094_p0406a04║呪，名色所依號心。雖復乘開一五、藏啟二三，
T20n1094_p0406a05║其能應通動植、絲綸法界者，咸用取則茲旨、
T20n1094_p0406a06║歸往斯誥也。是故經云「此身如城，心王處中。」
T20n1094_p0406a07║又至功離相妙極殊方，有類於心，故應茲稱
T20n1094_p0406a08║也。是以經云「如眾生心識，體雖是有，而無長
T20n1094_p0406a09║短方圓等相。」斯群藉之中心、無相之妙極者
T20n1094_p0406a10║也。然此神典，北印度國沙門闍那崛多已譯
T20n1094_p0406a11║於隋紀。于時寶歷創基，傳匠蓋寡，致令所
T20n1094_p0406a12║歸神像、能歸行儀，并呪體能俱存梵語，遂使
T20n1094_p0406a13║受持之者疲於用功渾肴莫晰。惟今三藏玄
T20n1094_p0406a14║奘法師，奉詔心殷、為物情切，爰以皇唐顯慶
T20n1094_p0406a15║四年五月日，於大慈恩寺弘法苑重更敷
T20n1094_p0406a16║譯，庶諸鑑徒悟夷險之殊徑矣。