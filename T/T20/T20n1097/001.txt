T20n1097_p0421b13║
T20n1097_p0421b14║No. 1097 [No. 1096, cf. No. 1092(Fasc. 1)]
T20n1097_p0421b15║不空羂索陀羅尼自在王呪經
T20n1097_p0421b16║卷上
T20n1097_p0421b17║
T20n1097_p0421b18║唐天竺三藏寶思惟奉　詔譯
T20n1097_p0421b19║「南謨囉哆那怛囉夜耶　南謨阿唎耶　阿弭
T20n1097_p0421b20║哆婆耶　怛他孽多耶　南謨阿唎耶　跋嚧
T20n1097_p0421b21║吉帝　失筏囉耶　菩地薩埵耶　摩訶薩埵
T20n1097_p0421b22║耶　摩訶迦嚧尼迦耶　怛跌他　唵阿慕伽
T20n1097_p0421b23║　鉢囉底喝多𤙖𤙖𠰢吒　娑婆訶」
T20n1097_p0421b24║如是所說不空陀羅尼自在王呪，即是一切
T20n1097_p0421b25║祕密神呪之主，若有人能誦此神呪成就之
T20n1097_p0421b26║者，即能通達一切神呪，但是呪法所有事業
T20n1097_p0421b27║皆得圓滿。
T20n1097_p0421b28║成就尊者說不空神呪功德分第一
T20n1097_p0421b29║爾時聖觀自在菩薩摩訶薩復說不空羂索
T20n1097_p0421c01║神呪王法。「若成就者，福不唐捐，能令無量無
T20n1097_p0421c02║邊諸眾生界一切業障悉皆清淨，能集無量
T20n1097_p0421c03║福德資糧，增長善根方便善巧，通達無邊智
T20n1097_p0421c04║慧境界，六波羅蜜多皆得圓滿。復能證得無
T20n1097_p0421c05║上菩提，四無所畏、十八不共一切佛法，及四
T20n1097_p0421c06║聖諦、神足、根、力、菩提分法。復能示現靜慮、解
T20n1097_p0421c07║脫、諸三摩地、三摩鉢底。復能證得聲聞、辟支
T20n1097_p0421c08║佛及如來地。成就般若聰慧利根，有大威德
T20n1097_p0421c09║精進勢力，具足辯才騰空隱形，為斫羯囉伐
T20n1097_p0421c10║賴底、曷囉闍一切自在，能成呪仙獲世安樂。
T20n1097_p0421c11║得吉祥瓶及如意珠，隨應所作一切皆得，驅
T20n1097_p0421c12║策使者進退無違，令羅剎娑隨意而轉，復能
T20n1097_p0421c13║入於阿素洛窟。或燒眾香或置藥眼中，能見
T20n1097_p0421c14║地下一切伏藏，所為事業自在成就。療治眾
T20n1097_p0421c15║病、調伏鬼神守護壇場，令諸龍王歡喜悅樂，
T20n1097_p0421c16║降雨止雨皆得自在。復能於彼一切人中而
T20n1097_p0421c17║得自在，能令一切眾罪厄難悉皆銷滅，資財
T20n1097_p0421c18║寶物所求皆得。復能成就無邊陀羅尼門及
T20n1097_p0421c19║三摩地門。此大不空羂索神呪之法，於諸呪
T20n1097_p0421c20║中功德最上殊勝廣大，能令一切天、龍、藥叉、
T20n1097_p0421c21║健闥縛、阿素洛、揭路茶、緊捺洛、莫呼洛伽、諸
T20n1097_p0421c22║部多鬼、一切餓鬼、畢舍遮、拘畔茶、羅剎娑、星
T20n1097_p0421c23║宿鬼、障礙鬼等承事供養尊重讚歎。復為帝
T20n1097_p0421c24║釋、諸梵王等之所擁護。復為一切成呪仙者
T20n1097_p0421c25║共所慶慰。復為常離一切散亂無所著者之
T20n1097_p0421c26║所承習，受持所說，供養恭敬尊重讚歎。」
T20n1097_p0421c27║成就受持供養神呪法分第二
T20n1097_p0421c28║爾時聖觀自在菩薩摩訶薩復說神呪之法。
T20n1097_p0421c29║「若有欲誦此神呪時，應先洗浴、著新淨衣、潔
T20n1097_p0422a01║淨誦呪、受菩薩戒，起慈悲心哀愍眾生意樂，
T20n1097_p0422a02║作真實語、遠離嫉妬，利益安樂一切有情。直
T20n1097_p0422a03║心淨信愛樂功德，捨離貪愛瞋恚愚癡，憶念
T20n1097_p0422a04║三寶，期心報恩。應廣供養聖觀自在菩薩摩
T20n1097_p0422a05║訶薩，燒香、散花、塗香、末香、莊嚴幢幡及諸
T20n1097_p0422a06║華蓋，於尊者前一心淨信意樂堅固，應誦聖
T20n1097_p0422a07║者不空羂索心神呪王一百八遍，即入不空
T20n1097_p0422a08║陀羅尼三摩地門。作蓮花印，禁出入息，默然
T20n1097_p0422a09║而住。由是此人所應作事皆得具足，即於夢
T20n1097_p0422a10║中得見聖觀自在菩薩，或現苾芻形、或現婆
T20n1097_p0422a11║羅門形、或現童子形、或現帝王形、或現宰官
T20n1097_p0422a12║形，讚誦呪人，作如是言：『善哉丈夫！汝能受持
T20n1097_p0422a13║我之所說，汝所愛樂皆得圓滿。汝今持呪，心
T20n1097_p0422a14║何所欲？隨意求索，能令汝願速得成就。』由是
T20n1097_p0422a15║得滅一切業障，永不墮於地獄畜生，常生一
T20n1097_p0422a16║切諸善趣中，般若現前辯才無滯增長正念，
T20n1097_p0422a17║諸天隨順而為伴侶，所作自在無有障礙具
T20n1097_p0422a18║大威神。復能持呪隨心所欲，不為一切怨賊
T20n1097_p0422a19║侵奪，賢聖讚歎，常為國王大臣婆羅門居士
T20n1097_p0422a20║等之所敬重，一切眾生之所愛樂，供養恭敬
T20n1097_p0422a21║承事禮拜善言讚歎，常與一切驚怖之者作
T20n1097_p0422a22║歸依處，能得一切善人腹心。若有常誦此神
T20n1097_p0422a23║呪者，三業惡障皆悉銷滅。若誦萬遍，所須
T20n1097_p0422a24║飲食臥具湯藥衣服什物無所乏少，安樂無
T20n1097_p0422a25║病，長壽自在。」
T20n1097_p0422a26║成就親見聖觀自在菩薩法分第三
T20n1097_p0422a27║「若人欲得親見聖觀自在菩薩，應往寂靜山
T20n1097_p0422a28║寺塔廟之中，或園林河邊深山巖谷阿蘭若
T20n1097_p0422a29║處，著新淨衣、持八戒齋，受菩薩戒，三業清淨
T20n1097_p0422b01║入三摩地，修四梵行，無所悋惜，於諸持戒福
T20n1097_p0422b02║德人邊常求歡喜，然後於聖觀自在菩薩像
T20n1097_p0422b03║前受其呪法。既受法已，即便於彼清淨之處，
T20n1097_p0422b04║吉祥草上結加趺坐，應誦不空羂索心呪一
T20n1097_p0422b05║心不動，若晝若夜不驚不怖，乃至忽聞虛空
T20n1097_p0422b06║之中有虎嘯聲亦不驚怖，若見聞空中諸天
T20n1097_p0422b07║音樂歌舞唱伎不應驚異，或見天雨曼陀羅
T20n1097_p0422b08║華、摩訶曼陀羅華、鉢特摩華、嗢鉢羅華、俱沒
T20n1097_p0422b09║陀華、奔茶利華等亦不驚怪。是時聖觀自在
T20n1097_p0422b10║菩薩至其人前，唱言：『善哉善哉！汝能如是供
T20n1097_p0422b11║養於我。誦持神呪何所求耶？』其誦呪人即從
T20n1097_p0422b12║坐起，於尊者前燒香散華，水和粳米及諸雜
T20n1097_p0422b13║華供養聖觀自在菩薩，右遶三匝頭面禮足。
T20n1097_p0422b14║菩薩爾時隨其意樂悉皆與之。」
T20n1097_p0422b15║成就畫像幀法分第四
T20n1097_p0422b16║爾時尊者說畫像法及成就呪法。「若畫聖觀
T20n1097_p0422b17║自在菩薩形像之時，應織絹㲲隨其長短，不
T20n1097_p0422b18║截兩頭。所用綵色和以香膠，勿取餘膠。畫師
T20n1097_p0422b19║先受八戒齋法，然後方畫聖觀自在菩薩形
T20n1097_p0422b20║像。其身黃白，首戴華冠，紺髮分被兩肩前後，
T20n1097_p0422b21║慈顏和悅放百千光清淨殊勝，面有三目。以
T20n1097_p0422b22║純白綖交絡肩臆，以瑿泥耶鹿王皮而覆肩
T20n1097_p0422b23║上，莊飾寶帶以繫其腰。尊者四臂，左邊上手
T20n1097_p0422b24║執持蓮華、下手執持澡瓶，右邊上手施無畏、
T20n1097_p0422b25║下手執數珠，皆以珍寶而嚴飾之。身著天衣，
T20n1097_p0422b26║立蓮華上，有大威德。瓔珞短長交髆垂下，耳
T20n1097_p0422b27║璫臂印及以環釧皆寶飾之。頂上畫作無量
T20n1097_p0422b28║壽佛。於其幀內畫種種華。若欲作壇，於春秋
T20n1097_p0422b29║時白月八日或十五日，吉祥星下選擇好
T20n1097_p0422c01║時無風無雲，即於城外擇取好處，隨其方地
T20n1097_p0422c02║有諸樹木根莖枝葉、華果茂盛條蔓交加，周
T20n1097_p0422c03║遍皆有流泉浴池，處處青草皆悉充遍。應用
T20n1097_p0422c04║黃土為泥塗地，種種修理盡令如法，不於荊
T20n1097_p0422c05║棘瓦礫骨石諸惡土地。其壇四面，以金精、赤
T20n1097_p0422c06║土、雄黃、石灰及紫金色，青、黃、赤、白及以紫色
T20n1097_p0422c07║畫其界道。於壇方面各開一門，門外各有二
T20n1097_p0422c08║吉祥柱。於其壇內應畫螺形萬字香印，門內
T20n1097_p0422c09║各有二吉祥瓶。隨其處所應作浴池，池內周
T20n1097_p0422c10║遍嗢鉢羅華、俱沒頭華、奔茶利迦華。於池四
T20n1097_p0422c11║邊應畫鵝形，如貫華鬘周匝圍遶。應置像幀
T20n1097_p0422c12║壇場之內，散種種華、燒種種香、幢幡寶蓋而
T20n1097_p0422c13║供養之。或用金銀諸寶及以赤銅作吉祥瓶，
T20n1097_p0422c14║盛滿一切諸妙香藥、末尼、真珠、金銀等寶和雜
T20n1097_p0422c15║盛之，以雜華繩繫其瓶項。取燒稻穀作華，散
T20n1097_p0422c16║以嚴飾壇上，應以白縵覆之。於壇四角各立
T20n1097_p0422c17║一人，身被甲仗而守護之。是時呪師每日三
T20n1097_p0422c18║時，洗浴清潔、著新淨衣，三業清淨受持律儀，
T20n1097_p0422c19║於聖觀自在菩薩像前，應以乳糜、酥酪、粆
T20n1097_p0422c20║糖、石蜜盛滿器中而供養之。後以栴檀、沈水、
T20n1097_p0422c21║蘇合、龍腦如是等香和雜燒之而為供養。於
T20n1097_p0422c22║像幀前，敷吉祥草結加趺坐，作蓮華印安心
T20n1097_p0422c23║合掌，敬禮一切諸佛菩薩，即誦護身呪。呪曰
T20n1097_p0422c24║第二。
T20n1097_p0422c25║「唵　阿慕伽　鉢囉底訶多囉叉囉叉（自稱名）𤙖
T20n1097_p0422c26║泮吒」
T20n1097_p0422c27║「若欲護身時，取自髮一莖，應以此呪呪二十
T20n1097_p0422c28║一遍，常護自身無能損害。」
T20n1097_p0422c29║「呪
T20n1097_p0423a01║「鬼神呪。呪曰第三。
T20n1097_p0423a02║「唵　阿慕伽　漫陀　𤙖𤙖　泮吒」
T20n1097_p0423a03║「若呪鬼神，先誦此呪呪五色綖一百八遍，繫
T20n1097_p0423a04║壇四面。然後呪水一百八遍，或呪芥子或呪
T20n1097_p0423a05║淨灰，隨四方面壇內散之，即令一切惡鬼神
T20n1097_p0423a06║等無能惱亂。」
T20n1097_p0423a07║「禁惡鬼呪。呪曰第四。
T20n1097_p0423a08║「唵　阿慕伽　鉢囉底訶多唵𤙖泮吒」
T20n1097_p0423a09║「若禁惡鬼，應誦此呪呪水一百八遍，或呪白
T20n1097_p0423a10║芥子或呪淨灰，隨四方面壇外散之，令諸惡
T20n1097_p0423a11║鬼不得其便。」
T20n1097_p0423a12║「禁惡魔呪。呪曰第五。
T20n1097_p0423a13║「唵　阿慕伽　帝曬路枳耶　毘闍耶　俱嚕
T20n1097_p0423a14║磨𤙖泮吒」
T20n1097_p0423a15║「若呪魔時，應誦此呪呪水一百八遍，或白芥
T20n1097_p0423a16║子及呪淨灰，於其壇外散灑十方，即禁諸惡
T20n1097_p0423a17║魔不能嬈亂。」
T20n1097_p0423a18║「禁諸惡魔鬼呪。呪曰第六。
T20n1097_p0423a19║「唵　阿慕伽　囉叉（自稱名）娑婆訶」
T20n1097_p0423a20║「若欲禁諸惡魔鬼時，應以此呪呪水一百八
T20n1097_p0423a21║遍，或白芥子及呪淨灰，點自頂上、額上、心上
T20n1097_p0423a22║及兩肩上，遍灑其身，即令一切惡鬼惡魔不
T20n1097_p0423a23║能惱亂。」
T20n1097_p0423a24║「呪同伴人呪。呪曰第七。
T20n1097_p0423a25║「唵　阿慕伽　𤙖佉」
T20n1097_p0423a26║「若欲呪同伴人時，應誦此呪呪水一百八遍，
T20n1097_p0423a27║或白芥子及呪淨灰，於其壇內散灑同伴，即
T20n1097_p0423a28║護彼人，惡魔鬼眾無能惱亂。」
T20n1097_p0423a29║「呪香呪。呪曰第八。
T20n1097_p0423b01║「唵　阿慕伽　淡磨淡磨　𤙖泮吒」
T20n1097_p0423b02║「若燒香時，先以此呪呪種種香二十一遍，然
T20n1097_p0423b03║後燒香恭敬供養。」
T20n1097_p0423b04║「呪飲食及華果呪。呪曰第九。
T20n1097_p0423b05║「唵　阿慕伽　䞘醯利儜　䞘醯唎儜　𤙖泮
T20n1097_p0423b06║吒」
T20n1097_p0423b07║「若以飲食及華果等欲散之時，先誦此呪呪
T20n1097_p0423b08║一百八遍，然後於其壇外隨四方面而遍散
T20n1097_p0423b09║之。」
T20n1097_p0423b10║「隨作事成就呪。呪曰第十。
T20n1097_p0423b11║「唵　阿慕伽　毘闍耶　𤙖泮吒」
T20n1097_p0423b12║「隨作何事，若誦此呪悉皆成就。」
T20n1097_p0423b13║「世尊！能持呪者作是法已，於其壇內應誦不
T20n1097_p0423b14║空陀羅尼自在王呪。若見聖觀自在菩薩像
T20n1097_p0423b15║幀動時，或煙出時或焰出時，如常誦呪不應
T20n1097_p0423b16║驚怖。若見幀動，得富貴自在。若見煙出，成就
T20n1097_p0423b17║曷囉闍位。若見焰出，騰空自在得成呪仙。其
T20n1097_p0423b18║誦呪者若見焰出，心無驚怖身不動搖，即得
T20n1097_p0423b19║聖觀自在菩薩現其人前而安慰之。其人見
T20n1097_p0423b20║已所求皆遂，即得菩薩諸三摩地，於阿耨多
T20n1097_p0423b21║羅三藐三菩提得不退轉，現身憶念宿世生
T20n1097_p0423b22║事，及得無量百千功德。」
T20n1097_p0423b23║成就使者能辦事法分第五
T20n1097_p0423b24║爾時聖觀自在菩薩復說使者能辦事法。「此
T20n1097_p0423b25║之使者即是聖觀自在菩薩，不空羂索王神
T20n1097_p0423b26║呪之使。若欲驅使，應以綵色及㲲布幀上畫
T20n1097_p0423b27║使者形，又作藥叉童子像，頭髮直竪如盛火
T20n1097_p0423b28║焰，面目瞋怒綠眼平鼻，形貌赤色身服赤衣，
T20n1097_p0423b29║口出四牙二上二下，其舌於口或入或出。一
T20n1097_p0423c01║手持劍、一手執索，嚴身之具皆悉周備。欲作
T20n1097_p0423c02║法時，於白月八日或十四日持齋潔淨，安置
T20n1097_p0423c03║幀像四衢道中或空室內，應以華香及諸飲
T20n1097_p0423c04║食，除血肉等，種種供養。其持呪者先應誦呪
T20n1097_p0423c05║自防護身，於㲲幀前誦不空王呪一百八遍，
T20n1097_p0423c06║是時使者現其人前，語持呪者言：『欲何所須？
T20n1097_p0423c07║若見處分，皆能成辦。』其持呪者隨心所欲，使
T20n1097_p0423c08║者依行。于時使者隨所見聞悉皆具說。若持
T20n1097_p0423c09║呪人日索金錢百文，應時即得。然不應別用
T20n1097_p0423c10║及生悋惜，但應供養佛法僧寶。如是之事但
T20n1097_p0423c11║當自知，不得輒向人說之。亦復不得共人結
T20n1097_p0423c12║怨。應食淨食，不得雜食。每食之時，先減己身
T20n1097_p0423c13║一分飲食供養使者，然後自食，常須憶念不
T20n1097_p0423c14║得忘之。心常捨離貪瞋癡等，不得妄語，出誠
T20n1097_p0423c15║諦言為他說法。於一切眾生常起饒益慈悲
T20n1097_p0423c16║之心。復以香華、衣服、幢幡寶蓋、塗香、末香、燒
T20n1097_p0423c17║香散華，恒常供養聖觀自在菩薩作報恩心。
T20n1097_p0423c18║若能如是，即彼使者日日供承，得五百人所
T20n1097_p0423c19║須資具、飲食衣服、塗香末香、燒香散華一切
T20n1097_p0423c20║具足。乃至持呪之者盡形已來，隨意皆得無
T20n1097_p0423c21║所乏少。」◎
T20n1097_p0423c22║不空羂索陀羅尼自在王呪經卷上