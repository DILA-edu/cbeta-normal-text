T20n1162_p0666c01║
T20n1162_p0666c02║No. 1162 [Nos. 1163-1165]
T20n1162_p0666c03║持世陀羅尼經
T20n1162_p0666c04║
T20n1162_p0666c05║大唐三藏法師玄奘奉　詔譯
T20n1162_p0666c06║如是我聞：一時薄伽梵在憍餉彌國建礫
T20n1162_p0666c07║迦林，與大苾芻眾五百人俱，菩薩摩訶薩俱
T20n1162_p0666c08║胝數，及諸天、人、阿素洛等無量大眾前後圍
T20n1162_p0666c09║繞。時彼國中有一長者名為妙月，容範溫
T20n1162_p0666c10║華、志韻閑遠，男女僮僕其數眾多，於佛法
T20n1162_p0666c11║僧深生敬信，來詣佛所，頂禮佛足，繞百千匝，
T20n1162_p0666c12║却住一面，合掌恭敬而白佛言：「世尊！欲問如
T20n1162_p0666c13║來、應、正等覺少所疑事，唯願大慈，垂愍聽許。」
T20n1162_p0666c14║爾時世尊哀愍彼故，以慈軟音告言：「長者！恣
T20n1162_p0666c15║汝意問，吾當為汝方便分別，令汝心喜。」時彼
T20n1162_p0666c16║長者歡喜踊躍，稽首作禮，合掌請言：「世尊！云
T20n1162_p0666c17║何善男子、善女人諸貧賤者可令得富貴？
T20n1162_p0666c18║諸有病者可令病愈？諸有罪者可令罪滅？諸
T20n1162_p0666c19║危懼者可令安樂？」
T20n1162_p0666c20║爾時世尊知而故問：「長者！何緣作如是請？」
T20n1162_p0666c21║時彼長者重白佛言：「世尊！我等在家多諸眷
T20n1162_p0666c22║屬，資財乏少，難可周濟，又多疹疾，罪累危懼。
T20n1162_p0666c23║故請世尊開示方便，令貧賤者得大財位，周
T20n1162_p0666c24║給親屬，廣修惠施，鐃益一切，倉庫無盡；令有
T20n1162_p0666c25║病者四大康和，勤修善業，身心無惓；令有罪
T20n1162_p0666c26║者速得除滅，身壞命終，生於善趣；令危懼者
T20n1162_p0666c27║身心安樂，親近供養佛、法、僧寶，速證無上正
T20n1162_p0666c28║等菩提。」
T20n1162_p0666c29║爾時世尊告彼長者：「善男子！我於過去無數
T20n1162_p0667a01║劫前，遇佛世尊，名持金剛海音如來、應、正等
T20n1162_p0667a02║覺、明行圓滿、善逝、世間解、無上丈夫、調御士、天
T20n1162_p0667a03║人師、佛、薄伽梵，為欲利樂諸有情故，說陀羅
T20n1162_p0667a04║尼名曰持世。我時聞已，歡喜踴躍，受持讀誦
T20n1162_p0667a05║廣為他說，利益安樂無量有情。由是因緣，福
T20n1162_p0667a06║慧增長，速證無上正等菩提，為諸天人說微
T20n1162_p0667a07║妙法。今為汝說此陀羅尼，汝天人等，皆應諦
T20n1162_p0667a08║聽，聞已受持，廣為他說。此神呪力不可思
T20n1162_p0667a09║議，令諸有情皆獲利樂。陀羅尼曰：
T20n1162_p0667a10║「『呾姪他　蘇魯閉　跋達邏筏底　瞢揭麗
T20n1162_p0667a11║　頞折麗　頞摺鉢麗　喝伽哳尼　喝鞞達
T20n1162_p0667a12║尼　薩寫罰底　馱娜罰底　達那罰底　室利
T20n1162_p0667a13║沫底　鉢拉婆罰底　罯沫麗　毘沫麗　魯盧
T20n1162_p0667a14║蘇　縷波毘沫麗　頞捺捺悉諦　毘呾悉諦
T20n1162_p0667a15║　毘濕縛繫　始㹧矩麗　茫矩麗　毘毘謎
T20n1162_p0667a16║　杜杜謎　呾呾麗　呾洛呾洛　罰折麗罰折
T20n1162_p0667a17║麗　羯𪘨羯𪘨（去聲）　罰栗殺尼　昵澁波達尼
T20n1162_p0667a18║　罰折洛達洛　呾他揭多薩點　娑揭洛　昵
T20n1162_p0667a19║懼衫　呾他揭耽頞　奴颯沫洛　颯沫洛　達
T20n1162_p0667a20║磨薩點　颯沫洛　僧伽薩點　颯沫洛　呾吒呾吒
T20n1162_p0667a21║　譜洛譜洛　譜刺耶　跋洛跋洛　尼蘇瞢
T20n1162_p0667a22║揭麗　扇多沫底　瞢揭羅罰底　蘇跋達洛
T20n1162_p0667a23║罰底　阿揭車阿揭車　三沫閻　阿奴颯沫洛
T20n1162_p0667a24║　莎訶　阿罰制喃　頞奴颯沫洛　莎呵　鉢
T20n1162_p0667a25║刺婆（去聲）凡　頞奴颯沫　洛莎呵　絰栗砧　頞
T20n1162_p0667a26║奴颯沫　洛莎訶　毘折閻　頞奴颯沫洛　莎訶
T20n1162_p0667a27║　薩縛薩埵毘捺閻　頞奴颯沫　莎呵』
T20n1162_p0667a28║「此陀羅尼具大神力。若有善男子、善女人至
T20n1162_p0667a29║心受持廣為他說，諸惡神鬼、天、龍、藥叉、人非
T20n1162_p0667b01║人等皆不能害，諸利樂事晝夜增長。若能至
T20n1162_p0667b02║誠供養三寶，念誦如是大陀羅尼經七晝夜
T20n1162_p0667b03║時無暫闕，諸天龍神皆生歡喜，自末冥雨
T20n1162_p0667b04║所須財穀，飢饉疫癘皆悉消除，所有罪障無
T20n1162_p0667b05║不殄滅，一切危懼並得安寧，福慧漸增所求
T20n1162_p0667b06║如意，速證無上正覺菩提。」
T20n1162_p0667b07║爾時，佛告妙月長者：「汝應信受此陀羅尼，憶
T20n1162_p0667b08║念、誦持、廣為他說，所求利樂無不諧遂。」時彼
T20n1162_p0667b09║長者聞佛所說，歡喜踴躍，而白佛言：「我能受
T20n1162_p0667b10║持，廣為他說，利益安樂無量有情，唯願世尊
T20n1162_p0667b11║慈悲護念。」世尊告曰：「如是！如是！」時彼長者合
T20n1162_p0667b12║掌恭敬，右繞世尊百千匝已，頂禮佛足，歡喜
T20n1162_p0667b13║而去。
T20n1162_p0667b14║爾時世尊告阿難曰：「妙月長者諸庫藏中，種
T20n1162_p0667b15║種財穀今悉盈滿。」尊者阿難歡喜白佛：「何因
T20n1162_p0667b16║緣故，妙月長者諸庫藏中欻然盈滿？」佛告阿
T20n1162_p0667b17║難：「妙月長者聞我所說大陀羅尼，深信歡喜，
T20n1162_p0667b18║受持讀誦，願為無量有情宣說。由斯福力，庫
T20n1162_p0667b19║藏皆滿。汝等亦應受持、讀誦、廣為他說此陀
T20n1162_p0667b20║羅尼，令此三千大千世界諸有情類皆得利
T20n1162_p0667b21║樂。我觀世間天、魔、梵等，無能毀越此陀羅尼，
T20n1162_p0667b22║文句正真不可壞故。諸薄福者不可得聞，所
T20n1162_p0667b23║以者何？如是章句，三世諸佛同所稱揚，以不
T20n1162_p0667b24║思議神力加被，令聞持者皆獲利樂。」尊者阿
T20n1162_p0667b25║難深心歡喜，以妙伽陀而讚頌曰：
T20n1162_p0667b26║「諸佛不思議，所說法亦爾；
T20n1162_p0667b27║能正奉行者，果報亦復然。
T20n1162_p0667b28║一切智法王，滅生老病死，
T20n1162_p0667b29║已到勝彼岸，稽首大覺尊。」
T20n1162_p0667c01║爾時阿難踴躍歡喜，禮佛合掌白言：「世尊！今
T20n1162_p0667c02║此法門當名何等？我等今者云何奉持？」佛告
T20n1162_p0667c03║阿難：「此名『妙月長者所問』，亦名『能感一切財
T20n1162_p0667c04║位』，亦名『愈疾』，亦名『滅罪』，亦名『能除一切危懼』，
T20n1162_p0667c05║亦名『諸佛同所稱揚』，亦名『諸佛神力加被』，亦
T20n1162_p0667c06║名『持世陀羅尼經』，汝當奉行，勿令忘失，利
T20n1162_p0667c07║益安樂一切有情！」
T20n1162_p0667c08║時，薄伽梵說此經已，無量聲聞及諸菩薩，并
T20n1162_p0667c09║諸天、人、阿素洛等，一切大眾聞佛所說，皆大
T20n1162_p0667c10║歡喜，信受奉行。
T20n1162_p0667c11║持世陀羅尼經