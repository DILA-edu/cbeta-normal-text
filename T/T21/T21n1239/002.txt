T21n1239_p0193c08║
T21n1239_p0193c09║
T21n1239_p0193c10║阿吒薄俱元帥大將上佛陀羅尼
T21n1239_p0193c11║經修行法儀軌卷中
T21n1239_p0193c12║
T21n1239_p0193c13║唐大善無畏內道場祕譯
T21n1239_p0193c14║此呪本又於中天竺國王舍城迦蘭陀長者
T21n1239_p0193c15║林中說之。
T21n1239_p0193c16║爾時佛與無央數天龍鬼神阿修羅，說阿吒
T21n1239_p0193c17║薄俱元帥大將呪。佛弟子之中有一比丘出
T21n1239_p0193c18║行，忽然恍惚，被賊劫衣糧。又神鬼二萬五千
T21n1239_p0193c19║眷屬來嬈，不能前進。又被大蛇繞足而螫，悶
T21n1239_p0193c20║絕躄地，口中沫出不能動。爾時大將與諸眷
T21n1239_p0193c21║屬天龍鬼神人及非人、二十八部藥叉羅剎
T21n1239_p0193c22║百千呪王圍繞，來詣佛所，路見比丘大苦，
T21n1239_p0193c23║即至迦羅陀竹林中，繞佛三匝，頂禮佛足，却
T21n1239_p0193c24║住一面白佛言：「世尊以降伏極惡鬼神、世
T21n1239_p0193c25║人等。我有大神呪力，能降伏一切鬼神，唯願
T21n1239_p0193c26║世尊納受。」時世尊默然受之。時領諸天龍鬼
T21n1239_p0193c27║神、四天王百千鬼神王、百千持呪仙人、百萬恒
T21n1239_p0193c28║沙鬼神藥叉羅剎兵眾、百千阿修羅、百千龍王、
T21n1239_p0193c29║百千鬼王，前後圍繞執幡華戎器，而說神呪。
T21n1239_p0194a01║當說呪時，四大海水涌沸，大鐵圍山崩倒，諸
T21n1239_p0194a02║天運運振動，日月當恐墮落星辰流散，百
T21n1239_p0194a03║萬惡鬼口中吐血，東西狂走叫喚倒地，四方
T21n1239_p0194a04║一時雨下。其嬈比丘鬼神，悉被拔舌，血流灑
T21n1239_p0194a05║地如波羅奢華。「若有善男子持此呪者，一切
T21n1239_p0194a06║鬼神無不隨侍守護。若有鬼神不隨侍者，我
T21n1239_p0194a07║當將諸鬼神以千輻輪轢碎其頭，令諸鬼神
T21n1239_p0194a08║為作擁護。我是鬼神大將，力能降伏一切諸
T21n1239_p0194a09║鬼神。若我弟子所至之處，一切金剛密迹若
T21n1239_p0194a10║鬼神、二十八部諸鬼神皆來護助。阿吒薄拘
T21n1239_p0194a11║有七十二大將首領掌握鬼神，有三十二大
T21n1239_p0194a12║神王、二十八鬼王，一一王各領二萬五千眷
T21n1239_p0194a13║屬，隨侍元帥大將。若行此法者，先畫一鋪大
T21n1239_p0194a14║力神將，或二幅三幅四幅上上好絹，起八
T21n1239_p0194a15║月一日畫。若自畫、教人畫皆得。先齋七日，
T21n1239_p0194a16║即著上妙之衣，清淨洗浴即受齋戒，於一淨
T21n1239_p0194a17║室懸幡華，作一大火壇高一尺，壇上燒剛炭
T21n1239_p0194a18║火。即取白汁木一千八十段，取胡麻粳米蜜
T21n1239_p0194a19║酪及香華，誦呪一呪一燒。燒盡此物已，即
T21n1239_p0194a20║用上好彩色安壇上呪一百八遍，勿用膠和，
T21n1239_p0194a21║白檀汁及熏陸香汁和之。一上廁一洗浴。畫
T21n1239_p0194a22║阿吒薄拘元帥，身黑青色，身長丈尺。四面。當
T21n1239_p0194a23║前作佛面。左面虎牙相叉，三眼，眼赤如血。右
T21n1239_p0194a24║面作神面，瞋相，亦虎牙相叉，三眼，左右安牙
T21n1239_p0194a25║髭髮。頭上一面作惡相，亦三眼，虎牙相叉，
T21n1239_p0194a26║眼赤如血色。最上頭用赤龍纏髻，火焰連聳
T21n1239_p0194a27║頂上，身懸蛇。八臂，左上手執輪、次執槊、次與
T21n1239_p0194a28║右第三手當前合掌作供養印、次下手執索。
T21n1239_p0194a29║右上手執跋折羅、次下手執捧、次下手作印、
T21n1239_p0194b01║次下手執刀。即腕臂上皆纏蛇，著七寶絞
T21n1239_p0194b02║絡甲，膊上皆龍，龍𦛜胸前出，三面皆赤黃，
T21n1239_p0194b03║二眼，合口。其上左右面皆青黑奧色，上
T21n1239_p0194b04║面黃白色，右面白色，左面赤黑色，前面青白
T21n1239_p0194b05║色。手皆青色，象頭皮作行纏，脚著履，蹈二藥
T21n1239_p0194b06║叉，皆黑色，其神作極惡相，可畏雄壯，如前
T21n1239_p0194b07║奮迅形作。左右作四侍者，左畫提頭賴吒、毘
T21n1239_p0194b08║樓勒叉，右畫毘樓博叉、毘沙門，皆大瞋相，七
T21n1239_p0194b09║寶華冠，身著細金甲，龍頭臂釧，天衣七寶
T21n1239_p0194b10║行纏及履，脚蹈藥叉。提頭賴吒執刀按之，
T21n1239_p0194b11║毘樓勒叉執叉，毘樓博叉按劍，毘沙門執
T21n1239_p0194b12║杵。四天王各領眷屬。東方天王領乾闥婆將
T21n1239_p0194b13║軍執鐸鈴，南方天王領鳩槃荼王執弓箭，西
T21n1239_p0194b14║方天王領龍王執劍，北方天王領藥叉王執
T21n1239_p0194b15║伏突。其神頭上赤黑雲起。四方天王足下作
T21n1239_p0194b16║二童子，青衣作之，右執紙筆、左執硯槃。神前
T21n1239_p0194b17║一天人，頂戴香爐供養。極須鮮明淨潔作之，
T21n1239_p0194b18║所求如意。若欲求神現者，七月七日、三月三
T21n1239_p0194b19║日，將一切草木華陰乾，穀華、稻華、酥酪蜜
T21n1239_p0194b20║燒之，一切天神八部鬼神皆歡喜現身。凡壇
T21n1239_p0194b21║場高下大小，隨力分作。若不能作高壇，平壇
T21n1239_p0194b22║亦得。穿地三尺，去惡土瓦石樹根，別取淨土
T21n1239_p0194b23║築。先以香塗三遍，即以牛糞蒸去惡土氣，取
T21n1239_p0194b24║其汁和香泥摩壇。五色彩畫安了，神座前
T21n1239_p0194b25║各各安食盤供養。四門各燒一爐香，刀箭弓
T21n1239_p0194b26║杖一依孔雀王壇法，繩繞壇，入地一寸埋白
T21n1239_p0194b27║芥子，四角香水瓶，四門角安鏡。春夏散樹木
T21n1239_p0194b28║草華，秋冬散雜彩華。一日一夜換食。出
T21n1239_p0194b29║淨衣、入淨衣，上廁洗淨、下廁一浴。一日一度，
T21n1239_p0194c01║六時入壇，誦呪一度入壇七匝，行道禮七拜，
T21n1239_p0194c02║執香華，四方啟告諸佛菩薩諸天善神八部，
T21n1239_p0194c03║手執華香四方啟請云：『弟子某甲，奉請十方
T21n1239_p0194c04║諸佛、諸大菩薩、一切賢聖。有天眼者見我、有
T21n1239_p0194c05║天耳者願聞。某國某甲今入道場，願諸佛菩
T21n1239_p0194c06║薩一切賢聖證知弟子。』頂禮七遍啟告，自思
T21n1239_p0194c07║想其聲聞周遍十方諸佛前、天龍八部前，
T21n1239_p0194c08║以為召信。即燒香散華，悲泣懺悔供養，三稱
T21n1239_p0194c09║我名：『南無阿吒薄拘鬼神大將。願興大慈悲，
T21n1239_p0194c10║將領眷屬，入我道場。』即燒香專心供養。我於
T21n1239_p0194c11║爾時，召集天龍八部一切鬼神入道場。當入
T21n1239_p0194c12║之時，道場內百物自鳴，天下大風塵起，有
T21n1239_p0194c13║一大叫聲狀如天崩聲，行者勿怖。當出聲時，
T21n1239_p0194c14║四海涌沸、須彌山振動、一切蟲獸皆怖馳走，
T21n1239_p0194c15║或見我作菩薩形，或見我作大將形，或見
T21n1239_p0194c16║我作金剛大怒形，或見我作帝釋形，皆勿怖
T21n1239_p0194c17║懼，但誦呪供養。或語或不語，皆禮拜求願。我
T21n1239_p0194c18║與其願時，重與氣力令得歡喜。或見天下虛
T21n1239_p0194c19║空鬼神執戎器杖，俱勿怖之。入道場，皆須呼
T21n1239_p0194c20║我部錄官屬，手執香爐䠒跪敬心，南無佛陀
T21n1239_p0194c21║耶、南無達磨耶、南無僧伽耶、南無一切十方
T21n1239_p0194c22║諸佛、南無二十八部鬼神大將軍，我悉歸依
T21n1239_p0194c23║汝等。今者我欲說此呪章句，使我所願如意
T21n1239_p0194c24║成吉。一切諸鬼神等上方下方、東方南方西方
T21n1239_p0194c25║北方、四維住者，我今留汝，汝當集會，隨我所
T21n1239_p0194c26║使領金剛密迹、護塔善神、摩醯首羅、三十三天
T21n1239_p0194c27║王、大自在、那羅延，及毘紐天王、大辯王神、鬼
T21n1239_p0194c28║子母神、五羅官屬、大鬼神王及其眷屬，天魔
T21n1239_p0194c29║波旬、散脂大將、摩尼跋陀、摩訶迦羅、旃陀羅
T21n1239_p0195a01║摩尼，及摩登伽、堅牢地神、曇摩竭娑羅、毘
T21n1239_p0195a02║摩質多羅、阿耨達王、目真隣王、伊鉢達吒王、
T21n1239_p0195a03║諸持呪王、大辯天王、善女功德天王、十四羅
T21n1239_p0195a04║剎黑闇天王、孔雀王、大金翅鳥王、降怨鳥王、妙
T21n1239_p0195a05║音蜂王、師子吼王、大善見王、乾闥婆王、緊那羅
T21n1239_p0195a06║王、毘舍闍鬼王、藥叉大將、布單那王、頻婆素嚧、
T21n1239_p0195a07║鳩槃荼王、辟除精魅噉鬼神王、二十八部一
T21n1239_p0195a08║切神王、參辰日月諸天善神、南斗注生北斗
T21n1239_p0195a09║注殺、天曹天府、太山府君、五道大神、閻羅大
T21n1239_p0195a10║王、善惡童子、司命司錄、六道鬼神、山神王、海
T21n1239_p0195a11║神王、風神王、樹神王、水神王、金神王，今皆
T21n1239_p0195a12║明聽。汝等受我香華飲食供養，擁護弟子某
T21n1239_p0195a13║甲及諸眷屬，使作法求願如意成吉。欲入道
T21n1239_p0195a14║場燒安息香，三稱神名，即閉目存思。如執
T21n1239_p0195a15║杖入壇竟，呪淨水二十一遍散灑四方，然後
T21n1239_p0195a16║於壇四門燒香，壇外安盤食與諸鬼神喫。壇
T21n1239_p0195a17║內安一器，石蜜漿、石榴漿、蒲桃漿、蜜漿、麵漿、
T21n1239_p0195a18║米飲漿、梨漿各置一器安壇內。香湯四門安，
T21n1239_p0195a19║四角外柳枝四十一安著。壇上畫作跋折羅、
T21n1239_p0195a20║火輪、叉、槊、杵。米飲一器、酪一器、薄餅四十
T21n1239_p0195a21║九枚，然後結界。手執香爐，口云：『三世佛所
T21n1239_p0195a22║說神呪救眾生陀羅尼。』如是三稱。大結界
T21n1239_p0195a23║法一依孔雀王法。各三遍了，然後小結界。呪
T21n1239_p0195a24║刀一百八遍，手執畫地作界。又呪灰三重圍
T21n1239_p0195a25║壇，又呪白芥子散四方，又呪白土散四方總
T21n1239_p0195a26║訖，叩齒三下，執大刀確然結界。從東北角
T21n1239_p0195a27║至東南角，此是東方乾闥婆王所住處，提頭
T21n1239_p0195a28║賴吒將帥官屬鬼神大將軍守護東方。從東
T21n1239_p0195a29║南角至西南角，此是南方鳩槃荼王所住處，
T21n1239_p0195b01║毘樓勒叉將帥官屬鬼神大將軍守護南方。
T21n1239_p0195b02║從西南角至西北角，此是西方龍王所住處，
T21n1239_p0195b03║毘樓博叉將帥官屬鬼神大將軍守護西方。
T21n1239_p0195b04║從西北角至東北角，此是北方夜叉王所住
T21n1239_p0195b05║處，毘沙門將帥官屬鬼神大將軍守護北方。
T21n1239_p0195b06║結此四天界，呪曰：
T21n1239_p0195b07║「ya　va　daṃ　ti　ya　vaṃ　ti　tha　ti　tha　ra　ki　
T21n1239_p0195b08║耶　婆　壇　底　耶　盤　底　他　底　他　落　已　
T21n1239_p0195b09║trū　trū　mi　svā　hā　
T21n1239_p0195b10║斗樓　斗樓　弭　莎　訶」　
T21n1239_p0195b11║「呪二十一遍，解界曰：『此中被繫縛鬼神，我今
T21n1239_p0195b12║解界，聽汝隨意去。』凡在界內，先淨水漱口，
T21n1239_p0195b13║柳枝淨口，不爾令人失驗。
T21n1239_p0195b14║「復次有畫像法。凡欲救眾生病與一切所求，
T21n1239_p0195b15║先畫作一鋪神將像。上上好絹高八尺，作大
T21n1239_p0195b16║怒形，四臂：左上手執千輻大輪；右下手作
T21n1239_p0195b17║大怒印，以大母指押中指無名指中節上，小
T21n1239_p0195b18║指頭指直竪於膝；左下手托胯；右上手執
T21n1239_p0195b19║跋折囉。七寶冠，瓔珞結髮，鬒黑，眼白，怒瞋看，
T21n1239_p0195b20║如懸鈴，上唇齧下唇，舉身皆青黑奧色，大
T21n1239_p0195b21║蟲皮作褌，脚蹈二藥叉著鞋，唯須作大雄迅
T21n1239_p0195b22║殺命可畏之形。左右畫二天女，七寶冠瓔
T21n1239_p0195b23║珞，著憍奢耶衣，一執筆、一執硯。足下畫二
T21n1239_p0195b24║青衣童子執案，左右十六侍者。十六侍者
T21n1239_p0195b25║左右各作一師子，尾竪立勢。左右畫四金剛，
T21n1239_p0195b26║大青面、火頭、摧碎、蘇悉地，皆作四臂，手執輪、
T21n1239_p0195b27║杵、棒、鉾。次畫天魔波旬，白衣冠，面作青黑色
T21n1239_p0195b28║瞋相，左手執輪、右手倒拔阿黎樹繞臂三
T21n1239_p0195b29║重。次畫散脂大將軍，著衣甲頭鉢，右手
T21n1239_p0195c01║執索、左手執劍住立。次畫毘摩質多羅阿
T21n1239_p0195c02║修羅王，六手，二手掌日、月，餘四手斧、鏘、杵、
T21n1239_p0195c03║索。次畫羅剎，十六手，八面，前三眼、餘二眼，
T21n1239_p0195c04║左作猪頭，右作馬頭，餘羅剎頭，吐雲火，悉大
T21n1239_p0195c05║張口，手悉執戎器仗、刀、劍、輪、槊、鐵棒。次龍王
T21n1239_p0195c06║四箇，悉龍冠，著甲執刀。次須作鬼神藥叉
T21n1239_p0195c07║羅剎四，毛衣，齒如刀，目赤如血，爪利可畏之
T21n1239_p0195c08║形。右作四金剛密迹。軍荼利金剛，六臂手，
T21n1239_p0195c09║頭悉火焰聳上，二手作印，執杵、執棒、執跋折
T21n1239_p0195c10║羅、執杖。次作烏樞沙摩將軍，著衣甲，以手
T21n1239_p0195c11║相叉，怒目下看張口。次須作四箇天王，著金
T21n1239_p0195c12║光甲，執杵執旗幡。次作摩尼跋陀，著衣甲，執
T21n1239_p0195c13║弓箭。次作四藥叉王，被大蟲皮，髮亂如蓬，五
T21n1239_p0195c14║眼，牙相叉至鼻，眼白，爪如虎爪長利。四手，一
T21n1239_p0195c15║執鏘、一執火、一執叉、一執刀。次作摩訶迦
T21n1239_p0195c16║羅，二手作二眼，執伏突，脚蹈毘那夜迦，悉
T21n1239_p0195c17║須雄壯可畏。作七寶花蓋，蓋左右作大辯天、
T21n1239_p0195c18║功德天乘雲。功德天盤內安櫻桃，大辯天盤
T21n1239_p0195c19║內散七寶花。二青衣童子，中央作七寶香爐。
T21n1239_p0195c20║彩色上上好者用之。畫人持戒勿食五辛，若
T21n1239_p0195c21║欲食者，我以跋折羅刺其心上，令畫人口中
T21n1239_p0195c22║流血，八大金剛析碎頭破七分。若清淨用
T21n1239_p0195c23║心畫者，我令其人恍惚不知自得其神相，即
T21n1239_p0195c24║令畫人得橫財寶。若欲作大怒形，即大怒
T21n1239_p0195c25║將形，著龍鱗甲，七寶金鎖頭冠，脚著列鞋，蹈
T21n1239_p0195c26║二羅剎，悉著毛衣七寶瓔珞。侍者一如怒身
T21n1239_p0195c27║三面，左面赤眼大怒面，長作張大口。右面
T21n1239_p0195c28║黃目圓大，上唇齧下脣，前面青作大悲菩
T21n1239_p0195c29║薩形合口。左手托胯，右作印，即以頭指直
T21n1239_p0196a01║向前指形。頭上空中散花如雨。一一神後各
T21n1239_p0196a02║藥叉執旗幡，一鋪總一百人也。
T21n1239_p0196a03║「若欲得一切所求皆吉者，即畫菩薩形。一作
T21n1239_p0196a04║虛空藏菩薩形，頭戴七寶花冠，二手，一手
T21n1239_p0196a05║把蓮華、一手施無畏。面目長作，唯須大慈悲
T21n1239_p0196a06║作。侍者四人，使者八人。又作前金剛四侍者，
T21n1239_p0196a07║散脂、阿修羅、二龍王。龍王執刀，修羅依前，散
T21n1239_p0196a08║脂執弓箭。一一神後有一鬼執旗幡，不用天
T21n1239_p0196a09║女。作二人狀如飛天，仙形擎花盤立供養。其
T21n1239_p0196a10║壇中央安二面食器，（一晉言出乳也）勿和水，生用供
T21n1239_p0196a11║養。花樹一百，莖高二尺。壇內安二十八口神
T21n1239_p0196a12║幡，像二十八部將軍護界。小界內安五方
T21n1239_p0196a13║雜色幡，五色幡十二口，竹竿上懸之。入壇一
T21n1239_p0196a14║宿即能縛人，遣縛即縛遣，放不遮護之。上
T21n1239_p0196a15║利人三日神現前，中利人七日，下利人三七
T21n1239_p0196a16║日。若其不見神，自身內障即發露懺悔，勿瞋
T21n1239_p0196a17║罵於人。誦數雖多，不得氣力，一死之後永
T21n1239_p0196a18║沈地獄別加楚痛，逢佛出世然始得免，受畜
T21n1239_p0196a19║生身猶得作王，雄猛無比口恒不合，多聲
T21n1239_p0196a20║遠叫，人不用見也。不能齋戒者，第一不得食
T21n1239_p0196a21║酒肉五辛，一切病人亦不得食之。若食五辛
T21n1239_p0196a22║之者，金剛拔舌出，析頭作七分。誤食之，忽
T21n1239_p0196a23║取牛糞汁斗喫懺悔，念觀世音菩薩名一百
T21n1239_p0196a24║八遍，復誦我呪二十一遍呪水洗浴。若欲治
T21n1239_p0196a25║病，先取一淨房室，四壁香泥一遍，房內地總
T21n1239_p0196a26║用牛糞泥泥之，作六肘長存壇高三寸。開四
T21n1239_p0196a27║門，懸繒幡蓋，小結界，竪兩口刀、十隻箭、七器
T21n1239_p0196a28║漿。朝夕浣衣，飲食菓子如法供養。二十一箇
T21n1239_p0196a29║花樹。壇安紫座，契安呪師，面西安四天王
T21n1239_p0196b01║座。四角四門安香爐。葉座龍王坐。安金剛座，
T21n1239_p0196b02║安二十八部將軍座，中安大將座。安菩薩佛
T21n1239_p0196b03║座，朝夕禮拜。
T21n1239_p0196b04║「南無釋迦牟尼佛　南無十方三世一切諸佛
T21n1239_p0196b05║　南無觀世音菩薩　無南上方諸天王帝　南
T21n1239_p0196b06║無一切賢聖　南無鬼神大將阿吒薄拘　南
T21n1239_p0196b07║無大梵天王　南無一切金剛力士　南無四
T21n1239_p0196b08║天大王　南無二十八部藥叉將軍
T21n1239_p0196b09║　南無四十二部羅剎娑眾
T21n1239_p0196b10║「今悉歸依汝等。今我欲說如此呪章句，使我
T21n1239_p0196b11║呪法如法成吉。一切諸鬼王等上方下方四
T21n1239_p0196b12║維虛空、在地及水居者，大力藥叉王各皆明
T21n1239_p0196b13║聽。我今召汝，汝當集會，隨我使令所為。昆弟
T21n1239_p0196b14║藥叉大將、拘吒齒藥叉大將、旃荼藥叉大將、
T21n1239_p0196b15║翳羅葉藥叉大將、質多羅藥叉大將、苦跋羅藥
T21n1239_p0196b16║叉大將、吠率怒藥叉大將、大力藥叉大將、蘇跋
T21n1239_p0196b17║吒拏藥叉王、大唇藥叉大將將軍、乾闥婆藥
T21n1239_p0196b18║叉大將、勃利沙藥叉大將、自在那羅延曠野金
T21n1239_p0196b19║毘羅僧慎爾耶藥叉大將、正了知鎮軍藥叉大
T21n1239_p0196b20║將、摩尼跋陀藥叉大將、阿利陀藥叉大將、寒
T21n1239_p0196b21║葉藥叉大將，汝等受我香花飲食供養，及諸
T21n1239_p0196b22║眷屬任我所使令作成就。但欲治病，平旦燒
T21n1239_p0196b23║百和香誦七遍神名，二十八部藥叉大將名
T21n1239_p0196b24║二十一遍，繞舍散白芥子作界畔。若有鬼病，
T21n1239_p0196b25║人不問多少，神自縛自打，不須人語。行者但
T21n1239_p0196b26║云急急羅法貓鬼狐魅精魅，當呪二十一遍
T21n1239_p0196b27║即差。若有婦人治病，未必須令夫相逐
T21n1239_p0196b28║與治，不爾者勿治。若治勿笑，相向了即令
T21n1239_p0196b29║去。
T21n1239_p0196c01║「一者，若治精鬼病，當使青面尼藍婆官屬。
T21n1239_p0196c02║「二者，治魅病，使北方毘沙門王。
T21n1239_p0196c03║「三者，治神病，使大摧碎金剛力士。
T21n1239_p0196c04║「四者，治魍魎病，使西方天王。
T21n1239_p0196c05║「五者，治鬼病，使摩訶迦羅大神王。
T21n1239_p0196c06║「六者，治猛鬼病，使南方天王。
T21n1239_p0196c07║「七者，治瘦病，使摩登伽大神力天王。
T21n1239_p0196c08║「八者，治骨蒸病，使鳩槃荼王。
T21n1239_p0196c09║「九者，治白虎病，使摩醯首羅天王。
T21n1239_p0196c10║「十者，治怨家，使毘舍遮鬼王。
T21n1239_p0196c11║「十一者，若令鬼散走，使金剛密迹。
T21n1239_p0196c12║「十二者，伏一切惡獸，喚師子吼王。
T21n1239_p0196c13║「十三者，治天行病氣，喚白黑龍王。
T21n1239_p0196c14║「十四者，治一切毒蟲，喚降怨同力鳥王。
T21n1239_p0196c15║「十五者，若打鬼，喚黑闇天王。
T21n1239_p0196c16║「十六者，治伏諸龍，喚金翅鳥王。
T21n1239_p0196c17║「十七者，若治毒蛇，喚大牡槃鳩荼。
T21n1239_p0196c18║「十八者，降魔鬼，呼天魔波旬。
T21n1239_p0196c19║「十九者，降伏樹精，使火頭金剛。
T21n1239_p0196c20║「二十者，降伏內病，使軍荼利。
T21n1239_p0196c21║「二十一者，若辟除盜賊，喚摩尼散脂跋陀。
T21n1239_p0196c22║「二十二者，降伏山神，喚目真隣王。
T21n1239_p0196c23║「二十三者，欲興生求利，喚功德天王。
T21n1239_p0196c24║「二十四者，欲隨身出入，喚十四羅剎娑王。
T21n1239_p0196c25║「二十五者，若一切不決者，當喚我阿吒薄拘
T21n1239_p0196c26║大將。
T21n1239_p0196c27║「凡欲使神，皆須志心頂禮，勿慢神王。使了，又
T21n1239_p0196c28║禮云：『慚謝！無供養，叩頭求哀。』凡欲誦呪，洗
T21n1239_p0196c29║淨水漱口七遍，平旦禁人，取井華水銅器盛，
T21n1239_p0197a01║面向東方九過咽之　凡治病，齋前總了，放
T21n1239_p0197a02║神散。凡禁人竟，即使六道並悉知之。凡
T21n1239_p0197a03║持念者得呪力了，隨心用之，以一治萬，可知
T21n1239_p0197a04║此耳。
T21n1239_p0197a05║「一法，若人患牙齒疼痛不可忍者，以刀指之
T21n1239_p0197a06║三遍即差。
T21n1239_p0197a07║「二法，若人患心痛，以刀指之即差。
T21n1239_p0197a08║「三法，若人患頭痛目疾，以刀指之即差。
T21n1239_p0197a09║「四法，若人患帶下病，呪刀一百遍指之即差。
T21n1239_p0197a10║「五法，若人患痔病，呪刀已，喚降怨鳥王啄
T21n1239_p0197a11║之三日即差。
T21n1239_p0197a12║「六法，若人患痢，呪井華水三遍與飲之。又以
T21n1239_p0197a13║刀刺臍下即差。又呪師，手不犯觸女人，又不
T21n1239_p0197a14║犯五辛者，不須用刀，直以手作拳，以申頭指
T21n1239_p0197a15║指，一切病手下即差。
T21n1239_p0197a16║「七法，若見一切虎狼師子野干，以指指之，口
T21n1239_p0197a17║即閉塞不害人也。
T21n1239_p0197a18║「八法，若虎狼暴亂百姓人民者，以手印指之，
T21n1239_p0197a19║口云：『百獸諦聽，奉上帝勅旨。』虎狼聞之即伏
T21n1239_p0197a20║不起。
T21n1239_p0197a21║「九法，若鳥相捉，以手指即不相害。
T21n1239_p0197a22║「十法，若犬吠人，以手指之，即於地畫師子
T21n1239_p0197a23║吼王捉虎，犬即失性而去。
T21n1239_p0197a24║「十一法，若欲遠行，呪二十一遍行去，即足
T21n1239_p0197a25║不痛亦不疲乏。
T21n1239_p0197a26║「十二法，若持法之人誦呪入海，水神捧之而
T21n1239_p0197a27║度之。
T21n1239_p0197a28║「十三法，呪火三遍，叩齒三遍，口云：『火神無忌
T21n1239_p0197a29║光。』急急而入之，不被火燒。
T21n1239_p0197b01║「十四法，欲令人敬念者，取一切合歡花葉及
T21n1239_p0197b02║子搗末，取熏陸香汁和一丸，丸如彈子許
T21n1239_p0197b03║大，以刀割破作兩片，二方紙上書前人姓
T21n1239_p0197b04║名，一紙上自書名，各一片帖之，即以兩字面
T21n1239_p0197b05║相向合之，呪三遍，口云：『某甲急逐某甲。』夜
T21n1239_p0197b06║初分時，使參辰令追，又拜三拜，其前人即失
T21n1239_p0197b07║性而來無疑。
T21n1239_p0197b08║「十五法，若一切惡人欲令屈伏使和解者，
T21n1239_p0197b09║前作一木人長一寸，令木人面向北壁，呪師
T21n1239_p0197b10║面向東，誦呪一百二十遍，日進一掬土，木人
T21n1239_p0197b11║被沒盡，其人即盡伏來。
T21n1239_p0197b12║「十六法，欲斷一切口舌人，精心用意無有不
T21n1239_p0197b13║効。紙上書惡人名，伏符安衣領中，人見
T21n1239_p0197b14║歡喜。
T21n1239_p0197b15║「十七法，取兵死人血書惡人名字，又書惡
T21n1239_p0197b16║人形，以符安口中、含口中，一切惡人便賴舌
T21n1239_p0197b17║自入肚結著碓尾下，隨意舂之，三日內惡人
T21n1239_p0197b18║自縛不休。
T21n1239_p0197b19║「十八法，以末沙和苦酒，書惡人名，著脚底
T21n1239_p0197b20║蹈，不語脣青，面見者罵之去始休。
T21n1239_p0197b21║「十九法，若追鬼神，安符座前，以物合之，鬼即
T21n1239_p0197b22║來，若使去即去。
T21n1239_p0197b23║「二十法，追二十八部眾落鬼，書符合之，三
T21n1239_p0197b24║呪九叩齒即來。
T21n1239_p0197b25║「二十一法，若追起方鬼，書符安物下，三呪
T21n1239_p0197b26║之即來。
T21n1239_p0197b27║「二十二法，若追浮遊鬼，書符合之即來。
T21n1239_p0197b28║「二十三法，若召一切閻浮提鬼神王，盛三
T21n1239_p0197b29║杯乳、二杯飯、二杯餅子，燒熏陸香而但呼名
T21n1239_p0197c01║祭之，一時有青衣人來，須臾並至。
T21n1239_p0197c02║「二十四法，集一切虎狼百獸，安符合之，一切
T21n1239_p0197c03║虎狼蟲獸自至皆集；出符放，即去。
T21n1239_p0197c04║「二十五法，結符印樹上，一切飛鳥皆來集；去
T21n1239_p0197c05║符，還去。
T21n1239_p0197c06║「二十六法，安符呪水飲之，令人不忘聰明。
T21n1239_p0197c07║「二十七法，執符見官長者皆悅。
T21n1239_p0197c08║「二十八法，欲得外人遠來至，使摩訶迦羅
T21n1239_p0197c09║往取之。後作法安符合之，其人不覺即
T21n1239_p0197c10║來。
T21n1239_p0197c11║「二十九法，呪右手頭指，指之女色，得止念不
T21n1239_p0197c12║念男子。
T21n1239_p0197c13║「三十法，呪刀指舟發人，如外身即止。
T21n1239_p0197c14║「三十一法，以刀指樹木，呪之一千遍，樹自拔
T21n1239_p0197c15║出。
T21n1239_p0197c16║「三十二法，呪刀二十一遍，指惡腫，當下即
T21n1239_p0197c17║除。或四十九遍、一百八遍，頓滅之。
T21n1239_p0197c18║「三十三法，呪刀二十一遍，指飛鳥，毛落如雨。
T21n1239_p0197c19║「三十四法，呪刀二十一遍，欲遠行四方，托之
T21n1239_p0197c20║即無障礙。
T21n1239_p0197c21║「三十五法，欲入山川，呪刀二十一遍入之，無
T21n1239_p0197c22║惡獸難。
T21n1239_p0197c23║「三十六法，若有惡瘧鬼病，或二日一發或三
T21n1239_p0197c24║日一發，俱瞋怒呪之即差。若不止，呪三遍即
T21n1239_p0197c25║自語而去，即得除愈。
T21n1239_p0197c26║「三十七法若被蝎螫。呪生薑一遍搗傅之
T21n1239_p0197c27║即差。
T21n1239_p0197c28║「三十八法，若被蜂螫，呪刀三遍擬之即差。
T21n1239_p0197c29║「三十九法，若被蛇螫，呪鹽湯洗浴之即差。
T21n1239_p0198a01║「四十法，若被厭蠱，呪二十一遍以茅艸掃之，
T21n1239_p0198a02║散即將云差。
T21n1239_p0198a03║「四十一法，若鬼神難降伏者，驢夜眼皮香爐
T21n1239_p0198a04║中燒，鼻下薰之，即伏自倒自語。若罵不休，呪
T21n1239_p0198a05║白芥子燒，并打面上，伏吐血。
T21n1239_p0198a06║「四十二法，若龍行惡風雨，呪刀四十二遍指
T21n1239_p0198a07║雲中，即血下或光出。
T21n1239_p0198a08║「四十三法，若人口訥，每朔旦以刀刺口，不
T21n1239_p0198a09║過三度即差。
T21n1239_p0198a10║「四十四法，若被蜘蛛咬者，喚降怨王啄之
T21n1239_p0198a11║即差。
T21n1239_p0198a12║「四十五法，若患時氣病，呪刀刺口上，并呪水
T21n1239_p0198a13║𠹀之即差。
T21n1239_p0198a14║「四十六法，若呪鬼神病者，知姓名以刀往，即
T21n1239_p0198a15║忽打之，三度即差。收付與南斗獄後，七日放
T21n1239_p0198a16║之。
T21n1239_p0198a17║「四十七法，若人相爭，呪之和解。
T21n1239_p0198a18║「四十八法，呪蛇三遍，不傷人，取內衣中亦
T21n1239_p0198a19║得，放之即去。
T21n1239_p0198a20║「四十九法，或逢惡獸，瞋怒咄之，即失性而倒。
T21n1239_p0198a21║但誦呪得神力者，入水不溺、入火不燒、入官
T21n1239_p0198a22║不瞋、入虎穴不被傷。
T21n1239_p0198a23║「五十法，若呪夏月，能令雪下。
T21n1239_p0198a24║「五十一法，若呪冬月，能令雨下。
T21n1239_p0198a25║「五十二法，呪星辰，得散滅。
T21n1239_p0198a26║「五十三法，呪日月，得無光。
T21n1239_p0198a27║「五十四法，呪盜賊，遠近自縛來投。
T21n1239_p0198a28║「五十五法，呪牛令不行，亦不食水草，一月而
T21n1239_p0198a29║不死。
T21n1239_p0198b01║「五十六法，呪水得成湯乳也。
T21n1239_p0198b02║「五十七法，或於高山頂誦一百八遍，即有
T21n1239_p0198b03║惡鬼藥叉來，呪者勿看之。須臾間即恒河
T21n1239_p0198b04║沙鬼圍繞之，呪者勿語之，須臾一無。於後
T21n1239_p0198b05║行者呪刀，能移山住流，摧伏外道一切神，無
T21n1239_p0198b06║能敢當。若鬼見行者，如我無異。
T21n1239_p0198b07║「五十八法，呪石榴樹一遍，以手按之，鬼見是
T21n1239_p0198b08║刀。
T21n1239_p0198b09║「五十九法，呪邪師，不問多少，以刀畫地圍
T21n1239_p0198b10║之，悉被縛，啼泣說言也。
T21n1239_p0198b11║「六十法，呪病人難差者，先身業重，即請觀
T21n1239_p0198b12║世音菩薩度之，畫觀世音菩薩，以滅罪印印
T21n1239_p0198b13║之。
T21n1239_p0198b14║「六十一法欲治魔病者。當稱不空羂索菩薩
T21n1239_p0198b15║三聲病累除差。
T21n1239_p0198b16║「六十二法，欲於他家治病者，當追竈君問之，
T21n1239_p0198b17║即知吉凶。若不實者，使南斗君打禁之，其女
T21n1239_p0198b18║即報善惡。他凡有人病，信者治之，不信者一
T21n1239_p0198b19║闡提，不須治，難差。
T21n1239_p0198b20║「六十三法，但呪水𠹀之，一切病人亦得除
T21n1239_p0198b21║差。
T21n1239_p0198b22║「六十四法，若婦人無子，令淨潔洗浴，至心歸
T21n1239_p0198b23║命三寶，以白芥子一粒呪之一千八遍吞之，
T21n1239_p0198b24║即有兒。又若我弟子者，我自護持，無有非人
T21n1239_p0198b25║能得其便。於一切鬼神中作恭敬心，一切呪
T21n1239_p0198b26║師中作兄弟心，恒行平等，勿高心、勿我慢。又
T21n1239_p0198b27║於一切鬼神中作善知識想。
T21n1239_p0198b28║「六十五法，若婦人產難臨欲命終，吉日：『帝
T21n1239_p0198b29║與子司命，勿止。』作呪索頂戴即產。
T21n1239_p0198c01║「六十六法，若牛馬疫起，呪土一百八遍散身
T21n1239_p0198c02║上即差。
T21n1239_p0198c03║「六十七法，若患淋病，呪赤銅鐵一百八遍，煮
T21n1239_p0198c04║取汁服即差。
T21n1239_p0198c05║「六十八法，若欲縛人，不勞用印，但至心誦呪，
T21n1239_p0198c06║即得遣縛即縛、遣打即打，順人心也。
T21n1239_p0198c07║「又我今為佛揚化，故變菩薩之身作降伏瞋
T21n1239_p0198c08║怒身。我親於佛前自說功能，佛即受我神印
T21n1239_p0198c09║之行用，當日同時即大怒金剛說摧碎鬼呪、
T21n1239_p0198c10║觀世音菩薩說羂索呪、四大天王說四方滅
T21n1239_p0198c11║鬼呪五道。
T21n1239_p0198c12║「又我於一切鬼神、藥叉、羅剎、天、龍、阿修羅、金剛
T21n1239_p0198c13║中元帥，為諸神之總管。於佛法末後，護念
T21n1239_p0198c14║眾生並令安穩。我看三千大千世界眾生猶
T21n1239_p0198c15║如一子，不令惡鬼神暴亂眾生。若有鬼神惱
T21n1239_p0198c16║亂呪師者，我當帥百萬鬼王、羅剎軍眾，百億
T21n1239_p0198c17║藥叉、天、龍、阿修羅、八部眾鬼神將軍，令四大
T21n1239_p0198c18║王天各領百億鬼神前後圍繞，所經之處山
T21n1239_p0198c19║川震裂百鬼自奔。我於爾時告天龍八部鬼
T21n1239_p0198c20║神，降注大雨、起大風雲悉滿天地。我當瞋怒
T21n1239_p0198c21║之時，日月無光色、雷電霹靂、百草自死、一切
T21n1239_p0198c22║眾生奔於孔穴，然後令金剛杵碎惡鬼神頭
T21n1239_p0198c23║破如微塵，作諸衰害諸鬼皆怖。毘那夜迦作
T21n1239_p0198c24║其惱害，我令金剛藏王收錄，亦不使之，不須
T21n1239_p0198c25║怖。毘那夜迦餘鬼神王、羅剎、夜叉、鳩槃荼、布單
T21n1239_p0198c26║那、毘舍闍、摩登伽及魔眷屬，其王皆是我營
T21n1239_p0198c27║從，終亦不來相怖。
T21n1239_p0198c28║「又若欲除邪者，先會一座食飲，然告之曰：『汝
T21n1239_p0198c29║等急去如風，至於外境。』若不去，必可除之。
T21n1239_p0199a01║「又若求仙藥入於深山無人之處，於一大樹
T21n1239_p0199a02║下坐不起，不食三日，即有仙人來奉藥，服之
T21n1239_p0199a03║與天地畢矣。
T21n1239_p0199a04║「又若逢大海水不得過，呪七遍三彈指，即龍
T21n1239_p0199a05║王迎來。
T21n1239_p0199a06║「又若不治病者，但誦呪不知多少千萬遍，但
T21n1239_p0199a07║發善心，於一切鬼神中作大善知識想，於一
T21n1239_p0199a08║切有情作慈悲平等想，其人命終不經地獄，
T21n1239_p0199a09║有諸菩薩天人授手去。」
T21n1239_p0199a10║大元經卷中
T21n1239_p0199a11║貞享四年二月十三挍點了　淨嚴（四十九載）