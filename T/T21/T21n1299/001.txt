T21n1299_p0387a01║
T21n1299_p0387a02║No. 1299
T21n1299_p0387a03║文殊師利菩薩及諸仙所說吉凶
T21n1299_p0387a04║時日善惡宿曜經卷上
T21n1299_p0387a05║
T21n1299_p0387a06║開府儀同三司特進試鴻臚卿肅國
T21n1299_p0387a07║公食邑三千戶賜紫贈司空諡大監
T21n1299_p0387a08║正號大廣智大興善寺三藏沙門
T21n1299_p0387a09║不空奉　詔譯
T21n1299_p0387a10║弟子上都草澤揚景風修注
T21n1299_p0387a11║和上以乾元二年翻出此本，端州司馬史
T21n1299_p0387a12║瑤執受纂集，不能品序，使文義煩猥，恐學
T21n1299_p0387a13║者難用，於是草澤弟子揚景風，親承和上
T21n1299_p0387a14║指揮，更為修注，筆削以了繕寫奉行，凡
T21n1299_p0387a15║是門人各持一本。于時歲次玄枵大唐廣德
T21n1299_p0387a16║之二年也。
T21n1299_p0387a17║宿曜曆經序分定宿直品第一
T21n1299_p0387a18║天地初建，寒暑之精化為日月，烏兔抗衡生
T21n1299_p0387a19║成萬物，分宿設宮管標群品。日理陽位，從星
T21n1299_p0387a20║宿順行，取張、翼、軫、角、亢、氐、房、心、尾、箕、斗、牛、女
T21n1299_p0387a21║等一十三宿，迄至于虛宿之半，恰當子地
T21n1299_p0387a22║之中，分為六宮也。但日月天子俱以五星
T21n1299_p0387a23║為臣佐，而日光炎猛，物類相感，以陽獸師子
T21n1299_p0387a24║為宮神也。月光清涼，物類相感，以陰虫巨
T21n1299_p0387a25║蟹為宮神也。
T21n1299_p0387a26║又日性剛義、月性柔惠，義以濟下、惠以及臣，
T21n1299_p0387a27║而日月亦各以神宮均賜。五星以速至遲，即
T21n1299_p0387a28║辰星、太白、熒惑、歲鎮排為次第，行度緩急於
T21n1299_p0387a29║斯彰焉。凡十二宮，即七曜之躔次，每歷示禍
T21n1299_p0387b01║福經緯災祥。又諸宮各有神形，以彰宮之象
T21n1299_p0387b02║也。又一宮配管列宿九足，而一切庶類相感。
T21n1299_p0387b03║月廣五十由旬，得繫命以京吉凶，大體屬於
T21n1299_p0387b04║日月。
T21n1299_p0387b05║日廣五十一由旬風精，太白廣十由旬空精，
T21n1299_p0387b06║　歲星廣九由旬月精，辰宿廣八由旬火精，
T21n1299_p0387b07║　熒惑廣七由旬日精，土星廣六由旬，星
T21n1299_p0387b08║宿小者廣一俱盧舍。
T21n1299_p0387b09║日宮下面頗梨之寶，火精之質也，溫舒能照
T21n1299_p0387b10║百物。月宮下面琉璃之寶，清涼能照萬物。
T21n1299_p0387b11║日月諸曜，眾生業置於空中，乘風而止，當須
T21n1299_p0387b12║彌之半，踰健陀羅之上，運行於二十七宿十
T21n1299_p0387b13║二宮焉。宮宿之分今具說之，更為圖書耳。
T21n1299_p0387b14║第一、星四足，張四足，翼一足，大陽位焉。其
T21n1299_p0387b15║神如師子，故名師子宮。主加官得財事。若
T21n1299_p0387b16║人生屬此宮者，法合足精神、富貴孝順，合掌
T21n1299_p0387b17║握軍旅之任也。
T21n1299_p0387b18║第二、翼三足，軫四足，角二足，辰星位焉。其神
T21n1299_p0387b19║如女，故名女宮。主妻妾婦人之事。若人生屬
T21n1299_p0387b20║此宮者，法合難得心腹，多男女、足錢財、高職，
T21n1299_p0387b21║故合掌宮房之任。
T21n1299_p0387b22║第三、角二足，亢四足，氐三足，太白位焉。其神
T21n1299_p0387b23║如秤，故名秤宮。主寶庫之事。若人生屬此宮
T21n1299_p0387b24║者，法合心直平政、信敬多財，合掌庫藏之任。
T21n1299_p0387b25║第四、氐一足，房四足，心四足，熒惑位焉。其神
T21n1299_p0387b26║如蝎，故名蝎宮。主多病剋禁分身之事。若
T21n1299_p0387b27║人生屬此宮者，法合饒病薄相惡心妬忌，合
T21n1299_p0387b28║掌病患之任。
T21n1299_p0387b29║第五、尾四足，箕四足，斗一足，歲星位焉。其神
T21n1299_p0387c01║如弓，故名弓宮。主喜慶得財之事。若人生
T21n1299_p0387c02║屬此宮者，法合多計策足心謀，合掌將相之
T21n1299_p0387c03║任。
T21n1299_p0387c04║第六、斗三足，女四足，虛二足，鎮星位焉。其神
T21n1299_p0387c05║如磨竭，故名磨竭宮。主鬪諍之事。若人生
T21n1299_p0387c06║屬此宮者，法合心麁五逆、不敬妻子，合掌刑
T21n1299_p0387c07║殺之任。
T21n1299_p0387c08║右已上六位，總屬太陽分。已下六位，總屬
T21n1299_p0387c09║大陰分。
T21n1299_p0387c10║第七、虛二足，危四足，室三足，鎮星位焉。其神
T21n1299_p0387c11║如瓶，故名瓶宮。主勝彊之事。若人生屬此宮
T21n1299_p0387c12║者，法合好行忠信、足學問富饒，合掌學館之
T21n1299_p0387c13║任。
T21n1299_p0387c14║第八、室一足，壁四足，奎四足，歲星位焉。其神
T21n1299_p0387c15║如魚，故名魚宮。主加官受職之事。若人生屬
T21n1299_p0387c16║此宮者，法合作將相無失，脫有學問富貴忠
T21n1299_p0387c17║直，合掌吏相之任。
T21n1299_p0387c18║第九、婁四足，胃四足，昴一足，熒惑位焉。其神
T21n1299_p0387c19║如羊，故名羊宮。主有景行之事。若人生屬此
T21n1299_p0387c20║宮者，法合多福德長壽又能忍辱，合掌厨饍
T21n1299_p0387c21║之任。
T21n1299_p0387c22║第十、昴三足，畢四足，觜二足，太白位焉。其神
T21n1299_p0387c23║如牛，故名牛宮。主四足畜牧之事。若人生屬
T21n1299_p0387c24║此宮者，法合有福德、足親友、長壽、得人貴敬，
T21n1299_p0387c25║合掌馬厩之任。
T21n1299_p0387c26║第十一、觜二足，參四足，井三足，辰星位焉。其
T21n1299_p0387c27║神如夫妻，故名婬宮。主胎妊子孫之事。若人
T21n1299_p0387c28║生屬此宮者，法合多妻妾、得人愛敬，合掌戶
T21n1299_p0387c29║鑰之任。
T21n1299_p0388a01║第十二、井一足，鬼四足，柳四足，太陰位焉。其
T21n1299_p0388a02║神如蟹，故名蟹宮。主官府口舌之事。若人生
T21n1299_p0388a03║屬此宮者，法合惡性欺誑、聰明而短命，合掌
T21n1299_p0388a04║刑獄訟之任。
T21n1299_p0388a05║上古白博叉二月春分朔，于時曜躔婁宿，道
T21n1299_p0388a06║齊景正，日中氣和，庶物漸榮，一切增長。梵天
T21n1299_p0388a07║歡喜，命為歲元（景風曰：大唐以建寅為歲初，天竺以建卯為歲首。然則大唐令月皆
T21n1299_p0388a08║以正月二三四至于十二，則天竺皆據白月十五日夜太陰所在宿為月名，故呼建卯為角月、建辰為氐月，則但
T21n1299_p0388a09║呼角氐心箕之月，亦不論建卯建辰及正二三月也。此東西二之異義，學者先宜曉之，今又二詳釋如左也）。
T21n1299_p0388a10║角月（景風曰：唐之二月也，斗建卯位之辰也）　　氐月（景風曰：唐之三月也，斗建辰位之辰也）
T21n1299_p0388a11║心月（景風曰：唐之四月也，斗建巳位之辰也）　　箕月（景風曰：唐之五月也，斗建午位之辰也）
T21n1299_p0388a12║女月（景風曰：唐之六月也，斗建未位之辰也）　　室月（景風曰：唐之七月也，斗建申位之辰也）
T21n1299_p0388a13║婁月（景風曰：唐之八月也，斗建酉位之辰也）　　昴月（景風曰：唐之九月也，斗建戌位之辰也）
T21n1299_p0388a14║觜月（景風曰：唐之十月也，斗建亥位之辰也）　　鬼月（景風曰：唐之十一月也，斗建子位之辰也）
T21n1299_p0388a15║星月（景風曰：唐之十二月也，斗建丑位之辰也）　翼月（景風曰：唐之正月也，斗建寅位之辰也）
T21n1299_p0388a16║（新演如左。景風曰：以梵本初翻，學言隱密。唐之迷惑，不曉其由，自非久習致功，卒難行用。今請演舊為新。取
T21n1299_p0388a17║歷月日列為立成，成前更為大唐月建十二辰圖，參之以宮名、會之以宿次，然後則曉然可觀、義理不隱。庶當代
T21n1299_p0388a18║高才知此意也。
T21n1299_p0388a19║大唐月建圖　每十二月日數。
T21n1299_p0388a20║正月、二月、三月、四月、五月、六月、七月、八月、九
T21n1299_p0388a21║月、十月、十一月、十二月。
T21n1299_p0388a22║　　　一日　虛室奎胃畢參鬼星翼角氐心
T21n1299_p0388a23║　　　二日　危壁婁昴觜井柳張軫亢房尾
T21n1299_p0388a24║　　　三日　室奎胃畢參鬼星翼角氐心箕
T21n1299_p0388a25║　　　四日　壁婁昴觜井柳張軫亢房尾斗
T21n1299_p0388a26║　　　五日　奎胃畢參鬼星翼角氐心箕牛
T21n1299_p0388a27║　　　六日　婁昴觜井柳張軫亢房尾斗女
T21n1299_p0388a28║　　　七日　胃畢參鬼星翼角氐心箕牛虛
T21n1299_p0388b01║　　　八日　昴觜井柳張軫亢房尾斗女危
T21n1299_p0388b02║　　　九日　畢參鬼星翼角氐心箕牛虛室
T21n1299_p0388b03║　　　十日　觜井柳張軫亢房尾斗女危壁
T21n1299_p0388b04║　　十一日　參鬼星翼角氐心箕牛虛室奎
T21n1299_p0388b05║　　十二日　井柳張軫亢房尾斗女危壁婁
T21n1299_p0388b06║　　十三日　鬼星翼角氐心箕牛虛室奎胃
T21n1299_p0388b07║　　十四日　柳張軫亢房尾斗女危壁婁昴
T21n1299_p0388b08║　　十五日　星翼角氐心箕牛虛室奎胃畢
T21n1299_p0388b09║　　十六日　張軫亢房尾斗女危壁婁昴觜
T21n1299_p0388b10║　　十七日　翼角氐心箕牛虛室奎胃畢參
T21n1299_p0388b11║　　十八日　軫亢房尾斗女危壁婁昴觜井
T21n1299_p0388b12║　　十九日　角氐心箕牛虛室奎胃畢參鬼
T21n1299_p0388b13║　　二十日　亢房尾斗女危壁婁昴觜井柳
T21n1299_p0388b14║　二十一日　氐心箕牛虛室奎胃畢參鬼星
T21n1299_p0388b15║　二十二日　房尾斗女危壁婁昴觜井柳張
T21n1299_p0388b16║　二十三日　心箕牛虛室奎胃畢參鬼星翼
T21n1299_p0388b17║　二十四日　尾斗女危壁婁昴觜井柳張軫
T21n1299_p0388b18║　二十五日　箕牛虛室奎胃畢參鬼星翼角
T21n1299_p0388b19║　二十六日　斗女危壁婁昴觜井柳張軫亢
T21n1299_p0388b20║　二十七日　牛虛室奎胃畢參鬼星翼角氐
T21n1299_p0388b21║　二十八日　女危壁婁昴觜井柳張軫亢房
T21n1299_p0388b22║　二十九日　虛室奎胃畢參鬼星翼角氐心
T21n1299_p0388b23║　　三十日　危壁婁昴觜井柳張軫亢房尾）
T21n1299_p0388b24║仙人問言：凡天道二十七宿有闊有狹，皆
T21n1299_p0388b25║以四足均分別，月行或在前後，驗天與說差
T21n1299_p0388b26║互不同，宿直之宜如何定得？菩薩曰：凡月宿
T21n1299_p0388b27║有三種合法，一者前合、二者隨合、三者並合，
T21n1299_p0388b28║知此三則宿直可知也。云何前合？奎、婁、胃、昴、
T21n1299_p0388b29║畢、觜六宿為前合也。
T21n1299_p0388b30║云何為並合？參、井、鬼、柳、星、張、翼、軫、角、亢、氐、房
T21n1299_p0388b31║十二宿為並合。
T21n1299_p0388b32║云何為隨合？心、尾、箕、斗、女、虛、危、室、壁九宿
T21n1299_p0388b33║為隨合。
T21n1299_p0388c01║凡宿在月前、月居宿後為前合。月在宿前、宿
T21n1299_p0388c02║在月後，如犢隨母為隨合。宿月並行，為並合
T21n1299_p0388c03║也（景風曰：凡天象之法，西為前、東為後。如月在宿東、宿在月西，則是宿在月前、月在宿後。他皆倣此也）。
T21n1299_p0388c04║頌曰：
T21n1299_p0388c05║六宿未到名前合，十二宿月左右合，
T21n1299_p0388c06║九宿如犢隨從母，奎宿直應當知耳。
T21n1299_p0388c07║宿曜曆經序日宿直所生品第二
T21n1299_p0388c08║昴圖。昴六星，形如剃刀，火神也，姓某尼裴
T21n1299_p0388c09║苦，食乳酪。此宿直日，宜火作煎煮、計算畜
T21n1299_p0388c10║生、合和酥藥、作牛羊坊舍、種蒔、入宅、伐逆
T21n1299_p0388c11║除暴、剃頭並吉。若用裁衣必被火燒。此宿直
T21n1299_p0388c12║生人，法合念善、多男女、勤學問、有容儀。性合
T21n1299_p0388c13║慳澁、足詞辯（景風曰：中國天文，昴七星，主胡兵，西方之宿也。然今案經文，說星多不與中國
T21n1299_p0388c14║相符，覽者遽生疑惑，今請依中國天文二圖，其星於脚下發，讀之者高明則心無所昧矣）。
T21n1299_p0388c15║畢圖。畢五宿，形如半車，鉢闍鉢底神也，姓
T21n1299_p0388c16║瞿曇，食鹿肉。此宿直日，宜農桑種蒔、修理田
T21n1299_p0388c17║宅、通決溝渠、修橋道作諸安久之事，不宜
T21n1299_p0388c18║放債及出財納穀米。若用裁衣，必多饒事
T21n1299_p0388c19║務。此宿直生人，法合多財產、足男女，性聰明、
T21n1299_p0388c20║好布施、有心路、省口語、心意不翻動、行步如
T21n1299_p0388c21║牛王、有容儀（景風曰：中國天文畢八星，主邊兵，西方之宿也）。
T21n1299_p0388c22║觜圖。觜三星，形如鹿頭，月神也，姓婆羅墮闍，
T21n1299_p0388c23║食鹿肉。此宿直日，宜作舍屋及造旌纛、床帳
T21n1299_p0388c24║家具、入新宅、嫁娶、沐浴裝束、入壇祭星曜除
T21n1299_p0388c25║災害吉。此日裁衣，被鼠咬。此宿生人，法合
T21n1299_p0388c26║有名聞景行、美容貌、心肚慎淨、愛服藥必得
T21n1299_p0388c27║力、心口隱密舉動不輕燥，為人好法、用愛
T21n1299_p0388c28║禮儀（中國天文，觜三星，主軍之士，西方之宿也）。
T21n1299_p0388c29║參圖。參一星，形如額上點，魯達羅神，姓盧醯
T21n1299_p0389a01║底耶，食血。此宿直日，宜求財及穿地、賣乳
T21n1299_p0389a02║酪、煮酥、押油及諸剛猛之事。若用裁衣，終
T21n1299_p0389a03║慎鼠厄。此宿生人，法合猛惡梗戾嗜瞋、好合
T21n1299_p0389a04║口舌、毒害心硬、臨事不怯（景風曰：中國天文，參十星，主將軍，西方之宿也）。
T21n1299_p0389a05║井圖。井二星，形如屋栿，日神也，姓婆私瑟吒，
T21n1299_p0389a06║食蘇餅。此宿直日，宜惠施貧窮必獲大果，凡
T21n1299_p0389a07║有所作必得成就。又宜祭天、宜嫁娶納財。不
T21n1299_p0389a08║宜合藥服食。若用裁衣，必相分離。此宿生
T21n1299_p0389a09║人，法合錢財或有或無，情愛聲名、作人利官，
T21n1299_p0389a10║縱有官厄還得解脫，受性饒病亦多男女。高
T21n1299_p0389a11║故議有急難，若論景行稍似純直（景風曰：中國天文，井八星，
T21n1299_p0389a12║主天門，南方之宿也）。
T21n1299_p0389a13║鬼圖。鬼三星，形如瓶，蘖利訶馺撥底神也，姓
T21n1299_p0389a14║謨闍耶那，食蜜，𩚙糖，稻穀華及乳粥。此宿
T21n1299_p0389a15║直日，宜作百事譽長壽。若理王事及諸嚴飾
T21n1299_p0389a16║之相，拜官昇位入壇受鎮。學密法吉。若用裁
T21n1299_p0389a17║衣，必有吉祥勝事。此宿生人，法合分相端政、
T21n1299_p0389a18║無耶僻、足心力、合多聞、有妻妾豐饒財寶、能
T21n1299_p0389a19║檢校處分又足親（景風曰：中國天文，鬼五星，主官寮，南方之宿也）。
T21n1299_p0389a20║柳圖。柳六星，形如蛇，神也，姓曼陀羅耶，食
T21n1299_p0389a21║蟒蛇肉。此宿直日，宜作剛猛斷決、伐逆除惡、
T21n1299_p0389a22║攻城破賊、吞害天下。若用裁衣，後必遭失。此
T21n1299_p0389a23║宿生人，法合軟眼、饒睡性虛、梗戾嗜瞋、不伏
T21n1299_p0389a24║人欺，又好布施亦好解脫，耽著情事、難得心
T21n1299_p0389a25║腹（景風曰：中國天文，柳八宿，主廚饍之任，南方之宿）。
T21n1299_p0389a26║星圖。星六星，形如猛，薄伽神也，姓瞿必毘
T21n1299_p0389a27║耶那，食卒日消。此宿直日，宜種蒔雜物
T21n1299_p0389a28║亦宜種五穀、宜修宅舍祭祀先亡。若用裁衣，
T21n1299_p0389a29║後必損失。此宿生人，法合愛𠲜競、不能自
T21n1299_p0389b01║押捺𭋦瞋怒，父母生存不能孝養、死後方
T21n1299_p0389b02║崇祭饗追念，亦足奴婢畜乘資產，有名聞，
T21n1299_p0389b03║足却泡亦多兼却泡，一生之間好祈禱神
T21n1299_p0389b04║廟（景風曰：中國天文，星七星，主衣服，南方之宿也）。
T21n1299_p0389b05║張圖。張二星，形如杵，婆藪神也，姓瞿那律耶，
T21n1299_p0389b06║食乳粥。此宿直日，宜喜慶事，求女婚娶、修宅、
T21n1299_p0389b07║拜官、作新衣、受長密法、學道承仙並吉。若用
T21n1299_p0389b08║裁衣，必被官奪。此宿生人，法合足妻妾、多男
T21n1299_p0389b09║女，出語愜人意甚得人愛，少資財智策亦不
T21n1299_p0389b10║多業，合得人財（景風曰：中國天文，張六星，南方之宿也）。
T21n1299_p0389b11║翼圖。翼二星，形如跏趺，利耶摩，姓遏咥
T21n1299_p0389b12║黎，食栗蘇。此宿直日，宜所作皆吉，買田宅、
T21n1299_p0389b13║築牆穿塹、修農業種蒔，凡諸安久之事並吉。
T21n1299_p0389b14║若用裁衣，後必更得財。此宿生人，法合愛騎
T21n1299_p0389b15║乘鞍馬、駕馭車牛，布施喫用、觸處遊從，為人
T21n1299_p0389b16║穩口語，受性愛音樂（景風曰：中國天文，翼二十二星，主府縣事，南方之宿也）。
T21n1299_p0389b17║軫圖。軫五星，形如手，毘婆怛利神也，姓跋
T21n1299_p0389b18║蹉耶那，食乳粥。此宿直日，宜急速事，遠行
T21n1299_p0389b19║外國、修理衣裳、學藝業、婚娶、開園圃並吉。此
T21n1299_p0389b20║宿生人，法合有諸寶物業，合遊歷州縣。稟
T21n1299_p0389b21║姓嫉妬、為人少病，能立功德兼愛車乘（景風曰：中國天
T21n1299_p0389b22║文，軫四星，主車乘騎，南方之宿也）。
T21n1299_p0389b23║角圖。角二星，形如長幢，瑟室利神也，姓僧伽
T21n1299_p0389b24║羅耶那。此宿直日，宜嚴飾、造衣裳、寶物錦繡
T21n1299_p0389b25║之事，觀兵行軍、祭祀天神、賞賜將士並吉。若
T21n1299_p0389b26║用裁衣，終當逃亡。此宿生人，法合善經營、饒
T21n1299_p0389b27║六畜，所作事多合。又手巧，所作愜人情。只合
T21n1299_p0389b28║二男（景風曰：中國天文，角二星，主天門，東方之宿也）。
T21n1299_p0389b29║亢圖。亢一星，形如火珠，風神也，姓蘇那，食大
T21n1299_p0389c01║麥、飲菉豆酥。此宿直日，宜調象馬，又宜教擊
T21n1299_p0389c02║鼓，婚娶、結交、種蒔並吉。若用裁衣，後必得財。
T21n1299_p0389c03║此宿生人，法合統領頭首、辯口詞，能經營、饒
T21n1299_p0389c04║財物，淨潔裝束、愛喫用、造功德，足心力、益家
T21n1299_p0389c05║風（景風曰：中國天文，亢四星，主兵，東方之宿也）。
T21n1299_p0389c06║氐圖。氐四星，形如牛角，因伽陀羅祇尼神也，
T21n1299_p0389c07║姓邏怛利，食烏麻雜華。此宿直日，宜種蒔五
T21n1299_p0389c08║穀菓木、醞酒，不宜起動房舍車馬之事。若用
T21n1299_p0389c09║裁衣，多逢親識。此宿生人，法合有分相、好供
T21n1299_p0389c10║養天佛、心性解事，受性良善，承君王優寵、富
T21n1299_p0389c11║饒財物、利智、足家口（景風曰：中國天文，氐四星，主侵害，東方之宿也）。
T21n1299_p0389c12║房圖。房四星，形如帳，布密多羅神也，姓多羅
T21n1299_p0389c13║毘耶，食酒肉。此宿直日，宜交婚姻、喜慶吉
T21n1299_p0389c14║祥之事，及受戒律、入壇受灌頂、修仙學道
T21n1299_p0389c15║昇位並吉。若用裁衣，後必更裁。此宿生人，法
T21n1299_p0389c16║合有威德、足男、女饒錢財，合快活、紹本族、榮
T21n1299_p0389c17║家風（景風曰：中國天文，房四星，主天道，東方之宿也）。
T21n1299_p0389c18║心圖。心三星，形如階，因陀羅神也，姓僧訖利
T21n1299_p0389c19║底耶那，食粳米蔬乳。此宿直日，宜作王者所
T21n1299_p0389c20║須事，兼宜嚴服昇位、登壇拜官職、畜乘、案
T21n1299_p0389c21║摩理身、修功德並吉，不宜出財及放債。若用
T21n1299_p0389c22║裁衣，必遭死亡盜賊。此宿生人，法合處族眾
T21n1299_p0389c23║得愛敬，承事君王多蒙禮侍，摧惡獎善、運命
T21n1299_p0389c24║得所（景風曰：中國天文，心三星，主明堂印政，東方之宿也）。
T21n1299_p0389c25║尾圖。尾二星，形如師子頂毛，儞律神也，姓迦
T21n1299_p0389c26║底那，食乳菓花草。此宿直日，宜沐浴、厭呪、置
T21n1299_p0389c27║宅、種樹、合藥、散阿伽陀藥并入壇並吉。若用
T21n1299_p0389c28║裁衣，必遭爛壞。此宿生人，法合足衣食、多庫
T21n1299_p0389c29║藏。性慳澁、志惡戾諍競，合得外財力，性愛花
T21n1299_p0390a01║藥（景風曰：中國天文，尾九星，主後宮士，東方之宿也）。
T21n1299_p0390a02║箕圖。箕四星，形如牛步，水神也，姓刺婆耶
T21n1299_p0390a03║尼，食瞿陀甜苦味。此宿直日，宜穿地造舍、
T21n1299_p0390a04║決渠開水、種花藥、修園圃、醞酒醬並吉。若
T21n1299_p0390a05║用裁衣，後必得病。此宿生人，法合遊涉江山、
T21n1299_p0390a06║經營利閨，為人耐辛苦，立性好婬逸婦人、
T21n1299_p0390a07║饒病、愛酒（景風曰：中國天文，箕四星，主妃后，東方之宿也）。
T21n1299_p0390a08║斗圖。斗四星，形如象步，毘說神，姓毘耶羅
T21n1299_p0390a09║那，食蜜𩚙稻花。此宿直日，宜著新衣及安
T21n1299_p0390a10║久之事，置庫藏、修理園林、造車乘、營田宅、造
T21n1299_p0390a11║寺宇、作兵器並吉。若用裁衣，多得美味。此宿
T21n1299_p0390a12║生人，法合愛鞍馬、歷山林，愛祈禱祀、結交賢
T21n1299_p0390a13║良、多伎能、足錢財（景風曰：中國天文，斗六星，主江湖，北方之宿也）。
T21n1299_p0390a14║牛圖。牛宿吉，甚吉祥。其宿三星，形如牛頭，
T21n1299_p0390a15║風梵摩神也，姓奢拏耶那，食乳粥香花藥。
T21n1299_p0390a16║此宿生人，法合福德所作不求（景風曰：案天竺以牛宿為吉祥之宿，
T21n1299_p0390a17║每日牛時直事，故天竺以牛時為吉祥之時也。瞿曇氏以歷經者，牛宿吉祥女圖術是也。今說牛星，又與中
T21n1299_p0390a18║國亦別。案中國天文，牛宿六星，主開渠河，北方之宿也）。
T21n1299_p0390a19║女圖。女三星，形如梨格，毘藪幻神也，姓目揭
T21n1299_p0390a20║連耶那，食新生酥及鳥肉。此宿直日，宜為
T21n1299_p0390a21║公事、置城邑、立卿相、發兵、造戰具，并學伎能、
T21n1299_p0390a22║穿耳、理髮案摩並吉。不宜初著新衣，或因之
T21n1299_p0390a23║致死。又不宜諍競。若用裁衣，必足病痛。此
T21n1299_p0390a24║宿生人，法合足心力、少病、好布施、守法律、
T21n1299_p0390a25║勤道業、榮祖宗（景風曰：中國天文，女四星，主藏府土，北方之宿也）。
T21n1299_p0390a26║虛圖。虛四星，形如訶梨勒，娑婆神也，姓婆
T21n1299_p0390a27║私迦耶，食於大豆喻沙。利上云：和水煮
T21n1299_p0390a28║如乳狀，為喻沙相也。此宿直日，宜建急事、學
T21n1299_p0390b01║問，及沐浴乞子法、供養婆羅門、置城邑、營兵
T21n1299_p0390b02║馬，及初著新衣、嚴飾冠帶並吉。若用裁衣，多
T21n1299_p0390b03║得糧用。此宿生人，法合足穀、多貯積、長命富
T21n1299_p0390b04║勝、蒙君王寵愛，又好響禱神廟、終身快樂、
T21n1299_p0390b05║不合辛苦（景風曰：中國天文，虛二星，主宰相位，北方之宿也）。
T21n1299_p0390b06║危圖。危一星，形如花穗，婆魯拏神也，姓丹
T21n1299_p0390b07║茶耶，食羝羊肉。此宿直日，宜合藥避病、穿
T21n1299_p0390b08║池種麻、商人出行、納財、造船、醞酒並吉。若用
T21n1299_p0390b09║裁衣，心遭毒厄。此宿生人，法合嗜酒耽婬、耐
T21n1299_p0390b10║辛苦、心膽硬，與人結交必不久長、無終始。又
T21n1299_p0390b11║能處分事務、解藥性、多嗔（景風曰：中國天文，危三星，主墳墓，北方之宿也）。
T21n1299_p0390b12║室圖。室二星，形如車轅，阿醯多陀難神，姓
T21n1299_p0390b13║闍耶尼，食一切肉。此宿直日，宜為剛猛事，
T21n1299_p0390b14║勘罪人、捕姦捉非。若為吉事，不宜。若用裁衣，
T21n1299_p0390b15║必遭水厄。此宿生人，法合決猛惡，性嗜嗔、愛
T21n1299_p0390b16║劫奪、能夜行不怕慮，性輕燥毒害、無慈悲
T21n1299_p0390b17║（景風曰：中國天文，室二星，主宗廟，北方之宿也）。
T21n1299_p0390b18║璧圖。壁二星，形如立竿，尼陀羅神也，姓瞿摩
T21n1299_p0390b19║多羅，食大麥飯酥乳。此宿直日，宜造城邑、婚
T21n1299_p0390b20║娶，永久長壽增益吉慶。不宜南行。若用裁衣，
T21n1299_p0390b21║多得財物。此宿生人，法合承君王恩寵，為
T21n1299_p0390b22║姓慎密慳澁、有男女愛、供養天佛亦好布施、
T21n1299_p0390b23║不多愛習典教（景風曰：中國天文，壁二星，主圖書祕法，北方之宿也）。
T21n1299_p0390b24║奎圖。奎三十二星，形如小艇，甫涉神也，姓
T21n1299_p0390b25║曼茶鼻耶，食肉及飲𩚙。此宿直日，造倉
T21n1299_p0390b26║庫及牛馬坊，挍算、畜牧、醞酒、鎔糟、冠帶、出行
T21n1299_p0390b27║並吉。若用裁衣，必得寶器。此宿生人，法合有
T21n1299_p0390b28║祖父產業，及有經營得錢財，物合用盡後更
T21n1299_p0390b29║得之，事無終始。為性好布施，亦細澁業。合遊
T21n1299_p0390c01║蕩、足法用、慕善人作勝律儀之事、無終始、賞
T21n1299_p0390c02║男女、受教學典教（景風曰：中國天文，奎十六星，主武庫，西方之宿也）。
T21n1299_p0390c03║婁圖。婁三星，形如馬頭，乾闥婆神也，姓河說
T21n1299_p0390c04║耶尼，食烏麻雜苽。此宿直日，宜為急速之
T21n1299_p0390c05║事，合和服藥、內牛馬吉。若用裁衣，必增益衣
T21n1299_p0390c06║服。此宿生人，法合多技能、少疾病、妙解醫方。
T21n1299_p0390c07║性好和合、布施，足田疇、多遊僕從，合事君王。
T21n1299_p0390c08║受性勤公務、稟志慎密（景風曰：中國天文，婁三星，主林苑，西方之宿也）。
T21n1299_p0390c09║胃圖。胃三星，形如三角，闍摩神也，姓粟笈
T21n1299_p0390c10║婆，食烏麻稻米蜜肉。此宿直日，宜為公事及
T21n1299_p0390c11║王侯修善事並吉。用剛猛伐逆取叛、除凶去
T21n1299_p0390c12║姦非並吉。若用裁衣，必損減資福。此宿生人，
T21n1299_p0390c13║法合膽硬、惡性靈、耽酒嗜肉、愛驅策劫奪強
T21n1299_p0390c14║暴。稟志輕躁、足怨敵、饒男女、多僕從（景風曰：中國天文，胃
T21n1299_p0390c15║三星，形如角，主兵軍，西方之宿也）。
T21n1299_p0390c16║凡畢、翼、斗、壁為安重宿，等直日，宜造宮殿、伽
T21n1299_p0390c17║藍、館宇、寺舍，種蒔、修園林、貯納倉庫、收積穀
T21n1299_p0390c18║米、結交朋友、婚姻、榮命時相、造家具、設學、
T21n1299_p0390c19║供養、入道場及安穩，并就師長入壇受灌頂
T21n1299_p0390c20║法，造久長之事並吉。唯不宜遠行、索債、無
T21n1299_p0390c21║保進路、造酒、剃頭剪甲、博戲。若此宿生人，法
T21n1299_p0390c22║合安重威肅、正福德、有大名聞。
T21n1299_p0390c23║凡觜、角、房、奎為和善宿，此宿直日，宜入道
T21n1299_p0390c24║場、問學技藝、習真言、結齋戒、立道場受灌
T21n1299_p0391a01║頂、造功德、設音樂，及吉祥事喜慶、求婚、舉放、
T21n1299_p0391a02║對君王參將相、冠帶出行、服藥合和並吉。
T21n1299_p0391a03║若此宿生人，法合柔軟溫良，聰明而愛典教。
T21n1299_p0391a04║凡參、柳、心、尾為毒害宿，此等宿直日，宜圍城
T21n1299_p0391a05║破營、設兵掠賊、交陣破敵、劫盜攎蒱、射獵
T21n1299_p0391a06║並吉。若此直日生人，法合磣毒、剛猛惡性。
T21n1299_p0391a07║凡鬼、軫、胃、婁為急速宿，此等宿直日，宜放債
T21n1299_p0391a08║貸錢、買賣交關、進路出行、調六畜、乘習鷹
T21n1299_p0391a09║鷂、設齋行道、入學受業、服藥、入道場受灌頂、
T21n1299_p0391a10║市買並吉。此宿生人，法合剛猛而捷疾，有筋
T21n1299_p0391a11║力。
T21n1299_p0391a12║凡星、張、箕、室為猛惡宿，此等宿直日，宜守路
T21n1299_p0391a13║設險、劫掠相攻、攎蒱、博戲、造兵器、謀斷、決
T21n1299_p0391a14║囚徒、放藥、行酪、射獵、祭天祀神、承兵威並吉。
T21n1299_p0391a15║此宿生人，法合兇害猛殺，宜捨身出家作沙
T21n1299_p0391a16║門。
T21n1299_p0391a17║凡井、亢、女、虛、危五星為輕燥宿，又為行宿。此
T21n1299_p0391a18║等宿直日，宜學乘象馬、驕射馳走、浮江汎舟、
T21n1299_p0391a19║奉使絕域和國入蕃，又勸行禮樂、蘭閱兵馬、
T21n1299_p0391a20║種蒔、造酒、合和藥並吉。此宿生人，法合澆薄，
T21n1299_p0391a21║不然則質直平穩。
T21n1299_p0391a22║凡昴、氐為剛柔宿，此等宿直日，宜鍛鍊爐治、
T21n1299_p0391a23║修五行家具，及造瓦、買賣之事。又宜設齋、送
T21n1299_p0391a24║葬、鑽鍊酥乳、計算畜生、入宅、王者作盟會並
T21n1299_p0391a25║吉。此宿生人，法合為性寬柔而猛，君子之
T21n1299_p0391a26║人流也（景風曰：會經文言語，多有中國之俗，如攎蒱戲、和國入蕃之類也，並是飜異西言譯同東
T21n1299_p0391a27║語，庶覽之者悉之，幸不以文害意旨也）。
T21n1299_p0391a28║宿曜文殊曆序三九祕宿品第三
T21n1299_p0391a29║一九之法　命宿　榮宿　衰宿　安宿
T21n1299_p0391b01║　危宿　成宿　壞宿　友宿　親宿
T21n1299_p0391b02║二九之法　業宿　榮宿　衰宿　安宿　危
T21n1299_p0391b03║宿　成宿　壞宿　友宿　親宿
T21n1299_p0391b04║三九之法　胎宿　榮宿　衰宿　安宿　危
T21n1299_p0391b05║宿　成宿　壞宿　友宿　親宿
T21n1299_p0391b06║此法以定人所生日為宿直、為命宿、為第一，
T21n1299_p0391b07║次以榮宿，又次衰宿，及安宿、危宿、成宿、壞宿、
T21n1299_p0391b08║友宿、親宿，如是九宿為一九之法。其次則以
T21n1299_p0391b09║業宿為首，以下九准前，為二九之法。次則
T21n1299_p0391b10║以胎宿為首，以下九准前。三九之法而周二
T21n1299_p0391b11║十七宿，眾為祕密（景風曰：假如有人二月五日生者，其人屬畢宿，即以畢宿為第一命，
T21n1299_p0391b12║以次觜宿為榮宿、參為衰宿、井為安宿、鬼為危宿、柳為成宿、星為壞宿、張為友宿、翼為親宿。軫為業宿，角為榮
T21n1299_p0391b13║宿、亢為衰宿，並同友直。如女胎宿，虛為榮宿，已下准前，是為三九之法。他皆准此）。
T21n1299_p0391b14║和上云：凡與人初結交者，先須看彼人命
T21n1299_p0391b15║宿押我何宿，又看我命宿押彼人何宿，大抵
T21n1299_p0391b16║以榮、安、成、友、親為善，堪結交；自餘並惡，不可
T21n1299_p0391b17║與相知。以為祕法耳（景風曰：案太史有舊飜九執宿命，古殊未有此法，今則新譯，庶
T21n1299_p0391b18║用傳之流行萬代耳）。
T21n1299_p0391b19║凡命、胎宿直日，不宜舉動百事。業宿直日，所
T21n1299_p0391b20║作皆吉祥。衰、危、壞宿日，並不宜遠行，出入遷
T21n1299_p0391b21║移、買賣裁衣、剃頭剪甲並不吉。壞日，又宜
T21n1299_p0391b22║壓鎮降伏怨讎及討伐暴惡。安日，移動遠
T21n1299_p0391b23║行、修園宅臥具、作壇場並吉。危日，宜結交婚
T21n1299_p0391b24║姻、歡會宴聚吉。成日，修學問道、合藥求仙
T21n1299_p0391b25║吉。友、親日，宜結交朋友大吉。
T21n1299_p0391b26║凡日月直，星沒。
T21n1299_p0391b27║犯逼守命、胎之宿，此人是厄會之時也，宜修
T21n1299_p0391b28║功德、持真言念誦、立道場以禳之。
T21n1299_p0391c01║若犯業宿及榮、安、成、友、親等宿，並所求不遂、
T21n1299_p0391c02║百事迍邅，亦宜修福念善。
T21n1299_p0391c03║若犯衰、危、壞等宿者，則所求稱意、百事通達
T21n1299_p0391c04║（景風曰：凡欲知五星所在分者，據天竺曆術推知何宿，具知也。今有迦葉氏、瞿曇氏、拘摩羅等三家天竺曆，並掌
T21n1299_p0391c05║在太史閣。然今之用，多用瞿曇氏曆，與大術相參供奉耳）。
T21n1299_p0391c06║宿曜曆經序七曜直日品第四
T21n1299_p0391c07║夫七曜，日、月、五星也。其精上曜于天，其神
T21n1299_p0391c08║下直于人，所以司善惡而主理吉凶也。其
T21n1299_p0391c09║行一日一易，七日一周，周而復始。直神，善惡
T21n1299_p0391c10║言具說之耳（景風曰：推求七曜直日法，今具在此經卷末第八曆算法中具備足矣）。
T21n1299_p0391c11║日精日，太陽直日，宜策命拜官、觀兵習戰、
T21n1299_p0391c12║持真言、行醫藥、放群牧、遠行、造福設齋祈神、
T21n1299_p0391c13║合藥、內倉庫、入學、論官並吉。不宜諍競、作誓、
T21n1299_p0391c14║行姦、對陣不得先起。若人此曜直日生者，法
T21n1299_p0391c15║合足智策、端政美貌、孝順短命。若五月五日
T21n1299_p0391c16║得此曜者，則其歲萬物豐熟。若有虧蝕地動
T21n1299_p0391c17║者，則萬物莫實，不千日為殃。
T21n1299_p0391c18║月精日，大陰直日，宜造功德成就、作喜
T21n1299_p0391c19║樂僚、教女人、裁衣服、造家具、安床、穿渠、修井
T21n1299_p0391c20║竈、買賣財物、倉庫內財、洗頭割甲、著新衣並
T21n1299_p0391c21║吉。不宜婚嫁、入宅、結交、私精出行大凶。奴
T21n1299_p0391c22║婢逃走難捉得、囚繫者出遲。不宜殺生及入
T21n1299_p0391c23║陣，並凶。此日生人，合多智策、美貌、樂福田、好
T21n1299_p0391c24║布施、孝順。若五月五日得此曜者，歲多疾病、
T21n1299_p0391c25║秋足霜冷。若有虧蝕地動者，則歲中饒疾死。
T21n1299_p0391c26║火精日，熒惑直日，宜決罰罪人、國取盜賊、
T21n1299_p0391c27║作欺誑事、買金寶牛羊、動甲兵、修戎具教旗，
T21n1299_p0391c28║剋賊必勝、訴訟先起，合藥、種蒔、割甲、結婚。不
T21n1299_p0391c29║得出財徵債，禁者難出、病者必死。若此直日
T21n1299_p0392a01║生人，法合醜陋惡性、妨親害族，便弓馬多嗔。
T21n1299_p0392a02║若五月五日得此曜者，則歲中多諍競。若虧
T21n1299_p0392a03║蝕地動者，則歲中多有兵馬損傷。
T21n1299_p0392a04║水精日，辰星。辰星直日，宜入學事師長、學
T21n1299_p0392a05║工巧伎能、攻城，又宜舉債、出行、怨敵伏讎
T21n1299_p0392a06║得財，唯不宜修造宅舍、對戰鬪敵、作賊妄語
T21n1299_p0392a07║並凶。被囚者，即後必有陰謀，說動當時。若五
T21n1299_p0392a08║月五日得此曜者，則歲中有水災。虧蝕地動，
T21n1299_p0392a09║則百物不熟、人多瘴癘耳。
T21n1299_p0392a10║木精日，歲星。歲星直日，宜策命使王及求善
T21n1299_p0392a11║知識，并學問、禮拜修福、布施、嫁娶，作諸吉事、
T21n1299_p0392a12║請謁，及結交、入宅、著新衣、沐髮、種菜木、調伏
T21n1299_p0392a13║象馬、買奴婢並吉。若為凶事則大凶。若人此
T21n1299_p0392a14║日生者，法合貴重榮祿。若五月五日得此曜
T21n1299_p0392a15║者，歲中豐熟。若有虧蝕地動，則公王必死。
T21n1299_p0392a16║金精日，太白。太白直日，宜見大人官長、沐
T21n1299_p0392a17║浴冠帶、求親結婚，良友罪饌宜入宮至並吉。
T21n1299_p0392a18║逃亡難得、畋獵并戰不吉。若人此直日生者，
T21n1299_p0392a19║法合短命好善，人皆欽慕。若五月五日得此
T21n1299_p0392a20║直日者，則下田不牧，歲中驚擾之事。若虧蝕
T21n1299_p0392a21║地動者，則六畜多損傷耳。
T21n1299_p0392a22║土精日，鎮星。鎮星直日，宜修園圃、買賣田地
T21n1299_p0392a23║弓馬、合藥、伏怨、放火、立精舍、作井竈吉。唯不
T21n1299_p0392a24║宜結婚冠帶及出行。若人此日生者，法合
T21n1299_p0392a25║少病、足聲名、少孝順、信朋友。若五月五日得
T21n1299_p0392a26║此直者，則合歲中多土功。若虧蝕地動者，則
T21n1299_p0392a27║國中人民不安泰（景風曰：茫茫大造化乃為陰陽，精曜運天、靈神直地，吉凶之應唯人信
T21n1299_p0392a28║之。故譯出此法，為伐祕密經，庶傳習者幸無謬矣。凡人出行，不得面衝七曜。若衝日曜，當遭大厄；若衝月曜，
T21n1299_p0392a29║親眷多傷；若衝木曜，家人背心；若衝土曜，必有死厄；若衝金曜，則災祥併至）。
T21n1299_p0392b01║乃為頌曰：
T21n1299_p0392b02║日火月建，德貴神眷，歲背鎮死，金衝併至。
T21n1299_p0392b03║宿曜曆經祕密雜占品第五
T21n1299_p0392b04║凡如七曜運天犯著人六宮宿者，必有災
T21n1299_p0392b05║厄，一者命宿、二者事宿、三者意宿、四者聚
T21n1299_p0392b06║宿、五者同宿、六者克宿。從命數第十為事
T21n1299_p0392b07║宿，第四為意宿，第十六為聚宿，第二十為同
T21n1299_p0392b08║宿，第十三為克宿（景風曰：有人屬婁宿者，向前數第四得畢為意宿，第十得星則為事
T21n1299_p0392b09║宿，十三得軫則為克宿也。皆准此求即得也）。
T21n1299_p0392b10║若七曜犯命宿則亡失錢財必多災厄，若犯
T21n1299_p0392b11║事宿則招殃咎，若犯意宿則必多愁苦，若犯
T21n1299_p0392b12║聚宿則亡失財囚閉，若犯同宿則離坼不安
T21n1299_p0392b13║家口衰耗，若犯克宿亡財失官勢力衰損。若
T21n1299_p0392b14║七曜總不犯此六處者，則所為皆得（景風曰：皆須共三九祕宿
T21n1299_p0392b15║相參，然後定災厄也）。
T21n1299_p0392b16║頌曰：
T21n1299_p0392b17║十事規求鎮不來，四意愁煩因惱也，
T21n1299_p0392b18║十六聚失災厄形，二十同路相乖背，
T21n1299_p0392b19║十三剋挫勢力名。
T21n1299_p0392b20║七曜與此宿不犯者，則百惡澄清。
T21n1299_p0392b21║凡日在本宮及第三第六第十位為果大吉。
T21n1299_p0392b22║熒惑守本宿，大有災厄耳。月在本命宮及第
T21n1299_p0392b23║六第七第三宮即為果吉。歲星與在第三
T21n1299_p0392b24║第七劣九宮者吉。辰與氐第四第十宮者並
T21n1299_p0392b25║吉。太白在本命宮者，合有大厄。凡人有災厄
T21n1299_p0392b26║時，可持真言立道場而用禳之。若有人不記
T21n1299_p0392b27║得本所屬宿而來問我者，何以答之？日皆
T21n1299_p0392b28║先須看人初來之時觸著處而斷之，則可知
T21n1299_p0392b29║耳。若先觸頭者則屬昴宿，若先觸額者則屬
T21n1299_p0392c01║畢宿，若先觸眉者則屬觜宿，若先觸眼者則
T21n1299_p0392c02║屬參宿，若觸兩頰及耳者則屬井宿，若先觸
T21n1299_p0392c03║牙及胸者則屬鬼宿，若觸齒者則屬柳宿，若
T21n1299_p0392c04║觸項者則屬星宿，若觸右肩則屬張宿，若觸
T21n1299_p0392c05║左肩則屬翼宿，若觸手者則屬軫宿，若觸頦
T21n1299_p0392c06║頤者則屬角宿，若觸𡙇盆及項下胸上者則
T21n1299_p0392c07║屬亢宿，若觸臆者則屬氐宿，若觸右臂則屬
T21n1299_p0392c08║房宿，若觸左臂則屬心宿，若觸心脾骨者則
T21n1299_p0392c09║合屬尾宿，若觸右脅者則屬箕宿，若觸左
T21n1299_p0392c10║脅者則屬斗宿，若觸臍者則屬牛宿，若觸腹
T21n1299_p0392c11║肚者則屬女宿，若觸小膓下者則屬虛宿，若
T21n1299_p0392c12║觸胯腿及後分者則屬危宿，若觸右腿髀者
T21n1299_p0392c13║則屬室宿，若觸左腿髀者則屬壁宿，若觸膝
T21n1299_p0392c14║胢者則屬奎宿，若觸脛者則屬婁宿，若觸脚
T21n1299_p0392c15║者則屬胃宿（景風曰：若人不得本生月日者，則知本所屬宿用此法以定之。和上以此法門為祕
T21n1299_p0392c16║密耳）。
T21n1299_p0392c17║凡軫星大陽直，畢宿大陰直，星宿土直，
T21n1299_p0392c18║尾宿火直，柳宿水直，鬼宿木直，房宿金直，
T21n1299_p0392c19║此等七日名為甘露吉祥日，宜學道求法，受
T21n1299_p0392c20║密印及習真言。
T21n1299_p0392c21║凡尾宿大陽直，心宿大陰直，壁宿火直，
T21n1299_p0392c22║昴宿水直，井宿木直，張宿金直，亢宿土直，
T21n1299_p0392c23║此等七日名為金剛峯日，宜降伏魔怨，持日
T21n1299_p0392c24║天子真言。
T21n1299_p0392c25║凡胃宿大陽直，鬼宿大陰直，翼宿火直，參
T21n1299_p0392c26║宿水直，氐宿木直，奎宿金直，柳宿土直，右此
T21n1299_p0392c27║等七日名為羅剎日，不宜舉動百事，唯射獵
T21n1299_p0392c28║及諸損害之事也。
T21n1299_p0392c29║宿曜曆經序黑白月分品第六
T21n1299_p0393a01║凡月有黑白兩分，從一日至十五日為白月
T21n1299_p0393a02║分，從十六日至三十日為黑分。每月白月一
T21n1299_p0393a03║日三日五日七日十日十一日十三日，黑月
T21n1299_p0393a04║一日三日五日七日十日十一日十三日，所
T21n1299_p0393a05║向皆成就，名為吉祥日。
T21n1299_p0393a06║又白月四日夜、八日晝、十一日夜、十五日晝，
T21n1299_p0393a07║黑月三日夜、七日晝、十日夜、十四日晝，為
T21n1299_p0393a08║凶惡時，所作不成就。
T21n1299_p0393a09║又白月二日六日九日十二日，
T21n1299_p0393a10║又黑月二日六日九日十二日十四日，此等
T21n1299_p0393a11║平平時，隨立宿曜為吉凶。
T21n1299_p0393a12║又白月四日十一日夜、八日十五晝，黑月
T21n1299_p0393a13║三日十日夜、七日十四日晝，凶惡氣生時，所
T21n1299_p0393a14║作反招殃咎。
T21n1299_p0393a15║凡凶惡之日，日中已後却成吉時；凶惡之夜，
T21n1299_p0393a16║夜半已後却成吉時。乃為頌曰：
T21n1299_p0393a17║一三五七十，十一與十三，
T21n1299_p0393a18║於二白黑分，所作皆成就。
T21n1299_p0393a19║黑三夜七晝，十夜十四晝，
T21n1299_p0393a20║白四夜八晝，一夜十五晝，
T21n1299_p0393a21║於此白黑分，晝夜不成就，
T21n1299_p0393a22║日中夜已後，所求皆成就。
T21n1299_p0393a23║宿曜曆經序日名善惡品第七
T21n1299_p0393a24║從一日至十六日（景風曰：一日即是白月之一日也，十六即黑月之一日也。今恐讀者
T21n1299_p0393a25║難會，故略云黑白之言，直裁日數之爾），名為建、名日。梵天下，宜為
T21n1299_p0393a26║善業、學道求仙及事師尊宿並吉，唯不宜遠
T21n1299_p0393a27║出行耳。
T21n1299_p0393a28║凡二日十七日，名為得財日，造化神下，宜合
T21n1299_p0393a29║藥、按摩、工巧、出行、結交、婚親、增益田宅並吉。
T21n1299_p0393b01║凡三日十八日，名為威力日，那羅延下，宜
T21n1299_p0393b02║摧敵除逆、習戰畜獸、獎訓下人、營田種蒔大
T21n1299_p0393b03║吉。
T21n1299_p0393b04║凡四日十九日，名為猛武日，閻羅天下，宜作
T21n1299_p0393b05║惡業、殺害殘賊、摧伏叛逆則吉，為善事却凶。
T21n1299_p0393b06║凡五日二十日，名圓滿日，日天子下，宜為善
T21n1299_p0393b07║業，修營床帳及車乘衣服、營田宅、結婚並吉。
T21n1299_p0393b08║凡六日二十一日，名為求名日，童子神下，
T21n1299_p0393b09║宜為久長安定事，營宅宇、寢廟，及建國邑、伽
T21n1299_p0393b10║藍、牛馬坊廐等並吉；不宜出行。
T21n1299_p0393b11║凡七日二十二日，名為友朋日，北斗天下，宜
T21n1299_p0393b12║結交、慶喜、安定、和藥，王者初服及造旌旗帷
T21n1299_p0393b13║帳並吉；唯不宜遠行。
T21n1299_p0393b14║凡八日二十三日，名為大戰日，婆藪天下，宜
T21n1299_p0393b15║為力用之事，造兵仗、城壘、穿濠塹並吉。
T21n1299_p0393b16║凡九日二十四日，名為凶猛日，毘舍闍鬼下，
T21n1299_p0393b17║宜圍城縛敵、進途伐逆；不宜入宅及削髮並
T21n1299_p0393b18║凶。
T21n1299_p0393b19║凡十日二十五日，名為善法日，善法神下，宜
T21n1299_p0393b20║安久之事及急速飛捷，穿鑿井竈、修道、作功
T21n1299_p0393b21║德、伽藍順法之事並大吉。
T21n1299_p0393b22║凡十一日二十六日，為慈猛日，自在天下，宜
T21n1299_p0393b23║新立宅舍、營建城廟館宇厩𡐋，及設大祭、
T21n1299_p0393b24║祀天神並吉。
T21n1299_p0393b25║凡十二日二十七日，為名聞日，日天子下，宜
T21n1299_p0393b26║作久長安國之事，及車乘倉庫並吉；唯不宜
T21n1299_p0393b27║放債。
T21n1299_p0393b28║凡十三日二十八日，為最勝日，大魔王下，
T21n1299_p0393b29║宜所作皆急速皆吉，及著衣服華鬘、金玉裝
T21n1299_p0393c01║畫，又宜嫁娶、修車乘、入壇場學法求道吉。
T21n1299_p0393c02║凡十四日二十九日，為勇猛日，藥叉大將下，
T21n1299_p0393c03║宜擒縛掩捕、詭詐相謀害大吉；唯不宜遠行。
T21n1299_p0393c04║凡十五日三十日，為吉祥日，魂靈神下，宜祭
T21n1299_p0393c05║先亡、作婆羅門大祭求福、布施供養師僧尊
T21n1299_p0393c06║長、學戒、善事、求法大吉。
T21n1299_p0393c07║文殊師利菩薩及諸仙所說吉凶時日善惡宿
T21n1299_p0393c08║曜經卷上