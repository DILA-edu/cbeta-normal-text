T21n1299_p0393c09║
T21n1299_p0393c10║
T21n1299_p0393c11║文殊師利菩薩及諸仙所說吉凶
T21n1299_p0393c12║時日善惡宿曜經卷下
T21n1299_p0393c13║
T21n1299_p0393c14║開府儀同三司特進試鴻臚卿肅國
T21n1299_p0393c15║公食邑三千戶賜紫贈司空諡大鑑
T21n1299_p0393c16║正號大廣智大興善寺三藏沙門
T21n1299_p0393c17║不空奉　詔譯
T21n1299_p0393c18║西國每一月，分為白黑兩分。
T21n1299_p0393c19║入月一日至十五日，為白月分（以其光生漸明白之謂也）。入月
T21n1299_p0393c20║十六日至三十日，為黑月分（以其光漸減黑之謂也）。文殊
T21n1299_p0393c21║師利菩薩說時日偈云：
T21n1299_p0393c22║一三五七十，十一與十三，
T21n1299_p0393c23║於二黑白分，所作皆成就。
T21n1299_p0393c24║黑三夜七晝，十夜十四晝，
T21n1299_p0393c25║白四夜八晝，一夜十五晝。
T21n1299_p0393c26║　（所謂一夜者，十一夜也。勒頌者貴省文也）
T21n1299_p0393c27║於此黑白月，晝夜不成就，
T21n1299_p0393c28║日中及中夜，已後皆通吉。
T21n1299_p0393c29║擇日
T21n1299_p0394a01║每入月，一日十六日、三日十八日、五日二十
T21n1299_p0394a02║日、七日二十二日、十日二十五日、十一日二
T21n1299_p0394a03║十六日、十三日二十八日。
T21n1299_p0394a04║已上是吉日，所作吉祥事必成就。
T21n1299_p0394a05║擇時
T21n1299_p0394a06║入月，四日夜八日晝、十一日夜十五日晝、十
T21n1299_p0394a07║八日夜二十二日晝、二十五日夜二十九日晝。
T21n1299_p0394a08║已上日晝夜之時，所作皆不吉，為事不成。
T21n1299_p0394a09║惡猶不可作，何況善事，如於鹹鹵之地種
T21n1299_p0394a10║物不生。
T21n1299_p0394a11║入月，二日六日、九日十二日、十四日十七日、
T21n1299_p0394a12║十九日二十一日、二十三日二十四、日二十七
T21n1299_p0394a13║日三十日。
T21n1299_p0394a14║已上平日，若與好宿好曜并者即吉，如與
T21n1299_p0394a15║惡宿惡曜并者即凶。夫凶惡晝日中已後
T21n1299_p0394a16║通吉用，凶惡夜半已後亦通吉用。
T21n1299_p0394a17║白黑月所宜吉凶曆
T21n1299_p0394a18║每月一日十六日，梵云鉢闍鉢底下（唐云梵王），是
T21n1299_p0394a19║建名日，宜為善業、學伎藝、苦節修行布施等
T21n1299_p0394a20║事，及作愛敬、增益長久之事並吉；不宜遠行。
T21n1299_p0394a21║二日十七日是得財日，梵云苾利訶馺鉢底
T21n1299_p0394a22║神下（唐云造化神下），宜按摩、合藥、作工巧法、遠行進路、
T21n1299_p0394a23║結交婚姻。
T21n1299_p0394a24║三日十八日是威力日，梵云毘紐神下（亦云那羅延天
T21n1299_p0394a25║下），宜摧敵除逆、調習象馬四足諸畜等，及訓
T21n1299_p0394a26║將惡人下賤之類，營田種蒔有大為作事皆
T21n1299_p0394a27║吉。十八日夜惡，中夜已後還吉。
T21n1299_p0394a28║四日十九日是猛武日，梵云閻謨神下（唐云閻羅王下）
T21n1299_p0394a29║作惡業日，是殺害日，與一切不善事殘酷業
T21n1299_p0394b01║皆悉相應，宜摧敵破逆吉。餘不吉。四日夜
T21n1299_p0394b02║不吉，中夜已後吉。
T21n1299_p0394b03║五日二十日是圓滿日，梵云蘇謨神下（唐云月天子下），
T21n1299_p0394b04║宜修福善業，作臥具床座、衣服莊飾物及車
T21n1299_p0394b05║輿等物，營田宅、結婚姻，凡諸慶樂事並吉。
T21n1299_p0394b06║六日二十一日是求名日，梵云摩羅神下（唐云
T21n1299_p0394b07║童子天下），宜諸久長安定之事，營田宅及天廟、福舍、
T21n1299_p0394b08║伽藍、建城邑，立牛馬坊、諸畜坊厩並吉；不宜
T21n1299_p0394b09║遠行進路。
T21n1299_p0394b10║七日二十二日是朋友日，梵云七婆怛沙耶
T21n1299_p0394b11║仙神下（唐云北斗也），宜結朋友、安定之事，王者服新
T21n1299_p0394b12║衣，及纛幟床座臥具、大寶嚴飾之物並吉。二
T21n1299_p0394b13║十二晝惡，午後吉。
T21n1299_p0394b14║八日二十三日是力戰日，梵云婆娑善神下
T21n1299_p0394b15║（唐云婆藪天下），宜力用之事，宜修造攻戰之具、置邊
T21n1299_p0394b16║衝險固城壘塚塹、調乘象馬等事並吉。八日
T21n1299_p0394b17║晝惡，午後吉。
T21n1299_p0394b18║九日二十四日是凶猛日，梵云嚕達囉尼神
T21n1299_p0394b19║下（唐云毘舍闍鬼王下），宜圍城縛敵、進途伐逆取毒；不宜
T21n1299_p0394b20║入宅、修理髮凶。
T21n1299_p0394b21║十日二十五日是善法日，梵云蘇達謨神下
T21n1299_p0394b22║（唐云善法神下），宜作久長事及急速事，置井、穿鑿坑
T21n1299_p0394b23║塹、行法修道，又作功德福舍、伽藍，凡諸順
T21n1299_p0394b24║法及愛敬等事皆吉。二十五日夜不吉，半夜
T21n1299_p0394b25║已後通吉。
T21n1299_p0394b26║十一日二十六日是慈猛日，梵云嚕捺嚧神
T21n1299_p0394b27║下（唐云自在天下），宜新立宅舍、營天廟、城邑、官曹館室、
T21n1299_p0394b28║伽藍殿塔，及火祭室、功德福舍並吉。十一日
T21n1299_p0394b29║夜惡，中夜後還吉。
T21n1299_p0394c01║十二日二十七日是名聞日，梵云阿逸都神
T21n1299_p0394c02║下（唐云曰天子下），宜作久長安定事，及修輦輿、嚴飾頭
T21n1299_p0394c03║髮、置倉生藏等吉；不宜放債取債。
T21n1299_p0394c04║十三日二十八日是最勝日，梵云鉢折底神
T21n1299_p0394c05║下（唐云天魔下），所為急速事，又宜敬愛之事、取婦
T21n1299_p0394c06║人及乘車輿等，並入壇場習行道術並吉。
T21n1299_p0394c07║十四日二十九日是勇猛日，梵云藥蒭神下
T21n1299_p0394c08║（唐云藥叉將下），宜往擒縛、相詭誑事、暴虐惡人、作非法
T21n1299_p0394c09║之物，宜行詐妄詭誘怨敵，彼必信受；不宜遠
T21n1299_p0394c10║行進路。二十九日晝惡，午後吉。
T21n1299_p0394c11║十五日三十日是吉相日，梵云必多盧神下
T21n1299_p0394c12║（唐云魂靈神下），宜祭先亡、宜作婆羅門大祠求安隱法，
T21n1299_p0394c13║及布施、供養父母尊者諸天，持齋戒施食，及
T21n1299_p0394c14║諸祭祠吉。十五日晝惡，午後吉。
T21n1299_p0394c15║右每月日所宜用吉凶如前，必審用之，萬不
T21n1299_p0394c16║失一。其晝夜善惡，並如前嘉釋。
T21n1299_p0394c17║二十七宿十二宮圖（唐用二十八宿，西國除牛宿，以其天主事之故。十二宿，猶唐十
T21n1299_p0394c18║二次。又說云：西國以子丑十二屬記年，以星曜記日，不用甲子者，以宿曜於人無功、於事尤當故。經云：日有一倍力，
T21n1299_p0394c19║宿有四倍力，曜有八倍力，好時之力萬倍焉）
T21n1299_p0394c20║西國皆以十五日望宿，為一月之名。故二月
T21n1299_p0394c21║為角月（西國以二月為歲首，以其道齊景正、日夜停分，時淑氣和、草木榮茂，一切增長，故梵天
T21n1299_p0394c22║折為曆元）。
T21n1299_p0394c23║三月名氐月，四月名心月，五月名箕月，六月
T21n1299_p0394c24║名女月，七月名室月，八月名婁月，九月為昴
T21n1299_p0394c25║月（梵語昴星名迦提。西國五月十五日雨安居，至八月十五日滿已，後五月十五日滿已，後至九月十五日已來
T21n1299_p0394c26║自恣，故號為迦提，但取星名而已。今中國迦提，即是事而妄者別為訓釋，蓋大謬焉），十月名觜
T21n1299_p0394c27║月，十一月名鬼月，十二月名星月，正月名翼
T21n1299_p0394c28║月。夫欲知二十七宿日者，先須知月望宿日。
T21n1299_p0394c29║欲數一日至十五日已前白月日者，即從十
T21n1299_p0395a01║五日下宿逆數之可知。欲知十六日已後至
T21n1299_p0395a02║三十日，即從十五日下宿順數即得。但依此
T21n1299_p0395a03║即定（假如二月十五日是角日，十四日是軫日，十三日是翼日。若求十五日已後者，即十五日是角日，十六
T21n1299_p0395a04║日是亢日，十七日是氐日。他皆倣此）。
T21n1299_p0395a05║
T21n1299_p0395a06║
T21n1299_p0395a07║
T21n1299_p0395a08║
T21n1299_p0395a09║
T21n1299_p0395a10║
T21n1299_p0395a11║【圖】
T21n1299_p0395a12║
T21n1299_p0395a13║
T21n1299_p0395a14║
T21n1299_p0395a15║
T21n1299_p0395a16║
T21n1299_p0395a17║
T21n1299_p0395a18║
T21n1299_p0395a19║
T21n1299_p0395a20║
T21n1299_p0395a21║
T21n1299_p0395a22║
T21n1299_p0395a23║【圖】
T21n1299_p0395a24║
T21n1299_p0395a25║
T21n1299_p0395a26║
T21n1299_p0395a27║
T21n1299_p0395a28║
T21n1299_p0395a29║
T21n1299_p0395b01║夫欲求人所屬宿者，即於圖上，取彼生月十
T21n1299_p0395b02║五日下宿，從此望宿逆順數之，至彼生日止，
T21n1299_p0395b03║則求得彼人所屬宿也。
T21n1299_p0395b04║又法略算求人本命宿，先下生日數，又虛加
T21n1299_p0395b05║十三訖，即從彼生月望宿，用上位數順除，數
T21n1299_p0395b06║盡則止，即得彼人所屬命宿（假令有人二月十七日生者，則先下十七
T21n1299_p0395b07║日為位，又虛加十三，共得三十。即從二月望宿角亢氐房二十七宿一周法除之訖，餘三等，即角除一，亢除二，
T21n1299_p0395b08║氐除三，則彼人是氐宿生。他皆倣此）。
T21n1299_p0395b09║夫取宿直者，皆月臨宿處，則是彼宿當直。又
T21n1299_p0395b10║月行有遲疾，宿月復有南北，前後隨合如何
T21n1299_p0395b11║可知，則以後頌言求之可解。頌曰：
T21n1299_p0395b12║六宿未到名合月，十二宿月左右合，
T21n1299_p0395b13║九宿如犢隨母行，從奎宿數應當知。
T21n1299_p0395b14║頌言六宿未到名合月者，則從奎、婁、胃、昴、畢、
T21n1299_p0395b15║觜此六宿，月未至宿，月則名彼宿直也。十二
T21n1299_p0395b16║宿月左右合者，即參、井、鬼、柳、星、張、翼、軫、角、亢、
T21n1299_p0395b17║氐、房等，此十二宿日，臨彼宿上及前後南北，
T21n1299_p0395b18║並取屬彼宿用得也。九宿如犢隨母行者，則
T21n1299_p0395b19║配月為母、配宿為犢，則月居宿前、宿居月後，
T21n1299_p0395b20║如犢母之像也。當以此頌復驗之於天，則宿
T21n1299_p0395b21║月用之無差，此皆大仙密說也。
T21n1299_p0395b22║二十七宿所為吉凶曆
T21n1299_p0395b23║昴宿，宜火，則煎煮等事、檢算畜生即畜生、
T21n1299_p0395b24║融酥和合、作牛羊諸畜坊舍及牧放、入溫室、
T21n1299_p0395b25║種蒔黃色赤色等物、入宅及名金作等吉。宜
T21n1299_p0395b26║伐逆除怨、作剃剪之具、賣物、求長壽、求吉勝
T21n1299_p0395b27║事。不宜修理鬢髮及遠行道路。宜莊飾冠帶、
T21n1299_p0395b28║佩服金彫等寶物。
T21n1299_p0395b29║畢宿，宜農桑種蒔、修田宅嫁娶、作厨舍、作食、
T21n1299_p0395c01║作畜生舍、通決渠河、修橋梁、作諸安定之事、
T21n1299_p0395c02║作衣服並吉。不宜取債放債。宜納穀及酒食
T21n1299_p0395c03║雜物。不宜生財。
T21n1299_p0395c04║觜宿，作急要事及和善事並吉。宜種蒔白汁
T21n1299_p0395c05║樹草等，又宜王者作舍作纛床座，又入新宅、
T21n1299_p0395c06║嫁娶、修理髮、洗浴，作求吉勝法、著新衣、嚴飾、
T21n1299_p0395c07║作喜樂、調畜生，作除災謹身呪術壇場之法，
T21n1299_p0395c08║祭星曜、作髻並吉。
T21n1299_p0395c09║參宿，宜求財及諸剛嚴事，穿地、賣有乳畜
T21n1299_p0395c10║生、造熟酥、押油、醞酒、押甘蔗、種甘蔗、畋
T21n1299_p0395c11║獵及置關津等並吉。
T21n1299_p0395c12║井宿，有所惠施必獲大果，有所置事必成就。
T21n1299_p0395c13║宜作諸祭婆羅門、祭法天法，宜嫁娶及納
T21n1299_p0395c14║婦人，必子息繁盛。此宿所作事皆成吉，唯不
T21n1299_p0395c15║宜合藥服。
T21n1299_p0395c16║鬼宿，所作皆吉。求聲譽、長壽，若為生事及諸
T21n1299_p0395c17║端嚴相將其服拜官勝位，有所為求並皆吉
T21n1299_p0395c18║祥福德增長。又宜遠行進路、修理髮、著新衣，
T21n1299_p0395c19║及洗浴等事並吉。
T21n1299_p0395c20║柳宿，宜嚴拭事，是伐逆圍城、掩襲封潛、竊
T21n1299_p0395c21║詭誓、詐敵人。時此宿雨者必蚊虻、苗稼滋盛。
T21n1299_p0395c22║七星宿凡諸種蒔皆吉，唯不宜種虋。宜種
T21n1299_p0395c23║五穀等、種芸薹，又宜修宅、祭先亡、將五穀入
T21n1299_p0395c24║宅，作諸住定業並吉，亦宜修理鬢髮。
T21n1299_p0395c25║張宿，宜喜慶事，求女嫁娶、修理宅、作衣服、嚴
T21n1299_p0395c26║飾物、作愛敬法等並吉。
T21n1299_p0395c27║翼宿，所作皆吉，置宅垣牆、穿壕作市、作城邑、
T21n1299_p0395c28║作車輿、修農、商業、種蒔、嫁娶，凡作諸安定之
T21n1299_p0395c29║事並吉。
T21n1299_p0396a01║軫宿，宜諸急速事，遠行向外國、修理鬢髮、
T21n1299_p0396a02║取象調象乘象、學伎藝、求女人、嫁娶、服著
T21n1299_p0396a03║衣裳、穿池修園圃、造垣牆等吉，除蕩竊逆南
T21n1299_p0396a04║行大吉。
T21n1299_p0396a05║角宿，宜嚴飾事，取雜色衣、作安膳那、服藥，及
T21n1299_p0396a06║取珊瑚金銀赤銅摩尼金剛諸寶物等諸珍帛，
T21n1299_p0396a07║初王者嚴服觀兵，及進路作求安隱、祭祀天
T21n1299_p0396a08║神、賞賜將士金銀百穀衣物、入城，作花鬘臥
T21n1299_p0396a09║具、歌舞詠唱并餘伎藝等並吉。
T21n1299_p0396a10║亢宿，宜調馬騾驢等，必易馴快利。宜教擊諸
T21n1299_p0396a11║鼓樂等、嫁娶、結朋友。宜發遣怨讎，宜不自行
T21n1299_p0396a12║動，宜種蒔樹木、種穀小豆大豆烏麻等皆吉。
T21n1299_p0396a13║氐宿，宜作農具，種大麥小麥稻粟等，并種蒔
T21n1299_p0396a14║諸菓樹並吉。
T21n1299_p0396a15║凡諸有大為作事並不可作，宜醞酒漿、宜種
T21n1299_p0396a16║虋栽樹甘蔗等並吉。
T21n1299_p0396a17║房宿，宜結朋友、婚姻。凡和諸善事喜樂吉祥
T21n1299_p0396a18║事，充好往還及攝清，受戒布施、發使置官、
T21n1299_p0396a19║修道、學藝、工巧等吉。
T21n1299_p0396a20║心宿，宜作王者所須事，並宜嚴服昇位，及
T21n1299_p0396a21║取捉象馬調乘諸畜等。宜按摩，必得身分潤
T21n1299_p0396a22║滿。宜事王者及取左右驅使人等，宜修鬢髮、
T21n1299_p0396a23║作農桑業。唯除營功德事，自餘不可，輒出財
T21n1299_p0396a24║與人，及放債凶。
T21n1299_p0396a25║尾宿，宜作服著事，蒔樹種根及取煎吉。又宜
T21n1299_p0396a26║剛嚴事，洗浴、除滅壓呪、種押蒲桃甘蔗、
T21n1299_p0396a27║置宅置藏、作愛喜事、合湯及散阿伽陀藥，并
T21n1299_p0396a28║壇場事並吉。
T21n1299_p0396a29║箕宿，宜剛嚴事，又掘溝渠、穿池井、通決河流、
T21n1299_p0396b01║種水生花及根實者、修園圃、醞酒漿，及作橋
T21n1299_p0396b02║梁等並吉。
T21n1299_p0396b03║斗宿，宜著新衣及安久事，置藏、修理園林、造
T21n1299_p0396b04║車輿等乘載之物、營田宅城邑福舍寺等，作
T21n1299_p0396b05║戰具及諸用物並吉。
T21n1299_p0396b06║女宿，凡為公事皆吉。出城外發教命、除逆敵、
T21n1299_p0396b07║置城邑、立宰輔、發兵、作戰具取與，及呈學伎
T21n1299_p0396b08║藝，穿耳，修理鬢髮，按摩並吉。不宜著新衣及
T21n1299_p0396b09║競財穿池等。宜供養尊者、諸天、父母及諸貴
T21n1299_p0396b10║勝。
T21n1299_p0396b11║虛宿，宜諸急速事，宜學問及夜浴、作求子
T21n1299_p0396b12║法，其法不宜晝作，主產閹官。宜供養婆羅門，
T21n1299_p0396b13║置城邑及置兵官財等。又宜還人財物、賣畜
T21n1299_p0396b14║生、著衣著莊嚴具、作商業、新置伎藝並吉。
T21n1299_p0396b15║危宿，宜合藥、取藥、服藥並大吉。又宜嚴峻破
T21n1299_p0396b16║惡之事，穿河池等及種麻豆等，發遣商人、納
T21n1299_p0396b17║財、置吏、取醫、置藏、造舟船、醞酒漿等，及估賣
T21n1299_p0396b18║商皈吉。不宜出財。
T21n1299_p0396b19║室宿，宜作端嚴事，勘逐罪非、除滅兇逆、誑詭
T21n1299_p0396b20║敵人；諸事並不宜作。
T21n1299_p0396b21║壁宿，宜作求長壽增益法，不宜南行。宜造城
T21n1299_p0396b22║邑、取衣取財、嫁娶婚姻等喜善事皆吉。
T21n1299_p0396b23║奎宿，取珍寶，宜造倉庫及牛羊坊，挍算畜生、
T21n1299_p0396b24║造酒融酥，及作堤堰、研服藥、著新衣、服飾莊
T21n1299_p0396b25║嚴、遠行進路，作和善事、急速事並吉。
T21n1299_p0396b26║婁宿，宜諸急速事，與藥、取藥、調乘象馬及出
T21n1299_p0396b27║賣等並吉。
T21n1299_p0396b28║胃宿，宜為公事及王者之善事，亦宜作嚴整
T21n1299_p0396b29║之事，伐逆除兇并調訓在下及馬等畜生並
T21n1299_p0396c01║吉。
T21n1299_p0396c02║安重，畢、翼、斗、壁。此四是安重宿，宜造莊宅、宮
T21n1299_p0396c03║殿、寺觀、義堂，種蒔裁接、修立園林、貯納倉庫、
T21n1299_p0396c04║收積穀麥、納交投友、成禮為婚，冊君王、封將
T21n1299_p0396c05║相、授官榮、錫班職，造裝具、設齋供、入道修行
T21n1299_p0396c06║及祈安隱，并就師學、入壇場受灌頂，造一切
T21n1299_p0396c07║久長事務悉須為之皆吉。唯不宜舉債、充保、
T21n1299_p0396c08║遠行進路、造酒、剃毛髮、除爪甲、結仇嫌恨讎
T21n1299_p0396c09║隙、習婬慾、學擹蒲等並凶。
T21n1299_p0396c10║和善，觜、角、房、奎。此等四是和善宿，宜入道、
T21n1299_p0396c11║問學、伎藝，能習呪法、結齋戒、入壇受灌頂、
T21n1299_p0396c12║建功德、設音樂，吉祥事、慶善業，成禮求婚、還
T21n1299_p0396c13║錢舉債，見君王、參宰相，服飾新衣裳、冠帶好
T21n1299_p0396c14║珠寶、作交關、營家業、進途、結親友、服湯藥、醫
T21n1299_p0396c15║療眼、造一切穩善事務悉須為之吉。
T21n1299_p0396c16║毒害，參、柳、心、尾。此等四是毒害宿，宜圍城破
T21n1299_p0396c17║營、徵兵喫賊、欺誑鬪爭、烈陣交鋒、申決烈破、
T21n1299_p0396c18║和合行盜劫、設誓、攎蒱博戲、造械具戰具、閱
T21n1299_p0396c19║兵馬點募健兒、採覘寇敵、漸決兇逆、誅戮罪
T21n1299_p0396c20║人、施毒藥、施磣害、調習象馬、練祿鷹犬，一切
T21n1299_p0396c21║猛浪事務悉須為之吉。其尾宿日，宜種蒔苗
T21n1299_p0396c22║稼、栽接樹木、營造宅屋、立園林，一切嚴固鬪
T21n1299_p0396c23║競剛柔猛浪辛苦等事並宜作之。
T21n1299_p0396c24║急速，鬼、軫、牛、婁。此等四是急速宿，宜放錢
T21n1299_p0396c25║貸債、賣交關、行途進路、往使征伐、估客上
T21n1299_p0396c26║道、商主過磧、調伏畜生、教習鷹犬、設齋行施、
T21n1299_p0396c27║習讀經書、教人典誥、學諸伎能、服食湯藥并
T21n1299_p0396c28║受佩持護身之術、竪幢建旌麾、造扇障營蓋
T21n1299_p0396c29║傘、入壇場受灌頂、騎象馬乘輿，一切事務悉
T21n1299_p0397a01║須為之。
T21n1299_p0397a02║猛惡，胃、星、張、箕、室。此五是猛惡宿，宜守路嶮、
T21n1299_p0397a03║行劫行盜、構鬪端、起設誑、博戲攎蒱、強梁侵
T21n1299_p0397a04║奪、姦非婬穢、國城斫營、造械具戰具、書兵
T21n1299_p0397a05║謀、放毒藥、施磣害、斬決怨敵、誅戮罪逆、穰祭
T21n1299_p0397a06║星辰、祈禱軍福、一切艱難事務悉須為之。
T21n1299_p0397a07║又張宿，宜作愛敬法。又其箕宿，宜鑿井穿坑、
T21n1299_p0397a08║填水渠、開河路，一切勞擾事務悉須為之。
T21n1299_p0397a09║軫。井、亢、女、虛、危。此等五是輕宿，或名行宿，
T21n1299_p0397a10║宜學乘騎象馬驢騾駝䮫及水牛等諸畜，調
T21n1299_p0397a11║習野獸并捉乘騎，汎舟繫棹、渡水浮江，奉使
T21n1299_p0397a12║騁域、說敵和怨、徵納庸調、收斂租稅，觀音樂、
T21n1299_p0397a13║看大禮、買賣興販、營造車、乘點閱兵士，一切
T21n1299_p0397a14║輕捷事務悉須為之。又其危、井宿直，宜營稼
T21n1299_p0397a15║穀、造酒醴、穿坑、通決河渠、合湯藥並吉。
T21n1299_p0397a16║剛柔，昴、氐。此二是剛柔宿，或名平等宿，兼善
T21n1299_p0397a17║惡、帶剛柔，辛苦之務穩善之事悉須為之。又
T21n1299_p0397a18║宜鍛鍊鐵、銷鑠金銀、打釧鈿環珮、造作五行
T21n1299_p0397a19║調度、燒瓶瓦器、設齋造葬、焚屍埋殯、鑽燧變
T21n1299_p0397a20║火、擊酪出酥、壓蒲桃、搦粆糖，放牛行禮、遣
T21n1299_p0397a21║馬逐群、檢幸厩牧、點數畜生，造車器械具、從
T21n1299_p0397a22║域出莊返城，移入新宅、棄劫舊墟室，笞責非
T21n1299_p0397a23║為、決戮罪過并王者盟誓結信，一切如此事
T21n1299_p0397a24║務悉須為之吉。又其氐宿，宜種蒔花藥、栽接
T21n1299_p0397a25║樹木吉。
T21n1299_p0397a26║行動禁閉法
T21n1299_p0397a27║日屬軫宿，不得向北路行（縱吉時亦不可行）。
T21n1299_p0397a28║日屬女宿，不得向東行（縱吉時亦不可行）。
T21n1299_p0397a29║日屬鬼宿，不得向西行（縱吉時亦不可行）。
T21n1299_p0397b01║日屬婁宿，不得向南行（縱吉時亦不可行）。
T21n1299_p0397b02║第七秤宮（取角、亢日）
T21n1299_p0397b03║第十一瓶宮（取危、室日，已上東行大吉）
T21n1299_p0397b04║第五獅子宮（取星、張日）
T21n1299_p0397b05║第九弓宮（取尾、箕、斗日，已上西行大吉）
T21n1299_p0397b06║第八蝎宮（取互、房、心日）
T21n1299_p0397b07║第十二魚宮（取壁、奎日，已上向南行大吉）
T21n1299_p0397b08║第六女宮（取翼、軫日）
T21n1299_p0397b09║第四蟹宮（取鬼、柳，日已上向南行大吉）
T21n1299_p0397b10║第三男女宮（至參、井日，東行大吉）
T21n1299_p0397b11║第十摩竭宮（至女、虛日，南行大凶）
T21n1299_p0397b12║第一羊宮（至婁、胃、昴日，西行大凶）
T21n1299_p0397b13║第二牛宮（至畢、觜日，北行大凶）
T21n1299_p0397b14║右犯此辰宮宿日，越路發行，縱兵健
T21n1299_p0397b15║人眾，不免輸他損失。
T21n1299_p0397b16║裁縫衣裳服著用宿法
T21n1299_p0397b17║昴必火燒，畢饒事務，觜必鼠咬，
T21n1299_p0397b18║參必逢厄，井必分相，鬼必吉祥，
T21n1299_p0397b19║柳必棄失，星必喪服，張必官奪，
T21n1299_p0397b20║翼必獲財，軫必恒久，角必安隱，
T21n1299_p0397b21║亢得美食，氐必覩友，房必益衣，
T21n1299_p0397b22║心必盜賊，尾必壞爛，箕必得病，
T21n1299_p0397b23║斗得美味，女必得疾，虛必得糧，
T21n1299_p0397b24║危必毒厄，室必水厄，壁必獲財，
T21n1299_p0397b25║奎必獲寶，婁必增衣，胃必減衣。
T21n1299_p0397b26║虛、奎、鬼、井、婁、畢、軫、角、亢、氐、房、翼、斗、壁、此以上
T21n1299_p0397b27║宿、可裁縫衣著衣裳、餘並失。
T21n1299_p0397c01║三必祕要法
T21n1299_p0397c02║初九，畢（命）觜（榮）參（衰）井（安）鬼（危）柳（成）星（壞）張（友）翼（親）。
T21n1299_p0397c03║二九，軫（業）角（榮）亢（衰）氐（安）房（危）心（成）尾（壞）
T21n1299_p0397c04║箕（友）斗（親）。
T21n1299_p0397c05║三九，女（胎）虛（榮）危（衰）室（安）壁（危）奎（成）婁（壞）
T21n1299_p0397c06║胃（友）昴（親）。
T21n1299_p0397c07║三九法者，皆從本所屬宿為初九，第一命宿，
T21n1299_p0397c08║依次第二為榮宿，第三衰宿，第四安宿，第五
T21n1299_p0397c09║危宿，第六成宿，第七壞宿，第八友宿，第九親
T21n1299_p0397c10║宿（即初九一行也）。
T21n1299_p0397c11║次第十宿，為二九行頭為業宿，第十一復為
T21n1299_p0397c12║榮宿，第十二衰宿，第十三安宿，第十四危宿，
T21n1299_p0397c13║第十五成宿，第十六壞宿，第十七友宿，第十
T21n1299_p0397c14║八親宿（即是二九行了）。次第十九宿，即為三九行頭為
T21n1299_p0397c15║胎宿，第二十為榮宿，第二十一衰宿，第二十
T21n1299_p0397c16║二安宿，第二十三危宿，第二十四成宿，第二
T21n1299_p0397c17║十五壞宿，第二十六友宿，第二十七親宿（即三九行
T21n1299_p0397c18║了）。
T21n1299_p0397c19║此則是二十七宿，周而復始，是為三九之法。
T21n1299_p0397c20║三九之法宿者祕要之術，所欲興事營求、入
T21n1299_p0397c21║官拜職、移徙遠行，所為所作一一自看。從己
T21n1299_p0397c22║身所屬宿，今日復是何宿，於三九中復善惡
T21n1299_p0397c23║如何？與我本生宿，善惡相宜否？如是勘已，即
T21n1299_p0397c24║看後占。
T21n1299_p0397c25║若榮宿日，即宜入官拜職、對見大人、上書表
T21n1299_p0397c26║進獻君王、興營買賣、裁著新衣、沐浴及諸吉
T21n1299_p0397c27║事並大吉。出家人剃髮、割爪甲、沐浴、承事師
T21n1299_p0397c28║主、啟請法要並吉。
T21n1299_p0397c29║若安宿日，移徙吉，遠行人入宅、造作園宅、安
T21n1299_p0398a01║坐臥床帳、作壇場並吉。
T21n1299_p0398a02║若危宿日，宜結交、定婚姻，歡宴聚會並吉。
T21n1299_p0398a03║若成宿日，宜修道學問、合和長年藥法，作諸
T21n1299_p0398a04║成就法並吉。
T21n1299_p0398a05║若友宿日、親宿日，宜結交、定婚姻，歡宴聚會
T21n1299_p0398a06║並吉。
T21n1299_p0398a07║若命宿日、胎宿日，不宜舉動百事。值業宿日，
T21n1299_p0398a08║所作善惡亦不成就，甚衰。
T21n1299_p0398a09║若危壞日，並不宜遠行出、入移徙、買賣、婚姻、
T21n1299_p0398a10║裁衣、剃頭、沐浴並凶。
T21n1299_p0398a11║若衰日，唯宜解除諸惡、療病。
T21n1299_p0398a12║若壞日，宜作鎮壓、降伏怨讎及討伐阻壞
T21n1299_p0398a13║姦惡之謀，餘並不堪。
T21n1299_p0398a14║此所用三九法，於長行曆縱不是吉相，己身
T21n1299_p0398a15║三九若吉，但用無妨。
T21n1299_p0398a16║又一說云：命宿、胎宿、危宿、壞宿，此宿日不得
T21n1299_p0398a17║進路，及剃髮、裁衣、除爪甲並凶。
T21n1299_p0398a18║夫五星及日月陵犯守逼命、胎之宿，即於身
T21n1299_p0398a19║大凶，宜修功德造善以禳之。若陵逼業宿者
T21n1299_p0398a20║及榮、安、成、友、親之宿，即所求不遂，諸途迍坎，
T21n1299_p0398a21║亦宜修福。福者，謂入灌頂及護摩，并修諸功
T21n1299_p0398a22║德。如五星陵犯守逼衰、危、壞等宿，即身事並
T21n1299_p0398a23║遂、所作稱心，官宦遷轉求者皆遂。如此當須
T21n1299_p0398a24║問知司天者，乃知此年此月熒惑、鎮歲、辰星、
T21n1299_p0398a25║太白及日月等在何宿。以此知之，其法甚妙，
T21n1299_p0398a26║宜細審詳也，以見至理。
T21n1299_p0398a27║宿曜曆經七曜直日曆品第八
T21n1299_p0398a28║夫七曜者，所謂日、月、五星下直人間，一日一
T21n1299_p0398a29║易，七日周而復始。其所用，各各於事有宜者、
T21n1299_p0398b01║不宜者，請細詳用之。忽不記得，但當問胡及
T21n1299_p0398b02║波斯并五天竺人總知。尼乾子末摩尼，常以
T21n1299_p0398b03║密日持齋，亦事此日為大日。此等事持不
T21n1299_p0398b04║忘，故今列諸國人呼七曜如後。
T21n1299_p0398b05║日曜，太陽，胡名蜜，波斯名曜森勿，天竺名阿儞
T21n1299_p0398b06║（泥以反）底耶（二合）。
T21n1299_p0398b07║月曜，太陰，胡名莫，波斯名婁禍森勿，天竺名蘇
T21n1299_p0398b08║上摩。
T21n1299_p0398b09║火曜，熒惑，胡名雲漢，波斯名勢森勿，天竺名
T21n1299_p0398b10║糞盎聲哦囉迦盎。
T21n1299_p0398b11║水曜，辰星，胡名咥（丁逸反），波斯名掣森勿，天竺名
T21n1299_p0398b12║部（引）陀。
T21n1299_p0398b13║木曜，歲星，胡名鶻勿，波斯名本森勿，天竺名
T21n1299_p0398b14║勿哩訶娑跛底（丁以反）。
T21n1299_p0398b15║金曜，太白，胡名那歇，波斯名數森勿，天竺名戌
T21n1299_p0398b16║羯羅。
T21n1299_p0398b17║土曜，鎮星，胡名枳院，波斯名翕森勿，天竺名
T21n1299_p0398b18║賒乃以室折囉。
T21n1299_p0398b19║右件七曜，上運行於天、下直於人間，其精靈
T21n1299_p0398b20║神驗，內外典籍具備。自南西北三方諸國
T21n1299_p0398b21║一，太陽直日，月與軫合。大陰直日，月與畢
T21n1299_p0398b22║合。火曜直日，月與尾合。水曜直日，月與柳合。
T21n1299_p0398b23║木曜直日，月與鬼合。金曜直日，月與房合。土
T21n1299_p0398b24║曜直日，月與星合。已上名甘露日，是大吉祥，
T21n1299_p0398b25║宜冊立、受灌頂法、造作寺宇及受戒、習學經
T21n1299_p0398b26║法、出家修道，一切並吉。
T21n1299_p0398b27║大陽直日，月與尾合。太陰直日，月與心合。
T21n1299_p0398b28║火曜直日，月與壁合。水曜直日，月與昴合。木
T21n1299_p0398b29║曜直日，月與井合。金曜直日，月與張合。土曜
T21n1299_p0398c01║直日，月與亢合。已上名金剛峯日，宜作一切降
T21n1299_p0398c02║伏法，誦日天子呪及作護摩，并諸猛利等事。
T21n1299_p0398c03║大陽直日，月與冒合。太陰直日，月與鬼合。
T21n1299_p0398c04║火曜直日，月與翼合。水曜直日，月與參合。木
T21n1299_p0398c05║曜直日，月與底合。金曜直日，月與奎合。土曜
T21n1299_p0398c06║直日，月與柳合。已上名羅剎日，不宜舉百事，
T21n1299_p0398c07║必有殃禍。
T21n1299_p0398c08║七曜占
T21n1299_p0398c09║太陽直日
T21n1299_p0398c10║其日宜冊命、拜官受職、見大人、教旗鬪戰申
T21n1299_p0398c11║威，及金銀作、持呪、行醫、遊獵、放群牧，王公百
T21n1299_p0398c12║官等東西南北遠行，及造福、禮拜、設齋、供養
T21n1299_p0398c13║諸天神，所求皆遂。合藥服食、割甲、洗頭、造宅、
T21n1299_p0398c14║種樹、內倉庫、捉獲逃走、入學經官，理當並吉。
T21n1299_p0398c15║其日不宜諍競作誓，行姦必。敗不宜先戰、不
T21n1299_p0398c16║宜買奴婢。此日生者，足智端正、身貌長大，性
T21n1299_p0398c17║好功德、孝順父母、足病短命。若五月五日得
T21n1299_p0398c18║此曜者，其歲萬事豐熟。其日若日月蝕及地
T21n1299_p0398c19║動者，其處萬物不生。
T21n1299_p0398c20║大陰直日
T21n1299_p0398c21║其日宜造功德，必得成就。作喜樂朋僚、教女
T21n1299_p0398c22║人裁衣服、造家具、安坐席、穿渠、造堤塘、修井
T21n1299_p0398c23║竈、買賣財物、倉庫內財、洗頭割甲、著新衣並
T21n1299_p0398c24║大吉。
T21n1299_p0398c25║其日不嫁娶、入宅、結交，私情出行不問近遠
T21n1299_p0398c26║行大凶。奴婢逃走難得、禁者出遲，殺生行惡、
T21n1299_p0398c27║入賊者必凶。此日生者，多智美貌、樂福田、好
T21n1299_p0398c28║布施、孝順。若五月五日遇此曜者，其年多疫
T21n1299_p0398c29║疾，秋多霜冷，加寒。其日若日月蝕并地動，其
T21n1299_p0399a01║轉無休息，至日月在時，未來世已來年月日
T21n1299_p0399a02║亦然常轉無盡。
T21n1299_p0399a03║熒惑直日
T21n1299_p0399a04║其日宜決罰罪人、園取盜賊、作誑事、買金寶、
T21n1299_p0399a05║置牛羊群、動兵甲、修甲仗、教旗打賊、入陣必
T21n1299_p0399a06║勝、姦盜者成、作誓何畏。宜出獵，先經官府者
T21n1299_p0399a07║勝。宜種田及種菓木、調馬、療病合藥並吉。不
T21n1299_p0399a08║宜下血者。其日成親、著新衣、洗頭割甲、入宅、
T21n1299_p0399a09║結交，火下出財皆不吉。宜徵債，禁者難出、病
T21n1299_p0399a10║者必重。其日生者，醜漏惡，性妨眷屬，便弓馬、
T21n1299_p0399a11║能言語、勇決難養。若五月五日遇此曜者，其
T21n1299_p0399a12║年多鬪諍，後兵賊、饒疫病、畜生死損。此日若
T21n1299_p0399a13║有日月蝕及地動，其年多兵馬，傷者多死。
T21n1299_p0399a14║辰星直日
T21n1299_p0399a15║其日宜入學，及學一切諸工巧皆成，收債本
T21n1299_p0399a16║利具獲、割甲剃頭、遠行者則宜伏怨敵。不
T21n1299_p0399a17║宜修造宅舍、遇戰敵勿先鬪、看十問因必
T21n1299_p0399a18║謾語、作誓並凶。被禁自出失物及逃走必獲。
T21n1299_p0399a19║其日生者，饒病不孝、妨財物。長成已後財物
T21n1299_p0399a20║自足、有智長命、能言語、有詞辯、得人畏敬。若
T21n1299_p0399a21║五月五日遇此曜者，其年江水泛溢，百物不
T21n1299_p0399a22║成，加寒。若此日日月蝕并地動，歲多飢儉。
T21n1299_p0399a23║歲星直日
T21n1299_p0399a24║其日宜冊命及求善知識并學論議、受法禮
T21n1299_p0399a25║拜、造功德、布施、謁官、成親、交喜樂、入宅、著新
T21n1299_p0399a26║衣、洗頭、宅內種菓木、修倉庫內財、調馬、買奴
T21n1299_p0399a27║婢及嫁娶、內象馬、造宅，作諸事並吉。不宜作
T21n1299_p0399a28║誓，作賊必敗，妄語爭競必凶。其日亡者，未得
T21n1299_p0399a29║出埋。不宜祭亡人、弔死、問病。其日生者，宜與
T21n1299_p0399b01║人養，長命成收之。長有智，心善，得大人貴
T21n1299_p0399b02║重。於父母有相，錢財積聚。若五月五日遇此
T21n1299_p0399b03║曜者，其歲萬物豐、四時調順。如此日日月蝕
T21n1299_p0399b04║及地動，王公已下災厄。
T21n1299_p0399b05║太白直日
T21n1299_p0399b06║其日宜見大人及諸官長，洗頭、著新衣冠帶、
T21n1299_p0399b07║成親、平章婚事、結交友、會朋流、置宅舍、逃走
T21n1299_p0399b08║難得、勿畋獵并戰陣不吉。繫者出遲、生者短
T21n1299_p0399b09║命、好善孝順，人皆欽慕。五月五日遇此曜者，
T21n1299_p0399b10║人畜例驚失，必狂賊擾亂，候取良，從東擊勝。
T21n1299_p0399b11║此日日月蝕及地動者，其歲足風，復有雷電，
T21n1299_p0399b12║損多少田苗。
T21n1299_p0399b13║鎮星直日
T21n1299_p0399b14║其日宜修園圃、買賣田地、買口馬，宜合藥、伏
T21n1299_p0399b15║怨家、放野燒、打牆作竈，一切事總合作。將入
T21n1299_p0399b16║宅吉、舉哀葬吉。鞍馬上槽、內倉庫並吉。不宜
T21n1299_p0399b17║結婚、作喜樂、服新衣及遠行。其日生，少病、足
T21n1299_p0399b18║有聲名、樂善孝順、信於朋友。若五月五日遇
T21n1299_p0399b19║此曜者，有土功，威重事。此日日月蝕及地動
T21n1299_p0399b20║者，世界不安，威重人厄。
T21n1299_p0399b21║七曜直日與二十七宿合吉凶日曆
T21n1299_p0399b22║　　（曜與宿合者，假如正月十五日是軫宿，其忽是太陽直，即是好日。他皆倣此）。
T21n1299_p0399b23║一切皆悉用之。出入行來、用兵出陣、學藝及
T21n1299_p0399b24║一切舉動，無不用其宿曜時日。唯東大唐一
T21n1299_p0399b25║國，未審知委。其曜亦每日分為八時，平明即
T21n1299_p0399b26║是所直之曜，乃至酉戌，則八時而周。夜亦分
T21n1299_p0399b27║為八時，轉到明日曉時，即次後曜當直。如是
T21n1299_p0399b28║細解，用之萬不失一。
T21n1299_p0399b29║釋大白所在八方天上地下吉凶法
T21n1299_p0399c01║凡有：
T21n1299_p0399c02║　一日　十一日　二十一日（大白　常在東方）
T21n1299_p0399c03║　二日　十二日　二十二日（常在東南）
T21n1299_p0399c04║　三日　十三日　二十三日（常在南方）
T21n1299_p0399c05║　四日　十四日　二十四日（常在西南）
T21n1299_p0399c06║　五日　十五日　二十五日（常在西方）
T21n1299_p0399c07║　六日　十六日　二十六日（常在西北）
T21n1299_p0399c08║　七日　十七日　二十七日（常在北方）
T21n1299_p0399c09║　八日　十八日　二十八日（常在東北）
T21n1299_p0399c10║　九日　十九日　二十九日（常在中央入地）
T21n1299_p0399c11║　十日　二十日　三十日（常在天上）
T21n1299_p0399c12║右太白，如上一月轉者，每月亦然，恒常隨天。
T21n1299_p0399c13║年疫死後多虛耗，太白是鬪戰大將軍，常須
T21n1299_p0399c14║順行，勿令逆之。若准人出入、移徙、遠行及嫁
T21n1299_p0399c15║娶、拜官、鬪戰，世間雜事等造用行用，皆如上
T21n1299_p0399c16║日時順行用者，大勝吉利。如逆行，不順此太
T21n1299_p0399c17║白所在行法者皆凶，戰不勝，所有移徙、遠行
T21n1299_p0399c18║等亦無利益。常須順之，凡舉事皆吉。
T21n1299_p0399c19║文殊師利菩薩及諸仙所說吉凶時日善惡宿
T21n1299_p0399c20║曜經卷下