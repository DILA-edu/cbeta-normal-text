T21n1300_p0399c21║
T21n1300_p0399c22║
T21n1300_p0399c23║No. 1300
T21n1300_p0399c24║摩登伽經卷上
T21n1300_p0399c25║
T21n1300_p0399c26║吳天竺三藏竺律炎共支謙譯
T21n1300_p0399c27║度性女品第一
T21n1300_p0399c28║如是我聞：一時佛在舍衛國祇樹給孤獨園，
T21n1300_p0399c29║與諸比丘圍遶說法。於晨朝時，尊者阿難著
T21n1300_p0400a01║衣持鉢入城乞食，分衛已訖，還祇洹林。於其
T21n1300_p0400a02║路次，有一大池，聚落人眾遊集其上。池側有
T21n1300_p0400a03║女栴陀羅種，執持瓶器，始來取水。長老阿
T21n1300_p0400a04║難往到其所語言：「姊妹！今我渴乏，甚欲須飲。
T21n1300_p0400a05║見惠少水真。」是時施女言：「大德！我無所悋。但
T21n1300_p0400a06║吾身是栴陀羅女，若相施者恐非所宜。」阿難
T21n1300_p0400a07║言：「姊！我名沙門，其心平等，豪貴下劣觀無異
T21n1300_p0400a08║相。但時見施，不宜久留。」時彼女人即以淨
T21n1300_p0400a09║水授與阿難。阿難飲訖，還其所止。其去已
T21n1300_p0400a10║後，此女便取阿難容貌音聲語言威儀等相，
T21n1300_p0400a11║深生染著，欲心猛盛，作是念言：「若使我得向
T21n1300_p0400a12║去比丘以為夫者，不亦善乎。」復作是念：「我母
T21n1300_p0400a13║善呪，或能令彼來為吾夫。我當向母具宣斯
T21n1300_p0400a14║事。」時此女人持水還家，詣其母所而作是
T21n1300_p0400a15║言：「阿難比丘是佛弟子，我甚愛樂，欲得為
T21n1300_p0400a16║夫。如母力者，能辦斯事。唯願哀愍，必滿我
T21n1300_p0400a17║願。」母語女言：「有二種人，雖加呪術無如之
T21n1300_p0400a18║何。何者為二？一者斷欲、二是死人。自餘之
T21n1300_p0400a19║者，吾能調伏。沙門瞿曇威德高遠，波斯匿
T21n1300_p0400a20║王極生信敬。若脫知我將阿難來，栴陀羅輩
T21n1300_p0400a21║皆被殘滅。且復瞿曇煩惱已盡，及其眷屬咸
T21n1300_p0400a22║離欲穢。我昔曾聞，斷生死者宜加恭敬。如何
T21n1300_p0400a23║於彼反起惡業？」女聞是已，悲泣而言：「若母不
T21n1300_p0400a24║得阿難來者，我必定當棄捨身命。假令瞿曇
T21n1300_p0400a25║而違我願，亦復不能久留於世。設得之者，眾
T21n1300_p0400a26║願滿足。」母聞斯言慘然不悅，而告之曰：「莫便
T21n1300_p0400a27║捨命。我必能令阿難至此。」爾時女母於自
T21n1300_p0400a28║舍內牛糞塗地，布以白茅。於此場中燃大猛
T21n1300_p0400a29║火，百有八枚妙遏迦花，誦呪一周輒以一莖
T21n1300_p0400b01║投之火中。其呪言曰：
T21n1300_p0400b02║「阿磨利　毘磨利　鳩鳩彌　三磨禰　移
T21n1300_p0400b03║　那婆頭賜　頻頭彌車養」
T21n1300_p0400b04║「提菩跋利沙提　毘地踰多提揭闍提　毘三
T21n1300_p0400b05║磨耶　磨羅闍　三磨提　跋陀夷闍」
T21n1300_p0400b06║「若天、若魔、若乾闥婆、火神、地神聞我是呪
T21n1300_p0400b07║及吾祠祀，宜應急令阿難至此。」作是語已，尊
T21n1300_p0400b08║者阿難心即迷亂，不自覺知，便行往詣栴陀
T21n1300_p0400b09║羅舍。爾時女母遙見阿難安詳而來，告其女
T21n1300_p0400b10║曰：「阿難比丘已來近此。汝今應當敷置茵褥、
T21n1300_p0400b11║燒香散花，極令嚴淨。」女聞母言，歡喜踊悅，莊
T21n1300_p0400b12║飾堂閣、安置寶座、淨治灑掃、散眾名花。爾時
T21n1300_p0400b13║阿難既到其舍，悲咽哽塞泣淚而言：「我何薄
T21n1300_p0400b14║祐，遇斯苦難。大悲世尊寧不垂愍加威護念，
T21n1300_p0400b15║令無嬈害？」爾時如來以淨天眼觀見阿難為
T21n1300_p0400b16║彼女人之所惑亂，為擁護故，即說呪曰：
T21n1300_p0400b17║「悉挮帝　阿朱帝　阿尼帝」
T21n1300_p0400b18║於是世尊說此呪已，而作是言：「吾以斯呪安
T21n1300_p0400b19║隱一切怖畏眾生，亦欲利安諸苦惱者。若有
T21n1300_p0400b20║眾生無歸依處，我當為作真實歸依。」爾時世
T21n1300_p0400b21║尊復說偈曰：
T21n1300_p0400b22║「戒池清涼淨無垢，能浴眾生煩惱熱，
T21n1300_p0400b23║若有智者入此池，無明闇障永滅盡，
T21n1300_p0400b24║是故三世諸賢聖，咸皆頂戴共稱歎。
T21n1300_p0400b25║若我真實浴此流，當令侍者速還返。」
T21n1300_p0400b26║爾時阿難以佛神力及善根力，栴陀羅呪無
T21n1300_p0400b27║所能為，即出其舍，還祇洹林。時彼女人見阿
T21n1300_p0400b28║難歸，白其母言：「比丘去矣。」母告之曰：「沙門瞿
T21n1300_p0400b29║曇必以威力而護念之。是故能令吾呪斷壞。」
T21n1300_p0400c01║女白母言：「沙門瞿曇其神德力能勝母耶？」母
T21n1300_p0400c02║語女言：「沙門瞿曇其德淵廣，非是吾力所可
T21n1300_p0400c03║為比。假令一切世間眾生所有呪術，彼若發
T21n1300_p0400c04║念，皆悉斷滅永無遺餘。其有所作，無能障
T21n1300_p0400c05║礙。以是因緣，當知彼力為無有上。」爾時阿難
T21n1300_p0400c06║往詣佛所，頭面禮足，在一面立。
T21n1300_p0400c07║佛告阿難：「有六句呪，其力殊勝，悉能擁護
T21n1300_p0400c08║一切眾生，能滅邪道、斷諸災患。汝今宜可受
T21n1300_p0400c09║持讀誦，用自利益亦安樂人。若比丘、比丘尼、
T21n1300_p0400c10║優婆塞、優婆夷、欲利安己、饒益眾生，皆當受
T21n1300_p0400c11║持六句神呪。阿難！此呪皆為過去六佛所共
T21n1300_p0400c12║宣說，今我釋迦牟尼三藐三佛陀亦說是呪，
T21n1300_p0400c13║大梵天王、釋提桓因、四天王等皆悉恭敬受
T21n1300_p0400c14║持讀誦。是故汝今宜加修習讚歎供養，無令
T21n1300_p0400c15║忘失。」即說呪曰：
T21n1300_p0400c16║「耶頭多　安茶利　槃茶利　抧由利　他
T21n1300_p0400c17║彌曷賜帝　薩羅結利毘槃頭摩帝大羅毘
T21n1300_p0400c18║沙　脂利　彌利　婆膩隣陀　耶陀三跋兜
T21n1300_p0400c19║　羅布羅波底　迦談必羅耶」
T21n1300_p0400c20║佛告阿難：「若有眾生受持如是六句神呪，臨
T21n1300_p0400c21║應刑戮，以呪力故，輕被鞭撻而得免脫。若
T21n1300_p0400c22║當鞭撻，此呪因緣，呵責得免。若應呵責，由此
T21n1300_p0400c23║神呪威德力故，永無呵毀，坦然安樂。阿難！我
T21n1300_p0400c24║不見沙門婆羅門、若天魔梵、人及非人受持
T21n1300_p0400c25║此呪而被嬈害，唯除定業，無如之何。」時栴
T21n1300_p0400c26║陀羅女於夜過已，沐浴其身，著新淨衣首戴
T21n1300_p0400c27║花鬘，塗香嚴飾，金銀環珮瓔珞其體，徐步安
T21n1300_p0400c28║詳向舍衛國。到城門已，住待阿難。阿難晨
T21n1300_p0400c29║朝入城乞食，女見其來，深生歡喜，隨之而
T21n1300_p0401a01║行，終不捨離，進止出入恒隨逐之。尊者阿
T21n1300_p0401a02║難見如是事，極懷慚愧，憂慘不悅，還出城
T21n1300_p0401a03║外至祇洹林，頂禮佛足，却坐一面，白佛言：
T21n1300_p0401a04║「世尊！栴陀羅女極嬈逼我，行住進止而不捨
T21n1300_p0401a05║離。唯願世尊慈加擁護。」
T21n1300_p0401a06║佛告阿難：「汝莫愁惱。吾當令爾得免斯難。」
T21n1300_p0401a07║爾時世尊告女人曰：「汝用阿難以為夫耶？」女
T21n1300_p0401a08║言：「瞿曇！實如聖教。」佛言：「善女！婚姻之法，須白
T21n1300_p0401a09║父母。汝今為問所尊未耶？」答曰：「瞿曇！父母聽
T21n1300_p0401a10║我，故來至此。」佛言：「若汝父母已相聽許，可使
T21n1300_p0401a11║自來躬見付授。」女聞斯言，禮佛而退。向父母
T21n1300_p0401a12║所，修敬已畢，却住一面白父母言：「我欲阿
T21n1300_p0401a13║難以用為夫。唯願垂愍，與我俱往親自付之。」
T21n1300_p0401a14║於是父母往詣佛所，頂禮佛足，在一面坐。女
T21n1300_p0401a15║言：「瞿曇！吾親已至。」爾時世尊即問之曰：「汝實
T21n1300_p0401a16║以女與阿難耶？」答言：「世尊！誠如聖教。」佛言：「汝
T21n1300_p0401a17║今便可還歸所止。」時女父母禮佛而退。於是
T21n1300_p0401a18║如來告女人曰：「若汝欲得阿難比丘以為夫
T21n1300_p0401a19║者，宜應出家，學其容飾。」答曰：「唯然！敬承尊教。」
T21n1300_p0401a20║佛言：「善來。」便成沙門，鬢髮自落，法衣在身。即
T21n1300_p0401a21║為說法，示教利喜，所謂施論、戒論、生天之論，
T21n1300_p0401a22║欲為不淨，出要最善。又此欲者，眾苦積聚，其
T21n1300_p0401a23║味至少、過患甚多。譬如飛蛾，為愚癡故，投身
T21n1300_p0401a24║猛焰而自燒害。凡夫顛倒，妄生染著，為渴愛
T21n1300_p0401a25║所逼，如逐焰之蛾。是故智者捨而遠之，未曾
T21n1300_p0401a26║暫起愛樂之想。時比丘尼聞說是已，心憙悅
T21n1300_p0401a27║豫，意轉調伏。爾時世尊知比丘尼心意柔軟、
T21n1300_p0401a28║離諸惱障，即為廣說四真諦法，所謂是苦、是
T21n1300_p0401a29║苦習、是苦滅、是苦滅道。時比丘尼豁然意
T21n1300_p0401b01║解悟四聖諦，譬如新淨白㲲易受染色，即於
T21n1300_p0401b02║座上得羅漢道，更不退轉、不隨他教。頂禮佛
T21n1300_p0401b03║足，白佛言：「世尊！我先愚癡，欲酒所醉，擾亂
T21n1300_p0401b04║賢聖，造不善業。唯願世尊聽我懺悔。」佛言：
T21n1300_p0401b05║「我已受汝懺悔。汝今當知，佛世難遇，人身難
T21n1300_p0401b06║得，解脫生死得阿羅漢亦為甚難。如斯難事，
T21n1300_p0401b07║汝已得之，於佛法中獲真實果，所謂生死已
T21n1300_p0401b08║盡、梵行已立、所作已辦、不受後有。是故汝今
T21n1300_p0401b09║宜應精進，慎莫放逸。」
T21n1300_p0401b10║摩登伽經明往緣品第二
T21n1300_p0401b11║爾時城中諸婆羅門長者居士，聞佛度於栴
T21n1300_p0401b12║陀羅女出家為道，咸生嫌忿而作是言：「此下
T21n1300_p0401b13║賤種，云何當與諸四部眾同修梵行？云何當
T21n1300_p0401b14║入諸豪貴家受於供養？」如是展轉共議斯事，
T21n1300_p0401b15║乃至聞於波斯匿王。王聞是已，極大驚愕，即
T21n1300_p0401b16║便嚴駕，眷屬圍遶前後導從詣祇洹林。下車
T21n1300_p0401b17║去蓋，徐步而進。頂禮佛足，退坐一面。佛知眾
T21n1300_p0401b18║會心之所念，欲決所疑，告諸比丘：「汝等欲聞
T21n1300_p0401b19║本性比丘尼往昔緣不？」諸比丘言：「唯然欲聞」。
T21n1300_p0401b20║「汝今諦聽，當為汝說。諸比丘！乃往過去阿僧
T21n1300_p0401b21║祇劫！於恒河側有園！名曰阿提目多！花果繁
T21n1300_p0401b22║茂、池流具足。園中有王，名帝勝伽，是栴陀羅
T21n1300_p0401b23║摩登伽種，與百千萬栴陀羅眾共住此園。諸
T21n1300_p0401b24║比丘！彼帝勝伽有大智慧、高才勇猛，自識宿
T21n1300_p0401b25║命，世所為事無不通達。我當略說其五功德：
T21n1300_p0401b26║一者博練四圍陀典，祕密之要無不了達；二
T21n1300_p0401b27║者善解詩書文頌字句長短；三者悉知諸論
T21n1300_p0401b28║經紀度聲彼岸；四者能解世俗祠祀呪術醫
T21n1300_p0401b29║藥；五善分別大丈夫相。如是智慧，不可窮
T21n1300_p0401c01║盡。其王有子，名師子耳，顏容端正、戒行清
T21n1300_p0401c02║潔，其心調柔、仁慈和順，眾德具瞻，見者歡
T21n1300_p0401c03║喜。摩登伽王廣教其子經書呪術，己所知
T21n1300_p0401c04║者悉教授之，故師子耳知見深遠，亦如其
T21n1300_p0401c05║父等無有異。帝勝伽王於夜臥中忽生是
T21n1300_p0401c06║念：『我子色貌最為殊勝，眾德具足人所宗
T21n1300_p0401c07║仰。年漸長大，宜為娉妻。必當選擇端正良
T21n1300_p0401c08║匹、才德超絕類如吾子，然後乃當而為求
T21n1300_p0401c09║之。』當是時也，有婆羅門名蓮花實，宗族高
T21n1300_p0401c10║美、父母真正，七世以來淨而無雜，通四圍
T21n1300_p0401c11║陀、才藝寡匹。時有國王，名曰大與，總領天
T21n1300_p0401c12║下，威力自在。以一聚落封蓮花實，令其統
T21n1300_p0401c13║領，其土豐盛、人民殷富。彼蓮花實，女名本
T21n1300_p0401c14║性，德貌殊勝，猶師子耳。帝勝伽王作是念
T21n1300_p0401c15║言：『唯蓮花實，其女殊妙。吾當為子而求娉
T21n1300_p0401c16║之。』作是念已，至明清旦，乘大寶車、駕駟白
T21n1300_p0401c17║馬，栴陀羅眾前後圍遶，出家北行，往趣其
T21n1300_p0401c18║國。時蓮花實所住處南有一園苑，名曰悅樂，
T21n1300_p0401c19║花果滋茂、樹木敷榮，泉流浴池淨水盈滿，異
T21n1300_p0401c20║類眾鳥遊戲其上，哀音相和，聞者歡悅。其
T21n1300_p0401c21║園廣博，甚可愛樂，猶如諸天難陀之園。摩登
T21n1300_p0401c22║伽王往彼園中，待蓮花實。時婆羅門亦於晨
T21n1300_p0401c23║朝，駕駟白馬，及與五百婆羅門俱，導從圍
T21n1300_p0401c24║遶至園遊觀。彼婆羅門於其路次，教授弟
T21n1300_p0401c25║子技藝等事，且行誦習而來詣園。帝勝伽王
T21n1300_p0401c26║見蓮花實安詳而來，威德殊特，心生歡喜，以
T21n1300_p0401c27║偈讚曰：
T21n1300_p0401c28║「『如日初出，光明照曜，大士威德，
T21n1300_p0401c29║亦復如是。如雪山藥，眾藥中勝，
T21n1300_p0402a01║仁者高遠，更無能比。德力深妙，
T21n1300_p0402a02║極為嚴顯，猶如秋月，眾星中最。
T21n1300_p0402a03║如梵天王，智慧超勝，悉為諸天，
T21n1300_p0402a04║所共瞻仰。如天帝釋，一切恭敬，
T21n1300_p0402a05║端嚴殊絕，更無能喻。我但略讚，
T21n1300_p0402a06║汝之功德，若廣說者，不可窮盡。』
T21n1300_p0402a07║「說是偈已，即起奉迎，更相慰問，然後就坐。蓮
T21n1300_p0402a08║花實言：『汝栴陀羅，下劣之甚，而來至此，欲何
T21n1300_p0402a09║所為？』答言：『仁者！世有四事，宜應修習。何等為
T21n1300_p0402a10║四？一者本所為事，憶而不忘；二者應當利安
T21n1300_p0402a11║於己；三者饒益一切眾生；四者務修婚姻之
T21n1300_p0402a12║事。是以我今故來相造。吾有一子，名師子耳，
T21n1300_p0402a13║顏容瓌瑋、智慧微妙。欲為娉妻，仁女賢勝，意
T21n1300_p0402a14║甚相貪，欲託姻媛，幸能垂意而見許可。』時蓮
T21n1300_p0402a15║花實聞是語已，瞋毒熾盛，極生忿恚，顏容慘
T21n1300_p0402a16║結、色貌顰蹙，而語之言：『摩登伽種，人所輕
T21n1300_p0402a17║賤，甚可猥惡，如毒如火。我今身是婆羅門
T21n1300_p0402a18║姓，豪勝尊貴更無過者，通達圍陀，智慧無
T21n1300_p0402a19║比。汝今云何欲來毀辱？如空中月、螢燭光明，
T21n1300_p0402a20║有目之士咸知其異。栴陀羅種比婆羅門，尊
T21n1300_p0402a21║貴卑劣亦復如是。今汝愚癡，不識貴賤，不可
T21n1300_p0402a22║求處生心悕望。汝栴陀羅，自有種類，何故欲
T21n1300_p0402a23║染清勝之人？且婆羅門戒行不具，不能通達
T21n1300_p0402a24║圍陀妙典，諸婆羅門不與交遊，況汝凡賤乃
T21n1300_p0402a25║生是意。急可速去，不宜久留，莫使外人聞斯
T21n1300_p0402a26║異言。』時帝勝伽聞是事已，語言：『仁者！金玉珍
T21n1300_p0402a27║異、土木弊惡，貴賤異相一切悉知。我今不
T21n1300_p0402a28║見諸婆羅門與栴陀羅而有差別。何以故？汝
T21n1300_p0402a29║婆羅門不從空出，栴陀羅種獨因地生。婆羅
T21n1300_p0402b01║門者從胎而有，栴陀羅種亦復如是，而言
T21n1300_p0402b02║殊勝，是事不可。婆羅門死，人所畏惡；栴陀
T21n1300_p0402b03║羅終，亦無欲見。若言貴賤而有相異，何故生
T21n1300_p0402b04║死而無差別？汝意當謂，栴陀羅者造作惡事、
T21n1300_p0402b05║兇暴殘害、欺誑眾生、無慈愍心，以是因緣名
T21n1300_p0402b06║為卑賤。我今當說汝婆羅門所有惡業虛妄
T21n1300_p0402b07║之事，起於諍訟、擾亂賢善、造為妖怪、占星觀
T21n1300_p0402b08║月、和合軍陣、殺害眾生。舉要言之，一切惡
T21n1300_p0402b09║事皆婆羅門之所為作。汝婆羅門，性嗜美味
T21n1300_p0402b10║而作是言：「若祠祀者，呪羊殺之，羊必生天。」若
T21n1300_p0402b11║使呪之便生天者，汝今何故不自呪身，殺以
T21n1300_p0402b12║祠祀，求生天耶？何故不呪父母、知識、妻子眷
T21n1300_p0402b13║屬，而盡屠害使之生天。不滅己身但殺羊
T21n1300_p0402b14║者，當知皆是諸婆羅門欲食肉故妄為是說。
T21n1300_p0402b15║虛誑之人而言尊勝，於理不可。婆羅門法
T21n1300_p0402b16║犯四種罪，名為極惡，非婆羅門。何等為四？一
T21n1300_p0402b17║者殺害諸婆羅門、二婬師妻、三者盜金、四者
T21n1300_p0402b18║飲酒。唯此四惡名之為罪，自餘殺害都無
T21n1300_p0402b19║果報。而汝法中得殺罪者，由斷他命。若殺餘
T21n1300_p0402b20║人亦名斷命，何故殺之而獨無罪？乃至飲
T21n1300_p0402b21║酒亦復如是。當知汝等愚癡無智，橫生妄想，
T21n1300_p0402b22║不可以此名為豪貴。又婆羅門犯前四罪，至
T21n1300_p0402b23║心懺悔還可得滅。手持床足、著弊壞衣，以人
T21n1300_p0402b24║髑髏懸其首上，如是懺悔滿十二年，戒還具
T21n1300_p0402b25║足成婆羅門。如是愚癡，隨逐邪見而生憍
T21n1300_p0402b26║慢，自謂尊豪。由是觀之，姓皆平等，可以仁女
T21n1300_p0402b27║見與吾子。』時蓮花實聞是語已，倍增瞋恚，語
T21n1300_p0402b28║帝勝伽：『汝不思惟，妄作是語。汝為王者，應知
T21n1300_p0402b29║三法：一國土法、二貴賤法、三貢稅法。世有四
T21n1300_p0402c01║姓，皆從梵生。婆羅門者從梵口生，剎利肩
T21n1300_p0402c02║生，毘舍臍生，首陀足生。以是義故，婆羅門
T21n1300_p0402c03║者最為尊貴得畜四妻，剎利三妻，毘舍二
T21n1300_p0402c04║妻，首陀一妻。如是分別，種姓各異。汝自卑
T21n1300_p0402c05║賤，乃至不入是四姓中，而言諸姓無有異相，
T21n1300_p0402c06║違返聖教欲擾亂我，可宜速還，莫得復語。』帝
T21n1300_p0402c07║勝伽言：『仁者！若說世四姓者皆從梵生，而婆
T21n1300_p0402c08║羅門獨從口出，是以最尊更無過者，諸婆羅
T21n1300_p0402c09║門何故亦有手足支節，及四威儀、音聲語言？
T21n1300_p0402c10║以此因緣，知無異相。假令異者，應當分別。譬
T21n1300_p0402c11║如蓮花有種種異，所謂水陸生花、優鉢羅花、
T21n1300_p0402c12║瞻蔔香花、目多伽花、蘇蔓那花。如是等花，其
T21n1300_p0402c13║色差別，香氣亦異。而汝四姓，不見異相，當知
T21n1300_p0402c14║皆是妄想分別。譬如小兒於路遊戲，收聚沙
T21n1300_p0402c15║土以為城舍，或復名曰是金是銀、酥酪米
T21n1300_p0402c16║麥。而是沙土，不以小兒名因緣故便成珍寶。
T21n1300_p0402c17║汝亦如是，愚癡蔽心，起貢高想，尊貴下賤不
T21n1300_p0402c18║由汝言即便成就。又婆羅門梵口生者，應當
T21n1300_p0402c19║慈忍仁愛眾生，云何殺害呪咀瞋忿？假令四
T21n1300_p0402c20║姓皆從梵生，即為兄弟，云何共為婚姻之事？
T21n1300_p0402c21║濁禮違理，禽獸無別。一切眾生隨業善惡
T21n1300_p0402c22║而受果報，所謂端正醜陋、貧賤富貴、壽命終
T21n1300_p0402c23║夭、愚癡智慧，如此等事從業而有。若梵天
T21n1300_p0402c24║生，皆應同等，何因緣故如是差別？又汝法
T21n1300_p0402c25║中自在天者，造於世界，頭以為天、足成為
T21n1300_p0402c26║地、目為日月、腹為虛空、髮為草木、流淚成
T21n1300_p0402c27║河、眾骨為山、大小便利盡成於海。斯等皆
T21n1300_p0402c28║是汝婆羅門妄為此說。夫世界者，由眾生
T21n1300_p0402c29║業而得成立。何有梵天能辦斯事？汝等癡
T21n1300_p0403a01║弊，橫生妄想而言尊勝，人無信受。又婆羅
T21n1300_p0403a02║門命終已後，獨得生天，餘不生者，是則為
T21n1300_p0403a03║勝。而汝經中，修行善業皆生天上。若修善
T21n1300_p0403a04║業便生天者，一切眾生悉能行善，皆當生
T21n1300_p0403a05║天，何故餘人而獨卑劣？大婆羅門！譬如有
T21n1300_p0403a06║人生育四子，各為立字，一名安樂、二曰長壽、
T21n1300_p0403a07║三名無憂、四名歡喜。雖一父所生皆同一姓，
T21n1300_p0403a08║而有四名差別之異。世間四姓亦復如是，雖
T21n1300_p0403a09║同業報煩惱性欲而有四名，言婆羅門乃至
T21n1300_p0403a10║剎利、毘舍、首陀，名雖不同，體無貴賤。諸婆羅
T21n1300_p0403a11║門學圍陀典，恭敬尊重，恃生憍慢，而復因
T21n1300_p0403a12║之以為定性。我今當說此圍陀典無有實義，
T21n1300_p0403a13║易可離散。昔者有人，名為梵天。修習禪道，
T21n1300_p0403a14║有大知見，造一圍陀，流布教化。其後有仙，名
T21n1300_p0403a15║曰白淨，出興于世，造四圍陀：一者讚誦、二者
T21n1300_p0403a16║祭祀、三者歌詠、四者禳災。次復更有一婆羅
T21n1300_p0403a17║門，名曰弗沙，其弟子眾二十有五，於一圍
T21n1300_p0403a18║陀廣分別之，即便復為二十五分。次復更有
T21n1300_p0403a19║一婆羅門，名曰鸚鵡，變一圍陀為十八分。
T21n1300_p0403a20║次復更有一婆羅門，名為善道，其弟子眾二
T21n1300_p0403a21║十有一，亦變圍陀為二十一分。次復更有一
T21n1300_p0403a22║婆羅門，名曰鳩求，變一圍陀以為二分，二變
T21n1300_p0403a23║為四，四變為八，八變為十。如是展轉，凡千二
T21n1300_p0403a24║百十有六種。是故當知，圍陀經典易可變易。
T21n1300_p0403a25║大婆羅門！此圍陀典當分散時，婆羅門性為
T21n1300_p0403a26║隨散壞、當猶存耶？若今猶存，則不應言，諸
T21n1300_p0403a27║婆羅門因圍陀故性得決定；設隨散壞，汝云
T21n1300_p0403a28║何言婆羅門性真實不變？是故汝說我獨尊
T21n1300_p0403a29║貴、餘人卑劣，是事不然。又婆羅門自恃智慧
T21n1300_p0403b01║善能呪術，輕蔑他人，生豪貴想。然今汝等所
T21n1300_p0403b02║能知者，餘人學習亦得通達，當知一切皆
T21n1300_p0403b03║悉尊貴，何故獨稱婆羅門耶？過去有仙，名婆
T21n1300_p0403b04║私吒，其妻即是栴陀羅女。產生二子，長名為
T21n1300_p0403b05║純、二名為飲，皆獲仙道、五通具足，變圍陀
T21n1300_p0403b06║典、作宅圖法。汝能誹謗此二聖人言非仙耶？
T21n1300_p0403b07║而汝先言「栴陀羅種卑賤下劣」，何故其息名
T21n1300_p0403b08║為仙乎？昔捕魚師捕得一魚，剖腹而觀，見有
T21n1300_p0403b09║一女，其色正黑。波羅勢仙與共交會，生育一
T21n1300_p0403b10║子，名提婆延，五通自在、威德具足。如斯等
T21n1300_p0403b11║比，豈非仙耶？過去久遠有剎利種，名曰毘
T21n1300_p0403b12║摩，亦獲仙道，神力殊勝、智慧深遠，善於言
T21n1300_p0403b13║辭，悉能教授諸婆羅門。若斯之人，寧當下
T21n1300_p0403b14║賤？有剎利女，名曰微塵，從婆羅門讇婆持尼
T21n1300_p0403b15║生育一子，名曰羅摩，有大神力，通諸經論。於
T21n1300_p0403b16║盛夏月共母遊行，日光炎熾大地斯熱，爆
T21n1300_p0403b17║其母足，不能前進。羅摩白言：「上我肩上，然後
T21n1300_p0403b18║可去。」母於爾時不納其語，小復前行，猶患
T21n1300_p0403b19║地熱。羅摩誓曰：「若我真實仁和孝敬，當令此
T21n1300_p0403b20║日自然隱沒。」作是語已，日尋不現。母後採花，
T21n1300_p0403b21║花皆合閉。母告之曰：「汝今日沒，故花不敷。」
T21n1300_p0403b22║即復誓言：「若我仁孝，日當復出。」立語已訖，
T21n1300_p0403b23║日尋顯曜。如是等仙，非婆羅門，神力變化不
T21n1300_p0403b24║可限量，豈可名為下劣人耶？以是因緣，諸姓
T21n1300_p0403b25║平等。可以汝女用妻吾子，財幣珍異恣意相
T21n1300_p0403b26║與。』◎
T21n1300_p0403b27║◎摩登伽經示真實品第三
T21n1300_p0403b28║「爾時帝勝伽王語蓮華實：『仁者善聽！我當為
T21n1300_p0403b29║汝斷邪見網、開真實路、淨菩提道、起人天行。
T21n1300_p0403c01║就汝法中有五祠法，言斯祠者是涅槃因，能
T21n1300_p0403c02║生天上。何者為五？一殺害人取脂用祭；二者
T21n1300_p0403c03║刑馬亦以脂祭；三廣大祭；四普開祭；五隨
T21n1300_p0403c04║所欲祭。此皆虛妄，無有真實，徒自疲勞，長眾
T21n1300_p0403c05║惡趣。有八善法，是真利益，必得生天，獲眾善
T21n1300_p0403c06║報。何等為八？一者正信；二者修戒；三廣行
T21n1300_p0403c07║施；四樂智慧；五常恭敬同梵行者；六好多聞；
T21n1300_p0403c08║七者防護身口意業；八常親近諸善知識。如
T21n1300_p0403c09║斯八事是清淨法，一切眾生皆應修習。前七
T21n1300_p0403c10║法者，悉皆從於善知識所而得聞之。是故汝
T21n1300_p0403c11║今應當與我共為婚姻，就吾修學如斯妙法，
T21n1300_p0403c12║勿生憍慢失此善利。今我復當更為汝說，諸
T21n1300_p0403c13║姓所起本末次第，汝聞是已宜除貢高。劫初
T21n1300_p0403c14║成時，諸眾生類悉能飛行，光明殊勝、餚饍美
T21n1300_p0403c15║味，嚴身之具自然而有，無造作者。其後福
T21n1300_p0403c16║盡，眾事消滅。是時眾生便修種植，疆界分
T21n1300_p0403c17║別生我人想，或復自恃田稼滋多，輕蔑餘人，
T21n1300_p0403c18║自言豪富。由是緣故，眾皆名之為剎利種。復
T21n1300_p0403c19║有眾生，不樂居家，入於山林修學禪法，著弊
T21n1300_p0403c20║壞衣、乞食濟命、清身潔己、奉修祠祀。由斯因
T21n1300_p0403c21║緣，咸皆謂為婆羅門種。耕種墾植、田獵漁
T21n1300_p0403c22║捕，行如此者，名曰毘舍。劫盜販賣，無悲忍
T21n1300_p0403c23║心，如斯之等，名首陀羅。時復有人於路遊
T21n1300_p0403c24║行，其車破壞，因便修治，名摩登伽。唯為農
T21n1300_p0403c25║作，名曰田夫。往來市肆，名商估者。如是分
T21n1300_p0403c26║別為百千種，而其所趣實真無異，但假施
T21n1300_p0403c27║設為立名字。為欲記別諸姓不同，就婆羅
T21n1300_p0403c28║門亦復分別。所謂瞿曇、牘子、憍蹉、憍尸迦、
T21n1300_p0403c29║婆私吒、迦葉、蔓茶毘如是七姓，復各分別
T21n1300_p0404a01║皆出十種。第八名煙，更無異姓。汝婆羅門
T21n1300_p0404a02║雖名一相，而得分別。劫初眾生亦復如是，根
T21n1300_p0404a03║本無異，別為多姓。是故汝今應諦觀察，為法
T21n1300_p0404a04║利故、為斷虛妄求真實故，宜以貴女用妻吾
T21n1300_p0404a05║子。欲有所求，必相滿願。可速為婚，不宜久留。』
T21n1300_p0404a06║摩登伽經眾相問品第四
T21n1300_p0404a07║「時蓮華實聞是語已，生大歡喜，得未曾有。語
T21n1300_p0404a08║帝勝伽：『善哉仁者！所說誠諦。汝於往昔曾為
T21n1300_p0404a09║何等，智慧言辭乃能若是？修習何行？作何
T21n1300_p0404a10║功德？唯願為我廣宣分別。』帝勝伽言：『我念過
T21n1300_p0404a11║去，曾為梵王、或為帝釋，亦復曾為淨蓋仙人、
T21n1300_p0404a12║為婆羅門，變一圍陀以為四分。於百千劫作
T21n1300_p0404a13║轉輪聖王，如是生處尊豪富貴。於爾所時，修
T21n1300_p0404a14║習慈悲禪定智慧，廣化眾生，施作佛事。』蓮華
T21n1300_p0404a15║實言：『仁者豈讀婆毘多羅神呪不耶？』答言：『曾
T21n1300_p0404a16║讀。汝今善聽，吾當廣說此呪本末。過去久遠
T21n1300_p0404a17║阿僧祇劫，我為仙人，名曰婆藪，五通具足、自
T21n1300_p0404a18║在無礙，善修禪定、智慧殊勝。時有龍王，名為
T21n1300_p0404a19║德叉。其王有女，字曰黃頭，容色姿美，人相具
T21n1300_p0404a20║足。我見彼女，起愛著心。生此心故，便失神
T21n1300_p0404a21║通及禪定法。深自悔責，即說此呪。而此呪者，
T21n1300_p0404a22║凡有三章二十一句，復有三章唯有八句。汝
T21n1300_p0404a23║今善聽，吾當宣說。
T21n1300_p0404a24║「『旦提他　菴　浮婆蘇婆　旦娑婆鬪婆利
T21n1300_p0404a25║茹被瞿提婆　斯提麼提由那　婆羅提那』
T21n1300_p0404a26║「『此即名為婆羅門呪。』
T21n1300_p0404a27║「『菴闍致囉　多波藪浮埵　伽呵男婆那摩
T21n1300_p0404a28║失多　幹毘羅　旦多羅　毘利多婆豔提婆
T21n1300_p0404a29║婆　失利　尸絺緘　薩闍男憂波男　婆羅
T21n1300_p0404b01║陀斯磨』
T21n1300_p0404b02║「『此即名為剎利神呪。』
T21n1300_p0404b03║「『菴　質多羅摩醯帝　毘舍斤若　阿他娑斤
T21n1300_p0404b04║若　遏陀多　婆羅毘那』
T21n1300_p0404b05║「『此即名為毘舍神呪。』
T21n1300_p0404b06║「『菴　阿多波　婆羅多波　示毘陀貪婆利沙
T21n1300_p0404b07║賒耽波貰　陀貪　菴羅』
T21n1300_p0404b08║「『此即名為首陀神呪。』
T21n1300_p0404b09║「『菴　有形必有欲　有欲必有苦　若能離此
T21n1300_p0404b10║欲　定得梵天處
T21n1300_p0404b11║「『此即名為大梵天王婆毘羅呪。』
T21n1300_p0404b12║「蓮華實言：『汝姓何等？』曰：『姓三無。』又問：『仁者！汝
T21n1300_p0404b13║原何出？』答曰：『原從水生。』『汝師是誰？』答言：『吾
T21n1300_p0404b14║師名迦藍延。』『汝宗族中，誰為勇健？』答曰：『我門
T21n1300_p0404b15║族中，凡有三人最為雄猛，一名為獨、二曰為
T21n1300_p0404b16║屢、三者名曰婆羅陀闍。』『汝同師者，為是何
T21n1300_p0404b17║人？』答曰：『讚詠。』又問：『讚詠為有幾變？』答言：
T21n1300_p0404b18║『六種。』『汝母何姓？』答曰：『吾母姓婆羅設。如是仁
T21n1300_p0404b19║者！吾之德行，其事若此。故我先說一切眾生
T21n1300_p0404b20║貴賤不定，雖有尊貴而為惡者猶名下賤，
T21n1300_p0404b21║若卑賤人能為善事便名豪勝。是故一切
T21n1300_p0404b22║稱尊貴者，由修善業，不以種族名為勝人。汝
T21n1300_p0404b23║既知已，當除憍慢。』
T21n1300_p0404b24║摩登伽經說星圖品第五
T21n1300_p0404b25║「爾時蓮華實問帝勝伽：『仁者豈知占星事不？』
T21n1300_p0404b26║帝勝伽言：『大婆羅門！過此祕要吾尚通達，況
T21n1300_p0404b27║斯小事而不知耶？汝當善聽，吾今宣說。星紀
T21n1300_p0404b28║雖多，要者其唯二十有八：一名昴宿、二名為
T21n1300_p0404b29║畢、三名為觜、四名為參、五名為井、六名為
T21n1300_p0404c01║鬼、七名為柳、八名為星、九名為張、第十名
T21n1300_p0404c02║翼、十一名軫、十二名角、十三名亢、十四名
T21n1300_p0404c03║氐、十五名房、十六名心、十七名尾、十八名
T21n1300_p0404c04║箕、十九名斗、二十名牛、二十一女、二十二
T21n1300_p0404c05║虛、二十三危、二十四室、二十五壁、二十六
T21n1300_p0404c06║奎、二十七婁、二十八胃，如是名為二十八
T21n1300_p0404c07║宿。』蓮華實言：『如此宿者，為有幾星？形貌何
T21n1300_p0404c08║類？為復幾時與月共俱？其所祭祀為用何
T21n1300_p0404c09║等？何神主之？有何等姓？唯願仁者重為分別。』
T21n1300_p0404c10║帝勝伽言：『若欲聞者，諦聽，當說。昴有六星，形
T21n1300_p0404c11║如散花，於十二時與月俱行，祭則用酪，火神
T21n1300_p0404c12║主之，姓毘舍延。畢有五星，形如飛雁，於一日
T21n1300_p0404c13║半與月共行，麋肉以祭，屬於梵王，姓婆羅婆。
T21n1300_p0404c14║觜有三星，形如鹿首，於一日中與月共俱，以
T21n1300_p0404c15║果為祭，屬於月神，即姓鹿氏。參有一星，一日
T21n1300_p0404c16║及月，須酥以祭，係在日神，姓則安氏。井有
T21n1300_p0404c17║二星，形如人步，唯於一日與月而俱，祭必用
T21n1300_p0404c18║蜜，屬乎歲星，亦姓安氏。鬼有三星，形如畫
T21n1300_p0404c19║瓶，一日與月而共同遊，祭以桃花，屬乎歲星，
T21n1300_p0404c20║姓烏波若。柳宿一星，半日共月不相捨離，祭
T21n1300_p0404c21║之用乳，屬於龍神，因姓龍氏。有此七宿，在於
T21n1300_p0404c22║東方。其七星者，五則顯現、二星隱沒。形如河
T21n1300_p0404c23║曲，一日及月，胡麻祭之，屬於鬼神，姓賓伽
T21n1300_p0404c24║羅。張宿二星，亦如人步，於一日中與月俱
T21n1300_p0404c25║行，以果用祭，其姓善氏，即屬善神。翼有二
T21n1300_p0404c26║星，形如人步，於一日半共月而行，鮫魚祭
T21n1300_p0404c27║之，屬婆伽神，姓憍尸迦。軫宿五星，形如人
T21n1300_p0404c28║手，一日一夜共月俱行，稗穀祭之，姓奢摩
T21n1300_p0404c29║延，屬咀吒神。角有一星，一日及月，以花為
T21n1300_p0405a01║祭，屬咀吒神，姓質多延。亢宿一星，酥麥麨
T21n1300_p0405a02║祭之，一日及月，屬咀吒神，姓曰赤氏。氐宿二
T21n1300_p0405a03║星，形如羊角，於一日半共月俱行，以花用
T21n1300_p0405a04║祭，屬乎火神，姓桑遮延。有此七宿，在於南
T21n1300_p0405a05║方。房宿四星，形類珠貫，一日一夜與月共
T21n1300_p0405a06║俱，酒肉為祭，係於親神，姓阿藍婆。心宿三
T21n1300_p0405a07║星，其形如鳥，一日及月，粳米祭之，屬天地
T21n1300_p0405a08║神，姓迦旃延。尾有七星，其形如蝎，一日一
T21n1300_p0405a09║夜與月共俱，果以祭之，屬沙陀神，姓迦旃
T21n1300_p0405a10║延。箕宿四星，形如牛步，一日一夜而與月
T21n1300_p0405a11║俱，尼俱陀果，以用為祭，屬於水神，姓迦旃
T21n1300_p0405a12║延。斗有四星，形如象步，於一日半與月同
T21n1300_p0405a13║行，桃花祭之，屬凶惡神，姓伽羅延。牛宿三
T21n1300_p0405a14║星，形如牛首，一時與月而共同行，不須祭
T21n1300_p0405a15║祀，屬於梵天，姓於梵氏。女有三星，形如穬
T21n1300_p0405a16║麥，一日一夜共月而行，鳥肉用祀，屬毘紐
T21n1300_p0405a17║神，姓迦旃延。有斯七宿，在於西方。虛有四
T21n1300_p0405a18║星，形如飛鳥，一日一夜共月而俱，豆糜為
T21n1300_p0405a19║祭，屬婆藪神，姓憍陳如。危宿一星，一日及
T21n1300_p0405a20║月粳米為祭，屬于水神，姓單茶延。室有二
T21n1300_p0405a21║星，形如人步，一日一夜與月共行，血肉祠
T21n1300_p0405a22║祀，其宿屬在富單那神，姓闍罽那。壁宿二星，
T21n1300_p0405a23║形如人步，一日一夜及月而行，以肉祭之，屬
T21n1300_p0405a24║於善神，姓陀闍延。奎一大星，自餘小者為之
T21n1300_p0405a25║輔翼，形如半珪，一日一夜共月而行，酪飯以
T21n1300_p0405a26║祭，屬富沙神，姓八姝氏。婁宿二星，形如馬
T21n1300_p0405a27║首，一日一夜共月俱行，乳糜用祭。胃有三
T21n1300_p0405a28║星，形如鼎足，一日一夜共月而俱，胡麻為
T21n1300_p0405a29║祭，屬於閻神，其姓拔伽。有此七星，在於北
T21n1300_p0405b01║方。大婆羅門！我已廣說二十八宿。然此宿
T21n1300_p0405b02║中，右於六宿，二日一夜共月俱行，所謂畢、
T21n1300_p0405b03║井、氐、翼、斗、壁之等。復有五宿，但於一日共月
T21n1300_p0405b04║而俱，一參、二柳、三箕、四心、五者名危。唯有
T21n1300_p0405b05║牛宿，半日及月；自餘盡皆一日一夜共月而
T21n1300_p0405b06║行。東方七宿，初起於昴。南方七宿，初起七
T21n1300_p0405b07║星。西方七宿，初起於房。北方七宿，初起於
T21n1300_p0405b08║虛。又此宿中，七宿最勝，張、室、氐、箕、房、井及亢。
T21n1300_p0405b09║三宿凶惡，參、柳與胃。四宿和善，翼、斗、壁、畢。五
T21n1300_p0405b10║宿柔弱，女、虛、危、心、第五名尾。五宿常定、一
T21n1300_p0405b11║觜、二角、三名七星、四者為柳、五者名牛。四
T21n1300_p0405b12║宿速疾，昴、觜、婁、鬼。而此諸宿共月合行，凡有
T21n1300_p0405b13║三種：一在月前、二在月後、三共月俱。今當為
T21n1300_p0405b14║汝復說七曜，日、月、熒惑、歲星、鎮星、太白、辰
T21n1300_p0405b15║星，是名為七。羅睺、彗星，通則為九。如是等
T21n1300_p0405b16║名占星等事，汝宜應當深諦觀察。』◎
T21n1300_p0405b17║摩登伽經卷上