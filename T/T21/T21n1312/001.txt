T21n1312_p0463a01║
T21n1312_p0463a02║No. 1312
T21n1312_p0463a03║難儞計濕嚩囉天說支輪經
T21n1312_p0463a04║
T21n1312_p0463a05║西天譯經三藏朝散大夫試光祿卿
T21n1312_p0463a06║明教大師臣法賢奉　詔譯
T21n1312_p0463a07║爾時難儞計濕嚩囉天普觀世間一切男女，
T21n1312_p0463a08║因於生時值諸宮宿所感善惡，至壽命盡，於
T21n1312_p0463a09║其中間或貴或賤、或富或貧、有孝有忠、好文
T21n1312_p0463a10║好武，至於端嚴醜陋、愚鈍聰慧、疾病夭枉、鱞
T21n1312_p0463a11║寡孤惸、猛惡剛強、溫柔恭順、言正行直、識愧
T21n1312_p0463a12║知慚、曉達天文、明察世事，或重佛法樂修善
T21n1312_p0463a13║事，或慕妖魔信邪造惡，又或好遊山水遂性
T21n1312_p0463a14║全真，又或樂作商估貿易寶貨，或好布施或
T21n1312_p0463a15║即慳貪，並乃表於相狀顯著身胑，為幢為螺
T21n1312_p0463a16║作文作黶，一切美惡並稟一身，亦乃宿有因
T21n1312_p0463a17║緣今值星曜。恐其未曉，略為宣揚：
T21n1312_p0463a18║「復次天羊宮，當火曜直在婁宿胃宿全分、昴
T21n1312_p0463a19║宿一分。其日生者，相貌端嚴、身胑細妙，孝於
T21n1312_p0463a20║父母、敬事尊長，多眷屬、饒僕從，具勇猛、有精
T21n1312_p0463a21║神、有大福德，不奈飢寒，樂於法、知慚愧、好布
T21n1312_p0463a22║施、心堅固，言行真實、見解明了，合得君王愛
T21n1312_p0463a23║重、眾人欽仰，眼儍貪色、多好遊歷，一生多饒
T21n1312_p0463a24║齒疾及有癀病，壽或中夭。於生後第四年合有
T21n1312_p0463a25║火難，至年十八亦合中夭，至年二十五合有
T21n1312_p0463a26║虎狼之難，亦主海中死。當夭難時，若遇吉曜
T21n1312_p0463a27║臨照，即延壽命至一百歲。於八月內值火曜及
T21n1312_p0463a28║昴星直日，夜半時命終。「復次金牛宮，當金曜
T21n1312_p0463a29║直在昴宿三分、畢宿參宿各二分。其日男女
T21n1312_p0463b01║生者，相貌端嚴、身分長細、面有星黶，合主大
T21n1312_p0463b02║富、常受快樂，多饒眷屬亦多奴僕，氣性剛強，
T21n1312_p0463b03║不宜妻妾。少小辛苦，晚年之後復得父母資
T21n1312_p0463b04║財即受快樂，有精神、善工巧、見識明了、所作
T21n1312_p0463b05║堅固，好樂布施，貪愛食味饒患喉病。至二十
T21n1312_p0463b06║五歲，命合中夭。若於是時復得吉曜臨照，變
T21n1312_p0463b07║惡為善，得延壽命至於百歲。後患風狂病，於
T21n1312_p0463b08║九月中當水曜及畢宿直日，終於聖跡之地。
T21n1312_p0463b09║「復次陰陽宮，當水曜直在參宿二分、嘴宿井
T21n1312_p0463b10║宿各三分。其日男女生者，稟性柔善、身相端
T21n1312_p0463b11║正，所言真實、談對辯捷，於其交友分義長遠。
T21n1312_p0463b12║偏好香華、貪愛食味，稟性滑稽、厚於女色，目
T21n1312_p0463b13║覩美麗神魂如失。於諸幻術見者愛樂，於成
T21n1312_p0463b14║就法修習必得。若學禁龍及呪水法，於此二
T21n1312_p0463b15║法最得精妙。少小辛苦，至中年後方有名譽，
T21n1312_p0463b16║見者愛重。初生之後至第五年有中夭難。於
T21n1312_p0463b17║夭難時，若遇吉曜臨照變惡為善，得延壽命
T21n1312_p0463b18║至八十歲。於十月內遇水曜及參宿直日，於
T21n1312_p0463b19║日中時因疾命終。
T21n1312_p0463b20║「復次於巨蟹宮，當太陰直在井宿鬼宿柳宿
T21n1312_p0463b21║全分。其日男女生者，身分長細、稟性柔善，
T21n1312_p0463b22║有智慧、能忍事，孝順父母，最得父母憐愛。於
T21n1312_p0463b23║手中足下合有蓮華紋、螺紋、輪紋及吉祥果紋
T21n1312_p0463b24║相，多有妻妾眷屬又多奴僕。少年微賤，晚歲
T21n1312_p0463b25║豐富。樂法勇猛、好於布施，供養賢聖及諸師
T21n1312_p0463b26║長。性好遠遊。初生後至二十歲合於樹上落
T21n1312_p0463b27║下，因此傷夭。當此之時若遇吉曜臨照，變惡
T21n1312_p0463b28║為善得，延壽命至八十歲。於十一月當參宿
T21n1312_p0463b29║及金曜直日，夜半時命終。
T21n1312_p0463c01║「復次於師子宮，當太陽直在星宿張宿翼宿
T21n1312_p0463c02║各一分。此日男女生者，為性急躁、舉措多瞋，
T21n1312_p0463c03║生二三子，每所憐愛過於己命。雖豐財寶心
T21n1312_p0463c04║常知足，好樂供養一切賢聖。為人不拘，散誕
T21n1312_p0463c05║自足，偏好食肉亦好食魚，或往他國亦不受
T21n1312_p0463c06║飢寒。恒怖疾病，不懼大水。年至十五有中夭
T21n1312_p0463c07║難，若遇吉曜臨照，變惡為善，得延壽命至於
T21n1312_p0463c08║百歲。於十二月內當土曜及星宿直日，於殑
T21n1312_p0463c09║伽河北岸而趣命終。
T21n1312_p0463c10║「復次雙女宮，當水曜直在翼宿三分、軫宿角
T21n1312_p0463c11║宿各二分。其日男女生者，猴面廣目、肋下有
T21n1312_p0463c12║黶，人見敬愛。樂法、愛香華。年少微賤，晚歲豐
T21n1312_p0463c13║財。然多疾病，偏饒患目。好在他國，不宜妻妾，
T21n1312_p0463c14║每覩美麗神魂失次。年至三十有中夭難。當
T21n1312_p0463c15║夭難時，遇吉曜臨照，變惡為善，得延壽命至
T21n1312_p0463c16║八十歲。於正月內因患瘡命終。
T21n1312_p0463c17║「復次天秤宮，當金曜直在角宿二分、亢宿氐
T21n1312_p0463c18║宿各三分。其日男女生者，為人孝順、福祿自
T21n1312_p0463c19║如，稟性急躁、多有瞋怒。然識見明達、審察微
T21n1312_p0463c20║細，復有氣義又能剛忍，長於親友，滑稽好色、
T21n1312_p0463c21║多遊外國，或於非次得快樂事。合主手中有
T21n1312_p0463c22║幢蓋紋相。至二十二歲有中夭難。於夭難時，
T21n1312_p0463c23║若遇吉曜臨照，變惡為善，得延壽命至九十
T21n1312_p0463c24║七。於二月內值火曜及房宿直日命終。
T21n1312_p0463c25║「復次天蠍宮，當火曜直在氐宿及房宿、心宿
T21n1312_p0463c26║各一分。其日男女生者，合主利根，所學易成。
T21n1312_p0463c27║為人氣義，雖豐財寶或聚或散。至年十八有
T21n1312_p0463c28║蛇蠍虎狼之難，至年二十再有中夭之難。當
T21n1312_p0463c29║夭難時，若遇吉曜臨照，變惡為善，得延壽命
T21n1312_p0464a01║至七十七歲。於三月內值火曜及房宿直日
T21n1312_p0464a02║命終。
T21n1312_p0464a03║「復次人馬宮，當木曜直在尾宿、箕宿、斗宿各
T21n1312_p0464a04║一分。其日男女生者，合主身相端嚴兼有福
T21n1312_p0464a05║黶，稟性柔善、持戒堅固，凡所言說悉務真實，
T21n1312_p0464a06║足智慧、好論義。一生之中常處大富，於年少
T21n1312_p0464a07║時又得伏藏。至十八歲有中夭難。於夭難時，
T21n1312_p0464a08║若得吉曜臨照，變惡為善，即延壽命至七十
T21n1312_p0464a09║七歲。於四月內值金曜及牛宿直日，因斷食
T21n1312_p0464a10║投水而終。
T21n1312_p0464a11║「復次摩竭宮，當土曜直在斗宿三分、牛宿女
T21n1312_p0464a12║宿各二分。其日男女生者，身相端直、隱處有
T21n1312_p0464a13║黶，為性惼急，常多瞋怒、目相姦儍。然有氣義、
T21n1312_p0464a14║智慧不群，全忠孝、多朋友，心勇猛、樂鬪戰，愛
T21n1312_p0464a15║歌舞、好技術。復愛香華，多有妻妾。年至三十
T21n1312_p0464a16║有中夭難。當夭難時，遇吉曜臨照，變惡為善，
T21n1312_p0464a17║得延壽命至七十五。於五月內值土曜及危
T21n1312_p0464a18║宿直日命終。
T21n1312_p0464a19║「復次寶瓶宮，當土曜直在女宿二分、危宿室
T21n1312_p0464a20║宿各三分。其日男女生者，合主大富常受快
T21n1312_p0464a21║樂，多有眷屬亦多奴僕，而於父母志切孝養，
T21n1312_p0464a22║雖有妻室不守財物，所生之子有夭歿者。眼
T21n1312_p0464a23║目姦儍，然有氣義，凡事明察所為長久，性不
T21n1312_p0464a24║慳悋唯好布施，所聚財物亦有破散，生怖虎
T21n1312_p0464a25║狼。年至十八有虎狼之難。於有難之際，若遇
T21n1312_p0464a26║吉曜臨照，變惡為善，得延壽命至八十四。於
T21n1312_p0464a27║六月內值太陽及奎宿直日，因患瘡而終。
T21n1312_p0464a28║「復次雙魚宮，當木曜直在室宿、壁宿、奎宿各
T21n1312_p0464a29║一分。其日男女生者，身分端正、眼目姦儍，多
T21n1312_p0464b01║有妻妾眷屬復多僮僕，稟性急躁常多瞋怒。
T21n1312_p0464b02║有筋力、貪肉食復好食魚。然好布施及供養
T21n1312_p0464b03║賢聖，愛香華、好技術，貪著美色亦為女妬，言
T21n1312_p0464b04║多真實亦合謗師。主患耳疾，亦主長壽。年至
T21n1312_p0464b05║十八有上樹上牆墮落之難。若遇吉曜臨照，
T21n1312_p0464b06║變惡為善，得延壽命至九十五，於七月內值
T21n1312_p0464b07║土曜及壁宿直日，因患瘡而終。」
T21n1312_p0464b08║「復說諸宿攝於三趣：
T21n1312_p0464b09║「所謂奎、婁、參、井、鬼、軫、亢、房、牛等九宿，攝於天
T21n1312_p0464b10║趣。胃、昴、嘴、柳、星、角、氐、心、尾等九宿，攝羅剎趣。
T21n1312_p0464b11║箕、室、張、畢、女、危、斗、壁、翼等九宿，攝於人趣。若
T21n1312_p0464b12║遇天趣諸宿照臨生者，凡是男女皆處富貴，
T21n1312_p0464b13║子孫昌盛，一切吉祥，最為第一。」爾時難儞計
T21n1312_p0464b14║濕嚩囉天為於世間一切男女說支輪已，歡
T21n1312_p0464b15║喜而退。
T21n1312_p0464b16║難儞計濕嚩囉天說支輪經