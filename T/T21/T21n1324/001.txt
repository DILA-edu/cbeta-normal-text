T21n1324_p0490a04║
T21n1324_p0490a05║No. 1324
T21n1324_p0490a06║能淨一切眼疾病陀羅尼經
T21n1324_p0490a07║
T21n1324_p0490a08║開府儀同三司特進試鴻臚卿肅國
T21n1324_p0490a09║公食邑三千戶賜紫贈司空諡大鑒
T21n1324_p0490a10║正號大廣智大興善寺三藏沙門
T21n1324_p0490a11║不空奉　詔譯
T21n1324_p0490a12║如是我聞：一時薄伽梵住迦毘羅衛國釋迦
T21n1324_p0490a13║種族聚落。爾時有一釋種，住車尼摩迦聚落，
T21n1324_p0490a14║於佛淨信、於法淨信、於僧淨信，歸依於佛、歸
T21n1324_p0490a15║依於法、歸依於僧，不疑於佛、不疑於法、不疑
T21n1324_p0490a16║於僧，盡心於佛、盡心於法、盡心於僧，決定於
T21n1324_p0490a17║等覺勝趣，其人眼所見色相而不得見。
T21n1324_p0490a18║爾時乞曬摩迦釋種憶念如來，作如是言：「稽
T21n1324_p0490a19║首佛世尊智炬陀羅尼能作光明者、歸命善
T21n1324_p0490a20║逝大悲者，護念攝受我，令我眼清淨。」
T21n1324_p0490a21║爾時世尊超越世間耳眼，以天耳聞以天眼
T21n1324_p0490a22║見。爾時世尊告阿難陀言：「汝往於釋種所，以
T21n1324_p0490a23║此陀羅尼明加護，令淨其眼、令彼拔濟、令彼
T21n1324_p0490a24║攝受、令彼長養、令彼結界、令彼眼無垢翳得
T21n1324_p0490a25║離疾病。廣令流布四部眾苾芻、苾芻尼、優婆
T21n1324_p0490a26║塞、優婆夷及餘有情。真言曰：
T21n1324_p0490a27║「怛儞也（二合）他呬里弭里黎枳呬里係
T21n1324_p0490a28║帝護庾護庾護也麼寧護魯護魯怒魯怒
T21n1324_p0490a29║魯娑嚩（二合引）訶」
T21n1324_p0490b01║「阿難陀！此陀羅尼明王，眼垢風垢、黃病痰病三
T21n1324_p0490b02║集病，我及某甲眼勿令痛、勿令流淚。以羅
T21n1324_p0490b03║漢實語、禁戒實語，以苦行實語，以諸仙實語，
T21n1324_p0490b04║以緣生實語，苦實語、集實語、滅實語、道實語、
T21n1324_p0490b05║辟支佛實語，我某甲願令眼清淨。七佛等覺
T21n1324_p0490b06║已說，我釋迦牟尼應供正遍知今說，四大天
T21n1324_p0490b07║王亦說、天帝釋亦說、娑訶世界主梵王亦說。
T21n1324_p0490b08║阿難陀！我不見天世魔世沙門婆羅門趣持
T21n1324_p0490b09║此淨眼陀羅尼者，患眼翳瞙浮暈，所謂令眼
T21n1324_p0490b10║天作、龍作、藥叉作、羅剎作、羅剎女作、必舍支
T21n1324_p0490b11║女作、鳩槃荼作、鳩槃荼女作、起屍鬼作、人厭
T21n1324_p0490b12║禱作、梵志厭禱作，無敢違越，無不應効。具壽
T21n1324_p0490b13║阿難陀！汝今受此陀羅尼，將往釋種聚落，授
T21n1324_p0490b14║與乞曬麼迦。傳我語，令晝三時夜三時誦持此
T21n1324_p0490b15║陀羅尼。」其阿難陀至彼授與乞曬麼迦，乞
T21n1324_p0490b16║曬麼迦纔聞此陀羅尼已，其眼脈已淨，眼目
T21n1324_p0490b17║得見，離一切諸垢。爾時世尊說是經已，天、人、
T21n1324_p0490b18║阿修羅、乾闥婆等，聞佛所說，歡喜奉行。
T21n1324_p0490b19║能淨一切眼疾病陀羅尼經