T21n1331_p0499b05║
T21n1331_p0499b06║
T21n1331_p0499b07║佛說灌頂十二萬神王護比丘尼
T21n1331_p0499b08║經卷第二
T21n1331_p0499b09║
T21n1331_p0499b10║東晉天竺三藏帛尸梨蜜多羅譯
T21n1331_p0499b11║聞如是：一時，佛遊於舍衛祇樹給孤獨園，與
T21n1331_p0499b12║大比丘眾千二百五十人俱。爾時，有七比丘
T21n1331_p0499b13║尼名修陀利，在山中塚墓間禪思一心。有諸
T21n1331_p0499b14║惡鬼神噉人精氣者，嬈是比丘尼，脫其衣裳，
T21n1331_p0499b15║不聽遊行入村乞食。是時，修陀利比丘尼語
T21n1331_p0499b16║同座諸比丘尼言：「汝等當正心憶念我師釋
T21n1331_p0499b17║迦牟尼多陀阿伽度、阿羅訶、三藐三佛陀。」作
T21n1331_p0499b18║是言已，是諸噉精氣鬼神退散馳走。於是修
T21n1331_p0499b19║陀利比丘尼等，相將俱到佛所，稽首作禮，白
T21n1331_p0499b20║佛言：「天尊！我等七人受天中天無上真法，思
T21n1331_p0499b21║惟一心求四道果，是諸噉精氣鬼神七萬餘
T21n1331_p0499b22║頭，來亂我等不得正念，亦復遮圍不令行求
T21n1331_p0499b23║飲食之具。現惱如是，當奈之何？唯願天尊說
T21n1331_p0499b24║於聖術而辟除之。」說是語時，阿難在右邊。佛
T21n1331_p0499b25║顧語阿難言：「汝見是修陀利比丘尼七人等
T21n1331_p0499b26║不？」阿難答曰：「見。」佛言：「阿難！是諸比丘尼，常為
T21n1331_p0499b27║七千萬鬼神所嬈，我今當為其召須彌頂上
T21n1331_p0499b28║及海中諸大神，當護是等諸比丘尼，不令諸
T21n1331_p0499b29║小鬼神得其便也。」
T21n1331_p0499c01║佛於是便以神力，召須彌頂上諸鬼神王來
T21n1331_p0499c02║已。是諸鬼神王將從七萬鬼神，來到佛所稽
T21n1331_p0499c03║首禮足。
T21n1331_p0499c04║佛告諸鬼神王等：「我若在世及滅度後，在所
T21n1331_p0499c05║國土、城邑、聚落，護諸比丘尼不令諸小鬼神
T21n1331_p0499c06║之所得便，令諸比丘尼所到之處，常隨護助
T21n1331_p0499c07║使得安隱，諸惡之鬼不得嬈近。」
T21n1331_p0499c08║佛復告勅，大海居止水精山中龍宮所住處
T21n1331_p0499c09║有五萬鬼神，將其營從來到佛所，各禮佛足
T21n1331_p0499c10║却住一面。
T21n1331_p0499c11║佛又告須彌頂上七萬神王，及海中五萬神
T21n1331_p0499c12║王等：「汝從今以後當護諸比丘尼，令得安隱
T21n1331_p0499c13║離諸恐怖，得定意得定行。令諸小鬼退散馳
T21n1331_p0499c14║走，遠於是處百千由旬不得作害。」佛說是已，
T21n1331_p0499c15║賢者阿難長跪叉手，前白佛言：「是等神王其
T21n1331_p0499c16║字云何？願為解說。」佛言：「阿難！其神名字我今
T21n1331_p0499c17║說之，灌頂章句其名如是：
T21n1331_p0499c18║「神名枝活吒貨𭏷，字淨自在，此神主護某頭。
T21n1331_p0499c19║「神名倪提惒和𭏷，字妙善生，此神主護某眼。
T21n1331_p0499c20║「神名波羅惒和𭏷，字暉日光，此神主護某鼻。
T21n1331_p0499c21║「神名和沙頭提手，字信堅固，此神主護某耳。
T21n1331_p0499c22║「神名頭荷尼迦移，字開疑惑，此神主護某口。
T21n1331_p0499c23║「神名臏迦利迦移，字光普攝，此神主護某頸。
T21n1331_p0499c24║「神名沙提舍鳩羅，字善安吉，此神主護某肩。
T21n1331_p0499c25║「神名波羅闍迦提，字耀雪山，此神主護某臂。
T21n1331_p0499c26║「神名波羅頭阿銖，字演光明，此神主護某手。
T21n1331_p0499c27║「神名迦摩隷吒遮，字香珍寶，此神主護某胸。
T21n1331_p0499c28║「神名俱波婁閱叉，字如福輪，此神主護某背。
T21n1331_p0499c29║「神名沙善般遮壚，字清微徹，此神主護某腹。
T21n1331_p0500a01║「神名旃遮𭭇摩休，字音和柔，此神主護某脇。
T21n1331_p0500a02║「神名遮揵陀利手，字福德光，此神主護某心。
T21n1331_p0500a03║「神名遮羅揵波頭，字真寶種，此神主護某肝。
T21n1331_p0500a04║「神名波羅斯奴遮，字遠聞聲，此神主護某肺。
T21n1331_p0500a05║「神名蘇賀迦闍羅，字建行至，此神主護某脾。
T21n1331_p0500a06║「神名劍浮耆梨惒，字慈悲普，此神主護某腎。
T21n1331_p0500a07║「神名迦俱壚絺迦，字越眾行，此神主護某腸。
T21n1331_p0500a08║「神名恒多羅菩提，字威解振，此神主護某𦝩。
T21n1331_p0500a09║「神名摩多羅和提，字真如天，此神主護某臗。
T21n1331_p0500a10║「神名至那比舍尸，字愛事業，此神主護某髀。
T21n1331_p0500a11║「神名曼比舍尸羅，字除恐畏，此神主護某膝。
T21n1331_p0500a12║「神名迦羅鋪阿尼，字願施廣，此神主護某脚。
T21n1331_p0500a13║「神名阿沙耶迷和，字消諸惡，此神主護某出。
T21n1331_p0500a14║「神名挱伊摩陀伊，字護世王，此神主護某入。
T21n1331_p0500a15║「神名阿提摩陀伊，字加諸願，此神主護某坐。
T21n1331_p0500a16║「神名阿奴摩陀伊，字星中王，此神主護某臥。
T21n1331_p0500a17║「神名破仇摩陀陀，字首安寂，此神主護某夢。
T21n1331_p0500a18║「神名蘭脾留波利，字行寂然，此神主護某起。
T21n1331_p0500a19║「神名耶頭破那坻，字德明遠，此神主護某食。
T21n1331_p0500a20║「神名比尼槃頭倚，字蓋天地，此神主護某飲。
T21n1331_p0500a21║「神名波斯離次離，字真不邪，此神主護某語。
T21n1331_p0500a22║「神名具梨揵陀離，字施願普，此神主護某笑。
T21n1331_p0500a23║「神名跪離那波羅，字快善意，此神主護某戲。
T21n1331_p0500a24║「神名末梨遊沙梨，字頭高明，此神主護某樂。」
T21n1331_p0500a25║佛語阿難：「是須彌頂上三十六神王名字，如
T21n1331_p0500a26║是有七萬鬼神以為眷屬，當作擁護，令修陀
T21n1331_p0500a27║利比丘尼及未來末世中諸比丘尼等，若為
T21n1331_p0500a28║邪鬼神所惱亂者不令得便，所到安寧不為
T21n1331_p0500a29║邪惡所中。設有嬈者，心當存呼灌頂章句三
T21n1331_p0500b01║十六神王，應念即至導從左右，為諸比丘尼
T21n1331_p0500b02║現威神力，攘諸魅魔使不得便，辟除兇惡消
T21n1331_p0500b03║滅不善令得吉祥。」佛復告賢者阿難：「大海之
T21n1331_p0500b04║中龍宮居止有三七大神王之女，我昔得道，
T21n1331_p0500b05║與其眷屬來到我所稽首作禮，說如是言：『當
T21n1331_p0500b06║於佛滅度後五濁末世之中護佛弟子。』我已
T21n1331_p0500b07║面勅此諸神王，令當擁護修陀利及未來末
T21n1331_p0500b08║世諸比丘尼等，此諸神王亦不違本誓。若有
T21n1331_p0500b09║危厄禍害之日，常當淨心歸命三寶，然後呼
T21n1331_p0500b10║其名字，無不為護輒在左右。」阿難白佛言：「是
T21n1331_p0500b11║諸神王有如是利益，唯願速說灌頂章句善
T21n1331_p0500b12║神名字，為守護故，使諸比丘尼離諸恐懼，不
T21n1331_p0500b13║為邪妖之所惱近。」佛言：「阿難！是大神王女名
T21n1331_p0500b14║字如是：
T21n1331_p0500b15║「神王女藍婆惟藍波，字珠瓔珞（此神女為某辟除邪惡魍魎媚
T21n1331_p0500b16║鬼驅逐百千由旬，不令得住）。
T21n1331_p0500b17║「神王女鴛那多烏那陀，字摩尼寶（此神女除去鳥鳴野狐變怪因
T21n1331_p0500b18║衰嬈人者，不令住某舍屋之中）。
T21n1331_p0500b19║「神王女蘇貿迦羅闍，字好莊嚴（此神女主夢寤顛倒，見諸先亡傷毀
T21n1331_p0500b20║之鬼悉能消伏）。
T21n1331_p0500b21║「神王女摩奴羅摩遮，字嚴飾妙（此神女若遊出時異道聚會，飲食有毒
T21n1331_p0500b22║自然消化）。
T21n1331_p0500b23║「神王女劍浮耆梨惒，字寶連珠（此神女護諸怨家，若相見時起諸毒
T21n1331_p0500b24║惡，即便和解相向）。
T21n1331_p0500b25║「神王女惟舍羅遮迦，字流離光（此神女若嫉妬惡心相向者，
T21n1331_p0500b26║以帶持故不生貪心）。
T21n1331_p0500b27║「神王女攎樓迦攎樓，字身撤照（此神女若有債主求諸財寶，以
T21n1331_p0500c01║神護故便寬賖消息）。
T21n1331_p0500c02║「神王女迦羅博多尼，字華開敷（此神女某若為盜賊惡伴所引至縣
T21n1331_p0500c03║時即便解脫）。
T21n1331_p0500c04║「神王女澠迦陀羅遮，字香烟氣（此神女主治蜚尸客氣之鬼，復連鬼
T21n1331_p0500c05║神，即便磨滅不現）。
T21n1331_p0500c06║「神王女稜迦移陀羅那，字妙王頂（此神女若為龍象所害種
T21n1331_p0500c07║種恐畏，以其誦持自然消滅）。
T21n1331_p0500c08║「神王女劍蒱闍浮無耶，字遊戲樂（此神女護某苞腫眾衰頭痛寒
T21n1331_p0500c09║熱，即便不行嬈害）。
T21n1331_p0500c10║「神王女迦俱攎絺迦，字淨如梵（此神女護某不為山神樹神、星死善
T21n1331_p0500c11║死鬼神所嬈害）。
T21n1331_p0500c12║「神王女遮羅絺迦那，字音深妙（此神女護某至大小便利之時，不為
T21n1331_p0500c13║惡鬼神所觸嬈也）。
T21n1331_p0500c14║「神王女慢羅鳩梨陀，字信善法（此神女護某屋舍床席帳幔，不
T21n1331_p0500c15║使他餘鬼神留停宅中）。
T21n1331_p0500c16║「神王女臀頭梨架羅，字師子音（此神女守護人門戶宅舍，四方
T21n1331_p0500c17║八神之王勅令鎮護除去不祥）。
T21n1331_p0500c18║「神王女訶栗提羅伽，字樂音樂（此神女典領八十億神諸神之母，護
T21n1331_p0500c19║某使萬病除愈百事吉祥）。
T21n1331_p0500c20║「神王女薩遮摩陀利，字聲清徹（此神女護某不令他人厭禱增疾之
T21n1331_p0500c21║者，使厭禱不行害也）。
T21n1331_p0500c22║「神王女慢多羅阿佉尼，字欣樂快（此神女使五瘟疫毒，
T21n1331_p0500c23║若頭痛寒熱，某若呼名者即為作護）。
T21n1331_p0500c24║「神王女鳩蘭𦪣吒羅子，字結明誓（此神女主諸毒蛇蚖蝮若
T21n1331_p0500c25║嚙人者，存呼七遍毒即不行）。
T21n1331_p0501a01║「神王女抄多摩尼摸，字柔軟音（此神女護某，不令盜賊剝奪衣裳，呼
T21n1331_p0501a02║其名賊退散去）。
T21n1331_p0501a03║「神王女沙﨟波提敷，字心安詳（此神女護某牙齒若為蟲所嚙者，若
T21n1331_p0501a04║存呼其名七遍蟲即消滅）。」
T21n1331_p0501a05║佛告阿難：「我所說海中灌頂章句神王女，其
T21n1331_p0501a06║名字如是。此諸神王女與其眷屬五萬鬼神
T21n1331_p0501a07║遶海邊行，一日一夜周匝八萬四千由旬，以
T21n1331_p0501a08║血肉為食，今皆得道。末世比丘尼輩，現威
T21n1331_p0501a09║神力作大護助，辟除邪惡萬毒不行。」
T21n1331_p0501a10║佛語修陀利及未來諸比丘尼等：「若有能持
T21n1331_p0501a11║是灌頂章句，則離一切無數恐懼。若持此神
T21n1331_p0501a12║呪夢安覺歡，不畏縣官水火盜賊，怨家債主
T21n1331_p0501a13║自然避去。鬼神、羅剎、妖魅、魍魎、邪惡薜荔、厭
T21n1331_p0501a14║鎮之鬼、樹木精神、百蟲精神、畜生精魅、溪谷
T21n1331_p0501a15║精魅、門中內外鬼神、戶中內外鬼神、舍宅四
T21n1331_p0501a16║方井竈鬼神、洿池鬼神、廁溷中鬼神，若比
T21n1331_p0501a17║丘尼帶持經者，此諸惡鬼終不得便。若有厭
T21n1331_p0501a18║禱呪咀之者，其人帶持神呪經故，自然辟除
T21n1331_p0501a19║兩作和解，俱生慈心惡意悉滅，無復惱害諸
T21n1331_p0501a20║比丘尼。若在山中溪谷曠路，抄賊劫掠自然
T21n1331_p0501a21║不現，師子、虎狼、熊羆、蚖蛇，悉自縮藏不害
T21n1331_p0501a22║人也。何以故，此十二萬神王大神呪經至尊
T21n1331_p0501a23║至重，能為諸比丘尼作大利安。」
T21n1331_p0501a24║佛語修陀利及未來諸比丘尼等：「說此灌
T21n1331_p0501a25║頂無上章句，若後九百歲中，為諸邪惡魅鬼
T21n1331_p0501a26║嬈人因衰作害，或有惡魔吐種種雜毒之氣
T21n1331_p0501a27║以害汝等，復有鬼神吸汝五脈，又有鬼神噉
T21n1331_p0501a28║汝精髓，如是惡鬼噉人肉者不可稱數，我今
T21n1331_p0501a29║為汝略說少耳。」
T21n1331_p0501b01║佛告阿難：「若後末世諸比丘尼為惡鬼神所
T21n1331_p0501b02║嬈惱者，當洗浴身體著鮮潔之衣，當專心一
T21n1331_p0501b03║意讚詠此經，當以五色之綵作好幡蓋，香汁
T21n1331_p0501b04║泥地縱廣七尺，然十方燈散雜色華，燒眾名
T21n1331_p0501b05║香膠香婆香安息香等，禮拜十方，七日七夜，
T21n1331_p0501b06║長齋菜食、不噉五辛，審諦莫疑，是諸惡魔聞
T21n1331_p0501b07║見此經神呪力故，即馳散而去遠百千由旬
T21n1331_p0501b08║不能為害，消滅不善吉祥感應。」
T21n1331_p0501b09║於是以後修陀利及未來諸比丘尼等，悉共
T21n1331_p0501b10║讀誦書持是典，而供養之；中有闇鈍比丘尼
T21n1331_p0501b11║輩，不能讀誦者但書持是典，以好繒綵作囊
T21n1331_p0501b12║盛之。若欲行來出入之時，輒著衣前所往來
T21n1331_p0501b13║處獲善吉安。若有惡魔自然消亡無敢當者。
T21n1331_p0501b14║「此大神典至尊至妙極有威神，若後末世書
T21n1331_p0501b15║持此典佩帶在身，遊行十方無所復畏。以是
T21n1331_p0501b16║因緣出此神呪，令人讀誦受持供養而帶佩
T21n1331_p0501b17║之。」佛說是語時，天帝釋如人屈申臂頃，從天
T21n1331_p0501b18║來下往到佛所，稽首作禮長跪叉手，白佛言：
T21n1331_p0501b19║「天尊！然諸佛至真德過須彌，智超江海慧踰
T21n1331_p0501b20║虛空，獨步三界無能及者，十方一切莫不蒙
T21n1331_p0501b21║度。」天帝釋說此讚歎時，虛空中雨天香華以
T21n1331_p0501b22║散佛上，諸天歡喜鬼神亦然。佛說經竟。阿難
T21n1331_p0501b23║從坐而起，長跪叉手，白佛言：「演說此經當何
T21n1331_p0501b24║名之？」佛言阿難及諸四輩：「我說此經名『十二
T21n1331_p0501b25║萬鬼神之王灌頂章句』，汝善持之。於吾滅後，
T21n1331_p0501b26║若有清信諸比丘尼歸命求者，應當授與。」佛
T21n1331_p0501b27║說經已。阿難叉手，白佛言：「設有諸比丘尼
T21n1331_p0501b28║若欲受者，云何授與？」佛言：「當如大比丘受七
T21n1331_p0501b29║萬二千神王灌頂大法，無有異也。」佛說是已，
T21n1331_p0501c01║四輩弟子天龍八部莫不歡喜作禮奉行。
T21n1331_p0501c02║灌頂經卷第二