T21n1339_p0646c01║
T21n1339_p0646c02║大方等陀羅尼經初分餘卷第二
T21n1339_p0646c03║
T21n1339_p0646c04║北涼沙門法眾於高昌郡譯
T21n1339_p0646c05║「善男子！汝若未了此事，當更為汝略說往昔
T21n1339_p0646c06║因緣本事。善男子！爾時上首重告恒伽言：『過
T21n1339_p0646c07║去有佛號栴檀華至真等正覺，國名栴壇香，
T21n1339_p0646c08║彼佛於中成等正覺。國王名寶栴檀，其王有
T21n1339_p0646c09║弟名曰林果。爾時大王有九百九十九子，是
T21n1339_p0646c10║諸王子治世暴惡不順律行。其王大吉，常以
T21n1339_p0646c11║諸善順化眾生，得究竟樂。
T21n1339_p0646c12║「『爾時大王及弟林果即坐思惟：「曾從九十二
T21n1339_p0646c13║億恒河沙諸佛受此妙戒。今我復應持此妙
T21n1339_p0646c14║戒，攝我諸子使得正見。」作是念時，十方無量
T21n1339_p0646c15║億千那由他恒河沙等諸佛，異口同音而讚
T21n1339_p0646c16║大王：「善哉善哉！大王及弟林果，乃能受持如
T21n1339_p0646c17║是妙戒欲攝諸子。」爾時大王及弟林果聞諸
T21n1339_p0646c18║佛聲，即從座起，頂禮佛足，却住一面，即召諸
T21n1339_p0646c19║子。爾時諸子往到父所，見諸佛已，各禮佛足，
T21n1339_p0646c20║却住一面，即白父言：「欲何所勅？」爾時大王與
T21n1339_p0646c21║弟林果告諸子言：「汝等知不？我有妙戒，曾從
T21n1339_p0646c22║無量億千那由他諸佛受是妙戒。汝等今能
T21n1339_p0646c23║受此戒不？」爾時諸子歡喜踊躍，頂禮父足，叉
T21n1339_p0646c24║手合掌，瞻仰父目而報父言：「唯然。慈父！我等
T21n1339_p0646c25║能受如是妙戒。」爾時大王及弟林果現其神
T21n1339_p0646c26║力，令諸子等得見十方無量億千那由他恒
T21n1339_p0646c27║河沙等諸佛住在虛空。爾時諸子各禮佛足，
T21n1339_p0646c28║求受妙戒。爾時諸佛默然許之。是時諸子如
T21n1339_p0646c29║是第二、第三請已，爾時諸子各自燒身，經八
T21n1339_p0647a01║萬四千劫供養諸佛已，復從地起，瞻仰諸佛
T21n1339_p0647a02║求受妙戒。爾時諸佛即授諸王子如上妙戒。』
T21n1339_p0647a03║善男子！爾時上首告恒伽言：『欲知爾時諸王
T21n1339_p0647a04║子最上首者，今則我是。欲知諸王子中第二
T21n1339_p0647a05║者，豈異人乎？今則汝是也。』善男子！爾時上首
T21n1339_p0647a06║說此法時，虛空中有九十二億諸天得住無
T21n1339_p0647a07║生法忍。
T21n1339_p0647a08║「復次善男子！爾時上首廣為恒伽演說如是
T21n1339_p0647a09║大利益法，爾時恒伽歡喜踊躍受是妙戒。善
T21n1339_p0647a10║男子！如是等人是汝往昔善知識也，是故我
T21n1339_p0647a11║今當為汝說。善男子！爾時上首者，今則華聚
T21n1339_p0647a12║菩薩是。欲知爾時恒伽者，豈異人乎？則汝身
T21n1339_p0647a13║是。爾時寶栴檀王者，今東方寶王佛是。欲
T21n1339_p0647a14║知爾時林果者，今則我身是。欲知爾時諸子
T21n1339_p0647a15║者，今賢劫千佛是。爾時九十二億諸天者，豈
T21n1339_p0647a16║異人乎？今此九十二億諸魔王是。善男子！如
T21n1339_p0647a17║是諸魔王，欲令汝憶本所修行善業力故，又
T21n1339_p0647a18║欲令我說往昔因緣故，故來蔽汝。又欲令我
T21n1339_p0647a19║說大方等陀羅尼經，救攝當來苦惱眾生故，
T21n1339_p0647a20║以是因緣故來嬈汝。」爾時五百大弟子、菩薩
T21n1339_p0647a21║摩訶薩眾、優婆塞、優婆夷、居士、居士子、天人、
T21n1339_p0647a22║魔王、婆蓃大士及以夜叉，如是大眾歡喜踊
T21n1339_p0647a23║躍頂戴奉行。
T21n1339_p0647a24║爾時佛告阿難：「汝聞諸佛實法不？」「唯然。世尊！
T21n1339_p0647a25║今日乃聞如是章句甚深法藏，甚為希有，能
T21n1339_p0647a26║令一切地獄、餓鬼、諸天人等一切眾生無不
T21n1339_p0647a27║解脫，能滅一切諸罪業報。」爾時佛告阿難：「善
T21n1339_p0647a28║男子！快說是語。如汝所言，真實不虛。若我在
T21n1339_p0647a29║世、若去世後，此經在閻浮提，猶如日光照明
T21n1339_p0647b01║世間，眾生遭恩得見四方。又如諸山，須彌最
T21n1339_p0647b02║高，若居其頂，即皆得見四方之事。此陀羅尼
T21n1339_p0647b03║經亦復如是，諸法中高，見諸法相。又如大海
T21n1339_p0647b04║而無邊底。此陀羅尼經亦復如是而無邊底，
T21n1339_p0647b05║所得功德亦無邊底。善男子！吾以如是無邊
T21n1339_p0647b06║法藏付囑於汝，汝可護念修行受持。」爾時阿
T21n1339_p0647b07║難白佛言：「世尊！若如是者，我不堪任修行受
T21n1339_p0647b08║持如是經典。何以故？此法甚深無邊際故，此
T21n1339_p0647b09║經最高如須彌故，非是聲聞之所能持。何以
T21n1339_p0647b10║故？難得邊際故，非我所知故。以是因緣，我不
T21n1339_p0647b11║堪任受持修行如是經典。」
T21n1339_p0647b12║爾時佛告阿難：「於汝意云何？假使有天名曰
T21n1339_p0647b13║矜伽，居非想非非想上，身長一由旬、若二由
T21n1339_p0647b14║旬、至於九十由旬、若八百由旬。如是等天而
T21n1339_p0647b15║無一善，唯有諸惡圍遶此身。若以頭髮爪皮
T21n1339_p0647b16║毛孔一一出火，能燒一切。善男子！此天假使
T21n1339_p0647b17║下閻浮提，若到山谷叢林、若到泉源河池之
T21n1339_p0647b18║處、城邑聚落，是天惡力身中出火，能燒一切
T21n1339_p0647b19║三千大千世界。善男子！假使當有如是等事，
T21n1339_p0647b20║寧可畏不？」阿難白言：「甚可畏也。世尊！假使有
T21n1339_p0647b21║如是苦，當云何滅耶？」「善男子！汝今若畏如是
T21n1339_p0647b22║苦者，汝當修行受持讀誦大方等陀羅尼經。
T21n1339_p0647b23║假使當有如是諸火，變成種種七寶蓮華。善
T21n1339_p0647b24║男子！以是因緣，當知此經有大威神功德之
T21n1339_p0647b25║力，能滅如是無量惡咎。復次善男子！且置此
T21n1339_p0647b26║事。若有一象一身十頭，頭有二牙、身有四足。
T21n1339_p0647b27║如是等象世間暴惡，日日食時而不擇處，於
T21n1339_p0647b28║其日日食中有四生眾生，如是惡象悉皆食
T21n1339_p0647b29║噉。其中眾生若有覺者，跳騰突走而求得
T21n1339_p0647c01║脫。若當不覺此惡象者，必為所食。善男子！如
T21n1339_p0647c02║是等象寧可畏不？」阿難白佛言：「可畏。世尊！若
T21n1339_p0647c03║有眾生能壞如是惡象心不？」佛言：「有。」阿難言：
T21n1339_p0647c04║「何人是也？」「善男子！若有修行此陀羅尼者，即
T21n1339_p0647c05║其人也。若有受持讀誦，即是其人。
T21n1339_p0647c06║「復次善男子！假使有蛇受性甚惡，此蛇所至
T21n1339_p0647c07║到處，若值眾人一切有命之屬，若聞其臭亦
T21n1339_p0647c08║能害命，若見其形亦能害命。若到泉源叢林
T21n1339_p0647c09║浴池諸產氣處，能悉枯涸。若眾生類，若聞此
T21n1339_p0647c10║名，口啞不言。善男子！如是等事寧可畏不？」阿
T21n1339_p0647c11║難白言：「可畏。世尊！頗有四生眾生能滅如是
T21n1339_p0647c12║等苦不？」佛告阿難：「善男子！有。」阿難白言：「何人
T21n1339_p0647c13║是也？」佛告阿難：「若有善男子善女人，修行受
T21n1339_p0647c14║持讀誦此陀羅尼者，即其人也。
T21n1339_p0647c15║「復次善男子！若復有龍居在世間，此龍受性
T21n1339_p0647c16║極大暴惡，若見人類若畜生類及以樹木五
T21n1339_p0647c17║穀叢林濕生卵生等，如上惡龍若見如是，一
T21n1339_p0647c18║一諸事橫生瞋恚，又能吐火亦能吐水。頗有
T21n1339_p0647c19║人能滅是上諸惡不？善男子！若國邑聚落中，
T21n1339_p0647c20║但有一人已曾受持讀誦修行陀羅尼典，如
T21n1339_p0647c21║上諸事悉皆消滅，無量眾生遭此人恩而得
T21n1339_p0647c22║安隱。善男子！以是因緣，當知此經有無量威
T21n1339_p0647c23║神功德之力。以是因緣，我今語汝受持此經
T21n1339_p0647c24║我去世後，此經若在閻浮提內，即是眾生大
T21n1339_p0647c25║珍寶也。若能修行受持讀誦，當知是人全用
T21n1339_p0647c26║寶者。若復有人但能讀誦，當知是人得中分
T21n1339_p0647c27║寶。若以種種塗香末香花繒幡蓋而供養者，
T21n1339_p0647c28║當知是人得下分寶。
T21n1339_p0647c29║「善男子！吾今為汝說下分寶因緣之相。善男
T21n1339_p0648a01║子！若有一人神通無礙，如文殊師利亦喻於
T21n1339_p0648a02║我，辯才無礙喻我二人，於一劫中常以辯
T21n1339_p0648a03║才能為無量無邊眾生說法，令住一生補處
T21n1339_p0648a04║菩薩摩訶薩，復盡神通以種種衣服臥具飲
T21n1339_p0648a05║食湯藥供養是諸菩薩。是人福報寧為多不？」
T21n1339_p0648a06║阿難白言：「甚多。世尊！」「善男子！若復有人，以塗
T21n1339_p0648a07║香、末香、華、繒、旛、蓋以用供養此經典中一四
T21n1339_p0648a08║句偈，又若供養讀誦之者，此人功德復過於
T21n1339_p0648a09║我二人所作，何況盡形修行受持讀誦者耶！
T21n1339_p0648a10║此人功德不可稱計，若算師、若算師弟子，算
T21n1339_p0648a11║數盡計百千萬分不能知一。善男子！且置此
T21n1339_p0648a12║事。假使有諸菩薩一生當得作佛，若百千萬
T21n1339_p0648a13║億恒河沙數是諸菩薩，盡神通力又盡辯才，
T21n1339_p0648a14║若一劫乃至百千萬劫同入禪定。如是無量
T21n1339_p0648a15║菩薩，欲思惟修行受持讀誦此大方等陀羅
T21n1339_p0648a16║尼者，百千萬分不及其一。
T21n1339_p0648a17║「善男子！當知是經有大威神功德之力。又是
T21n1339_p0648a18║國中之大寶藏，一切眾生之所歸向。以是因
T21n1339_p0648a19║緣，吾今語汝受持此經，在閻浮提廣宣流布
T21n1339_p0648a20║為眾生說，令諸眾生得究竟樂。」爾時阿難及
T21n1339_p0648a21║五百大弟子、無量大眾即從座起，偏袒右肩，
T21n1339_p0648a22║右膝著地，頂禮佛足，歡喜奉行。
T21n1339_p0648a23║大方等陀羅尼經授記分第二
T21n1339_p0648a24║爾時雷音即從座起，偏袒右肩，合掌向佛而
T21n1339_p0648a25║作是言：「善哉世尊！巧說行業因緣，往昔所作
T21n1339_p0648a26║今已說竟。以此大方等陀羅尼經，付囑阿難
T21n1339_p0648a27║流布於後，無量眾生當於此經獲大善利。快
T21n1339_p0648a28║哉世尊！大慈悲主。」佛告雷音：「善男子！如汝所
T21n1339_p0648a29║言，吾所應說今已說竟。諸未說者，吾今當說，
T21n1339_p0648b01║真汝所宜。善男子！汝於賢劫當得作佛，名雷
T21n1339_p0648b02║音寶王如來、應供、正遍知、明行足、善逝、世間解、
T21n1339_p0648b03║無上士、調御丈夫、天人師、佛、世尊。國名普威，
T21n1339_p0648b04║清淨無比，純諸菩薩而集其中。是諸菩薩辯
T21n1339_p0648b05║才無礙，神通無量，了達方便。一一菩薩有大
T21n1339_p0648b06║光明，能照八十萬億恒河沙剎土，覩斯光者
T21n1339_p0648b07║即得總持。神通無量，如諸菩薩而無異也。彼
T21n1339_p0648b08║國所有莊嚴之事，世間無比。比丘！汝於此
T21n1339_p0648b09║界而得作佛，壽六百二十萬歲，正法、像法亦
T21n1339_p0648b10║復如是。」爾時聲聞五百大弟子眾，即從座起，
T21n1339_p0648b11║正服，頂禮佛足，却住一面，同聲讚言：
T21n1339_p0648b12║「世尊智慧如虛空，悉知眾生去來相，
T21n1339_p0648b13║十方一切皆見聞，我當稽首眾寶王。」
T21n1339_p0648b14║爾時佛告五百大弟子眾：「汝等亦當各各作
T21n1339_p0648b15║佛，俱同一號，號寶月王如來、無所著、至真、等
T21n1339_p0648b16║正覺。」爾時佛授五百大弟子記時，十方三千
T21n1339_p0648b17║大千世界所有枯竭泉源池水、諸樹木等悉
T21n1339_p0648b18║皆還生。爾時三千大千世界六種震動，諸梵
T21n1339_p0648b19║天王及諸帝釋，見此相已各共思量：「有何因
T21n1339_p0648b20║緣現此瑞應？為大德天生？為授諸菩薩摩訶
T21n1339_p0648b21║薩阿耨多羅三藐三菩提記耶？」爾時所有一
T21n1339_p0648b22║切諸天，即往娑婆世界，往見釋迦牟尼佛已
T21n1339_p0648b23║授諸聲聞大弟子記，即時頭面禮世尊足，禮
T21n1339_p0648b24║已却住一面，同聲讚言：
T21n1339_p0648b25║「世尊智慧甚深妙，能潤一切諸敗種，
T21n1339_p0648b26║猶如蓮花真妙色，不著世間如虛空。」
T21n1339_p0648b27║爾時諸天說偈讚已，佛告諸天子：「汝等不久
T21n1339_p0648b28║亦當得阿耨多羅三藐三菩提成一切智。」是
T21n1339_p0648b29║時佛告東方天子：「汝今諦聽，當為汝說成佛
T21n1339_p0648c01║因緣。東方有世界名曰離垢，汝於此界當得
T21n1339_p0648c02║阿耨多羅三藐三菩提成一切智。」佛告南方
T21n1339_p0648c03║天子：「有世界名曰染色，汝於此界當得阿耨
T21n1339_p0648c04║多羅三藐三菩提成一切智。」佛告西方天子：
T21n1339_p0648c05║「有世界名曰妙色，汝於此界當得阿耨多羅
T21n1339_p0648c06║三藐三菩提成一切智。」佛告北方天子：「有世
T21n1339_p0648c07║界名曰眾難，汝於此界當得阿耨多羅三藐
T21n1339_p0648c08║三菩提成一切智。」天子白佛言：「世界何故名
T21n1339_p0648c09║曰眾難？」佛言：「彼界昔來未有佛故，故名眾
T21n1339_p0648c10║難。」佛告下方天子：「有世界名曰眾聲，汝於此
T21n1339_p0648c11║界當得阿耨多羅三藐三菩提成一切智。」佛
T21n1339_p0648c12║告上方天子：「有世界名曰眾妙，汝於此界當
T21n1339_p0648c13║得阿耨多羅三藐三菩提成一切智。」佛告十
T21n1339_p0648c14║方世界一切諸天子：「汝等亦當各各作佛。」
T21n1339_p0648c15║爾時世尊授諸天子記時，放大光明普照十
T21n1339_p0648c16║方界大小鐵圍山。爾時大小鐵圍山間所有
T21n1339_p0648c17║餓鬼、阿脩羅等無量億千，見此光明，一一光
T21n1339_p0648c18║頭各有化佛。時諸化佛呼諸餓鬼：「汝等苦人
T21n1339_p0648c19║可往閻浮提，可服良藥。」是時餓鬼遙見釋迦
T21n1339_p0648c20║牟尼佛坐師子座，授諸天人阿耨多羅三藐
T21n1339_p0648c21║三菩提記。爾時眾中有一阿脩羅，即上高山
T21n1339_p0648c22║呼諸餓鬼：「汝等苦人可往閻浮提，得聞諸佛
T21n1339_p0648c23║甘露法味。」爾時諸鬼即從此人往閻浮提，見
T21n1339_p0648c24║釋迦牟尼佛與無量大眾前後圍遶而為說
T21n1339_p0648c25║法。爾時阿脩羅見諸大眾同曜金色，悉有三
T21n1339_p0648c26║十二相八十種好。是時阿脩羅而自念言：「何
T21n1339_p0648c27║者是佛？」爾時世尊知其心念，踊在虛空高七
T21n1339_p0648c28║多羅樹，坐寶蓮華。時阿脩羅以偈讚佛：
T21n1339_p0648c29║「世尊面目如月王，能破一切諸黑闇，
T21n1339_p0649a01║今復拔濟於我等，我等歸命天中尊。」
T21n1339_p0649a02║爾時世尊告諸餓鬼：「汝等在此凡經幾載？」
T21n1339_p0649a03║時阿脩羅而白佛言：「我等遙聞九十二億諸
T21n1339_p0649a04║佛已過，今日乃得值天中王。」爾時世尊為諸
T21n1339_p0649a05║餓鬼說十二因緣，為阿脩羅說六波羅蜜。說
T21n1339_p0649a06║此法時，阿脩羅等發阿耨多羅三藐三菩提
T21n1339_p0649a07║心，時諸餓鬼即時脫身求索出家。爾時世尊
T21n1339_p0649a08║告：「善男子！能於我法求索出家。」時諸善男子
T21n1339_p0649a09║即成沙門，戒行具足。爾時世尊為諸比丘說
T21n1339_p0649a10║摩訶袒持陀羅尼章句，時諸比丘得阿羅漢，
T21n1339_p0649a11║三明六通具八解脫。爾時舍利弗白佛言：「世
T21n1339_p0649a12║尊！此經如是神力無量，能使一切天人、阿脩羅、
T21n1339_p0649a13║地獄餓鬼集至道場。經力如是，能救一切。受
T21n1339_p0649a14║持經人，功德云何？」爾時佛告舍利弗：「吾向語
T21n1339_p0649a15║汝，何用問為？」爾時舍利弗白佛言：「世尊！受持
T21n1339_p0649a16║此經者，當以何供而供養之？」佛告舍利弗：「若
T21n1339_p0649a17║有一人持頭目身體、妻子婦兒、象馬七珍以供
T21n1339_p0649a18║養我，不如有人能一禮拜此經卷者。若復有
T21n1339_p0649a19║人持四天下，以積珍寶至于梵天以供於我，
T21n1339_p0649a20║不如有人與彼受持經者一食充軀。若復有
T21n1339_p0649a21║人於三千大千世界，積於珍寶至於倒立
T21n1339_p0649a22║世界以供於我，不如有人持此章句一日一
T21n1339_p0649a23║夜，何況盡形壽受持如是章句功德無量。若
T21n1339_p0649a24║復有人積於珍寶，遍至十方微塵等世界，上
T21n1339_p0649a25║至竪立世界盡供於我，不如有人持一四句
T21n1339_p0649a26║偈轉教他人，功德無量無邊。」
T21n1339_p0649a27║佛告舍利弗：「一切聲聞辟支佛等，上至十住
T21n1339_p0649a28║菩薩，算數譬喻不能知彼受持經者少分功
T21n1339_p0649a29║德。」爾時佛告阿難：「汝聞如是功德聚不？」「唯然。
T21n1339_p0649b01║世尊！我向已聞。」「且置此事。吾今當更語汝。阿
T21n1339_p0649b02║難！汝今諦聽，當為汝說此經功德。於汝意云
T21n1339_p0649b03║何？一切十方所有蠅虻之類，若有一人解種
T21n1339_p0649b04║種語，如是諸眾生而以化之，上至禽獸諸眾
T21n1339_p0649b05║生類令得人身，復能令其信於三世。是人功
T21n1339_p0649b06║德寧為多不？」阿難白佛：「甚多。世尊！」「阿難！若復
T21n1339_p0649b07║有人書持此經一四句偈，此人功德復過於
T21n1339_p0649b08║上百千萬分，乃至算數譬喻不能到邊。阿難！
T21n1339_p0649b09║且置此事。若復有人於此經中聞於一偈，不
T21n1339_p0649b10║驚不怖不生誹謗，此人功德復過於上二分
T21n1339_p0649b11║所作，亦以算數譬喻所不到邊。阿難！且置此
T21n1339_p0649b12║事。若復有人聞經歡喜，若自書寫若使人書
T21n1339_p0649b13║寫，若見他寫若聞他寫心生歡喜，此人功德
T21n1339_p0649b14║復過於上三分所作。阿難！且置此事。若復有
T21n1339_p0649b15║人辯才無礙，如文殊師利法王之子，化於一
T21n1339_p0649b16║佛世界眾生，令其出家，悉皆獲得四沙門果。
T21n1339_p0649b17║復更有人如文殊師利，復化百六十世界眾
T21n1339_p0649b18║生，或出家者、或得阿羅漢者、或得辟支佛者、
T21n1339_p0649b19║或發阿耨多羅三藐三菩提心者。於汝意云
T21n1339_p0649b20║何？是二人功德寧為多不？」阿難白佛：「甚多。世
T21n1339_p0649b21║尊！不可稱計，不可度量。」「阿難！若有一人得聞
T21n1339_p0649b22║此經歡喜踊躍，至於道場修行七日，此人功
T21n1339_p0649b23║德復過於上一切所作，一切波旬所不能伏。」
T21n1339_p0649b24║阿難白佛言：「我與大眾歡喜奉行。」
T21n1339_p0649b25║爾時文殊師利法王之子菩薩摩訶薩，在大
T21n1339_p0649b26║眾中作是念言：「釋迦如來與無量大眾前後
T21n1339_p0649b27║圍遶說此大方等陀羅尼經。我今不知是義
T21n1339_p0649b28║所趣，今當請問。所以者何？天中尊王唯有如
T21n1339_p0649b29║來，乃能為我解說是義。」作是念已即從座起，
T21n1339_p0649c01║偏袒右肩，右膝著地，恭敬合掌目不暫捨，白
T21n1339_p0649c02║佛言：「世尊！如前所說。昔於王舍大城授諸聲
T21n1339_p0649c03║聞記，今復於舍衛國祇陀林中復授聲聞記，
T21n1339_p0649c04║昔於波羅𭡠授諸聲聞大弟子記。世尊！我今
T21n1339_p0649c05║少有疑惑，欲請問如來，唯佛聽許。」
T21n1339_p0649c06║爾時舍利弗問文殊師利法王子言：「世尊弘
T21n1339_p0649c07║慈無量，授我等聲聞大弟子記已，不久當得
T21n1339_p0649c08║阿耨多羅三藐三菩提成一切智，各於世界
T21n1339_p0649c09║如今世尊，攝諸眾生常在道場。世尊不虛所
T21n1339_p0649c10║言真實，故能第二第三授我等聲聞大弟子
T21n1339_p0649c11║記。我等必當如釋迦牟尼如來，決定不虛，無
T21n1339_p0649c12║有疑也。文殊師利！於汝意云何？我等當得阿
T21n1339_p0649c13║耨多羅三藐三菩提不？」文殊師利語舍利弗：
T21n1339_p0649c14║「於汝意云何？猶如枯樹更生枝不？猶如山水
T21n1339_p0649c15║還本處不？猶如析石更還合不？如燋穀種
T21n1339_p0649c16║更生芽不？如沸蘇中可種子不？如是諸事
T21n1339_p0649c17║為可得不？」舍利弗言：「不也。文殊師利！如上諸
T21n1339_p0649c18║事實不可得。」文殊師利言：「不可得者，汝云何
T21n1339_p0649c19║問？」「我等當得阿耨多羅三藐三菩提記，心生
T21n1339_p0649c20║歡喜。是受記法，無有形段、無有言語、無有
T21n1339_p0649c21║去來、無有喜悅、無有得相，乃無言語無有妄
T21n1339_p0649c22║想分別諸法授於記法。應作如是相，然後
T21n1339_p0649c23║得如性。夫授記法，如虛空無色，亦如虛空無
T21n1339_p0649c24║形，如浮雲無實，如風無體空，以聞聲不見
T21n1339_p0649c25║其形，如水聚沫無有實處，如野馬、焰、乾闥婆
T21n1339_p0649c26║城。當知如是諸法，無有如是處。夫菩薩摩訶
T21n1339_p0649c27║薩授記法，應如是觀諸法相。若能如是觀者，
T21n1339_p0649c28║乃名受阿耨多羅三藐三菩提記。」
T21n1339_p0649c29║舍利弗問文殊師利言：「若一切法性空者，如
T21n1339_p0650a01║來以何法授我等阿耨多羅三藐三菩提記
T21n1339_p0650a02║也？」文殊師利答舍利弗言：「如來以如如性授
T21n1339_p0650a03║汝等記。」舍利弗言：「如文殊師利所說中無有
T21n1339_p0650a04║如性。汝今語我『如來以如如性授汝等記。』」文
T21n1339_p0650a05║殊師利答舍利弗言：「如來授記，不即是如、不
T21n1339_p0650a06║離是如。」舍利弗言：「如上所記無有形段，而
T21n1339_p0650a07║今此法有形段無？」文殊師利言：「不有不無，不
T21n1339_p0650a08║離一不離二，不離色不即是色。」舍利弗言：「且
T21n1339_p0650a09║置此事。我近問汝文殊師利，如來三十二相
T21n1339_p0650a10║有形段無？」文殊師利言：「不即形段、不離
T21n1339_p0650a11║形段，是三十二相。」舍利弗言：「如來授我等三
T21n1339_p0650a12║菩提記，寧虛妄乎？」文殊師利言：「不即是虛妄、
T21n1339_p0650a13║不離是虛妄。」舍利弗言：「當云何求？」文殊師利
T21n1339_p0650a14║言：「如如性中求。」舍利弗言：「此如如性當於何
T21n1339_p0650a15║求？」文殊師利言：「於如來真諦中求。」舍利弗言：
T21n1339_p0650a16║「如來真諦當於何求？」文殊師利言：「於如如性
T21n1339_p0650a17║中求。」舍利弗言：「即是如乎？不即如乎？」文殊師
T21n1339_p0650a18║利言：「不即不離，即是如性。」舍利弗言：「即是如
T21n1339_p0650a19║乎？不即如乎？」文殊師利言：「即亦是如，不即亦
T21n1339_p0650a20║如。不即不離是名如性。」爾時舍利弗不識是
T21n1339_p0650a21║何言，不知以何答，默而還去詣本坐處。
T21n1339_p0650a22║爾時佛告文殊師利法王子言：「善哉善哉！佛
T21n1339_p0650a23║子！快說是語如授記法。夫授記者，應如是觀
T21n1339_p0650a24║是法性，然名授記。」時舍利弗在於佛前而自
T21n1339_p0650a25║歎說，捨於聲聞辟支佛心還至本業。佛告舍
T21n1339_p0650a26║利弗：「善哉善哉！善男子！乃能除捨聲聞辟支
T21n1339_p0650a27║佛心還至本業，而不取著諸法性相。不久當
T21n1339_p0650a28║得阿耨多羅三藐三菩提。」說此法時，無量億
T21n1339_p0650a29║千那由他人皆發阿耨多羅三藐三菩提心。
T21n1339_p0650b01║爾時五百大弟子即從座起，頭面禮足而白
T21n1339_p0650b02║佛言：「世尊！如佛所說，行此法時當有波旬來
T21n1339_p0650b03║壞是人善根因緣。云何而知？」爾時佛告五百
T21n1339_p0650b04║大弟子眾：「此魔來時凡有四十萬億，來至人
T21n1339_p0650b05║所發大惡聲，梁棟搖動放大惡風，或時放火、
T21n1339_p0650b06║或時放水、欲殺其人，或時夢中立其人前校
T21n1339_p0650b07║拔其舌，或時吐火以噴人面，或時擎山欲壓
T21n1339_p0650b08║其人。此人應答：『汝來甚善。』作是語時，應默心
T21n1339_p0650b09║中誦摩訶袒持陀羅尼章句，復應稱言南無
T21n1339_p0650b10║釋迦牟尼佛、南無文殊師利法王子、虛空藏
T21n1339_p0650b11║法王子、觀世音法王子、毘沙門法王子、虛空
T21n1339_p0650b12║法王子、破闇法王子、普聞法王子、妙形法王
T21n1339_p0650b13║子、大空法王子、真如法王子。如是菩薩摩訶
T21n1339_p0650b14║薩，應念其名。如是諸王必往其所擁護是人，
T21n1339_p0650b15║令此人等身得安樂無諸苦惱。是諸比丘若
T21n1339_p0650b16║值諸難，應如是念諸王名字。」
T21n1339_p0650b17║爾時阿難白佛言：「世尊！行者如是為諸波旬
T21n1339_p0650b18║如是恐怖，諸王大慈能救彼人，當以何供供
T21n1339_p0650b19║養諸王？」爾時佛告阿難：「波旬去已，應作種種
T21n1339_p0650b20║香華、塗香、末香供養諸王，作種種香塗泥其
T21n1339_p0650b21║室內，綵畫畫之，異口同音讚諸法王。爾時觀
T21n1339_p0650b22║世音即入其室，若作道人，若作沙彌、式叉、沙
T21n1339_p0650b23║彌尼，若作優婆塞、若作乞士、若作餓狗來入
T21n1339_p0650b24║其室，若作僑客來入其室至於此宿，若作國
T21n1339_p0650b25║王王子來入其室，若作常見之人來入其室。」
T21n1339_p0650b26║爾時阿難白佛言：「世尊！行此法時，得眾多人
T21n1339_p0650b27║不？」佛告阿難：「十人已還。」爾時阿難白佛言：
T21n1339_p0650b28║「世尊！行此法時，得營作及語笑不？」佛告阿難：
T21n1339_p0650b29║「但得一心念摩訶袒持陀羅尼句，尚不容
T21n1339_p0650c01║語笑諸惡穢念，況得務也。」
T21n1339_p0650c02║佛告阿難：「若有善男子善女人修行此經者，
T21n1339_p0650c03║若眼見無量壽佛、釋迦牟尼佛、維衛佛、式佛、
T21n1339_p0650c04║隨葉佛、拘樓秦佛、拘那含牟尼佛、迦葉佛、過
T21n1339_p0650c05║去雷音王佛、祕法藏佛，是諸佛前至心懺悔，
T21n1339_p0650c06║當滅九十二億生死之罪，此人於三塗永無
T21n1339_p0650c07║有分，生死漏盡，即時得見現前諸佛。復更懺
T21n1339_p0650c08║悔，以種種香華幡蓋而供養之，塗香末香亦
T21n1339_p0650c09║用供養。如是供養已，即見十方妙樂世界。如
T21n1339_p0650c10║是見者，慎莫語言。若言見者，尚不得福，況出
T21n1339_p0650c11║生死？還墮三塗，經百千萬劫苦痛難處。此人
T21n1339_p0650c12║現身得白癩病，又狂聾癡啞，不知醎淡不別
T21n1339_p0650c13║好醜，欲求聰明反得愚癡。」阿難白佛言：「世
T21n1339_p0650c14║尊！此行人者，辭家出時當作何言？」佛告阿難：
T21n1339_p0650c15║「此人出時應如是語：『我欲修行陀羅尼典。父
T21n1339_p0650c16║母聽不？若言聽者，我當出去。』如是語已，心中
T21n1339_p0650c17║默自念言：『我亦欲捨婦兒家屬，修行陀羅尼
T21n1339_p0650c18║典。』趣向道場，應如比丘法修行淨行，具於三
T21n1339_p0650c19║衣、楊枝澡水、食器坐具，行者如是應畜。生於
T21n1339_p0650c20║道場如比丘法。又復亦應受於六重，如優婆
T21n1339_p0650c21║塞法捨惡律儀。又受食時莫視女色，但自念
T21n1339_p0650c22║言：『我心毒箭當云何拔？用視色為？我從無
T21n1339_p0650c23║始已來坐視女色，墮於三塗無有出期。』應作
T21n1339_p0650c24║是念。觀諸六塵亦應如是。我諸弟子不應著
T21n1339_p0650c25║此，如是諸賊喪人善功。阿難！吾今語汝。勅
T21n1339_p0650c26║我弟子，莫共六賊而作朋友，唐喪其功。」阿難
T21n1339_p0650c27║白佛言：「世尊！向者所說父母放者。若有父
T21n1339_p0650c28║母妻子不放，此人至於道場，當服何藥趣向
T21n1339_p0650c29║道場？」佛告阿難：「此人應父母前，燒種種香，長
T21n1339_p0651a01║跪合掌，應作是言：『我今欲至道場，哀愍聽許。』
T21n1339_p0651a02║亦應種種諫曉，亦應隨宜說法，亦應三請。若
T21n1339_p0651a03║不聽者，此人應於舍宅默自思惟誦此經典。」
T21n1339_p0651a04║阿難白佛：「當云何行？」佛告阿難：「此人行時當
T21n1339_p0651a05║淨其舍內，燒香供養。」阿難白佛：「此人行處，女
T21n1339_p0651a06║人得到不？」佛告阿難：「到無所苦。」阿難白佛言：
T21n1339_p0651a07║「復得捉此人衣不？」佛告阿難：「捉衣無苦。但語
T21n1339_p0651a08║我弟子勿著女色，當深繫心莫放逸也，如
T21n1339_p0651a09║坐道場人法。若能如是作淨行者，於七日中
T21n1339_p0651a10║觀世音菩薩現其人前而為說法。若於夢中
T21n1339_p0651a11║若寤寐時，現其人前道場無異。若如是者，應
T21n1339_p0651a12║一心憶念陀羅尼典。若以散亂心者，欲求人
T21n1339_p0651a13║天得地獄報，受苦萬端無有出期。假使得出，
T21n1339_p0651a14║為人奴婢，人所憎害衣食不供，常困飢渴無
T21n1339_p0651a15║所不思。今當至心，若不至心後悔無及。」
T21n1339_p0651a16║阿難白佛：「此人辭家出時，剃除髮不？」佛言：「不
T21n1339_p0651a17║也。」阿難白佛：「若不除者，云何語言具於三衣？」
T21n1339_p0651a18║佛告阿難：「言三衣者，一名單縫、二名俗服。」阿
T21n1339_p0651a19║難白佛言：「世尊向說一出家衣、二在家衣。若
T21n1339_p0651a20║在家者，用三種為？」佛告阿難：「一出家衣者，作
T21n1339_p0651a21║三世諸佛法式。一俗服者，欲令我弟子趣道
T21n1339_p0651a22║場時當著一服，常隨逐身寸尺不離。若離此衣，
T21n1339_p0651a23║即得障道罪。第三衣者，具於俗服，將至道場
T21n1339_p0651a24║常用坐起。其名如是，汝當受持。」阿難白佛言：
T21n1339_p0651a25║「若有善男子善女人，若有不受六重戒者，得
T21n1339_p0651a26║趣道場不？」佛告阿難：「隨意堪任至於道場。」阿
T21n1339_p0651a27║難白佛：「若有受者，盡形受耶？」佛告阿難：「亦如
T21n1339_p0651a28║上法，隨意堪任受諸戒律。」阿難白佛：「如向所
T21n1339_p0651a29║說，審為爾不？」爾時七佛即現其身，住阿難前，
T21n1339_p0651b01║語阿難言：「莫以聲聞小乘小智意，順諸眾生
T21n1339_p0651b02║起斷滅見。過去諸佛悉由此門成阿耨多羅
T21n1339_p0651b03║三藐三菩提。此法是一切諸法門，三世諸佛
T21n1339_p0651b04║悉由此門成阿耨多羅三藐三菩提。」諸佛說
T21n1339_p0651b05║已忽然不現。阿難自念：「向有七佛，今在何所？」
T21n1339_p0651b06║佛知其意，即時答言：「今在東方。阿難！以汝起
T21n1339_p0651b07║斷滅見，故來證汝。」阿難白佛：「審定能除而無
T21n1339_p0651b08║疑也。」佛告阿難：「如汝所言，必定無疑。」阿難白
T21n1339_p0651b09║佛：「如是同行者有無見等，有至心者乃能除
T21n1339_p0651b10║此無量諸罪。若不至心，當名何人？」佛告阿難：
T21n1339_p0651b11║「是人名為少分得者。」阿難白佛：「此人命終當
T21n1339_p0651b12║生何處？」佛告阿難：「隨意所生。」阿難白佛：「隨意
T21n1339_p0651b13║所生，為大方等陀羅尼力耶？為三界世尊
T21n1339_p0651b14║力耶？」佛告阿難：「非是我力，乃是摩訶袒持陀
T21n1339_p0651b15║羅尼威神之力，能致眾生到安樂國。」阿難白
T21n1339_p0651b16║佛言：「若謂爾者，我不堪任如是問答。」佛告
T21n1339_p0651b17║阿難：「若我在世、若去世後，其有誹謗此陀羅
T21n1339_p0651b18║尼者，汝今諦聽，善思念之，吾當為汝分別解
T21n1339_p0651b19║說謗經因緣。阿難！一切十方世界，破諸世界
T21n1339_p0651b20║末為微塵可知其數，無有能知此人罪報。若
T21n1339_p0651b21║比丘、比丘尼、優婆塞、優婆夷、諸修行佛法者，
T21n1339_p0651b22║入我法中欲求種種人天果報、欲求他方妙
T21n1339_p0651b23║樂世界，反得眾苦患。所以者何？坐謗方等陀
T21n1339_p0651b24║羅尼故。欲求種智反得愚報，欲求人天勝妙
T21n1339_p0651b25║快樂反墮地獄究竟苦報，欲求尊王反得下
T21n1339_p0651b26║賤，欲求聰明反得闇鈍，欲求天眼反得盲
T21n1339_p0651b27║報，欲求子息反得獨報，欲求身香潔反得大
T21n1339_p0651b28║臭弊惡之身，欲求端正三十二相反得三十
T21n1339_p0651b29║二醜而自莊嚴，欲求他方妙樂世界反得他
T21n1339_p0651c01║方極苦地獄，欲求大富反得貧報。阿難！以是
T21n1339_p0651c02║因緣，我重語，汝莫謗此經。我今略說如上罪
T21n1339_p0651c03║報。汝今諦聽，當為汝說，更有罪報。
T21n1339_p0651c04║「若有善男子善女人，不解如來所說方等義，
T21n1339_p0651c05║於此法中橫生誹謗，而以妄想分別諸法或
T21n1339_p0651c06║生重瞋，此人命終入於東方阿鼻地獄，經歷
T21n1339_p0651c07║受苦八萬四千劫，次第而受謗經罪報。從地
T21n1339_p0651c08║獄出已，復有八萬四千鬲子而以圍遶阿鼻
T21n1339_p0651c09║大地獄，爾時此人從地獄出入諸鬲子，亦經
T21n1339_p0651c10║八萬四千劫。一一鬲子復有十六鬲子而以
T21n1339_p0651c11║圍遶，亦復如是次第而入東南方、南方、西南
T21n1339_p0651c12║方、西方、西北方、北方、東北方如是諸地獄，一
T21n1339_p0651c13║一而增劫數，次第而受。上至諸佛、中至少分
T21n1339_p0651c14║足人、下至辟支佛及聲聞人，如是諸大士
T21n1339_p0651c15║力所不救。從此出已，當生世間，餓鬼、畜生、蟲
T21n1339_p0651c16║蟻蠅虱、水蟲科斗、魚鼈之屬無一不遍。假使
T21n1339_p0651c17║為人，疥癩癰疽、貧窮抵突常生下賤，眼目
T21n1339_p0651c18║𥆔瞎身體疱凸，諸根不具人所僫見。假
T21n1339_p0651c19║使來生豪族之處，語言吃啞促命不壽，人所
T21n1339_p0651c20║呵叱。說其形貌，過狀諸惡，人所僫見，常以呪
T21n1339_p0651c21║詛令其早死。或時生世五根不具。
T21n1339_p0651c22║「阿難！此人皆由先世誹謗方等諸經典故，
T21n1339_p0651c23║受業如是，雖得人身諸根不完。假使不遇善
T21n1339_p0651c24║知識者，如上所說次第還入是諸地獄。如是
T21n1339_p0651c25║地獄是其舍宅，如是醜報是其衣服。阿難！當
T21n1339_p0651c26║知是業不可以已近情妄想而作，令其精
T21n1339_p0651c27║神受諸苦報。是故阿難！我今語汝，無信人
T21n1339_p0651c28║中莫說此經。」
T21n1339_p0651c29║大方等陀羅尼經卷第二