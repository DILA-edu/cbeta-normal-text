T21n1363_p0882c03║
T21n1363_p0882c04║
T21n1363_p0882c05║No. 1363 [No. 1364]
T21n1363_p0882c06║勝幢臂印陀羅尼經
T21n1363_p0882c07║
T21n1363_p0882c08║唐三藏法師玄奘奉　詔譯
T21n1363_p0882c09║如是我聞：一時薄伽梵在雞羅山頂天仙神
T21n1363_p0882c10║宮，與大苾芻眾千二百五十人俱，及無量無
T21n1363_p0882c11║數菩薩摩訶薩，曼殊室利、跋陀波羅十六大
T21n1363_p0882c12║士而為上首，并諸天人、阿素洛等，大梵天王
T21n1363_p0882c13║而為上首，無量大眾前後圍繞。
T21n1363_p0882c14║爾時世尊住正念智，為諸大眾說微妙法。時
T21n1363_p0882c15║大梵王率諸天眾、阿素洛等頂禮佛足，合掌
T21n1363_p0882c16║恭敬住如來前，俱白佛言：「世尊在昔為欲利
T21n1363_p0882c17║樂諸有情故，求證無上正等菩提，悲願熏心
T21n1363_p0882c18║成等正覺，有大神力具大慈悲。何故現見諸
T21n1363_p0882c19║有情類墮在地獄、餓鬼、傍生，及人天中受諸
T21n1363_p0882c20║劇苦，不設善巧方便濟拔？惟願哀愍令脫
T21n1363_p0882c21║苦難。」時觀自在亦率無量持呪天仙，頂禮佛
T21n1363_p0882c22║足，合掌恭敬住如來前，俱白佛言：「唯願哀愍
T21n1363_p0882c23║諸有情故，開示善巧拔苦難法。」
T21n1363_p0882c24║爾時世尊告二大士及其眷屬：「汝等就座。吾
T21n1363_p0882c25║今愍念一切有情，略說善巧拔苦難法。汝應
T21n1363_p0882c26║諦聽，極善思惟。有大陀羅尼名勝幢臂印，若
T21n1363_p0882c27║常誦念，能滅五逆十惡等罪，終不更受諸惡趣
T21n1363_p0882c28║生及人天中所有極苦。恒受持者，現得財
T21n1363_p0882c29║位，於當來世生尊貴家，所欲現前受諸快樂，
T21n1363_p0883a01║常值諸佛，得宿命念乃至無上正等菩提。陀
T21n1363_p0883a02║羅尼曰：
T21n1363_p0883a03║「羯洛羯洛　抧利抧利　矩路矩路　薩洛薩
T21n1363_p0883a04║洛　徙利徙利　速路速路　薩縛佛陀婆
T21n1363_p0883a05║　盧抧諦　達洛達洛　薩縛達摩路迦目契
T21n1363_p0883a06║　折洛折洛　薩縛僧伽地瑟恥諦　跋洛跋洛
T21n1363_p0883a07║　頞泥迦佛　陀俱胝婆史諦　廁拏廁拏
T21n1363_p0883a08║　薩縛羯摩筏剌拏禰　莫摩薩縛薩埵難遮
T21n1363_p0883a09║　薩婆波耶尼　薩縛獨佉波捺耶　勃栗吒
T21n1363_p0883a10║勃栗吒　達栗吒達栗吒　捺吒捺吒　羯吒
T21n1363_p0883a11║羯吒　颯怖吒耶颯怖吒耶　薩婆筏剌拏波
T21n1363_p0883a12║耶突揭底尼　莎訶」
T21n1363_p0883a13║「善男子！此勝幢臂印陀羅尼，是殑伽沙等諸
T21n1363_p0883a14║佛共說。吾今愍念一切有情，因汝等請亦為
T21n1363_p0883a15║眾說。善男子！諸佛出世甚為難遇，善得人身
T21n1363_p0883a16║復難於是，聞此神呪更復為難。若有善男子
T21n1363_p0883a17║善女人能正受持尚為難得，何況書寫、精勤
T21n1363_p0883a18║誦念及勸他人令受持者。善男子！我念過去
T21n1363_p0883a19║曾於藥師琉璃光、勝觀等諸佛所聞此神呪，
T21n1363_p0883a20║受持讀誦、正為他說，由此證得無上菩提。是
T21n1363_p0883a21║故汝等應隨勤學，勸諸有情受持讀誦，令脫
T21n1363_p0883a22║苦難獲勝利樂。」
T21n1363_p0883a23║時薄伽梵說此經已，曼殊室利菩薩、跋陀波
T21n1363_p0883a24║羅菩薩、觀自在菩薩，大梵天王及諸天人、阿
T21n1363_p0883a25║素洛等，一切大眾聞佛所說，皆大歡喜，信受
T21n1363_p0883a26║奉行。
T21n1363_p0883a27║勝幢臂印陀羅尼經