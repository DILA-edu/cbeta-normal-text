T21n1371_p0888b01║
T21n1371_p0888b02║No. 1371
T21n1371_p0888b03║佛說聖大總持王經
T21n1371_p0888b04║
T21n1371_p0888b05║西天譯經三藏朝散大夫試鴻臚少卿
T21n1371_p0888b06║傳法大師臣施護奉　詔譯
T21n1371_p0888b07║如是我聞：一時世尊在舍衛國祇樹給孤獨
T21n1371_p0888b08║園。是時阿難安居異處守夏既滿，從彼默然
T21n1371_p0888b09║來詣佛會。至佛會已，五體投地禮佛雙足，退
T21n1371_p0888b10║坐一面顒俟佛誨。
T21n1371_p0888b11║爾時世尊告阿難言：「阿難！我今為欲利益一
T21n1371_p0888b12║切有情故，說大陀羅尼章句，汝當諦聽。」是時
T21n1371_p0888b13║阿難受佛教勅，身心凝然合掌而住。
T21n1371_p0888b14║佛言：「阿難！我有摩訶陀羅尼大總持王，乃是
T21n1371_p0888b15║過去七十七俱胝如來之所宣說，我亦隨喜。
T21n1371_p0888b16║阿難！此大陀羅尼章句，能令有情得大安樂，
T21n1371_p0888b17║威德勢力悉皆具足。若有善男子善女人獲
T21n1371_p0888b18║得值遇者，作是思惟：『此大陀羅尼希有難遇，
T21n1371_p0888b19║譬若如來應正等覺出現於世難得值遇，亦
T21n1371_p0888b20║如優曇鉢花希有難見。』當作是念，諦信供養。」
T21n1371_p0888b21║爾時世尊復謂阿難言：「若有善男子善女人，
T21n1371_p0888b22║於此大陀羅尼章句志心受持讀誦供養者，
T21n1371_p0888b23║刃不能傷、毒不能中、火不能燒、水不能漂、王
T21n1371_p0888b24║法不加、永無夭歿，至於天人、阿修羅、摩嚕多、
T21n1371_p0888b25║迦樓羅、乾闥婆、緊曩羅、摩睺羅伽、夜叉、羅剎
T21n1371_p0888b26║畢哩多、毘舍遮、鳩槃茶、布單曩、阿波三摩嚕
T21n1371_p0888b27║諸如是等造作惡法行不饒益者亦不能侵
T21n1371_p0888b28║害，乃至幻術邪明諸惡法等亦不能嬈亂。又
T21n1371_p0888b29║復瘧病，一日二日三日四日或復多日或復
T21n1371_p0888c01║須臾，或復風癀、或復痰癊，乃至頭痛，如是等
T21n1371_p0888c02║病亦不能為害。」
T21n1371_p0888c03║爾時世尊即說陀羅尼曰：
T21n1371_p0888c04║「怛儞也（二合）他（引）（一）　入嚩（二合）隷摩訶入嚩（二合）
T21n1371_p0888c05║隷（二）　入嚩（二合）羅儞摩訶入嚩（二合）羅儞（三）　怛波
T21n1371_p0888c06║儞摩訶怛波儞（四）　入嚩（二合）隷帝（五）　郁枳目枳（六）
T21n1371_p0888c07║　三半儞摩訶三半儞娑嚩（二合引）賀（引）（七）」
T21n1371_p0888c08║「阿難！我先語汝，此大陀羅尼章句乃是七十
T21n1371_p0888c09║七俱胝諸佛如來之所宣說，我今復說。阿難！
T21n1371_p0888c10║若有善男子善女人，於此大陀羅尼章句信
T21n1371_p0888c11║心受持、若讀若誦及以思惟、種種供養，得宿
T21n1371_p0888c12║命通知七生事，於菩提心永不退轉。」
T21n1371_p0888c13║爾時世尊復說陀羅尼曰：
T21n1371_p0888c14║「怛　儞也（二合）他（引）（一）　按抳摩抳（二）　乞叉（二合）彌
T21n1371_p0888c15║乞叉（二合）摩曳（三）　摩曩禰（引）（四）　阿曩努（五）　護隷（引）
T21n1371_p0888c16║摩賀（引）護隷（引）（六）　怛曩計（引）（七）　儼鼻哩（引）（八）　努鉢
T21n1371_p0888c17║囉（二合）娑呬娑呬娑嚩（二合）訶（引）（九）」
T21n1371_p0888c18║「阿難！此大陀羅尼章句，乃是過去八十八俱
T21n1371_p0888c19║胝諸佛如來之所宣說，我亦隨喜，今復宣說。
T21n1371_p0888c20║阿難！若有善男子善女人，於此大陀羅尼章
T21n1371_p0888c21║句信心受持、或讀或誦、思惟供養，是人得宿
T21n1371_p0888c22║命通知十四生事，於菩提心永不退轉。」
T21n1371_p0888c23║爾時世尊又說陀羅尼曰：
T21n1371_p0888c24║「怛　儞也（二合）他（引）（一）　桉致（引）挽致（引）（二）　姹計
T21n1371_p0888c25║（引）姹囉計（引）（三）　姹計（引）姹囉計（引）（四）　阿悉迦（引）悉
T21n1371_p0888c26║麼（引）迦（引）悉（五）　伊隷彌隷（六）　底隷彌隷（七）　撓（引）囉
T21n1371_p0888c27║吠摩賀（引）撓（引）囉吠（引）（八）　部旦誐彌（引）（九）　部多波
T21n1371_p0888c28║囉野拏（轉聲呼）底彌孕（二合）誐隷（引）（十）　摩賀（引）底彌
T21n1371_p0888c29║孕（二合）誐隷（引）（十一）　三婆吠（引）摩賀（引）三婆吠（引）娑
T21n1371_p0889a01║嚩（二合）訶（引）（十二）」
T21n1371_p0889a02║「阿難！此大陀羅尼章句，具大威德力勢無量。
T21n1371_p0889a03║若有善男子善女人，信心受持、或讀或誦、思
T21n1371_p0889a04║惟供養者，得宿命通知二十一生之事，於菩
T21n1371_p0889a05║提心永不退轉。」
T21n1371_p0889a06║爾時世尊又說陀羅尼曰：
T21n1371_p0889a07║「怛　儞也（二合）他（引）（一）　阿計隷（引）嚩計隷（引）（二）　嚕
T21n1371_p0889a08║隷（引）摩賀（引）嚕隷（引）（三）　烏賀儞謨（引）賀儞謨（引）賀
T21n1371_p0889a09║儞（四）　昝婆儞娑旦（二合）婆儞娑嚩（二合）訶（引）（五）」
T21n1371_p0889a10║「阿難！此大陀羅尼具大威德、有大力勢，功德
T21n1371_p0889a11║無量，倍勝於前，能與有情作大利益。若有善
T21n1371_p0889a12║男子善女人，發誠信心不生疑惑，於此大陀
T21n1371_p0889a13║羅尼受持讀誦，或為他人而作擁護、或為救
T21n1371_p0889a14║濟或為息災者，當使彼人刀杖不傷、毒不能
T21n1371_p0889a15║中，一切惡事無能損害。若復有人為自擁護，
T21n1371_p0889a16║以此陀羅尼書於素帛帶持身臂，所獲功德
T21n1371_p0889a17║無量無邊。又復智者持此陀羅尼，於枯樹下
T21n1371_p0889a18║為作救濟，而彼枯樹尋復穌活，根葉重生作
T21n1371_p0889a19║珊瑚色，華實茂盛人所愛樂。
T21n1371_p0889a20║「阿難！若有智者，恒常受持，悔於先身所作罪
T21n1371_p0889a21║業，若復志心懺悔無不消滅。何以故？阿難！
T21n1371_p0889a22║譬如日月威光廣大能照世間，以陀羅尼威
T21n1371_p0889a23║德力故由能墮落；又如四大海水，眾流所
T21n1371_p0889a24║聚深廣無比，以陀羅尼威德力故亦能乾竭；
T21n1371_p0889a25║至於大地無量無邊，以陀羅尼威德力故可
T21n1371_p0889a26║分千段，何有罪業而不滅耶？
T21n1371_p0889a27║「阿難！如是等大陀羅尼章句所在之處，當須
T21n1371_p0889a28║尊重恭信供養，不得輕慢勿復違逆。若有天、
T21n1371_p0889a29║龍、夜叉、羅剎、畢哩多、毘舍遮、鳩槃茶、布單那、羯
T21n1371_p0889b01║吒布單那、阿波三摩囉、吠多拏、人及非人諸
T21n1371_p0889b02║如是等造作惡法於諸世間行不饒益者，若
T21n1371_p0889b03║於此大陀羅尼章句有所違逆而不隨順者，
T21n1371_p0889b04║彼持國天王現極怒相，光焰不散都為一聚，
T21n1371_p0889b05║以熱鐵輪破彼頭頂分作七分如阿梨樹枝。
T21n1371_p0889b06║又彼帝釋天主亦大忿怒，光焰熾盛都為一
T21n1371_p0889b07║聚，以金剛杵而破彼頂分作七分如阿梨樹
T21n1371_p0889b08║枝。又金剛手大藥叉主，亦以金剛杵擊破彼
T21n1371_p0889b09║頂如阿梨樹枝。又復彼等若有違逆此大陀
T21n1371_p0889b10║羅尼章句者，雖住天中，永不能得水精王宮
T21n1371_p0889b11║功德水用。」
T21n1371_p0889b12║佛說是經已，時阿難及是會大眾，天、人、阿修
T21n1371_p0889b13║羅、乾闥婆、人非人等，聞佛所說，歡喜奉行，禮
T21n1371_p0889b14║佛而退。
T21n1371_p0889b15║佛說聖大總持王經