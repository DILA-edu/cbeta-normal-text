T21n1375_p0894c12║
T21n1375_p0894c13║
T21n1375_p0894c14║
T21n1375_p0894c15║No. 1375
T21n1375_p0894c16║佛說莊嚴王陀羅尼呪經一卷
T21n1375_p0894c17║
T21n1375_p0894c18║三藏法師義淨奉　制譯
T21n1375_p0894c19║如是我聞：一時薄伽梵在布怛洛迦山，為諸
T21n1375_p0894c20║人天一切大眾演說法要。遍觀十方，以妙音
T21n1375_p0894c21║聲告觀自在菩薩、妙吉祥菩薩言：「善男子！有
T21n1375_p0894c22║經名一切如來所護觀察眾生示現佛剎莊嚴
T21n1375_p0894c23║王陀羅尼，我昔初發心時，於花光顯現如來
T21n1375_p0894c24║所，與九十俱胝眾生一聞此法皆得如來智
T21n1375_p0894c25║慧之分，咸蒙授記於諸佛剎當得作佛，我亦
T21n1375_p0894c26║於中蒙佛授記。善男子！我以佛眼觀見過去
T21n1375_p0894c27║三萬如來為諸眾生說此法要。汝觀自在及
T21n1375_p0894c28║妙吉祥，於說法時皆為導首。」
T21n1375_p0894c29║爾時世尊說是語已，現前大眾，菩薩、聲聞、諸
T21n1375_p0895a01║來聽者，咸發信心供養彼佛。于時無量百千
T21n1375_p0895a02║俱胝那庾多眾生皆蒙授記，亦得菩薩勝妙
T21n1375_p0895a03║等持，病苦悉除、蓋纏消滅，所願滿足、善根成
T21n1375_p0895a04║就，顏容端正、財寶豐盈，國王大臣諸眾生類
T21n1375_p0895a05║見者歡喜，念慧神通無不圓備，於佛法僧得
T21n1375_p0895a06║不壞信，壽命色力有大威勢，無愛別離、怨憎
T21n1375_p0895a07║會苦。
T21n1375_p0895a08║「若有善男子善女人等，能於此經五輪著地
T21n1375_p0895a09║生希有心，以諸花香、瓔鬘幡蓋恭敬供養，歸
T21n1375_p0895a10║依讚歎讀誦受持。
T21n1375_p0895a11║「若自書寫、若教人書，無量功德皆悉成就。見
T21n1375_p0895a12║受持者生信敬心，亦於現身眾德具足，皆得
T21n1375_p0895a13║菩薩勝妙等持。口中恒出栴檀香氣，其目皎
T21n1375_p0895a14║淨如青蓮葉，於晝夜中見佛形像及大菩薩，
T21n1375_p0895a15║若有五無間等業障之罪，悉皆消滅，諸天衛
T21n1375_p0895a16║護，命終之時得見諸佛菩薩，心不錯亂，必得
T21n1375_p0895a17║往生極樂國土。我與斯人授記作佛。彼見我
T21n1375_p0895a18║身恭敬供養，於妙菩提心不疑惑。
T21n1375_p0895a19║「若復有人於此法門，讀誦受持供養恭敬，若
T21n1375_p0895a20║自書寫若教人書，及有得聞此經名者，當知
T21n1375_p0895a21║此人即是菩薩，應修供養。
T21n1375_p0895a22║「若復此人由先惡業，財命色力、內外所資悉
T21n1375_p0895a23║皆短乏，所求不遂、親愛別離，國土荒殘、王賊
T21n1375_p0895a24║衰難，由此經力現身輕受，或暫頭痛或得惡
T21n1375_p0895a25║衣惡食，或遭罵詈及餘毀辱，往諸業障即自
T21n1375_p0895a26║消除。善男子！彼持經之人應生此念：『我昔流
T21n1375_p0895a27║轉生死海中，於諸有情造作眾惡，不善之業
T21n1375_p0895a28║日夜增長。今時覺了不敢覆藏，發露罪源誠
T21n1375_p0895a29║心懺悔，於佛法僧起不壞信。』
T21n1375_p0895b01║「若復彼人曾於佛法僧寶、獨覺聲聞、父母師
T21n1375_p0895b02║長作諸惡業，衣食果報皆當散盡；由經力故，
T21n1375_p0895b03║此業咸除，衣食充足。
T21n1375_p0895b04║「若復彼人有捺洛迦受苦之業，愛別離苦、生
T21n1375_p0895b05║盲之苦，無根、二根異熟之業，亦皆消滅。
T21n1375_p0895b06║「又復由先嫉妬瞋恚惡業之力，當墮琰摩王
T21n1375_p0895b07║界、傍生、餓鬼、諸惡趣中；由經力故，所有惡業
T21n1375_p0895b08║無不消滅，一切福德悉皆增長。
T21n1375_p0895b09║「善男子！若於方處有此法門，彼諸人等常為
T21n1375_p0895b10║此經之所擁護，功德具足、所求圓滿，恒受富
T21n1375_p0895b11║樂、惡業消除，亦無橫死及諸惡夢，無有病苦、
T21n1375_p0895b12║鬪戰常勝、壽命延長、色力具足、有大威勢，一
T21n1375_p0895b13║切世間人及天、龍、諸鬼神等皆隨意轉，不遭
T21n1375_p0895b14║惡毒水火災橫，乃至由持神呪力故，常蒙諸
T21n1375_p0895b15║佛之所授記。
T21n1375_p0895b16║「若善男子善女人得聞如是神呪受持讀誦，
T21n1375_p0895b17║若自書若教人書、恭敬供養，彼善男子善女
T21n1375_p0895b18║人皆獲如前所說功德。」
T21n1375_p0895b19║爾時世尊說此語已，大地忽然六種震動，此
T21n1375_p0895b20║諸大眾以妙花香、塗香、鬘蓋、勝妙衣服奉上
T21n1375_p0895b21║世尊，同聲唱言：「善哉善哉！我等云何得聞如
T21n1375_p0895b22║來所說神呪。」爾時世尊即說呪曰：
T21n1375_p0895b23║「南謨薩婆呾他揭多喃（一）　但姪他（二）　勃睇（三）　蘇
T21n1375_p0895b24║勃睇（四）　盧迦毘盧計（五）　盧迦伐底羯囒帝（六）　薩
T21n1375_p0895b25║埵阿伐盧羯泥（去）（七）　薩婆呾他揭多阿提瑟恥
T21n1375_p0895b26║帝（八）　薩婆阿奢鉢唎晡唎泥（去）（九）　聚丁達囇（十）
T21n1375_p0895b27║　捺羅提婆布侍帝（十一）　呾他揭多慎若那達睇
T21n1375_p0895b28║（十二）　呾他揭多阿提瑟侘泥娜（十三）　薩婆盧迦速
T21n1375_p0895b29║企婆跋覩（十四）　薩婆羯磨鉢唎釵耶野（十五）　麼
T21n1375_p0895c01║麼阿木羯寫（自稱已名）（十六）　薩婆薩埵難者（十七）　曷洛叉
T21n1375_p0895c02║婆跋覩（十八）　呾他揭多阿提瑟侘泥娜（十九）　莎訶
T21n1375_p0895c03║（二十）（但是口邊作字者皆可彈舌道之）」
T21n1375_p0895c04║「善男子！此之神呪乃是三萬如來之所宣說、
T21n1375_p0895c05║共所加護，我今亦復說此神呪，為欲利益一
T21n1375_p0895c06║切有情令得安樂，常作擁護、除其病苦、生諸
T21n1375_p0895c07║佛國。
T21n1375_p0895c08║「若復有人作如是念：『如佛所說神呪功德，我
T21n1375_p0895c09║今云何而能成就？』即於晨朝早起清淨，於一
T21n1375_p0895c10║切有情興大慈悲發憐愍心，除諸嫉妬憍慢
T21n1375_p0895c11║瞋恚，恭敬一心於佛像前香花飲食廣興供
T21n1375_p0895c12║養，禮十方佛，心祈所願，誦此神呪滿一百八
T21n1375_p0895c13║遍，於一一遍各呪一花，以一一花供養於佛，
T21n1375_p0895c14║此人即便隨所願求悉皆如意，亦於夢中得
T21n1375_p0895c15║見諸佛，臨命終時覩佛菩薩，捨身之後必得
T21n1375_p0895c16║往生極樂世界，壽命色力悉皆具足，一切怨
T21n1375_p0895c17║讎並生歡喜。」說此呪時，六萬有情得無生法
T21n1375_p0895c18║忍，永除諸障、所願滿足。
T21n1375_p0895c19║爾時世尊說此經已，觀自在菩薩、妙吉祥菩
T21n1375_p0895c20║薩、一切大眾，聞佛所說，歡喜奉行。
T21n1375_p0895c21║佛說莊嚴王陀羅尼呪經