T21n1380_p0902c16║
T21n1380_p0902c17║
T21n1380_p0902c18║No. 1380
T21n1380_p0902c19║佛說善樂長者經
T21n1380_p0902c20║
T21n1380_p0902c21║西天譯經三藏朝奉大夫試光祿卿
T21n1380_p0902c22║明教大師臣法賢奉　詔譯
T21n1380_p0902c23║如是我聞：一時佛在迦毘羅城，與大眾俱。是
T21n1380_p0902c24║時有一釋種長者，名曰善樂，住在本處。而彼
T21n1380_p0902c25║長者信重三寶，歸依佛、歸依法、歸依僧，唯信
T21n1380_p0902c26║佛法僧不復信於諸餘外道，唯求佛法僧，善
T21n1380_p0902c27║解苦集滅道，見真實理獲大果報，而當非大
T21n1380_p0902c28║即證菩提。時彼長者於所見色忽然不見，
T21n1380_p0902c29║爾時善樂長者遙向世尊作是願言：「我佛世
T21n1380_p0903a01║尊大慈大悲，願施我眼目、施我眼光明、施我
T21n1380_p0903a02║眼清淨、除我眼昏暗。」發是願已又作是言：「我
T21n1380_p0903a03║今歸依佛、歸依善逝。」
T21n1380_p0903a04║爾時世尊以清淨天耳過於人耳，遙聞彼長
T21n1380_p0903a05║者發願言已，即告尊者阿難言：「阿難！汝今持
T21n1380_p0903a06║我祕密神呪，往彼釋種善樂長者處，與作救
T21n1380_p0903a07║拔護持，令得寂靜安樂，乃至與彼四眾亦作
T21n1380_p0903a08║利益安樂故。」
T21n1380_p0903a09║爾時世尊為善樂長者等說此清淨眼祕密
T21n1380_p0903a10║大神呪曰：「怛𭔞（切身，下同）他（引）（一）　呬里彌里企里（二）
T21n1380_p0903a11║　呬係（引）多（三）　忽喻忽喻（四）　忽夜（引）尾底（五）　忽盧忽
T21n1380_p0903a12║盧忽盧（六）　訥訥訥訥盧（七）　以此清淨眼祕密神
T21n1380_p0903a13║呪句力，眼得清淨，除去昏暗、除去翳障，乃至
T21n1380_p0903a14║除去風毒眼病、黃毒眼病、痰毒眼病、癊毒眼
T21n1380_p0903a15║病，無痛無腫、無惱無苦、無諸眵淚，如是等病
T21n1380_p0903a16║皆悉消除。復以戒真實力、修行真實力、苦行
T21n1380_p0903a17║真實力、祕密神呪真實力、緣生法真實力、苦
T21n1380_p0903a18║法真實力、集法真實力、滅法真實力、道法真
T21n1380_p0903a19║實力、須陀洹真實力、斯陀含真實力、阿那含
T21n1380_p0903a20║真實力、阿羅漢真實力、緣覺真實力、菩薩真
T21n1380_p0903a21║實力、佛真實力、法真實力、聖眾真實力，以如
T21n1380_p0903a22║是等真實力故，眼得清淨，除去昏暗、除去翳
T21n1380_p0903a23║障，所有風毒眼病、黃毒眼病、痰毒眼病、癊毒
T21n1380_p0903a24║眼病皆不能侵，無痛無腫、無惱無苦、無諸眵
T21n1380_p0903a25║淚等。」
T21n1380_p0903a26║佛告阿難：「此祕密神呪，是過去六正等正覺
T21n1380_p0903a27║同共宣說，所謂尾鉢尸如來正等正覺、室棄
T21n1380_p0903a28║如來正等正覺、尾說部如來正等正覺、訖囉
T21n1380_p0903a29║葛忖陀如來正等正覺、葛那葛牟尼如來正
T21n1380_p0903b01║等正覺、迦葉波如來正等正覺，我今第七釋
T21n1380_p0903b02║迦牟尼如來正等正覺亦如是說。乃至四大
T21n1380_p0903b03║天王，謂持國天王、增長天王、廣目天王、多聞
T21n1380_p0903b04║天王，及帝釋天主、娑婆界主大梵天王等，皆
T21n1380_p0903b05║亦隨喜宣說。」
T21n1380_p0903b06║佛告阿難：「我未見彼天界梵界及諸魔界，乃
T21n1380_p0903b07║至沙門婆羅門等界，若有人持誦此祕密大
T21n1380_p0903b08║神呪三遍者，有諸病苦而能侵害，所有昏暗
T21n1380_p0903b09║內外翳障等，乃至天所作病、龍所作病、夜叉
T21n1380_p0903b10║所作病、阿脩羅所作病、迦樓羅所作病、乾闥
T21n1380_p0903b11║婆所作病、鳩盤茶所作病、必隷多所作病、富
T21n1380_p0903b12║單那所作病、羯吒富單那所作病、毘舍左所
T21n1380_p0903b13║作病、羅剎所作病、羯枯陀所作病、吠多拏所
T21n1380_p0903b14║作病、星曜所持乃至中毒，及諸邪呪法等悉
T21n1380_p0903b15║皆消除。又復阿難！如是祕密大神呪法，若有
T21n1380_p0903b16║患者日念三遍，是人眼得清淨，如前見物。此
T21n1380_p0903b17║如是清淨眼祕密大神呪有大力故，眼得如
T21n1380_p0903b18║是清淨，除去昏暗及內外瞖障，乃至風毒障、
T21n1380_p0903b19║黃毒障、痰毒障、痰毒障等皆悉消除，無痛無
T21n1380_p0903b20║苦、無諸眵淚。又復清淨戒真實力、修行真實
T21n1380_p0903b21║力、五通仙真實力、賢聖真實力、聖藥真實力、
T21n1380_p0903b22║祕密句真實力、緣生法真實力、苦法真實力、
T21n1380_p0903b23║集法真實力、滅法真實力、道法真實力、須陀
T21n1380_p0903b24║洹真實力、斯陀含真實力、阿那含真實力、阿
T21n1380_p0903b25║羅漢真實力、緣覺真實力、菩薩真實力、佛真
T21n1380_p0903b26║實力，以如是等真實力故，眼得清淨。」
T21n1380_p0903b27║爾時世尊復說祕密神呪曰：
T21n1380_p0903b28║「那謨（引）沒馱寫（一句）　婆誐嚩都（引）悉殿覩滿怛囉
T21n1380_p0903b29║（二合）鉢那莎（引）賀（二）」
T21n1380_p0903c01║佛告阿難：「此祕密大神呪，若人日日三時，與
T21n1380_p0903c02║前神呪同共依法誦念，是人所有眼病悉皆
T21n1380_p0903c03║消除。」
T21n1380_p0903c04║爾時尊者阿難白佛言：「世尊！我今承佛聖旨，
T21n1380_p0903c05║持此祕密大神呪往彼善樂長者處，廣為宣
T21n1380_p0903c06║說，與彼善樂長者及四眾等作大利益。」佛說
T21n1380_p0903c07║是經已，尊者阿難及諸大眾聞佛所說，皆大
T21n1380_p0903c08║歡喜，信受奉行。
T21n1380_p0903c09║佛說善樂長者經