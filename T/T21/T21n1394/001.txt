T21n1394_p0911a14║
T21n1394_p0911a15║
T21n1394_p0911a16║No. 1394
T21n1394_p0911a17║佛說安宅神呪經
T21n1394_p0911a18║
T21n1394_p0911a19║後漢失譯人名
T21n1394_p0911a20║如是我聞：一時佛住舍衛國祇樹給孤獨園，
T21n1394_p0911a21║與千二百五十比丘，皆阿羅漢諸漏已盡，身
T21n1394_p0911a22║心澄靜六通無礙，其名曰：大智舍利弗、摩訶
T21n1394_p0911a23║目揵連、摩訶迦葉摩、訶迦旃延、須菩提等；復
T21n1394_p0911a24║有菩薩摩訶薩八千人俱，文殊師利菩薩、導
T21n1394_p0911a25║師菩薩、虛空藏菩薩、觀世音菩薩、救脫菩薩，
T21n1394_p0911a26║如是等菩薩摩訶薩威德自在；復有比丘、比
T21n1394_p0911a27║丘尼、優婆塞、優婆夷，天、龍、夜叉、八部鬼神共
T21n1394_p0911a28║相圍繞，說微妙法。時有離車長者子五十人
T21n1394_p0911a29║俱，身坌塵土懷憂愁慼，猶如有人生失父母、
T21n1394_p0911b01║所愛妻子，來至佛所，頭面作禮，却住一面。
T21n1394_p0911b02║爾時世尊知而故問：「諸長者子！以何因緣而
T21n1394_p0911b03║有惱色，憂愁不樂失於常容？」時諸長者子同
T21n1394_p0911b04║聲俱白佛言：「世尊！未審人居世間，頗有家
T21n1394_p0911b05║宅吉凶以不？」佛即答言：「如是諸事皆由眾生
T21n1394_p0911b06║心行夢想所造，不得都無。」諸離車等白佛言：
T21n1394_p0911b07║「世尊！弟子等蒙宿緣一毫之福，得覩如來慈
T21n1394_p0911b08║化無遺，開甘露門潤以法雨。復有何罪生此
T21n1394_p0911b09║五濁極惡之世，懷憂抱苦怖懼萬端不捨須
T21n1394_p0911b10║臾。所以言者，自惟弟子德淺福薄，所居舍
T21n1394_p0911b11║宅災怪頻疊，惡魔日夜競共侵陵，坐臥不安
T21n1394_p0911b12║如懷湯火。自頃已來，失去善心無所恃怙。唯
T21n1394_p0911b13║願世尊受弟子請，臨降所居賜為安宅，勅諸
T21n1394_p0911b14║守宅諸神及四時禁忌常來榮衛，使日夜安
T21n1394_p0911b15║吉災禍消滅。」佛言：「善哉善哉！當如汝說，吾自
T21n1394_p0911b16║知時。」
T21n1394_p0911b17║爾時世尊明旦勅諸弟子：「可各整衣服，當入
T21n1394_p0911b18║聚落，各持應器往至長者子舍。」飯食既畢，敷
T21n1394_p0911b19║轉輪座，為諸長者說微妙法，令離怖畏身心
T21n1394_p0911b20║悅樂。時諸離車各生歡喜，猶如比丘入第三
T21n1394_p0911b21║禪。爾時世尊即呼守宅諸神來到佛所，而告
T21n1394_p0911b22║之言：「自今已後，是諸神鬼不得妄作恐動，令
T21n1394_p0911b23║某等不安恒懷憂怖。吾當使大力鬼神，碎
T21n1394_p0911b24║滅汝身令如微塵。」
T21n1394_p0911b25║爾時世尊復告大眾：「諸善男子善女人等，吾
T21n1394_p0911b26║涅槃後五百歲中，眾生垢重邪見轉熾，魔道
T21n1394_p0911b27║競興妖魅妄作，𨶳人門戶各伺人便，覓人長
T21n1394_p0911b28║短為作不祥種種留難。當爾之時，是諸弟子
T21n1394_p0911b29║應當一心念佛念法念比丘僧，齋戒清淨，奉
T21n1394_p0911c01║持三歸、五戒、十善、八關齋戒，日夕六時禮拜
T21n1394_p0911c02║懺悔，勤心精進。請清淨僧設安宅齋，燒眾名
T21n1394_p0911c03║香、然燈續明，露出中庭讀是經典。某等安居
T21n1394_p0911c04║立宅已來，建立南庌北堂、東西之廂、碓磨倉
T21n1394_p0911c05║庫、井竈門牆、園林池沼、六畜之欄，或復移房
T21n1394_p0911c06║動土穿鑿非時，或犯觸伏龍騰蛇、青龍白虎、
T21n1394_p0911c07║朱雀玄武，六甲禁忌、十二時神、門庭戶陌、井
T21n1394_p0911c08║竈精露、堂上戶中、溷邊之神。我今持諸佛神
T21n1394_p0911c09║力、菩薩威光般若波羅蜜力，勅宅前宅後宅
T21n1394_p0911c10║左宅右宅中守神、神子神母、伏龍騰蛇六甲
T21n1394_p0911c11║禁忌、十二時神、飛屍邪忤魍魎鬼神，因託形
T21n1394_p0911c12║聲寄名附著，自今已後不得妄嬈我弟子等。
T21n1394_p0911c13║神子神母、宅中諸神、邪魅蠱道、魍魎弊魔
T21n1394_p0911c14║各安所在，不得妄相侵陵為作衰惱，令某甲
T21n1394_p0911c15║等驚動怖畏，當如我教。若不順我語，令汝等
T21n1394_p0911c16║頭破作七分，如多羅樹枝。」
T21n1394_p0911c17║爾時世尊而說呪曰：
T21n1394_p0911c18║「南無佛陀四野，南無達摩四野，
T21n1394_p0911c19║南無僧伽四野。」
T21n1394_p0911c20║「今為弟子某甲承佛威力而說神呪：
T21n1394_p0911c21║「一足眾生莫惱我，二足眾生莫惱我，
T21n1394_p0911c22║三足眾生莫惱我，四足眾生莫惱我。」
T21n1394_p0911c23║「我有一切大慈大悲，愍念一切眾生。汝等惡
T21n1394_p0911c24║魔各還所屬，不得橫忓擾亂我弟子等。」復說
T21n1394_p0911c25║呪曰：
T21n1394_p0911c26║「白黑龍王　善子龍王　漚鉢羅龍王　阿
T21n1394_p0911c27║耨大龍王」
T21n1394_p0911c28║「結界呪文：
T21n1394_p0911c29║「伽婆致　伽婆致　悉波呵　東方大神龍
T21n1394_p0912a01║王　七里結界　金剛宅　南方大神龍王
T21n1394_p0912a02║　七里結界　金剛宅　西方大神龍王　七里
T21n1394_p0912a03║結界　金剛宅　北方大神龍王　七里結界
T21n1394_p0912a04║　金剛宅　如是三說」
T21n1394_p0912a05║「東方婆鳩深山娑羅伽扠汝百鬼頸著枷
T21n1394_p0912a06║　南方婆鳩深山娑羅伽扠汝百鬼頸著枷
T21n1394_p0912a07║　西方婆鳩深山娑羅伽扠汝百鬼頸著枷
T21n1394_p0912a08║　北方婆鳩深山娑羅伽扠汝百鬼頸著枷
T21n1394_p0912a09║　如是三說」
T21n1394_p0912a10║「主疾病者、主頭痛者、主人舍宅門戶者，當歛
T21n1394_p0912a11║諸毒，不得擾我諸弟子。若不順我呪，頭破作
T21n1394_p0912a12║七分。」爾時世尊而說偈言：
T21n1394_p0912a13║「造宅立堂宇，安育諸群生，
T21n1394_p0912a14║園林并池沼，門牆及與圊，
T21n1394_p0912a15║起心興舍室，動靜應聖靈，
T21n1394_p0912a16║稽首歸命佛，眾魔莫能傾。
T21n1394_p0912a17║明燈照無極，五眼因之生，
T21n1394_p0912a18║法王大呪力，動破魔億千，
T21n1394_p0912a19║如來慈普潤，威光徹無邊，
T21n1394_p0912a20║莫等咸歸命，眾邪各自遷。」
T21n1394_p0912a21║佛告日月五星、二十八宿、天神龍鬼皆來受
T21n1394_p0912a22║教明聽。佛告言：「不得前却某甲之家，或作
T21n1394_p0912a23║東廂西廂南𭓟北堂，勅日遊月殺土府將軍、
T21n1394_p0912a24║青龍白虎朱雀玄武、歲月劫殺六甲禁忌、土
T21n1394_p0912a25║府伏龍莫妄東西。若有動靜燒香啟聞：『某甲
T21n1394_p0912a26║宅舍是佛金剛之地。面二百步，佛有約言：諸
T21n1394_p0912a27║疫鬼神不得妄忤，忤者頭破作七分，身不
T21n1394_p0912a28║得全、不得水漿、去離本宮。宅舍已成富貴吉
T21n1394_p0912a29║遷，田作大得所願，光榮行來在軍，仕宦宜官
T21n1394_p0912b01║門戶昌熾，百子千孫父慈子孝，男女忠貞兄
T21n1394_p0912b02║良弟順，崇義仁賢所願如意。十方證明，行如
T21n1394_p0912b03║菩薩，得道如佛。』」佛告阿難：「若欲安宅，露出中
T21n1394_p0912b04║庭然四十九燈，掃灑燒香，一心懺悔，禮十方
T21n1394_p0912b05║諸佛。」阿難又白佛言：「當何名斯經？」佛語阿難：
T21n1394_p0912b06║「此經名如來大悲不可思議神力，亦名愍念
T21n1394_p0912b07║眾生安宅破魔神呪。」佛說經竟，大眾歡喜，作禮
T21n1394_p0912b08║奉行。
T21n1394_p0912b09║佛說安宅神呪經