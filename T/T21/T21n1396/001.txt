T21n1396_p0913a01║
T21n1396_p0913a02║No. 1396
T21n1396_p0913a03║佛說拔除罪障呪王經一卷
T21n1396_p0913a04║
T21n1396_p0913a05║唐三藏法師義淨奉　制譯
T21n1396_p0913a06║如是我聞：一時薄伽梵在淨居天上，為諸大
T21n1396_p0913a07║眾說微妙法。是時曼殊室利菩薩摩訶薩於
T21n1396_p0913a08║大眾中，即從座起，偏露右肩，右膝著地合掌
T21n1396_p0913a09║向佛，瞻仰尊容目未曾捨，白佛言：「世尊！此大
T21n1396_p0913a10║法門甚深微妙實為希有。然於當來五濁世
T21n1396_p0913a11║時，惡業眾生具貪恚癡，欺誑不信樂行非法，
T21n1396_p0913a12║不修戒品專行諂偽，彼於呪法所有威力神
T21n1396_p0913a13║通變現，於諸國土隨其方處，求者獲益功德
T21n1396_p0913a14║成就，念誦儀軌祭祠法式，皆不信受亦不依
T21n1396_p0913a15║行，謂非佛說而為謗毀，惡障纏心即便命過
T21n1396_p0913a16║墮大地獄，受極苦惱無有出期。世尊！此等眾
T21n1396_p0913a17║生既遭大苦，云何救護？唯願慈悲拔濟令出。」
T21n1396_p0913a18║爾時釋迦牟尼如來即便舒手摩曼殊室利
T21n1396_p0913a19║法王子頂，告言：「善哉！曼殊室利！為欲利益一
T21n1396_p0913a20║切有情，能問如來如是義利。汝當諦聽，極善
T21n1396_p0913a21║作意，我今為汝說此呪法，安樂人天利益一
T21n1396_p0913a22║切。於諸呪法最為殊勝，祕密甚深順菩提道，
T21n1396_p0913a23║依真法界獲大功德。於臨終時必能憶此大
T21n1396_p0913a24║力呪王，正念現前當生善處。」即說呪曰：
T21n1396_p0913a25║「南麼薩婆怛他揭羝驃　阿羅𠿒驃　唵拘
T21n1396_p0913a26║摩囉乎嚧比那　毘輸和　三婆婆阿揭車阿
T21n1396_p0913a27║揭車　洛呼洛呼　勃纜勃攬　唅唅　氏那
T21n1396_p0913a28║市（市一反）曼殊室利也　蘇室哩也　多賴也漫
T21n1396_p0913a29║（引聲）薩婆毒溪驃癹癹　苫麼也苫麼也　阿
T21n1396_p0913b01║弭都嗢婆菩嗢婆婆　波跛謎那勢也　莎訶」
T21n1396_p0913b02║「曼殊室利！此即是汝最勝根本呪藏心王神
T21n1396_p0913b03║呪，能除一切苦惱厄難，諸惡罪障悉皆銷滅，
T21n1396_p0913b04║長壽無疾富樂無窮，言詞聰辯眾人愛敬，亦
T21n1396_p0913b05║能通利一切呪王。」時釋迦牟尼如來說是語
T21n1396_p0913b06║時，諸佛剎土及此大地山河江海，盡有情界
T21n1396_p0913b07║六種震動，一切惡趣、餓鬼、傍生、琰魔王界地
T21n1396_p0913b08║獄有情，苦惱停息皆得安樂。佛復告曼殊室
T21n1396_p0913b09║利：「若天若人、若男若女、在家出家諸有情類，
T21n1396_p0913b10║若能至心受持此呪王者，不被惡人之所欺
T21n1396_p0913b11║謗，魔不得便、怨不能害、毒不能傷，一切障礙
T21n1396_p0913b12║毘那夜迦皆自退散。其受持者應起此心：『諸
T21n1396_p0913b13║佛世尊難思議法，唯佛與佛乃能證知。我今
T21n1396_p0913b14║豈敢輒生誹謗？』」
T21n1396_p0913b15║爾時世尊說此法已，彼諸大眾并淨居天及
T21n1396_p0913b16║餘諸天無量百千俱胝，天、龍、藥叉、健達婆、阿
T21n1396_p0913b17║蘇羅等，禁呪成就諸大仙人，及曼殊室利法
T21n1396_p0913b18║王子、觀自在菩薩、慈氏菩薩、大勢至菩薩、執
T21n1396_p0913b19║金剛菩薩如是等諸大菩薩，及阿僧祇世界
T21n1396_p0913b20║諸佛剎土一切如來并諸菩薩當共證知，此
T21n1396_p0913b21║大呪王是不思議法，是大神呪、是大明呪、是
T21n1396_p0913b22║無上呪、是無等等呪，能除罪苦障，真實不虛。
T21n1396_p0913b23║爾時諸天大眾聞說呪王，皆大歡喜，頂戴奉
T21n1396_p0913b24║持。
T21n1396_p0913b25║佛說拔除罪障呪王經