T30n1579_p0284a21║
T30n1579_p0284a22║
T30n1579_p0284a23║
T30n1579_p0284a24║瑜伽師地論卷第二
T30n1579_p0284a25║
T30n1579_p0284a26║彌勒菩薩說
T30n1579_p0284a27║三藏法師玄奘奉　詔譯
T30n1579_p0284a28║本地分中意地第二之二
T30n1579_p0284a29║復次，此一切種子識，若般涅槃法者，一切種
T30n1579_p0284b01║子皆悉具足。不般涅槃法者，便闕三種菩提
T30n1579_p0284b02║種子。隨所生處，自體之中，餘體種子皆悉
T30n1579_p0284b03║隨逐。是故欲界自體中，亦有色、無色界一
T30n1579_p0284b04║切種子。如是色界自體中，亦有欲、無色界
T30n1579_p0284b05║一切種子。無色界自體中，亦有欲、色界一切
T30n1579_p0284b06║種子。又羯羅藍漸增長時，名之與色平等增
T30n1579_p0284b07║長，俱漸廣大。如是增長，乃至依止圓滿應
T30n1579_p0284b08║知。此中由地界故，依止造色漸漸增廣。由
T30n1579_p0284b09║水界故，攝持不散。由火界故，成熟堅
T30n1579_p0284b10║鞕。由無潤故，由風界故，分別肢節各安其
T30n1579_p0284b11║所。又一切種子識，於生自體雖有淨不淨
T30n1579_p0284b12║業因，然唯樂著戲論為最勝因。於生族
T30n1579_p0284b13║姓、色力、壽量、資具等果，即淨不淨業為最
T30n1579_p0284b14║勝因。又諸凡夫，於自體上計我、我所，及起
T30n1579_p0284b15║我慢。一切聖者，觀唯是苦。又處胎分中，有自
T30n1579_p0284b16║性受，不苦不樂，依識增長。唯此性受，異熟
T30n1579_p0284b17║所攝。餘一切受，或異熟所生，或境界緣生。
T30n1579_p0284b18║又苦受、樂受，或於一時從緣現起，或時不
T30n1579_p0284b19║起。又種子體，無始時來相續不絕。性雖無
T30n1579_p0284b20║始有之，然由淨不淨業差別熏發，望數數
T30n1579_p0284b21║取異熟果，說彼為新。若果已生，說此種子
T30n1579_p0284b22║為已受果。由此道理，生死流轉相續不絕，
T30n1579_p0284b23║乃至未般涅槃。又諸種子未與果者，或順
T30n1579_p0284b24║生受，或順後受。雖經百千劫，從自種子一
T30n1579_p0284b25║切自體復圓滿生。雖餘果生要由自種，若
T30n1579_p0284b26║至壽量盡邊，爾時此種名已受果。所餘自體
T30n1579_p0284b27║種子未與果故，不名已受果。又諸種子，即
T30n1579_p0284b28║於此身中應受異熟，緣差不受。順不定受
T30n1579_p0284b29║攝故。然此種子亦唯住此位。是故一一自體
T30n1579_p0284c01║中，皆有一切自體種子。若於一處有染欲，
T30n1579_p0284c02║即說一切處有染欲。若於一處得離欲，即
T30n1579_p0284c03║說於一切處得離欲。又於諸自體中所有
T30n1579_p0284c04║種子，若煩惱品所攝，名為麁重，亦名隨眠。
T30n1579_p0284c05║若異熟品所攝，及餘無記品所攝，唯名麁
T30n1579_p0284c06║重，不名隨眠。若信等善法品所攝種子，不
T30n1579_p0284c07║名麁重，亦非隨眠。何以故？由此法生時，所
T30n1579_p0284c08║依自體唯有堪能，非不堪能。是故一切所依
T30n1579_p0284c09║自體，麁重所隨故，麁重所生故，麁重自性故，
T30n1579_p0284c10║諸佛如來安立為苦，所謂由行苦故。又
T30n1579_p0284c11║諸種子，乃有多種差別之名。所謂名界、名
T30n1579_p0284c12║種姓，名自性，名因，名薩迦耶，名戲論，名
T30n1579_p0284c13║阿賴耶，名取，名苦，名薩迦耶見所依止處，
T30n1579_p0284c14║名我慢所依止處。如是等類，差別應知。又
T30n1579_p0284c15║般涅槃時，已得轉依諸淨行者，轉捨一切染
T30n1579_p0284c16║污法種子所依。於一切善、無記法種子，轉令
T30n1579_p0284c17║緣闕，轉得內緣自在。又於胎中，經三十八
T30n1579_p0284c18║七日，此之胎藏，一切支分皆悉具足。從此
T30n1579_p0284c19║已後、復經四日方乃出生。如薄伽梵於入
T30n1579_p0284c20║胎經廣說。此說極滿足者，或經九月、或復
T30n1579_p0284c21║過此。若唯經八月，此名圓滿，非極圓滿。若
T30n1579_p0284c22║經七月、六月，不名圓滿，或復缺減。又此胎
T30n1579_p0284c23║藏六處位中，由母所食生麁津味而得資
T30n1579_p0284c24║長。於羯羅藍等微細位中，由微細津味資
T30n1579_p0284c25║長應知。
T30n1579_p0284c26║復次，此之胎藏，八位差別。何等為八？謂羯
T30n1579_p0284c27║羅藍位、遏部曇位、閉尸位、鍵南位、鉢羅賒佉
T30n1579_p0284c28║位、髮毛爪位、根位、形位。若已結凝，箭內
T30n1579_p0284c29║仍稀，名羯羅藍。若表裏如酪，未至肉位，
T30n1579_p0285a01║名遏部曇。若已成肉，仍極柔軟，名閉尸。若
T30n1579_p0285a02║已堅厚，稍堪摩觸，名為鍵南。即此肉摶增
T30n1579_p0285a03║長，支分相現，名鉢羅賒佉。從此以後，髮毛
T30n1579_p0285a04║爪現，即名此位。從此以後，眼等根生，名為
T30n1579_p0285a05║根位。從此以後，彼所依處分明顯現，名為
T30n1579_p0285a06║形位。又於胎藏中，或由先業力，或由其母
T30n1579_p0285a07║不避不平等力所生隨順風故，令此胎藏
T30n1579_p0285a08║或髮、或色、或皮及餘支分變異而生。髮變異
T30n1579_p0285a09║生者，謂由先世所作能感此惡不善業，及
T30n1579_p0285a10║由其母多習灰鹽等味若飲、若食，令此胎藏
T30n1579_p0285a11║髮毛稀尠。色變異生者，謂由先業因，如前
T30n1579_p0285a12║說，及由其母習近煖熱現在緣故，令彼胎
T30n1579_p0285a13║藏黑黯色生。又母習近極寒室等，令彼胎
T30n1579_p0285a14║藏極白色生。又由其母多噉熱食，令彼胎
T30n1579_p0285a15║藏極赤色生。皮變異生者，謂由宿業因，如
T30n1579_p0285a16║前說，及由其母多習婬欲現在緣故，令彼
T30n1579_p0285a17║胎藏或癬、疥、癩等惡皮而生。支分變異生者，
T30n1579_p0285a18║謂由先業因，如前說，及由其母多習馳走、
T30n1579_p0285a19║跳躑威儀，及不避不平等現在緣故，令彼
T30n1579_p0285a20║胎藏諸根支分缺減而生。又彼胎藏，若當為
T30n1579_p0285a21║女，於母左脇，倚脊向腹而住。若當為男，
T30n1579_p0285a22║於母右脇，倚腹向脊而住。又此胎藏極成
T30n1579_p0285a23║滿時，其母不堪持此重胎，內風便發，生大
T30n1579_p0285a24║苦惱。又此胎藏業報所發生分風起，令頭
T30n1579_p0285a25║向下、足便向上，胎衣纏裹而趣產門。其正
T30n1579_p0285a26║出時，胎衣遂裂，分之兩腋。出產門時，名正
T30n1579_p0285a27║生位。生後漸次觸生分觸，所謂眼觸乃至意
T30n1579_p0285a28║觸。次復隨墮施設事中，所謂隨學世事言
T30n1579_p0285a29║說。次復耽著家室，謂長大種類故，諸根
T30n1579_p0285b01║成就故。次造諸業，謂起世間工巧業處。次
T30n1579_p0285b02║復受用境界，所謂色等若可愛、不可愛。受
T30n1579_p0285b03║此苦樂，謂由先業因，或由現在緣。隨緣所
T30n1579_p0285b04║牽，或往五趣，或向涅槃。
T30n1579_p0285b05║又諸有情，隨於如是有情類中自體生時，彼
T30n1579_p0285b06║有情類於此有情作四種緣。謂種子所引
T30n1579_p0285b07║故，食所資養故，隨逐守護故，隨學造作身
T30n1579_p0285b08║語業故。初謂父母精血所引。次彼生已，知其
T30n1579_p0285b09║所欲，方求飲食而用資長。次常隨逐，專志
T30n1579_p0285b10║守護，不令起作非時之行及不平等行。次
T30n1579_p0285b11║令習學世俗言說等事。由長大種類故，諸
T30n1579_p0285b12║根成就故，此復於餘，此復於餘。如是展轉，
T30n1579_p0285b13║諸有情類無始時來受苦受樂，未曾獲得
T30n1579_p0285b14║出苦樂法，乃至諸佛未證菩提。若從他聞
T30n1579_p0285b15║音，及內正思惟，由如是故，方得漏盡。如是
T30n1579_p0285b16║句義甚為難悟。謂我無有若分、若誰、若事，
T30n1579_p0285b17║我亦都非若分、若誰、若事。如是略說內分死
T30n1579_p0285b18║生已。
T30n1579_p0285b19║云何外分若壞若成？謂由諸有情所作能感
T30n1579_p0285b20║成壞業故。若有能感壞業現前，爾時便有
T30n1579_p0285b21║外壞緣起，由彼外分皆悉散壞，非如內分
T30n1579_p0285b22║由壽量盡。何以故？由一切外分所有麁色，
T30n1579_p0285b23║四大所成，恒相續住，非如內分。又感成
T30n1579_p0285b24║器世間業，此業決定能引劫住，不增不減。
T30n1579_p0285b25║若有情數，時無決定。所以者何？由彼造作
T30n1579_p0285b26║種種業故，或過一劫，或復減少乃至一歲。
T30n1579_p0285b27║又彼壞劫。由三種災。一者、火災，能壞世間，
T30n1579_p0285b28║從無間獄乃至梵世。二者、水災，能壞一切，
T30n1579_p0285b29║乃至第二靜慮。三者、風災，能壞一切、乃至
T30n1579_p0285c01║第三靜慮。第四靜慮無災能壞。由彼諸天身
T30n1579_p0285c02║與宮殿俱生俱沒故，更無能壞因緣法故。
T30n1579_p0285c03║復有三災之頂。謂第二靜慮、第三靜慮、第四
T30n1579_p0285c04║靜慮。又此世間二十中劫壞，二十中劫壞已
T30n1579_p0285c05║空，二十中劫成，二十中劫成已住；如是
T30n1579_p0285c06║八十中劫，假立為一大劫數。又梵世間壽
T30n1579_p0285c07║量一劫，此最後壞，亦最初成。當知此劫異相
T30n1579_p0285c08║建立。謂梵眾天，二十中劫合為一劫，即依
T30n1579_p0285c09║此劫施設壽量。梵前益天，四十中劫合為
T30n1579_p0285c10║一劫，即依此劫施設壽量。若大梵天，六十
T30n1579_p0285c11║中劫合為一劫，即依此劫施設壽量。
T30n1579_p0285c12║云何火災能壞世間？謂有如是時，世間有
T30n1579_p0285c13║情壽量無限。從此漸減，乃至壽量經八萬
T30n1579_p0285c14║歲。彼復受行不善法故，壽量轉減，乃至十
T30n1579_p0285c15║歲。彼復獲得厭離之心，受行善法，由此因
T30n1579_p0285c16║緣，壽量漸增，乃至八萬。如是壽量一減一增，
T30n1579_p0285c17║合成一中劫。又此中劫，復有三種小災出
T30n1579_p0285c18║現。謂儉、病、刀。儉災者，所謂人壽三十歲時，
T30n1579_p0285c19║方始建立。當爾之時，精妙飲食不可復得，
T30n1579_p0285c20║唯煎煮朽骨共為讌會。若遇得一粒稻、麥、
T30n1579_p0285c21║粟、稗等子，重若末尼，藏置箱篋而守護之。
T30n1579_p0285c22║彼諸有情多無氣勢，蹎僵在地不復能起。
T30n1579_p0285c23║由此飢儉，有情之類亡沒殆盡。此之儉災經
T30n1579_p0285c24║七年七月七日七夜，方乃得過。彼諸有情復
T30n1579_p0285c25║共聚集，起下厭離。由此因緣，壽不退減，儉
T30n1579_p0285c26║災遂息。又若人壽二十歲時，本起厭患今
T30n1579_p0285c27║乃退捨。爾時多有疫氣、障癘、災橫、熱惱相續
T30n1579_p0285c28║而生。彼諸有情遇此諸病，多悉殞沒。如是病
T30n1579_p0285c29║災經七月七日七夜，方乃得過。彼諸有情
T30n1579_p0286a01║復共聚集，起中厭離。由此因緣，壽量無減，
T30n1579_p0286a02║病災乃息。又人壽十歲時，本起厭患今還退
T30n1579_p0286a03║捨。爾時有情展轉相見，各起猛利殺害之心。
T30n1579_p0286a04║由此因緣，隨執草木及以瓦石，皆成最極
T30n1579_p0286a05║銳利刀劍，更相殘害，死喪略盡。如是刀災極
T30n1579_p0286a06║經七日，方乃得過。爾時有情復有三種最
T30n1579_p0286a07║極衰損。謂壽量衰損、依止衰損、資具衰損。壽
T30n1579_p0286a08║量衰損者，所謂壽量極至十歲。依止衰損者，
T30n1579_p0286a09║謂其身量極至一搩，或復一握。資具衰損
T30n1579_p0286a10║者，爾時有情唯以粟稗為食中第一，以髮
T30n1579_p0286a11║毼為衣中第一，以鐵為莊嚴中第一。五種
T30n1579_p0286a12║上味悉皆隱沒，所謂酥、蜜、油、鹽等味，及甘蔗
T30n1579_p0286a13║變味。爾時有情展轉聚集，起上厭離，不復退
T30n1579_p0286a14║減。又能棄捨損減壽量惡不善法，受行增
T30n1579_p0286a15║長壽量善法，由此因緣，壽量、色力、富樂、自在
T30n1579_p0286a16║皆漸增長，乃至壽量經八萬歲。如是二十減、
T30n1579_p0286a17║二十增，合四十增減，便出住劫。於最後增
T30n1579_p0286a18║已，爾時那落迦有情唯沒不生。如是漸漸乃
T30n1579_p0286a19║至沒盡，當知說名那落迦世間壞。如那落
T30n1579_p0286a20║迦壞，傍生、餓鬼壞亦如是。爾時人中隨一有
T30n1579_p0286a21║情，自然法爾所得第二靜慮。其餘有情展轉
T30n1579_p0286a22║隨學，亦復如是。皆此沒已，生極淨光天眾同
T30n1579_p0286a23║分中。當知爾時說名人世間壞。如人趣既
T30n1579_p0286a24║爾，天趣亦然。當於此時，五趣世間居住之
T30n1579_p0286a25║處無一有情可得，所有資具亦不可得。
T30n1579_p0286a26║非唯資具不可復得，爾時天雨亦不可得。
T30n1579_p0286a27║由無雨故，大地所有藥草叢林皆悉枯槁。復
T30n1579_p0286a28║由無雨之所攝故，令此日輪熱勢增大。又
T30n1579_p0286a29║諸有情能感壞劫業增上力故，及依六種所
T30n1579_p0286b01║燒事故，復有六日輪漸次而現。彼諸日輪
T30n1579_p0286b02║望舊日輪所有熱勢，踰前四倍。既成七已，
T30n1579_p0286b03║熱遂增七。
T30n1579_p0286b04║云何名為六所燒事？一、小大溝坑，由第二日
T30n1579_p0286b05║輪之所枯竭；二、小河大河，由第三日輪之
T30n1579_p0286b06║所枯竭；三、無熱大池、由第四日輪之所枯
T30n1579_p0286b07║竭；四者、大海，由第五日輪及第六一分之所
T30n1579_p0286b08║枯竭；五、蘇迷盧山及以大地，體堅實故，由第
T30n1579_p0286b09║六一分及第七日輪之所燒然。即此火焰為
T30n1579_p0286b10║風所鼓，展轉熾盛、極至梵世。又如是等，略
T30n1579_p0286b11║為三事。一、水所生事、謂藥草等，由初所槁；
T30n1579_p0286b12║二、即水事、由五所涸；三、恒相續住體堅實
T30n1579_p0286b13║事，由二所燒。如是世界皆悉燒已，乃至灰
T30n1579_p0286b14║墨及與餘影皆不可得，廣說如經。從此名
T30n1579_p0286b15║為器世間已壞。滿足二十中劫。如是壞已，
T30n1579_p0286b16║復二十中劫住。
T30n1579_p0286b17║云何水災？謂過七火災已，於第二靜慮中，
T30n1579_p0286b18║有俱生水界起，壞器世間，如水消鹽。此之
T30n1579_p0286b19║水界與器世間一時俱沒。如是沒已，復二
T30n1579_p0286b20║十中劫住。
T30n1579_p0286b21║云何風災？謂七水災過已，復七火災；從此無
T30n1579_p0286b22║間，於第三靜慮中有俱生風界起，壞器世
T30n1579_p0286b23║間，如風乾支節、復能消盡。此之風界與器
T30n1579_p0286b24║世間一時俱沒。所以者何？現見有一由風
T30n1579_p0286b25║界發，乃令其骨皆悉消盡。從此壞已，復二十
T30n1579_p0286b26║中劫住。如是略說世間已壞。
T30n1579_p0286b27║云何世間成？謂過如是二十中劫已，一切有
T30n1579_p0286b28║情業增上力故，世間復成。爾時最初於虛空
T30n1579_p0286b29║中，第三靜慮器世間成。如第三靜慮，第二及
T30n1579_p0286c01║初亦復如是。爾時第三災頂有諸有情由
T30n1579_p0286c02║壽盡故，業盡故，福盡故，從彼沒已，生第三靜
T30n1579_p0286c03║慮。餘一切處，漸次亦爾。復從第二災頂生
T30n1579_p0286c04║第二靜慮。餘一切處，應知亦爾。復從第一災
T30n1579_p0286c05║頂，有一有情由壽等盡故，從彼沒已，生初
T30n1579_p0286c06║靜慮梵世界中，為最大梵。由獨一故、而懷
T30n1579_p0286c07║不悅。便有希望：今當云何令餘有情亦來
T30n1579_p0286c08║生此。當發心時，諸餘有情由壽等盡故，
T30n1579_p0286c09║從第二靜慮沒已，生初靜慮彼同分中。如
T30n1579_p0286c10║是下三靜慮器及有情世間成已。於虛空
T30n1579_p0286c11║中，欲界四天宮殿漸成。當知彼諸虛空宮殿
T30n1579_p0286c12║皆如化出。又諸有情，從極淨光天眾同分
T30n1579_p0286c13║沒，而來生此諸宮殿中。餘如前說。自此
T30n1579_p0286c14║以後，有大風輪，量等三千大千世界，從下
T30n1579_p0286c15║而起，與彼世界作所依持，為欲安立
T30n1579_p0286c16║無有宮殿諸有情類。此大風輪有二種相。
T30n1579_p0286c17║謂仰周布及傍側布，由此持水令不散
T30n1579_p0286c18║墜。次由彼業增上力故，於虛空界金藏雲
T30n1579_p0286c19║興。從此降雨，注風輪上。次復起風，鼓水令
T30n1579_p0286c20║堅，此即名為金性地輪。上堪水雨之所激
T30n1579_p0286c21║注，下為風颷之所衝薄。此地成已，即由彼
T30n1579_p0286c22║業增上力故，空中復起諸界藏雲，又從彼
T30n1579_p0286c23║雲降種種雨。然其雨水，乃依金性地輪而
T30n1579_p0286c24║住。次復風起，鼓水令堅。即由此風力所引
T30n1579_p0286c25║故，諸有清淨第一最勝精妙性者，成蘇迷盧
T30n1579_p0286c26║山。此山成已，四寶為體。所謂金、銀、頗胝、琉璃。
T30n1579_p0286c27║若中品性者，成七金山。謂持雙山、毘那矺
T30n1579_p0286c28║迦山、馬耳山、善見山、朅達洛迦山、持軸山、
T30n1579_p0286c29║尼民達羅山。如是諸山，其峯布列，各由形狀
T30n1579_p0287a01║差別為名，繞蘇迷盧次第而住。蘇迷盧量，
T30n1579_p0287a02║高八萬踰繕那，廣亦如之，下入水際、量亦
T30n1579_p0287a03║復爾。又持雙山，等彼之半。從此次第，餘六金
T30n1579_p0287a04║山其量漸減，各等其半。若下品性者，於蘇
T30n1579_p0287a05║迷盧四邊七金山外，成四大洲及八中洲，并
T30n1579_p0287a06║輪圍山。此山輪圍四洲而住，量等尼民達羅
T30n1579_p0287a07║之半。復成非天宮殿，此宮在蘇迷盧下，依
T30n1579_p0287a08║水而居。復成大雪山及無熱池周圍崖岸。次
T30n1579_p0287a09║成最下八大那洛迦處，諸大那洛迦，及獨
T30n1579_p0287a10║一那洛迦、寒那洛迦、近邊那洛迦。復成一分
T30n1579_p0287a11║鬼、傍生處。四大洲者，謂南贍部洲、東毘提訶
T30n1579_p0287a12║洲、西瞿陀尼洲、北拘盧洲。其贍部洲，形如車
T30n1579_p0287a13║箱；毘提訶洲，形如半月；瞿陀尼洲，其形圓滿；
T30n1579_p0287a14║北拘盧洲，其形四方。贍部洲量，六千五百踰
T30n1579_p0287a15║繕那；毘提訶洲量，七千踰繕那；瞿陀尼洲量，
T30n1579_p0287a16║七千五百踰繕那；拘盧洲量，八千踰繕那。又
T30n1579_p0287a17║七金山，其間有水、具八支德，名為內海。復
T30n1579_p0287a18║成諸龍宮。有八大龍，並經劫住。謂持地龍
T30n1579_p0287a19║王、歡喜近喜龍王、馬騾龍王、目支隣陀龍王、
T30n1579_p0287a20║意猛龍王、持國龍王、大黑龍王、黳羅葉龍王。
T30n1579_p0287a21║是諸龍王，由帝釋力，數與非天共相戰諍。
T30n1579_p0287a22║其諸龍眾類有四種。謂卵生、胎生、濕生、化生。
T30n1579_p0287a23║妙翅鳥中，四類亦爾。復有餘水，在內海外，
T30n1579_p0287a24║故名外海。又依蘇迷盧根，有四重級。從蘇
T30n1579_p0287a25║迷盧初級，傍出一萬六千踰繕那量。即從此
T30n1579_p0287a26║量，半半漸減，如其次第，餘級應知。有堅手
T30n1579_p0287a27║神住最初級，血手神住第二級，常醉神住
T30n1579_p0287a28║第三級，持鬘神住第四級。蘇迷盧頂四隅之
T30n1579_p0287a29║上有四大峯，各高五百踰繕那量。有諸藥
T30n1579_p0287b01║叉，謂金剛手止住其中。
T30n1579_p0287b02║又持雙山，於其四面有四王都。東南西北
T30n1579_p0287b03║隨其次第，謂持國、增長、醜目、多聞四大天王
T30n1579_p0287b04║之所居止。諸餘金山，是彼四王村邑部落。又
T30n1579_p0287b05║近雪山，有大金崖，名非天脅，其量縱廣五
T30n1579_p0287b06║十踰繕那，善住龍王常所居鎮，又天帝釋時
T30n1579_p0287b07║來遊幸。此中有樹，名曰善住，多羅樹行，七重
T30n1579_p0287b08║圍繞。復有大池，名漫陀吉尼，五百小池以
T30n1579_p0287b09║為眷屬。善住大龍與五百牝象前後圍繞，遊
T30n1579_p0287b10║戲其池，隨欲變現，便入此池，採蓮花根
T30n1579_p0287b11║以供所食。即於此側，有無熱大池，其量深
T30n1579_p0287b12║廣各五十踰繕那；微細金沙遍布其底，八支
T30n1579_p0287b13║德水彌滿其中，形色殊妙，端嚴憙見。從此
T30n1579_p0287b14║派流為四大河。一名殑伽，二名信度，三名
T30n1579_p0287b15║私多，四名縛芻。
T30n1579_p0287b16║復次，於蘇迷盧頂處中，建立帝釋天宮，縱
T30n1579_p0287b17║廣十千踰繕那量。所餘之處，是彼諸天村邑
T30n1579_p0287b18║聚落。其山四面，對四大洲，四寶所成。謂對
T30n1579_p0287b19║贍部洲，琉璃為面；對毘提訶，白銀為面；對
T30n1579_p0287b20║瞿陀尼，黃金為面；對拘盧洲，頗胝為面。又
T30n1579_p0287b21║贍部洲，循其邊際，有輪王路，真金所成，如
T30n1579_p0287b22║四大王天有情膝量，沒住大海。若輪王出
T30n1579_p0287b23║世，如彼膝量海水減焉。又無熱池南有一
T30n1579_p0287b24║大樹，名為贍部，是故此洲從彼得名。次於
T30n1579_p0287b25║此北、有設拉末梨大樹叢林，四生種類妙翅
T30n1579_p0287b26║諸鳥栖集其中。此四大洲各二中洲以為眷
T30n1579_p0287b27║屬。復有一洲，羅剎所住。
T30n1579_p0287b28║如是器世間成已，有諸有情從極淨光天
T30n1579_p0287b29║眾同分沒，來生此中。餘如前說。此皆由彼
T30n1579_p0287c01║感劫初業。此業第一，最勝微妙，欲界所攝；
T30n1579_p0287c02║唯於此時此業感果，非於餘時。爾時有情
T30n1579_p0287c03║名劫初者。又彼有色從意所生。如是一切，
T30n1579_p0287c04║如經廣說。彼於爾時，未有家宅及諸聚落。
T30n1579_p0287c05║一切大地面皆平正。自此以後，由諸有情福
T30n1579_p0287c06║業力故，有地味生。如是漸次，地餅、林藤，不
T30n1579_p0287c07║種粳稻，自然出現，無糠無𥝖。次有粳稻，有
T30n1579_p0287c08║𥝖有糠。次復處處粳稻叢生，於是有情方現
T30n1579_p0287c09║攝受。次由受用味等資緣，有情之類惡色便
T30n1579_p0287c10║起，光明遂滅。其多食者惡色逾增，身極沈重。
T30n1579_p0287c11║此諸有情互相輕毀，惡法現行。由此因緣，所
T30n1579_p0287c12║有味等漸沒於地。如經廣說。復從此緣，諸
T30n1579_p0287c13║有情類更相顧眄，便起愛染。次由能感男
T30n1579_p0287c14║女業故，一分有情男根生起，一分有情女根
T30n1579_p0287c15║生起。遞相陵犯，起諸邪行，遂為他人之所
T30n1579_p0287c16║訶呰，方造室宅以自隱蔽。復由攝受粳
T30n1579_p0287c17║稻因故，遂於其地復起攝受。由此緣已，
T30n1579_p0287c18║更相爭奪，不與取法從此而生。即由此緣
T30n1579_p0287c19║立司契者，彼最初王名大等意。如是便有
T30n1579_p0287c20║剎帝利眾、婆羅門眾、吠舍眾、戍陀羅眾出現
T30n1579_p0287c21║世間。漸次因緣，如經廣說。又彼依止光明既
T30n1579_p0287c22║滅，世間便有大黑闇生，日月星宿漸漸而起。
T30n1579_p0287c23║其日輪量五十一踰繕那。當知月輪其量減
T30n1579_p0287c24║一。日輪以火頗胝所成，月輪以水頗胝所
T30n1579_p0287c25║成。此二輪中，月輪行速及與不定。又彼日輪，
T30n1579_p0287c26║恒於二洲俱時作明，復於二洲俱時作闇。
T30n1579_p0287c27║謂於一日中，於一日出，於一夜半，於一日
T30n1579_p0287c28║沒。又一切所有日月星宿，歷蘇迷盧處半
T30n1579_p0287c29║而行，與持雙山高下量等。又復日行時有
T30n1579_p0288a01║遠近，若遠蘇迷盧，立為寒分；若近蘇迷盧，
T30n1579_p0288a02║立為熱分。即由此故，沒有遲速。又此月輪，
T30n1579_p0288a03║於上稍欹，便見半月。由彼餘分障其近分，
T30n1579_p0288a04║遂令不見。如如漸側，如是如是漸現圓滿；
T30n1579_p0288a05║若於黑分如如漸低，如是如是漸現虧減。
T30n1579_p0288a06║由大海中有魚鼈等影現月輪，故於其內
T30n1579_p0288a07║有黑相現。諸星宿中，其量大者十八拘盧舍
T30n1579_p0288a08║量，中者十拘盧舍量，最小者四拘盧舍量。
T30n1579_p0288a09║復次，於世間四姓生已，方乃發起順愛不愛
T30n1579_p0288a10║五趣受業。從此以後，隨一有情由感雜染
T30n1579_p0288a11║增上業故，生那洛迦中作靜息王。從此
T30n1579_p0288a12║無間，有那洛迦卒，猶如化生，及種種苦具，
T30n1579_p0288a13║謂銅鐵等那洛迦火起。然後隨業有情於此
T30n1579_p0288a14║受生，及生餘趣。
T30n1579_p0288a15║如是百拘胝四大洲，百拘胝蘇迷盧，百拘胝
T30n1579_p0288a16║六欲天，百拘胝梵世間，三千大千世界俱成
T30n1579_p0288a17║俱壞。即此世界有其三種。一、小千界，謂千
T30n1579_p0288a18║日月乃至梵世，總攝為一。二、中千界，謂千小
T30n1579_p0288a19║千。三、大千界，謂千中千。合此名為三千大千
T30n1579_p0288a20║世界。如是四方上下無邊無際三千世界，正
T30n1579_p0288a21║壞正成。猶如天雨，注如車軸，無間無斷，其
T30n1579_p0288a22║水連注，墮諸方分。如是世界遍諸方分，無邊
T30n1579_p0288a23║無際，正壞正成。即此三千大千世界名一佛
T30n1579_p0288a24║土。如來於中現成正覺，於無邊世界施作
T30n1579_p0288a25║佛事。如是安立世界成已，於中五趣可得，
T30n1579_p0288a26║謂那洛迦、傍生、餓鬼、人、天。及四生可得，謂卵
T30n1579_p0288a27║生、胎生、濕生、化生。復有六種依持。復有十種
T30n1579_p0288a28║時分，謂時、年、月、半月、日、夜、剎那、怛剎那、臘縛、
T30n1579_p0288a29║目呼剌多。復有七攝受事。復有十種身資
T30n1579_p0288b01║具。復有十種受欲者，此如中阿笈摩說。復
T30n1579_p0288b02║有八數隨行。復有八世法，謂得、不得、若譽、若
T30n1579_p0288b03║毀、稱、譏、苦、樂。復有三品，謂怨、親、中。復有三
T30n1579_p0288b04║種世事。復有三種語言。復有二十二種發
T30n1579_p0288b05║憤。復有六十二種有情之類。又有八位。復
T30n1579_p0288b06║有四種入胎。復有四種威儀。復有六種活
T30n1579_p0288b07║命。復有六種守護。復有七種苦。復有七種
T30n1579_p0288b08║慢。復有七種憍。復有四種言說。復有眾多
T30n1579_p0288b09║言說句。
T30n1579_p0288b10║云何那落迦趣？謂種果所攝那洛迦諸蘊，及
T30n1579_p0288b11║順那洛迦受業。如那洛迦趣如是，傍生、餓
T30n1579_p0288b12║鬼、人、天、如其所應盡當知。云何卵生？謂諸
T30n1579_p0288b13║有情破㲉而出。彼復云何？如鵞、雁、孔雀、鸚鵡、
T30n1579_p0288b14║舍利鳥等。云何胎生？謂諸有情胎所纏裹，剖
T30n1579_p0288b15║胎而出。彼復云何？如象、馬、牛、驢等。云何濕
T30n1579_p0288b16║生？謂諸有情隨因一種濕氣而生。彼復云何？
T30n1579_p0288b17║如蟲、蝎、飛蛾等。云何化生？謂諸有情業增上
T30n1579_p0288b18║故，具足六處而生，或復不具。彼復云何？如
T30n1579_p0288b19║天、那洛迦全，及人、鬼、傍生一分。
T30n1579_p0288b20║云何六種依持？一、建立依持，謂最下風輪及
T30n1579_p0288b21║水輪、地輪。令諸有情不墜下故起，是名依
T30n1579_p0288b22║持。二、藏覆依持，謂屋宇等。為諸有情離流
T30n1579_p0288b23║漏等所損故起，是名依持。彼屋宇等略有
T30n1579_p0288b24║三種。或由造作，或不由造作，或宮殿化起。
T30n1579_p0288b25║三、豐稔依持，為諸有情段食故起，是名依
T30n1579_p0288b26║持。四、安隱依持，為諸有情離刀仗等所害
T30n1579_p0288b27║故起，是名依持。五、日月依持，為諸有情見
T30n1579_p0288b28║色故起，是名依持。六、食依持，謂四食。一、段
T30n1579_p0288b29║食，二、觸食，三、意思食，四、識食。為諸有情任
T30n1579_p0288c01║持身故起，是名依持。云何七種攝受事？一、
T30n1579_p0288c02║自父母事，二、妻子事，三、奴婢僕使事，四、朋友
T30n1579_p0288c03║官僚兄弟眷屬事，五、田宅邸肆事，六、福業事
T30n1579_p0288c04║及方便作業事，七、庫藏事。云何十種身資具？
T30n1579_p0288c05║一、食，二、飲，三、乘，四、衣，五、莊嚴具，六、歌笑舞樂，
T30n1579_p0288c06║七、香鬘塗末，八、什物之具，九、照明，十、男女
T30n1579_p0288c07║受行。
T30n1579_p0288c08║云何八數隨行？謂諸世間數數隨所行事。一、
T30n1579_p0288c09║蔽覆事，二、瑩飾身事，三、威儀易奪事，四、飲
T30n1579_p0288c10║食事，五、睡眠事，六、交會事，七、屬彼勤劬
T30n1579_p0288c11║事，八、屬彼言說事。
T30n1579_p0288c12║云何三種世事？一、語言談論，更相慶慰事；二、
T30n1579_p0288c13║嫁娶賓主，更相飲噉事；三、於起作種種事
T30n1579_p0288c14║中，更相營助事。
T30n1579_p0288c15║云何三種語言？謂有法語言、無法語言，及餘
T30n1579_p0288c16║語言。有法語言者，謂宣說厭捨，離諸纏蓋
T30n1579_p0288c17║趣可愛樂等。廣說如經。無法語言者，謂染
T30n1579_p0288c18║污心說飲食等。餘語言者，謂無記心所起
T30n1579_p0288c19║言說。
T30n1579_p0288c20║云何二十二種發憤？一、偽斗，二、偽稱，三、偽函，
T30n1579_p0288c21║四、邪業方便，五、拒鬪，六、輕調，七、違反，八、諍
T30n1579_p0288c22║訟，九、罵詈，十、忿怒，十一、訶責，十二、迫脅，十
T30n1579_p0288c23║三、捶打，十四、殺害，十五、繫縛，十六、禁閉，十七、
T30n1579_p0288c24║割截，十八、驅擯，十九、諂曲，二十、矯誑，二十一、
T30n1579_p0288c25║陷逗，二十二、妄語。
T30n1579_p0288c26║云何六十二種有情之類？一、那洛迦，二、傍生，
T30n1579_p0288c27║三、鬼，四、天，五、人，六、剎帝利，七、婆羅門，八、吠
T30n1579_p0288c28║舍，九、戍陀羅，十、女，十一、男，十二、非男非女，
T30n1579_p0288c29║十三、劣，十四、中，十五、妙，十六、在家，十七、出
T30n1579_p0289a01║家，十八、苦行，十九、非苦行，二十、律儀，二十一、
T30n1579_p0289a02║不律儀，二十二、非律儀非不律儀，二十三、離
T30n1579_p0289a03║欲，二十四、未離欲，二十五、邪性聚定，二十六、
T30n1579_p0289a04║正性聚定，二十七、不定聚定，二十八、苾芻，二
T30n1579_p0289a05║十九、苾芻尼，三十、正學，三十一、勤策男，三十
T30n1579_p0289a06║二、勤策女，三十三、近事男，三十四、近事女，三
T30n1579_p0289a07║十五、習斷者，三十六、習誦者，三十七、淨施人，
T30n1579_p0289a08║三十八、宿長，三十九、中年，四十、少年，四十一、
T30n1579_p0289a09║軌範師，四十二、親教師，四十三、共住弟子及
T30n1579_p0289a10║近住弟子，四十四、賓客，四十五、營僧事者，
T30n1579_p0289a11║四十六、貪利養恭敬者，四十七、厭捨者，四十
T30n1579_p0289a12║八、多聞者，四十九、大福智者，五十、法隨法行
T30n1579_p0289a13║者，五十一、持經者，五十二、持律者，五十三、持
T30n1579_p0289a14║論者，五十四、異生，五十五、見諦，五十六、有學，
T30n1579_p0289a15║五十七、無學，五十八、聲聞，五十九、獨覺，六十、
T30n1579_p0289a16║菩薩，六十一、如來，六十二、轉輪王。此轉輪王
T30n1579_p0289a17║復有四種。或王一洲，或二三四。王一洲者，
T30n1579_p0289a18║有鐵輪應；王二洲者，有銅輪應；王三洲者，
T30n1579_p0289a19║有銀輪應；王四洲者，有金輪應。云何八位？
T30n1579_p0289a20║謂處胎位、出生位、嬰孩位、童子位、少年位、
T30n1579_p0289a21║中年位、老年位、耄熟位。處胎位者，謂羯羅藍
T30n1579_p0289a22║等。出生位者，謂從此後乃至耄熟。嬰孩位
T30n1579_p0289a23║者，謂乃至未能遊行嬉戲。童子位者，謂能
T30n1579_p0289a24║為彼事。少年位者，謂能受用欲塵，乃至三
T30n1579_p0289a25║十。中年位者，謂從此位乃至五十。老年位
T30n1579_p0289a26║者，謂從此位乃至七十。從此以上，名耄
T30n1579_p0289a27║熟位。云何四種入胎？一、正知而入，不正知住
T30n1579_p0289a28║出；二、正知入住，不正知而出；三、俱能正知；四、
T30n1579_p0289a29║俱不正知。初謂輪王，二謂獨覺，三謂菩薩，四
T30n1579_p0289b01║謂所餘有情。
T30n1579_p0289b02║云何六種活命？一、營農，二、商賈，三、牧牛，四、事
T30n1579_p0289b03║王，五、習學書算計數及印，六、習學所餘工
T30n1579_p0289b04║巧業處。
T30n1579_p0289b05║云何六種守護？謂象軍、馬軍、車軍、步軍、藏力、
T30n1579_p0289b06║友力。
T30n1579_p0289b07║云何七種苦？謂生苦、老苦、病苦、死苦、怨憎會
T30n1579_p0289b08║苦、愛別離苦、求不得苦。
T30n1579_p0289b09║云何七種慢？謂慢、過慢、慢過慢、我慢、增上慢、
T30n1579_p0289b10║卑慢、邪慢。
T30n1579_p0289b11║云何七種憍？謂無病憍、少年憍、長壽憍、族姓
T30n1579_p0289b12║憍、色力憍、富貴憍、多聞憍。
T30n1579_p0289b13║云何四種言說？謂依見、聞、覺、知所有言說。
T30n1579_p0289b14║依見言說者，謂依眼故，現見外色，由此因
T30n1579_p0289b15║緣，為他宣說，是名依見言說。依聞言說者，
T30n1579_p0289b16║謂從他聞，由此因緣，為他宣說，是名依聞
T30n1579_p0289b17║言說。依覺言說者，謂不見不聞，但自思惟、
T30n1579_p0289b18║稱量、觀察，由此因緣，為他宣說，是名依覺
T30n1579_p0289b19║言說。依知言說者，謂各別於內、所受、所證、所
T30n1579_p0289b20║觸、所得，由此因緣，為他宣說，是名依知言
T30n1579_p0289b21║說。
T30n1579_p0289b22║云何眾多言說句？謂即此亦名釋詞句，亦名
T30n1579_p0289b23║戲論句，亦名攝義句，如是等類，眾多差別。
T30n1579_p0289b24║又諸字母能攝諸義，當知亦名眾多言說
T30n1579_p0289b25║句。彼復云何？所謂地、根、境、法、補特伽羅、自
T30n1579_p0289b26║性、差別、作用、自、他、有、無、問、答、取、與、正性、邪性
T30n1579_p0289b27║句。又有聽制、功德、過失、得、不得、毀、譽、苦、樂、稱、
T30n1579_p0289b28║譏、堅妙、智退、沈、量、助伴、示現、教導、讚勵、慶慰
T30n1579_p0289b29║句。
T30n1579_p0289c01║又有七言論句，此即七例句。謂補盧沙、補
T30n1579_p0289c02║盧衫、補盧崽拏、補盧沙耶、補盧沙䫂、補盧
T30n1579_p0289c03║殺娑、補盧鎩，如是等。復有施設、教勅、標相、
T30n1579_p0289c04║靜息、表了、軌則、安立、積集、決定、配屬、驚駭、初、中、
T30n1579_p0289c05║後句。族姓等、立宗、言說、成辦、受用、尋求、守護、
T30n1579_p0289c06║羞恥、憐愍、堪忍、怖畏、簡擇句。又有父母妻子
T30n1579_p0289c07║等，一切所攝資具，應當廣說。及生老等，乃至
T30n1579_p0289c08║所求不得、愁歎、少年、無病、長壽、愛會、怨離、所
T30n1579_p0289c09║欲隨應、若不隨應，往來、顧視、若屈若申、行
T30n1579_p0289c10║住坐臥、警悟、語默、解睡、解勞句。又有飲噉、咀
T30n1579_p0289c11║味、串習、不串習、放逸、不放逸、廣略、增減、尋
T30n1579_p0289c12║伺、煩惱、隨煩惱、戲論、離戲論、力劣、所成、能
T30n1579_p0289c13║成、流轉、定異、相應、勢速、次第、時、方、數、和合、不
T30n1579_p0289c14║和合、相似、不相似句。又有雜糅、共有、現見、不
T30n1579_p0289c15║現見、隱顯句。又有能作、所作、法律、世事、資產、
T30n1579_p0289c16║真妄、利益、非利益、骨體、疑慮、驚怪句。又有
T30n1579_p0289c17║怯弱、無畏、顯了、不顯了、殺害、繫縛、禁閉、割截、驅
T30n1579_p0289c18║擯句。又有罵詈、忿怒、捶打、迫脅、訶責、燒爛、燥
T30n1579_p0289c19║暑、摧伏、渾濁、聖教隨逐比度句。
T30n1579_p0289c20║瑜伽師地論卷第二