T30n1579_p0289c21║
T30n1579_p0289c22║
T30n1579_p0289c23║瑜伽師地論卷第三
T30n1579_p0289c24║
T30n1579_p0289c25║彌勒菩薩說
T30n1579_p0289c26║三藏法師玄奘奉　詔譯
T30n1579_p0289c27║本地分中意地第二之三
T30n1579_p0289c28║復次，即前所說自性乃至業等五事，當知皆
T30n1579_p0289c29║由三處所攝。謂由色聚故，心心所品故，及
T30n1579_p0290a01║無為故。除餘假有法。今當先說色聚諸法。
T30n1579_p0290a02║問：一切法生，皆從自種而起。云何說諸大
T30n1579_p0290a03║種能生所造色耶？云何造色依彼，彼所建
T30n1579_p0290a04║立，彼所任持，彼所長養耶？答：由一切內外
T30n1579_p0290a05║大種及所造色種子，皆悉依附內相續心。乃
T30n1579_p0290a06║至諸大種子未生諸大以來，造色種子終
T30n1579_p0290a07║不能生造色。要由彼生，造色方從自種子
T30n1579_p0290a08║生，是故說彼能生造色，要由彼生為前導
T30n1579_p0290a09║故。由此道理，說諸大種為彼生因。云何造
T30n1579_p0290a10║色依於彼耶？由造色生已，不離大種處而
T30n1579_p0290a11║轉故。云何彼所建立？由大種損益，彼同安
T30n1579_p0290a12║危故。云何彼所任持？由隨大種等量不
T30n1579_p0290a13║壞故。云何彼所長養？由因飲食、睡眠、修習
T30n1579_p0290a14║梵行三摩地等，依彼造色倍復增廣，故說大
T30n1579_p0290a15║種為彼養因。如是諸大種望所造色有五
T30n1579_p0290a16║種作用應知。
T30n1579_p0290a17║復次，於色聚中、曾無極微生。若從自種生
T30n1579_p0290a18║時，唯聚集生，或細或中或大。又非極微集成
T30n1579_p0290a19║色聚。但由覺慧分析諸色極量邊際，分
T30n1579_p0290a20║別假立以為極微。又色聚亦有方分，極微亦
T30n1579_p0290a21║有方分，然色聚有分非極微。何以故？由極
T30n1579_p0290a22║微即是分，此是聚色所有，非極微復有餘極
T30n1579_p0290a23║微，是故極微非有分。又不相離有二種。一、
T30n1579_p0290a24║同處不相離。謂大種極微與色香味觸等，於
T30n1579_p0290a25║無根處有離根者，於有根處有有根者，是
T30n1579_p0290a26║名同處不相離。二、和雜不相離。謂即此大種
T30n1579_p0290a27║極微與餘聚集，能造、所造色處俱故，是名和
T30n1579_p0290a28║雜不相離。又此遍滿聚色，應知如種種物，石
T30n1579_p0290a29║磨為末，以水和合，互不相離；非如胡麻、綠
T30n1579_p0290b01║豆、粟、稗等聚。又一切所造色皆即依止大種
T30n1579_p0290b02║處，不過大種處量；乃至大種所據處所，諸所
T30n1579_p0290b03║造色還即據此；由此因緣，說所造色依於
T30n1579_p0290b04║大種。即以此義，說諸大種名為大種。由此
T30n1579_p0290b05║大種其性大故，為種生故。
T30n1579_p0290b06║復次，於諸色聚中，略有十四種事。謂地、水、火、
T30n1579_p0290b07║風、色、聲、香、味、觸，及眼等五根。除唯意所行
T30n1579_p0290b08║色。一切色聚，有色諸根所攝者，有一切，如
T30n1579_p0290b09║所說事界。如有色諸根所攝聚如是，有色諸
T30n1579_p0290b10║根所依大種所攝聚亦爾。所餘色聚，除有色
T30n1579_p0290b11║諸根，唯有餘界。又約相攝有十四事，即由
T30n1579_p0290b12║相攝施設事極微。若約界攝，隨於此聚有
T30n1579_p0290b13║爾所界，即說此聚爾所事攝。若約不相離
T30n1579_p0290b14║攝，或內、或外所有諸聚。隨於此聚中，乃至
T30n1579_p0290b15║有爾所法相可得，即說此聚爾所事攝應
T30n1579_p0290b16║知。所以者何？或有聚中唯一大種可得。如
T30n1579_p0290b17║石、末尼、真珠、琉璃、珂貝、璧玉、珊瑚等中，或池、
T30n1579_p0290b18║沼、溝、渠、江、河等中，或火焰、燈燭等中，或四方
T30n1579_p0290b19║風輪有塵、無塵風等中，或有聚中，二大種可
T30n1579_p0290b20║得。如雪、濕樹、葉、花、果等中，或熱末尼等中。
T30n1579_p0290b21║或有聚中三大種可得。如即熱樹等中，或
T30n1579_p0290b22║動搖中。或有聚中四大種可得。謂於內色
T30n1579_p0290b23║聚中。如薄伽梵說：於各別內身、若髮毛等
T30n1579_p0290b24║乃至糞穢，是內地界；若小便等，是內水界；若
T30n1579_p0290b25║於身中所有煖等，是內火界；若上行等風，是
T30n1579_p0290b26║內風界。如是若於此聚彼相可得，說彼相
T30n1579_p0290b27║為有；若不可得，說彼相為無。復次，聲於
T30n1579_p0290b28║一切色聚中，界故說有，相即不定。由現在
T30n1579_p0290b29║方便生故。風有二種。謂恒相續及不恒相
T30n1579_p0290c01║續。恒相續者，謂於彼彼聚有恒旋轉風。不
T30n1579_p0290c02║恒相續者，謂旋風及空行風。又闇色、明色，說
T30n1579_p0290c03║名空界及孔隙。又諸闇色恒相續者，謂世界
T30n1579_p0290c04║中間；不恒相續者，謂於餘處。如是明色恒
T30n1579_p0290c05║相續者，謂於自然光明天中；不恒相續者，謂
T30n1579_p0290c06║於餘處。又明闇色，謂於顯色增聚應知。又
T30n1579_p0290c07║由依止色聚種子功能故，若遇相似緣時，
T30n1579_p0290c08║或小聚無間大聚生，或大聚無間小聚生。由
T30n1579_p0290c09║此因緣，施設諸聚有增有減。如經言：若堅、
T30n1579_p0290c10║堅攝、近攝、非近攝、執受，乃至廣說。堅云何？謂
T30n1579_p0290c11║地。堅攝云何？謂彼種子。又堅者，即彼界。堅攝
T30n1579_p0290c12║者，謂髮毛等，或土塊等。近攝云何？謂有執受。
T30n1579_p0290c13║執受云何？謂內所攝。非近攝云何？謂無執受。
T30n1579_p0290c14║無執受云何？謂外所攝。又心心所所執種子，
T30n1579_p0290c15║名近攝，名執受；與此相違，名非近攝，名非
T30n1579_p0290c16║執受。又隨逐自身故，名近攝、執受，如前說。
T30n1579_p0290c17║如是水等界，如理應知。又於一切色聚中，
T30n1579_p0290c18║一切時具有一切大種界。如世間現見乾薪
T30n1579_p0290c19║等物，鑽即火生，擊石等亦爾。又銅鐵金銀等、
T30n1579_p0290c20║極火所燒即銷為水。從月愛珠，水便流出。
T30n1579_p0290c21║又得神通者，由心勝解力，變大地等成金
T30n1579_p0290c22║銀等。又色聚有三種流轉。一者、長養，二者、等
T30n1579_p0290c23║流，三者、異熟生。長養有二種。一、處遍滿長
T30n1579_p0290c24║養，二、相增盛長養。等流有四種。一、長養等
T30n1579_p0290c25║流，二、異熟等流，三、變異等流，四、自性等流。異
T30n1579_p0290c26║熟生有二種。一、異熟體生，名異熟生；二、從
T30n1579_p0290c27║異熟生，名異熟生。又諸色聚，略說依六處
T30n1579_p0290c28║轉。謂建立處、覆藏處、資具處、根所依處、根
T30n1579_p0290c29║處、三摩地所行處。
T30n1579_p0291a01║復次，於心心所品中，有心可得，及五十三心
T30n1579_p0291a02║所可得。謂作意等，乃至尋伺為後邊，如前
T30n1579_p0291a03║說。問：如是諸心所，幾依一切處心生，一切
T30n1579_p0291a04║地、一切時、一切耶？答：五。謂作意等，思為後
T30n1579_p0291a05║邊。幾依一切處心生，一切地，非一切時、非
T30n1579_p0291a06║一切耶？答：亦五。謂欲等，慧為後邊。幾唯依
T30n1579_p0291a07║善，非一切處心生；然一切地，非一切時、非
T30n1579_p0291a08║一切耶？答：謂信等，不害為後邊。幾唯依染
T30n1579_p0291a09║污，非一切處心生，非一切地、非一切時、非
T30n1579_p0291a10║一切耶？答：謂貪等，不正知為後邊。幾依一
T30n1579_p0291a11║切處心生，非一切地、非一切時、非一切耶？
T30n1579_p0291a12║答：謂惡作等，伺為後邊。復次，根不壞境界
T30n1579_p0291a13║現前，能生作意正起，爾時從彼識乃得生。
T30n1579_p0291a14║云何根不壞？謂有二種因。一、不滅壞故；二、
T30n1579_p0291a15║不羸劣故。云何境界現前？謂或由所依處
T30n1579_p0291a16║故，或由自性故，或由方故，或由時故，或
T30n1579_p0291a17║由顯了不顯了故，或由全分及一分故。若
T30n1579_p0291a18║四種障所不障礙，亦非極遠。謂覆蔽障、隱
T30n1579_p0291a19║沒障、映奪障、幻惑障。極遠有二種。謂處所
T30n1579_p0291a20║極遠、損減極遠。云何能生作意正起？由四
T30n1579_p0291a21║因故。一、由欲力，二、由念力，三、由境界力，四、
T30n1579_p0291a22║由數習力。云何由欲力？謂若於是處心
T30n1579_p0291a23║有愛著，心則於彼多作意生。云何由念力？
T30n1579_p0291a24║謂若於彼已善取其相、已極作想，心則於
T30n1579_p0291a25║彼多作意生。云何由境界力？謂若彼境界或
T30n1579_p0291a26║極廣大、或極可意正現在前，心則於彼多作
T30n1579_p0291a27║意生。云何由數習力？若於彼境界已極串
T30n1579_p0291a28║習、已極諳悉，心即於彼多作意生。若異此
T30n1579_p0291a29║者，應於一所緣境，唯一作意一切時生。又
T30n1579_p0291b01║非五識身有二剎那相隨俱生，亦無展轉
T30n1579_p0291b02║無間更互而生。又一剎那五識身生已，從此
T30n1579_p0291b03║無間，必意識生。從此無間，或時散亂，或耳識
T30n1579_p0291b04║生，或五識身中隨一識生。若不散亂，必定意
T30n1579_p0291b05║識中第二決定心生。由此尋求、決定二意識
T30n1579_p0291b06║故，分別境界。又由二種因故，或染污，或善
T30n1579_p0291b07║法生。謂分別故，及先所引故。意識中所有，由
T30n1579_p0291b08║二種因。在五識者，唯由先所引故。所以者
T30n1579_p0291b09║何？由染污及善意識力所引故，從此無間，
T30n1579_p0291b10║於眼等識中，染污及善法生。不由分別，彼
T30n1579_p0291b11║無分別故。由此道理，說眼等識隨意識
T30n1579_p0291b12║轉。如經言：起一心，若眾多心。云何安立
T30n1579_p0291b13║此一心耶？謂世俗言說一心剎那，非生起
T30n1579_p0291b14║剎那。云何世俗言說一心剎那？謂一處為依
T30n1579_p0291b15║止，於一境界事有爾所了別生，總爾所時
T30n1579_p0291b16║名一心剎那。又相似相續，亦說名一，與第
T30n1579_p0291b17║二念極相似故。又意識任運散亂，緣不串習
T30n1579_p0291b18║境時無欲等生，爾時意識名率爾墮心，唯
T30n1579_p0291b19║緣過去境。五識無間所生意識，或尋求、或決
T30n1579_p0291b20║定，唯應說緣現在境，若此即緣彼境生。
T30n1579_p0291b21║又識能了別事之總相。即此所未了別所了
T30n1579_p0291b22║境相，能了別者，說名作意。即此可意、不可意、
T30n1579_p0291b23║俱相違相，由觸了別。即此攝受、損害、俱相違
T30n1579_p0291b24║相，由受了別。即此言說因相，由想了別。即
T30n1579_p0291b25║此邪、正、俱相違行因相，由思了別。是故說彼
T30n1579_p0291b26║作意等，思為後邊，名心所有法。遍一切處、
T30n1579_p0291b27║一切地、一切時、一切生。作意云何？謂心迴轉。
T30n1579_p0291b28║觸云何？謂三和合。受云何？謂領納。想云何？謂
T30n1579_p0291b29║了像。思云何？謂心造作。欲云何？謂於可樂
T30n1579_p0291c01║事，隨彼彼行，欲有所作性。勝解云何？謂於
T30n1579_p0291c02║決定事，隨彼彼行，印可隨順性。念云何？謂
T30n1579_p0291c03║於串習事，隨彼彼行，明了記憶性。三摩地
T30n1579_p0291c04║云何？謂於所觀察事，隨彼彼行，審慮所依心
T30n1579_p0291c05║一境性。慧云何？謂即於所觀察事，隨彼彼
T30n1579_p0291c06║行，簡擇諸法性。或由如理所引，或由不如
T30n1579_p0291c07║理所引，或由非如理非不如理所引。
T30n1579_p0291c08║又作意作何業？謂引心為業。觸作何業？謂
T30n1579_p0291c09║受、想、思所依為業。受作何業？謂愛生所依
T30n1579_p0291c10║為業。想作何業？謂於所緣，令心發起種種
T30n1579_p0291c11║言說為業。思作何業？謂發起尋伺身語業
T30n1579_p0291c12║等為業。欲作何業？謂發勤為業。勝解作何
T30n1579_p0291c13║業？謂於所緣，任持功德過失為業。念作
T30n1579_p0291c14║何業？謂於久遠所思、所作、所說，憶念為業。
T30n1579_p0291c15║三摩地作何業？謂智所依為業。慧作何業？
T30n1579_p0291c16║謂於戲論所行染污清淨，隨順推求為業。
T30n1579_p0291c17║云何建立三世？謂諸種子不離法故，如法
T30n1579_p0291c18║建立。又由與果、未與果故。若諸果法，若已
T30n1579_p0291c19║滅相，是過去；有因未生相，是未來；已生未
T30n1579_p0291c20║滅相，是現在。
T30n1579_p0291c21║云何建立生、老、住、無常？謂於一切處識相續
T30n1579_p0291c22║中，一切種子相續俱行建立。由有緣力故，
T30n1579_p0291c23║先未相續生法，今最初生，是名生有為相。
T30n1579_p0291c24║即此變異性，名老有為相。此復二種。一、異性
T30n1579_p0291c25║變異性，二、變性變異性。由有相似生故，立
T30n1579_p0291c26║異性變異性。由有不相似生故、立變性變
T30n1579_p0291c27║異性。即已生時，唯生剎那隨轉故，名住有為
T30n1579_p0291c28║相。生剎那後，剎那不住故，名無常有為相。
T30n1579_p0291c29║如是即約諸法分位差別，建立四相。
T30n1579_p0292a01║又有四緣。一、因緣，二、等無間緣，三、所緣緣，
T30n1579_p0292a02║四、增上緣。因緣者，謂種子。等無間緣者，謂若
T30n1579_p0292a03║此識無間，諸識決定生，此是彼等無間緣。所
T30n1579_p0292a04║緣緣者，謂諸心心所所緣境界。增上緣者，謂
T30n1579_p0292a05║除種子，餘所依，如眼及助伴法。望眼識，所
T30n1579_p0292a06║餘識亦爾。
T30n1579_p0292a07║又善不善性能取愛非愛果。如是等類，名增
T30n1579_p0292a08║上緣。又由種子故，建立因緣。由自性故，立
T30n1579_p0292a09║等無間緣。由所緣境故，立所緣緣。由所依
T30n1579_p0292a10║及助伴等故，立增上緣。如經言：諸因諸緣
T30n1579_p0292a11║能生識者，彼即此四。因緣一種，亦因亦緣，
T30n1579_p0292a12║餘唯是緣。又如經言：善、不善、無記者，彼差別
T30n1579_p0292a13║云何？謂諸善法，或立一種。由無罪義故。或
T30n1579_p0292a14║立二種。謂生得善及方便善。或立三種。謂
T30n1579_p0292a15║自性善、相應善、等起善。或立四種。謂順福
T30n1579_p0292a16║分善、順解脫分善、順決擇分善、及無漏善。或
T30n1579_p0292a17║立五種。謂施性善、戒性善、修性善、愛果善、
T30n1579_p0292a18║離繫果善。或立六種。謂善色、受、想、行、識及
T30n1579_p0292a19║擇滅。或立七種。謂念住所攝善、正勤所攝
T30n1579_p0292a20║善、神足所攝善、根所攝善、力所攝善、覺支所
T30n1579_p0292a21║攝善、道支所攝善。或立八種。謂起迎、合掌、問
T30n1579_p0292a22║訊、禮敬業所攝善，讚彼妙說、稱揚實德所
T30n1579_p0292a23║攝善，供承病者所攝善，敬事師長所攝善，
T30n1579_p0292a24║隨善所攝善，勸請所攝善，迴向所攝善，修無
T30n1579_p0292a25║量所攝善。或立九種。謂方便、無間、解脫、勝
T30n1579_p0292a26║進道所攝善，及軟、中、上、世、出世道所攝善。或
T30n1579_p0292a27║立十種，謂有依善、無依善、聞所生善、思所
T30n1579_p0292a28║生善、律儀所攝善、非律儀非不律儀所攝善、
T30n1579_p0292a29║根本眷屬所攝善、聲聞乘所攝善、獨覺乘所
T30n1579_p0292b01║攝善、大乘所攝善。又立十種。謂欲界繫善；
T30n1579_p0292b02║初、二、三、四、靜慮繫善；空無邊處、識無邊處、無
T30n1579_p0292b03║所有處、非想非非想處繫善；無漏所攝善。又
T30n1579_p0292b04║有十種。謂十善業道。又有十種。謂無學正
T30n1579_p0292b05║見，乃至正解脫、正智。又有十種。謂能感八福
T30n1579_p0292b06║生，及轉輪王善，及趣不動善。如是等類，諸善
T30n1579_p0292b07║差別。略說善有二種義。謂取愛果義，善
T30n1579_p0292b08║了知事及彼果義。不善法者，謂與善法相
T30n1579_p0292b09║違，及能為障礙，由能取不愛果故，及不正
T30n1579_p0292b10║了知事故。無記法者，略有四種。謂異熟生，
T30n1579_p0292b11║及一分威儀路、工巧處及變化。若諸工巧但
T30n1579_p0292b12║為戲樂，不為活命，非習業想，非為簡擇，
T30n1579_p0292b13║此工巧處業是染污；餘是無記。如工巧處，威
T30n1579_p0292b14║儀路亦爾。變化有二種。謂善及無記。復次，眼
T30n1579_p0292b15║有一種。謂能見色。或立二種。謂長養眼、異
T30n1579_p0292b16║熟生眼。或立三種。謂肉眼、天眼、慧眼。或立
T30n1579_p0292b17║四種。謂有瞚眼、無瞚眼、恒相續眼、不恒相續
T30n1579_p0292b18║眼。恒相續者，謂色界眼。或立五種。謂五趣
T30n1579_p0292b19║所攝眼。或立六種。謂自相續眼、他相續眼、
T30n1579_p0292b20║端嚴眼、醜陋眼、有垢眼、無垢眼、或立七種。
T30n1579_p0292b21║謂有識眼、無識眼、強眼、弱眼、善識所依眼、不
T30n1579_p0292b22║善識所依眼、無記識所依眼。或立八種。謂
T30n1579_p0292b23║依處眼、變化眼、善業異熟生眼、不善業異熟
T30n1579_p0292b24║生眼、食所長養眼、睡眠長養眼、梵行長養眼、
T30n1579_p0292b25║定所長養眼。或立九種。謂已得眼、未得眼、
T30n1579_p0292b26║曾得眼、未曾得眼、得已失眼、應斷眼、不應斷
T30n1579_p0292b27║眼、已斷眼、非已斷眼。或立十種者、無。或立
T30n1579_p0292b28║十一種。謂過去眼、未來眼、現在眼、內眼、外眼、
T30n1579_p0292b29║麁眼、細眼、劣眼、妙眼、遠眼、近眼、如眼如是，
T30n1579_p0292c01║耳等亦爾。是中差別者，謂增三、增四。三種耳
T30n1579_p0292c02║者，謂肉所纏耳、天耳、審諦耳。四種耳者，謂
T30n1579_p0292c03║恒相續耳、不恒相續耳、高聽耳、非高聽耳。三
T30n1579_p0292c04║種鼻舌者，謂光淨、不光淨、及被損。四種鼻舌
T30n1579_p0292c05║者，謂恒相續、不恒相續、有識、無識。三種身
T30n1579_p0292c06║者，謂滓穢處、非滓穢處、及一切遍諸根所
T30n1579_p0292c07║隨逐故。四種身者，謂恒相續、不恒相續、有
T30n1579_p0292c08║自然光、無自然光。
T30n1579_p0292c09║或立一種意。謂由識法義故。或立二種。謂
T30n1579_p0292c10║墮施設意、不墮施設意。初謂了別名言
T30n1579_p0292c11║者意，後謂嬰兒意。又初謂世間意，後謂出世
T30n1579_p0292c12║間意。或立三種。謂心、意、識。或立四種。謂善、
T30n1579_p0292c13║不善、有覆無記、無覆無記。或立五種。謂五
T30n1579_p0292c14║位差別：一、因位，二、果位，三、樂位，四、苦位，五、
T30n1579_p0292c15║不苦不樂位。或立六種。謂六識身。或立七
T30n1579_p0292c16║種。謂依七識住。或立八種。謂增語觸相應、
T30n1579_p0292c17║有對觸相應、依耽嗜、依出離、有愛味、無愛
T30n1579_p0292c18║味、世間、出世間。或立九種。謂依九有情居。
T30n1579_p0292c19║或立十種者，無。或立十一種，如前說。或立
T30n1579_p0292c20║十二種，即十二心。謂欲界善心、不善心、有覆
T30n1579_p0292c21║無記心、無覆無記心。色界有三心，除不善；
T30n1579_p0292c22║無色界亦爾。出世間心有二種。謂學及無學。
T30n1579_p0292c23║或立一種色。謂由眼所行義故。或立二種
T30n1579_p0292c24║謂內色、外色。或立三種。謂顯色、形色、表色。或
T30n1579_p0292c25║立四種。謂有依光明色、無依光明色、正不正
T30n1579_p0292c26║光明色、積集住色。或立五種。謂由五趣差
T30n1579_p0292c27║別故。或立六種。謂建立所攝色、覆藏所攝
T30n1579_p0292c28║色、境界所攝色、有情數色、非有情數色、有見
T30n1579_p0292c29║有對色。或立七種。謂由七種攝受事差別
T30n1579_p0293a01║故。或立八種。謂依八世雜說：一、地分雜色，
T30n1579_p0293a02║二、山雜色，三、園林池沼等雜色，四、宮室雜色，
T30n1579_p0293a03║五、業處雜色，六、彩畫雜色，七、鍛業雜色，八、資
T30n1579_p0293a04║具雜色。或立九種。謂若過去、若未來、若現
T30n1579_p0293a05║在、若麁、若細、若劣、若妙、若遠、若近。或立十
T30n1579_p0293a06║種。謂十種資具。或立一種聲。謂由耳所行
T30n1579_p0293a07║義故。或立二種。謂了義聲、不了義聲。或立
T30n1579_p0293a08║三種。謂因受大種聲、因不受大種聲、因俱大
T30n1579_p0293a09║種聲。或立四種。謂善、不善、有覆無記、無覆
T30n1579_p0293a10║無記。或立五種。謂由五趣差別故。或立六
T30n1579_p0293a11║種。一、受持讀誦聲，二、請問聲，三、說法聲，四、論
T30n1579_p0293a12║議決擇聲，五、展轉言教若犯若出聲，六、喧雜
T30n1579_p0293a13║聲。或立七種。謂男聲、女聲、下聲、中聲、上聲、
T30n1579_p0293a14║鳥獸等聲、風林叢聲。或立八種。謂四聖言
T30n1579_p0293a15║聲，四非聖言聲。四非聖言者，一、不見言見、
T30n1579_p0293a16║見言不見非聖言；二、不聞言聞、聞言不聞
T30n1579_p0293a17║非聖言；三、不覺言覺、覺言不覺非聖言；四、
T30n1579_p0293a18║不知言知、知言不知非聖言。四聖言者，一、
T30n1579_p0293a19║見言見、不見言不見聖言；二、聞言聞、不聞
T30n1579_p0293a20║言不聞聖言；三、覺言覺、不覺言不覺聖言；
T30n1579_p0293a21║四、知言知、不知言不知聖言。又有八種。謂
T30n1579_p0293a22║四善語業道，四不善語業道。或立九種。謂過
T30n1579_p0293a23║去、未來、現在，乃至若遠、若近。或立十種。謂五
T30n1579_p0293a24║樂所攝聲。此復云何？一、舞俱行聲，二、歌俱行
T30n1579_p0293a25║聲，三、絃管俱行聲，四、女俱行聲，五、男俱行聲，
T30n1579_p0293a26║六、螺俱行聲，七、腰等鼓俱行聲，八、岡等鼓俱
T30n1579_p0293a27║行聲，九、都曇等鼓俱行聲，十、俳叫聲。
T30n1579_p0293a28║或立一種香。謂由鼻所行義故。或立二種。
T30n1579_p0293a29║謂內及外。或立三種。謂可意、不可意、及處中
T30n1579_p0293b01║香。或立四種。謂四大香。一、沈香，二、窣堵魯
T30n1579_p0293b02║迦香，三、龍腦香，四、麝香。或立五種。謂根香、
T30n1579_p0293b03║莖香、葉香、花香、果香。或立六種。謂食香、飲香、
T30n1579_p0293b04║衣香、莊嚴具香、乘香、宮室香。或立七種。謂皮
T30n1579_p0293b05║香、葉香、素泣謎羅香、栴檀香、三辛香、熏香、末
T30n1579_p0293b06║香。或立八種。謂俱生香、非俱生香、恒續香、
T30n1579_p0293b07║非恒續香、雜香、純香、猛香、非猛香。或立九
T30n1579_p0293b08║種。謂過去、未來、現在等，如前說。或立十種。謂
T30n1579_p0293b09║女香、男香、一指香、二指香、唾香、洟香、脂髓膿
T30n1579_p0293b10║血香、肉香、雜糅香、淤埿香。
T30n1579_p0293b11║或立一種味。謂由舌所行義故。或立二種。
T30n1579_p0293b12║謂內及外。或立三種。謂可意等如前說。或
T30n1579_p0293b13║立四種。謂大麥味、粳稻味、小麥味、餘下穀
T30n1579_p0293b14║味。或立五種。謂酒飲味、非酒飲味、蔬菜味、
T30n1579_p0293b15║林果味、所食味。或立六種。謂甘苦等。或立
T30n1579_p0293b16║七種。謂酥味、油味、蜜味、甘蔗變味、乳酪味、鹽
T30n1579_p0293b17║味、肉味。或立八種。如香說。或立九種。亦如
T30n1579_p0293b18║香說。或立十種。謂可嚼味、可噉味、可甞味、
T30n1579_p0293b19║可飲味、可吮味、可爆乾味、充足味、休愈味、
T30n1579_p0293b20║盪滌味、常習味。後五謂諸藥味。
T30n1579_p0293b21║或立一種觸。謂由身所行義故。或立二種。
T30n1579_p0293b22║如香說。或立三種。謂可意等。或立四種。謂
T30n1579_p0293b23║摩觸、搦觸、打觸、揉觸。或立五種。謂五趣差別。
T30n1579_p0293b24║又有五種。謂蚊䗈風日蛇蠍等觸。或立六
T30n1579_p0293b25║種。謂苦、樂、不苦不樂、俱生、所治攝、能治攝。或
T30n1579_p0293b26║立七種。謂堅鞕觸、流濕觸、煖觸、動觸、跳墮
T30n1579_p0293b27║觸、摩按觸、身變異觸。謂濕滑等。或立八種。
T30n1579_p0293b28║謂手觸觸、塊觸觸、杖觸觸、刀觸觸、冷觸觸、
T30n1579_p0293b29║煖觸觸、飢觸觸、渴觸觸。或立九種。如香說。
T30n1579_p0293c01║或立十種。謂食觸、飲觸、乘觸、衣觸、莊嚴具
T30n1579_p0293c02║觸、床坐觸、机橙臺枕及方座觸、女觸、男觸、
T30n1579_p0293c03║彼二相事受用觸。
T30n1579_p0293c04║略說法界，若假若實，有八十七法。彼復云
T30n1579_p0293c05║何？謂心所有法有五十三，始從作意，乃至
T30n1579_p0293c06║尋、伺為後邊。法處所攝色有二種。謂律儀不
T30n1579_p0293c07║律儀所攝色、三摩地所行色。不相應行有二
T30n1579_p0293c08║十四種，謂得、無想定、滅盡定、無想異熟、命
T30n1579_p0293c09║根、眾同分、異生性、生、老、住、無常、名身、句身、文
T30n1579_p0293c10║身、流轉、定異、相應、勢速、次第、時、方、數、和合、
T30n1579_p0293c11║不和合。無為有八事。謂虛空、非擇滅、擇滅、
T30n1579_p0293c12║善、不善、無記法真如、不動、想受滅。如是無為，
T30n1579_p0293c13║廣八略六，若六若八，平等平等。
T30n1579_p0293c14║復次，法界或立一種。謂由意所行義。或立
T30n1579_p0293c15║二種。謂假所攝法、非假所攝法。或立三種。
T30n1579_p0293c16║謂有色、無色、及有為無為。或立四種。謂有色
T30n1579_p0293c17║假所攝法、無色心所有所攝法、無色不相應
T30n1579_p0293c18║假所攝法、無色無為假非假所攝法。或立五
T30n1579_p0293c19║種。謂色、心所法、心不相應行、善、無記無為。
T30n1579_p0293c20║或立六種。謂受、想、相應行、不相應行、色、無
T30n1579_p0293c21║為。或立七種。謂受、想、思、染污、不染污、色、無
T30n1579_p0293c22║為。或立八種。謂善、不善、無記、受、想、行、色、無為。
T30n1579_p0293c23║或立九種。謂由過去、未來等差別。或立十
T30n1579_p0293c24║種。謂由十種義。一、隨逐生義；二、領所緣義；
T30n1579_p0293c25║三、取所緣相義；四、於所緣造作義；五、即彼
T30n1579_p0293c26║諸法分位差別義；六、無障礙義；七、常離繫義；
T30n1579_p0293c27║八、常非離繫義；九、常無顛倒義；十、苦樂離繫
T30n1579_p0293c28║義、非受離繫義及受離繫義。如是若內若外
T30n1579_p0293c29║六處所攝法，差別分別有六百六十。
T30n1579_p0294a01║復次，屢觀眾色，觀而復捨，故名為眼。數數
T30n1579_p0294a02║於此聲至能聞，故名為耳。數由此故能嗅
T30n1579_p0294a03║諸香，故名為鼻。能除飢羸、數發言論、表彰
T30n1579_p0294a04║呼召，故名為舌。諸根所隨，周遍積聚，故名為
T30n1579_p0294a05║身。愚夫長夜，瑩飾藏護，執為己有，計為我
T30n1579_p0294a06║所我及我所。又諸世間，依此假立種種名想。
T30n1579_p0294a07║謂之有情、人、與命者、生者、意生、及儒童等。故
T30n1579_p0294a08║名為意。數可示現，在其方所，質量可增，故
T30n1579_p0294a09║名為色。數宣數謝，隨增異論，故名為聲。離
T30n1579_p0294a10║質潛形，屢隨風轉，故名為香。可以舌甞，屢
T30n1579_p0294a11║招疾苦，故名為味。數可為身之所證得，
T30n1579_p0294a12║故名為觸。遍能任持，唯意境性，故名為法。
T30n1579_p0294a13║如是等類，諸法差別應知。此中重說嗢拕
T30n1579_p0294a14║南曰：
T30n1579_p0294a15║自性及所依、所緣、助伴、業，
T30n1579_p0294a16║由此五種門，諸心差別轉。
T30n1579_p0294a17║此中顯由五法、六識身差別轉。謂自性故，
T30n1579_p0294a18║所依故，所緣故，助伴故，業故。
T30n1579_p0294a19║又復應知蘊善巧攝、界善巧攝、處善巧攝、緣
T30n1579_p0294a20║起善巧攝、處非處善巧攝、根善巧攝。又復應
T30n1579_p0294a21║知諸佛語言，九事所攝。云何九事？一、有情事，
T30n1579_p0294a22║二、受用事，三、生起事，四、安住事，五、染淨事，六、
T30n1579_p0294a23║差別事，七、說者事，八、所說事，九、眾會事。有情
T30n1579_p0294a24║事者，謂五取蘊。受用事者，謂十二處。生起事
T30n1579_p0294a25║者，謂十二分事緣起及緣生。安住事者，謂四
T30n1579_p0294a26║食。染淨事者，謂四聖諦。差別事者，謂無量界。
T30n1579_p0294a27║說者事者，謂佛及彼弟子。所說事者，謂四念
T30n1579_p0294a28║住等菩提分法。眾會事者，所謂八眾。一、剎帝
T30n1579_p0294a29║利眾，二、婆羅門眾，三、長者眾，四、沙門眾，五、四
T30n1579_p0294b01║大天王眾，六、三十三天眾，七、焰摩天眾，八、
T30n1579_p0294b02║梵天眾。又嗢拕南曰：
T30n1579_p0294b03║色聚、相應品、世、相、及與緣、
T30n1579_p0294b04║善等差別門、巧便、事為後。
T30n1579_p0294b05║瑜伽師地論卷第三