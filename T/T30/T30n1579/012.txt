T30n1579_p0335a11║
T30n1579_p0335a12║
T30n1579_p0335a13║瑜伽師地論卷第十二
T30n1579_p0335a14║
T30n1579_p0335a15║彌勒菩薩說
T30n1579_p0335a16║三藏法師玄奘奉　詔譯
T30n1579_p0335a17║本地分中三摩呬多地第六之二
T30n1579_p0335a18║復次，云何修習所緣諸相作意？謂即於彼彼
T30n1579_p0335a19║諸相作意思惟。以思惟故、能作四事。謂即
T30n1579_p0335a20║修習如是作意；又能遠彼所治煩惱；又能
T30n1579_p0335a21║練此作意及餘、令後所生轉更明盛；又即
T30n1579_p0335a22║修習此作意時，厭壞所緣，捨諸煩惱，任持
T30n1579_p0335a23║斷滅，令諸煩惱遠離相續。是故修習如是
T30n1579_p0335a24║所緣諸相作意。
T30n1579_p0335a25║復次，由四因緣，入初靜慮乃至有頂。謂因
T30n1579_p0335a26║力、方便力、說力、教授力。云何因力？謂曾隣
T30n1579_p0335a27║近入靜慮等。云何方便力？謂雖不隣近入
T30n1579_p0335a28║靜慮等，然由數習無間修力、能入諸定。云
T30n1579_p0335a29║何說力？謂於靜慮等增上緣法，多聞任持，乃
T30n1579_p0335b01║至廣說。即依此法，獨處空閑，離諸放逸，勇
T30n1579_p0335b02║猛精進，自策勵住，法隨法行，由此能入
T30n1579_p0335b03║靜慮等定。云何教授力？謂於親教軌範師所，
T30n1579_p0335b04║或於隨一餘尊長所，獲得隨順初靜慮等
T30n1579_p0335b05║無倒教授；從此審諦作意思惟，能入靜慮及
T30n1579_p0335b06║諸餘定。如是顯示四觀行者。謂具因力者、
T30n1579_p0335b07║方便力者、若利根者、及鈍根者。
T30n1579_p0335b08║復次，有四得靜慮者。一、愛上靜慮者，二、見
T30n1579_p0335b09║上靜慮者，三、慢上靜慮者，四、疑上靜慮者。云
T30n1579_p0335b10║何愛上靜慮者？謂如有一，先聞靜慮諸定功
T30n1579_p0335b11║德，而不聞彼出離方便。於彼一向見勝功
T30n1579_p0335b12║德，勇猛精勤；由此因緣，入初靜慮或所餘
T30n1579_p0335b13║定。如是入已，後生愛味。云何見上靜慮者？
T30n1579_p0335b14║謂如有一，從自師所，或餘師所，聞諸世間
T30n1579_p0335b15║皆是常等，如是方便入初靜慮乃至有頂，能
T30n1579_p0335b16║得清淨、解脫、出離，彼依此見，勇猛精勤；由
T30n1579_p0335b17║是因緣，入初靜慮或所餘定。如是入已，能
T30n1579_p0335b18║自憶念過去多劫，遂生是見：我及世間皆是
T30n1579_p0335b19║常等。從定起已，即於此見堅執不捨；復於
T30n1579_p0335b20║後時審思、審慮、審諦觀察。謂由此故，當得
T30n1579_p0335b21║清淨、解脫、出離。云何慢上靜慮者？謂如有一，
T30n1579_p0335b22║聞如是名諸長老等入初靜慮乃至有頂。聞
T30n1579_p0335b23║是事已，遂生憍慢：彼既能入靜慮等定，我
T30n1579_p0335b24║復何緣而不當入。依止此慢，勇猛精勤；由
T30n1579_p0335b25║是因緣，入初靜慮及所餘定。如是入已，後
T30n1579_p0335b26║生憍慢。或入定已，作是思惟；唯我能得如
T30n1579_p0335b27║是靜慮，餘不能得。彼依此慢，復於後時，
T30n1579_p0335b28║於諸靜慮審思、審慮、審諦觀察。云何疑上靜
T30n1579_p0335b29║慮者？謂如有一，為性暗鈍，本嘗樂習奢摩
T30n1579_p0335c01║他行；由此因緣，入諸靜慮或所餘定。如是
T30n1579_p0335c02║入已、復於上定勤修方便，為得未得，於
T30n1579_p0335c03║四聖諦勤修現觀；性暗鈍故，不能速證
T30n1579_p0335c04║聖諦現觀。由此因緣，於餘所證便生疑惑；
T30n1579_p0335c05║依此疑惑，復於勝進審思、審慮、審諦觀察。
T30n1579_p0335c06║復次，云何愛味相應靜慮等定？謂有鈍根，或
T30n1579_p0335c07║貪行故，或煩惱多故。彼唯得聞初靜慮等所
T30n1579_p0335c08║有功德，廣說如前愛上靜慮。於上出離不
T30n1579_p0335c09║了知故，便生愛味，戀著堅住。其所愛味，當
T30n1579_p0335c10║言已出；其能愛味，當言正入。云何清淨靜
T30n1579_p0335c11║慮等定？謂有中根，或利根性，等煩惱行，或薄
T30n1579_p0335c12║塵行。彼從他聞初靜慮等愛味過患及上出
T30n1579_p0335c13║離，勇猛精進，入初靜慮或所餘定。如是入
T30n1579_p0335c14║已，便能思惟諸定過患，於上出離亦能了
T30n1579_p0335c15║知，不生愛味。云何無漏靜慮等定？謂如有
T30n1579_p0335c16║一，是隨信行，或隨法行，薄塵行類。彼或先時
T30n1579_p0335c17║於四聖諦已入現觀，或復正修現觀方便。
T30n1579_p0335c18║彼先所由諸行狀相，入初靜慮或所餘定，今
T30n1579_p0335c19║於此行、此狀、此相不復思惟。然於諸色乃
T30n1579_p0335c20║至識法思惟如病、如癰等行；於有為法心
T30n1579_p0335c21║生厭惡，怖畏制伏；於甘露界繫念思惟；如
T30n1579_p0335c22║是方能入無漏定。
T30n1579_p0335c23║復次，云何順退分定？謂有鈍根，下劣欲解，
T30n1579_p0335c24║勤精進故，入初靜慮或所餘定；於喜、於樂、
T30n1579_p0335c25║於勝功德不堪忍故，從靜慮退。如如暫
T30n1579_p0335c26║入諸定差別，如是如是還復退失，乃至未
T30n1579_p0335c27║善調練諸根。云何順住分定？謂有中根，或利
T30n1579_p0335c28║根性，彼唯得聞諸定功德，廣說如前愛味
T30n1579_p0335c29║相應。於所得定唯生愛味，不能上進，亦
T30n1579_p0336a01║不退下。云何順勝分定？謂有亦聞出離方
T30n1579_p0336a02║便，於所得定不生喜足。是故於彼不生
T30n1579_p0336a03║愛味，更求勝位；由此因緣，便得勝進。云何
T30n1579_p0336a04║順決擇分定？謂於一切薩迦耶中，深見過
T30n1579_p0336a05║患；由此因緣，能入無漏。又諸無漏名決擇
T30n1579_p0336a06║分。極究竟故。猶如世間珠瓶等物，已善簡者
T30n1579_p0336a07║名為決擇。自此已後無可擇故。此亦如是。
T30n1579_p0336a08║過此更無可簡擇故，名決擇分。
T30n1579_p0336a09║復次，云何無間入諸等至？謂如有一，得初
T30n1579_p0336a10║靜慮乃至有頂，然未圓滿清淨鮮白。先順次
T30n1579_p0336a11║入乃至有頂，後逆次入至初靜慮。
T30n1579_p0336a12║復次，云何超越入諸等至？謂即於此已得
T30n1579_p0336a13║圓滿清白故，從初靜慮無間超入第三靜
T30n1579_p0336a14║慮，第三無間超入空無邊處，空處無間超入
T30n1579_p0336a15║無所有處。乃至廣說逆超亦爾。以極遠故，
T30n1579_p0336a16║無有能超第三等至。唯除如來，及出第二
T30n1579_p0336a17║阿僧企耶諸大菩薩。彼隨所欲入諸定故。
T30n1579_p0336a18║復次，云何薰修靜慮？謂如有一，已得有漏
T30n1579_p0336a19║及與無漏四種靜慮，為於等至得自在故，
T30n1579_p0336a20║為受等至自在果故，長時相續入諸靜慮。
T30n1579_p0336a21║有漏、無漏更相間雜。乃至有漏無間無漏現
T30n1579_p0336a22║前，無漏無間還入有漏，當知齊此薰修成
T30n1579_p0336a23║就。若於是處、是時、是事欲入諸定，即於
T30n1579_p0336a24║此處、此時、此事能入諸定，是名於諸等
T30n1579_p0336a25║至獲得自在。等至自在果者，謂於現法樂
T30n1579_p0336a26║住轉更明淨。又由此故，得不退道。又淨修
T30n1579_p0336a27║治解脫、勝處及遍處等勝品功德能引之道。
T30n1579_p0336a28║若有餘取而命終者，由此因緣，便入淨居。
T30n1579_p0336a29║由軟中上品修諸靜慮，有差別故，於一切
T30n1579_p0336b01║處受三地果。如前有尋有伺地已廣分別。
T30n1579_p0336b02║修習無尋唯伺三摩地故，得為大梵。由軟、
T30n1579_p0336b03║中、上、上勝、上極品薰修力故，生五淨居。當
T30n1579_p0336b04║知因修清淨靜慮定故，生靜慮地，不由習
T30n1579_p0336b05║近愛味相應。既生彼已，若起愛味，即便退
T30n1579_p0336b06║沒；若修清淨，還生於彼。或生下定，或進上
T30n1579_p0336b07║定，先於此間修得定已，後往彼生。何以故？
T30n1579_p0336b08║非未離欲得生彼故，非諸異生未修得
T30n1579_p0336b09║定能離欲故。又非此間及在彼處入諸等
T30n1579_p0336b10║至樂有差別，唯所依身而有差別。
T30n1579_p0336b11║復次，已說修習作意相差別。云何攝諸經宗
T30n1579_p0336b12║要？謂八解脫等。如經廣說。八解脫者，謂如
T30n1579_p0336b13║前說有色觀諸色等。前七解脫，於已解脫
T30n1579_p0336b14║生勝解故，名為解脫；第八解脫，棄背想受，
T30n1579_p0336b15║故名解脫。云何有色觀諸色？謂生欲界，已
T30n1579_p0336b16║離欲界欲，未離色界欲。彼於如是所解脫
T30n1579_p0336b17║中已得解脫，即於欲界諸色，以有光明
T30n1579_p0336b18║相作意思惟，而生勝解。由二因緣，名為有
T30n1579_p0336b19║色。謂生欲界故，得色界定故。又於有光
T30n1579_p0336b20║明而作勝解故。問：觀諸色者，觀何等色？復
T30n1579_p0336b21║以何行？答：欲界諸色。於諸勝處所制少色，
T30n1579_p0336b22║若好、若惡、若劣、若勝；如是於多、乃至廣說。
T30n1579_p0336b23║何故修習如是觀行？為淨修治能引最勝
T30n1579_p0336b24║功德方便。何等名為最勝功德？謂勝處、遍
T30n1579_p0336b25║處、諸聖神通、無諍、願智、無礙解等。雖先於
T30n1579_p0336b26║彼欲界諸色已得離欲，然於彼色未能證
T30n1579_p0336b27║得勝解自在。為證得故，數數於彼思惟勝
T30n1579_p0336b28║解。云何內無色想觀外諸色？謂生欲界，已
T30n1579_p0336b29║離色界欲，無色界定不現在前，又不思惟
T30n1579_p0336c01║彼想明相，但於外色而作勝解。若於是色
T30n1579_p0336c02║已得離欲，說彼為外。由二因緣，名內無
T30n1579_p0336c03║色想。謂已證得無色等至，亦自了知得此
T30n1579_p0336c04║定故，不思惟內光明相故。餘如前說。云何
T30n1579_p0336c05║淨解脫身作證具足住？謂如有一，已得捨念
T30n1579_p0336c06║圓滿清白，以此為依、修習清淨聖行圓滿；
T30n1579_p0336c07║名淨解脫。何以故？三因緣故。謂已超過諸
T30n1579_p0336c08║苦樂故，一切動亂已寂靜故，善磨瑩故。身作
T30n1579_p0336c09║證者，於此住中，一切賢聖多所住故。云何
T30n1579_p0336c10║空無邊處解脫？謂如有一，於彼空處已得
T30n1579_p0336c11║離欲，即於虛空思惟勝解。如是識無邊處
T30n1579_p0336c12║解脫，於彼識處已得離欲，即於是識思惟
T30n1579_p0336c13║勝解。無所有處解脫者，謂已得無所有處，
T30n1579_p0336c14║於識無邊處思惟勝解。有頂解脫，更不於
T30n1579_p0336c15║餘而作勝解；乃至遍於想可生處，即於是
T30n1579_p0336c16║處應作勝解。
T30n1579_p0336c17║復次，先已修治作意勝解、後方能起勝知勝
T30n1579_p0336c18║見，故名勝處。此勝當知復有五種。一、形奪
T30n1579_p0336c19║卑下，故名為勝。謂如有一，以己勝上工巧
T30n1579_p0336c20║等事，形奪他人置下劣位。二、制伏羸劣、故
T30n1579_p0336c21║名為勝。謂如有一，以己強力摧諸劣者。三、
T30n1579_p0336c22║能隱蔽他，故名為勝。謂瓶盆等能有覆障，
T30n1579_p0336c23║或諸藥草呪術神通有所隱蔽。四、厭壞所
T30n1579_p0336c24║緣，故名為勝。謂厭壞境界，捨諸煩惱。五、自
T30n1579_p0336c25║在迴轉，故名為勝。謂世君王，隨所欲為處
T30n1579_p0336c26║分臣僕。於此義中、意顯隱蔽及自在勝。前
T30n1579_p0336c27║解脫中勝解自在，今於勝處制伏自在。觀
T30n1579_p0336c28║色少者，謂諸有情資具等色。觀色多者，謂
T30n1579_p0336c29║諸宮殿房舍等色。言好色者，謂美妙顯色。
T30n1579_p0337a01║一向淨妙故。與此相違，名為惡色。言劣色
T30n1579_p0337a02║者，謂聲、香、味、觸不可意色。與此相違，當知
T30n1579_p0337a03║勝色。此四顯色，有情資具、宮殿等攝。言勝
T30n1579_p0337a04║知者，謂數數隱蔽所緣勝解。有如是想
T30n1579_p0337a05║者，謂有制伏想也。
T30n1579_p0337a06║復次，由諸遍處、於勝解事生遍勝解，故名
T30n1579_p0337a07║遍處。言無二者，謂諸賢聖無我、我所二差
T30n1579_p0337a08║別故。言無量者，遍一切故。何故遍處唯
T30n1579_p0337a09║就色、觸二處建立？由此二種，共自他身，遍
T30n1579_p0337a10║有色界，常相續故。眼等根色唯屬自身，香、
T30n1579_p0337a11║味二塵不遍一切；聲聲有間，是故不說
T30n1579_p0337a12║如是有色諸遍處。定色界後邊，於無色中，
T30n1579_p0337a13║空遍一切，故立遍處。識所行境遍一切故，
T30n1579_p0337a14║亦立遍處。
T30n1579_p0337a15║復次，修觀行者，先於所緣思惟勝解；次能
T30n1579_p0337a16║制伏；既於制伏得自在已，後即於此遍一
T30n1579_p0337a17║切處，如其所欲而作勝解；是故此三如是
T30n1579_p0337a18║次第。八色遍處善清淨故，能引賢聖勝解神
T30n1579_p0337a19║通，及於諸事轉變神通。如其勝解、隨所轉
T30n1579_p0337a20║變，皆能成就；又能變作金銀等物，堪有所
T30n1579_p0337a21║用。由識遍處善清淨故，便能引發無諍、願
T30n1579_p0337a22║智、無礙解等諸勝功德。由空遍處善清淨故，
T30n1579_p0337a23║隨其所欲皆轉成空。譬如世間凡鐵金師，
T30n1579_p0337a24║初和泥等，未善調練，解脫位亦爾。如善調
T30n1579_p0337a25║練，勝處位亦爾。如調練已，隨欲轉變，遍處
T30n1579_p0337a26║位亦爾。
T30n1579_p0337a27║復次，三三摩地者。云何空三摩地？謂於遠離
T30n1579_p0337a28║有情、命者，及養育者、數取趣等，心住一緣。
T30n1579_p0337a29║當知空性略有四種。一、觀察空。謂觀察諸
T30n1579_p0337b01║法空無常樂，乃至空無我、我所等。二、彼果
T30n1579_p0337b02║空。謂不動心解脫，空無貪等一切煩惱。三
T30n1579_p0337b03║者、內空。謂於自身空無計我、我所及我慢
T30n1579_p0337b04║等一切僻執。四者、外空。謂於五欲空無欲
T30n1579_p0337b05║愛。如說：我已超過一切有色想故，於外空
T30n1579_p0337b06║身作證具足住，乃至廣說。此中緣妙欲想，名
T30n1579_p0337b07║為色想。此想所起貪欲斷故，說為外空。又
T30n1579_p0337b08║修行者，由彼果空，或時作意思惟外空，
T30n1579_p0337b09║或時作意思惟內空。由觀察空，或時思惟
T30n1579_p0337b10║內外空性；由此力故，心俱證會。設復於此
T30n1579_p0337b11║內外空性不證會者，便應作意思惟無動。
T30n1579_p0337b12║言無動者，謂無常想，或復苦想。如是思惟，
T30n1579_p0337b13║便不為彼我慢等動。由彼不為計我、我
T30n1579_p0337b14║慢乃至廣說動其心故，便於二空心俱證
T30n1579_p0337b15║會。云何無願心三摩地？謂於五取蘊，思惟
T30n1579_p0337b16║無常，或思惟苦，心住一緣。云何無相心三
T30n1579_p0337b17║摩地？謂即於彼諸取蘊滅，思惟寂靜，心住
T30n1579_p0337b18║一緣。如經言：無相心三摩地，不低不昂，乃
T30n1579_p0337b19║至廣說。云何名為不低不昂？違順二相不相
T30n1579_p0337b20║應故。又二因緣，入無相定。一、不思惟一切
T30n1579_p0337b21║相故；二、正思惟無相界故。由不思惟一切
T30n1579_p0337b22║相故，於彼諸相不厭不壞，惟不加行作
T30n1579_p0337b23║意思惟，故名不低。於無相界正思惟故，於
T30n1579_p0337b24║彼無相不堅執著，故名不昂。此三摩地略
T30n1579_p0337b25║有二種。一者、方便，二、方便果。言方便者，數
T30n1579_p0337b26║數策勵思擇安立，於彼諸相未能解脫；由
T30n1579_p0337b27║隨相識，於時時中擾亂心故。彼復數數自
T30n1579_p0337b28║策自勵思擇安立，方能取果，解脫隨相。於
T30n1579_p0337b29║此解脫又解脫故，不自策勵思擇而住，是故
T30n1579_p0337c01║名為極善解脫。若數策勵思擇安立方得
T30n1579_p0337c02║住者，雖名解脫，非善解脫。又曉了果、曉了
T30n1579_p0337c03║功德者，謂煩惱斷究竟故，現法樂住究竟故。
T30n1579_p0337c04║又復滅、道俱應曉了。即此二種，隨其次第，
T30n1579_p0337c05║名曉了果、曉了功德。又諦現觀、阿羅漢果俱
T30n1579_p0337c06║應曉了。於見道位中，名曉了果；於阿羅漢
T30n1579_p0337c07║果，名曉了功德。若於此處無有彼物，由
T30n1579_p0337c08║此道理觀之為空，故名空性。即所觀空無
T30n1579_p0337c09║可希願，故名無願。觀此遠離一切行相，
T30n1579_p0337c10║故名無相。何故此中先說空性；餘處宣說
T30n1579_p0337c11║無常故苦，苦故無我，後方說空？謂若無無
T30n1579_p0337c12║我、無常、苦觀終不清淨。要先安住無我之
T30n1579_p0337c13║想，從此無間方得無願。是故經言：諸無常
T30n1579_p0337c14║想，依無我想而得安住，乃至廣說。彼於無
T30n1579_p0337c15║常觀無我已，不生希願，唯願無相，專求
T30n1579_p0337c16║出離。故此無間宣說無相。
T30n1579_p0337c17║復次，云何有尋有伺三摩地？謂三摩地尋伺
T30n1579_p0337c18║相應。云何無尋唯伺三摩地？謂三摩地唯伺
T30n1579_p0337c19║相應。大梵修已、為大梵王。云何無尋無伺三
T30n1579_p0337c20║摩地？謂三摩地尋伺二種俱不相應。修習
T30n1579_p0337c21║此故，生次上地乃至有頂。唯除無漏諸三
T30n1579_p0337c22║摩地。云何無尋無伺三摩地相？謂於尋伺心
T30n1579_p0337c23║生棄捨，唯由一味，於內所緣而作勝解，又
T30n1579_p0337c24║唯一味平等顯現。
T30n1579_p0337c25║復次，云何小三摩地？謂或由所緣故小，觀
T30n1579_p0337c26║少色故。或由作意故小，小信、小欲、小勝解
T30n1579_p0337c27║故。云何大三摩地？謂或由所緣故大。觀多
T30n1579_p0337c28║色故，而非無邊無際觀諸色故。或由作意
T30n1579_p0337c29║故大，上信、上欲、上勝解故，而非無邊無際信、
T30n1579_p0338a01║欲、勝解故。云何無量三摩地？謂或由所緣
T30n1579_p0338a02║故無量，無邊無際觀諸色故。或由作意故
T30n1579_p0338a03║無量，無邊無際信、欲、勝解故。此中大心三摩
T30n1579_p0338a04║地者，謂於一樹下，想諸天光而生勝解，
T30n1579_p0338a05║乃至廣說。無量三摩地者，謂四無量。云何於
T30n1579_p0338a06║一樹下想諸天光而生勝解？謂於欲界極
T30n1579_p0338a07║厭壞已，得初靜慮；為令此定善清淨故，更
T30n1579_p0338a08║修方便。又聞諸天身帶光明，便思惟彼身
T30n1579_p0338a09║光明相，遍一樹下、乃至大地、大海邊際，發生
T30n1579_p0338a10║勝解。由三摩地後後轉增有差別故，令
T30n1579_p0338a11║所生起而有差別。云何作意得成唯二？謂
T30n1579_p0338a12║隨勝解分齊施設作意故。云何作意唯二
T30n1579_p0338a13║為緣，修成唯二？謂即由此作意力故，施設
T30n1579_p0338a14║所修定有差別，圓滿清淨轉增勝故。云何
T30n1579_p0338a15║以修唯二為緣，行成唯二？謂如如善修
T30n1579_p0338a16║定轉增勝，如是如是施設所感生有差別。
T30n1579_p0338a17║云何以行唯二為緣，補特伽羅建立唯二？
T30n1579_p0338a18║謂此因緣所生有情，施設高下勝劣差別。問：
T30n1579_p0338a19║初二靜慮諸天光明有何差別？答：如末尼珠，
T30n1579_p0338a20║外有光明，內無光明。初靜慮身亦復如是。
T30n1579_p0338a21║外放光明，內則不爾。譬如明燈，外發光明，
T30n1579_p0338a22║內自照了。第二靜慮身亦如是，若內若外俱
T30n1579_p0338a23║有光明。是故經說：彼地已上唯一種身，非
T30n1579_p0338a24║於下地。
T30n1579_p0338a25║復次，云何建立四無量定？謂諸有情有三品
T30n1579_p0338a26║故。一者、無苦無樂，二者、有苦，三者、有樂。如
T30n1579_p0338a27║其次第，欲與其樂、欲令離苦、欲令其樂
T30n1579_p0338a28║永不相離。於彼作意有四種故，如其次第，
T30n1579_p0338a29║建立四種。謂由與樂作意故、拔苦作意故、
T30n1579_p0338b01║樂不相離隨喜作意故，建立前三。即於此
T30n1579_p0338b02║三欲與樂等，為欲令彼不樂思慕不染污
T30n1579_p0338b03║作意故，瞋恚不染污作意故，貪欲不染污作
T30n1579_p0338b04║意故，建立於捨。經言：以慈俱心，乃至廣說。
T30n1579_p0338b05║現前饒益，故名慈俱。饒益相故，名慈善友。其
T30n1579_p0338b06║饒益相略有二種。一、欲利益，二、欲安樂。此
T30n1579_p0338b07║二種相，一切無量之所顯示。無怨者，離惡
T30n1579_p0338b08║意樂故。無敵者，離現乖諍故。無惱害者，離
T30n1579_p0338b09║不饒益事故。廣者，所緣廣大故。大者，利益
T30n1579_p0338b10║安樂思惟最勝故。無量者，果無量故。如四大
T30n1579_p0338b11║河，眾流雜處。善修習者，極純熟故。設有問
T30n1579_p0338b12║言：慈俱等心有何等相？故次答言：勝解遍滿，
T30n1579_p0338b13║具足而住。勝解遍滿者，增上意樂勝解周
T30n1579_p0338b14║普義。具足者，圓滿清白故。住者，所修觀行日
T30n1579_p0338b15║夜專注，時專注故。問：如經言：善修習慈，極
T30n1579_p0338b16║於遍淨，乃至廣說。此何密意？答：第三靜慮，
T30n1579_p0338b17║於諸樂中其樂最勝，憶念此樂修習慈心，
T30n1579_p0338b18║慈最第一，故說修慈極於遍淨。憶念空
T30n1579_p0338b19║處修習悲心，亦最第一。以修悲者樂欲拔
T30n1579_p0338b20║苦，無色界中遠離眾苦，斷壞等苦彼都無
T30n1579_p0338b21║故。是故憶念無邊空處修悲等至，作如是
T30n1579_p0338b22║念：當令一切有苦有情，到無眾苦及所依
T30n1579_p0338b23║處。修喜定者，亦常憶念無邊識處，慶諸有
T30n1579_p0338b24║情所得安樂。作如是念：當令一切有情之
T30n1579_p0338b25║類受無量樂，猶如識處，識無限量。是故憶
T30n1579_p0338b26║念識無邊處修習喜定，為最第一。修捨定
T30n1579_p0338b27║者，亦常憶念無所有處。作如是念：無所有
T30n1579_p0338b28║處，無漏心地最為後邊，捨最第一；如阿羅漢
T30n1579_p0338b29║苾芻，一切苦、樂、不苦不樂現行位中，皆無染
T30n1579_p0338c01║污。當令一切有情之類，得如是捨。是故憶
T30n1579_p0338c02║念無所有處修習捨定，為最第一。如是一
T30n1579_p0338c03║切皆是聖行，唯聖能修，故經宣說覺分俱
T30n1579_p0338c04║行。
T30n1579_p0338c05║復次，云何一分修三摩地？謂於此中，或唯
T30n1579_p0338c06║作意思光明相，或唯作意思惟色相，而
T30n1579_p0338c07║入於定。如是二種，隨其次第，或了光明，或
T30n1579_p0338c08║覩眾色。云何具分修三摩地？謂俱思惟而入
T30n1579_p0338c09║於定，亦了光明，亦見眾色。如是修習光明
T30n1579_p0338c10║定者，定難差別有十一種。所謂疑等，如經
T30n1579_p0338c11║廣說。問：此誰難耶？答：三摩地相。相有二種。
T30n1579_p0338c12║謂所緣相及因緣相。用彼為依住三摩地；
T30n1579_p0338c13║若退彼相，便不能住。此中最初，於所顯
T30n1579_p0338c14║現光明色相不善知故，便覺有疑。方便緩
T30n1579_p0338c15║故，有不作意。如於眾色不欲見者，或閉
T30n1579_p0338c16║於目，或復背面；此觀行者，於諸色中不欲
T30n1579_p0338c17║作意，亦復如是。由不善守根門等故，有
T30n1579_p0338c18║身麁重。多習睡眠，或多覺悟，便增惛睡，不
T30n1579_p0338c19║見眾色；設有所見而不圓滿。為此二事，極
T30n1579_p0338c20║作功用力勵思惟，故有太過勇猛精進。由
T30n1579_p0338c21║有太過策勵過故，還極下劣。如急捉持
T30n1579_p0338c22║斥鷃鳥者。彼唯思求光明之相，此與見
T30n1579_p0338c23║色若俱生時，悕一得二，便生踊躍；猶如有
T30n1579_p0338c24║人得二伏藏。遍於諸方，欻然並見不祥之
T30n1579_p0338c25║色，便生大怖；猶如有人兩邊旋轉卒起。彼
T30n1579_p0338c26║於行時，或復住時、於世雜類起種種想；如
T30n1579_p0338c27║是外想，與定為難。或復因其所修習定，
T30n1579_p0338c28║謂己為勝，觀他為劣，便自高舉。如是亦得
T30n1579_p0338c29║名種種想。或多言論，或久尋思，令身疲勞，
T30n1579_p0339a01║心不得定；如是多言，與定為難。若從定
T30n1579_p0339a02║生光明之相，及見色時，便捨內修相續作
T30n1579_p0339a03║意，願樂於外諦視眾色；故極思察，與定為
T30n1579_p0339a04║難。如是諸難，隨其所應，障三摩地所緣境
T30n1579_p0339a05║相及因緣相。或有遇此，退失所緣、因緣相
T30n1579_p0339a06║故，如其次第，二相俱沒。
T30n1579_p0339a07║復次，云何喜俱行三摩地？謂初二靜慮諸三
T30n1579_p0339a08║摩地。云何樂俱行三摩地？謂第三靜慮諸三
T30n1579_p0339a09║摩地。云何捨俱行三摩地？謂第四靜慮已上
T30n1579_p0339a10║諸三摩地。
T30n1579_p0339a11║復次，云何修定為得現法樂住？謂於四種
T30n1579_p0339a12║現法樂住方便道中所有修定，及未圓滿清
T30n1579_p0339a13║淨鮮白諸根本地所有修定。為顯修習未曾
T30n1579_p0339a14║得定，是故世尊說初靜慮前方便道。云何修
T30n1579_p0339a15║定為得智見？謂諸苾芻，於光明相，慇懃懇
T30n1579_p0339a16║到審諦而取，如經廣說。當知此在能發天
T30n1579_p0339a17║眼前方便道所有修定。此中天眼，於諸色境
T30n1579_p0339a18║能照、能觀，說名為見。能知諸天如是名字、如
T30n1579_p0339a19║是種類，乃至廣說，如勝天經，是名為智。云
T30n1579_p0339a20║何修定生分別慧？謂諦現觀預流果向方便
T30n1579_p0339a21║道中所有修定，或為修習諸無礙解。云何修
T30n1579_p0339a22║定為盡諸漏？謂阿羅漢果方便道中所有修
T30n1579_p0339a23║定。
T30n1579_p0339a24║復次，云何五聖智三摩地？謂我此三摩地，是
T30n1579_p0339a25║聖、無染、無執，廣說如經。此中示現五行相
T30n1579_p0339a26║智。謂自體智、補特伽羅智、清淨智、果智、入
T30n1579_p0339a27║出定相智。聖者，善故名聖；又無漏故名聖。
T30n1579_p0339a28║無染者，顯善聖性。無執者，顯無漏聖性。非
T30n1579_p0339a29║凡夫所近者，謂諸佛及聖弟子所親近故。
T30n1579_p0339b01║是聰叡所讚者，謂即彼所稱讚故。是諸聰叡
T30n1579_p0339b02║同梵行者常不呵毀者，謂一切時常稱讚
T30n1579_p0339b03║故。非如世間初靜慮等，為背下地修方便
T30n1579_p0339b04║故，先以靜相而稱讚之；為趣上地修方
T30n1579_p0339b05║便故，後以麁相而復呵毀。寂靜者，所治煩
T30n1579_p0339b06║惱永寂靜故。微妙者，自地煩惱不愛味故。
T30n1579_p0339b07║得安隱道者，所得之道無退轉故。證心一趣
T30n1579_p0339b08║者，已得無尋無伺地故。現在安樂者，能得
T30n1579_p0339b09║現法樂住故。後樂異熟者，引無餘依涅槃
T30n1579_p0339b10║樂故。正念而入者，善取能入三摩地相，無
T30n1579_p0339b11║忘失故。正念而出者，善取能出三摩地相，
T30n1579_p0339b12║無忘失故。
T30n1579_p0339b13║復次，云何聖五支三摩地？謂諸苾芻，即此身
T30n1579_p0339b14║內離生喜樂，廣說如經。離生喜樂者，謂初
T30n1579_p0339b15║靜慮地所攝喜樂。所滋潤者，謂喜所潤。遍滋
T30n1579_p0339b16║潤者，謂樂所潤。遍充滿者，謂加行究竟作意
T30n1579_p0339b17║位。遍適悅者，謂在已前諸作意位。由彼位
T30n1579_p0339b18║中，亦有喜樂時時間起，然非久住，亦不圓
T30n1579_p0339b19║滿。於此身中無有少分而不充滿者，謂在
T30n1579_p0339b20║加行究竟果作意位。譬如黠慧能沐浴人，或
T30n1579_p0339b21║彼弟子者，當知喻於修觀行者。銅器、瓦器、
T30n1579_p0339b22║或蜯蛤器者，喻為離欲生喜樂故，教授教
T30n1579_p0339b23║誡。細沐浴末者，喻能順彼出離尋等。水澆
T30n1579_p0339b24║灌者：當知喻於尋清淨道。沐浴摶者，以喻
T30n1579_p0339b25║於身。帶津膩者，喻喜和合。膩所隨者，喻樂
T30n1579_p0339b26║和合。遍內外者，喻無間隙喜樂和合。不強
T30n1579_p0339b27║者，喻無散動。不弱者，喻無染污，亦無愛
T30n1579_p0339b28║味。又於第二喻有差別。山者，喻於無尋伺
T30n1579_p0339b29║定。尖頂者，喻於第二靜慮無尋無伺，於所
T30n1579_p0339c01║緣境一味勝解。泉者，喻於內等淨支。水軸
T30n1579_p0339c02║者，謂水傍流出。水索者：謂水上涌出。此二種
T30n1579_p0339c03║喻，如其次第，顯示喜、樂滋潤等言，如前解
T30n1579_p0339c04║釋。無不充滿者，當知喻於無間相應。又
T30n1579_p0339c05║於第三喻有差別。如嗢鉢羅等離喜之樂，
T30n1579_p0339c06║彼相應法及所依身，當知亦爾。水喻離喜
T30n1579_p0339c07║無尋伺定。喜發踊躍，由無彼故，喻花胎藏
T30n1579_p0339c08║沒在水中。又於第四喻有差別。清淨心者，
T30n1579_p0339c09║謂與捨念清淨相應。超過下地諸災患故。
T30n1579_p0339c10║鮮白者，謂性是善。自地煩惱無愛味故。何
T30n1579_p0339c11║故復以長者為喻？謂彼所作皆審悉故，不
T30n1579_p0339c12║放逸故，思惟籌量觀察勝故，於增減門無
T30n1579_p0339c13║不知故。證得清淨第四靜慮者，亦復如是。
T30n1579_p0339c14║凡有所為審諦圓滿，無諸放逸，於一切義
T30n1579_p0339c15║無不了知，其性捷利。八經九經以為喻者，
T30n1579_p0339c16║由堅緻故，顯蚊虻等不能侵損。首足皆覆
T30n1579_p0339c17║者，若有二失，容可侵損。謂衣薄故，有露處
T30n1579_p0339c18║故。今此顯示二失俱無。此定亦爾，其心清淨
T30n1579_p0339c19║鮮白周遍，一切散動所不能侵；堪忍寒暑
T30n1579_p0339c20║乃至他所呵叱惡言，及內身中種種苦受。又
T30n1579_p0339c21║於第五喻有差別。於所觀相慇懃懇到等，
T30n1579_p0339c22║當知已如前釋。謂審觀察三世諸行，於能
T30n1579_p0339c23║觀察又復觀察，是此中總義。何等名為聖三
T30n1579_p0339c24║摩地？云何建立五支差別？謂四靜慮中，所有
T30n1579_p0339c25║聖賢心一境性，及於安立審諦觀察，如是
T30n1579_p0339c26║名為聖三摩地。依於四種現法樂住，建立
T30n1579_p0339c27║四支；依審觀察緣起法故，又為斷除餘結
T30n1579_p0339c28║縛故，建立第五。當知此由二因緣故，建
T30n1579_p0339c29║立五支。復次，云何有因有具聖正三摩地？當
T30n1579_p0340a01║知善故，及無漏故，說名為聖。有五道支名
T30n1579_p0340a02║此定因。所謂正見、正思惟、正語、正業、正命。
T30n1579_p0340a03║具有三種。所謂正見、正精進、正念。此中薄伽
T30n1579_p0340a04║梵總說前七道支，與聖正三摩地為因為
T30n1579_p0340a05║具。隨其所應，差別當知。謂由前導次第義
T30n1579_p0340a06║故，立五為因；於三摩地資助義故，立三
T30n1579_p0340a07║為具。云何正見等前導次第義？謂先了知世
T30n1579_p0340a08║間實有真阿羅漢正行正至，便於出離深
T30n1579_p0340a09║生樂欲，獲得正見。次復思惟：何當出離居
T30n1579_p0340a10║家迫迮，乃至廣說。從此出家，受學尸羅，修
T30n1579_p0340a11║治淨命。是名正語、正業、正命。此正見等，於
T30n1579_p0340a12║所對治邪見等五猶未能斷。還即依止此
T30n1579_p0340a13║五善法，從他聞音，展轉發生聞慧正見。為
T30n1579_p0340a14║欲斷除所治法故，又為修習道資糧故，
T30n1579_p0340a15║方便觀察。次依聞慧發生思慧，復依思慧
T30n1579_p0340a16║發生修慧。由此正見，於諸邪見，如實了知
T30n1579_p0340a17║此是邪見；於諸正見，如實了知此是正見；
T30n1579_p0340a18║乃至正命，如實知已。為欲斷除邪見等故，
T30n1579_p0340a19║及為圓滿正見等故，發勤精進。若由此故，
T30n1579_p0340a20║能斷所治，集能治法，令其圓滿，是名正念。
T30n1579_p0340a21║此念即是三摩地分，故亦兼說正三摩地。若
T30n1579_p0340a22║是時中，捨邪見等令不復生，修正見等令
T30n1579_p0340a23║得圓滿；即於如是方便道中，亦能棄捨邪
T30n1579_p0340a24║精進念，兼能修滿正精進念。若於是時，於
T30n1579_p0340a25║彼諸法能斷能滿；即於此時，聖正三摩地
T30n1579_p0340a26║亦得圓滿。此中由慧為導首，於增上戒先
T30n1579_p0340a27║自安處。次聞他音、如理作意，及增上戒學
T30n1579_p0340a28║二為依止，於方便道中，發生增上心學及
T30n1579_p0340a29║增上慧學。此中正念，名增上心學；正見、正精
T30n1579_p0340b01║進，名增上慧學。如是三學，於修聖正三摩
T30n1579_p0340b02║地時，皆得圓滿。
T30n1579_p0340b03║復次，云何金剛喻三摩地？謂最後邊學三摩
T30n1579_p0340b04║地。此三摩地最第一故，最尊勝故，極堅牢故，
T30n1579_p0340b05║上無煩惱能摧伏故，摧伏一切諸煩惱故，
T30n1579_p0340b06║是故此定名金剛喻。譬如金剛，其性堅固，諸
T30n1579_p0340b07║末尼等不能穿壞，穿壞一切末尼寶等。此
T30n1579_p0340b08║定亦爾，故喻金剛。
T30n1579_p0340b09║復次，云何五現見三摩鉢底？謂諸苾芻，即於
T30n1579_p0340b10║此身等，廣說如經。已見諦者修此等至，是
T30n1579_p0340b11║故名為現見等至。是諸修道所斷煩惱制伏
T30n1579_p0340b12║對治、斷滅對治，及觀察斷。當知此中總略體
T30n1579_p0340b13║性。初不淨觀，方便念住以為依止，為令欲
T30n1579_p0340b14║貪不現行故，觀察內身種種不淨。第二不
T30n1579_p0340b15║淨觀，即彼念住以為依止，乃至觀察骨人
T30n1579_p0340b16║之相，為令彼貪不現行故，觀察此身種種
T30n1579_p0340b17║不淨。當知齊此，名具觀察一切不淨。最極
T30n1579_p0340b18║通達者，是青瘀等觀品類次第、極逾越義。
T30n1579_p0340b19║初不淨觀，觀察內身現前安住種種不淨。後
T30n1579_p0340b20║不淨觀，通達法性。觀察此身有如是法，有
T30n1579_p0340b21║如是性，乃至廣說。觀識流轉者，觀察此識
T30n1579_p0340b22║生滅相續。或觀生身展轉相續。謂麁觀察行
T30n1579_p0340b23║緣識等。或觀剎那展轉相續。謂細觀察若
T30n1579_p0340b24║有貪心、離貪心等品類差別，荏苒過度彼彼
T30n1579_p0340b25║日夜、剎那、臘縛、牟呼栗多，於其中間非一
T30n1579_p0340b26║眾多種種心識異生異滅。觀察有學未離欲
T30n1579_p0340b27║者，俱住二世；已離欲者，惟住他世；阿羅漢
T30n1579_p0340b28║果，俱無所住。如是名為觀察於斷。勝處等
T30n1579_p0340b29║至遍處等至。如前已說。
T30n1579_p0340c01║復次，云何無想三摩鉢底？謂已離遍淨欲，未
T30n1579_p0340c02║離上欲，求出離想作意為先，諸心心法滅。
T30n1579_p0340c03║問：以何方便入此等至？答：觀想如病、如癰、
T30n1579_p0340c04║如箭，入第四靜慮，修背想作意，於所生
T30n1579_p0340c05║起種種想中厭背而住。唯謂無想寂靜微
T30n1579_p0340c06║妙，於無想中持心而住。如是漸次離諸所
T30n1579_p0340c07║緣，心便寂滅。於此生中，亦入亦起。若生於
T30n1579_p0340c08║彼，唯入不起。其想若生，便從彼沒。
T30n1579_p0340c09║復次，云何滅盡三摩鉢底？謂已離無所有處
T30n1579_p0340c10║欲，暫安住想作意為先，諸心心法滅。問：以
T30n1579_p0340c11║何方便入此等至？答：若諸聖者，已離無所
T30n1579_p0340c12║有處欲。或依非想非非想處相而入於定，
T30n1579_p0340c13║或依滅盡相而入於定。依非想非非想處
T30n1579_p0340c14║相而入定者，謂於此上心深生厭捨，非想
T30n1579_p0340c15║非非想處進趣所緣皆滅盡故，心便寂滅。依
T30n1579_p0340c16║滅盡相而入定者，亦復如是。將欲趣入滅
T30n1579_p0340c17║盡定時，有二種法多有所作。謂奢摩他、毘
T30n1579_p0340c18║鉢舍那。云何奢摩他？云何毘鉢舍那？云何此
T30n1579_p0340c19║二多有所作？謂於此義中，八次第定名奢摩
T30n1579_p0340c20║他，所有聖慧名毘鉢舍那。於此二中隨闕
T30n1579_p0340c21║一種，即不能入滅盡等至；要具此二，方能
T30n1579_p0340c22║趣入。是故此二多有所作。問：入滅定時，云
T30n1579_p0340c23║何次第滅三種行？答：此有二種。謂行時、住時。
T30n1579_p0340c24║若於行時，亦起言說。於初靜慮有此作用，
T30n1579_p0340c25║有語行故。若於住時，從第二靜慮已上次
T30n1579_p0340c26║第定力，彼三種行次第而滅。當知出時，由
T30n1579_p0340c27║逆次第次第而起。問：滅盡定中，諸心心法並
T30n1579_p0340c28║皆滅盡。云何說識不離於身？答：由不變壞
T30n1579_p0340c29║諸色根中，有能執持轉識種子阿賴耶識不
T30n1579_p0341a01║滅盡故，後時彼法從此得生。問：入滅定時，
T30n1579_p0341a02║無有分別：我當入定，我當出定。正在定
T30n1579_p0341a03║時，心寂滅故，遠離加行。將出定時，心先滅
T30n1579_p0341a04║故，亦無作意。云何能入？云何能出？答：先於其
T30n1579_p0341a05║心善修治故。若有諸行、諸狀、諸相，能入於
T30n1579_p0341a06║定、能出於定，於彼修習、極多修習；由修習
T30n1579_p0341a07║故，任運能入、任運能出。云何出滅定時觸
T30n1579_p0341a08║三種觸？一、不動觸，二、無所有觸，三、無相觸。謂
T30n1579_p0341a09║出定時，多由三境而出於定。一、由有境，二、
T30n1579_p0341a10║由境境，三、由滅境。由此三境，於出定時，
T30n1579_p0341a11║如其次第觸三種觸。緣於有境而出定時，
T30n1579_p0341a12║無有我慢擾動其心。謂此為我、而起我慢，
T30n1579_p0341a13║或計未來我當有等，乃至廣說。是故說言
T30n1579_p0341a14║觸不動觸。緣於境境而出定時，無貪所
T30n1579_p0341a15║有、無瞋所有、無癡所有。是故言觸無所有
T30n1579_p0341a16║觸。緣於滅境而出定時，於一切相不思
T30n1579_p0341a17║惟故，緣無相界。是故說言觸無相觸。如是
T30n1579_p0341a18║已說靜慮、解脫、等持、等至。
T30n1579_p0341a19║瑜伽師地論卷第十二