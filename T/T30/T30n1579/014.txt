T30n1579_p0348b01║
T30n1579_p0348b02║瑜伽師地論卷第十四
T30n1579_p0348b03║
T30n1579_p0348b04║彌勒菩薩說
T30n1579_p0348b05║三藏法師玄奘奉　詔譯
T30n1579_p0348b06║本地分中聞所成地第十之二
T30n1579_p0348b07║已說二種佛教所應知處。次說三種，謂依
T30n1579_p0348b08║十相、三門、三種及與三根，於諸有情發起邪
T30n1579_p0348b09║行，能令有情墮諸惡趣。言十相者，謂壞生
T30n1579_p0348b10║命、財物、妻妾，若壞實義、善友、讚美所為事
T30n1579_p0348b11║業，若意三濁。謂執受他財欲為己有，欲
T30n1579_p0348b12║令他遭所不愛事，誹謗真實所有惡見。
T30n1579_p0348b13║言三門者，一、作業毀壞門，二、意樂毀壞門，
T30n1579_p0348b14║三、方便毀壞門。於十相中，前之七種作業毀
T30n1579_p0348b15║壞；其次二種意樂毀壞；最後一種方便毀
T30n1579_p0348b16║壞，所謂惡見。由惡見故，羞恥、慈悲、離諸惡
T30n1579_p0348b17║行悉皆毀壞；無有羞恥、無有慈悲，廣造
T30n1579_p0348b18║眾惡。言三種者，一、身所作，二、語所作，三、意
T30n1579_p0348b19║所作。言三根者，一、為自饒益相，二、為損害
T30n1579_p0348b20║他相，三、於他顛倒相。謂於非法而作法
T30n1579_p0348b21║想、於不應作作應作想，堅執現行。
T30n1579_p0348b22║復有三法，能令有情不護諸根。一、於依止
T30n1579_p0348b23║中邪法種子，二、於諸境界取不正相，三、於
T30n1579_p0348b24║私隱處不正思惟。如是三種，當知即是欲
T30n1579_p0348b25║貪、瞋恚及與害品。依四處所，發生三種不
T30n1579_p0348b26║正尋思。謂於自己利等四種白品法處為欲
T30n1579_p0348b27║獲得，或為不失，生欲尋思。於能障彼怨、
T30n1579_p0348b28║中二品有情處所，生恚尋思。於親友品有情
T30n1579_p0348b29║處所，生害尋思。所以者何？若親友品或時
T30n1579_p0348c01║違犯，於彼不生全斷滅欲，唯有輕微苦楚
T30n1579_p0348c02║方便訓罰之欲。與此相違所有白品，如應
T30n1579_p0348c03║當知。略有四種內法種子，遍攝一切諸法
T30n1579_p0348c04║種子。一、世間種子，二、出世種子，三、不清淨種
T30n1579_p0348c05║子，四、清淨種子。世間種子者，謂欲、色、無色界
T30n1579_p0348c06║繫諸行種子。出世種子者，謂能證三乘及三
T30n1579_p0348c07║乘果八聖道等清淨種子。不清淨種子者，謂
T30n1579_p0348c08║欲界繫諸行種子。清淨種子復有二種。一、世
T30n1579_p0348c09║間淨，二、出世間淨。色無色繫諸行種子，名世
T30n1579_p0348c10║間淨；能證三乘及三乘果八聖道等所有種
T30n1579_p0348c11║子，名出世淨。
T30n1579_p0348c12║復有三種從因所生有漏法因，若於此中
T30n1579_p0348c13║不如正理修方便者，能生諸苦；若能如
T30n1579_p0348c14║理修方便者，於苦於因、能知能斷。謂於
T30n1579_p0348c15║欲界繫法染污希求，於色無色界繫法亦
T30n1579_p0348c16║爾。又有三種諸煩惱趣，令諸有情流轉生
T30n1579_p0348c17║死。謂於勝欲發意悕求，名初煩惱趣。於色
T30n1579_p0348c18║無色界勝自體中發意悕求，名第二煩惱
T30n1579_p0348c19║趣。於邪解脫發意悕求，名第三煩惱趣。又
T30n1579_p0348c20║有三種諸有情類欲為根本作業方便。一、為
T30n1579_p0348c21║得勝欲，二、為得勝自體，三、為證勝解脫
T30n1579_p0348c22║道。又有三種諸有情類於三界中攝受自
T30n1579_p0348c23║體諸行威勢。一、牽引威勢，二、能得威勢，三、成
T30n1579_p0348c24║滿威勢。牽引威勢者，謂能引之業。能得威勢
T30n1579_p0348c25║者，謂健達縛正現在前。成滿威勢者，謂住於
T30n1579_p0348c26║此受淨不淨諸業異熟。又有三種無明蘊。諸
T30n1579_p0348c27║有情類住無明者，由此因緣，能生三世自
T30n1579_p0348c28║體差別。謂於過去世前際等無知，能生現
T30n1579_p0348c29║在自體；於現在世前際等無知，能生未來自
T30n1579_p0349a01║體；於未來世前際等無知，即於未來能生
T30n1579_p0349a02║後後當來自體。又有三種未究竟聖，共諸
T30n1579_p0349a03║異生生死災患。若有於彼深厭怖者，當速
T30n1579_p0349a04║斷除三種憍逸，修習現法涅槃方便。一、無病
T30n1579_p0349a05║衰退，二、少年衰退，三、壽命衰退。其有智者，應
T30n1579_p0349a06║觀未來如是三事定當隨逐。又有三種有
T30n1579_p0349a07║情之類，貪瞋癡縛所依處所身分差別，能急
T30n1579_p0349a08║繫縛諸有情類，閉在大苦生死牢獄。一、能饒
T30n1579_p0349a09║益，二、能損害，三者、平等二種俱離。又有三
T30n1579_p0349a10║處所生諸苦，遍攝有情所有眾苦。一、合會所
T30n1579_p0349a11║生苦，二、乖離所生苦，三、平等相續苦。初由損
T30n1579_p0349a12║害位和合故；第二由饒益位變壞故；第三
T30n1579_p0349a13║於一切位相續而轉，麁重所攝，諸行所生，唯
T30n1579_p0349a14║眾賢聖覺之為苦，非諸異生。又有三種心
T30n1579_p0349a15║高舉法，違害欲求沙門果證修方便者預
T30n1579_p0349a16║流果支，能障沙門令不得證。一者、以己
T30n1579_p0349a17║校量於他，謂我為勝，心生高舉；二者、以
T30n1579_p0349a18║己校量於他，謂我相似，心生高舉；三者、
T30n1579_p0349a19║以己挍量於他，謂我為劣，心生高舉。
T30n1579_p0349a20║復有三種種子，當知能生一切諸行。一、已
T30n1579_p0349a21║與果，二、未與果，三、果正現前。又有三種諸行
T30n1579_p0349a22║言說所依處。所謂去來今。又有三相，能攝
T30n1579_p0349a23║一切色法自相。謂顯、形、作用，安立眼識所取
T30n1579_p0349a24║之色。於自處所，障礙餘色行住，安立根色，
T30n1579_p0349a25║若一切境界色；當知一切總有十色，及定地
T30n1579_p0349a26║色。若得淨定，為引變化修方便者所有諸
T30n1579_p0349a27║色，當知是內化心境界，亦是未滿變化心果。
T30n1579_p0349a28║又有三種為諸煩惱所隨逐心。一、諸異生
T30n1579_p0349a29║心，二、未滿學心，三、已滿學心。又有三種聽
T30n1579_p0349b01║聞法者。一、於法於義不能受持；二、唯能領
T30n1579_p0349b02║受，不能任持；三、能受能持。又有三法，是修
T30n1579_p0349b03║行者觀身語意無常性觀趣入上首。一者、入
T30n1579_p0349b04║出息，二者、尋伺，三者、想思。又有三種尊勝應
T30n1579_p0349b05║受敬養。一、年齒增上，二、族姓增上，三、功德
T30n1579_p0349b06║增上。又有三種住定不定因。二是定因。一
T30n1579_p0349b07║不定因。一、惡趣定因，謂無間業。二、善趣涅槃
T30n1579_p0349b08║定因，謂無漏有為法。三、不定因，謂所餘法。又
T30n1579_p0349b09║有三法，為令聖教得久住故，展轉舉罪。
T30n1579_p0349b10║一者、現見身語現行違犯學處；二、從他聞；
T30n1579_p0349b11║三、以餘相比度了知。又諸如來自說具足三
T30n1579_p0349b12║不護德。為顯外道諸師內懷眾惡，自稱一
T30n1579_p0349b13║切智者，實非一切智者。又欲令彼於如來
T30n1579_p0349b14║所發起真實一切智信。
T30n1579_p0349b15║復有三種邪執所生大火所起有情燒惱。一、
T30n1579_p0349b16║貪愛燒惱，二、愁憂燒惱，三、顛倒燒惱。又有三
T30n1579_p0349b17║火，為化樂福邪事外火勝解有情，示無虛
T30n1579_p0349b18║誑所應事火；雖實非火，假立火名。一者、父
T30n1579_p0349b19║母，二者、妻子，三者、真實應供福田。又有三種，
T30n1579_p0349b20║為諸樂欲增上生者、所說真實增上生道。一
T30n1579_p0349b21║者、布施，得大財富；二者、持戒，得往善趣；三
T30n1579_p0349b22║者、修定，遠離苦受，得生一向無有惱害
T30n1579_p0349b23║樂世界中。又有三種諸受欲者劣、中、勝欲，
T30n1579_p0349b24║觀待諸欲所生樂故。一、多用功力依緣諸
T30n1579_p0349b25║欲，謂現前住所有諸欲。二、少用功力依心諸
T30n1579_p0349b26║欲，謂樂化天所有諸欲。三、極少功力依心諸
T30n1579_p0349b27║欲，謂他化天所有諸欲。又有三種超過諸
T30n1579_p0349b28║欲劣、中、勝樂。一、有尋伺喜，二、無尋伺喜，三、離
T30n1579_p0349b29║喜之樂。又有三種覺悟所知，能令三乘出
T30n1579_p0349c01║離眾苦。一、從他聞音種類，二、內正思惟種
T30n1579_p0349c02║類，三、長時修習止觀種類。又有三種覺悟
T30n1579_p0349c03║所知。一者、具縛，二、不具縛，三、全無縛。又有
T30n1579_p0349c04║三種所應作事，修觀行者由此三事增上
T30n1579_p0349c05║力故，修習信等一切善法。一者、永斷見道
T30n1579_p0349c06║所斷諸煩惱已，證預流果；二者、永斷修道
T30n1579_p0349c07║所斷諸煩惱已，漸次證得一來、不還、阿羅漢
T30n1579_p0349c08║果；三者、證得阿羅漢已，現法樂住。又由三
T30n1579_p0349c09║分照了一切所知境界增上力故，建立三
T30n1579_p0349c10║眼。一者、肉眼，能照顯露無有障礙有見諸
T30n1579_p0349c11║色；二者、天眼，能照顯露、不顯露、有障、無障有
T30n1579_p0349c12║見諸色；三者、慧眼、照一切種若色非色所有
T30n1579_p0349c13║諸法。又有三法，能害現行煩惱怨敵。一者、
T30n1579_p0349c14║信順善友；二者、不與在家出家諸眾雜住；
T30n1579_p0349c15║三者、內正作意，覺悟所知真實道理。
T30n1579_p0349c16║復有三種正教誡方便，能展轉證後後所證
T30n1579_p0349c17║及得涅槃。一、於尸羅正教誡方便，二、於心
T30n1579_p0349c18║住正教誡方便，三、於覺悟所知真實道理
T30n1579_p0349c19║正教誡方便。如正教誡方便有三種，當知
T30n1579_p0349c20║數習正教誡方便亦爾。又於正教誡方便現
T30n1579_p0349c21║修習時，由三種法得安隱住。一者、空、無願、
T30n1579_p0349c22║無相、滅盡等至，二者、四靜慮，三者、四無量。又
T30n1579_p0349c23║略有三種心一境性，能令證得如實智見。
T30n1579_p0349c24║一、於意言中，種種差別所緣行相；二、意言無
T30n1579_p0349c25║間，種種差別所緣行相；三、超度意言，專注一
T30n1579_p0349c26║境，無種種無差別所緣行相。又有三處，能
T30n1579_p0349c27║善攝受於惡邪處妄計尊勝及處中庸
T30n1579_p0349c28║所化有情，引入聖教。一、現己所有最勝神
T30n1579_p0349c29║通，二、於他所有染淨諸行遮止開許；三、宣
T30n1579_p0350a01║說妙法正教正誡。又有三淨，為欲斷除樂
T30n1579_p0350a02║淨外道，以外事水暫除外垢，自謂已得第
T30n1579_p0350a03║一清淨所起邪慢故；建立此三第一義淨。
T30n1579_p0350a04║不淨處生超越因故。又有三種牟尼，為欲
T30n1579_p0350a05║斷除持牟尼戒諸外道等暫息語言，自
T30n1579_p0350a06║謂已得真實寂靜所起邪執故；又為顯說
T30n1579_p0350a07║無倒牟尼故；建立三種真實牟尼。即是聖所
T30n1579_p0350a08║愛戒所攝身語二業，及無漏心。又有三法，能
T30n1579_p0350a09║令處遠離者斷除現行不正尋思。謂由他
T30n1579_p0350a10║所誹毀、自所誹毀、退失大利增上力故，
T30n1579_p0350a11║所起愧、慚及與愛敬。又依道及道果，當知
T30n1579_p0350a12║有三種最勝無上。謂無常智、苦智、無我智；
T30n1579_p0350a13║樂速通等四種行跡；一切世間、出世間，有學、
T30n1579_p0350a14║無學，時解脫、不動心解脫，最勝無上。修觀
T30n1579_p0350a15║行者先得其智；由此智故，為斷煩惱，次
T30n1579_p0350a16║修行跡；修行跡已，心得解脫。又有三明，
T30n1579_p0350a17║當知為顯於前後中際，斷常二邊邪執現
T30n1579_p0350a18║法涅槃愚癡沙門婆羅門無明性故，建立三
T30n1579_p0350a19║明。已說三種佛教所應知處。次說四種。謂
T30n1579_p0350a20║有四法，能攝一切所知及智。謂身，及聞思修
T30n1579_p0350a21║增上念住以為依止緣身境慧。如身及緣
T30n1579_p0350a22║身境慧，當知受、心、法，及緣受、心、法境慧亦
T30n1579_p0350a23║爾。復有差別，謂四種縛。一、執取縛，二、領受
T30n1579_p0350a24║縛，三、了別縛，四、執著縛。當知心於身，由執
T30n1579_p0350a25║取縛所縛；於受，由內領受縛所縛；於色
T30n1579_p0350a26║等境界相，由了別縛所縛；即於所說身等，
T30n1579_p0350a27║由貪瞋等大小煩惱執著縛所縛。對治如
T30n1579_p0350a28║是四種縛故，立四念住。又有四種欲勤為
T30n1579_p0350a29║先，觀察過患及與對治以為依止，能斷現
T30n1579_p0350b01║行諸不善法，及斷彼繫；能得善法，及能增
T30n1579_p0350b02║長。又有四種為欲住心為得勝定修方
T30n1579_p0350b03║便者，心住如意能生長門。一、樂出離欲；二、
T30n1579_p0350b04║受持讀誦，悔過精進；三、能取賢善定相之心；
T30n1579_p0350b05║四、住空閑處，觀察諸法。又有四種心定心
T30n1579_p0350b06║住。一、有尋有伺有喜心住；二、無尋無伺有喜
T30n1579_p0350b07║心住；三、無尋無伺離喜心住；四、捨念清淨，超
T30n1579_p0350b08║度一切苦樂心住。又有四種所知真實。染污、
T30n1579_p0350b09║清淨二品別故，建立四種。若能了知、善了知
T30n1579_p0350b10║者，能斷見、修所斷一切煩惱。一、染污品果真
T30n1579_p0350b11║實，二、彼品因真實，三、清淨品果真實，四、彼品
T30n1579_p0350b12║因真實。又有四種想為先戲論縛。一、於小
T30n1579_p0350b13║欲中想為先戲論縛，二、於大色中想為先
T30n1579_p0350b14║戲論縛，三、於無量空、識無邊處想為先戲論
T30n1579_p0350b15║縛，四、於無所有處想為先戲論縛。又有四
T30n1579_p0350b16║法，於諸有情對治恚害不樂欲貪。善修習
T30n1579_p0350b17║時能生大福，能趣離欲。一、慈，二、悲，三、喜，四、
T30n1579_p0350b18║捨。又有四法超過色界，令成遠分。謂空
T30n1579_p0350b19║處、識處、無所有處、非想非非想處。又有四
T30n1579_p0350b20║種，為令解脫速得圓滿，勤修行者聖解脫
T30n1579_p0350b21║欲勝任持法，為斷四愛增上力故。謂為衣
T30n1579_p0350b22║服、飲食、臥具，少有所求，無作無亂，時無虛
T30n1579_p0350b23║度，勤修方便；心離散亂，樂斷煩惱、樂修正
T30n1579_p0350b24║道。又有四種修習道果諸煩惱斷。一、見所
T30n1579_p0350b25║斷煩惱斷，二、修所斷下分結上中品斷，三、即
T30n1579_p0350b26║此無餘斷，四、上分結無餘斷。
T30n1579_p0350b27║復有四種證預流支，能令行者於佛聖教
T30n1579_p0350b28║及善趣中畢竟不動。謂於大師所真覺所
T30n1579_p0350b29║生無動心淨。如於大師所，當知於所證法
T30n1579_p0350c01║及為證法修證行者所亦爾。如是三種名
T30n1579_p0350c02║心清淨。第四一種名色清淨。聖所愛戒所攝
T30n1579_p0350c03║故。前之三種、令於聖教無有動搖；最後一
T30n1579_p0350c04║種、令於善趣無有動搖。又有四種證預
T30n1579_p0350c05║流支。一、於說法師及教授者能善承事，無所
T30n1579_p0350c06║違犯；二、無倒聽聞師所說法及教授法；三、於
T30n1579_p0350c07║所聞法能正思惟及善通達；四、成辦所修。
T30n1579_p0350c08║又有四智攝一切智。一、唯無漏，於諸法中
T30n1579_p0350c09║能現見智；二、一向無漏、於諸法中非現見
T30n1579_p0350c10║智；三、一向有漏，或如理所引、或不如理所引、
T30n1579_p0350c11║或非如理非不如理所引世間智；四、通有漏、
T30n1579_p0350c12║無漏他心差別智。又有四種於轉還品真
T30n1579_p0350c13║實能取智，能盡諸漏。一、轉品果真實智，二、轉
T30n1579_p0350c14║品因真實智，三、還品果真實智，四、還品因真
T30n1579_p0350c15║實智。又有四法，能令信者為斷煩惱修正
T30n1579_p0350c16║方便。一、相續殷重作用精進。二、正知行念，三、
T30n1579_p0350c17║奢摩他，四、毘鉢舍那。又有四種能通達法，
T30n1579_p0350c18║能盡上漏所依足迹。謂為得聖道，修有漏
T30n1579_p0350c19║慧；既得道已，缺諸煩惱及缺諸事；無餘永
T30n1579_p0350c20║斷諸煩惱事；如所得道轉更修習。又有四
T30n1579_p0350c21║法展轉相應，有行、有緣，和合而轉、同一緣轉。
T30n1579_p0350c22║謂受、想、行、識。又有四護，能令已入佛聖教
T30n1579_p0350c23║者愛樂聖教。一者、命護，二者、力護，三者、心煩
T30n1579_p0350c24║惱護，四者、正方便護。又有四種能得正見
T30n1579_p0350c25║無倒義行所依處所。由前三種，行時清淨；
T30n1579_p0350c26║由後一種，住時清淨。謂守根門者，於諸境
T30n1579_p0350c27║界不順不違，為守根門念增上力，正智
T30n1579_p0350c28║而行。住遠離者、心無染污、專注一緣。又
T30n1579_p0350c29║由四行，當知能證明及解脫。由念、眼、慧、能
T30n1579_p0351a01║證於明；又由身故，能證不動及時解脫。
T30n1579_p0351a02║復有四法，能為廣大種種差別諸所造色生
T30n1579_p0351a03║起依止。一者、堅性，二者、濕性，三者、煖性，四者、
T30n1579_p0351a04║輕等動性。又有四法，能持已生諸有情類
T30n1579_p0351a05║令得久住，及能攝益尋求有者。攝事分中
T30n1579_p0351a06║當廣分別。又有四種於生死中諸識流轉
T30n1579_p0351a07║所依足迹。謂於諸色見已趣向；由貪愛故，
T30n1579_p0351a08║取為所緣；所依、境界俱有建立。如於諸色，
T30n1579_p0351a09║於受、想、行、當知亦爾。又諸苾芻，顧戀現法
T30n1579_p0351a10║身命為依止故，而於衣服、飲食、臥具生希
T30n1579_p0351a11║求愛；顧戀後法身命為依止故，而於後有
T30n1579_p0351a12║生悕求愛；愚於涅槃為依止故，而於無
T30n1579_p0351a13║有生悕求愛。如是略有四種悕求之愛。謂
T30n1579_p0351a14║衣服愛、飲食愛、臥具愛、有無有愛。又有四
T30n1579_p0351a15║法，能令有情現行造作所不應作。謂隨順
T30n1579_p0351a16║可愛事，違逆不可愛事，怖畏強敵其心顛
T30n1579_p0351a17║倒，愚於現法及後法果。又有四種請問記
T30n1579_p0351a18║論，能斷所疑，能悟未悟，又能任持勝決擇
T30n1579_p0351a19║力。謂於法實相應一向記，於諸有情業果
T30n1579_p0351a20║異熟應分別記，於隱密說非一向問應詰
T30n1579_p0351a21║問記，於不如理應當置記。於此問中，云何
T30n1579_p0351a22║名記？謂記彼問，言佛世尊於斯不記。又有
T30n1579_p0351a23║四種惠捨，或清淨，或不清淨。三種清淨，謂唯
T30n1579_p0351a24║自身戒見具足，或復唯他戒見具足，或自及
T30n1579_p0351a25║他戒見具足；一、不清淨，謂自及他戒見二種
T30n1579_p0351a26║俱不具足。其清淨者，當生善趣，資產豐饒；
T30n1579_p0351a27║不清淨者，當生惡趣，資產無匱。又有四種
T30n1579_p0351a28║攝眾方便，能正攝化一切大眾。一、饒益方便，
T30n1579_p0351a29║二、攝受方便，三、引導方便，四、修治方便。又有
T30n1579_p0351b01║四種從業所生諸有情類，於彼彼趣生依
T30n1579_p0351b02║止門。一、由業及卵㲉，二、由業及胎膜，三、由
T30n1579_p0351b03║業及潤污，四、唯由業。又彼彼處受生有情有
T30n1579_p0351b04║四種死。一者、由自故死，謂於戲忘、意忿天
T30n1579_p0351b05║中而受生者。二、由他故死。謂於羯羅藍、頞
T30n1579_p0351b06║部曇、閉尸、鍵南母腹中者。三、俱由故死，謂
T30n1579_p0351b07║在欲界所餘有情。四、俱不由故死，謂色無色
T30n1579_p0351b08║界有頂為後所有有情。復有四清淨道。一、
T30n1579_p0351b09║非功用根圓滿，亦非喜樂圓滿；二、功用根圓
T30n1579_p0351b10║滿，非喜樂圓滿；三、喜樂圓滿，非功用根圓滿；
T30n1579_p0351b11║四、喜樂圓滿，亦功用根圓滿。又有四清淨道。
T30n1579_p0351b12║一、背惡說法及毘奈耶，二、向善說法及毘奈
T30n1579_p0351b13║耶，三、資糧道，四、清淨道。此中最初，謂如有
T30n1579_p0351b14║一，於外道見及引無義苦切行中，心不愛
T30n1579_p0351b15║樂，亦不忍可。第二、謂如有一，於蘊、界、處、緣
T30n1579_p0351b16║起、處非處等諸善巧中，愛樂忍可；又能堪忍
T30n1579_p0351b17║寒熱等苦。第三、謂淨尸羅、守根門等諸善
T30n1579_p0351b18║資糧所攝正法。第四、謂奢摩他、毘鉢舍那斷
T30n1579_p0351b19║諸煩惱現法樂住。又有四種學增上心方便。
T30n1579_p0351b20║謂未離欲者，為得不還果，或不還果，依未
T30n1579_p0351b21║至定求現法樂住；又為令他斷諸惡法，及
T30n1579_p0351b22║往善趣；又為自己斷諸煩惱，得勝決擇。又
T30n1579_p0351b23║有二業四相差別。謂轉所攝業差別有三，還
T30n1579_p0351b24║所攝業總立一種。當知初業，一向能感不
T30n1579_p0351b25║可愛果惡趣異熟；第二業、一向能感可愛樂
T30n1579_p0351b26║果色無色界異熟；第三業、能感愛非愛果欲
T30n1579_p0351b27║界天人異熟；第四業、能斷前三業。又有四種
T30n1579_p0351b28║諸有情類增上勤務。一、樂而非利益，二、利益
T30n1579_p0351b29║而非樂，三、亦樂亦利益，四、非樂非利益。又
T30n1579_p0351c01║有四門起諸煩惱，能令有情與生等苦和
T30n1579_p0351c02║合不離。一、染著諸欲門，二、染著色無色等至
T30n1579_p0351c03║門，三、外道諸見門，四、住此法中未得眼者無
T30n1579_p0351c04║智門。又修聖道，令此四門所生眾苦速得
T30n1579_p0351c05║離繫。如能令有情與苦和合，能令順流取
T30n1579_p0351c06║後有業難可解脫，當知亦爾。復有四種補
T30n1579_p0351c07║特伽羅，當知遍攝一切補特伽羅。一者、異
T30n1579_p0351c08║生，二者、未離欲有學，三者、已離欲有學，四者、
T30n1579_p0351c09║超薩迦耶見一切無學。又有四種補特伽羅。
T30n1579_p0351c10║一、自住律儀，不能為他宣說正法；二、自不
T30n1579_p0351c11║住律儀，而能為他宣說正法；三、俱能作；四、
T30n1579_p0351c12║俱不能作。又有四種補特伽羅。一、族姓卑
T30n1579_p0351c13║下，現行白法；二、族姓尊高、現行惡法；三、族
T30n1579_p0351c14║姓卑下，現行惡法；四、族姓尊高，現行白法。
T30n1579_p0351c15║此中最初，現法有苦，非於後法；第二、後法有
T30n1579_p0351c16║苦，非於現法；第三、二世俱苦；第四、二世俱樂。
T30n1579_p0351c17║又有四種補特伽羅。一、以苦自任不任於
T30n1579_p0351c18║他而生非福。謂受外道自苦戒者。二、以苦
T30n1579_p0351c19║任他不任於自而生非福，謂隨有一不律
T30n1579_p0351c20║儀者。三、以苦俱任而生非福，謂諸國王及
T30n1579_p0351c21║祠祀主馬祠祀等。四、不以苦任於自他而
T30n1579_p0351c22║生大福，謂住靜慮者及離諸惡補特伽羅。
T30n1579_p0351c23║又略有四種語失。一、不實，二、乖離，三、毀德，
T30n1579_p0351c24║四、無義。與此相違，當知即是四種語德。又
T30n1579_p0351c25║略有四種非聖妄語。謂於見不見、顛倒而
T30n1579_p0351c26║說。於聞不聞、於覺不覺、於知不知，當知亦
T30n1579_p0351c27║爾。與此相違，當知即是賢聖諦語。
T30n1579_p0351c28║已說四種佛教所應知處。次說五種。謂有
T30n1579_p0351c29║五種諸欲貪品麁重隨逐，流轉雜染所攝行
T30n1579_p0352a01║聚。一、所依所緣自性行聚，二、能領納自性行
T30n1579_p0352a02║聚，三、能分別言說分位取諸法相自性行
T30n1579_p0352a03║聚，四、能作用自性行聚，五、能了別自性行聚。
T30n1579_p0352a04║此五相違，當知即是離欲貪品麁重，還滅、清
T30n1579_p0352a05║淨所攝自性行聚。又有五種受用欲者所愛
T30n1579_p0352a06║境界，諸樂欲者常所追求，常所受用；諸背
T30n1579_p0352a07║欲者恒正觀察。謂色、聲、香、味、觸。當知此中，
T30n1579_p0352a08║依所追求、所尋思、所染著事，有四種愛
T30n1579_p0352a09║樂。謂未來所愛樂事，即所追求；過去所愛
T30n1579_p0352a10║樂事，即所尋思；現在所愛樂事，即所染著。
T30n1579_p0352a11║此復二種。一、所愛樂事，二、從彼所生所愛
T30n1579_p0352a12║樂受。又有五種有情所得受愛非愛業果
T30n1579_p0352a13║異熟自體。謂天、人、那落迦、傍生、鬼趣。又有五
T30n1579_p0352a14║種失利養因行，亦是背涅槃因行。謂若於
T30n1579_p0352a15║是處受用利養，若從彼得，若所得物，若所
T30n1579_p0352a16║為得，若如是得，於此諸處心生吝惜。又
T30n1579_p0352a17║有五法，令修行者先毀淨戒、多聞，後虧止
T30n1579_p0352a18║觀善軛。謂於諸欲中心生愛染，於能覺發
T30n1579_p0352a19║憶念教授教誡者所心生瞋恚，未受尸羅
T30n1579_p0352a20║令其不受；雖先受得後令棄捨，或使穿
T30n1579_p0352a21║穴。耽著惛睡，恒不寂靜，染污追悔，常懷疑
T30n1579_p0352a22║惑，於所聞法不能領受；雖初領受，尋即忘
T30n1579_p0352a23║失；雖不忘失，不證決定。又有二種下分。
T30n1579_p0352a24║謂見道是修道下分，欲界是色、無色界下分。
T30n1579_p0352a25║約此二種下分，說五下分結。依初下分，說
T30n1579_p0352a26║薩迦耶見、戒禁取、疑；依第二下分，說貪欲、瞋
T30n1579_p0352a27║恚。又有二種上分。謂色界及無色界。依此
T30n1579_p0352a28║二種上分，說五上分結。或有無差別結。謂
T30n1579_p0352a29║色貪、無色貪。或有有差別結。謂愛上靜慮者
T30n1579_p0352b01║掉，慢上靜慮者慢，無明上靜慮者無明。又為
T30n1579_p0352b02║五種不信敬所執持者，心不調柔，不能生
T30n1579_p0352b03║長諸善根本。謂於大師所說正法，增上戒學、
T30n1579_p0352b04║增上心學、增上慧學、正覺發者、正教授者、正
T30n1579_p0352b05║教誡者同梵行所，無有信敬。又有五種為
T30n1579_p0352b06║斷煩惱正精進障。一者、耽著等至及生；
T30n1579_p0352b07║二者、耽著利養恭敬；三者、放逸；四者、惡慧；五
T30n1579_p0352b08║者、其心下劣，或增上慢。
T30n1579_p0352b09║復有不能堪忍補特伽羅，於他怨敵所起
T30n1579_p0352b10║五種邪行。謂不堪忍者，於他怨敵先起瞋
T30n1579_p0352b11║心怨嫌意樂；於彼親友樂欲破壞；常欲令
T30n1579_p0352b12║彼發生憂苦，廣作一切不饒益事；壞自所
T30n1579_p0352b13║受清淨尸羅；由身語意多行惡行。由此五
T30n1579_p0352b14║種惡邪行故，能感後世還來此中三種等
T30n1579_p0352b15║流過患，一種現法等流過患，一種後法異熟
T30n1579_p0352b16║過患。謂此生中，多諸怨敵；親友乖離；由他
T30n1579_p0352b17║發起種種憂苦、不可愛事恒現在前；臨命
T30n1579_p0352b18║終時多生憂悔；命終已後顛墜惡趣。與此
T30n1579_p0352b19║相違，能堪忍者，於他怨敵發起五種正行。
T30n1579_p0352b20║由此所感勝利差別，如應當知。又有五法，
T30n1579_p0352b21║能生現法後法一切憂苦。一、親屬滅亡，二、所
T30n1579_p0352b22║有財寶非理喪失，三、疾病緣身。此三能生現
T30n1579_p0352b23║法憂苦。四、毀犯尸羅，五、毀謗一切諸惡邪
T30n1579_p0352b24║見。此二能生後法憂苦。與此相違五法，當
T30n1579_p0352b25║知能生現法後法所有喜樂。又阿羅漢，雖
T30n1579_p0352b26║現追求供身財物，亦常受用，而能超度三邪
T30n1579_p0352b27║追求、二邪受用。謂能超過殺生、偷盜、妄語所
T30n1579_p0352b28║引三邪追求，亦能超過妻妾、畜積二邪受用。
T30n1579_p0352b29║又修斷者成就五法，隨其所欲，於諸善品
T30n1579_p0352c01║方便修行，亦能速證究竟通慧。一者、於所
T30n1579_p0352c02║修斷猛利樂欲，如教奉行；二者、於自所有
T30n1579_p0352c03║如實發露；三者、身力康強；四者、相續無間修
T30n1579_p0352c04║方便中，其心勇銳；五者、成就通達止、舉、捨相
T30n1579_p0352c05║時分智慧。又有五種能圓滿解脫、厭離所
T30n1579_p0352c06║對治法。謂於諸法中，有三種愚以為依止，
T30n1579_p0352c07║起三顛倒。三種愚者，一、時節愚，二、分位愚，
T30n1579_p0352c08║三、自性愚。三顛倒者，一、於無常計常顛倒，
T30n1579_p0352c09║二者、於苦計樂顛倒，三、於無我計我顛倒。
T30n1579_p0352c10║及規求利養、希望壽命。為治如是五所治
T30n1579_p0352c11║法，起五取相。謂於諸行，取無常相，亦取苦
T30n1579_p0352c12║相；於諸法中，取無我相；於飲食中、取惡逆
T30n1579_p0352c13║相；於其命根，取中夭相。又有五種修定修
T30n1579_p0352c14║智二勝行者正心解脫生長之門。定勝行者，
T30n1579_p0352c15║因聞依諦聖言論故，正解法義。如因聽
T30n1579_p0352c16║聞，因廣大音讀誦經典，因為他人開闡妙
T30n1579_p0352c17║義，在空閑處審諦思惟，正解法義，當知亦
T30n1579_p0352c18║爾。智勝行者，於上品亂貪欲對治無倒思惟。
T30n1579_p0352c19║又有五種修觀行者意樂方便悉皆具足。謂
T30n1579_p0352c20║於涅槃、菩提、起猛利信解，名意樂具足。無
T30n1579_p0352c21║間殷重修習正智而行、奢摩他、毘鉢舍那，
T30n1579_p0352c22║名方便具足。又有五法，令諸有情受愛非
T30n1579_p0352c23║愛業果異熟，煩惱身心，具攝眾苦。謂苦、樂、
T30n1579_p0352c24║憂、喜、捨。又由成就如前所說意樂方便悉
T30n1579_p0352c25║皆具足不退轉故，令觀行者堪能速證聖
T30n1579_p0352c26║諦現觀，亦善安住諸勝善品。又有五種離
T30n1579_p0352c27║欲界欲未盡餘結學生差別。一、住中有，便
T30n1579_p0352c28║能究竟得般涅槃。二、於初靜慮初受生已，
T30n1579_p0352c29║得般涅槃。三、受生已後，少用功力聖道現
T30n1579_p0353a01║前，得般涅槃。四、多用功力聖道現前，得般
T30n1579_p0353a02║涅槃。五、或色界邊際乃至色究竟，得般涅
T30n1579_p0353a03║槃；或無色界邊際乃至有頂，方能究竟得般
T30n1579_p0353a04║涅槃。又有五種雜修第四靜慮果得不還者
T30n1579_p0353a05║生地差別。一、下品靜慮果生地，二、中品靜慮
T30n1579_p0353a06║果生地，三、上品靜慮果生地，四、上勝品靜慮
T30n1579_p0353a07║果生地，五、上極品靜慮果生地。又有五種修
T30n1579_p0353a08║觀行者觀察作意，能令三界煩惱永斷究竟
T30n1579_p0353a09║決定。謂雖深厚憶念分別思惟欲相，於諸
T30n1579_p0353a10║欲中仍不趣入。任運捨心，於離欲相率爾
T30n1579_p0353a11║思惟，便能任運其心趣入。如於欲離欲相，
T30n1579_p0353a12║如是於恚無恚相，害無害相、色等至生相、
T30n1579_p0353a13║無色等至生相，及涅槃相，當知亦爾。已說
T30n1579_p0353a14║五種佛教所應知處。次說六種。謂依六相，
T30n1579_p0353a15║宣說八種有情事差別。為令墮在我及有
T30n1579_p0353a16║情、命者見等眾生，趣入無我故。謂我所依事
T30n1579_p0353a17║差別、境界事差別、自性事差別、受用因事差
T30n1579_p0353a18║別、受用事差別、隨說事差別、作用事差別、希
T30n1579_p0353a19║望事差別。於如是等事差別中，未善純
T30n1579_p0353a20║熟修觀行者，便謂有我。依眼等根；於色
T30n1579_p0353a21║等境；由觸及受種種受用；有如是名、如是
T30n1579_p0353a22║種、如是姓、如是食等於自於他隨起言
T30n1579_p0353a23║說；造作一切法非法行；於可愛事希望和
T30n1579_p0353a24║合、久住、增益、於非愛事悕望不合、不住損
T30n1579_p0353a25║減。若於如是事差別中，已善純熟修觀行
T30n1579_p0353a26║者，爾時妄計皆不得生。又於寶學有六
T30n1579_p0353a27║輕懱，能令善法或未得退，或已得退，捨佛
T30n1579_p0353a28║聖教，乃至微信亦皆退失。謂於佛法僧寶，
T30n1579_p0353a29║增上戒學、增上心學、增上慧學。由惡友故，
T30n1579_p0353b01║於增上心、慧令得邪僻教誡教授；由惡語
T30n1579_p0353b02║故，全無所得。彼由邪僻及無所得故，退失
T30n1579_p0353b03║一切所有善法。與此相違，當知即是白品六
T30n1579_p0353b04║法。又有情心與不如理作意俱行，於色等
T30n1579_p0353b05║境有六種貪所依處平等分位。如貪所依處
T30n1579_p0353b06║平等分位，如是瞋所依處不平等分位，癡所
T30n1579_p0353b07║依處非平等非不平等分位，當知亦爾。又
T30n1579_p0353b08║有六種最極清淨轉自所依，第一究竟，無間
T30n1579_p0353b09║無缺，無有染污，恒平等住。謂若行、若住，於
T30n1579_p0353b10║眼所識色乃至意所識法中，恒平等住。又有
T30n1579_p0353b11║六法，是諸色根及所依處，隨其所應之所
T30n1579_p0353b12║依止，無有障礙，引導、安養，於彼彼生自在
T30n1579_p0353b13║而轉。謂四大種、空界、識界。如是識界，能於
T30n1579_p0353b14║現在積集任持福非福業，能引當來愛非
T30n1579_p0353b15║愛果。亦能執持識所依止五種色根及所依
T30n1579_p0353b16║處，令不爛壞。又由現法後後所生識自在
T30n1579_p0353b17║力，令諸有情於善、不善無記業中差別而
T30n1579_p0353b18║轉。
T30n1579_p0353b19║復有三處，諸修行者難可超越。一者、超越
T30n1579_p0353b20║欲貪、恚、害、不樂所攝下界，二者、超越一切行
T30n1579_p0353b21║相現行，三者、超越有頂。超越此三難超越
T30n1579_p0353b22║處，當知由六種無上對治。四無量是初對
T30n1579_p0353b23║治，無相心三摩地是第二對治。我慢永盡是
T30n1579_p0353b24║第三對治。永害如是所對治故，諸三摩地
T30n1579_p0353b25║皆悉成滿。善修對治故，害所對治，令彼決
T30n1579_p0353b26║定不復現行。已斷我慢者，終不為彼我為
T30n1579_p0353b27║究竟、為不究竟，如是疑惑纏擾其心。當知
T30n1579_p0353b28║有疑惑者，必不離我慢；若離我慢，必無
T30n1579_p0353b29║疑惑。又有六種諍根本處。一、展轉相違作
T30n1579_p0353c01║不如意；二、覆藏諸惡；三、於等類中，剩受
T30n1579_p0353c02║利養執為己有；四、於衣服等更相欺誑；五、
T30n1579_p0353c03║違越學處；六、於法於義顛倒執著。又有六
T30n1579_p0353c04║法，能斷如是諍根本處。慈心所發身語意
T30n1579_p0353c05║業，能斷初二；同受利養，能斷三四；同趣尸
T30n1579_p0353c06║羅，能斷第五；同趣正見、能斷第六。又有六
T30n1579_p0353c07║法，能攝一切諸修行者威德究竟。謂神境、天
T30n1579_p0353c08║耳、宿住、他心、生死智通、能攝威德；漏盡智
T30n1579_p0353c09║通，能攝究竟。又於聖諦未得現觀補特伽
T30n1579_p0353c10║羅，略有六種能障諦現觀法。謂如前說三
T30n1579_p0353c11║種愚癡增上力故、起三顛倒，規求利養，悕
T30n1579_p0353c12║望壽命。此中差別者，於順惡見、惡聞、惡說、惡
T30n1579_p0353c13║分別處法中，喜樂惡見、惡聞、惡說、惡分別事。
T30n1579_p0353c14║如是喜樂，於未得聖諦現觀異生心，最能
T30n1579_p0353c15║漂動，極為障礙，非於聖者。是故說此在明
T30n1579_p0353c16║分中，非在解脫成熟分中。對治如是能障
T30n1579_p0353c17║礙法，當知即是六種正取相。謂如前說五
T30n1579_p0353c18║種取相，及一切世間不可樂取相。又有二種
T30n1579_p0353c19║具足隨念六行差別，能令心沒諸修行者，正
T30n1579_p0353c20║策其心，令生歡喜。謂歸依具足隨念，有三
T30n1579_p0353c21║種行：證具足隨念，有三種行。於佛法僧隨
T30n1579_p0353c22║念之行，名歸依隨念。於趣涅槃行、趣資財
T30n1579_p0353c23║行、趣生天行隨念之行，名證隨念。又有六
T30n1579_p0353c24║法，於善說法毘奈耶中立為無上，不與一
T30n1579_p0353c25║切諸外道共。謂見大師；聞正法；得淨信；
T30n1579_p0353c26║隨學一切所有學處；於大師所起隨念行，
T30n1579_p0353c27║謂佛世尊是正等覺者，能說一切法，乃至廣
T30n1579_p0353c28║說；又於大師以身語行承事供養。又有六
T30n1579_p0353c29║法，能令為盡貪愛修觀行者，決定證知
T30n1579_p0354a01║我於今者猶有貪愛，非無貪愛。謂於色境
T30n1579_p0354a02║乃至法境繫攝其心。又六因緣故，應知諸
T30n1579_p0354a03║業是實可依，非種家姓是實可依。謂下劣
T30n1579_p0354a04║種性補特伽羅，亦生不善往於惡趣，亦生
T30n1579_p0354a05║善業往於善趣，亦於現法能般涅槃。貴勝
T30n1579_p0354a06║種姓，三種亦爾。已說六種佛教所應知處。次
T30n1579_p0354a07║說七種。謂有七法，能於諸諦如實覺了，
T30n1579_p0354a08║圓滿解脫。謂毘鉢舍那品有三，一、擇法，二、
T30n1579_p0354a09║精進，三、喜。奢摩他品亦有三，一、安，二、三摩
T30n1579_p0354a10║地，三、捨。念、通二品。又由根故、果故、解脫故，
T30n1579_p0354a11║建立七種補特伽羅。於向道中，依鈍根、利
T30n1579_p0354a12║根故，建立隨信、隨法行。於果道中，即此二
T30n1579_p0354a13║種，名信解脫見到。定障解脫，非煩惱障解
T30n1579_p0354a14║脫故，建立身證；煩惱障解脫，非定障解脫
T30n1579_p0354a15║故，建立慧解脫；定障、煩惱障俱解脫故，建
T30n1579_p0354a16║立俱分解脫。又三因緣七種行故，令修行者
T30n1579_p0354a17║心得內定，心正一緣。謂趣入、安住、攝受因
T30n1579_p0354a18║緣。若世間正見，了知定有施與等行，及此
T30n1579_p0354a19║為依，了知居家迫迮、居家塵染等行，出離
T30n1579_p0354a20║所引正思惟，名趣入因緣。既趣入已，受持正
T30n1579_p0354a21║語、正業、正命，名安住因緣。於趣入因緣、安
T30n1579_p0354a22║住因緣，及後方便作意隨行中所有正精進、
T30n1579_p0354a23║正念、名攝受因緣。又諸世間樂求財者，為
T30n1579_p0354a24║得樂故，雖樂積集一切凡財，而未能得
T30n1579_p0354a25║七種聖財所生之樂。謂與信俱行清淨之樂；
T30n1579_p0354a26║生於善趣所起之樂；顧自妙好，不行諸
T30n1579_p0354a27║惡，無有追悔所生之樂；顧他誹毀，不行
T30n1579_p0354a28║諸惡，無有追悔所生之樂；於法於義正解
T30n1579_p0354a29║俱行所生之樂；後世資財無所匱乏所生
T30n1579_p0354b01║之樂；於勝義諦如實覺悟所生之樂。諸如
T30n1579_p0354b02║是等無量無邊無罪之樂，樂求積集世間財
T30n1579_p0354b03║者皆所未得，惟得現法資財無匱所生有
T30n1579_p0354b04║罪妄想之樂。又有七種魔惑品力。一、憎嫉
T30n1579_p0354b05║聖教；二、現行能往惡趣惡行；三、樂習不顧
T30n1579_p0354b06║自妙好障法；四、樂習不顧他誹毀障法；五、
T30n1579_p0354b07║於善不善、有罪無罪、若劣若勝、若黑若白，
T30n1579_p0354b08║及廣分別緣起法中，不能解了；六、慳垢弊
T30n1579_p0354b09║心，積集眾具；七、智慧陜劣，愚癡增廣。若能
T30n1579_p0354b10║降伏如是七種魔惑品力，當知即是聖法律
T30n1579_p0354b11║中信等七力。又有七種第一義法涅槃所對
T30n1579_p0354b12║治法，能令正法衰退隱沒。如是七法、三衰損
T30n1579_p0354b13║攝。謂受用衰損、增上意樂衰損、方便衰損。
T30n1579_p0354b14║於衣服等樂求妙好，樂欲多求，及彼所起
T30n1579_p0354b15║種種受用，名受用衰損。於道及道果涅槃
T30n1579_p0354b16║心不信解，名增上意樂衰損。懈怠、失念、心
T30n1579_p0354b17║亂、惡慧，名方便衰損。受用衰損，是貪不善
T30n1579_p0354b18║根品類；意樂、方便衰損，是癡不善根品類。與
T30n1579_p0354b19║此相違，當知即是白品七法。又有七種第
T30n1579_p0354b20║一義法涅槃品法、能令正法無退久住。一、聞
T30n1579_p0354b21║所成慧；二、思所成慧；三、修所成慧；四、不為
T30n1579_p0354b22║惡緣侵損依止；五、正求財法；六、無增上慢；
T30n1579_p0354b23║七、於可供養、不可供養補特伽羅，能善簡
T30n1579_p0354b24║擇此可供養，此不可供養。此中由聞慧故、於
T30n1579_p0354b25║未了義能正解了；由思慧故，於未善決定
T30n1579_p0354b26║義能善思惟；由修慧故，斷諸煩惱；由無
T30n1579_p0354b27║惡緣侵損依止故，堪能修斷；正求財法
T30n1579_p0354b28║故，速證通慧；無增上慢故，於下品所證
T30n1579_p0354b29║不生喜足；能善揀擇補特伽羅故，於諸
T30n1579_p0354c01║世智大福者等不樂親近，亦不供養，唯樂
T30n1579_p0354c02║親近供養少欲者等。又有七種諸有情類受
T30n1579_p0354c03║生處所，於彼處所受生有情，諸識現前相
T30n1579_p0354c04║續而住。於三界中，唯除惡趣、無想有情，及
T30n1579_p0354c05║非想非非想處。由惡趣中，極可厭故，不立
T30n1579_p0354c06║識住；無想有情，一向轉識不現行故，不立
T30n1579_p0354c07║識住；非想非非想處，行與不行不決定故，
T30n1579_p0354c08║不立識住。身異類故名種種身，想異類故
T30n1579_p0354c09║名種種想。當知與此相違，名一種身、一種
T30n1579_p0354c10║想。梵世已下，身形異類，所生身形種種色相
T30n1579_p0354c11║有差別故。於梵世中初受生時，彼諸梵眾
T30n1579_p0354c12║咸作是念：我等皆是大梵所生。爾時梵王亦
T30n1579_p0354c13║作是念：是諸梵眾皆吾所生。如是彼想非
T30n1579_p0354c14║有異類。第二靜慮已上一切諸天，身光等照
T30n1579_p0354c15║故，名一種身。光音天眾先後生者，由覩梵
T30n1579_p0354c16║世猛焰燒然，爾時便有怖不怖想；是故於彼
T30n1579_p0354c17║有異類想。又諸有情有七種麁重，遍攝一
T30n1579_p0354c18║切煩惱品麁重。謂劣界貪、瞋品麁重，中界妙
T30n1579_p0354c19║界貪品麁重，劣中妙界慢、無明、見、疑品麁重。
T30n1579_p0354c20║又於外道惡說法律中、當知有七種過失。
T30n1579_p0354c21║謂解過失、行過失、依止過失、思惟過失、功用
T30n1579_p0354c22║過失、增上心過失、增上慧過失。彼諸外道，雖
T30n1579_p0354c23║少於法聽聞受持，而常隨順四顛倒故，凡
T30n1579_p0354c24║興言論，專為毀他免脫徵難，為勝利故，
T30n1579_p0354c25║其所生解皆有過失。所受禁戒，邪範邪命
T30n1579_p0354c26║所攝受故，不能令自得出離故，亦有過
T30n1579_p0354c27║失。所事師友，唯能宣說顛倒道故，亦有過
T30n1579_p0354c28║失。所有思惟，邪求出離損壞心故，亦有過
T30n1579_p0354c29║失。所有功用，離方便故，亦有過失。彼增上
T30n1579_p0355a01║心，忘念、愛、慢及與無明、疑上靜慮之所攝故，
T30n1579_p0355a02║亦有過失。彼增上慧，六十二見所損壞故，
T30n1579_p0355a03║亦有過失。與此相違，當知善說法律中，亦
T30n1579_p0355a04║有七種無過失事。又有七法，令諸苾芻所
T30n1579_p0355a05║起違犯諍事止息。餘如攝事分中當說。當
T30n1579_p0355a06║知此中，有七種違犯諍事。一、開悟現前犯諍
T30n1579_p0355a07║事，二、開悟過去失念犯諍事，三、開悟不自在
T30n1579_p0355a08║犯諍事，四、尋思犯諍事，五、決擇犯諍事，六、自
T30n1579_p0355a09║悔犯諍事，七、忍愧建立二眾展轉舉罪諍事。
T30n1579_p0355a10║瑜伽師地論卷第十四