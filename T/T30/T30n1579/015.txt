T30n1579_p0355a11║
T30n1579_p0355a12║
T30n1579_p0355a13║瑜伽師地論卷第十五
T30n1579_p0355a14║
T30n1579_p0355a15║彌勒菩薩說
T30n1579_p0355a16║三藏法師玄奘奉　詔譯
T30n1579_p0355a17║本地分中聞所成地第十之三
T30n1579_p0355a18║已說七種佛教所應知處。次說八種。謂有
T30n1579_p0355a19║八支聖道所攝，令諸苾芻究竟斷結三種修
T30n1579_p0355a20║法。謂修戒、修定、修慧。正語、正業、正命，名為
T30n1579_p0355a21║修戒；正念、正定，名為修定；正見、正思惟、正精
T30n1579_p0355a22║進，名為修慧。又由正方便及果增上力故，
T30n1579_p0355a23║建立清淨品八種補特伽羅。謂行四向、住
T30n1579_p0355a24║四果者。又有二種施，八相差別。一、有過失
T30n1579_p0355a25║施，二、無過失施。前七種施，名有過失；最後一
T30n1579_p0355a26║種，名無過失。謂有布施懈怠所損，故有過
T30n1579_p0355a27║失。或有布施不隨所欲，故有過失。謂有
T30n1579_p0355a28║染心者，怖畏貧窮、悕求富樂而行布施。或
T30n1579_p0355a29║有布施顧戀過去，故有過失。或有布施
T30n1579_p0355b01║悕望未來，故有過失。或有布施有輕慢過，
T30n1579_p0355b02║故有過失。或有布施悕求富樂，故有過失。
T30n1579_p0355b03║或有布施求他知聞，故有過失。無過失施
T30n1579_p0355b04║者，謂迴向涅槃故，為彼資糧故，無染污
T30n1579_p0355b05║心為往善趣故，為得大財故，而行布施。
T30n1579_p0355b06║又依四處，於八時中，趣入懈怠，不發精
T30n1579_p0355b07║進。當知如是補特伽羅是懈怠類，非精進
T30n1579_p0355b08║類。謂依乞食處，依所作處，依遊行處，依界
T30n1579_p0355b09║不平等處。依此四處，八時差別。多食精美，
T30n1579_p0355b10║身沈重時；少食麁惡，身劣頓時；將欲所作，
T30n1579_p0355b11║護惜力時，已有所作，身疲倦時；將欲遊行，
T30n1579_p0355b12║護惜力時；已涉長塗，身疲倦時；正為病苦
T30n1579_p0355b13║所纏擾時；所病已愈，恐更發時。此懈怠類
T30n1579_p0355b14║補特伽羅，乃至未遇懈怠所依，少似精進；
T30n1579_p0355b15║若得遇已，速發懈怠；是故名為懈怠種類。
T30n1579_p0355b16║與此相違，亦依四處，於八時中發勤精進。
T30n1579_p0355b17║當知如是補特伽羅能伏懈怠，勤精進類。
T30n1579_p0355b18║雖遇懈怠所依，亦能發勤精進，何況不遇，
T30n1579_p0355b19║是故名為勤精進類。又有八種正願所攝可
T30n1579_p0355b20║愛生因，能令於諸欲中樂增上生，不求永
T30n1579_p0355b21║離一切欲者，當生八種可愛生處。謂願人
T30n1579_p0355b22║中卑惡種類，修小施戒二福業事；如是願
T30n1579_p0355b23║樂人中尊貴種類、四大王天、三十三天、夜摩
T30n1579_p0355b24║天、覩史多天、樂化天、他化自在天、修小施
T30n1579_p0355b25║戒二福業事。又四因緣故，於人趣中建立
T30n1579_p0355b26║如來四眾；三因緣故，於天趣中建立四眾。
T30n1579_p0355b27║最增上故，世間共許為福田故，受用資財不
T30n1579_p0355b28║由他故；棄捨一切世資財故；由此四緣，
T30n1579_p0355b29║於人趣中建立四眾。依地邊際故，欲界邊
T30n1579_p0355c01║際故，語行邊際故；由此三緣，於天趣中建
T30n1579_p0355c02║立四眾。又於世間三處轉時，恒常世間八法
T30n1579_p0355c03║所觸。謂樂欲處、功用處、眾緣處。於樂欲處
T30n1579_p0355c04║轉時，或觸於利，或觸非利。於功用處轉時，
T30n1579_p0355c05║或稱他意，或不稱意；於背面位觸於毀、
T30n1579_p0355c06║譽，於現前位觸於稱、譏。於眾緣處轉時，或
T30n1579_p0355c07║由先世、或由現法苦樂眾緣，觸於苦、樂。又
T30n1579_p0355c08║八勝解，能引不還、或阿羅漢諸聖神通及最
T30n1579_p0355c09║勝住。謂未伏內色想，外無染污色勝解，是
T30n1579_p0355c10║名第一；已伏內色想，是名第二；淨不淨非
T30n1579_p0355c11║二色第一捨勝解，是名第三。此三解脫，於
T30n1579_p0355c12║一切色得自在故，便能引發諸聖神通。謂
T30n1579_p0355c13║諸神通不與一切異生共有。空無邊勝解、
T30n1579_p0355c14║識無邊勝解、無所有勝解、非想非非想勝解、
T30n1579_p0355c15║微微任運心勝解，此五勝解次第善修治故，
T30n1579_p0355c16║能引想受滅等至最勝住。又若觀諸色，若
T30n1579_p0355c17║如所觀，於初三解脫中而修習者，謂三解
T30n1579_p0355c18║脫方便道所攝三勝處也。此中觀外諸色，若
T30n1579_p0355c19║小若大、若好若惡、若劣若勝者。謂觀非三摩
T30n1579_p0355c20║地所行現所得色。由緣三摩地所行作意
T30n1579_p0355c21║不種種現前，故名為勝。於三摩地所行中，
T30n1579_p0355c22║奢摩他行名知，毘鉢舍那行名見。如於三
T30n1579_p0355c23║摩地所行若知若見，如於彼色已尋思、已
T30n1579_p0355c24║了別，如是於外所想非三摩地所行中觀
T30n1579_p0355c25║諸色亦爾。
T30n1579_p0355c26║已說八種佛教所應知處。次說九種。謂有
T30n1579_p0355c27║九結。如攝事分當廣建立。又有九種生處
T30n1579_p0355c28║受生有情，於彼彼處同所居止。謂三界中，
T30n1579_p0355c29║除諸惡趣，可厭處故。如前已說。
T30n1579_p0356a01║已說九種佛教所應知處。次說十種。謂十遍
T30n1579_p0356a02║處。當知即諸解脫所作成就。餘解脫、勝處、
T30n1579_p0356a03║遍處，如攝事分當廣分別。又有十無學支，
T30n1579_p0356a04║當知無學五蘊所攝。謂戒蘊、定蘊、慧蘊、解
T30n1579_p0356a05║脫蘊、解脫知見蘊。如是已說十種佛教所應
T30n1579_p0356a06║知處，及前所說佛教所應知處等，當知皆是
T30n1579_p0356a07║內明處攝。
T30n1579_p0356a08║云何醫方明處？當知此明略有四種。謂於
T30n1579_p0356a09║病相善巧，於病因善巧，於已生病斷滅善
T30n1579_p0356a10║巧，於已斷病後更不生方便善巧。如是善
T30n1579_p0356a11║巧廣分別義，如經應知。已說醫方明處。云
T30n1579_p0356a12║何因明處？謂於觀察義中諸所有事。此復云
T30n1579_p0356a13║何？嗢拕南曰：
T30n1579_p0356a14║論體、論處所、論據、論莊嚴、
T30n1579_p0356a15║論負、論出離、論多所作法。
T30n1579_p0356a16║當知此中略有七種。一、論體性，二、論處所，
T30n1579_p0356a17║三、論所依，四、論莊嚴，五、論墮負，六、論出離，七、
T30n1579_p0356a18║論多所作法。
T30n1579_p0356a19║云何論體性？謂有六種。一、言論，二、尚論，三、
T30n1579_p0356a20║諍論，四、毀謗論，五、順正論，六、教導論。
T30n1579_p0356a21║言論者，謂一切言說、言音、言詞，是名言論。
T30n1579_p0356a22║尚論者，謂諸世間隨所應聞所有言論。
T30n1579_p0356a23║諍論者，謂或依諸欲所起。若自所攝諸欲，
T30n1579_p0356a24║他所侵奪；若他所攝諸欲，自行侵奪；若所愛
T30n1579_p0356a25║有情所攝諸欲，更相侵奪。或欲侵奪。若無
T30n1579_p0356a26║攝受諸欲，謂歌舞戲笑等所攝，若倡女僕從
T30n1579_p0356a27║等所攝；或為觀看，或為受用。於如是等諸
T30n1579_p0356a28║欲事中，未離欲者，為欲界貪所染污者，
T30n1579_p0356a29║因堅執故、因縛著故、因耽嗜故、因貪愛
T30n1579_p0356b01║故，發憤乖違。喜鬪諍者，興種種論、興怨害
T30n1579_p0356b02║論，故名諍論。或依惡行所起。若自所作身
T30n1579_p0356b03║語惡行，他所譏毀；若他所作身語惡行，自
T30n1579_p0356b04║行譏毀；若所愛有情所作身語惡行，互相譏
T30n1579_p0356b05║毀。於如是等行惡行中，願作未作諸惡行
T30n1579_p0356b06║者，未離欲界貪瞋癡者，重貪瞋癡所拘蔽
T30n1579_p0356b07║者，因堅執故、因縛著故、因耽嗜故、因貪
T30n1579_p0356b08║愛故，更相憤發，懷染污心，互相乖違。喜鬪
T30n1579_p0356b09║諍者，興種種論、興怨害論，故名諍論。或依
T30n1579_p0356b10║諸見所起。謂薩迦耶見、斷見、無因見、不平
T30n1579_p0356b11║等因見、常見、雨眾見等種種邪見，及餘無量
T30n1579_p0356b12║諸惡見類。於如是諸見中，或自所攝，他所
T30n1579_p0356b13║遮斷；或他所攝，自行遮斷；或所愛有情所攝，
T30n1579_p0356b14║他正遮斷；或已遮斷；或欲攝受所未攝受。
T30n1579_p0356b15║由此因緣，未離欲者，如前廣說。乃至興種
T30n1579_p0356b16║種論、興怨害論，是名諍論。毀謗論者，謂懷
T30n1579_p0356b17║憤發者，以染污心振發威勢，更相擯毀所
T30n1579_p0356b18║有言論。謂麁惡所引，或不愻所引，或綺言
T30n1579_p0356b19║所引；乃至惡說法律中，為諸有情宣說彼
T30n1579_p0356b20║法，研究決擇，教授教誡。如是等論，名毀謗
T30n1579_p0356b21║論。順正論者，謂於善說法律中，為諸有情
T30n1579_p0356b22║宣說正法，研究決擇，教授教誡。為斷有情
T30n1579_p0356b23║所疑惑故，為達甚深諸句義故，為令知
T30n1579_p0356b24║見畢竟淨故；隨順正行、隨順解脫，是故此
T30n1579_p0356b25║論名順正論。教導論者，謂教修習增上心
T30n1579_p0356b26║學、增上慧學補特伽羅，心未定者令心得
T30n1579_p0356b27║定，心已定者令得解脫，所有言論。令彼覺
T30n1579_p0356b28║悟真實智故，令彼開解真實智故，是故此
T30n1579_p0356b29║論名教導論。
T30n1579_p0356c01║問：此六論中，幾論真實，能引義利，所應修
T30n1579_p0356c02║習？幾不真實，能引無義，所應遠離？答：最後
T30n1579_p0356c03║二論是真是實，能引義利，所應修習；中間
T30n1579_p0356c04║二論不真不實，能引無義，所應遠離；初
T30n1579_p0356c05║二種論，應當分別。云何論處所？當知亦
T30n1579_p0356c06║有六種。一、於王家，二、於執理家，三、於大眾
T30n1579_p0356c07║中，四於賢哲者前，五、於善解法義沙門、婆
T30n1579_p0356c08║羅門前，六、於樂法義者前。
T30n1579_p0356c09║云何論所依？當知有十種。謂所成立義有
T30n1579_p0356c10║二種，能成立法有八種。
T30n1579_p0356c11║所成立義有二種者，一、自性，二、差別。所成
T30n1579_p0356c12║立自性者，謂有立為有，無立為無。所成立
T30n1579_p0356c13║差別者，謂有上立有上，無上立無上；常立
T30n1579_p0356c14║為常，無常立無常。如是有色無色、有見無
T30n1579_p0356c15║見、有對無對、有漏無漏、有為無為，如是等
T30n1579_p0356c16║無量差別門，當知名所成立差別。
T30n1579_p0356c17║能成立法有八種者，一、立宗，二、辯因，三、引
T30n1579_p0356c18║喻，四、同類，五、異類，六、現量，七、比量，八、正教
T30n1579_p0356c19║量。
T30n1579_p0356c20║立宗者，謂依二種所成立義，各別攝受自品
T30n1579_p0356c21║所許，或攝受論宗。若自辯才，若輕蔑他，若
T30n1579_p0356c22║從他聞，若覺真實。或為成立自宗，或為
T30n1579_p0356c23║破壞他宗，或為制伏於他，或為摧屈於
T30n1579_p0356c24║他，或為悲愍於他，建立宗義。
T30n1579_p0356c25║辯因者，謂為成就所立宗義，依所引喻、同
T30n1579_p0356c26║類、異類現量、比量及與正教，建立順益道
T30n1579_p0356c27║理言論。
T30n1579_p0356c28║引喻者，亦為成就所立宗義，引因所依諸
T30n1579_p0356c29║餘世間串習共許易了之法、比況言論。
T30n1579_p0357a01║同類者，謂隨所有法望所餘法，其相展轉
T30n1579_p0357a02║少分相似。此復五種。一、相狀相似，二、自體相
T30n1579_p0357a03║似，三、業用相似，四、法門相似，五、因果相似。相
T30n1579_p0357a04║狀相似者，謂於現在或先所見相狀相屬展
T30n1579_p0357a05║轉相似。自體相似者，謂彼展轉其相相似。業
T30n1579_p0357a06║用相似者，謂彼展轉作用相似。法門相似者，
T30n1579_p0357a07║謂彼展轉法門相似。如無常與苦法，苦與
T30n1579_p0357a08║無我法，無我與生法，生法與老法，老法與
T30n1579_p0357a09║死法。如是有色無色、有見無見、有對無對、
T30n1579_p0357a10║有漏無漏、有為無為，如是等類無量法門展
T30n1579_p0357a11║轉相似。因果相似者，謂彼展轉若因若果、能
T30n1579_p0357a12║成所成展轉相似。是名同類。
T30n1579_p0357a13║異類者，謂所有法望所餘法，其相展轉少
T30n1579_p0357a14║不相似。此亦五種。與上相違，應知其相。
T30n1579_p0357a15║現量者，謂有三種。一、非不現見，二、非已思
T30n1579_p0357a16║應思，三、非錯亂境界。
T30n1579_p0357a17║非不現見現量者，復有四種。謂諸根不壞，
T30n1579_p0357a18║作意現前，相似生故；超越生故；無障礙故；
T30n1579_p0357a19║非極遠故。相似生者，謂欲界諸根於欲界
T30n1579_p0357a20║境，上地諸根於上地境，已生已等生，若生
T30n1579_p0357a21║若起，是名相似生。超越生者，謂上地諸根
T30n1579_p0357a22║於下地境，已生等如前說，是名超越生。無
T30n1579_p0357a23║障礙者，復有四種。一、非覆障所礙，二、非隱
T30n1579_p0357a24║障所礙，三、非映障所礙，四、非惑障所礙。覆
T30n1579_p0357a25║障所礙者，謂黑闇、無明闇、不澄清色闇所
T30n1579_p0357a26║覆障。隱障所礙者，謂或藥草力、或呪術力、或
T30n1579_p0357a27║神通力之所隱障。映障所礙者，謂少小物
T30n1579_p0357a28║為廣多物之所映奪，故不可得。如飲食中
T30n1579_p0357a29║藥，或復毛端。如是等類無量無邊。且如小
T30n1579_p0357b01║光，大光所映，故不可得。所謂日光映星月
T30n1579_p0357b02║等。又如月光映奪眾星。又如能治映奪所
T30n1579_p0357b03║治，令不可得。謂不淨作意映奪淨相，無常、
T30n1579_p0357b04║苦、無我、作意映奪常、樂、我相，無相作意映
T30n1579_p0357b05║奪一切眾相。惑障所礙者，謂幻化所作，或色
T30n1579_p0357b06║相殊勝，或復相似；或內所作，目眩、惛、夢、悶、醉、
T30n1579_p0357b07║放逸，或復顛狂。如是等類名為惑障。若不
T30n1579_p0357b08║為此四障所礙，名無障礙。非極遠者，謂非
T30n1579_p0357b09║三種極遠所遠。一、處極遠，二、時極遠，三、損減
T30n1579_p0357b10║極遠。如是一切，總名非不現見。非不現故，
T30n1579_p0357b11║名為現量。
T30n1579_p0357b12║非已思應思現量者，復有二種。一、纔取便成
T30n1579_p0357b13║取所依境，二、建立境界取所依境。纔取便成
T30n1579_p0357b14║取所依境者，謂若境能作纔取便成取所依
T30n1579_p0357b15║止。猶如良醫授病者藥，色、香、味、觸皆悉圓
T30n1579_p0357b16║滿，有大勢力，成熟威德。當知此藥色、香、味
T30n1579_p0357b17║觸纔取便成取所依止。藥之所有大勢威
T30n1579_p0357b18║德，病若未愈，名為應思；其病若愈，名為已
T30n1579_p0357b19║思。如是等類，名纔取便成取所依境。建立
T30n1579_p0357b20║境界取所依境者，謂若境能為建立境界取
T30n1579_p0357b21║所依止。如瑜伽師，於地思惟水、火、風界。若
T30n1579_p0357b22║住於地思惟其水，即住地想轉作水想。若
T30n1579_p0357b23║住於地思惟火、風，即住地想轉作火、風想。
T30n1579_p0357b24║此中地想、即是建立境界之取。地者，即是建
T30n1579_p0357b25║立境界取之所依。如住於地，住水、火、風、如
T30n1579_p0357b26║其所應，當知亦爾。是名建立境界取所依
T30n1579_p0357b27║境。此中建立境界取所依境，非已思惟，非
T30n1579_p0357b28║應思惟。地等諸界，解若未成、名應思惟；解
T30n1579_p0357b29║若成就，名已思惟。如是名為非已思應思
T30n1579_p0357c01║現量。非錯亂境界現量者，謂或五種、或七種。
T30n1579_p0357c02║五種者，謂非五種錯亂境界。何等為五？一、
T30n1579_p0357c03║想錯亂，二、數錯亂，三、形錯亂，四、顯錯亂，五、業
T30n1579_p0357c04║錯亂。七種者，謂非七種錯亂境界。何等為
T30n1579_p0357c05║七？謂即前五，及餘二種遍行錯亂，合為七
T30n1579_p0357c06║種。何等為二？一、心錯亂，二、見錯亂。想錯亂
T30n1579_p0357c07║者，謂於非彼相，起彼相想。如於陽焰、鹿
T30n1579_p0357c08║渴相中，起於水想。數錯亂者，謂於少數起
T30n1579_p0357c09║多數增上慢。如瞖眩者，於一月處見多月
T30n1579_p0357c10║像。形錯亂者，謂於餘形色起餘形色增上
T30n1579_p0357c11║慢。如於旋火見彼輪形。顯錯亂者，謂於餘
T30n1579_p0357c12║顯色起餘顯色增上慢。如迦末羅病損壞
T30n1579_p0357c13║眼根，於非黃色悉見黃相。業錯亂者，謂於
T30n1579_p0357c14║無業事起有業增上慢。如結拳馳走，見
T30n1579_p0357c15║樹奔流。心錯亂者，謂即於五種所錯亂義，心
T30n1579_p0357c16║生喜樂。見錯亂者，謂即於五種所錯亂義，
T30n1579_p0357c17║忍受、顯說、生吉祥想，堅執不捨。若非如是
T30n1579_p0357c18║錯亂境界，名為現量。
T30n1579_p0357c19║問：如是現量，誰所有耶？答：略說四種所有。一、
T30n1579_p0357c20║色根現量，二、意受現量，三、世間現量，四、清淨
T30n1579_p0357c21║現量。色根現量者，謂五色根所行境界，如先
T30n1579_p0357c22║所說現量體相。意受現量者，謂諸意根所行
T30n1579_p0357c23║境界，如先所說現量體相。世間現量者，謂
T30n1579_p0357c24║即二種，總說為一世間現量。清淨現量者，謂
T30n1579_p0357c25║諸所有世間現量，亦得名為清淨現量。或
T30n1579_p0357c26║有清淨現量，非世間現量。謂出世智，於所
T30n1579_p0357c27║行境，有知為有，無知為無，有上知有上，無
T30n1579_p0357c28║上知無上。如是等類，名不共世間清淨現
T30n1579_p0357c29║量。
T30n1579_p0358a01║比量者，謂與思擇俱，已思應思所有境思。
T30n1579_p0358a02║此復五種。一、相比量，二、體比量，三、業比量，四、
T30n1579_p0358a03║法比量，五、因果比量。
T30n1579_p0358a04║相比量者，謂隨所有相狀相屬，或由現在，
T30n1579_p0358a05║或先所見，推度境界。如見幢故，比知有車；
T30n1579_p0358a06║由見烟故，比知有火。如是以王比國；以
T30n1579_p0358a07║夫比妻；以角犎等，比知有牛；以膚細軟、髮
T30n1579_p0358a08║黑、輕躁、容色妍美，比知少年；以面皺髮白等
T30n1579_p0358a09║相，比知是老；以執持自相，比知道俗；以
T30n1579_p0358a10║樂觀聖者、樂聞正法、遠離慳貪，比知正信；
T30n1579_p0358a11║以善思所思、善說所說、善作所作，比知聰
T30n1579_p0358a12║叡；以慈悲、愛語、勇猛、樂施、能善解釋甚深
T30n1579_p0358a13║義趣，比知菩薩；以掉動、輕轉、嬉戲、歌笑等
T30n1579_p0358a14║事，比未離欲；以諸威儀恒常寂靜，比知離
T30n1579_p0358a15║欲；以具如來微妙相好、智慧、寂靜、正行、神通，
T30n1579_p0358a16║比知如來、應、等正覺具一切智，以於老時，
T30n1579_p0358a17║見彼幼年所有相狀，比知是彼。如是等類，
T30n1579_p0358a18║名相比量。
T30n1579_p0358a19║體比量者，謂現見彼自體性故，比類彼物
T30n1579_p0358a20║不現見體；或現見彼一分自體，比類餘分。
T30n1579_p0358a21║如以現在比類過去，或以過去比類未
T30n1579_p0358a22║來，或以現在近事比遠，或以現在比於未
T30n1579_p0358a23║來。又如飲食、衣服、嚴具、車乘等事，觀見一分
T30n1579_p0358a24║得失之相，比知一切。又以一分成熟，比餘
T30n1579_p0358a25║熟分。如是等類，名體比量。
T30n1579_p0358a26║業比量者，謂以作用比業所依。如見遠物
T30n1579_p0358a27║無有動搖，鳥居其上，由是等事比知是
T30n1579_p0358a28║杌；若有動搖等事，比知是人。廣跡住處，比
T30n1579_p0358a29║知是象；曳身行處，比知是蛇。若聞嘶聲，比
T30n1579_p0358b01║知是馬；若聞哮吼，比知師子；若聞咆勃，比
T30n1579_p0358b02║知牛王。見比於眼，聞比於耳，嗅比於鼻，甞
T30n1579_p0358b03║比於舌，觸比於身，識比於意。水中見礙，比
T30n1579_p0358b04║知有地；若見是處草木滋潤、莖葉青翠，比
T30n1579_p0358b05║知有水；若見熱灰，比知有火；叢林掉動，比
T30n1579_p0358b06║知有風。瞑目執杖，進止問他，蹎蹶失路，如
T30n1579_p0358b07║是等事比知是盲；高聲側聽，比知是聾。正
T30n1579_p0358b08║信、聰叡、離欲、未離欲、菩薩、如來，如是等類
T30n1579_p0358b09║以業比度，如前應知。
T30n1579_p0358b10║法比量者，謂以相隣相屬之法，比餘相隣相
T30n1579_p0358b11║屬之法。如屬無常，比知有苦；以屬苦故，
T30n1579_p0358b12║比空、無我。以屬生故，比有老法；以屬老
T30n1579_p0358b13║故，比有死法。以屬有色、有見、有對，比有方
T30n1579_p0358b14║所及有形質。屬有漏故，比知有苦；屬無
T30n1579_p0358b15║漏故，比知無苦。屬有為故，比知生住異滅
T30n1579_p0358b16║之法；屬無為故，比知無生住異滅法。如是
T30n1579_p0358b17║等類，名法比量。
T30n1579_p0358b18║因果比量者，謂以因果展轉相比。如見有
T30n1579_p0358b19║行，比至餘方；見至餘方，比先有行。若見
T30n1579_p0358b20║有人如法事王，比知當獲廣大祿位；見大
T30n1579_p0358b21║祿位，比知先已如法事王。若見有人備善
T30n1579_p0358b22║作業，比知必當獲大財富；見大財富，比知
T30n1579_p0358b23║先已備善作業。見先修習善行惡行，比當
T30n1579_p0358b24║興衰；見有興衰，比先造作善行惡行。見
T30n1579_p0358b25║豐飲食，比知飽滿；見有飽滿，比豐飲食。
T30n1579_p0358b26║若見有人食不平等，比當有病；現見有
T30n1579_p0358b27║病，比知是人食不平等。見有靜慮，比知離
T30n1579_p0358b28║欲；見離欲者，比有靜慮。若見修道，比知
T30n1579_p0358b29║當獲沙門果證；若見有獲沙門果證，比知
T30n1579_p0358c01║修道。如是等類，當知總名因果比量。是名
T30n1579_p0358c02║比量。
T30n1579_p0358c03║正教量者，謂一切智所說言教，或從彼聞，或
T30n1579_p0358c04║隨彼法。此復三種。一、不違聖言，二、能治雜
T30n1579_p0358c05║染，三、不違法相。
T30n1579_p0358c06║不違聖言者，謂聖弟子說，或佛自說經教，展
T30n1579_p0358c07║轉流布至今，不違正法、不違正義。
T30n1579_p0358c08║能治雜染者，謂隨此法善修習時，能永調
T30n1579_p0358c09║伏貪瞋癡等一切煩惱及隨煩惱。不違法相
T30n1579_p0358c10║者，謂翻違法相，當知即是不違法相。何等
T30n1579_p0358c11║名為違法相耶？謂於無相，增為有相。如
T30n1579_p0358c12║執有我、有情、命者、生者等類；或常、或斷，有色、
T30n1579_p0358c13║無色，如是等類。或於有相，減為無相。或於
T30n1579_p0358c14║決定，立為不定。如一切行皆是無常，一切
T30n1579_p0358c15║有漏皆性是苦，一切諸法皆空無我，而妄建
T30n1579_p0358c16║立一分是常，一分無常；一分是苦，一分非苦；
T30n1579_p0358c17║一分有我，一分無我。於佛所立不可記法，尋
T30n1579_p0358c18║求記別，謂為可記，或安立記。或於不定，建
T30n1579_p0358c19║立為定。如執一切樂受皆貪所隨眠，一切
T30n1579_p0358c20║苦受瞋所隨眠，一切不苦不樂受癡所隨眠，
T30n1579_p0358c21║一切樂受皆是有漏，一切樂俱故思造業一
T30n1579_p0358c22║向決定受苦異熟，如是等類。或於有相法
T30n1579_p0358c23║中，無差別相，建立差別；有差別相，立無差
T30n1579_p0358c24║別。如於有為無差別相，於無為中亦復建
T30n1579_p0358c25║立；於無為法無差別相，於有為法亦復建
T30n1579_p0358c26║立。如於有為無為，如是於有色無色、有見
T30n1579_p0358c27║無見、有對無對、有漏無漏，隨其所應皆當
T30n1579_p0358c28║了知。又於有相，不如正理立因果相。如
T30n1579_p0358c29║立妙行感不愛果，立諸惡行感可愛果；計
T30n1579_p0359a01║惡說法毘奈耶中，習諸邪行，能得清淨；於
T30n1579_p0359a02║善說法毘奈耶中，修行正行，謂為雜染。於
T30n1579_p0359a03║不實相，以假言說立真實相；於真實相，以
T30n1579_p0359a04║假言說種種安立。如於一切離言法中，建
T30n1579_p0359a05║立言說，說第一義。如是等類，名違法相。與
T30n1579_p0359a06║此相違，當知即是不違法相。是名正教。
T30n1579_p0359a07║問：若一切法自相成就，各自安立己法性中，
T30n1579_p0359a08║復何因緣建立二種所成義耶？答：為欲令
T30n1579_p0359a09║他生信解故，非為生成諸法性相。問：為欲
T30n1579_p0359a10║成就所成立義，何故先立宗耶？答：為先顯
T30n1579_p0359a11║示自所愛樂宗義故。問：何故次辯因耶？答：
T30n1579_p0359a12║為欲開顯依現見事決定道理，令他攝受
T30n1579_p0359a13║所立宗義故。問：何故次引喻耶？答：為欲顯
T30n1579_p0359a14║示能成道理之所依止現見事故。問：何故後
T30n1579_p0359a15║說同類、異類、現量、比量、正教等耶？答：為欲
T30n1579_p0359a16║開示因喻二種相違、不相違智故。又相違
T30n1579_p0359a17║者，由二因緣。一、不決定故；二、同所成故。不
T30n1579_p0359a18║相違者，亦二因緣。一、決定故；二、異所成故。其
T30n1579_p0359a19║相違者，於為成就所立宗義，不能為量，
T30n1579_p0359a20║故不名量。不相違者，於為成就所立宗
T30n1579_p0359a21║義，能為正量，故名為量。是名論所依。
T30n1579_p0359a22║論莊嚴者，略有五種。一、善自他宗，二、言具
T30n1579_p0359a23║圓滿，三、無畏，四、敦肅，五、應供。善自他宗者，
T30n1579_p0359a24║謂如有一，若於此法毘奈耶中深生愛樂，
T30n1579_p0359a25║即於此論宗旨，讀誦、受持、聽聞、思惟、純熟修
T30n1579_p0359a26║行，已善、已說、已明。若於彼法毘奈耶中不
T30n1579_p0359a27║愛不樂，然於彼論宗旨，讀誦、受持、聞思純
T30n1579_p0359a28║熟，而不修行，然已善、已說、已明。是名善自
T30n1579_p0359a29║他宗。
T30n1579_p0359b01║言具圓滿者，謂如有一，凡有所說，皆以其
T30n1579_p0359b02║聲，不以非聲。何等為聲？謂具五德，乃名為
T30n1579_p0359b03║聲。一、不鄙陋，二、輕易，三、雄朗，四、相應，五、義
T30n1579_p0359b04║善。不鄙陋者，謂離邊方邊國鄙俚言詞。輕易
T30n1579_p0359b05║者，謂有所說，皆以世間共用言詞。雄朗者，
T30n1579_p0359b06║所謂依義建立言詞，能成彼義巧妙雄壯。相
T30n1579_p0359b07║應者，謂前後法義相符不散。義善者，謂能
T30n1579_p0359b08║引發勝生、定勝、無有顛倒。又此聲論，由九
T30n1579_p0359b09║種相言具圓滿。一、不雜亂，二、不麁獷，三、辯
T30n1579_p0359b10║了，四、限量，五、與義相應，六、以時，七、決定，八、
T30n1579_p0359b11║顯了，九、相續。如是一切相，總名言具圓滿。
T30n1579_p0359b12║無畏者：謂如有一、處在多眾雜眾大眾執眾
T30n1579_p0359b13║諦眾善眾等中、其心無有下劣恒懼，身無
T30n1579_p0359b14║戰汗，面無怖色，音無謇吃，語無怯弱。如是
T30n1579_p0359b15║說者、名為無畏。
T30n1579_p0359b16║敦肅者：謂如有一、待時方說而不嚵速；是
T30n1579_p0359b17║名敦肅。
T30n1579_p0359b18║應供者：謂如有一，為性調善，不惱於他；終
T30n1579_p0359b19║不違越諸調善者調善之地；隨順他心而
T30n1579_p0359b20║起言說；以時，如實，能引義利；言詞柔軟，如
T30n1579_p0359b21║對善友。是名應供。
T30n1579_p0359b22║若有依此五論莊嚴興言論者，當知復
T30n1579_p0359b23║有二十七種稱讚功德。何等名為二十七種？
T30n1579_p0359b24║一、眾所敬重；二、言必信受；三、處大眾中都
T30n1579_p0359b25║無所畏；四、於他宗旨深知過隙；五、於自宗
T30n1579_p0359b26║旨知殊勝德；六、無有僻執，於所受論情
T30n1579_p0359b27║無偏黨；七、於自正法及毘奈耶無能引奪；
T30n1579_p0359b28║八、於他所說速能了悟；九、於他所說速能
T30n1579_p0359b29║領受；十、於他所說速能酬對；十一、具語言
T30n1579_p0359c01║德，令眾愛樂；十二、悅可信解此明論者；十
T30n1579_p0359c02║三、能善宣釋義句文字；十四、令身無倦；十
T30n1579_p0359c03║五、令心無倦；十六、言不謇澁；十七、辯才無
T30n1579_p0359c04║盡；十八、身不頓顇；十九、念無忘失；二十、心
T30n1579_p0359c05║無損惱；二十一、咽喉無損；二十二、凡所宣
T30n1579_p0359c06║吐分明易了；二十三、善護自心，令無忿怒；
T30n1579_p0359c07║二十四、善順他心，令無憤恚；二十五、令對
T30n1579_p0359c08║論者心生淨信；二十六、凡有所行不招怨
T30n1579_p0359c09║對；二十七、廣大名稱，聲流十方，世咸傳唱此
T30n1579_p0359c10║大法師，處大師數。如受欲者、以末尼、真珠、琉
T30n1579_p0359c11║璃等寶，廁環釧等寶莊嚴具以自莊嚴，威德
T30n1579_p0359c12║熾盛，光明普照。如是論者，以二十七稱讚功
T30n1579_p0359c13║德，廁此五種論莊嚴具，以自莊嚴，威德熾盛，
T30n1579_p0359c14║光明普照。是故名此為論莊嚴。是名論莊
T30n1579_p0359c15║嚴。
T30n1579_p0359c16║論墮負者，謂有三種。一、捨言，二、言屈，三、言
T30n1579_p0359c17║過。捨言者，謂立論者，以十三種詞謝對論
T30n1579_p0359c18║者，捨所言論。何等名為十三種詞？謂立論
T30n1579_p0359c19║者謝對論者曰：我論不善，汝論為善；我不
T30n1579_p0359c20║善觀，汝為善觀；我論無理，汝論有理；我論
T30n1579_p0359c21║無能，汝論有能；我論屈伏，汝論成立；我之辯
T30n1579_p0359c22║才唯極於此，過此已上更善思量，當為汝
T30n1579_p0359c23║說；且置是事，我不復言。以如是等十三種
T30n1579_p0359c24║詞謝對論者，捨所言論。捨所論故，當知
T30n1579_p0359c25║被破，為他所勝，墮在他後，屈伏於彼。是故
T30n1579_p0359c26║捨言，名墮負處。
T30n1579_p0359c27║言屈者，如立論者為對論者之所屈伏。或
T30n1579_p0359c28║託餘事方便而退，或引外言，或現憤發，或
T30n1579_p0359c29║現瞋恚，或現憍慢，或現所覆，或現惱害，或
T30n1579_p0360a01║現不忍，或現不信，或復默然，或復憂慼，或
T30n1579_p0360a02║竦肩伏面，或沈思詞窮。假託餘事方便而
T30n1579_p0360a03║退者，謂捨前所立，更託餘宗；捨先因、喻、同
T30n1579_p0360a04║類、異類、現量、比量及正教量，更託餘因乃至
T30n1579_p0360a05║正教。引外言者，謂捨所論事，論說飲食、王
T30n1579_p0360a06║臣、盜賊、衢路、倡穢等事，假託外緣，捨本所
T30n1579_p0360a07║立，以遣他難。現憤發者，謂以麁獷不遜
T30n1579_p0360a08║等言，擯對論者。現瞋恚者，謂以怨報之言，
T30n1579_p0360a09║責對論者。現憍慢者，謂以卑賤種族等言，
T30n1579_p0360a10║毀對論者。現所覆者，謂以發他所覆惡行
T30n1579_p0360a11║之言，舉對論者。現惱害者，謂以害酷怨言，
T30n1579_p0360a12║罵對論者。現不忍者，謂發怨言，怖對論
T30n1579_p0360a13║者。現不信者，謂以毀壞行言，謗對論者。或
T30n1579_p0360a14║默然者，謂語業頓盡。或憂慼者，謂意業焦惱。
T30n1579_p0360a15║竦肩伏面者：謂身業威嚴而頓萎顇。沈思
T30n1579_p0360a16║詞窮者，謂才辯俱竭。由如是等十三種事，
T30n1579_p0360a17║當知言屈。前二，妄行矯亂；中七，發起邪行；
T30n1579_p0360a18║後四，計行窮盡。是名言屈，墮在負處。
T30n1579_p0360a19║言過者，謂立論者為九種過污染其言，故
T30n1579_p0360a20║名言過。何等為九？一、雜亂，二、麁獷，三、不辯
T30n1579_p0360a21║了，四、無限量，五、非義相應，六、不以時，七、不
T30n1579_p0360a22║決定，八、不顯了，九、不相續。雜亂者，謂捨所
T30n1579_p0360a23║論事，雜說異語。麁獷者，謂憤發掉舉及躁急
T30n1579_p0360a24║掉舉。不辯了者，謂若法若義，眾及對論所不
T30n1579_p0360a25║領悟。無限量者，謂所說義言詞復重，或復減
T30n1579_p0360a26║少。非義相應者，當知有十種。一、無義，二、違
T30n1579_p0360a27║義，三、損理，四、與所成等，五、招集過難，六、
T30n1579_p0360a28║不得義利，七、義無次序，八、義不決定，九、成
T30n1579_p0360a29║立能成，十、順不稱理諸邪惡論。非時者，謂
T30n1579_p0360b01║所應說，前後不次。不決定者，謂立已復毀，
T30n1579_p0360b02║毀而復立，速疾轉換，難可了知。不顯了者，
T30n1579_p0360b03║謂言招譏弄，不領而答；先為典語後為俗
T30n1579_p0360b04║語，或先俗語後復典語。不相續者，謂於中
T30n1579_p0360b05║間言詞斷絕。凡所言論犯此九失，是名言
T30n1579_p0360b06║過，墮在負處。
T30n1579_p0360b07║論出離者，謂立論者，先應以彼三種觀察
T30n1579_p0360b08║觀察論端，方興言論，或不興論，名論出
T30n1579_p0360b09║離。三種觀察者，一、觀察得失，二、觀察時眾，
T30n1579_p0360b10║三、觀察善巧及不善巧。
T30n1579_p0360b11║觀察得失者，謂立論者方興論端，先當觀
T30n1579_p0360b12║察我立是論，將無自損、損他及俱損耶？不
T30n1579_p0360b13║生現法後法及俱罪耶？勿起身心諸憂苦
T30n1579_p0360b14║耶？莫由此故，執持刀杖、鬪罵諍訟、諂誑妄
T30n1579_p0360b15║語而發起耶？將無種種惡不善法而生長
T30n1579_p0360b16║耶？非不利益安樂若自若他及多眾耶？非
T30n1579_p0360b17║不憐愍諸世間耶？不因此故，諸天世人無
T30n1579_p0360b18║義無利不安樂耶？彼立論者如是觀時，若
T30n1579_p0360b19║自了知我所立論，能為自損，乃至天人無義
T30n1579_p0360b20║無利，亦無安樂；便自思勉，不應立論。若如
T30n1579_p0360b21║是知我所立論，不為自損，乃至能引天人
T30n1579_p0360b22║義利及與安樂；便自思勉，當立正論。是名
T30n1579_p0360b23║第一或作不作論出離相。
T30n1579_p0360b24║觀察時眾者，謂立論者方起論端，應善觀
T30n1579_p0360b25║察現前眾會，為有僻執，為無執耶？為有
T30n1579_p0360b26║賢正，為無有耶？為有善巧，為無有耶？如
T30n1579_p0360b27║是觀時，若知眾會唯有僻執，非無僻執；唯
T30n1579_p0360b28║不賢正，無有賢正；唯不善巧，無善巧者。
T30n1579_p0360b29║便自思勉，於是眾中不應立論。若知眾會
T30n1579_p0360c01║無所僻執，非有僻執；唯有賢正，無不賢
T30n1579_p0360c02║正；唯有善巧，無不善巧。便自思勉，於是眾
T30n1579_p0360c03║中應當立論。是名第二或作不作論出離
T30n1579_p0360c04║相。觀察善巧不善巧者，謂立論者方起論
T30n1579_p0360c05║端，應自觀察善與不善。我於論體、論處、論
T30n1579_p0360c06║依、論嚴、論負、論出離等，為善巧耶？不善巧
T30n1579_p0360c07║耶？我為有力能立自論、摧他論耶？於論
T30n1579_p0360c08║負處能解脫耶？如是觀時，若自了知我無
T30n1579_p0360c09║善巧，非有善巧；我無力能，非有力能；便
T30n1579_p0360c10║自思勉，與對論者不應立論。若自了知我
T30n1579_p0360c11║有善巧，非無善巧；我有勢力，非無勢力；
T30n1579_p0360c12║便自思勉，與對論者當共立論。是名第三
T30n1579_p0360c13║或作不作論出離相。
T30n1579_p0360c14║論多所作法者，謂有三種於所立論多所
T30n1579_p0360c15║作法。一、善自他宗，二、勇猛無畏，三、辯才無
T30n1579_p0360c16║竭。問：如是三法，於所立論，何故名為多有
T30n1579_p0360c17║所作？答：能善了知自他宗故，於一切法能
T30n1579_p0360c18║起談論；勇猛無畏故，處一切眾能起談論；
T30n1579_p0360c19║辯才無竭故，隨所問難皆善酬答。是故此
T30n1579_p0360c20║三，於所立論多有所作。
T30n1579_p0360c21║已說因明處。云何聲明處？當知此處略有
T30n1579_p0360c22║六相。一、法施設建立相，二、義施設建立相，三、
T30n1579_p0360c23║補特伽羅施設建立相，四、時施設建立相，五、
T30n1579_p0360c24║數施設建立相，六、處所根栽施設建立相。嗢
T30n1579_p0360c25║拕南曰：
T30n1579_p0360c26║法、義、數取趣、時、數、與處所，
T30n1579_p0360c27║若根栽所依，是略聲明相。
T30n1579_p0360c28║云何法施設建立？謂名身、句身、文身、及五德
T30n1579_p0360c29║相應聲。一、不鄙陋，二、輕易，三、雄朗，四、相應，
T30n1579_p0361a01║五、義善。
T30n1579_p0361a02║云何義施設建立？當知略有十種。一、根建
T30n1579_p0361a03║立，二、大種建立，三、業建立，四、尋求建立，五、非
T30n1579_p0361a04║法建立，六、法建立，七、興盛建立，八、衰損建立，
T30n1579_p0361a05║九、受用建立，十、守護建立。嗢拕南曰：
T30n1579_p0361a06║眼等、與地等、身等、及尋求、
T30n1579_p0361a07║非法、法、興盛、衰損、受用、護。
T30n1579_p0361a08║根建立者，謂見義、聞義、嗅義、甞義、觸義、知義。
T30n1579_p0361a09║大種建立者，謂依持等義、澆潤等義、照了等
T30n1579_p0361a10║義、動搖等義。業建立者，謂往來等義、宣說等
T30n1579_p0361a11║義、思念覺察等義。尋求建立者，謂追訪等義。
T30n1579_p0361a12║非法建立者，謂殺盜等義。法建立者，謂施戒
T30n1579_p0361a13║等義。興盛建立者，謂證得、喜悅等義。衰損建
T30n1579_p0361a14║立者，謂破壞、怖畏、憂慼等義。受用建立者，謂
T30n1579_p0361a15║飲食、覆障、抱持、受行等義。守護建立者，謂守
T30n1579_p0361a16║護、育養、盛滿等義。
T30n1579_p0361a17║又復略說有六種義。一、自性義，二、因義，三、果
T30n1579_p0361a18║義，四、作用義，五、差別相應義，六、轉義。嗢拕南
T30n1579_p0361a19║曰：
T30n1579_p0361a20║自性、與因、果、作用、相應、轉。
T30n1579_p0361a21║云何補特伽羅施設建立？謂建立男、女、非男
T30n1579_p0361a22║非女聲相差別；或復建立初中上士聲相差
T30n1579_p0361a23║別。
T30n1579_p0361a24║云何時施設建立？謂有三時聲相差別。一、過
T30n1579_p0361a25║去過去殊勝，二、未來未來殊勝，三、現在現在
T30n1579_p0361a26║殊勝。
T30n1579_p0361a27║云何數施設建立？謂有三數聲相差別。一者、
T30n1579_p0361a28║一數，二者、二數，三者、多數。
T30n1579_p0361a29║云何處所根栽施設建立？當知處所略有五
T30n1579_p0361b01║種。一、相續，二、名號，三、總略，四、彼益，五、宣說。
T30n1579_p0361b02║若界頌等，名為根栽。如是二種，總名處所根
T30n1579_p0361b03║栽建立。
T30n1579_p0361b04║已說聲明處。云何工業明處？謂於十二處
T30n1579_p0361b05║略說工業所有妙智名工業明處。何等十二
T30n1579_p0361b06║工業處耶？謂營農工業、商估工業、事王工業、
T30n1579_p0361b07║書算計度數印工業、占相工業、呪術工業、營
T30n1579_p0361b08║造工業、生成工業、防那工業、和合工業、成
T30n1579_p0361b09║熟工業、音樂工業。
T30n1579_p0361b10║瑜伽師地論卷第十五