T30n1579_p0374c09║
T30n1579_p0374c10║
T30n1579_p0374c11║瑜伽師地論卷第十八
T30n1579_p0374c12║
T30n1579_p0374c13║彌勒菩薩說
T30n1579_p0374c14║三藏法師玄奘奉　詔譯
T30n1579_p0374c15║本地分中思所成地第十一之三
T30n1579_p0374c16║誰獎勝類生，及開出離道？
T30n1579_p0374c17║於何住、何學，不懼後世死？
T30n1579_p0374c18║戒慧、自薰修，具定、念、正直。
T30n1579_p0374c19║斷諸愁、熾燃，正念、心解脫。
T30n1579_p0374c20║能獎勝類生，及開出離道；
T30n1579_p0374c21║住此、於此學，不懼後世死。
T30n1579_p0374c22║今此頌中，言勝類者，即是四種勝上姓類。一、
T30n1579_p0374c23║婆羅門，二、剎帝利，三、吠舍，四、戍達羅。以法、
T30n1579_p0374c24║以正、以制、以導，教勝類生，故名為獎。此中
T30n1579_p0374c25║顯示唯佛世尊能以法、以正、以制、以導，教
T30n1579_p0374c26║勝類生。由此因緣，世尊自顯唯我獨為真獎
T30n1579_p0374c27║導者。故為彼天作如是說，具戒、具慧以自
T30n1579_p0374c28║薰修。又唯世尊能為四種勝上類生，宣說
T30n1579_p0374c29║出離一切眾苦聖八支道。此中世尊亦自顯
T30n1579_p0375a01║示是真說者。云何具戒？謂佛世尊昔菩薩
T30n1579_p0375a02║時，棄上妙欲，捨離居家，受持身語所有律
T30n1579_p0375a03║儀。云何具慧？謂即於彼受持身語律儀住
T30n1579_p0375a04║者，起如是相，內正思惟，深心籌量，審諦觀
T30n1579_p0375a05║察：今此世間多遭艱苦，所謂若生、若老，如
T30n1579_p0375a06║經廣說。云何自薰修？謂於往昔無量餘生，
T30n1579_p0375a07║經三大劫阿僧企耶，於六波羅蜜多修習、善
T30n1579_p0375a08║修習；由彼因緣，今無師自然心趣出離，又
T30n1579_p0375a09║於眾緣所生諸行，以微妙智能隨悟入。云
T30n1579_p0375a10║何具定？謂能乃至離無所有處欲，證得非想
T30n1579_p0375a11║非非想處。云何具念？謂依如是所得勝定，
T30n1579_p0375a12║為斷見斷諸煩惱故，修四念住。即以如是
T30n1579_p0375a13║所修念住為其導首，乃至修習三十七種菩
T30n1579_p0375a14║提分法。云何正直？謂彼生起逆流正直聖
T30n1579_p0375a15║八支道，能斷見斷所有煩惱，於逆流道得
T30n1579_p0375a16║預隨流。云何永斷一切愁憂熾燃？謂從諦
T30n1579_p0375a17║現觀俱得成不還者，又能永斷五下分結。
T30n1579_p0375a18║瞋恚似順愁憂，貪欲似順熾燃，於如是
T30n1579_p0375a19║等皆已永斷。云何正念？謂為永斷上分諸
T30n1579_p0375a20║結，復更修習四種念住，乃至修習三十七種
T30n1579_p0375a21║菩提分法。云何心解脫？謂已永斷上分結故，
T30n1579_p0375a22║於二種障心善解脫，謂煩惱障、及所知障。其
T30n1579_p0375a23║心如是善解脫故，得成如來應正等覺，廣
T30n1579_p0375a24║說如經。由此故能獎勝類生，開出離道。諸
T30n1579_p0375a25║有四種勝類，隨一於此聖教愛樂正行，為
T30n1579_p0375a26║欲證得聖八支道，於三學中勤修學者，彼
T30n1579_p0375a27║定能證聖八支道及涅槃果。由證彼故，不
T30n1579_p0375a28║懼當來生老病死。
T30n1579_p0375a29║復次，今當略辨上所說義。謂略顯示唯佛
T30n1579_p0375b01║世尊，能令四類速得清淨。彼若於此能正修
T30n1579_p0375b02║行，不唐捐故。又復示現如來聖教，善說正
T30n1579_p0375b03║法及毘柰耶。又復示現佛是天人無上大師。
T30n1579_p0375b04║當知是名此中略義。
T30n1579_p0375b05║云何擅名譽？云何具珍財？
T30n1579_p0375b06║云何獲美稱？云何攝親友？
T30n1579_p0375b07║持戒、擅名譽；布施、具珍財；
T30n1579_p0375b08║諦實、獲美稱；惠捨、攝親友。
T30n1579_p0375b09║云何持戒能擅名譽？謂如有一，或男或女，
T30n1579_p0375b10║具足尸羅及賢善法、乃至命終斷除殺罪、
T30n1579_p0375b11║遠離殺生，如經廣說。乃至十方所有沙門、婆
T30n1579_p0375b12║羅門等，常所稱歎。由是因緣，為諸國王、群
T30n1579_p0375b13║臣、長者，乃至城邑聚落人民，恭敬供養。云何
T30n1579_p0375b14║布施能具珍財？謂如有一，昔餘生中作及
T30n1579_p0375b15║增長施福業事；由此因緣，今生巨富大財
T30n1579_p0375b16║寶家，乃至眾多府庫盈積。云何諦實能獲美
T30n1579_p0375b17║稱？謂如有一，不以假偽㪷秤函等，諂誑陵
T30n1579_p0375b18║蔑妄言等事，而致財寶；但以如法作業伎
T30n1579_p0375b19║能，依法不暴，而致財寶。彼既如是，眾咸唱
T30n1579_p0375b20║言：賢哉儒士！乃能如法作業伎能引致財
T30n1579_p0375b21║寶。云何惠捨能攝親友？謂如有一，現前多
T30n1579_p0375b22║有種種家產，遠離慳垢，不悋資具，以正
T30n1579_p0375b23║安樂而自歡娛，乃至友朋、親戚、耆長。彼諸
T30n1579_p0375b24║人等便相佐助，引致財寶，守護滋息。
T30n1579_p0375b25║復次，今當略辨上所說義。謂略顯示恭敬、利
T30n1579_p0375b26║養二種因緣。持戒擅名譽者，顯恭敬因緣；
T30n1579_p0375b27║所餘諸句，顯利養因緣。謂因力故，士用力故，
T30n1579_p0375b28║助伴力故。當知是名此中略義。
T30n1579_p0375b29║齊何泉止息？於何逕不通？
T30n1579_p0375c01║世間諸苦樂，何處無餘滅？
T30n1579_p0375c02║若於是處所，眼耳及與鼻
T30n1579_p0375c03║舌身意、名色，永滅盡無餘。
T30n1579_p0375c04║齊此泉止息，於斯逕不通，
T30n1579_p0375c05║世間諸苦樂，是處無餘滅。
T30n1579_p0375c06║云何為泉？謂六觸處。何以故？譬如泉池能
T30n1579_p0375c07║生諸水，水所繫屬、堪任觸用；又能存養
T30n1579_p0375c08║男女大小，下及禽獸，乃至一切未盡枯竭。
T30n1579_p0375c09║六內觸處亦復如是。一切愚夫六境界觸之
T30n1579_p0375c10║所觸用；又能存養，乃至是中諸貪愛水未盡
T30n1579_p0375c11║枯竭。云何為逕？逕有二種。一、煩惱逕，二者、
T30n1579_p0375c12║業逕。此中逕者，意明因義。云何苦樂？謂或
T30n1579_p0375c13║於現法六種觸處為緣所生，或安受，受所
T30n1579_p0375c14║攝；或不安受，受所攝；或於後法煩惱攝持妙
T30n1579_p0375c15║行、惡行為緣所生，或安受，受所攝；或不安受，
T30n1579_p0375c16║受所攝。於何處所，如是六處及名色等無
T30n1579_p0375c17║餘滅盡？謂無餘依涅槃界中。若諸異生，泉逕
T30n1579_p0375c18║苦樂一切無缺，亦未有捨。若諸有學，缺而
T30n1579_p0375c19║未捨。若諸無學，逕及當來所有苦樂亦缺亦
T30n1579_p0375c20║捨，不復現行；泉及現法所有苦樂亦缺亦
T30n1579_p0375c21║捨，有餘依故，猶復現行。是故無餘涅槃界中，
T30n1579_p0375c22║說彼一切無餘盡滅。
T30n1579_p0375c23║復次，今當略辨上所說義。謂略顯示於現
T30n1579_p0375c24║法中因及苦樂，於後法中因及苦樂，於無
T30n1579_p0375c25║餘依涅槃界中皆悉永滅。當知是名此中略
T30n1579_p0375c26║義。
T30n1579_p0375c27║誰能越暴流？誰能超大海？
T30n1579_p0375c28║誰能捨眾苦？誰能得清淨？
T30n1579_p0375c29║正信越暴流；無逸超大海；
T30n1579_p0376a01║精進捨眾苦；智慧得清淨。
T30n1579_p0376a02║今此頌中，云何正信能越暴流？謂如有一，
T30n1579_p0376a03║為欲了知諸欲過患，聽佛所說若弟子說
T30n1579_p0376a04║所有正法。聞是法已，獲得正信，便生欲樂，
T30n1579_p0376a05║為斷事欲及煩惱欲，遂能棄捨居家事欲，
T30n1579_p0376a06║正信出家，往趣非家。既出家已，為欲斷除
T30n1579_p0376a07║煩惱諸欲，遠離而住。彼由熾燃勤精進故，
T30n1579_p0376a08║乃至修習正思惟故，斷煩惱諸欲，得離欲
T30n1579_p0376a09║定地。如是正信為依為導，便能越度諸欲
T30n1579_p0376a10║暴流。云何無逸能超大海？謂於彼定終不
T30n1579_p0376a11║愛味，乃至亦無堅著安住；唯除為證諸漏
T30n1579_p0376a12║盡智，專注其心。由此定心清淨、鮮白、正直、調
T30n1579_p0376a13║柔，於四聖諦能入現觀，乃至證得諸漏永
T30n1579_p0376a14║盡。如是由不放逸為依、為導，能斷色、無色
T30n1579_p0376a15║繫二有暴流，及斷一切無明與見二種暴流，
T30n1579_p0376a16║是故名為超渡大海。云何精進能捨眾苦？
T30n1579_p0376a17║謂如有一，有學見迹，作是思惟：我應當證
T30n1579_p0376a18║三界離欲，諸結永盡。便臻遠離，於彼勇猛
T30n1579_p0376a19║精勤而住，不多安止貪欲纏心。又能如實
T30n1579_p0376a20║了知現在諸欲貪纏所有出離，於貪欲蓋
T30n1579_p0376a21║淨修其心，遂能斷滅諸貪欲纏，及貪欲纏為
T30n1579_p0376a22║緣所生心諸憂苦。如貪欲蓋，乃至疑蓋，當
T30n1579_p0376a23║知亦爾。如是精進為依、為導，能捨眾苦。云
T30n1579_p0376a24║何智慧能得清淨？謂彼除滅能染污心，乃
T30n1579_p0376a25║至能障究竟涅槃五種蓋已，即依未至安
T30n1579_p0376a26║住未至。如先所得苦集滅道諸無漏智，於
T30n1579_p0376a27║諸苦中思惟真苦，乃至於道思惟真道，便
T30n1579_p0376a28║得無餘三界離欲，諸漏永盡。如是由先所
T30n1579_p0376a29║得智慧為依、為導，能證清淨。
T30n1579_p0376b01║復次，今當略辨上所說義。謂薄伽梵於此
T30n1579_p0376b02║頌中，略顯異生先已離欲，後於聖諦現觀
T30n1579_p0376b03║清淨；及顯有學於諸聖諦現觀為先，離欲
T30n1579_p0376b04║清淨。當知是名此中略義。
T30n1579_p0376b05║誰超越暴流，晝夜無惛昧；
T30n1579_p0376b06║於無攀無住，甚深無減劣？
T30n1579_p0376b07║圓滿眾尸羅、具慧、善安定、
T30n1579_p0376b08║內思惟、繫念，能度極難度。
T30n1579_p0376b09║諸欲想離染，亦超色界結，
T30n1579_p0376b10║彼無攀無住、甚深無減劣。
T30n1579_p0376b11║今此頌中，云何暴流？所謂四流。欲流、有流、
T30n1579_p0376b12║見流、無明流。云何無攀無住？所謂諸愛永盡、
T30n1579_p0376b13║離欲、寂滅、涅槃、及滅盡定。所以者何？所言
T30n1579_p0376b14║攀者，諸煩惱纏；所言住者，煩惱隨眠。於彼
T30n1579_p0376b15║處所二種俱無，是故說言無攀無住。此謂
T30n1579_p0376b16║涅槃無攀無住。又想名攀，受名為住。若於
T30n1579_p0376b17║是處二種俱無，即說彼處無攀無住。如是
T30n1579_p0376b18║顯示滅想受定無攀無住。今此義中，意取
T30n1579_p0376b19║滅定。云何圓滿眾尸羅？謂善安住身語律
T30n1579_p0376b20║儀，修治淨命。云何具慧？謂於苦聖諦如實
T30n1579_p0376b21║了知，乃至於道聖諦亦復如是。云何善安
T30n1579_p0376b22║定？謂遠離諸欲，乃至具足安住第四靜慮，
T30n1579_p0376b23║或第一有三摩鉢底。云何內思惟？謂於二十
T30n1579_p0376b24║二處數數觀察。言我今者，容飾改常，去俗
T30n1579_p0376b25║形好，廣說如經。云何繫念？謂於二十二處
T30n1579_p0376b26║數觀察時，依沙門想恒作恒轉，而現在前；
T30n1579_p0376b27║由此因緣，為斷餘結，修四念住。云何能度
T30n1579_p0376b28║極難度？謂一切結無餘斷故，能度最極難
T30n1579_p0376b29║度有頂。彼非一切愚夫異生可能度故。云
T30n1579_p0376c01║何於諸欲想而得離染？謂於下分諸結已
T30n1579_p0376c02║斷已知。云何超於色界諸結？謂於色繫上分
T30n1579_p0376c03║諸結已斷已知。云何於無攀無住甚深中無
T30n1579_p0376c04║有減劣？謂於無色界或已離欲、或未離
T30n1579_p0376c05║欲，已得非想非非想處。堪能有力入滅盡
T30n1579_p0376c06║定。學與無學俱容有此，故不定言超無
T30n1579_p0376c07║色結。
T30n1579_p0376c08║復次，今當略辨上所說義。謂薄伽梵於此頌
T30n1579_p0376c09║中，略顯能得最究竟道，及顯能證第一住
T30n1579_p0376c10║道。當知是名此中略義。
T30n1579_p0376c11║貪恚何因緣？由何故欣、慼、
T30n1579_p0376c12║毛竪、意尋思，如孩依乳母？
T30n1579_p0376c13║潤所生、自生，如諾瞿陀樹；
T30n1579_p0376c14║別縛於諸欲，猶摩迦處林。
T30n1579_p0376c15║是貪恚因緣，由斯故欣、慼、
T30n1579_p0376c16║毛竪、意尋思，如孩依乳母。
T30n1579_p0376c17║知彼彼因緣，生已尋除滅；
T30n1579_p0376c18║超昔未超海，暴流無後有。
T30n1579_p0376c19║今此頌中，云何貪恚？謂如有一，處在居家，
T30n1579_p0376c20║於可意境、可意有情共相會遇，而生貪著；於
T30n1579_p0376c21║不可意境及有情共相會遇，而生瞋恚。云何
T30n1579_p0376c22║欣慼？謂如有一，於佛所證法毘奈耶，率爾
T30n1579_p0376c23║得生須臾正信，不善觀察前後得失，忽然
T30n1579_p0376c24║自勵，便棄家法，往趣非家。既出家已，與凡
T30n1579_p0376c25║道俗共相雜住；遂於去來貨財親友追念思
T30n1579_p0376c26║慕，憂慼纏心。或復有一，非由正信，亦非自
T30n1579_p0376c27║勵，往趣非家。然或為王之所驅迫，乃至或
T30n1579_p0376c28║為不活邪畏之所恐怖，捨離居家。既出
T30n1579_p0376c29║家已，於其正信諸婆羅門、居士等邊，時時多
T30n1579_p0377a01║獲利養恭敬，深生愛味。竊作念言：吾此一
T30n1579_p0377a02║方善哉奇要，無勞稼穡，不事商賈，少致艱
T30n1579_p0377a03║辛，足堪活命。彼緣如是利養恭敬，便自欣
T30n1579_p0377a04║悅安然而住。云何毛竪及意尋思？謂如有
T30n1579_p0377a05║一，非由自勵，不為活命，捨離居家；然由
T30n1579_p0377a06║正信，捐棄家法，往趣非家。既出家已，不與
T30n1579_p0377a07║道俗共相雜住，便臻遠離，寂靜閑居。彼閑
T30n1579_p0377a08║居時，或於塵霧，或昏夜分，見大雲氣，聞震
T30n1579_p0377a09║雷音；或逢雹雨師子虎豹；或遭凶猾竊劫抄
T30n1579_p0377a10║虜；或遇非人來相嬈逼；便生驚怖，身毛為
T30n1579_p0377a11║竪。或至晝分，於彼去來妙欲親友，發依
T30n1579_p0377a12║耽嗜所有尋思。謂欲尋思，如經廣說，乃至家
T30n1579_p0377a13║世相應尋思。如是已說貪恚等事。云何潤
T30n1579_p0377a14║生及與自生，猶如世間諾瞿陀樹？潤名愛
T30n1579_p0377a15║水。由此為緣，能生諸取。彼貪恚等，一切皆
T30n1579_p0377a16║用此為共緣。自者，即是貪恚為先，尋思為
T30n1579_p0377a17║後，各各差別種子界性。云何貪恚乃至尋思
T30n1579_p0377a18║別縛諸欲，猶如世間摩魯迦條纏繞林樹？
T30n1579_p0377a19║謂略說有六種別欲。或有身手力所引致
T30n1579_p0377a20║現在事欲，謂居家者所有諸欲。於此境界，用
T30n1579_p0377a21║此為緣，發生貪恚。或有從他所得種種現
T30n1579_p0377a22║在事欲，謂為活命而出家者所有諸欲。於
T30n1579_p0377a23║此境界，用此為緣，發生欣悅。或有過去、未
T30n1579_p0377a24║來事欲，謂忽自勵而出家者所有諸欲。於此
T30n1579_p0377a25║境界，用此為緣，發生憂慼。或有所餘諸煩
T30n1579_p0377a26║惱欲，略有二種。謂於欲界自體及資身命。
T30n1579_p0377a27║或有未斷妄分別貪，謂由正信而出家者，
T30n1579_p0377a28║寂靜閑居，於塵夜分所遭眾事。於此境界，
T30n1579_p0377a29║用此為緣，便生驚怖，身毛為竪。或有未
T30n1579_p0377b01║斷妄分別貪，所謂即此補特伽羅至晝日分，
T30n1579_p0377b02║於外色聲香味觸境，用此為緣，發生意地
T30n1579_p0377b03║所有尋思。又有沙門、若婆羅門，如實了知
T30n1579_p0377b04║如前所說貪與恚等及彼因緣，又能了知
T30n1579_p0377b05║眾緣生法無常性已，隨其所生不起貪著，
T30n1579_p0377b06║即便棄捨、變吐、斷滅。離色、無色二界貪故，度
T30n1579_p0377b07║有暴流；離欲貪故，度欲暴流。如是暴流昔
T30n1579_p0377b08║所未度，今既度已，終無有退。復次，今當略
T30n1579_p0377b09║辨上所說義。謂薄伽梵於此頌中，略顯三
T30n1579_p0377b10║位。一、在家位，二、出家位，三、遠離位。又略顯
T30n1579_p0377b11║示共與不共因緣所生若愛、若恚，於諸欲
T30n1579_p0377b12║中二種別縛，及斷方便，并斷勝利。當知是
T30n1579_p0377b13║名此中略義。又於此中，若貪、若欣、若依耽
T30n1579_p0377b14║嗜所有尋思，當知愛品；若恚、若慼及與驚
T30n1579_p0377b15║怖，當知恚品。
T30n1579_p0377b16║應作婆羅門，謂斷無縱逸，
T30n1579_p0377b17║求棄捨諸欲，不悕望此有。
T30n1579_p0377b18║若更有所作，非真婆羅門。
T30n1579_p0377b19║當知婆羅門，於所作已辦。
T30n1579_p0377b20║諸身分劬勞，未極底未度。
T30n1579_p0377b21║已得度、住陸，無勤、到彼岸。
T30n1579_p0377b22║天！汝今當知，此喻真梵志。
T30n1579_p0377b23║謂永盡諸漏，得常委、靜慮。
T30n1579_p0377b24║彼永斷一切愁憂及熾燃，
T30n1579_p0377b25║恒住於正念，亦常心解脫。
T30n1579_p0377b26║今此頌中，顯示彼天依於世俗諸婆羅門，為
T30n1579_p0377b27║世尊說。謂有種姓諸婆羅門，自號我為真實
T30n1579_p0377b28║梵志。計梵世間為最究竟，悕求梵世，安住
T30n1579_p0377b29║於色，常勤精進，心無懈倦。恒樂遠離，寂靜
T30n1579_p0377c01║閑居，減省睡眠，修習靜定，為斷事欲及
T30n1579_p0377c02║煩惱欲。由彼種姓諸婆羅門，計梵世間以
T30n1579_p0377c03║為究竟，悕望梵世，不求欲有。又顯如來
T30n1579_p0377c04║依第一義諸婆羅門，而報彼天。若婆羅門
T30n1579_p0377c05║作所作已，數復應作，更有勝上所應作事，
T30n1579_p0377c06║當知此非真婆羅門。若婆羅門證婆羅門所
T30n1579_p0377c07║應作事，超登一切薩迦耶岸，安住陸地，當
T30n1579_p0377c08║知此是真婆羅門。由此顯示學與無學皆
T30n1579_p0377c09║婆羅門。學有二種。謂於欲界或未離欲，或
T30n1579_p0377c10║已離欲。未離欲者，未得源底，未到彼岸，
T30n1579_p0377c11║於二種法猶未具足。一、未得內心勝奢摩
T30n1579_p0377c12║他；二、雖已得，增上慧法毘鉢舍那未善清
T30n1579_p0377c13║淨。由闕內心奢摩他故，乘如所得聖道浮
T30n1579_p0377c14║囊，為證內心奢摩他故，運動如足勇猛
T30n1579_p0377c15║精進。又復為令增上慧法毘鉢舍那善清淨
T30n1579_p0377c16║故，運動如手勇猛精進。彼於如是勤精進
T30n1579_p0377c17║時，離欲界欲，如得源底；證阿羅漢，如到
T30n1579_p0377c18║彼岸。已離欲者，證得內心勝奢摩他，亦得
T30n1579_p0377c19║善淨毘鉢舍那。唯為進斷上分諸結，發勤
T30n1579_p0377c20║精進，非諸身分。若已越度，成阿羅漢，所作
T30n1579_p0377c21║已辦，離勤功用，名住陸地，已到彼岸。此則
T30n1579_p0377c22║顯示諸婆羅門，依第一義略有三種。二是
T30n1579_p0377c23║有學，一是無學。若已究竟到於彼岸諸婆羅
T30n1579_p0377c24║門，名永盡漏。若未離欲一切身分勤精進
T30n1579_p0377c25║者，名得常委。若已離欲得源底者，名得
T30n1579_p0377c26║靜慮。得靜慮者，永斷一切下分結故，已斷
T30n1579_p0377c27║貪欲及瞋恚品所有一切愁憂熾燃。永盡漏
T30n1579_p0377c28║者，永斷修斷諸煩惱故，已善修習四種念
T30n1579_p0377c29║住，恒住正念及心解脫。彼非作已數數更
T30n1579_p0378a01║作，亦無增勝所應作事，是故說彼名第一
T30n1579_p0378a02║義真婆羅門。
T30n1579_p0378a03║苾芻！苾芻！已度暴流耶？告言：如是，天！
T30n1579_p0378a04║無攀無住，已度暴流耶？告言：如是，天！
T30n1579_p0378a05║苾芻！汝今猶如何等無攀無住，已
T30n1579_p0378a06║度暴流？
T30n1579_p0378a07║如如我劬勞，如是如是劣；
T30n1579_p0378a08║如如我劣已，如是如是住；
T30n1579_p0378a09║如如我住已，如是如是漂。
T30n1579_p0378a10║天！我如如捨劬勞，如是如是無減劣。
T30n1579_p0378a11║如是廣說鮮白品、此中祇焰頌應知。
T30n1579_p0378a12║今此頌中，無攀無住者，謂涅槃、滅定，如前已
T30n1579_p0378a13║說。世尊依昔示現修習菩薩行時，所有最
T30n1579_p0378a14║極難行苦行非方便攝勇猛精進；又依示現
T30n1579_p0378a15║坐菩提座，非方便攝勇猛精進斷遍知故；
T30n1579_p0378a16║說如是言：天！汝當知，我昔如如虛設劬勞，
T30n1579_p0378a17║如是如是我便減劣；如如減劣，如是如是
T30n1579_p0378a18║我便止住；如如止住，如是如是又被漂溺。
T30n1579_p0378a19║與此相違，應知白品。此中顯示修苦行時，
T30n1579_p0378a20║非方便攝勇猛精進，名曰劬勞。行邪方便，
T30n1579_p0378a21║善法退失，名為減劣。既知退失諸善法已，
T30n1579_p0378a22║息邪方便，說名止住。捨諸苦行，更求餘師，
T30n1579_p0378a23║遂於嗢達洛迦、阿邏茶等邪所執處，隨順
T30n1579_p0378a24║觀察，故名漂溺。復於後時坐菩提座，棄捨
T30n1579_p0378a25║一切非方便攝勇猛精進，所有善法遂得增
T30n1579_p0378a26║長。如如善法既增長已，如是如是於諸善
T30n1579_p0378a27║法不生知足，不遑止住，於所修斷，展轉
T30n1579_p0378a28║尋求勝上微妙。既由如是不知足故，遂不
T30n1579_p0378a29║更求餘外道師。無師自然修三十七菩提分
T30n1579_p0378b01║法，證得無上正等菩提，名大覺者。此中四
T30n1579_p0378b02║義，捨劬勞等四句經文，如其次第配釋應
T30n1579_p0378b03║知。云何復依涅槃無依無住以顯差別？謂
T30n1579_p0378b04║不能度諸煩惱纏隨眠暴流，略由四因。何
T30n1579_p0378b05║等為四？謂最初有依耽嗜尋。依耽嗜尋
T30n1579_p0378b06║為依止故，便有懈怠。又由懈怠為依止故，
T30n1579_p0378b07║住異生分。住異生分為依止故，順生死
T30n1579_p0378b08║流貪愛勢力，令於五趣生死河中順流漂
T30n1579_p0378b09║溺。與此相違四種因故，能度暴流，如應當
T30n1579_p0378b10║知。云何復依想受滅定以顯差別？謂如有
T30n1579_p0378b11║一，先已證得想受滅定，復住放逸，多住想
T30n1579_p0378b12║受，而不多住諸想受滅。由此因緣，退失滅
T30n1579_p0378b13║定。由退失故，還復止住下地生因。住彼因
T30n1579_p0378b14║故，心便定趣彼所得果。與此相違，應知白
T30n1579_p0378b15║品四句差別。
T30n1579_p0378b16║獨臻阿練若，靜慮、棄珍財；
T30n1579_p0378b17║為別有方求，為窺窬封邑。
T30n1579_p0378b18║何不與人交，而絕無徒侶？
T30n1579_p0378b19║得義、心寂靜，摧妙色魔軍。
T30n1579_p0378b20║我獨處思惟，受最勝安樂；
T30n1579_p0378b21║故不與人交，而絕無徒侶。
T30n1579_p0378b22║此因天女所問伽他。言得義者，略有二種。
T30n1579_p0378b23║一者、證得沙門果義，二者、證得聖神通義。
T30n1579_p0378b24║由初得義，超越一切生死大苦；第二得義，
T30n1579_p0378b25║證八解脫，寂靜思惟現法樂住。又初得義，降
T30n1579_p0378b26║伏可愛妙色魔軍；第二得義，獨處思惟，受勝
T30n1579_p0378b27║安樂。此中意辯聖神通義。所以者何？謂如
T30n1579_p0378b28║有一，為欲成辦聖神通義，為令解脫清淨
T30n1579_p0378b29║圓滿，依十遍處方便修行；由此因緣，令遍
T30n1579_p0378c01║處定清淨圓滿，亦令解脫轉得清淨圓滿鮮
T30n1579_p0378c02║白，亦能成辦聖神通義。彼既了知此成辦
T30n1579_p0378c03║已，便自通達我義已辦，沙門果義亦得成就，
T30n1579_p0378c04║是真沙門。於求財者深修厭毀；於諸城邑
T30n1579_p0378c05║交遊等處，了知其初、了知過患、了知出離，
T30n1579_p0378c06║亦能了知趣出離行。生彼因緣，說名為初。
T30n1579_p0378c07║無常、眾苦、變壞法性，是名過患。欲貪調伏斷
T30n1579_p0378c08║除超越，名為出離。聖八支道，名趣出離行。
T30n1579_p0378c09║若有於彼不見其初，乃至不見趣出離
T30n1579_p0378c10║行。由是因緣，於具珍財有情等處，不能
T30n1579_p0378c11║厭毀，城邑交遊，周旋不絕，而謂彼為心得
T30n1579_p0378c12║寂靜；於出居家證八解脫靜慮定者內心
T30n1579_p0378c13║寂靜，反生誹謗。由是彼於內心寂靜，則不
T30n1579_p0378c14║堪能善見、善知、善鑒、善達。若第一義內心寂
T30n1579_p0378c15║靜與此相違，則能善見乃至善達。
T30n1579_p0378c16║復次，今當略辨上所說義。謂薄伽梵於此略
T30n1579_p0378c17║示，諸受欲者、樂雜住者，非第一義內心寂靜；
T30n1579_p0378c18║若有證得八解脫定，離諸愛味，名第一義
T30n1579_p0378c19║內心寂靜。當知是名此中略義。
T30n1579_p0378c20║諸行無常，有生滅法。由生滅故，
T30n1579_p0378c21║彼寂為樂。
T30n1579_p0378c22║今此頌中，蘊及取蘊皆名諸行。此中義者，意
T30n1579_p0378c23║在取蘊。是五取蘊略有三種，謂去、來、今。諸
T30n1579_p0378c24║行無常者，謂彼諸行本無而生，生已尋滅。若
T30n1579_p0378c25║過去生，過去所得諸自體中所有諸蘊，皆過
T30n1579_p0378c26║去故，已謝滅故，生已沒故，體是無常。若未來
T30n1579_p0378c27║生，未來所得諸自體中所有諸蘊，皆未生
T30n1579_p0378c28║故，非已起故，未滅沒故，可生起故，是有
T30n1579_p0378c29║生法。若現在生，現在所得諸自體中所有暫
T30n1579_p0379a01║住支持存活有情諸蘊，皆死法故，可為殞滅
T30n1579_p0379a02║之所滅故，是有滅法。若彼諸蘊，在於未來
T30n1579_p0379a03║所得自體，是有生法；於中都無所得自體是
T30n1579_p0379a04║常、是恒，乃至即當如是正住。唯除纔生，生
T30n1579_p0379a05║已尋滅。若諸有情於現法中，永盡未來諸蘊
T30n1579_p0379a06║因者，一切未來自體諸蘊皆不生故，說名
T30n1579_p0379a07║彼寂。又復此寂，由二因緣說之為樂。一者、
T30n1579_p0379a08║一切苦因滅故，一切麁重永止息故，於現
T30n1579_p0379a09║法中安樂住故，說之為樂。二者、當來生老
T30n1579_p0379a10║病等所有眾苦永解脫故，說之為樂。
T30n1579_p0379a11║復次，今當略辨上所說義。謂薄伽梵此中略
T30n1579_p0379a12║說，正見依處及正見果。復有差別。謂略顯
T30n1579_p0379a13║示遍知依處及彼斷滅。又略顯示所遍知法
T30n1579_p0379a14║及與遍知。又略顯示三世諸行所有雜染，及
T30n1579_p0379a15║彼寂故所有清淨。又略顯示諸緣起法及緣
T30n1579_p0379a16║起滅。又略顯示苦諦、滅諦。又略顯示空與
T30n1579_p0379a17║無願二解脫門所依處所，及顯無相一解脫
T30n1579_p0379a18║門所依處所。又略顯示聖諦現觀相違二法
T30n1579_p0379a19║斷所依處。言二法者，一、隨順戲論，二、怖無
T30n1579_p0379a20║戲論。又略顯示不共外道二對治法。何等
T30n1579_p0379a21║為二？一者、所知無顛倒性，二者、所證無顛倒
T30n1579_p0379a22║性。
T30n1579_p0379a23║無逸不死跡；放逸為死跡。
T30n1579_p0379a24║無逸者不死；縱逸者常死。
T30n1579_p0379a25║今此頌中，云何無放逸是不死迹耶？謂
T30n1579_p0379a26║如有一，依四所依立四種護。謂命護、身
T30n1579_p0379a27║護、心雜染護、正方便護。是名不放逸。此不
T30n1579_p0379a28║放逸為依、為持，涅槃資糧未圓滿者，令速
T30n1579_p0379a29║圓滿；已圓滿者，令於現法得般涅槃。云何
T30n1579_p0379b01║放逸為死迹耶？謂如有一居家白衣，於諸
T30n1579_p0379b02║欲境耽著受用，造不善業。或有出家，現四
T30n1579_p0379b03║無護。謂命無護乃至正方便無護。如是放逸
T30n1579_p0379b04║通於二品。謂在家品及出家品。即此放逸為
T30n1579_p0379b05║依、為持，樂生本行，造生本業。因此故生，
T30n1579_p0379b06║生已壽終，生已夭沒。云何無縱逸者不死，
T30n1579_p0379b07║縱逸者常死耶？謂死有五種。一者、調善死，二
T30n1579_p0379b08║者、不調善死，三者、過去死，四者、現在死，五者、
T30n1579_p0379b09║未來死。若善修習此無縱逸補特伽羅，於
T30n1579_p0379b10║現在世由調善死而正死時，由過去死已
T30n1579_p0379b11║死，於過去世，亦由不調善死；於現在世，不
T30n1579_p0379b12║由不調善死而死，於未來世，不由調善死，
T30n1579_p0379b13║不由不調善死而死。故名不死。若有縱
T30n1579_p0379b14║逸補特伽羅，於現在世由不調善死而正
T30n1579_p0379b15║死時，於過去世，亦由不調善死已死；於現
T30n1579_p0379b16║在世，即由不調善死而死；於未來世，亦由
T30n1579_p0379b17║不調善死當死。故名常死。
T30n1579_p0379b18║復次，今當略辨上所說義。謂薄伽梵此中略
T30n1579_p0379b19║示，無縱逸者，道諦、滅諦；有縱逸者，集諦、苦
T30n1579_p0379b20║諦。又略顯示處非處性、自業作性。前半顯示
T30n1579_p0379b21║處非處性，後半顯示自業作性。又前半顯示
T30n1579_p0379b22║師於弟子作所應作，後半顯示諸弟子等
T30n1579_p0379b23║自所作義。
T30n1579_p0379b24║眾生尋思所鑽搖，猛利貪欲隨觀妙；
T30n1579_p0379b25║倍增染愛而流轉，便能自為堅固縛。
T30n1579_p0379b26║今此頌中，云何尋思之所鑽搖？謂如有一，
T30n1579_p0379b27║於先所得、先所受用諸欲境界，不正作意，發
T30n1579_p0379b28║生不善依於耽嗜諸惡尋思。云何猛利貪欲？
T30n1579_p0379b29║謂如有一，於昔餘生修習貪欲，亦多修習；
T30n1579_p0379c01║由是因緣，令此生中，於先所得、先所受用諸
T30n1579_p0379c02║欲境界，雖正作意，而被貪欲散壞其心。云
T30n1579_p0379c03║何隨觀淨妙？謂如有一，不善護身，不攝諸
T30n1579_p0379c04║根，不住正念，遊行聚落，見甚少年可愛
T30n1579_p0379c05║美色諸母邑已，便不如理取淨妙相；由此
T30n1579_p0379c06║因緣，身心燒惱。云何倍增染愛？謂由五種
T30n1579_p0379c07║相貌，當知染愛增長。何等為五？謂如有一，
T30n1579_p0379c08║雖於下劣諸欲境界，尚生猛利諸貪欲纏，
T30n1579_p0379c09║耽著不捨，何況上妙。又以非法多分凶暴
T30n1579_p0379c10║積集珍財，不以正法，亦常攝受增上眾具。
T30n1579_p0379c11║又於輕賤無所用物，尚不欲捨，何況貴重。
T30n1579_p0379c12║雖為追求少劣財物，尚行眾多身語意惡，
T30n1579_p0379c13║何況多勝。又於受持少小妙行，其心尚無
T30n1579_p0379c14║趣向愛樂，何況廣大。又於涅槃尚不樂聞，
T30n1579_p0379c15║何況欲得。云何堅固縛？謂由三種相，知堅
T30n1579_p0379c16║固縛。一、堅牢故；二、苦所觸故；三、長時隨逐故。
T30n1579_p0379c17║於現法中，由惡行根貪瞋癡故，知縛堅牢；
T30n1579_p0379c18║於當來世，由生那落迦、傍生、鬼趣，知苦所
T30n1579_p0379c19║觸及長時隨逐。
T30n1579_p0379c20║復次，今當略辨上所說義。謂略顯示依二
T30n1579_p0379c21║失壞因，有二種失壞。何等名為二失壞因？
T30n1579_p0379c22║謂不正思惟力及因力。云何名為二種失壞？
T30n1579_p0379c23║謂方求失壞及受用失壞。云何不正思惟力？
T30n1579_p0379c24║謂隨念先所受用境界因緣所生不正思惟，
T30n1579_p0379c25║或邪分別現前境界因緣所生不正思惟，或
T30n1579_p0379c26║邪取相不正思惟，或即於彼若住、若行不正
T30n1579_p0379c27║思惟。云何因力？謂於可愛境界宿習欲貪。
T30n1579_p0379c28║云何方求失壞？謂如有一，成就二種失壞
T30n1579_p0379c29║因故，以非正法，或以凶暴，追求積集所有
T30n1579_p0380a01║邪財。云何受用失壞？謂如有一，於先所得
T30n1579_p0380a02║順樂、順苦、順非苦樂諸境界中，或有於
T30n1579_p0380a03║一生染、生著，廣說乃至不知出離而受
T30n1579_p0380a04║用之。或有於一發生憎恚，憎恚所蔽。或有
T30n1579_p0380a05║於一發生愚癡，愚癡所蔽。彼由如是貪染
T30n1579_p0380a06║所蔽，乃至愚癡之所蔽故，行身語意種種
T30n1579_p0380a07║惡行；為貪瞋癡三堅固縛之所纏縛，亦為
T30n1579_p0380a08║那落迦、傍生、鬼等諸縛所縛。又有差別。謂
T30n1579_p0380a09║愛結所繫補特伽羅，略有七種雜染，當知
T30n1579_p0380a10║皆是貪愛所作。謂隨念雜染、不自在雜染、境
T30n1579_p0380a11║界雜染、熱惱雜染、善趣相應雜染、惡趣相應
T30n1579_p0380a12║雜染、諸見雜染。云何隨念雜染？謂如有一，
T30n1579_p0380a13║不正隨念先所受用可愛境界，悕望追求，令
T30n1579_p0380a14║心散壞。云何不自在雜染？謂如有一，宿世串
T30n1579_p0380a15║習貪欲法故，今世貪欲為性猛利；雖復如
T30n1579_p0380a16║理於可愛境隨念作意，而有悕望追求貪
T30n1579_p0380a17║欲散壞其心。彼由貪欲極猛利故，心不自
T30n1579_p0380a18║在。云何境界雜染？謂如有一，遊城邑等，現
T30n1579_p0380a19║前會遇容色端嚴可愛境界；由彼境界極
T30n1579_p0380a20║端嚴故，隨美妙相心識纏綿，因此發生悕
T30n1579_p0380a21║望追求種種貪愛。云何熱惱雜染？謂如有
T30n1579_p0380a22║一，由是三種能長貪愛諸雜染故，令已貪
T30n1579_p0380a23║愛展轉增盛；追戀過去已受用境，悕求未來
T30n1579_p0380a24║當受用境，耽著現在正受用境，乃令身心周
T30n1579_p0380a25║遍熱惱。云何善趣相應雜染？謂即由彼貪愛
T30n1579_p0380a26║集諦增上力故，行身語意種種妙行，得生
T30n1579_p0380a27║善趣，或天、或人；彼於樂受耽著不捨，醉悶
T30n1579_p0380a28║而住，專行放逸。云何惡趣相應雜染？謂即由
T30n1579_p0380a29║彼貪愛集諦增上力故，行身語意種種惡行，
T30n1579_p0380b01║身壞命終墮諸惡趣，生那落迦等；於彼生
T30n1579_p0380b02║已，便為種種極重憂苦，惡心、憤心之所擾惱。
T30n1579_p0380b03║云何諸見雜染？謂即由彼貪愛集諦增上力
T30n1579_p0380b04║故，會遇惡友，說顛倒法，為令雜染得解脫
T30n1579_p0380b05║故。彼雖悕求雜染解脫，由遇如是倒說
T30n1579_p0380b06║法故，不證解脫。於六十二諸見趣中，隨令
T30n1579_p0380b07║一種邪見增長；於諸緣起法，愚癡增上故。
T30n1579_p0380b08║彼由如是見結所繫，於五趣等生死大海，
T30n1579_p0380b09║不得解脫。
T30n1579_p0380b10║住法具尸羅，有慚、言諦實，
T30n1579_p0380b11║能保愛自身，亦令他所愛。
T30n1579_p0380b12║今此頌中，云何住法？謂於如來所證善說正
T30n1579_p0380b13║法毘奈耶中，淨信出家，樂修梵行。云何具尸
T30n1579_p0380b14║羅？謂如是出家、如是愛樂故，於戒無缺。乃
T30n1579_p0380b15║至無雜相續而作、相續而轉，於諸學處能受
T30n1579_p0380b16║能學。云何有慚？謂慚於可慚，慚於能生惡
T30n1579_p0380b17║不善法。謂能順惡戒、穴戒因緣，即不正相、
T30n1579_p0380b18║不正尋思，若諸煩惱及隨煩惱。云何言諦實？
T30n1579_p0380b19║謂發露諸惡、不藏諸惡。若有所犯，即於智
T30n1579_p0380b20║者同梵行邊，如實自舉，如法對治。
T30n1579_p0380b21║復次，今當略辨上所說義。謂薄伽梵於此頌
T30n1579_p0380b22║中，略顯四因所攝尸羅清淨。謂能正受故；受
T30n1579_p0380b23║已不穴故；遠離穴因故；雖由無知、放逸
T30n1579_p0380b24║穴已，即便如法而對治故。當知是名此
T30n1579_p0380b25║中略義。
T30n1579_p0380b26║若見他惡業，能審諦思惟；
T30n1579_p0380b27║自身終不為。由彼業能縛。
T30n1579_p0380b28║今此頌中，云何見他惡業，審諦思惟？謂如
T30n1579_p0380b29║有一，或善男子、或善女人，為性聰慧，成就
T30n1579_p0380c01║如理諦觀法忍。見他現行惡行因故，便遭種
T30n1579_p0380c02║種挫辱楚撻，又為王人執至王所，廣說如
T30n1579_p0380c03║經，乃至斷命。見已便作如是思惟：觀觀
T30n1579_p0380c04║是人，於現法中造作如是惡不善業，即於
T30n1579_p0380c05║現法還受如是辛楚果報；乃至止止如是
T30n1579_p0380c06║惡不善業，終不應為、終不應作、終不應行，
T30n1579_p0380c07║終不應犯。即彼又見屠羊、雞、猪，廣說一切
T30n1579_p0380c08║不律儀眾。不由如是作業伎能活命方術，
T30n1579_p0380c09║而乘象馬車乘輦輿；又不因此能致廣大財
T30n1579_p0380c10║寶庫藏，令不散失；然為世間之所訶毀。凡
T30n1579_p0380c11║在傭俗，尚不以身暫相觸受，而遠避之，況
T30n1579_p0380c12║餘賢哲。見已便作如是思惟，餘如前說。即
T30n1579_p0380c13║彼又見他人巨富，饒大財寶；然由嬾惰多
T30n1579_p0380c14║住縱逸，經過日夜，淹積歲月，所有珍財僮
T30n1579_p0380c15║僕基業，及諸善法，漸漸衰退。見已便作如是
T30n1579_p0380c16║思惟，餘如前說。即彼又見種種有情身相差
T30n1579_p0380c17║別。或有生盲、生聾、生瘂、或瞎、或跛、或癬、或癩、
T30n1579_p0380c18║或復短壽、或惡形色、或多疾病、或貧賤家、或
T30n1579_p0380c19║少支屬、或弊惡慧、或扇宅迦、或半宅迦、或醜
T30n1579_p0380c20║形類，餘即不爾。見已便作如是思惟：觀觀
T30n1579_p0380c21║是人，先作種種惡不善業，今受如是苦惡果
T30n1579_p0380c22║報；乃至止止如是惡不善業，餘如前說。即
T30n1579_p0380c23║彼又見他人黠慧，無有嬾惰，具足翹勇。所
T30n1579_p0380c24║謂能作營農、商賈、行船等業，及能正作言論
T30n1579_p0380c25║事業。彼雖具足如是翹勇，所作事業數漸
T30n1579_p0380c26║衰損，終無成辦。見已便作如是思惟，餘如
T30n1579_p0380c27║前說。即彼又見二人出家，趣於非家，同修梵
T30n1579_p0380c28║行。一、於衣服、飲食等利有所匱乏，一則不
T30n1579_p0380c29║爾。見已便作如是思惟，餘如前說。即彼又
T30n1579_p0381a01║見或有國王，或是王等，大地封疆咸皆克伏，
T30n1579_p0381a02║堅著不捨。但為一身一具骸骨，唯為現在
T30n1579_p0381a03║少小安樂，身語意門現行無量廣大惡行，損
T30n1579_p0381a04║壞多生多身安樂，當受多生多身大苦。見已
T30n1579_p0381a05║便作如是思惟：觀觀是王、或是王等甚為
T30n1579_p0381a06║愚弊，唯知保愛一生一身，不知保愛多生
T30n1579_p0381a07║多身，唯愛現在少時小樂，不愛當來多時大
T30n1579_p0381a08║樂，亦非不愛多生重苦；乃至止止如是惡
T30n1579_p0381a09║不善業，終不應為、終不應作、終不應行、終
T30n1579_p0381a10║不應犯。復有或善男子、或善女人，為性聰
T30n1579_p0381a11║慧，獲得天眼；用此天眼見諸有情死時、生
T30n1579_p0381a12║時，如經廣說，乃至生在大那落迦中。見已
T30n1579_p0381a13║便作如是思惟：觀觀是人、於現法中造作
T30n1579_p0381a14║如是惡不善業，令受後法辛楚果報；乃至
T30n1579_p0381a15║止止如是惡不善業。餘如前說。如是或善
T30n1579_p0381a16║男子、或善女人，見他所作諸惡業已，由四
T30n1579_p0381a17║種行，諦善思惟、諦善觀察。何等為四？一者、
T30n1579_p0381a18║觀察或因違越，或邪活命，或放逸懈怠，於現
T30n1579_p0381a19║法中造作種種惡不善業，即現法受非愛果
T30n1579_p0381a20║報。二者、觀察或有有情依身差別，或有所
T30n1579_p0381a21║作而不果遂，或有所求而不果遂，皆由先
T30n1579_p0381a22║造惡不善業，故現法中各受如是非愛果
T30n1579_p0381a23║報。三者、觀察或有國王或與王等，因現法
T30n1579_p0381a24║中行諸惡業，比知當來定受種種非愛果
T30n1579_p0381a25║報。四者、觀察諸有情類死時、生時，因現法中
T30n1579_p0381a26║造作種種惡不善業，後法中受非愛果報。彼
T30n1579_p0381a27║由如是如實知故，終不自作。云何業縛？謂
T30n1579_p0381a28║樂諸業故，由業重故，於業果報不自在
T30n1579_p0381a29║故。樂諸業者，謂如有一，串習惡故，愛樂
T30n1579_p0381b01║諸惡。由此因緣，於諸善法心不能入。是初
T30n1579_p0381b02║業縛。由業重者，謂如有一，於無間業，或
T30n1579_p0381b03║有具造，或不具造。由此因緣，雖有欣樂
T30n1579_p0381b04║於佛所證善說正法毘柰耶中，暫時出家尚
T30n1579_p0381b05║不能得，況當能獲沙門果證。如是名為第
T30n1579_p0381b06║二業縛。於業果報不自在者，謂如有一，
T30n1579_p0381b07║由身語意惡行因緣，生諸惡趣。生彼處已，
T30n1579_p0381b08║不得自在，不能自任長夜受苦；或生邊
T30n1579_p0381b09║地，於彼絕無四賢善眾，所謂苾芻，廣說乃至
T30n1579_p0381b10║鄔波斯迦。如是名為第三業縛。
T30n1579_p0381b11║復次，今當略辨上所說義。謂薄伽梵於此略
T30n1579_p0381b12║示，依諸有情業業果報，如理思惟；及顯如
T30n1579_p0381b13║理思惟為先，法隨法行。當知是名此中略
T30n1579_p0381b14║義。
T30n1579_p0381b15║瑜伽師地論卷第十八