T30n1579_p0401c08║
T30n1579_p0401c09║
T30n1579_p0401c10║瑜伽師地論卷第二十二
T30n1579_p0401c11║
T30n1579_p0401c12║彌勒菩薩說
T30n1579_p0401c13║三藏法師玄奘奉　詔譯
T30n1579_p0401c14║本地分中聲聞地第十三初瑜伽處出
T30n1579_p0401c15║離地第三之一
T30n1579_p0401c16║如是已說趣入地。云何出離地？嗢拕南曰：
T30n1579_p0401c17║若世間離欲，如是出世間。
T30n1579_p0401c18║及此二資糧，是名出離地。
T30n1579_p0401c19║謂若由世間道而趣離欲，若由出世道而
T30n1579_p0401c20║趣離欲，若此二道所有資糧，總略為一，名
T30n1579_p0401c21║出離地。云何名為由世間道而趣離欲？謂
T30n1579_p0401c22║如有一，於下欲界觀為麁相，於初靜慮離
T30n1579_p0401c23║生喜樂若定、若生觀為靜相。彼由多住如
T30n1579_p0401c24║是觀時，便於欲界而得離欲，亦能證入最
T30n1579_p0401c25║初靜慮。如是復於初靜慮上，漸次如應，一
T30n1579_p0401c26║切下地觀為麁相，一切上地觀為靜相。彼
T30n1579_p0401c27║由多住如是觀時，便於乃至無所有處而
T30n1579_p0401c28║得離欲，亦能證入乃至非想非非想處。
T30n1579_p0401c29║如是名為由世間道而趣離欲。除此更無
T30n1579_p0402a01║若過若增。
T30n1579_p0402a02║云何名為由出世道而趣離欲？謂如有一，
T30n1579_p0402a03║親近善士，於聖法中已成聰慧，於聖法中
T30n1579_p0402a04║已得調順。於苦聖諦如實知苦，於集聖
T30n1579_p0402a05║諦如實知集，於滅聖諦如實知滅，於道
T30n1579_p0402a06║聖諦如實知道。既得成就有學智見，從此
T30n1579_p0402a07║已後漸修聖道，遍於三界見修所斷一切法
T30n1579_p0402a08║中，自能離繫、自得解脫。如是便能超過三
T30n1579_p0402a09║界。如是名為由出世道而趣離欲。
T30n1579_p0402a10║云何名為二道資糧？嗢拕南曰：
T30n1579_p0402a11║自他圓滿、善法欲、戒、根律儀、食知量、
T30n1579_p0402a12║覺寤、正知住、善友、聞、思、無障、捨、莊嚴。
T30n1579_p0402a13║謂若自圓滿、若他圓滿、若善法欲、若戒律儀、
T30n1579_p0402a14║若根律儀、若於食知量、若初夜後夜常勤
T30n1579_p0402a15║修習覺寤瑜伽、若正知而住、若善友性、若
T30n1579_p0402a16║聞正法、若思正法、若無障礙、若修惠捨、若
T30n1579_p0402a17║沙門莊嚴。如是等法、是名世間及出世間諸
T30n1579_p0402a18║離欲道趣向資糧。
T30n1579_p0402a19║當知此中，若自圓滿、若他圓滿、若善法欲，此
T30n1579_p0402a20║三如前修集種子諸劣緣中，已辨其相。
T30n1579_p0402a21║云何戒律儀？嗢拕南曰：
T30n1579_p0402a22║戒律儀，當知辨三、虧滿十、
T30n1579_p0402a23║六異門、三淨、勝功德十種。
T30n1579_p0402a24║戒律儀者，謂如有一，安住具戒，廣說乃至
T30n1579_p0402a25║受學學處。云何名為安住具戒？謂於所受
T30n1579_p0402a26║學所有學處。不虧身業，不虧語業，無缺，無
T30n1579_p0402a27║穿。如是名為安住具戒。云何名為善能守
T30n1579_p0402a28║護別解脫律儀？謂能守護七眾所受別解
T30n1579_p0402a29║脫律儀。即此律儀，眾差別故，成多律儀。今
T30n1579_p0402b01║此義中，唯依苾芻律儀處說善能守護別解
T30n1579_p0402b02║脫律儀。云何名為軌則圓滿？謂如有一，或
T30n1579_p0402b03║於威儀路，或於所作事，或於善品加行處
T30n1579_p0402b04║所，成就軌則。隨順世間，不越世間；隨順毘
T30n1579_p0402b05║奈耶，不越毘奈耶。云何名為於威儀路成
T30n1579_p0402b06║就軌則，隨順世間，不越世間；隨順毘奈耶，
T30n1579_p0402b07║不越毘奈耶？謂如有一，於所應行、於如
T30n1579_p0402b08║所行，即於此中如是而行。由是行故，不為
T30n1579_p0402b09║世間之所譏毀，不為賢良、正至、善士、諸同
T30n1579_p0402b10║法者、諸持律者、諸學律者之所呵責。如於
T30n1579_p0402b11║所行，於其所住、所坐、所臥，當知亦爾。如是
T30n1579_p0402b12║名為於威儀路成就軌則，隨順世間，不越
T30n1579_p0402b13║世間；隨順毘奈耶，不越毘奈耶。云何名為
T30n1579_p0402b14║於所作事成就軌則，隨順世間，不越世
T30n1579_p0402b15║間；隨順毘奈耶，不越毘奈耶？謂如有一，
T30n1579_p0402b16║於其所作，若衣服事、若便利事、若用水事、若
T30n1579_p0402b17║楊枝事、若入聚落行乞食事、若受用事、若盪
T30n1579_p0402b18║鉢事、若安置事、若洗足事、若為敷設臥具等
T30n1579_p0402b19║事。即此略說衣事、鉢事，復有所餘如是等
T30n1579_p0402b20║類諸所應作，名所作事。如其所應，於所應
T30n1579_p0402b21║作、於如所作，即於此中如是而作。由是
T30n1579_p0402b22║作故，不為世間之所譏毀，不為賢良、正至、
T30n1579_p0402b23║善士、諸同法者、諸持律者、諸學律者之所呵
T30n1579_p0402b24║責。如是名為於所作事成就軌則，隨順世
T30n1579_p0402b25║間，不越世間；隨順毘奈耶，不越毘奈耶。
T30n1579_p0402b26║云何名為於諸善品加行處所成就軌則，
T30n1579_p0402b27║隨順世間，不越世間；隨順毘奈耶，不越
T30n1579_p0402b28║毘奈耶？謂於種種善品加行，若於正法受
T30n1579_p0402b29║持讀誦；若於尊長修和敬業，參覲承事；若
T30n1579_p0402c01║於病者起慈悲心，殷重供侍；若於如法宣
T30n1579_p0402c02║白加行，住慈悲心，展轉與欲；若於正法請
T30n1579_p0402c03║問聽受，翹勤無墮；於諸有智同梵行者，盡
T30n1579_p0402c04║其身力而修敬事；於他善品常勤讚勵；常
T30n1579_p0402c05║樂為他宣說正法；入於靜室，結跏趺坐，繫
T30n1579_p0402c06║念思惟。如是等類，諸餘無量所修善法，皆說
T30n1579_p0402c07║名為善品加行。彼於如是隨所宣說善品
T30n1579_p0402c08║加行，如其所應，於所應作、於如所作，即於
T30n1579_p0402c09║此中如是而作。由是作故，不為世間之所
T30n1579_p0402c10║譏毀，不為賢良、正至、善士、諸同法者、諸持
T30n1579_p0402c11║律者、諸學律者之所呵責。如是名為於諸
T30n1579_p0402c12║善品加行處所成就軌則，隨順世間，不越
T30n1579_p0402c13║世間；隨順毘奈耶，不越毘奈耶。若於如是
T30n1579_p0402c14║所說行相軌則差別悉皆具足，應知說名軌
T30n1579_p0402c15║則圓滿。云何名為所行圓滿？謂諸苾芻，略有
T30n1579_p0402c16║五種非所行處。何等為五？一、唱令家，二、婬女
T30n1579_p0402c17║家，三、酤酒家，四、國王家，五、旃荼羅、羯恥那家。
T30n1579_p0402c18║若於如是如來所制非所行處，能善遠離；
T30n1579_p0402c19║於餘無罪所有行處，知時而行。如是名為
T30n1579_p0402c20║所行圓滿。云何名為於微小罪見大怖畏？
T30n1579_p0402c21║謂於諸小、隨小學處，若有所犯，可令還淨，
T30n1579_p0402c22║名微小罪。於諸學處現行毀犯，說名為罪；
T30n1579_p0402c23║既毀犯已，少用功力而得還淨，說名微小。
T30n1579_p0402c24║由是因緣，名微小罪。云何於中見大怖畏？
T30n1579_p0402c25║謂作是觀：勿我於此毀犯因緣，無復堪能
T30n1579_p0402c26║得所未得、觸所未觸、證所未證。勿我由
T30n1579_p0402c27║此近諸惡趣，往諸惡趣。或當自責，或為
T30n1579_p0402c28║大師、諸天、有智同梵行者以法呵責。勿我由
T30n1579_p0402c29║此遍諸方維惡名、惡稱、惡聲、惡頌遐邇流
T30n1579_p0403a01║布。彼於如是現法、當來毀犯因生諸非愛
T30n1579_p0403a02║果，見大怖畏。由是因緣，於小、隨小所有學
T30n1579_p0403a03║處，命難因緣亦不故犯。或時、或處失念而
T30n1579_p0403a04║犯，尋便速疾如法發露，令得還淨。如是名
T30n1579_p0403a05║為於微小罪見大怖畏。云何名為受學學
T30n1579_p0403a06║處？謂於先受別解脫戒，白四羯磨受具戒
T30n1579_p0403a07║時，從戒師所，得聞少分學處體性；復從親
T30n1579_p0403a08║教、軌範師處，得聞所餘別解脫經；總略宣
T30n1579_p0403a09║說過於二百五十學處，皆自誓言：一切當
T30n1579_p0403a10║學。復從所餘恒言議者、同言議者、常交往者、
T30n1579_p0403a11║有親愛者聞所學處，復於半月常所宣說
T30n1579_p0403a12║別解脫經聞所學處，一切自誓：皆當修學。
T30n1579_p0403a13║以於一切所應學處皆受學故，說名獲得
T30n1579_p0403a14║別解律儀。從此以後，於諸學處，若已善巧，便
T30n1579_p0403a15║能無犯。設有所犯，尋如法悔。若諸學處未
T30n1579_p0403a16║得善巧、未能曉悟，由先自誓願受持故，
T30n1579_p0403a17║得於今時求受善巧，欲求曉悟。於如前
T30n1579_p0403a18║說諸所學處，從親教師或軌範師，如先請
T30n1579_p0403a19║問。既得善巧及曉悟已，隨所教誨無增
T30n1579_p0403a20║無減，復能受學。又於尊重及等尊重所說學
T30n1579_p0403a21║處，若文、若義能無倒受。如是名為受學學
T30n1579_p0403a22║處。如是廣辨戒律儀已。云何應知此中
T30n1579_p0403a23║略義？謂於是中，世尊顯示戒蘊略義，有三
T30n1579_p0403a24║種相。一者、無失壞相，二者、自性相，三者、自性
T30n1579_p0403a25║功德相。此復云何？謂若說言：安住具戒。由
T30n1579_p0403a26║此顯示尸羅律儀無失壞相。若復說言：能善
T30n1579_p0403a27║守護別解律儀。由此顯示尸羅律儀自性
T30n1579_p0403a28║相。若復說言：軌則、所行皆悉圓滿。由此顯示
T30n1579_p0403a29║別解律儀，如其所受，觀他增上自性功德
T30n1579_p0403b01║相。所以者何？由他觀見如是軌則、所行圓
T30n1579_p0403b02║滿，未信者信，信者增長。由是發生清淨信
T30n1579_p0403b03║處，心無厭惡，言不譏毀。若異於此具足尸
T30n1579_p0403b04║羅軌則、所行皆圓滿者，觀他增上所有功德
T30n1579_p0403b05║勝利，應無。與此相違過失，應有。若復說言：
T30n1579_p0403b06║於微小罪見大怖畏、受學學處。由此顯示
T30n1579_p0403b07║別解律儀，如其所受，觀自增上自性功德相。
T30n1579_p0403b08║所以者何？雖由如是軌則、所行皆悉圓滿，
T30n1579_p0403b09║獲得如前觀他增上功德勝利。然由毀犯
T30n1579_p0403b10║淨戒因緣，當生惡趣；或無堪能得所未
T30n1579_p0403b11║得，如前廣說。若能於彼微小罪中見大怖
T30n1579_p0403b12║畏，於先所受上品學處能正修學。由是因
T30n1579_p0403b13║緣，身壞已後當生善趣；亦有堪能得所未
T30n1579_p0403b14║得，如前廣說。由是因緣，說此名為別解律
T30n1579_p0403b15║儀，如其所受，觀自增上功德勝利。復有異
T30n1579_p0403b16║門。謂佛世尊此中略顯三種戒性。一、受持戒
T30n1579_p0403b17║性，二、出離戒性，三、修習戒性。謂若說言：安
T30n1579_p0403b18║住具戒。由此顯示受持戒性。若復說言：
T30n1579_p0403b19║能善守護別解律儀。由此顯示出離戒性。
T30n1579_p0403b20║所以者何？別解律儀所攝淨戒，當知說名
T30n1579_p0403b21║增上戒學。即依如是增上戒學，修增上心、
T30n1579_p0403b22║增上慧學；由此能得一切苦盡，究竟出離。
T30n1579_p0403b23║如是出離，用增上戒以為前行所依止處，
T30n1579_p0403b24║是故說此別解律儀名出離戒性。若復說
T30n1579_p0403b25║言：軌則、所行皆悉圓滿，於微小罪見大怖
T30n1579_p0403b26║畏，受學學處。由此顯示修習戒性。所以者
T30n1579_p0403b27║何？若由如是所說諸相別解律儀，修習淨
T30n1579_p0403b28║戒，名善修習、極善修習。如是一種尸羅律儀
T30n1579_p0403b29║現前宣說，當知六種。又即如是尸羅律儀，
T30n1579_p0403c01║由十因緣，當知虧損；即此相違十因緣故，當
T30n1579_p0403c02║知圓滿。云何十種虧損因緣？一者、最初惡
T30n1579_p0403c03║受尸羅律儀，二者、太極沈下，三者、大極浮
T30n1579_p0403c04║散，四者、放逸懈怠所攝，五者、發起邪願，六者、
T30n1579_p0403c05║軌則虧損所攝，七者、淨命虧損所攝，八者、墮
T30n1579_p0403c06║在二邊，九者、不能出離，十者、所受失壞。云
T30n1579_p0403c07║何名為最初惡受尸羅律儀？謂如有一，王
T30n1579_p0403c08║所逼迫而求出家，或為狂賊之所逼迫、或
T30n1579_p0403c09║為債主之所逼迫、或為怖畏之所逼迫、或
T30n1579_p0403c10║不活畏之所逼迫而求出家。不為沙門性、
T30n1579_p0403c11║不為婆羅門性、不為自調伏、不為自寂
T30n1579_p0403c12║靜、不為自涅槃而求出家。如是名為最初
T30n1579_p0403c13║惡受尸羅律儀。云何名為太極沈下？謂如有
T30n1579_p0403c14║一，性無羞恥，惡作羸劣，為性慢緩，於諸學
T30n1579_p0403c15║處所作慢緩。如是名為太極沈下。云何名
T30n1579_p0403c16║為太極浮散？謂如有一，堅執惡取，非處惡
T30n1579_p0403c17║作，於不應作諸惡作中浪作惡作；非處於
T30n1579_p0403c18║他起輕蔑心、或惱害心，於其非處強生曉
T30n1579_p0403c19║悟。如是名為太極浮散。云何放逸懈怠所
T30n1579_p0403c20║攝？謂如有一，由過去世毀犯所犯；於此毀
T30n1579_p0403c21║犯，由失念故，一類不能如法還淨。如由
T30n1579_p0403c22║過去，由未來世、由現在世當知亦爾。謂毀
T30n1579_p0403c23║犯所犯；於此毀犯，由失念故，一類不能如
T30n1579_p0403c24║法還淨。又非先時，於所毀犯發起猛利無
T30n1579_p0403c25║犯樂欲。謂我定當如如所行、如如所住，如是
T30n1579_p0403c26║如是行於所行、如是如是住於所住，於
T30n1579_p0403c27║所毀犯終不毀犯。由是因緣，隨所行住，
T30n1579_p0403c28║如是如是毀犯所犯。由此成就前際俱行、
T30n1579_p0403c29║後際俱行、中際俱行、先時所作及俱隨行所有
T30n1579_p0404a01║放逸。又自執取睡眠為樂、偃臥為樂、脇臥
T30n1579_p0404a02║為樂；性不翹勤；為性懶惰；不具起發；於
T30n1579_p0404a03║諸有智同梵行者，不能時時覲問供事。是
T30n1579_p0404a04║名放逸懈怠所攝。云何名為發起邪願？謂
T30n1579_p0404a05║如有一，依止邪願修行梵行。言我所有若
T30n1579_p0404a06║戒、若禁，若常精勤、若修梵行，當得生天，或
T30n1579_p0404a07║餘天處。或復愛樂利養恭敬，而修梵行。謂
T30n1579_p0404a08║因此故，從他希求利養恭敬；即於如是利
T30n1579_p0404a09║養恭敬，深生染著。如是名為發起邪願。云
T30n1579_p0404a10║何軌則虧損所攝？謂如有一，於威儀路、或所
T30n1579_p0404a11║作事、或諸善品加行處所所有軌則，不順世
T30n1579_p0404a12║間，違越世間；不順毘奈耶，違越毘奈耶。
T30n1579_p0404a13║如前廣說。是名軌則虧損所攝。云何淨命
T30n1579_p0404a14║虧損所攝？謂如有一，為性大欲，不知喜足，
T30n1579_p0404a15║難養難滿。常以非法追求衣服、飲食、臥具、
T30n1579_p0404a16║病緣醫藥及諸資具，不以正法。又為貪求
T30n1579_p0404a17║種種衣服、飲食、臥具、病緣醫藥資具因緣，方
T30n1579_p0404a18║便顯己有勝功德，矯詐構集非常威儀。為
T30n1579_p0404a19║誑他故，恒常詐現諸根無掉、諸根無動、諸
T30n1579_p0404a20║根寂靜，由是令他謂其有德，當有所施、
T30n1579_p0404a21║當有所作。所謂承事，供給衣服、飲食、臥具、病
T30n1579_p0404a22║緣醫藥及諸資具。又多凶悖、強口、矯傲、修
T30n1579_p0404a23║飾其名、執恃種姓。或求多聞，或住持法，
T30n1579_p0404a24║為利養故，亦復為他宣說正法。或佛所說，
T30n1579_p0404a25║或弟子說，或自宣說己實有德，或少增益。
T30n1579_p0404a26║或於他前方便現相，為求衣服，或求隨一
T30n1579_p0404a27║沙門資具。或為求多，或求精妙，雖無匱乏，
T30n1579_p0404a28║而現被服故弊衣裳，為令淨信長者、居士、
T30n1579_p0404a29║婆羅門等、知其衣服有所匱乏，殷重承事，
T30n1579_p0404b01║給施眾多上妙衣服。如為衣服，為餘隨一
T30n1579_p0404b02║沙門資生眾具亦爾。或於淨信長者、居士、婆
T30n1579_p0404b03║羅門所，如其所欲不得稱遂，或彼財物有
T30n1579_p0404b04║所闕乏，求不得時，即便強逼、研磨麁語，而
T30n1579_p0404b05║苦求索。或彼財物無所闕乏，得下劣時，便
T30n1579_p0404b06║對施主現前毀棄所得財物。如是告言：咄
T30n1579_p0404b07║哉男子！某善男子、某善女人，方汝族姓及以
T30n1579_p0404b08║財寶，極為下劣，又極貧匱，而能惠施如是
T30n1579_p0404b09║如是多妙悅意資產眾具；汝望於彼，族姓尊
T30n1579_p0404b10║貴，財寶豐饒，何為但施如是少劣非悅意
T30n1579_p0404b11║物？彼由如是或依矯詐、或邪妄語、或假現
T30n1579_p0404b12║相、或苦研逼、或利求利種種狀相，而從他
T30n1579_p0404b13║所非法希求所有衣服、飲食、臥具、病緣醫藥
T30n1579_p0404b14║諸資生具，非以正法而有所求。由非法
T30n1579_p0404b15║故，說名邪命。如是名為尸羅淨命虧損所
T30n1579_p0404b16║攝。云何名為墮在二邊？謂如有一，耽著受
T30n1579_p0404b17║用極樂行邊，從他所得或法非法所有衣服、
T30n1579_p0404b18║飲食、臥具、病緣醫藥及諸資具，愛玩受用，不
T30n1579_p0404b19║觀過患、不知出離。是名一邊。復有一類，
T30n1579_p0404b20║好求受用自苦行邊，以無量門而自煎迫，
T30n1579_p0404b21║受極苦楚。謂依棘刺、或依灰坌、或依木
T30n1579_p0404b22║杵、或依木板、或狐蹲住、或狐蹲坐修斷瑜
T30n1579_p0404b23║伽。或復事火，謂乃至三承事於火。或復昇
T30n1579_p0404b24║水，謂乃至三昇上其水。或一足住，隨日而
T30n1579_p0404b25║轉。或復所餘。如是等類修自苦行，是第二
T30n1579_p0404b26║邊。如是名為墮在二邊。云何名為不能出
T30n1579_p0404b27║離？謂如有一，或戒或禁由見執取。謂我因
T30n1579_p0404b28║此若戒若禁，當得清淨、解脫、出離。一切外道
T30n1579_p0404b29║所有禁戒，雖善防護、雖善清淨，如其清淨，
T30n1579_p0404c01║不名出離。如是名為不能出離。云何名
T30n1579_p0404c02║為所受失壞？謂如有一，都無羞恥，不顧沙
T30n1579_p0404c03║門，毀犯淨戒，習諸惡法。內懷腐敗，外現
T30n1579_p0404c04║貞實，猶如淨水所生蝸牛、螺音狗行。實非
T30n1579_p0404c05║沙門，自稱沙門；實非梵行，自稱梵行。如是
T30n1579_p0404c06║名為所受失壞。略由如是十種因緣，名戒
T30n1579_p0404c07║虧損。世尊或說尸羅虧損，或時復說尸羅艱
T30n1579_p0404c08║難。當知於彼諸因緣中，由二因緣，謂不能
T30n1579_p0404c09║出離，及所受失壞。由餘因緣，當知唯說尸
T30n1579_p0404c10║羅虧損。與此安立黑品因緣相違白品所有
T30n1579_p0404c11║因緣，當知說名尸羅圓滿、尸羅清淨。有處世
T30n1579_p0404c12║尊宣說尸羅名為根本。如伽他說：
T30n1579_p0404c13║若善住根本，其心便寂靜。
T30n1579_p0404c14║因聖見、惡見，相應不相應。
T30n1579_p0404c15║有處世尊宣說尸羅名莊嚴具。如伽他說：
T30n1579_p0404c16║苾芻、苾芻尼，戒莊嚴圓滿。
T30n1579_p0404c17║於不善能捨；於善能修習。
T30n1579_p0404c18║有處世尊宣說尸羅名為塗香。如伽他說：
T30n1579_p0404c19║苾芻、苾芻尼，戒塗香圓滿。
T30n1579_p0404c20║於不善能捨；於善能修習。
T30n1579_p0404c21║有處世尊宣說尸羅名為薰香。如伽他說：
T30n1579_p0404c22║阿難！有香類，順風善能薰；
T30n1579_p0404c23║逆風亦能薰。順、逆薰亦爾。
T30n1579_p0404c24║有處世尊宣說尸羅名為妙行。如伽他說：
T30n1579_p0404c25║身妙行能感可愛諸異熟，
T30n1579_p0404c26║於現法當來，語妙行亦爾。
T30n1579_p0404c27║有處世尊宣說尸羅名為律儀。如伽他說：
T30n1579_p0404c28║諸有惠施主，具戒、住律儀，
T30n1579_p0404c29║有阿笈摩見，及有果正見。
T30n1579_p0405a01║復有說言：安住具戒，善能守護別解律儀，乃
T30n1579_p0405a02║至廣說。問：何緣世尊宣說尸羅名為根本？
T30n1579_p0405a03║答：能建立義、能任持義，是根本義。由此尸羅
T30n1579_p0405a04║建立、任持一切世間及出世間，能引無罪最
T30n1579_p0405a05║勝第一快樂功德，令生令證，是故尸羅說
T30n1579_p0405a06║名根本。譬如大地，建立、任持一切藥草、卉
T30n1579_p0405a07║木、叢林，令生令長。如是尸羅如前廣說。問：
T30n1579_p0405a08║何緣世尊宣說尸羅名莊嚴具？答：諸餘世間
T30n1579_p0405a09║耳環、指環、腕釧、臂釧及以寶印、金銀、鬘等妙
T30n1579_p0405a10║莊嚴具。若有成就幼稚、黑髮、少年、盛壯、姝妙
T30n1579_p0405a11║形色而服飾之，少增妙好。非有成就朽老、
T30n1579_p0405a12║衰邁、齒落、髮白、年逾八十或九十者而服飾
T30n1579_p0405a13║之，當有妙好。唯除俳戲令眾歡笑。若遭
T30n1579_p0405a14║病苦、財貨匱乏、親戚喪亡，當爾服之，亦無妙
T30n1579_p0405a15║好。戒莊嚴具，於一切類、於一切時，若有服
T30n1579_p0405a16║者皆為妙好。是故尸羅名莊嚴具。問：何緣世
T30n1579_p0405a17║尊宣說尸羅名為塗香？答：由此所受清淨
T30n1579_p0405a18║無罪妙善尸羅，能正除遣一切所受惡戒為
T30n1579_p0405a19║因身心熱惱。譬如最極炎熾熱時，塗以栴檀
T30n1579_p0405a20║龍腦香等，一切欝蒸皆得除滅。是故尸羅說
T30n1579_p0405a21║名塗香。問：何緣世尊宣說尸羅名為薰香？
T30n1579_p0405a22║答：具戒士夫補特伽羅，遍諸方域，妙善稱譽
T30n1579_p0405a23║聲頌普聞。譬如種種根莖香等，隨風飄颺遍
T30n1579_p0405a24║諸方所，悅意芬馥，周流彌遠。是故尸羅名為
T30n1579_p0405a25║薰香。問：何緣世尊宣說尸羅名為妙行？答：
T30n1579_p0405a26║由此尸羅清淨善行，能趣妙樂，往妙天趣，
T30n1579_p0405a27║向妙安隱，故名妙行。問：何緣世尊宣說尸
T30n1579_p0405a28║羅名為律儀？答：由此尸羅清淨善法，是防
T30n1579_p0405a29║護性，是息除相，是遠離體，故名律儀。又戒
T30n1579_p0405b01║律儀有三種觀清淨因相。何等為三？一、觀
T30n1579_p0405b02║身業，二、觀語業，三、觀意業。云何觀察如是
T30n1579_p0405b03║諸業，令戒律儀皆得清淨？謂希當造及欲
T30n1579_p0405b04║正造身作業時，如是觀察：我此身業為能
T30n1579_p0405b05║自損，及以損他，是不善性，能生眾苦，招苦異
T30n1579_p0405b06║熟？為不自損，亦不損他，是其善性，能生諸
T30n1579_p0405b07║樂，招樂異熟？如是觀已。若自了知我此身
T30n1579_p0405b08║業，自損損他，是不善性，能生眾苦，招苦異
T30n1579_p0405b09║熟；即於此業攝斂不作，亦不與便。若自了
T30n1579_p0405b10║知我此身業，不損自他，是其善性，餘如前
T30n1579_p0405b11║說；即於此業而不攝斂、造作、與便。復於過
T30n1579_p0405b12║去已造身業亦數觀察：我此身業為能自
T30n1579_p0405b13║損，餘如前說。如是觀已。若自了知我此身
T30n1579_p0405b14║業，自損損他，餘如前說；便於有智同梵行
T30n1579_p0405b15║所，如實發露，如法悔除。若自了知我此身
T30n1579_p0405b16║業，不損自他，餘如前說；便生歡喜，晝夜安
T30n1579_p0405b17║住，多隨修學。如是彼於去來今世所造身業，
T30n1579_p0405b18║能善觀察、能善清淨。如於身業，於其語業，
T30n1579_p0405b19║當知亦爾。由過去行為緣生意，由未來行
T30n1579_p0405b20║為緣生意，由現在行為緣生意，即於此意
T30n1579_p0405b21║數數觀察：我此意業為能自損，餘如前說。
T30n1579_p0405b22║如是觀已。若自了知我此意業是其黑品，即
T30n1579_p0405b23║於此業攝斂不起，不與其便。若自了知我
T30n1579_p0405b24║此意業是其白品，即於此業而不斂攝、發
T30n1579_p0405b25║起、與便。如是於彼去來今世所起意業，能善
T30n1579_p0405b26║觀察、能善清淨。所以者何？去來今世所有沙
T30n1579_p0405b27║門、若婆羅門，於身語意三種業中，或已觀察、
T30n1579_p0405b28║或當觀察、或正觀察，或已清淨、或當清淨、或
T30n1579_p0405b29║正清淨，或已多住、或當多住、或正多住，一切
T30n1579_p0405c01║皆由如是觀察、如是清淨。如佛世尊、曾為
T30n1579_p0405c02║長老羅怙羅說：
T30n1579_p0405c03║汝今羅怙羅！於身語意業，
T30n1579_p0405c04║應數正觀察；念諸佛聖教。
T30n1579_p0405c05║羅怙羅！汝應學是沙門業。
T30n1579_p0405c06║若能於此學，唯勝善，無惡。
T30n1579_p0405c07║若於如是身語意業審正思擇，我此諸業
T30n1579_p0405c08║為能自損，廣說如前，是名觀察。若於一
T30n1579_p0405c09║分攝斂不作，亦不與便，廣說乃至發露悔除。
T30n1579_p0405c10║復於一分而不斂攝，造作與便，廣說乃至
T30n1579_p0405c11║便生歡喜，晝夜安住，多隨修學。是名清淨。
T30n1579_p0405c12║如是清淨尸羅律儀，應知有十功德勝利。
T30n1579_p0405c13║何等為十？謂諸所有具戒士夫補特伽羅，自
T30n1579_p0405c14║觀戒淨，便得無悔；無悔故歡；歡故生喜；
T30n1579_p0405c15║由心喜故，身得輕安；身輕安故，便受勝樂；
T30n1579_p0405c16║樂故心定，心得定故，能如實知、能如實見；
T30n1579_p0405c17║實知見故，便能起厭；能起厭故，便得離染；
T30n1579_p0405c18║由離染故，證得解脫；得解脫故，便自知見
T30n1579_p0405c19║我已解脫，乃至我能於無餘依般涅槃界當
T30n1579_p0405c20║般涅槃。如是所有具戒士夫補特伽羅，尸羅
T30n1579_p0405c21║清淨增上力故，獲得無悔，漸次乃至能到涅
T30n1579_p0405c22║槃。是名第一尸羅律儀功德勝利。復有所餘
T30n1579_p0405c23║具戒士夫補特伽羅：於臨終時起如是念：
T30n1579_p0405c24║我已善作身語意行，非我惡作身語意行，
T30n1579_p0405c25║乃至廣說。若有其趣，作福業者、作善業者、
T30n1579_p0405c26║作能救濟諸怖畏者之所應往，我於斯
T30n1579_p0405c27║趣必定當往。如是獲得能往善趣第二無
T30n1579_p0405c28║悔。由無悔恨所有士夫補特伽羅，名賢善
T30n1579_p0405c29║死、賢善夭逝、賢善過往。是名第二尸羅律儀
T30n1579_p0406a01║功德勝利。復有所餘具戒士夫補特伽羅，遍
T30n1579_p0406a02║諸方域，妙善稱譽聲頌普聞。是名第三尸羅
T30n1579_p0406a03║律儀功德勝利。復有所餘具戒士夫補特伽
T30n1579_p0406a04║羅，寢安、覺安，遠離一切身心熱惱。是名第四
T30n1579_p0406a05║尸羅律儀功德勝利。復有所餘具戒士夫補
T30n1579_p0406a06║特伽羅，若寢、若覺，諸天保護。是名第五尸羅
T30n1579_p0406a07║律儀功德勝利。復有所餘具戒士夫補特伽
T30n1579_p0406a08║羅，於他凶暴不慮其惡，無諸怖畏，心離
T30n1579_p0406a09║驚恐。是名第六尸羅律儀功德勝利。復有所
T30n1579_p0406a10║餘具戒士夫補特伽羅。諸憙殺者、怨讎惡友，
T30n1579_p0406a11║雖得其隙，亦常保護，了知此是具戒士夫補
T30n1579_p0406a12║特伽羅，或為善友，或住中平。是名第七尸
T30n1579_p0406a13║羅律儀功德勝利。復有所餘具戒士夫補特
T30n1579_p0406a14║伽羅，一切魍魎、藥叉、宅神、非人之類，雖得
T30n1579_p0406a15║其便、雖得其隙，而常保護。謂具尸羅增上
T30n1579_p0406a16║力故。是名第八尸羅律儀功德勝利。復有
T30n1579_p0406a17║所餘具戒士夫補特伽羅，法無艱難，從他
T30n1579_p0406a18║獲得種種利養。所謂衣服、飲食、臥具、病緣醫
T30n1579_p0406a19║藥及諸資具。由依尸羅增上因力，國王、大臣，
T30n1579_p0406a20║及諸黎庶、饒財長者，及商主等恭敬尊重。是
T30n1579_p0406a21║名第九尸羅律儀功德勝利。復有所餘具戒
T30n1579_p0406a22║士夫補特伽羅，一切所願皆得稱遂。若於欲
T30n1579_p0406a23║界，願樂當生或剎帝利大族姓家、或婆羅門
T30n1579_p0406a24║大族姓家、或諸居士大族姓家、或諸長者大族
T30n1579_p0406a25║姓家、或四大王眾天、或三十三天、或夜摩天、或
T30n1579_p0406a26║覩史多天、或化樂天、或他化自在天眾同分
T30n1579_p0406a27║中，由戒淨故，即隨所願當得往生。若復願
T30n1579_p0406a28║樂入諸靜慮現法樂住，或有色天眾同分中
T30n1579_p0406a29║若住、若生，由戒淨故，便得離欲，所願皆遂。
T30n1579_p0406b01║若復願樂寂靜勝解，超過色定，入無色定
T30n1579_p0406b02║具足安住，或無色天眾同分中當得往生，
T30n1579_p0406b03║餘如前說。若復願樂當證最極究竟涅槃，
T30n1579_p0406b04║由戒淨故，便證一切究竟離欲。是名第十
T30n1579_p0406b05║尸羅律儀功德勝利。如是已說戒蘊廣辨、
T30n1579_p0406b06║戒蘊虧損、戒蘊圓滿、戒蘊異門、戒蘊觀察及
T30n1579_p0406b07║以清淨、戒蘊所有功德勝利。於此宣說明了
T30n1579_p0406b08║開示一切種相，最極圓滿資糧所攝尸羅律
T30n1579_p0406b09║儀。若有自愛樂沙門性、婆羅門性諸善男
T30n1579_p0406b10║子，應勤修學。
T30n1579_p0406b11║瑜伽師地論卷第二十二