T30n1579_p0411c01║
T30n1579_p0411c02║瑜伽師地論卷第二十四
T30n1579_p0411c03║
T30n1579_p0411c04║彌勒菩薩說
T30n1579_p0411c05║三藏法師玄奘奉　詔譯
T30n1579_p0411c06║本地分中聲聞地第十三初瑜伽處出
T30n1579_p0411c07║離地第三之三
T30n1579_p0411c08║復次，初夜後夜常勤修習覺寤瑜伽者，云
T30n1579_p0411c09║何初夜？云何後夜？云何覺寤瑜伽？云何常勤
T30n1579_p0411c10║修習覺寤瑜伽？言初夜者，謂夜四分中，過初
T30n1579_p0411c11║一分，是夜初分。言後夜者，謂夜四分中，過
T30n1579_p0411c12║後一分，是夜後分。覺寤瑜伽者，謂如說言：
T30n1579_p0411c13║於晝日分經行、宴坐，從順障法淨修其心。
T30n1579_p0411c14║於初夜分經行、宴坐，從順障法淨修其心、
T30n1579_p0411c15║淨修心已，出住處外洗濯其足，還入住處，
T30n1579_p0411c16║右脇而臥，重累其足，住光明想、正念、正知、思
T30n1579_p0411c17║惟起想巧便而臥。至夜後分，速疾覺寤，經行、
T30n1579_p0411c18║宴坐，從順障法淨修其心。常勤修習覺寤
T30n1579_p0411c19║瑜伽者，謂如有一世尊弟子，聽聞覺寤瑜
T30n1579_p0411c20║伽法已，欲樂修學，便依如是覺寤瑜伽，作
T30n1579_p0411c21║如是念：我當成辦佛所聽許覺寤瑜伽。發
T30n1579_p0411c22║生樂欲，精進勤劬，超越勇猛勢力發起、勇悍、
T30n1579_p0411c23║剛決、不可制伏、策勵其心無間相續。此中
T30n1579_p0411c24║云何於晝日分經行、宴坐，從順障法淨修
T30n1579_p0411c25║其心？言晝日者，謂從日出時至日沒時。言
T30n1579_p0411c26║經行者，謂於廣長稱其度量一地方所，若
T30n1579_p0411c27║往、若來相應身業。言宴坐者，謂如有一，或
T30n1579_p0411c28║於大床、或小繩床、或草葉座，結加趺坐，端身
T30n1579_p0411c29║正願，安住背念。所言障者，謂五種蓋。順障法
T30n1579_p0412a01║者，謂能引蓋、隨順蓋法。云何五蓋？謂貪欲
T30n1579_p0412a02║蓋、瞋恚蓋、惛沈睡眠蓋、掉舉惡作蓋、及以疑
T30n1579_p0412a03║蓋。云何順障法？謂淨妙相，瞋恚相，黑闇相，親
T30n1579_p0412a04║屬、國土、不死尋思，追憶昔時笑戲喜樂承事
T30n1579_p0412a05║隨念，及以三世或於三世非理法思。問：於
T30n1579_p0412a06║經行時，從幾障法淨修其心？云何從彼淨
T30n1579_p0412a07║修其心？答：從惛沈睡眠蓋，及能引惛沈睡
T30n1579_p0412a08║眠障法，淨修其心。為除彼故，於光明想
T30n1579_p0412a09║善巧精懇，善取善思、善了善達。以有明俱
T30n1579_p0412a10║心，及有光俱心。或於屏處、或於露處往返
T30n1579_p0412a11║經行。於經行時，隨緣一種淨妙境界，極善
T30n1579_p0412a12║示現，勸導、讚勵、慶慰其心。謂或念佛、或法、
T30n1579_p0412a13║或僧、或戒、或捨、或復念天。或於宣說惛沈
T30n1579_p0412a14║睡眠過患相應所有正法，於此法中，為除
T30n1579_p0412a15║彼故，以無量門訶責毀呰惛沈睡眠所有
T30n1579_p0412a16║過失，以無量門稱揚讚歎惛沈睡眠永斷
T30n1579_p0412a17║功德。所謂契經、應頌、記別、諷誦、自說、因緣、
T30n1579_p0412a18║譬喻、本事、本生、方廣、希法、及以論議。為除
T30n1579_p0412a19║彼故，於此正法聽聞受持，以大音聲若讀、
T30n1579_p0412a20║若誦，為他開示，思惟其義，稱量觀察。或觀
T30n1579_p0412a21║方隅，或瞻星月諸宿道度，或以冷水洗灑
T30n1579_p0412a22║面目。由是惛沈睡眠纏蓋未生不生，已生除
T30n1579_p0412a23║遣。如是方便，從順障法淨修其心。問：於宴
T30n1579_p0412a24║坐時，從幾障法淨修其心？云何從彼淨修
T30n1579_p0412a25║其心？答：從四障法淨修其心。謂貪欲、瞋恚、
T30n1579_p0412a26║掉舉惡作、疑蓋，及能引彼法，淨修其心。為
T30n1579_p0412a27║令已生貪欲纏蓋速除遣故，為令未生極
T30n1579_p0412a28║遠離故，結加趺坐，端身正願，安住背念。或
T30n1579_p0412a29║觀青瘀、或觀膿爛、或觀變壞、或觀膖脹、或
T30n1579_p0412b01║觀食噉、或觀血塗、或觀其骨、或觀其鎖、或
T30n1579_p0412b02║觀骨鎖，或於隨一賢善定相作意思惟。或
T30n1579_p0412b03║於宣說貪欲過患相應正法，於此法中，為
T30n1579_p0412b04║斷貪欲，以無量門訶責毀呰欲貪、欲愛、欲
T30n1579_p0412b05║藏、欲護、欲著過失，以無量門稱揚讚歎一
T30n1579_p0412b06║切貪欲永斷功德。所謂契經、應頌、記別，乃至
T30n1579_p0412b07║廣說。為斷貪欲，於此正法聽聞受持，言善
T30n1579_p0412b08║通利、意善尋思、見善通達，即於此法，如是
T30n1579_p0412b09║宴坐，如理思惟。由是因緣，貪欲纏蓋未生不
T30n1579_p0412b10║生，已生除遣。如是方便，從順障法淨修其
T30n1579_p0412b11║心。於瞋恚蓋法有差別者，謂如是宴坐，以
T30n1579_p0412b12║慈俱心，無怨無敵、無損無惱，廣大無量，極
T30n1579_p0412b13║善修習；普於一方發起勝解，具足安住。如
T30n1579_p0412b14║是第二、如是第三、如是第四，上下傍布，普
T30n1579_p0412b15║遍一切無邊世界發起勝解，具足安住。餘
T30n1579_p0412b16║如前說。於掉舉惡作蓋法有差別者，謂如
T30n1579_p0412b17║是宴坐，令心內住，成辦一趣，得三摩地。餘
T30n1579_p0412b18║如前說。於疑蓋法有差別者，謂如是宴
T30n1579_p0412b19║坐，於過去世，非不如理作意思惟；於未來
T30n1579_p0412b20║世、於現在世，非不如理作意思惟。我於過
T30n1579_p0412b21║去為曾有耶？為曾無耶？我於過去為曾
T30n1579_p0412b22║何有？云何曾有？我於未來為當何有？云何
T30n1579_p0412b23║當有？我於現在為何所有？云何而有？今此
T30n1579_p0412b24║有情從何而來？於此殞沒當往何所？於如
T30n1579_p0412b25║是等不如正理作意思惟，應正遠離。如理
T30n1579_p0412b26║思惟去來今世，唯見有法，唯見有事；知有
T30n1579_p0412b27║為有，知無為無；唯觀有因，唯觀有果；於實
T30n1579_p0412b28║無事不增不益，於實有事不毀不謗。於
T30n1579_p0412b29║其實有，了知實有。謂於無常、苦、空、無我一切
T30n1579_p0412c01║法中，了知無常、苦、空、無我。以能如是如理
T30n1579_p0412c02║思惟，便於佛所無惑無疑。餘如前說。於
T30n1579_p0412c03║法、於僧、於苦、於集、於滅、於道、於因，及因
T30n1579_p0412c04║所生諸法無惑無疑。餘如前說。又於瞋恚
T30n1579_p0412c05║蓋應作是說：為斷瞋恚及瞋恚相，於此正
T30n1579_p0412c06║法聽聞受持，乃至廣說。於掉舉惡作蓋應
T30n1579_p0412c07║作是說：為斷掉舉惡作及順彼法，於此正
T30n1579_p0412c08║法聽聞受持，乃至廣說。於其疑蓋應作是
T30n1579_p0412c09║說：為斷疑蓋及順彼法，於此正法聽聞受
T30n1579_p0412c10║持，乃至廣說。如是方便，從貪欲、瞋恚、惛沈睡
T30n1579_p0412c11║眠、掉舉惡作、疑蓋，及順彼法，淨修其心。是
T30n1579_p0412c12║故說言：經行、宴坐，從順障法淨修其心。如
T30n1579_p0412c13║是已說由法增上，從順障法淨修其心。復
T30n1579_p0412c14║有由自增上及世增上、從順障法淨修其
T30n1579_p0412c15║心。云何名為由自增上？謂如有一，於諸蓋
T30n1579_p0412c16║中隨起一種，便自了知此非善法，於所生
T30n1579_p0412c17║蓋不堅執著，速疾棄捨、擯遣、變吐。又能自
T30n1579_p0412c18║觀此所生蓋，甚可羞恥，令心染惱，令慧羸
T30n1579_p0412c19║劣，是損害品。如是名為由自增上，從順障
T30n1579_p0412c20║法淨修其心。云何名為由世增上，從順障
T30n1579_p0412c21║法淨修其心？謂如有一，於諸蓋中隨一已
T30n1579_p0412c22║生，或將生時，便作是念：我若生起所未生
T30n1579_p0412c23║蓋，當為大師之所訶責，亦為諸天及諸有
T30n1579_p0412c24║智同梵行者以法輕毀。彼由如是世增上
T30n1579_p0412c25║故，未生諸蓋能令不生，已生諸蓋能速棄
T30n1579_p0412c26║捨。如是名為由世增上，從順障法淨修其
T30n1579_p0412c27║心。又為護持諸臥具故，順世儀故。盡夜
T30n1579_p0412c28║初分經行、宴坐，從順障法淨修其心。從順
T30n1579_p0412c29║障法淨修心已，出住處外洗濯其足。洗濯
T30n1579_p0413a01║足已，還入住處，如法寢臥，為令寢臥長
T30n1579_p0413a02║養大種。得增長已，長益其身，轉有勢力，轉
T30n1579_p0413a03║能隨順無間常委善品加行。問：以何因緣
T30n1579_p0413a04║右脇而臥？答：與師子王法相似故。問：何法相
T30n1579_p0413a05║似？答：如師子王，一切獸中，勇悍堅猛，最為第
T30n1579_p0413a06║一。比丘亦爾，於常修習覺寤瑜伽，發勤精
T30n1579_p0413a07║進，勇悍堅猛，最為第一。由是因緣，與師子
T30n1579_p0413a08║王臥法相似。非如其餘鬼臥、天臥、受欲者
T30n1579_p0413a09║臥。由彼一切嬾墮懈怠，下劣精進，勢力薄弱。
T30n1579_p0413a10║又法應爾，如師子王右脇臥者，如是臥時，
T30n1579_p0413a11║身無掉亂，念無忘失，睡不極重，不見惡
T30n1579_p0413a12║夢。異此臥者，與是相違。當知具有一切過
T30n1579_p0413a13║失。是故說言：右脇而臥，重累其足。云何名
T30n1579_p0413a14║為住光明想巧便而臥？謂於光明想善巧
T30n1579_p0413a15║精懇，善取善思善、了善達，思惟諸天光明俱
T30n1579_p0413a16║心，巧便而臥。由是因緣，雖復寢臥，心不惛
T30n1579_p0413a17║闇。如是名為住光明想巧便而臥。云何正
T30n1579_p0413a18║念巧便而臥？謂若諸法，已聞、已思、已熟修習，
T30n1579_p0413a19║體性是善，能引義利。由正念故，乃至睡夢亦
T30n1579_p0413a20║常隨轉；由正念故，於睡夢中亦常記憶，令
T30n1579_p0413a21║彼法相分明現前，即於彼法心多隨觀；由
T30n1579_p0413a22║正念故，隨其所念，或善心眠、或無記心眠。是
T30n1579_p0413a23║名正念巧便而臥。云何正知巧便而臥？謂由
T30n1579_p0413a24║正念而寢臥時，若有隨一煩惱現前，染惱
T30n1579_p0413a25║其心。於此煩惱現生起時，能正覺了，令不
T30n1579_p0413a26║堅著，速疾棄捨，既通達已，令心轉還。是名
T30n1579_p0413a27║正知巧便而臥。云何名為思惟起想巧便而
T30n1579_p0413a28║臥？謂以精進策勵其心，然後寢臥。於寢臥
T30n1579_p0413a29║時，時時覺寤，如林野鹿，不應一切縱放其
T30n1579_p0413b01║心，隨順、趣向、臨入睡眠。復作是念：我今應
T30n1579_p0413b02║於諸佛所許覺寤瑜伽，一切皆當具足成辦。
T30n1579_p0413b03║為成辦故，應住精勤最極濃厚加行欲樂。
T30n1579_p0413b04║復作是念：我今為修覺寤瑜伽，應正發起
T30n1579_p0413b05║勤精進住。為欲修習諸善法故，應正翹勤，
T30n1579_p0413b06║離諸嬾墮，起發具足。過今夜分至明清
T30n1579_p0413b07║旦，倍增發起勤精進住，起發具足。當知此
T30n1579_p0413b08║中，由第一思惟起想，無重睡眠，於應起時
T30n1579_p0413b09║速疾能起，終不過時方乃覺寤。由第二思
T30n1579_p0413b10║惟起想，能於諸佛共所聽許師子王臥如
T30n1579_p0413b11║法而臥，無增無減。由第三思惟起想，令善
T30n1579_p0413b12║欲樂常無懈廢。雖有失念，而能後後展轉
T30n1579_p0413b13║受學，令無斷絕。如是名為思惟起想巧便
T30n1579_p0413b14║而臥。云何至夜後分速疾覺寤，經行、宴坐，
T30n1579_p0413b15║從順障法淨修其心？夜後分者，謂夜四分
T30n1579_p0413b16║中，過後一分，名夜後分。彼由如是住光明
T30n1579_p0413b17║想、正念、正知、思惟起想巧便而臥，於夜中分、
T30n1579_p0413b18║夜四分中，過於一分，正習睡眠。令於起時，
T30n1579_p0413b19║身有堪能應時而起。非為上品惛沈睡眠
T30n1579_p0413b20║纏所制伏，令將起時闇鈍、薄弱、嬾墮、懈怠。
T30n1579_p0413b21║由無如是闇鈍、薄弱、嬾墮、懈怠，暫作意時，
T30n1579_p0413b22║無有艱難，速疾能起。從諸障法淨修心者，
T30n1579_p0413b23║如前應知。如是廣辯初夜後夜常勤修習覺
T30n1579_p0413b24║寤瑜伽已。復云何知此中略義？謂常勤修
T30n1579_p0413b25║習覺寤瑜伽所有士夫補特伽羅，略有四種
T30n1579_p0413b26║正所作事。何等為四？一者、乃至覺寤，常不
T30n1579_p0413b27║捨離所修善品，無間常委修善法中，勇猛
T30n1579_p0413b28║精進。二者、以時而臥，不以非時。三者、無染
T30n1579_p0413b29║污心而習睡眠，非染污心。四者、以時覺寤，
T30n1579_p0413c01║起不過時。是名四種常勤修習覺寤瑜伽
T30n1579_p0413c02║所有士夫補特伽羅正所作事。依此四種正
T30n1579_p0413c03║所作事，諸佛世尊為聲聞眾宣說修習覺
T30n1579_p0413c04║寤瑜伽。云何宣說？謂若說言：於晝日分經
T30n1579_p0413c05║行、宴坐，從順障法淨修其心；於初夜分經
T30n1579_p0413c06║行宴坐，從順障法淨修其心。由此言故，宣
T30n1579_p0413c07║說第一正所作事。謂乃至覺寤，常不捨離所
T30n1579_p0413c08║修善品，無間常委修善法中，勇猛精進。若復
T30n1579_p0413c09║說言：出住處外洗濯其足，還入住處，右脇
T30n1579_p0413c10║而臥，重累其足。由此言故，宣說第二正所作
T30n1579_p0413c11║事。謂以時而臥；不以非時。若復說言：住光
T30n1579_p0413c12║明想、正念、正知、思惟起想巧便而臥。由此言
T30n1579_p0413c13║故，宣說第三正所作事。謂無染污心而習睡
T30n1579_p0413c14║眠，非染污心。若復說言：於夜後分速疾覺
T30n1579_p0413c15║寤，經行、宴坐，從順障法淨修其心。由此言
T30n1579_p0413c16║故，宣說第四正所作事。謂以時覺寤；起不過
T30n1579_p0413c17║時。此中所說住光明想、正念、正知、思惟起
T30n1579_p0413c18║想巧便臥者，顯由二緣，無染污心而習睡
T30n1579_p0413c19║眠，非染污心。謂由正念，及由正知。復由二
T30n1579_p0413c20║緣以時覺寤，起不過時。謂由住光明想，及
T30n1579_p0413c21║由思惟起想。此復云何？由正念故，於善所
T30n1579_p0413c22║緣攝斂而臥；由正知故，於善所緣若心退
T30n1579_p0413c23║失，起諸煩惱，即便速疾能正了知。如是名
T30n1579_p0413c24║為由二緣故，無染污心而習睡眠，非染污
T30n1579_p0413c25║心。由住光明想，及思惟起想，無重睡眠，非
T30n1579_p0413c26║睡眠纏能遠隨逐。如是名為由二緣故，以
T30n1579_p0413c27║時覺寤，起不過時。如是宣說常勤修習覺
T30n1579_p0413c28║寤瑜伽所有略義，及前所說廣辯釋義，總說
T30n1579_p0413c29║名為初夜後夜常勤修習覺寤瑜伽。云何名
T30n1579_p0414a01║為正知而住？謂如有一，若往、若還正知而
T30n1579_p0414a02║住，若覩、若瞻正知而住，若屈、若伸正知而住，
T30n1579_p0414a03║持僧伽胝及以衣鉢正知而住，若食、若飲、若
T30n1579_p0414a04║噉、若甞正知而住，若行、若住、若坐、若臥正知
T30n1579_p0414a05║而住，於覺寤時正知而住，若語、若默正知而
T30n1579_p0414a06║住，解勞睡時正知而住。若往、若還正知住者，
T30n1579_p0414a07║云何為往？云何為還？云何往還正知而住？
T30n1579_p0414a08║所言往者，謂如有一，往詣聚落，往聚落間；
T30n1579_p0414a09║往詣家屬，往家屬間；往詣道場，往道場間。
T30n1579_p0414a10║所言還者，謂如有一，從聚落還，聚落間還；
T30n1579_p0414a11║從家屬還，家屬間還；從道場還，道場間還。
T30n1579_p0414a12║所言往還正知住者，謂於自往，正知我往；
T30n1579_p0414a13║及於自還，正知我還。於所應往及非所往，
T30n1579_p0414a14║能正了知；於所應還及非所還，能正了知。
T30n1579_p0414a15║於應往時及非往時，能正了知；於應還時
T30n1579_p0414a16║及非還時，能正了知。於其如是如是應往
T30n1579_p0414a17║及不應往，能正了知；於其如是如是應還
T30n1579_p0414a18║及不應還，能正了知。是名正知。彼由成就
T30n1579_p0414a19║此正知故，自知而往，自知而還；往所應往，
T30n1579_p0414a20║非非所往；還所應還，非非所還；以時往
T30n1579_p0414a21║還，不以非時。如其色類動止軌則、禮式、威
T30n1579_p0414a22║儀，應往應還，如是而往，如是而還。如是名
T30n1579_p0414a23║為若往、若還正知而住。若覩若瞻正知住者，
T30n1579_p0414a24║云何為覩？云何為瞻？云何覩瞻正知而住？
T30n1579_p0414a25║所言覩者，謂於如前所列諸事，若往、若還，
T30n1579_p0414a26║先無覺慧、先無功用、先無欲樂，於其中間
T30n1579_p0414a27║眼見眾色，是名為覩。所言瞻者，謂於如前
T30n1579_p0414a28║所列諸事，若往、若還，覺慧為先、功用為先、
T30n1579_p0414a29║欲樂為先，眼見眾色。謂或諸王，或諸王等，
T30n1579_p0414b01║或諸僚佐，或諸黎庶，或婆羅門，或諸居士，或
T30n1579_p0414b02║饒財寶長者商主，或餘外物、房舍、屋宇、殿堂、
T30n1579_p0414b03║廊廟，或餘世間眾雜妙事，觀見此等，是名為
T30n1579_p0414b04║瞻。若復於此覩瞻自相，能正了知；於所應
T30n1579_p0414b05║覩，於所應瞻，能正了知；於應覩時，於應
T30n1579_p0414b06║瞻時，能正了知；如所應覩，如所應瞻，能正
T30n1579_p0414b07║了知；是名正知。彼由成就此正知故，自知
T30n1579_p0414b08║而覩，自知而瞻；覩所應覩，瞻所應瞻；於
T30n1579_p0414b09║應覩時，於應瞻時，而正瞻覩；如所應覩，
T30n1579_p0414b10║如所應瞻，如是而覩，如是而瞻。如是名
T30n1579_p0414b11║為若覩、若瞻正知而住。若屈、若申正知住者，
T30n1579_p0414b12║云何為屈？云何為申？云何名為若屈、若申
T30n1579_p0414b13║正知而住？謂彼如是覩時、瞻時，若往為先、若
T30n1579_p0414b14║還為先，或屈申足、或屈申臂、或屈申手、或
T30n1579_p0414b15║復屈申隨一支節，是名屈申。若於屈申所
T30n1579_p0414b16║有自相，能正了知；若所屈申，能正了知；若
T30n1579_p0414b17║屈申時，能正了知；若如是屈及如是申，能正
T30n1579_p0414b18║了知；是名正知。彼由成就此正知故，於屈
T30n1579_p0414b19║於申，自知而屈，自知而申；於所應屈，於所
T30n1579_p0414b20║應申，而屈而申；於應屈時，於應申時，而
T30n1579_p0414b21║屈而申；如所應屈，如所應申，如是而屈，如
T30n1579_p0414b22║是而申。如是名為若屈、若申正知而住。持
T30n1579_p0414b23║僧伽胝及以衣鉢正知住者，云何持僧伽胝？
T30n1579_p0414b24║云何持衣？云何持鉢？云何持僧伽胝及以
T30n1579_p0414b25║衣鉢正知而住？謂有大衣，或六十條、或九條
T30n1579_p0414b26║等、或兩重刺，名僧伽胝。被服受用，能正將護，
T30n1579_p0414b27║說名為持。若有中衣，若有下衣，或持為衣，
T30n1579_p0414b28║或有長衣，或應作淨，或已作淨，如是一切
T30n1579_p0414b29║說名為衣。被服受用，能正將護，說名為持。
T30n1579_p0414c01║若堪受持或鐵、或瓦乞食應器，說名為鉢。
T30n1579_p0414c02║現充受用，能正將護，說名為持。若於如是
T30n1579_p0414c03║或僧伽胝、或衣、或鉢所有自相，能正了知；於
T30n1579_p0414c04║所應持或僧伽胝、或衣、或鉢或淨不淨，能
T30n1579_p0414c05║正了知；若於此時或僧伽胝、或衣、或鉢已
T30n1579_p0414c06║持應持，能正了知；若於如是或僧伽胝、或衣、
T30n1579_p0414c07║或鉢應如是持，能正了知；是名正知。彼
T30n1579_p0414c08║由成就此正知故，於所應持或僧伽胝、或
T30n1579_p0414c09║衣、或鉢，自知而持；於所應持，於應持時，
T30n1579_p0414c10║而能正持；如所應持，如是而持。如是名為
T30n1579_p0414c11║持僧伽胝及以衣鉢正知而住。若食、若飲、若
T30n1579_p0414c12║噉、若甞正知住者，云何為食？云何為飲？云
T30n1579_p0414c13║何為噉？云何為甞？云何若食、若飲、若噉、若
T30n1579_p0414c14║甞正知而住？謂諸所有受用飲食，總名為食。
T30n1579_p0414c15║此復二種，一、噉，二、甞。云何為噉？謂噉餅麨、
T30n1579_p0414c16║或飯、或糜、或羹、或臛，或有所餘造作轉變可
T30n1579_p0414c17║噉可食，能持生命。如是等類皆名為噉。亦
T30n1579_p0414c18║名為食。云何為甞？謂甞乳、酪、生酥、熟酥、油、
T30n1579_p0414c19║蜜、沙糖、魚、肉、醯、鮓，或新果實，或有種種咀
T30n1579_p0414c20║嚼品類。如是一切總名為甞，亦名為食。云
T30n1579_p0414c21║何為飲？謂沙糖汁、或石蜜汁、或飯漿飲、或鑽
T30n1579_p0414c22║酪飲、或酢為飲、或抨酪飲，乃至於水，總名為
T30n1579_p0414c23║飲。若於如是若食、若飲、若噉、若甞所有自
T30n1579_p0414c24║相，能正了知；若於一切所食、所飲、所噉、所
T30n1579_p0414c25║甞，能正了知；若於爾時應食、應飲、應噉、應
T30n1579_p0414c26║甞，能正了知；若於如是應食、應飲、應噉、
T30n1579_p0414c27║應甞，能正了知；是名正知。彼由成就此正
T30n1579_p0414c28║知故，於自所有若食、若飲、若噉、若甞自知而
T30n1579_p0414c29║食，自知而飲，自知而噉，自知而甞；於所應
T30n1579_p0415a01║食，於所應飲，於所應噉，於所應甞，正食、
T30n1579_p0415a02║正飲、正噉、正甞；應時而食，應時而飲，應時
T30n1579_p0415a03║而噉，應時而甞；如所應食乃至如所應甞，
T30n1579_p0415a04║如是而食乃至如是而甞。如是名為若食、
T30n1579_p0415a05║若飲、若噉、若甞正知而住。若行、若住，廣說乃
T30n1579_p0415a06║至若解勞睡正知住者，云何為行？云何為住？
T30n1579_p0415a07║云何為坐？云何為臥？云何覺寤？云何為語？
T30n1579_p0415a08║云何為默？云何名為解於勞睡？云何於行，
T30n1579_p0415a09║廣說乃至於解勞睡正知而住？謂如有一，
T30n1579_p0415a10║於經行處來往經行，或復往詣同法者所，
T30n1579_p0415a11║或涉道路。如是等類，說名為行。復如有一，
T30n1579_p0415a12║住經行處，住諸同法阿遮利耶、鄔波拕耶，
T30n1579_p0415a13║及諸尊長、等尊長前。如是等類，說名為住。
T30n1579_p0415a14║復如有一，或於大床、或小繩床、或草葉座、
T30n1579_p0415a15║或諸敷具、或尼師檀，結加趺坐，端身正願，
T30n1579_p0415a16║安住背念。如是等類、說名為坐。復如有一，
T30n1579_p0415a17║出住處外洗濯其足，還入住處，或於大床、
T30n1579_p0415a18║或小繩床、或草葉座、或阿練若、或在樹下、
T30n1579_p0415a19║或空閑室，右脇而臥，重疊其足。如是等類，
T30n1579_p0415a20║說名為臥。復如有一，於晝日分經行、宴坐，
T30n1579_p0415a21║從順障法淨修其心；於初夜分、於後夜分
T30n1579_p0415a22║經行、宴坐，從順障法淨修其心；說名覺寤。
T30n1579_p0415a23║復如有一，常勤修習如是覺寤，於未受法
T30n1579_p0415a24║正受正習，令得究竟。所謂契經、應頌、記別，廣
T30n1579_p0415a25║說如前。即於如是已所受法，言善通利，謂
T30n1579_p0415a26║大音聲若讀、若誦。或復為他廣說開示。於時
T30n1579_p0415a27║時間，與諸有智同梵行者，或餘在家諸賢
T30n1579_p0415a28║善者，語言談論，共相慶慰，為欲勸勵及求
T30n1579_p0415a29║資具。如是等類，說名為語。復如有一，隨
T30n1579_p0415b01║先所聞、隨先所習言善通利究竟諸法，獨
T30n1579_p0415b02║處空閑，思惟其義，籌量觀察。或處靜室，
T30n1579_p0415b03║令心內住、等住、安住，及與近住、調伏、寂靜、最
T30n1579_p0415b04║極寂靜、一趣、等持。或復於彼毘鉢舍那修瑜
T30n1579_p0415b05║伽行。如是等類，說名為默。復如有一，於其
T30n1579_p0415b06║熱分極炎暑時，或為熱逼、或為劬勞，便生
T30n1579_p0415b07║疲倦，非時惛寐，樂著睡眠，是名勞睡。若復
T30n1579_p0415b08║於行，廣說乃至於解勞睡所有自相，能正了
T30n1579_p0415b09║知。於所應行，乃至於應所解勞睡，能正了
T30n1579_p0415b10║知。於應行時，乃至於應解勞睡時，能正了
T30n1579_p0415b11║知。如所應行，乃至如所應解勞睡，能正了
T30n1579_p0415b12║知。是名正知。彼由成就此正知故，於其
T30n1579_p0415b13║自行乃至於其自解勞睡，正知而行乃至正
T30n1579_p0415b14║知而解勞睡；若所應行乃至若所應解勞睡，
T30n1579_p0415b15║即於彼行乃至於彼解於勞睡；若時應行
T30n1579_p0415b16║乃至若時應解勞睡，即此時行乃至此時
T30n1579_p0415b17║解於勞睡；如所應行乃至如所應解勞睡，
T30n1579_p0415b18║如是而行乃至如是而解勞睡。如是名為
T30n1579_p0415b19║於行、於住、於坐、於臥、於其覺寤、於語、
T30n1579_p0415b20║於默、於解勞睡正知而住。復次，如是正知
T30n1579_p0415b21║而住，云何次第？為顯何事？謂如有一，依止
T30n1579_p0415b22║如是村邑、聚落、亭邏而住，作是思惟：我今
T30n1579_p0415b23║應往如是村邑、聚落、亭邏巡行乞食。如是
T30n1579_p0415b24║乞已，出還本處。又於如是村邑等中，或有
T30n1579_p0415b25║居家我不應往。何等居家？謂唱令家、或酤
T30n1579_p0415b26║酒家、或婬女家、或國王家、或旃荼羅、羯恥那
T30n1579_p0415b27║家；或復有家一向誹謗，不可迴轉。或有居
T30n1579_p0415b28║家我所應往。謂剎帝利大族姓家、或婆羅
T30n1579_p0415b29║門大族姓家、或諸居士大族姓家、或僚佐家、
T30n1579_p0415c01║或饒財家、或長者家、或商主家。又有居家
T30n1579_p0415c02║我雖應往，不應太早太晚而往。若施主家
T30n1579_p0415c03║有遽務時，亦不應往；若戲樂時、若有營搆
T30n1579_p0415c04║嚴飾事時、若為世間弊穢法時、若忿競時，
T30n1579_p0415c05║亦不應往。又如所往，如是應往。不與暴
T30n1579_p0415c06║亂惡象俱行，不與暴亂眾車、惡馬、惡牛、惡
T30n1579_p0415c07║狗而共同行，不入鬧叢，不蹈棘刺，不踰
T30n1579_p0415c08║垣牆，不越坑塹，不墮山岸，不溺深水，
T30n1579_p0415c09║不履糞穢。應隨月喻往施主家，具足慚
T30n1579_p0415c10║愧，遠離憍傲，盪滌身心，不求利養，不希
T30n1579_p0415c11║恭敬。如自獲得所有利養，心生喜悅，如是
T30n1579_p0415c12║於他所得利養，心亦喜悅。不自高舉，不輕
T30n1579_p0415c13║蔑他，心懷哀愍。又應如是自持其心，往
T30n1579_p0415c14║施主家。豈有出家往詣他所，要望他施
T30n1579_p0415c15║非不惠施，廣說乃至要當速疾而非遲緩。
T30n1579_p0415c16║又作是心：我於今假往施主家，所受
T30n1579_p0415c17║施物應知其量。又我不應利養因緣，矯詐
T30n1579_p0415c18║虛誑、現惑亂相、以利求利。得利養已，無染、
T30n1579_p0415c19║無愛，亦不耽嗜、饕餮、迷悶、堅執、湎著而受
T30n1579_p0415c20║用之。復於已往或正往時，觀見眾色，於此
T30n1579_p0415c21║眾色一分應觀，或有一分所不應觀。於
T30n1579_p0415c22║不應觀所有眾色，當攝其眼，善護諸根；於
T30n1579_p0415c23║所應觀所有眾色，應善住念而正觀察。何色
T30n1579_p0415c24║類色所不應觀？謂諸伎樂戲笑歡娛，或餘遊
T30n1579_p0415c25║戲所作歌舞音樂等事；如是復有母邑殊
T30n1579_p0415c26║勝，幼少盛年，美妙形色；或復有餘所見眾色，
T30n1579_p0415c27║能壞梵行、能障梵行、能令種種諸惡不善
T30n1579_p0415c28║尋思現行。如是色類所有眾色，不應觀視。何
T30n1579_p0415c29║色類色是所應觀？謂諸所有衰老朽邁上氣
T30n1579_p0416a01║者身、傴僂憑杖戰掉者身。或諸疾苦重病者
T30n1579_p0416a02║身，腳腫、手腫、腹腫、面腫、膚色萎黃、瘡癬、疥癩、
T30n1579_p0416a03║眾苦逼迫、身形委頓、身形洪爛、諸根闇鈍。或
T30n1579_p0416a04║有夭喪，死經一日、或經二日、或經七日，被
T30n1579_p0416a05║諸烏鵲、餓狗、鵄鷲、狐狼、野干種種暴惡傍生
T30n1579_p0416a06║禽獸之所食噉。或命終已，出置高床，上施
T30n1579_p0416a07║幰帳，前後大眾或哀或哭，以其灰土塵坌身
T30n1579_p0416a08║髮，生愁、生苦、生悲、生怨、生憂、生惱。如是
T30n1579_p0416a09║等類所有眾色，我應觀察。觀是眾色，能順
T30n1579_p0416a10║梵行、能攝梵行、能令諸善尋思現行。不應
T30n1579_p0416a11║搖身、搖臂、搖頭、跳躑、携手、叉腰、竦肩入施
T30n1579_p0416a12║主家，不應輒坐所不許座，不應不審觀
T30n1579_p0416a13║座而坐，不應放縱一切身分，不應翹足、
T30n1579_p0416a14║不應交足、不太狹足、不太廣足，端嚴而坐。
T30n1579_p0416a15║不應開紐、不軒、不磔，亦不褰張而被法
T30n1579_p0416a16║服；所服法衣並皆齊整，不高、不下、不如象
T30n1579_p0416a17║鼻；非如多羅樹間房穗、非如龍首、非如
T30n1579_p0416a18║豆摶而被法服。不應持鉢預就其食，不
T30n1579_p0416a19║應持鉢在飲食上，不應置鉢在雜穢處、
T30n1579_p0416a20║若坑㵎處、若崖岸處。又應次第受用飲食。不
T30n1579_p0416a21║應以飯覆羹臛上，不以羹臛覆其飯上，
T30n1579_p0416a22║不應饕餮受諸飲食，不應嫌恨受諸飲食，
T30n1579_p0416a23║不太麁食、不太細食，不應圓摶食，不應
T30n1579_p0416a24║舐手、不應舐鉢，不振手食、不振足食，不
T30n1579_p0416a25║應齧斷而食其食。從施主家還歸住處，
T30n1579_p0416a26║於晝夜分，在自別人所經行處往反經行；
T30n1579_p0416a27║非於他處、非不委處、非不恣處、非不與處
T30n1579_p0416a28║而輒經行。非身劬勞、非身疲倦、非心掉舉
T30n1579_p0416a29║所制伏時而習經行。為修善品、為善思惟，
T30n1579_p0416b01║內攝諸根、心不外亂而習經行，不太馳速、
T30n1579_p0416b02║不太躁動，亦非一向專事往來而習經行，
T30n1579_p0416b03║時時進步、時時停住而習經行。如是於自所
T30n1579_p0416b04║居住處、自院自房自別人處、僧分與處、非於
T30n1579_p0416b05║他處、非不委處、非不恣處習經行已。復
T30n1579_p0416b06║於大床，或小繩床，或草葉座，或尼師壇，或阿
T30n1579_p0416b07║練若、樹下、塚間、或空閑室，結加趺坐，端身
T30n1579_p0416b08║正願，安住背念，而習宴坐。於夜中分如法
T30n1579_p0416b09║寢息，於晝日分及夜初分，修諸善品不應
T30n1579_p0416b10║太急。如是寢時，應如前說，住光明想、正念、
T30n1579_p0416b11║正知、思惟起想。於夜後分速疾覺寤。或於
T30n1579_p0416b12║語論、或於讀誦，勤修加行。或為修斷，閑居
T30n1579_p0416b13║宴默思惟法時，應當遠離順世典籍，綺字、
T30n1579_p0416b14║綺句、綺飾文詞，能引無義，不能令證神通
T30n1579_p0416b15║等覺、究竟涅槃。復於如來所說正法，最極甚
T30n1579_p0416b16║深、相似甚深空性相應，隨順緣性及諸緣起，
T30n1579_p0416b17║殷重無間善攝善受，令堅、令住、令無失壞，
T30n1579_p0416b18║為成正行，不為利養恭敬稱譽。又於是法
T30n1579_p0416b19║言善通利、慧善觀察，於諠雜眾不樂習近、
T30n1579_p0416b20║不樂多業、不樂多言，於時時間安住正
T30n1579_p0416b21║念。與諸有智同梵行者，語言談論，共相慶慰，
T30n1579_p0416b22║樂興請問，樂求諸善，無違諍心。言詞稱量、
T30n1579_p0416b23║言詞合理、言詞正直、言辭寂靜，樂勤為他
T30n1579_p0416b24║宣說正法。又應宴默，於惡不善所有尋思不
T30n1579_p0416b25║樂尋思，又於非理所有諸法不樂思惟。於
T30n1579_p0416b26║自所證，離增上慢；於少下劣差別證中，不
T30n1579_p0416b27║生喜足；於上所證中無退屈；善能遠離不
T30n1579_p0416b28║應思處，時時修習止觀瑜伽，樂斷樂修，無
T30n1579_p0416b29║間修習、殷重修習。又於熱分極炎暑時，勇猛
T30n1579_p0416c01║策勵，發勤精進，隨作一種所應作事，勞倦
T30n1579_p0416c02║因緣，遂於非時發起惛睡。為此義故，暫應
T30n1579_p0416c03║寢息，欲令惛睡疾疾除遣，勿經久時，損減
T30n1579_p0416c04║善品、障礙善品。於寢息時，或關閉門，或令
T30n1579_p0416c05║苾芻在傍看守，或毘奈耶隱密軌則，以衣蔽
T30n1579_p0416c06║身，在深隱處須臾寢息，令諸勞睡皆悉除
T30n1579_p0416c07║遣。如是名為正知而住先後次第。謂依行
T30n1579_p0416c08║時及依住時。又於善品先未趣入，心興加
T30n1579_p0416c09║行如理作意俱行妙慧，說名正知。即此正知，
T30n1579_p0416c10║行時、住時，一切成辦無所減少，如是名為
T30n1579_p0416c11║正知而住。當知此中，若往、若還、若覩、若瞻、若
T30n1579_p0416c12║屈、若申、持僧伽胝及以衣鉢、若食、若飲、若噉、
T30n1579_p0416c13║若甞正知而住，由是名為於村邑等如法行
T30n1579_p0416c14║時正知而住。若行、若住、若坐、若臥、若習覺寤、
T30n1579_p0416c15║若語、若默、若解勞睡正知而住，由是名為
T30n1579_p0416c16║於其住處如法住時正知而住。如是應知已
T30n1579_p0416c17║廣分別正知而住。復云何知此中略義？謂於
T30n1579_p0416c18║行時有五種業，於其住時有五種業，行時、
T30n1579_p0416c19║住時正知而住有四種業，如是名為正知而
T30n1579_p0416c20║住所有略義。云何行時有五種業？一者、身
T30n1579_p0416c21║業，二者、眼業，三者、一切支節業，四者、衣鉢業，
T30n1579_p0416c22║五者、飲食業。如是名為行時五業。謂若說
T30n1579_p0416c23║言：若往、若還。此言顯示行時身業。若復說
T30n1579_p0416c24║言：若覩、若瞻。此言顯示行時眼業。若復說
T30n1579_p0416c25║言：若屈、若申。此言顯示行時一切支節業。若
T30n1579_p0416c26║復說言：持僧伽胝及以衣鉢。此言顯示行時
T30n1579_p0416c27║衣鉢業。若復說言：若食、若飲、若噉、若甞。此言
T30n1579_p0416c28║顯示行時飲食業。云何名為住時五業？一者、
T30n1579_p0416c29║身業，二者、語業，三者、意業，四者、晝業，五者、夜
T30n1579_p0417a01║業。謂若說言：若行、若住、若坐。此言顯示住時
T30n1579_p0417a02║身業。若復說言：若語。此言顯示住時語業。
T30n1579_p0417a03║若復說言：若臥、若默、若解勞睡。此言顯示住
T30n1579_p0417a04║時意業。若復說言：若習覺寤。此言顯示住
T30n1579_p0417a05║時晝業、夜業、身業、語業。又若臥者，此言顯示
T30n1579_p0417a06║住時夜業。當知是名住時五業。云何名為
T30n1579_p0417a07║行時、住時正知而住所有四業？謂初依彼行
T30n1579_p0417a08║業、住業起如是業，即於彼業安守正念，
T30n1579_p0417a09║不放逸住。當知此業，正念所攝、不放逸攝。
T30n1579_p0417a10║若於是事、是處、是時，如量、如理、如其品類
T30n1579_p0417a11║所應作者，即於此事、此處、此時，如量、如理、
T30n1579_p0417a12║如其品類正知而作。彼由如是正知作故，
T30n1579_p0417a13║於現法中無罪無犯，無有惡作，無變無
T30n1579_p0417a14║悔；於當來世亦無有罪，身壞死後不墮
T30n1579_p0417a15║惡趣，不生一切那落迦中。為得未得，積習
T30n1579_p0417a16║資糧。如是名為正知而住所有略義。前廣分
T30n1579_p0417a17║別，今此略義，一切總名正知而住。
T30n1579_p0417a18║瑜伽師地論卷第二十四