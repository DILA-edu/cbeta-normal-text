T30n1579_p0424a01║
T30n1579_p0424a02║瑜伽師地論卷第二十六
T30n1579_p0424a03║
T30n1579_p0424a04║彌勒菩薩說
T30n1579_p0424a05║三藏法師玄奘奉　詔譯
T30n1579_p0424a06║本地分中聲聞地第十三第二瑜伽處之一
T30n1579_p0424a07║問：於如前所舉、所開示出離地中，有幾品
T30n1579_p0424a08║類補特伽羅能證出離？云何建立補特伽
T30n1579_p0424a09║羅？云何所緣？云何教授？云何學？云何隨順學
T30n1579_p0424a10║法？云何瑜伽壞？云何瑜伽？云何作意？云何瑜
T30n1579_p0424a11║伽師所作幾種瑜伽師？云何瑜伽修？云何修
T30n1579_p0424a12║果？幾種補特伽羅異門？幾種補特伽羅？幾
T30n1579_p0424a13║種建立補特伽羅因緣？有幾種魔？幾種魔
T30n1579_p0424a14║事？云何發趣空無有果？嗢柁南曰：
T30n1579_p0424a15║諸補特伽羅建立、所緣、教、
T30n1579_p0424a16║學、隨順學法、壞、瑜伽、作意、
T30n1579_p0424a17║瑜伽師、作、修、果、門、數取趣、
T30n1579_p0424a18║因、魔事、無果，是皆當廣說。
T30n1579_p0424a19║補特伽羅品類差別有二十八種。云何二十
T30n1579_p0424a20║八？謂鈍根者、利根者、貪增上者、瞋增上者、
T30n1579_p0424a21║癡增上者、慢增上者、尋思增上者、得平等者、
T30n1579_p0424a22║薄塵性者、行向者、住果者、隨信行者、隨法
T30n1579_p0424a23║行者、信勝解者、見至者、身證者、極七返有
T30n1579_p0424a24║者、家家者、一間者、中般涅槃者、生般涅槃
T30n1579_p0424a25║者、無行般涅槃者、有行般涅槃者、上流者、
T30n1579_p0424a26║時解脫者、不動法者、慧解脫者、俱分解脫者。
T30n1579_p0424a27║云何鈍根補特伽羅？謂有補特伽羅，成就
T30n1579_p0424a28║鈍根，於所知事遲鈍運轉，微劣運轉，如前
T30n1579_p0424a29║已說。此復二種，應知其相。一者、本來鈍根
T30n1579_p0424a30║種姓，二者、未善修習諸根。云何利根補特
T30n1579_p0424b01║伽羅？謂有補特伽羅，成就利根，於所知事
T30n1579_p0424b02║不遲鈍運轉，不微劣運轉，如前已說。此亦
T30n1579_p0424b03║二種，應知其相。一者、本來利根種姓，二者、
T30n1579_p0424b04║已善修習諸根。云何貪增上補特伽羅？謂有
T30n1579_p0424b05║補特伽羅，先餘生中，於貪煩惱已修、已習、已
T30n1579_p0424b06║多修習；由是因緣，今此生中，於所愛事，有
T30n1579_p0424b07║猛利貪、有長時貪。是名貪增上補特伽羅。
T30n1579_p0424b08║云何瞋增上補特伽羅？謂有補特伽羅，先餘
T30n1579_p0424b09║生中，於瞋煩惱已修、已習、已多修習；由是因
T30n1579_p0424b10║緣，今此生中，於所憎事，有猛利瞋、有長時
T30n1579_p0424b11║瞋。是名瞋增上補特伽羅。云何癡增上補特
T30n1579_p0424b12║伽羅？謂有補特伽羅，先餘生中，於癡煩惱
T30n1579_p0424b13║已修、已習、已多修習；由是因緣，今此生中，於
T30n1579_p0424b14║所愚事，有猛利癡、有長時癡。是名癡增上
T30n1579_p0424b15║補特伽羅。云何慢增上補特伽羅？謂有補特
T30n1579_p0424b16║伽羅，先餘生中，於慢煩惱已修、已習、已多修
T30n1579_p0424b17║習；由是因緣，今此生中，於所慢事，有猛利
T30n1579_p0424b18║慢、有長時慢。是名慢增上補特伽羅。云何
T30n1579_p0424b19║尋思增上補特伽羅？謂有補特伽羅，先餘
T30n1579_p0424b20║生中，於其尋思已修、已習、已多修習；由是因
T30n1579_p0424b21║緣，今此生中，於所尋思事，有猛利尋思、有
T30n1579_p0424b22║長時尋思。是名尋思增上補特伽羅。云何得
T30n1579_p0424b23║平等補特伽羅？謂有補特伽羅，先餘生中，雖
T30n1579_p0424b24║於貪、瞋、癡、慢、尋思，不修、不習、不多修習，而
T30n1579_p0424b25║於彼法未見過患、未能厭壞、未善推求。
T30n1579_p0424b26║由是因緣，於所愛、所憎、所愚、所慢、所尋思事，
T30n1579_p0424b27║無猛利貪、無長時貪，然如彼事，貪得現行。
T30n1579_p0424b28║如貪、瞋、癡、慢、尋思亦爾。是名得平等補特伽
T30n1579_p0424b29║羅。云何薄塵性補特伽羅？謂有補特伽羅，
T30n1579_p0424b30║先餘生中，於貪煩惱不修、不習、不多修習，
T30n1579_p0424c01║已能於彼多見過患，已能厭壞、已善推求。
T30n1579_p0424c02║由是因緣，今此生中，於所愛事會遇現前，
T30n1579_p0424c03║眾多美妙上品境中，起微劣貪；於其中品、
T30n1579_p0424c04║下品境中，貪全不起。如貪、瞋、癡、慢、尋思應
T30n1579_p0424c05║知亦爾。是名薄塵性補特伽羅。云何行向補
T30n1579_p0424c06║特伽羅？謂行四向補特伽羅。何等為四？一、
T30n1579_p0424c07║預流果向，二、一來果向，三、不還果向，四、阿羅
T30n1579_p0424c08║漢果向。是名行向補特伽羅。云何住果補
T30n1579_p0424c09║特伽羅？謂住四果補特伽羅。何等為四？
T30n1579_p0424c10║一、預流果，二、一來果，三、不還果，四、阿羅漢
T30n1579_p0424c11║果。是名住果補特伽羅。云何隨信行補特
T30n1579_p0424c12║伽羅？謂有補特伽羅，從他求請教授教
T30n1579_p0424c13║誡，由此力故，修證果行。非如所聞、所受、所
T30n1579_p0424c14║究竟、所思、所量、所觀察法，自有功能、自有
T30n1579_p0424c15║勢力隨法修行；唯由隨他補特伽羅，信而
T30n1579_p0424c16║修行。是名隨信行補特伽羅。云何隨法行補
T30n1579_p0424c17║特伽羅？謂有補特伽羅，如其所聞、所受、所究
T30n1579_p0424c18║竟、所思、所量、所觀察法，自有功能、自有勢
T30n1579_p0424c19║力隨法修行；不從他求教授教誡，修證果
T30n1579_p0424c20║行。是名隨法行補特伽羅。云何信勝解補特
T30n1579_p0424c21║伽羅？謂即隨信行補特伽羅，因他教授教
T30n1579_p0424c22║誡，於沙門果得觸證時，名信勝解補特伽
T30n1579_p0424c23║羅。云何見至補特伽羅？謂即隨法行補特
T30n1579_p0424c24║伽羅，於沙門果得觸證時，說名見至補特
T30n1579_p0424c25║伽羅。云何身證補特伽羅？謂有補特伽羅，
T30n1579_p0424c26║於八解脫順逆入出身作證，多安住，而未
T30n1579_p0424c27║能得諸漏永盡。是名身證補特伽羅。云何
T30n1579_p0424c28║名為極七返有補特伽羅？謂有補特伽羅，已
T30n1579_p0424c29║能永斷薩迦耶見、戒禁取、疑三種結故，得預
T30n1579_p0424c30║流果，成無墮法，定趣菩提。極七返有天人
T30n1579_p0425a01║往來。極至七返，證苦邊際。如是名為極七
T30n1579_p0425a02║返有補特伽羅。云何家家補特伽羅？謂有二
T30n1579_p0425a03║種家家。一、天家家，二、人家家。天家家者，謂
T30n1579_p0425a04║於天上，從家至家，若往、若來，證苦邊際。人
T30n1579_p0425a05║家家者，謂於人間，從家至家，若往、若來，證
T30n1579_p0425a06║苦邊際。當知此二，俱是預流補特伽羅。云何
T30n1579_p0425a07║一間補特伽羅？謂即一來補特伽羅，行不
T30n1579_p0425a08║還果向，已能永斷欲界煩惱上品、中品，唯
T30n1579_p0425a09║餘下品。唯更受一欲界天有，即於彼處得
T30n1579_p0425a10║般涅槃，不復還來生此世間。是名一間補
T30n1579_p0425a11║特伽羅。云何中般涅槃補特伽羅？謂有三種
T30n1579_p0425a12║中般涅槃補特伽羅。一、有一種中般涅槃補
T30n1579_p0425a13║特伽羅，從此沒已，中有續生；中有生已，便
T30n1579_p0425a14║般涅槃。如小札火，微星纔舉，即便謝滅。二、有
T30n1579_p0425a15║一種中般涅槃補特伽羅，從此沒已，中有續
T30n1579_p0425a16║生；中有生已，少時經停，未趣生有，便般涅
T30n1579_p0425a17║槃。如鐵摶鋌，炎熾赫然，鎚鍛星流，未下便滅。
T30n1579_p0425a18║三、有一種中般涅槃補特伽羅，從此沒已，中
T30n1579_p0425a19║有續生；中有生已，往趣生有，未得生有，便
T30n1579_p0425a20║般涅槃。如彼熱鐵，椎鍛星流，下未至地，即
T30n1579_p0425a21║便謝滅。如是三種中般涅槃補特伽羅，總說
T30n1579_p0425a22║為一中般涅槃補特伽羅。云何生般涅槃補
T30n1579_p0425a23║特伽羅？謂纔生彼已，便般涅槃。是名生般
T30n1579_p0425a24║涅槃補特伽羅。云何無行般涅槃補特伽羅？
T30n1579_p0425a25║謂生彼已，不起加行、不作功用、不由勞
T30n1579_p0425a26║倦，道現在前而般涅槃。是名無行般涅槃補
T30n1579_p0425a27║特伽羅。云何有行般涅槃補特伽羅？謂彼生
T30n1579_p0425a28║已，發起加行、作大功用、由極勞倦，道現在
T30n1579_p0425a29║前而般涅槃。是名有行般涅槃補特伽羅。云
T30n1579_p0425b01║何上流補特伽羅？謂有不還補特伽羅，從此
T30n1579_p0425b02║上生初靜慮已，住於彼處，不般涅槃。從彼
T30n1579_p0425b03║沒已，展轉上生諸所生處，乃至或到色究竟
T30n1579_p0425b04║天，或到非想非非想處。是名上流補特伽
T30n1579_p0425b05║羅。云何時解脫補特伽羅？謂有補特伽羅，
T30n1579_p0425b06║鈍根種姓，於諸世間現法樂住容有退失，
T30n1579_p0425b07║或思自害、或守解脫，勵力勤修不放逸行。
T30n1579_p0425b08║謂防退失增上力故，或唯安住自分善品；
T30n1579_p0425b09║或經彼彼日夜、剎那、瞚息、須臾，勵力勝進，
T30n1579_p0425b10║乃至未證最極猛利。是名時解脫補特伽
T30n1579_p0425b11║羅。云何不動法補特伽羅？謂有補特伽羅，與
T30n1579_p0425b12║上相違，當知是名不動法補特伽羅。云何
T30n1579_p0425b13║慧解脫補特伽羅？謂有補特伽羅，已能證得
T30n1579_p0425b14║諸漏永盡，於八解脫未能身證具足安住。
T30n1579_p0425b15║是名慧解脫補特伽羅。云何俱分解脫補特
T30n1579_p0425b16║伽羅？謂有補特伽羅，已能證得諸漏永盡，
T30n1579_p0425b17║於八解脫身已作證具足安住，於煩惱障
T30n1579_p0425b18║分及解脫障分心俱解脫。是名俱分解脫補
T30n1579_p0425b19║特伽羅。
T30n1579_p0425b20║云何建立補特伽羅？謂由十一差別道理。應
T30n1579_p0425b21║知建立補特伽羅。云何十一差別道理？一、根
T30n1579_p0425b22║差別故；二、眾差別故；三、行差別故；四、願差別
T30n1579_p0425b23║故；五、行迹差別故；六、道果差別故；七、加行差
T30n1579_p0425b24║別故；八、定差別故；九、生差別故；十、退不退差
T30n1579_p0425b25║別故；十一、障差別故。云何由根差別建立
T30n1579_p0425b26║補特伽羅？謂根差別故，建立二種補特伽羅。
T30n1579_p0425b27║一者、鈍根，二者、利根。云何由眾差別建立
T30n1579_p0425b28║補特伽羅？謂眾差別故，建立七種補特伽羅。
T30n1579_p0425b29║謂比丘、比丘尼、式叉摩那、勞策男、勞策女、
T30n1579_p0425c01║近事男、近事女。云何由行差別建立補特伽
T30n1579_p0425c02║羅？謂行差別故，建立七種補特伽羅。謂若貪
T30n1579_p0425c03║增上補特伽羅，名貪行者。若瞋增上補特伽
T30n1579_p0425c04║羅，名瞋行者。若癡增上補特伽羅，名癡行者。
T30n1579_p0425c05║若慢增上補特伽羅，名慢行者。若尋思增上
T30n1579_p0425c06║補特伽羅，名尋思行者。若得平等補特伽羅，
T30n1579_p0425c07║名等分行者。若薄塵性補特伽羅，名薄塵
T30n1579_p0425c08║行者。問：貪行補特伽羅應知何相？答：貪行補
T30n1579_p0425c09║特伽羅，於諸微劣所愛事中，尚能生起最極、
T30n1579_p0425c10║厚重、上品貪纏，何況中品、上品境界。又此貪
T30n1579_p0425c11║纏住在身中，經久相續，長時隨縛。由貪纏
T30n1579_p0425c12║故，為可愛法之所制伏，不能制伏彼可愛
T30n1579_p0425c13║法。諸根悅懌、諸根不強、諸根不澀、諸根不
T30n1579_p0425c14║麁，為性不好以惡身語損惱於他，難使
T30n1579_p0425c15║遠離、難使厭患，下劣勝解，事業堅牢、事業
T30n1579_p0425c16║久固，禁戒堅牢、禁戒久固，能忍能受。於資
T30n1579_p0425c17║生具為性耽染，深生愛重，多喜多悅，遠離
T30n1579_p0425c18║顰蹙，舒顏平視，含笑先言。如是等類，應知
T30n1579_p0425c19║是名貪行者相。問：瞋行補特伽羅應知何相？
T30n1579_p0425c20║答：瞋行補特伽羅，於諸微劣所憎事中，尚能
T30n1579_p0425c21║生起最極、厚重、上品瞋纏，何況中品、上品境
T30n1579_p0425c22║界。又此瞋纏住在身中，經久相續，長時隨縛。
T30n1579_p0425c23║由此瞋纏，為可憎法之所制伏，不能制
T30n1579_p0425c24║伏彼可憎法。諸根枯槁、諸根剛強、諸根疎
T30n1579_p0425c25║澀、諸根麁燥，為性好樂以惡身語損惱於
T30n1579_p0425c26║他，易令遠離、易令厭患，兇暴強口、形相稜
T30n1579_p0425c27║層，無多勝解，事業不堅、事業不固，禁戒不
T30n1579_p0425c28║堅、禁戒不固，不忍不受，多憂多惱，性好違
T30n1579_p0425c29║背，所取不順，性多愁慼，性好麁言，多懷
T30n1579_p0426a01║嫌恨，意樂慘烈，悖惡尤䖧，好相拒對，得少語
T30n1579_p0426a02║言多恚多憤，憔悴而住，喜生忿怒，眉面顰
T30n1579_p0426a03║蹙，恒不舒顏，邪精下視，於他榮利多憎多
T30n1579_p0426a04║嫉。如是等類，應知是名瞋行者相。問：癡行
T30n1579_p0426a05║補特伽羅應知何相？答：癡行補特伽羅，於諸
T30n1579_p0426a06║微劣所愚事中，尚能生起最極、厚重、上品癡
T30n1579_p0426a07║纏，何況中品、上品境界。又此癡纏住在身
T30n1579_p0426a08║中，經久相續，長時隨縛。由此癡纏，為可癡
T30n1579_p0426a09║法之所制伏，不能制伏彼可癡法。諸根闇
T30n1579_p0426a10║鈍、諸根愚昧、諸根羸劣，身業慢緩、語業慢緩，
T30n1579_p0426a11║惡思所思、惡說所說、惡作所作，嬾墮懈怠，起
T30n1579_p0426a12║不圓滿，詞辯薄弱，性不聰敏，念多忘失，不
T30n1579_p0426a13║正知住，所取左僻，難使遠離、難使厭患，下
T30n1579_p0426a14║劣勝解，頑騃、瘖瘂，以手代言，無有力能領
T30n1579_p0426a15║解善說、惡說法義，緣所牽纏，他所引奪，他
T30n1579_p0426a16║所策使。如是等類，應知是名癡行者相。問：
T30n1579_p0426a17║慢行補特伽羅應知何相？答：慢行補特伽羅，
T30n1579_p0426a18║於諸微劣所慢事中，尚能生起最極、厚重、上
T30n1579_p0426a19║品慢纏，何況中品、上品境界。又此慢纏住
T30n1579_p0426a20║在身中，經久相續，長時隨縛。由慢纏故，為
T30n1579_p0426a21║可慢法之所制伏，不能制伏彼可慢法。諸
T30n1579_p0426a22║根掉動、諸根高舉、諸根散亂，勤樂嚴身，言
T30n1579_p0426a23║語高大，不樂謙下，於其父母、眷屬、師長不
T30n1579_p0426a24║能時時如法承事，多懷憍傲，不能以身
T30n1579_p0426a25║禮敬、問訊、合掌、迎逆、修和敬業，自高自舉，陵
T30n1579_p0426a26║蔑他人。樂著利養、樂著恭敬、樂著世間稱
T30n1579_p0426a27║譽聲頌，所為輕舉，喜作嘲調，難使遠離、難
T30n1579_p0426a28║使厭患，廣大勝解，微劣慈悲，計我有情、命
T30n1579_p0426a29║者、養者、補特伽羅、生者等見，多分上品，多怨、
T30n1579_p0426b01║多恨。如是等類，應知是名慢行者相。問：尋
T30n1579_p0426b02║思行補特伽羅應知何相？答：尋思行補特伽
T30n1579_p0426b03║羅，於諸微劣所尋思事，尚能發起最極厚重、
T30n1579_p0426b04║上品、尋思纏，何況中品、上品境界。此尋思纏
T30n1579_p0426b05║住在身中，經久相續，長時隨縛。由此纏故，
T30n1579_p0426b06║為可尋思法之所制伏，不能制伏可尋思
T30n1579_p0426b07║法。諸根不住、諸根飄舉、諸根掉動、諸根散亂，
T30n1579_p0426b08║身業誤失、語業誤失，難使遠離、難使厭患，
T30n1579_p0426b09║喜為戲論、樂著戲論，多惑、多疑、多懷樂欲，
T30n1579_p0426b10║禁戒不堅、禁戒不定，事業不堅、事業不定，
T30n1579_p0426b11║多懷恐慮，念多忘失，不樂遠離，多樂散動，
T30n1579_p0426b12║於諸世間種種妙事貪欲隨流，翹勤無惰，起
T30n1579_p0426b13║發圓滿。如是等類，應知是名尋思行者相。
T30n1579_p0426b14║如是名為由行差別建立補特伽羅。云何
T30n1579_p0426b15║由願差別建立補特伽羅？謂或有補特伽
T30n1579_p0426b16║羅於聲聞乘已發正願，或有補特伽羅於
T30n1579_p0426b17║獨覺乘已發正願，或有補特伽羅於其大
T30n1579_p0426b18║乘已發正願。當知此中，若補特伽羅於聲
T30n1579_p0426b19║聞乘已發正願，彼或聲聞種姓，或獨覺種
T30n1579_p0426b20║姓，或大乘種姓；若補特伽羅於獨覺菩提已
T30n1579_p0426b21║發正願，彼或獨覺種姓，或聲聞種姓，或大乘
T30n1579_p0426b22║種姓；若補特伽羅於其大乘已發正願，彼
T30n1579_p0426b23║或大乘種姓，或獨覺種姓，或聲聞種姓。若聲
T30n1579_p0426b24║聞種姓補特伽羅，於獨覺菩提、或於無上
T30n1579_p0426b25║正等菩提已發正願，彼是聲聞種姓故，後時
T30n1579_p0426b26║決定還捨彼願，必唯安住聲聞乘願。獨覺乘
T30n1579_p0426b27║種姓、大乘種姓補特伽羅，應知亦爾。此中
T30n1579_p0426b28║所有補特伽羅，願可移轉、願可捨離，決定不
T30n1579_p0426b29║可移轉種姓、捨離種姓。今此義中，當知唯
T30n1579_p0426c01║說聲聞乘願、聲聞種姓補特伽羅。如是名
T30n1579_p0426c02║為由願差別建立補特伽羅。云何由行迹
T30n1579_p0426c03║差別建立補特伽羅？謂如所舉、如所開
T30n1579_p0426c04║示補特伽羅，依四行迹而得出離。何等為
T30n1579_p0426c05║四？謂或有行迹是苦遲通，或有行迹是苦
T30n1579_p0426c06║速通，或有行迹是樂遲通，或有行迹是樂
T30n1579_p0426c07║速通。當知此中，若鈍根性補特伽羅，未得
T30n1579_p0426c08║根本靜慮，所有行迹，名苦遲通。若利根性
T30n1579_p0426c09║補特伽羅，未得根本靜慮，所有行迹，名苦
T30n1579_p0426c10║速通。若鈍根性補特伽羅，已得根本靜慮，
T30n1579_p0426c11║所有行迹，名樂遲通。若利根性補特伽羅，
T30n1579_p0426c12║已得根本靜慮，所有行迹，名樂速通。如是
T30n1579_p0426c13║名為由行迹差別建立補特伽羅。云何由
T30n1579_p0426c14║道果差別建立補特伽羅？謂行四向及住
T30n1579_p0426c15║四果。行四向者，一、預流果向補特伽羅，二、一
T30n1579_p0426c16║來果向補特伽羅，三、不還果向補特伽羅，四、
T30n1579_p0426c17║阿羅漢果向補特伽羅。住四果者，一、預流
T30n1579_p0426c18║果，二、一來果，三、不還果，四、阿羅漢果。若於
T30n1579_p0426c19║向道轉，彼名行向者。由向道故，建立四種
T30n1579_p0426c20║補特伽羅。若得沙門果，彼名住果者。由道
T30n1579_p0426c21║果故，建立四種補特伽羅。如是名為由道
T30n1579_p0426c22║果差別建立補特伽羅。云何由加行差別
T30n1579_p0426c23║建立補特伽羅？謂隨信行及隨法行補特伽
T30n1579_p0426c24║羅。若隨補特伽羅信，勤修正行，名隨信行
T30n1579_p0426c25║補特伽羅。若於諸法不待他緣，隨毘柰耶
T30n1579_p0426c26║勤修正行，名隨法行補特伽羅。如是名為
T30n1579_p0426c27║由加行差別建立補特伽羅。云何由定差
T30n1579_p0426c28║別建立補特伽羅？謂身證補特伽羅，於八
T30n1579_p0426c29║解脫身已作證具足安住，而未獲得諸漏
T30n1579_p0427a01║永盡。當知如是補特伽羅，於有色觀諸色
T30n1579_p0427a02║解脫、內無色想觀外諸色解脫、淨解脫身
T30n1579_p0427a03║作證具足住、空無邊處解脫、識無邊處解脫、
T30n1579_p0427a04║無所有處解脫、非想非非想處解脫、想受滅
T30n1579_p0427a05║解脫，已能順逆入出自在。如是名為由定
T30n1579_p0427a06║差別建立補特伽羅。云何由生差別建立
T30n1579_p0427a07║補特伽羅？謂極七返有、家家、一間、中般涅
T30n1579_p0427a08║槃、生般涅槃、無行般涅槃、有行般涅槃、及以
T30n1579_p0427a09║上流補特伽羅。如是名為由生差別建立
T30n1579_p0427a10║補特伽羅。云何由退不退差別建立補特伽
T30n1579_p0427a11║羅？謂由退故，建立時解脫阿羅漢，彼於現
T30n1579_p0427a12║法樂住容有退失。由不退故，建立不動法
T30n1579_p0427a13║阿羅漢，彼於現法樂住定無退失。如是名
T30n1579_p0427a14║為由退不退差別建立補特伽羅。云何由
T30n1579_p0427a15║障差別建立補特伽羅？謂慧解脫及俱分解
T30n1579_p0427a16║脫阿羅漢。慧解脫阿羅漢者，謂已解脫煩
T30n1579_p0427a17║惱障，未解脫定障。俱分解脫阿羅漢者，謂
T30n1579_p0427a18║已解脫煩惱障及已解脫定障，是故說名
T30n1579_p0427a19║俱分解脫。如是名為由障差別建立補特
T30n1579_p0427a20║伽羅。由此所舉及所開示差別道理，如其
T30n1579_p0427a21║次第，應知建立補特伽羅。
T30n1579_p0427a22║云何所緣？謂有四種所緣境事。何等為四？
T30n1579_p0427a23║一者、遍滿所緣境事，二者、淨行所緣境事，三
T30n1579_p0427a24║者、善巧所緣境事，四者、淨惑所緣境事。云何
T30n1579_p0427a25║遍滿所緣境事？謂復四種。一、有分別影像，
T30n1579_p0427a26║二、無分別影像，三、事邊際性，四、所作成辦。
T30n1579_p0427a27║云何有分別影像？謂如有一，或聽聞正法、
T30n1579_p0427a28║或教授教誡為所依止，或見、或聞、或分別故，
T30n1579_p0427a29║於所知事同分影像、由三摩呬多地毘鉢舍
T30n1579_p0427b01║那行觀察簡擇、極簡擇、遍尋思、遍伺察。所
T30n1579_p0427b02║知事者，謂或不淨、或慈愍，或緣性緣起，或界
T30n1579_p0427b03║差別，或阿那波那念，或蘊善巧，或界善巧，或
T30n1579_p0427b04║處善巧，或緣起善巧，或處非處善巧，或下
T30n1579_p0427b05║地麁性、上地靜性，或苦諦、集諦、滅諦、道諦。
T30n1579_p0427b06║是名所知事。此所知事，或依教授教誡、或
T30n1579_p0427b07║聽聞正法為所依止，令三摩呬多地作意
T30n1579_p0427b08║現前，即於彼法而起勝解，即於彼所知事
T30n1579_p0427b09║而起勝解。彼於爾時，於所知事，如現領受
T30n1579_p0427b10║勝解而轉。雖彼所知事，非現領受和合現
T30n1579_p0427b11║前，亦非所餘彼種類物。然由三摩呬多地勝
T30n1579_p0427b12║解，領受相似作意、領受彼所知事相似顯現。
T30n1579_p0427b13║由此道理，名所知事同分影像。修觀行者，
T30n1579_p0427b14║推求此故，於彼本性所知事中，觀察審定
T30n1579_p0427b15║功德過失。是名有分別影像。云何無分別影
T30n1579_p0427b16║像？謂修觀行者，受取如是影像相已，不
T30n1579_p0427b17║復觀察簡擇、極簡擇、遍尋思、遍伺察。然即
T30n1579_p0427b18║於此所緣影像，以奢摩他行寂靜其心，即
T30n1579_p0427b19║是九種行相令心安住。謂令心內住、等住、安
T30n1579_p0427b20║住、近住、調伏、寂靜、最極寂靜、一趣、等持。彼
T30n1579_p0427b21║於爾時，成無分別影像所緣。即於如是所
T30n1579_p0427b22║緣影像，一向一趣安住其念，不復觀察簡
T30n1579_p0427b23║擇、極簡擇、遍尋思、遍伺察。是名無分別影
T30n1579_p0427b24║像。即此影像，亦名影像。亦名三摩地相，亦
T30n1579_p0427b25║名三摩地所行境界，亦名三摩地口，亦名
T30n1579_p0427b26║三摩地門，亦名作意處，亦名內分別體，亦
T30n1579_p0427b27║名光影。如是等類，當知名為所知事同分
T30n1579_p0427b28║影像諸名差別。云何事邊際性？謂若所緣盡
T30n1579_p0427b29║所有性、如所有性。云何名為盡所有性？謂
T30n1579_p0427c01║色蘊外更無餘色，受想行識蘊外更無有
T30n1579_p0427c02║餘受想行識；一切有為事，皆五法所攝；一切
T30n1579_p0427c03║諸法，界處所攝；一切所知事，四聖諦攝。如是
T30n1579_p0427c04║名為盡所有性。云何名為如所有性？謂若所
T30n1579_p0427c05║緣是真實性、是真如性，由四道理，具道理
T30n1579_p0427c06║性。謂觀待道理、作用道理、證成道理、法爾道
T30n1579_p0427c07║理。如是若所緣境盡所有性、如所有性，總
T30n1579_p0427c08║說為一事邊際性。云何所作成辦？謂修觀
T30n1579_p0427c09║行者，於奢摩他、毘鉢舍那，若修、若習、若多
T30n1579_p0427c10║修習為因緣故，諸緣影像所有作意皆得
T30n1579_p0427c11║圓滿。此圓滿故，便得轉依，一切麁重悉皆息
T30n1579_p0427c12║滅。得轉依故，超過影像，即於所知事，有無
T30n1579_p0427c13║分別現量智見生。入初靜慮者，得初靜
T30n1579_p0427c14║慮時，於初靜慮所行境界；入第二第三第
T30n1579_p0427c15║四靜慮者，得第二第三第四靜慮時，於
T30n1579_p0427c16║第二第三第四靜慮所行境界；入空無邊處、
T30n1579_p0427c17║識無邊處、無所有處、非想非非想處者，
T30n1579_p0427c18║得彼定時，即於彼定所行境界。如是名
T30n1579_p0427c19║為所作成辦。如是四種所緣境事，遍行一
T30n1579_p0427c20║切，隨入一切所緣境中，去來今世正等覺
T30n1579_p0427c21║者共所宣說。是故說名遍滿所緣。又此所
T30n1579_p0427c22║緣，遍毘鉢舍那品、遍奢摩他品、遍一切
T30n1579_p0427c23║事、遍真實事、遍因果相屬事，故名遍滿。
T30n1579_p0427c24║謂若說有分別影像，即是此中毘鉢舍那品。
T30n1579_p0427c25║若說無分別影像，即是此中奢摩他品。若
T30n1579_p0427c26║說事邊際性，即是此中一切事、真實事。若
T30n1579_p0427c27║說所作成辦，即是此中因果相屬事。如佛
T30n1579_p0427c28║世尊曾為長老頡隸伐多說如是義。曾聞
T30n1579_p0427c29║長老頡隸伐多問世尊言：大德！諸有比丘
T30n1579_p0428a01║勤修觀行，是瑜伽師，能於所緣安住其心。
T30n1579_p0428a02║為何於緣安住其心？云何於緣安住其心？
T30n1579_p0428a03║齊何名為心善安住？佛告長老頡隸伐多：
T30n1579_p0428a04║善哉！善哉！汝今善能問如是義。汝今諦聽，極
T30n1579_p0428a05║善思惟，吾當為汝宣說開示。頡隸伐多！諸
T30n1579_p0428a06║有比丘勤修觀行，是瑜伽師，能於所緣安
T30n1579_p0428a07║住其心。或樂淨行、或樂善巧、或樂令心解
T30n1579_p0428a08║脫諸漏，於相稱緣安住其心，於相似緣安
T30n1579_p0428a09║住其心，於緣無倒安住其心，能於其中不
T30n1579_p0428a10║捨靜慮。云何比丘勤修觀行，是瑜伽師，
T30n1579_p0428a11║於相稱緣安住其心？謂彼比丘若唯有貪
T30n1579_p0428a12║行，應於不淨緣安住於心，如是名為於
T30n1579_p0428a13║相稱緣安住其心。若唯有瞋行，應於慈愍
T30n1579_p0428a14║安住其心；若唯有癡行，應於緣性緣起安
T30n1579_p0428a15║住其心；若唯有慢行，應於界差別安住其
T30n1579_p0428a16║心；若唯有尋思行，應於阿那波那念安住
T30n1579_p0428a17║其心。如是名為於相稱緣安住其心。頡隸
T30n1579_p0428a18║伐多！又彼比丘若愚諸行自相，愚我、有情、
T30n1579_p0428a19║命者、生者、能養育者、補特伽羅事，應於蘊善
T30n1579_p0428a20║巧安住其心。若愚其因，應於界善巧安
T30n1579_p0428a21║住其心。若愚其緣，應於處善巧安住其心。
T30n1579_p0428a22║若愚無常、苦、空、無我，應於緣起、處非處善
T30n1579_p0428a23║巧安住其心。若樂離欲界欲，應於諸欲麁
T30n1579_p0428a24║性、諸色靜性安住其心；若樂離色界欲，應
T30n1579_p0428a25║於諸色麁性、無色靜性安住其心。若樂通
T30n1579_p0428a26║達及樂解脫遍一切處薩迦耶事，應於苦
T30n1579_p0428a27║諦、集諦、滅諦、道諦安住其心。是名比丘勤
T30n1579_p0428a28║修觀行，是瑜伽師，於相稱緣安住其心。頡
T30n1579_p0428a29║隸伐多！云何比丘勤修觀行，是瑜伽師，於
T30n1579_p0428b01║相似緣安住其心？謂彼比丘，於彼彼所知
T30n1579_p0428b02║事，為欲簡擇、極簡擇、遍尋思、遍伺察故，
T30n1579_p0428b03║於先所見、所聞、所覺、所知事，由見聞覺知增
T30n1579_p0428b04║上力故，以三摩呬多地作意，思惟分別而
T30n1579_p0428b05║起勝解。彼雖於其本所知事不能和合現
T30n1579_p0428b06║前觀察，然與本事相似而生，於彼所緣有
T30n1579_p0428b07║彼相似唯智、唯見、唯正憶念。又彼比丘，於
T30n1579_p0428b08║時時間令心寂靜，於時時間依增上慧法
T30n1579_p0428b09║毘鉢舍那勤修觀行。是名比丘勤修觀行，
T30n1579_p0428b10║是瑜伽師，於相似緣安住其心。頡隸伐多！
T30n1579_p0428b11║云何比丘勤修觀行，是瑜伽師，於緣無倒
T30n1579_p0428b12║安住其心？謂若比丘勤修觀行，是瑜伽師，
T30n1579_p0428b13║於所緣境安住其心，隨應解了所知境界，
T30n1579_p0428b14║如實無倒能遍了知。是名比丘勤修觀行，
T30n1579_p0428b15║是瑜伽師，於緣無倒安住其心。頡隸伐多！
T30n1579_p0428b16║云何比丘勤修觀行，是瑜伽師，能於其中
T30n1579_p0428b17║不捨靜慮？謂若比丘勤修觀行，是瑜伽師，
T30n1579_p0428b18║如是於緣正修行時，無間加行、殷重加行，
T30n1579_p0428b19║於時時間修習止相、舉相、捨相。由修、由習、
T30n1579_p0428b20║由多修習為因緣故，一切麁重悉皆息滅，
T30n1579_p0428b21║隨得觸證所依清淨。於所知事，由現見故，
T30n1579_p0428b22║隨得觸證所緣清淨。由離貪故，隨得觸證
T30n1579_p0428b23║心遍清淨。離無明故，隨得觸證智遍清淨。
T30n1579_p0428b24║是名比丘勤修觀行，是瑜伽師，能於其中
T30n1579_p0428b25║不捨靜慮。頡隸伐多！為此比丘於所緣
T30n1579_p0428b26║境安住其心，如是於緣安住其心，如是於
T30n1579_p0428b27║緣安住心已，名善安住。世尊此中重說頌
T30n1579_p0428b28║曰：
T30n1579_p0428b29║行者行諸相，知一切實義，
T30n1579_p0428c01║常於影靜慮，得證遍清淨。
T30n1579_p0428c02║此中說言「行者行諸相」者，由此宣說修觀
T30n1579_p0428c03║行者，於止、舉、捨相，無間修行、殷重修行。若復
T30n1579_p0428c04║說言：知一切實義者。由此宣說事邊際性。
T30n1579_p0428c05║若復說言：常於影靜慮者。由此宣說有分別
T30n1579_p0428c06║影像、無分別影像。若復說言：得證遍清淨者。
T30n1579_p0428c07║由此宣說所作成辦。此中世尊復說頌曰：
T30n1579_p0428c08║於心相遍知，能受遠離味。
T30n1579_p0428c09║靜慮常委念，受喜樂離染。
T30n1579_p0428c10║此中說言「於心相遍知」者，謂有分別影像、無
T30n1579_p0428c11║分別影像，以心相名說；事邊際性，以遍知
T30n1579_p0428c12║名說。若復說言：能受遠離味者。由此宣說
T30n1579_p0428c13║於其所緣正修行者樂斷樂修。若復說言：靜
T30n1579_p0428c14║慮常委念者。由此宣說於奢摩他、毘鉢舍
T30n1579_p0428c15║那，常勤修習、委練修習。若復說言：受喜樂離
T30n1579_p0428c16║染者。由此宣說所作成辦。當知如是遍滿
T30n1579_p0428c17║所緣，隨順淨教，契合正理。如是名為遍滿
T30n1579_p0428c18║所緣。云何名為淨行所緣？謂不淨、慈愍、緣性
T30n1579_p0428c19║緣起、界差別、阿那波那念等所緣差別。云何
T30n1579_p0428c20║不淨所緣？謂略說有六種不淨。一、朽穢不
T30n1579_p0428c21║淨，二、苦惱不淨，三、下劣不淨，四、觀待不淨，五、
T30n1579_p0428c22║煩惱不淨，六、速壞不淨。云何名為朽穢不
T30n1579_p0428c23║淨？謂此不淨，略依二種。一者、依內，二者、依
T30n1579_p0428c24║外。云何依內朽穢不淨？謂內身中，髮、毛、爪、
T30n1579_p0428c25║齒、塵、垢、皮、肉、骸、骨、筋、脈、心、膽、肝、肺、大腸、小
T30n1579_p0428c26║腸、生藏、熟藏、肚、胃、脾、腎、膿、血、熱痰、肪、膏、
T30n1579_p0428c27║肌、髓、腦、膜、洟、唾、淚、汗、屎、尿。如是等類，名為
T30n1579_p0428c28║依內朽穢不淨。云何依外朽穢不淨？謂或青
T30n1579_p0428c29║瘀、或復膿爛、或復變壞、或復膖脹、或復食
T30n1579_p0429a01║噉、或復變赤、或復散壞、或骨、或鎖、或復骨鎖、
T30n1579_p0429a02║或屎所作、或尿所作、或唾所作、或洟所作、或
T30n1579_p0429a03║血所塗、或膿所塗、或便穢處。如是等類，名
T30n1579_p0429a04║為依外朽穢不淨。如是依內朽穢不淨及依
T30n1579_p0429a05║外朽穢不淨，總說為一朽穢不淨。云何名為
T30n1579_p0429a06║苦惱不淨？謂順苦受觸為緣所生，若身、若心
T30n1579_p0429a07║不平等受，受所攝。如是名為苦惱不淨。云何
T30n1579_p0429a08║名為下劣不淨？謂最下劣事、最下劣界，所謂
T30n1579_p0429a09║欲界。除此更無極下、極劣、最極鄙穢餘界可
T30n1579_p0429a10║得。如是名為下劣不淨。云何名為觀待不
T30n1579_p0429a11║淨？謂如有一劣清淨事，觀待其餘勝清淨
T30n1579_p0429a12║事，便似不淨。如待無色勝清淨事，色界諸
T30n1579_p0429a13║法便似不淨；待薩迦耶寂滅涅槃，乃至有頂
T30n1579_p0429a14║皆似不淨。如是等類，一切名為觀待不淨。
T30n1579_p0429a15║云何名為煩惱不淨？謂三界中，所有一切結、
T30n1579_p0429a16║縛、隨眠、隨煩惱、纏，一切名為煩惱不淨。云何
T30n1579_p0429a17║名為速壞不淨？謂五取蘊，無常、無恒、不可保
T30n1579_p0429a18║信、變壞法性。如是名為速壞不淨。如是
T30n1579_p0429a19║不淨，是能清淨貪行所緣？貪有五種。一、於
T30n1579_p0429a20║內身欲欲欲貪，二、於外身婬欲婬貪，三、境
T30n1579_p0429a21║欲境貪，四、色欲色貪，五、薩迦耶欲薩迦耶貪。
T30n1579_p0429a22║是名五貪。為欲令此五種欲貪斷滅、除遣、
T30n1579_p0429a23║不現行故，建立六種不淨所緣。謂由依內
T30n1579_p0429a24║朽穢不淨所緣故，令於內身欲欲欲貪，心
T30n1579_p0429a25║得清淨。由依外朽穢不淨所緣故，令於外
T30n1579_p0429a26║身婬欲婬貪，心得清淨。婬相應貪復有四
T30n1579_p0429a27║種。一、顯色貪，二、形色貪，三、妙觸貪，四、承事
T30n1579_p0429a28║貪。由依四外不淨所緣，於此四種相應婬
T30n1579_p0429a29║貪，心得清淨。若於青瘀、或於膿爛、或於變
T30n1579_p0429b01║壞、或於膖脹、或於食噉作意思惟，於顯色
T30n1579_p0429b02║貪令心清淨。若於變赤作意思惟，於形色
T30n1579_p0429b03║貪令心清淨。若於其骨、若於其鎖、若於骨
T30n1579_p0429b04║鎖作意思惟，於妙觸貪令心清淨。若於散
T30n1579_p0429b05║壞作意思惟，於承事貪令心清淨。如是四
T30n1579_p0429b06║種，名於婬貪令心清淨。是故世尊乃至所
T30n1579_p0429b07║有依外朽穢不淨差別，皆依四種憺怕路而
T30n1579_p0429b08║正建立。謂若說言：由憺怕路見彼彼屍，死
T30n1579_p0429b09║經一日，或經二日，或經七日，烏鵲、餓狗、
T30n1579_p0429b10║鵄鷲、狐狼、野干、禽獸之所食噉，便取其相，
T30n1579_p0429b11║以譬彼身亦如是性，亦如是類，不能超過
T30n1579_p0429b12║如是法性。此即顯示始從青瘀乃至食噉。
T30n1579_p0429b13║若復說言：由憺怕路見彼彼屍，離皮肉血，
T30n1579_p0429b14║筋脈纏裹。此即顯示所有變赤。若復說言：由
T30n1579_p0429b15║憺怕路見彼彼骨，或骨、或鎖。此即顯示或骨、
T30n1579_p0429b16║或鎖、或復骨鎖。若復說言：由憺怕路見彼彼
T30n1579_p0429b17║骨，手骨異處，足骨異處，臗骨異處，膝骨異
T30n1579_p0429b18║處，臂骨異處，肘骨異處，脊骨異處，髆骨異
T30n1579_p0429b19║處，肋骨異處，頷輪、齒鬘、頂髑髏等各各分
T30n1579_p0429b20║散，或經一年、或二，或三，乃至七年，其色鮮
T30n1579_p0429b21║白，猶如螺貝，或如鴿色。或見彼骨和雜塵
T30n1579_p0429b22║土。此即顯示所有散壞。如是依外所有朽
T30n1579_p0429b23║穢不淨所緣，令於四種婬相應貪，心得清
T30n1579_p0429b24║淨。由苦惱不淨所緣，及下劣不淨所緣故，
T30n1579_p0429b25║令於境相應若欲若貪，心得清淨。由觀待
T30n1579_p0429b26║不淨所緣故，令於色相應若欲若貪，心得
T30n1579_p0429b27║清淨。由煩惱不淨所緣，及速壞不淨所緣
T30n1579_p0429b28║故，令於從欲界乃至有頂諸薩迦耶若欲
T30n1579_p0429b29║若貪，心得清淨。是名貪行淨行所緣。如是
T30n1579_p0429c01║且約能淨貪行，總說一切通治所攝不淨
T30n1579_p0429c02║所緣。今此義中，本意唯取朽穢不淨，所餘不
T30n1579_p0429c03║淨亦是其餘淨行所緣。云何慈愍所緣？謂或
T30n1579_p0429c04║於親品、或於怨品、或於中品，平等安住利
T30n1579_p0429c05║益意樂，能引下中上品快樂定地勝解。當
T30n1579_p0429c06║知此中，親品、怨品，及以中品是為所緣；利益
T30n1579_p0429c07║意樂、能引快樂定地勝解，是為能緣。所緣、能
T30n1579_p0429c08║緣總略為一，說名慈愍所緣。若經說言：慈
T30n1579_p0429c09║俱心者。此即顯示於親怨中三品所緣利
T30n1579_p0429c10║益意樂。若復說言：無怨、無敵、無損害者。此
T30n1579_p0429c11║則顯示利益意樂有三種相。由無怨故，名
T30n1579_p0429c12║為增上利益意樂。此無怨性二句所顯，謂無
T30n1579_p0429c13║敵對故、無損惱故。不欲相違諍義，是無
T30n1579_p0429c14║敵對。不欲不饒益義，是無損害。若復說言：
T30n1579_p0429c15║廣大無量。此則顯示能引下中上品快樂。欲
T30n1579_p0429c16║界快樂名廣，初二靜慮地快樂名大，第三靜
T30n1579_p0429c17║慮地快樂名無量。若復說言：勝解遍滿具足
T30n1579_p0429c18║住者。此則顯示能引快樂定地勝解。又此
T30n1579_p0429c19║勝解，即是能引快樂利益增上意樂所攝勝
T30n1579_p0429c20║解作意俱行。若於無苦無樂親怨中三品有
T30n1579_p0429c21║情，平等欲與其樂，當知是慈。若於有苦、或
T30n1579_p0429c22║於有樂親怨中三品有情，平等欲拔其苦，
T30n1579_p0429c23║欲慶其樂，當知是悲、是喜。有苦有情是悲
T30n1579_p0429c24║所緣，有樂有情是喜所緣，是名慈愍所緣。若
T30n1579_p0429c25║有瞋行補特伽羅，於諸有情修習慈愍，令
T30n1579_p0429c26║瞋微薄，名於瞋恚心得清淨。
T30n1579_p0429c27║瑜伽師地論卷第二十六