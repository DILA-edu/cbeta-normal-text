T30n1579_p0430a01║
T30n1579_p0430a02║瑜伽師地論卷第二十七
T30n1579_p0430a03║
T30n1579_p0430a04║彌勒菩薩說
T30n1579_p0430a05║三藏法師玄奘奉　詔譯
T30n1579_p0430a06║本地分中聲聞地第十三第二瑜伽處之二
T30n1579_p0430a07║云何緣性緣起所緣？謂於三世唯行、唯法、唯
T30n1579_p0430a08║事、唯因、唯果，墮正道理。謂觀待道理、作用道
T30n1579_p0430a09║理、證成道理、法爾道理。唯有諸法能引諸
T30n1579_p0430a10║法，無有作者及以受者，是名緣性緣起所
T30n1579_p0430a11║緣。於此所緣作意思惟，癡行增上補特伽羅
T30n1579_p0430a12║所有癡行皆得微薄，於諸癡行，心得清淨。
T30n1579_p0430a13║是名緣性緣起所緣。
T30n1579_p0430a14║云何界差別所緣？謂六界差別。一、地界，二、
T30n1579_p0430a15║水界，三、火界，四、風界，五、空界，六、識界。云何地
T30n1579_p0430a16║界？地界有二。一、內，二、外。內地界者，謂此身
T30n1579_p0430a17║中內別堅性，堅鞕所攝、地地所攝，親附、執
T30n1579_p0430a18║受。外地界者，謂外堅性，堅鞕所攝、地地所攝，
T30n1579_p0430a19║非親附、非執受。又內地界其事云何？謂髮、
T30n1579_p0430a20║毛、爪、齒、塵垢、皮、肉、骸骨、筋、脈、肝、膽、心、肺、脾、腎、
T30n1579_p0430a21║肚、胃、大腸、小腸、生藏、熟藏，及糞穢等，名內
T30n1579_p0430a22║地界。又外地界其事云何？謂瓦、木、塊、礫、樹、石、
T30n1579_p0430a23║山、巖，如是等類，名外地界。云何水界？水界
T30n1579_p0430a24║有二。一、內，二、外。內水界者，謂此身中內別濕
T30n1579_p0430a25║性，濕潤所攝、水水所攝，親附、執受。其事云
T30n1579_p0430a26║何？謂淚、汗、洟、唾、肪、膏、脂、髓、熱痰、膿血、腦、膜、
T30n1579_p0430a27║尿等，名內水界。外水界者，謂外濕性，濕潤
T30n1579_p0430a28║所攝、水水所攝，非親附，非執受。其事云何？
T30n1579_p0430a29║謂井、泉、池、沼、陂、湖、河、海，如是等類，名外水界。
T30n1579_p0430b01║云何火界？火界有二。一、內，二、外。內火界者，
T30n1579_p0430b02║謂此身中內別溫性，溫熱所攝、煖煖所攝，親
T30n1579_p0430b03║附、執受。其事云何？謂於身中所有溫煖，能
T30n1579_p0430b04║令身熱、等熱、遍熱。由是因緣，所食、所飲、所
T30n1579_p0430b05║噉、所甞，易正消變。彼增盛故，墮蒸熱數。如
T30n1579_p0430b06║是等類，名內火界。外火界者，謂外溫性，溫
T30n1579_p0430b07║熱所攝、煖煖所攝，非親附、非執受。其事云
T30n1579_p0430b08║何？謂於人間依鑽燧等、牛糞末等，以求其
T30n1579_p0430b09║火。火既生已，能燒牛糞、或草、或薪、或榛、或野、
T30n1579_p0430b10║或山、或渚、或村、村分、或城、城分、或國、國分。或
T30n1579_p0430b11║復所餘如是等類，名外火界。云何風界？風界
T30n1579_p0430b12║有二。一、內，二、外。內風界者，謂此身中內別風
T30n1579_p0430b13║性，風飄所攝，輕性、動性，親附、執受。其
T30n1579_p0430b14║事云何？謂內身中，有上行風、有下行風、有
T30n1579_p0430b15║脇臥風、有脊臥風、有腰間風、有臗間風、有
T30n1579_p0430b16║小刀風、有大刀風、有針刺風、有畢鉢羅風、
T30n1579_p0430b17║有入出息風、有隨支節風。如是等類，名內
T30n1579_p0430b18║風界。外風界者，謂外風性，風飄所攝，輕性、動
T30n1579_p0430b19║性，非親附、非執受。其事云何？謂在身外，
T30n1579_p0430b20║有東來風、有西來風、有南來風、有北來風、
T30n1579_p0430b21║有有塵風、有無塵風、有狹小風、有廣大風、
T30n1579_p0430b22║有毘濕婆風、有吠藍婆風、有風輪風。有時
T30n1579_p0430b23║大風卒起積集，折樹、頹牆、崩山、蕩海；既飄
T30n1579_p0430b24║鼓已，無所依憑，自然靜息。若諸有情欲求
T30n1579_p0430b25║風者，動衣、搖扇、及多羅掌。如是等類，名外
T30n1579_p0430b26║風界。云何空界？謂眼、耳、鼻、口、咽喉等所有孔
T30n1579_p0430b27║穴。由此吞咽、於此吞咽，既吞咽已，由此孔
T30n1579_p0430b28║穴便下漏泄。如是等類，說名空界。云何識
T30n1579_p0430b29║界？謂眼、耳、鼻、舌、身、意識。又心、意、識三種差別。
T30n1579_p0430c01║是名識界。若諸慢行補特伽羅，於界差別
T30n1579_p0430c02║作意思惟，便於身中離一合想，得不淨想。
T30n1579_p0430c03║無復高舉，憍慢微薄，於諸慢行，心得清淨。
T30n1579_p0430c04║是名慢行補特伽羅由界差別淨行所緣。
T30n1579_p0430c05║云何阿那波那念所緣？謂緣入息、出息念，是
T30n1579_p0430c06║名阿那波那念。此念所緣入出息等，名阿那
T30n1579_p0430c07║波那念所緣。當知此中，入息有二。何等為
T30n1579_p0430c08║二？一者、入息，二者、中間入息。出息亦二。何等
T30n1579_p0430c09║為二？一者、出息，二者、中間出息。入息者，謂
T30n1579_p0430c10║出息無間，內門風轉，乃至臍處。中間入息
T30n1579_p0430c11║者，謂入息滅已，乃至出息未生，於其中間
T30n1579_p0430c12║在停息處，暫時相似微細風起，是名中間
T30n1579_p0430c13║入息。如入息、中間入息，出息、中間出息，當知
T30n1579_p0430c14║亦爾。此中差別者，謂入息無間，外門風轉，始
T30n1579_p0430c15║從臍處，乃至面門、或至鼻端、或復出外。
T30n1579_p0430c16║入息、出息有二因緣。何等為二？一、牽引業；
T30n1579_p0430c17║二、臍處孔穴，或上身分所有孔穴。入息、出息
T30n1579_p0430c18║有二所依。何等為二？一、身，二、心。所以者何？
T30n1579_p0430c19║要依身心，入出息轉，如其所應。若唯依身
T30n1579_p0430c20║而息轉者，入無想定、入滅盡定、生無想天
T30n1579_p0430c21║諸有情類，彼息應轉。若唯依心而息轉者，
T30n1579_p0430c22║入無色定、生無色界，彼息應轉。若唯依身
T30n1579_p0430c23║心而轉，非如其所應者，入第四靜慮，若生
T30n1579_p0430c24║於彼諸有情類，及羯羅藍、頞部曇、閉尸等位
T30n1579_p0430c25║諸有情類，彼息應轉。然彼不轉。是故當
T30n1579_p0430c26║知，要依身心，入出息轉，如其所應。入息、出
T30n1579_p0430c27║息有二種行。何等為二？一者、入息向下而
T30n1579_p0430c28║行；二者、出息向上而行。入息、出息有二種
T30n1579_p0430c29║地。何等為二？一、麁孔穴，二、細孔穴。云何麁
T30n1579_p0431a01║孔穴？謂從臍處孔穴乃至面門、鼻門，復從
T30n1579_p0431a02║面門、鼻門乃至臍處孔穴。云何細孔穴？謂
T30n1579_p0431a03║於身中一切毛孔。入息、出息有四異名。何
T30n1579_p0431a04║等為四？一名風，二名阿那波那，三名入息
T30n1579_p0431a05║出息，四名身行。風名一種，是風共名；餘之三
T30n1579_p0431a06║種，是不共名。修入出息者有二過患。何等
T30n1579_p0431a07║為二？一、太緩方便，二、太急方便。由太緩方
T30n1579_p0431a08║便故，生起懈怠，或為惛沈睡眠纏擾其
T30n1579_p0431a09║心，或令其心於外散亂。由太急方便故，或
T30n1579_p0431a10║令其身生不平等，或令其心生不平等。云
T30n1579_p0431a11║何令身生不平等？謂強用力持入出息。由
T30n1579_p0431a12║入出息被執持故，便令身中不平風轉。由
T30n1579_p0431a13║此最初於諸支節皆生戰掉，名能戰掉。此
T30n1579_p0431a14║戰掉風若增長時，能生疾病。由是因緣，於
T30n1579_p0431a15║諸支節生諸疾病。是名令身生不平等。云
T30n1579_p0431a16║何令心生不平等？謂或令心生諸散亂，或
T30n1579_p0431a17║為極重憂惱逼切。是名令心生不平等。又
T30n1579_p0431a18║此阿那波那念，應知略有五種修習。何等
T30n1579_p0431a19║為五？一、算數修習，二、悟入諸蘊修習，三、悟
T30n1579_p0431a20║入緣起修習，四、悟入聖諦修習，五、十六勝行
T30n1579_p0431a21║修習。云何名為算數修習？謂略有四種算數
T30n1579_p0431a22║修習。何等為四？一者、以一為一算數，二者、
T30n1579_p0431a23║以二為一算數，三者、順算數，四者、逆算數。
T30n1579_p0431a24║云何以一為一算數？謂若入息入時，由緣
T30n1579_p0431a25║入出息住念，數以為一。若入息滅，出息生，
T30n1579_p0431a26║出向外時，數為第二。如是展轉數至其十。
T30n1579_p0431a27║由此算數非略非廣，故唯至十。是名以一
T30n1579_p0431a28║為一算數。云何以二為一算數？謂若入息
T30n1579_p0431a29║入而已滅，出息生而已出，爾時總合數以為
T30n1579_p0431b01║一。即由如是算數道理，數至其十，是名以
T30n1579_p0431b02║二為一算數。入息、出息說名為二，總合二
T30n1579_p0431b03║種數之為一，故名以二為一算數。云何順
T30n1579_p0431b04║算數？謂或由以一為一算數，或由以二為
T30n1579_p0431b05║一算數，順次展轉數至其十，名順算數。
T30n1579_p0431b06║云何逆算數？謂即由前二種算數，逆次展
T30n1579_p0431b07║轉從第十數，次九、次八、次七、次六、次五、次四、
T30n1579_p0431b08║次三、次二、次數其一，名逆算數。若時行者，
T30n1579_p0431b09║或以一為一算數為依，或以二為一算數
T30n1579_p0431b10║為依，於順算數及逆算數已串修習，於其
T30n1579_p0431b11║中間心無散亂。無散亂心善算數已，復應
T30n1579_p0431b12║為說勝進算數。云何名為勝進算數？謂或
T30n1579_p0431b13║依以一為一算數，或依以二為一算數，合
T30n1579_p0431b14║二為一而算數之。若依以一為一而算數
T30n1579_p0431b15║者，即入息、出息二合為一。若依以二為一
T30n1579_p0431b16║而算數者，即入息、出息四合為一。如是展轉
T30n1579_p0431b17║數乃至十。如是後後漸增，乃至以百為一
T30n1579_p0431b18║而算數之。由此以百為一算數，漸次數之
T30n1579_p0431b19║乃至其十。如是勤修數息念者，乃至十十
T30n1579_p0431b20║數以為一，漸次數之乃至滿十。由此以十
T30n1579_p0431b21║為一算數，於其中間心無散亂，齊此名
T30n1579_p0431b22║為已串修習。又此勤修數息念者，若於中
T30n1579_p0431b23║間其心散亂，復應退還從初數起，或順、或
T30n1579_p0431b24║逆。若時算數極串習故，其心自然乘任運
T30n1579_p0431b25║道，安住入息、出息所緣，無斷無間相續而
T30n1579_p0431b26║轉。先於入息有能取轉，入息滅已，於息空
T30n1579_p0431b27║位有能取轉；次於出息有能取轉，出息
T30n1579_p0431b28║滅已，於息空位有能取轉。如是展轉相續
T30n1579_p0431b29║流注，無動無搖，無散亂行，有愛樂轉。齊
T30n1579_p0431c01║此名為過算數地，不應復數。唯於入息、出
T30n1579_p0431c02║息所緣，令心安住。於入出息應正隨行、應
T30n1579_p0431c03║審了達。於入出息及二中間，若轉、若還分位
T30n1579_p0431c04║差別，皆善覺了。如是名為算數修習。又鈍
T30n1579_p0431c05║根者，應為宣說如是息念算數修習。彼由
T30n1579_p0431c06║此故，於散亂處，令心安住、令心愛樂。若異
T30n1579_p0431c07║算數入出息念，彼心應為惛沈睡眠之所纏
T30n1579_p0431c08║擾，或應彼心於外馳散。由正勤修數息
T30n1579_p0431c09║念故，彼皆無有。若有利根，覺慧聰俊，不好
T30n1579_p0431c10║乘此算數加行。若為宣說算數加行，亦能速
T30n1579_p0431c11║疾無倒了達，然不愛樂。彼復於此入出息緣
T30n1579_p0431c12║安住念已，若是處轉、若乃至轉、若如所轉、
T30n1579_p0431c13║若時而轉，於此一切，由安住念，能正隨行，
T30n1579_p0431c14║能正了達如是加行有如是相。於此加行
T30n1579_p0431c15║若修、若習、若多修習為因緣故，起身輕安及
T30n1579_p0431c16║心輕安，證一境性，於其所緣愛樂趣入。如
T30n1579_p0431c17║是彼於算數息念善修習已，復於所取、能
T30n1579_p0431c18║取二事，作意思惟，悟入諸蘊。云何悟入？謂
T30n1579_p0431c19║於入息、出息及息所依身，作意思惟，悟入色
T30n1579_p0431c20║蘊。於彼入息、出息能取念相應領納，作意思
T30n1579_p0431c21║惟，悟入受蘊。即於彼念相應等了，作意思惟，
T30n1579_p0431c22║悟入想蘊。即於彼念，若念相應思及慧等，
T30n1579_p0431c23║作意思惟，悟入行蘊。若於彼念相應諸心、意、
T30n1579_p0431c24║識，作意思惟，悟入識蘊。如是行者，於諸
T30n1579_p0431c25║蘊中乃至多住，名已悟入。是名悟入諸蘊修
T30n1579_p0431c26║習。若時無倒，能見能知唯有諸蘊、唯有諸
T30n1579_p0431c27║行、唯事、唯法。彼於爾時，能於諸行悟入緣
T30n1579_p0431c28║起。云何悟入？謂觀行者，如是尋求：此入出
T30n1579_p0431c29║息何依何緣？既尋求已，如實悟入：此入出息
T30n1579_p0432a01║依身緣身、依心緣心。復更尋求：此身此心
T30n1579_p0432a02║何依何緣？既尋求已，如實悟入：此身此心依
T30n1579_p0432a03║緣命根。復更尋求：如是命根何依何緣？既尋
T30n1579_p0432a04║求已，如實悟入：如是命根依緣先行。復更
T30n1579_p0432a05║尋求：如是先行何依何緣？既尋求已，如實悟
T30n1579_p0432a06║入：如是先行依緣無明。如是了知無明依
T30n1579_p0432a07║緣先行，先行依緣命根，命根依緣身心，身
T30n1579_p0432a08║心依緣入息、出息。又能了知無明滅故行滅，
T30n1579_p0432a09║行滅故命根滅，命根滅故身心滅，身心滅
T30n1579_p0432a10║故入出息滅。如是名為悟入緣起。彼於緣
T30n1579_p0432a11║起悟入多住，名善習修。是名悟入緣起修
T30n1579_p0432a12║習。如是彼於緣起悟入善修習已，復於諸
T30n1579_p0432a13║行如實了知從眾緣生，悟入無常。謂悟
T30n1579_p0432a14║入諸行是無常故，本無而有，有已散滅。若是
T30n1579_p0432a15║本無而有，有已散滅，即是生法、老法、病法、死
T30n1579_p0432a16║法。若是生法、老法、病法、死法，即是其苦。若
T30n1579_p0432a17║是其苦，即是無我，不得自在，遠離宰主。如
T30n1579_p0432a18║是名為由無常、苦、空、無我行，悟入苦諦。又
T30n1579_p0432a19║彼如是能正悟入諸所有行眾緣生起，其性
T30n1579_p0432a20║是苦，如病、如癰，一切皆以貪愛為緣。又正
T30n1579_p0432a21║悟入即此能生眾苦貪愛若無餘斷，即是
T30n1579_p0432a22║畢竟寂靜微妙。我若於此如是了知、如是
T30n1579_p0432a23║觀見、如是多住，當於貪愛能無餘斷。如是
T30n1579_p0432a24║名能悟入集諦、滅諦、道諦。於此悟入能多住
T30n1579_p0432a25║已，於諸諦中證得現觀。是名悟入聖諦修
T30n1579_p0432a26║習。如是於聖諦中善修習已，於見道所斷
T30n1579_p0432a27║一切煩惱皆悉永斷，唯餘修道所斷煩惱。
T30n1579_p0432a28║為斷彼故，復進修習十六勝行。云何名為
T30n1579_p0432a29║十六勝行？謂於念入息，我今能學念於入
T30n1579_p0432b01║息；於念出息，我今能學念於出息。若長、若
T30n1579_p0432b02║短。於覺了遍身入息，我今能學覺了遍身
T30n1579_p0432b03║入息；於覺了遍身出息，我今能學覺了遍
T30n1579_p0432b04║身出息。於息除身行入息，我今能學息除身
T30n1579_p0432b05║行入息；於息除身行出息，我今能學息除身
T30n1579_p0432b06║行出息。於覺了喜入息，我今能學覺了喜入
T30n1579_p0432b07║息；於覺了喜出息，我今能學覺了喜出息。
T30n1579_p0432b08║於覺了樂入息，我今能學覺了樂入息；於
T30n1579_p0432b09║覺了樂出息，我今能學覺了樂出息。於覺了
T30n1579_p0432b10║心行入息，我今能學覺了心行入息；於覺了
T30n1579_p0432b11║心行出息，我今能學覺了心行出息。於息除
T30n1579_p0432b12║心行入息，我今能學息除心行入息；於息除
T30n1579_p0432b13║心行出息，我今能學息除心行出息。於覺了
T30n1579_p0432b14║心入息，我今能學覺了心入息；於覺了心出
T30n1579_p0432b15║息，我今能學覺了心出息。於喜悅心入息，
T30n1579_p0432b16║我今能學喜悅心入息；於喜悅心出息，我今
T30n1579_p0432b17║能學喜悅心出息。於制持心入息，我今能
T30n1579_p0432b18║學制持心入息；於制持心出息，我今能學
T30n1579_p0432b19║制持心出息。於解脫心入息，我今能學解脫
T30n1579_p0432b20║心入息；於解脫心出息，我今能學解脫心出
T30n1579_p0432b21║息。於無常隨觀入息，我今能學無常隨觀入
T30n1579_p0432b22║息；於無常隨觀出息，我今能學無常隨觀出
T30n1579_p0432b23║息。於斷隨觀入息，我今能學斷隨觀入息；
T30n1579_p0432b24║於斷隨觀出息，我今能學斷隨觀出息。於
T30n1579_p0432b25║離欲隨觀入息，我今能學離欲隨觀入息；於
T30n1579_p0432b26║離欲隨觀出息，我今能學離欲隨觀出息。於
T30n1579_p0432b27║滅隨觀入息，我今能學滅隨觀入息；於滅隨
T30n1579_p0432b28║觀出息，我今能學滅隨觀出息。問：如是十六
T30n1579_p0432b29║差別云何？答：有學見迹已得四念住等，於
T30n1579_p0432c01║入出息所緣作意復更進修，為斷餘結。是
T30n1579_p0432c02║故念言：於念入息，我今能學念於入息；於
T30n1579_p0432c03║念出息，我今能學念於出息。若緣入息、出
T30n1579_p0432c04║息境時，便作念言：我今能學念長入息、念
T30n1579_p0432c05║長出息。若緣中間入息、中間出息境時，便
T30n1579_p0432c06║作念言：我今能學念短入息、念短出息。如
T30n1579_p0432c07║入息出息長轉，及中間入息、中間出息短轉，
T30n1579_p0432c08║即如是了知。如是名為若長、若短。若緣身
T30n1579_p0432c09║中微細孔穴，入息、出息周遍隨入諸毛孔中，
T30n1579_p0432c10║緣此為境，起勝解時，便作念言：我於覺了
T30n1579_p0432c11║遍身入息出息，我今能學覺了遍身入息出
T30n1579_p0432c12║息。若於是時，或入息、中間入息已滅，出息、中
T30n1579_p0432c13║間出息未生，緣入息出息空無位、入息出息
T30n1579_p0432c14║遠離位為境；或出息、中間出息已滅，入息、中
T30n1579_p0432c15║間入息未生，緣出息入息空無位、出息
T30n1579_p0432c16║入息遠離位為境。即於此時便作念言：於
T30n1579_p0432c17║息除身行入息，我今能學息除身行入息；
T30n1579_p0432c18║於息除身行出息，我今能學息除身行出息。
T30n1579_p0432c19║又即於此若修、若習、若多修習為因緣故，
T30n1579_p0432c20║先未串習入出息時，所有剛強苦觸隨轉，
T30n1579_p0432c21║今已串習入出息故，皆得息除，有餘柔軟樂
T30n1579_p0432c22║觸隨轉。便作念言：於息除身行入息，我今
T30n1579_p0432c23║能學息除身行入息；於息除身行出息，我今
T30n1579_p0432c24║能學息除身行出息。又於如是阿那波那
T30n1579_p0432c25║念勤修行者，若得初靜慮，或得第二靜慮
T30n1579_p0432c26║時，便作念言：於覺了喜入息出息，我今能
T30n1579_p0432c27║學覺了喜入息出息。若得離喜第三靜慮
T30n1579_p0432c28║時，便作念言：於覺了樂入息出息，我今能
T30n1579_p0432c29║學覺了樂入息出息。第三靜慮已上，於阿
T30n1579_p0433a01║那波那念無有更修加行道理，是故乃至
T30n1579_p0433a02║第三靜慮，宣說息念加行所攝。又即如是
T30n1579_p0433a03║覺了喜者、覺了樂者，或有暫時生起忘念。或
T30n1579_p0433a04║謂有我我所，或發我慢，或謂我當有，或謂
T30n1579_p0433a05║我當無，或謂我當有色，或謂我當無色，或
T30n1579_p0433a06║謂我當有想，或謂我當無想，或謂我當非
T30n1579_p0433a07║有想非無想。生起如是愚癡想思俱行種種
T30n1579_p0433a08║動慢、戲論、造作、貪愛；纔生起已，便能速疾以
T30n1579_p0433a09║慧通達，不深染著，方便斷滅、除遣、變吐。由
T30n1579_p0433a10║是加行，便作念言：於覺了心行入息出息，
T30n1579_p0433a11║我今能學覺了心行入息出息；於息除心行
T30n1579_p0433a12║入息出息，我今能學息除心行入息出息。又
T30n1579_p0433a13║若得根本第一、第二、第三靜慮，彼定已得初
T30n1579_p0433a14║靜慮近分未至依定，依此觀察所生起心。
T30n1579_p0433a15║謂如實知、如實覺了，或有貪心、或離貪心、
T30n1579_p0433a16║或有瞋心、或離瞋心、或有癡心、或離癡心、
T30n1579_p0433a17║略心、散心、下心、舉心、有掉動心、無掉動心、有
T30n1579_p0433a18║寂靜心、無寂靜心、有等引心、無等引心、善修
T30n1579_p0433a19║習心、不善修習心、善解脫心、不善解脫心。於
T30n1579_p0433a20║如是心皆如實知、如實覺了，是故念言：於
T30n1579_p0433a21║覺了心入息出息，我今能學覺了心入息出
T30n1579_p0433a22║息。彼若有時，見為惛沈睡眠蓋覆障其
T30n1579_p0433a23║心，由極於內住寂止故，爾時於外隨緣
T30n1579_p0433a24║一種淨妙境界，示現、教導、讚勵、慶喜，策發其
T30n1579_p0433a25║心。是故念言：於喜悅心入息出息，我今能
T30n1579_p0433a26║學喜悅心入息出息。彼若有時，見為掉舉惡
T30n1579_p0433a27║作蓋覆障其心，由極於外住囂舉故，爾時
T30n1579_p0433a28║於內安住寂靜，制持其心。是故念言：於制
T30n1579_p0433a29║持心入息出息，我今能學制持心入息出息。
T30n1579_p0433b01║若時於心善修、善習、善多修習為因緣故，
T30n1579_p0433b02║令現行蓋皆得遠離，於諸蓋中心得清淨。
T30n1579_p0433b03║是故念言：於解脫心入息出息，我今能學解
T30n1579_p0433b04║脫心入息出息。彼於諸蓋障修道者心已
T30n1579_p0433b05║解脫，餘有隨眠，復應當斷。為斷彼故，起道
T30n1579_p0433b06║現前。謂於諸行無常法性，極善精懇，如理觀
T30n1579_p0433b07║察。是故念言：於無常隨觀入息出息，我今
T30n1579_p0433b08║能學無常隨觀入息出息。又彼先時，或依下
T30n1579_p0433b09║三靜慮，或依未至依定，已於奢摩他修瑜
T30n1579_p0433b10║伽行。今依無常隨觀，復於毘鉢舍那修瑜
T30n1579_p0433b11║伽行。如是以奢摩他、毘鉢舍那熏修心已，
T30n1579_p0433b12║於諸界中，從彼隨眠而求解脫。云何諸界？
T30n1579_p0433b13║所謂三界。一者、斷界，二者、離欲界，三者、滅
T30n1579_p0433b14║界。見道所斷一切行斷，名為斷界；修道所
T30n1579_p0433b15║斷一切行斷，名離欲界；一切依滅，名為滅界。
T30n1579_p0433b16║思惟如是三界寂靜、安隱、無患，修奢摩他、
T30n1579_p0433b17║毘鉢舍那。彼由修習、多修習故，從餘修道
T30n1579_p0433b18║所斷煩惱，心得解脫。是故念言：於斷隨觀、
T30n1579_p0433b19║離欲隨觀、滅隨觀入息出息，我今能學斷隨
T30n1579_p0433b20║觀、離欲隨觀、滅隨觀入息出息。如是彼於見、
T30n1579_p0433b21║修所斷一切煩惱皆永斷故，成阿羅漢，諸
T30n1579_p0433b22║漏永盡。此後更無所應作事，於所決擇已
T30n1579_p0433b23║得究竟。是名十六勝行。修習如是，名為五
T30n1579_p0433b24║種修習阿那波那念。多尋思行補特伽羅，應
T30n1579_p0433b25║於是中正勤修學，愛樂乘御。若於所緣有
T30n1579_p0433b26║思遽務、有散亂者，於內各別應當親近
T30n1579_p0433b27║如是觀行。若於此中勤修習者，尋思散動
T30n1579_p0433b28║皆無所有，心於所緣速疾安住，深生愛樂。
T30n1579_p0433b29║是名第五多尋思行補特伽羅淨行所緣。如
T30n1579_p0433c01║是總名淨行所緣。云何名為善巧所緣？謂
T30n1579_p0433c02║此所緣略有五種。一、蘊善巧，二、界善巧，三、處
T30n1579_p0433c03║善巧，四、緣起善巧，五、處非處善巧。蘊善巧
T30n1579_p0433c04║者，云何蘊？云何蘊善巧？謂蘊有五。則色
T30n1579_p0433c05║蘊、受蘊、想蘊、行蘊、識蘊。云何色蘊？謂諸所
T30n1579_p0433c06║有色，一切皆是四大種及四大種所造。此復
T30n1579_p0433c07║若過去、若未來、若現在、若內、若外、若麁、若細、
T30n1579_p0433c08║若劣、若勝、若遠、若近。總名色蘊。云何受蘊？
T30n1579_p0433c09║謂或順樂觸為緣諸受，或順苦觸為緣諸受，
T30n1579_p0433c10║或順不苦不樂觸為緣諸受。復有六受身。
T30n1579_p0433c11║則眼觸所生受，耳、鼻、舌、身、意觸所生受。總名
T30n1579_p0433c12║受蘊。云何想蘊？謂有相想、無相想、狹小想、廣
T30n1579_p0433c13║大想、無量想、無諸所有無所有處想。復有
T30n1579_p0433c14║六想身。則眼觸所生想，耳、鼻、舌、身、意觸所
T30n1579_p0433c15║生想。總名想蘊。云何行蘊？謂六思身。則眼
T30n1579_p0433c16║觸所生思，耳、鼻、舌、身、意觸所生思。復有所
T30n1579_p0433c17║餘，除受及想諸心法等。總名行蘊。云何識
T30n1579_p0433c18║蘊？謂心、意、識。復有六識身。則眼識，耳、鼻、舌、
T30n1579_p0433c19║身、意識。總名識蘊。前受、想、行蘊及此識蘊，
T30n1579_p0433c20║皆有過去、未來、現在、內、外等差別，如前廣說。
T30n1579_p0433c21║是名為蘊。云何蘊善巧？謂善了知如所說
T30n1579_p0433c22║蘊種種差別性、非一眾多性，除此法外，更無
T30n1579_p0433c23║所得、無所分別，是名略說蘊善巧義。云何
T30n1579_p0433c24║名蘊種種差別性？謂色蘊異、受蘊異，乃至識
T30n1579_p0433c25║蘊異，是名種種差別性。云何名蘊非一眾
T30n1579_p0433c26║多性？謂色蘊非一眾多品類。大種所造差別
T30n1579_p0433c27║故，去來今等品類差別故。是名色蘊非一
T30n1579_p0433c28║眾多性。如是餘蘊，隨其所應皆當了知。
T30n1579_p0433c29║云何除此法外，更無所得、無所分別？謂唯
T30n1579_p0434a01║蘊可得、唯事可得。非離蘊外有我可得，有
T30n1579_p0434a02║常恒住無變易法是可得者。亦無少法是
T30n1579_p0434a03║我所有。故除此外，更無所得、無所分別。云
T30n1579_p0434a04║何界？云何界善巧？謂界有十八。則眼界、色
T30n1579_p0434a05║界、眼識界，耳界、聲界、耳識界，鼻界、香界、鼻
T30n1579_p0434a06║識界，舌界、味界、舌識界，身界、觸界、身識界，
T30n1579_p0434a07║意界、法界、意識界。是名為界。若復於彼十
T30n1579_p0434a08║八種法，從別別界、別別種子、別別種姓生
T30n1579_p0434a09║起出現，如實了知、忍可、審察，名界善巧。如
T30n1579_p0434a10║實了知十八種法，從別別界別別而轉，即
T30n1579_p0434a11║於因緣而得善巧，是故說此名界善巧。云
T30n1579_p0434a12║何處？云何處善巧？謂處有十二。則眼處、色
T30n1579_p0434a13║處、耳處、聲處、鼻處、香處、舌處、味處、身處、觸
T30n1579_p0434a14║處、意處、法處。是名為處。處善巧者，謂眼為
T30n1579_p0434a15║增上緣，色為所緣緣，等無間滅意為等無間
T30n1579_p0434a16║緣，生起眼識，及相應法。耳為增上緣，聲為
T30n1579_p0434a17║所緣緣，等無間滅意為等無間緣，生起耳識
T30n1579_p0434a18║及相應法。如是乃至意為等無間緣，此生作
T30n1579_p0434a19║意為增上緣，法為所緣緣，生起意識及相
T30n1579_p0434a20║應法。如是六識身及相應法，皆由三緣而
T30n1579_p0434a21║得流轉。謂增上緣、所緣緣、等無間緣。若於
T30n1579_p0434a22║如是諸內外處緣得善巧，名處善巧。云何
T30n1579_p0434a23║緣起？云何緣起善巧？謂無明緣行，行緣識，
T30n1579_p0434a24║識緣名色，名色緣六處，六處緣觸，觸緣受，
T30n1579_p0434a25║受緣愛，愛緣取，取緣有，有緣生，生緣老
T30n1579_p0434a26║死，乃至招集如是純大苦蘊。是名緣起。
T30n1579_p0434a27║若復了知唯有諸法滋潤諸法，唯有諸法
T30n1579_p0434a28║等潤諸法，唯有諸行引發諸行；而彼諸行
T30n1579_p0434a29║因所生故、緣所生故，本無而有，有已散滅，
T30n1579_p0434b01║體是無常。是無常故，即是生法，老法，病法，死
T30n1579_p0434b02║法，愁、悴、悲、嘆、憂、苦、惱法；是生法故，乃至是惱
T30n1579_p0434b03║法故，則名為苦。由是苦故，不得自在，其力
T30n1579_p0434b04║羸劣，由是因緣，定無有我。若於如是緣生
T30n1579_p0434b05║法中，由如是等種種行相，善巧了達，或無
T30n1579_p0434b06║常智、或苦智、或無我智，是名緣起善巧。又處
T30n1579_p0434b07║非處善巧，當知即是緣起善巧差別。此中差
T30n1579_p0434b08║別者，謂由處非處善巧故，能正了知非不
T30n1579_p0434b09║平等因果道理。則善不善法有果異熟。若諸
T30n1579_p0434b10║善法能感可愛果異熟法，諸不善法能感非
T30n1579_p0434b11║愛果異熟法。若能如是如實了知，名處非處
T30n1579_p0434b12║善巧。此五善巧略則為二。一、自相善巧，二、共
T30n1579_p0434b13║相善巧。由蘊善巧顯自相善巧；由餘善巧
T30n1579_p0434b14║顯共相善巧。如是總名善巧所緣。云何淨
T30n1579_p0434b15║惑所緣？謂觀下地麁性、上地靜性。如欲界
T30n1579_p0434b16║對初靜慮，乃至無所有處對非想非非想處。
T30n1579_p0434b17║云何麁性？謂麁性有二。一、體麁性，二、數麁
T30n1579_p0434b18║性。體麁性者，謂欲界望初靜慮，雖皆具五
T30n1579_p0434b19║蘊，而欲界中過患深重，苦住增上，最為鄙劣，
T30n1579_p0434b20║甚可厭惡，是故說彼為體麁性。初靜慮中
T30n1579_p0434b21║則不如是，極靜、極妙，是故說彼為體靜性。
T30n1579_p0434b22║數麁性者，謂欲界色蘊有多品類，應知應
T30n1579_p0434b23║斷，如是乃至識蘊亦爾，是故說彼為數麁
T30n1579_p0434b24║性。如是上地展轉相望，若體麁性、若數麁性，
T30n1579_p0434b25║隨其所應，當知亦爾。如是麁性，於諸上地
T30n1579_p0434b26║展轉相望，乃至極於無所有處，一切下地苦
T30n1579_p0434b27║惱增多，壽量減少；一切上地苦惱減少，壽量
T30n1579_p0434b28║增多。非想非非想處唯靜、唯妙，更無上地
T30n1579_p0434b29║勝過此故。以要言之，有過患義是麁性
T30n1579_p0434c01║義。若彼彼地中過患增多，即由如是過患
T30n1579_p0434c02║增多性故，名為麁性。若彼彼地中過患減
T30n1579_p0434c03║少，即由如是過患減少性故，名為靜性。此
T30n1579_p0434c04║是世間由世俗道淨惑所緣。何以故？彼觀下
T30n1579_p0434c05║地多諸過患，如病、如癰，猶如毒箭，不安隱
T30n1579_p0434c06║性，以為麁性；觀於上地與彼相違，以為靜
T30n1579_p0434c07║性。斷除下地所有煩惱，始從欲界乃至上
T30n1579_p0434c08║極無所有處。此是暫斷，非究竟斷。以於後
T30n1579_p0434c09║時、更相續故。出世間道淨惑所緣復有四種。
T30n1579_p0434c10║一、苦聖諦，二、集聖諦，三、滅聖諦，四、道聖諦。云
T30n1579_p0434c11║何苦聖諦？謂生苦、老苦、病苦、死苦、怨憎會
T30n1579_p0434c12║苦、愛別離苦、求不得苦、略說一切五取
T30n1579_p0434c13║蘊苦、名苦聖諦。云何集聖諦？謂若愛、若
T30n1579_p0434c14║後有愛、若喜貪俱行愛、若彼彼喜樂愛等，
T30n1579_p0434c15║名集聖諦。云何滅聖諦？謂即此愛等無餘
T30n1579_p0434c16║斷滅，名滅聖諦。云何道聖諦？謂八支等
T30n1579_p0434c17║聖道，名道聖諦。當知此中，依黑品白品
T30n1579_p0434c18║果因建立故，建立四聖諦。謂苦諦是黑品
T30n1579_p0434c19║果；集諦是黑品因；滅諦是白品果；道諦是白
T30n1579_p0434c20║品因，能得、能證故。又苦諦如病，初應遍知；
T30n1579_p0434c21║集諦如病因緣，次應遠離；滅諦如無病，次
T30n1579_p0434c22║應觸證；道諦如良藥，復應修習及多修習。
T30n1579_p0434c23║又苦諦苦義，乃至道諦道義，是如是實，非
T30n1579_p0434c24║不如實；是無顛倒，非是顛倒；故名為諦。
T30n1579_p0434c25║又彼自相無有虛誑，及見彼故無倒覺轉。
T30n1579_p0434c26║是故名諦。問：何故諸諦唯名聖諦？答：唯諸聖
T30n1579_p0434c27║者於是諸諦同謂為諦，如實了知、如實觀
T30n1579_p0434c28║見；一切愚夫不如實知、不如實見。是故諸
T30n1579_p0434c29║諦唯名聖諦。又於愚夫，唯由法爾說名為
T30n1579_p0435a01║諦，不由覺悟。於諸聖者俱由二種。又生苦
T30n1579_p0435a02║者，謂於生時發生種種身心苦受，非生自
T30n1579_p0435a03║體即是其苦。為苦因緣，故名為苦。廣說乃
T30n1579_p0435a04║至求不得苦，謂由所求不得因緣發生種
T30n1579_p0435a05║種身心苦受，非求不得體即是苦。為苦因
T30n1579_p0435a06║緣，故名為苦。如是當知略說一切五取蘊
T30n1579_p0435a07║苦。謂由生等異門，唯顯了苦苦；由此五取
T30n1579_p0435a08║蘊苦，亦顯了所餘壞苦、行苦。所以者何？如
T30n1579_p0435a09║五取蘊具攝三受，如是能與如前所說苦
T30n1579_p0435a10║苦為器；當知此中，亦即具有前所未說壞
T30n1579_p0435a11║苦、行苦。問：何故世尊苦苦一種以自聲說，
T30n1579_p0435a12║壞苦、行苦以異門說？答：於苦苦中，若凡、若
T30n1579_p0435a13║聖，一切等有苦覺慧轉。又苦苦性極可厭患。
T30n1579_p0435a14║又從先來未習慧者，纔為說時則便易入。
T30n1579_p0435a15║又於諸諦，令所調伏可化有情易得入故。
T30n1579_p0435a16║云何建立三種苦性？謂先所說生苦乃至求
T30n1579_p0435a17║不得苦，即顯苦受及所依處為苦苦性，如
T30n1579_p0435a18║是名為建立苦苦性。諸有是彼所對治法。
T30n1579_p0435a19║謂少是老所治，無病是病所治，命是死所
T30n1579_p0435a20║治，親愛合會是怨憎會所治，非愛別離是
T30n1579_p0435a21║愛別離所治，所求稱遂是求不得所治。復
T30n1579_p0435a22║有苦受及所依處所起煩惱，復有無病等順
T30n1579_p0435a23║樂受處等及彼所生受所起煩惱，如是總
T30n1579_p0435a24║說為壞苦性。此中樂受及所依處，由無常故，
T30n1579_p0435a25║若變若異，受彼增上所生眾苦。若諸煩惱，
T30n1579_p0435a26║於一切處正生起時，纏縛其心，令心變壞，
T30n1579_p0435a27║即生眾苦。故名壞苦。如世尊言：入變壞心，
T30n1579_p0435a28║執母邑手，乃至廣說。又如說言：住貪欲纏，
T30n1579_p0435a29║領受貪欲纏緣所生身心憂苦；如是住瞋
T30n1579_p0435b01║恚、惛沈睡眠、掉舉惡作、疑纏，領受彼纏緣
T30n1579_p0435b02║所生身心憂苦。由此至教第一至教，諸煩惱
T30n1579_p0435b03║中苦義可得，壞義可得，故說煩惱為壞苦
T30n1579_p0435b04║性。如是名為建立壞苦性。若行苦性，遍行
T30n1579_p0435b05║一切五取蘊中。以要言之，除苦苦性，除煩
T30n1579_p0435b06║惱攝變壞苦性，除樂受攝及所依處變壞苦
T30n1579_p0435b07║性，諸餘不苦不樂受俱行，若彼所生、若生彼
T30n1579_p0435b08║緣、若生住器所有諸蘊，名行苦性。由彼諸
T30n1579_p0435b09║蘊其性無常，生滅相應，有一切取，三受麁重
T30n1579_p0435b10║之所隨逐，不安隱攝，不脫苦苦及以壞苦，
T30n1579_p0435b11║不自在轉。由行苦故，說名為苦。如是名為
T30n1579_p0435b12║建立行苦性。又即彼愛亦名希求，亦名欣
T30n1579_p0435b13║欲，亦名喜樂。即此希求由三門轉。謂希求
T30n1579_p0435b14║後有，及希求境界。若希求後有，名後有愛。
T30n1579_p0435b15║希求境界復有二種。謂於已得境界，有喜
T30n1579_p0435b16║著俱行愛；若於未得境界，有希求和合俱
T30n1579_p0435b17║行愛。當知此中，於已得境界喜著俱行愛，
T30n1579_p0435b18║名喜貪俱行愛；於未得境界希求和合俱
T30n1579_p0435b19║行愛，名彼彼喜樂愛。滅有二種。一、煩惱滅，
T30n1579_p0435b20║二、所依滅。道有二種。一、有學道，二、無學道。
T30n1579_p0435b21║如是當知名出世道淨惑所緣。如是已說
T30n1579_p0435b22║四種所緣。一、遍滿所緣，二、淨行所緣，三、善
T30n1579_p0435b23║巧所緣，四、淨惑所緣。云何教授？謂四教授。
T30n1579_p0435b24║一、無倒教授，二、漸次教授，三、教教授，四、證
T30n1579_p0435b25║教授。云何無倒教授？謂無顛倒宣說法義，
T30n1579_p0435b26║令其受持、讀誦、修學，如實出離，正盡眾苦，作
T30n1579_p0435b27║苦邊際。如是名為無倒教授。云何漸次教
T30n1579_p0435b28║授？謂稱時機宣說法義，先令受持讀誦淺
T30n1579_p0435b29║近，後方令彼學深遠處。又為令入初諦現
T30n1579_p0435c01║觀，先教苦諦，後集滅道。又為令得靜慮等
T30n1579_p0435c02║至，先教最初靜慮等至，後教其餘靜慮等
T30n1579_p0435c03║至。如是等類，應知名為漸次教授。云何教
T30n1579_p0435c04║教授？謂從尊重、若似尊重，達解瑜伽軌範、
T30n1579_p0435c05║親教，或諸如來，或佛弟子所聞正教，即如
T30n1579_p0435c06║其教不增不減教授於他，名教教授。云何
T30n1579_p0435c07║證教授？謂如自己獨處空閑所得、所觸、所
T30n1579_p0435c08║證諸法，為欲令他得、觸、證故，方便教授，
T30n1579_p0435c09║名證教授。復有諸相圓滿教授。其事云何？
T30n1579_p0435c10║謂由三種神變教授。三神變者，一、神境神
T30n1579_p0435c11║變，二、記說神變，三、教誡神變。由神境神變，
T30n1579_p0435c12║能現種種神通境界，令他於己生極尊重；
T30n1579_p0435c13║由彼於己生尊重故，於屬耳聽瑜伽作
T30n1579_p0435c14║意，極生恭敬。由記說神變，能尋求他心行
T30n1579_p0435c15║差別。由教誡神變，如根、如行、如所悟入
T30n1579_p0435c16║為說正法，於所修行能正教誡。故三神變
T30n1579_p0435c17║能攝諸相圓滿教授。
T30n1579_p0435c18║瑜伽師地論卷第二十七