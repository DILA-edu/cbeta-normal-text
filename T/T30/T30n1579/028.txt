T30n1579_p0435c19║
T30n1579_p0435c20║
T30n1579_p0435c21║瑜伽師地論卷第二十八
T30n1579_p0435c22║
T30n1579_p0435c23║彌勒菩薩說
T30n1579_p0435c24║三藏法師玄奘奉　詔譯
T30n1579_p0435c25║本地分中聲聞地第十三第二瑜伽處之三
T30n1579_p0435c26║云何為學？謂三勝學。一、增上戒學，二、增上心
T30n1579_p0435c27║學，三、增上慧學。云何增上戒學？謂安住具戒
T30n1579_p0435c28║等，如前廣說。是名增上戒學。云何增上心
T30n1579_p0435c29║學？謂離欲惡不善法，有尋、有伺，離生喜樂，
T30n1579_p0436a01║入初靜慮具足安住，乃至能入第四靜慮具
T30n1579_p0436a02║足安住，是名增上心學。又諸無色，及餘所有
T30n1579_p0436a03║等持、等至，亦皆名為增上心學。然依靜慮，
T30n1579_p0436a04║能最初入聖諦現觀，正性離生，非全遠離
T30n1579_p0436a05║一切靜慮能成此事。是故靜慮最為殊勝，
T30n1579_p0436a06║故偏說為增上心學。云何增上慧學？謂於
T30n1579_p0436a07║四聖諦等所有如實智見。是名增上慧學。問：
T30n1579_p0436a08║何緣唯有三學，非少非多？答：建立定義故，
T30n1579_p0436a09║智所依義故，辨所作義故。建立定義者，
T30n1579_p0436a10║謂增上戒學。所以者何？由戒建立心一境性，
T30n1579_p0436a11║能令其心觸三摩地。智所依義者，謂增上心
T30n1579_p0436a12║學。所以者何？由正定心念一境性，於所知
T30n1579_p0436a13║事有如實智、如實見轉。辨所作義者，謂
T30n1579_p0436a14║增上慧學。所以者何？由善清淨若智、若見，
T30n1579_p0436a15║能證究竟諸煩惱斷。以煩惱斷是自義利，
T30n1579_p0436a16║是勝所作，過此更無勝所作故。由是因緣，
T30n1579_p0436a17║唯有三學。問：何緣三學如是次第？答：先於
T30n1579_p0436a18║尸羅善清淨故，便無憂悔；無憂悔故，歡喜
T30n1579_p0436a19║安樂；由有樂故，心得正定；心得定故，能如
T30n1579_p0436a20║實知、能如實見；如實知見，故能起厭；厭故
T30n1579_p0436a21║離染；由離染故，便得解脫；得解脫故，證
T30n1579_p0436a22║無所作究竟涅槃。如是最初修習淨戒，漸
T30n1579_p0436a23║次進趣，後證無作究竟涅槃。是故三學如
T30n1579_p0436a24║是次第。問：何緣三學名為增上戒、心、慧耶？
T30n1579_p0436a25║答：所趣義故，最勝義故，名為增上。云何所趣
T30n1579_p0436a26║義？謂為趣增上心而修淨戒，名增上戒學。
T30n1579_p0436a27║為趣增上慧而修定心，名增上心學。為
T30n1579_p0436a28║趣煩惱斷而修智見，名增上慧學。如是名
T30n1579_p0436a29║為所趣義故，名為增上。云何最勝義？謂若
T30n1579_p0436b01║增上戒學、若增上心學、若增上慧學，唯於聖
T30n1579_p0436b02║教獨有此三，不共外道。如是名為最勝
T30n1579_p0436b03║義故，名為增上。又或有增上心學能引發
T30n1579_p0436b04║增上慧學，或有增上慧學能引發增上心學。
T30n1579_p0436b05║謂聖弟子未得根本靜慮，先學見跡，後為
T30n1579_p0436b06║進斷修道所斷一切煩惱，正勤加行，修念
T30n1579_p0436b07║覺支，乃至修捨覺支，是名增上慧學引發
T30n1579_p0436b08║增上心學。增上心學引發增上慧學者，如
T30n1579_p0436b09║前已說。又或有增上戒學，無增上心、無增
T30n1579_p0436b10║上慧；或有增上戒學，亦有增上心，唯無增
T30n1579_p0436b11║上慧；非有增上慧學，而無增上戒及無增
T30n1579_p0436b12║上心。是故若有增上慧學，當知必定具足
T30n1579_p0436b13║三學。於此建立三種學中，諸瑜伽師當
T30n1579_p0436b14║勤修學。復有三種補特伽羅，依此三學
T30n1579_p0436b15║入諦現觀。何等為三？一、未離欲，二、倍離欲，
T30n1579_p0436b16║三、已離欲。當知此中，於一切欲全未離者，
T30n1579_p0436b17║勤修加行，入諦現觀；既於諸諦得現觀已，
T30n1579_p0436b18║證預流果。倍離欲者，當於爾時證一來
T30n1579_p0436b19║果。已離欲者，當於爾時證不還果。復有
T30n1579_p0436b20║三根。一、未知欲知根，二、已知根，三、具知根。云
T30n1579_p0436b21║何建立如是三根？謂於諸諦未現觀者，
T30n1579_p0436b22║加行勤修諸諦現觀，依此建立未知欲知
T30n1579_p0436b23║根。若於諸諦已得現觀，而居有學，依此
T30n1579_p0436b24║建立已知根。若阿羅漢所作已辦，住無學位，
T30n1579_p0436b25║依此建立具知根。復有三解脫門。一、空解
T30n1579_p0436b26║脫門，二、無願解脫門，三、無相解脫門。云何
T30n1579_p0436b27║建立三解脫門？謂所知境略有二種。有及非
T30n1579_p0436b28║有。有有二種。一者、有為，二者、無為。於有為
T30n1579_p0436b29║中，且說三界所繫五蘊；於無為中，且說涅
T30n1579_p0436c01║槃。如是二種有為、無為，合說名有。若說於
T30n1579_p0436c02║我，或說有情、命者、生者等，是名非有。於有
T30n1579_p0436c03║為中見過失故、見過患故，無所祈願；無
T30n1579_p0436c04║祈願故，依此建立無願解脫門。於有為中
T30n1579_p0436c05║無祈願故，便於涅槃深生祈願，見極寂
T30n1579_p0436c06║靜、見甚微妙、見永出離；由於中見永出
T30n1579_p0436c07║離故，依此建立無相解脫門。於其非有無
T30n1579_p0436c08║所有中，非有祈願、非無祈願；如其非有，還則
T30n1579_p0436c09║如是知為非有、見為非有，依此建立空
T30n1579_p0436c10║解脫門。是名建立三解脫門。
T30n1579_p0436c11║云何隨順學法？謂有十種違逆學法，對治
T30n1579_p0436c12║彼故，應知十種隨順學法。云何十種違逆學
T30n1579_p0436c13║法？一者、所有母邑少年、盛壯、可愛形色，是正
T30n1579_p0436c14║修學善男子等上品障礙。二者、於薩迦耶所
T30n1579_p0436c15║攝諸行生起愛著。三者、嬾墮懈怠。四者、薩
T30n1579_p0436c16║迦耶見。五者、依於段食貪著美味。六者、於
T30n1579_p0436c17║諸世聞種種戲論非一眾多別別品類所思
T30n1579_p0436c18║念中，發欲貪愛。七者、思惟諸法瑜伽作意
T30n1579_p0436c19║所有過患。此復云何？謂十一種。一、於諸諦
T30n1579_p0436c20║寶蘊業果中猶預疑惑。二、樂修斷者，身諸
T30n1579_p0436c21║麁重。三、有慢緩者，於修止觀過患作意，
T30n1579_p0436c22║惛沈睡眠映蔽其心，令心極略。四、太猛精
T30n1579_p0436c23║進者，身疲心惱。五、太劣精進者，不得勝進，善
T30n1579_p0436c24║品衰退。六、於少利養名譽稱讚隨一樂中，深
T30n1579_p0436c25║生欣喜。七、掉舉不靜踊躍躁擾。八、於薩迦
T30n1579_p0436c26║耶永滅涅槃而生驚恐。九、於諸言說非量
T30n1579_p0436c27║加行，言論太過；雖說法論，而好折伏，起諍
T30n1579_p0436c28║方便。十、於先所見、所聞、所受非一眾多別
T30n1579_p0436c29║別品類諸境界中，心馳心散。十一、不應思處
T30n1579_p0437a01║而強沈思。應知是名思惟諸法瑜伽作意
T30n1579_p0437a02║所有過患。八者、於諸靜慮、等至樂中深生愛
T30n1579_p0437a03║味。九者、樂欲證入無相定者，於諸行中隨
T30n1579_p0437a04║順流散。十者、觸身苦受乃至奪命苦受時，
T30n1579_p0437a05║貪愛壽命，希望存活；隨此希望，傷歎迷悶。
T30n1579_p0437a06║是名十種違逆學法。云何對治如是十種違
T30n1579_p0437a07║逆學法隨順學法？謂有十種。一、不淨想，二、
T30n1579_p0437a08║無常想，三、無常苦想，四、苦無我想，五、厭逆食
T30n1579_p0437a09║想，六、一切世間不可樂想，七、光明想，八、離欲
T30n1579_p0437a10║想，九、滅想，十、死想。如是十想，善修、善習、善多
T30n1579_p0437a11║修習，能斷十種障礙學法、違逆學法。當知此
T30n1579_p0437a12║中有四光明。一、法光明，二、義光明，三、奢摩他
T30n1579_p0437a13║光明，四、毘鉢舍那光明。依此四種光明增上
T30n1579_p0437a14║立光明想。今此義中，意取能斷思惟諸法
T30n1579_p0437a15║瑜伽作意障礙法者。當知此中，復有十種隨
T30n1579_p0437a16║順學法。何等為十？一者、宿因，二者、隨順教，
T30n1579_p0437a17║三者、如理加行，四者、無間殷重所作，五者、猛
T30n1579_p0437a18║利樂欲，六者、持瑜伽力，七者、止息身心麁重，
T30n1579_p0437a19║八者、數數觀察，九者、無有怯弱，十者、離增上
T30n1579_p0437a20║慢。云何宿因？謂先所習諸根成熟、諸根積集。
T30n1579_p0437a21║云何隨順教？謂所說教無倒、漸次。云何如
T30n1579_p0437a22║理加行？謂如其教無倒修行，如是修行能
T30n1579_p0437a23║生正見。云何無間、殷重所作？謂由如是正
T30n1579_p0437a24║加行故，於諸善品不虛捨命，速能積習
T30n1579_p0437a25║所有善品。云何猛利樂欲？謂如有一，於上
T30n1579_p0437a26║解脫發生希慕。謂我何時當於是處能具
T30n1579_p0437a27║足住，如諸聖者於是處所具足而住。云何
T30n1579_p0437a28║持瑜伽力？謂二因緣能令獲得持瑜伽力。一
T30n1579_p0437a29║者、本性是利根故；二者、長時串修習故。云何
T30n1579_p0437b01║止息身心麁重？謂如有一，或由身勞身乏，
T30n1579_p0437b02║發身麁重，發心麁重；此因易脫威儀而便
T30n1579_p0437b03║止息。或由太尋太伺，發身麁重、發心麁
T30n1579_p0437b04║重；此因內心寂止方便而便止息。或由心
T30n1579_p0437b05║略心劣，惛沈睡眠之所纏遶、發身麁重、
T30n1579_p0437b06║發心麁重；此因增上慧法毘鉢舍那順淨作
T30n1579_p0437b07║意而便止息。或由本性煩惱未斷，有煩惱
T30n1579_p0437b08║品身心麁重未能捨離；此因相續勤修正
T30n1579_p0437b09║道而便止息。云何數數觀察？謂依尸羅，數
T30n1579_p0437b10║數觀察惡作不作，數數觀察善作而作。於
T30n1579_p0437b11║其惡作不作不轉；於其善作不作不退。
T30n1579_p0437b12║於其惡作作而棄捨，於其善作作而不捨。
T30n1579_p0437b13║又於煩惱斷與未斷觀察作意增上力故，數
T30n1579_p0437b14║數觀察。若知已斷，便生歡喜；若知未斷，則
T30n1579_p0437b15║便數數勤修正道。云何無有怯弱？謂於後時
T30n1579_p0437b16║應知、應見、應證得中，未知、未見、未證得
T30n1579_p0437b17║故，發生怯弱，其心勞倦、其心匱損，彼既生已
T30n1579_p0437b18║而不堅執，速能斷滅。云何離增上慢？謂於
T30n1579_p0437b19║所得、所觸、所證，無增上慢，離顛倒執。於真
T30n1579_p0437b20║所得起於得想，於真所觸起於觸想，於真
T30n1579_p0437b21║所證起於證想。如是十法，於樂修學諸瑜
T30n1579_p0437b22║伽師所應修學，初中後時恒常隨順，無有
T30n1579_p0437b23║違逆，是故名為隨順學法。云何瑜伽壞？謂
T30n1579_p0437b24║壞瑜伽略有四種。何等為四？一者、畢竟瑜
T30n1579_p0437b25║伽壞，二者、暫時瑜伽壞，三者、退失所得瑜伽
T30n1579_p0437b26║壞，四者、邪行所作瑜伽壞。畢竟瑜伽壞者，
T30n1579_p0437b27║謂無種姓補持伽羅。何以故？由彼身中
T30n1579_p0437b28║無能趣向涅槃法故，畢竟失壞出世瑜伽。
T30n1579_p0437b29║暫時瑜伽壞者，謂有種姓補特伽羅。何以故？
T30n1579_p0437c01║由彼身中有能趣向涅槃法故，雖闕外
T30n1579_p0437c02║緣，時經久遠，定當緣會；修習瑜伽，令其現
T30n1579_p0437c03║起；善修習已，當般涅槃。是故說彼所有瑜伽
T30n1579_p0437c04║暫時失壞。退失所得瑜伽壞者，謂如有一，
T30n1579_p0437c05║退失所得、所觸、所證，若智、若見、若安樂住。邪
T30n1579_p0437c06║行所作瑜伽壞者，謂如有一，不如正理精
T30n1579_p0437c07║勤修行，雖多用功，無所成辦，不能成辦
T30n1579_p0437c08║一切瑜伽，亦非善法。又如有一，多諸煩惱，
T30n1579_p0437c09║性多塵穢，而識聰銳，覺慧猛利，成俱生覺，
T30n1579_p0437c10║善攝所聞；於聞究竟，或少或多。或住空閑，
T30n1579_p0437c11║有在家者及出家者，為性質直，來至其所，因
T30n1579_p0437c12║為說法，令心歡喜。又行矯詐，妄現種種身
T30n1579_p0437c13║語相應調善所作。由是因緣，招集利養恭
T30n1579_p0437c14║敬稱頌、大福德想，及得種種衣、食、臥具、病緣
T30n1579_p0437c15║醫藥資身什物，為諸國王、大臣、居士乃至商
T30n1579_p0437c16║主恭敬尊重，咸共謂之是阿羅漢。或於隨
T30n1579_p0437c17║彼迴轉弟子，若諸出家、若在家眾，戀著親愛，
T30n1579_p0437c18║隨順而轉。為多招引，復生是念：此諸出家在
T30n1579_p0437c19║家弟子，信順於我，咸共謂我是阿羅漢。彼若
T30n1579_p0437c20║依於瑜伽作意止觀等處來請問我，我得
T30n1579_p0437c21║彼問或不能對，彼因是事，當於我所捨
T30n1579_p0437c22║信向心，不復謂我是阿羅漢，由斯退失利
T30n1579_p0437c23║養恭敬。我於今者，應自思惟、籌量、觀察，安立
T30n1579_p0437c24║瑜伽。彼由是事增上力故，耽著利養恭敬
T30n1579_p0437c25║名譽，獨處空閑，自諦思惟、籌量、觀察，安立瑜
T30n1579_p0437c26║伽。然此瑜伽，不順契經、不現戒律、違逆法
T30n1579_p0437c27║性。若諸比丘善持三藏，彼於其所覆自瑜
T30n1579_p0437c28║伽，不欲開示。若諸在家、出家弟子，於此瑜
T30n1579_p0437c29║伽私竊教示，不令彰顯。所以者何？恐有
T30n1579_p0438a01║善持三藏教者，聞彼如是瑜伽處已，以經
T30n1579_p0438a02║撿驗，不順契經；以律顯照，不現戒律；以法
T30n1579_p0438a03║觀察，違逆法性。由是因緣，便不信受，以不
T30n1579_p0438a04║信言詰難於我，諍競舉發。由是國王、大臣、
T30n1579_p0438a05║居士乃至饒財長者、商主，不復恭敬尊重於
T30n1579_p0438a06║我，更不獲得衣、食、臥具、病緣醫藥資身什物。
T30n1579_p0438a07║彼由貪著利養恭敬增上力故，於非法中
T30n1579_p0438a08║起於法想、起覆藏想、起惡欲樂，顯發開示
T30n1579_p0438a09║非法為法。諸有忍許彼所見者，亦於非法
T30n1579_p0438a10║起是法想，愚昧頑鈍。於非法中起法想故，
T30n1579_p0438a11║雖如其教精進修行，當知一切皆是邪行。
T30n1579_p0438a12║如是名為邪行所作瑜伽失壞，像似正法，
T30n1579_p0438a13║非真正法，能障正法。諸有比丘勤修靜慮，
T30n1579_p0438a14║是瑜伽師，於此四種瑜伽壞法，應正遍知，當
T30n1579_p0438a15║遠捨離。
T30n1579_p0438a16║云何瑜伽？謂四瑜伽。何等為四？一、信，二、欲，
T30n1579_p0438a17║三、精進，四、方便。當知其信有二行相及二依
T30n1579_p0438a18║處。二行相者，一、信順行相，二、清淨行相。二依
T30n1579_p0438a19║處者，一、觀察諸法道理依處，二、信解補特伽
T30n1579_p0438a20║羅神力依處。欲有四種。何等為四？一、為證
T30n1579_p0438a21║得欲，二、為請問欲，三、為修集資糧欲，四、為
T30n1579_p0438a22║隨順瑜伽欲。為證得欲者，謂如有一，於上
T30n1579_p0438a23║解脫發生希慕，如前廣說。為請問欲者，謂
T30n1579_p0438a24║如有一，生希慕已，往僧伽藍，詣諸有識同
T30n1579_p0438a25║修梵行成就瑜伽妙智者所，為聽未聞，為
T30n1579_p0438a26║聞究竟。為修集資糧欲者，謂如有一，為戒
T30n1579_p0438a27║律儀清淨、為根律儀清淨故，於食知量、減
T30n1579_p0438a28║省睡眠、正知住中，展轉增勝，發生希慕。為
T30n1579_p0438a29║隨順瑜伽欲者，謂於無間加行、殷重加行
T30n1579_p0438b01║修習道中，發生希慕、發生欣樂，欲有所作。
T30n1579_p0438b02║精進有四。何等為四？一、為聞精進，二、為思
T30n1579_p0438b03║精進，三、為修精進，四、為障淨精進。為聞精進
T30n1579_p0438b04║者，謂為聽未聞，聞已究竟，勤心勇猛審決
T30n1579_p0438b05║加行。為思精進者，謂如所聞法，獨處空閑，
T30n1579_p0438b06║思惟其義，籌量、觀察。為修精進者，謂入寂
T30n1579_p0438b07║靜，於時時間勤修止觀。為障淨精進者，謂
T30n1579_p0438b08║於晝夜策勵精勤經行、宴坐，從諸障法淨
T30n1579_p0438b09║修其心，勤心勇猛，審決精進。方便有四。謂
T30n1579_p0438b10║尸羅律儀增上力故，善守其念；善守念故，能
T30n1579_p0438b11║無放逸，防護其心，修諸善法；無放逸故，心
T30n1579_p0438b12║正於內修奢摩他、增上慧法毘鉢舍那。此
T30n1579_p0438b13║四瑜伽有十六種。當知此中，初由信故，於
T30n1579_p0438b14║應得義深生信解；信應得已，於諸善法
T30n1579_p0438b15║生起樂欲；由樂欲故，晝夜策勵，安住精勤、
T30n1579_p0438b16║堅固、勇猛；發精進已，攝受方便，能得未得、
T30n1579_p0438b17║能觸未觸、能證未證，故此四法說名瑜
T30n1579_p0438b18║伽。
T30n1579_p0438b19║云何作意？謂四作意。何等為四？一、力勵運轉
T30n1579_p0438b20║作意，二、有間運轉作意，三、無間運轉作意，
T30n1579_p0438b21║四、無功用運轉作意。云何力勵運轉作意？謂
T30n1579_p0438b22║初修業者，令心於內安住等住，或於諸法
T30n1579_p0438b23║無倒簡擇，乃至未得所修作意，爾時作意
T30n1579_p0438b24║力勵運轉。由倍勵力折挫其心，令住一
T30n1579_p0438b25║境，故名力勵運轉作意。云何有間運轉作
T30n1579_p0438b26║意？謂得所修作意已後，世出世道漸次勝
T30n1579_p0438b27║進了相作意，由三摩地思所間雜，未能
T30n1579_p0438b28║一向純修行轉，故名有間運轉作意。云何無
T30n1579_p0438b29║間運轉作意？謂從了相作意已後，乃至加行
T30n1579_p0438c01║究竟作意，是名無間運轉作意。云何無功用
T30n1579_p0438c02║運轉作意？謂加行究竟果作意，是名無功
T30n1579_p0438c03║用運轉作意。復有所餘四種作意。一、隨順作
T30n1579_p0438c04║意，二、對治作意，三、順清淨作意，四、順觀察作
T30n1579_p0438c05║意。云何隨順作意？謂於所緣深生厭壞，起
T30n1579_p0438c06║正加行，而未斷惑。云何對治作意？謂能斷
T30n1579_p0438c07║惑。云何順清淨作意？謂心下蹙，取淨妙相
T30n1579_p0438c08║策令歡悅。云何順觀察作意？謂觀察作意。
T30n1579_p0438c09║由此作意增上力故，順觀煩惱斷與未斷。
T30n1579_p0438c10║問：於所緣境正作意時，思惟幾相？答：四。何
T30n1579_p0438c11║等為四？一、所緣相，二、因緣相，三、應遠離相，
T30n1579_p0438c12║四、應修習相。所緣相者，謂所知事同分影像
T30n1579_p0438c13║明了顯現。因緣相者，謂三摩地資糧積集，隨
T30n1579_p0438c14║順教導，與修俱行猛利樂欲，於可厭法深
T30n1579_p0438c15║生厭患，能審遍知亂與不亂，他不惱觸。或
T30n1579_p0438c16║人所作，或非人作，或音聲作，或功用作。若毘
T30n1579_p0438c17║鉢舍那而為上首，內略其心，極猛盛觀後
T30n1579_p0438c18║因緣相。若奢摩他而為上首，發起勝觀，極
T30n1579_p0438c19║猛盛止後因緣相。應遠離相復有四種。一
T30n1579_p0438c20║者、沈相，二者、掉相，三者、著相，四者、亂相。沈相
T30n1579_p0438c21║者，謂由所緣相、因緣相故，令心下劣。掉相
T30n1579_p0438c22║者，謂由所緣相、因緣相故，令心高舉。著相
T30n1579_p0438c23║者，謂由所緣相、因緣相故，令心於境起染、
T30n1579_p0438c24║起著，作諸惱亂。亂相者，謂由所緣相、因緣
T30n1579_p0438c25║相故，令心於外馳散擾動。如是諸相，如前
T30n1579_p0438c26║等引地中已說。問：如是作意於所緣境起
T30n1579_p0438c27║勝解時，有幾勝解？答：九。何等為九？一、有光
T30n1579_p0438c28║淨勝解，二、無光淨勝解，三、遲鈍勝解，四、捷
T30n1579_p0438c29║利勝解，五、狹小勝解，六、廣大勝解，七、無量
T30n1579_p0439a01║勝解，八、清淨勝解，九、不清淨勝解。有光淨
T30n1579_p0439a02║勝解者，謂於光明相澄心善取，與光明俱
T30n1579_p0439a03║所有勝解。無光淨勝解者，謂於光明相不
T30n1579_p0439a04║能善取，與闇昧俱所有勝解。遲鈍勝解者，
T30n1579_p0439a05║謂鈍根身中所有勝解。捷利勝解者，謂利
T30n1579_p0439a06║根身中所有勝解。狹小勝解者，謂狹小信
T30n1579_p0439a07║欲俱行勝解，及狹小所緣意解勝解。如是
T30n1579_p0439a08║作意狹小故，及所緣狹小故，名狹小勝解。
T30n1579_p0439a09║廣大勝解者，謂廣大信欲俱行勝解，及廣
T30n1579_p0439a10║大所緣意解勝解。如是作意廣大故，及所
T30n1579_p0439a11║緣廣大故，名廣大勝解。無量勝解者，謂
T30n1579_p0439a12║無邊無際信欲俱行勝解，及無邊無際所緣
T30n1579_p0439a13║意解勝解。如是作意無量故，及所緣無量故，
T30n1579_p0439a14║名無量勝解。清淨勝解者，謂已善修、已成滿、
T30n1579_p0439a15║已究竟俱行勝解。不清淨勝解者，謂未善修、
T30n1579_p0439a16║未成滿、未究竟俱行勝解。問：修瑜伽者凡
T30n1579_p0439a17║有幾種瑜伽所作？答：四。何等為四？一、所
T30n1579_p0439a18║依滅，二、所依轉，三、遍知所緣，四、愛樂所緣。
T30n1579_p0439a19║所依滅及所依轉者，謂勤修習瑜伽作意故，
T30n1579_p0439a20║所有麁重俱行所依漸次而滅，所有輕安俱
T30n1579_p0439a21║行所依漸次而轉，是名所依滅及所依轉瑜
T30n1579_p0439a22║伽所作。遍知所緣及愛樂所緣者，謂或有
T30n1579_p0439a23║遍知所緣、愛樂所緣與所依滅轉而為上首；
T30n1579_p0439a24║由此遍知所緣、愛樂所緣增上力故，令所依
T30n1579_p0439a25║滅及所依轉。或有遍知所緣、愛樂所緣用所
T30n1579_p0439a26║依清淨而為上首；由此所依清淨增上力
T30n1579_p0439a27║故，令遍知所緣得善清淨，及愛樂所緣得
T30n1579_p0439a28║善清淨，於其所作成辦時轉。是名四種修
T30n1579_p0439a29║瑜伽者瑜伽所作。
T30n1579_p0439b01║問：修瑜伽師凡有幾種？答：三。何等為三？一、
T30n1579_p0439b02║初修業瑜伽師，二、已習行瑜伽師，三、已度
T30n1579_p0439b03║作意瑜伽師。云何初修業瑜伽師？謂有二
T30n1579_p0439b04║種初修業者。一、於作意初修業者，二、淨煩惱
T30n1579_p0439b05║初修業者。云何於作意初修業者？謂初修業
T30n1579_p0439b06║補特伽羅，安住一緣，勤修作意，乃至未得
T30n1579_p0439b07║所修作意，未能觸證心一境性。云何淨煩
T30n1579_p0439b08║惱初修業者？謂已證得所修作意，於諸煩
T30n1579_p0439b09║惱欲淨其心，發起攝受正勤修習了相作
T30n1579_p0439b10║意，名淨煩惱初修業者。云何已習行瑜伽師？
T30n1579_p0439b11║謂除了相作意，於餘乃至加行究竟五作意
T30n1579_p0439b12║中已善修習。云何已度作意瑜伽師？謂住
T30n1579_p0439b13║加行究竟果作意位中，由此超過加行方便
T30n1579_p0439b14║所修作意，安住修果，是故說名已度作意。
T30n1579_p0439b15║又始從修習善法欲已去，乃至未起順決
T30n1579_p0439b16║擇分善根，於爾所時，名初修業。若已起順
T30n1579_p0439b17║決擇分善根，所謂煖、頂、隨順諦忍、世第一法，
T30n1579_p0439b18║名已習行。若已證入正性離生，得諦現
T30n1579_p0439b19║觀，不由他緣，於佛聖教不為餘緣之所
T30n1579_p0439b20║引奪。當於爾時，名度作意。由彼超過他緣
T30n1579_p0439b21║作意，住非他緣所有作意，是故名為已度
T30n1579_p0439b22║作意。云何瑜伽修？謂有二種。一者、想修，二
T30n1579_p0439b23║者、菩提分修。
T30n1579_p0439b24║云何想修？謂或修世間道時，於諸下地修
T30n1579_p0439b25║過患想。或修涅槃道時，於斷界、離欲界、滅
T30n1579_p0439b26║界觀見最勝寂靜功德，修習斷想、離欲想、滅
T30n1579_p0439b27║想。或修奢摩他時，修習止品上下想。或修
T30n1579_p0439b28║毘鉢舍那時，修習觀品前後想。上下想者，
T30n1579_p0439b29║謂觀察此身如其所住、如其所願。上從頂
T30n1579_p0439c01║上，下至足下，種種雜類不淨充滿。謂此身中
T30n1579_p0439c02║所有種種髮、毛、爪、齒，如前廣說。前後想者，謂
T30n1579_p0439c03║如有一，於所觀相殷勤懇到，善取、善思、善
T30n1579_p0439c04║了、善達。謂住觀於坐，坐觀於臥，或在後行
T30n1579_p0439c05║觀察前行。此則顯示以毘鉢舍那行，觀察
T30n1579_p0439c06║三世緣生諸行。謂若說言：住觀於坐。此則顯
T30n1579_p0439c07║示以現在作意，觀察未來所知諸行。所以者
T30n1579_p0439c08║何？現在作意位，已現生故，說名為住；未來所
T30n1579_p0439c09║知位，未現生故，臨欲起故，說名為坐。若復
T30n1579_p0439c10║說言：坐觀於臥。此則顯示以現在作意，觀
T30n1579_p0439c11║察過去所知諸行。所以者何？現在作意位，臨
T30n1579_p0439c12║欲滅故，說名為坐；過去所知位，已謝滅故，說
T30n1579_p0439c13║名為臥。若復說言：或在後行觀察前行。此
T30n1579_p0439c14║則顯示以現在作意，觀無間滅現行作意。所
T30n1579_p0439c15║以者何？若已生起無間謝滅所取作意，說名
T30n1579_p0439c16║前行；若此無間新新生起能取作意，取前無
T30n1579_p0439c17║間已謝滅者，說名後行。當知此中，為修止
T30n1579_p0439c18║觀，修彼二品勝光明想，是名想修。云何菩
T30n1579_p0439c19║提分修？謂於三十七菩提分法親近積集，若
T30n1579_p0439c20║修、若習、若多修習，是名菩提分修。何等名為
T30n1579_p0439c21║三十七種菩提分法？謂四念住、四正斷、四神
T30n1579_p0439c22║足、五根、五力、七覺支、八聖道。四念住者，一、
T30n1579_p0439c23║身念住，二、受念住，三、心念住，四、法念住。四
T30n1579_p0439c24║正斷者，一、於已生惡不善法為令斷故，
T30n1579_p0439c25║生欲、策勵、發勤精進，策心、持心、正斷。二、於
T30n1579_p0439c26║未生惡不善法為不生故，生欲、策勵、發勤
T30n1579_p0439c27║精進，策心、持心、正斷。三、於未生善法為令
T30n1579_p0439c28║生故，生欲、策勵、發勤精進，策心、持心、正斷。
T30n1579_p0439c29║四、於已生善法為欲令住、令不忘失、令
T30n1579_p0440a01║修圓滿、令倍修習、令其增長、令其廣大，生
T30n1579_p0440a02║欲、策勵、發勤精進，策心、持心、正斷。四神足
T30n1579_p0440a03║者，一、欲三摩地斷行成就神足，二、勤三摩地
T30n1579_p0440a04║斷行成就神足，三、心三摩地斷行成就神足，
T30n1579_p0440a05║四、觀三摩地斷行成就神足。五根者，一、信根，
T30n1579_p0440a06║二、精進根，三、念根，四、定根，五、慧根。五力者，
T30n1579_p0440a07║一、信力，二、精進力，三、念力，四、定力，五、慧力。
T30n1579_p0440a08║七覺支者，一、念等覺支，二、擇法等覺支，三、精
T30n1579_p0440a09║進等覺支，四、喜等覺支，五、安等覺支，六、定等
T30n1579_p0440a10║覺支，七、捨等覺支。八支聖道者，一、正見，二、正
T30n1579_p0440a11║思惟，三、正語，四、正業，五、正命，六、正精進，七、
T30n1579_p0440a12║正念，八、正定。
T30n1579_p0440a13║今於此中，云何為身？云何於身住循身觀？
T30n1579_p0440a14║云何為念？云何念住？略說身相有三十五。
T30n1579_p0440a15║謂內身、外身、根所攝身、非根所攝身、有情數
T30n1579_p0440a16║身、非有情數身、麁重俱行身、輕安俱行身、能
T30n1579_p0440a17║造身、所造身、名身、色身、那落迦身、傍生身、
T30n1579_p0440a18║祖父國身、人身、天身、有識身、無識身、中身、表
T30n1579_p0440a19║身、變異身、不變異身、女身、男身、半擇迦身、
T30n1579_p0440a20║親友身、非親友身、中庸身、劣身、中身、妙身、
T30n1579_p0440a21║幼身、少身、老身。如是名為身相差別。住循
T30n1579_p0440a22║身觀略有三種。謂依身增上聞思修慧。由
T30n1579_p0440a23║此慧故，於一切身、一切相，正觀察、正推求、
T30n1579_p0440a24║隨觀隨覺。念，謂依身增上，受持正法，思惟
T30n1579_p0440a25║法義，修習作證，於文、於義修作證中，心無
T30n1579_p0440a26║忘失。若審思惟：我於正法為正受持，為不
T30n1579_p0440a27║爾耶？於彼彼義慧善了達，為不爾耶？善能
T30n1579_p0440a28║觸證彼彼解脫，為不爾耶？如是審諦安住
T30n1579_p0440a29║其念，名為念住。又為守護念、為於境無
T30n1579_p0440b01║染、為安住所緣，名為念住。為守護念者，
T30n1579_p0440b02║謂如說言：先守護念，若常委念。為於境無
T30n1579_p0440b03║染者，謂如說言：念守護心，行平等位，不
T30n1579_p0440b04║取其相，不取隨好，廣說乃至守護意根，
T30n1579_p0440b05║修意根律儀。為安住所緣者，謂如說言：於
T30n1579_p0440b06║四所緣安住其念。謂於遍滿所緣、淨行所緣、
T30n1579_p0440b07║善巧所緣、淨惑所緣。由此三相，善住其念，
T30n1579_p0440b08║故名念住。云何為受？謂樂受、苦受、不苦不
T30n1579_p0440b09║樂受。樂身受、苦身受、不苦不樂身受。如說
T30n1579_p0440b10║身受，心受亦爾。樂有愛味受、苦有愛味受、不
T30n1579_p0440b11║苦不樂有愛味受。無愛味受、依耽嗜受，當知
T30n1579_p0440b12║亦爾。樂依出離受、苦依出離受、不苦不樂依
T30n1579_p0440b13║出離受。如是總有二十一受，或九種受。云
T30n1579_p0440b14║何為心？謂有貪心、離貪心、有瞋心、離瞋心、有
T30n1579_p0440b15║癡心、離癡心、略心、散心、下心、舉心、掉心、不掉
T30n1579_p0440b16║心、寂靜心、不寂靜心、定心、不定心、善修心、
T30n1579_p0440b17║不善修心、善解脫心、不善解脫心。如是總
T30n1579_p0440b18║有二十種心。云何為法？謂若貪、貪毘奈耶
T30n1579_p0440b19║法，若瞋、瞋毘奈耶法，若癡、癡毘奈耶法，若
T30n1579_p0440b20║略、若散法，若下、若舉法，若掉、不掉法，若寂
T30n1579_p0440b21║靜、不寂靜法，若定、不定法，若善修、不善修法，
T30n1579_p0440b22║若善解脫、不善解脫法。如是當知建立黑品、
T30n1579_p0440b23║白品、染品、淨品二十種法。又樂受者，謂順
T30n1579_p0440b24║樂受觸為緣所生平等受，受所攝，是名樂
T30n1579_p0440b25║受。此若五識相應，名身受；若意識相應，名心
T30n1579_p0440b26║受。如順樂受觸，如是順苦受觸、順不苦不
T30n1579_p0440b27║樂受觸為緣所生不平等受，受所攝，非平
T30n1579_p0440b28║等非不平等受，受所攝，是名苦受、不苦不樂
T30n1579_p0440b29║受。此若五識相應，名身受；若意識相應，名心
T30n1579_p0440c01║受。如是諸受，若隨順涅槃、隨順決擇，畢竟
T30n1579_p0440c02║出離、畢竟離垢、畢竟能令梵行圓滿，名無愛
T30n1579_p0440c03║味受。若墮於界，名有愛味受。若色無色界
T30n1579_p0440c04║繫，若隨順離欲，名依出離受。若欲界繫，若不
T30n1579_p0440c05║順離欲，名依耽嗜受。又有貪心者，謂於
T30n1579_p0440c06║可愛所緣境事，貪纏所纏。離貪心者，謂即
T30n1579_p0440c07║遠離如是貪纏。有瞋心者，謂於可憎所緣
T30n1579_p0440c08║境事，瞋纏所纏。離瞋心者，謂即遠離如是
T30n1579_p0440c09║瞋纏。有癡心者，謂於可愚所緣境事，癡纏
T30n1579_p0440c10║所纏。離癡心者，謂即遠離如是癡纏。如是
T30n1579_p0440c11║六心，當知皆是行時所起三煩惱品，及此三
T30n1579_p0440c12║品對治差別。略心者，謂由正行，於內所緣
T30n1579_p0440c13║繫縛其心。散心者，謂於外五妙欲隨順流
T30n1579_p0440c14║散。下心者，謂惛沈睡眠俱行。舉心者，謂於
T30n1579_p0440c15║淨妙所緣明了顯現。掉心者，謂大舉故，掉
T30n1579_p0440c16║纏所掉。不掉心者，謂於舉時及於略時
T30n1579_p0440c17║得平等捨。寂靜心者，謂從諸蓋已得解脫。
T30n1579_p0440c18║不寂靜心者，謂從諸蓋未得解脫言。定心
T30n1579_p0440c19║者，謂從諸蓋得解脫已，復能證入根本靜
T30n1579_p0440c20║慮。不定心者，謂未能入。善修心者，謂於此
T30n1579_p0440c21║定長時串習，得隨所欲、得無艱難、得無
T30n1579_p0440c22║梗澁，速能證入。不善修心者，與此相違，應
T30n1579_p0440c23║知其相。善解脫心者，謂從一切，究竟解脫。
T30n1579_p0440c24║不善解脫心者，謂不從一切不究竟解脫。
T30n1579_p0440c25║如是十四種心，當知皆是住時所起。依淨
T30n1579_p0440c26║蓋地住時所起，有八種心。謂從略心、散心、
T30n1579_p0440c27║乃至寂靜、不寂靜心。依淨煩惱地住時所起，
T30n1579_p0440c28║有六種心。謂定心、不定心、乃至善解脫、不善
T30n1579_p0440c29║解脫心。又於內有蓋，能自了知我有諸蓋；
T30n1579_p0441a01║於內無蓋，能自了知我無諸蓋。如彼諸蓋
T30n1579_p0441a02║未生而生，亦能了知；如彼諸蓋生已散滅，亦
T30n1579_p0441a03║能了知。於眼有結乃至於意有結，能自了
T30n1579_p0441a04║知我有眼結乃至我有意結；於眼無結乃
T30n1579_p0441a05║至於意無結，能自了知我眼無結乃至我
T30n1579_p0441a06║意無結。如彼眼結乃至意結未生而生，亦
T30n1579_p0441a07║能了知；如彼諸結生已散滅，亦能了知。於
T30n1579_p0441a08║內有念等覺支，能自了知我有念等覺支；
T30n1579_p0441a09║於內無念等覺支，能自了知我無念等覺
T30n1579_p0441a10║支。如念等覺支未生而生，亦能了知；如生
T30n1579_p0441a11║已住，不忘修滿，倍復修習，增長廣大，亦能了
T30n1579_p0441a12║知。如念等覺支，如是擇法、精進、喜、安、定、捨等
T30n1579_p0441a13║覺支，當知亦爾。若能如是如實遍知諸雜
T30n1579_p0441a14║染法自性、因緣、過患、對治，是為法念住體。如
T30n1579_p0441a15║說於身住循身觀，念及念住。如是於受、於
T30n1579_p0441a16║心、於法，隨其所應，當知亦爾。云何於內身
T30n1579_p0441a17║等住循身等觀？云何於外身等住循身等觀？
T30n1579_p0441a18║云何於內外身等住循身等觀？謂若緣內自
T30n1579_p0441a19║有情數身色為境，住循身觀，是名於內身住
T30n1579_p0441a20║循身觀。若緣外非有情數色為境，住循身
T30n1579_p0441a21║觀，是名於外身住循身觀。若緣外他有情
T30n1579_p0441a22║數身色為境，住循身觀，是名於內外身住
T30n1579_p0441a23║循身觀。若緣依內自有情數身色所生受、
T30n1579_p0441a24║心、法為境，住循三觀；是名於內受、心、法住
T30n1579_p0441a25║循受、心、法觀。若緣依外非有情數色所
T30n1579_p0441a26║生受、心、法為境，住循三觀，是名於外受、心、
T30n1579_p0441a27║法住循受心法觀。若緣依外他有情數身
T30n1579_p0441a28║色所生受、心、法為境，住循三觀，是名於內
T30n1579_p0441a29║外受、心、法住循受心法觀。復有差別。謂若
T30n1579_p0441b01║緣根所攝、有執有受色為境，是名於內身
T30n1579_p0441b02║住循身觀。若緣非根所攝、無執無受色為
T30n1579_p0441b03║境，是名於外身住循身觀。若緣非根所攝、
T30n1579_p0441b04║有執有受色為境，是名於內外身住循身
T30n1579_p0441b05║觀。如是若緣依前三色所生受、心、法為
T30n1579_p0441b06║境，隨其所應，當知即是住循三觀。復有差
T30n1579_p0441b07║別。謂若緣自內定地輕安俱行色為境，是
T30n1579_p0441b08║名於內身住循身觀。若緣自內不定地麁重
T30n1579_p0441b09║俱行色為境，是名於外身住循身觀。若緣
T30n1579_p0441b10║他輕安俱行、麁重俱行色為境，是名於內外
T30n1579_p0441b11║身住循身觀。如是若緣依前三色所生受、
T30n1579_p0441b12║心、法為境，隨其所應，當知即是住循三觀。
T30n1579_p0441b13║復有差別。謂若緣內能造大種色為境，是
T30n1579_p0441b14║名於內身住循身觀。若緣外能造大種色為
T30n1579_p0441b15║境，是名於外身住循身觀。若緣依能造大
T30n1579_p0441b16║種色所生根境所攝造色為境，是名於內
T30n1579_p0441b17║外身住循身觀。如是若緣依前三色所生
T30n1579_p0441b18║受、心、法為境，隨其所應，當知即是住循三
T30n1579_p0441b19║觀。復有差別。謂若緣有識身內色為境，是
T30n1579_p0441b20║名於內身住循身觀。若緣無識身有情數青
T30n1579_p0441b21║瘀等位色為境，是名於外身住循身觀。若
T30n1579_p0441b22║緣無識身色於過去時有識性，有識身色
T30n1579_p0441b23║於未來時無識性，相似法性、平等法性為
T30n1579_p0441b24║境，是名於內外身住循身觀。如是若緣依
T30n1579_p0441b25║前三色所生受、心、法為境，隨其所應，當知
T30n1579_p0441b26║即是住循三觀。復有差別。謂若緣自中身髮
T30n1579_p0441b27║毛、爪、齒等相為境，是名於內身住循身觀。
T30n1579_p0441b28║若緣他中身髮、毛、爪、齒等相為境，是名於
T30n1579_p0441b29║外身住循身觀。若緣內表身變異、不變異青
T30n1579_p0441c01║瘀等相，及緣外表身變異、不變異青瘀等相、
T30n1579_p0441c02║相似法性、平等法性為境，是名於內外身住
T30n1579_p0441c03║循身觀。如是若緣依前三色所生受、心、法
T30n1579_p0441c04║為境，隨其所應，當知即是住循三觀。如是
T30n1579_p0441c05║等類身、受、心、法諸差別門當知多種，今於此
T30n1579_p0441c06║中，且顯少分諸門差別。又為對治四顛倒
T30n1579_p0441c07║故，世尊建立四種念住。謂為對治於不淨
T30n1579_p0441c08║中計淨顛倒，立身念住。以佛世尊於循身
T30n1579_p0441c09║念住中，宣說不淨相應四憺怕路。若能於
T30n1579_p0441c10║此多分思惟，便於不淨斷淨顛倒。為欲
T30n1579_p0441c11║對治於諸苦中計樂顛倒，立受念住。以
T30n1579_p0441c12║於諸受住循受觀，如實了知諸所有受皆悉
T30n1579_p0441c13║是苦，便於諸苦斷樂顛倒。為欲對治於
T30n1579_p0441c14║無常中計常顛倒，立心念住。以能了知有
T30n1579_p0441c15║貪心等種種差別，經歷彼彼日夜、剎那、瞬
T30n1579_p0441c16║息、須臾非一眾多種種品類心生滅性，便
T30n1579_p0441c17║於無常斷常顛倒。為欲對治於無我中
T30n1579_p0441c18║計我顛倒，立法念住。由彼先來有有我見
T30n1579_p0441c19║等諸煩惱故，無無我見等諸善法故，於諸
T30n1579_p0441c20║蘊中生起我見。以於諸法住循法觀，如
T30n1579_p0441c21║實了知所計諸蘊自相、共相，便於無我、斷
T30n1579_p0441c22║我顛倒。復有差別。謂諸世間，多於諸蘊唯
T30n1579_p0441c23║有蘊性、唯有法性不如實知，橫計有我
T30n1579_p0441c24║依止於身；由依身故，受用苦樂；受苦樂者，
T30n1579_p0441c25║由法非法，有染有淨。為欲除遣我所依事
T30n1579_p0441c26║愚故，立身念住。為欲除遣我所領受事
T30n1579_p0441c27║愚故，立受念住。為欲除遣於心、意、識執
T30n1579_p0441c28║我愚者我事愚故，立心念住。為欲除遣所
T30n1579_p0441c29║執我心能染淨事愚故，立法念住。復有差
T30n1579_p0442a01║別。謂若依此造作諸業，若為此故造作諸
T30n1579_p0442a02║業，若造業者，若由此故造作諸業。為總顯
T30n1579_p0442a03║示如是一切，立四念住。當知此中，依止於
T30n1579_p0442a04║身造作諸業，為求受故造作諸業，心能
T30n1579_p0442a05║造業，由善不善法能造諸業。復有差別。謂
T30n1579_p0442a06║若依此有染有淨，若為此故起染起淨，
T30n1579_p0442a07║若染淨者，若由此故成染成淨。總為顯示
T30n1579_p0442a08║如是一切，立四念住。當知此中，依止於身
T30n1579_p0442a09║有染有淨，為求受故起染起淨，心染淨
T30n1579_p0442a10║者，由諸法故成染成淨。問：念住何義？答：若
T30n1579_p0442a11║於此住念、若由此住念，皆名念住。於此住
T30n1579_p0442a12║念者，謂所緣念住。由此住念者，謂若慧、若
T30n1579_p0442a13║念攝持於定，是自性念住；所餘相應諸心心
T30n1579_p0442a14║法，是相雜念住。又由身、受、心、法增上所生
T30n1579_p0442a15║善有漏、無漏道，皆名念住。此復三種。一、聞
T30n1579_p0442a16║所成，二、思所成，三、修所成。聞思所成，唯是有
T30n1579_p0442a17║漏；修所成者，通漏無漏。
T30n1579_p0442a18║瑜伽師地論卷第二十八