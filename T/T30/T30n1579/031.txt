T30n1579_p0454a08║
T30n1579_p0454a09║
T30n1579_p0454a10║
T30n1579_p0454a11║瑜伽師地論卷第三十一
T30n1579_p0454a12║
T30n1579_p0454a13║彌勒菩薩說
T30n1579_p0454a14║三藏法師玄奘奉　詔譯
T30n1579_p0454a15║本地分中聲聞地第十三第三瑜伽處之二
T30n1579_p0454a16║云何勤修緣起觀者，尋思六事差別所緣毘
T30n1579_p0454a17║鉢舍那？謂依緣性緣起增上正法聽聞受持
T30n1579_p0454a18║增上力故，能正了知如是如是諸法生故，
T30n1579_p0454a19║彼彼法生；如是如是諸法滅故，彼彼法滅。此
T30n1579_p0454a20║中都無自在、作者、生者、化者，能造諸法；亦
T30n1579_p0454a21║無自性、士夫、中間能轉變者，轉變諸法。若能
T30n1579_p0454a22║了知如是等義，是名尋思諸緣起義。復審
T30n1579_p0454a23║思擇十二有支若內若外，而起勝解，是名
T30n1579_p0454a24║尋思諸緣起事。復審思擇：無明支等，前際無
T30n1579_p0454a25║知、後際無知。如是廣說，如前分別緣起支
T30n1579_p0454a26║中。是名尋思緣起自相。復審思擇：如是一
T30n1579_p0454a27║切緣生諸行，無不皆是本無今有，有已散滅，
T30n1579_p0454a28║是故前後皆是無常。皆有生老病死法故，其
T30n1579_p0454a29║性是苦。不自在故，中間士夫不可得故；性空、
T30n1579_p0454b01║無我。是名尋思緣起共相。復審思擇：我若
T30n1579_p0454b02║於彼無常、苦、空、無我諸行如實道理發生迷
T30n1579_p0454b03║惑，便為顛倒，黑品所攝，廣說如前。若不迷
T30n1579_p0454b04║惑，便無顛倒，白品所攝，廣說如前。是名尋
T30n1579_p0454b05║思諸緣起品。復審思擇：於過去世所得自
T30n1579_p0454b06║體無正常性，如是已住；於現在世所得自
T30n1579_p0454b07║體無正常性，如是今住；於未來世所得自
T30n1579_p0454b08║體無正常性，如是當住。是名尋思諸緣起
T30n1579_p0454b09║時。復審思擇：唯有諸業及異熟果，其中主宰
T30n1579_p0454b10║都不可得。所謂作者及與受者。唯有於法
T30n1579_p0454b11║假想建立。謂於無明緣行乃至生緣老死
T30n1579_p0454b12║中，發起假相，施設言論，說為作者及與受
T30n1579_p0454b13║者。有如是名、如是種、如是姓、如是飲食、
T30n1579_p0454b14║如是領受若苦若樂、如是長壽、如是久住、
T30n1579_p0454b15║如是極於壽量邊際。又於此中有二種果
T30n1579_p0454b16║及二種因。二種果者：一、自體果，二、受用境
T30n1579_p0454b17║界果。二種因者：一、牽引因，二、生起因。自體果
T30n1579_p0454b18║者，謂於今世諸異熟生六處等法。受用境
T30n1579_p0454b19║界果者，謂愛非愛業增上所起六觸所生諸
T30n1579_p0454b20║受。牽引因者，謂於二果發起愚癡；愚癡為
T30n1579_p0454b21║先，生福、非福及不動行；行能攝受後有之
T30n1579_p0454b22║識，令生有芽。謂能攝受識種子故，令其展
T30n1579_p0454b23║轉攝受後有名色種子、六處種子、觸受種子。
T30n1579_p0454b24║為令當來生支想所攝識、名色、六處、觸、受次
T30n1579_p0454b25║第生故，今先攝受彼法種子。如是一切名
T30n1579_p0454b26║牽引因。生起因者，謂若領受諸無明觸所生
T30n1579_p0454b27║受時，由境界愛生後有愛，及能攝受愛品、
T30n1579_p0454b28║癡品所有諸取；由此勢力、由此功能，潤業
T30n1579_p0454b29║種子，令其能與諸異熟果。如是一切名生
T30n1579_p0454c01║起因。由此二因增上力故，便為三苦之所
T30n1579_p0454c02║隨逐，招集一切純大苦蘊。如是名依觀待
T30n1579_p0454c03║道理尋思緣起所有道理。復審思擇：於是緣
T30n1579_p0454c04║性緣起觀中，善修、善習、善多修習，能斷愚癡。
T30n1579_p0454c05║又審思擇：如是道理，有至教量，有內現證，
T30n1579_p0454c06║有比度法，亦有成立法性等義。如是名依
T30n1579_p0454c07║作用道理、證成道理、法爾道理尋思緣起所
T30n1579_p0454c08║有道理。是名勤修緣起觀者，尋思六事差
T30n1579_p0454c09║別所緣毘鉢舍那。云何勤修界差別觀者
T30n1579_p0454c10║尋思六事差別所緣毘鉢舍那？謂依界差別
T30n1579_p0454c11║增上正法聽聞受持增上力故，能正解了一
T30n1579_p0454c12║切界義。謂種姓義及種子義、因義、性義，是
T30n1579_p0454c13║其界義。如是名為尋思界義。又正尋思地
T30n1579_p0454c14║等六界內外差別，發起勝解。如是名為尋
T30n1579_p0454c15║思界事。又正尋思：地為堅相，乃至風為輕
T30n1579_p0454c16║動相，識為了別相，空界為虛空相、遍滿色相、
T30n1579_p0454c17║無障礙相。是名尋思諸界自相。又正尋思：
T30n1579_p0454c18║此一切界，以要言之，皆是無常乃至無我。是
T30n1579_p0454c19║名尋思諸界共相。又正尋思於一合相界
T30n1579_p0454c20║差別性。不了知者，由界差別所合成身，
T30n1579_p0454c21║發起高慢，便為顛倒，黑品所攝，廣說如前。
T30n1579_p0454c22║與上相違，便無顛倒，白品所攝，廣說如前。
T30n1579_p0454c23║如是名為尋思界品。又正尋思：去來今世
T30n1579_p0454c24║六界為緣，得入母胎。如是名為尋思界時。
T30n1579_p0454c25║又正尋思：如草木等眾緣和合，圍遶虛空，數
T30n1579_p0454c26║名為舍。如是六界為所依故，筋骨血肉
T30n1579_p0454c27║眾緣和合，圍遶虛空，假想、等想施設言論，數
T30n1579_p0454c28║名為身。復由宿世諸業煩惱及自種子以
T30n1579_p0454c29║為因緣。如是名依觀待道理尋思諸界差
T30n1579_p0455a01║別道理。又正尋思：若於如是界差別觀善修、
T30n1579_p0455a02║善習、善多修習，能斷憍慢。又正尋思：如是道
T30n1579_p0455a03║理，有至教量，有內證智，有比度法，有成
T30n1579_p0455a04║立法性、難思法性、安住法性。如是名依作
T30n1579_p0455a05║用道理、證成道理、法爾道理尋思諸界差
T30n1579_p0455a06║別道理。是名勤修界差別觀者，尋思六事
T30n1579_p0455a07║差別所緣毘鉢舍那。云何勤修阿那波那念
T30n1579_p0455a08║者，尋思六事差別所緣毘鉢舍那？謂依入
T30n1579_p0455a09║出息念增上正法聽聞受持增上力故，能正
T30n1579_p0455a10║了知於入出息所緣境界，繫心了達，無忘明
T30n1579_p0455a11║記，是阿那波那念義。如是名為尋思其義。
T30n1579_p0455a12║又正尋思：入息、出息在內可得；繫屬身故，
T30n1579_p0455a13║外處攝故，內外差別。如是名為尋思其事。
T30n1579_p0455a14║又正尋思：入息有二，出息有二。若風入內，
T30n1579_p0455a15║名為入息；若風出外、名為出息。復正了知：
T30n1579_p0455a16║如是為長入息、出息，如是為短入息、出息，
T30n1579_p0455a17║如是息遍一切身分。是名尋思諸息自相。
T30n1579_p0455a18║又正尋思：入息滅已有出息生，出息滅已有
T30n1579_p0455a19║入息生，入出息轉繫屬命根及有識身；此入
T30n1579_p0455a20║出息及所依止皆是無常。是名尋思諸息共
T30n1579_p0455a21║相。又正尋思：若於如是入息、出息不住正
T30n1579_p0455a22║念，為惡尋思擾亂其心，便為顛倒，黑品所
T30n1579_p0455a23║攝，是有諍法，廣說如前。與上相違，便無顛
T30n1579_p0455a24║倒，白品所攝，是無諍法，廣說如前。如是名
T30n1579_p0455a25║為尋思其品。又正尋思：去來今世，入出息轉
T30n1579_p0455a26║繫屬身心，身心繫屬入息、出息。如是名為
T30n1579_p0455a27║尋思其時。又正尋思：此中都無持入息者、
T30n1579_p0455a28║持出息者，入息、出息繫屬於彼；唯於從因
T30n1579_p0455a29║從緣所生諸行，發起假想，施設言論，說
T30n1579_p0455b01║有能持入出息者。如是名依觀待道理尋
T30n1579_p0455b02║思其理。又正尋思：若於如是入出息念善
T30n1579_p0455b03║修、善習、善多修習，能斷尋思。又正尋思：如是
T30n1579_p0455b04║道理，有至教量，有內證智，有比度法，有成
T30n1579_p0455b05║立法性、難思法性、安住法性，不應思議、不
T30n1579_p0455b06║應分別，唯應信解。如是名依作用道理、
T30n1579_p0455b07║證成道理、法爾道理尋思其理。是名勤修
T30n1579_p0455b08║阿那波那念者，尋思六事差別所緣毘鉢舍
T30n1579_p0455b09║那。如是依止淨行所緣，尋思六事差別觀
T30n1579_p0455b10║已，數數於內令心寂靜，數數復於如所尋
T30n1579_p0455b11║思，以勝觀行審諦伺察。彼由奢摩他為依
T30n1579_p0455b12║止故，令毘鉢舍那速得清淨；復由毘鉢舍
T30n1579_p0455b13║那為依止故，令奢摩他增長廣大。若依止
T30n1579_p0455b14║善巧所緣及淨惑所緣，尋思六事差別所
T30n1579_p0455b15║緣毘鉢舍那，於其自處我後當說。
T30n1579_p0455b16║復次，此中有九種白品所攝加行。與此相違，
T30n1579_p0455b17║當知即是九種黑品所攝加行。云何名為白
T30n1579_p0455b18║品所攝九種加行？一、相應加行，二、串習加行，
T30n1579_p0455b19║三、無倒加行，四、不緩加行，五、應時加行，六、
T30n1579_p0455b20║解了加行，七、無厭足加行，八、不捨軛加行，九、
T30n1579_p0455b21║正加行。由此九種白品所攝加行故，能令
T30n1579_p0455b22║其心速疾得定，令三摩地轉更勝進。又
T30n1579_p0455b23║由此故，於所應往地及隨所應得，速疾能
T30n1579_p0455b24║往、能得，無有稽遲。黑品所攝九種加行，不能
T30n1579_p0455b25║令心速疾得定，不令三摩地轉更勝進。
T30n1579_p0455b26║又由此故，於所應往地及隨所應得，極大
T30n1579_p0455b27║稽遲，不能速疾往趣、獲得。云何名為相應
T30n1579_p0455b28║加行？謂若貪行者，應於不淨安住其心；若
T30n1579_p0455b29║瞋行者，應於慈愍安住其心；若癡行者，應
T30n1579_p0455c01║於緣起安住其心；若憍慢行者，應於界差
T30n1579_p0455c02║別安住其心；若尋思行者，應於阿那波那
T30n1579_p0455c03║念安住其心；若等分行者，或薄塵行者，應
T30n1579_p0455c04║隨所樂攀緣一境安住其心；勤修加行。如
T30n1579_p0455c05║是名為相應加行。云何名為串習加行？謂
T30n1579_p0455c06║於奢摩他、毘鉢舍那，已曾數習乃至少分，非
T30n1579_p0455c07║於一切皆初修業。所以者何？初修業者，雖
T30n1579_p0455c08║於相應所緣境界勤修加行，而有諸蓋數
T30n1579_p0455c09║數現行，身心麁重。由是因緣，不能令心速
T30n1579_p0455c10║疾得定。如是名為串習加行。云何名為不
T30n1579_p0455c11║緩加行？謂無間方便、殷重方便勤修觀行。若
T30n1579_p0455c12║從定出，或為乞食，或為恭敬承事師長，或
T30n1579_p0455c13║為看病，或為隨順修和敬業，或為所餘如
T30n1579_p0455c14║是等類諸所作事；而心於彼所作事業，不
T30n1579_p0455c15║全隨順、不全趣向、不全臨入，唯有速疾令
T30n1579_p0455c16║事究竟，還復精勤宴坐寂靜、修諸觀行。若有
T30n1579_p0455c17║苾芻、苾芻尼、鄔波索迦、剎帝利、婆羅門等
T30n1579_p0455c18║種種異眾共相會遇，雖久雜處，現相語儀；
T30n1579_p0455c19║而不相續安立言論，唯樂遠離勤修觀行。
T30n1579_p0455c20║又能如是勇猛精進。謂我於今定當趣證
T30n1579_p0455c21║所應證得，不應慢緩。何以故？我有多
T30n1579_p0455c22║種橫死因緣。所謂身中或風、或熱、或痰發動；
T30n1579_p0455c23║或所飲食不正消化，住在身中成宿食
T30n1579_p0455c24║病；或為於外蛇蝎、蚰蜒、百足等類諸惡毒蟲
T30n1579_p0455c25║之所蛆蠚；或復為人非人類等之所驚
T30n1579_p0455c26║恐；因斯夭沒。於如是等諸橫死處恒常思
T30n1579_p0455c27║惟，修無常想，住不放逸。由住如是不放逸
T30n1579_p0455c28║故；恒自思惟：我之壽命儻得更經七日、六日、
T30n1579_p0455c29║五日、四日、三日、二日、一日、一時、半時、須臾、或
T30n1579_p0456a01║半須臾、或經食頃、或從入息至於出息、或
T30n1579_p0456a02║從出息至於入息，乃至存活經爾所時，
T30n1579_p0456a03║於佛聖教精勤作意修習瑜伽，齊爾所時，
T30n1579_p0456a04║於佛聖教，我當決定多有所作。如是名為
T30n1579_p0456a05║不緩加行。云何名為無倒加行？謂如善達
T30n1579_p0456a06║修瑜伽行諸瑜伽師之所開悟，即如是學，
T30n1579_p0456a07║於法、於義不顛倒取，無有我慢，亦不安
T30n1579_p0456a08║住自所見取，無邪僻執，於尊教誨終不輕
T30n1579_p0456a09║毀。如是名為無倒加行。云何名為應時加
T30n1579_p0456a10║行？謂於時時間修習止相，於時時間修
T30n1579_p0456a11║習觀相，於時時間修習舉相，於時時間修
T30n1579_p0456a12║習捨相。又能如實了知其止、止相、止時；了
T30n1579_p0456a13║知其觀、觀相、觀時；了知其舉、舉相、舉時；了知
T30n1579_p0456a14║其捨、捨相、捨時。云何為止？謂九相心住。能
T30n1579_p0456a15║令其心無相、無分別、寂靜、極寂靜、等住寂止、
T30n1579_p0456a16║純一無雜，故名為止。云何止相？謂有二種。
T30n1579_p0456a17║一、所緣相，二、因緣相。所緣相者，謂奢摩他品
T30n1579_p0456a18║所知事同分影像，是名所緣相。由此所緣，
T30n1579_p0456a19║令心寂靜。因緣相者，謂依奢摩他所熏習
T30n1579_p0456a20║心，為令後時奢摩他定皆清淨故，修習瑜
T30n1579_p0456a21║伽毘鉢舍那所有加行，是名因緣相。云何
T30n1579_p0456a22║止時？謂心掉舉時，或恐掉舉時，是修止時。
T30n1579_p0456a23║又依毘鉢舍那所熏習心，為諸尋思之所
T30n1579_p0456a24║擾惱及諸事業所擾惱時，是修止時。云何
T30n1579_p0456a25║為觀？謂四行、三門、六事差別所緣觀行。云何
T30n1579_p0456a26║觀相？謂有二種。一、所緣相。二、因緣相。所緣
T30n1579_p0456a27║相者，謂毘鉢舍那品所知事同分影像。由此
T30n1579_p0456a28║所緣，令慧觀察。因緣相者，謂依毘鉢舍那
T30n1579_p0456a29║所熏習心，為令後時毘鉢舍那皆清淨故，
T30n1579_p0456b01║修習內心奢摩他定所有加行。云何觀時？謂
T30n1579_p0456b02║心沈沒時，或恐沈沒時，是修觀時。又依奢
T30n1579_p0456b03║摩他所熏習心，先應於彼所知事境如實
T30n1579_p0456b04║覺了，故於爾時是修觀時。云何為舉？謂由
T30n1579_p0456b05║隨取一種淨妙所緣境界，顯示、勸導、慶慰其
T30n1579_p0456b06║心。云何舉相？謂由淨妙所緣境界，策勵其
T30n1579_p0456b07║心，及彼隨順發勤精進。云何舉時？謂心沈下
T30n1579_p0456b08║時，或恐沈下時，是修舉時。云何為捨？謂
T30n1579_p0456b09║於所緣心無染污、心平等性，於止觀品調
T30n1579_p0456b10║柔正直任運轉性，及調柔心有堪能性，令心
T30n1579_p0456b11║隨與任運作用。云何捨相？謂由所緣令心
T30n1579_p0456b12║上捨，及於所緣不發所有太過精進。云何
T30n1579_p0456b13║捨時？謂於奢摩他、毘鉢舍那品，所有掉舉心
T30n1579_p0456b14║已解脫，是修捨時。如是名為應時加行。云
T30n1579_p0456b15║何名為解了加行？謂於如是所說諸相善
T30n1579_p0456b16║取、善了。善取了已，欲入定時即便能入，欲
T30n1579_p0456b17║住定時即便能住，欲起定時即便能起。或
T30n1579_p0456b18║時棄捨諸三摩地所行影像，作意思惟諸不
T30n1579_p0456b19║定地所有本性所緣境界。如是名為解了
T30n1579_p0456b20║加行。云何名為無厭足加行？謂於善法無
T30n1579_p0456b21║有厭足，修斷無廢，於展轉上、展轉勝處，多
T30n1579_p0456b22║住希求。不唯獲得少小靜定，便於中路而
T30n1579_p0456b23║生退屈。於餘所作，常有進求。如是名為無
T30n1579_p0456b24║厭足加行。云何名為不捨軛加行？謂於一切
T30n1579_p0456b25║所受學處，無穿、無缺；雖見少年顏容端正
T30n1579_p0456b26║可愛母邑，而不取相、不取隨好；於食平等；
T30n1579_p0456b27║勤修覺寤；少事、少業、少諸散亂；於久所作、
T30n1579_p0456b28║久所說等，能自隨憶，令他隨憶。如是等法，說
T30n1579_p0456b29║名不捨軛加行。由此諸法，能正隨順心一
T30n1579_p0456c01║境性，不捨其軛，令心不散；不令其心馳
T30n1579_p0456c02║流外境；不令其心內不調柔。如是名為不
T30n1579_p0456c03║捨軛加行。云何名正加行？謂於所緣數起
T30n1579_p0456c04║勝解，數正除遣，是名正加行。如有勤修
T30n1579_p0456c05║不淨觀者，數正除遣於諸不淨作意思惟
T30n1579_p0456c06║諸不淨相。由隨相行毘鉢舍那而起作意，
T30n1579_p0456c07║於所緣境數數除遣，數數現前。其正除遣，復
T30n1579_p0456c08║有五種。一、內攝其心故；二、不念作意故；三、
T30n1579_p0456c09║於餘作意故；四、對治作意故；五、無相界作意
T30n1579_p0456c10║故。當知此中，由九相心住、毘鉢舍那而為
T30n1579_p0456c11║上首，故名內攝其心。由於最初背一切相，
T30n1579_p0456c12║無亂安住，故名不念作意。由緣餘定地境，
T30n1579_p0456c13║思惟餘定地，故名於餘作意。由思惟不淨
T30n1579_p0456c14║對治於淨，乃至思惟阿那波那念對治尋
T30n1579_p0456c15║思，思惟虛空界對治諸色，故名對治作意。
T30n1579_p0456c16║由於一切相不作意思惟，於無相界作意
T30n1579_p0456c17║思惟，故名無相界作意。雖遍安立一切所
T30n1579_p0456c18║緣正除遣相總有五種，然此義中，正意
T30n1579_p0456c19║唯取內攝其心，不念作意。初修業者始修業
T30n1579_p0456c20║時，最初全不於所緣境繫縛其心，或於不
T30n1579_p0456c21║淨，或復餘處。唯作是念：我心云何得無散
T30n1579_p0456c22║亂、無相、無分別、寂靜、極寂靜、無轉無動、無
T30n1579_p0456c23║所希望、離諸作用、於內適悅？如是精勤，
T30n1579_p0456c24║於所生起一切外相無所思惟，不念作
T30n1579_p0456c25║意；即由如是不念作意，除遣所緣。彼於
T30n1579_p0456c26║其中修習瑜伽，攝受適悅。復行有相、有分
T30n1579_p0456c27║別不淨等境。云何而行？謂由隨相行、隨尋思
T30n1579_p0456c28║行、隨伺察行毘鉢舍那，行彼境界，而非一
T30n1579_p0456c29║向精勤修習毘鉢舍那。還捨觀相，復於所
T30n1579_p0457a01║緣思惟止行。由是因緣，彼於爾時，於所緣
T30n1579_p0457a02║境不捨、不取。由於所緣止行轉故，不名
T30n1579_p0457a03║為捨；即於所緣不作相故，無分別故，不
T30n1579_p0457a04║名為取。即由如是內攝其心，除遣所緣。又
T30n1579_p0457a05║於其中不取觀相故，於緣無亂；取止行
T30n1579_p0457a06║故，而復緣於所知事相。若於所緣唯數勝
T30n1579_p0457a07║解，不數除遣；即不令彼所有勝解後後明淨
T30n1579_p0457a08║究竟而轉，不能往趣乃至現觀所知境事。
T30n1579_p0457a09║由數勝解、數除遣故，後後勝解展轉明淨究
T30n1579_p0457a10║竟而轉，亦能往趣乃至現觀所知境事。譬如
T30n1579_p0457a11║世間畫師弟子，初習畫業，先從師所受所
T30n1579_p0457a12║學樣。諦觀諦觀，作彼形相；作已作已，尋即除
T30n1579_p0457a13║毀；既除毀已，尋復更作。如如除毀，數數更
T30n1579_p0457a14║作，如是如是後後形相轉明、轉淨究竟顯
T30n1579_p0457a15║現。如是正學，經歷多時，世共推許為大畫
T30n1579_p0457a16║師，或墮師數。若不數除所作形相，即於其
T30n1579_p0457a17║上數數重畫，便於形相永無明淨究竟顯
T30n1579_p0457a18║期。此中道理，當知亦爾。若於此境起勝解
T30n1579_p0457a19║已，定於此境復正除遣；非於此境正除
T30n1579_p0457a20║遣已，定於此境復起勝解。於狹小境起
T30n1579_p0457a21║勝解已，即於狹小而正除遣。廣大、無量、當
T30n1579_p0457a22║知亦爾。於狹小境正除遣已，或於狹小復
T30n1579_p0457a23║起勝解，或於廣大復起勝解，或於無量
T30n1579_p0457a24║復起勝解。於其廣大及於無量，當知亦爾。
T30n1579_p0457a25║若諸色法所有相貌影像顯現，當知是麁，變
T30n1579_p0457a26║化相似。諸無色法假名為先，如所領受
T30n1579_p0457a27║增上力故，影像顯現。如是一切名正加行。
T30n1579_p0457a28║如是九種白品加行，於奢摩他、毘鉢舍那，
T30n1579_p0457a29║當知隨順。與是相違九種加行，於奢摩他、
T30n1579_p0457b01║毘鉢舍那，當知違逆。如是黑品、白品差別
T30n1579_p0457b02║建立加行，有十八種。如是名為心一境
T30n1579_p0457b03║性。
T30n1579_p0457b04║云何淨障？謂即如是正修加行諸瑜伽師，
T30n1579_p0457b05║由四因緣，能令其心淨除諸障。何等為四？
T30n1579_p0457b06║一、遍知自性故；二、遍知因緣故；三、遍知過
T30n1579_p0457b07║患故；四、修習對治故。云何遍知諸障自
T30n1579_p0457b08║性？謂能遍知障有四種。一、怯弱障，二、蓋覆
T30n1579_p0457b09║障，三、尋思障，四、自舉障。怯弱障者，謂於
T30n1579_p0457b10║出離及於遠離勤修行時，所有染污思慕、不
T30n1579_p0457b11║樂、希望、憂惱。蓋覆障者，謂貪欲等五蓋。尋思
T30n1579_p0457b12║障者，謂欲尋思等染污尋思。自舉障者，謂於
T30n1579_p0457b13║少分下劣智見安隱住中，而自高舉。謂我能
T30n1579_p0457b14║得，餘則不爾。乃至廣說，如前應知。是名遍
T30n1579_p0457b15║知諸障自性。云何遍知諸障因緣？謂能遍知
T30n1579_p0457b16║初怯弱障，有六因緣。一、由先業增上力故，
T30n1579_p0457b17║或由疾病所擾惱故，其身羸劣；二、太過加
T30n1579_p0457b18║行；三、不修加行；四、初修加行；五、煩惱熾盛；六、
T30n1579_p0457b19║於遠離猶未串習。遍知蓋覆、尋思、自舉障
T30n1579_p0457b20║因緣者，謂於隨順蓋覆、尋思及自舉障處
T30n1579_p0457b21║所法中，非理作意多分串習，是名蓋覆、尋思、
T30n1579_p0457b22║自舉障之因緣。若不作意思惟不淨，而於
T30n1579_p0457b23║淨相作意思惟，是名此中非理作意。若不
T30n1579_p0457b24║作意思惟慈愍，而於瞋相作意思惟，是名
T30n1579_p0457b25║此中非理作意。若不作意思惟明相，而於
T30n1579_p0457b26║闇相作意思惟，是名此中非理作意。若不
T30n1579_p0457b27║作意思惟奢摩他相，而於親屬、國土、不死，
T30n1579_p0457b28║昔所曾更歡娛、戲笑、承奉等事諸惡尋思作
T30n1579_p0457b29║意思惟，是名此中非理作意。若不作意思
T30n1579_p0457c01║惟緣性緣起，而於三世諸行計我、我所，不
T30n1579_p0457c02║如理想作意思惟，是名此中非理作意。云何
T30n1579_p0457c03║遍知諸障過患？謂遍了知此障有故，於其四
T30n1579_p0457c04║種未證不證，已證退失。敗壞瑜伽所有加
T30n1579_p0457c05║行，有染污住、有苦惱住，自毀、毀他，身壞命
T30n1579_p0457c06║終生諸惡趣。是名遍知諸障過患。云何名
T30n1579_p0457c07║為修習對治？謂諸怯弱，總用隨念以為對
T30n1579_p0457c08║治。由隨念作意慶悅其心，令諸怯弱已生
T30n1579_p0457c09║除遣，未生不生。其身羸劣、太過加行、初修
T30n1579_p0457c10║加行，用於精進平等通達以為對治。不修
T30n1579_p0457c11║加行，用恭敬聽聞、勤加請問以為對治。煩
T30n1579_p0457c12║惱熾盛，用不淨等所緣加行以為對治。若
T30n1579_p0457c13║未串習，即用如是思擇方便以為對治。謂
T30n1579_p0457c14║我昔於遠離不串習故，今於修習遠離
T30n1579_p0457c15║生起怯弱；我若於今不習遠離，於當來世
T30n1579_p0457c16║定復如是。故我今者應正思擇，於其遠離
T30n1579_p0457c17║捨不喜樂，修習喜樂。餘蓋覆等非理作意，
T30n1579_p0457c18║用彼相違如理作意以為對治。應知是名
T30n1579_p0457c19║修習對治。又遍了知諸障自性，是能障礙、
T30n1579_p0457c20║是能染污、是黑品攝、是應遠離。能遍了知
T30n1579_p0457c21║如是諸障遠離因緣，方可遠離，故應尋求
T30n1579_p0457c22║諸障因緣。能遍了知於應遠離不遠離者
T30n1579_p0457c23║有何過患，故應尋求諸障過患。既遠離已，
T30n1579_p0457c24║更復尋思：如是諸障，云何來世當得不生？
T30n1579_p0457c25║故應尋求修習對治。由是因緣，能令其心
T30n1579_p0457c26║淨除諸障。
T30n1579_p0457c27║當知此中，由隨順教有眾多故，毘鉢舍那
T30n1579_p0457c28║亦有眾多；毘鉢舍那有眾多故，令奢摩他
T30n1579_p0457c29║亦有眾多。又復即此毘鉢舍那，由所知境
T30n1579_p0458a01║無邊際故，當知其量亦無邊際。謂由三門
T30n1579_p0458a02║及六種事，一一無邊品類差別，悟入道理。
T30n1579_p0458a03║正修行者如如毘鉢舍那串習清淨增上力
T30n1579_p0458a04║故，增長廣大；如是如是能生身心所有輕
T30n1579_p0458a05║安奢摩他品，當知亦得增長廣大。如如身心
T30n1579_p0458a06║獲得輕安，如是如是於其所緣心一境性
T30n1579_p0458a07║轉得增長；如如於緣心一境性轉復增長，
T30n1579_p0458a08║如是如是轉復獲得身心輕安。心一境性、身
T30n1579_p0458a09║心輕安，如是二法展轉相依，展轉相屬。身心
T30n1579_p0458a10║輕安、心一境性，如是二法若得轉依，方乃究
T30n1579_p0458a11║竟。得轉依故，於所知事現量智生。問：齊何
T30n1579_p0458a12║當言究竟獲得不淨觀耶？乃至齊何當言
T30n1579_p0458a13║究竟獲得阿那波那念耶？答：以要言之，修
T30n1579_p0458a14║觀行者於不淨觀正加行中，親近、修習、多修
T30n1579_p0458a15║習故。若行、若住雖有種種境界現前，雖復
T30n1579_p0458a16║觀察所有眾相，而住自性，不由加行，多分
T30n1579_p0458a17║不淨行相顯現，非諸淨相。由於不淨善修
T30n1579_p0458a18║習故，於能隨順貪欲纏處法，心不趣入、心
T30n1579_p0458a19║不愛樂、心不信解，安住於捨，深生厭逆。
T30n1579_p0458a20║當於爾時，修觀行者應自了知：我今已得
T30n1579_p0458a21║不淨觀，我今已得所修果。齊此名為於不
T30n1579_p0458a22║淨觀已得究竟。與此相違，當知名為未得
T30n1579_p0458a23║究竟。如不淨觀，如是慈愍、緣性緣起、界差別、
T30n1579_p0458a24║阿那波那念念，當知亦爾。於中差別者，謂
T30n1579_p0458a25║多分慈心行相顯現，非瞋恚相。於能隨順瞋
T30n1579_p0458a26║恚纏處法，心不趣入，乃至廣說。多分無常、
T30n1579_p0458a27║苦、空、無我行相顯現，非彼常、樂、身見俱行愚
T30n1579_p0458a28║癡行相。於能隨順愚癡纏處法，心不趣
T30n1579_p0458a29║入，乃至廣說。多分種種界性、非一界性身
T30n1579_p0458b01║聚差別相想顯現，非身聚想。於能隨順憍
T30n1579_p0458b02║慢纏處法，心不趣入，乃至廣說。多分內寂
T30n1579_p0458b03║靜想、奢摩他想顯現，非戲論想。於能隨順尋
T30n1579_p0458b04║思纏處法，心不趣入，乃至廣說。問：齊何當
T30n1579_p0458b05║言奢摩他毘鉢舍那二種和合平等俱轉？由
T30n1579_p0458b06║此說名雙運轉道。答：若有獲得九相心住
T30n1579_p0458b07║中第九相心住，謂三摩呬多。彼用如是
T30n1579_p0458b08║圓滿三摩地為所依止，於法觀中修增上
T30n1579_p0458b09║慧。彼於爾時，由法觀故，任運轉道，無功用
T30n1579_p0458b10║轉，不由加行，毘鉢舍那清淨鮮白，隨奢摩
T30n1579_p0458b11║他調柔攝受，如奢摩他道攝受而轉。齊此
T30n1579_p0458b12║名為奢摩他、毘鉢舍那二種和合平等俱轉。
T30n1579_p0458b13║由此名為奢摩他、毘鉢舍那雙運轉道。中嗢
T30n1579_p0458b14║柁南曰：
T30n1579_p0458b15║相、尋思、伺察，隨行有三門。
T30n1579_p0458b16║義、事、相、品、時、理，六事差別。
T30n1579_p0458b17║初相應加行，次串習、無緩、
T30n1579_p0458b18║無顛倒、應時、解了、無厭足、
T30n1579_p0458b19║不棄捨善軛，最後正加行，
T30n1579_p0458b20║是九應當知，有二品差別。
T30n1579_p0458b21║知自性、因緣，見彼諸過患，
T30n1579_p0458b22║正修習對治，令障得清淨。
T30n1579_p0458b23║云何修作意？謂初修業者始修業時，於如
T30n1579_p0458b24║是所安立普遍相中，由一境性及淨諸障，離
T30n1579_p0458b25║邪加行，學正加行。彼應最初作如是念：我
T30n1579_p0458b26║今為證心一境性及斷喜樂，當勤修習四
T30n1579_p0458b27║種作意。何等為四？一、調練心作意，二、滋潤心
T30n1579_p0458b28║作意，三、生輕安作意，四、淨智見作意。云何
T30n1579_p0458b29║調練心作意？謂由此作意，於可厭患法令
T30n1579_p0458c01║心厭離，是名調練心作意。云何滋潤心作意？
T30n1579_p0458c02║謂由此作意，於可欣尚法令心欣樂，是名
T30n1579_p0458c03║滋潤心作意。云何生輕安作意？謂由此作
T30n1579_p0458c04║意，於時時間，於可厭法令心厭離；於時
T30n1579_p0458c05║時間，於可欣法令心欣樂已；安住內寂靜、
T30n1579_p0458c06║無相、無分別中，一境念轉。由是因緣，對治
T30n1579_p0458c07║一切身心麁重，能令一切身心適悅，生起一
T30n1579_p0458c08║切身心輕安。是名生輕安作意。云何淨智
T30n1579_p0458c09║見作意？謂由此作意，於時時間，即用如是
T30n1579_p0458c10║內心寂靜為所依止，由內靜心數數加行，
T30n1579_p0458c11║於法觀中修增上慧，是名淨智見作意。彼
T30n1579_p0458c12║修行者，於時時間，於可厭法令心厭離；
T30n1579_p0458c13║如是於漏及漏處法，能令其心生熱、等熱，
T30n1579_p0458c14║生厭、等厭。何等名為可厭患處？略有四種
T30n1579_p0458c15║可厭患處。謂自衰損及他衰損，現在會遇
T30n1579_p0458c16║正現前時，如理作意數思惟故，成可厭處。
T30n1579_p0458c17║若自興盛及他興盛，過去盡滅離變壞時，如
T30n1579_p0458c18║理作意數思惟故，成可厭處。即彼行者，於時
T30n1579_p0458c19║時間，於可欣法令心欣樂；如是於彼生
T30n1579_p0458c20║欣樂故，能令其心極成津潤，融適澄淨。何
T30n1579_p0458c21║等名為可欣尚處？略有三種可欣尚處。一
T30n1579_p0458c22║者、三寶；二者、學處清淨、尸羅清淨；三者、於
T30n1579_p0458c23║自所證差別，深生信解，心無怯弱。云何隨
T30n1579_p0458c24║念三寶，令心欣樂？謂作是念：我今善得如
T30n1579_p0458c25║是大利，謂蒙如來應正等覺為我大師。我
T30n1579_p0458c26║今善得如是大利，謂善說法毘柰耶中，我得
T30n1579_p0458c27║出家。我今善得如是大利，謂我與諸具戒、
T30n1579_p0458c28║具德、忍辱、柔和、成賢善法同梵行者共為
T30n1579_p0458c29║法侶。我今當得賢善命終、賢善殞沒，當得
T30n1579_p0459a01║賢善趣於後世。如是名為隨念三寶，令心
T30n1579_p0459a02║欣樂。云何隨念學處清淨、尸羅清淨，令
T30n1579_p0459a03║心欣樂？謂作是念：我今善得如是大利，謂
T30n1579_p0459a04║於如來應正等覺大師、善說法毘柰耶、善修
T30n1579_p0459a05║正行聲聞眾中，我得與彼同梵行者，同
T30n1579_p0459a06║戒、同學、同修慈仁身語意業、同其所見、同
T30n1579_p0459a07║所受用。如是名為隨念學處清淨、尸羅清淨，
T30n1579_p0459a08║令心欣樂。謂無悔為先，發生歡喜。云何
T30n1579_p0459a09║於自所證差別，深生信解，心無怯弱處，令
T30n1579_p0459a10║心欣樂？謂作是念：我今有力、有所堪能，尸
T30n1579_p0459a11║羅清淨，堪為法器。得與如是同梵行者
T30n1579_p0459a12║同清淨戒，得與有智正至善士同其所見，
T30n1579_p0459a13║我有堪能精勤修習如是正行。於現法中，
T30n1579_p0459a14║能得未得、能觸未觸、能證未證。由是令
T30n1579_p0459a15║心生大歡喜。如是名為於自所證差別，深
T30n1579_p0459a16║生信解，心無怯弱處，令心欣樂。又由前後
T30n1579_p0459a17║勇猛精進，已得安住所證差別；由隨念此，
T30n1579_p0459a18║復於後時所證差別，深生信解，令心欣樂。
T30n1579_p0459a19║是名異門。彼修行者，於可厭法調練其心，
T30n1579_p0459a20║於能隨順諸漏處法令心不向，違逆、棄背、
T30n1579_p0459a21║離隔而住；於可欣法悅潤其心，於出、於離
T30n1579_p0459a22║所生諸法有親愛故，令心趣向，附著、喜
T30n1579_p0459a23║樂、和合而住。如是彼心由厭、由欣二種行
T30n1579_p0459a24║相，背諸黑品，向諸白品，易脫而轉。其心
T30n1579_p0459a25║如是背諸黑品，由調練心作意故。向諸白
T30n1579_p0459a26║品，由滋潤心作意故。於時時間，依奢摩他
T30n1579_p0459a27║內攝持心，由生輕安作意故。於時時間，於
T30n1579_p0459a28║法思擇、最極思擇、周遍尋思、周遍伺察，由淨
T30n1579_p0459a29║智見作意故。如是彼心，於時時間，為奢摩
T30n1579_p0459b01║他、毘鉢舍那之所攝受，堪能與彼一切行相、
T30n1579_p0459b02║一切功德作攝受因，經歷彼彼日夜、剎那、
T30n1579_p0459b03║臘縛、須臾，逮得勝進。譬如黠慧鍛金銀師，
T30n1579_p0459b04║或彼弟子，於時時間燒鍊金銀，令其棄
T30n1579_p0459b05║捨一切垢穢；於時時間投清冷水，令於
T30n1579_p0459b06║彼彼莊嚴具業，有所堪任，調柔隨順。於是
T30n1579_p0459b07║黠慧鍛金銀師，或彼弟子，以其相似妙工巧
T30n1579_p0459b08║智善了知已，用作業具，隨其所樂莊嚴具
T30n1579_p0459b09║中，種種轉變。如是勤修瑜伽行者，為令
T30n1579_p0459b10║其心棄背貪等一切垢穢，及令棄背染污憂
T30n1579_p0459b11║惱，於可厭法深生厭離；為令趣向所有
T30n1579_p0459b12║清淨善品喜樂，於可欣法發生欣樂。於
T30n1579_p0459b13║是行者，隨於彼彼欲自安立，或奢摩他品、
T30n1579_p0459b14║或毘鉢舍那品，即於彼彼能善親附，能善和
T30n1579_p0459b15║合，無轉無動；隨其所樂種種義中，如所信
T30n1579_p0459b16║解，皆能成辦。
T30n1579_p0459b17║瑜伽師地論卷第三十一