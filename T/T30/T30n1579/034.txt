T30n1579_p0470c06║
T30n1579_p0470c07║
T30n1579_p0470c08║瑜伽師地論卷第三十四
T30n1579_p0470c09║
T30n1579_p0470c10║彌勒菩薩說
T30n1579_p0470c11║三藏法師玄奘奉　詔譯
T30n1579_p0470c12║本地分中聲聞地第十三第四瑜伽處之二
T30n1579_p0470c13║如是已辯往世間道。若樂往趣出世間道，
T30n1579_p0470c14║應當依止四聖諦境，漸次生起七種作意。
T30n1579_p0470c15║所謂最初了相作意，最後加行究竟果作意，
T30n1579_p0470c16║乃至證得阿羅漢果。修瑜伽師，於四聖諦
T30n1579_p0470c17║略摽、廣辯增上教法，聽聞受持，或於作意
T30n1579_p0470c18║已善修習，或得根本靜慮無色。由四種行
T30n1579_p0470c19║了苦諦相，謂無常行、苦行、空行、無我行。由四
T30n1579_p0470c20║種行了集諦相，謂因行、集行、起行、緣行。由
T30n1579_p0470c21║四種行了滅諦相，謂滅行、靜行、妙行、離行。
T30n1579_p0470c22║由四種行了道諦相，謂道行、如行、行行、出
T30n1579_p0470c23║行。如是名為了相作意。由十種行觀察苦
T30n1579_p0470c24║諦，能隨悟入苦諦四行。何等為十？一、變異
T30n1579_p0470c25║行，二、滅壞行，三、別離行，四、法性行，五、合會
T30n1579_p0470c26║行，六、結縛行，七、不可愛行，八、不安隱行，九、無
T30n1579_p0470c27║所得行，十、不自在行。如是十行，依證成道
T30n1579_p0470c28║理能正觀察。此中且依至教量理。如世尊
T30n1579_p0470c29║說：諸行無常。又此諸行略有二種。一、有情世
T30n1579_p0471a01║間，二、器世間。世尊依彼有情世間，說如是
T30n1579_p0471a02║言：苾芻當知！我以過人清淨天眼，觀諸有
T30n1579_p0471a03║情死時、生時，廣說乃至身壞已後，當生善趣
T30n1579_p0471a04║天世界中。由此法門，顯示世尊以淨天眼，
T30n1579_p0471a05║現見一切有情世間是無常性。又世尊言：
T30n1579_p0471a06║苾芻當知！此器世間長時安住，過是已後，漸
T30n1579_p0471a07║次乃至七日輪現，如七日經廣說。乃至所
T30n1579_p0471a08║有大地、諸山、大海，及蘇迷盧大寶山王，乃
T30n1579_p0471a09║至梵世諸器世界，皆被焚燒。災火滅後，灰燼
T30n1579_p0471a10║不現，乃至餘影亦不可得。由此法門，世尊
T30n1579_p0471a11║顯示諸器世間是無常性。如是且依至教量
T30n1579_p0471a12║理，修觀行者淨信增上作意力故，於一切
T30n1579_p0471a13║行無常之性獲得決定。得決定已，即由如
T30n1579_p0471a14║是淨信增上作意力故，數數尋思觀察一切，
T30n1579_p0471a15║現見不背、不由他緣無常之性。云何數數
T30n1579_p0471a16║尋思觀察？謂先安立內外二事。言內事者，
T30n1579_p0471a17║謂六處等。言外事者，有十六種。一者、地事。
T30n1579_p0471a18║謂城邑、聚落、舍、市廛等。二者、園事。謂藥草、叢
T30n1579_p0471a19║林等。三者、山事。謂種種山安布差別。四者、水
T30n1579_p0471a20║事。謂江、河、陂、湖、眾流、池、沼。五者、作業事。六
T30n1579_p0471a21║者、庫藏事。七者、食事。八者、飲事。九者、乘事。
T30n1579_p0471a22║十者、衣事。十一者、莊嚴具事。十二者、舞歌樂
T30n1579_p0471a23║事。十三者、香鬘塗飾事。十四者、資生具事。
T30n1579_p0471a24║十五者、諸光明事。十六者、男女承奉事。如是
T30n1579_p0471a25║名為十六種事。安立如是內外事已，復於
T30n1579_p0471a26║彼事現見增上作意力故，以變異行尋思
T30n1579_p0471a27║觀察無常之性。此中內事，有十五種所作變
T30n1579_p0471a28║異，及有八種變異因緣。云何內事有十五種
T30n1579_p0471a29║所作變異？一、分位所作變異，二、顯色所作變
T30n1579_p0471b01║異，三、形色所作變異，四、興衰所作變異，五、
T30n1579_p0471b02║支節具不具所作變異，六、劬勞所作變異，
T30n1579_p0471b03║七、他所損害所作變異，八、寒熱所作變異，九、
T30n1579_p0471b04║威儀所作變異，十、觸對所作變異，十一、雜染
T30n1579_p0471b05║所作變異，十二、疾病所作變異，十三、終沒
T30n1579_p0471b06║所作變異，十四、青瘀等所作變異，十五、一切
T30n1579_p0471b07║不現盡滅所作變異。云何八種變異因緣？一、
T30n1579_p0471b08║積時貯畜，二、他所損害，三、受用虧損，四、時
T30n1579_p0471b09║節變異，五、火所焚燒，六、水所漂爛，七、風所
T30n1579_p0471b10║鼓燥，八、異緣會遇。積時貯畜者，謂有色諸
T30n1579_p0471b11║法，雖於好處安置守護，而經久時自然敗
T30n1579_p0471b12║壞，其色衰損變異可得。他所損害者，謂種種
T30n1579_p0471b13║色法，若為於他種種捶打、種種損害，即便種
T30n1579_p0471b14║種形色變異。受用虧損者，謂各別屬主種種
T30n1579_p0471b15║色物，受者受用增上力故，損減變異。時節變
T30n1579_p0471b16║異者，謂秋冬時，叢林藥草華葉果等萎黃零
T30n1579_p0471b17║落；於春夏時，枝葉華果青翠繁茂。火所焚燒
T30n1579_p0471b18║者，謂大火縱逸，焚燒村邑、國城、王都，悉為灰
T30n1579_p0471b19║燼。水所漂爛者，謂大水洪漫，漂蕩村邑、國城、
T30n1579_p0471b20║王都，悉皆淪沒。風所鼓燥者，謂大風飄扇，
T30n1579_p0471b21║濕衣、濕地、稼穡、叢林乾㬤枯槁。異緣會遇者，
T30n1579_p0471b22║謂緣樂受觸，受樂受時，遇苦受觸；緣苦受
T30n1579_p0471b23║觸，受苦受時，遇樂受觸；緣不苦不樂受觸，
T30n1579_p0471b24║受不苦不樂受時，遇樂受觸、或苦受觸。又
T30n1579_p0471b25║有貪者，會遇瞋緣，貪纏止息，發起瞋纏。如
T30n1579_p0471b26║是有瞋、癡者，會遇異分煩惱生緣，當知亦
T30n1579_p0471b27║爾。如是眼識正現在前，會遇聲、香、味、觸境等
T30n1579_p0471b28║餘境餘緣，起異分識。其餘一切，如理應知。是
T30n1579_p0471b29║名八種變異因緣。一切有色及無色法所有
T30n1579_p0471c01║變異，皆由如是八種因緣，除此更無若過
T30n1579_p0471c02║若增。云何尋思內事分位所作變異無常之
T30n1579_p0471c03║性？謂由觀見或自、或他，從少年位乃至老
T30n1579_p0471c04║位，諸行相續前後差別，互不相似。見是事
T30n1579_p0471c05║已，便作是念：如是諸行，其性無常。何以故？
T30n1579_p0471c06║此內分位前後變異現可得故。云何尋思內
T30n1579_p0471c07║事顯色所作變異無常之性？謂由觀見或自、
T30n1579_p0471c08║或他，先有妙色，肌膚鮮澤；後見惡色，肌膚枯
T30n1579_p0471c09║槁。復於後時，還見妙色，肌膚鮮澤。見是事
T30n1579_p0471c10║已，便作是念：如是諸行，其性無常。何以故？
T30n1579_p0471c11║此內顯色前後變異現可得故。云何尋思內
T30n1579_p0471c12║事形色所作變異無常之性？謂如說顯色，如
T30n1579_p0471c13║是形色由肥瘦故，應知亦爾。云何尋思內
T30n1579_p0471c14║事興衰所作變異無常之性？謂由觀見或自、
T30n1579_p0471c15║或他，先時眷屬財位，或見悉皆興盛；後見
T30n1579_p0471c16║一切皆悉衰損。復於後時還見興盛。見是
T30n1579_p0471c17║事已，便作是念：如是諸行，其性無常。何以
T30n1579_p0471c18║故？興衰變異現可得故。云何尋思內事支節
T30n1579_p0471c19║所作變異無常之性？謂由觀見或自、或他，先
T30n1579_p0471c20║時支節無有缺減；後時觀見支節缺減。或王
T30n1579_p0471c21║所作、或賊所作、或人所作、或非人作。見是事
T30n1579_p0471c22║已，便作是念：如是諸行，其性無常。餘如前說。
T30n1579_p0471c23║云何尋思內事劬勞所作變異無常之性？謂
T30n1579_p0471c24║由觀見或自、或他，身疲勞性、身疲極性。或馳
T30n1579_p0471c25║走所作、或跳踊所作、或趒躑所作、或騙騎
T30n1579_p0471c26║所作、或作種種迅疾身業。復於餘時，見彼
T30n1579_p0471c27║遠離疲勞疲極。見是事已，便作是念：如是
T30n1579_p0471c28║諸行，其性無常。餘如前說。云何尋思內事他
T30n1579_p0471c29║所損害所作變異無常之性？謂由觀見或自、或
T30n1579_p0472a01║他，他所損害，其身變異。或由刀杖、鞭革、皮
T30n1579_p0472a02║繩、矛矟等壞，或由種種蚊虻、蛇蝎諸惡毒
T30n1579_p0472a03║觸之所損害。復於餘時，見不變異。見是
T30n1579_p0472a04║事已，便作是念：如是諸行，其性無常。餘如
T30n1579_p0472a05║前說。云何尋思內事寒熱所作變異無常之
T30n1579_p0472a06║性？謂由觀見或自、或他，於正寒時身不舒
T30n1579_p0472a07║泰，踡跼戰慄；寒凍纏逼，希遇溫陽。於正熱
T30n1579_p0472a08║時，身體舒泰，奮身乾語，霡霂流汗；熱渴纏
T30n1579_p0472a09║逼，希遇清涼。復至寒時，還見如前所說相
T30n1579_p0472a10║狀。見是事已，便作是念：如是諸行，其性無
T30n1579_p0472a11║常。餘如前說。云何尋思內事威儀所作變異
T30n1579_p0472a12║無常之性？謂由觀見或自、或他行住坐臥
T30n1579_p0472a13║隨一威儀，或時為損、或時為益。見是事已，
T30n1579_p0472a14║便作是念：如是諸行，其性無常。餘如前說。
T30n1579_p0472a15║云何尋思內事觸對所作變異無常之性？謂
T30n1579_p0472a16║由觸對順樂受觸，領樂觸緣所生樂時，自
T30n1579_p0472a17║能了別樂受分位。如能了別樂受分位，如
T30n1579_p0472a18║是了別苦受分位、不苦不樂受分位，應知亦
T30n1579_p0472a19║爾。彼由了別如是諸受前後變異，是新新性，
T30n1579_p0472a20║非故故性，或增或減，暫時而有，率爾現前，尋
T30n1579_p0472a21║即變壞。知是事已，便作是念：如是諸行，其
T30n1579_p0472a22║性無常。餘如前說。云何觀察內事雜染所
T30n1579_p0472a23║作變異無常之性？謂能了知先所生起，或有
T30n1579_p0472a24║貪心、或離貪心，或有瞋心、或離瞋心，或有
T30n1579_p0472a25║癡心、或離癡心。又能了知隨一一種諸隨
T30n1579_p0472a26║煩惱所染污心，又能了知隨一一種諸隨
T30n1579_p0472a27║煩惱不染污心。又能了知彼心相續，由諸
T30n1579_p0472a28║煩惱及隨煩惱，於前後位，趣入變壞、不變壞
T30n1579_p0472a29║性。見是事已，便作是念：如是諸行，其性無
T30n1579_p0472b01║常。何以故？心由雜染所作變異現可得故。
T30n1579_p0472b02║云何觀察內事疾病所作變異無常之性？謂
T30n1579_p0472b03║由觀見或自、或他，先無疾病，安樂強盛；後
T30n1579_p0472b04║時觀見或自、或他，遭重病苦，觸對猛利身諸
T30n1579_p0472b05║苦受，如前廣說。復於餘時，還見無病，安樂
T30n1579_p0472b06║強盛。見是事已，便作是念：如是諸行，其性
T30n1579_p0472b07║無常。餘如前說。云何觀察內事終沒所作變
T30n1579_p0472b08║異無常之性？謂由觀見今時存活，安住支持；
T30n1579_p0472b09║復於餘時，觀見死沒，唯有尸骸，空無心識。
T30n1579_p0472b10║見是事已，便作是念：如是諸行，其性無常。
T30n1579_p0472b11║餘如前說。云何觀察內青瘀等所作變異無
T30n1579_p0472b12║常之性？謂由觀見死已尸骸，或於一時至
T30n1579_p0472b13║青瘀位，或於一時至膿爛位，如是乃至骨
T30n1579_p0472b14║鎖之位。見是事已，便作是念：如是諸行，其
T30n1579_p0472b15║性無常。餘如前說。云何觀察內事一切不現
T30n1579_p0472b16║盡滅所作變異無常之性？謂由觀見彼於餘
T30n1579_p0472b17║時，此骨鎖位亦復不現，皆悉敗壞、離散、磨滅，
T30n1579_p0472b18║遍一切種眼不復見。見是事已，便作是念：
T30n1579_p0472b19║如是諸行，其性無常。何以故？如是色相數
T30n1579_p0472b20║數改轉，前後變異現可得故。如是且由現見
T30n1579_p0472b21║增上作意力故，十五種行觀察內事種種變
T30n1579_p0472b22║異無常之性。觀察是已，復更觀察十六外
T30n1579_p0472b23║事種種變異無常之性。云何觀察地事變異
T30n1579_p0472b24║無常之性？謂由觀見此地方所，先未造立
T30n1579_p0472b25║道場、天寺、宅舍、市鄽、城牆等事；後見新造，善
T30n1579_p0472b26║作善飾。復於餘時，見彼朽故，圮坼、零落、頹
T30n1579_p0472b27║毀、穿缺，火所焚燒、水所漂蕩。見是事已，便
T30n1579_p0472b28║作是念：如是諸行，其性無常。何以故？如是
T30n1579_p0472b29║色相前後轉變現可得故。云何觀察園事變
T30n1579_p0472c01║異無常之性？謂先觀見諸園苑中，藥草、叢林、
T30n1579_p0472c02║華果、枝葉悉皆茂盛，青翠丹暉，甚可愛樂；復
T30n1579_p0472c03║於後時，見彼枯槁，無諸華果，柯葉零落，火
T30n1579_p0472c04║所焚燒、水所漂蕩。見是事已，便作是念：
T30n1579_p0472c05║如是諸行，其性無常。餘如前說。云何觀察
T30n1579_p0472c06║山事變異無常之性？謂於一時，觀見其山，叢
T30n1579_p0472c07║林蓊欝，聳石巉巖；復於一時，見彼叢林，巉
T30n1579_p0472c08║巖聳石，彫殘頹毀，高下參差，火所焚燒、水
T30n1579_p0472c09║所漂蕩。見是事已，便作是念：如是諸行，其
T30n1579_p0472c10║性無常。餘如前說。云何觀察水事變異無
T30n1579_p0472c11║常之性？謂先一時，見諸河瀆池泉井等，濤波
T30n1579_p0472c12║涌溢，醴水盈滿；後於一時，見彼一切枯涸乾
T30n1579_p0472c13║竭。見是事已，便作是念：如是諸行，其性無
T30n1579_p0472c14║常。餘如前說。云何觀察業事變異無常之
T30n1579_p0472c15║性？謂先一時，見彼種種殉利牧、農、工巧、正論、
T30n1579_p0472c16║行船等業皆悉興盛；復於一時，見彼事業皆
T30n1579_p0472c17║悉衰損。見此事已，便作是念：如是諸行，其
T30n1579_p0472c18║性無常。餘如前說。云何觀察庫藏變異無常
T30n1579_p0472c19║之性？謂由觀見種種庫藏，一時盈滿，一時
T30n1579_p0472c20║滅盡。見此事已，便作是念：如是諸行，其
T30n1579_p0472c21║性無常。餘如前說。云何觀察飲食變異無
T30n1579_p0472c22║常之性？謂由觀見種種飲食，一時未辦，一
T30n1579_p0472c23║時已辦，一時入口，牙齒咀嚼，和雜涎唾，細
T30n1579_p0472c24║細吞咽；一時入腹，漸漸消化；一時變為屎
T30n1579_p0472c25║尿流出。見此事已，便作是念：如是諸行，其
T30n1579_p0472c26║性無常。餘如前說。云何觀察乘事變異無
T30n1579_p0472c27║常之性？謂於一時，見種種乘，新妙莊嚴，甚
T30n1579_p0472c28║可愛樂；復於一時，見彼朽故，離諸嚴飾。
T30n1579_p0472c29║見此事已，便作是念：如是諸行，其性無常。
T30n1579_p0473a01║餘如前說。云何觀察衣事變異無常之性？謂
T30n1579_p0473a02║由觀見種種衣服，一時新成，一時故壞，一時
T30n1579_p0473a03║鮮潔，一時垢膩。見此事已，便作是念：如是
T30n1579_p0473a04║諸行，其性無常。餘如前說。云何觀察嚴具變
T30n1579_p0473a05║異無常之性？謂由觀見諸莊嚴具，一時未
T30n1579_p0473a06║成，一時已成，一時堅固，一時破壞。見此事
T30n1579_p0473a07║已，便作是念：如是諸行，其性無常。餘如前
T30n1579_p0473a08║說。云何觀察舞歌樂事所有變異無常之性？
T30n1579_p0473a09║謂由觀見舞歌伎樂，現在種種音曲差別，異
T30n1579_p0473a10║起異謝。見此事已，便作是念：如是諸行，
T30n1579_p0473a11║其性無常。餘如前說。云何觀察香鬘塗飾所
T30n1579_p0473a12║有變異無常之性？謂先觀見種種香鬘，鮮榮
T30n1579_p0473a13║芬馥；後時見彼萎悴臭爛。見此事已，便作
T30n1579_p0473a14║是念：如是諸行，其性無常。餘如前說。云何
T30n1579_p0473a15║觀察資具變異無常之性？謂觀見彼，未造、已
T30n1579_p0473a16║造、成滿、破壞，前後變異。見此事已，便作是
T30n1579_p0473a17║念：如是諸行，其性無常。餘如前說。云何觀
T30n1579_p0473a18║察光明變異無常之性？謂由觀見種種明
T30n1579_p0473a19║闇生滅變異。見此事已，便作是念：如是諸
T30n1579_p0473a20║行，其性無常。餘如前說。云何觀察男女承奉
T30n1579_p0473a21║所有變異無常之性？謂觀見彼，或衰、或盛，不
T30n1579_p0473a22║久堅住。見此事已，便作是念：如是諸行，其
T30n1579_p0473a23║性無常。餘如前說。如是一切外事諸行，前
T30n1579_p0473a24║之六種是所攝受事，後之十種是身資具事。
T30n1579_p0473a25║以要言之，當知其性皆是無常。何以故？形
T30n1579_p0473a26║相轉變現可得故。由如是等如前所說諸
T30n1579_p0473a27║變異行現見增上作意力故，於內外事，如
T30n1579_p0473a28║其所應，以變異行，觀察一切是無常性。由
T30n1579_p0473a29║是因緣，於諸變異無常之性，現見不背，不
T30n1579_p0473b01║由他緣，非他所引，隨念觀察，審諦決定。即
T30n1579_p0473b02║由如是所說因緣，說名現見增上作意。即
T30n1579_p0473b03║由如是現見增上作意力故，觀察變異無
T30n1579_p0473b04║常性已。彼諸色行雖復現有剎那生滅、滅壞
T30n1579_p0473b05║無常，而微細故，非現所得。故依現見增上
T30n1579_p0473b06║作意，應正比度。云何比度？謂彼諸行，要有
T30n1579_p0473b07║剎那生滅滅壞，方可得有前後變異，非如
T30n1579_p0473b08║是住得有變異。是故諸行必定應有剎那
T30n1579_p0473b09║生滅。彼彼眾緣和合有故，如是如是諸行得
T30n1579_p0473b10║生，生已不待滅壞因緣，自然滅壞。如是所
T30n1579_p0473b11║有變異因緣，能令諸行轉變生起。此是變異
T30n1579_p0473b12║生起因緣，非是諸行滅壞因緣。所以者何？
T30n1579_p0473b13║由彼諸行，與世現見滅壞因緣俱滅壞已，後
T30n1579_p0473b14║不相似生起可得，非彼一切全不生起。或
T30n1579_p0473b15║有諸行既滅壞已，一切生起全不可得。如
T30n1579_p0473b16║煎水等，最後一切皆悉消盡；災火焚燒器世
T30n1579_p0473b17║間已，都無灰燼，乃至餘影亦不可得。彼亦
T30n1579_p0473b18║因緣後後展轉漸減盡故，最後一切都無所
T30n1579_p0473b19║有。不由其火作如是事。是故變異，由前所
T30n1579_p0473b20║說八種因緣，令變生起，自然滅壞。如是比
T30n1579_p0473b21║度作意力故，由滅壞行，於彼諸行剎那生滅、
T30n1579_p0473b22║滅壞無常而得決定。於如是事得決定
T30n1579_p0473b23║已，復於他世非所現見諸行生起，應正比
T30n1579_p0473b24║度。云何比度？謂諸有情現有種種差別可
T30n1579_p0473b25║得。或好形色、或惡形色，或上族姓、或下族姓、
T30n1579_p0473b26║或富族姓、或貧族姓，或大宗葉、或小宗葉，或
T30n1579_p0473b27║長壽命、或短壽命，言或威肅、或不威肅，或性
T30n1579_p0473b28║利根、或性鈍根。如是一切有情差別，定由
T30n1579_p0473b29║作業有其差別，方可成立，非無作業。如
T30n1579_p0473c01║是有情色類差別，定由先世善不善業造作
T30n1579_p0473c02║增長種種品類。由彼因緣，於今自體差別
T30n1579_p0473c03║生起，不應自在變化為因。何以故？若說自
T30n1579_p0473c04║在變化為因，能生諸行，此所生行為唯用
T30n1579_p0473c05║彼自在為緣？為待餘緣，如是自在方能變
T30n1579_p0473c06║化。若唯用彼自在為緣，是則諸行與彼自
T30n1579_p0473c07║在俱應本有，何須更生。若言先有自在體
T30n1579_p0473c08║性，然後行生，是則諸行不唯自在為緣生
T30n1579_p0473c09║起。若言自在隨其所欲、功用、祈願，方能造
T30n1579_p0473c10║化，是故亦用欲為因緣，非唯自在。若爾，此
T30n1579_p0473c11║欲為有因耶？為無因耶？若言有因，即用
T30n1579_p0473c12║自在以為因者，此則同前所說過失，不應
T30n1579_p0473c13║道理。若言此欲更有餘因，是則如欲，功用、
T30n1579_p0473c14║祈願離自在外，餘法為因。如是亦應一切
T30n1579_p0473c15║諸行皆用餘法以為其因，何須妄計無用
T30n1579_p0473c16║自在。由如是等比度增上作意力故，於有
T30n1579_p0473c17║他世諸行生起獲得決定。如是略由三種
T30n1579_p0473c18║增上作意力故，尋思觀察內外諸行是無常
T30n1579_p0473c19║性。謂淨信增上作意力故，現見增上作意力
T30n1579_p0473c20║故，比度增上作意力故。於前所舉能隨順
T30n1579_p0473c21║修無常五行，已辯變異、滅壞二行。云何復
T30n1579_p0473c22║由別離行故觀無常性？謂依內外二種別
T30n1579_p0473c23║離，應知諸行是無常性。依內別離無常性者，
T30n1579_p0473c24║謂如有一，先為他主，非奴、非使，能自受用，
T30n1579_p0473c25║能驅役他作諸事業；彼於後時退失主性，
T30n1579_p0473c26║非奴使性，轉得他奴及所使性。於主性等，
T30n1579_p0473c27║名為別離無常之性。依外別離無常性者，
T30n1579_p0473c28║謂現前有資生財寶，先未變異，未為別離
T30n1579_p0473c29║無常滅壞；後時為王、盜賊、非愛，及共財等
T30n1579_p0474a01║之所劫奪，或由惡作加行失壞，或方便求
T30n1579_p0474a02║而不能得。如是等類，應知是名由別離
T30n1579_p0474a03║行知無常性。云何復由法性行故觀無常
T30n1579_p0474a04║性？謂即所有變異無常、滅壞無常、別離無常，
T30n1579_p0474a05║於現在世猶未合會，於未來世當有法
T30n1579_p0474a06║性。如實通達如是諸行，於未來世當有
T30n1579_p0474a07║法性。如是等類，名為通達法性無常。云何復
T30n1579_p0474a08║由合會行故觀無常性？謂即如是變異無
T30n1579_p0474a09║常、滅壞無常、別離無常，於現在世合會現
T30n1579_p0474a10║前。如實通達如是諸行，於現在世現前合
T30n1579_p0474a11║會。如是等類，名為通達合會無常。彼於如
T30n1579_p0474a12║是內外諸行五無常性，由五種行，如其所
T30n1579_p0474a13║應，作意修習、多修習故，獲得決定。如是由
T30n1579_p0474a14║證成道理及修增上故，於無常行得決定
T30n1579_p0474a15║已，從此無間趣入苦行。作是思惟：如是諸
T30n1579_p0474a16║行皆是無常；是無常故，決定應是有生法
T30n1579_p0474a17║性；如是諸行既是生法，即有生苦；既有生
T30n1579_p0474a18║苦，當知亦有老病死苦、怨憎會苦、愛別離
T30n1579_p0474a19║苦、求不得苦。如是且由不可愛行趣入苦
T30n1579_p0474a20║行。如是復於有漏、有取、能順樂受一切蘊
T30n1579_p0474a21║中，由結縛行趣入苦行。所以者何？以於愛
T30n1579_p0474a22║等結處生愛等結，於貪等縛處生貪等縛。
T30n1579_p0474a23║便能招集生老病死愁悲憂苦，一切擾惱純
T30n1579_p0474a24║大苦蘊。如是復於有漏、有取、順非苦樂一
T30n1579_p0474a25║切蘊中，由不安隱行趣入苦行。所以者何？
T30n1579_p0474a26║有漏、有取、順非苦樂一切諸蘊，麁重俱行苦、
T30n1579_p0474a27║樂種子之所隨逐，苦苦、壞苦、不解脫故，一切
T30n1579_p0474a28║皆是無常滅法。如是行者，於能隨順樂受
T30n1579_p0474a29║諸行及樂受中，由結縛行趣入壞苦。於能
T30n1579_p0474b01║隨順苦受諸行及苦受中，由不可愛行
T30n1579_p0474b02║趣入苦苦。於能隨順不苦不樂受諸行及
T30n1579_p0474b03║不苦不樂受中，由不安隱行趣入行苦。如是
T30n1579_p0474b04║由結縛行、不可愛行、不安隱行增上力故，
T30n1579_p0474b05║於三受中作如是說：諸所有受皆悉是苦。
T30n1579_p0474b06║如是名為由無常行作意為先，趣入苦
T30n1579_p0474b07║行。復作是念：我於今者，唯有諸根、唯有境
T30n1579_p0474b08║界、唯有從彼所生諸受、唯有其心、唯有假
T30n1579_p0474b09║名我我所法、唯有其見、唯有假立，此中可
T30n1579_p0474b10║得，除此更無若過若增。如是唯有諸蘊
T30n1579_p0474b11║可得。於諸蘊中，無有常恒、堅住、主宰，或說
T30n1579_p0474b12║為我，或說有情，或復於此說為生者、老者、
T30n1579_p0474b13║病者、及以死者，或復說彼能造諸業、能受
T30n1579_p0474b14║種種果及異熟。由是諸行皆悉是空，無有我
T30n1579_p0474b15║故。如是名為由無所得行趣入空行。復作
T30n1579_p0474b16║是念：所有諸行，與其自相及無常相、苦相相
T30n1579_p0474b17║應。彼亦一切從緣生故，不得自在；不自
T30n1579_p0474b18║在故，皆非是我。如是名為由不自在行入
T30n1579_p0474b19║無我行。如是行者，以其十行攝於四行，復
T30n1579_p0474b20║以四行了苦諦相。謂無常行五行所攝。一、
T30n1579_p0474b21║變異行，二、滅壞行，三、別離行，四、法性行，五、合
T30n1579_p0474b22║會行。苦行三行所攝。一、結縛行，二、不可愛
T30n1579_p0474b23║行，三、不安隱行。空行一行所攝。謂無所得
T30n1579_p0474b24║行。無我行一行所攝。謂不自在行。彼由十
T30n1579_p0474b25║行悟入四行。復由四行，於苦諦相正覺了
T30n1579_p0474b26║已，次復觀察如是苦諦，何因？何集？何起？何
T30n1579_p0474b27║緣？由斷彼故，苦亦隨斷。如是即以集諦四
T30n1579_p0474b28║行了集諦相。謂了知愛能引苦故，說名為
T30n1579_p0474b29║因。既引苦已，復能招集令其生故，說名為
T30n1579_p0474c01║集。既生苦已，令彼起故，說名為起。復於當
T30n1579_p0474c02║來諸苦種子能攝受故，次第招引諸苦集故，
T30n1579_p0474c03║說名為緣。復有差別。謂了知愛是取因故，
T30n1579_p0474c04║復能招集即以其取為因有故，復能生起
T30n1579_p0474c05║有為上首當來生故，又能引發以生為緣
T30n1579_p0474c06║老、病、死等諸苦法故。隨其所應，當知說名
T30n1579_p0474c07║因、集、起、緣。復有差別。謂正了知煩惱隨眠附
T30n1579_p0474c08║屬所依，愛隨眠等是當來世後有生因。又正
T30n1579_p0474c09║了知彼所生纏，隨其所應，是集、起、緣。謂後有
T30n1579_p0474c10║愛能招引故，即是其集；此後有愛，復能發
T30n1579_p0474c11║起喜貪俱行愛；此喜貪俱行愛，復與多種
T30n1579_p0474c12║彼彼喜愛為緣。如是依止愛隨眠等及三
T30n1579_p0474c13║種纏，能生後有，及能發起諸愛差別，是故
T30n1579_p0474c14║說名因、集、起、緣。如是行者，由四種行了集
T30n1579_p0474c15║諦相。於集諦相正覺了已，復正覺了如是
T30n1579_p0474c16║集諦無餘息滅，故名為滅。一切苦諦無餘
T30n1579_p0474c17║寂靜，故名為靜。即此滅、靜，是第一故、是最勝
T30n1579_p0474c18║故、是無上故、說名為妙。是常住故、永出
T30n1579_p0474c19║離故，說名為離。如是行者，由四種行了滅
T30n1579_p0474c20║諦相。於滅諦相正覺了已，復正覺了真對
T30n1579_p0474c21║治道，於所知境能通尋求義故，能實尋求
T30n1579_p0474c22║義故，由於四門隨轉義故，一向能趣涅槃
T30n1579_p0474c23║義故，所以說名道、如、行、出。如是行者，由四
T30n1579_p0474c24║種行了道諦相。如是名為於四聖諦自內
T30n1579_p0474c25║現觀了相作意。彼既如是於其自內現見諸
T30n1579_p0474c26║蘊，依諸諦理，無倒尋思正觀察已。復於
T30n1579_p0474c27║所餘不同分界不現見蘊，比度觀察。謂彼
T30n1579_p0474c28║所有，有為、有漏，遍一切處、遍一切種，於一
T30n1579_p0474c29║切時，皆有如是法、皆墮如是理、皆有如
T30n1579_p0475a01║是性。彼所有滅，皆永寂靜，常住安樂。彼所有
T30n1579_p0475a02║道，皆能永斷，究竟出離。當知此中，若於現見
T30n1579_p0475a03║諸蘊諦智，若於所餘不同分界不現見境
T30n1579_p0475a04║比度諦智，即是能生法智、類智種子依處。
T30n1579_p0475a05║又即如是了相作意，當知猶為聞思間雜。
T30n1579_p0475a06║若觀行者，於諸諦中，如是數數正觀察故，
T30n1579_p0475a07║由十六行，於四聖諦證成道理已得決定。
T30n1579_p0475a08║復於諸諦盡所有性、如所有性，超過聞思
T30n1579_p0475a09║間雜作意，一向發起修行勝解，此則名為勝
T30n1579_p0475a10║解作意。如是作意，唯緣諦境，一向在定。於
T30n1579_p0475a11║此修習、多修習故，於苦、集二諦境中，得無
T30n1579_p0475a12║邊際智。由此智故，了知無常，發起無常無
T30n1579_p0475a13║邊際勝解。如是了知苦等，發起苦無邊際
T30n1579_p0475a14║勝解、空無我無邊際勝解、惡行無邊際勝
T30n1579_p0475a15║解、往惡趣無邊際勝解、興衰無邊際勝解，及
T30n1579_p0475a16║老病死愁悲憂苦一切擾惱無邊際勝解。此中
T30n1579_p0475a17║無邊際者，謂生死流轉。如是諸法無邊無
T30n1579_p0475a18║際，乃至生死流轉不絕，常有如是所說諸
T30n1579_p0475a19║法。唯有生死無餘息滅，此可息滅，更無有
T30n1579_p0475a20║餘息滅方便。即於如是諸有、諸趣死生法中，
T30n1579_p0475a21║以無願行、無所依行、深厭逆行發起勝解，
T30n1579_p0475a22║精勤修習勝解作意。復於如是諸有、諸生
T30n1579_p0475a23║增上意樂深心厭怖，及於涅槃隨起一行
T30n1579_p0475a24║深心願樂。彼於長夜，其心愛樂世間色聲香
T30n1579_p0475a25║味觸等，為諸色聲香味觸等滋長積集。由
T30n1579_p0475a26║是因緣，雖於涅槃深心願樂，而復於彼不
T30n1579_p0475a27║能趣入、不能證淨、不能安住、不能勝
T30n1579_p0475a28║解，其心退轉。於寂靜界未能深心生希仰
T30n1579_p0475a29║故，有疑慮故，其心數數厭離、驚怖。雖於一
T30n1579_p0475b01║切苦、集二諦，數數深心厭離、驚怖，及於涅槃
T30n1579_p0475b02║數數發起深心願樂，然猶未能深心趣入。
T30n1579_p0475b03║何以故？以彼猶有能障現觀麁品我慢隨
T30n1579_p0475b04║入作意，間、無間轉。作是思惟：我於生死曾
T30n1579_p0475b05║久流轉，我於生死，當復流轉；我於涅槃當
T30n1579_p0475b06║能趣入，我為涅槃修諸善法；我能觀苦真
T30n1579_p0475b07║實是苦，我能觀集真實是集，我能觀滅真實
T30n1579_p0475b08║是滅，我能觀道真實是道；我能觀空真實是
T30n1579_p0475b09║空，我觀無願真是無願，我觀無相真是無
T30n1579_p0475b10║相；如是諸法是我所有。由是因緣，雖於涅
T30n1579_p0475b11║槃深心願樂，然心於彼不能趣入。彼既了
T30n1579_p0475b12║知如是我慢是障礙已，便能速疾以慧通
T30n1579_p0475b13║達。棄捨任運隨轉作意，制伏一切外所知境，
T30n1579_p0475b14║趣入作意。隨作意行，專精無間觀察聖諦；
T30n1579_p0475b15║隨所生起心謝滅時，無間生心，作意觀察，
T30n1579_p0475b16║方便流注，無有間斷。彼既如是以心緣心，
T30n1579_p0475b17║專精無替，便能令彼隨入作意障礙現觀
T30n1579_p0475b18║麁品我慢，無容得生。如是勤修瑜伽行
T30n1579_p0475b19║者，觀心相續，展轉別異，新新而生，或增或
T30n1579_p0475b20║減，暫時而有，率爾現前，前後變易，是無常性。
T30n1579_p0475b21║觀心相續，入取蘊攝，是為苦性。觀心相續，
T30n1579_p0475b22║離第二法，是為空性。觀心相續，從眾緣生，
T30n1579_p0475b23║不得自在，是無我性。如是名為悟入苦
T30n1579_p0475b24║諦。次復觀察此心相續，以愛為因、以愛為
T30n1579_p0475b25║集、以愛為起、以愛為緣。如是名為悟入
T30n1579_p0475b26║集諦。次復觀察此心相續所有擇滅，是永滅
T30n1579_p0475b27║性、是永靜性、是永妙性、是永離性。如是名為
T30n1579_p0475b28║悟入滅諦。次復觀察此心相續究竟對治
T30n1579_p0475b29║趣滅之道，是真道性、是真如性、是真行性、
T30n1579_p0475c01║是真出性。如是名為悟入道諦。如是先來
T30n1579_p0475c02║未善觀察，今善作意方便觀察，以微妙慧，
T30n1579_p0475c03║於四聖諦能正悟入。即於此慧親近、修習、
T30n1579_p0475c04║多修習故，能緣所緣平等平等正智得生。
T30n1579_p0475c05║由此生故，能斷障礙愛樂涅槃所有麁品
T30n1579_p0475c06║現行我慢。又於涅槃深心願樂，速能趣入，
T30n1579_p0475c07║心無退轉，離諸怖畏，攝受增上意樂適悅。
T30n1579_p0475c08║如是行者，於諸聖諦，下忍所攝能緣所緣
T30n1579_p0475c09║平等平等智生，是名為煗。中忍所攝能緣所
T30n1579_p0475c10║緣平等平等智生，是名為頂。上忍所攝能
T30n1579_p0475c11║緣所緣平等平等智生，名諦順忍。彼既如
T30n1579_p0475c12║是斷能障礙麁品我慢，及於涅槃攝受增
T30n1579_p0475c13║上意樂適悅，便能捨離後後觀心所有加行，
T30n1579_p0475c14║住無加行無分別心。彼於爾時，其心似滅，
T30n1579_p0475c15║而非實滅；似無所緣，而非無緣。又於爾
T30n1579_p0475c16║時，其心寂靜，雖似遠離，而非遠離。又於爾
T30n1579_p0475c17║時，非美睡眠之所覆蓋，唯有分明無高、無
T30n1579_p0475c18║下奢摩他行。復有一類，闇昧愚癡，於美睡
T30n1579_p0475c19║眠之所覆蓋，其心似滅非實滅中，起增上
T30n1579_p0475c20║慢，謂為現觀。此不如是。既得如是趣現
T30n1579_p0475c21║觀心，不久當入正性離生。即於如是寂靜
T30n1579_p0475c22║心位，最後一念無分別心，從此無間，於前
T30n1579_p0475c23║所觀諸聖諦理，起內作意。此即名為世第
T30n1579_p0475c24║一法。從此已後，出世心生，非世間心。此是
T30n1579_p0475c25║世間諸行最後界畔邊際，是故名為世第一
T30n1579_p0475c26║法。
T30n1579_p0475c27║從此無間，於前所觀諸聖諦理，起內作意；
T30n1579_p0475c28║作意無間，隨前次第所觀諸諦，若是現見、若
T30n1579_p0475c29║非現見諸聖諦中，如其次第，有無分別決
T30n1579_p0476a01║定智、現見智生。由此生故，三界所繫見道
T30n1579_p0476a02║所斷附屬所依諸煩惱品一切麁重，皆悉永
T30n1579_p0476a03║斷。此永斷故，若先已離欲界貪者，彼於今
T30n1579_p0476a04║時既入如是諦現觀已，得不還果。彼與前
T30n1579_p0476a05║說離欲者相，當知無異。然於此中少有
T30n1579_p0476a06║差別。謂當受化生，即於彼處當般涅槃，不
T30n1579_p0476a07║復還來生此世間。若先倍離欲界貪者，彼
T30n1579_p0476a08║於今時既入如是諦現觀已，得一來果。若
T30n1579_p0476a09║先未離欲界貪者，彼於今時既入如是諦
T30n1579_p0476a10║現觀已，麁重永息，得預流果。由能知智與
T30n1579_p0476a11║所知境和合無乖，現前觀察，故名現觀。如
T30n1579_p0476a12║剎帝利與剎帝利和合無乖，現前觀察，名
T30n1579_p0476a13║為現觀。婆羅門等，當知亦爾。此亦成就眾
T30n1579_p0476a14║多相狀。謂證如是諦現觀故，獲得四智。謂
T30n1579_p0476a15║於一切若行、若住諸作意中，善推求故，得唯
T30n1579_p0476a16║法智、得非斷智、得非常智、得緣生行如幻
T30n1579_p0476a17║事智。若行境界，由失念故，雖起猛利諸煩
T30n1579_p0476a18║惱纏，暫作意時，速疾除遣；又能畢竟不墮惡
T30n1579_p0476a19║趣；終不故思違越所學，乃至傍生亦不害
T30n1579_p0476a20║命；終不退轉，棄捨所學；不復能造五無間
T30n1579_p0476a21║業；定知苦樂非自所作、非他所作、非自他
T30n1579_p0476a22║作、非非自他無因而生；終不求請外道
T30n1579_p0476a23║為師，亦不於彼起福田想；於他沙門、婆羅
T30n1579_p0476a24║門等，終不觀瞻口及顏面；唯自見法、得法、
T30n1579_p0476a25║知法、證法源底，越度疑惑，不由他緣；於
T30n1579_p0476a26║大師教，非他所引；於諸法中得無所畏；終
T30n1579_p0476a27║不妄計世瑞吉祥以為清淨；終不更受第
T30n1579_p0476a28║八有生；具足成就四種證淨。如是行者，乃
T30n1579_p0476a29║至世第一法已前，名勝解作意。於諸聖諦
T30n1579_p0476b01║現觀已後，乃至永斷見道所斷一切煩惱，
T30n1579_p0476b02║名遠離作意。
T30n1579_p0476b03║復從此後，為欲進斷修所斷惑，如所得道
T30n1579_p0476b04║更數修習，永斷欲界上品、中品諸煩惱已，得
T30n1579_p0476b05║一來果。如預流果所有諸相，今於此中，當
T30n1579_p0476b06║知亦爾。然少差別。謂若行境界，於能隨順
T30n1579_p0476b07║上品猛利煩惱纏處，由失念故，暫起微劣
T30n1579_p0476b08║諸煩惱纏，尋能作意，速疾除遣。唯一度來生
T30n1579_p0476b09║此世間，便能究竟作苦邊際。得不還果及不
T30n1579_p0476b10║還相，如前已說。當知此中，由觀察作意，於
T30n1579_p0476b11║一切修道，數數觀察已斷、未斷，如所得道
T30n1579_p0476b12║而正修習。又於此中，云何名修自性？云何
T30n1579_p0476b13║名修業？云何名修品類差別？謂由定地作
T30n1579_p0476b14║意，於世出世善有為法修習增長，無間所
T30n1579_p0476b15║作、殷重所作，令心相續會彼體性。如是名
T30n1579_p0476b16║為修之自性。當知修業略有八種。一、有
T30n1579_p0476b17║一類法由修故得，二、有一類法由修故習，
T30n1579_p0476b18║三、有一類法由修故淨，四、有一類法由修
T30n1579_p0476b19║故遣，五、有一類法由修故知，六、有一類法
T30n1579_p0476b20║由修故斷，七、有一類法由修故證，八、有一
T30n1579_p0476b21║類法由修故遠。若先未得殊勝善法，修習
T30n1579_p0476b22║令得，名修故得。若先已得，令轉現前，名修
T30n1579_p0476b23║故習。若先已得，未令現前，但由修習彼種
T30n1579_p0476b24║類法，當令現前，令轉清淨鮮白生起，名修
T30n1579_p0476b25║故淨。若有失念，染法現行，修善法力令不
T30n1579_p0476b26║忍受，斷除、變吐，名修故遣。若未生起所應
T30n1579_p0476b27║斷法，修善法力，了知如病，深心厭壞；了知
T30n1579_p0476b28║如癰、如箭，障礙無常、苦、空及以無我，深心厭
T30n1579_p0476b29║壞；名修故知。如是知已，數修習故，無間道
T30n1579_p0476c01║生，斷諸煩惱，名修故斷。煩惱斷已，證得解
T30n1579_p0476c02║脫，名修故證。如如進趣上地善法，如是如
T30n1579_p0476c03║是令其下地已斷諸法轉成遠分，乃至究
T30n1579_p0476c04║竟，名修故遠。當知是名八種修業。應知此
T30n1579_p0476c05║修品類差別，有十一種。一、奢摩他修，二、毘鉢
T30n1579_p0476c06║舍那修，三、世間道修，四、出世道修，五、下品道
T30n1579_p0476c07║修，六、中品道修，七、上品道修，八、加行道修，九、
T30n1579_p0476c08║無間道修，十、解脫道修，十一、勝進道修。奢
T30n1579_p0476c09║摩他修者，謂九種行令心安住，如前已說。
T30n1579_p0476c10║毘鉢舍那修，亦如前說。世間道修者，謂於諸
T30n1579_p0476c11║下地見麁相故，於諸上地見靜相故，乃
T30n1579_p0476c12║至能趣無所有處一切離欲。出世道修者，
T30n1579_p0476c13║謂正思惟苦真是苦、集真是集、滅真是滅、
T30n1579_p0476c14║道真是道。由正見等無漏聖道，乃至能趣
T30n1579_p0476c15║非想非非想處一切離欲。下品道修者，謂由
T30n1579_p0476c16║此故，能斷最麁上品煩惱。中品道修者，謂由
T30n1579_p0476c17║此故，能斷所有中品煩惱。上品道修者，謂由
T30n1579_p0476c18║此故，能斷所有最後所斷下品煩惱。加行道
T30n1579_p0476c19║修者。謂由此故為斷煩惱，發起加行。無間
T30n1579_p0476c20║道修者，謂由此故，正斷煩惱。解脫道修者，
T30n1579_p0476c21║謂由此故，或斷無間證得解脫。勝進道修者，
T30n1579_p0476c22║謂由此故，從是已後修勝善法，乃至未起
T30n1579_p0476c23║餘地煩惱能治加行，或復未起趣究竟位。
T30n1579_p0476c24║當知是名十一種修品類差別。如是於修
T30n1579_p0476c25║勤修習者，於時時間，應正觀察所有煩
T30n1579_p0476c26║惱已斷、未斷。於時時間，於可厭法深心厭
T30n1579_p0476c27║離；於時時間，於可欣法深心欣慕；如是名
T30n1579_p0476c28║為攝樂作意。彼即於此攝樂作意親近、修習、
T30n1579_p0476c29║多修習故，有能無餘永斷修道所斷煩惱
T30n1579_p0477a01║最後學位喻如金剛三摩地生。由此生故，便
T30n1579_p0477a02║能永斷修道所斷一切煩惱。問：何因緣故，此
T30n1579_p0477a03║三摩地名金剛喻？答：譬如金剛，望餘一切末
T30n1579_p0477a04║尼、真珠、琉璃、螺貝、璧玉、珊瑚等諸珍寶，最為
T30n1579_p0477a05║堅固；能穿、能壞所餘寶物，非餘寶物所能
T30n1579_p0477a06║穿壞。如是此三摩地，於諸有學三摩地中，
T30n1579_p0477a07║最上、最勝、最為堅固；能壞一切所有煩惱，
T30n1579_p0477a08║非上煩惱所能蔽伏。是故此三摩地名金剛
T30n1579_p0477a09║喻。從此金剛喻三摩地，無間永害一切煩惱
T30n1579_p0477a10║品麁重種子，其心於彼究竟解脫，證得畢
T30n1579_p0477a11║竟種姓清淨。於諸煩惱究竟盡中，發起盡
T30n1579_p0477a12║智。由因盡故，當來苦果畢竟不生，即於此
T30n1579_p0477a13║中起無生智。彼於爾時，成阿羅漢，諸漏已
T30n1579_p0477a14║盡，所作已辦，無復所作，證得自義，盡諸有
T30n1579_p0477a15║結。已正奉行如來聖教，心善解脫。已具成
T30n1579_p0477a16║就十無學法。謂無學正見、正思惟，乃至無學
T30n1579_p0477a17║正解脫、正智。於諸住中及作意中，能隨己
T30n1579_p0477a18║心自在而轉。隨所樂住或聖、或天、或梵住
T30n1579_p0477a19║中，即能安住。隨樂思惟所有正法，能引世間
T30n1579_p0477a20║或出世間諸善義利，即能思惟。言聖住者，
T30n1579_p0477a21║謂空住、無願住、無相住、滅盡定住。言天住者，
T30n1579_p0477a22║謂諸靜慮，諸無色住。言梵住者，謂慈住、悲
T30n1579_p0477a23║住、喜住、捨住。又於爾時，至極究竟，畢竟無垢，
T30n1579_p0477a24║畢竟證得梵行邊際。離諸關鍵，已出深坑，
T30n1579_p0477a25║已度深塹。已能摧伏彼伊師迦，是為真聖，
T30n1579_p0477a26║摧滅高幢。已斷五支，成就六支。一向守護
T30n1579_p0477a27║四所依止。最極遠離，獨一諦實，棄捨希求，無
T30n1579_p0477a28║濁思惟，身行猗息。心善解脫，慧善解脫。獨
T30n1579_p0477a29║一無侶，正行已立，名已親近無上丈夫。具
T30n1579_p0477b01║足成就六恒住法。謂眼見色已，無喜無憂，
T30n1579_p0477b02║安住上捨，正念正知。如是耳聞聲已、鼻嗅香
T30n1579_p0477b03║已、舌甞味已、身覺觸已、意了法已，無喜無
T30n1579_p0477b04║憂，安住上捨，正念正知。彼於爾時，領受貪
T30n1579_p0477b05║欲無餘永盡，領受瞋恚無餘永盡，領受愚
T30n1579_p0477b06║癡無餘永盡。彼貪瞋癡皆永盡故，不造諸
T30n1579_p0477b07║惡，習近諸善。其心、猶如虛空淨水，如妙香
T30n1579_p0477b08║檀，普為一切天帝天王恭敬供養。住有餘
T30n1579_p0477b09║依般涅槃界，度生死海，已到彼岸。亦名任
T30n1579_p0477b10║持最後有身。先業煩惱所引諸蘊自然滅
T30n1579_p0477b11║故，餘取無故，不相續故，於無餘依般涅槃
T30n1579_p0477b12║界而般涅槃。此中都無般涅槃者，如於生
T30n1579_p0477b13║死無流轉者。唯有眾苦永滅、寂靜、清涼、滅
T30n1579_p0477b14║沒。唯有此處最為寂靜。所謂棄捨一切所
T30n1579_p0477b15║依，愛盡、離欲、永滅、涅槃。當知此中，有如是
T30n1579_p0477b16║相。阿羅漢苾芻諸漏永盡，不能習近五種
T30n1579_p0477b17║處所。一者、不能故思殺害諸眾生命；二者、
T30n1579_p0477b18║不能不與而取；三者、不能行非梵行習
T30n1579_p0477b19║婬欲法；四者、不能知而妄語；五者、不能貯
T30n1579_p0477b20║畜受用諸欲資具。如是不能妄計苦樂自
T30n1579_p0477b21║作、他作、自他俱作、非自他作無因而生。又亦
T30n1579_p0477b22║不能怖畏一切不應記事；又亦不能於
T30n1579_p0477b23║雲、雷電、霹靂、災雹，及見種種怖畏事已，深
T30n1579_p0477b24║生驚怖。當知此中，金剛喻定所攝作意，名
T30n1579_p0477b25║加行究竟作意。最上阿羅漢果所攝作意，名
T30n1579_p0477b26║加行究竟果作意。由如是等多種作意，依
T30n1579_p0477b27║出世道證得究竟。
T30n1579_p0477b28║如是一切名聲聞地。此是一切正等覺者所
T30n1579_p0477b29║說一切聲聞相應教法根本，猶如一切名句
T30n1579_p0477c01║文身是所制造文章、呪術、異論根本。◎
T30n1579_p0477c02║◎本地分中獨覺地第十四
T30n1579_p0477c03║如是已說聲聞地。云何獨覺地？當知此地
T30n1579_p0477c04║有五種相。一者、種姓，二者、道，三者、習，四者、
T30n1579_p0477c05║住，五者、行。
T30n1579_p0477c06║云何獨覺種姓？謂由三相，應正了知。一者、
T30n1579_p0477c07║本性獨覺，先未證得彼菩提時，有薄塵種
T30n1579_p0477c08║姓。由此因緣，於憒鬧處，心不愛樂；於寂
T30n1579_p0477c09║靜處，深心愛樂。二者、本性獨覺，先未證得彼
T30n1579_p0477c10║菩提時，有薄悲種姓。由是因緣，於說正
T30n1579_p0477c11║法利有情事，心不愛樂；於少思務寂靜
T30n1579_p0477c12║住中，深心愛樂。三者、本性獨覺，先未證得彼
T30n1579_p0477c13║菩提時，有中根種，姓，是慢行類。由是因緣，
T30n1579_p0477c14║深心希願無師、無敵而證菩提。
T30n1579_p0477c15║云何獨覺道？謂由三相，應正了知。謂有一類，
T30n1579_p0477c16║安住獨覺種姓，經於百劫，值佛出世，親近
T30n1579_p0477c17║承事，成熟相續，專心求證獨覺菩提。於蘊
T30n1579_p0477c18║善巧、於處善巧、於界善巧、於緣起善巧、於
T30n1579_p0477c19║處非處善巧、於諦善巧勤修學故，於當來
T30n1579_p0477c20║世，速能證得獨覺菩提。如是名為初獨覺
T30n1579_p0477c21║道。復有一類，值佛出世，親近善士，聽聞
T30n1579_p0477c22║正法，如理作意，於先所未起順決擇分善
T30n1579_p0477c23║根，引發令起，謂煗、頂、忍；而無力能即於此
T30n1579_p0477c24║生證法現觀，得沙門果。復修蘊善巧、修處
T30n1579_p0477c25║善巧、修界善巧、修緣起善巧、修處非處善
T30n1579_p0477c26║巧、修諦善巧故，於當來世能證法現觀，得
T30n1579_p0477c27║沙門果。是名第二獨覺道。復有一類，值佛
T30n1579_p0477c28║出世，親近善士，聽聞正法，如理作意，證法
T30n1579_p0477c29║現觀，得沙門果；而無力能於一切種至極
T30n1579_p0478a01║究竟，畢竟離垢，畢竟證得梵行邊際阿羅漢
T30n1579_p0478a02║果。復修蘊善巧、修處善巧、修界善巧、修緣
T30n1579_p0478a03║起善巧、修處非處善巧、修諦善巧故，依出
T30n1579_p0478a04║世道，於當來世至極究竟，畢竟離垢，畢竟證
T30n1579_p0478a05║得梵行邊際阿羅漢果。是名第三獨覺道。云
T30n1579_p0478a06║何獨覺習？謂有一類，依初獨覺道，滿足百
T30n1579_p0478a07║劫修集資糧。過百劫已，出無佛世。無師自
T30n1579_p0478a08║能修三十七菩提分法，證法現觀，得獨覺菩
T30n1579_p0478a09║提果，永斷一切煩惱，成阿羅漢。復有一類，
T30n1579_p0478a10║或依第二、或依第三獨覺道。由彼因緣，出
T30n1579_p0478a11║無佛世，無師自能修三十七菩提分法，或證
T30n1579_p0478a12║法現觀，乃至得阿羅漢果，或得沙門果，至極
T30n1579_p0478a13║究竟，畢竟離垢，畢竟證得梵行邊際，證得最
T30n1579_p0478a14║上阿羅漢果。當知此中，由初習故成獨覺
T30n1579_p0478a15║者，名麟角喻。由第二、第三習故成獨勝者，
T30n1579_p0478a16║名部行喻。云何獨覺住？謂初所習麟角喻獨
T30n1579_p0478a17║覺，樂處孤林，樂獨居住，樂甚深勝解，樂觀
T30n1579_p0478a18║察甚深緣起道理，樂安住最極空、無願、無相
T30n1579_p0478a19║作意。若第二、第三所習部行喻獨勝，不必一
T30n1579_p0478a20║向樂處孤林、樂獨居住，亦樂部眾共相雜
T30n1579_p0478a21║住。所餘住相，如麟角喻。云何獨覺行？謂一切
T30n1579_p0478a22║獨覺，隨依彼彼村邑聚落而住，善護其身、
T30n1579_p0478a23║善守諸根、善住正念，隨入彼彼村邑聚落，
T30n1579_p0478a24║或為乞食。或濟度他下劣愚昧，以身濟度，
T30n1579_p0478a25║不以語言。何以故？唯現身相為彼說法，不
T30n1579_p0478a26║發言故。示現種種神通境界，乃至為令心
T30n1579_p0478a27║誹謗者生歸向故。又彼一切，應知本來一向
T30n1579_p0478a28║趣寂。◎
T30n1579_p0478b01║瑜伽師地論卷第三十四