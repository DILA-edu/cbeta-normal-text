T30n1579_p0478b02║
T30n1579_p0478b03║
T30n1579_p0478b04║
T30n1579_p0478b05║
T30n1579_p0478b06║瑜伽師地論卷第三十五
T30n1579_p0478b07║
T30n1579_p0478b08║彌勒菩薩說
T30n1579_p0478b09║三藏法師玄奘奉　詔譯
T30n1579_p0478b10║◎本地分中菩薩地第十五初持瑜伽處種
T30n1579_p0478b11║姓品第一
T30n1579_p0478b12║如是已說獨覺地。云何菩薩地？嗢拕南曰：
T30n1579_p0478b13║初持、次相、分、增上意樂、住、
T30n1579_p0478b14║生、攝受、地、行、建立最為後。
T30n1579_p0478b15║有十法具攝大乘菩薩道及果。何等為十？
T30n1579_p0478b16║一者、持，二者、相，三者、分，四者、增上意樂，五者、
T30n1579_p0478b17║住，六者、生，七者、攝受，八者、地，九者、行，十者、
T30n1579_p0478b18║建立。云何名持？謂諸菩薩自乘種姓、最初
T30n1579_p0478b19║發心，及以一切菩提分法，是名為持。何以
T30n1579_p0478b20║故？以諸菩薩自乘種姓為所依止故、為
T30n1579_p0478b21║建立故，有所堪任、有大勢力，能證無上正
T30n1579_p0478b22║等菩提，是故說彼自乘種姓，為諸菩薩堪
T30n1579_p0478b23║任性持。以諸菩薩最初發心為所依止、為
T30n1579_p0478b24║建立故，於施、戒、忍、精進、靜慮、慧，於六波羅
T30n1579_p0478b25║蜜多，於福德資糧、智慧資糧，於一切菩提分
T30n1579_p0478b26║法，能勤修學，是故說彼最初發心，為諸菩
T30n1579_p0478b27║薩行加行持。以諸菩薩一切所行菩提分法
T30n1579_p0478b28║為所依止、為建立故，圓滿無上正等菩提。
T30n1579_p0478b29║是故說彼一切所行菩提分法，為所圓滿大
T30n1579_p0478c01║菩提持。住無種姓補特伽羅，無種姓故，
T30n1579_p0478c02║雖有發心及行加行為所依止，定不堪任
T30n1579_p0478c03║圓滿無上正等菩提。由此道理，雖未發心、
T30n1579_p0478c04║未修菩薩所行加行，若有種姓，當知望
T30n1579_p0478c05║彼而得名持。又住種姓補特伽羅，若
T30n1579_p0478c06║不發心、不修菩薩所行加行，雖有堪任，而
T30n1579_p0478c07║不速證無上菩提；與此相違，當知速證。又
T30n1579_p0478c08║此種姓，已說名持，亦名為助、亦名為因、
T30n1579_p0478c09║亦名為依、亦名階級、亦名前導、亦名
T30n1579_p0478c10║舍宅。如說種姓，最初發心、所行加行，應
T30n1579_p0478c11║知亦爾。
T30n1579_p0478c12║云何種姓？謂略有二種。一、本性住種姓，
T30n1579_p0478c13║二、習所成種姓。本性住種姓者，謂諸菩
T30n1579_p0478c14║薩六處殊勝有如是相，從無始世展轉傳
T30n1579_p0478c15║來，法爾所得，是名本性住種姓。習所成種
T30n1579_p0478c16║姓者，謂先串習善根所得，是名習所成種
T30n1579_p0478c17║姓。此中義意，二種皆取。又此種姓亦名
T30n1579_p0478c18║種子、亦名為界、亦名為性。又此種姓未
T30n1579_p0478c19║習成果，說名為細，未有果故。已習成果，
T30n1579_p0478c20║說名為麁，與果俱故。若諸菩薩成就種
T30n1579_p0478c21║姓，尚過一切聲聞、獨覺，何況其餘一切有
T30n1579_p0478c22║情。當知種姓無上最勝。何以故？略有二種
T30n1579_p0478c23║淨，一、煩惱障淨，二、所知障淨。一切聲聞、獨
T30n1579_p0478c24║覺種姓，唯能當證煩惱障淨，不能當證
T30n1579_p0478c25║所知障淨；菩薩種姓，亦能當證煩惱障淨，
T30n1579_p0478c26║亦能當證所知障淨。是故說言望彼一切
T30n1579_p0478c27║無上最勝。復由四事，當知菩薩勝於一切
T30n1579_p0478c28║聲聞、獨覺。何等為四？一者、根勝，二者、行
T30n1579_p0478c29║勝，三者、善巧勝，四者、果勝。言根勝者，謂
T30n1579_p0479a01║諸菩薩本性利根，獨覺中根，聲聞軟根，是名
T30n1579_p0479a02║根勝。言行勝者，謂諸菩薩亦能自利，亦能利
T30n1579_p0479a03║他，利益安樂無量眾生，哀愍世間，令諸天
T30n1579_p0479a04║人獲得勝義利益安樂；聲聞、獨覺唯行自利；
T30n1579_p0479a05║是名行勝。善巧勝者，聲聞、獨覺於蘊、界、處、緣
T30n1579_p0479a06║起、處非處中能修善巧；菩薩於此及於其
T30n1579_p0479a07║餘一切明處能修善巧；是名善巧勝。言果
T30n1579_p0479a08║勝者，聲聞能證聲聞菩提，獨覺能證獨覺
T30n1579_p0479a09║菩提，菩薩、能證阿耨多羅三藐三菩提，是名
T30n1579_p0479a10║果勝。
T30n1579_p0479a11║又諸菩薩有六波羅蜜多種姓相。由此相
T30n1579_p0479a12║故，令他了知真是菩薩。謂施波羅蜜多種
T30n1579_p0479a13║姓相，戒、忍、精進、靜慮、慧波羅蜜多種
T30n1579_p0479a14║姓相。云何菩薩施波羅蜜多種姓相？謂諸
T30n1579_p0479a15║菩薩本性樂施，於諸現有堪所施物，恒常
T30n1579_p0479a16║無間性能於他平等分布，心喜施與，意無追
T30n1579_p0479a17║悔。施物雖少，而能均布；惠施廣大，而非狹小。
T30n1579_p0479a18║無所惠施，深懷慚恥。常好為他讚施勸
T30n1579_p0479a19║施，見能施者心懷喜悅。於諸尊重、耆宿、福
T30n1579_p0479a20║田、應供養者，從座而起，恭敬奉施。於其彼
T30n1579_p0479a21║彼此世他世有情無罪利益事中，若請不請，
T30n1579_p0479a22║如理為說。若諸有情怖於王賊及水火等，
T30n1579_p0479a23║施以無畏，能於種種常極怖中，隨力濟拔。
T30n1579_p0479a24║受他寄物，未嘗差違。若負他債，終不抵誑。
T30n1579_p0479a25║於共財所，亦無欺罔。於其種種末尼、真珠、
T30n1579_p0479a26║琉璃、螺貝、壁玉、珊瑚、金銀等寶資生具中心
T30n1579_p0479a27║迷倒者，能正開悟。尚不令他欺罔於彼，況
T30n1579_p0479a28║當自為。其性好樂廣大財位，於彼一切廣
T30n1579_p0479a29║大資財心好受用；樂大事業，非狹小門。於
T30n1579_p0479b01║諸世間酒色、博戲、歌舞、倡伎種種變現耽著事
T30n1579_p0479b02║中，速疾厭捨，深生慚愧。得大財寶，尚不
T30n1579_p0479b03║貪著，何況小利。如是等類，當知名為菩薩
T30n1579_p0479b04║施波羅蜜多種姓相。云何菩薩戒波羅蜜多
T30n1579_p0479b05║種姓相？謂諸菩薩，本性成就軟品不善身
T30n1579_p0479b06║語意業，不極暴惡，於諸有情不極損惱。雖
T30n1579_p0479b07║作惡業，速疾能悔，常行恥愧，不生歡喜。
T30n1579_p0479b08║不以刀杖手塊等事惱害有情；於諸眾生，
T30n1579_p0479b09║性常慈愛。於所應敬，時起奉迎，合掌問訊，
T30n1579_p0479b10║現前禮拜。修和敬業，所作機捷，非為愚鈍，
T30n1579_p0479b11║善順他心。常先含笑，舒顏平視，遠離顰，
T30n1579_p0479b12║蹙，先言問訊。於恩有情，知恩知報。於來求
T30n1579_p0479b13║者常行質直，不以諂誑而推謝之。如法
T30n1579_p0479b14║求財，不以非法，不以卒暴。性常喜樂修諸
T30n1579_p0479b15║福業。於他修福尚能獎助，況不自為。若見
T30n1579_p0479b16║若聞他所受苦，所謂殺縛、割截、捶打、訶毀、迫
T30n1579_p0479b17║脅，於是等苦過於自受，重於法受及重
T30n1579_p0479b18║後世。於少罪中尚深見怖，何況多罪。於他
T30n1579_p0479b19║種種所應作事，所謂商、農、放牧、事王、書印、算
T30n1579_p0479b20║數、善和諍訟、追求財寶、守護儲積、方便出
T30n1579_p0479b21║息，及以捨施、婚姻、集會。於是一切如法事中，
T30n1579_p0479b22║悉與同事。於他種種鬪訟諍競，或餘所有
T30n1579_p0479b23║互相惱害，能令自他無義無益，受諸苦惱。
T30n1579_p0479b24║如是一切非法事中，不與同事。善能制止
T30n1579_p0479b25║所不應作。謂十種惡不善業道。不違他命，
T30n1579_p0479b26║善順於他同忍同戒。於他事業隨彼所欲，
T30n1579_p0479b27║廢己所作而為成辦。其心溫潤、其心純淨，恚
T30n1579_p0479b28║心、害心不久相續，隨生隨捨，起賢善心。尊
T30n1579_p0479b29║重實語，不誑惑他，不離他親，亦不好樂，
T30n1579_p0479c01║不輕爾說無義無利不相應語。言常柔軟，無
T30n1579_p0479c02║有麁獷；於己僮僕尚無苦言，況於他所。
T30n1579_p0479c03║敬愛有德，如實讚彼。如是等類，當知名為
T30n1579_p0479c04║菩薩戒波羅蜜多種姓相。云何菩薩忍波羅
T30n1579_p0479c05║蜜多種姓相？謂諸菩薩，性於他所遭不饒
T30n1579_p0479c06║益，無恚害心，亦不反報。若他諫謝，速能納
T30n1579_p0479c07║受，終不結恨，不久懷怨。如是等類，當知名
T30n1579_p0479c08║為菩薩忍波羅蜜多種姓相。云何菩薩精進
T30n1579_p0479c09║波羅蜜多種姓相？謂諸菩薩，性自翹勤，夙
T30n1579_p0479c10║興晚寐，不深耽樂睡眠倚樂。於所作事勇決
T30n1579_p0479c11║樂為，不生懈怠，思擇方便，要令究竟。凡所
T30n1579_p0479c12║施為一切事業，堅固決定；若未皆作、未皆
T30n1579_p0479c13║究竟，終不中間懈廢退屈。於諸廣大第一義
T30n1579_p0479c14║中，心無怯弱，不自輕蔑，發勇猛心；我今有
T30n1579_p0479c15║力能證於彼。或入大眾，或與他人共相擊
T30n1579_p0479c16║論，或餘種種難行事業，皆無畏憚。能引義
T30n1579_p0479c17║利大事務中，尚無深倦，何況小事。如是等
T30n1579_p0479c18║類，當知名為菩薩精進波羅蜜多種姓相。
T30n1579_p0479c19║云何菩薩靜慮波羅蜜多種姓相？謂諸菩薩，
T30n1579_p0479c20║性於法義能審思惟，無多散亂。若見若聞
T30n1579_p0479c21║阿練若處、山巖、林藪、邊際臥具人不狎習離
T30n1579_p0479c22║惡眾生，隨順宴默。便生是念：是處安樂，出離、
T30n1579_p0479c23║遠離。常於出離及遠離所深生愛慕。性薄
T30n1579_p0479c24║煩惱，諸蓋輕微，麁重羸弱。至遠離處，思量自
T30n1579_p0479c25║義，心不極為諸惡尋思之所纏擾。於其怨
T30n1579_p0479c26║品，尚能速疾安住慈心，況於親品及中庸品。
T30n1579_p0479c27║若見若聞有苦眾生，為種種苦之所逼惱，
T30n1579_p0479c28║起大悲心，於彼眾生隨能隨力方便拔濟，
T30n1579_p0479c29║令離眾苦。於諸眾生，性自樂施利益安樂。
T30n1579_p0480a01║親屬衰亡、喪失財寶、殺縛禁閉及驅擯等諸
T30n1579_p0480a02║苦難中，悉能安忍。其性聰敏，於法能受、能
T30n1579_p0480a03║持、能思；成就念力，於久所作、所說事中，能
T30n1579_p0480a04║自記憶，亦令他憶。如是等類，當知名為菩
T30n1579_p0480a05║薩靜慮波羅蜜多種姓相。云何菩薩慧波羅
T30n1579_p0480a06║蜜多種姓相？謂諸菩薩成俱生慧，能入一
T30n1579_p0480a07║切明處境界。性不頑鈍、性不微昧、性不愚
T30n1579_p0480a08║癡。遍於彼彼離放逸處有力思擇。如是等
T30n1579_p0480a09║類，當知名為菩薩慧波羅蜜多種姓相。應
T30n1579_p0480a10║知是名能比菩薩種姓麁相。決定實義，唯
T30n1579_p0480a11║佛世尊究竟現見。
T30n1579_p0480a12║由諸菩薩所有種姓性，與如是功德相應，
T30n1579_p0480a13║成就賢善諸白淨法。是故能與難得最勝不
T30n1579_p0480a14║可思議無動無上如來果位為證得因，應正
T30n1579_p0480a15║道理，餘不應理。種姓菩薩，乃至未為白
T30n1579_p0480a16║法相違四隨煩惱若具不具之所染污，性
T30n1579_p0480a17║與如是白法相應。若被染污，如是白法皆
T30n1579_p0480a18║不顯現，或於一時生諸惡趣。菩薩雖生諸
T30n1579_p0480a19║惡趣中，由種姓力，應知與餘生惡趣者
T30n1579_p0480a20║有大差別。謂彼菩薩久處生死，或時時間生
T30n1579_p0480a21║諸惡趣，雖暫生彼，速能解脫；雖在惡趣，而
T30n1579_p0480a22║不受於猛利苦受，如餘有情生惡趣者；雖
T30n1579_p0480a23║觸微苦，而能發生增上厭離，於生惡趣受
T30n1579_p0480a24║苦有情，深起悲心。如是等事，皆由種姓。
T30n1579_p0480a25║佛大悲因之所熏發，是故當知，種姓菩薩
T30n1579_p0480a26║雖生惡趣，然與其餘生惡趣者有大差
T30n1579_p0480a27║別。何等名為種姓菩薩白法相違四隨煩
T30n1579_p0480a28║惱？謂放逸者，由先串習諸煩惱故，性成猛
T30n1579_p0480a29║利、長時煩惱，是名第一隨煩惱姓。又愚癡
T30n1579_p0480b01║者、不善巧者，依附惡友，是名第二隨煩惱
T30n1579_p0480b02║性。又為尊長、夫主、王賊及怨敵等所拘逼
T30n1579_p0480b03║者，不得自在，其心迷亂，是名第三隨煩惱
T30n1579_p0480b04║性。又資生具有匱乏者，顧戀身命，是名第
T30n1579_p0480b05║四隨煩惱性。
T30n1579_p0480b06║又諸菩薩雖具種姓，由四因緣，不能速
T30n1579_p0480b07║證阿耨多羅三藐三菩提。何等為四？謂諸菩
T30n1579_p0480b08║薩，先未值遇諸佛菩薩真善知識，為說菩提
T30n1579_p0480b09║無顛倒道。如是名為第一因緣。又諸菩薩，雖
T30n1579_p0480b10║遇善友為說正道，而顛倒執，於諸菩薩正
T30n1579_p0480b11║所學中顛倒修學。如是名為第二因緣。又
T30n1579_p0480b12║諸菩薩，雖遇善友為說正道，於諸菩薩正
T30n1579_p0480b13║所學中無倒修學，而於加行方便慢緩、懈怠
T30n1579_p0480b14║嬾惰，不成勇猛、熾然精進。如是名為第
T30n1579_p0480b15║三因緣。又諸菩薩，雖遇善友為說正道，於
T30n1579_p0480b16║諸菩薩正所學中無倒修學，亦於加行勇
T30n1579_p0480b17║猛精進，然諸善根猶未成熟，菩提資糧未
T30n1579_p0480b18║得圓滿，未於長時積習所有菩提分法。如
T30n1579_p0480b19║是名為第四因緣。如是菩薩雖有種姓，
T30n1579_p0480b20║因緣闕故，不能速證無上菩提。若具因緣，
T30n1579_p0480b21║便能速證。若無種姓補特伽羅，雖有一
T30n1579_p0480b22║切，一切一切種，當知決定不證菩提。
T30n1579_p0480b23║本地分中菩薩地第十五初持瑜伽處
T30n1579_p0480b24║發心品第二
T30n1579_p0480b25║復次，菩薩最初發心，於諸菩薩所有正願是
T30n1579_p0480b26║初正願，普能攝受其餘正願，是故發心以初
T30n1579_p0480b27║正願為其自性。又諸菩薩起正願心求菩
T30n1579_p0480b28║提時，發如是心，說如是言：願我決定當
T30n1579_p0480b29║證無上正等菩提，能作有情一切義利。畢竟
T30n1579_p0480c01║安處究竟涅槃及以如來廣大智中。如是發
T30n1579_p0480c02║心，定自希求無上菩提，及求能作有情義
T30n1579_p0480c03║利，是故發心以定希求為其行相。又諸菩
T30n1579_p0480c04║薩緣大菩提，及緣有情一切義利，發心希
T30n1579_p0480c05║求，非無所緣，是故發心以大菩提及諸有
T30n1579_p0480c06║情一切義利為所緣境。又諸菩薩最初發心，
T30n1579_p0480c07║能攝一切菩提分法殊勝善根為上首故，是
T30n1579_p0480c08║善、極善，是賢、極賢，是妙、極妙，能違一切有情
T30n1579_p0480c09║處所三業惡行功德相應。又諸菩薩最初
T30n1579_p0480c10║發心所起正願，於餘一切希求世間、出世間
T30n1579_p0480c11║義妙善正願，最為第一，最為無上。如是應
T30n1579_p0480c12║知最初發心有五種相。一者、自性，二者、行
T30n1579_p0480c13║相，三者、所緣，四者、功德，五者、最勝。
T30n1579_p0480c14║又諸菩薩初發心已，即名趣入無上菩提，
T30n1579_p0480c15║預在大乘諸菩薩數。此據世俗言說道理，
T30n1579_p0480c16║是故發心趣入所攝。又諸菩薩要發心已，
T30n1579_p0480c17║方能漸次速證無上正等菩提，非未發心，
T30n1579_p0480c18║是故發心能為無上菩提根本。
T30n1579_p0480c19║又諸菩薩悲愍一切有苦眾生，為欲濟拔，
T30n1579_p0480c20║發菩提心，是故發心是悲等流。又諸菩薩以
T30n1579_p0480c21║初發心為所依止、為建立故，普於一切菩
T30n1579_p0480c22║提分法及作一切有情義利菩薩學中皆能
T30n1579_p0480c23║修學，是故發心是諸菩薩學所依止。如是應
T30n1579_p0480c24║知最初發心是趣入攝、菩提根本、大悲等流、
T30n1579_p0480c25║學所依止。
T30n1579_p0480c26║又諸菩薩最初發心略有二種。一者、永出，二、
T30n1579_p0480c27║不永出。言永出者，謂發心已畢竟隨轉，無
T30n1579_p0480c28║復退還。不永出者，謂發心已不極隨轉，而
T30n1579_p0480c29║復退還。此發心退復有二種。一者、究竟，二、
T30n1579_p0481a01║不究竟。究竟退者，謂一退已，不能復發求
T30n1579_p0481a02║菩提心。不究竟者，謂退已後，數數更發求
T30n1579_p0481a03║菩提心。當知菩薩最初發心，由四種緣、四
T30n1579_p0481a04║因、四力。云何四緣？謂善男子或善女人，若
T30n1579_p0481a05║見諸佛及諸菩薩，有不思議甚奇希有神變
T30n1579_p0481a06║威力，或從可信聞如是事。既見聞已，便作
T30n1579_p0481a07║是念：無上菩提具大威德，令安住者及修行
T30n1579_p0481a08║者，成就如是所見所聞不可思議神變威力。
T30n1579_p0481a09║由此見聞增上力故，於大菩提深生信解，
T30n1579_p0481a10║因斯發起大菩提心。是名第一初發心緣。
T30n1579_p0481a11║或有一類，雖不見聞如前所說神變威力，
T30n1579_p0481a12║而聞宣說依於無上正等菩提微妙正法菩
T30n1579_p0481a13║薩藏教，聞已深信；由聞正法及與深信增
T30n1579_p0481a14║上力故，於如來智深生信解，為得如來微
T30n1579_p0481a15║妙智故，發菩提心。是名第二初發心緣。或
T30n1579_p0481a16║有一類，雖不聽聞如上正法，而見一切菩
T30n1579_p0481a17║薩藏法將欲滅沒。見是事已，便作是念：菩
T30n1579_p0481a18║薩藏法久住於世，能滅無量眾生大苦，我應
T30n1579_p0481a19║住持菩薩藏法，發菩提心，為滅無量眾生
T30n1579_p0481a20║大苦。由為護持菩薩藏法增上力故，於如
T30n1579_p0481a21║來智深生信解，為得如來微妙智故，發菩
T30n1579_p0481a22║提心。是名第三初發心緣。或有一類，雖不
T30n1579_p0481a23║觀見正法欲滅，而於末劫、末世、末時，見諸
T30n1579_p0481a24║濁惡眾生身心，十隨煩惱之所惱亂。謂多愚
T30n1579_p0481a25║癡、多無慚愧、多諸慳嫉、多諸憂苦、多諸麁重、
T30n1579_p0481a26║多諸煩惱、多諸惡行、多諸放逸、多諸懈怠、多
T30n1579_p0481a27║諸不信。見是事已，便作是念：大濁惡世，於
T30n1579_p0481a28║今正起諸隨煩惱所惱亂時，能發下劣聲
T30n1579_p0481a29║聞、獨覺菩提心者，尚難可得，況於無上正
T30n1579_p0481b01║等菩提能發心者。我當應發大菩提心，令
T30n1579_p0481b02║此惡世無量有情，隨學於我起菩提願。由
T30n1579_p0481b03║見末劫難得發心增上力故，於大菩提深
T30n1579_p0481b04║生信解，因斯發起大菩提心。是名第四初
T30n1579_p0481b05║發心緣。云何四因？謂諸菩薩種姓具足，是名
T30n1579_p0481b06║第一初發心因。又諸菩薩賴佛菩薩善友攝
T30n1579_p0481b07║受，是名第二初發心因。又諸菩薩於諸眾生
T30n1579_p0481b08║多起悲心，是名第三初發心因。又諸菩薩
T30n1579_p0481b09║於極長時種種猛利無間無缺生死大苦難
T30n1579_p0481b10║行苦行無有怯畏，是名第四初發心因。若
T30n1579_p0481b11║諸菩薩六處殊勝，從無始世展轉傳來，法爾
T30n1579_p0481b12║所得，當知是名種姓具足。由四種相，當
T30n1579_p0481b13║知菩薩善友具足。謂諸菩薩所遇善友，性
T30n1579_p0481b14║不愚鈍，聰明黠慧，不墮惡見，是名第一善
T30n1579_p0481b15║友具足。又諸菩薩所遇善友，終不教人行
T30n1579_p0481b16║於放逸，亦不授與諸放逸具，是名第二善友
T30n1579_p0481b17║具足。又諸菩薩所遇善友，終不教人行於
T30n1579_p0481b18║惡行，亦不授與諸惡行具。是名第三善友
T30n1579_p0481b19║具足。又諸菩薩所遇善友，終不勸捨增上
T30n1579_p0481b20║信、欲、受學、精進、方便功德，而復勸修下劣信、
T30n1579_p0481b21║欲、受學、精進、方便功德。所謂終不勸捨大
T30n1579_p0481b22║乘，勸修二乘；勸捨修慧，勸修思慧；勸捨思
T30n1579_p0481b23║慧，勸修聞慧；勸捨聞慧，勸修福業；勸捨尸
T30n1579_p0481b24║羅，勸修慧施。終不勸捨如是等類增上功
T30n1579_p0481b25║德，而復勸修如是等類下劣功德。是名第
T30n1579_p0481b26║四善友具足。由四因緣，當知菩薩於諸眾
T30n1579_p0481b27║生多起悲心。謂諸菩薩雖有十方無量無
T30n1579_p0481b28║邊無苦世界，而生有苦諸世界中。於中恒
T30n1579_p0481b29║有眾苦可得，非無眾苦。或時見他隨遭一
T30n1579_p0481c01║苦觸對逼切，或時見自隨遭一苦觸對逼切，
T30n1579_p0481c02║或見自他隨遭一苦觸對逼切，或見二種
T30n1579_p0481c03║俱遭長時種種猛利無間大苦觸對逼切。然
T30n1579_p0481c04║此菩薩依自種姓，性自仁賢。依四境處，
T30n1579_p0481c05║雖不串習，而能發起下中上悲，無有斷絕。
T30n1579_p0481c06║由四因緣，當知菩薩於諸眾生先起悲心，
T30n1579_p0481c07║於極長時種種猛利無間無缺生死大苦難
T30n1579_p0481c08║行苦行尚無怯畏，何況小苦。謂諸菩薩性
T30n1579_p0481c09║自勇健，堪忍有力，當知是名第一因緣。又
T30n1579_p0481c10║諸菩薩性自聰敏，能正思惟，具思擇力，當知
T30n1579_p0481c11║是名第二因緣。又諸菩薩能於無上正等菩
T30n1579_p0481c12║提成就上品清淨信解，當知是名第三因
T30n1579_p0481c13║緣。又諸菩薩於諸眾生成就上品深心悲
T30n1579_p0481c14║愍，當知是名第四因緣。云何四力？一者、自
T30n1579_p0481c15║力，二者、他力，三者、因力，四者、加行力。謂諸
T30n1579_p0481c16║菩薩由自功力，能於無上正等菩提深生
T30n1579_p0481c17║愛樂，是名第一初發心力。又諸菩薩由他
T30n1579_p0481c18║功力，能於無上正等菩提深生愛樂，是名
T30n1579_p0481c19║第二初發心力。又諸菩薩宿習大乘相應善
T30n1579_p0481c20║法，今暫得見諸佛菩薩，或暫得聞稱揚讚
T30n1579_p0481c21║美，即能速疾發菩提心，況覩神力、聞其正
T30n1579_p0481c22║法，是名第三初發心力。又諸菩薩於現法
T30n1579_p0481c23║中，親近善士，聽聞正法，諦思惟等，長時修
T30n1579_p0481c24║習種種善法，由此加行發菩提心，是名第
T30n1579_p0481c25║四初發心力。若諸菩薩依上總別四緣、四因，
T30n1579_p0481c26║或由自力、或由因力、或總二力而發心者，
T30n1579_p0481c27║當知此心堅固無動。或由他力、或加行力、
T30n1579_p0481c28║或總二力而發心者，當知此心不堅不固，
T30n1579_p0481c29║亦非無動。
T30n1579_p0482a01║有四因緣、能令菩薩退菩提心。何等為四？
T30n1579_p0482a02║一、種姓不具；二、惡友所攝；三、於諸眾生悲
T30n1579_p0482a03║心微薄，四、於極長時種種猛利無間無缺生
T30n1579_p0482a04║死大苦難行苦行，其心極生怯畏驚怖。如是
T30n1579_p0482a05║四種心退因緣，與上發心四因相違，廣辯
T30n1579_p0482a06║其相，如前應知。
T30n1579_p0482a07║最初發心堅固菩薩，略有二種不共世間甚
T30n1579_p0482a08║希奇法。何等為二？一者、攝諸眾生皆為眷
T30n1579_p0482a09║屬，二者、攝眷屬過所不能染。攝眷屬過有
T30n1579_p0482a10║其二種。謂於眷屬饒益損減、染污違順。如是
T30n1579_p0482a11║二事，菩薩皆無。最初發心堅固菩薩，於諸
T30n1579_p0482a12║眾生發起二種善勝意樂。一者、利益意樂，二
T30n1579_p0482a13║者、安樂意樂。利益意樂者，謂欲從彼諸不善
T30n1579_p0482a14║處，拔濟眾生，安置善處。安樂意樂者，謂於
T30n1579_p0482a15║貧匱無依無怙諸眾生所，離染污心，欲與
T30n1579_p0482a16║種種饒益樂具。最初發心堅固菩薩，有二加
T30n1579_p0482a17║行。一、意樂加行，二、正行加行。意樂加行者，
T30n1579_p0482a18║謂即利益安樂意樂日夜增長。正行加行者，
T30n1579_p0482a19║謂於日夜能自成熟佛法加行，及於眾生
T30n1579_p0482a20║隨能隨力，依前所說意樂加行，起與利益
T30n1579_p0482a21║安樂加行。最初發心堅固菩薩，有二增長大
T30n1579_p0482a22║善法門。一者、自利加行，能證無上正等菩提；
T30n1579_p0482a23║二者、利他加行，能脫一切有情眾苦。如二增
T30n1579_p0482a24║長大善法門，如是二種大善法聚、二種無量
T30n1579_p0482a25║大善法藏，當知亦爾。最初發心堅固菩薩，由
T30n1579_p0482a26║初發心求菩提故，所攝善法，比餘一切所
T30n1579_p0482a27║攝善法，有二種勝。一者、因勝，二者、果勝。謂
T30n1579_p0482a28║諸菩薩所攝善法，皆是無上正等菩提能證
T30n1579_p0482a29║因故，所證無上正等菩提是此果故，比餘一
T30n1579_p0482b01║切聲聞、獨覺所攝善法尚為殊勝，何況比餘
T30n1579_p0482b02║一切有情所攝善法。是故菩薩所攝善法，比
T30n1579_p0482b03║餘一切所攝善法，因果俱勝。最初發心堅固
T30n1579_p0482b04║菩薩，略有二種發心勝利。一者、初發菩提心
T30n1579_p0482b05║已，即是眾生尊重福田，一切眾生皆應供養；
T30n1579_p0482b06║亦作一切眾生父母。二者、初發菩提心已，
T30n1579_p0482b07║即能攝受無惱害福。由此菩薩成就如是
T30n1579_p0482b08║無惱害福，得倍輪王護所守護；由得如
T30n1579_p0482b09║是護所護故，若寢、若寤、若迷悶等，一切魍魎、
T30n1579_p0482b10║藥叉、宅神、人非人等不能嬈害。又此菩薩轉
T30n1579_p0482b11║受餘生，由如是福所攝持故，少病、無病，不
T30n1579_p0482b12║為長時重病所觸。於諸眾生所作義利，能
T30n1579_p0482b13║以身語勇猛而作。常為眾生宣說正法，身
T30n1579_p0482b14║無極倦，念無忘失，心無勞損。菩薩本性住
T30n1579_p0482b15║種姓時，一切麁重性自微薄；既發心已，所有
T30n1579_p0482b16║麁重轉復輕微。謂身麁重及心麁重。若餘眾
T30n1579_p0482b17║生為欲息滅疾疫災橫，所用無驗呪句、明
T30n1579_p0482b18║句，菩薩用之尚令有驗，何況驗者。成就增
T30n1579_p0482b19║上柔和忍辱，能忍他惱，不惱於他；見他相
T30n1579_p0482b20║惱，深生悲惱。忿、嫉、諂等諸隨煩惱，皆能摧伏，
T30n1579_p0482b21║令勢微薄；或暫現行，速能除遣。隨所居止
T30n1579_p0482b22║國土城邑，於中所有恐怖、鬪諍、饑饉過失，非
T30n1579_p0482b23║人所作疾疫災橫，未起不起，設起尋滅。又
T30n1579_p0482b24║此最初發心菩薩，或於一時生極惡趣那落
T30n1579_p0482b25║迦中，多分於此那落迦趣速得解脫。受小
T30n1579_p0482b26║苦受，生大厭離；於彼受苦諸眾生等，起大
T30n1579_p0482b27║悲心。如是一切皆因攝受無惱害福。最初發
T30n1579_p0482b28║心堅固菩薩，由能攝受無惱害福，便得領
T30n1579_p0482b29║受如是等類眾多勝利。
T30n1579_p0482c01║本地分中菩薩地第十五初持瑜伽處
T30n1579_p0482c02║自他利品第三之一
T30n1579_p0482c03║如是菩薩既發心已。云何修行諸菩薩行？略
T30n1579_p0482c04║說菩薩若所學處、若如是學、若能修學。如是
T30n1579_p0482c05║一切總攝為一，名菩薩行。
T30n1579_p0482c06║是諸菩薩於何處學？謂七處學。云何七處？
T30n1579_p0482c07║嗢拕南曰：
T30n1579_p0482c08║自、他利、實義、威力、熟有情、
T30n1579_p0482c09║成熟自佛法、第七菩提處。
T30n1579_p0482c10║一、自利處，二、利他處，三、真實義處，四、威力處，
T30n1579_p0482c11║五、成熟有情處，六、成熟自佛法處，七、無上正
T30n1579_p0482c12║等菩提處。
T30n1579_p0482c13║云何自利利他處？謂自利利他略有十種。一、
T30n1579_p0482c14║純自利利他，二、共自利利他，三、利益種類自
T30n1579_p0482c15║利利他，四、安樂種類自利利他，五、因攝自利
T30n1579_p0482c16║利他，六、果攝自利利他，七、此世自利利他，八、
T30n1579_p0482c17║他世自利利他，九、畢竟自利利他，十、不畢竟
T30n1579_p0482c18║自利利他。
T30n1579_p0482c19║云何菩薩純共自利利他？謂諸菩薩，於純自
T30n1579_p0482c20║利利他應知應斷，違越不順菩薩儀故。於
T30n1579_p0482c21║其所餘應勤修學，不越隨順菩薩儀故。此
T30n1579_p0482c22║中菩薩於純自利應知應斷者，謂為己樂，
T30n1579_p0482c23║求財受用；或為悋法，於佛菩薩所說教法
T30n1579_p0482c24║追訪受持。或為生天受天快樂，受持禁戒，
T30n1579_p0482c25║發勤精進修習定慧；或求世間有染果報，
T30n1579_p0482c26║為世財食，恭敬供養諸佛制多。或貪利
T30n1579_p0482c27║養，為利養故，自說種種無有義利不實功
T30n1579_p0482c28║德，誑惑於他，招集利養。或欲貪他作己
T30n1579_p0482c29║僮僕，為驅使故，非法攝眾，不如正法。
T30n1579_p0483a01║矯設方便拔濟有情，令於他所免為僮
T30n1579_p0483a02║僕，還自攝受為己僮僕；拔濟有情令脫繫
T30n1579_p0483a03║縛，還自拘執成己事業；拔濟有情，令於他
T30n1579_p0483a04║所解脫種種治罰怖畏，還自攝伏令懼於
T30n1579_p0483a05║己。若諸菩薩耽著諸定現法樂住，棄捨思
T30n1579_p0483a06║惟利眾生事。當知此等名純自利。菩薩於
T30n1579_p0483a07║是純自利行應知應斷。若諸菩薩或悲為
T30n1579_p0483a08║首，或為迴向無上菩提，及為生天，於一
T30n1579_p0483a09║切時修施、忍等，當知是名自利共他。又除
T30n1579_p0483a10║如前所說諸相，其餘一切與彼相違所有自
T30n1579_p0483a11║利諸菩薩行，當知皆名自利共他。菩薩於
T30n1579_p0483a12║此應勤修學。此中菩薩於純利他應知應
T30n1579_p0483a13║斷者，謂以邪見修行施等。以無因見及無
T30n1579_p0483a14║果見，毀犯尸羅，遠離正行，為他說法。若諸
T30n1579_p0483a15║菩薩於諸靜慮善巧迴轉，已超下地，而更
T30n1579_p0483a16║攝受下地白法。謂彼已能安住靜慮，由悲
T30n1579_p0483a17║願力捨諸靜慮，隨其所樂還生欲界。又諸
T30n1579_p0483a18║菩薩已得自在，於十方界種種變化，作諸
T30n1579_p0483a19║眾生種種義利。又諸牟尼自事已辦，依止
T30n1579_p0483a20║如來力、無畏等所有一切不共佛法，遍於十
T30n1579_p0483a21║方無量眾生，能作無量大利益事。當知此等
T30n1579_p0483a22║名純利他。如是所說純利他行，菩薩於前
T30n1579_p0483a23║所說二種應知應斷。於餘所說純利他行，
T30n1579_p0483a24║多應修學。又除如前所說諸相，其餘一切
T30n1579_p0483a25║與彼相違所有利他諸菩薩行，當知皆名利
T30n1579_p0483a26║他共自。菩薩於此應勤修學。
T30n1579_p0483a27║云何菩薩利益種類自利利他？略說應知有
T30n1579_p0483a28║五種相。一、無罪相，二攝受相，三、此世相，四、
T30n1579_p0483a29║他世相，五、寂滅相。若諸菩薩所有自能若少
T30n1579_p0483b01║若多攝受善法、增長善法；或復令他若少
T30n1579_p0483b02║若多攝受善法、增長善法，勸勉、調伏、安置、
T30n1579_p0483b03║建立；是名菩薩利益種類自利利他無有罪
T30n1579_p0483b04║相。若諸菩薩能引所有若自若他無染污樂、
T30n1579_p0483b05║或眾具樂、或住定樂、是名菩薩利益種類自
T30n1579_p0483b06║利利他能攝受相。若諸菩薩自利利他，或有
T30n1579_p0483b07║此世能為利益，非於他世；或有他世能為
T30n1579_p0483b08║利益，非於此世；或有此世及於他世俱為
T30n1579_p0483b09║利益；或有此世及於他世俱非利益。如是
T30n1579_p0483b10║四種自利利他，於四法受，隨其次第，如
T30n1579_p0483b11║應當知。云何名為四種法受？或有法受，現
T30n1579_p0483b12║在受樂，於當來世受苦異熟；或有法受，現
T30n1579_p0483b13║在受苦，於當來世受樂異熟；或有法受，現
T30n1579_p0483b14║在受樂，於當來世受樂異熟；或有法受，現
T30n1579_p0483b15║在受苦，於當來世受苦異熟。此四廣辯，如
T30n1579_p0483b16║經應知。是名菩薩利益種類自利利他此他
T30n1579_p0483b17║世相。若諸菩薩所有涅槃，及得涅槃世出
T30n1579_p0483b18║世間涅槃分法，是名菩薩利益種類自利利
T30n1579_p0483b19║他寂滅略相。當知此相望餘一切，無上最
T30n1579_p0483b20║勝。
T30n1579_p0483b21║云何菩薩安樂種類自利利他？略說應知五
T30n1579_p0483b22║樂所攝。何等五樂？一者、因樂，二者、受樂，三
T30n1579_p0483b23║者、苦對治樂，四者、受斷樂，五者、無惱害樂。言
T30n1579_p0483b24║因樂者，謂二樂品諸根境界，若此為因順
T30n1579_p0483b25║樂受觸，若諸所有現法當來可愛果業，如
T30n1579_p0483b26║是一切總攝為一，名為因樂。除此更無若
T30n1579_p0483b27║過若增。言受樂者，謂待苦息，由前所說因
T30n1579_p0483b28║樂所攝三因緣故，有能攝益身心受生，名
T30n1579_p0483b29║為受樂。略說此樂復有二種。一者、有漏，
T30n1579_p0483c01║二者、無漏。無漏樂者，學無學樂。有漏樂者，
T30n1579_p0483c02║欲、色、無色三界繫樂。又此一切三界繫樂，
T30n1579_p0483c03║隨其所應六處別故，有其六種。謂眼觸所
T30n1579_p0483c04║生，乃至意觸所生。如是六種復攝為二。一
T30n1579_p0483c05║者、身樂，二者、心樂。五識相應，名為身樂；意識
T30n1579_p0483c06║相應，名為心樂。若對治樂者，謂因寒熱飢
T30n1579_p0483c07║渴等事，生起非一眾多品類種種苦受，由能
T30n1579_p0483c08║對治息除寒熱飢渴等苦，即於如是苦息
T30n1579_p0483c09║滅時，生起樂覺，是則名為苦對治樂。滅想
T30n1579_p0483c10║受定，名受斷樂。無惱害樂，應知略說復有四
T30n1579_p0483c11║種。一、出離樂，二、遠離樂，三、寂靜樂，四、三
T30n1579_p0483c12║菩提樂。正信捨家，趣於非家，解脫煩籠
T30n1579_p0483c13║居家迫迮種種大苦，名出離樂。斷除諸欲
T30n1579_p0483c14║惡不善法，證初靜慮離生喜樂，名遠離樂。
T30n1579_p0483c15║第二靜慮已上諸定，尋伺止息，名寂靜樂。一
T30n1579_p0483c16║切煩惱畢竟離繫，於所知事如實等覺，此
T30n1579_p0483c17║樂名為三菩提樂。此中因樂，是樂因故，說名
T30n1579_p0483c18║為樂。非自性故。此中受樂，樂自性故，說名
T30n1579_p0483c19║為樂，非樂因故。苦對治樂，息眾苦故、遣眾
T30n1579_p0483c20║苦故，說名為樂，非樂因故、非自性故。其
T30n1579_p0483c21║受斷樂，非樂因故、非自性故，亦非息遣
T30n1579_p0483c22║種種苦故，說名為樂。然依勝義，諸所有受
T30n1579_p0483c23║皆悉是苦，住滅定時，此勝義苦暫時寂靜，
T30n1579_p0483c24║故名為樂。無惱害樂所攝最後三菩提樂，
T30n1579_p0483c25║由當來世此勝義苦永寂滅故，於現法中
T30n1579_p0483c26║附在所依諸煩惱品一切麁重永寂滅故，說
T30n1579_p0483c27║名為樂。諸餘所有無惱害樂，於最後樂能
T30n1579_p0483c28║隨順故，是彼分故，能引彼故，當知亦名無
T30n1579_p0483c29║惱害樂。
T30n1579_p0484a01║此中菩薩念與眾生有利益品所有安樂，
T30n1579_p0484a02║終不念與無利益品所有安樂。菩薩於此
T30n1579_p0484a03║無利益品所有安樂，以無倒慧如實了知；
T30n1579_p0484a04║勸諸眾生令悉捨離，隨力所能方便削奪。
T30n1579_p0484a05║若苦所隨有利益事，眾生於此雖無樂
T30n1579_p0484a06║欲，菩薩依止善權方便，設兼憂苦，應授與
T30n1579_p0484a07║之。若樂所隨無利益事，眾生於此雖有樂
T30n1579_p0484a08║欲，菩薩依止善權方便，設兼喜樂，應削奪
T30n1579_p0484a09║之。何以故？當知如是善權方便，與兼憂苦
T30n1579_p0484a10║有利益事，奪兼喜樂無利益事，令彼眾
T30n1579_p0484a11║生決定於後得安樂故。是故菩薩於諸眾
T30n1579_p0484a12║生若樂利益，當知義意即樂安樂；於諸眾
T30n1579_p0484a13║生若與利益，當知義意即與安樂。所以者
T30n1579_p0484a14║何？利益如因，安樂如果。是故當知，於諸眾
T30n1579_p0484a15║生若與利益，必與安樂。當知所有現法當
T30n1579_p0484a16║來可愛果業所攝因樂、苦對治樂，及受斷樂、
T30n1579_p0484a17║無惱害樂，菩薩於此不應思量，於諸眾生
T30n1579_p0484a18║一向授與，以能饒益及無罪故。於彼受樂
T30n1579_p0484a19║及根塵觸所攝因樂，若能生染，若性是染，有
T30n1579_p0484a20║罪無益，非所宜者，於諸眾生不應授與。
T30n1579_p0484a21║若不生染，若性非染，無罪有益，是所宜者，
T30n1579_p0484a22║於諸眾生即應授與。菩薩於此隨自力能，
T30n1579_p0484a23║亦應如是修行受學。當知是名菩薩利益
T30n1579_p0484a24║安樂種類自利利他。除此無有若過若增。
T30n1579_p0484a25║瑜伽師地論卷第三十五