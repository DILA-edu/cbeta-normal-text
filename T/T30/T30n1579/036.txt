T30n1579_p0484b01║
T30n1579_p0484b02║瑜伽師地論卷第三十六
T30n1579_p0484b03║
T30n1579_p0484b04║彌勒菩薩說
T30n1579_p0484b05║三藏法師玄奘奉　詔譯
T30n1579_p0484b06║本地分中菩薩地第十五初持瑜伽處
T30n1579_p0484b07║自他利品第三之餘
T30n1579_p0484b08║云何菩薩因攝果攝自利利他？略說應知三
T30n1579_p0484b09║因三果。何等為三？一者、異熟因、異熟果，二
T30n1579_p0484b10║者、福因、福果，三者、智因、智果。云何異熟？謂略
T30n1579_p0484b11║有八。一者、壽量具足；二者、形色具足；三者、
T30n1579_p0484b12║族姓具足；四者、自在具足；五者、信言具足，六
T30n1579_p0484b13║者、大勢具足，七者、人性具足，八者、大力具
T30n1579_p0484b14║足。若諸菩薩長壽久住，是名菩薩壽量具
T30n1579_p0484b15║足。形色端嚴，眾所樂見，顏容殊妙，是名菩
T30n1579_p0484b16║薩形色具足。生豪貴家，是名菩薩族姓具
T30n1579_p0484b17║足。得大財位、有大朋翼、具大僚屬，是名菩
T30n1579_p0484b18║薩自在具足。眾所信奉，斷訟取則，不行諂
T30n1579_p0484b19║誑、偽斗秤等，所受寄物終不差違，於諸
T30n1579_p0484b20║有情言無虛妄；以是緣故，凡有所說無
T30n1579_p0484b21║不信受，是名菩薩信言具足。有大名稱，流
T30n1579_p0484b22║聞世間。所謂具足勇健精進、剛毅、敏捷、審悉
T30n1579_p0484b23║善戒，種種伎藝工巧業處，展轉妙解，出過餘
T30n1579_p0484b24║人。由此因緣，世所珍敬，為諸大眾供養、恭
T30n1579_p0484b25║敬、尊重、讚歎，是名菩薩大勢具足。具丈夫
T30n1579_p0484b26║分，成就男根，是名菩薩人性具足。為性少
T30n1579_p0484b27║疾，或全無病，有大堪能，是名菩薩大力具
T30n1579_p0484b28║足。云何異熟因？謂諸菩薩於諸眾生不加
T30n1579_p0484b29║傷害，遠離一切傷害意樂，是名菩薩壽量具
T30n1579_p0484c01║足因。惠施光明鮮淨衣物，是名菩薩形色具
T30n1579_p0484c02║足因。於諸眾生捨離憍慢，是名菩薩族姓
T30n1579_p0484c03║具足因。於資生具有所匱乏遊行乞匃諸
T30n1579_p0484c04║眾生所，隨欲惠施，是名菩薩自在具足因。所
T30n1579_p0484c05║言誠諦，亦不好習乖離、麁獷不相應語，是
T30n1579_p0484c06║名菩薩信言具足因。攝持當來種種功德
T30n1579_p0484c07║於自身中，發弘誓願、供養三寶及諸尊長，
T30n1579_p0484c08║是名菩薩大勢具足因。樂丈夫體，厭婦女
T30n1579_p0484c09║身深見過患。由二因緣，施他人性。一者、女
T30n1579_p0484c10║人樂女身者，勸令厭離解脫女身；二者、丈
T30n1579_p0484c11║夫將失男根，方便護攝令不失壞，及說正
T30n1579_p0484c12║法令得男身。是名菩薩人性具足因。於諸
T30n1579_p0484c13║眾生以身供事，隨其所作如法事業皆往
T30n1579_p0484c14║營助，如己力能，以其正法，不以卒暴，用
T30n1579_p0484c15║能增長身心勢力餅、飯、糜等種種飲食施諸
T30n1579_p0484c16║眾生，是名菩薩大力具足因。當知前說八種
T30n1579_p0484c17║異熟，以此所說八種為因。又此諸因略由
T30n1579_p0484c18║三緣而得增長，能感圓滿增上廣大異熟
T30n1579_p0484c19║令起。何等三緣？一、心清淨，二、加行清淨，三、
T30n1579_p0484c20║田清淨。若於無上正等菩提清淨意樂，用彼
T30n1579_p0484c21║善根決定迴向猛利意樂，純厚廣大淨信修
T30n1579_p0484c22║行，見同法者深生歡喜，日夜剎那於多隨
T30n1579_p0484c23║法隨尋、隨伺，名心清淨。即於其中長時數
T30n1579_p0484c24║習無間所作、常委所作，他於此善若未受
T30n1579_p0484c25║行，讚美令受；若已受行，讚美令喜。即於如
T30n1579_p0484c26║是所有善根，安處建立，名加行清淨。當知
T30n1579_p0484c27║略說能正發起如是加行，及正安住此加行
T30n1579_p0484c28║果，名田清淨。云何異熟果？謂諸菩薩壽量具
T30n1579_p0484c29║足故，能於長時修習善品，依自他利積
T30n1579_p0485a01║集增長無量善根，是名菩薩壽量具足果。
T30n1579_p0485a02║若諸菩薩形色具足故，大眾愛樂；眾愛樂故，
T30n1579_p0485a03║咸共歸仰。如是形色可愛樂故，一切大眾
T30n1579_p0485a04║咸歸仰故，凡所發言無不聽用，是名菩薩
T30n1579_p0485a05║形色具足果。若諸菩薩族姓具足故，大眾
T30n1579_p0485a06║尊敬供養稱讚；眾所尊敬供養稱讚故，於
T30n1579_p0485a07║彼彼事勸諸眾生精勤修學，無不敬用速
T30n1579_p0485a08║疾修行，無違無犯；是名菩薩族姓具足果。
T30n1579_p0485a09║若諸菩薩自在具足故，能以布施攝諸眾
T30n1579_p0485a10║生，速令成熟，是名菩薩自在具足果。若諸
T30n1579_p0485a11║菩薩信言具足故，能以愛語、利行、同事攝諸
T30n1579_p0485a12║眾生，速令成熟，是名菩薩信言具足果。若
T30n1579_p0485a13║諸菩薩大勢具足故，於諸眾生種種事業
T30n1579_p0485a14║皆能營助，施布恩德；由此恩德感眾生心，
T30n1579_p0485a15║彼知恩故，咸來歸仰；所出言教，速疾隨轉恭
T30n1579_p0485a16║敬信用；是名菩薩大勢具足果。若諸菩薩人
T30n1579_p0485a17║性具足故，成就男根，堪為一切勝功德器；
T30n1579_p0485a18║能於一切所作事業，思擇一切所知境界，
T30n1579_p0485a19║都無所畏無礙而行。一切有情於一切時
T30n1579_p0485a20║皆來臻赴同共集會，屏處、露處言論同止，受
T30n1579_p0485a21║用飲食皆無嫌礙。是名菩薩人性具足果。
T30n1579_p0485a22║若諸菩薩大力具足故，於能引攝善法加行，
T30n1579_p0485a23║及能饒益有情加行，皆無厭倦，勇猛精進、
T30n1579_p0485a24║堅固精進，速證通慧，是名菩薩大力具足果。
T30n1579_p0485a25║若諸菩薩成就如是八種異熟，具八種果，
T30n1579_p0485a26║能善饒益一切有情，隨順生起一切佛法。菩
T30n1579_p0485a27║薩安住異熟果中，於諸有情種種眾多利益
T30n1579_p0485a28║事業，自有力能；及善安處所化有情，彼於
T30n1579_p0485a29║自事隨順而作；如是乃名隨其所欲所作
T30n1579_p0485b01║成辦。若諸菩薩自有力能，不善安處所化
T30n1579_p0485b02║有情，彼於自事不隨順作；如是於他所
T30n1579_p0485b03║作利益不名熾盛、不名隨順。由是因緣，
T30n1579_p0485b04║不名能作他利益事。若諸菩薩自無力能，
T30n1579_p0485b05║而善安處所化有情，彼於自事隨順而作；如
T30n1579_p0485b06║是於他所作利益不名熾盛、不名隨順。
T30n1579_p0485b07║由是因緣，不名能作他利益事。是故菩薩
T30n1579_p0485b08║要具二事，方於有情所作利益名為熾盛、
T30n1579_p0485b09║名為隨順。由是因緣，乃名能作他利益事。
T30n1579_p0485b10║如是菩薩住異熟果，自能成熟一切佛法，
T30n1579_p0485b11║亦能令他於三乘道隨其所應速得成熟；
T30n1579_p0485b12║又能令自速證無上正等菩提，亦能令他
T30n1579_p0485b13║已成熟者速得解脫。由諸菩薩安住八種異
T30n1579_p0485b14║熟果中，能使有情利益安樂，是故一切有情
T30n1579_p0485b15║所處空無義利無始生死，菩薩處之，能令
T30n1579_p0485b16║不空，有大義利。
T30n1579_p0485b17║云何為福？云何為智？謂略說福，即是三種波
T30n1579_p0485b18║羅蜜多。一、施波羅蜜多，二、戒波羅蜜多，三、
T30n1579_p0485b19║忍波羅蜜多。智唯一種波羅蜜多。謂慧波羅
T30n1579_p0485b20║蜜多。精進、靜慮波羅蜜多，應知通二分。一
T30n1579_p0485b21║者、福分，二者、智分。若依精進修行布施、受
T30n1579_p0485b22║護淨戒，及修慈等四種無量，如是等類所
T30n1579_p0485b23║有精進，名為福分。若依精進習聞思修所
T30n1579_p0485b24║成三慧，修蘊善巧、修界善巧、修處善巧、修
T30n1579_p0485b25║緣起善巧、修處非處善巧，修能觀察苦為
T30n1579_p0485b26║真苦、集為真集、滅為真滅、道為真道，及於
T30n1579_p0485b27║一切善不善法，有罪、無罪、若劣、若勝、若黑、
T30n1579_p0485b28║若白，并廣分別緣生法中，皆能如實思擇
T30n1579_p0485b29║觀察，如是等類所有精進，名為智分。若依
T30n1579_p0485c01║靜慮，修習慈等四種無量，如是等類所有靜
T30n1579_p0485c02║慮，名為福分。若依靜慮，能修如前精進中
T30n1579_p0485c03║說蘊善巧等，如是等類所有靜慮，名為智
T30n1579_p0485c04║分。如是福智略有六種；一一分別，應知無
T30n1579_p0485c05║量。云何福因？云何智因？略說應知福因、智
T30n1579_p0485c06║因總有三種。一者、於福於智，能得、能住、能增
T30n1579_p0485c07║長欲；二者、於福於智，善能隨順無違背緣；
T30n1579_p0485c08║三者、於福於智，先已串習。此中隨順無違背
T30n1579_p0485c09║緣者，謂顛倒緣不現在前不會遇性，不顛
T30n1579_p0485c10║倒緣正現在前正會遇性。若遇惡友倒說福
T30n1579_p0485c11║智，或倒作意顛倒而取，名顛倒緣現前會遇；
T30n1579_p0485c12║與此相違所有白品，當知名為不顛倒緣現
T30n1579_p0485c13║前會遇。若於福智能得、能住及能增長，勤修
T30n1579_p0485c14║習障遠離不起，當知是名無違背緣。若諸
T30n1579_p0485c15║菩薩於此三種福智因中隨有所闕，當知
T30n1579_p0485c16║不能生福、生智。云何福果？云何智果？謂諸
T30n1579_p0485c17║菩薩依止福故，雖復長時流轉生死，不為
T30n1579_p0485c18║極苦之所損惱；又隨所欲能攝眾生，為作
T30n1579_p0485c19║義利。依止智故，所攝受福是正非邪；又能
T30n1579_p0485c20║起作種種無量善巧事業，乃至究竟當證無
T30n1579_p0485c21║上正等菩提。如是略說福果、智果，如其所
T30n1579_p0485c22║應當知四種；品類差別，復有無量。
T30n1579_p0485c23║應知此中若異熟體、若異熟因、若異熟果，如
T30n1579_p0485c24║是一切皆依於福，從福所生；福復依智，從
T30n1579_p0485c25║智所起。是故二種，於證無上正等菩提雖
T30n1579_p0485c26║俱是勝；而於其中福為最勝，智為無上。若
T30n1579_p0485c27║諸菩薩於福、於智隨闕一種，決定不能證
T30n1579_p0485c28║於無上正等菩提。是名菩薩因攝果攝自利
T30n1579_p0485c29║利他。
T30n1579_p0486a01║云何菩薩現法後法自利利他？謂諸菩薩以
T30n1579_p0486a02║如正理工巧業處士夫作用積集財物，即
T30n1579_p0486a03║於如是所集財物知量受用。又先所造可
T30n1579_p0486a04║愛果業異熟果熟，於現法中受用彼果。又
T30n1579_p0486a05║諸菩薩於諸靜慮善迴轉者，為欲獲得現
T30n1579_p0486a06║法樂住，於現法中依此靜慮；不為成立利
T30n1579_p0486a07║他事故，依此靜慮。又諸如來現法涅槃，所有
T30n1579_p0486a08║世間及出世間一切能得現法涅槃諸有為
T30n1579_p0486a09║法。是名菩薩現法自利。如諸菩薩現法自
T30n1579_p0486a10║利，如是菩薩所化有情，由此獲得現法利
T30n1579_p0486a11║益，當知即是現法利他。若於欲界能獲他
T30n1579_p0486a12║世財寶具足、自體具足，及能當生靜慮、無色；
T30n1579_p0486a13║若生靜慮及無色中，能獲他世財寶具足、自
T30n1579_p0486a14║體具足；若現法中與憂苦俱，數數思擇修習
T30n1579_p0486a15║善因，是名菩薩修習後法自利利他。若諸
T30n1579_p0486a16║菩薩於現法中與喜樂俱，修習當來財寶具
T30n1579_p0486a17║足、自體具足所有善因，及非退分靜慮、無色
T30n1579_p0486a18║一切等至，是名菩薩現法後法自利利他。
T30n1579_p0486a19║云何畢竟及不畢竟自利利他？謂於欲界財
T30n1579_p0486a20║寶具足、自體具足若因若果，及諸異生世
T30n1579_p0486a21║間清淨若因若果，是不畢竟自利利他。若
T30n1579_p0486a22║諸煩惱一切永斷，若諸所有八支聖道，若此
T30n1579_p0486a23║為依獲得一切世間善法，是名畢竟自利利
T30n1579_p0486a24║他。由三因緣，應知畢竟及不畢竟。一、由自
T30n1579_p0486a25║性故；二、由退不退故；三、由受用果有盡無
T30n1579_p0486a26║盡故。由自性故者，究竟涅槃，名為畢竟；一
T30n1579_p0486a27║切有為，名不畢竟。由退不退及受用果有盡
T30n1579_p0486a28║無盡故者，八支聖道無有退故，及受用果
T30n1579_p0486a29║無有盡故，名為畢竟；其餘一切善有漏法，
T30n1579_p0486b01║由有退故，及受用果有終盡故，名不畢竟。
T30n1579_p0486b02║如是菩薩十種自利利他，若略若廣，菩薩隨
T30n1579_p0486b03║力隨能當勤修學。除此無有若過若增。過
T30n1579_p0486b04║去未來所有一切已學當學自利利他，亦皆
T30n1579_p0486b05║唯有如此十種自利利他。除此無有若過
T30n1579_p0486b06║若增。
T30n1579_p0486b07║本地分中菩薩地第十五初持瑜伽處
T30n1579_p0486b08║真實義品第四
T30n1579_p0486b09║云何真實義？謂略有二種。一者、依如所有
T30n1579_p0486b10║性，諸法真實性，二者、依盡所有性，諸法一切
T30n1579_p0486b11║性。如是諸法真實性、一切性，應知總名真
T30n1579_p0486b12║實義。此真實義品類差別，復有四種。一者、
T30n1579_p0486b13║世間極成真實，二者、道理極成真實，三者、
T30n1579_p0486b14║煩惱障淨智所行真實，四者、所知障淨智
T30n1579_p0486b15║所行真實。
T30n1579_p0486b16║云何世間極成真實？謂一切世間，於彼彼事
T30n1579_p0486b17║隨順假立、世俗串習、悟入覺慧所見同性。謂
T30n1579_p0486b18║地唯是地，非是火等。如地如是，水、火、風、色、
T30n1579_p0486b19║聲、香、味、觸，飲食衣乘諸莊嚴具、資產什物，塗
T30n1579_p0486b20║香、華鬘、歌舞伎樂、種種光明、男女承事、田園、
T30n1579_p0486b21║邸店、宅舍等事，當知亦爾。苦唯是苦，非是樂
T30n1579_p0486b22║等；樂唯是樂，非是苦等。以要言之，此即如
T30n1579_p0486b23║此，非不如此；是即如是，非不如是。決定
T30n1579_p0486b24║勝解所行境事，一切世間從其本際展轉傳
T30n1579_p0486b25║來，想自分別共所成立，不由思惟、籌量、觀
T30n1579_p0486b26║察，然後方取。是名世間極成真實。
T30n1579_p0486b27║云何道理極成真實？謂諸智者有道理義。
T30n1579_p0486b28║諸聰叡者、諸黠慧者、能尋思者、能伺察者、住
T30n1579_p0486b29║尋伺地者、具自辯才者、居異生位者、隨觀
T30n1579_p0486c01║察行者，依止現、比及至教量，極善思擇決定
T30n1579_p0486c02║智所行、所知事，由證成道理所建立、所施
T30n1579_p0486c03║設義。是名道理極成真實。
T30n1579_p0486c04║云何煩惱障淨智所行真實？謂一切聲聞、獨
T30n1579_p0486c05║覺，若無漏智、若能引無漏智、若無漏後得
T30n1579_p0486c06║世間智所行境界，是名煩惱障淨智所行真
T30n1579_p0486c07║實。由緣此為境，從煩惱障智得清淨，於
T30n1579_p0486c08║當來世無障礙住，是故說名煩惱障淨智所
T30n1579_p0486c09║行真實。此復云何？謂四聖諦。一、苦聖諦，二、
T30n1579_p0486c10║集聖諦，三、滅聖諦，四、道聖諦。即於如是四
T30n1579_p0486c11║聖諦義極善思擇，證入現觀。入現觀已，如
T30n1579_p0486c12║實智生。此諦現觀，聲聞、獨覺能觀唯有諸蘊
T30n1579_p0486c13║可得，除諸蘊外我不可得。數習緣生諸行
T30n1579_p0486c14║生滅相應慧故，數習異蘊補特伽羅無性
T30n1579_p0486c15║見故，發生如是聖諦現觀。
T30n1579_p0486c16║云何所知障淨智所行真實？謂於所知能礙
T30n1579_p0486c17║智故，名所知障。從所知障得解脫智所行
T30n1579_p0486c18║境界，當知是名所知障淨智所行真實。此
T30n1579_p0486c19║復云何？謂諸菩薩諸佛世尊入法無我，入
T30n1579_p0486c20║已善淨，於一切法離言自性、假說自性平
T30n1579_p0486c21║等平等無分別智所行境界。如是境界為最
T30n1579_p0486c22║第一、真如無上、所知邊際，齊此一切正法思
T30n1579_p0486c23║擇皆悉退還，不能越度。
T30n1579_p0486c24║又安立此真實義相，當知即是無二所顯。
T30n1579_p0486c25║所言二者，謂有、非有。此中有者，謂所安
T30n1579_p0486c26║立假說自性，即是世間長時所執，亦是世間
T30n1579_p0486c27║一切分別戲論根本。或謂為色、受、想、行、識，
T30n1579_p0486c28║或謂眼、耳、鼻、舌、身、意，或復謂為地、水、火、風，
T30n1579_p0486c29║或謂色、聲、香、味、觸、法，或謂為善、不善、無記、
T30n1579_p0487a01║或謂生滅、或謂緣生，或謂過去、未來、現
T30n1579_p0487a02║在，或謂有為，或謂無為，或謂此世，或
T30n1579_p0487a03║謂他世，或謂日月，或復謂為所見、所聞、
T30n1579_p0487a04║所覺、所知、所求、所得，意隨尋伺，最後乃
T30n1579_p0487a05║至或謂涅槃。如是等類，是諸世間共了諸
T30n1579_p0487a06║法假說自性，是名為有。言非有者，謂即諸
T30n1579_p0487a07║色假說自性，乃至涅槃假說自性，無事無
T30n1579_p0487a08║相，假說所依，一切都無。假立言說依彼轉
T30n1579_p0487a09║者皆無所有，是名非有。先所說有，今說非
T30n1579_p0487a10║有，有及非有二俱遠離，法相所攝真實性事，
T30n1579_p0487a11║是名無二。由無二故，說名中道，遠離二
T30n1579_p0487a12║邊，亦名無上。佛世尊智於此真實已善清
T30n1579_p0487a13║淨，諸菩薩智於此真實學道所顯。又即此
T30n1579_p0487a14║慧，是諸菩薩能得無上正等菩提廣大方便。
T30n1579_p0487a15║何以故？以諸菩薩處於生死，彼彼生中修
T30n1579_p0487a16║空勝解，善能成熟一切佛法及諸有情。又
T30n1579_p0487a17║能如實了知生死，不於生死以無常等行
T30n1579_p0487a18║深心厭離。若諸菩薩不能如實了知生死，
T30n1579_p0487a19║則不能於貪瞋癡等一切煩惱深心棄捨；
T30n1579_p0487a20║不能棄捨諸煩惱故，便雜染心受諸生死；
T30n1579_p0487a21║由雜染心受生死故，不能成熟一切佛法
T30n1579_p0487a22║及諸有情。若諸菩薩於其生死以無常等
T30n1579_p0487a23║行深心厭離，是則速疾入般涅槃；彼若速疾
T30n1579_p0487a24║入般涅槃，尚不能成熟一切佛法及諸有
T30n1579_p0487a25║情，況能證無上正等菩提。又諸菩薩，由習
T30n1579_p0487a26║如是空勝解故，則於涅槃不深怖畏，亦於
T30n1579_p0487a27║涅槃不多願樂。若諸菩薩深怖涅槃，即便
T30n1579_p0487a28║於彼涅槃資糧不能圓滿。由於涅槃深怖
T30n1579_p0487a29║畏故，不見涅槃勝利功德；由不見故，便於
T30n1579_p0487b01║涅槃遠離一切清淨勝解。若諸菩薩於其涅
T30n1579_p0487b02║槃多住願樂，是則速疾入般涅槃；彼若速
T30n1579_p0487b03║疾入般涅槃，則便不能成熟佛法及諸有
T30n1579_p0487b04║情。當知此中，若不如實了知生死，即雜染
T30n1579_p0487b05║心流轉生死；若於生死深心厭離，即便速疾
T30n1579_p0487b06║入般涅槃。若於涅槃深心怖畏，即於能證
T30n1579_p0487b07║涅槃資糧不能圓滿；若於涅槃多住願
T30n1579_p0487b08║樂，即便速疾入般涅槃。是諸菩薩，於證無
T30n1579_p0487b09║上正等菩提無大方便。若能如實了知生
T30n1579_p0487b10║死，即無染心流轉生死。若於生死不以無
T30n1579_p0487b11║常等行深心厭離，即不速疾入般涅槃。若
T30n1579_p0487b12║於涅槃不深怖畏，即能圓滿涅槃資糧；雖
T30n1579_p0487b13║於涅槃見有微妙勝利功德，而不深願速
T30n1579_p0487b14║證涅槃。是諸菩薩，於證無上正等菩提有
T30n1579_p0487b15║大方便。是大方便，依止最勝空性勝解；是故
T30n1579_p0487b16║菩薩修習學道所攝最勝空性勝解，名為能
T30n1579_p0487b17║證如來妙智廣大方便。
T30n1579_p0487b18║又諸菩薩，由能深入法無我智，於一切法
T30n1579_p0487b19║離言自性如實知已，達無少法及少品類
T30n1579_p0487b20║可起分別。唯取其事，唯取真如。不作是
T30n1579_p0487b21║念，此是唯事，是唯真如；但行於義。如是菩
T30n1579_p0487b22║薩行勝義故，於一切法平等平等。以真如
T30n1579_p0487b23║慧如實觀察，於一切處具平等見、具平
T30n1579_p0487b24║等心，得最勝捨。依止此捨，於諸明處一
T30n1579_p0487b25║切善巧勤修習時，雖復遭遇一切劬勞、一切
T30n1579_p0487b26║苦難，而不退轉，速疾能令身無勞倦、心無
T30n1579_p0487b27║勞倦。於諸善巧速能成辦，得大念力。不
T30n1579_p0487b28║因善巧而自貢高，亦於他所無有祕吝。
T30n1579_p0487b29║於諸善巧心無怯弱，有所堪能。所行無
T30n1579_p0487c01║礙，具足堅固甲冑加行。是諸菩薩於生死
T30n1579_p0487c02║中，如如流轉遭大苦難，如是如是於其無
T30n1579_p0487c03║上正等菩提堪能增長。如如獲得尊貴殊
T30n1579_p0487c04║勝，如是如是於諸有情憍慢漸減。如如
T30n1579_p0487c05║證得智慧殊勝，如是如是倍於他所難詰、
T30n1579_p0487c06║諍訟、諠雜語論、本惑、隨惑、犯禁現行，能數觀
T30n1579_p0487c07║察深心棄捨。如如功德展轉增長，如是如是
T30n1579_p0487c08║轉覆自善、不求他知、亦不希求利養恭敬。
T30n1579_p0487c09║如是等類菩薩所有眾多勝利是菩提分。隨
T30n1579_p0487c10║順菩提，皆依彼智。是故一切已得菩提、當
T30n1579_p0487c11║得、今得，皆依彼智。除此更無若劣若勝。又
T30n1579_p0487c12║諸菩薩乘御如是無戲論理，獲得如是眾
T30n1579_p0487c13║多勝利。為自成熟諸佛法故，為成熟他三
T30n1579_p0487c14║乘法故，修行正行。彼於如是修正行時，
T30n1579_p0487c15║於自身財遠離貪愛，於諸眾生學離貪
T30n1579_p0487c16║愛，能捨身財，唯為利益諸眾生故。又能防
T30n1579_p0487c17║護、極善防護由身語等修學律儀，性不樂
T30n1579_p0487c18║惡，性極賢善。又能忍他一切侵惱，於行惡
T30n1579_p0487c19║者能學堪忍，性薄瞋忿，不侵惱他。又能勤
T30n1579_p0487c20║修一切明處令其善巧，為斷眾生一切疑
T30n1579_p0487c21║難，為惠眾生諸饒益事，為自攝受一切智
T30n1579_p0487c22║因。又能於內安住其心令心善定，於心安
T30n1579_p0487c23║住常勤修學，為淨修治四種梵住，為能遊
T30n1579_p0487c24║戲五種神通，為能成立利眾生事，為欲
T30n1579_p0487c25║除遣精勤修學一切善巧所生勞倦。又性
T30n1579_p0487c26║黠慧成極真智，為極真智常勤修學，為自
T30n1579_p0487c27║當來般涅槃故修習大乘。又諸菩薩即於
T30n1579_p0487c28║如是修正行時，於具功德諸有情所，常
T30n1579_p0487c29║樂現前供養恭敬。於具過失諸有情所，常
T30n1579_p0488a01║樂現前發起最勝悲心、愍心，隨能隨力，令
T30n1579_p0488a02║彼除斷所有過失。於己有怨諸有情所，常
T30n1579_p0488a03║起慈心，隨能隨力，無諂無誑，作彼種種利
T30n1579_p0488a04║益安樂，令彼怨者意樂加行所有過失及怨
T30n1579_p0488a05║嫌心自然除斷。於己有恩諸有情所，善知
T30n1579_p0488a06║恩故，若等若增現前酬報，隨能隨力，如法
T30n1579_p0488a07║令其意望滿足。雖無力能，彼若求請，即於
T30n1579_p0488a08║彼彼所作事業示現殷重精勤營務，終不
T30n1579_p0488a09║頓止彼所希求，云何令彼知我無力，非無
T30n1579_p0488a10║欲樂。如是等類，當知名為菩薩乘御無戲
T30n1579_p0488a11║論理，依極真智修正加行。
T30n1579_p0488a12║以何道理應知諸法離言自性？謂一切法假
T30n1579_p0488a13║立自相，或說為色，或說為受，如前廣說乃
T30n1579_p0488a14║至涅槃。當知一切唯假建立，非有自性。亦
T30n1579_p0488a15║非離彼別有自性，是言所行、是言境界。如
T30n1579_p0488a16║是諸法，非有自性如言所說，亦非一切都
T30n1579_p0488a17║無所有。如是非有，亦非一切都無所有。云
T30n1579_p0488a18║何而有？謂離增益實無妄執，及離損減實
T30n1579_p0488a19║有妄執，如是而有；即是諸法勝義自性。當
T30n1579_p0488a20║知唯是無分別智所行境界。若於諸法諸事
T30n1579_p0488a21║隨起言說，即於彼法彼事有自性者，如
T30n1579_p0488a22║是一法一事應有眾多自性。何以故？以於
T30n1579_p0488a23║一法一事制立眾多假說而詮表故。亦非
T30n1579_p0488a24║眾多假說詮表決定可得。謂隨一假說，於
T30n1579_p0488a25║彼法彼事有體、有分、有其自性；非餘假說。
T30n1579_p0488a26║是故一切假說若具不具，於一切法、於一切
T30n1579_p0488a27║事，皆非有體、有分、有其自性。又如前說色
T30n1579_p0488a28║等諸法，若隨假說有自性者，要先有事，然
T30n1579_p0488a29║後隨欲制立假說。先未制立彼假說時，彼
T30n1579_p0488b01║法彼事應無自性；若無自性，無事制立假
T30n1579_p0488b02║說詮表，不應道理；假說詮表既無所有，
T30n1579_p0488b03║彼法彼事隨其假說而有自性，不應道
T30n1579_p0488b04║理。又若諸色未立假說詮表已前，先有
T30n1579_p0488b05║色性，後依色性制立假說攝取色者，是
T30n1579_p0488b06║則離色假說詮表，於色想法、於色想事應
T30n1579_p0488b07║起色覺，而實不起。由此因緣由此道理，
T30n1579_p0488b08║當知諸法離言自性。如說其色，如是受等
T30n1579_p0488b09║如前所說乃至涅槃，應知亦爾。有二種人，
T30n1579_p0488b10║於佛所說法毘奈耶，俱為失壞。一者、於色
T30n1579_p0488b11║等法、於色等事，謂有假說自性自相，於
T30n1579_p0488b12║實無事起增益執。二者、於假說相處、於假
T30n1579_p0488b13║說相依離言自性勝義法性，謂一切種皆
T30n1579_p0488b14║無所有，於實有事起損減執。於實無事
T30n1579_p0488b15║起增益執，妄立法者所有過失，已具如前顯
T30n1579_p0488b16║了開示；於色等法實無事中，起增益執有
T30n1579_p0488b17║過失故；於佛所說法毘奈耶甚為失壞。
T30n1579_p0488b18║於色等法實有唯事起損減執壞諸法者
T30n1579_p0488b19║所有過失，由是過失，於佛所說法毘奈耶
T30n1579_p0488b20║甚為失壞，我今當說。謂若於彼色等諸法
T30n1579_p0488b21║實有唯事起損減執，即無真實，亦無虛假。
T30n1579_p0488b22║如是二種皆不應理。譬如要有色等諸蘊，
T30n1579_p0488b23║方有假立補特伽羅，非無實事而有假立
T30n1579_p0488b24║補特伽羅；如是要有色等諸法實有唯事，方
T30n1579_p0488b25║可得有色等諸法假說所表，非無唯事而
T30n1579_p0488b26║有色等假說所表。若唯有假，無有實事，既
T30n1579_p0488b27║無依處，假亦無有，是則名為壞諸法者。
T30n1579_p0488b28║如有一類，聞說難解大乘相應、空性相應、
T30n1579_p0488b29║未極顯了密意趣義甚深經典，不能如實
T30n1579_p0488c01║解所說義，起不如理虛妄分別。由不巧便
T30n1579_p0488c02║所引尋思，起如是見，立如是論：一切唯假，
T30n1579_p0488c03║是為真實，若作是觀名為正觀。彼於虛假
T30n1579_p0488c04║所依處所實有唯事，撥為非有，是則一切虛
T30n1579_p0488c05║假皆無，何當得有一切唯假是為真實。由
T30n1579_p0488c06║此道理，彼於真實及以虛假二種俱謗都
T30n1579_p0488c07║無所有。由謗真實及虛假故，當知是名最
T30n1579_p0488c08║極無者。如是無者，一切有智同梵行者不
T30n1579_p0488c09║應共語、不應共住。如是無者，能自敗壞，亦
T30n1579_p0488c10║壞世間隨彼見者。世尊依彼密意說言：寧
T30n1579_p0488c11║如一類起我見者，不如一類惡取空者。何
T30n1579_p0488c12║以故？起我見者，唯於所知境界迷惑，不
T30n1579_p0488c13║謗一切所知境界；不由此因墮諸惡趣。於
T30n1579_p0488c14║他求法、求苦解脫不為虛誑，不作稽留；
T30n1579_p0488c15║於法、於諦亦能建立；於諸學處不生慢緩。
T30n1579_p0488c16║惡取空者，亦於所知境界迷惑，亦謗一切
T30n1579_p0488c17║所知境界；由此因故，墮諸惡趣。於他求法、
T30n1579_p0488c18║求苦解脫能為虛誑，亦作稽留；於法、於諦
T30n1579_p0488c19║不能建立；於諸學處極生慢緩。如是損
T30n1579_p0488c20║減實有事者，於佛所說法毘奈耶甚為失
T30n1579_p0488c21║壞。
T30n1579_p0488c22║云何名為惡取空者？謂有沙門、或婆羅門，由
T30n1579_p0488c23║彼故空亦不信受，於此而空亦不信受，如
T30n1579_p0488c24║是名為惡取空者。何以故？由彼故空，彼實是
T30n1579_p0488c25║無；於此而空，此實是有。由此道理可說為
T30n1579_p0488c26║空。若說一切都無所有，何處、何者、何故名
T30n1579_p0488c27║空？亦不應言由此、於此即說為空。是故
T30n1579_p0488c28║名為惡取空者。云何復名善取空者？謂由
T30n1579_p0488c29║於此彼無所有，即由彼故正觀為空；復由
T30n1579_p0489a01║於此餘實是有，即由餘故如實知有。如是
T30n1579_p0489a02║名為悟入空性，如實無倒。謂於如前所
T30n1579_p0489a03║說一切色等想事、所說色等假說性法，都
T30n1579_p0489a04║無所有，是故於此色等想事，由彼色等假
T30n1579_p0489a05║說性法說之為空。於此一切色等想事，何
T30n1579_p0489a06║者為餘？謂即色等假說所依。如是二種皆如
T30n1579_p0489a07║實知。謂於此中實有唯事，於唯事中亦
T30n1579_p0489a08║有唯假；不於實無起增益執，不於實有
T30n1579_p0489a09║起損減執。不增不減、不取不捨，如實了
T30n1579_p0489a10║知如實真如離言自性。如是名為善取空
T30n1579_p0489a11║者，於空法性能以正慧妙善通達。如是隨
T30n1579_p0489a12║順證成道理，應知諸法離言自性。
T30n1579_p0489a13║復由至教，應知諸法離言自性。如佛世尊
T30n1579_p0489a14║轉有經中，為顯此義而說頌曰：
T30n1579_p0489a15║以彼彼諸名，詮彼彼諸法；
T30n1579_p0489a16║此中無有彼，是諸法法性。
T30n1579_p0489a17║云何此頌顯如是義？謂於色等想法，建立
T30n1579_p0489a18║色等法名；即以如是色等法名，詮表隨說
T30n1579_p0489a19║色等想法。或說為色，或說為受，或說為想，
T30n1579_p0489a20║廣說乃至說為涅槃。於此一切色等想法、色
T30n1579_p0489a21║等自性都無所有，亦無有餘色等性法，而
T30n1579_p0489a22║於其中色等想法離言義性，真實是有。當
T30n1579_p0489a23║知即是勝義自性，亦是法性。又佛世尊義品
T30n1579_p0489a24║中說：
T30n1579_p0489a25║世間諸世俗，牟尼皆不著，
T30n1579_p0489a26║無著、孰能取，見、聞而不愛。
T30n1579_p0489a27║云何此頌顯如是義？謂於世間色等想事，所
T30n1579_p0489a28║有色等種種假說，名諸世俗。如彼假說於
T30n1579_p0489a29║此想事有其自性，如是世俗牟尼不著。何
T30n1579_p0489b01║以故？以無增益、損減見故，無有現前顛倒
T30n1579_p0489b02║見故，由此道理名為不著。如是無著，誰復
T30n1579_p0489b03║能取？由無見故，於事不取增益、損減，於
T30n1579_p0489b04║所知境能正觀察，故名為見；聽聞所知境
T30n1579_p0489b05║界言說，故名為聞。依此見聞，貪愛不生，亦
T30n1579_p0489b06║不增長，唯於彼緣畢竟斷滅，安住上捨，故
T30n1579_p0489b07║名不愛。又佛世尊為彼散他迦多衍那
T30n1579_p0489b08║作如是說：散他苾芻！不依於地而修
T30n1579_p0489b09║靜慮，不依於水、不依於火、不依於風、不
T30n1579_p0489b10║依空處、不依識處、不依無所有處、不依
T30n1579_p0489b11║非想非非想處、不依此世他世、不依日月
T30n1579_p0489b12║光輪、不依見聞覺知、不依所求所得、不
T30n1579_p0489b13║依意隨尋伺、不依一切而修靜慮。云何修
T30n1579_p0489b14║習靜慮苾芻，不依於地而修靜慮，廣說乃
T30n1579_p0489b15║至不依一切而修靜慮？散他苾芻！或有
T30n1579_p0489b16║於地除遣地想，或有於水除遣水想，廣說
T30n1579_p0489b17║乃至或於一切除一切想，如是修習靜慮
T30n1579_p0489b18║苾芻，不依於地而修靜慮，廣說乃至不
T30n1579_p0489b19║依一切而修靜慮。如是修習靜慮苾芻，
T30n1579_p0489b20║為因陀羅、為伊舍那、為諸世主并諸天
T30n1579_p0489b21║眾遙為作禮而讚頌曰：
T30n1579_p0489b22║敬禮吉祥士，敬禮士中尊，
T30n1579_p0489b23║我今不知汝，依何修靜慮。
T30n1579_p0489b24║云何此經顯如是義？謂於一切地等想事，
T30n1579_p0489b25║諸地等名施設假立，名地等想。即此諸想，於
T30n1579_p0489b26║彼所有色等想事，或起增益、或起損減。若
T30n1579_p0489b27║於彼事起能增益有體自性執，名增益想；
T30n1579_p0489b28║起能損減唯事勝義執，名損減想。彼於此
T30n1579_p0489b29║想能正除遣，能斷、能捨，故名除遣。如是等
T30n1579_p0489c01║類無量聖言，名為至教。由此如來最勝至
T30n1579_p0489c02║教，應知諸法離言自性。
T30n1579_p0489c03║問：若如是者，何因緣故，於一切法離言自性
T30n1579_p0489c04║而起言說？答：若不起言說，則不能為他
T30n1579_p0489c05║說一切法離言自性，他亦不能聞如是義。
T30n1579_p0489c06║若無有聞，則不能知此一切法離言自性。
T30n1579_p0489c07║為欲令他聞知諸法離言自性，是故於此
T30n1579_p0489c08║離言自性而起言說。
T30n1579_p0489c09║又諸愚夫，由於如是所顯真如不了知故，
T30n1579_p0489c10║從是因緣，八分別轉，能生三事，能起一切
T30n1579_p0489c11║有情世間及器世間。云何名為八種分別？一
T30n1579_p0489c12║者、自性分別，二者、差別分別，三者、總執分
T30n1579_p0489c13║別，四者、我分別，五者、我所分別，六者、愛
T30n1579_p0489c14║分別，七者、非愛分別，八者、彼俱相違分別。
T30n1579_p0489c15║云何如是八種分別能生三事？謂若自性分
T30n1579_p0489c16║別、若差別分別、若總執分別，此三分別能生
T30n1579_p0489c17║分別戲論所依、分別戲論所緣事。謂色等想
T30n1579_p0489c18║事為依緣故，名想言說所攝、名想言說所顯
T30n1579_p0489c19║分別戲論，即於此事分別計度非一眾多
T30n1579_p0489c20║品類差別。若我分別、若我所分別，此二分別
T30n1579_p0489c21║能生一切餘見根本及慢根本薩迦耶見，
T30n1579_p0489c22║及能生一切餘慢根本所有我慢。若愛分別、
T30n1579_p0489c23║若非愛分別、若彼俱相違分別，如其所應
T30n1579_p0489c24║能生貪欲、瞋恚、愚癡。是名八種分別，能生
T30n1579_p0489c25║如是三事。謂分別戲論所依緣事，見、我慢
T30n1579_p0489c26║事，貪瞋癡事。當知此中，分別戲論所依緣
T30n1579_p0489c27║事為所依止，生薩迦耶見及以我慢；薩迦
T30n1579_p0489c28║耶見、我慢為依，生貪瞋癡。由此三事，普能
T30n1579_p0489c29║顯現一切世間流轉品法。云何名為自性分
T30n1579_p0490a01║別？謂於一切色等想事，分別色等種種自
T30n1579_p0490a02║性所有尋思。如是名為自性分別。云何名
T30n1579_p0490a03║為差別分別？謂即於彼色等想事，謂此有
T30n1579_p0490a04║色、謂此無色，謂此有見、謂此無見，謂此
T30n1579_p0490a05║有對、謂此無對，謂此有漏、謂此無漏，謂
T30n1579_p0490a06║此有為、謂此無為，謂此是善、謂此不善、謂
T30n1579_p0490a07║此無記，謂此過去、謂此未來、謂此現在。
T30n1579_p0490a08║由如是等無量品類差別道理，即於自性
T30n1579_p0490a09║分別依處，分別種種彼差別義。如是名為
T30n1579_p0490a10║差別分別。云何名為總執分別？謂即於彼
T30n1579_p0490a11║色等想事，我及有情、命者、生者等假想
T30n1579_p0490a12║施設所引分別。於總多法總執為因，分別
T30n1579_p0490a13║而轉。於舍、軍、林、飲食、衣乘等假想
T30n1579_p0490a14║施設所引分別，如是名為總執分別。云何
T30n1579_p0490a15║名為我、我所分別？謂若諸事有漏有取，長
T30n1579_p0490a16║時數習我、我所執之所積聚；由宿串習
T30n1579_p0490a17║彼邪執故，自見處事為緣所生虛妄分別。
T30n1579_p0490a18║如是名為我、我所分別。云何名為愛分別？
T30n1579_p0490a19║謂緣淨妙、可意事境所生分別。云何名為
T30n1579_p0490a20║非愛分別？謂緣不淨妙、不可意事境所生分
T30n1579_p0490a21║別。云何名為彼俱相違分別？謂緣淨妙不
T30n1579_p0490a22║淨妙、可意不可意俱離事境所生分別。此中
T30n1579_p0490a23║所說略有二種。一者、分別自性，二者、分別所
T30n1579_p0490a24║依、分別所緣事。如是二種，無始世來，應知展
T30n1579_p0490a25║轉更互為因。謂過去世分別為因，能生現在
T30n1579_p0490a26║分別所依及所緣事。現在分別所依緣事既
T30n1579_p0490a27║得生已，復能為因，生現在世由彼依緣
T30n1579_p0490a28║所起分別。於今分別不了知故，復生當
T30n1579_p0490a29║來所依緣事；彼當生故，決定當生依彼、
T30n1579_p0490b01║緣彼所起分別。
T30n1579_p0490b02║云何了知如是分別？謂由四種尋思、四種
T30n1579_p0490b03║如實智故。云何名為四種尋思？一者、名尋
T30n1579_p0490b04║思，二者、事尋思，三者、自性假立尋思，四者、
T30n1579_p0490b05║差別假立尋思。名尋思者，謂諸菩薩於名
T30n1579_p0490b06║唯見名，是名名尋思。事尋思者，謂諸菩薩
T30n1579_p0490b07║於事唯見事，是名事尋思。自性假立尋思
T30n1579_p0490b08║者，謂諸菩薩於自性假立，唯見自性假立，
T30n1579_p0490b09║是名自性假立尋思。差別假立尋思者，謂諸
T30n1579_p0490b10║菩薩於差別假立，唯見差別假立，是名差
T30n1579_p0490b11║別假立尋思。此諸菩薩於彼名、事，或離相觀、
T30n1579_p0490b12║或合相觀。依止名、事合相觀故，通達二種
T30n1579_p0490b13║自性假立、差別假立。云何名為四如實智？一
T30n1579_p0490b14║者、名尋思所引如實智，二者、事尋思所引如
T30n1579_p0490b15║實智，三者、自性假立尋思所引如實智，四者、
T30n1579_p0490b16║差別假立尋思所引如實智。云何名尋思所
T30n1579_p0490b17║引如實智？謂諸菩薩於名尋思唯有名已，
T30n1579_p0490b18║即於此名如實了知。謂如是名為如是義，
T30n1579_p0490b19║於事假立，為令世間起想、起見、起言說故。
T30n1579_p0490b20║若於一切色等想事，不假建立色等名者，
T30n1579_p0490b21║無有能於色等想事起色等想；若無有想，
T30n1579_p0490b22║則無有能起增益執；若無有執，則無言說。
T30n1579_p0490b23║若能如是如實了知，是名名尋思所引如實
T30n1579_p0490b24║智。云何事尋思所引如實智？謂諸菩薩於事
T30n1579_p0490b25║尋思唯有事已，觀見一切色等想事性離
T30n1579_p0490b26║言說，不可言說。若能如是如實了知，是名
T30n1579_p0490b27║事尋思所引如實智。云何自性假立尋思所
T30n1579_p0490b28║引如實智？謂諸菩薩於自性假立尋思唯有
T30n1579_p0490b29║自性假立已，如實通達了知色等想事中，
T30n1579_p0490c01║所有自性假立非彼事自性，而似彼事自
T30n1579_p0490c02║性顯現。又能了知彼事自性，猶如變化、影
T30n1579_p0490c03║像、嚮應、光影、水月、焰水、夢、幻相似顯現，而
T30n1579_p0490c04║非彼體。若能如是如實了知最甚深義所
T30n1579_p0490c05║行境界，是名自性假立尋思所引如實智。云
T30n1579_p0490c06║何差別假立尋思所引如實智？謂諸菩薩於
T30n1579_p0490c07║差別假立尋思唯有差別假立已，如實通
T30n1579_p0490c08║達了知色等想事中差別假立不二之義。謂
T30n1579_p0490c09║彼諸事非有性、非無性。可言說性不成實
T30n1579_p0490c10║故，非有性；離言說性實成立故，非無性。如
T30n1579_p0490c11║是由勝義諦故，非有色，於中無有諸色
T30n1579_p0490c12║法故；由世俗諦故，非無色。於中說有諸色
T30n1579_p0490c13║法故。如有性無性、有色無色，如是有見無
T30n1579_p0490c14║見等差別假立門，由如是道理，一切皆應
T30n1579_p0490c15║了知。若能如是如實了知差別假立不二之
T30n1579_p0490c16║義，是名差別假立尋思所引如實智。愚夫
T30n1579_p0490c17║於此四如實智有所闕故，不現前故，便
T30n1579_p0490c18║有八種邪分別轉，能生三事，能起一切有
T30n1579_p0490c19║情世間及器世間。謂由如是邪分別故，起諸
T30n1579_p0490c20║雜染；起雜染故，流轉生死；於生死中常流
T30n1579_p0490c21║轉故，恒有無量隨逐生死種種生老病死等
T30n1579_p0490c22║苦，流轉不息。
T30n1579_p0490c23║菩薩依此四如實智，能正了知八種分別；
T30n1579_p0490c24║於現法中正了知故，令當來世戲論所攝所
T30n1579_p0490c25║依緣事不復生起；不生起故，於當來世從
T30n1579_p0490c26║彼依緣所起分別亦不復生。如是分別及
T30n1579_p0490c27║依緣事二俱滅故，當知一切戲論皆滅；菩
T30n1579_p0490c28║薩如是戲論滅故，能證大乘大般涅槃。於
T30n1579_p0490c29║現法中，勝真實義所行處智極清淨故，普能
T30n1579_p0491a01║獲得一切自在。謂諸菩薩於種種化，獲得
T30n1579_p0491a02║能化神通自在；於種種變，獲得能變神通
T30n1579_p0491a03║自在。普於一切所知境智，皆得自在。若欲
T30n1579_p0491a04║久住，隨其所樂自在能住；若欲終歿，不待
T30n1579_p0491a05║害緣，自在能歿。由諸菩薩得如是等無量
T30n1579_p0491a06║自在，於諸有情最勝無上。菩薩如是普於
T30n1579_p0491a07║一切得自在故，獲得五種最上勝利。一者、
T30n1579_p0491a08║獲得心極寂靜。由住最靜故，不由煩惱
T30n1579_p0491a09║寂靜故。二者、能於一切明處無所罣礙，清
T30n1579_p0491a10║淨鮮白妙智見轉。三者、為利諸有情故，流
T30n1579_p0491a11║轉生死無有厭倦。四者、善入一切如來密
T30n1579_p0491a12║意言義。五者、所得大乘勝解不可引奪、不
T30n1579_p0491a13║從他緣。當知如是五種勝利，有五種業。一
T30n1579_p0491a14║者、菩薩成就最勝現法樂住，能滅一切為
T30n1579_p0491a15║趣菩提精勤加行所生身心種種勞倦。當
T30n1579_p0491a16║知是名心極寂靜勝利之業。二者、菩薩普能
T30n1579_p0491a17║成熟一切佛法。當知是名於諸明處無礙
T30n1579_p0491a18║清白微妙智見勝利之業。三者、菩薩普能成
T30n1579_p0491a19║熟一切有情。當知是名流轉生死無有厭
T30n1579_p0491a20║倦勝利之業。四者、菩薩能正除遣所化有情
T30n1579_p0491a21║隨所生起一切疑惑；護持如來妙正法眼，
T30n1579_p0491a22║令得久住；於能隱沒如來聖教像似正法，
T30n1579_p0491a23║能知、能顯、能正除滅。當知是名善入如來密
T30n1579_p0491a24║意言義勝利之業。五者、菩薩能摧一切外道
T30n1579_p0491a25║異論，精進堅牢，正願無動。當知是名大乘
T30n1579_p0491a26║勝解不可引奪、不從他緣勝利之業。如是
T30n1579_p0491a27║菩薩所有一切菩薩所作，皆為如是五勝利
T30n1579_p0491a28║業之所攝受。云何一切菩薩所作？謂自安樂
T30n1579_p0491a29║而無雜染，普能成熟一切佛法，普能成熟
T30n1579_p0491b01║一切有情，護持如來無上正法，摧伏他論、
T30n1579_p0491b02║精進勇猛、正願無動。
T30n1579_p0491b03║當知如是四真實義，初二下劣，第三處中，
T30n1579_p0491b04║第四最勝。
T30n1579_p0491b05║瑜伽師地論卷第三十六