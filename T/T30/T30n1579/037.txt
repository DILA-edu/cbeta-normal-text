T30n1579_p0491b06║
T30n1579_p0491b07║
T30n1579_p0491b08║瑜伽師地論卷第三十七
T30n1579_p0491b09║
T30n1579_p0491b10║彌勒菩薩說
T30n1579_p0491b11║三藏法師玄奘奉　詔譯
T30n1579_p0491b12║本地分中菩薩地第十五初持瑜伽處
T30n1579_p0491b13║威力品第五
T30n1579_p0491b14║云何諸佛菩薩威力？當知略有三種。一者、
T30n1579_p0491b15║聖威力。謂佛菩薩得定自在，依定自在，隨
T30n1579_p0491b16║其所欲一切事成。心調柔故，善修心故，是
T30n1579_p0491b17║名聖威力。二者、法威力。謂諸勝法有廣大
T30n1579_p0491b18║果，有大勝利，是名法威力。此中法者，即是
T30n1579_p0491b19║六種波羅蜜多。所謂布施乃至般若。如是諸
T30n1579_p0491b20║法有大威力，名法威力。三者、俱生威力。謂
T30n1579_p0491b21║佛菩薩先集廣大福德資糧，證得俱生甚希
T30n1579_p0491b22║奇法，是名俱生威力。
T30n1579_p0491b23║又佛菩薩如是威力品類差別，復有五種。一
T30n1579_p0491b24║者、神通威力，二者、法威力，三者、俱生威
T30n1579_p0491b25║力，四者、共諸聲聞、獨覺威力，五者、不共聲
T30n1579_p0491b26║聞、獨覺威力。
T30n1579_p0491b27║云何諸佛菩薩神通威力？謂六神通。一者、
T30n1579_p0491b28║神境智作證通，二者、隨念宿住智作證通，
T30n1579_p0491b29║三者、天耳智作證通，四者、見死生智作證通，
T30n1579_p0491c01║五者、知心差別智作證通，六者、漏盡智作證
T30n1579_p0491c02║通。是名神通威力。
T30n1579_p0491c03║云何諸佛菩薩神境智通？謂佛菩薩神境智
T30n1579_p0491c04║通略有二種。一者、能變通，二者、能化通。如
T30n1579_p0491c05║是二種品類差別，各有多種。云何能變神境
T30n1579_p0491c06║智通品類差別？謂十八變。一者、振動，二者、
T30n1579_p0491c07║熾然，三者、流布，四者、示現，五者、轉變，六者、往
T30n1579_p0491c08║來，七者、卷，八者、舒，九者、眾像入身，十者、同類
T30n1579_p0491c09║往趣，十一者、顯，十二者、隱，十三者、所作自在，
T30n1579_p0491c10║十四者、制他神通，十五者、能施辯才，十六者、
T30n1579_p0491c11║能施憶念，十七者、能施安樂，十八者、放大光
T30n1579_p0491c12║明。如是等類，皆名能變神境智通。振動者，
T30n1579_p0491c13║謂佛菩薩得定自在，心調柔故，善修心故；
T30n1579_p0491c14║依定自在，普能振動寺館舍宅、村邑聚落、
T30n1579_p0491c15║城郭國土、那落迦世界、傍生世界、祖父
T30n1579_p0491c16║世界、人世界、天世界、一四大洲、一千世
T30n1579_p0491c17║界、二千世界、三千大千世界、百三千大千
T30n1579_p0491c18║世界、千三千大千世界、百千三千大千世界、
T30n1579_p0491c19║乃至無量無數三千大千世界皆能振動。是
T30n1579_p0491c20║名振動。熾然者，謂佛菩薩依定自在，從其
T30n1579_p0491c21║身上發猛焰火，於其身下注清冷水；從其
T30n1579_p0491c22║身下發猛焰火，於其身上注清冷水。入火
T30n1579_p0492a01║界定，舉身洞然，遍諸身分出種種焰，青、黃、
T30n1579_p0492a02║赤、白、紅紫、碧綠頗胝迦色。是名熾然。流布
T30n1579_p0492a03║者，謂佛菩薩依定自在，流布光明，遍滿一
T30n1579_p0492a04║切寺館舍宅，乃至無量無數世界無不充滿，
T30n1579_p0492a05║如前振動。是名流布。示現者，謂佛菩薩依
T30n1579_p0492a06║定自在，如其所樂，示彼一切諸來會眾沙門、
T30n1579_p0492a07║婆羅門、聲聞、菩薩、天、龍、藥叉、健達縛、阿素
T30n1579_p0492a08║洛、揭路荼、緊捺洛、牟呼洛伽、人、非人等，令悉
T30n1579_p0492a09║現見下諸惡趣、上諸人天。復令現見諸餘佛
T30n1579_p0492a10║土，及於其中諸佛菩薩。乃至超過殑伽沙等
T30n1579_p0492a11║諸佛國土，種種名聲所表佛土，及彼土中某
T30n1579_p0492a12║名如來，悉令現見；亦為宣說彼佛土名，及
T30n1579_p0492a13║如來名。齊彼至此，若復過彼諸佛國土及諸
T30n1579_p0492a14║如來，隨其所欲，乃至所欲皆令現見，亦為
T30n1579_p0492a15║宣說。是名示現。轉變者，謂佛菩薩依定自
T30n1579_p0492a16║在，若於其地起水勝解，即令成水如實
T30n1579_p0492a17║非餘；火、風勝解亦復如是。若於其水起地
T30n1579_p0492a18║勝解，即令成地如實非餘；火、風勝解亦復
T30n1579_p0492a19║如是。若於其火起地勝解，即令成地如
T30n1579_p0492a20║實非餘；水、風勝解亦復如是。若於其風起
T30n1579_p0492a21║地勝解，即令成地如實非餘；水、火勝解亦
T30n1579_p0492a22║復如是。若於一切起餘勝解，即隨勝解如
T30n1579_p0492a23║實非餘。如於大種互相轉變，色、香、味、觸，當
T30n1579_p0492a24║知亦爾。若於草葉、牛糞、泥等，起於飲食、車
T30n1579_p0492a25║乘、衣服、嚴飾資具、種種塗香、華鬘勝解，即隨
T30n1579_p0492a26║勝解如實非餘。若於沙石、瓦礫等物，起於
T30n1579_p0492a27║末尼、真珠、琉璃、螺貝、壁玉、珊瑚勝解，即隨勝
T30n1579_p0492a28║解如實非餘。若於諸山、雪山王等起金勝
T30n1579_p0492a29║解，即隨勝解如實非餘。若於一切起餘
T30n1579_p0492b01║勝解，即隨勝解如實非餘。若於好色有情
T30n1579_p0492b02║起惡色勝解，於惡色有情起好色勝解，於
T30n1579_p0492b03║俱非有情起好色、惡色勝解，於俱有情起
T30n1579_p0492b04║俱非勝解，即隨勝解如實非餘。如於好色、
T30n1579_p0492b05║惡色，於具支節、不具支節，及肥瘦等，當知亦
T30n1579_p0492b06║爾。如是於餘所有自相可變色物起餘勝
T30n1579_p0492b07║解，皆隨勝解一切轉變，如實非餘。是名轉
T30n1579_p0492b08║變。往來者，謂佛菩薩依定自在，隨其所樂，
T30n1579_p0492b09║於諸牆壁、山石等中縱身往來，無有滯礙。
T30n1579_p0492b10║廣說乃至往於梵世，乃至上至色究竟天，還
T30n1579_p0492b11║來無礙。或復傍於無量無數三千大千世界，
T30n1579_p0492b12║若往、若來皆無滯礙。或運麁重四大種身，或
T30n1579_p0492b13║於遠處作近勝解，或如意勢速疾往來。是
T30n1579_p0492b14║名往來。卷、舒者，謂佛菩薩依定自在，能卷
T30n1579_p0492b15║一切雪山王等如一極微，舒一極微令如
T30n1579_p0492b16║一切雪山王等。是名卷、舒。眾像入身者，謂佛
T30n1579_p0492b17║菩薩依定自在，能以種種現前大眾，及以
T30n1579_p0492b18║一切村邑、聚落、草木、叢林、諸山、大地一切
T30n1579_p0492b19║色像內己身中，令諸大眾各各自知入其
T30n1579_p0492b20║身內。是名眾像入身。同類往趣者，謂佛菩薩
T30n1579_p0492b21║依定自在，或能往趣剎帝利眾，同其色類，
T30n1579_p0492b22║如彼形量，似彼言音。彼若以此名如是義，
T30n1579_p0492b23║亦即以此名如是義；彼不以此名如是
T30n1579_p0492b24║義，亦不以此名如是義。然後為其演說
T30n1579_p0492b25║正法，示現、教導、讚勵、慶慰。化事既終，欻然隱
T30n1579_p0492b26║沒。沒後時眾迭相顧言：不知沒者天耶？人
T30n1579_p0492b27║耶？如能往趣剎帝利眾，如是往趣婆羅門
T30n1579_p0492b28║眾、若沙門眾、若長者眾、若居士眾、四大王
T30n1579_p0492b29║天、三十三天、夜摩天、覩史多天、樂變化
T30n1579_p0492c01║天、他化自在天、梵眾天、梵先益天、大
T30n1579_p0492c02║梵天、少光天、無量光天、光音天、少淨天、
T30n1579_p0492c03║無量淨天、遍淨天、無雲天、福生天、廣果
T30n1579_p0492c04║天、無煩天、無熱天、善現天、善見天、色
T30n1579_p0492c05║究竟天，當知亦爾。是名同類往趣。隱、顯者，
T30n1579_p0492c06║謂佛菩薩依定自在，於大眾前，百度、千度，或
T30n1579_p0492c07║過於是，隱沒自身，復令顯現。是名隱、顯。所
T30n1579_p0492c08║作自在者，謂佛菩薩依定自在，普於一切
T30n1579_p0492c09║諸有情界往、來、住等所作事中，皆自在轉。令
T30n1579_p0492c10║去即去，令住即住，令來即來，令語即語。
T30n1579_p0492c11║是名所作自在。制他神通者，謂佛菩薩依定
T30n1579_p0492c12║自在，能制伏他所現神通。如來神通普能
T30n1579_p0492c13║制伏其餘一切具神通者所現神通，如其
T30n1579_p0492c14║所欲，令事成辦。究竟菩薩一生所繫，或最後
T30n1579_p0492c15║有所有神通，除諸如來、等類菩薩，悉能制
T30n1579_p0492c16║伏其餘一切具神通者所現神通。諸餘菩
T30n1579_p0492c17║薩所有神通，除入上地、等類菩薩，悉能制
T30n1579_p0492c18║伏其餘一切具神通者所現神通。是名制
T30n1579_p0492c19║他神通。能施辯才者，謂佛菩薩依定自在，
T30n1579_p0492c20║若諸有情辯才窮盡，能與辯才。是名能施辯
T30n1579_p0492c21║才。能施憶念者，謂佛菩薩依定自在，若諸有
T30n1579_p0492c22║情於法失念，能與憶念。是名能施憶念。能
T30n1579_p0492c23║施安樂者，謂佛菩薩依定自在，說正法時，
T30n1579_p0492c24║與聽法者饒益身心輕安之樂，令離諸蓋，
T30n1579_p0492c25║專心聽法。暫時方便，而非究竟。又令諸界
T30n1579_p0492c26║互相違變能為損害、非人所行、災癘、疾疫
T30n1579_p0492c27║皆得息滅。是名能施安樂。放大光明者，謂佛
T30n1579_p0492c28║菩薩依定自在，以神通力，身放光明。或有
T30n1579_p0492c29║一光往十方面無量無數諸世界中，令惡趣
T30n1579_p0493a01║等一切有情息彼眾苦。或有一光往諸天
T30n1579_p0493a02║界，令大威德天、龍、藥叉、健達縛、阿素洛、揭路
T30n1579_p0493a03║荼、緊捺洛、牟呼洛伽等住自宮中，蒙光覺
T30n1579_p0493a04║悟，皆來集會。或有一光往十方面無量無
T30n1579_p0493a05║數諸世界中，令住他方世界菩薩蒙光覺
T30n1579_p0493a06║悟，皆來集會。以要言之，諸如來等能放無
T30n1579_p0493a07║量無數品類種種光明，能作無量無數世界
T30n1579_p0493a08║無量無數諸有情類無量無數利益之事。是
T30n1579_p0493a09║名放大光明。當知如是一切能變神境智通
T30n1579_p0493a10║品類差別，一一分別無量無數。由此神通，
T30n1579_p0493a11║能轉所餘有自性物令成餘物，故名能變
T30n1579_p0493a12║神境智通。
T30n1579_p0493a13║云何能化神境智通品類差別？謂若略說，
T30n1579_p0493a14║無事而有，是名為化。能以化心，隨其所欲，
T30n1579_p0493a15║造作種種未曾有事，故名能化神境智通。此
T30n1579_p0493a16║復多種。或化為身及化為境，或化為語。或
T30n1579_p0493a17║化為身及化為境者，化似自身，或不相似；
T30n1579_p0493a18║化似他身，或不相似。又所化身，若自、若他，或
T30n1579_p0493a19║似、不似，唯能化作與根相似根所依處，而
T30n1579_p0493a20║非實根。復能化作相似境界。謂飲食等，末
T30n1579_p0493a21║尼、真珠、琉璃寶等，所有色、香、味、觸所攝外資
T30n1579_p0493a22║生具。若彼相似，若異於彼，隨其所欲一切
T30n1579_p0493a23║能化。又所化身與己同類，非一眾多種種差
T30n1579_p0493a24║別。或作天、龍、藥叉、健達縛、阿素洛、揭路荼、緊
T30n1579_p0493a25║捺洛、牟呼洛伽色像，或作人、傍生、鬼、那洛迦
T30n1579_p0493a26║色像，或作聲聞、獨覺、菩薩、如來色像。若所
T30n1579_p0493a27║化身與菩薩身極相似者，名所化身與自
T30n1579_p0493a28║相似。若不爾者，名所化身非自相似。又所
T30n1579_p0493a29║化身與他同類亦有多種。若作天身，與彼
T30n1579_p0493b01║天身極相似者，名所化身與他相似；若不
T30n1579_p0493b02║爾者，名所化身非他相似。如作天身，乃至
T30n1579_p0493b03║佛身，當知亦爾。云何此中化作多身？謂佛菩
T30n1579_p0493b04║薩於十方面無量無數諸世界中，一時化作
T30n1579_p0493b05║種種形類，能為無量無數有情作利益事。
T30n1579_p0493b06║如是所化種種形類，於中或有諸佛菩薩
T30n1579_p0493b07║雖滅度後，由住持力而故隨轉；或有暫時
T30n1579_p0493b08║作利益已，化事便息。又佛菩薩或作化事，
T30n1579_p0493b09║唯令眾生覩見而已，如幻所作不堪受用。
T30n1579_p0493b10║或復化作飲食、衣服、末尼、真珠、琉璃、螺貝、壁
T30n1579_p0493b11║玉、珊瑚、車乘等事，與實無異。如是所作財
T30n1579_p0493b12║食眾具，令諸眾生常得受用。是名化身及
T30n1579_p0493b13║化境界。或化為語者，或有化語妙音相應，
T30n1579_p0493b14║或有化語廣音具足，或有化語繫屬於
T30n1579_p0493b15║自，或有化語繫屬於他，或有化語無所
T30n1579_p0493b16║繫屬，或有化語宣說正法言詞所攝，或
T30n1579_p0493b17║有化語誨責放逸言詞所攝。妙音相應者，
T30n1579_p0493b18║謂佛菩薩所說化語，其聲深遠如雲雷音，
T30n1579_p0493b19║其聲和雅如頻迦音，能感眾心，甚可愛樂。
T30n1579_p0493b20║又此化語，圓上、微妙、顯了、易解、樂聞、無逆、
T30n1579_p0493b21║無依、無盡。廣音具足者，謂佛菩薩所說化
T30n1579_p0493b22║語，其聲廣大，隨其所樂，無量種類天、龍、藥叉、
T30n1579_p0493b23║健達縛、阿素洛、揭路荼、緊捺洛、牟呼洛伽、
T30n1579_p0493b24║聲聞、菩薩、人、非人等無量眾會，一踰繕那
T30n1579_p0493b25║皆悉充滿，以妙圓音隨類遍告。又隨所樂，
T30n1579_p0493b26║小千世界、二千世界、三千世界，乃至十方無
T30n1579_p0493b27║量無數諸世界中，若近、若遠所有眾會，以妙
T30n1579_p0493b28║圓音隨類遍告。於此聲中出種種音，為諸
T30n1579_p0493b29║眾生說種種法，隨其所應，各得義利。繫屬
T30n1579_p0493c01║於自者，謂佛菩薩所說化語，於化自身出
T30n1579_p0493c02║種種音，宣說正法，誨責放逸。繫屬於他
T30n1579_p0493c03║者，謂佛菩薩所說化語，於化他身宣說正
T30n1579_p0493c04║法，誨責放逸。無所繫屬者，謂佛菩薩所說
T30n1579_p0493c05║化語，或於空中、或於所化非情法上而有
T30n1579_p0493c06║所說。宣說正法言詞所攝者，謂佛菩薩所
T30n1579_p0493c07║說化語，開示正理，令諸愚癡於種種法皆
T30n1579_p0493c08║得悟解。誨責放逸言詞所攝者，謂佛菩薩
T30n1579_p0493c09║所說化語，為不愚癡獲得淨信而放逸者，
T30n1579_p0493c10║責其放逸，令生慚愧；誨不放逸，令勤修
T30n1579_p0493c11║學。如是所說眾多化事略有三種，化身、化
T30n1579_p0493c12║境，及以化語。當知如是一切能化神境智通
T30n1579_p0493c13║品類差別，一一分別無量無數。
T30n1579_p0493c14║如是二種諸佛菩薩神境智通能辦二事。
T30n1579_p0493c15║一者、示現種種神通，引諸眾生入佛聖教。
T30n1579_p0493c16║二者、示現種種神通，惠施無量受苦眾生
T30n1579_p0493c17║眾多品類利益安樂。云何諸佛菩薩隨念宿
T30n1579_p0493c18║住智通？謂佛菩薩以宿住智，自能隨念己
T30n1579_p0493c19║之宿住，曾於如是有情類中，我如是名，如
T30n1579_p0493c20║經廣說。亦能隨念他諸有情身等一切品類
T30n1579_p0493c21║差別，如自隨念己事無異。又能令他得
T30n1579_p0493c22║宿住智，能自隨念前際所經若自、若他身
T30n1579_p0493c23║等一切品類差別，曾於如是有情類中，我
T30n1579_p0493c24║如是名，乃至廣說。如是有情轉復令他得
T30n1579_p0493c25║宿住智，能自隨念一切宿住，如前無異。如
T30n1579_p0493c26║是展轉令憶宿住，皆如自己。於現法中，又
T30n1579_p0493c27║能隨念諸微細事，所有一切若少若多先所
T30n1579_p0493c28║造作、先所思惟，皆無忘失。又能隨念無間
T30n1579_p0493c29║剎那，次第所作無間斷故。又能隨念有
T30n1579_p0494a01║量有數宿住差別，所知時劫可算數故。又
T30n1579_p0494a02║能隨念無量無數宿住差別，所知時劫不
T30n1579_p0494a03║可數故。以要言之，此宿住智於如是處、
T30n1579_p0494a04║於如是類、於如是量，隨其所欲皆無礙
T30n1579_p0494a05║轉。如是名為諸佛菩薩隨念宿住所攝威
T30n1579_p0494a06║力。又由隨念宿住智故，憶念本生，為諸有
T30n1579_p0494a07║情開示先世種種品類第一希有菩薩所行
T30n1579_p0494a08║難行苦行。令於佛所生淨信故，起恭敬
T30n1579_p0494a09║故，令於生死深厭離故。又由此智憶念本
T30n1579_p0494a10║事，為諸眾生開示種種先世相應業果異
T30n1579_p0494a11║熟，為令妄計前際常論、一分常論常見眾
T30n1579_p0494a12║生破常見故。
T30n1579_p0494a13║云何諸佛菩薩天耳智通？謂佛菩薩以淨天
T30n1579_p0494a14║耳，能於種種天聲、人聲，聖聲、非聖聲，大聲、小
T30n1579_p0494a15║聲，辯聲、非辯聲，化聲、非化聲，遠聲、近聲皆悉
T30n1579_p0494a16║得聞。聞天聲者，若不作意，下從欲界，上
T30n1579_p0494a17║至色究竟宮，其中受生諸有情類種種音聲
T30n1579_p0494a18║皆悉能聞。若作意時，過是已上諸世界聲皆
T30n1579_p0494a19║亦能聞。聞人聲者，遍於一切傍四大洲受
T30n1579_p0494a20║生有情種種音聲皆悉能聞。聞聖聲者，於
T30n1579_p0494a21║諸如來、聲聞、獨覺及諸菩薩，若從彼聞展轉
T30n1579_p0494a22║為餘諸有情類宣說種種示現、教導、讚勵、慶
T30n1579_p0494a23║慰，勸修諸善、勸捨諸惡所有音聲皆悉能
T30n1579_p0494a24║聞。又於一切無染污心受持讀誦、論議決
T30n1579_p0494a25║擇、無倒諫誨、為作憶念、教授、教誡，及餘所
T30n1579_p0494a26║有善言善說能引義利種種音聲皆悉能聞。
T30n1579_p0494a27║如是等類，名聞聖聲。聞非聖聲者，於諸有
T30n1579_p0494a28║情虛妄、離間、邪綺、麁獷、生下惡趣、生上天
T30n1579_p0494a29║趣、生傍人趣種種音聲皆悉能聞。聞大聲
T30n1579_p0494b01║者，謂於大眾生聲、大集會聲、種種苦具所逼
T30n1579_p0494b02║切聲、大號哭聲、相呼召聲、大雷吼聲、諸螺貝
T30n1579_p0494b03║聲、諸鼓角等種種音聲皆悉能聞。聞小聲
T30n1579_p0494b04║者，下至耳語諸微細聲皆悉能聞。聞辯聲
T30n1579_p0494b05║者，於義易了種種音聲皆悉能聞。聞非辯
T30n1579_p0494b06║聲者，於義難了種種音聲，謂達羅弭荼種種
T30n1579_p0494b07║明呪、風、鈴、樹響、鸚鵡、鸜鵒、百舌、鸝黃、命命
T30n1579_p0494b08║鳥等所出音聲、皆悉能聞。聞化聲者，謂於
T30n1579_p0494b09║一切得心自在具神通者，依神通力所化
T30n1579_p0494b10║音聲皆悉能聞。聞非化聲者，謂於種種異
T30n1579_p0494b11║彼音聲皆悉能聞。聞遠聲者，除佛菩薩所
T30n1579_p0494b12║住聚落、城邑等中所有音聲，於餘乃至無量
T30n1579_p0494b13║無數世界中聲皆悉能聞。聞近聲者，聞所
T30n1579_p0494b14║除聲。云何諸佛菩薩見死生智通？謂佛菩
T30n1579_p0494b15║薩以超過人清淨天眼，見諸有情死時、生
T30n1579_p0494b16║時、妙色、惡色、若劣、若勝，及於後際生已增
T30n1579_p0494b17║長，諸根成熟，身諸所作善、惡、無記差別而
T30n1579_p0494b18║轉。又現見知諸光明色、諸微細色、諸變化色、
T30n1579_p0494b19║諸淨妙色，下至無間，上至色究竟宮，不由
T30n1579_p0494b20║作意皆能見知。若作意時，能見上下無量無
T30n1579_p0494b21║數餘世界色，亦能見傍無量無數諸世界中
T30n1579_p0494b22║一切諸色，乃至能見彼彼佛土彼彼如來安
T30n1579_p0494b23║坐彼彼異類大會，宣說正法，顯然無亂。
T30n1579_p0494b24║又佛菩薩以淨天眼，普見十方無量無數諸
T30n1579_p0494b25║有情類身之所作淨不淨業。既見彼已，隨其
T30n1579_p0494b26║所應、隨其所宜，施作種種利益安樂。以淨
T30n1579_p0494b27║天耳，普聞十方無量無數諸有情類語之所
T30n1579_p0494b28║作淨不淨業。既聞彼已，隨其所應、隨其所
T30n1579_p0494b29║宜，施作種種利益安樂。是名略說諸佛菩
T30n1579_p0494c01║薩天眼、天耳之所作業。
T30n1579_p0494c02║云何諸佛菩薩知心差別智通？謂佛菩薩以
T30n1579_p0494c03║他心智，遍知十方無量無數諸世界中他有
T30n1579_p0494c04║情類，若有纏煩惱心，若離纏煩惱心，若有
T30n1579_p0494c05║隨縛、有隨眠煩惱心，若離隨縛、離隨眠煩
T30n1579_p0494c06║惱心。又遍了知有染心、邪願心，謂諸外道
T30n1579_p0494c07║心及有愛染心。又遍了知無染心、正願心，
T30n1579_p0494c08║謂與上相違心。又遍了知劣心，謂生欲界
T30n1579_p0494c09║諸有情類，下至一切禽獸等心。又遍了知
T30n1579_p0494c10║中心，謂生色界諸有情類諸所有心。又遍
T30n1579_p0494c11║了知勝心，謂生無色界諸有情類諸所有
T30n1579_p0494c12║心。又遍了知樂相應心、苦相應心、不苦不樂
T30n1579_p0494c13║相應心。又能以一知他心智，於一有情如
T30n1579_p0494c14║是所有、如是體性、如是品類、如是行相、如
T30n1579_p0494c15║是分齊心起現前，於一念頃並如實知。又
T30n1579_p0494c16║能以一知他心智，於多有情如是所有、如
T30n1579_p0494c17║是體性、如是品類、如是行相、如是分齊心
T30n1579_p0494c18║起現前，於一念頃並如實知。又佛菩薩此
T30n1579_p0494c19║他心通，知諸有情諸根勝劣，知諸有情種種
T30n1579_p0494c20║勝解，知諸有情種種界行，隨其所應，能正
T30n1579_p0494c21║安處趣涅槃宮種種正行。當知是名此所
T30n1579_p0494c22║作業。
T30n1579_p0494c23║云何諸佛菩薩漏盡智通？謂佛菩薩如實了
T30n1579_p0494c24║知煩惱盡得，如實了知若自、若他於諸漏
T30n1579_p0494c25║盡已得未得，如實了知若自、若他所有能
T30n1579_p0494c26║得漏盡方便。如能如實了知方便，於非
T30n1579_p0494c27║方便亦如實知。如實知他於漏盡得有
T30n1579_p0494c28║增上慢，如實知他於漏盡得離增上慢。
T30n1579_p0494c29║又諸菩薩，雖能如實了知一切漏盡功德能
T30n1579_p0495a01║證方便，而不作證。是故菩薩於有漏事及
T30n1579_p0495a02║與諸漏不速捨離；雖行種種有漏事中，而
T30n1579_p0495a03║不染污。如是威力，於諸威力最為殊勝。又
T30n1579_p0495a04║佛菩薩由漏盡智，自無染污；亦善為他廣
T30n1579_p0495a05║分別說，壞增上慢。當知是名此所作業。
T30n1579_p0495a06║云何法威力？謂布施威力乃至般若威力。此
T30n1579_p0495a07║布施等諸法威力，應知一一略有四相。一
T30n1579_p0495a08║者、斷所對治相，二者、資糧成熟相，三者、饒
T30n1579_p0495a09║益自他相，四者、與當來果相。布施四相者，
T30n1579_p0495a10║謂諸菩薩修行惠施，能斷慳悋，施所對治。
T30n1579_p0495a11║是名第一。即此惠施，能作自己菩提資糧，
T30n1579_p0495a12║亦即能作布施攝事成熟有情。是名第二。
T30n1579_p0495a13║施先意悅，施時心淨，施已無悔，於三時中心
T30n1579_p0495a14║常歡喜，以自饒益；亦能除他飢渴、寒熱、種種
T30n1579_p0495a15║疾病、所欲匱乏、怖畏眾苦，以饒益他。是名
T30n1579_p0495a16║第三。於當來世在在生處，恒常富樂，得大
T30n1579_p0495a17║祿位、得大財寶、得大朋黨、得大眷屬。是名
T30n1579_p0495a18║第四。是名布施威力四相。此外無有若過
T30n1579_p0495a19║若增。持戒四相者，謂諸菩薩受持清淨身語
T30n1579_p0495a20║律儀，能斷犯戒，戒所對治。是名第一。即所
T30n1579_p0495a21║受持清淨尸羅，能為自己菩提資糧，亦即
T30n1579_p0495a22║能作同事攝事成熟有情。是名第二。受持
T30n1579_p0495a23║淨戒，捨離犯戒為緣所生怖畏、眾罪、怨敵
T30n1579_p0495a24║等事，寢寤安樂，以自饒益。又由淨戒、無悔、
T30n1579_p0495a25║歡喜乃至心定，以自饒益；受持淨戒，不損
T30n1579_p0495a26║惱他，普施一切有情無畏，以饒益他。是名
T30n1579_p0495a27║第三。由是因緣，身壞已後。生於善趣天世
T30n1579_p0495a28║界中。是名第四。是名持戒威力四相。此外
T30n1579_p0495a29║無有若過若增。忍辱四相者，謂諸菩薩修
T30n1579_p0495b01║行忍辱，能斷不忍，忍所對治。是名第一。即
T30n1579_p0495b02║此忍辱，能作自己菩提資糧，亦即能作同事
T30n1579_p0495b03║攝事成熟有情。是名第二。由此忍辱，濟
T30n1579_p0495b04║㧋自他大怖畏事，饒益自他。是名第三。由
T30n1579_p0495b05║是因緣，能令菩薩於當來世無多怨敵、無
T30n1579_p0495b06║多離隔、無多憂苦；於現法中，臨命終時心
T30n1579_p0495b07║無憂悔，身壞已後生於善趣天世界中。是
T30n1579_p0495b08║名第四。是名忍辱威力四相。此外無有若
T30n1579_p0495b09║過若增。精進四相者，謂諸菩薩住勤精進，
T30n1579_p0495b10║能斷懈怠，精進所治。是名第一。即此精進，
T30n1579_p0495b11║能作自己菩提資糧及所依止，亦即能作同
T30n1579_p0495b12║事攝事成熟有情。是名第二。勤精進故，得
T30n1579_p0495b13║安樂住。不為一切惡不善法之所雜亂，後
T30n1579_p0495b14║後所證轉勝於前，倍生歡喜，以自饒益；勤
T30n1579_p0495b15║修善品，不以身語損惱於他，令他發生精
T30n1579_p0495b16║進樂欲，以饒益他。是名第三。由此因力，於
T30n1579_p0495b17║當來世，愛樂殊勝士夫功業。是名第四。是
T30n1579_p0495b18║名精進威力四相。此外無有若過若增。靜
T30n1579_p0495b19║慮四相者，謂諸菩薩入靜慮時，能斷煩惱、
T30n1579_p0495b20║語言尋、伺、喜、樂、色想等隨煩惱，靜慮所治。是
T30n1579_p0495b21║名第一。即此靜慮，能作自己菩提資糧及所
T30n1579_p0495b22║依止，亦即能作同事攝事成熟有情。是名
T30n1579_p0495b23║第二。現法樂住以自饒益，其心寂靜、最極寂
T30n1579_p0495b24║靜，遠離貪愛；於諸有情無損、無惱，以饒益
T30n1579_p0495b25║他。是名第三。由此因緣，智得清淨，能發神
T30n1579_p0495b26║通，於當來世生淨天處，得靜慮果。是名第
T30n1579_p0495b27║四。是名靜慮威力四相。此外無有若過若
T30n1579_p0495b28║增。般若四相者，謂諸菩薩具足妙慧，能斷
T30n1579_p0495b29║無明，慧所對治。是名第一。即此般若，能作
T30n1579_p0495c01║自己菩提資糧，能以布施、愛語、利行、同
T30n1579_p0495c02║事攝事成熟有情。是名第二。於所知事如
T30n1579_p0495c03║義覺了，能引廣大清淨歡喜，以自饒益；普
T30n1579_p0495c04║為有情稱理說法，令其獲得現法當來利
T30n1579_p0495c05║益安樂，以饒益他。是名第三。由是因緣，攝
T30n1579_p0495c06║諸善根，能正所作，於當來世能證二障離
T30n1579_p0495c07║繫，謂煩惱障離繫及所知障離繫。是名第
T30n1579_p0495c08║四。是名般若威力四相。此外無有若過若
T30n1579_p0495c09║增。是名法威力。
T30n1579_p0495c10║云何諸佛菩薩俱生威力？謂性能憶念諸本
T30n1579_p0495c11║生事。為欲利益諸有情故，不由思擇，於
T30n1579_p0495c12║極長時種種猛利無間大苦悉能堪忍。為欲
T30n1579_p0495c13║利益諸有情故，欣樂領受能辦有情利益
T30n1579_p0495c14║事苦。為欲利益諸有情故，上生第四覩史
T30n1579_p0495c15║多天，盡覩史多壽量而住。有三勝事，映彼
T30n1579_p0495c16║受生諸天子眾。一、天壽量，二、天形色，三、天
T30n1579_p0495c17║名稱。將欲下生入母胎時，放大光明，普
T30n1579_p0495c18║照世界。於降母胎入、住、出位，皆正了知。
T30n1579_p0495c19║既出胎已，即於地上，不待扶侍而行七步，
T30n1579_p0495c20║自稱德號。於初生時，有大威德天、龍、藥叉、
T30n1579_p0495c21║健達縛、阿素洛、揭路荼、緊捺洛、牟呼洛伽等，
T30n1579_p0495c22║散以種種天妙華香，持天伎樂、上妙衣服、幢
T30n1579_p0495c23║幡、寶蓋，殊勝供具而為供養。又以無上三十
T30n1579_p0495c24║二大丈夫相等，莊嚴其身。住最後有最後生
T30n1579_p0495c25║中，一切怨敵、一切魔軍、一切災橫不能侵害。
T30n1579_p0495c26║坐菩提座，以慈定力摧伏眾魔。一一支節，
T30n1579_p0495c27║皆悉備足那羅延力。於稚童時，不由習
T30n1579_p0495c28║學，自然善巧，於諸世間工巧業處疾疾能
T30n1579_p0495c29║入。無師自然獨處三千大千世界，證得無
T30n1579_p0496a01║上正等菩提。索訶界主大梵天王自然來下，
T30n1579_p0496a02║慇懃勸請哀愍世間宣說正法。其定寂靜，
T30n1579_p0496a03║設大雲雷，曾無覺受，安然不起。為菩薩時，
T30n1579_p0496a04║一切禽獸蠕動之類，皆極仰信，常來歸趣，隨
T30n1579_p0496a05║其所欲親附而住。既成佛已，下至傍生亦來
T30n1579_p0496a06║供養。如彼獼猴獻清淨蜜，世尊哀受，歡喜舞
T30n1579_p0496a07║躍。龍雲常候，洗便降雨；若出遊行，止而不
T30n1579_p0496a08║落。菩薩如是若坐樹下，一切枝條並皆垂
T30n1579_p0496a09║影，隨蔭其身，曾無虧捨。證菩提已，於六
T30n1579_p0496a10║年中，魔求其便竟不能得。常俱行念每恒
T30n1579_p0496a11║現前；由此念故，受想尋思生住滅等無不
T30n1579_p0496a12║覺了。又佛成就俱生威力，或有見便饒益
T30n1579_p0496a13║所攝，或有賢聖行住所攝。見便饒益所攝
T30n1579_p0496a14║俱生威力者，謂諸世間若見如來，癲癎心亂
T30n1579_p0496a15║還得本心，逆胎得順，盲者得視，聾者能聽，
T30n1579_p0496a16║懷貪欲者得離貪纏，懷瞋恚者得離瞋
T30n1579_p0496a17║纏，懷愚癡者得離癡纏。如是等類，當知
T30n1579_p0496a18║是名見便饒益所攝俱生威力。賢聖行住所
T30n1579_p0496a19║攝俱生威力者，謂佛菩薩常右脇臥，如師子
T30n1579_p0496a20║王。雖現安處草葉等蓐，一脇而臥，曾無動
T30n1579_p0496a21║亂。一切如來應正等覺，雖現睡眠而無轉
T30n1579_p0496a22║側。大風卒起，不動身衣。行如師子，步若牛
T30n1579_p0496a23║王。先舉右足，方移左足。隨所行地，高處便
T30n1579_p0496a24║下，下處遂高，坦然如掌，無諸礫石、塼瓦等
T30n1579_p0496a25║物。心專遠離而入聚落，隨所入門，門若狹
T30n1579_p0496a26║小自然高廣。食所食時，有粒皆碎，無口不
T30n1579_p0496a27║殫。如是等類，當知是名賢聖行住所攝俱
T30n1579_p0496a28║生威力。般涅槃時，大地振動，眾星晃耀，交
T30n1579_p0496a29║流而隕，諸方一時欻然大熱，遍滿虛空奏
T30n1579_p0496b01║天大樂。如是無量甚希有事，皆是如來俱生
T30n1579_p0496b02║威力，非是神通威力所作。如是名為諸佛
T30n1579_p0496b03║菩薩俱生威力。
T30n1579_p0496b04║云何諸佛菩薩威力，與聲聞、獨覺有共不
T30n1579_p0496b05║共？略由三相應知不共。一者、微細故；二者、
T30n1579_p0496b06║品類故；三者、界故。諸佛菩薩於無量無數諸
T30n1579_p0496b07║有情類，及無量無數威力方便，如所應作諸
T30n1579_p0496b08║利益事，皆如實知，無不能作。是名微細。
T30n1579_p0496b09║一切品類神通威力、法威力、俱生威力悉皆成
T30n1579_p0496b10║就。是名品類。以一切世界、一切有情界為
T30n1579_p0496b11║威力境。是名為界。聲聞但以二千世界及
T30n1579_p0496b12║有情界為神通境，獨覺但以三千世界為
T30n1579_p0496b13║神通境。何以故？由彼唯為調伏一身而修
T30n1579_p0496b14║正行，非諸有情；是故最極唯以一界為神
T30n1579_p0496b15║通境。除上所說，所餘諸佛菩薩威力，當知
T30n1579_p0496b16║麁相，與諸聲聞、獨覺等共。如是諸佛菩薩威
T30n1579_p0496b17║力，聲聞、獨覺尚不能及，何況所餘一切天
T30n1579_p0496b18║人異生外道。
T30n1579_p0496b19║諸佛菩薩略有三種神變威力。一者、神境神
T30n1579_p0496b20║變所攝，二者、記說神變所攝，三者、教誡神變
T30n1579_p0496b21║所攝。當知此三，如其所應，攝入三種神通
T30n1579_p0496b22║威力。謂神境智通威力、心差別智通威力、漏
T30n1579_p0496b23║盡智通威力。
T30n1579_p0496b24║本地分中菩薩地第十五初持瑜伽處
T30n1579_p0496b25║成熟品第六
T30n1579_p0496b26║云何成熟？當知成熟略有六種。一者、成熟
T30n1579_p0496b27║自性，二者、所成熟補特伽羅，三者、成熟差別，
T30n1579_p0496b28║四者、成熟方便，五者、能成熟補特伽羅，六者、
T30n1579_p0496b29║已成熟補特伽羅相。
T30n1579_p0496c01║云何成熟自性？謂由有善法種子、及數習
T30n1579_p0496c02║諸善法故，獲得能順二障斷淨增上身心
T30n1579_p0496c03║有堪任性、極調善性，正加行滿。安住於此，
T30n1579_p0496c04║若遇大師、不遇大師，皆有堪任、有大勢
T30n1579_p0496c05║力，無間能證煩惱障斷、所知障斷。譬如癰痤，
T30n1579_p0496c06║熟至究竟無間可破，說名為熟。又如瓦器，
T30n1579_p0496c07║熟至究竟無間可用，說名為熟。又如眾果，
T30n1579_p0496c08║熟至究竟無間可噉；說名為熟。如是由
T30n1579_p0496c09║有善法種子及數修習諸善法故，獲得能
T30n1579_p0496c10║順廣說乃至正加行滿，無間能證二障清
T30n1579_p0496c11║淨，說名成熟。如是名為成熟自性。
T30n1579_p0496c12║云何所成熟補特伽羅？謂所成熟補特伽羅
T30n1579_p0496c13║略有四種。一者、住聲聞種姓，於聲聞乘應
T30n1579_p0496c14║可成熟補特伽羅；二者、住獨覺種姓，於獨
T30n1579_p0496c15║覺乘應可成熟補特伽羅；三者、住佛種姓，
T30n1579_p0496c16║於無上乘應可成熟補特伽羅；四者、住無
T30n1579_p0496c17║種姓，於住善趣應可成熟補特伽羅。諸
T30n1579_p0496c18║佛菩薩於此四事，應當成熟如是四種補
T30n1579_p0496c19║特伽羅。是名所成熟補特伽羅。
T30n1579_p0496c20║云何成熟差別？謂此差別略有六種。一、諸根
T30n1579_p0496c21║成熟，二、善根成熟，三、智慧成熟，四、下品成熟，
T30n1579_p0496c22║五、中品成熟，六、上品成熟。諸根成熟者，謂壽
T30n1579_p0496c23║量具足、形色具足、族姓具足、自在具足、信言
T30n1579_p0496c24║具足、大勢具足、人性具足、大力具足。此依身
T30n1579_p0496c25║果異熟具足為所依故，堪任發起勇猛精進，
T30n1579_p0496c26║修諸善法，於勤修集一切明處心無厭倦。
T30n1579_p0496c27║善根成熟者，謂性薄塵垢為所依止，性於
T30n1579_p0496c28║諸惡不善法中心不樂入；諸蓋輕微，尋思薄
T30n1579_p0496c29║弱，柔和正直，隨順而取。智慧成熟者，謂具足
T30n1579_p0497a01║正念，為性聰敏，有所堪任、有大勢力，能解
T30n1579_p0497a02║善說、惡說法義，能受、能持、能正通達，具足成
T30n1579_p0497a03║熟俱生妙慧。依此妙慧，有所堪任、有大
T30n1579_p0497a04║勢力，能令其心究竟解脫一切煩惱。當知
T30n1579_p0497a05║此中，諸根成熟故，解脫異熟障；善根成熟故，
T30n1579_p0497a06║能解脫業障；智慧成熟故，解脫煩惱障。下品
T30n1579_p0497a07║成熟者，謂二因緣下品成熟。一者、未久修習，
T30n1579_p0497a08║諸根、善根、智慧成熟因緣未極增長；二者、串
T30n1579_p0497a09║習下劣因緣。中品成熟者，謂即於此二種因
T30n1579_p0497a10║緣，隨一闕減，隨一具足。上品成熟者，謂二
T30n1579_p0497a11║因緣俱無闕減。云何成熟方便？當知此有
T30n1579_p0497a12║二十七種。一者、界增長，二者、現緣攝受，三
T30n1579_p0497a13║者、趣入，四者、攝樂，五者、初發處，六者、非初
T30n1579_p0497a14║發處，七者、遠清淨，八者、近清淨，九者、加行，十
T30n1579_p0497a15║者、意樂，十一者、財攝受，十二者、法攝受，十
T30n1579_p0497a16║三者、神通引攝，十四者、宣說正法，十五者、
T30n1579_p0497a17║隱密說法，十六者、顯了說法，十七者、下品加
T30n1579_p0497a18║行，十八者、中品加行，十九者、上品加行，二
T30n1579_p0497a19║十者、聽聞，二十一者、思惟，二十二者、修習，
T30n1579_p0497a20║二十三者、攝受，二十四者、降伏，二十五者、自
T30n1579_p0497a21║成熟，二十六者、請他成熟，二十七者、俱成熟。
T30n1579_p0497a22║界增長者，謂本性善法種子具足為所依
T30n1579_p0497a23║止，先來串習諸善法故，後後位中善法種
T30n1579_p0497a24║子轉增轉勝，生起堅住。是名界增長。現緣
T30n1579_p0497a25║攝受者，謂於現法中無倒說法、無倒受持，
T30n1579_p0497a26║如理修行法隨法行。當知界增長，由先世
T30n1579_p0497a27║因現在成熟；現緣攝受，由現在因現在成
T30n1579_p0497a28║熟。趣入者，謂得淨信增上力故，或有在家
T30n1579_p0497a29║遠離惡行，受持學處；或趣非家遠離諸欲，
T30n1579_p0497b01║受持學處。攝樂者，謂依出離眾苦行迹，及
T30n1579_p0497b02║依遠離欲樂、自苦二邊行迹，於佛善說法
T30n1579_p0497b03║毘奈耶真實聖教深生愛樂。初發處者，謂即
T30n1579_p0497b04║最初於可厭法深生厭離；於能成辦真實
T30n1579_p0497b05║理義，如實了知有勝功德，而創趣入。名初
T30n1579_p0497b06║發處。非初發處者，謂已趣入補特伽羅，現成
T30n1579_p0497b07║熟時，常不捨離諸佛菩薩，諸明了處轉轉明
T30n1579_p0497b08║了。由此成熟，轉轉增進。遠清淨者，謂由懈
T30n1579_p0497b09║怠，或由違緣，經極長時，或經多生、或經
T30n1579_p0497b10║多劫方能清淨。近清淨者，當知一切與此
T30n1579_p0497b11║相違。加行者，謂為獲得自勝義利，猛利樂
T30n1579_p0497b12║欲為所依故；或怖當來墮諸惡趣，或怖現
T30n1579_p0497b13║法他所譏毀，於諸學處常勤護持；無間所
T30n1579_p0497b14║作、殷重所作。意樂者，謂於諸法正觀察忍
T30n1579_p0497b15║為所依故，於佛善說法毘奈耶不可引奪，
T30n1579_p0497b16║於他所證深生信解。信有功德為所依
T30n1579_p0497b17║故，於三寶所及於獲得自義利所深信無
T30n1579_p0497b18║動。財攝受者，謂於一切飲食等物有匱乏
T30n1579_p0497b19║者，施與一切飲食等物；或於隨順飲食等
T30n1579_p0497b20║物有匱乏者，施與隨順飲食等物。法攝受
T30n1579_p0497b21║者，謂或宣說正法，施諸有情；或開顯正義，
T30n1579_p0497b22║施諸有情。神通引攝者，謂具神通者，哀愍
T30n1579_p0497b23║有情故，或為有情意樂清淨、或為有情加
T30n1579_p0497b24║行清淨增上力故，示現種種神通變化。欲令
T30n1579_p0497b25║有情見已、聞已，於佛聖教，或當獲得意樂
T30n1579_p0497b26║清淨，或當修行無倒加行。彼諸有情，由此
T30n1579_p0497b27║神變引攝心故，或有獲得意樂清淨，或有
T30n1579_p0497b28║修行無倒加行。宣說正法者，謂於獲得自
T30n1579_p0497b29║勝義利若無堪能，為說正法，伴助令彼發
T30n1579_p0497c01║生正行；若有堪能，為說正法，隨順令彼速
T30n1579_p0497c02║證通慧。隱密說法者，謂於嬰兒智慧有情，
T30n1579_p0497c03║隱覆廣大甚深義法，為說麁淺易可悟入、
T30n1579_p0497c04║易為方便趣入處法。顯了說法者，謂於廣
T30n1579_p0497c05║大智慧有情，已善悟入聖教理者，為其開
T30n1579_p0497c06║示廣大甚深道理處法。下品加行者，謂若遠
T30n1579_p0497c07║離無間加行及殷重加行。中品加行者，謂或
T30n1579_p0497c08║遠離無間加行，或復遠離殷重加行，於二加
T30n1579_p0497c09║行隨闕一種。上品加行者，謂無間加行及
T30n1579_p0497c10║殷重加行二俱相應。聽聞者，謂於佛語深
T30n1579_p0497c11║生信解，精勤聽聞、受持、讀誦契經等法。思
T30n1579_p0497c12║惟者，謂居遠離，樂思惟法，推度其義，解了
T30n1579_p0497c13║決定。修習者，謂於止、舉、捨相正審觀察為
T30n1579_p0497c14║先，深心欣樂修止、舉、捨。攝受者，謂無染心，
T30n1579_p0497c15║以親教師及軌範師道理方便，無有顛倒
T30n1579_p0497c16║與作依止。又即於彼發起種種別供事行。
T30n1579_p0497c17║謂看病行，給施如法衣服、飲食、諸坐臥具、病
T30n1579_p0497c18║緣醫藥資生具行，除遣憂愁及惡作行，除
T30n1579_p0497c19║遣煩惱、隨煩惱行。如是等類，當知皆名別
T30n1579_p0497c20║供事行。降伏者，謂深防護自身雜染。於毀
T30n1579_p0497c21║犯者，若犯下品，慈心諫誨；若犯中品，慈心
T30n1579_p0497c22║訶罰；若犯上品，慈心驅擯。當知此中，諫誨、
T30n1579_p0497c23║訶罰，令彼及餘利益安樂。驅擯一種，若重攝
T30n1579_p0497c24║受，令彼及餘利益安樂。若驅擯已，不重攝
T30n1579_p0497c25║受，但令其餘利益安樂。何以故？餘若見彼
T30n1579_p0497c26║毀犯因緣，既被驅擯，便自防護，不起毀犯
T30n1579_p0497c27║故。自成熟者，謂自宣說隨順正法，令諸有
T30n1579_p0497c28║情出不善處，安立善處。如自所說，亦自
T30n1579_p0497c29║修行法隨法行，令諸有情同分隨轉。勿使
T30n1579_p0498a01║他人作如是說：汝自不能出不善處，安立
T30n1579_p0498a02║善處，云何於他教授、諫舉、為作憶念？他應
T30n1579_p0498a03║於汝教授、諫舉、為作憶念。請他成熟者，謂
T30n1579_p0498a04║若有餘無量有情，於彼發起上品愛敬；或
T30n1579_p0498a05║復有餘善知方便，於說正法已善修學；即
T30n1579_p0498a06║應勸請慇懃營助，令其成熟無量有情。俱成
T30n1579_p0498a07║熟者，謂具二種。若自成熟，若勸請他令其
T30n1579_p0498a08║成熟。由此所說二十七種成熟方便，當知
T30n1579_p0498a09║令前六種成熟差別圓滿。所謂諸根成熟、善
T30n1579_p0498a10║根成熟、智慧成熟、下品成熟、中品成熟、上
T30n1579_p0498a11║品成熟。云何能成熟補特伽羅？謂略有六種
T30n1579_p0498a12║菩薩，住菩薩六地，能成熟有情。一者、勝解
T30n1579_p0498a13║行菩薩住勝解行地，二者、淨勝意樂菩薩住
T30n1579_p0498a14║淨勝意樂地；三者、行正行菩薩住行正行地；
T30n1579_p0498a15║四者、墮決定菩薩住墮決定地；五者、決定行
T30n1579_p0498a16║正行菩薩住決定行正行地；六者、到究竟菩
T30n1579_p0498a17║薩住到究竟地。住無種姓補特伽羅，於
T30n1579_p0498a18║往善趣而成熟時，有數退轉、有數應作。
T30n1579_p0498a19║安住種姓補特伽羅，於往三乘而成熟時，
T30n1579_p0498a20║無數退轉、無數應作。云何已成熟補特伽羅
T30n1579_p0498a21║相？謂諸聲聞先已串習諸善法故，若時安
T30n1579_p0498a22║住下品成熟，爾時便有下品欲樂、下品加行。
T30n1579_p0498a23║猶往惡趣，非於現法證沙門果，非於現
T30n1579_p0498a24║法得般涅槃。若時安住中品成熟，爾時便
T30n1579_p0498a25║有中品欲樂、中品加行。不往惡趣，於現法
T30n1579_p0498a26║中證沙門果，非於現法得般涅槃。若時
T30n1579_p0498a27║安住上品成熟，爾時便有上品欲樂、上品加
T30n1579_p0498a28║行。不往惡趣，於現法中證沙門果，即於
T30n1579_p0498a29║現法得般涅槃。如說聲聞，獨覺亦爾。何以
T30n1579_p0498b01║故？道與聲聞同種類故。而此獨覺與諸聲
T30n1579_p0498b02║聞有差別者，謂住最後有、最後所得身，
T30n1579_p0498b03║無軌範師，宿習力故，修三十七菩提分法，
T30n1579_p0498b04║究竟斷滅一切煩惱，證阿羅漢，故名獨覺。
T30n1579_p0498b05║若諸菩薩住勝解行地，名下品成熟；住淨
T30n1579_p0498b06║勝意樂地，名中品成熟；住墮決定、到究竟
T30n1579_p0498b07║地，名上品成熟。若時菩薩住下品成熟，爾
T30n1579_p0498b08║時便有下品欲樂、下品加行。猶往惡趣。此
T30n1579_p0498b09║盡第一無數劫邊際，熾然、無動、極善清淨
T30n1579_p0498b10║覺品善法，當知一切皆未相應。若時菩薩
T30n1579_p0498b11║住中品成熟，爾時便有中品欲樂、中品加
T30n1579_p0498b12║行。不往惡趣。此盡第二無數劫邊際，熾然、
T30n1579_p0498b13║無動覺品善法已得相應，極善清淨覺品
T30n1579_p0498b14║善法未得相應。若時菩薩住上品成熟，
T30n1579_p0498b15║爾時便有上品欲樂、上品加行。不往惡趣。
T30n1579_p0498b16║此盡第三無數劫邊際，熾然、無動、極善清淨
T30n1579_p0498b17║覺品善法，當知一切皆悉成就。今於此中，
T30n1579_p0498b18║性淳厚故，極猛盛故，能有上品廣大果故，大
T30n1579_p0498b19║勝利故，名為熾然。不轉還故，不退墮故，常
T30n1579_p0498b20║勝進故，名為無動。菩薩地中最無上故，當
T30n1579_p0498b21║知說名極善清淨。當知此中，若財攝受所
T30n1579_p0498b22║作成熟、若神通引攝所作成熟、若隱密說法
T30n1579_p0498b23║所作成熟、若下品加行所作成熟、若唯聽聞
T30n1579_p0498b24║所作成熟，如是五種所作成熟，若於長時
T30n1579_p0498b25║修習彼法，尚為下品，況於少時修習彼法。
T30n1579_p0498b26║其餘一切成熟因緣所作成熟，當知皆有三
T30n1579_p0498b27║品道理。謂若於彼下品修習，成下成熟；中
T30n1579_p0498b28║品修習，成中成熟；上品修習，成上成熟。此下
T30n1579_p0498b29║中上三品成熟，當知一一復有三品。於下
T30n1579_p0498c01║品中，有下下、下中、下上三品成熟；於中品
T30n1579_p0498c02║中，有中下、中中、中上三品成熟；於上品中，
T30n1579_p0498c03║有上下、上中、上上三品成熟。如是等類諸佛
T30n1579_p0498c04║菩薩成熟有情，當知展轉差別道理有無量
T30n1579_p0498c05║品。此中菩薩，由前所說成熟因緣，為欲成
T30n1579_p0498c06║熟自佛法故，精勤修集諸根成熟、善根
T30n1579_p0498c07║成熟、智慧成熟、下品成熟、中品成熟、上品
T30n1579_p0498c08║成熟。又欲令他諸有情類補特伽羅乘三
T30n1579_p0498c09║乘法而出離故，往善趣故，修集如是六
T30n1579_p0498c10║種成熟。
T30n1579_p0498c11║瑜伽師地論卷第三十七