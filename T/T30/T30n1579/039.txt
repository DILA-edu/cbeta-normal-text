T30n1579_p0505a15║
T30n1579_p0505a16║
T30n1579_p0505a17║瑜伽師地論卷第三十九
T30n1579_p0505a18║
T30n1579_p0505a19║彌勒菩薩說
T30n1579_p0505a20║三藏法師玄奘奉　詔譯
T30n1579_p0505a21║本地分中菩薩地第十五初持瑜伽處
T30n1579_p0505a22║施品第九
T30n1579_p0505a23║復次，菩薩次第圓滿六波羅蜜多已，能證無
T30n1579_p0505a24║上正等菩提。謂施波羅蜜多、戒波羅蜜多、忍
T30n1579_p0505a25║波羅蜜多、精進波羅蜜多、靜慮波羅蜜多、慧
T30n1579_p0505a26║波羅蜜多。
T30n1579_p0505a27║云何菩薩施波羅蜜多？嗢拕南曰：
T30n1579_p0505a28║自性、一切、難、一切門、善士、
T30n1579_p0505a29║一切種、遂求、二世樂、清淨，
T30n1579_p0505b01║如是九種相，是名略說施。
T30n1579_p0505b02║謂九種相施，名為菩薩施波羅蜜多。一、自性
T30n1579_p0505b03║施，二、一切施，三、難行施，四、一切門施，五、善士
T30n1579_p0505b04║施，六、一切種施，七、遂求施，八、此世他世樂施，
T30n1579_p0505b05║九、清淨施。
T30n1579_p0505b06║云何菩薩自性施？謂諸菩薩於自身財無
T30n1579_p0505b07║所顧惜，能施一切所應施物。無貪俱生
T30n1579_p0505b08║思，及因此所發能施一切無罪施物身語
T30n1579_p0505b09║二業，安住律儀阿笈摩見、定有果見，隨所希
T30n1579_p0505b10║求，即以此物而行惠施。當知是名菩薩自
T30n1579_p0505b11║性施。
T30n1579_p0505b12║云何菩薩一切施？謂一切者略有二種。一、內
T30n1579_p0505b13║所施物，二、外所施物。若諸菩薩但捨己身，是
T30n1579_p0505b14║名唯施內所施物。若諸菩薩為愍食吐活
T30n1579_p0505b15║命眾生，數數食已，吐所飲食而施與之，是
T30n1579_p0505b16║名雜施內外施物。若諸菩薩除上所說，施
T30n1579_p0505b17║餘一切所應施物，是名唯施外所施物。又
T30n1579_p0505b18║諸菩薩略由二相，以自內身施來求者。一、
T30n1579_p0505b19║總求身者，以身施彼，隨所欲為，繫屬於彼、
T30n1579_p0505b20║隨順於彼。譬如有人為衣食故，強自為他
T30n1579_p0505b21║而作僕使。如是菩薩無愛染心，但為速證
T30n1579_p0505b22║最勝菩提，但為眾生利益安樂，但為布施波
T30n1579_p0505b23║羅蜜多速圓滿故，以身施彼，隨所欲為，繫
T30n1579_p0505b24║屬於彼、隨順於彼。二、別求手、足、頭、目、支節、血、
T30n1579_p0505b25║肉、筋、骨乃至髓者，隨其所欲，一切施與。又諸
T30n1579_p0505b26║菩薩亦由二相，以外施物施諸眾生。一、求
T30n1579_p0505b27║受用者，恣彼所須，如其所樂隨意受用。二、
T30n1579_p0505b28║求自在者，一切斷心並皆施與。又諸菩薩非
T30n1579_p0505b29║無差別以一切種一切內外所有施物施
T30n1579_p0505c01║諸眾生；是諸菩薩以其種種內外施物，於
T30n1579_p0505c02║諸眾生或有施與、或不施與。云何施與？云何
T30n1579_p0505c03║不施？謂諸菩薩，若知種種內外施物，於彼
T30n1579_p0505c04║眾生唯令安樂、不作利益；或復於彼不
T30n1579_p0505c05║作安樂、不作利益，便不施與。若知種種
T30n1579_p0505c06║內外施物，於彼眾生定作利益、不定安樂，
T30n1579_p0505c07║或復於彼定作利益、定作安樂，即便施與。
T30n1579_p0505c08║如是略說菩薩應施不應施已，次當廣辯。
T30n1579_p0505c09║謂諸菩薩，若有來求共為伴侶，欲作非理
T30n1579_p0505c10║逼迫、損害、誑惑於他，便不以身而施於彼，
T30n1579_p0505c11║隨所欲為，繫屬於彼、隨順於彼。由諸菩薩
T30n1579_p0505c12║寧於百反、千反、或百千反，捨自身命施諸
T30n1579_p0505c13║眾生，終不隨他教命、稱悅彼情，於諸眾生
T30n1579_p0505c14║非理逼迫、損害、誑惑。若諸菩薩於所行施意
T30n1579_p0505c15║樂清淨，見有無量利眾生事正現在前，設
T30n1579_p0505c16║有來求自身支節，不應施與。何以故？非彼
T30n1579_p0505c17║菩薩於所行施意樂不淨，心生退弱，作是
T30n1579_p0505c18║念言：此應可施，此不可施，此應施與，此不
T30n1579_p0505c19║應與故。彼菩薩為令意樂得清淨故，須
T30n1579_p0505c20║捨現前利眾生事，而施身分。由彼意樂已
T30n1579_p0505c21║清淨故，不應棄捨正現在前利眾生事，而
T30n1579_p0505c22║施身分。又諸菩薩，若魔眾天懷惱亂心，現前
T30n1579_p0505c23║來乞身分支節，不應分碎支節施與。何以
T30n1579_p0505c24║故？勿彼當獲上品過罪及損害故。如魔眾
T30n1579_p0505c25║天，如是於彼所使眾生，當知亦爾。或有眾
T30n1579_p0505c26║生癡狂心亂，來求菩薩身分支節，亦不應
T30n1579_p0505c27║碎支節施與。何以故？由彼不住自性心
T30n1579_p0505c28║故，不為義利而求乞故，其心狂亂不自在
T30n1579_p0505c29║故，空有種種浮妄言說，是故不應施彼身
T30n1579_p0506a01║分。除上所說，與上相違，來求菩薩身支節
T30n1579_p0506a02║者，隨其所欲應施彼身，隨所欲為，繫屬
T30n1579_p0506a03║於彼、隨順於彼，或分支節而施與之。當知
T30n1579_p0506a04║是名菩薩於內所可施物，或應施與、或不
T30n1579_p0506a05║應與。又諸菩薩於外施物，若有眾生來求
T30n1579_p0506a06║毒、火、刀、酒等物，或為自害、或為害他，即不
T30n1579_p0506a07║應施。若有眾生來求毒、火、刀、酒等物，或自
T30n1579_p0506a08║饒益、或饒益他，是即應施。又諸菩薩，不以
T30n1579_p0506a09║屬他非同意物而行惠施。又諸菩薩，不行
T30n1579_p0506a10║媒媾，以他妻妾而行布施。又諸菩薩，不以
T30n1579_p0506a11║有虫飲食等物而行惠施。又諸菩薩，若有
T30n1579_p0506a12║眾生來求種種能引戲樂、能引無義所施
T30n1579_p0506a13║之物，不應施與。何以故？若施彼時，雖暫
T30n1579_p0506a14║令彼於菩薩所心生歡喜，而復令彼廣作
T30n1579_p0506a15║種種不饒益事。謂因施故，令彼多行憍逸惡
T30n1579_p0506a16║行，身壞已後墮諸惡趣。若有種種戲樂等
T30n1579_p0506a17║具雖復施與，不令眾生墮諸惡趣，亦不
T30n1579_p0506a18║增長諸不善根，菩薩為欲令彼眾生，因此
T30n1579_p0506a19║所施戲樂等具，攝受饒益，心生淨信，易
T30n1579_p0506a20║可化導、易可成熟，隨彼所求悉皆施與。
T30n1579_p0506a21║是諸菩薩若有來求諸戲樂事，何者應施？何
T30n1579_p0506a22║者不施？謂諸菩薩終不施人捕獵等法。又
T30n1579_p0506a23║於雜穢諸祠祀中，作大方便多集眾生，損
T30n1579_p0506a24║害其命，獲無量罪。於彼祠祀終不自作，亦
T30n1579_p0506a25║不教他，亦不於彼諸天寺中殺羊祠祀。若
T30n1579_p0506a26║有來求或水、或陸無量眾生所依止處，為
T30n1579_p0506a27║欲殺害彼生命故，菩薩知已，終不施與。若
T30n1579_p0506a28║有來求罩羅、罝、弶，為害眾生及為習學，皆
T30n1579_p0506a29║不施與。若有怨家來求酬隙，為欲呵罵、
T30n1579_p0506b01║縛錄、殺害、奪財、治罰，終不施與。以要言
T30n1579_p0506b02║之，所有一切逼迫、損害他諸有情戲樂等
T30n1579_p0506b03║具，有來求者，是諸菩薩皆不施與。若復種
T30n1579_p0506b04║種象馬車輿、衣服莊嚴、珍妙飲食、習歌舞等，
T30n1579_p0506b05║及諸樂器、塗飾香鬘、珍玩眾具、園林樓觀、舍
T30n1579_p0506b06║宅侍女、習學種種工巧業處。如是一切戲樂
T30n1579_p0506b07║等具，為欲令其於菩薩所因此發起清淨
T30n1579_p0506b08║信心，有來求者悉皆施與。又諸菩薩，若有
T30n1579_p0506b09║病者來求非量、非宜飲食，亦不施與。若有
T30n1579_p0506b10║眾生食飽滿已，性多饞嗜，數復來求珍妙飲
T30n1579_p0506b11║食，亦不施與。若諸眾生愁憂所逼，求欲殺
T30n1579_p0506b12║害歐擊自身，食毒、墜巖、投淵、赴火，皆悉
T30n1579_p0506b13║不應施其所欲。又諸菩薩，若有來求父母
T30n1579_p0506b14║師長，定不應施。何以故？以諸菩薩於其父
T30n1579_p0506b15║母尊重師長乳哺養育微有恩者，於長夜中
T30n1579_p0506b16║常思頂戴不生厭倦，恒持自身繫屬隨順，
T30n1579_p0506b17║任所屠害、捶縛、貨賣。尚自不敢竊懷施心，
T30n1579_p0506b18║何況顯然施來求者。又諸菩薩，若作國王，灌
T30n1579_p0506b19║頂自在，統領方域。於自國界所有寮庶，終
T30n1579_p0506b20║不抑奪取餘妻子而轉施餘。唯持村邑、聚
T30n1579_p0506b21║落、川土，或全或分以用布施，而告彼曰：如
T30n1579_p0506b22║我恩化，汝亦宜然。又諸菩薩，於自妻子、奴婢、
T30n1579_p0506b23║僕使、親戚、眷屬，若不先以正言曉喻，令其
T30n1579_p0506b24║歡喜，終不強逼令其憂惱施來求者。雖復
T30n1579_p0506b25║先以正言曉喻，令其歡喜生樂欲心，而不
T30n1579_p0506b26║施與怨家、惡友、藥叉、羅剎兇暴業者。不以
T30n1579_p0506b27║妻子形容軟弱族姓男女，施來求者令作
T30n1579_p0506b28║奴婢。又諸菩薩，若有上品逼惱眾生樂行
T30n1579_p0506b29║種種暴惡業者來求王位，終不施與。若彼
T30n1579_p0506c01║暴惡補特伽羅先居王位，菩薩有力尚應廢
T30n1579_p0506c02║黜，況當施與。又諸菩薩終不侵奪父母、妻
T30n1579_p0506c03║子、奴婢、僕使、親戚、眷屬所有財物，持用布施。
T30n1579_p0506c04║亦不逼惱父母、妻子、奴婢、僕使、親戚、眷屬，
T30n1579_p0506c05║以所施物施來求者。又諸菩薩，以其正法，
T30n1579_p0506c06║以無卒暴積集財物而行惠施，不以非
T30n1579_p0506c07║法、不以卒暴，亦不逼迫損惱於他而行
T30n1579_p0506c08║惠施。又諸菩薩，若在諸佛聖教出家，終不違
T30n1579_p0506c09║越所有學處而行惠施。又諸菩薩行布施
T30n1579_p0506c10║時，普於一切有情之類起平等心，住福田
T30n1579_p0506c11║想，而行惠施。終不分別怨親中庸、有德有
T30n1579_p0506c12║失、劣等勝品、有苦有樂品類差別。又諸菩薩，
T30n1579_p0506c13║如先所說、如先所許，終無減少施來求者，
T30n1579_p0506c14║唯有施彼或等、或增。又諸菩薩，終無先許
T30n1579_p0506c15║勝妙財物，後施下劣；唯有先許下劣財物，
T30n1579_p0506c16║若有勝妙後施勝妙。又諸菩薩，不以異意、
T30n1579_p0506c17║不以憤怒撓濁之心而行惠施。又諸菩薩，
T30n1579_p0506c18║終不施已而自稱讚，數數告言：我於汝所
T30n1579_p0506c19║曾行如是如是惠施，攝受長養濟拔於汝。
T30n1579_p0506c20║又諸菩薩，於卑賤者行布施時，尚無不敬
T30n1579_p0506c21║撩擲而與，況於有德。又諸菩薩，若來求者安
T30n1579_p0506c22║住種種毀犯邪行、掉舉、躁擾，不自防護，專行
T30n1579_p0506c23║罵詈、瞋忿、呵責，終不於彼暫起邪行帶厭
T30n1579_p0506c24║倦心而行惠施。唯即於彼了知為諸煩惱
T30n1579_p0506c25║所媚，令改本性，深更安住憐愍之心而行
T30n1579_p0506c26║惠施。又諸菩薩，不由惡見妄有執取而行
T30n1579_p0506c27║惠施，謂如廣大暴惡祠祀。不計殺生布施
T30n1579_p0506c28║為法，亦不妄取吉祥瑞應相應相狀而行
T30n1579_p0506c29║布施。又諸菩薩，終不妄計唯一切種極善清
T30n1579_p0507a01║淨而行惠施，即是世間及出世間離欲清淨。
T30n1579_p0507a02║唯審了知所行布施，但是離欲清淨資糧。又
T30n1579_p0507a03║諸菩薩，不觀其果而行布施，一切布施皆
T30n1579_p0507a04║為迴向速證無上正等菩提。又諸菩薩，如
T30n1579_p0507a05║實了知一切品類所行布施，一切品類施果
T30n1579_p0507a06║異熟，深生信解，不由他緣、非他所引而
T30n1579_p0507a07║行布施。謂施飲食能感大力，施諸衣服能
T30n1579_p0507a08║感妙色，施諸車乘能感快樂，施諸燈明能
T30n1579_p0507a09║感淨眼，如是等類廣說應知。又諸菩薩，不
T30n1579_p0507a10║為怖畏自身貧窮而行布施，唯由悲愍眾
T30n1579_p0507a11║生意樂而行布施。又諸菩薩於來求者，終
T30n1579_p0507a12║不施與不合儀物。謂施出家者餘殘飲食，
T30n1579_p0507a13║或諸便穢、洟唾、變吐、膿血，不淨所雜所染。又
T30n1579_p0507a14║不告白不令覺知，如棄捨法施糜飯等。謂
T30n1579_p0507a15║不食葱者，施以葱雜葱染飲食；不食肉者，
T30n1579_p0507a16║施以肉雜肉染飲食；不飲酒者，施以酒雜
T30n1579_p0507a17║酒染飲食。或復處置不合儀式所有事業
T30n1579_p0507a18║而行布施。如是等類不合儀施，菩薩不為。
T30n1579_p0507a19║又諸菩薩，不令求者數數來求，往還親附，隨
T30n1579_p0507a20║順繫屬，稽留疲倦，然後方施，唯暫來求即便
T30n1579_p0507a21║施與。又諸菩薩，不依世間名聲讚頌而行
T30n1579_p0507a22║布施，不依於他反報恩德而行布施，不
T30n1579_p0507a23║依帝釋、魔王、輪王、自在等果而行布施，亦復
T30n1579_p0507a24║不為誑誘他故而行惠施。謂欲令他國王、
T30n1579_p0507a25║大臣、城邑聚落諸婆羅門、多饒財寶長者、居
T30n1579_p0507a26║士、大富商主、施者施主知我行施，定當恭
T30n1579_p0507a27║敬、尊重、讚歎、供養於我，故行惠施。又不狹
T30n1579_p0507a28║劣而行惠施。謂財雖少，尚廣心施，何況財
T30n1579_p0507a29║多。又不誑他而行惠施。謂先於彼少行惠
T30n1579_p0507b01║施，令起愛著、令親附己，然後傾滅。又復
T30n1579_p0507b02║不為乖離於他而行惠施。謂我以施乖離
T30n1579_p0507b03║村邑、村邑一分，乖離國土、國土一分，令背
T30n1579_p0507b04║其主而來屬我。又諸菩薩翹勤無惰起策
T30n1579_p0507b05║具足，勇銳自嚴。先自行施，後勸他施。非自
T30n1579_p0507b06║懈怠，策他勤施。又無量眾同集來乞，如實
T30n1579_p0507b07║了知持戒、犯戒，隨其長幼以次而坐，從上
T30n1579_p0507b08║至下周旋往返，窮諸施物分布與之。又諸
T30n1579_p0507b09║菩薩現有無量廣多財物，終不行於有量之
T30n1579_p0507b10║施。又諸菩薩不損惱他而行惠施。謂不訶
T30n1579_p0507b11║罵、捶打、恐怖、毀辱、縛害、拘禁、斫刺、驅擯於此，
T30n1579_p0507b12║而施於彼。又諸菩薩，施前意悅，施時心淨，施
T30n1579_p0507b13║後無悔。又諸菩薩不以諂詭而行惠施。謂
T30n1579_p0507b14║終不以非實末尼、真珠、琉璃、珂貝、璧玉、珊
T30n1579_p0507b15║瑚等寶，而施希望真實寶者。又諸菩薩所
T30n1579_p0507b16║有財物若少、若多，無不運心先施一切。後
T30n1579_p0507b17║來求者，如取自財，菩薩與時，如還彼物。又
T30n1579_p0507b18║諸菩薩應時而施，不以非時；自他淨施，非
T30n1579_p0507b19║不清淨；合儀而施，不以非儀；無亂心施，不
T30n1579_p0507b20║以散亂。又諸菩薩見來求者，終不嗤笑，亦
T30n1579_p0507b21║不輕弄，亦不令其而生𧹞愧；亦不顰蹙，
T30n1579_p0507b22║舒顏平視，前笑先言；終不稽留，疾疾而施。又
T30n1579_p0507b23║諸菩薩，他雖不求，自恣求者必有所求，稱
T30n1579_p0507b24║須而與，常開求者歡情自取。
T30n1579_p0507b25║又諸菩薩，不以惡慧而行布施，常以巧慧
T30n1579_p0507b26║而行布施。云何菩薩巧慧布施？謂諸菩薩現
T30n1579_p0507b27║有種種可施財物，求者未至，先發是心：設
T30n1579_p0507b28║二求者俱來我所，一是安樂、非貧非賤、有
T30n1579_p0507b29║依有怙；二是危苦、是貧是賤、無依無怙。我
T30n1579_p0507c01║於爾時，應自揆量所有財物，若堪於二充
T30n1579_p0507c02║足滿願，即應俱施滿願充足。如其財物不
T30n1579_p0507c03║堪於二充足滿願，即應方便發遣安樂、非
T30n1579_p0507c04║貧非賤、有依有怙，盡己所有施彼危苦、是
T30n1579_p0507c05║貧是賤、無依無怙。發是心已，如所思惟，即
T30n1579_p0507c06║便成辦如是事業。於安樂等諸來求者，既
T30n1579_p0507c07║無力能足滿其願，先當方便發意思惟，辭
T30n1579_p0507c08║謝發遣：我此施物，於危苦等先捨先許，故
T30n1579_p0507c09║今與之；非我於汝無樂施心，但更無力。
T30n1579_p0507c10║唯願賢首，勿於我所嫌恨棄背。又諸菩薩，
T30n1579_p0507c11║現有種種可施財物，知有慳家、最極慳家、
T30n1579_p0507c12║悋執財寶，慳固兢戰，於其家中，曾未惠施
T30n1579_p0507c13║一切沙門、婆羅門等。菩薩即便往詣其舍，
T30n1579_p0507c14║慰問安不？恭順方便，告言：汝來，我不令汝
T30n1579_p0507c15║庫藏減盡，而於現前作大饒益。我家現有
T30n1579_p0507c16║廣多財寶、廣多施物，為滿我施波羅蜜多，若
T30n1579_p0507c17║有求者來到汝所，勿令空返，可至我家
T30n1579_p0507c18║取諸財寶，隨意施與。或有求者來至我所，
T30n1579_p0507c19║我行施時，汝於此施當生隨喜。彼聞是已，
T30n1579_p0507c20║便生欣悅：於我庫藏既無所減，復得稱
T30n1579_p0507c21║彼善男子心，故應隨順成辦所作。菩薩如
T30n1579_p0507c22║是令彼漸種當來調伏慳悋種子，由慧為
T30n1579_p0507c23║先善巧方便，令漸修習自捨少財，依下無
T30n1579_p0507c24║貪進得中品，依中無貪進得上品。又諸菩
T30n1579_p0507c25║薩，若親教師及軌範師、共住弟子同梵行者，
T30n1579_p0507c26║性是慳貪，是慳貪類；或性雖非慳貪種類，
T30n1579_p0507c27║而闕資財，所欲匱乏。菩薩欲寄佛法僧田
T30n1579_p0507c28║樹修布施福業事時，捨所施物與彼令
T30n1579_p0507c29║作，已自不為。菩薩如是巧慧方便，自所生
T30n1579_p0508a01║福彌更弘多。復令一類同梵行者，調伏所有
T30n1579_p0508a02║慳貪煩惱，亦令一類樂善法者，所願滿足，攝
T30n1579_p0508a03║受有情、成熟有情。又諸菩薩現有眾多可
T30n1579_p0508a04║施財物，見諸來者有希求相，知其心已，隨
T30n1579_p0508a05║彼所樂悉皆施與。復有商人為性矯詐，欲
T30n1579_p0508a06║行欺誑，菩薩知已，尚掩其過不令他知，況
T30n1579_p0508a07║觸於彼。稱滿其願，令無羞愧，踊躍無畏，
T30n1579_p0508a08║歡喜而去。復有矯詐欺誑，菩薩初不覺知，
T30n1579_p0508a09║後時乃覺；雖復覺知，不以此事舉發彼人，
T30n1579_p0508a10║亦不訶責為作憶念。但生悲愍：彼於我所
T30n1579_p0508a11║誤行如是不與取事，我今隨喜，令彼無罪。
T30n1579_p0508a12║如是等類，當知名為菩薩現有可施財物
T30n1579_p0508a13║巧慧而施。又諸菩薩，若現無有可施財物，先
T30n1579_p0508a14║所串習彼彼世間工巧業處作意現前，少用
T30n1579_p0508a15║功力，多集財寶，施諸眾生。是諸菩薩，或復
T30n1579_p0508a16║為他種種美妙、善巧言詞宣說正法，令貧苦
T30n1579_p0508a17║者尚樂行施，況富樂者；令慳貪者猶能惠施，
T30n1579_p0508a18║況習施者。或有淨信多饒財寶常樂施家，
T30n1579_p0508a19║數教乞者往彼求索，令其布施。或彼惠捨
T30n1579_p0508a20║修福業時，躬詣其所，翹勤無惰，起策具足，
T30n1579_p0508a21║深心歡喜，隨力隨能身助、語助，令施求者
T30n1579_p0508a22║得善滿足。以彼施時，事力闕尠，或惡供瞻，
T30n1579_p0508a23║或墮朋黨，或不恭敬，或念忘失，由善助故，
T30n1579_p0508a24║斯過皆無。如是菩薩現無財寶，巧慧方便而
T30n1579_p0508a25║行布施，此說乃至未證增上清淨意樂。若
T30n1579_p0508a26║諸菩薩已證增上清淨意樂，如已獲得超諸
T30n1579_p0508a27║惡趣，如是生生必定獲得無盡財寶。又諸菩
T30n1579_p0508a28║薩、終不口授求過外道所有正法，亦不施
T30n1579_p0508a29║彼所寫經典；知性多貪，求欲衒賣經卷等
T30n1579_p0508b01║者，亦不施與；知欲祕藏，亦不施與；不求
T30n1579_p0508b02║勝智，亦不施與，必求勝智。若自了知於經
T30n1579_p0508b03║卷等其義已辯，即隨所樂如應施與。若自
T30n1579_p0508b04║了知於經卷等其義未辯，為辯義故恒自
T30n1579_p0508b05║披轉。如是菩薩若見其餘有經卷等，即應
T30n1579_p0508b06║方便轉求施與，或更書寫而施與之。若不見
T30n1579_p0508b07║餘有經卷等，亦無力能更為書寫，即應審
T30n1579_p0508b08║諦觀察自心：勿我於法慳垢纏心，不能施
T30n1579_p0508b09║耶？勿我於法別意所礙，不欲施耶？為我於
T30n1579_p0508b10║法有勝所須，不應施耶？如是審諦觀察
T30n1579_p0508b11║心已，若自了知，我於此法少有慳纏、別意
T30n1579_p0508b12║所礙而不施者，即作是心：我今決定應
T30n1579_p0508b13║行法施。設我由此行法施故，於現法中
T30n1579_p0508b14║即成癡瘂，不忍煩惱尚應法施，況令闕
T30n1579_p0508b15║乏妙智資糧。又觀察已，若自了知，我於此
T30n1579_p0508b16║法無少慳纏，亦無別意，但為成辦勝所須
T30n1579_p0508b17║義不應施者，菩薩爾時應更思忖：我持此
T30n1579_p0508b18║法施於彼者，為為損害自煩惱耶？為為
T30n1579_p0508b19║圓滿智資糧耶？為為愛念諸眾生耶？既
T30n1579_p0508b20║思忖已，便正了知，我都不見自有煩惱。見
T30n1579_p0508b21║不施彼此經卷等，現法、當來我智資糧展轉
T30n1579_p0508b22║增勝，非施於彼建此功德；但於當來薄
T30n1579_p0508b23║饒法利，非豐覺慧。若不施彼，便能修集
T30n1579_p0508b24║利益安樂一切眾生巧方便智，即為愛念
T30n1579_p0508b25║此一眾生及餘一切；若施於彼，唯成愛念
T30n1579_p0508b26║此一眾生，非餘一切。菩薩如是如實知已，
T30n1579_p0508b27║不施彼者，無罪、無悔；亦不違越菩薩淨
T30n1579_p0508b28║戒。云何菩薩方便不施？謂諸菩薩不忍直
T30n1579_p0508b29║言遣來求者，謂我不能惠施於汝。要當施
T30n1579_p0508c01║設方便善巧，曉喻發遣。云何施設方便善巧？
T30n1579_p0508c02║謂諸菩薩先於所畜一切資具、一切施物為
T30n1579_p0508c03║作淨故，以淨意樂，捨與十方諸佛菩薩。譬
T30n1579_p0508c04║如苾芻於己衣物為作淨故，捨與親教、軌
T30n1579_p0508c05║範師等。如是菩薩淨施因緣，雖復貯畜種
T30n1579_p0508c06║種上妙一切資具、一切施物，猶得名為安住
T30n1579_p0508c07║聖種，生無量福。常於此福多思惟故，於一
T30n1579_p0508c08║切時隨逐增長。恒於一切作淨施物，如佛
T30n1579_p0508c09║菩薩所寄護持，見來求者即應觀察。若隨
T30n1579_p0508c10║所欲作淨施物惠施彼時，稱當正理，應
T30n1579_p0508c11║作是念：諸佛菩薩無有少物於諸眾生而
T30n1579_p0508c12║不施者。如是知已，取淨施物施來求者，令
T30n1579_p0508c13║所願滿。若觀施時，不稱正理，即應念先作
T30n1579_p0508c14║淨施法。告言：賢首！如是等物是他所有，不
T30n1579_p0508c15║許施汝。軟言曉喻，方便發遣。或持餘物二
T30n1579_p0508c16║倍三倍，恭敬施與，然後發遣。令彼了知，菩
T30n1579_p0508c17║薩於此非慳貪故，不欲施我；定當於此經
T30n1579_p0508c18║卷等法不自在故，不施於我。當知是名菩
T30n1579_p0508c19║薩巧慧而行法施。
T30n1579_p0508c20║又諸菩薩於一切施，謂法施、財施、無畏
T30n1579_p0508c21║施。若異門、若體相、若釋名、若因果差別，如
T30n1579_p0508c22║實了知而行惠施，當知亦名菩薩巧慧而
T30n1579_p0508c23║行布施。又諸菩薩，於諸有怨，以慈意樂而
T30n1579_p0508c24║行惠施；於諸有苦，以悲意樂而行惠施；
T30n1579_p0508c25║於諸有德，以喜意樂而行惠施；於諸有恩、
T30n1579_p0508c26║親善、同意，以捨意樂而行惠施；當知亦名
T30n1579_p0508c27║菩薩巧慧而行布施。
T30n1579_p0508c28║又諸菩薩於其施障及彼對治如實了知。此
T30n1579_p0508c29║中施障略有四種。一、先未串習，二、施物尠闕，
T30n1579_p0509a01║三、耽著上妙悅意財物，四、觀見當來具足財
T30n1579_p0509a02║果而深欣樂。若諸菩薩現有種種可施財物，
T30n1579_p0509a03║雖見求者正現在前，而於惠施心不趣
T30n1579_p0509a04║入；菩薩爾時即以正慧速疾通達，是我於
T30n1579_p0509a05║施先未串習所作過失。復以妙慧如是
T30n1579_p0509a06║通達；我於先世決定於施曾未串習，致令
T30n1579_p0509a07║今世現有種種可施財物，雖見求者正現
T30n1579_p0509a08║在前，而於惠施心不趣入。若於今世不強
T30n1579_p0509a09║思擇而行施者，復於來世定當憎背所應
T30n1579_p0509a10║行施。菩薩如是正通達已，用此施障對治
T30n1579_p0509a11║為依，力勵思擇而行惠施，能不隨逐先未
T30n1579_p0509a12║串習所作過失，自在而行。又諸菩薩若見
T30n1579_p0509a13║求者正現在前，由諸財物有尠闕故，於其
T30n1579_p0509a14║惠施心不趣入。菩薩爾時即以正慧速疾
T30n1579_p0509a15║通達如是匱乏障施因緣，忍受匱乏所作
T30n1579_p0509a16║眾苦，力勵思擇，起悲愍心而行慧施。作如
T30n1579_p0509a17║是念：或由宿業有過失故，或由現在繫屬
T30n1579_p0509a18║他故，令我具受眾多猛利飢渴等苦，不能
T30n1579_p0509a19║饒益一切眾生。設我今者由行惠施，因饒
T30n1579_p0509a20║益他，於現法中受種種苦，乃至殞歿，如是
T30n1579_p0509a21║行施猶為最勝，非空發遣諸來求者；況當
T30n1579_p0509a22║更有諸菜葉等可以活命。菩薩如是忍受
T30n1579_p0509a23║匱乏所作眾苦而行惠施。又諸菩薩，若見
T30n1579_p0509a24║求者正現在前，由可施物極悅意故、最上
T30n1579_p0509a25║妙故，於行惠施心不趣入。菩薩爾時即以
T30n1579_p0509a26║正慧速疾通達，是我耽著所作過失，我今於
T30n1579_p0509a27║苦發起虛妄樂想顛倒，由此能生當來眾
T30n1579_p0509a28║苦。於此顛倒遍了知故，為欲斷除，力勵思
T30n1579_p0509a29║擇，用此財物而行惠施。又諸菩薩若行施
T30n1579_p0509b01║已，於當施果廣大財利，見勝功德，深生欣
T30n1579_p0509b02║樂，不求無上正等菩提。菩薩爾時即以正
T30n1579_p0509b03║慧速疾通達，是邪果見所作過失。如實觀
T30n1579_p0509b04║察一切諸行皆不堅牢，一切諸行皆念念滅，
T30n1579_p0509b05║所受用果速疾滅盡、速疾離散。如是觀時，
T30n1579_p0509b06║即能斷滅能生欣樂邪果之見，諸所行施
T30n1579_p0509b07║一切迴向無上菩提。如是菩薩四種施障，
T30n1579_p0509b08║當知四種能對治智對治於彼。一者、覺悟，
T30n1579_p0509b09║二者、忍受眾苦，三者、遍知顛倒，四者、見一切
T30n1579_p0509b10║行性不堅牢。是諸菩薩由前三種能對治智，
T30n1579_p0509b11║決定堪能正行惠施；由後一種能對治智，
T30n1579_p0509b12║能正攝受施福勝果。當知亦名菩薩巧慧而
T30n1579_p0509b13║行布施。
T30n1579_p0509b14║又諸菩薩內居閑靜，由淨意樂淳厚淨信分
T30n1579_p0509b15║別勝解，數數緣念種種上妙無量財寶，以勝
T30n1579_p0509b16║解力，於諸眾生樂行惠施。由此因緣，是諸
T30n1579_p0509b17║菩薩以少功用生無量福，當知亦名菩薩
T30n1579_p0509b18║巧慧而行布施。
T30n1579_p0509b19║如是妙慧大慧菩薩巧慧行施總略義者，由
T30n1579_p0509b20║有財、無財，財施所攝故；如是由法施故，由
T30n1579_p0509b21║無礙解施故，由勝意樂施故，由施障對治
T30n1579_p0509b22║智慧施故，由增上意樂勝解施故，當知是
T30n1579_p0509b23║名唯諸菩薩不共行施。
T30n1579_p0509b24║如是廣說於內外事菩薩所行一切施差
T30n1579_p0509b25║別相已。自斯已後，即於一切施差別相中，
T30n1579_p0509b26║分出所餘難行施等一切差別，應當了知。
T30n1579_p0509b27║云何菩薩難行施？當知此施略有三種。謂
T30n1579_p0509b28║若諸菩薩財物尠少，自忍貧苦惠施於他，
T30n1579_p0509b29║是名菩薩第一難行施。若諸菩薩所可愛
T30n1579_p0509c01║物，或性深愛著，或長時串習，或有上品恩，
T30n1579_p0509c02║或最上妙物，極生耽著，能自開解，惠施於他，
T30n1579_p0509c03║是名菩薩第二難行施。若諸菩薩極大艱辛
T30n1579_p0509c04║所獲財物惠施於他，是名菩薩第三難行
T30n1579_p0509c05║施。
T30n1579_p0509c06║云何菩薩一切門施？當知此施略有四相。謂
T30n1579_p0509c07║諸菩薩，或自財物，或勸化他所得財物，或
T30n1579_p0509c08║施親屬、父母、妻子、奴婢、作使、善友、大臣、親戚、
T30n1579_p0509c09║眷屬，或復施與他來求者。如是四相，是名
T30n1579_p0509c10║菩薩一切門施。
T30n1579_p0509c11║云何菩薩善士所行名善士施？當知此施
T30n1579_p0509c12║略有五相。謂諸菩薩，淨信而施，恭敬而施，自
T30n1579_p0509c13║手而施，應時而施，不損惱他而行惠施。如
T30n1579_p0509c14║是五相，是名菩薩善士所行名善士施。
T30n1579_p0509c15║云何菩薩一切種施？當知此施有十三相。
T30n1579_p0509c16║一、無依施，二、廣大施，三、歡喜施，四、數數施，五、
T30n1579_p0509c17║田器施，六、非田器施，七、一切物施，八、一切處
T30n1579_p0509c18║施，九、一切時施，十、無罪施，十一、有情物施，十
T30n1579_p0509c19║二、方土物施，十三、財穀物施。如是十三種相，
T30n1579_p0509c20║當知是名菩薩一切種施。
T30n1579_p0509c21║云何菩薩遂求施？當知此施有八種相。謂
T30n1579_p0509c22║諸菩薩，匱乏飲食而求乞者，施以飲食；匱
T30n1579_p0509c23║乏車乘而求乞者，施以車乘；匱乏衣服而
T30n1579_p0509c24║求乞者，施以衣服；匱乏嚴具而求乞者，施
T30n1579_p0509c25║以嚴具；匱乏種種資生什物而求乞者，施
T30n1579_p0509c26║以種種資生什物；匱乏種種塗飾香鬘而求
T30n1579_p0509c27║乞者，施以種種塗飾香鬘；匱乏舍宅而求
T30n1579_p0509c28║乞者，施以舍宅；匱乏光明而求乞者，施以
T30n1579_p0509c29║光明。如是八相，是名菩薩遂求施。
T30n1579_p0510a01║云何菩薩此世他世樂施？當知此施略有
T30n1579_p0510a02║九相。謂財施、無畏施、法施，總說名為能令眾
T30n1579_p0510a03║生此世他世樂施。財施者，謂以上妙清淨如
T30n1579_p0510a04║法財物而行惠施。調伏慳悋垢而行惠施，
T30n1579_p0510a05║調伏積藏垢而行惠施。調伏慳悋垢者，謂
T30n1579_p0510a06║捨財物執著。調伏積藏垢者，謂捨受用執
T30n1579_p0510a07║著。無畏施者，謂濟拔師子、虎狼、鬼魅等畏，
T30n1579_p0510a08║拔濟王賊等畏，拔濟水火等畏。法施者，謂
T30n1579_p0510a09║無倒說法、稱理說法，勸修學處。如是一切總
T30n1579_p0510a10║說九相，是名菩薩能令眾生此世他世樂施。
T30n1579_p0510a11║此中財施、無畏施及此差別，能令眾生此世
T30n1579_p0510a12║安樂；法施及此差別，能令眾生後世安樂。
T30n1579_p0510a13║云何菩薩清淨施？當知此施有十種相。
T30n1579_p0510a14║一、不留滯施，二、不執取施，三、不積聚施，四、不
T30n1579_p0510a15║高舉施，五、無所依施，六、不退弱施，七、不下劣
T30n1579_p0510a16║施，八、不向背施，九、不望報恩施，十、不希異
T30n1579_p0510a17║熟施。云何不留滯施？謂諸菩薩見來求者
T30n1579_p0510a18║正現在前，速疾惠施，不作留滯；非來求者
T30n1579_p0510a19║疾望得財，如諸菩薩速希惠施。云何不執
T30n1579_p0510a20║取施？謂諸菩薩不以妄見執取於施。或執
T30n1579_p0510a21║此施空無有果，或執殺害而行惠施以為
T30n1579_p0510a22║正法，或執唯施極淨圓滿是世出世究竟
T30n1579_p0510a23║清淨。云何不積聚施？謂諸菩薩，不於長時
T30n1579_p0510a24║漸漸積集聚多財物，然後頓施。何以故？非
T30n1579_p0510a25║諸菩薩現有施物，見來求者正現在前堪
T30n1579_p0510a26║能不施；不見不施是稱正理。云何積財而
T30n1579_p0510a27║不速施？又諸菩薩，不見積財後方頓施是
T30n1579_p0510a28║能生長多福之門。又正觀見若別、若總求者
T30n1579_p0510a29║相似，漸施、頓施財物平等，何緣而執福有差
T30n1579_p0510b01║別。又諸菩薩，見積聚施，其施有罪；見隨得
T30n1579_p0510b02║施，其施無罪。何以故？若積聚已然後頓施，
T30n1579_p0510b03║是則先時有來求者，其數或百而不施與，
T30n1579_p0510b04║令生嫌恨，不忍、不信；後有一類或不希
T30n1579_p0510b05║求，畜積珍財，強而頓施。是故菩薩不積
T30n1579_p0510b06║聚施。云何不高舉施？謂諸菩薩，於來求者謙
T30n1579_p0510b07║下心施，亦不與他競勝而施，亦不施已而
T30n1579_p0510b08║生憍慢。謂我能施，我是施主，餘則不爾。云
T30n1579_p0510b09║何無所依施？謂諸菩薩不依稱譽聲頌而
T30n1579_p0510b10║施。體達世間稱譽聲頌，虛妄分別文字所
T30n1579_p0510b11║起，唯是虛音，繫屬妄嚮，譬如世間䅌䴬葉
T30n1579_p0510b12║聚。云何不退弱施？謂諸菩薩，施先意悅，施時
T30n1579_p0510b13║心淨，施已無悔；聞諸菩薩廣大第一最勝施
T30n1579_p0510b14║時，不自輕蔑、恐怖、退弱。云何不下劣施？謂諸
T30n1579_p0510b15║菩薩，於諸施物勤數簡擇，最勝最妙飲食、車
T30n1579_p0510b16║乘、衣服等物，持用布施。云何不向背施？謂諸
T30n1579_p0510b17║菩薩其心平等，不隨朋黨，於怨親中悲心
T30n1579_p0510b18║等施。云何不望報恩施？謂諸菩薩悲心、愍心
T30n1579_p0510b19║而行惠施，終不於他希望反報，但觀求樂
T30n1579_p0510b20║愛火所燒無有勢力性苦眾生，深心悲愍
T30n1579_p0510b21║而行惠施。云何不希異熟施？謂諸菩薩修行
T30n1579_p0510b22║惠施，終不希望當來所得財寶圓滿、自身圓
T30n1579_p0510b23║滿施果異熟，觀一切行性是虛偽，觀大菩提
T30n1579_p0510b24║最勝功德。由此十相，菩薩所行布施清淨、最
T30n1579_p0510b25║極清淨。
T30n1579_p0510b26║如是菩薩依止九相所行惠施，圓滿施波羅
T30n1579_p0510b27║蜜多已，能證無上正等菩提。
T30n1579_p0510b28║瑜伽師地論卷第三十九