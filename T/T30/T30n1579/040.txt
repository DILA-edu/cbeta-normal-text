T30n1579_p0510c01║
T30n1579_p0510c02║瑜伽師地論卷第四十
T30n1579_p0510c03║
T30n1579_p0510c04║彌勒菩薩說
T30n1579_p0510c05║三藏法師玄奘奉　詔譯
T30n1579_p0510c06║本地分中菩薩地第十五初持瑜伽處
T30n1579_p0510c07║戒品第十之一
T30n1579_p0510c08║云何菩薩戒波羅蜜多？嗢拕南曰：
T30n1579_p0510c09║自性、一切、難、一切門、善士、
T30n1579_p0510c10║一切種、遂求、二世樂、清淨，
T30n1579_p0510c11║如是九種相，是名略說戒。
T30n1579_p0510c12║謂九種相戒，名為菩薩戒波羅蜜多。一、自性
T30n1579_p0510c13║戒，二、一切戒，三、難行戒，四、一切門戒，五、善士
T30n1579_p0510c14║戒，六、一切種戒，七、遂求戒，八、此世他世樂戒，
T30n1579_p0510c15║九、清淨戒。
T30n1579_p0510c16║云何菩薩自性戒？謂若略說具四功德，當知
T30n1579_p0510c17║是名菩薩自性戒，何等為四？一、從他正受，
T30n1579_p0510c18║二、善淨意樂，三、犯已還淨，四、深敬專念無有
T30n1579_p0510c19║違犯。由諸菩薩從他正受故，於所學戒
T30n1579_p0510c20║若有違犯，即外觀他深生愧恥。由諸菩薩
T30n1579_p0510c21║善淨意樂故，於所學戒若有違犯，即內自
T30n1579_p0510c22║顧深起慚羞。由諸菩薩於諸學處犯已還
T30n1579_p0510c23║淨、深敬專念初無違犯二因緣故，離諸
T30n1579_p0510c24║惡作。如是菩薩從他正受、善淨意樂為依
T30n1579_p0510c25║止故，生起慚愧；由慚愧故，能善防護所受
T30n1579_p0510c26║尸羅；由善防護所受戒故，離諸惡作。又於
T30n1579_p0510c27║是中，從他正受、善淨意樂，此二是法；犯已
T30n1579_p0510c28║還淨、深敬專念無有違犯，此二是前二法所
T30n1579_p0510c29║引。又於是中，從他正受、善淨意樂、深敬專
T30n1579_p0511a01║念無有違犯，由此三法，應知能令不毀菩
T30n1579_p0511a02║薩所受淨戒；犯已還淨，由此一法，應知能
T30n1579_p0511a03║令犯已還出。如是菩薩具四功德自性尸
T30n1579_p0511a04║羅，應知即是妙善淨戒，正受隨學，能利自
T30n1579_p0511a05║他，利益安樂無量眾生，哀愍世間諸天人
T30n1579_p0511a06║等，令得義利利益安樂故。應知即是無量
T30n1579_p0511a07║淨戒，攝受無量菩薩所學故。應知即是饒益
T30n1579_p0511a08║一切有情淨戒，現前能作一切有情利益安
T30n1579_p0511a09║樂故。應知即是能獲大果勝利淨戒，攝受
T30n1579_p0511a10║隨與無上正等菩提果故。是名菩薩自性
T30n1579_p0511a11║戒。
T30n1579_p0511a12║云何菩薩一切戒？謂菩薩戒略有二種。一、
T30n1579_p0511a13║在家分戒，二、出家分戒。是名一切戒。
T30n1579_p0511a14║又即依此在家、出家二分淨戒，略說三種。一、
T30n1579_p0511a15║律儀戒，二、攝善法戒，三、饒益有情戒。
T30n1579_p0511a16║律儀戒者，謂諸菩薩所受七眾別解脫律
T30n1579_p0511a17║儀。即是苾芻戒、苾芻尼戒、正學戒、勤策男
T30n1579_p0511a18║戒、勤策女戒、近事男戒、近事女戒。如是七
T30n1579_p0511a19║種，依止在家、出家二分，如應當知。是名菩
T30n1579_p0511a20║薩律儀戒。
T30n1579_p0511a21║攝善法戒者，謂諸菩薩受律儀戒後，所有一
T30n1579_p0511a22║切為大菩提，由身語意積集諸善，總說名
T30n1579_p0511a23║為攝善法戒。此復云何？謂諸菩薩依戒、住
T30n1579_p0511a24║戒，於聞、於思、於修止觀、於樂獨處精勤
T30n1579_p0511a25║修學。如是時時於諸尊長精勤修習合掌、
T30n1579_p0511a26║起迎、問訊、禮拜、恭敬之業，即於尊長勤修敬
T30n1579_p0511a27║事。於疾病者，悲愍殷重瞻侍供給。於諸妙
T30n1579_p0511a28║說，施以善哉。於有功德補特伽羅，真誠讚
T30n1579_p0511a29║美。於十方界一切有情一切福業，以勝意
T30n1579_p0511b01║樂起淨信心發言隨喜。於他所作一切違
T30n1579_p0511b02║犯，思擇安忍。以身語意已作、未作一切善根，
T30n1579_p0511b03║迴向無上正等菩提，時時發起種種正願。
T30n1579_p0511b04║以一切種上妙供具，供佛法僧。於諸善品，
T30n1579_p0511b05║恒常勇猛精進修習。於身語意住不放逸。
T30n1579_p0511b06║於諸學處，正念正知。正行防守，密護根門。
T30n1579_p0511b07║於食知量。初夜後夜常修覺悟。親近善
T30n1579_p0511b08║士，依止善友。於自愆犯審諦了知，深見過
T30n1579_p0511b09║失。既審了知深見過已，其未犯者，專意護
T30n1579_p0511b10║持；其已犯者，於佛菩薩同法者所，至心發露
T30n1579_p0511b11║如法悔除。如是等類所有引攝、護持、增長
T30n1579_p0511b12║諸善法戒，是名菩薩攝善法戒。
T30n1579_p0511b13║云何菩薩饒益有情戒？當知此戒略有十一
T30n1579_p0511b14║相。何等十一？謂諸菩薩，於諸有情能引義
T30n1579_p0511b15║利彼彼事業，與作助伴。於諸有情隨所生
T30n1579_p0511b16║起疾病等苦瞻侍病等，亦作助伴。又諸菩
T30n1579_p0511b17║薩，依世出世種種義利，能為有情說諸法
T30n1579_p0511b18║要；先方便說，先如理說，後令獲得彼彼義
T30n1579_p0511b19║利。又諸菩薩，於先有恩諸有情所，善守知
T30n1579_p0511b20║恩，隨其所應現前酬報。又諸菩薩，於墮種
T30n1579_p0511b21║種師子、虎狼、鬼魅、王賊、水火等畏諸有情類，
T30n1579_p0511b22║皆能救護，令離如是諸怖畏處。又諸菩薩，
T30n1579_p0511b23║於諸喪失財寶親屬諸有情類，善為開解，令
T30n1579_p0511b24║離愁憂。又諸菩薩，於有匱乏資生眾具諸
T30n1579_p0511b25║有情類，施與一切資生眾具。又諸菩薩，隨順
T30n1579_p0511b26║道理，正與依止，如法御眾。又諸菩薩，隨順
T30n1579_p0511b27║世間事務言說，呼召去來，談論慶慰，隨時
T30n1579_p0511b28║往赴，從他受取飲食等事。以要言之，遠離
T30n1579_p0511b29║一切能引無義、違意現行，於所餘事心皆
T30n1579_p0511c01║隨轉。又諸菩薩，若隱若露顯示所有真實功
T30n1579_p0511c02║德，令諸有情歡喜進學。又諸菩薩，於有過
T30n1579_p0511c03║者，內懷親昵利益安樂增上意樂，調伏、訶
T30n1579_p0511c04║責、治罰、驅擯；為欲令其出不善處，安置善
T30n1579_p0511c05║處。又諸菩薩，以神通力方便示現那落
T30n1579_p0511c06║迦等諸趣等相，令諸有情厭離不善；方便
T30n1579_p0511c07║引令入佛聖教，歡喜信樂，生希有心，勤修
T30n1579_p0511c08║正行。云何菩薩住律儀戒，住攝善法戒，
T30n1579_p0511c09║住饒益有情戒？善護律儀戒，善修攝善
T30n1579_p0511c10║法戒，善行一切種饒益有情戒？
T30n1579_p0511c11║謂諸菩薩，住別解脫律儀戒時，捨轉輪王而
T30n1579_p0511c12║出家已，不顧王位，如棄草穢。如有貧庶
T30n1579_p0511c13║為活命故，棄下劣欲而出家已，不顧劣欲，
T30n1579_p0511c14║不如菩薩清淨意樂，捨輪王位而出家已，
T30n1579_p0511c15║不顧一切人中最勝轉輪王位。又諸菩薩，
T30n1579_p0511c16║住律儀戒，於未來世天魔王宮所有妙欲，不
T30n1579_p0511c17║生喜樂。亦不願求彼諸妙欲，修行梵行。
T30n1579_p0511c18║於彼妙欲尚如實觀，猶如趣入廣大種種
T30n1579_p0511c19║恐畏稠林，況餘諸欲。又諸菩薩，既出家已，於
T30n1579_p0511c20║現在世尊貴有情種種上妙利養恭敬，正慧
T30n1579_p0511c21║審觀尚如變吐曾不味著，何況於餘卑賤
T30n1579_p0511c22║有情所有下劣利養恭敬。又諸菩薩，常樂遠
T30n1579_p0511c23║離，若獨靜處，若在眾中，於一切時心專遠
T30n1579_p0511c24║離寂靜而住。不唯於是尸羅律儀而生喜
T30n1579_p0511c25║足，依戒、住戒，勤修無量菩薩等持，為欲引
T30n1579_p0511c26║發證得自在。又諸菩薩，雖處雜眾，而不樂
T30n1579_p0511c27║為乃至少分不正言論；居遠離處，不起少
T30n1579_p0511c28║分諸惡尋思。或時失念暫爾現行，尋便發起
T30n1579_p0511c29║猛利悔愧，深見其過。數數悔愧，深見過故，
T30n1579_p0512a01║雖復暫起不正言論、諸惡尋思，而能速疾安
T30n1579_p0512a02║住正念，於彼獲得無復作心。由此因緣，則
T30n1579_p0512a03║能拘檢。習拘檢故，漸能如昔於彼現行深
T30n1579_p0512a04║生喜樂，於今安住彼不現行喜樂亦爾。又
T30n1579_p0512a05║能違逆，令不現起。又諸菩薩，於諸菩薩一切
T30n1579_p0512a06║學處，及聞已入大地菩薩廣大無量不可思
T30n1579_p0512a07║議長時最極難行學處，心無驚懼，亦不怯
T30n1579_p0512a08║劣。唯作是念：彼既是人，漸次修學，於諸菩
T30n1579_p0512a09║薩一切學處廣大無量不可思議淨身語等諸
T30n1579_p0512a10║律儀戒成就圓滿；我亦是人，漸次修學，決定
T30n1579_p0512a11║無疑。當得如彼淨身語等諸律儀戒成就
T30n1579_p0512a12║圓滿。又諸菩薩，住律儀戒，常察己過，不伺
T30n1579_p0512a13║他非，普於一切兇暴犯戒諸有情所，無損
T30n1579_p0512a14║害心，無瞋恚心。菩薩於彼由懷上品法大
T30n1579_p0512a15║悲故，現前發起深憐愍心、欲饒益心。又諸
T30n1579_p0512a16║菩薩，住律儀戒，雖復遭他手足、塊石、刀杖等
T30n1579_p0512a17║觸之所加害，於彼尚無少恚恨心，況當
T30n1579_p0512a18║於彼欲出惡言、欲行加害，況復發言毀
T30n1579_p0512a19║辱訶責，以少苦觸作不饒益。又諸菩薩，住
T30n1579_p0512a20║律儀戒，具足成就五支所攝不放逸行。一、
T30n1579_p0512a21║前際俱行不放逸行，二、後際俱行不放逸行，
T30n1579_p0512a22║三、中際俱行不放逸行，四、先時所作不放逸
T30n1579_p0512a23║行，五、俱時隨行不放逸行。謂諸菩薩，於菩薩
T30n1579_p0512a24║學正修學時，若於過去已所違犯如法悔
T30n1579_p0512a25║除，是名菩薩前際俱行不放逸行。若於未
T30n1579_p0512a26║來當所違犯如法悔除，是名菩薩後際俱
T30n1579_p0512a27║行不放逸行。若於現在正所違犯如法悔
T30n1579_p0512a28║除，是名菩薩中際俱行不放逸行。若諸菩薩，
T30n1579_p0512a29║先於後時當所違犯，發起猛利自誓欲樂：謂
T30n1579_p0512b01║我定當如如所應行，如如所應住，如是如
T30n1579_p0512b02║是行，如是如是住，令無所犯。是名菩薩
T30n1579_p0512b03║先時所作不放逸行。若諸菩薩，即以如是先
T30n1579_p0512b04║時所作不放逸行為所依止，如如所應
T30n1579_p0512b05║行，如如所應住，如是如是行，如是如是
T30n1579_p0512b06║住，不起毀犯。是名菩薩俱時隨行不放逸行。
T30n1579_p0512b07║又諸菩薩，住律儀戒，覆藏自善，發露己惡，
T30n1579_p0512b08║少欲喜足，堪忍眾苦，性無憂慼，不掉不躁，
T30n1579_p0512b09║威儀寂靜，離矯詐等一切能起邪命之法。
T30n1579_p0512b10║菩薩成就如是十支，名住律儀戒，善護律
T30n1579_p0512b11║儀戒。謂不顧戀過去諸欲，又不希求未來
T30n1579_p0512b12║諸欲，又不耽著現在諸欲，又樂遠離不生
T30n1579_p0512b13║喜足，又能掃滌不正言論諸惡尋思，又能於
T30n1579_p0512b14║己不自輕蔑，又性柔和，又能堪忍，又不放
T30n1579_p0512b15║逸，又能具足軌則淨命。
T30n1579_p0512b16║又諸菩薩，已能安住攝善法戒。若於身財少
T30n1579_p0512b17║生顧戀尚不忍受，何況其多。又於一切
T30n1579_p0512b18║犯戒因緣根本煩惱、少分煩惱忿恨等生，亦
T30n1579_p0512b19║不忍受。又於他所發生恚、害、怨恨等心，亦
T30n1579_p0512b20║不忍受。又於所起懈怠、懶惰，亦不忍受。
T30n1579_p0512b21║又於所起等至味著、等至煩惱，亦不忍受。
T30n1579_p0512b22║又於五處如實了知。謂如實知善果勝利，
T30n1579_p0512b23║又能如實了知善因，又能如實知善因果
T30n1579_p0512b24║倒與無倒，又如實知攝善法障。是諸菩薩
T30n1579_p0512b25║能於善果見大勝利，尋求善因；為攝善故，
T30n1579_p0512b26║如實了知倒與無倒；由此菩薩獲得善果。
T30n1579_p0512b27║不於無常妄見為常，不於其苦妄見為
T30n1579_p0512b28║樂，不於不淨妄見為淨，不於無我妄見
T30n1579_p0512b29║為我。如實了知攝善法障；為攝善故，速疾
T30n1579_p0512c01║遠離。菩薩由此十種相故，名住攝善法戒。
T30n1579_p0512c02║速能攝善一切種相。謂施漸次、若戒漸次、
T30n1579_p0512c03║若忍漸次、若精進漸次、若靜慮漸次，及五種
T30n1579_p0512c04║慧。又諸菩薩由十一相，名住一切種饒益
T30n1579_p0512c05║有情戒。於一一相中成就一切種。謂諸菩
T30n1579_p0512c06║薩，於諸有情彼彼事業，皆為助伴。謂於思
T30n1579_p0512c07║量所作事業，及於功用所作事業，悉能與
T30n1579_p0512c08║彼而作助伴。或於道路若往、若來，或於無
T30n1579_p0512c09║倒事業加行，或於守護所有財物，或於和
T30n1579_p0512c10║合展轉乖離，或於義會，或於修福，皆為助
T30n1579_p0512c11║伴。於諸救苦亦為助伴。謂於遭遇疾疫有
T30n1579_p0512c12║情瞻侍供給，盲者啟導，聾者撝義，手代言
T30n1579_p0512c13║者曉以想像，迷方路者示以遇途，支不
T30n1579_p0512c14║具者惠以荷乘，其愚騃者誨以勝慧。為貪
T30n1579_p0512c15║欲纏所苦有情，開解令離貪欲纏苦。如是
T30n1579_p0512c16║若為瞋恚、惛沈睡眠、掉舉惡作、疑纏所苦
T30n1579_p0512c17║有情，開解令離疑纏等苦。欲尋思纏所苦
T30n1579_p0512c18║有情，開解令離欲尋思苦。如欲尋思，恚、害、
T30n1579_p0512c19║親里、國土、不死、輕侮相應、族姓相應所有尋思，
T30n1579_p0512c20║當知亦爾。他蔑、他勝所苦有情，開解令離
T30n1579_p0512c21║被蔑、勝苦。行路疲乏所苦有情，施座施
T30n1579_p0512c22║處，調身按摩，令其止息勞倦眾苦。又諸菩
T30n1579_p0512c23║薩，為諸有情如理宣說。謂於樂行惡行有
T30n1579_p0512c24║情，為欲令斷諸惡行故，以相應文句、助
T30n1579_p0512c25║伴、隨順、清亮、有用、相稱、應順、常委分資糧
T30n1579_p0512c26║法而為宣說。或復方便善巧宣說。如於樂
T30n1579_p0512c27║行惡行有情，為欲令斷諸惡行故；如是
T30n1579_p0512c28║於行慳行，有情為欲令彼斷慳行故；於
T30n1579_p0512c29║現法中求財寶者，為欲令彼正少功力，集
T30n1579_p0513a01║多財寶，守護無失；於佛聖教懷憎嫉者，為
T30n1579_p0513a02║欲令彼得清淨信，證清淨見，超諸惡趣，
T30n1579_p0513a03║盡一切結，越一切苦；應知亦爾。
T30n1579_p0513a04║又諸菩薩，於其有恩諸有情所深知恩惠，
T30n1579_p0513a05║常思酬報。暫見申敬，讚言善來，怡顏歡慰，
T30n1579_p0513a06║吐誠談謔；祥處設座，正筵令坐。若等若
T30n1579_p0513a07║增財利供養現前酬答，非以下劣。於彼事
T30n1579_p0513a08║業雖不求請，尚應伴助。況于有命。如於
T30n1579_p0513a09║事業，如是於苦，於如理說，於方便說，於
T30n1579_p0513a10║濟怖畏，於衰惱處開解愁憂，於惠資具，
T30n1579_p0513a11║於與依止，於隨心轉，於顯實德令深歡
T30n1579_p0513a12║悅，於懷親愛方便調伏，於現神通驚恐引
T30n1579_p0513a13║攝，如應廣說，當知亦爾。又諸菩薩，於遭怖
T30n1579_p0513a14║畏諸有情類，能為救護。謂於種種禽獸、水
T30n1579_p0513a15║火、王賊、怨敵、家主、宰官、不活、惡名、大眾、威
T30n1579_p0513a16║德、非人、起屍、魍魎等畏，皆能救護，令得安
T30n1579_p0513a17║隱。又諸菩薩，於處衰惱諸有情類，能善開
T30n1579_p0513a18║解，令離愁憂。或依親屬有所衰亡。所謂父
T30n1579_p0513a19║母、兄弟、妻子、奴婢、僮僕、宗長、朋友、內外族因、
T30n1579_p0513a20║親教、軌範及餘尊重，時有喪亡，善為開解，
T30n1579_p0513a21║令離憂惱。或依財寶有所喪失。謂或王賊
T30n1579_p0513a22║之所侵奪，或火所燒，或水所溺，或為矯詐
T30n1579_p0513a23║之所誑誘，或由事業無方損失，或為惡親
T30n1579_p0513a24║非理橫取，或家生火之所耗費，於如是等
T30n1579_p0513a25║財寶喪失，善為開解，令離憂惱。由是因緣，
T30n1579_p0513a26║諸有情類生軟中上三品愁憂，菩薩皆能正
T30n1579_p0513a27║為開解。又諸菩薩，備資生具，隨有來求，即
T30n1579_p0513a28║皆施與。謂諸有情求食與食，求飲與飲，求
T30n1579_p0513a29║乘與乘，求衣與衣，求莊嚴具施莊嚴具，
T30n1579_p0513a30║求諸什物施以什物，求鬘塗香施鬘塗香，
T30n1579_p0513b01║求止憩處施止憩處，求諸光明施以光
T30n1579_p0513b02║明。又諸菩薩，性好攝受諸有情類，如法
T30n1579_p0513b03║御眾，方便饒益。以無染心先與依止，以
T30n1579_p0513b04║憐愍心現作饒益，然後給施如法衣服、飲
T30n1579_p0513b05║食、臥具、病緣醫藥資身什物。若自無有，應
T30n1579_p0513b06║從淨信長者、居士、婆羅門等求索與之。於
T30n1579_p0513b07║己以法所獲如法衣服、飲食、諸坐臥具、病緣
T30n1579_p0513b08║醫藥資身什物，與眾同用，自無隱費。於
T30n1579_p0513b09║時時間，以其隨順八種教授而正教授，五
T30n1579_p0513b10║種教誡而正教誡。此中所說教授、教誡，當
T30n1579_p0513b11║知如前力種性品已廣分別。又諸菩薩，於
T30n1579_p0513b12║有情心性好隨轉。隨心轉時，先知有情若體
T30n1579_p0513b13║若性。知體性已，隨諸有情所應共住，即
T30n1579_p0513b14║應如是與其共住；隨諸有情所應同行，即
T30n1579_p0513b15║應如是與彼同行。若諸菩薩欲隨所化
T30n1579_p0513b16║有情心轉，當審觀察，若於如是如是相
T30n1579_p0513b17║事現行身語生他憂苦，如是憂苦若不令
T30n1579_p0513b18║其出不善處安立善處，菩薩爾時於如是
T30n1579_p0513b19║事現行身語，護彼心故，方便思擇勵力遮
T30n1579_p0513b20║止令不現行。如是憂苦若能令其出不
T30n1579_p0513b21║善處安立善處，菩薩爾時於如是事現行
T30n1579_p0513b22║身語，住哀愍心，不隨如是有情心轉，方
T30n1579_p0513b23║便思擇勵力策發要令現行。復審觀察，若
T30n1579_p0513b24║於如是他有情事現行身語令餘有情發
T30n1579_p0513b25║生憂苦，如是憂苦若不令他、或餘有情、或
T30n1579_p0513b26║不令二出不善處安立善處，菩薩爾時於
T30n1579_p0513b27║如是事現行身語，護餘心故，方便思擇勵
T30n1579_p0513b28║力遮止令不現行。如是憂苦若能令他、或
T30n1579_p0513b29║餘有情、或能令二出不善處安立善處，菩
T30n1579_p0513c01║薩爾時於如是事現行身語，住哀愍心，不
T30n1579_p0513c02║隨如是有情心轉，方便思擇勵力策發要
T30n1579_p0513c03║令現行。復審觀察，若於如是菩薩自事現
T30n1579_p0513c04║行身語生他憂苦，如是現行身語二業非
T30n1579_p0513c05║諸菩薩學處所攝，不順福德、智慧資糧，如
T30n1579_p0513c06║是憂苦不能令他出不善處安立善處，菩
T30n1579_p0513c07║薩爾時於如是事現行身語，護他心故，方
T30n1579_p0513c08║便思擇勵力遮止令不現行。與此相違現
T30n1579_p0513c09║行身語，如前應知。如生憂苦，如是廣說
T30n1579_p0513c10║生於喜樂，隨其所應，當知亦爾。又隨他心
T30n1579_p0513c11║而轉菩薩，知他有情忿纏所纏，現前忿纏難
T30n1579_p0513c12║可捨離，尚不讚歎，何況毀呰，即於爾時
T30n1579_p0513c13║亦不諫誨。又隨他心而轉菩薩，他雖不
T30n1579_p0513c14║來談論慶慰，尚應自往談論慶慰，何況彼
T30n1579_p0513c15║來而不酬報。又隨他心而轉菩薩，終不故
T30n1579_p0513c16║意惱觸於他，唯除訶責諸犯過者，起慈悲
T30n1579_p0513c17║心，諸根寂靜，如應訶責令其調伏。又隨他
T30n1579_p0513c18║心而轉菩薩，終不嗤誚輕弄於他，令其
T30n1579_p0513c19║𧹞愧不安隱住，亦不令其心生憂悔。雖
T30n1579_p0513c20║能摧伏得勝於彼，而不彰其墮在負處。
T30n1579_p0513c21║彼雖淨信，生於謙下，終不現相而起自高。
T30n1579_p0513c22║又隨他心而轉菩薩，於諸有情非不親近，
T30n1579_p0513c23║不極親近，亦不非時而相親近。又隨他心
T30n1579_p0513c24║而轉菩薩，終不現前毀他所愛，亦不現前
T30n1579_p0513c25║讚他非愛；非情交者不吐實誠，不屢希
T30n1579_p0513c26║望，知量而受；若先許應他飲食等，終無
T30n1579_p0513c27║假託不赴先祈，為性謙冲如法曉諭。又
T30n1579_p0513c28║諸菩薩性好讚揚真實功德，令他歡喜。於
T30n1579_p0513c29║信功德具足者前，讚揚信德令其歡喜；於
T30n1579_p0514a01║戒功德具足者前，讚揚戒德令其歡喜；於
T30n1579_p0514a02║聞功德具足者前，讚揚聞德令其歡喜；於
T30n1579_p0514a03║捨功德具足者前，讚揚捨德令其歡喜；於
T30n1579_p0514a04║慧功德具足者前，讚揚慧德令其歡喜。又
T30n1579_p0514a05║諸菩薩性好悲愍，以調伏法調伏有情。若
T30n1579_p0514a06║諸有情有下品過下品違犯，內懷親愛無
T30n1579_p0514a07║損惱心，以軟訶責而訶責之。若諸有情有
T30n1579_p0514a08║中品過中品違犯，內懷親愛無損惱心，以
T30n1579_p0514a09║中訶責而訶責之。若諸有情有上品過上品
T30n1579_p0514a10║違犯，內懷親愛無損惱心，以上訶責而訶
T30n1579_p0514a11║責之。如訶責法，治罰亦爾。若諸有情有下、
T30n1579_p0514a12║中品應可驅擯過失違犯，菩薩爾時為教
T30n1579_p0514a13║誡彼及餘有情，以憐愍心及利益心，權時
T30n1579_p0514a14║驅擯，後還攝受。若諸有情有其上品應可驅
T30n1579_p0514a15║擯過失違犯，菩薩爾時盡壽驅擯，不與共
T30n1579_p0514a16║住、不同受用，憐愍彼故不還攝受，勿令
T30n1579_p0514a17║其人於佛聖教多攝非福，又為教誡利餘
T30n1579_p0514a18║有情。又諸菩薩為欲饒益諸有情故，現神
T30n1579_p0514a19║通力，或為恐怖、或為引攝。謂為樂行諸惡
T30n1579_p0514a20║行者，方便示現種種惡行諸果異熟。謂諸
T30n1579_p0514a21║惡趣，小那落迦、大那落迦、寒那落迦、熱那
T30n1579_p0514a22║落迦，既示現已，而告之言：汝當觀此，先於
T30n1579_p0514a23║人中造作增長諸惡行故，今受如是最極
T30n1579_p0514a24║暴惡、辛楚、非愛苦果異熟。彼見是已，恐怖厭
T30n1579_p0514a25║患，離諸惡行。復有一類無信有情，菩薩眾
T30n1579_p0514a26║中隨事故問，彼作異思拒而不答。菩薩爾
T30n1579_p0514a27║時或便化作執金剛神，或復化作壯色大身
T30n1579_p0514a28║巨力藥叉，令其恐怖。由是因緣，捨慢生信，
T30n1579_p0514a29║恭敬正答；其餘大眾聞彼正答，亦皆調伏。或
T30n1579_p0514b01║現種種神通變化，或一為多，或多為一，或
T30n1579_p0514b02║以其身穿過石壁、山巖等障往還無礙，如
T30n1579_p0514b03║是廣說乃至梵世身自在轉，現無量種神變
T30n1579_p0514b04║差別，或復現入火界定等，或復示現共聲
T30n1579_p0514b05║聞等種種神通，方便引攝，令諸有情踊躍歡
T30n1579_p0514b06║喜。諸未信者，方便安處信具足中；諸犯戒
T30n1579_p0514b07║者，方便安處戒具足中；諸少聞者，方便安
T30n1579_p0514b08║處聞具足中；多慳悋者，方便安處捨具足
T30n1579_p0514b09║中；諸惡慧者，方便安處慧具足中。如是菩
T30n1579_p0514b10║薩成就一切種饒益有情戒。
T30n1579_p0514b11║是名菩薩三種戒藏，亦名無量大功德藏。謂
T30n1579_p0514b12║律儀戒所攝戒藏，攝善法戒所攝戒藏，饒益
T30n1579_p0514b13║有情戒所攝戒藏。
T30n1579_p0514b14║若諸菩薩欲於如是菩薩所學三種戒藏勤
T30n1579_p0514b15║修學者，或是在家、或是出家，先於無上正等
T30n1579_p0514b16║菩提發弘願已，當審訪求同法菩薩，已發
T30n1579_p0514b17║大願、有智有力於語表義能授能開。於如
T30n1579_p0514b18║是等功德具足勝菩薩所，先禮雙足，如是
T30n1579_p0514b19║請言：我今欲於善男子所、或長老所、或大德
T30n1579_p0514b20║所，乞受一切菩薩淨戒，唯願須臾不辭勞
T30n1579_p0514b21║倦，哀愍聽授。既作如是無倒請已，偏袒右
T30n1579_p0514b22║肩，恭敬供養十方三世諸佛世尊、已入大
T30n1579_p0514b23║地得大智慧得大神力諸菩薩眾，現前專
T30n1579_p0514b24║念彼諸功德，隨其所有功德因力，生殷淨
T30n1579_p0514b25║心或少淨心。有智有力勝菩薩所，謙下恭
T30n1579_p0514b26║敬膝輪據地，或蹲、跪、坐，對佛像前，作如是
T30n1579_p0514b27║請：唯願大德，或言長老、或善男子，哀愍授我
T30n1579_p0514b28║菩薩淨戒。如是請已，專念一境長養淨心，
T30n1579_p0514b29║我今不久當得無盡、無量、無上大功德藏，即
T30n1579_p0514c01║隨思惟如是事義，默然而住。爾時有智有
T30n1579_p0514c02║力菩薩，於彼能行正行菩薩，以無亂心，若
T30n1579_p0514c03║坐、若立而作是言：汝如是名善男子聽、或法
T30n1579_p0514c04║弟聽，汝是菩薩不？彼應答言：是！發菩提願
T30n1579_p0514c05║未？應答言：已發！自此已後，應作是言：汝如
T30n1579_p0514c06║是名善男子、或法弟，欲於我所受諸菩薩
T30n1579_p0514c07║一切學處，受諸菩薩一切淨戒。謂律儀戒、攝
T30n1579_p0514c08║善法戒、饒益有情戒。如是學處、如是淨戒，過
T30n1579_p0514c09║去一切菩薩已具，未來一切菩薩當具，普於
T30n1579_p0514c10║十方現在一切菩薩今具。於是學處、於是
T30n1579_p0514c11║淨戒，過去一切菩薩已學，未來一切菩薩當
T30n1579_p0514c12║學，現在一切菩薩今學。汝能受不？答言：能受！
T30n1579_p0514c13║能授菩薩第二、第三亦如是說，能受菩薩第
T30n1579_p0514c14║二、第三亦如是答。能授菩薩作如是問，乃
T30n1579_p0514c15║至第三授淨戒已。能受菩薩作如是答，乃
T30n1579_p0514c16║至第三受淨戒已。能受菩薩不起于坐。能
T30n1579_p0514c17║授菩薩對佛像前，普於十方現住諸佛及諸
T30n1579_p0514c18║菩薩恭敬供養，頂禮雙足，作如是白：某
T30n1579_p0514c19║名菩薩，今已於我某菩薩所，乃至三說受
T30n1579_p0514c20║菩薩戒，我某菩薩已為某名菩薩作證。唯
T30n1579_p0514c21║願十方無邊無際諸世界中諸佛菩薩第一真
T30n1579_p0514c22║聖，於現不現一切時處一切有情皆現覺者，
T30n1579_p0514c23║於此某名受戒菩薩亦為作證。第二、第三，亦
T30n1579_p0514c24║如是說。如是受戒羯磨畢竟。從此無間，普
T30n1579_p0514c25║於十方無邊無際諸世界中現住諸佛、已入
T30n1579_p0514c26║大地諸菩薩前，法爾相現。由此表示如是
T30n1579_p0514c27║菩薩已受菩薩所受淨戒。爾時十方諸佛菩
T30n1579_p0514c28║薩，於是菩薩法爾之相生起憶念；由憶念
T30n1579_p0514c29║故，正智見轉；由正智見，如實覺知：某世界
T30n1579_p0515a01║中某名菩薩，某菩薩所正受菩薩所受淨戒。
T30n1579_p0515a02║一切於此受戒菩薩，如子如弟，生親善意，
T30n1579_p0515a03║眷念憐愍。由佛菩薩眷念憐愍，令是菩薩
T30n1579_p0515a04║希求善法倍復增長，無有退減。當知是名
T30n1579_p0515a05║受菩薩戒啟白請證。
T30n1579_p0515a06║如是已作受菩薩戒羯磨等事，授受菩薩
T30n1579_p0515a07║俱起供養，普於十方無邊無際諸世界中諸
T30n1579_p0515a08║佛菩薩，頂禮雙足恭敬而退。如是菩薩所
T30n1579_p0515a09║受律儀戒，於餘一切所受律儀戒最勝無上，
T30n1579_p0515a10║無量無邊大功德藏之所隨逐，第一最上善
T30n1579_p0515a11║心意樂之所發起，普能對治於一切有情一
T30n1579_p0515a12║切種惡行。一切別解脫律儀，於此菩薩律
T30n1579_p0515a13║儀戒百分不及一，千分不及一，數分不及
T30n1579_p0515a14║一，計分不及一，算分不及一，喻分不及
T30n1579_p0515a15║一，鄔波尼殺曇分亦不及一，攝受一切大
T30n1579_p0515a16║功德故。
T30n1579_p0515a17║又此菩薩安住如是菩薩淨戒，先自數數專
T30n1579_p0515a18║諦思惟：此是菩薩正所應作，此非菩薩
T30n1579_p0515a19║正所應作。既思惟已，然後為成正所作業，
T30n1579_p0515a20║當勤修學。又應專勵聽聞菩薩素怛纜藏及
T30n1579_p0515a21║以解釋，即此菩薩素怛纜藏、摩怛履迦，隨其
T30n1579_p0515a22║所聞當勤修學。
T30n1579_p0515a23║又諸菩薩，不從一切唯聰慧者求受菩薩
T30n1579_p0515a24║所受淨戒。無淨信者，不應從受；謂於如
T30n1579_p0515a25║是所受淨戒初無信解，不能趣入，不善
T30n1579_p0515a26║思惟。有慳貪者，慳貪弊者，有大欲者，無
T30n1579_p0515a27║喜足者，不應從受。毀淨戒者，於諸學處
T30n1579_p0515a28║無恭敬者，於戒律儀有慢緩者，不應從
T30n1579_p0515a29║受。有忿恨者，多不忍者，於他違犯不堪
T30n1579_p0515b01║耐者，不應從受。有嬾惰者，有懈怠者，
T30n1579_p0515b02║多分耽著日夜睡樂、倚樂、臥樂，好合徒
T30n1579_p0515b03║侶樂喜談者，不應從受。心散亂者，下至
T30n1579_p0515b04║不能搆牛乳頃善心一緣住修習者，不應
T30n1579_p0515b05║從受。有闇昧者，愚癡類者，極劣心者，誹
T30n1579_p0515b06║謗菩薩素怛纜藏、及菩薩藏摩怛履迦者，不
T30n1579_p0515b07║應從受。
T30n1579_p0515b08║又諸菩薩，於受菩薩戒律儀法，雖已具足
T30n1579_p0515b09║受持究竟，而於謗毀菩薩藏者無信有情，
T30n1579_p0515b10║終不率爾宣示開悟。所以者何？為其聞已
T30n1579_p0515b11║不能信解，大無知障之所覆蔽，便生誹謗。
T30n1579_p0515b12║由誹謗故，如住菩薩淨戒律儀，成就無
T30n1579_p0515b13║量大功德藏，彼誹謗者亦為無量大罪業藏
T30n1579_p0515b14║之所隨逐，乃至一切惡言、惡見及惡思惟未
T30n1579_p0515b15║永棄捨，終不免離。
T30n1579_p0515b16║又諸菩薩欲授菩薩菩薩戒時，先應為說菩
T30n1579_p0515b17║薩法藏摩怛履迦、菩薩學處及犯處相，令其
T30n1579_p0515b18║聽受，以慧觀察自所意樂，堪能思擇受菩
T30n1579_p0515b19║薩戒，非唯他勸、非為勝他。當知是名堅
T30n1579_p0515b20║固菩薩堪受菩薩淨戒律儀，以受戒法如
T30n1579_p0515b21║應正授。如是菩薩住戒律儀，有其四種他
T30n1579_p0515b22║勝處法。何等為四？若諸菩薩為欲貪求
T30n1579_p0515b23║利養恭敬，自讚毀他。是名第一他勝處法。
T30n1579_p0515b24║若諸菩薩現有資財，性慳財故，有苦、有貧、
T30n1579_p0515b25║無依、無怙正求財者來現在前，不起哀憐
T30n1579_p0515b26║而修惠捨；正求法者來現在前，性慳法故，
T30n1579_p0515b27║雖現有法而不給施。是名第二他勝處法。
T30n1579_p0515b28║若諸菩薩長養如是種類忿纏，由是因緣，
T30n1579_p0515b29║不唯發起麁言便息；由忿蔽故，加以手足、
T30n1579_p0515c01║塊石、刀杖、捶打、傷害、損惱有情。內懷猛利
T30n1579_p0515c02║忿恨意樂，有所違犯他來諫謝，不受、不忍、
T30n1579_p0515c03║不捨怨結。是名第三他勝處法。若諸菩薩
T30n1579_p0515c04║謗菩薩藏，愛樂宣說、開示、建立像似正法，
T30n1579_p0515c05║於像似法或自信解，或隨他轉。是名第四他
T30n1579_p0515c06║勝處法。如是名為菩薩四種他勝處法。
T30n1579_p0515c07║菩薩於四他勝處法隨犯一種，況犯一切，
T30n1579_p0515c08║不復堪能於現法中增長攝受菩薩廣大
T30n1579_p0515c09║菩提資糧，不復堪能於現法中意樂清淨。
T30n1579_p0515c10║是即名為相似菩薩，非真菩薩。菩薩若用
T30n1579_p0515c11║軟、中品纏毀犯四種他勝處法，不捨菩薩
T30n1579_p0515c12║淨戒律儀；上品纏犯，即名為捨。若諸菩薩
T30n1579_p0515c13║毀犯四種他勝處法，數數現行，都無慚愧，
T30n1579_p0515c14║深生愛樂，見是功德，當知說名上品纏犯。
T30n1579_p0515c15║非諸菩薩暫一現行他勝處法，便捨菩薩
T30n1579_p0515c16║淨戒律儀。如諸苾芻犯他勝法，即便棄捨
T30n1579_p0515c17║別解脫戒。若諸菩薩由此毀犯，棄捨菩薩
T30n1579_p0515c18║淨戒律儀，於現法中堪任更受，非不堪
T30n1579_p0515c19║任。如苾芻住別解脫戒，犯他勝法，於現法
T30n1579_p0515c20║中不任更受。
T30n1579_p0515c21║略由二緣，捨諸菩薩淨戒律儀。一者、棄捨
T30n1579_p0515c22║無上正等菩提大願；二者、現行上品纏犯他
T30n1579_p0515c23║勝處法。若諸菩薩，雖復轉身遍十方界，在在
T30n1579_p0515c24║生處不捨菩薩淨戒律儀；由是菩薩不捨
T30n1579_p0515c25║無上菩提大願，亦不現行上品纏犯他勝
T30n1579_p0515c26║處法。若諸菩薩轉受餘生，忘失本念，值
T30n1579_p0515c27║遇善友，為欲覺悟菩薩戒念，雖數重受
T30n1579_p0515c28║而非新受，亦不新得。
T30n1579_p0515c29║瑜伽師地論卷第四十