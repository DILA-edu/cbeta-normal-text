T30n1579_p0516a01║
T30n1579_p0516a02║瑜伽師地論卷第四十一
T30n1579_p0516a03║
T30n1579_p0516a04║彌勒菩薩說
T30n1579_p0516a05║三藏法師玄奘奉　詔譯
T30n1579_p0516a06║本地分中菩薩地第十五初持瑜伽處戒
T30n1579_p0516a07║品第十之二
T30n1579_p0516a08║如是菩薩安住菩薩淨戒律儀，於有違犯及
T30n1579_p0516a09║無違犯，是染非染、軟中上品，應當了知。若諸
T30n1579_p0516a10║菩薩安住菩薩淨戒律儀，於日日中，若於
T30n1579_p0516a11║如來、或為如來造制多所；若於正法、或為
T30n1579_p0516a12║正法造經卷所，謂諸菩薩素怛纜藏、摩怛理
T30n1579_p0516a13║迦；若於僧伽，謂十方界已入大地諸菩薩眾。
T30n1579_p0516a14║若不以其或少、或多諸供養具而為供養，
T30n1579_p0516a15║下至以身一拜禮敬，下至以語一四句頌
T30n1579_p0516a16║讚佛法僧真實功德，下至以心一清淨信
T30n1579_p0516a17║隨念三寶真實功德，空度日夜，是名有犯，
T30n1579_p0516a18║有所違越。若不恭敬、嬾惰懈怠而違犯者，
T30n1579_p0516a19║是染違犯。若誤失念而違犯者，非染違犯。無
T30n1579_p0516a20║違犯者，謂心狂亂。若已證入淨意樂地，常
T30n1579_p0516a21║無違犯。由得清淨意樂菩薩，譬如已得證
T30n1579_p0516a22║淨苾芻，恒時法爾於佛法僧以勝供具承事
T30n1579_p0516a23║供養。若諸菩薩安住菩薩淨戒律儀，有其大
T30n1579_p0516a24║欲而無喜足，於諸利養及以恭敬生著不
T30n1579_p0516a25║捨。是名有犯，有所違越，是染違犯。無違犯
T30n1579_p0516a26║者，謂為斷彼，生起樂欲，發勤精進攝彼對
T30n1579_p0516a27║治。雖勤遮遏，而為猛利性惑所蔽，數起現
T30n1579_p0516a28║行。若諸菩薩安住菩薩淨戒律儀，見諸耆長
T30n1579_p0516a29║有德可敬同法者來，憍慢所制，懷嫌恨心、
T30n1579_p0516b01║懷恚惱心，不起承迎，不推勝座。若有他來
T30n1579_p0516b02║語言談論、慶慰、請問，憍慢所制，懷嫌恨心、
T30n1579_p0516b03║懷恚惱心，不稱正理發言酬對。是名有犯，
T30n1579_p0516b04║有所違越，是染違犯。非憍慢制，無嫌恨心、
T30n1579_p0516b05║無恚惱心，但由嬾惰、懈怠、忘念、無記之心，
T30n1579_p0516b06║是名有犯，有所違越，非染違犯。無違犯者，謂
T30n1579_p0516b07║遭重病；或心狂亂；或自睡眠他生覺想，而
T30n1579_p0516b08║來親附語言談論、慶慰、請問；或自為他宣說
T30n1579_p0516b09║諸法論義決擇；或復與餘談論、慶慰；或他說
T30n1579_p0516b10║法論義決擇屬耳而聽；或有違犯說正法
T30n1579_p0516b11║者，為欲將護說法者心；或欲方便調彼、伏
T30n1579_p0516b12║彼，出不善處安立善處；或護僧制；或為
T30n1579_p0516b13║將護多有情心；而不酬對，皆無違犯。
T30n1579_p0516b14║若諸菩薩安住菩薩淨戒律儀，他來延請，或
T30n1579_p0516b15║往居家、或往餘寺，奉施飲食及衣服等諸
T30n1579_p0516b16║資生具，憍慢所制，懷嫌恨心、懷恚惱心，不
T30n1579_p0516b17║至其所，不受所請，是名有犯，有所違越，是
T30n1579_p0516b18║染違犯。若由嬾惰、懈怠、忘念、無記之心，不
T30n1579_p0516b19║至其所，不受所請，是名有犯，有所違越，非
T30n1579_p0516b20║染違犯。無違犯者，或有疾病；或無氣力，或
T30n1579_p0516b21║心狂亂；或處懸遠；或道有怖；或欲方便調
T30n1579_p0516b22║彼、伏彼，出不善處安立善處；或餘先請；或
T30n1579_p0516b23║為無間修諸善法，欲護善品令無暫廢；
T30n1579_p0516b24║或為引攝未曾有義；或為所聞法義無退；
T30n1579_p0516b25║如為所聞法義無退，論義決擇，當知亦爾；
T30n1579_p0516b26║或復知彼懷損惱心，詐來延請；或為護他
T30n1579_p0516b27║多嫌恨心；或護僧制；不至其所，不受所
T30n1579_p0516b28║請，皆無違犯。
T30n1579_p0516b29║若諸菩薩安住菩薩淨戒律儀，他持種種生
T30n1579_p0516c01║色可染、末尼、真珠、琉璃等寶，及持種種眾多
T30n1579_p0516c02║上妙財利供具慇懃奉施，由嫌恨心、或恚惱
T30n1579_p0516c03║心，違拒不受，是名有犯，有所違越。是染違
T30n1579_p0516c04║犯，捨有情故。若由嬾惰、懈怠、忘念、無記之
T30n1579_p0516c05║心，違拒不受，是名有犯，有所違越，非染違
T30n1579_p0516c06║犯。無違犯者，或心狂亂；或觀受已心生染
T30n1579_p0516c07║著；或觀後時彼定追悔；或復知彼於施迷
T30n1579_p0516c08║亂；或知施主隨捨隨受，由是因緣定當貧
T30n1579_p0516c09║匱；或知此物是僧伽物、窣堵波物；或知此物
T30n1579_p0516c10║劫盜他得；或知此物由是因緣多生過患，
T30n1579_p0516c11║或殺、或縛、或罰、或黜、或嫌、或責；違拒不受，
T30n1579_p0516c12║皆無違犯。
T30n1579_p0516c13║若諸菩薩安住菩薩淨戒律儀，他來求法，
T30n1579_p0516c14║懷嫌恨心、懷恚惱心，嫉妬變異，不施其法，
T30n1579_p0516c15║是名有犯，有所違越，是染違犯。若由嬾惰、
T30n1579_p0516c16║懈怠、忘念、無記之心，不施其法，是名有犯，
T30n1579_p0516c17║有所違越，非染違犯。無違犯者，謂諸外道伺
T30n1579_p0516c18║求過短；或有重病；或心狂亂；或欲方便調
T30n1579_p0516c19║彼、伏彼，出不善處安立善處；或於是法
T30n1579_p0516c20║未善通利；或復見彼不生恭敬，無有羞
T30n1579_p0516c21║愧，以惡威儀而來聽受；或復知彼是鈍根
T30n1579_p0516c22║性，於廣法教得法究竟深生怖畏，當生邪
T30n1579_p0516c23║見，增長邪執，衰損惱壞；或復知彼，法至其
T30n1579_p0516c24║手轉布非人；而不施與，皆無違犯。
T30n1579_p0516c25║若諸菩薩安住菩薩淨戒律儀，於諸暴惡犯
T30n1579_p0516c26║戒有情，懷嫌恨心、懷恚惱心，由彼暴惡犯
T30n1579_p0516c27║戒為緣，方便棄捨，不作饒益，是名有犯，有
T30n1579_p0516c28║所違越，是染違犯。若由嬾惰懈怠棄捨，由
T30n1579_p0516c29║忘念故，不作饒益，是名有犯，有所違越，非
T30n1579_p0517a01║染違犯。何以故？非諸菩薩於淨持戒、身語意
T30n1579_p0517a02║業寂靜現行諸有情所，起憐愍心，欲作饒
T30n1579_p0517a03║益；如於暴惡犯戒有情，於諸苦因而現轉
T30n1579_p0517a04║者。無違犯者，謂心狂亂；或欲方便調彼、伏
T30n1579_p0517a05║彼，廣說如前；或為將護多有情心；或護僧
T30n1579_p0517a06║制；方便棄捨，不作饒益，皆無違犯。
T30n1579_p0517a07║若諸菩薩安住菩薩淨戒律儀，如薄伽梵
T30n1579_p0517a08║於別解脫毘奈耶中，將護他故，建立遮罪，
T30n1579_p0517a09║制諸聲聞令不造作。諸有情類，未淨信者
T30n1579_p0517a10║令生淨信，已淨信者令倍增長。於中菩薩
T30n1579_p0517a11║與諸聲聞應等修學，無有差別。何以故？以
T30n1579_p0517a12║諸聲聞自利為勝，尚不棄捨將護他行，為
T30n1579_p0517a13║令有情未信者信、信者增長，學所學處，何
T30n1579_p0517a14║況菩薩利他為勝。若諸菩薩安住菩薩淨戒
T30n1579_p0517a15║律儀，如薄伽梵於別解脫毘奈耶中，為令
T30n1579_p0517a16║聲聞少事、少業、少悕望住，建立遮罪，制諸聲
T30n1579_p0517a17║聞令不造作。於中菩薩與諸聲聞不應
T30n1579_p0517a18║等學。何以故？以諸聲聞自利為勝，不顧利
T30n1579_p0517a19║他，於利他中少事、少業、少悕望住可名為
T30n1579_p0517a20║妙；非諸菩薩利他為勝，不顧自利，於利
T30n1579_p0517a21║他中少事、少業、少悕望住得名為妙。如是
T30n1579_p0517a22║菩薩為利他故，從非親里長者、居士、婆羅
T30n1579_p0517a23║門等及恣施家，應求百千種種衣服，觀彼
T30n1579_p0517a24║有情有力無力，隨其所施，如應而受。如說
T30n1579_p0517a25║求衣，求鉢亦爾。如求衣鉢，如是自求種種
T30n1579_p0517a26║絲縷，令非親里為織作衣。為利他故，應畜
T30n1579_p0517a27║種種憍世耶衣、諸坐臥具，事各至百，生色
T30n1579_p0517a28║可染百千俱胝，復過是數亦應取積。如
T30n1579_p0517a29║是等中少事、少業、少悕望住制止遮罪，菩薩
T30n1579_p0517b01║不與聲聞共學。安住淨戒律儀菩薩，於利
T30n1579_p0517b02║他中，懷嫌恨心、懷恚惱心，少事、少業、少悕
T30n1579_p0517b03║望住，是名有犯，有所違越，是染違犯。若由
T30n1579_p0517b04║嬾惰、懈怠、忘念、無記之心，少事、少業、少悕望
T30n1579_p0517b05║住，是名有犯，有所違越，非染違犯。
T30n1579_p0517b06║若諸菩薩安住菩薩淨戒律儀，善權方便，為
T30n1579_p0517b07║利他故，於諸性罪少分現行，由是因緣，於
T30n1579_p0517b08║菩薩戒無所違犯，生多功德。謂如菩薩見
T30n1579_p0517b09║劫盜賊，為貪財故，欲殺多生，或復欲害大
T30n1579_p0517b10║德聲聞、獨覺、菩薩，或復欲造多無間業。見
T30n1579_p0517b11║是事已，發心思惟：我若斷彼惡眾生命，墮
T30n1579_p0517b12║那落迦，如其不斷，無間業成，當受大苦；我
T30n1579_p0517b13║寧殺彼墮那落迦，終不令其受無間苦。如
T30n1579_p0517b14║是菩薩意樂思惟，於彼眾生或以善心、或
T30n1579_p0517b15║無記心，知此事已，為當來故深生慚愧，以
T30n1579_p0517b16║憐愍心而斷彼命。由是因緣，於菩薩戒無
T30n1579_p0517b17║所違犯，生多功德。又如菩薩，見有增上增
T30n1579_p0517b18║上宰官，上品暴惡，於諸有情無有慈愍，專
T30n1579_p0517b19║行逼惱。菩薩見已，起憐愍心，發生利益安
T30n1579_p0517b20║樂意樂，隨力所能，若廢、若黜增上等位。由
T30n1579_p0517b21║是因緣，於菩薩戒無所違犯，生多功德。又
T30n1579_p0517b22║如菩薩，見劫盜賊奪他財物，若僧伽物、窣
T30n1579_p0517b23║堵波物，取多物已執為己有，縱情受用。菩
T30n1579_p0517b24║薩見已，起憐愍心，於彼有情發生利益安
T30n1579_p0517b25║樂意樂，隨力所能，逼而奪取，勿令受用如
T30n1579_p0517b26║是財故，當受長夜無義無利。由此因緣，
T30n1579_p0517b27║所奪財寶，若僧伽物，還復僧伽；窣堵波
T30n1579_p0517b28║物，還窣堵波；若有情物，還復有情。又見眾
T30n1579_p0517b29║主、或園林主，取僧伽物、窣堵波物，言是己
T30n1579_p0517c01║有，縱情受用。菩薩見已，思擇彼惡，起憐愍
T30n1579_p0517c02║心，勿令因此邪受用業，當受長夜無義無
T30n1579_p0517c03║利，隨力所能廢其所主。菩薩如是雖不與
T30n1579_p0517c04║取，而無違犯，生多功德。又如菩薩處在居
T30n1579_p0517c05║家，見有母邑現無繫屬，習婬欲法，繼心
T30n1579_p0517c06║菩薩求非梵行。菩薩見已，作意思惟：勿令
T30n1579_p0517c07║心恚，多生非福，若隨其欲，便得自在，方便
T30n1579_p0517c08║安處令種善根，亦當令其捨不善業。住慈
T30n1579_p0517c09║愍心，行非梵行。雖習如是穢染之法，而無
T30n1579_p0517c10║所犯，多生功德。出家菩薩，為護聲聞聖所
T30n1579_p0517c11║教誡，令不壞滅，一切不應行非梵行。又
T30n1579_p0517c12║如菩薩為多有情解脫命難、囹圄縛難、刖手
T30n1579_p0517c13║足難、劓鼻刵耳剜眼等難，雖諸菩薩為自命
T30n1579_p0517c14║難，亦不正知說於妄語，然為救脫彼有情
T30n1579_p0517c15║故，知而思擇，故說妄語。以要言之，菩薩唯
T30n1579_p0517c16║觀有情義利，非無義利，自無染心，唯為
T30n1579_p0517c17║饒益諸有情故，覆想正知而說異語。說
T30n1579_p0517c18║是語時，於菩薩戒無所違犯，生多功德。又
T30n1579_p0517c19║如菩薩，見諸有情為惡朋友之所攝受，親
T30n1579_p0517c20║愛不捨。菩薩見已，起憐愍心，發生利益安
T30n1579_p0517c21║樂意樂，隨能隨力說離間語，令離惡友，
T30n1579_p0517c22║捨相親愛，勿令有情由近惡友，當受長夜
T30n1579_p0517c23║無義無利。菩薩如是以饒益心說離間語，
T30n1579_p0517c24║乖離他愛，無所違犯，生多功德。又如菩
T30n1579_p0517c25║薩，見諸有情為行越路，非理而行，出麁惡
T30n1579_p0517c26║語，猛利訶擯，方便令其出不善處安立善
T30n1579_p0517c27║處。菩薩如是以饒益心，於諸有情出麁惡
T30n1579_p0517c28║語，無所違犯，生多功德。又如菩薩，見諸有
T30n1579_p0517c29║情信樂倡伎、吟詠、歌諷，或有信樂王、賊、飲食、
T30n1579_p0518a01║婬蕩街衢無義之論，菩薩於中皆悉善巧，於
T30n1579_p0518a02║彼有情起憐愍心，發生利益安樂意樂，現
T30n1579_p0518a03║前為作綺語相應種種倡伎、吟詠、歌諷、王、賊、
T30n1579_p0518a04║飲食、婬衢等論，令彼有情歡喜引攝、自在隨
T30n1579_p0518a05║屬，方便獎導出不善處安立善處。菩薩如
T30n1579_p0518a06║是現行綺語，無所違犯，生多功德。
T30n1579_p0518a07║若諸菩薩安住菩薩淨戒律儀，生起詭詐、虛
T30n1579_p0518a08║談、現相，方便研求，假利求利，味邪命法，無
T30n1579_p0518a09║有羞恥，堅持不捨，是名有犯，有所違越，是
T30n1579_p0518a10║染違犯。無違犯者，若為除遣生起樂欲，發
T30n1579_p0518a11║勤精進，煩惱熾盛蔽抑其心，時時現起。
T30n1579_p0518a12║若諸菩薩安住菩薩淨戒律儀，為掉所動，心
T30n1579_p0518a13║不寂靜，不樂寂靜，高聲嬉戲，諠譁紛聒，輕
T30n1579_p0518a14║躁騰躍，望他歡笑，如此諸緣，是名有犯，有
T30n1579_p0518a15║所違越，是染違犯。若忘念起，非染違犯。無
T30n1579_p0518a16║違犯者，若為除遣生起樂欲，廣說如前；若
T30n1579_p0518a17║欲方便解他所生嫌恨令息；若欲遣他所
T30n1579_p0518a18║生愁惱；若他性好如上諸事，方便攝受，敬
T30n1579_p0518a19║慎將護，隨彼而轉；若他有情猜阻菩薩，內
T30n1579_p0518a20║懷嫌恨，惡謀憎背，外現歡顏表內清淨；如
T30n1579_p0518a21║是一切，皆無違犯。若諸菩薩安住菩薩淨戒
T30n1579_p0518a22║律儀，起如是見，立如是論：菩薩不應忻
T30n1579_p0518a23║樂涅槃，應於涅槃而生厭背；於諸煩惱及
T30n1579_p0518a24║隨煩惱不應怖畏而求斷滅，不應一向心
T30n1579_p0518a25║生厭離；以諸菩薩三無數劫流轉生死，求
T30n1579_p0518a26║大菩提。若作此說，是名有犯，有所違越，是
T30n1579_p0518a27║染違犯。何以故？如諸聲聞於其涅槃忻樂
T30n1579_p0518a28║親近，於諸煩惱及隨煩惱深心厭離；如是
T30n1579_p0518a29║菩薩於大涅槃忻樂親近，於諸煩惱及隨煩
T30n1579_p0518b01║惱深心厭離，其倍過彼百千俱胝。以諸聲
T30n1579_p0518b02║聞唯為一身證得義利勤修正行，菩薩普
T30n1579_p0518b03║為一切有情證得義利勤修正行。是故菩
T30n1579_p0518b04║薩當勤修集無雜染心，於有漏事隨順而
T30n1579_p0518b05║行，成就勝出諸阿羅漢無雜染法。
T30n1579_p0518b06║若諸菩薩安住菩薩淨戒律儀，於自能發不
T30n1579_p0518b07║信重言，所謂惡聲、惡稱、惡譽，不護不雪。其事
T30n1579_p0518b08║若實而不避護，是名有犯，有所違越，是染違
T30n1579_p0518b09║犯。若事不實而不清雪，是名有犯，有所違
T30n1579_p0518b10║越，非染違犯。無違犯者，若他外道；若他憎嫉；
T30n1579_p0518b11║若自出家，因行乞行、因修善行，謗聲流布，
T30n1579_p0518b12║若忿蔽者；若心倒者；謗聲流布，皆無違犯。
T30n1579_p0518b13║若諸菩薩安住菩薩淨戒律儀，見諸有情，應
T30n1579_p0518b14║以種種辛楚加行、猛利加行而得義利，
T30n1579_p0518b15║護其憂惱而不現行，是名有犯，有所違越，
T30n1579_p0518b16║非染違犯。無違犯者，觀由此緣，於現法中
T30n1579_p0518b17║少得義利，多生憂惱。
T30n1579_p0518b18║若諸菩薩安住菩薩淨戒律儀，他罵報罵，他
T30n1579_p0518b19║瞋報瞋，他打報打，他弄報弄，是名有犯，有
T30n1579_p0518b20║所違越，是染違犯。
T30n1579_p0518b21║若諸菩薩安住菩薩淨戒律儀，於他有情有
T30n1579_p0518b22║所侵犯，或自不為彼疑侵犯，由嫌嫉心，
T30n1579_p0518b23║由慢所執，不如理謝而生輕捨，是名有犯，
T30n1579_p0518b24║有所違越，是染違犯。若由嬾惰、懈怠、放逸，
T30n1579_p0518b25║不謝輕捨，是名有犯，有所違越，非染違犯。
T30n1579_p0518b26║無違犯者，若欲方便調彼、伏彼，出不善處
T30n1579_p0518b27║安立善處；若是外道；若彼悕望要因現行
T30n1579_p0518b28║非法有罪方受悔謝，若彼有情性好鬪諍，
T30n1579_p0518b29║因悔謝時倍增憤怒；若復知彼為性堪忍
T30n1579_p0518c01║體無嫌恨；若必了他因謝侵犯，深生羞
T30n1579_p0518c02║恥；而不悔謝，皆無違犯。若諸菩薩安住菩
T30n1579_p0518c03║薩淨戒律儀，他所侵犯，彼還如法平等悔
T30n1579_p0518c04║謝。懷嫌恨心，欲損惱彼，不受其謝，是名
T30n1579_p0518c05║有犯，有所違越，是染違犯。雖復於彼無嫌
T30n1579_p0518c06║恨心，不欲損惱，然由稟性不能堪忍，故不
T30n1579_p0518c07║受謝，亦名有犯，有所違越，是染違犯。無違
T30n1579_p0518c08║犯者，若欲方便調彼、伏彼，廣說一切如前
T30n1579_p0518c09║應知；若不如法、不平等謝；不受彼謝，亦無
T30n1579_p0518c10║違犯。
T30n1579_p0518c11║若諸菩薩安住菩薩淨戒律儀，於他懷忿，相
T30n1579_p0518c12║續堅持，生已不捨，是名有犯，有所違越，是染
T30n1579_p0518c13║違犯。無違犯者，為斷彼故生起樂欲，廣說
T30n1579_p0518c14║如前。
T30n1579_p0518c15║若諸菩薩安住菩薩淨戒律儀，貪著供事增
T30n1579_p0518c16║上力故，以愛染心管御徒眾，是名有犯，有
T30n1579_p0518c17║所違越，是染違犯。無違犯者，不貪供侍，
T30n1579_p0518c18║無愛染心管御徒眾。若諸菩薩安住菩薩
T30n1579_p0518c19║淨戒律儀，嬾惰懈怠，耽睡眠樂、臥樂、倚樂，
T30n1579_p0518c20║非時非量，是名有犯，有所違越，是染違犯。
T30n1579_p0518c21║無違犯者，若遭疾病；若無氣力；行路疲極，
T30n1579_p0518c22║若為斷彼生起樂欲；廣說一切如前應知。
T30n1579_p0518c23║若諸菩薩安住菩薩淨戒律儀，懷愛染心，
T30n1579_p0518c24║談說世事，虛度時日，是名有犯，有所違越，
T30n1579_p0518c25║是染違犯。若由忘念，虛度時日，是名有犯，
T30n1579_p0518c26║有所違越，非染違犯。無違犯者，見他談說，
T30n1579_p0518c27║護彼意故，安住正念須臾而聽；若事希奇；
T30n1579_p0518c28║或暫問他，或答他問，無所違犯。
T30n1579_p0518c29║若諸菩薩安住菩薩淨戒律儀，為令心住，
T30n1579_p0519a01║欲定其心，心懷嫌恨，憍慢所持，不詣師
T30n1579_p0519a02║所求請教授，是名有犯，有所違越，是染違
T30n1579_p0519a03║犯。嬾惰懈怠而不請者，非染違犯。無違犯
T30n1579_p0519a04║者，若遇疾病；若無氣力；若知其師顛倒教
T30n1579_p0519a05║授；若自多聞，自有智力能令心定；若先已
T30n1579_p0519a06║得所應教授；而不請者，無所違犯。
T30n1579_p0519a07║若諸菩薩安住菩薩淨戒律儀，起貪欲蓋，忍
T30n1579_p0519a08║受不捨，是名有犯，有所違越，是染違犯。無
T30n1579_p0519a09║違犯者，若為斷彼生起樂欲，發勤精進，煩
T30n1579_p0519a10║惱猛利蔽抑心故，時時現行。如貪欲蓋，如
T30n1579_p0519a11║是瞋恚、惛沈睡眠、掉舉惡作，及與疑蓋，當知
T30n1579_p0519a12║亦爾。若諸菩薩安住菩薩淨戒律儀，貪味靜
T30n1579_p0519a13║慮，於味靜慮見為功德，是名有犯，有所違
T30n1579_p0519a14║越，是染違犯。無違犯者，若為斷彼生起樂
T30n1579_p0519a15║欲，廣說如前。
T30n1579_p0519a16║若諸菩薩安住菩薩淨戒律儀，起如是見，
T30n1579_p0519a17║立如是論：菩薩不應聽聲聞乘相應法教，
T30n1579_p0519a18║不應受持，不應修學，菩薩何用於聲聞乘
T30n1579_p0519a19║相應法教聽聞、受持、精勤修學？是名有犯，
T30n1579_p0519a20║有所違越，是染違犯。何以故？菩薩尚於外道
T30n1579_p0519a21║書論精勤研究，況於佛語。無違犯者，為令
T30n1579_p0519a22║一向習小法者捨彼欲故，作如是說。
T30n1579_p0519a23║若諸菩薩安住菩薩淨戒律儀，於菩薩藏
T30n1579_p0519a24║未精研究，於菩薩藏一切棄捨，於聲聞藏
T30n1579_p0519a25║一向修學，是名有犯，有所違越，非染違犯。
T30n1579_p0519a26║若諸菩薩安住菩薩淨戒律儀，現有佛教，
T30n1579_p0519a27║於佛教中未精研究，於異道論及諸外論
T30n1579_p0519a28║精勤修學，是名有犯，有所違越，是染違犯。無
T30n1579_p0519a29║違犯者，若上聰敏；若能速受；若經久時能
T30n1579_p0519b01║不忘失；若於其義能思能達；若於佛教如
T30n1579_p0519b02║理觀察成就俱行無動覺者，於日日中，常
T30n1579_p0519b03║以二分修學佛語，一分學外；則無違犯。若
T30n1579_p0519b04║諸菩薩安住菩薩淨戒律儀，越菩薩法，於
T30n1579_p0519b05║異道論及諸外論研求善巧，深心寶翫、愛樂、
T30n1579_p0519b06║味著，非如辛藥而習近之，是名有犯，有所
T30n1579_p0519b07║違越，是染違犯。
T30n1579_p0519b08║若諸菩薩安住菩薩淨戒律儀，聞菩薩藏，於
T30n1579_p0519b09║甚深處最勝甚深真實法義、諸佛菩薩難思神
T30n1579_p0519b10║力，不生信解，憎背毀謗：不能引義、不能
T30n1579_p0519b11║引法，非如來說，不能利益安樂有情。是
T30n1579_p0519b12║名有犯，有所違越，是染違犯。如是毀謗，或
T30n1579_p0519b13║由自內非理作意，或隨順他而作是說。
T30n1579_p0519b14║若諸菩薩安住菩薩淨戒律儀，若聞甚深最
T30n1579_p0519b15║甚深處，心不信解，菩薩爾時應強信受，應
T30n1579_p0519b16║無諂曲，應如是學：我為非善，盲無慧目，
T30n1579_p0519b17║於如來眼隨所宣說，於諸如來密意語言
T30n1579_p0519b18║而生誹謗。菩薩如是自處無知，仰推如來，
T30n1579_p0519b19║於諸佛法無不現知等隨觀見。如是正行，
T30n1579_p0519b20║無所違犯。雖無信解，然不誹謗。
T30n1579_p0519b21║若諸菩薩安住菩薩淨戒律儀，於他人所有
T30n1579_p0519b22║染愛心、有瞋恚心，自讚毀他，是名有犯，有
T30n1579_p0519b23║所違越，是染違犯。無違犯者，若為摧伏諸
T30n1579_p0519b24║惡外道；若為住持如來聖教；若欲方便調
T30n1579_p0519b25║彼、伏彼，廣說如前；或欲令其未淨信者發
T30n1579_p0519b26║生淨信，已淨信者倍復增長。
T30n1579_p0519b27║若諸菩薩安住菩薩淨戒律儀，聞說正法
T30n1579_p0519b28║論議決擇，憍慢所制，懷嫌恨心、懷恚惱心，
T30n1579_p0519b29║而不往聽，是名有犯，有所違越，是染違犯。
T30n1579_p0519c01║若為嬾惰懈怠所蔽，而不往聽，非染違
T30n1579_p0519c02║犯。無違犯者，若不覺知；若有疾病；若無氣
T30n1579_p0519c03║力；若知倒說；若為護彼說法者心；若正了
T30n1579_p0519c04║知彼所說義，是數所聞、所持、所了；若已多
T30n1579_p0519c05║聞，具足聞持，其聞積集；若欲無間於境住
T30n1579_p0519c06║心，若勤引發菩薩勝定；若自了知上品愚
T30n1579_p0519c07║鈍，其慧鈍濁，於所聞法難受難持，難於所
T30n1579_p0519c08║緣攝心令定；不往聽者，皆無違犯。
T30n1579_p0519c09║若諸菩薩安住菩薩淨戒律儀，於說法師故
T30n1579_p0519c10║思輕毀，不深恭敬，嗤笑調弄，但依於文不
T30n1579_p0519c11║依於義，是名有犯，有所違越，是染違犯。
T30n1579_p0519c12║若諸菩薩安住菩薩淨戒律儀，於諸有情所
T30n1579_p0519c13║應作事，懷嫌恨心、懷恚惱心，不為助伴。謂
T30n1579_p0519c14║於能辦所應作事，或於道路若往若來，或
T30n1579_p0519c15║於正說事業加行，或於掌護所有財寶，或
T30n1579_p0519c16║於和好乖離諍訟，或於吉會，或於福業，不
T30n1579_p0519c17║為助伴，是名有犯，有所違越，是染違犯。若
T30n1579_p0519c18║為嬾惰懈怠所蔽，不為助伴，非染違犯。
T30n1579_p0519c19║無違犯者，若有疹疾；若無氣力；若了知彼
T30n1579_p0519c20║自能成辦；若知求者自有依怙；若知所作
T30n1579_p0519c21║能引非義、能引非法；若欲方便調彼、伏彼，
T30n1579_p0519c22║廣說如前；若先許餘為作助伴；若轉請他
T30n1579_p0519c23║有力者助；若於善品正勤修習，不欲暫廢；
T30n1579_p0519c24║若性愚鈍，於所聞法難受難持，如前廣說；
T30n1579_p0519c25║若為將護多有情意；若護僧制；不為助伴，
T30n1579_p0519c26║皆無違犯。
T30n1579_p0519c27║若諸菩薩安住菩薩淨戒律儀，見諸有情遭
T30n1579_p0519c28║重疾病，懷嫌恨心、懷恚惱心，不往供事，是
T30n1579_p0519c29║名有犯，有所違越。是染違犯。若為嬾惰懈
T30n1579_p0520a01║怠所蔽，不往供事，非染違犯。無違犯者，若
T30n1579_p0520a02║自有病；若無氣力；若轉請他有力隨順令
T30n1579_p0520a03║往供事；若知病者有依有怙；若知病者自
T30n1579_p0520a04║有勢力，能自供事；若了知彼長病所觸，堪
T30n1579_p0520a05║自支持；若為勤修廣大無上殊勝善品；若
T30n1579_p0520a06║欲護持所修善品，令無間缺；若自了知上
T30n1579_p0520a07║品愚鈍，其慧鈍濁，於所聞法難受難持，難
T30n1579_p0520a08║於所緣攝心令定；若先許餘為作供事。如
T30n1579_p0520a09║於病者，於有苦者為作助伴，欲除其苦，
T30n1579_p0520a10║當知亦爾。
T30n1579_p0520a11║若諸菩薩安住菩薩淨戒律儀，見諸有情為
T30n1579_p0520a12║求現法後法事故，廣行非理，懷嫌恨心、懷
T30n1579_p0520a13║恚惱心，不為宣說如實正理，是名有犯，有
T30n1579_p0520a14║所違越，是染違犯。若由懶惰懈怠所蔽，不
T30n1579_p0520a15║為宣說，非染違犯。無違犯者，若自無知；若
T30n1579_p0520a16║無氣力；若轉請他有力者說；若即彼人自
T30n1579_p0520a17║有智力；若彼有餘善友攝受；若欲方便調
T30n1579_p0520a18║彼、伏彼，廣說如前；若知為說如實正理，
T30n1579_p0520a19║起嫌恨心，若發惡言，若顛倒受，若無愛敬；
T30n1579_p0520a20║若復知彼性弊𢤱悷；不為宣說，皆無違
T30n1579_p0520a21║犯。
T30n1579_p0520a22║若諸菩薩安住菩薩淨戒律儀，於先有恩諸
T30n1579_p0520a23║有情所不知恩惠、不了恩惠，懷嫌恨心，
T30n1579_p0520a24║不欲現前如應酬報，是名有犯，有所違越，
T30n1579_p0520a25║是染違犯。若為嬾惰懈怠所蔽，不現酬報，
T30n1579_p0520a26║非染違犯。無違犯者，勤加功用，無力無能
T30n1579_p0520a27║不獲酬報；若欲方便調彼、伏彼，廣說如
T30n1579_p0520a28║前；若欲報恩而彼不受；皆無違犯。
T30n1579_p0520a29║若諸菩薩安住菩薩淨戒律儀，見諸有情墮
T30n1579_p0520b01║在喪失財寶、眷屬、祿位、難處，多生愁惱，懷
T30n1579_p0520b02║嫌恨心，不往開解，是名有犯，有所違越，是
T30n1579_p0520b03║染違犯。若為懶惰懈怠所蔽，不往開解，非
T30n1579_p0520b04║染違犯。無違犯者，應知如前於他事業不
T30n1579_p0520b05║為助伴。
T30n1579_p0520b06║若諸菩薩安住菩薩淨戒律儀，有飲食等資
T30n1579_p0520b07║生眾具，見有求者來正悕求飲食等事，懷
T30n1579_p0520b08║嫌恨心、懷恚惱心，而不給施，是名有犯，有
T30n1579_p0520b09║所違越，是染違犯。若由懶惰、懈怠、放逸，不
T30n1579_p0520b10║能施與，非染違犯。無違犯者，若現無有可
T30n1579_p0520b11║施財物；若彼悕求不如法物、所不宜物；若
T30n1579_p0520b12║欲方便調彼、伏彼，廣說如前；若來求者王
T30n1579_p0520b13║所匪宜，將護王意；若護僧制；而不惠施，皆
T30n1579_p0520b14║無違犯。
T30n1579_p0520b15║若諸菩薩安住菩薩淨戒律儀，攝受徒眾，
T30n1579_p0520b16║懷嫌恨心，而不隨時無倒教授、無倒教誡；
T30n1579_p0520b17║知眾匱乏，而不為彼從諸淨信長者、居士、
T30n1579_p0520b18║婆羅門等，如法追求衣服、飲食、諸坐臥具、病
T30n1579_p0520b19║緣醫藥資身什物，隨時供給；是名有犯，有所
T30n1579_p0520b20║違越，是染違犯。若由懶惰、懈怠、放逸，不往
T30n1579_p0520b21║教授、不往教誡、不為追求如法眾具，非染
T30n1579_p0520b22║違犯。無違犯者，若欲方便調彼、伏彼，廣說
T30n1579_p0520b23║如前；若護僧制；若有疹疾；若無氣力，不
T30n1579_p0520b24║任加行；若轉請餘有勢力者；若知徒眾世
T30n1579_p0520b25║所共知，有大福德，各自有力求衣服等資
T30n1579_p0520b26║身眾具；若隨所應教授教誡，皆已無倒教授
T30n1579_p0520b27║教誡；若知眾內有本外道，為竊法故來入
T30n1579_p0520b28║眾中，無所堪能，不可調伏；皆無違犯。
T30n1579_p0520b29║若諸菩薩安住菩薩淨戒律儀，懷嫌恨心，
T30n1579_p0520c01║於他有情不隨心轉，是名有犯，有所違越，
T30n1579_p0520c02║是染違犯。若由懶惰、懈怠、放逸，不隨其轉，
T30n1579_p0520c03║非染違犯。無違犯者，若彼所愛非彼所宜；
T30n1579_p0520c04║若有疾病；若無氣力，不任加行；若護僧
T30n1579_p0520c05║制；若彼所愛雖彼所宜，而於多眾非宜、非
T30n1579_p0520c06║愛；若為降伏諸惡外道；若欲方便調彼、伏
T30n1579_p0520c07║彼，廣說如前；不隨心轉，皆無違犯。
T30n1579_p0520c08║若諸菩薩安住菩薩淨戒律儀，懷嫌恨心，他
T30n1579_p0520c09║實有德不欲顯揚，他實有譽不欲稱美，他
T30n1579_p0520c10║實妙說不讚善哉，是名有犯，有所違越，是
T30n1579_p0520c11║染違犯。若由懶惰、懈怠、放逸，不顯揚等，非
T30n1579_p0520c12║染違犯。無違犯者，若知其人性好少欲，將
T30n1579_p0520c13║護彼意；若有疾病；若無氣力；若欲方便調
T30n1579_p0520c14║彼、伏彼，廣說如前；若護僧制；若知由此
T30n1579_p0520c15║顯揚等緣，起彼雜染憍舉無義，為遮此過；
T30n1579_p0520c16║若知彼德雖似功德，而非實德；若知彼譽
T30n1579_p0520c17║雖似善譽，而非實譽；若知彼說雖似妙
T30n1579_p0520c18║說，而實非妙；若為降伏諸惡外道；若為待
T30n1579_p0520c19║他言論究竟；不顯揚等，皆無違犯。
T30n1579_p0520c20║若諸菩薩安住菩薩淨戒律儀，見諸有情應
T30n1579_p0520c21║可訶責、應可治罰、應可驅擯，懷染污心
T30n1579_p0520c22║而不訶責；或雖訶責，而不治罰、如法教誡；
T30n1579_p0520c23║或雖治罰、如法教誡，而不驅擯；是名有犯，
T30n1579_p0520c24║有所違越，是染違犯。若由嬾惰、懈怠、放逸，而
T30n1579_p0520c25║不訶責乃至驅擯，非染違犯。無違犯者，若
T30n1579_p0520c26║了知彼不可療治，不可與語，憙出麁言，
T30n1579_p0520c27║多生嫌恨，故應棄捨；若觀待時；若觀因此
T30n1579_p0520c28║鬪訟諍競；若觀因此令僧諠雜、令僧破壞；
T30n1579_p0520c29║知彼有情不懷諂曲，成就增上猛利慚愧，
T30n1579_p0521a01║疾疾還淨；而不訶責乃至驅擯，皆無違犯。
T30n1579_p0521a02║若諸菩薩安住菩薩淨戒律儀，具足成就種
T30n1579_p0521a03║種神通變現威力，於諸有情，應恐怖者能
T30n1579_p0521a04║恐怖之，應引攝者能引攝之，避信施故，
T30n1579_p0521a05║不現神通恐怖、引攝，是名有犯，有所違越，
T30n1579_p0521a06║非染違犯。無違犯者，若知此中諸有情類多
T30n1579_p0521a07║著僻執，是惡外道，誹謗賢聖，成就邪見，不
T30n1579_p0521a08║現神通恐怖、引攝，無有違犯。
T30n1579_p0521a09║又一切處無違犯者，謂若彼心增上狂亂，若
T30n1579_p0521a10║重苦受之所逼切，若未曾受淨戒律儀，當
T30n1579_p0521a11║知一切皆無違犯。
T30n1579_p0521a12║復次，如是所起諸事菩薩學處，佛於彼彼素
T30n1579_p0521a13║怛纜中隨機散說，謂依律儀戒、攝善法戒、饒
T30n1579_p0521a14║益有情戒。今於此菩薩藏摩呾履迦綜集
T30n1579_p0521a15║而說，菩薩於中應起尊重，住極恭敬，專精
T30n1579_p0521a16║修學。是諸菩薩從他正受戒律儀已，由善
T30n1579_p0521a17║清淨求學意樂、菩提意樂、饒益一切有情意
T30n1579_p0521a18║樂，生起最極尊重恭敬，從初專精不應違
T30n1579_p0521a19║犯。設有違犯，即應如法疾疾悔除，令得還
T30n1579_p0521a20║淨。又此菩薩一切違犯，當知皆是惡作所攝，
T30n1579_p0521a21║應向有力於語表義能覺能受小乘、大乘
T30n1579_p0521a22║補特伽羅，發露悔滅。若諸菩薩以上品纏違
T30n1579_p0521a23║犯如上他勝處法，失戒律儀，應當更受。若
T30n1579_p0521a24║中品纏違犯如上他勝處法，應對於三補特
T30n1579_p0521a25║伽羅，或過是數，應如發露除惡作法，先當
T30n1579_p0521a26║稱述所犯事名，應作是說：長老專志！或言：
T30n1579_p0521a27║大德！我如是名，違越菩薩毘奈耶法，如所
T30n1579_p0521a28║稱事犯惡作罪。餘如苾芻發露悔滅惡作
T30n1579_p0521a29║罪法，應如是說。若下品纏違犯如上他勝
T30n1579_p0521b01║處法及餘違犯，應對於一補特伽羅，發露
T30n1579_p0521b02║悔法，當知如前。若無隨順補特伽羅可對
T30n1579_p0521b03║發露，悔除所犯，爾時菩薩以淨意樂，起自
T30n1579_p0521b04║誓心：我當決定防護當來終不重犯。如是於
T30n1579_p0521b05║犯還出還淨。又諸菩薩欲受菩薩淨戒律儀，
T30n1579_p0521b06║若不會遇具足功德補特伽羅，爾時應對
T30n1579_p0521b07║如來像前，自受菩薩淨戒律儀。應如是受，
T30n1579_p0521b08║偏袒右肩，右膝著地，或蹲、跪、坐，作如是言：
T30n1579_p0521b09║我如是名，仰啟十方一切如來、已入大地諸
T30n1579_p0521b10║菩薩眾，我今欲於十方世界佛菩薩所，誓
T30n1579_p0521b11║受一切菩薩學處，誓受一切菩薩淨戒。謂律
T30n1579_p0521b12║儀戒、攝善法戒、饒益有情戒。如是學處、如是
T30n1579_p0521b13║淨戒，過去一切菩薩已具，未來一切菩薩當
T30n1579_p0521b14║具，普於十方現在一切菩薩今具。於是學
T30n1579_p0521b15║處、於是淨戒，過去一切菩薩已學，未來一
T30n1579_p0521b16║切菩薩當學，普於十方現在一切菩薩今學。
T30n1579_p0521b17║第二、第三亦如是說，說已應起。所餘一切如
T30n1579_p0521b18║前應知。
T30n1579_p0521b19║又於菩薩犯戒道中，無無餘犯。如世尊說：
T30n1579_p0521b20║是諸菩薩多分應與瞋所起犯，非貪所起。
T30n1579_p0521b21║當知此中所說密意。謂諸菩薩愛諸有情、
T30n1579_p0521b22║憐諸有情增上力故，凡有所作一切皆是
T30n1579_p0521b23║菩薩所作，非非所作；非作所作可得成
T30n1579_p0521b24║犯。若諸菩薩憎諸有情、嫉諸有情，不能
T30n1579_p0521b25║修行自他利行，作諸菩薩所不應作；作不
T30n1579_p0521b26║應作可得成犯。又諸菩薩軟中上犯，如攝
T30n1579_p0521b27║事分應當了知。
T30n1579_p0521b28║如是菩薩依止一切自毘奈耶勤學所學，
T30n1579_p0521b29║便得成就三種圓滿，安樂而住。一者、成就加
T30n1579_p0521c01║行圓滿，二者、成就意樂圓滿，三者、成就宿因
T30n1579_p0521c02║圓滿。云何名為加行圓滿？謂諸菩薩於淨戒
T30n1579_p0521c03║中行無缺犯，於身語意清淨現行，不數毀
T30n1579_p0521c04║犯發露自惡。如是名為加行圓滿。云何名
T30n1579_p0521c05║為意樂圓滿？謂諸菩薩為法出家，不為活
T30n1579_p0521c06║命；求大菩提，非為不求；為求沙門、為求
T30n1579_p0521c07║涅槃，非為不求。如是求者，不住懈怠下
T30n1579_p0521c08║劣精進，不雜眾多惡不善法、雜染後有、有
T30n1579_p0521c09║諸熾然眾苦異熟、當來所有生老病死。如是
T30n1579_p0521c10║名為意樂圓滿。云何名為宿因圓滿？謂諸菩
T30n1579_p0521c11║薩，昔餘生中修福修善，故於今世種種衣
T30n1579_p0521c12║服、飲食、臥具、病緣醫藥資身什物自無匱乏，
T30n1579_p0521c13║復能於他廣行惠施。如是名為宿因圓滿。
T30n1579_p0521c14║菩薩如是依毘奈耶勤學所學，成就如是
T30n1579_p0521c15║三種圓滿，安樂而住。與此相違，當知成就
T30n1579_p0521c16║三種衰損，危苦而住。
T30n1579_p0521c17║如是略廣宣說菩薩若在家品、若出家品一
T30n1579_p0521c18║切戒已。自斯已後，即於如是一切戒中，分
T30n1579_p0521c19║出所餘難行戒等差別之相，應當了知。
T30n1579_p0521c20║瑜伽師地論卷第四十一