T30n1579_p0533b01║
T30n1579_p0533b02║瑜伽師地論卷第四十四
T30n1579_p0533b03║
T30n1579_p0533b04║彌勒菩薩說
T30n1579_p0533b05║三藏法師玄奘奉　詔譯
T30n1579_p0533b06║本地分中菩薩地第十五初持瑜伽處
T30n1579_p0533b07║供養親近無量品第十六
T30n1579_p0533b08║云何菩薩供養、親近、修習無量？嗢拕南曰：
T30n1579_p0533b09║供三寶、親善友、修無量最為後。
T30n1579_p0533b10║云何菩薩於如來所供養如來？當知供養
T30n1579_p0533b11║略有十種。一、設利羅供養、二、制多供養，三、現
T30n1579_p0533b12║前供養，四、不現前供養，五、自作供養，六、教他
T30n1579_p0533b13║供養，七、財敬供養，八、廣大供養，九、無染供
T30n1579_p0533b14║養，十、正行供養。若諸菩薩，親現供養如來色
T30n1579_p0533b15║身，是名設利羅供養。若諸菩薩，於為如來
T30n1579_p0533b16║所造一切若窣堵波、若龕、若臺、若故制多、
T30n1579_p0533b17║新制多所設諸供養，是名制多供養。若諸
T30n1579_p0533b18║菩薩，於如來身、或制多所親面對前，現矚現
T30n1579_p0533b19║見而設供養，是名現前供養。若諸菩薩，於
T30n1579_p0533b20║如來所、若制多所，現前施設供養具時，發
T30n1579_p0533b21║起增上意樂俱心、淨信俱心，作是思惟：若
T30n1579_p0533b22║一如來法性，即是去來今世一切如來法性；
T30n1579_p0533b23║若一如來制多法性，即是十方無邊無際一
T30n1579_p0533b24║切世界所有如來制多法性。是故我今供現
T30n1579_p0533b25║如來，即是供養其餘三世一切如來；供現制
T30n1579_p0533b26║多，即是供養其餘十方無邊無際一切世界
T30n1579_p0533b27║若窣堵波、若龕、若臺、若故制多、若新制多。當
T30n1579_p0533b28║知是名菩薩俱供現不現前一切如來及以
T30n1579_p0533b29║制多。若諸菩薩，於不現前一切如來及以
T30n1579_p0533c01║制多作如來想，普為三世一切如來、一切十
T30n1579_p0533c02║方如來制多施設供養，當知是名菩薩唯
T30n1579_p0533c03║供不現前佛及以制多。若諸菩薩，佛涅槃後，
T30n1579_p0533c04║為如來故造立形像，若窣堵波、若龕、若臺，隨
T30n1579_p0533c05║力隨能或一或二，或復眾多，乃至百千俱胝
T30n1579_p0533c06║等數；如是菩薩於如來所，設不現前弘廣
T30n1579_p0533c07║供養，當獲無量大福德果，攝受無量廣大
T30n1579_p0533c08║梵福。菩薩由此，能於無量劫大劫中，不墮
T30n1579_p0533c09║惡趣。由是因緣，非不圓滿無上正等菩提
T30n1579_p0533c10║資糧。此中菩薩，唯供現前佛及制多，應知
T30n1579_p0533c11║獲得廣大福果。若唯供養不現前佛及以制
T30n1579_p0533c12║多，應知獲得大大福果。若俱供養現不現
T30n1579_p0533c13║前佛及制多，應知獲得最大福果，為無有
T30n1579_p0533c14║上。
T30n1579_p0533c15║若諸菩薩，於如來所、若制多所欲設供養，
T30n1579_p0533c16║唯自手作，不使奴婢、作使、朋友、僚庶、親屬，
T30n1579_p0533c17║不依懈惰諸放逸處而設供養，是名菩薩
T30n1579_p0533c18║自作供養。若諸菩薩，於如來所、若制多所欲
T30n1579_p0533c19║設供養，非唯自作，亦勸父母、妻子、奴婢、作
T30n1579_p0533c20║使、朋友、僚庶、親屬，及他國王、王子、大臣、長者、
T30n1579_p0533c21║居士、若婆羅門、國邑聚落饒財商主，下至一
T30n1579_p0533c22║切男女大小、貧匱苦厄旃荼羅等，及以親教、
T30n1579_p0533c23║軌範諸師，共住、近住一切弟子，同梵行者、諸
T30n1579_p0533c24║出家者、外道等眾，令於如來、若制多所，隨
T30n1579_p0533c25║力隨能作諸供養，當知是名菩薩自他咸
T30n1579_p0533c26║共供養。若諸菩薩，現有少分可供財物，興
T30n1579_p0533c27║悲愍心，故思施與貧苦少福無力有情，令
T30n1579_p0533c28║於如來、若制多所持用供養，願彼當來多
T30n1579_p0533c29║受安樂。彼得此物，供養如來及以制多，菩
T30n1579_p0534a01║薩於斯自無所供，當知是名菩薩唯教他
T30n1579_p0534a02║設供養。此中菩薩，若唯自供佛及制多，應
T30n1579_p0534a03║知獲得廣大福果。若唯教他，應知獲得大
T30n1579_p0534a04║大福果。若能自他俱共供養，應知獲得最大
T30n1579_p0534a05║福果，為無有上。若諸菩薩，於如來所、若制多
T30n1579_p0534a06║所，以諸衣服、飲食、臥具、病緣醫藥供身什物，
T30n1579_p0534a07║敬問、禮拜、奉迎、合掌，種種熏香、末香、塗香、華
T30n1579_p0534a08║鬘、伎樂、幢蓋、幡燈，歌頌稱讚，五輪歸命，趨
T30n1579_p0534a09║遶右旋，而為供養。或復奉施無盡財供，或復
T30n1579_p0534a10║奉施末尼、真珠、琉璃、䗍貝、璧玉、珊瑚、車𤦲、
T30n1579_p0534a11║馬碯、虎魄金銀、赤珠、右旋如是等寶，或復
T30n1579_p0534a12║奉施末尼、環玔、寶璩、印等諸莊嚴具，乃至奉
T30n1579_p0534a13║施種種寶鈴，或散珍奇、或纏寶縷而為供
T30n1579_p0534a14║養。是名菩薩於如來所、若制多所財敬供養。
T30n1579_p0534a15║若諸菩薩，於如來所、若制多所，長時施設即
T30n1579_p0534a16║上所陳財敬供養，若多供具、若妙供具、若現
T30n1579_p0534a17║在前、不現在前、若自造作、教他造作、若淳淨
T30n1579_p0534a18║心猛利勝解現前供養；即以如是所種善
T30n1579_p0534a19║根，迴向無上正等菩提，如是七種說名菩
T30n1579_p0534a20║薩廣大供養。若諸菩薩，於如來所、若制多所，
T30n1579_p0534a21║自手供養不懷輕慢；令他供養；不住放逸、
T30n1579_p0534a22║懈惰、不敬而為供養；不輕棄擲、不散慢
T30n1579_p0534a23║心、無雜染心而為供養；不於信佛國王、大
T30n1579_p0534a24║臣、諸貴勝前，為財敬故，詐設種種虛事供養；
T30n1579_p0534a25║不雌黃塗，不酥灌洗，不以種種局崛羅香、
T30n1579_p0534a26║遏迦花等餘不淨物而為供養。如是六種
T30n1579_p0534a27║說名菩薩無染供養。又諸菩薩，如是財敬、廣
T30n1579_p0534a28║大、無染供養如來及制多時，或自臂力所
T30n1579_p0534a29║集財寶，或從他求所獲財寶，或得眾具自
T30n1579_p0534b01║在財寶，能為如是種種供養。已得眾具自
T30n1579_p0534b02║在菩薩，化作化身，或一或二，或復眾多，乃至
T30n1579_p0534b03║百千俱胝等數。此一切身皆於如來及制多
T30n1579_p0534b04║所恭敬禮拜。復從如是一一化身，化出多
T30n1579_p0534b05║手，或百或千，或過是數。此一切手皆持無量
T30n1579_p0534b06║出過諸天上妙華香、殊勝可愛種種珍寶，奉
T30n1579_p0534b07║散如來及制多所。復從如是一切化身，化
T30n1579_p0534b08║出無量上妙音聲，歌讚如來廣大甚深真實
T30n1579_p0534b09║功德。復從如是一切化身，化出無量最上
T30n1579_p0534b10║最妙環玔、璩印、寶莊嚴具，幢蓋、幡燈種種供
T30n1579_p0534b11║具，供養如來及以制多。如是等類，已得
T30n1579_p0534b12║眾具自在菩薩所設供養，皆屬自心。如是
T30n1579_p0534b13║菩薩不更希求如來出世。何以故？由此菩
T30n1579_p0534b14║薩已得證入不退轉地，一切佛土往來供養
T30n1579_p0534b15║皆無礙故。又諸菩薩，若無自力所集財寶，
T30n1579_p0534b16║亦無從他求得財寶，及無菩薩所獲眾具
T30n1579_p0534b17║自在財寶，可設供養；然於所有或贍部洲、
T30n1579_p0534b18║或四大洲、或千世界、二千世界、或復三千大
T30n1579_p0534b19║千世界，乃至十方無邊無際諸世界中，下中
T30n1579_p0534b20║上品供養如來一切供具，菩薩於彼以淨
T30n1579_p0534b21║信俱勝解俱心，周遍思惟，一切隨喜。如是
T30n1579_p0534b22║菩薩少用功力，而興無邊廣大供養，攝受
T30n1579_p0534b23║菩提廣大資糧。菩薩於此恒常無間起真善
T30n1579_p0534b24║心、起歡喜心，當勤修學。
T30n1579_p0534b25║若諸菩薩，少時少時、須臾須臾，乃至下如搆
T30n1579_p0534b26║牛乳頃，普於一切蠢動有情修習慈悲喜
T30n1579_p0534b27║捨俱心。於一切行修無常想、無常苦想、苦無
T30n1579_p0534b28║我想。於其涅槃修勝利想，於佛法僧、波
T30n1579_p0534b29║羅蜜多修習隨念；少時少時、須臾須臾，於
T30n1579_p0534c01║一切法發生少分下劣忍智，信解離言法性
T30n1579_p0534c02║真如，起無分別無相心住；何況於此若過
T30n1579_p0534c03║若增。如是守護菩薩所受尸羅律儀，於奢
T30n1579_p0534c04║摩他、毘鉢舍那、菩提分法精勤修學，亦於一
T30n1579_p0534c05║切波羅蜜多及諸攝事正勤修學。是名菩薩
T30n1579_p0534c06║於如來所正行供養。如是供養為最第一、
T30n1579_p0534c07║最上、最勝、最妙、無上。如是供養，過前所說
T30n1579_p0534c08║具一切種財敬供養，百倍、千倍，乃至鄔波尼
T30n1579_p0534c09║殺曇倍。
T30n1579_p0534c10║由此十相，應知是名具一切種供養如來。
T30n1579_p0534c11║如供養佛，如是供養若法、若僧。隨其所應，
T30n1579_p0534c12║當知亦爾。
T30n1579_p0534c13║如是菩薩於三寶所，由十種相興供養時，
T30n1579_p0534c14║應緣如來發起六種增上意樂。一者、無上
T30n1579_p0534c15║大功德田，增上意樂；二者、無上有大恩德，增
T30n1579_p0534c16║上意樂；三者、一切無足、二足及多足等有情
T30n1579_p0534c17║中尊，增上意樂；四者、猶如鄔曇妙華極難值
T30n1579_p0534c18║遇，增上意樂；五者、獨一出現三千大千世界，
T30n1579_p0534c19║增上意樂；六者、一切世出世間功德圓滿一
T30n1579_p0534c20║切義依，增上意樂。由是六種增上意樂，於如
T30n1579_p0534c21║來所，若於如來法所、僧所，少分思惟而興供
T30n1579_p0534c22║養，尚獲無量大功德果，何況其多。
T30n1579_p0534c23║復次，菩薩成就幾相，能為善友？由幾種相，
T30n1579_p0534c24║善友不虛？成就幾相，令善友性作信依處？
T30n1579_p0534c25║復有幾種善友菩薩，於所化生為善友事？
T30n1579_p0534c26║菩薩幾種親近善友？由幾種想，於善友所
T30n1579_p0534c27║聽聞正法？由幾種處，於善友所聽聞法
T30n1579_p0534c28║時，於說法師不作異意？當知菩薩成就八
T30n1579_p0534c29║支，能為善友眾相圓滿。一者、住戒。於諸菩薩
T30n1579_p0535a01║律儀戒中妙善安住，無缺無穿。二者、多聞。覺
T30n1579_p0535a02║慧成就。三者、具證。得修所成隨一勝善，逮奢
T30n1579_p0535a03║摩他、毘鉢舍那。四者、哀愍。內具慈悲，能捨自
T30n1579_p0535a04║己現法樂住，精勤無怠饒益於他。五者、無畏。
T30n1579_p0535a05║為他宣說正法教時非由恐怖忘失念辯。六
T30n1579_p0535a06║者、堪忍。於他輕笑、調弄、鄙言、違拒等事，非愛
T30n1579_p0535a07║言路、種種惡行皆悉能忍。七者、無倦。其力
T30n1579_p0535a08║充強，能多思擇，處在四眾說正法時，言無謇
T30n1579_p0535a09║澁，心不疲厭。八者、善詞。語具圓滿，不壞法性，
T30n1579_p0535a10║言詞辯了。
T30n1579_p0535a11║若諸菩薩具五種相，眾德相應，能為善友所
T30n1579_p0535a12║作不虛。一者、於他先欲求作利益安樂；二者、
T30n1579_p0535a13║於彼利益安樂如實了知，無顛倒覺；三者、於
T30n1579_p0535a14║彼善權方便順儀說法，隨眾堪受調伏事中，
T30n1579_p0535a15║有能有力；四者、饒益心無厭倦；五者、具足平
T30n1579_p0535a16║等大悲，於諸有情劣中勝品心無偏黨。
T30n1579_p0535a17║若諸菩薩成就五相，令善友性作信依處，
T30n1579_p0535a18║令他遠聞極生淨信，何況親覩。一者、勝妙。
T30n1579_p0535a19║威儀圓滿、威儀寂靜、威儀具足，一切支分皆
T30n1579_p0535a20║無躁動。二者、敦肅。三業現行無掉無擾。三
T30n1579_p0535a21║者、無矯。不為誑他，故思詐現嚴整威儀。四
T30n1579_p0535a22║者、無嫉。終不於他說法所得利養恭敬生
T30n1579_p0535a23║不堪忍，而常自勵請他說法；復恒勸餘於
T30n1579_p0535a24║彼廣施利養恭敬，無諂偽心。又常於他其
T30n1579_p0535a25║心純淨，見彼說法及得財敬，深生隨喜。如
T30n1579_p0535a26║自所獲利養恭敬，心生歡喜，見他所得利
T30n1579_p0535a27║養恭敬，其心歡喜復過於是。五者、儉約。尠
T30n1579_p0535a28║儲器物，隨得隨捨。
T30n1579_p0535a29║善友菩薩由五種相，於所化生為善友事。
T30n1579_p0535b01║一、能諫舉，二、能令憶，三、能教授，四、能教誡，五、
T30n1579_p0535b02║能說法。如是諸句廣辯應知如聲聞地。教授
T30n1579_p0535b03║教誡，廣說如前力種性品。
T30n1579_p0535b04║當知菩薩由四種相，方得圓滿親近善友。
T30n1579_p0535b05║一、於善友有病無病隨時供侍，恒常發起
T30n1579_p0535b06║愛敬淨信。二、於善友隨時敬問、禮拜、奉迎、合
T30n1579_p0535b07║掌、慇懃，修和敬業而為供養。三、於善友
T30n1579_p0535b08║如法衣服、飲食、臥具、病緣醫藥資身什物隨
T30n1579_p0535b09║時供養。四、於善友若正依止，於如法義若
T30n1579_p0535b10║合若離，隨自在轉，無有傾動，如實顯發，作
T30n1579_p0535b11║奉教心，隨時往詣恭敬、承事、請問、聽受。
T30n1579_p0535b12║若諸菩薩欲聽法時，作五種想，應從善友
T30n1579_p0535b13║聽聞正法。一、作寶想。難得義故。二、作眼想。
T30n1579_p0535b14║能得廣大俱生妙慧因性義故。三、作明想。
T30n1579_p0535b15║已得廣大俱生慧眼，於一切種如實所知
T30n1579_p0535b16║等照義故。四、作大果勝功德想。能得涅槃及
T30n1579_p0535b17║三菩提無上妙迹因性義故。五、作無罪大適
T30n1579_p0535b18║悅想。於現法中未得涅槃及三菩提，於法
T30n1579_p0535b19║如實簡擇止觀無罪大樂因性義故。
T30n1579_p0535b20║若諸菩薩欲從善友聽聞法時，於說法師
T30n1579_p0535b21║由五種處不作異意，以純淨心屬耳聽
T30n1579_p0535b22║法。一、於壞戒不作異意。謂不作心：此是破
T30n1579_p0535b23║戒，不住律儀，我今不應從彼聽法。二、於壞
T30n1579_p0535b24║族不作異意。謂不作心：此是卑姓，我今不
T30n1579_p0535b25║應從彼聽法。三、於壞色不作異意。謂不
T30n1579_p0535b26║作心：此是醜陋，我今不應從彼聽法。四、於
T30n1579_p0535b27║壞文不作異意。謂不作心：此於言詞不善
T30n1579_p0535b28║藻飾，我今不應從彼聽法。但依於義，不
T30n1579_p0535b29║應依文。五、於壞美不作異意。謂不作心：此
T30n1579_p0535c01║語麁惡，多懷忿恚，不以美言宣說諸法，我
T30n1579_p0535c02║今不應從彼聽法。如是菩薩欲聽法時，
T30n1579_p0535c03║於是五處不應作意，但應恭敬攝受正法，
T30n1579_p0535c04║於說法師未嘗見過。若有菩薩其慧微
T30n1579_p0535c05║劣，於說法師心生嫌鄙，不欲從其聽聞
T30n1579_p0535c06║正法，當知此行不求自利，退失勝慧。
T30n1579_p0535c07║云何菩薩修四無量慈、悲、喜、捨？謂諸菩薩略
T30n1579_p0535c08║有三種修四無量。一者、有情緣無量，二者、法
T30n1579_p0535c09║緣無量，三者、無緣無量。若諸菩薩，於其三聚
T30n1579_p0535c10║一切有情，安立以為無苦無樂、有苦、有樂。於
T30n1579_p0535c11║其最初欲求樂者，發起與樂增上意樂，普
T30n1579_p0535c12║緣十方，安住無倒有情勝解，修慈俱心，當
T30n1579_p0535c13║知是名有情緣慈。若諸菩薩，住唯法想增上
T30n1579_p0535c14║意樂，正觀唯法假說有情，修慈俱心，當
T30n1579_p0535c15║知即此名法緣慈。若諸菩薩，復於諸法遠
T30n1579_p0535c16║離分別，修慈俱心，當知即此名無緣慈。
T30n1579_p0535c17║如有情緣、法緣、無緣三慈差別，悲、喜、捨三，當
T30n1579_p0535c18║知亦爾。若諸菩薩，於有苦者，發起除苦增
T30n1579_p0535c19║上意樂，普緣十方修悲俱心，是名為悲。若
T30n1579_p0535c20║諸菩薩，於有樂者，發起隨喜增上意樂，普
T30n1579_p0535c21║緣十方修喜俱心，是名為喜。若諸菩薩，即
T30n1579_p0535c22║於如是無苦無樂、有苦、有樂三種有情，隨其
T30n1579_p0535c23║次第，發起遠離癡瞋貪惑增上意樂，普緣
T30n1579_p0535c24║十方修捨俱心，是名為捨。此中菩薩慈等
T30n1579_p0535c25║無量有情緣者，當知其相與外道共。若法
T30n1579_p0535c26║緣者，當知其相與諸聲聞及獨覺共，不共
T30n1579_p0535c27║外道。若無緣者，當知其相不共一切聲聞、
T30n1579_p0535c28║獨覺，及諸外道。又諸菩薩三種無量，應知安
T30n1579_p0535c29║樂意樂所攝，謂慈、悲、喜。一種無量，應知利益
T30n1579_p0536a01║意樂所攝，是謂為捨。如是菩薩一切無量，名
T30n1579_p0536a02║為哀愍。以諸菩薩成就此故，名哀愍者。此
T30n1579_p0536a03║中菩薩，於有情界觀見一百一十種苦，於諸
T30n1579_p0536a04║有情修悲無量。何等名為百一十苦？
T30n1579_p0536a05║謂有一苦。依無差別流轉之苦，一切有情無
T30n1579_p0536a06║不皆墮流轉苦故。復有二苦。一、欲為根本
T30n1579_p0536a07║苦。謂可愛事若變、若壞所生之苦。二、癡異熟
T30n1579_p0536a08║生苦。謂若猛利體受所觸，即於自體執我
T30n1579_p0536a09║我所，愚癡迷悶，生極怨嗟。由是因緣，受二
T30n1579_p0536a10║箭受，謂身箭受及心箭受。復有三苦。一、苦苦，
T30n1579_p0536a11║二、行苦，三、壞苦。復有四苦。一、別離苦，謂愛
T30n1579_p0536a12║別離所生之苦。二、斷壞苦，謂由棄捨眾同
T30n1579_p0536a13║分死所生之苦。三、相續苦，謂從此後，數數
T30n1579_p0536a14║死生，展轉相續所生之苦。四、畢竟苦，謂定無
T30n1579_p0536a15║有般涅槃法諸有情類五取蘊苦。復有五
T30n1579_p0536a16║苦。一、貪欲纏緣苦，二、瞋恚纏緣苦，三、惛沈
T30n1579_p0536a17║睡眠纏緣苦，四、掉舉惡作纏緣苦，五、疑纏緣
T30n1579_p0536a18║苦。復有六苦。一、因苦，習惡趣因故。二、果苦，
T30n1579_p0536a19║生諸惡趣故。三、求財位苦。四、勤守護苦。五、無
T30n1579_p0536a20║厭足苦。六、變壞苦。如是六種總說為苦。復
T30n1579_p0536a21║有七苦。一、生苦，二、老苦，三、病苦，四、死苦，五、
T30n1579_p0536a22║怨憎會苦，六、愛別離苦，七、雖復希求而不得
T30n1579_p0536a23║苦。復有八苦。一、寒苦，二、熱苦，三、飢苦，四、渴
T30n1579_p0536a24║苦，五、不自在苦，六、自逼惱苦，謂無繫等諸
T30n1579_p0536a25║外道類。七、他逼惱苦，謂遭遇他手塊等觸、蚊
T30n1579_p0536a26║虻等觸。八、一類威儀多時住苦。復有九苦。一、
T30n1579_p0536a27║自衰損苦，二、他衰損苦，三、親屬衰損苦，四、財
T30n1579_p0536a28║位衰損苦，五、無病衰損苦，六、戒衰損苦，七、見
T30n1579_p0536a29║衰損苦，八、現法苦，九、後法苦。復有十苦。一、
T30n1579_p0536b01║諸食資具匱乏苦，二、諸飲資具匱乏苦，三、騎
T30n1579_p0536b02║乘資具匱乏苦，四、衣服資具匱乏苦，五、莊嚴
T30n1579_p0536b03║資具匱乏苦，六、器物資具匱乏苦，七、香鬘塗
T30n1579_p0536b04║飾資具匱乏苦，八、歌舞伎樂資具匱乏苦，九、
T30n1579_p0536b05║照明資具匱乏苦，十、男女給侍資具匱乏苦。
T30n1579_p0536b06║當知復有餘九種苦。一、一切苦，二、廣大苦，
T30n1579_p0536b07║三、一切門苦，四、邪行苦，五、流轉苦，六、不隨欲
T30n1579_p0536b08║苦，七、違害苦，八、隨逐苦，九、一切種苦。一切
T30n1579_p0536b09║苦中，復有二苦。一、宿因所生苦，二、現緣所生
T30n1579_p0536b10║苦。廣大苦中，復有四苦。一、長時苦，二、猛利
T30n1579_p0536b11║苦，三、雜類苦，四、無間苦。一切門苦中，亦有四
T30n1579_p0536b12║苦。一、那落迦苦，二、傍生苦，三、鬼世界苦，四、善
T30n1579_p0536b13║趣所攝苦。邪行苦中，復有五苦。一、於現法中
T30n1579_p0536b14║犯觸於他，他不饒益所發起苦。二、受用種
T30n1579_p0536b15║種不平等食，界不平等所發起苦。三、即由
T30n1579_p0536b16║現法苦所逼切，自然造作所發起苦。四、由
T30n1579_p0536b17║多安住非理作意，所受煩惱、隨煩惱纏所起
T30n1579_p0536b18║諸苦。五、由多發起諸身語意種種惡行，所受
T30n1579_p0536b19║當來諸惡趣苦。流轉苦中，復有六種輪轉生
T30n1579_p0536b20║死不定生苦。一、自身不定，二、父母不定，三、妻
T30n1579_p0536b21║子不定，四、奴婢、僕使不定，五、朋友、宰官、親屬
T30n1579_p0536b22║不定，六、財位不定。自身不定者，謂先為王、
T30n1579_p0536b23║後為僕隷。父母等不定者，謂先為父母乃至
T30n1579_p0536b24║親屬，後時輪轉，反作怨害及惡知識。財位不
T30n1579_p0536b25║定者，謂先大富貴，後極貧賤。不隨欲苦中，復
T30n1579_p0536b26║有七苦。一、欲求長壽，不隨所欲，生短壽苦。
T30n1579_p0536b27║二、欲求端正，不隨所欲，生醜陋苦。三、欲生
T30n1579_p0536b28║上族，不隨所欲，生下族苦。四、欲求大富，
T30n1579_p0536b29║不隨所欲，生貧窮苦。五、欲求大力，不隨所
T30n1579_p0536c01║欲，生羸劣苦。六、欲求了知所知境界，不隨
T30n1579_p0536c02║所欲、愚癡無智現行生苦。七、欲求勝他，不
T30n1579_p0536c03║隨所欲，反為他勝而生大苦。違害苦中，復
T30n1579_p0536c04║有八苦。一、諸在家者，妻子等事損減生苦。二、
T30n1579_p0536c05║諸出家者，貪等煩惱增益生苦。三、饑儉逼惱
T30n1579_p0536c06║之所生苦。四、怨敵逼惱之所生苦；五、曠野、
T30n1579_p0536c07║嶮難、迫迮逼惱之所生苦。六、繫屬於他之
T30n1579_p0536c08║所生苦。七、支節不具損惱生苦。八、殺縛、斫
T30n1579_p0536c09║截、捶打、驅擯逼惱生苦。隨逐苦中，復有九苦。
T30n1579_p0536c10║依世八法有八種苦。一、壞法壞時苦，二、盡
T30n1579_p0536c11║法盡時苦，三、老法老時苦，四、病法病時苦，五、
T30n1579_p0536c12║死法死時苦，六、無利苦，七、無譽苦，八、有譏苦。
T30n1579_p0536c13║是名八苦。九、希求苦。如是總說名隨逐苦。
T30n1579_p0536c14║一切種苦中，復有十苦。謂如前說五樂所治
T30n1579_p0536c15║有五種苦。一、因苦，二、受苦，三、唯無樂苦，四、受
T30n1579_p0536c16║不斷苦，五、出離、遠離、寂靜、菩提樂所對治，家、
T30n1579_p0536c17║欲界結、尋、異生苦。是名五苦。復有五苦。一、
T30n1579_p0536c18║逼迫苦，二、眾具匱乏苦，三、界不平等苦，四、所
T30n1579_p0536c19║愛變壞苦，五、三界煩惱品麁重苦。是名五苦。
T30n1579_p0536c20║前五此五，總十種苦。當知是名一切種苦。
T30n1579_p0536c21║前五十五，今五十五，總有一百一十種苦，是
T30n1579_p0536c22║菩薩悲所緣境界。緣此境故，諸菩薩悲生
T30n1579_p0536c23║起、增長、修習圓滿。
T30n1579_p0536c24║又諸菩薩於大苦蘊，緣十九苦，發起大悲。
T30n1579_p0536c25║何等名為十九種苦？一、愚癡異熟苦，二、行
T30n1579_p0537a01║苦所攝苦，三、畢竟苦，四、因苦，五、生苦，六、自作
T30n1579_p0537a02║逼惱苦，七、戒衰損苦，八、見衰損苦，九、宿因苦，
T30n1579_p0537a03║十、廣大苦，十一、那落迦苦，十二、善趣所攝
T30n1579_p0537a04║苦，十三、一切邪行所生苦，十四、一切流轉苦，
T30n1579_p0537a05║十五、無智苦，十六、增長苦，十七、隨逐苦，十八、
T30n1579_p0537a06║受苦，十九、麁重苦。
T30n1579_p0537a07║由四緣故，悲名大悲。一、緣甚深、微細、難了
T30n1579_p0537a08║諸有情苦為境生故。二、於長時積習成故。
T30n1579_p0537a09║謂諸菩薩，經於無量百千大劫積習所成。三、
T30n1579_p0537a10║於所緣猛利作意而發起故。謂諸菩薩，由是
T30n1579_p0537a11║作意悲所執持，為息有情眾苦因緣，尚能
T30n1579_p0537a12║棄捨百千身命，況一身命及以資財。於一切
T30n1579_p0537a13║種治罰大苦，為諸有情悉能堪忍。四、極清淨
T30n1579_p0537a14║故。謂諸菩薩已到究竟菩薩清淨，若諸如來
T30n1579_p0537a15║已到佛地如來清淨。又諸菩薩，由前所說百
T30n1579_p0537a16║一十苦，於諸有情修悲心時，則為修習一
T30n1579_p0537a17║切菩薩所有悲心。復能速證悲意樂淨，證入
T30n1579_p0537a18║菩薩淨意樂地，於諸有情獲得菩薩極親厚
T30n1579_p0537a19║心、極愛念心、欲作恩心、無厭惓心、代受
T30n1579_p0537a20║苦心、調柔自在有堪能心。諸聖聲聞，已得
T30n1579_p0537a21║證入苦諦現觀，已到究竟，於苦深遠厭俱行
T30n1579_p0537a22║心相續而轉，不如菩薩於諸有情悲前行
T30n1579_p0537a23║心，正觀墮在百一十種極大苦蘊。
T30n1579_p0537a24║菩薩如是以所修悲熏修心故，於內外
T30n1579_p0537a25║事，無有少分而不能捨；無戒律儀而不
T30n1579_p0537a26║能學；無他怨害而不能忍；無有精進而
T30n1579_p0537a27║不能起；無有靜慮而不能證，無有妙慧
T30n1579_p0537a28║而不能入。是故如來，若有請問菩薩菩提誰
T30n1579_p0537a29║所建立？皆正答言：菩薩菩提悲所建立。
T30n1579_p0537b01║如前所說一一無量，皆有無量菩薩如意
T30n1579_p0537b02║圓德隨轉，皆能攝受無量愛果，皆無量種一
T30n1579_p0537b03║向妙善無罪隨轉。當知菩薩精勤修習如
T30n1579_p0537b04║是無量，能得四種功德勝利。謂由修習此
T30n1579_p0537b05║無量故，先得最勝現法樂住；攝受、增長
T30n1579_p0537b06║無量最勝福德資糧；能於無上正等菩提
T30n1579_p0537b07║意樂堅固；為欲饒益諸有情故，於生死中，
T30n1579_p0537b08║堪能忍受一切大苦。
T30n1579_p0537b09║本地分中菩薩地第十五初持瑜伽處
T30n1579_p0537b10║菩提分品第十七之一
T30n1579_p0537b11║云何菩薩菩提分法？嗢拕南曰：
T30n1579_p0537b12║慚愧、堅力持、無厭、論世智、
T30n1579_p0537b13║正依、無礙解、資糧、菩提分、
T30n1579_p0537b14║止觀、性巧便、陀羅尼、正願、
T30n1579_p0537b15║三摩地有三、法嗢拕南四。
T30n1579_p0537b16║云何名為菩薩慚愧？當知慚愧略有二種。
T30n1579_p0537b17║一者、自性，二者、依處。言自性者，謂諸菩
T30n1579_p0537b18║薩於罪現行，能正覺知我為非法，內生羞
T30n1579_p0537b19║恥，是名為慚。即於其中能正覺知，於他敬
T30n1579_p0537b20║畏，外生羞恥，是名為愧。菩薩羞恥，本性猛
T30n1579_p0537b21║利，況復修習。如是應知名為菩薩慚愧自
T30n1579_p0537b22║性。言依處者，略有四種。若諸菩薩，於所應
T30n1579_p0537b23║作不隨建立而生羞恥，當知是名第一依
T30n1579_p0537b24║處。若諸菩薩，於不應作隨順建立而生羞
T30n1579_p0537b25║恥，當知是名第二依處。若諸菩薩，於覆己
T30n1579_p0537b26║惡而生羞恥，當知是名第三依處。若諸菩
T30n1579_p0537b27║薩，於自所生惡作有依隨逐不捨而生羞
T30n1579_p0537b28║恥，當知是名第四依處。如是應知名為菩
T30n1579_p0537b29║薩慚愧依處。云何菩薩堅力持性？當知此
T30n1579_p0537c01║性略有二種。一者、自性，二者、依處。言自性
T30n1579_p0537c02║者，謂能禁制染污心性，不隨煩惱自在行
T30n1579_p0537c03║性，堪忍苦性，種種眾多猛利怖畏雖現在
T30n1579_p0537c04║前而正加行無傾動性。性勇相應，能正思擇，
T30n1579_p0537c05║是故得成堅力持性。如是名為堅力持性
T30n1579_p0537c06║自性。如是菩薩堅力持性，略說應知有五依
T30n1579_p0537c07║處。一者、會遇生死輪轉種種大苦所化有情
T30n1579_p0537c08║種種邪行；二者、為益諸有情故，誓受長時
T30n1579_p0537c09║生死流轉；三者、遭遇異論朋黨諍競難詰，及
T30n1579_p0537c10║處大眾宣揚法義；四者、誓受一切菩薩所
T30n1579_p0537c11║應學處；五者、聽聞廣大甚深難思議法。是
T30n1579_p0537c12║名堅力持性依處。
T30n1579_p0537c13║云何菩薩心無厭倦？當知菩薩由五因緣，
T30n1579_p0537c14║普於一切正加行中，心無厭倦。一者、菩薩性
T30n1579_p0537c15║自有力，故無厭倦。二者、菩薩即於如是無
T30n1579_p0537c16║厭倦心數數串習，故無厭倦。三者、菩薩方便
T30n1579_p0537c17║攝受精進勇猛，能正隨觀前後所得展轉殊
T30n1579_p0537c18║勝，故無厭倦。四者、菩薩成就猛利增上妙慧
T30n1579_p0537c19║正思擇力，故無厭倦。五者、菩薩於諸有情猛
T30n1579_p0537c20║利悲心、極哀愍心恒常現前，故無厭倦。
T30n1579_p0537c21║云何菩薩善知諸論？謂諸菩薩，於五明處名
T30n1579_p0537c22║句文身相應諸法，從他善受，言善通利。即於
T30n1579_p0537c23║如是諸法妙義，或從他所善聽善決，或自
T30n1579_p0537c24║專精善擇善思，如是知法知義菩薩，於法
T30n1579_p0537c25║於義為不忘失，恒常精勤，不捨加行。又
T30n1579_p0537c26║為了知所餘新新後後法義殊勝差別，雖復
T30n1579_p0537c27║聞思已到究竟，而由此故漸次成熟，於此
T30n1579_p0537c28║法義獲得淨信。由是行相，當知菩薩知諸
T30n1579_p0537c29║論智無量圓滿、無有顛倒。云何菩薩善知
T30n1579_p0538a01║世間？謂諸菩薩，普於一切有情世間，如實
T30n1579_p0538a02║了知如是世間極為艱嶮，甚為愚闇。所謂
T30n1579_p0538a03║雖有生老及死，數數死生，而諸有情於老死
T30n1579_p0538a04║等上昇、出離不如實知。又諸菩薩，如實了
T30n1579_p0538a05║知有情世間，有諸穢濁，濁世增時；無諸穢
T30n1579_p0538a06║濁，濁世減時。謂依五濁。一者、壽濁，二者、有
T30n1579_p0538a07║情濁，三者、煩惱濁，四者、見濁，五者、劫濁。如
T30n1579_p0538a08║於今時人壽短促，極長壽者不過百年。昔
T30n1579_p0538a09║時不爾。是名壽濁。如於今時，有情多分
T30n1579_p0538a10║不識父母，不識沙門、若婆羅門，不識家長
T30n1579_p0538a11║可尊敬者、作義利者、作所作者，於今世罪
T30n1579_p0538a12║及後世罪不見怖畏，不修惠施、不作福
T30n1579_p0538a13║業、不受齋法、不受淨戒，昔時不爾。是名
T30n1579_p0538a14║有情濁。如於今時，有情多分習非法貪、不平
T30n1579_p0538a15║等貪，執持刀劍、執持器仗，鬪訟諍競，多行
T30n1579_p0538a16║諂誑詐偽妄語，攝受邪法，有無量種惡不善
T30n1579_p0538a17║法現可了知，昔時不爾。是名煩惱濁。如於
T30n1579_p0538a18║今時，有情多分為壞正法、為滅正法，造立
T30n1579_p0538a19║眾多像似正法，虛妄推求邪法邪義以為先
T30n1579_p0538a20║故。昔時不爾。是名見濁。如於今時，漸次趣
T30n1579_p0538a21║入饑饉中劫，現有眾多饑饉可得；漸次趣
T30n1579_p0538a22║入疫病中劫，現有眾多疫病可得；漸次趣
T30n1579_p0538a23║入刀兵中劫，現有眾多互相殘害刀兵可得；
T30n1579_p0538a24║昔時不爾。是名劫濁。是名菩薩如實了知
T30n1579_p0538a25║有情世間。又諸菩薩，如實了知諸器世間破
T30n1579_p0538a26║壞成立，如器世間破壞成立差別而知。又諸
T30n1579_p0538a27║菩薩，於其世間，於世間集，於世間滅，於能
T30n1579_p0538a28║往趣世間集行，於能往趣世間滅行，於其
T30n1579_p0538a29║世間愛味、過患及與出離皆如實知。又諸菩
T30n1579_p0538b01║薩，如實了知眼乃至意諸無色蘊，四大造
T30n1579_p0538b02║色，成士夫身，唯有爾所假名人性。於中所
T30n1579_p0538b03║有想，或我、或有情，此唯有想。於中所有自
T30n1579_p0538b04║號言說，我眼見色，廣說乃至我意知法，此亦
T30n1579_p0538b05║唯有自號言說。於中所有世俗語言，謂此長
T30n1579_p0538b06║老有如是名、如是種類、如是族姓、如是飲
T30n1579_p0538b07║食、如是領納若苦若樂、如是長壽、如是久
T30n1579_p0538b08║住、如是盡其壽量邊際，此亦唯有世俗言
T30n1579_p0538b09║說。菩薩於此皆如實知。由諸菩薩如實了
T30n1579_p0538b10║知有情世間流轉差別、若器世間流轉差別、
T30n1579_p0538b11║若八種相觀世間義、若諸世間所有勝義，是
T30n1579_p0538b12║故說名善知世間。
T30n1579_p0538b13║復次，菩薩若見年德俱尊勝者，能正奉迎，
T30n1579_p0538b14║敷座延坐，敬問、禮拜、合掌、慇勤，修和敬業。若
T30n1579_p0538b15║見年德俱相似者，能正問訊、酬對、歡慰，以軟
T30n1579_p0538b16║美言共興談論，不依等慢而自格量。若見
T30n1579_p0538b17║年德俱卑劣者，隨力隨能勸修勝德；顯實
T30n1579_p0538b18║少德，覆實多過，終不舉發令其恥愧；亦不
T30n1579_p0538b19║輕陵令心退沒；知有希求若財若法，終不
T30n1579_p0538b20║背面，亦不顰蹙；不譏誤失，不蔑退榮。
T30n1579_p0538b21║於是一切劣等勝品諸有情類，若見彼時，先
T30n1579_p0538b22║意慰問，讚言善來，無倒安處，能正隨力攝以
T30n1579_p0538b23║財法。雖處尊勝，而於有情終不乖戾，不
T30n1579_p0538b24║自珍奇，亦不憍傲。所攝有情縱懷資給，有
T30n1579_p0538b25║病無病，終不棄捐；身業語業，無不隨順。若
T30n1579_p0538b26║識不識，一切等心；為友為朋，無怨無隙。於
T30n1579_p0538b27║無依怙一切有情，隨力隨能作依作怙。不
T30n1579_p0538b28║託異門發他憂苦，令彼須臾住不安樂。若
T30n1579_p0538b29║有因緣須現談謔，稱理而為，非不稱理。
T30n1579_p0538c01║雖遇情交極相親密，年事斯等無乖隔者，
T30n1579_p0538c02║亦不共談匪仁言論。終不於他久懷忿
T30n1579_p0538c03║恨，設復暫起，不斥其諱。若復為他身語訾
T30n1579_p0538c04║辱，或善思擇、或依正法、或省己過而自開
T30n1579_p0538c05║解，不譴於他。其心安靜而不輕躁，身語意
T30n1579_p0538c06║業起必審詳。普能遠離十四垢業，藏隱六
T30n1579_p0538c07║方，遠四惡友，攝四善友。如是一切，應知具
T30n1579_p0538c08║如尸佉絡迦契經中說。或為現法利益事
T30n1579_p0538c09║義財位相應，起策具足、守護具足，平等養命。
T30n1579_p0538c10║於諸世間工巧業處皆得善巧，無諂無幻，
T30n1579_p0538c11║性不誑他。於罪現行深懷慚恥，正行具足，
T30n1579_p0538c12║尊重正行、守護正行。有所寄付，深可倚
T30n1579_p0538c13║信。於他財物，無所規度；舉貸他物，終不
T30n1579_p0538c14║違捍；分所共財，平等無矯；共知真寶，賣
T30n1579_p0538c15║者不識，稱寶酬價，無枉毫釐。於世時務
T30n1579_p0538c16║令儀軌範，為益世間，辯正機捷。於所應作
T30n1579_p0538c17║彼彼事中，他正來求，皆為助伴；敦質無動，
T30n1579_p0538c18║不託餘緣；善營事業，非為不善。若為帝
T30n1579_p0538c19║王，以法治世，不以非法，不好責罰。若御
T30n1579_p0538c20║大眾，勸捨惡戒，令修善戒。成就八種賢聖
T30n1579_p0538c21║語言。謂於所見，問答言見；於聞、覺、知，問答
T30n1579_p0538c22║言知；於所不見，問答不見；於所不聞、不
T30n1579_p0538c23║覺、不知，問答不知。
T30n1579_p0538c24║菩薩成就如是等法，如其世間正所應知，
T30n1579_p0538c25║如其世間正所應轉，於彼一切皆如實知。
T30n1579_p0538c26║是故名為善知世間。
T30n1579_p0538c27║瑜伽師地論卷第四十四