T30n1579_p0544a01║
T30n1579_p0544a02║瑜伽師地論卷第四十六
T30n1579_p0544a03║
T30n1579_p0544a04║彌勒菩薩說
T30n1579_p0544a05║三藏法師玄奘奉　詔譯
T30n1579_p0544a06║本地分中菩薩地第十五初持瑜伽處
T30n1579_p0544a07║菩提分品第十七之三
T30n1579_p0544a08║復有四種法嗢拕南，諸佛菩薩欲令有情
T30n1579_p0544a09║清淨故說。何等為四？一切諸行皆是無常，是
T30n1579_p0544a10║名第一法嗢拕南。一切諸行皆悉是苦，是名
T30n1579_p0544a11║第二法嗢拕南。一切諸法皆無有我，是名
T30n1579_p0544a12║第三法嗢拕南。涅槃寂靜，是名第四法嗢拕
T30n1579_p0544a13║南。諸佛菩薩多為有情宣說如是法相應
T30n1579_p0544a14║義，是故說名法嗢拕南。又從曩昔，其心寂
T30n1579_p0544a15║靜諸牟尼尊，於一切時展轉宣說，是故說
T30n1579_p0544a16║此名嗢拕南。又此行迹能趣大生，亦復能
T30n1579_p0544a17║趣出第一有，是故說此名嗢拕南。
T30n1579_p0544a18║云何菩薩等隨觀察一切諸行皆是無常？謂
T30n1579_p0544a19║諸菩薩，觀一切行言說自性，於一切時常無
T30n1579_p0544a20║所有。如是諸行常不可得，故名無常。又即
T30n1579_p0544a21║觀彼離言說事，由不了知彼真實故；無知
T30n1579_p0544a22║為因，生滅可得。如是諸行離言自性有生
T30n1579_p0544a23║有滅，故名無常。又諸菩薩，觀過去行已生已
T30n1579_p0544a24║滅，由彼諸行無因可得，亦無自性，是故觀
T30n1579_p0544a25║彼因性、自性皆無所有。觀現在行已生未滅，
T30n1579_p0544a26║由彼諸行因不可得，已與果故；自性可得，
T30n1579_p0544a27║猶未滅故；是故觀彼自性是有，而無有
T30n1579_p0544a28║因。觀未來行未生未滅，由彼諸行有因可
T30n1579_p0544a29║得，未與果故；無有自性，猶未生故；是故
T30n1579_p0544b01║觀彼唯有因性，而無自性。菩薩如是見三
T30n1579_p0544b02║世中分段諸行相續轉已，等隨觀見一一剎
T30n1579_p0544b03║那有為諸行，皆有三種有為之相。於剎那
T30n1579_p0544b04║後，復有第四有為之相。即於此中，前剎那
T30n1579_p0544b05║行自性滅壞。無間非先諸行剎那自性生起。
T30n1579_p0544b06║正觀為生；諸行生已，即時未壞，正觀為住；
T30n1579_p0544b07║此已生行，望前已滅諸行剎那自性別異，正
T30n1579_p0544b08║觀為老；從此諸行生剎那後，即此已生諸行
T30n1579_p0544b09║剎那自性滅壞，正觀為滅。菩薩觀此已生剎
T30n1579_p0544b10║那諸行自性，即是生住老之自性，不見生等
T30n1579_p0544b11║別有自性。如實觀見生剎那後，即此生等諸
T30n1579_p0544b12║行剎那自性滅壞，無別有性。如是四種有
T30n1579_p0544b13║為之相，總攝諸行。以要言之，二分所顯。一
T30n1579_p0544b14║者、有分所顯。二者、無分所顯。此中世尊依於
T30n1579_p0544b15║有分，建立一種有為之相；依於無分，建立
T30n1579_p0544b16║第二有為之相。住、異二種，俱是諸行有分所
T30n1579_p0544b17║顯，建立第三有為之相。此中菩薩，觀一切時
T30n1579_p0544b18║唯有諸行，除此更無生住老滅恒有實物
T30n1579_p0544b19║自性成就。何以故？諸行生時，唯即如是諸行
T30n1579_p0544b20║可得，無別有餘生住老滅。如是諸行住老
T30n1579_p0544b21║滅時，唯即如是諸行可得，無別有餘生住
T30n1579_p0544b22║老滅。
T30n1579_p0544b23║又諸菩薩以理推求生等實物亦不可得。
T30n1579_p0544b24║如是推求不可得者，謂若離彼色等諸行
T30n1579_p0544b25║別有生法，是即應如色等諸行自體有生。
T30n1579_p0544b26║如是此生亦應有生。如是即應有二種生，
T30n1579_p0544b27║一者、行生，二者、生生。如是行生與彼生生
T30n1579_p0544b28║為一為異？若言一者，計生實有即為唐捐。
T30n1579_p0544b29║言別有生是實物有，不應道理。若言異者，
T30n1579_p0544c01║如是即應非行生生；是行生生，不應道理。
T30n1579_p0544c02║如說生相，如是廣說住老滅相，當知亦
T30n1579_p0544c03║爾。謂若滅法別有自性，是實成就；即應此
T30n1579_p0544c04║滅有生有滅。若滅生時，一切諸行皆應同
T30n1579_p0544c05║滅。如是即應少用功力，如入滅定，諸心心
T30n1579_p0544c06║所一切皆滅。若滅滅時，一切諸行雖皆已滅，
T30n1579_p0544c07║復應還生，以滅無故。是故言滅有生有
T30n1579_p0544c08║滅，不應道理。又善男子、或善女人，於一切
T30n1579_p0544c09║時恒有實物自性成就，觀為假有，而能修
T30n1579_p0544c10║厭、離欲、解脫，不應道理。與此相違，是應道
T30n1579_p0544c11║理。由此行相，是諸菩薩如實了知一切諸
T30n1579_p0544c12║行皆是無常。
T30n1579_p0544c13║又諸菩薩，觀無常行相續轉時，能為三種苦
T30n1579_p0544c14║所依止。一者、行苦，二者、壞苦，三者、苦苦。如
T30n1579_p0544c15║是菩薩如實了知一切諸行皆悉是苦。
T30n1579_p0544c16║又諸菩薩，如實了知有為、無為一切諸法二
T30n1579_p0544c17║無我性。一者、補特伽羅無我性，二者、法無我
T30n1579_p0544c18║性。於諸法中補特伽羅無我性者，謂非即
T30n1579_p0544c19║有法，是真實有補特伽羅；亦非離有法，別
T30n1579_p0544c20║有真實補特伽羅。於諸法中法無我性者，
T30n1579_p0544c21║謂於一切言說事中，一切言說自性諸法都
T30n1579_p0544c22║無所有。如是菩薩如實了知一切諸法皆
T30n1579_p0544c23║無有我。
T30n1579_p0544c24║又諸菩薩，觀一切行先因永斷，後無餘滅，其
T30n1579_p0544c25║餘畢竟不起不生，說名涅槃。當知涅槃其
T30n1579_p0544c26║體寂靜，一切眾苦畢竟息故，一切煩惱究
T30n1579_p0544c27║竟滅故。如是未得清淨增上意樂菩薩，未
T30n1579_p0544c28║見聖諦諸聲聞乘，雖於涅槃發起勝解，如
T30n1579_p0544c29║是說言涅槃寂靜；而於涅槃未如實解，未
T30n1579_p0545a01║能如實正智見轉，然彼亦有如理作意。譬
T30n1579_p0545a02║如王子、或長者子，生育已來，未出王宮、長者
T30n1579_p0545a03║內室；王及長者，各為幼童假作種種諸戲樂
T30n1579_p0545a04║具，鹿車、牛車、馬車、象車而賜與之。爾時王子
T30n1579_p0545a05║及長者子，用為嬉戲，歡娛遊佚，即於如是
T30n1579_p0545a06║假所造作鹿、牛、馬、象，發起真實鹿想、牛想、馬
T30n1579_p0545a07║想、象想。後於一時，王及長者各知其子漸已
T30n1579_p0545a08║長大，諸根成熟，讚說真實鹿、牛、馬、象。爾時王
T30n1579_p0545a09║子及長者子聞父讚說，作是念言：今者父
T30n1579_p0545a10║王及父長者，將非讚說我等所有鹿、牛、馬、象
T30n1579_p0545a11║四種車耶？復於後時，王及長者知子轉大，
T30n1579_p0545a12║從內宮室引出外遊，示其真實鹿、牛、馬、象。
T30n1579_p0545a13║時彼見已，內自發生如實慧解，此為實義鹿
T30n1579_p0545a14║車、牛車、馬車、象車。父於長夜甞為我等讚
T30n1579_p0545a15║說斯事，然唯我等以無智故，於不如實唯
T30n1579_p0545a16║彼相似、唯彼影像發起真實鹿等勝解。由是
T30n1579_p0545a17║因緣，於先勝解追起羞愧。如是宮室，喻於
T30n1579_p0545a18║生死。其所生育諸幼童子，喻未證得清淨
T30n1579_p0545a19║增上意樂菩薩，及未見諦諸聲聞乘。父喻
T30n1579_p0545a20║諸佛及已證入大地菩薩。先為假作鹿、牛等
T30n1579_p0545a21║車，喻為宣說涅槃鹿相。次為讚說真實鹿
T30n1579_p0545a22║等，喻佛菩薩自現證見真實涅槃，如其所
T30n1579_p0545a23║見，於彼菩薩及聲聞前，讚說涅槃真實功
T30n1579_p0545a24║德。所餘，喻彼既聞是已，但用隨順音聲覺
T30n1579_p0545a25║慧，於涅槃德長夜勝解。若於是時資糧成
T30n1579_p0545a26║熟，漸次增長，成淨增上意樂菩薩、見諦聲
T30n1579_p0545a27║聞，於真涅槃生現證智；即於爾時發生自
T30n1579_p0545a28║內如實慧解，如是涅槃，一切聲聞、獨覺所證，
T30n1579_p0545a29║諸佛菩薩先所讚說，我等先以愚夫覺慧，
T30n1579_p0545b01║於不如實唯彼相似、唯彼影像發起真實
T30n1579_p0545b02║涅槃勝解。由是因緣，於先勝解追生羞愧。
T30n1579_p0545b03║依止於後如實勝解。又如病者往大醫所，
T30n1579_p0545b04║為除病故，求隨順藥，得已常服。彼於是藥
T30n1579_p0545b05║深生勝解、深生愛樂、唯見為實。由是因緣，
T30n1579_p0545b06║先病除愈，復起餘病，應服餘藥。爾時大醫
T30n1579_p0545b07║知先病愈，後病復生，更須餘藥；勸捨前藥，
T30n1579_p0545b08║令服餘藥。時彼病者愚癡無識，於前所服
T30n1579_p0545b09║深生勝解，起所宜想，不肯棄捨。時大良醫
T30n1579_p0545b10║為其宣說前後藥性，於現所病前藥匪宜，
T30n1579_p0545b11║後藥為勝。時有病者雖聞是語，不生勝
T30n1579_p0545b12║解，猶未深信良醫所言。如是病者，喻諸凡
T30n1579_p0545b13║夫、菩薩、聲聞，為煩惱病之所執持。大良醫者，
T30n1579_p0545b14║喻諸如來。其良藥等，喻為宣說若上上勝
T30n1579_p0545b15║及以上極，若深深勝及以深極，若劣、若勝及
T30n1579_p0545b16║以勝極，法教正教教授教誡。彼雖聞已，不
T30n1579_p0545b17║能悟入，不生勝解，不能修行法隨法行。
T30n1579_p0545b18║諸有淨信菩薩、聲聞，於佛所說不生疑惑；
T30n1579_p0545b19║乘佛所說喻如一切支具圓滿妙莊嚴車無
T30n1579_p0545b20║上法乘，如善御者，隨所行地、隨所應到，
T30n1579_p0545b21║疾疾進趣，無所稽留。
T30n1579_p0545b22║本地分中菩薩地第十五初持瑜伽處
T30n1579_p0545b23║菩薩功德品第十八
T30n1579_p0545b24║云何菩薩所有功德？嗢拕南曰：
T30n1579_p0545b25║希奇、不希奇、平等心、饒益、
T30n1579_p0545b26║報恩、與欣讚、不虛加行性。
T30n1579_p0545b27║謂諸菩薩，於其無上正等覺乘勤修學時，應
T30n1579_p0545b28║知有五甚希奇法。何等為五？一者、於諸有
T30n1579_p0545b29║情非有因緣而生親愛；二者、唯為饒益諸
T30n1579_p0545c01║有情故，常處生死，忍無量苦；三者、於多煩
T30n1579_p0545c02║惱難復有情，善能解了調伏方便；四者於
T30n1579_p0545c03║極難解真實義理，能隨悟入；五者、具不思議
T30n1579_p0545c04║大威神力。如是五種菩薩所有甚希奇法，
T30n1579_p0545c05║不與一切餘有情共。
T30n1579_p0545c06║又諸菩薩成就五種不希奇法，而名成就甚
T30n1579_p0545c07║希奇法。何等為五？謂諸菩薩，以因利他苦，
T30n1579_p0545c08║即為自己樂；是故菩薩恒遍受行因利他
T30n1579_p0545c09║苦。是名菩薩成就第一不希奇法，而名成
T30n1579_p0545c10║就甚希奇法。又諸菩薩，雖善了知生死過失、
T30n1579_p0545c11║涅槃功德，而樂普令有情清淨，即為己樂；
T30n1579_p0545c12║是故菩薩為淨有情增上力故，誓受生死。
T30n1579_p0545c13║是名菩薩成就第二不希奇法，而名成就甚
T30n1579_p0545c14║希奇法。又諸菩薩，雖善了知默然樂味，而
T30n1579_p0545c15║樂普令有情清淨，即為己樂；是故菩薩為
T30n1579_p0545c16║淨有情增上力故，恒勤方便為說正法，是
T30n1579_p0545c17║名菩薩成就第三不希奇法，而名成就甚希
T30n1579_p0545c18║奇法。又諸菩薩，雖積集六波羅蜜多所有善
T30n1579_p0545c19║根，而樂普令有情清淨，即為己樂；是故菩
T30n1579_p0545c20║薩為淨有情增上力故，以淨意樂施諸有
T30n1579_p0545c21║情，然不希求施果異熟。是名菩薩成就第
T30n1579_p0545c22║四不希奇法，而名成就甚希奇法。又諸菩薩，
T30n1579_p0545c23║以利他事為自利事；是故菩薩恒現受行
T30n1579_p0545c24║一切有情利益之事。是名菩薩成就第五不
T30n1579_p0545c25║希奇法，而名成就甚希奇法。又諸菩薩由
T30n1579_p0545c26║五種相，當知普於一切有情其心平等。何
T30n1579_p0545c27║等為五？一者、菩薩最初發心，願大菩提，如
T30n1579_p0545c28║是亦為利益一切諸有情故，起平等心。二
T30n1579_p0545c29║者、菩薩於諸有情住哀愍俱平等之心。三者、
T30n1579_p0546a01║菩薩於諸有情，深心發起一子愛俱平等之
T30n1579_p0546a02║心。四者、菩薩於從眾緣已生諸行，知是所
T30n1579_p0546a03║想有情事已，知一有情所有法性，即是一切
T30n1579_p0546a04║有情法性；以法平等俱行之心，於諸有情
T30n1579_p0546a05║住平等心。五者、菩薩如於一有情行利益
T30n1579_p0546a06║行，於一切有情行利益行，亦復如是。以利
T30n1579_p0546a07║俱心，於諸有情住平等心。由此五相，是諸
T30n1579_p0546a08║菩薩於諸有情其心平等。
T30n1579_p0546a09║又諸菩薩由五種相，於諸有情能作一切
T30n1579_p0546a10║饒益之事。何等為五？一者、說授正命以為
T30n1579_p0546a11║饒益；二者、於不隨順能引義利所作事業，
T30n1579_p0546a12║說授隨順以為饒益；三者、無依無怙、有苦
T30n1579_p0546a13║有貧，善能為彼作依怙等以為饒益；四者、
T30n1579_p0546a14║說授能往善趣之道以為饒益；五者、說授
T30n1579_p0546a15║三乘以為饒益。
T30n1579_p0546a16║又諸菩薩由五種相，於其有恩諸有情所
T30n1579_p0546a17║現前酬報。何等為五？一者、安處有情，令學
T30n1579_p0546a18║己德；二者、方便安處，令學他德；三者、無依
T30n1579_p0546a19║無怙、有苦有貧，隨力隨能作依怙等；四者、
T30n1579_p0546a20║勸令供養諸佛如來；五者、令於如來所說
T30n1579_p0546a21║正法受持、讀誦、書寫、供養。
T30n1579_p0546a22║又諸菩薩，於五種處常當欣讚。何等為五？
T30n1579_p0546a23║一者、值佛出世，常得承事；二者、於諸佛所，
T30n1579_p0546a24║常聞六種波羅蜜多菩薩藏法；三者、於一切
T30n1579_p0546a25║種成熟有情，常有勢力；四者、能於無上正
T30n1579_p0546a26║等菩提堪任速證；五者、證菩提已，諸弟子
T30n1579_p0546a27║眾常和無諍。
T30n1579_p0546a28║又諸菩薩由五因緣，於諸有情能作不虛
T30n1579_p0546a29║饒益加行。何等為五？謂諸菩薩，於諸有情
T30n1579_p0546b01║先欲求作利益安樂，於諸有情利益安樂
T30n1579_p0546b02║如實了知，無顛倒覺。如是一切，如前供養
T30n1579_p0546b03║親近無量品中所說，應知其相。
T30n1579_p0546b04║復次，嗢拕南曰：
T30n1579_p0546b05║無顛倒加行、退墮、與勝進、
T30n1579_p0546b06║相似、實功德、善調伏有情。
T30n1579_p0546b07║謂諸菩薩有五加行，當知普攝一切菩薩無
T30n1579_p0546b08║倒加行。何等為五？一、隨護加行，二、無罪加
T30n1579_p0546b09║行，三、思擇力加行，四、清淨增上意樂加行，五、
T30n1579_p0546b10║墮決定加行。云何菩薩隨護加行？當知此復
T30n1579_p0546b11║略有五種。一者、隨護聰叡。謂由俱生智
T30n1579_p0546b12║速疾攝法。二者、隨護正念。謂由此正念，隨
T30n1579_p0546b13║所攝法持令不忘。三者、隨護正智。謂由此
T30n1579_p0546b14║正智，於所持法善觀察義，正慧通達。遠離
T30n1579_p0546b15║隨順聰叡正念覺慧退分諸因緣故，習近
T30n1579_p0546b16║隨順住分、勝分諸因緣故。四者、隨護自心。
T30n1579_p0546b17║能善防守諸根門故。五者、隨護他心。能於
T30n1579_p0546b18║他心正隨轉故。云何菩薩無罪加行？謂諸菩
T30n1579_p0546b19║薩，於諸善法無倒熾然，無量無間迴向菩提。
T30n1579_p0546b20║云何菩薩思擇力加行？謂諸菩薩，即此一切
T30n1579_p0546b21║在勝解行地，應知其相。云何菩薩清淨增
T30n1579_p0546b22║上意樂加行？謂諸菩薩，即此一切在淨勝意
T30n1579_p0546b23║樂地及行正行地，應知其相。云何菩薩墮決
T30n1579_p0546b24║定加行？謂諸菩薩，即此一切在決定地、決定
T30n1579_p0546b25║行地、到究竟地，應知其相。如是五種菩薩
T30n1579_p0546b26║加行，普攝一切無倒加行。
T30n1579_p0546b27║又諸菩薩順退分法，當知有五。何等為五？
T30n1579_p0546b28║一者、不敬正法及說法師。二者、放逸懈怠。三
T30n1579_p0546b29║者、於諸煩惱親近執著。四者、於諸惡行親
T30n1579_p0546c01║近執著。五者、與餘菩薩校量勝劣，起增上
T30n1579_p0546c02║慢；及於法顛倒，起增上慢。
T30n1579_p0546c03║又諸菩薩順勝分法，當知有五。何等為五？
T30n1579_p0546c04║謂與前五黑品諸法次第相違，應知其相。
T30n1579_p0546c05║又諸菩薩略有五種相似功德，當知實是菩
T30n1579_p0546c06║薩過失。何等為五？一者、於其暴惡毀犯淨
T30n1579_p0546c07║戒諸有情所，由是因緣作不饒益；二者、詐
T30n1579_p0546c08║現種種具足威儀；三者、於順世間文詞、呪
T30n1579_p0546c09║術、外道書論相應法中，得預智者、聰叡者數；
T30n1579_p0546c10║四者、修行有罪施等善行；五者、宣說建立
T30n1579_p0546c11║像似正法，廣令流布。
T30n1579_p0546c12║又諸菩薩略有五種真實功德。何等為五？一
T30n1579_p0546c13║者、於其暴惡毀犯淨戒諸有情所，由是因
T30n1579_p0546c14║緣起勝悲心；二者、本性成就具足威儀；三
T30n1579_p0546c15║者、於佛所說淨妙真實若教若證，得預智者、
T30n1579_p0546c16║聰叡者數；四者、修行無罪施等善行；五者、
T30n1579_p0546c17║開示正法，遮滅一切像似正法。
T30n1579_p0546c18║又諸菩薩略於十處，無倒調伏所化有情。何
T30n1579_p0546c19║等十處？一者、遠離惡行處；二者、遠離諸欲處；
T30n1579_p0546c20║三者、專精無犯，犯已能出處；四者、密護一切
T30n1579_p0546c21║諸根門處；五者、正知住處；六者、離憒鬧處；七
T30n1579_p0546c22║者、於遠離處，遠離一切惡尋思處；八者、遠離
T30n1579_p0546c23║障處；九者、遠離一切煩惱纏處；十者、遠離一
T30n1579_p0546c24║切諸煩惱品諸麁重處。
T30n1579_p0546c25║復次，嗢拕南曰：
T30n1579_p0546c26║諸菩薩受記、墮於決定中、
T30n1579_p0546c27║定作、常應作、最勝最為後。
T30n1579_p0546c28║謂諸菩薩略由六相，蒙諸如來於其無上
T30n1579_p0546c29║正等菩提授與記別。何等為六？一者、安住
T30n1579_p0547a01║種性未發心位；二者、已發心位；三者、現在前
T30n1579_p0547a02║位；四者、不現前位；五者、有定時限，謂爾所
T30n1579_p0547a03║時當證無上正等菩提；六者、無定時限，謂
T30n1579_p0547a04║不宣說決定時限，而與授記。
T30n1579_p0547a05║又諸菩薩略有三種墮於決定。何等為三？一
T30n1579_p0547a06║者、安住種性墮於決定；二者、發菩提心墮於
T30n1579_p0547a07║決定；三者、不虛修行墮於決定。安住種性墮
T30n1579_p0547a08║決定者，謂諸菩薩住種性位，便名為墮決
T30n1579_p0547a09║定菩薩。何以故？由此菩薩若遇勝緣，必定
T30n1579_p0547a10║堪任證於無上正等覺故。發菩提心墮決
T30n1579_p0547a11║定者，謂有一類諸菩薩眾，已於無上正等菩
T30n1579_p0547a12║提起決定心，此後乃至證於無上正等菩
T30n1579_p0547a13║提，無復退轉。不虛修行墮決定者，謂諸菩薩
T30n1579_p0547a14║已得自在，普於一切利有情行，如其所欲，
T30n1579_p0547a15║隨所造修終無空過。於此三種墮決定中，
T30n1579_p0547a16║依於最後墮決定位，諸佛如來授諸菩薩墮
T30n1579_p0547a17║決定記。
T30n1579_p0547a18║又諸菩薩略有五處定所應作。若不作已，終
T30n1579_p0547a19║不堪任證於無上正等菩提。何等為五？一
T30n1579_p0547a20║者、發菩提心；二者、於諸有情深生哀愍；三者、
T30n1579_p0547a21║熾然精進，四者、於諸明處方便修習，五者、無
T30n1579_p0547a22║有厭倦。又諸菩薩於其五處常所應作。何等
T30n1579_p0547a23║為五？一者、於不放逸常所應作；二者、無依
T30n1579_p0547a24║無怙、有苦有貧諸有情所，常應為作依怙等
T30n1579_p0547a25║事；三者、於諸如來常應供養；四者、常應遍
T30n1579_p0547a26║知有失、無失；五者、一切所作若行、若住諸作
T30n1579_p0547a27║意中，大菩提心恒為導首。如是五種，是諸菩
T30n1579_p0547a28║薩常所應作。
T30n1579_p0547a29║又諸菩薩有十種法，一切菩薩許為最勝，特
T30n1579_p0547b01║為第一，建立在於最上法中。何等為十？一
T30n1579_p0547b02║者、菩薩種性，諸種性中最為殊勝；二者、最
T30n1579_p0547b03║初發心，於諸正願最為殊勝；三者、精進、般
T30n1579_p0547b04║若，普於一切波羅蜜多最為殊勝；四者、愛
T30n1579_p0547b05║語攝事，於諸攝事最為殊勝；五者、如來世
T30n1579_p0547b06║尊，於諸有情最為殊勝；六者、悲愍有情，於
T30n1579_p0547b07║諸無量最為殊勝；七者、第四靜慮，於諸靜
T30n1579_p0547b08║慮最為殊勝；八者、空三摩地，於三等持最
T30n1579_p0547b09║為殊勝；九者、滅盡等至，於諸等至最為殊
T30n1579_p0547b10║勝；十者、如前所說所有清淨方便善巧，普
T30n1579_p0547b11║於一切方便善巧最為殊勝。
T30n1579_p0547b12║復次，嗢拕南曰：
T30n1579_p0547b13║諸施設建立、一切法尋思、
T30n1579_p0547b14║及如實遍智、如是諸無量、
T30n1579_p0547b15║說法果勝利、大乘性、與攝，
T30n1579_p0547b16║菩薩十，應知建立諸名號。
T30n1579_p0547b17║謂諸菩薩略有四種施設建立，唯有如來及
T30n1579_p0547b18║諸菩薩能正施設、能正建立；非餘一切若天、
T30n1579_p0547b19║若人、若諸沙門、若婆羅門，唯除聞已。何等為
T30n1579_p0547b20║四？一者、法施設建立，二者、諦施設建立，三者、
T30n1579_p0547b21║理施設建立，四者、乘施設建立。
T30n1579_p0547b22║云何名法施設建立？謂佛所說素呾纜等十
T30n1579_p0547b23║二分教，次第結集、次第安置、次第制立，是名
T30n1579_p0547b24║為法施設建立。
T30n1579_p0547b25║云何名諦施設建立？謂無量種。或立一諦。
T30n1579_p0547b26║謂不虛妄義，唯有一諦，無第二故。或立二
T30n1579_p0547b27║諦。一、世俗諦，二、勝義諦。或立三諦。一、相諦，
T30n1579_p0547b28║二、語諦，三、用諦。或立四諦。一、苦諦，二、集諦，
T30n1579_p0547b29║三、滅諦，四、道諦。或立五諦。一、因諦，二、果諦，
T30n1579_p0547c01║三、智諦，四、境諦，五、勝諦。或立六諦。一、諦諦，
T30n1579_p0547c02║二、妄諦，三、應遍知諦，四、應永斷諦，五、應作證
T30n1579_p0547c03║諦，六、應修習諦。或立七諦。一、愛味諦，二、過
T30n1579_p0547c04║患諦，三、出離諦，四、法性諦，五、勝解諦，六、聖
T30n1579_p0547c05║諦，七、非聖諦。或立八諦。一、行苦性諦，二、壞
T30n1579_p0547c06║苦性諦，三、苦苦性諦，四、流轉諦，五、還滅諦，六、
T30n1579_p0547c07║雜染諦，七、清淨諦，八、正加行諦。或立九諦。
T30n1579_p0547c08║一、無常諦，二、苦諦，三、空諦，四、無我諦，五、有愛
T30n1579_p0547c09║諦，六、無有愛諦，七、彼斷方便諦，八、有餘依涅
T30n1579_p0547c10║槃諦，九、無餘依涅槃諦。或立十諦。一、逼切苦
T30n1579_p0547c11║諦，二、財位匱乏苦諦，三、界不平和苦諦，四、所
T30n1579_p0547c12║愛變壞苦諦，五、麁重苦諦，六、業諦，七、煩惱諦，
T30n1579_p0547c13║八、聽聞正法、如理作意諦，九、正見諦，十、正見
T30n1579_p0547c14║果諦。如是等類，名菩薩諦施設建立，若廣分
T30n1579_p0547c15║別當知無量。
T30n1579_p0547c16║云何名理施設建立？謂四道理。此廣分別如
T30n1579_p0547c17║前應知。
T30n1579_p0547c18║云何名乘施設建立？謂聲聞乘及獨覺乘、無
T30n1579_p0547c19║上大乘，如是三種，一一各由七種行相施設
T30n1579_p0547c20║建立，是名為乘施設建立。初聲聞乘七行相
T30n1579_p0547c21║者，一、於四聖諦無顛倒慧，二、此慧所依，三、
T30n1579_p0547c22║此慧所緣，四、此慧伴類，五、此慧作業，六、此慧
T30n1579_p0547c23║資糧，七、此慧得果。當知由此七種行相施
T30n1579_p0547c24║設建立，諸聲聞乘無不周備。如聲聞乘七
T30n1579_p0547c25║種行相施設建立，其獨覺乘，當知亦爾。無上
T30n1579_p0547c26║大乘七行相者，一、緣離言說事，一切法中所
T30n1579_p0547c27║有真如，無分別平等性出離慧；二、此慧所依；
T30n1579_p0547c28║三、此慧所緣；四、此慧伴類；五、此慧作業；六、此
T30n1579_p0547c29║慧資糧；七、此慧得果。當知由此七種行相施
T30n1579_p0548a01║設建立，無上大乘無不周備。
T30n1579_p0548a02║過去、未來、現在諸佛及諸菩薩所有無倒施
T30n1579_p0548a03║設建立，若曾所作、若當所作、若今所作，一切
T30n1579_p0548a04║皆由如是四事。除此無有若過若增。
T30n1579_p0548a05║又諸菩薩為得四種如實遍知，於一切法
T30n1579_p0548a06║起四尋思。何等為四？一、名尋思，二、事尋思，
T30n1579_p0548a07║三、自性假立尋思，四、差別假立尋思。如是四
T30n1579_p0548a08║種若廣分別，應知如前真實義品。
T30n1579_p0548a09║又諸菩薩略有四種，於一切法如實遍知。
T30n1579_p0548a10║一、名尋思所引如實遍知，二、事尋思所引
T30n1579_p0548a11║如實遍知，三、自性假立尋思所引如實遍
T30n1579_p0548a12║知，四、差別假立尋思所引如實遍知。如是
T30n1579_p0548a13║四種若廣分別，應知如前真實義品。
T30n1579_p0548a14║又諸菩薩，於五無量能起一切善巧作用。何
T30n1579_p0548a15║等為五？一、有情界無量，二、世界無量，三、法界
T30n1579_p0548a16║無量，四、所調伏界無量，五、調伏方便界無量。
T30n1579_p0548a17║云何有情界無量？謂六十四諸有情眾，名有
T30n1579_p0548a18║情界。如前意地已具條列。若依相續，差別無
T30n1579_p0548a19║邊。云何世界無量？謂於十方無量世界、無量
T30n1579_p0548a20║名號各各差別。如此世界名曰索訶，此界梵
T30n1579_p0548a21║王名索訶主。如是一切皆當了知。云何法
T30n1579_p0548a22║界無量？謂善、不善、無記諸法，如是等類差別
T30n1579_p0548a23║道理，應知無量。云何所調伏界無量？謂或
T30n1579_p0548a24║有一種所調伏界。一切有情可調伏者，同一
T30n1579_p0548a25║類故。或有二種所調伏界。一、具縛，二、不具
T30n1579_p0548a26║縛。或有三種所調伏界。一、鈍根，二、中根，三、
T30n1579_p0548a27║利根。或有四種所調伏界。一、剎帝利，二、婆羅
T30n1579_p0548a28║門，三、吠舍，四、戍達羅。或有五種所調伏界。
T30n1579_p0548a29║一、貪行，二、瞋行，三、癡行，四、慢行，五、尋思行。
T30n1579_p0548b01║或有六種所調伏界。一、在家，二、出家，三、未成
T30n1579_p0548b02║熟，四、已成熟，五、未解脫，六、已解脫。或有七
T30n1579_p0548b03║種所調伏界。一、輕毀，二、中庸，三、廣顯智，四、略
T30n1579_p0548b04║開智，五、現所調伏，六、當所調伏，七、緣引調伏。
T30n1579_p0548b05║謂遇如是如是緣，即如是如是轉變。或有
T30n1579_p0548b06║八種所調伏界。謂八部眾，從剎帝利乃至
T30n1579_p0548b07║梵眾。或有九種所調伏界。一、如來所化，二、聲
T30n1579_p0548b08║聞、獨覺所化，三、菩薩所化。四、難調伏，五、易調
T30n1579_p0548b09║伏，六、軟語調伏，七、訶擯調伏，八、遠調伏，九、近
T30n1579_p0548b10║調伏。或有十種所調伏界。一、那落迦，二、傍
T30n1579_p0548b11║生，三、琰摩世界，四、欲界天人，五、中有，六、有
T30n1579_p0548b12║色，七、無色，八、有想，九、無想，十、非想非非想。
T30n1579_p0548b13║如是略說品類差別有五十五，若依相續
T30n1579_p0548b14║差別道理，當知無量。問：有情界無量、所調伏
T30n1579_p0548b15║界無量有何差別？答：一切有情，若住種性、
T30n1579_p0548b16║不住種性，無有差別，總名有情界無量；
T30n1579_p0548b17║唯住種性，彼彼位轉，乃得名為所調伏界
T30n1579_p0548b18║無量。云何調伏方便界無量？謂如前說，當
T30n1579_p0548b19║知此中亦有無量品類差別。
T30n1579_p0548b20║問：何故總說此五無量如是次第？答：以諸菩
T30n1579_p0548b21║薩專精修習饒益有情，是故最初說有情界
T30n1579_p0548b22║無量。是諸有情依於處所可得受化，是故
T30n1579_p0548b23║第二說世界無量。是諸有情在彼彼界，由
T30n1579_p0548b24║種種法或染、或淨差別可得，是故第三說法
T30n1579_p0548b25║界無量。即觀如是有情界中，有諸有情有
T30n1579_p0548b26║所堪任、有大勢力，堪能究竟解脫眾苦，
T30n1579_p0548b27║是故第四說所調伏界無量。要由如是方便
T30n1579_p0548b28║善巧，令諸有情究竟解脫，是故第五說調伏
T30n1579_p0548b29║方便界無量。是故說言菩薩於此五種無量，
T30n1579_p0548c01║能起一切善巧作用。
T30n1579_p0548c02║諸佛菩薩為諸有情宣說正法，當知有五
T30n1579_p0548c03║大果勝利。何等為五？一者、一類有情聞佛菩
T30n1579_p0548c04║薩說正法時，遠塵離垢，於諸法中法眼生
T30n1579_p0548c05║起；二者、一類有情聞佛菩薩說正法時，得
T30n1579_p0548c06║盡諸漏；三者、一類有情聞佛菩薩說正法
T30n1579_p0548c07║時，便於無上正等菩提發正願心；四者、一
T30n1579_p0548c08║類有情聞佛菩薩說正法時，證得菩薩最
T30n1579_p0548c09║勝法忍；五者、一類有情聞佛菩薩說正法
T30n1579_p0548c10║已，受持讀誦，修習正行，展轉方便令正法眼
T30n1579_p0548c11║久住不滅。如是五種，當知名為諸佛菩薩
T30n1579_p0548c12║所說正法大果勝利。諸菩薩乘與七大性共
T30n1579_p0548c13║相應故，說名大乘。何等為七？一者、法大性。
T30n1579_p0548c14║謂十二分教中，菩薩藏攝方廣之教。二者、發
T30n1579_p0548c15║心大性。謂有一類，於其無上正等菩提發
T30n1579_p0548c16║正願心。三者、勝解大性。謂有一類，於法大
T30n1579_p0548c17║性生勝信解。四者、增上意樂大性。謂有一
T30n1579_p0548c18║類，已過勝解行地，證入淨勝意樂地。五者、
T30n1579_p0548c19║資糧大性。謂福德資糧、智慧資糧修習圓滿，
T30n1579_p0548c20║能證無上正等菩提。六者、時大性。謂經於三
T30n1579_p0548c21║無數大劫，方證無上正等菩提。七者、圓證大
T30n1579_p0548c22║性。謂即所證無上菩提，由此圓證菩提自
T30n1579_p0548c23║體，比餘圓證功德自體尚無與等，何況得
T30n1579_p0548c24║有若過若增。當知此中，若法大性、若發心大
T30n1579_p0548c25║性、若勝解大性、若增上意樂大性、若資糧大
T30n1579_p0548c26║性、若時大性，如是六種皆是圓證大性之因。
T30n1579_p0548c27║圓證大性，是前六種大性之果。
T30n1579_p0548c28║有八種法，能具足攝一切大乘。一者、菩薩藏
T30n1579_p0548c29║教；二者、即於如是菩薩藏中，顯示諸法真
T30n1579_p0549a01║實義教；三者、即於如是菩薩藏中，顯示一
T30n1579_p0549a02║切諸佛菩薩不可思議、最勝廣大威力之教；
T30n1579_p0549a03║四者、於上所說，如理聽聞；五者、如理思為
T30n1579_p0549a04║先，趣勝意樂；六者、趣勝意樂為先，入修行
T30n1579_p0549a05║相；七者、入修行相為先，修果成滿；八者、即由
T30n1579_p0549a06║如是修果成滿，究竟出離。
T30n1579_p0549a07║如是菩薩勤修學已，能證無上正等菩提。何
T30n1579_p0549a08║等菩薩勤修學已，能證無上正等菩提？當知
T30n1579_p0549a09║菩薩略有十種。一、住種性，二、已趣入，三、未
T30n1579_p0549a10║淨意樂，四、已淨意樂，五、未成熟，六、已成熟，七、
T30n1579_p0549a11║未墮決定，八、已墮決定，九、一生所繫，十、住最
T30n1579_p0549a12║後有。此中即住種性菩薩發心修學，名已趣
T30n1579_p0549a13║入。即已趣入，乃至未入淨意樂地，名未淨
T30n1579_p0549a14║意樂。若已得入，名已淨意樂。即淨意樂，乃
T30n1579_p0549a15║至未入到究竟地，名未成熟。若已得入，名
T30n1579_p0549a16║已成熟。未成熟中，乃至未得入決定地、決定
T30n1579_p0549a17║行地，名未決定。若已得入，名已決定。已成
T30n1579_p0549a18║熟中，復有二種。一者、一生所繫。謂此生無間，
T30n1579_p0549a19║當證無上正等菩提。二、住最後有。謂即住
T30n1579_p0549a20║此生，能證無上正等菩提。如是如說從初
T30n1579_p0549a21║種性，廣說乃至能證無上正等菩提十種菩
T30n1579_p0549a22║薩，於菩薩學能正修學。此上更無能正修
T30n1579_p0549a23║學、若於中學、若如是學。非如所說諸菩薩
T30n1579_p0549a24║上更有菩薩，於菩薩學能正修學。
T30n1579_p0549a25║如是所說一切菩薩，當知復有如是等類
T30n1579_p0549a26║無有差別隨德假名。所謂名為菩提薩埵、
T30n1579_p0549a27║摩訶薩埵、成就覺慧、最上照明、最勝真子、
T30n1579_p0549a28║最勝任持、普能降伏、最勝萌芽，亦名勇健，
T30n1579_p0549a29║亦名最聖，亦名商主，亦名大稱，亦名憐愍，
T30n1579_p0549b01║亦名大福，亦名自在，亦名法師。如是十
T30n1579_p0549b02║方無邊無際諸世界中無邊菩薩，當知乃有
T30n1579_p0549b03║內德各別無量無邊假立想號。若諸菩薩現
T30n1579_p0549b04║前自稱我是菩薩，於菩薩學不正修行，當
T30n1579_p0549b05║知是名相似菩薩，非真菩薩。若諸菩薩現
T30n1579_p0549b06║前自稱我是菩薩，於菩薩學能正修行，當
T30n1579_p0549b07║知是名真實菩薩。
T30n1579_p0549b08║瑜伽師地論卷第四十六