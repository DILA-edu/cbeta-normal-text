T30n1579_p0564c20║
T30n1579_p0564c21║
T30n1579_p0564c22║瑜伽師地論卷第四十九
T30n1579_p0564c23║
T30n1579_p0564c24║彌勒菩薩說
T30n1579_p0564c25║三藏法師玄奘奉　詔譯
T30n1579_p0564c26║本地分中菩薩地第十五第三持究竟
T30n1579_p0564c27║瑜伽處地品第三
T30n1579_p0564c28║如前所說十三住中，應知隨彼建立七地。
T30n1579_p0564c29║前之六種，唯菩薩地；第七一種，菩薩、如來
T30n1579_p0565a01║雜立為地。何等為七？一、種性地，二、勝解
T30n1579_p0565a02║行地，三、淨勝意樂地，四、行正行地，五、決定
T30n1579_p0565a03║地，六、決定行地，七、到究竟地。如是七種菩
T30n1579_p0565a04║薩地中，最後一種名為雜地。前種姓住，名
T30n1579_p0565a05║種性地；勝解行住，名勝解行地；極歡喜住，名
T30n1579_p0565a06║淨勝意樂地；增上戒住、增上心住、三種增上
T30n1579_p0565a07║慧住、有加行有功用無相住，名行正行地；無
T30n1579_p0565a08║加行無功用無相住，名決定地，此地菩薩墮
T30n1579_p0565a09║在第三決定中故；無礙解住，名決定行地；最
T30n1579_p0565a10║上成滿菩薩住及如來住，名到究竟地。如
T30n1579_p0565a11║來住地，於後建立佛法品中，當廣演說。問：菩
T30n1579_p0565a12║薩從勝解行地隨入淨勝意樂地時，云何
T30n1579_p0565a13║超過諸惡趣等？答：是諸菩薩依止世間清淨
T30n1579_p0565a14║靜慮，於勝解行地已善積集菩提資糧；於
T30n1579_p0565a15║如前說百一十苦諸有情類修習哀愍，無
T30n1579_p0565a16║餘思惟。由此修習為因緣故，於彼色類諸
T30n1579_p0565a17║有情所，得哀愍意樂及悲意樂。由是因緣，
T30n1579_p0565a18║為利惡趣諸有情故，誓居惡趣如己舍宅。
T30n1579_p0565a19║作是誓言：我若唯住如是處所，能證無上
T30n1579_p0565a20║正等菩提，亦能忍受。為除一切有情苦故，
T30n1579_p0565a21║一切有情諸惡趣業，以淨意樂，悉願自身代
T30n1579_p0565a22║彼領受苦異熟果。為令畢竟一切惡業永
T30n1579_p0565a23║不現行，一切善業常現行故，心發正願。彼
T30n1579_p0565a24║由修習如是世間清淨靜慮悲願力故，一切
T30n1579_p0565a25║惡趣諸煩惱品所有麁重，於自所依皆得除
T30n1579_p0565a26║遣。由此斷故，菩薩不久獲得轉依，於諸惡
T30n1579_p0565a27║趣所有惡業畢竟不作，於諸惡趣決定不
T30n1579_p0565a28║往。齊此菩薩，說名超過一切惡趣，亦名
T30n1579_p0565a29║超過勝解行地，亦名已入淨勝意樂地。
T30n1579_p0565b01║如前住品所說信等能淨修治諸住十法，今
T30n1579_p0565b02║於此中，當知亦能淨修治地。如是十法所
T30n1579_p0565b03║有安立所治、能治略義次第，皆應了知。謂
T30n1579_p0565b04║彼十種淨修地法，能對治彼所對治法，故得
T30n1579_p0565b05║安立。何等為十？謂一切種全未發心，全未
T30n1579_p0565b06║受持菩薩學處，是名為信所對治法；對治
T30n1579_p0565b07║彼故，安立於信。於諸有情有損害心，是名
T30n1579_p0565b08║為悲所對治法；對治彼故，安立於悲。於諸
T30n1579_p0565b09║有情有瞋恚心，是名為慈所對治法；對治
T30n1579_p0565b10║彼故，安立於慈。於身命財有所顧戀，是名
T30n1579_p0565b11║為捨所對治法；對治彼故，安立於捨。於諸
T30n1579_p0565b12║有情悕求報恩，見彼邪行貪著利養多有
T30n1579_p0565b13║所作，是無厭倦所對治法；對治彼故，安立
T30n1579_p0565b14║無倦。無有方便善巧加行，是善知論所對治
T30n1579_p0565b15║法；對治彼故，立善知論。性不柔和，不於
T30n1579_p0565b16║他心隨順而轉，是名善知一切世間所對治
T30n1579_p0565b17║法；對治彼故，安立善知一切世間。於修善
T30n1579_p0565b18║法放逸懈怠，是名慚愧所對治法；對治彼
T30n1579_p0565b19║故，安立慚愧。於其長時種種猛利無間無斷
T30n1579_p0565b20║生死大苦深生怯弱，當知是名堅力持性
T30n1579_p0565b21║所對治法；對治彼故，所以安立堅力持性。
T30n1579_p0565b22║於大師所猶豫疑惑，當知是名供養如來
T30n1579_p0565b23║所對治法；對治彼故，所以安立供養如來。
T30n1579_p0565b24║如是且說所治、能治安立十法。云何復名
T30n1579_p0565b25║如是略義？謂此十法略顯二義。一者、顯示
T30n1579_p0565b26║意樂清淨；二者、顯示加行清淨。當知前三，
T30n1579_p0565b27║顯示菩薩意樂清淨；其餘七種，顯示菩薩加
T30n1579_p0565b28║行清淨。如是十法次第云何？謂諸菩薩，於大
T30n1579_p0565b29║菩提先深淨信。次於有苦諸有情類，發起
T30n1579_p0565c01║悲愍。起悲愍時，如是誓願：我應拔濟一切
T30n1579_p0565c02║有情，令其安樂，而起慈心。起慈心已，一切
T30n1579_p0565c03║能捨，於身命財無所顧戀。無顧戀已，即為
T30n1579_p0565c04║彼義精勤加行，無有厭倦。無厭倦已，善知
T30n1579_p0565c05║諸論。善知論已，如世間轉即如是知。知世
T30n1579_p0565c06║間已，若自煩惱率爾現行，深生慚愧。生慚
T30n1579_p0565c07║愧已，不隨煩惱自在而行，便能獲得堅力
T30n1579_p0565c08║持性。由正獲得堅力持性，於正加行能無
T30n1579_p0565c09║退轉，無量善法運運增長，能於如來奉獻
T30n1579_p0565c10║上妙正行供養、財敬供養，是故最後供養如
T30n1579_p0565c11║來。是名十法次第修證。當知如是十種善
T30n1579_p0565c12║法，於一切地能淨修治。
T30n1579_p0565c13║本地分中菩薩地第十五第三持究竟
T30n1579_p0565c14║瑜伽處行品第四
T30n1579_p0565c15║菩薩始從勝解行地，乃至最後到究竟地，
T30n1579_p0565c16║於此一切菩薩地中，當知略有四菩薩行。
T30n1579_p0565c17║何等為四？一者、波羅蜜多行，二者、菩提分
T30n1579_p0565c18║法行，三者、神通行，四者、成熟有情行。前說
T30n1579_p0565c19║六種波羅蜜多，及方便善巧波羅蜜多、願波
T30n1579_p0565c20║羅蜜多、力波羅蜜多、智波羅蜜多，如是十種
T30n1579_p0565c21║波羅蜜多，總名波羅蜜多行。如前所說十
T30n1579_p0565c22║二行相方便善巧，當知說名方便善巧波羅
T30n1579_p0565c23║蜜多。如前所說五種大願，當知名願波羅
T30n1579_p0565c24║蜜多。所有十力加行清淨，當知名力波羅蜜
T30n1579_p0565c25║多。於一切法如實安立清淨妙智，當知名
T30n1579_p0565c26║智波羅蜜多。今於此中，能取勝義無分別
T30n1579_p0565c27║轉清淨妙慧，當知名慧波羅蜜多。能取世
T30n1579_p0565c28║俗有分別轉清淨妙智，當知名智波羅蜜
T30n1579_p0565c29║多。如是名為二種差別。復有異門。謂無量
T30n1579_p0566a01║智，當知說名方便善巧波羅蜜多。悕求後
T30n1579_p0566a02║後智殊勝性，當知名願波羅蜜多。一切
T30n1579_p0566a03║魔怨不壞道性，當知名力波羅蜜多。如實
T30n1579_p0566a04║覺了所知境性，當知名智波羅蜜多。四念
T30n1579_p0566a05║住等所有一切三十七種菩提分法、四種尋
T30n1579_p0566a06║思、四如實智，皆如前說，總名菩薩菩提分
T30n1579_p0566a07║法行。如前所說威力品中，菩薩所有六種神
T30n1579_p0566a08║通，是名神通行。如前所說二種無量。一、所
T30n1579_p0566a09║調伏界無量，二、調伏方便界無量。及成熟品
T30n1579_p0566a10║中所說一切成熟有情，總名菩薩成熟有
T30n1579_p0566a11║情行。如是四種菩薩妙行，當知普攝一切
T30n1579_p0566a12║菩薩所行善行。
T30n1579_p0566a13║應知此中，施等十法，經三大劫阿僧企耶，長
T30n1579_p0566a14║時修習乃圓證故；自性清淨體殊勝故；過餘
T30n1579_p0566a15║一切世間聲聞、獨覺善根，攝受最勝菩提果
T30n1579_p0566a16║故。如是十法最極長時乃能圓證，自性最極
T30n1579_p0566a17║清淨殊勝，能得最極菩提妙果，是故說名波
T30n1579_p0566a18║羅蜜多。
T30n1579_p0566a19║應知如是波羅蜜多，由三因緣次第建立。
T30n1579_p0566a20║何等為三？一、由對治故；二、由生起故；三、
T30n1579_p0566a21║由異熟果故。云何如是波羅蜜多，由對治
T30n1579_p0566a22║故，次第建立？謂慳、惡行、於諸有情怨恨逼惱、
T30n1579_p0566a23║懈怠、散亂、闇鈍愚癡，如是六法能障菩提；施
T30n1579_p0566a24║等六法能為對治，如其所應，建立六種波
T30n1579_p0566a25║羅蜜多。當知所餘波羅蜜多即此所攝。如是
T30n1579_p0566a26║名為由對治故，次第建立。云何如是波羅
T30n1579_p0566a27║蜜多，由生起故，次第建立？謂諸菩薩，先於
T30n1579_p0566a28║財位無所顧戀，棄家諸欲，受淨尸羅。敬
T30n1579_p0566a29║重戒故，能忍他惱，不惱於他。受持淨戒
T30n1579_p0566b01║修習忍已，戒淨無動，無間無斷，於諸善
T30n1579_p0566b02║品勤修加行。如是修習勤精進故，離諸放
T30n1579_p0566b03║逸，能觸妙善心一境性。心得定故，如實了
T30n1579_p0566b04║知，觀見一切所知境界。當知是名由生起
T30n1579_p0566b05║故，次第建立。云何如是波羅蜜多，由異熟果，
T30n1579_p0566b06║次第建立？謂諸菩薩於現法中，精勤修學
T30n1579_p0566b07║施等善法；由是因緣，於當來世獲得種種
T30n1579_p0566b08║外妙珍財無不圓滿，當知是施波羅蜜多
T30n1579_p0566b09║因力所作。獲得內五自體圓滿，是餘戒等波
T30n1579_p0566b10║羅蜜多因力所作。云何內五自體圓滿？謂善
T30n1579_p0566b11║趣攝若天若人，於餘有情壽等殊勝，當知
T30n1579_p0566b12║是名第一圓滿。若有俱生於善加行常無
T30n1579_p0566b13║厭倦，堪忍他惱，不樂惱他，當知是名第
T30n1579_p0566b14║二圓滿。若有俱生普於一切所作事業堅
T30n1579_p0566b15║固勇猛，當知是名第三圓滿。若有俱生性
T30n1579_p0566b16║薄塵穢，於其自心能自在轉，心有堪能於
T30n1579_p0566b17║一切義速證通慧，當知是名第四圓滿。若
T30n1579_p0566b18║有俱生於一切義其慧廣大聰敏捷利，當
T30n1579_p0566b19║知是名第五圓滿。應知是名由異熟果，如
T30n1579_p0566b20║是六種波羅蜜多次第建立。由前四種波羅
T30n1579_p0566b21║蜜多資糧、自性、眷屬、守護，當知圓滿修諸菩
T30n1579_p0566b22║薩增上戒學；由其靜慮波羅蜜多，當知圓滿
T30n1579_p0566b23║修諸菩薩增上心學；由其般若波羅蜜多，當
T30n1579_p0566b24║知圓滿修諸菩薩增上慧學。過此三上，更
T30n1579_p0566b25║無菩薩學道可得，是故此三普攝一切菩薩
T30n1579_p0566b26║學道。由此建立波羅蜜多唯有六種。除此
T30n1579_p0566b27║無有若過若增。
T30n1579_p0566b28║又諸菩薩略有四種所應作事，由是普攝一
T30n1579_p0566b29║切所作。何等為四？一者、為證菩提修諸善
T30n1579_p0566c01║行；二者、由此為先達真實義；三者、圓證
T30n1579_p0566c02║威力；四者、成熟有情。如是四種菩薩所作，
T30n1579_p0566c03║當知是先所說四行，如其次第所為所立。
T30n1579_p0566c04║是故過此，更不建立有諸餘行。
T30n1579_p0566c05║本地分中菩薩地第十五第三持究竟
T30n1579_p0566c06║瑜伽處建立品第五之一
T30n1579_p0566c07║依如來住及依如來到究竟地，諸佛世尊
T30n1579_p0566c08║有百四十不共佛法。謂諸如來三十二大丈
T30n1579_p0566c09║夫相、八十隨好、四一切種清淨、十力、四無所
T30n1579_p0566c10║畏、三念住、三不護、大悲、無忘失法、永害習
T30n1579_p0566c11║氣，及一切種妙智。云何如來三十二種大丈
T30n1579_p0566c12║夫相？一者、具大丈夫足善安住等案地相，是
T30n1579_p0566c13║大丈夫大丈夫相。二者、於雙足下現千輻
T30n1579_p0566c14║輪，轂輞眾相無不圓滿。三者、具大丈夫纖
T30n1579_p0566c15║長指相。四者、足跟趺長。五者、手足細軟。六
T30n1579_p0566c16║者、手足網縵。七者、立手摩膝。八者、瑿泥耶
T30n1579_p0566c17║踹。九者、身不僂曲。十者、勢峯藏密。十一者、
T30n1579_p0566c18║身相圓滿如諾瞿陀。十二者、常光一尋。十三
T30n1579_p0566c19║者、身毛上靡。十四者、身諸毛孔一一毛生，
T30n1579_p0566c20║如紺青色螺文右旋。十五者、身皮金色。十六
T30n1579_p0566c21║者、身皮細滑，塵垢不著。十七者、於其身上兩
T30n1579_p0566c22║手、兩足、兩肩及項七處皆滿。十八者、其身上
T30n1579_p0566c23║半如師子王。十九者、肩善圓滿。二十者、髆
T30n1579_p0566c24║間充實。二十一者、身分洪直。二十二者、具四
T30n1579_p0566c25║十齒，皆悉齊平。二十三者、其齒無隙。二十四
T30n1579_p0566c26║者、其齒鮮白。二十五者、頷如師子。二十六者、
T30n1579_p0566c27║其舌廣薄，若從口出，普覆面輪及髮邊際。二
T30n1579_p0566c28║十七者、於諸味中得最上味。二十八者、得
T30n1579_p0566c29║大梵音，言詞哀雅能悅眾意，譬若羯羅頻
T30n1579_p0567a01║迦之音，其聲雷震猶如天鼓。二十九者、其目
T30n1579_p0567a02║紺青。三十者、睫如牛王。三十一者、其頂上現
T30n1579_p0567a03║烏瑟膩沙。三十二者、眉間毫相其色光白，螺
T30n1579_p0567a04║文右旋，是大丈夫大丈夫相。
T30n1579_p0567a05║云何如來八十隨好？謂兩手足具二十指及
T30n1579_p0567a06║以節爪、並皆殊妙，是即名為二十隨好。兩
T30n1579_p0567a07║手、兩足表裏八處，手四、足四並皆殊妙，是即
T30n1579_p0567a08║名為八種隨好。兩踝、膝、股六處殊妙，是即名
T30n1579_p0567a09║為六種隨好。兩臂、肘、腕六處殊妙，是即名為
T30n1579_p0567a10║六種隨好。腰、縫殊妙，各一隨好。兩核殊妙，為
T30n1579_p0567a11║二隨好。陰藏殊妙，為一隨好。兩臀殊妙，為二
T30n1579_p0567a12║隨好。臗、臚、臍三並皆殊妙，各一隨好。兩脇、
T30n1579_p0567a13║腋、乳並皆殊妙，為六隨好。腹、胸、項、脊，各一隨
T30n1579_p0567a14║好。如是所說，除頸已上，於下身分六十隨
T30n1579_p0567a15║好。上下齒鬘並皆殊妙，為二隨好。𮯓腭殊
T30n1579_p0567a16║妙，為一隨好。兩脣眷屬並皆殊妙，為二隨好。
T30n1579_p0567a17║頤善圓滿，為一隨好。兩頰圓滿善安其所，
T30n1579_p0567a18║為二隨好。兩目眷屬並皆殊妙，為二隨好。兩
T30n1579_p0567a19║眉殊妙，為二隨好。其鼻二孔並皆殊妙，為二
T30n1579_p0567a20║隨好。其額殊妙，為一隨好。角鬢、兩耳並皆殊
T30n1579_p0567a21║妙，為四隨好。頭髮殊妙，為一隨好。如是所
T30n1579_p0567a22║說，從頸已上二十隨好。前有六十，後有二
T30n1579_p0567a23║十，總合說為八十隨好。如是諸相及諸隨
T30n1579_p0567a24║好，若諸菩薩始入淨勝意樂地時，已得異
T30n1579_p0567a25║熟。從此已上，諸相隨好，展轉獲得殊勝清淨。
T30n1579_p0567a26║當知乃至坐菩提座，方乃證得其餘所有四
T30n1579_p0567a27║一切種妙清淨等不共佛法，善淨圓滿。若下
T30n1579_p0567a28║劣者，先菩薩時亦已成就。始從清淨勝意樂
T30n1579_p0567a29║地，一切所有菩提資糧無有差別，能感一
T30n1579_p0567b01║切相及隨好。又此一切菩提資糧略有二種，
T30n1579_p0567b02║謂去菩提若遠、若近。此中遠者，謂未獲得
T30n1579_p0567b03║諸相、隨好異熟果時。所言近者，謂初獲得諸
T30n1579_p0567b04║相、隨好異熟果時，或從此上，展轉獲得殊勝
T30n1579_p0567b05║清淨。
T30n1579_p0567b06║又薄伽梵由所化力，為眾宣說造種種業，
T30n1579_p0567b07║感得如是相、隨好果。何以故？所化有情於
T30n1579_p0567b08║其種種惡業現行深生憙樂。如是種種現行
T30n1579_p0567b09║惡業是所對治，感相、隨好種種善業是能對
T30n1579_p0567b10║治。彼聞如是種種殊勝大果勝利，便於如
T30n1579_p0567b11║是大果勝利深生愛樂；由是因緣，當離諸
T30n1579_p0567b12║惡，當修諸善，是故為說。廣如諸相素呾纜
T30n1579_p0567b13║說。謂諸菩薩，於戒禁忍及惠捨中善安住故，
T30n1579_p0567b14║感得足下善安住相。於其父母種種供養，
T30n1579_p0567b15║於諸有情諸苦惱事種種救護，由往來等動
T30n1579_p0567b16║轉業故，感得足下千輻輪相。於他有情遠
T30n1579_p0567b17║離損害及不與取；於諸尊長先語省問，恭
T30n1579_p0567b18║敬、禮拜、合掌、起迎，修和敬業；於他有情深心
T30n1579_p0567b19║所喜所愛財位不令乏短；及能摧伏自憍
T30n1579_p0567b20║慢故；感大丈夫纖長指相。即上所說感三
T30n1579_p0567b21║相業，總能感得足跟趺長，是前三相所依止
T30n1579_p0567b22║故。由四攝事，攝諸尊長，是故感得手足網
T30n1579_p0567b23║縵。奉施尊長塗身、按摩、沐浴、衣服，是故感
T30n1579_p0567b24║得手足細軟。修諸善法不生喜足，令諸善
T30n1579_p0567b25║法展轉增長，是故感得立手摩膝。自於正
T30n1579_p0567b26║法如實攝受，令得究竟，廣為他說；及正為
T30n1579_p0567b27║他善作給使；是故感得瑿泥耶𨄔。於其正
T30n1579_p0567b28║法漸次等顯續索轉故，於身語意種種惡
T30n1579_p0567b29║業皆能止息，於疾病者卑屈瞻侍，給施良
T30n1579_p0567c01║藥，病力羸頓能正策舉，飲食知量，於諸欲
T30n1579_p0567c02║中曾不低下，是故感得身不僂曲。於被
T30n1579_p0567c03║他擯無依有情，以法以正慈悲攝受，修
T30n1579_p0567c04║習慚愧，施他衣服，是故感得勢峯藏密。於
T30n1579_p0567c05║身語意能自防禁，於自攝受及諸飲食皆善
T30n1579_p0567c06║知量，施病醫藥，於不平等事業攝受及不
T30n1579_p0567c07║平等所受用中皆不隨轉，於界互違能令隨
T30n1579_p0567c08║順，是故感得身相圓滿如諾瞿陀。由業感
T30n1579_p0567c09║得立手摩膝，即能感得身毛上分。自善觀察，
T30n1579_p0567c10║親近明智，能思微義，尊所居處能淨修治，敷
T30n1579_p0567c11║舉沐浴。唯一住故，依一支故，入微義故，草
T30n1579_p0567c12║葉等穢能蠲除故，又能除去客塵垢故，感
T30n1579_p0567c13║身毛孔一一毛生，如紺青色螺文右旋。能施
T30n1579_p0567c14║悅意發喜飲食、騎乘、衣服、莊嚴具等資身什
T30n1579_p0567c15║物，離諸忿恚，是故感得身皮金色、常光一
T30n1579_p0567c16║尋。由此業感身諸毛孔一一毛生，當知即
T30n1579_p0567c17║此復能感得身皮細滑，塵垢不著。以其廣多
T30n1579_p0567c18║上妙清淨肴饌飲食，惠施大眾皆令充足，
T30n1579_p0567c19║由此感得於其身上七處皆滿。於諸有情
T30n1579_p0567c20║隨所生起如法所作，能為上首而作助伴，
T30n1579_p0567c21║離於我慢，無諸獷悷，能為有情遮止無
T30n1579_p0567c22║利，安立有利，由此感得其身上半如師子
T30n1579_p0567c23║王。於一切事稟性勇決，如師子故。即由此
T30n1579_p0567c24║業，當知復感肩善圓滿、髆間充實。由此業
T30n1579_p0567c25║感纖長指相，復即感得身分洪直。遠離一
T30n1579_p0567c26║切破壞親友離間語言，若諸有情已乖離者，
T30n1579_p0567c27║能令和合，由此感得具四十齒皆悉齊平，其
T30n1579_p0567c28║齒無隙。修欲界慈，思惟法義，由此感得其
T30n1579_p0567c29║齒鮮白。若諸有情有所悕冀，隨其所樂，正
T30n1579_p0568a01║捨珍財，由此感得頷如師子。視諸有情猶
T30n1579_p0568a02║如己子，愛念救護，淨信哀愍，給施醫藥澄
T30n1579_p0568a03║淨無穢，由此感得於諸味中得最上味。
T30n1579_p0568a04║施法味故，甞法味故，能淨修治變壞味故。
T30n1579_p0568a05║於離殺等五種學處，能自受護，亦勸他受。
T30n1579_p0568a06║修悲心故，於大法受能正行故，由此感得
T30n1579_p0568a07║其頂上現烏瑟膩沙、其舌廣薄普覆面輪。常
T30n1579_p0568a08║修諦語、愛語、時語，及以法語，由是因緣，得
T30n1579_p0568a09║大梵音，言詞哀雅能悅眾意，譬若羯羅頻
T30n1579_p0568a10║迦之音，其聲雷震猶如天鼓。普於世間恒
T30n1579_p0568a11║常修習慈心悲哀，如父如母，由此感得
T30n1579_p0568a12║其目紺青、睫如牛王。於有德者如實讚歎
T30n1579_p0568a13║稱揚其美，由此感得眉間毫相其色光白，螺
T30n1579_p0568a14║文右旋。如是一切三十二種大丈夫相無有
T30n1579_p0568a15║差別，當知皆用淨戒為因而能感得。何以
T30n1579_p0568a16║故？若諸菩薩毀犯淨戒，尚不能得下賤人
T30n1579_p0568a17║身，何況能感大丈夫相。當知此中，其頂上
T30n1579_p0568a18║現烏瑟膩沙，及以如來無見頂相，合立一種
T30n1579_p0568a19║大丈夫相。離此更無別可得故。如是且說
T30n1579_p0568a20║能感相似三十二相種種業因廣建立已。
T30n1579_p0568a21║復次，略說在家、出家二分菩薩，所有四種善
T30n1579_p0568a22║修事業，當知能感一切相好。謂於此中決
T30n1579_p0568a23║定修作，能感足下善安住相。委悉修作，能
T30n1579_p0568a24║感足下千輻輪相、立手摩膝、手足網縵、身皮
T30n1579_p0568a25║細滑、於其身上七處皆滿、肩善圓滿、膊間
T30n1579_p0568a26║充實、身分洪直、其舌廣薄。恒常修作，感纖
T30n1579_p0568a27║長指、足跟趺長、身不僂曲、其身圓滿如諾瞿
T30n1579_p0568a28║陀、其齒無隙。無罪修作，能感餘相。當知此
T30n1579_p0568a29║中，於諸有情無損加行，由此能感手足細
T30n1579_p0568b01║軟、身皮細滑。於諸善中次第加行、應時加
T30n1579_p0568b02║行，由此感得瑿泥耶𨄔。深生歡喜，極光淨
T30n1579_p0568b03║心現行諸善，由此感得常光一尋、身皮金色、
T30n1579_p0568b04║其齒鮮白、眉間白毫。不依稱譽聲頌修善，
T30n1579_p0568b05║覆藏己德，由此能感勢峯藏密。所修善根
T30n1579_p0568b06║迴向菩提，由此感得身毛上靡、具四十齒
T30n1579_p0568b07║皆悉齊平、於諸味中得最上味、其頂上現烏瑟
T30n1579_p0568b08║膩沙。修善無厭無劣加行，由此感得其身
T30n1579_p0568b09║上分如師子王、頷如師子。於諸有情，以利
T30n1579_p0568b10║益心平等瞻視，得齒齊平、目紺青色、睫如牛
T30n1579_p0568b11║王。於下劣善不生喜足，起勝加行，由此
T30n1579_p0568b12║因緣，得大梵音，言詞哀雅能悅眾意，譬若
T30n1579_p0568b13║羯羅頻迦之音，其聲雷震猶如天鼓。如是四
T30n1579_p0568b14║種善修事業，能得菩薩三十二種大丈夫相
T30n1579_p0568b15║殊勝清淨。
T30n1579_p0568b16║當知如是三十二種大丈夫相、八十隨好，菩
T30n1579_p0568b17║薩若在種性地中，唯有種子依身而住。菩
T30n1579_p0568b18║薩若在勝解行地，始能修彼能得方便。菩
T30n1579_p0568b19║薩若在清淨增上意樂地中，乃名為得。菩薩
T30n1579_p0568b20║若在諸餘上地，如是相好轉勝清淨。若在
T30n1579_p0568b21║如來到究竟地，當知相好善淨無上。
T30n1579_p0568b22║如是諸相是有色故，劣中勝品諸有情類易
T30n1579_p0568b23║了知故，雖有一切不共佛法皆得名為大
T30n1579_p0568b24║丈夫相，唯立此為大丈夫相。又即如是三
T30n1579_p0568b25║十二種大丈夫相，由所依性能任持故，由
T30n1579_p0568b26║極殊妙令端嚴故，說名隨好。
T30n1579_p0568b27║又於此中以要言之，一切有情福聚量等
T30n1579_p0568b28║爾所福聚，能感如來一毛孔處。乃至一切所
T30n1579_p0568b29║有毛孔隨入福聚爾所福聚，能感如來一種
T30n1579_p0568c01║隨好。乃至一切所有隨好隨入福聚，增至百
T30n1579_p0568c02║倍爾所福聚，能感如來相中一相。乃至一切
T30n1579_p0568c03║所有諸相隨入福聚，除白毫相、烏瑟膩沙，增
T30n1579_p0568c04║至千倍爾所福聚，能感如來眉間白毫。乃至
T30n1579_p0568c05║白毫隨入福聚，增至百千倍爾所福聚，能感
T30n1579_p0568c06║如來其頂上現烏瑟膩沙無見頂相。乃至白
T30n1579_p0568c07║毫隨入福聚，增至俱胝百千倍數爾所福
T30n1579_p0568c08║聚，能感如來諸相、隨好所不攝、餘大法螺相。
T30n1579_p0568c09║由此法螺隨如來欲發大音聲，普能遍告
T30n1579_p0568c10║無邊無際諸世界中所化有情。如是無量福
T30n1579_p0568c11║德資糧修證圓滿，能感如來不可思議、無上
T30n1579_p0568c12║無等、遍一切種最極圓滿所攝自體。又此能
T30n1579_p0568c13║感諸相、隨好無量善業，當知略由三因緣
T30n1579_p0568c14║故，說名無量。謂經於三無數大劫，無間修習
T30n1579_p0568c15║乃圓證故，名時無量。於諸有情無量利益
T30n1579_p0568c16║安樂意樂增上緣力所集成故，名為妙善意
T30n1579_p0568c17║樂無量。無量善業差別品類所集成故，名
T30n1579_p0568c18║品無量。故言無量福德資糧修習圓證，能起
T30n1579_p0568c19║如來諸相、隨好。云何如來四一切種清淨？一
T30n1579_p0568c20║者、一切種所依清淨，二者、一切種所緣清淨，
T30n1579_p0568c21║三者、一切種心清淨，四者、一切種智清淨。云
T30n1579_p0568c22║何一切種所依清淨？謂一切煩惱品麁重并
T30n1579_p0568c23║諸習氣，於自所依無餘永滅；又於自體，如
T30n1579_p0568c24║自所欲取住捨中自在而轉；是名一切種所
T30n1579_p0568c25║依清淨。云何一切種所緣清淨？謂於種種
T30n1579_p0568c26║若化、若變、若所顯現一切所緣皆自在轉，是
T30n1579_p0568c27║名一切種所緣清淨。云何一切種心清淨？謂
T30n1579_p0568c28║如前說一切心麁重永滅離故，又於心中
T30n1579_p0568c29║一切種善根皆積集故，是名一切種心清淨。
T30n1579_p0569a01║云何一切種智清淨？謂如前說一切無明品
T30n1579_p0569a02║麁重永滅離故，又遍一切所知境中智無障
T30n1579_p0569a03║礙、智自在轉，是名一切種智清淨。
T30n1579_p0569a04║云何如來十力？一者、處非處智力，二者、自業
T30n1579_p0569a05║智力，三者、靜慮解脫等持等至智力，四者、根
T30n1579_p0569a06║勝劣智力，五者、種種勝解智力，六者、種種界
T30n1579_p0569a07║智力，七者、遍趣行智力，八者、宿住隨念智力，
T30n1579_p0569a08║九者、死生智力，十者、漏盡智力。如是十種如
T30n1579_p0569a09║來智力，當知廣如十力經說。
T30n1579_p0569a10║當知此中，諸有所言、所說、所宣，一切如實
T30n1579_p0569a11║皆無虛妄，故名如來。淨不淨果非不平等，
T30n1579_p0569a12║如實轉因，是名為處，亦名建立、亦名為依、
T30n1579_p0569a13║亦名為起。淨不淨果不平等因，與上相違，
T30n1579_p0569a14║是名非處。遠離一切增上慢智，說名如實。
T30n1579_p0569a15║若一切智、若無滯智、若清淨智，當知說名遠
T30n1579_p0569a16║離一切增上慢智。如是一切智等諸句，當
T30n1579_p0569a17║知如前最極無上菩提品說。數之次第最
T30n1579_p0569a18║居其首，故名第一。以無上故，與一切種
T30n1579_p0569a19║饒益一切有情功能具相應故，畢竟勝伏
T30n1579_p0569a20║一切魔怨大威力故，說名為力。攝受如實圓
T30n1579_p0569a21║證因故，如其所欲皆能現行自在轉故，說
T30n1579_p0569a22║名成就最上涅槃。以無上故，說名為大。八
T30n1579_p0569a23║支聖道所證得故，遠離一切災患畏故，名
T30n1579_p0569a24║仙尊位。能自了知自所證故，說名自知。既
T30n1579_p0569a25║自證已，由哀愍心，廣為有情等開示故，名
T30n1579_p0569a26║轉梵輪。何以故？謂諸如來有是增語，說名為
T30n1579_p0569a27║梵，名為寂靜，亦名清涼。最初能轉，從此
T30n1579_p0569a28║已後餘復為餘，如是展轉梵所推運，周旋
T30n1579_p0569a29║一切有情眾中，故名梵輪。自顯墮在最上
T30n1579_p0569b01║施設無上大師圓滿攝故；能說彼道對治
T30n1579_p0569b02║一切餘邪道故；於道怨敵異論現前無怯
T30n1579_p0569b03║弱故；為欲勝伏一切他論，宣揚廣大無上
T30n1579_p0569b04║論故；名大眾中正師子吼。以要言之，當知
T30n1579_p0569b05║此中顯發、辯了、施設、開示自利行滿，利他行
T30n1579_p0569b06║滿，自利利他圓滿不共。復有異門。此中略義，
T30n1579_p0569b07║謂所應得得勝方便。此勝方便，一切眾會隨
T30n1579_p0569b08║所樂欲，或天或人一切皆從我所獲得此
T30n1579_p0569b09║勝方便。如病除愈，當知此顯自知已得大
T30n1579_p0569b10║安隱處。如彼疾病除愈方便，當知此顯轉
T30n1579_p0569b11║於梵輪。如遮一切邪醫，自稱顯已決定能
T30n1579_p0569b12║愈眾疾，當知此顯於大眾中正師子吼。
T30n1579_p0569b13║若有諸業已作、已增、已滅，名為過去。若有
T30n1579_p0569b14║諸業非是已作、已增、已滅，亦非正作，而是當
T30n1579_p0569b15║作，名為未來。若有諸業非是已作、已增、已
T30n1579_p0569b16║滅，而是正作、正造、正為，名為現在。如是諸
T30n1579_p0569b17║業品類差別復有三種。所謂身業、語業、意業。
T30n1579_p0569b18║法受分別復有四種，如前廣說。謂有法受
T30n1579_p0569b19║得現世樂，後苦異熟，乃至廣說。又此諸業現
T30n1579_p0569b20║法當來有益無益加行差別，如應當知。若
T30n1579_p0569b21║所造業依此方所，是名為處。若所造業以
T30n1579_p0569b22║有情數、非有情數為所依事，是名為事。若
T30n1579_p0569b23║所造業以不善根、或以善根為因緣起，是
T30n1579_p0569b24║名為因。若所造業感愛非愛過失功德相應
T30n1579_p0569b25║諸果，是名異熟。如是略說一切時分、一切
T30n1579_p0569b26║品類、一切分位加行差別、一切方所、一切依
T30n1579_p0569b27║處、一切因緣、一切過患及與功德。於此一
T30n1579_p0569b28║切種類差別，皆如實知。是名如來自業智
T30n1579_p0569b29║力。除此無有若過若增。
T30n1579_p0569c01║有四靜慮、有八解脫，即由如是靜慮、解脫，
T30n1579_p0569c02║心有堪能，心得自在，隨所樂事皆能成辦。
T30n1579_p0569c03║若隨彼彼色類差別三摩地相而入定時，當
T30n1579_p0569c04║知說名等持、等至。如說世尊隨此色類三
T30n1579_p0569c05║摩地相而入定時，如其定心，大光普照一
T30n1579_p0569c06║切梵世妙音說法，但聞其聲，都無所見。乃
T30n1579_p0569c07║至廣說。如是如來隨欲顯示彼彼事義，或
T30n1579_p0569c08║共世間、不共世間，隨此色類三摩地相而
T30n1579_p0569c09║入定時，速疾能辦。當知此中，即由靜慮、解脫
T30n1579_p0569c10║勢力，心得自在。心自在故，依止於心，隨所
T30n1579_p0569c11║樂事一切成辦。齊此名為修靜慮者一切
T30n1579_p0569c12║所作，除此無有若過若增。如來於此靜慮
T30n1579_p0569c13║所作一切種類，皆如實知，是故唯說靜慮、解
T30n1579_p0569c14║脫、等持、等至。又若略說此靜慮等有二雜
T30n1579_p0569c15║染。一者、為得所未得中障礙雜染，謂無方
T30n1579_p0569c16║便善巧加行，及以諸蓋隨一現行。二者、已得
T30n1579_p0569c17║所應得中自地雜染，謂煩惱纏及以隨眠。如
T30n1579_p0569c18║是清淨復有四種。與上相違，應知其相。又
T30n1579_p0569c19║即如是諸靜慮等種種引發假立名字，隨其
T30n1579_p0569c20║色類如應安立，是名建立。又即如是諸靜
T30n1579_p0569c21║慮等具證得已，後更勝進修習圓滿，得隨所
T30n1579_p0569c22║欲、得無艱難、得無梗澁，是名清淨。如來
T30n1579_p0569c23║於此，如其未得、如其已得，於所得中，若劣、
T30n1579_p0569c24║若勝、若彼假名、若彼所有增進邊際，如是一
T30n1579_p0569c25║切皆如實知，故說如來普於一切靜慮、解
T30n1579_p0569c26║脫、等持、等至，得無上智。
T30n1579_p0569c27║如所成熟修證圓滿，信等五根成軟中上，
T30n1579_p0569c28║當知是名諸根勝劣。若從他信以為其先，
T30n1579_p0569c29║或觀諸法以為其先，成軟中上愛樂印
T30n1579_p0570a01║解，當知是名種種勝解。若廣建立種種種
T30n1579_p0570a02║性，或諸聲聞所有種性，或諸獨覺所有種性，
T30n1579_p0570a03║或諸如來所有種姓，或有種種不定種性，
T30n1579_p0570a04║或貪等行差別道理，乃至有情八十千行，當
T30n1579_p0570a05║知此中名種種界。若即如是諸趣入門隨
T30n1579_p0570a06║順正行，如貪行者修不淨觀，如聲聞地已
T30n1579_p0570a07║廣宣說。當知此等名遍趣行。復有異門。謂
T30n1579_p0570a08║趣一切五趣之行，當知此等名遍趣行。復
T30n1579_p0570a09║有異門。謂依種種黨類差別，更互相違，各
T30n1579_p0570a10║各異見、異欲諍論、互相違背諸外道類，即諸
T30n1579_p0570a11║沙門、或婆羅門所有諸行；或餘一切品類差
T30n1579_p0570a12║別此世他世無罪趣行；當知此等名遍趣
T30n1579_p0570a13║行。如迦羅摩經等廣說。
T30n1579_p0570a14║若於種種有情眾中，謂於東方南西北方，種
T30n1579_p0570a15║種名字假設安立品類差別。隨先過去所有
T30n1579_p0570a16║自體八言說句差別類中，隨念六種略所行
T30n1579_p0570a17║行，有無量種宿住隨念。何等名為八言說
T30n1579_p0570a18║句？謂如是名、如是生類、如是種性、如是飲
T30n1579_p0570a19║食、如是領受苦樂差別、如是長壽、如是久
T30n1579_p0570a20║住、如是所有壽量邊際。何等名為隨言說
T30n1579_p0570a21║句六種略行？一者、呼召假名，二者、剎帝利
T30n1579_p0570a22║等色類差別，三者、父母差別，四者、飲食方軌，
T30n1579_p0570a23║五者、興盛衰損，六者、壽量差別。由諸世間依
T30n1579_p0570a24║憑如是八言說句、六種略行，於自於他起
T30n1579_p0570a25║言起說：此是我名，此是彼名。我是剎帝利，彼
T30n1579_p0570a26║是剎帝利。我是婆羅門、吠舍、戍達羅，彼是婆
T30n1579_p0570a27║羅門、吠舍、戍達羅。此是我母，此是彼母。如說
T30n1579_p0570a28║其母，父亦如是。我食如是色類飲食、所謂
T30n1579_p0570a29║酪、漿、羹、飯、糜等。彼食如是色類飲食，乃至廣
T30n1579_p0570b01║說。我有如是色類興衰差別而轉，彼有如
T30n1579_p0570b02║是色類興衰差別而轉。我住如是色類年
T30n1579_p0570b03║齒，所謂或少、或中、或老。彼住如是色類年
T30n1579_p0570b04║齒，乃至廣說。唯有爾所隨先過去所有自
T30n1579_p0570b05║體八言說句差別類中六種略行，過此無
T30n1579_p0570b06║有餘言說句及以略行。是故唯於如是品
T30n1579_p0570b07║類發起隨念，更無有增。即於此中，若言說
T30n1579_p0570b08║行所有行相，若言說句所有標說，及即於此
T30n1579_p0570b09║隨起憶念，是故說言并相、并說皆能隨念。
T30n1579_p0570b10║此中靜慮說名天住。眼依彼故，是彼果故，
T30n1579_p0570b11║彼攝受故，名為天眼。是極圓滿、是善清淨靜
T30n1579_p0570b12║慮果故，名極清淨。於其人中，所有名字皆
T30n1579_p0570b13║不相似，是故說言超過於人。欲界天中亦
T30n1579_p0570b14║有生得，名相似轉清淨天眼，人中亦無。諸
T30n1579_p0570b15║有情類臨欲終沒，名為死時；住在中有，名
T30n1579_p0570b16║為生時。趣黑闇者，由二種相，起如是類意
T30n1579_p0570b17║生中有，如黑羺光及陰闇夜，故名惡色。
T30n1579_p0570b18║趣明白者，由二種相，起如是類意生中有，
T30n1579_p0570b19║如晴明夜及婆羅痆斯極鮮白衣，故名好色。
T30n1579_p0570b20║諸惡色者，說名為劣；諸好色者，說名為妙。
T30n1579_p0570b21║諸下劣者，名往惡趣；諸勝妙者，名往善趣。
T30n1579_p0570b22║所有壞戒及彼等起，說名成就諸身語意三
T30n1579_p0570b23║種惡行。有二邪見。謂壞見者所成邪見，誹
T30n1579_p0570b24║謗一切；及住彼意異品類者所成邪見，誹
T30n1579_p0570b25║謗賢聖。如是皆名謗賢聖者。由邪見
T30n1579_p0570b26║故，計著邪因及以邪果；由此為緣，造作邪
T30n1579_p0570b27║業。造邪業故，所有法受或現受樂，於當來
T30n1579_p0570b28║世受苦異熟；或現受苦，於當來世受苦
T30n1579_p0570b29║異熟。是故復說起諸邪見業法受因。彼雖
T30n1579_p0570c01║成就其餘所有種種善法，而但由此往於
T30n1579_p0570c02║惡趣，是故說言由此因緣。名色二種更互乖
T30n1579_p0570c03║離，故名身壞。一切死中，如是死者最極下劣，
T30n1579_p0570c04║故名極死。為欲開示那落迦想，是故說言
T30n1579_p0570c05║墮險惡趣。為欲開示自性體事，是故復須
T30n1579_p0570c06║說那落迦。由非法行、不平等行往趣於彼，
T30n1579_p0570c07║故名為險。於此趣中，觸諸苦觸，長時種種
T30n1579_p0570c08║猛利無間受諸苦惱平等出現，故名惡趣。
T30n1579_p0570c09║墮下分故，大深坑故，難救拔故，甚可悲
T30n1579_p0570c10║故，極下賤故，以大綺言常悲怨故，說名為
T30n1579_p0570c11║墮。由能發起上品厭離，是故唯說墮那落
T30n1579_p0570c12║迦。當知此中，若由此生、若得生已，受諸苦
T30n1579_p0570c13║惱；若受苦已，復起所餘自業所作種種眾苦，
T30n1579_p0570c14║如是一切由此諸想之所顯示。與上相違，
T30n1579_p0570c15║隨其所應一切白品，皆當了知。此差別者，
T30n1579_p0570c16║善行為先所有諸趣，名為善趣。受極樂故，
T30n1579_p0570c17║名樂世界。
T30n1579_p0570c18║一切諸漏所有隨眠無餘永斷，逮得能治勝
T30n1579_p0570c19║無漏心、勝無漏慧，是其最勝增上心攝、增上
T30n1579_p0570c20║慧攝。由漏盡故，說名無漏心、慧解脫。即此心、
T30n1579_p0570c21║慧二種解脫，於最後有，說名內證第六神通，
T30n1579_p0570c22║由依見道及依修道內所證故。既自證已，
T30n1579_p0570c23║如實了知，隨其所欲能為他說，是故說言
T30n1579_p0570c24║於現法中自證通慧，具足開覺，我生盡等諸
T30n1579_p0570c25║句差別。廣說如後攝異門分，應知其相。
T30n1579_p0570c26║瑜伽師地論卷第四十九