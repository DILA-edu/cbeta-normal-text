T30n1579_p0579a01║
T30n1579_p0579a02║
T30n1579_p0579a03║瑜伽師地論卷第五十一
T30n1579_p0579a04║
T30n1579_p0579a05║彌勒菩薩說
T30n1579_p0579a06║三藏法師玄奘奉　詔譯
T30n1579_p0579a07║攝決擇分中五識身相應地意地之一
T30n1579_p0579a08║如是已說本地。次說諸地決擇善巧。由此
T30n1579_p0579a09║決擇善巧為依、於一切地善能問答。今當
T30n1579_p0579a10║先說五識身地、意地決擇。問：前說種子依，謂
T30n1579_p0579a11║阿賴耶識。而未說有、有之因緣、廣分別義。
T30n1579_p0579a12║何故不說？何緣知有？廣分別義云何應知？
T30n1579_p0579a13║答：由此建立是佛世尊最深密記，是故不
T30n1579_p0579a14║說。如世尊言：
T30n1579_p0579a15║阿陀那識甚深細，一切種子如瀑流。
T30n1579_p0579a16║我於凡、愚不開演，恐彼分別執為我。
T30n1579_p0579a17║復次，嗢拕南曰：
T30n1579_p0579a18║執受、初、明了、種子、業、身受、
T30n1579_p0579a19║無心定、命終，無，皆不應理。
T30n1579_p0579a20║由八種相，證阿賴耶識決定是有。謂若離
T30n1579_p0579a21║阿賴耶識，依止執受不應道理，最初生起不
T30n1579_p0579a22║應道理，有明了性不應道理，有種子性
T30n1579_p0579a23║不應道理，業用差別不應道理，身受差別
T30n1579_p0579a24║不應道理，處無心定不應道理，命終時識
T30n1579_p0579a25║不應道理。何故若無阿賴耶識，依止執受
T30n1579_p0579a26║不應道理？由五因故。何等為五？謂阿賴耶
T30n1579_p0579a27║識先世所造業行為因，眼等轉識於現在
T30n1579_p0579a28║世眾緣為因。如說根及境界、作意力故，諸
T30n1579_p0579a29║轉識生，乃至廣說。是名初因。又六識身，有善
T30n1579_p0579b01║不善等性可得。是第二因。又六識身，無覆無
T30n1579_p0579b02║記異熟所攝類不可得。是第三因。又六識身
T30n1579_p0579b03║各別依轉。於彼彼依，彼彼識轉，即彼所依
T30n1579_p0579b04║應有執受，餘無執受不應道理。設許執
T30n1579_p0579b05║受，亦不應理。識遠離故。是第四因。又所依
T30n1579_p0579b06║止應成數數執受過失。所以者何？由彼眼
T30n1579_p0579b07║識於一時轉，一時不轉，餘識亦爾。是第五
T30n1579_p0579b08║因。如是先業及現在緣以為因故，善不善等
T30n1579_p0579b09║性可得故，異熟種類不可得故，各別所依
T30n1579_p0579b10║諸識轉故，數數執受依止過故，不應道理。
T30n1579_p0579b11║何故若無阿賴耶識，最初生起不應道理？
T30n1579_p0579b12║謂有難言：若決定有阿賴耶識，應有二識
T30n1579_p0579b13║俱時生起。應告彼言：汝於無過妄生過想，
T30n1579_p0579b14║何以故？容有二識俱時轉故。所以者何？且
T30n1579_p0579b15║如有一，俱時欲見乃至欲知，隨有一識最
T30n1579_p0579b16║初生起，不應道理。由彼爾時作意無別，根、
T30n1579_p0579b17║境亦爾；以何因緣識不俱轉？
T30n1579_p0579b18║何故若無諸識俱轉，與眼等識同行意識
T30n1579_p0579b19║明了體性不可得耶？謂或有時憶念過去曾
T30n1579_p0579b20║所受境，爾時意識行不明了；非於現境意
T30n1579_p0579b21║現行時，得有如是不明了相。是故應許諸
T30n1579_p0579b22║識俱轉。或許意識無明了性。
T30n1579_p0579b23║何故若無阿賴耶識，有種子性不應道理？
T30n1579_p0579b24║謂六識身展轉異故。所以者何？從善無間不
T30n1579_p0579b25║善性生，不善無間復善性生，從二無間無記
T30n1579_p0579b26║性生；劣界無間中界生，中界無間妙界生，如
T30n1579_p0579b27║是妙界無間乃至劣界生；有漏無間無漏生，
T30n1579_p0579b28║無漏無間有漏生；世間無間出世生，出世無
T30n1579_p0579b29║間世間生；非如是相有種子性，應正道理。
T30n1579_p0579c01║又彼諸識長時間斷，不應相續長時流轉，是
T30n1579_p0579c02║故此亦不應道理。何故若無諸識俱轉，業
T30n1579_p0579c03║用差別不應道理？謂若略說有四種業。一、
T30n1579_p0579c04║了別器業，二、了別依業，三、了別我業，四、了別
T30n1579_p0579c05║境業。此諸了別，剎那剎那俱轉可得，是故一
T30n1579_p0579c06║識於一剎那有如是等業用差別，不應道
T30n1579_p0579c07║理。
T30n1579_p0579c08║何故若無阿賴耶識，身受差別不應道理？
T30n1579_p0579c09║謂如有一，或如理思，或不如理；或無思慮，
T30n1579_p0579c10║或隨尋伺；或處定心，或不在定；爾時於身
T30n1579_p0579c11║諸領受起非一眾多種種差別，彼應無有。
T30n1579_p0579c12║然現可得，是故定有阿賴耶識。
T30n1579_p0579c13║何故若無阿賴耶識，處無心定不應道理？
T30n1579_p0579c14║謂入無想定、或滅盡定，應如捨命識，離於
T30n1579_p0579c15║身，非不離身。如世尊說：當於爾時，識不
T30n1579_p0579c16║離身故。
T30n1579_p0579c17║何故若無阿賴耶識，命終時識不應道理？
T30n1579_p0579c18║謂臨終時，或從上身分，識漸捨離，冷觸漸起；
T30n1579_p0579c19║或從下身分。非彼意識，有時不轉。故知唯
T30n1579_p0579c20║有阿賴耶識能執持身。此若捨離，即於身
T30n1579_p0579c21║分冷觸可得，身無覺受。意識不爾。是故若
T30n1579_p0579c22║無阿賴耶識，不應道理。
T30n1579_p0579c23║復次，嗢拕南曰：
T30n1579_p0579c24║所緣、若相應、更互為緣性、
T30n1579_p0579c25║與識等俱轉、雜染污還滅。
T30n1579_p0579c26║若略說阿賴耶識，由四種相建立流轉，由
T30n1579_p0579c27║一種相建立還滅。云何四相建立流轉？當
T30n1579_p0579c28║知建立所緣轉故，建立相應轉故，建立互
T30n1579_p0579c29║為緣性轉故，建立識等俱轉轉故。云何一
T30n1579_p0580a01║相建立還滅？謂由建立雜染轉故，及由建
T30n1579_p0580a02║立彼還滅故。云何建立所緣轉相？謂若略說，
T30n1579_p0580a03║阿賴耶識由於二種所緣境轉。一、由了別
T30n1579_p0580a04║內執受故；二、由了別外無分別器相故。了
T30n1579_p0580a05║別內執受者，謂能了別遍計所執自性妄執
T30n1579_p0580a06║習氣，及諸色根根所依處。此於有色界。若在
T30n1579_p0580a07║無色，唯有習氣執受了別。了別外無分別器
T30n1579_p0580a08║相者，謂能了別依止緣內執受阿賴耶識
T30n1579_p0580a09║故，於一切時無有間斷器世間相。譬如
T30n1579_p0580a10║燈焰生時，內執膏炷，外發光明；如是阿賴
T30n1579_p0580a11║耶識緣內執受，緣外器相生起道理，應知
T30n1579_p0580a12║亦爾。
T30n1579_p0580a13║復次，阿賴耶識緣境微細，世聰慧者亦難了
T30n1579_p0580a14║故。
T30n1579_p0580a15║復次，阿賴耶識緣境無廢，時無變易。從初
T30n1579_p0580a16║執受剎那乃至命終，一味了別而轉故。
T30n1579_p0580a17║復次，阿賴耶識於所緣境念念生滅，當知剎
T30n1579_p0580a18║那相續流轉，非一非常。復次，阿賴耶識，當
T30n1579_p0580a19║言於欲界中，緣狹小執受境；於色界中，
T30n1579_p0580a20║緣廣大執受境；於無色界空無邊處、識無邊
T30n1579_p0580a21║處，緣無量執受境；於無所有處，緣微細
T30n1579_p0580a22║執受境；於非想非非想處，緣極微細執受
T30n1579_p0580a23║境。如是了別二種所緣故，於所緣境微細
T30n1579_p0580a24║了別故，相似了別故，剎那了別故，了別狹
T30n1579_p0580a25║小執受所緣故，了別廣大執受所緣故，
T30n1579_p0580a26║了別無量執受所緣故，了別微細執受所
T30n1579_p0580a27║緣故，了別極微細執受所緣故，應知建
T30n1579_p0580a28║立阿賴耶識所緣轉相。
T30n1579_p0580a29║云何建立相應轉相？謂阿賴耶識與五遍行
T30n1579_p0580b01║心相應所恒共相應。謂作意、觸、受、想、思。如
T30n1579_p0580b02║是五法亦唯異熟所攝，最極微細，世聰慧者
T30n1579_p0580b03║亦難了故。亦常一類緣境而轉。又阿賴耶識
T30n1579_p0580b04║相應受，一向不苦不樂，無記性攝。當知餘心
T30n1579_p0580b05║法行相亦爾。如是遍行心所相應故，異熟
T30n1579_p0580b06║一類相應故，極微細轉相應故，恒常一類緣
T30n1579_p0580b07║境而轉相應故，不苦不樂相應故，一向無記
T30n1579_p0580b08║相應故，應知建立阿賴耶識相應轉相。
T30n1579_p0580b09║云何建立互為緣性轉相？謂阿賴耶識與諸
T30n1579_p0580b10║轉識作二緣性。一、為彼種子故；二、為彼所
T30n1579_p0580b11║依故。為種子者，謂所有善、不善、無記轉識
T30n1579_p0580b12║轉時，一切皆用阿賴耶識為種子故。為所
T30n1579_p0580b13║依者，謂由阿賴耶識執受色根，五種識身
T30n1579_p0580b14║依之而轉，非無執受。又由有阿賴耶識故，
T30n1579_p0580b15║得有末那；由此末那為依止故，意識得
T30n1579_p0580b16║轉。譬如依止眼等五根，五識身轉，非無五
T30n1579_p0580b17║根。意識亦爾，非無意根。復次，諸轉識與阿
T30n1579_p0580b18║賴耶識作二緣性。一、於現法中，能長養彼
T30n1579_p0580b19║種子故；二、於後法中，為彼得生攝殖彼
T30n1579_p0580b20║種子故。於現法中，長養彼種子者，謂如
T30n1579_p0580b21║依止阿賴耶識善、不善、無記轉識轉時，如是
T30n1579_p0580b22║如是於一依止同生同滅，熏習阿賴耶識；
T30n1579_p0580b23║由此因緣，後後轉識善、不善、無記性，轉更增
T30n1579_p0580b24║長、轉更熾盛、轉更明了而轉。於後法中，為彼
T30n1579_p0580b25║得生攝殖彼種子者，謂彼熏習種類，能引
T30n1579_p0580b26║攝當來異熟無記阿賴耶識。如是為彼種子
T30n1579_p0580b27║故，為彼所依故，長養種子故，攝殖種子
T30n1579_p0580b28║故，應知建立阿賴耶識與諸轉識互為緣
T30n1579_p0580b29║性轉相。云何建立阿賴耶識與轉識等俱
T30n1579_p0580c01║轉轉相？謂阿賴耶識，或於一時唯與一種
T30n1579_p0580c02║轉識俱轉，所謂末那。何以故？由此末那，我
T30n1579_p0580c03║見慢等恒共相應思量行相，若有心位、若無
T30n1579_p0580c04║心位，常與阿賴耶識一時俱轉，緣阿賴耶
T30n1579_p0580c05║識以為境界，執我起慢思量行相。或於一
T30n1579_p0580c06║時與二俱轉，謂末那及意識。或於一時與
T30n1579_p0580c07║三俱轉，謂五識身隨一轉時。或於一時與
T30n1579_p0580c08║四俱轉。謂五識身隨二轉時。或時乃至與七
T30n1579_p0580c09║俱轉，謂五識身和合轉時。又復意識，染污末
T30n1579_p0580c10║那以為依止，彼未滅時，相了別縛不得解
T30n1579_p0580c11║脫；末那滅已，相縛解脫。又復意識，能緣他境
T30n1579_p0580c12║及緣自境。緣他境者，謂緣五識身所緣境
T30n1579_p0580c13║界，或頓不頓。緣自境者，謂緣法境。
T30n1579_p0580c14║復次，阿賴耶識，或於一時與苦受、樂受、不苦
T30n1579_p0580c15║不樂受俱時而轉，此受與轉識相應，依彼
T30n1579_p0580c16║而起。謂於人中，若欲界天，若於一分鬼、傍
T30n1579_p0580c17║生中，俱生不苦不樂受，與轉識相應苦受、
T30n1579_p0580c18║樂受、不苦不樂受相雜俱轉。若那落迦等中，
T30n1579_p0580c19║他所映奪，不苦不樂受與純苦無雜受俱
T30n1579_p0580c20║時而轉。當知此受被映奪故，難可了知。如
T30n1579_p0580c21║那落迦等中，一向苦受俱轉；如是於下三靜
T30n1579_p0580c22║慮地，一向樂受俱轉；於第四靜慮地乃至有
T30n1579_p0580c23║頂，一向不苦不樂受俱轉。
T30n1579_p0580c24║復次，阿賴耶識，或於一時與轉識相應善、不
T30n1579_p0580c25║善、無記諸心所俱時而轉。
T30n1579_p0580c26║如是阿賴耶識雖與轉識俱時而轉，亦與
T30n1579_p0580c27║客受，客善、不善、無記心所俱時而轉，然不
T30n1579_p0580c28║應說與彼相應。何以故？由不與彼同緣
T30n1579_p0580c29║轉故。如眼識雖與眼根俱轉，然不相應。
T30n1579_p0581a01║此亦如是。應知此中，依少分相似道理，故
T30n1579_p0581a02║得為喻。又如諸心所，雖心所性無有差
T30n1579_p0581a03║別，然相異故，於一身中一時俱轉，互不相
T30n1579_p0581a04║違。如是阿賴耶識與諸轉識，於一身中一
T30n1579_p0581a05║時俱轉，當知更互亦不相違。又如於一瀑
T30n1579_p0581a06║流，有多波浪一時而轉，互不相違。又如於
T30n1579_p0581a07║一清淨鏡面，有多影像一時而轉，互不相
T30n1579_p0581a08║違。如是於一阿賴耶識，有多轉識一時俱
T30n1579_p0581a09║轉，當知更互亦不相違。又如一眼識，於一
T30n1579_p0581a10║時間，於一事境唯取一類無異色相；或
T30n1579_p0581a11║於一時，頓取非一種種色相。如眼識於眾
T30n1579_p0581a12║色，如是耳識於眾聲、鼻識於眾香、舌識於
T30n1579_p0581a13║眾味亦爾。又如身識，或於一時，於一事境
T30n1579_p0581a14║唯取一類無異觸相；或於一時，頓取非一
T30n1579_p0581a15║種種觸相。如是分別意識，於一時間，或取
T30n1579_p0581a16║一境相，或取非一種種境相。當知道理亦
T30n1579_p0581a17║不相違。又前說末那恒與阿賴耶識俱轉，
T30n1579_p0581a18║乃至未斷，當知常與俱生任運四種煩惱
T30n1579_p0581a19║一時相應。謂薩迦耶見、我慢、我愛，及與無
T30n1579_p0581a20║明。此四煩惱，若在定地，若不定地，當知恒
T30n1579_p0581a21║行，不與善等相違，是有覆無記性。如是阿
T30n1579_p0581a22║賴耶識，與轉識俱轉故，與諸受俱轉故，與
T30n1579_p0581a23║善等俱轉故，應知建立阿賴耶識俱轉轉
T30n1579_p0581a24║相。
T30n1579_p0581a25║云何建立阿賴耶識雜染還滅相？謂略說阿
T30n1579_p0581a26║賴耶識是一切雜染根本。所以者何？由此識
T30n1579_p0581a27║是有情世間生起根本，能生諸根、根所依處
T30n1579_p0581a28║及轉識等故。亦是器世間生起根本，由能
T30n1579_p0581a29║生起器世間故。亦是有情互起根本，一切有
T30n1579_p0581b01║情相望互為增上緣故。所以者何？無有有
T30n1579_p0581b02║情與餘有情互相見等時，不生苦樂等更
T30n1579_p0581b03║相受用。由此道理，當知有情界互為增上
T30n1579_p0581b04║緣。又即此阿賴耶識能持一切法種子故，
T30n1579_p0581b05║於現在世是苦諦體，亦是未來苦諦生因，又
T30n1579_p0581b06║是現在集諦生因。如是能生有情世間故，
T30n1579_p0581b07║能生器世間故，是苦諦體故，能生未來苦
T30n1579_p0581b08║諦故，能生現在集諦故，當知阿賴耶識是
T30n1579_p0581b09║一切雜染根本。
T30n1579_p0581b10║復次，阿賴耶識所攝持順解脫分及順決擇
T30n1579_p0581b11║分等善法種子，此非集諦因。由順解脫分等
T30n1579_p0581b12║善根與流轉相違故。所餘世間所有善根，
T30n1579_p0581b13║因此生故，轉更明盛。由此因緣，彼所攝受
T30n1579_p0581b14║自類種子轉有功能、轉有勢力，增長種子，
T30n1579_p0581b15║速得成立。復由此種子故，彼諸善法轉明盛
T30n1579_p0581b16║生。又復能感當來轉增、轉勝可愛可樂諸異
T30n1579_p0581b17║熟果。復次，依此一切種子阿賴耶識故，薄伽
T30n1579_p0581b18║梵說：有眼界、色界、眼識界，乃至有意界、法界、
T30n1579_p0581b19║意識界。由於阿賴耶識中有種種界故。又
T30n1579_p0581b20║如經說惡叉聚喻。由於阿賴耶識中有多
T30n1579_p0581b21║界故。
T30n1579_p0581b22║復次，此雜染根本阿賴耶識，修善法故，方得
T30n1579_p0581b23║轉滅。此修善法，若諸異生，以緣轉識為境
T30n1579_p0581b24║作意，方便住心，能入最初聖諦現觀。非未
T30n1579_p0581b25║見諦者，於諸諦中未得法眼，便能通達一
T30n1579_p0581b26║切種子阿賴耶識。此未見諦者修如是行
T30n1579_p0581b27║已，或入聲聞正性離生，或入菩薩正性離
T30n1579_p0581b28║生，達一切法真法界已，亦能通達阿賴耶
T30n1579_p0581b29║識。當於爾時，能總觀察自內所有一切雜
T30n1579_p0581c01║染，亦能了知自身外為相縛所縛，內為麁
T30n1579_p0581c02║重縛所縛。
T30n1579_p0581c03║復次，修觀行者，以阿賴耶識是一切戲論所
T30n1579_p0581c04║攝諸行界故，略彼諸行，於阿賴耶識中，總
T30n1579_p0581c05║為一團、一積、一聚。為一聚已，由緣真如境
T30n1579_p0581c06║智修習、多修習故，而得轉依。轉依無間，當
T30n1579_p0581c07║言已斷阿賴耶識。由此斷故，當言已斷
T30n1579_p0581c08║一切雜染。當知轉依，由相違故，能永對治
T30n1579_p0581c09║阿賴耶識。又阿賴耶識體是無常，有取受性；
T30n1579_p0581c10║轉依是常，無取受性，緣真如境聖道，方能
T30n1579_p0581c11║轉依故。又阿賴耶識，恒為一切麁重所隨；
T30n1579_p0581c12║轉依，究竟遠離一切所有麁重。又阿賴耶識
T30n1579_p0581c13║是煩惱轉因，聖道不轉因；轉依是煩惱不轉
T30n1579_p0581c14║因，聖道轉因。應知但是建立因性，非生因
T30n1579_p0581c15║性。又阿賴耶識，令於善、淨無記法中不得
T30n1579_p0581c16║自在；轉依，令於一切善、淨無記法中得大
T30n1579_p0581c17║自在。又阿賴耶識斷滅相者，謂由此識正斷
T30n1579_p0581c18║滅故，捨二種取，其身雖住，猶如變化。所以
T30n1579_p0581c19║者何？當來後有苦因斷故，便捨當來後有之
T30n1579_p0581c20║取；於現法中一切煩惱因永斷故，便捨現
T30n1579_p0581c21║法一切雜染所依之取。一切麁重永遠離故，
T30n1579_p0581c22║唯有命緣暫時得住。由有此故，契經中言：
T30n1579_p0581c23║爾時但受身邊際受、命邊際受。廣說乃至即
T30n1579_p0581c24║於現法一切所受究竟滅盡。
T30n1579_p0581c25║如是建立雜染根本故，趣入、通達、修習作意
T30n1579_p0581c26║故，建立轉依故，當知建立阿賴耶識雜染
T30n1579_p0581c27║還滅相。
T30n1579_p0581c28║如是已依勝義道理，建立心、意、識名義差
T30n1579_p0581c29║別；由此道理，於三界等諸心、意、識，一切雜染、
T30n1579_p0582a01║清淨道理，應隨決了。餘處所顯心、意、識理，
T30n1579_p0582a02║但隨所化有情差別，為嬰兒慧所化權說，
T30n1579_p0582a03║方便令彼易得入故。
T30n1579_p0582a04║問：若成就阿賴耶識，亦成就轉識耶？設成
T30n1579_p0582a05║就轉識，亦成就阿賴耶識耶？答：應作四句。
T30n1579_p0582a06║或有成就阿賴耶識，非轉識。謂無心睡眠、
T30n1579_p0582a07║無心悶絕、入無想定、入滅盡定、生無想天。
T30n1579_p0582a08║或有成就轉識，非阿賴耶識。謂阿羅漢、若
T30n1579_p0582a09║諸獨覺、不退菩薩，及諸如來住有心位。或有
T30n1579_p0582a10║俱成就。謂餘有情住有心位。或有俱不成
T30n1579_p0582a11║就。謂阿羅漢、若諸獨覺、不退菩薩，及諸如來
T30n1579_p0582a12║入滅盡定，處無餘依般涅槃界。
T30n1579_p0582a13║問：內外諸法自性各別，各住自相，何因緣故，
T30n1579_p0582a14║十八界中唯六識界自性建立，所餘諸界為
T30n1579_p0582a15║彼所依、所緣、助伴而建立耶？答：由六識界，於
T30n1579_p0582a16║彼彼念瞬息、須臾、日夜等位速疾轉變，託
T30n1579_p0582a17║彼彼緣，依眼等根，緣色等境，用諸心所以
T30n1579_p0582a18║為助伴，非一眾多種種生起。由彼彼依之
T30n1579_p0582a19║所生故，得彼彼名。如火依附彼彼緣故而
T30n1579_p0582a20║得燒然，爾時便得彼彼名數。由諸草木、牛
T30n1579_p0582a21║糞、糠札等為緣故，火方得然，爾時便數名
T30n1579_p0582a22║為草火，乃至札火。如是眼、色以為緣故，眼識
T30n1579_p0582a23║得生，數名眼識；如是乃至數名意識。廣說
T30n1579_p0582a24║應知。餘眼等界，若彼自性從初生已，即彼自
T30n1579_p0582a25║性相似生起，展轉相續，究竟隨轉。又一識類，
T30n1579_p0582a26║藉彼彼緣，種種差別自性生起。是故識界自
T30n1579_p0582a27║性建立，所餘諸界為彼所依、所緣、助伴而得
T30n1579_p0582a28║建立。
T30n1579_p0582a29║復次，當辯識身遍知。問：心清淨行苾芻，由
T30n1579_p0582b01║幾種相遍知其心？答：若略說由三種相。一、
T30n1579_p0582b02║雜染愛樂相，二、雜染過患相，三、雜染還滅方
T30n1579_p0582b03║便善巧相。
T30n1579_p0582b04║云何心清淨行苾芻，遍知自心雜染愛樂相？
T30n1579_p0582b05║謂心清淨行苾芻作如是念：今我此心於諸
T30n1579_p0582b06║雜染長夜愛樂。自知愛樂諸雜染已，便從
T30n1579_p0582b07║有貪性出，於離貪性安止其心。爾時其心
T30n1579_p0582b08║於離貪性不能安住，亦不愛樂，更無異緣，
T30n1579_p0582b09║唯有速疾還來、趣入、流散、馳騁有貪性中。
T30n1579_p0582b10║如從有貪性，如是從有瞋、有癡、下劣、掉舉、
T30n1579_p0582b11║不寂靜、散亂性出，廣說乃至從放逸愛樂住
T30n1579_p0582b12║性出，於常勤修習諸善法中安止其心。爾
T30n1579_p0582b13║時其心於常勤修習諸善法中不能安住，
T30n1579_p0582b14║亦不愛樂，更無異緣，唯有速疾還來、趣入、
T30n1579_p0582b15║流散、馳騁乃至放逸愛樂性中。如是名為心
T30n1579_p0582b16║清淨行苾芻，遍知自心雜染愛樂相。如是遍
T30n1579_p0582b17║知自心雜染愛樂相已。此心清淨行苾芻，復
T30n1579_p0582b18║能遍知自心雜染過患相。謂作是念：今我
T30n1579_p0582b19║此有貪心，能為自害、能為他害、能為俱害，
T30n1579_p0582b20║能生現法罪、能生後法罪、能生現法後法
T30n1579_p0582b21║罪，又能為緣，生彼所生身心憂苦。如於有
T30n1579_p0582b22║貪性，如是乃至於放逸愛樂性，當知亦爾。
T30n1579_p0582b23║復作是念：此有貪心乃至放逸愛樂心，有
T30n1579_p0582b24║過患故，有疫、有橫、有災、有惱。如是遍知自
T30n1579_p0582b25║心雜染過患相已，復能遍知自心雜染還滅
T30n1579_p0582b26║方便善巧相。謂我今不應隨自雜染，有諸
T30n1579_p0582b27║過患、有疫、有橫、有災、有惱心自在轉，必令
T30n1579_p0582b28║自心隨我勢力自在而轉。彼既如是了知，
T30n1579_p0582b29║我今不應隨順自心而轉，當令自心隨
T30n1579_p0582c01║我轉已，數數思擇，令有貪心捨有貪性，無
T30n1579_p0582c02║貪性中安住愛樂，又復於彼見勝功德。如
T30n1579_p0582c03║是乃至令捨放逸愛樂住性，乃至於常勤
T30n1579_p0582c04║修習諸善法中安住愛樂，又復於彼見勝功
T30n1579_p0582c05║德。彼多安住如是行已，爾時其心不由思
T30n1579_p0582c06║擇，於常懃修習諸善法中，自然安住愛樂；
T30n1579_p0582c07║於前雜染愛樂性中，深生厭責。由此因緣，
T30n1579_p0582c08║心清淨行苾芻，如實了知自心雜染愛樂速
T30n1579_p0582c09║疾迴轉無譬喻性，又能善知如是雜染心
T30n1579_p0582c10║有過患性，又能善知如是雜染心還滅方
T30n1579_p0582c11║便。由如是故，心清淨行苾芻，速能證得無
T30n1579_p0582c12║上心清淨性，所謂諸漏永盡。復次，當辯心善
T30n1579_p0582c13║巧差別及心轉善巧差別。謂依遍計所執自
T30n1579_p0582c14║性，當知心善巧差別；依依他起自性，當
T30n1579_p0582c15║知心轉善巧差別。
T30n1579_p0582c16║復次，若能善巧熏修心者，得二勝利。一、於
T30n1579_p0582c17║果時觸證安樂，二、於因時自在而轉。
T30n1579_p0582c18║復次，心混濁者有三過失。一、不如理作意過
T30n1579_p0582c19║失，二、隨眠過失，三、起纏過失。問：如世尊言：
T30n1579_p0582c20║唯當於心深善勇猛如理觀察。念住中說：
T30n1579_p0582c21║要當於身住身循觀，乃至於法住法循
T30n1579_p0582c22║觀。此何密意？答：為顯四念住唯觀察心故。
T30n1579_p0582c23║謂觀心執受、觀心領納、觀心了別、觀心染
T30n1579_p0582c24║淨。唯為觀察心所執受、心所領納、心了別
T30n1579_p0582c25║境、心染淨故，說四念住。
T30n1579_p0582c26║復次，有諸苾芻住三種住、行六正行，於大
T30n1579_p0582c27║師教多有所作。謂住解脫住、住解脫門住，
T30n1579_p0582c28║及住能引解脫門法住。行無間行、行善受
T30n1579_p0582c29║思惟行、行修所引善根生起行、行離諸愛味
T30n1579_p0583a01║簡擇諦行、行即於此無增上慢行、行正清
T30n1579_p0583a02║淨受用行。復次，有二種捨施。一、受者捨施，
T30n1579_p0583a03║二、施者捨施。施果亦有二種。一、得大財富，二、
T30n1579_p0583a04║得此等流受用勝解。
T30n1579_p0583a05║復次，當辨證成道理。問：依何道理，應知
T30n1579_p0583a06║宣說唯從未來非實非有諸行相生？答：若
T30n1579_p0583a07║未來法行相實有而得生者，此法為轉而說
T30n1579_p0583a08║生耶？謂從未來世處，轉向現在世處。為死
T30n1579_p0583a09║生耶？謂未來世死，生現在世。為彼為緣而
T30n1579_p0583a10║得生耶？謂於未來法住不變，用彼為緣，
T30n1579_p0583a11║於現在世有餘法生。為有業用而說生
T30n1579_p0583a12║耶？謂於未來本無業用，至現在世方有
T30n1579_p0583a13║業用。為圓滿相而說生耶？謂於未來相
T30n1579_p0583a14║未圓滿，至現在世相乃圓滿。為由異相而
T30n1579_p0583a15║說生耶？謂於未來，有未來分及有因分，
T30n1579_p0583a16║由此二種其相有異。來至現在，有現在分
T30n1579_p0583a17║及有果分，由此二種其相有異。如是六
T30n1579_p0583a18║種諸法生起，皆不應理。何以故？非無方無
T30n1579_p0583a19║處法，有從異方轉趣異方義。亦非未生
T30n1579_p0583a20║未已生法，而有死義。若彼為緣而得生者，
T30n1579_p0583a21║便異法生，非未來生，此於未來便為未有。
T30n1579_p0583a22║又一切法，第一義中無作用故，業用離相異
T30n1579_p0583a23║不可得，唯即於相而假建立。設有異者，未
T30n1579_p0583a24║來、現在同實有相，唯說現在獨有業用，理
T30n1579_p0583a25║不可得。又此業用，便應本無而今得生。又
T30n1579_p0583a26║與世尊微妙言說即成相違。如說：諸行非
T30n1579_p0583a27║常、非恒。汝顯諸行業用無常，由此義故行
T30n1579_p0583a28║應是常又，等於一相。若相異分得是有
T30n1579_p0583a29║者，相之異分何故不有。又相異分本無今有，
T30n1579_p0583b01║相之異分何故不成本無今有。又離色等一
T30n1579_p0583b02║切行相，餘未來分必不可得。又應未來無
T30n1579_p0583b03║有果相，現在方有果相生起。如是已
T30n1579_p0583b04║辨證成道理。依此道理，應知宣說未來
T30n1579_p0583b05║諸法一切行相非實非有，本無今有。如於未
T30n1579_p0583b06║來，如是過去，隨其所應，由此道理，當知
T30n1579_p0583b07║宣說非實非有。復次，過去行云何？謂相已
T30n1579_p0583b08║滅沒，自性已捨。現在行云何？謂相未滅沒，自
T30n1579_p0583b09║性未捨，生時暫住。未來行云何？謂因現有，
T30n1579_p0583b10║自相未生，未得自性。問：若彼諸行未來本無
T30n1579_p0583b11║而得生者，空華、兔角、石女兒等何故不生？
T30n1579_p0583b12║答：由空華等無生因故。一切諸行各各差別，
T30n1579_p0583b13║定有生因。問：若一切行各各差別有生因
T30n1579_p0583b14║者，何因緣故，諸行俱時不頓生耶？答：諸行
T30n1579_p0583b15║雖有各別生因，然必待緣方得生起。若彼
T30n1579_p0583b16║彼行生緣現前，彼彼行因生彼彼行。是故諸
T30n1579_p0583b17║行雖現有因，然無俱時頓生起過。
T30n1579_p0583b18║復次，此中云何名諸行因？何等名緣？謂薄伽
T30n1579_p0583b19║梵說：諸行生緣略有四種。一、因緣，二、等無間
T30n1579_p0583b20║緣，三、所緣緣，四、增上緣。因緣一種，亦因亦緣；
T30n1579_p0583b21║餘之三種，唯緣非因。云何因緣？謂諸色根、根
T30n1579_p0583b22║依及識，此二略說能持一切諸法種子。隨
T30n1579_p0583b23║逐色根，有諸色根種子，及餘色法種子、一切
T30n1579_p0583b24║心心所等種子。若隨逐識，有一切識種子，
T30n1579_p0583b25║及餘無色法種子、諸色根種子、所餘色法種
T30n1579_p0583b26║子。當知所餘色法自性，唯自種子之所隨
T30n1579_p0583b27║逐，除大種色。由大種色二種種子所隨逐
T30n1579_p0583b28║故，謂大種種子及造色種子。即此所立隨逐
T30n1579_p0583b29║差別種子相續，隨其所應望所生法，是
T30n1579_p0583c01║名因緣。
T30n1579_p0583c02║復次，若諸色根及自大種，非心心所種子
T30n1579_p0583c03║所隨逐者，入滅盡定、入無想定、生無想
T30n1579_p0583c04║天，後時不應識等更生，然必更生。是故當
T30n1579_p0583c05║知，心心所種子隨逐色根，以此為緣，彼得
T30n1579_p0583c06║更生。
T30n1579_p0583c07║復次，若諸識，非色種子所隨逐者，生無色
T30n1579_p0583c08║界異生，從彼壽盡、業盡沒已還生下時，色
T30n1579_p0583c09║無種子，應不更生，然必更生。是故當知，諸
T30n1579_p0583c10║色種子隨逐於識，以此為緣，色法更生。
T30n1579_p0583c11║復次，若諸異生由世間道入初靜慮，若得
T30n1579_p0583c12║生彼，爾時欲界諸染污法及餘欲界諸法種
T30n1579_p0583c13║子，但被損伏，不能永害。何以故？由此異生
T30n1579_p0583c14║從彼定退，欲界染法復現前故；從初靜慮
T30n1579_p0583c15║沒已，復還生欲界故。
T30n1579_p0583c16║復次，損伏略有三種。一、遠離損伏，二、厭患損
T30n1579_p0583c17║伏，三、奢摩他損伏。云何遠離損伏？謂如有
T30n1579_p0583c18║一，棄捨家法，趣於非家，遠離種種受用欲
T30n1579_p0583c19║具，受持禁戒。於所受持遠離禁戒，親近、修
T30n1579_p0583c20║習、若多修習。由親近、修習、多修習相續不斷
T30n1579_p0583c21║故，於諸欲具心不趣入、心不流散、心不安
T30n1579_p0583c22║住、心不愛樂，亦不發起彼增上力緣彼境
T30n1579_p0583c23║界所起煩惱。如是名為遠離損伏。云何厭
T30n1579_p0583c24║患損伏？謂如有一，或由過患想，或由不淨
T30n1579_p0583c25║想，或由青瘀等想，或由隨一如理作意，如
T30n1579_p0583c26║是如是厭患諸欲。雖未離欲，然於諸欲
T30n1579_p0583c27║修厭逆故，心不趣入，乃至廣說。如是名為
T30n1579_p0583c28║厭患損伏。云何奢摩他損伏？謂如有一，由
T30n1579_p0583c29║世間道得離欲界欲，或離色界欲。彼由奢
T30n1579_p0584a01║摩他任持心相續故，於欲色中心不趣入，
T30n1579_p0584a02║乃至廣說。如是名為奢摩他損伏。若聖弟子，
T30n1579_p0584a03║由出世道離欲界欲，乃至具得離三界欲，
T30n1579_p0584a04║爾時一切三界染污諸法種子皆悉永害。何
T30n1579_p0584a05║以故？由聖弟子於現法中，不復堪任從離
T30n1579_p0584a06║欲退，更起下地煩惱現前；或生上地，亦不
T30n1579_p0584a07║堪任從彼沒已還生下地。如穀麥等諸外
T30n1579_p0584a08║種子，安置空逈，或於乾器，雖不生芽，非
T30n1579_p0584a09║不種子。若火所損，爾時畢竟不成種子。內
T30n1579_p0584a10║法種子損伏、永害，道理亦爾。若聖弟子將入
T30n1579_p0584a11║無餘涅槃界時，所有一切善及無記諸法種
T30n1579_p0584a12║子皆被損害。由染污法種子滅故，不復能
T30n1579_p0584a13║感當來異熟果，亦不復能生自類果。當知
T30n1579_p0584a14║是名第四損伏。所謂永害助伴損伏。
T30n1579_p0584a15║復次，具縛者所有心起，若樂俱行、或苦俱行、
T30n1579_p0584a16║或不苦不樂俱行，此一切心皆樂種子、苦種
T30n1579_p0584a17║子、不苦不樂種子之所隨逐。若起善心、或染
T30n1579_p0584a18║污心、或無記心，此一切心皆善種子、染污種
T30n1579_p0584a19║子、無記種子之所隨逐。又諸有學不具縛
T30n1579_p0584a20║者所有心生，若世間善心、或出世心、或染污
T30n1579_p0584a21║心、或無記心，此一切心皆為一切修道所
T30n1579_p0584a22║斷煩惱種子之所隨逐。由未斷故，有時得
T30n1579_p0584a23║生，亦為所餘諸法種子之所隨逐。又諸無
T30n1579_p0584a24║學一切煩惱已永斷者所有心生，若世間善
T30n1579_p0584a25║心、若出世心、若無記心，此一切心皆已永
T30n1579_p0584a26║離染法種子，但為一切善、無記法種子隨逐
T30n1579_p0584a27║相續而生。復次，此所建立種子道理，當知
T30n1579_p0584a28║且依未建立阿賴耶識聖教而說。若已建
T30n1579_p0584a29║立阿賴耶識，當知略說諸法種子，一切皆依
T30n1579_p0584b01║阿賴耶識。又彼諸法若未永斷，若非所斷，
T30n1579_p0584b02║隨其所應，所有種子隨逐應知。
T30n1579_p0584b03║問：如世尊言：我說阿羅漢苾芻，於四種增上
T30n1579_p0584b04║心法現法安樂住中，隨一而退。若彼一切染
T30n1579_p0584b05║污種子皆已永害，云何復起下地煩惱？若不
T30n1579_p0584b06║復起，彼云何退？答：退有二種。一者、斷退，二
T30n1579_p0584b07║者、住退。言斷退者，唯是異生。言住退者，是
T30n1579_p0584b08║諸聖者，亦是異生。若世間道斷諸煩惱復
T30n1579_p0584b09║起現前，當知爾時斷退故退，亦是住退。若出
T30n1579_p0584b10║世道斷煩惱已，心營世務，不專修習如理
T30n1579_p0584b11║作意，由此不能於其中間現法樂住數起
T30n1579_p0584b12║現前。如先所得，後亦如是。然其下地已斷煩
T30n1579_p0584b13║惱不復現前，如是名為住退故退，非是斷
T30n1579_p0584b14║退。又若已斷一切煩惱成阿羅漢，而彼一
T30n1579_p0584b15║切染法種子未永害者，云何名為心善解脫
T30n1579_p0584b16║阿羅漢果諸漏永盡。若已永害，於相續中永
T30n1579_p0584b17║無一切染法種子，尚不應起不正思惟，況
T30n1579_p0584b18║諸煩惱。是故當知由出世道斷煩惱者，定
T30n1579_p0584b19║無有退。
T30n1579_p0584b20║瑜伽師地論卷第五十一