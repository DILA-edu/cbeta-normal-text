T30n1579_p0594c19║
T30n1579_p0594c20║
T30n1579_p0594c21║瑜伽師地論卷第五十四
T30n1579_p0594c22║
T30n1579_p0594c23║彌勒菩薩說
T30n1579_p0594c24║三藏法師玄奘奉　詔譯
T30n1579_p0594c25║攝決擇分中五識身相應地意地之四
T30n1579_p0594c26║復次，云何識蘊差別？此亦五種應知。一、由安
T30n1579_p0594c27║住故；二、由雜染故；三、由所依故；四、由住
T30n1579_p0594c28║故；五、由異相故。
T30n1579_p0594c29║云何安住？謂習欲者欲界諸識，執外色塵，名
T30n1579_p0595a01║色安住。若清淨天色界諸識，執內名色，名俱
T30n1579_p0595a02║安住。無色界識唯執內名，名名安住。是名
T30n1579_p0595a03║識安住差別。
T30n1579_p0595a04║云何雜染差別？謂諸愚夫由二種門識被染
T30n1579_p0595a05║污。一、於現法中，由受用境界門；二、於後法
T30n1579_p0595a06║中，由生老等門。是名識雜染差別。
T30n1579_p0595a07║云何所依差別？謂六所依，諸識隨轉。謂依眼
T30n1579_p0595a08║等六處，六識身轉，如世間火，依糠、牛糞、薪札
T30n1579_p0595a09║等轉。是名識所依差別。
T30n1579_p0595a10║云何住差別？謂四識住。如經言：有四依取，
T30n1579_p0595a11║以為所緣，令識安住。謂識隨色住，緣色為
T30n1579_p0595a12║境。廣說如經。乃至我終不說此識往於東
T30n1579_p0595a13║方乃至四維；然我唯說於現法中，必離欲、
T30n1579_p0595a14║影，寂滅、寂靜、清涼、清淨。如是已顯經中如來
T30n1579_p0595a15║所說諸識住相。從此以後，我當宣說此相
T30n1579_p0595a16║差別。謂此經中，略顯識住及因緣相，識住、因
T30n1579_p0595a17║緣二種邊際，識住、因緣二種寂止。當知此中，
T30n1579_p0595a18║若諸煩惱事，若屬彼煩惱，說名依取。應知
T30n1579_p0595a19║此二亦名所緣，所緣性故，有所緣故。由彼
T30n1579_p0595a20║貪愛為煩惱緣，名趣所執事。由貪欲等四
T30n1579_p0595a21║種身繫為發業緣，名緣所緣事。彼二隨眠
T30n1579_p0595a22║所隨逐故，名建立事。若諸異生補特伽羅，
T30n1579_p0595a23║未得厭離對治喜愛，由所潤識能取能滿
T30n1579_p0595a24║當來內身；由此展轉能取能滿不能棄捨
T30n1579_p0595a25║諸異生性；以於內身能取能滿故，於流轉
T30n1579_p0595a26║中相續決定，是名為住。餘住因緣，如前應
T30n1579_p0595a27║知。是名略說住及因緣相。有色界識有來
T30n1579_p0595a28║有去，無色界識有死有生。又此二住乃至壽
T30n1579_p0595a29║盡。又復此二生長、增益及廣大義，如前應知。
T30n1579_p0595b01║齊是名為識住邊際及住因緣邊際。若復
T30n1579_p0595b02║異此而施設者，當知唯有文字差別，非義
T30n1579_p0595b03║差別，由所餘義境界無故。若他正詰，不知
T30n1579_p0595b04║何答，亦由餘義境界無故。或復有能於後
T30n1579_p0595b05║自然如理觀察，便自迷悶，謂我愚癡，作如是
T30n1579_p0595b06║說。若聰慧者，於諸色愛乃至行愛所攝貪纏
T30n1579_p0595b07║能永斷離，於煩惱分所攝發業四身繫纏亦
T30n1579_p0595b08║能永斷。所以者何？由在家眾，依貪欲、瞋恚
T30n1579_p0595b09║二繫發起諸業，攝受境界為因故，損害
T30n1579_p0595b10║有情為因故。若出家眾，依戒禁取、此實執
T30n1579_p0595b11║取二繫發起諸業，以戒禁取猶如貪欲，求
T30n1579_p0595b12║生天故；此實執取猶如瞋恚，謗涅槃故。當
T30n1579_p0595b13║知四身繫唯在意地，分別所生故。從此以
T30n1579_p0595b14║後，由多修習勝對治故，復能永斷貪愛、身
T30n1579_p0595b15║繫二種隨眠。由此斷故，煩惱所緣色、受等境
T30n1579_p0595b16║亦不相續，以究竟離繫故。由此所緣不相
T30n1579_p0595b17║續故，有隨眠識究竟寂滅，於色、受等諸識
T30n1579_p0595b18║住中不復安住，由對治識永清淨故。是名
T30n1579_p0595b19║識住因緣寂止。又由當來因緣滅故，於內
T30n1579_p0595b20║身分不取不滿，決定無有流轉相續，是名
T30n1579_p0595b21║識住寂止。又復對治所攝淨識，名無所住。由
T30n1579_p0595b22║彼因緣故，名不生長。由善修習空解脫門
T30n1579_p0595b23║故，名無所為。由善修習無願解脫門故，名
T30n1579_p0595b24║為知足。由善修習無相解脫門故，名為安
T30n1579_p0595b25║住。如是不生長故，乃至安住故，名極解脫。
T30n1579_p0595b26║又於行等都不執著我及我所；由此因
T30n1579_p0595b27║緣，色等壞時亦不恐怖。由此相貌，顯彼自
T30n1579_p0595b28║體已得清淨。又由彼識永清淨故，不待餘
T30n1579_p0595b29║因，任運自然入於寂滅。此識相續究竟斷故，
T30n1579_p0595c01║於十方界不復流轉。於命及死不希求
T30n1579_p0595c02║故，名永離欲。又所有受是識樹影，彼於爾
T30n1579_p0595c03║時不復有故，名永離影；諸有漏識，於現法
T30n1579_p0595c04║中畢竟滅盡，故名寂滅。諸無漏識，隨其次
T30n1579_p0595c05║第，有學解脫，名為寂靜。無學解脫，名曰清
T30n1579_p0595c06║涼。餘依永滅，故說清淨。又復諸識自性非
T30n1579_p0595c07║染，由世尊說一切心性本清淨故。所以者
T30n1579_p0595c08║何？非心自性畢竟不淨能生過失，猶如貪
T30n1579_p0595c09║等一切煩惱。亦不獨為煩惱因緣，如色受
T30n1579_p0595c10║等。所以者何？以必無有獨於識性而起染
T30n1579_p0595c11║愛，如於色等。是故唯識不立識住。是名識
T30n1579_p0595c12║蘊由住差別。云何異相差別？謂有貪心、離貪
T30n1579_p0595c13║心、有瞋心、離瞋心等，如經廣說乃至不解脫
T30n1579_p0595c14║心、極解脫心，是名一門異相差別。復有約
T30n1579_p0595c15║界異相差別。謂欲界有四心，善心、不善心、有
T30n1579_p0595c16║覆無記心、無覆無記心。色界有三心，除不
T30n1579_p0595c17║善。無色界有三心，亦除不善。無漏有二心，
T30n1579_p0595c18║有學及無學。又欲界善心有二種，謂加行及
T30n1579_p0595c19║生得。無覆無記心有四種，異熟生心、威儀路
T30n1579_p0595c20║心、工巧處心，及變化心。此唯是生得，謂天、龍、
T30n1579_p0595c21║藥叉等。然無修果心。於色界中，無工巧處
T30n1579_p0595c22║心，無色界亦爾。當知善心，如下，上亦爾，一
T30n1579_p0595c23║切處有。又有約種異相差別。謂欲界有五
T30n1579_p0595c24║心。一、見苦所斷心，二、見集所斷心，三、見滅所
T30n1579_p0595c25║斷心，四、見道所斷心，五、修道所斷心。如欲界
T30n1579_p0595c26║有五心，如是色、無色界各有五心。并無漏
T30n1579_p0595c27║心，總為十六。初異相心差別義，我當分別。
T30n1579_p0595c28║一切有情略有三品。一、未發趣定品；二、雖已
T30n1579_p0595c29║發趣，未得定品；三、已得定品。此復二種。一、
T30n1579_p0596a01║不清淨，二、極清淨。於初品中，或時起染污
T30n1579_p0596a02║心，由貪等纏繞彼心故。或時起善、無記心，
T30n1579_p0596a03║由貪等纏暫遠離故。第二品中，或時令心於
T30n1579_p0596a04║內靜息。或時失念，於五妙欲其心馳散。或
T30n1579_p0596a05║時極靜息故，便為惛沈睡眠纏覆其心。或
T30n1579_p0596a06║時為斷彼故，於淨妙境安處其心。或時於
T30n1579_p0596a07║彼不正安處，心便掉舉。若正安處，便不掉
T30n1579_p0596a08║舉。由沈掉蓋未斷滅故，於彼二品俱不寂
T30n1579_p0596a09║靜。由斷滅故，心得寂靜。若由如理作意，已
T30n1579_p0596a10║得根本靜慮，名定心；若未得者，名不定心。
T30n1579_p0596a11║道究竟故，名善修心；斷究竟故，名極解脫
T30n1579_p0596a12║心。與此相違，名不善修心及不解脫心。從
T30n1579_p0596a13║定心已來，當知是第三品。是名識蘊異相差
T30n1579_p0596a14║別。復次，云何諸蘊次第？謂說差別。此復五種
T30n1579_p0596a15║應知。一、生起所作，二、對治所作，三、流轉所
T30n1579_p0596a16║作，四、住所作，五、安立所作。生起所作者，謂眼、
T30n1579_p0596a17║色為緣能生眼識，乃至意、法為緣能生意
T30n1579_p0596a18║識。此中先說色蘊，次說識蘊。此則是諸心
T30n1579_p0596a19║所所依，由依彼故，受等心所生。故次經言：
T30n1579_p0596a20║三和故觸，觸緣受等。是名諸蘊生起所作
T30n1579_p0596a21║宣說次第。對治所作者，為欲對治四顛倒
T30n1579_p0596a22║故，說四念住。謂於不淨計淨顛倒、於苦計
T30n1579_p0596a23║樂顛倒、於無我計我顛倒、於無常計常顛
T30n1579_p0596a24║倒。此中先說色蘊，次說受蘊，次說識蘊，後
T30n1579_p0596a25║說想、行二蘊。是名對治所作宣說次第。流
T30n1579_p0596a26║轉所作者，根及境界為依止故，於現法中，
T30n1579_p0596a27║由二種蘊受用境界，起諸雜染，謂領納境
T30n1579_p0596a28║界及彩畫境界。由一種蘊，造作一切善不
T30n1579_p0596a29║善業，於後法中，起生老等一切雜染。一是
T30n1579_p0596b01║所染，故最後說。住所作者，由四識住及識次
T30n1579_p0596b02║第而說，是名住所作。安立所作者，謂諸世
T30n1579_p0596b03║間互相見已，先了其色，是故先立色蘊。次
T30n1579_p0596b04║由受蘊，知彼進退、或苦或樂，是故次立受
T30n1579_p0596b05║蘊。次由想蘊，知彼如是名、如是類、如是
T30n1579_p0596b06║性等，是故次立想蘊。次由行蘊，知彼如
T30n1579_p0596b07║是愚癡、如是聰叡，是故次立行蘊。後由識
T30n1579_p0596b08║蘊安立內我，謂於諸蘊中，安立所了有苦
T30n1579_p0596b09║有樂，隨起言說及愚智等。是名諸蘊安立
T30n1579_p0596b10║所作宣說次第。又復依止我眾具事及我事
T30n1579_p0596b11║故，應知諸蘊宣說次第。謂我依身，於諸境
T30n1579_p0596b12║界受用苦樂；於己於他隨起言說，謂如是
T30n1579_p0596b13║名、如是種類如是性等；此之二種，依法非
T30n1579_p0596b14║法方得積集；如是應知我眾具事。當知最
T30n1579_p0596b15║後蘊是我事。
T30n1579_p0596b16║復次，色蘊攝幾蘊、幾界、幾處、幾有支、幾處非
T30n1579_p0596b17║處、幾根耶？如色蘊，如是乃至識蘊。謂色蘊，
T30n1579_p0596b18║攝一蘊全，十界、十處全，一界、一處少分，六
T30n1579_p0596b19║有支少分，處非處少分，七根全。受蘊，攝一
T30n1579_p0596b20║蘊全，一界、一處少分，一有支全，三有支少
T30n1579_p0596b21║分，處非處少分。五根全，三根少分。想蘊，
T30n1579_p0596b22║攝一蘊全，一界、一處少分，三有支少分，處
T30n1579_p0596b23║非處少分，不攝諸根。行蘊，攝一蘊全，一界、
T30n1579_p0596b24║一處少分，四有支全，五有支少分，處非處少
T30n1579_p0596b25║分，六根全，三根少分。識蘊，攝一蘊全，七界
T30n1579_p0596b26║全，一處全，一有支全，四有支少分，處非處少
T30n1579_p0596b27║分，一根全，三根少分。如是有六種攝，所謂
T30n1579_p0596b28║蘊攝乃至根攝。由此相攝道理展轉相攝，
T30n1579_p0596b29║如應當知。
T30n1579_p0596c01║復有餘十種攝應當了知。一者、界攝。謂諸
T30n1579_p0596c02║蘊等各自種子所攝。二者、相攝。謂諸蘊等自
T30n1579_p0596c03║相、共相所攝。三、種類攝。謂諸蘊等遍自種類
T30n1579_p0596c04║所攝。四、分位攝。謂諸蘊等順樂受等分位所
T30n1579_p0596c05║攝。五、不相離攝。謂諸蘊等，由一一法及諸助
T30n1579_p0596c06║伴攝一切蘊等。六者、時攝。謂諸蘊等過去、未
T30n1579_p0596c07║來、現在各自相攝。七者、方攝。謂諸蘊等在此
T30n1579_p0596c08║方轉，或依此生，即此方攝。八者、全攝。謂諸
T30n1579_p0596c09║蘊等五等所攝。九、少分攝。謂諸蘊等各各差
T30n1579_p0596c10║別少分所攝。十、勝義攝。謂諸蘊等真如相所
T30n1579_p0596c11║攝。如是諸蘊一切攝義總有十六。如蘊，乃
T30n1579_p0596c12║至根亦爾。又由三法攝一切法。謂色蘊、法
T30n1579_p0596c13║界、意處。復次，依止幾處，色蘊轉耶？依止幾
T30n1579_p0596c14║處，名所攝四蘊轉耶？謂依止六，處色蘊轉。
T30n1579_p0596c15║一、建立處，二、覆藏處，三、資具處，四、根處，五、根
T30n1579_p0596c16║住處，六、有威德定所行處。依止七處，名所
T30n1579_p0596c17║攝四蘊轉。一、樂欲，二、希望，三、境界，四、尋伺，
T30n1579_p0596c18║五、正知，六、清淨方便，七、清淨。諸受用欲者，
T30n1579_p0596c19║依止四處；住律儀者、精進行者，依止一處；
T30n1579_p0596c20║已得近分定者，依止一處；安住根本定者，
T30n1579_p0596c21║依止一處。如是七處，略有四位應知。復次，
T30n1579_p0596c22║我當先說分別色蘊一一別義，然後分別
T30n1579_p0596c23║名四蘊義。云何分別色蘊？嗢拕南曰：
T30n1579_p0596c24║物、極微、生起、安立、與流、業、
T30n1579_p0596c25║剎那、獨、所行、餘相雜最後。
T30n1579_p0596c26║問：色蘊中眼，幾物所攝？答：若據相攝，唯有一
T30n1579_p0596c27║物。謂眼識所依清淨色。若據不相離攝，則
T30n1579_p0596c28║有七物。謂即此眼及與身、地、色、香、味、觸。若皆
T30n1579_p0596c29║據界攝，則有十物。即此七物界及水、火、風
T30n1579_p0597a01║界。如眼耳、鼻、舌當知亦爾。此中差別者，謂
T30n1579_p0597a02║耳、耳識所依清淨色，鼻、鼻識所依清淨色，舌、
T30n1579_p0597a03║舌識所依清淨色。餘如前說。若身，當除眼
T30n1579_p0597a04║等四。何以故？由遠離彼獨可得故。此相者，
T30n1579_p0597a05║謂身識所依清淨色。若於外色、香、味、觸彼所
T30n1579_p0597a06║行相中，除一切根，餘一切如前應知。聲及
T30n1579_p0597a07║聲界不恒有故，今當別說。若於是處有
T30n1579_p0597a08║聲，當知此處復增其一。應知聲界，一切處
T30n1579_p0597a09║增。復次，色等所緣境界，如本地分已廣分別。
T30n1579_p0597a10║若觸處中所說造色滑乃至勇，當知即於大
T30n1579_p0597a11║種分位假施設有。謂於大種清淨性，假立
T30n1579_p0597a12║滑性。於大種堅實性，假立重性。於大種不
T30n1579_p0597a13║清淨、不堅實性，假立澁性及輕性。於大種
T30n1579_p0597a14║不清淨、慢緩性，假立軟性。由水與風和合
T30n1579_p0597a15║生故，假立有冷。由闕任持不平等故，假立
T30n1579_p0597a16║飢渴及弱力。由無所闕無不平等故，假立
T30n1579_p0597a17║強力及飽。由不平等變異錯亂不平等故，假
T30n1579_p0597a18║立病。由時分變異不平等故，假立老。由命
T30n1579_p0597a19║根變異不平等故，假立死。由血有過患不
T30n1579_p0597a20║平等故，假立癢。由惡飲食不平等故，假立
T30n1579_p0597a21║悶絕。由地與水和合生故，假立黏。由往來
T30n1579_p0597a22║勞倦不平等故，假立疲極。若遠離彼，由平
T30n1579_p0597a23║等故，假立憩息。由除垢等離萎顇故，假
T30n1579_p0597a24║立勇銳。如是一切，說諸大種總有六位。謂
T30n1579_p0597a25║淨不淨位、堅不堅位、慢緩位、和合位、不平等
T30n1579_p0597a26║位、平等位。如是六位，復開為八。若八、若六，
T30n1579_p0597a27║平等平等。復次，一切色乃至觸，皆二識所識，
T30n1579_p0597a28║謂自識所識及意識所識。或漸、或頓。眼等五
T30n1579_p0597a29║根，一意識所識。
T30n1579_p0597b01║復次，色界中無現香、味，然有彼界。何以故？
T30n1579_p0597b02║此二皆是叚食攝故。由無此二，鼻、舌二識亦
T30n1579_p0597b03║無。此就現行說，非就界說。
T30n1579_p0597b04║如是一切色蘊所攝。色中九種是實物有。觸
T30n1579_p0597b05║所攝中，四大種是實物有。當知所餘唯是假
T30n1579_p0597b06║有。墮法處色亦有二種，謂實有、假有。若有
T30n1579_p0597b07║威德定所行境，猶如變化，彼果彼境及彼相
T30n1579_p0597b08║應識等境色，是實物有。若律儀色、不律儀色，
T30n1579_p0597b09║皆是假有。又定所行色，若依此繫定，即由此
T30n1579_p0597b10║繫大種所造。又此定色但是世間，有漏、無漏
T30n1579_p0597b11║由定而生，非出世間。由此定色，有戲論行
T30n1579_p0597b12║定為因故。又非一切所有定心皆有能生
T30n1579_p0597b13║此色功能，唯一類有如能起化。謂不思惟，
T30n1579_p0597b14║但由先時作意所引，離諸闇昧，極善清淨
T30n1579_p0597b15║明了現前，當知是定乃能生色。若定力勵
T30n1579_p0597b16║數數思惟，假勝解力而得見者，當知不
T30n1579_p0597b17║能生起此色。又復此色，雖非出世定之所
T30n1579_p0597b18║行，然由彼定增上力故，有一能現。當知此
T30n1579_p0597b19║事不可思議。
T30n1579_p0597b20║問：欲、色二界實物有色，何差別耶？答：色界諸
T30n1579_p0597b21║色清淨最勝，能發光明。又極微細，下地諸根
T30n1579_p0597b22║所不行故。又無有苦，依彼諸色苦受不生
T30n1579_p0597b23║故。欲界不爾。是名差別。
T30n1579_p0597b24║復次，色蘊略由六相應知。一、自相，二、共相，
T30n1579_p0597b25║三、能依所依相屬相，四、受用相，五、業相，六、微
T30n1579_p0597b26║細相。自相者，謂地等以堅等為相，眼等以
T30n1579_p0597b27║各別清淨色為相。共相者，謂一切色皆變礙
T30n1579_p0597b28║相。能依所依相屬相者，大種為所依，造色
T30n1579_p0597b29║是能依。受用相者，為內色處有所受用增
T30n1579_p0597c01║上力故，外色境界差別而生。或有色聚唯
T30n1579_p0597c02║有堅生，或唯有濕、或唯有煗、或唯有動、或
T30n1579_p0597c03║和合生，為欲隨順內諸色處受用差別故。
T30n1579_p0597c04║業相者，謂地等諸大種，以依持、攝受、成熟、
T30n1579_p0597c05║增長為相。復有餘業，後當廣說。微細相者，
T30n1579_p0597c06║謂極微相。
T30n1579_p0597c07║復次，微細性略有三種。一、損減微細性，二、種
T30n1579_p0597c08║類微細性，三、心自在轉微細性。損減微細性
T30n1579_p0597c09║者，謂分析諸色至最細位，名曰極微。種
T30n1579_p0597c10║類微細性者，謂風等色及中有色。心自在轉
T30n1579_p0597c11║微細性者，謂色、無色二界諸色。如經說：有
T30n1579_p0597c12║等心諸天，曾於人中如是如是資熏磨瑩
T30n1579_p0597c13║其心；隨此修力，住一毛端空量地處，展轉
T30n1579_p0597c14║更互不相妨礙。如是等輩，應當思惟觀察
T30n1579_p0597c15║色蘊物類差別。問：諸極微色，由幾種相建立
T30n1579_p0597c16║應知？答：略說由五種相。若廣建立，如本地
T30n1579_p0597c17║分。何等為五？一、由分別故；二、由差別故；
T30n1579_p0597c18║三、由獨立故；四、由助伴故；五、由無分故。
T30n1579_p0597c19║分別建立者，謂由分別覺慧，分析諸色至
T30n1579_p0597c20║極邊際，建立極微；非由體有。是故極微無
T30n1579_p0597c21║生無滅，亦非色聚集極微成。差別建立者，
T30n1579_p0597c22║略說極微有十五種。謂眼等根有五極微，色
T30n1579_p0597c23║等境界亦五極微，地等極微復有四種，法處
T30n1579_p0597c24║所攝實物有色極微有一。獨立建立者，謂事
T30n1579_p0597c25║極微，建立自相故。助伴建立者，謂聚極微。
T30n1579_p0597c26║所以者何？於一地等極微處所，有餘極微，同
T30n1579_p0597c27║聚一處，不相捨離，是故依此立聚極微。問：
T30n1579_p0597c28║何因緣故，諸有對法同處一處，不相捨離，而
T30n1579_p0597c29║不說名無對性耶？答：隨順轉故。由彼展轉
T30n1579_p0598a01║相隨順生，不相妨礙。又由如是種類之業增
T30n1579_p0598a02║上所感如是而生。何以故？一切色聚，一切
T30n1579_p0598a03║色根共受用故。若異此者，一切聚中，非有
T30n1579_p0598a04║一切地等諸色不相捨離。若爾，眼等諸識境
T30n1579_p0598a05║界便不遍滿一切聚中，如是應無遍滿受
T30n1579_p0598a06║用。是故當知，定有諸色同一處所，不相捨
T30n1579_p0598a07║離。又有諸色，或於是處互相妨礙，或於是
T30n1579_p0598a08║處不相妨礙，如中有色等。而彼諸色非無
T30n1579_p0598a09║對性。此中道理，當知亦爾。無分建立極微者，
T30n1579_p0598a10║謂非彼極微更有餘分，非聚性故。諸聚極
T30n1579_p0598a11║微可有細分，若極微處即唯此處，更無細
T30n1579_p0598a12║分可以分析。
T30n1579_p0598a13║問：如是所說五相極微，復有五眼，所謂肉
T30n1579_p0598a14║眼、天眼、聖慧眼、法眼、佛眼。當言幾眼用幾
T30n1579_p0598a15║極微為所行境？答：當言除肉眼、天眼，所餘
T30n1579_p0598a16║眼用一切極微為所行境。何以故？以彼天
T30n1579_p0598a17║眼，唯取聚色中表、上下、前後、兩邊、若明、若闇，
T30n1579_p0598a18║必不能取極微處所，由極微體以慧分析
T30n1579_p0598a19║而建立故。
T30n1579_p0598a20║問：何故說極微無生無滅耶？答：由諸聚色最
T30n1579_p0598a21║初生時，全分而生；最後滅時，不至極微位，中
T30n1579_p0598a22║間盡滅，猶如水滴。
T30n1579_p0598a23║復由五相，應知名不如理思議極微。謂於
T30n1579_p0598a24║色聚中，有諸極微自性而住，應知名初不
T30n1579_p0598a25║如理思議極微。或謂極微有生有滅，或謂
T30n1579_p0598a26║極微與餘極微或合或散，或謂眾色於極
T30n1579_p0598a27║微量積集而住，或謂極微能生別異眾多色
T30n1579_p0598a28║聚，應知名後不如正理思議極微。故應方
T30n1579_p0598a29║便以如理思思議極微，斷此五種非理思
T30n1579_p0598b01║議。
T30n1579_p0598b02║復次，建立極微，當知有五種勝利。謂由分
T30n1579_p0598b03║析一合聚色安立方便，於所緣境便能清
T30n1579_p0598b04║淨廣大修習，是初勝利。又能漸斷薩迦耶見，
T30n1579_p0598b05║是第二勝利。如能漸斷薩迦耶見，如是亦
T30n1579_p0598b06║能漸斷憍慢，是第三勝利。又能漸伏諸煩
T30n1579_p0598b07║惱纏，是第四勝利。又能速疾除遣諸相，是第
T30n1579_p0598b08║五勝利。如是等類，應當如理思惟極微。
T30n1579_p0598b09║復次，略說色物生，當知有五種。何等為五？
T30n1579_p0598b10║一、依止生，二、種子生，三、勢引生，四、攝受生，五、
T30n1579_p0598b11║損減生。
T30n1579_p0598b12║云何依止生？謂於所依大種處所，有餘所
T30n1579_p0598b13║造色生，故如是說：由四大種造所造色。是
T30n1579_p0598b14║同一處攝持彼義。又若於此色積聚中，有
T30n1579_p0598b15║彼大種及所造色自相可得，當知此中即有
T30n1579_p0598b16║彼法；若於此處，彼法自相都不可得，當知
T30n1579_p0598b17║此處無有彼法，是名總建立有非有相。若
T30n1579_p0598b18║有說言：於此處所，彼法自相雖不可得，然
T30n1579_p0598b19║必有者。今應問彼：此不可得與可得者，
T30n1579_p0598b20║為物是等？為不等耶？若物等者，物既是等
T30n1579_p0598b21║而不可得，不應道理。若不等者，為即此
T30n1579_p0598b22║量說物不等？為據威勢說不等耶？若即此
T30n1579_p0598b23║量說不等者，少分自相亦不可得，不應道
T30n1579_p0598b24║理。若據威勢說不等者，離彼自相有餘
T30n1579_p0598b25║威勢不可得故，不應道理。如是等類，當知
T30n1579_p0598b26║名依止生。
T30n1579_p0598b27║云何種子生？謂所有色，各從自種子所生。如
T30n1579_p0598b28║堅硬聚，或時遇緣便生流濕；流濕遇緣復
T30n1579_p0598b29║生堅硬。不煗生煗，煗復生冷；不動生動，
T30n1579_p0598c01║動生不動。如是好色、惡色等差別應知。由
T30n1579_p0598c02║如是等雖無自相，然有其界，從彼彼聚，
T30n1579_p0598c03║彼彼色法差別而生。如是等類，當知名種
T30n1579_p0598c04║子生。
T30n1579_p0598c05║云何勢引生？謂內色根增上力故，外分差別
T30n1579_p0598c06║相續而生，謂器世界等。又由先業勢所引
T30n1579_p0598c07║故，內諸色處差別而生。又復諸天或現前欲、
T30n1579_p0598c08║或不現前欲，及北拘盧洲所有資具，當知
T30n1579_p0598c09║多分勢引而生，差別而轉。人中相續生者，唯
T30n1579_p0598c10║有器世界。如是等類，當知名勢引生。
T30n1579_p0598c11║云何攝受生？謂遇彼彼攝受緣故，彼彼色法
T30n1579_p0598c12║展轉增益勝上而生，猶如水等潤萌芽等。
T30n1579_p0598c13║如是等類，名攝受生。與此相違，應知名損
T30n1579_p0598c14║減生。
T30n1579_p0598c15║復次，諸聚色生時，如種種物石磨為末，以水
T30n1579_p0598c16║和合，團雜而生，非如苣蕂、麥、豆等聚。何以
T30n1579_p0598c17║故？隨彼生因增上力故，如是而生，為有用
T30n1579_p0598c18║故。
T30n1579_p0598c19║問：若一切行皆自種子所生，何因緣故說諸
T30n1579_p0598c20║大種造所造色？答：由彼變異而變異故，彼
T30n1579_p0598c21║所建立及任持故。由三因緣大種變異，令
T30n1579_p0598c22║所造色變異而轉。一、士夫用故；二、業所作故；
T30n1579_p0598c23║三、由勝定故。士夫用者，謂由地大所打
T30n1579_p0598c24║觸故，器差別故，田差別故，令所造色變異
T30n1579_p0598c25║可得。或由水所潤等，火所熟等，風所燥等，
T30n1579_p0598c26║令所造色變異可得。當知是名由彼大種
T30n1579_p0598c27║士夫用故，令所造色變異而生。業所作者，
T30n1579_p0598c28║隨業勢力，先大種生；後隨彼力，色變異生。
T30n1579_p0598c29║是名業所作故。由勝定者，勝定力故，先起
T30n1579_p0599a01║大種，然後造色變異而生。當知是名由勝
T30n1579_p0599a02║定故大種變異，因此造色變異而生。
T30n1579_p0599a03║復次，略由五緣，所有大種令其異果轉成異
T30n1579_p0599a04║果。何等為五？一、大種力故；二、士夫用力故；
T30n1579_p0599a05║三、明呪力故；四、神通力故；五、業所作力故。
T30n1579_p0599a06║問：從此沒已，何因、何緣中有色聚續得生
T30n1579_p0599a07║耶？答：當知此色用自種子為因，感生業為
T30n1579_p0599a08║緣。
T30n1579_p0599a09║問：何因得知有中有耶？答：從此沒已，若無
T30n1579_p0599a10║所依，諸心心所無有道理轉至餘方故。不
T30n1579_p0599a11║應如響，唯惑亂故；不應如影，彼不滅故；
T30n1579_p0599a12║亦不應說如取所緣，非行往故，由如是
T30n1579_p0599a13║等所說譬喻不應道理，是故當知定有中
T30n1579_p0599a14║有。如是等類，應當思惟色蘊生起。
T30n1579_p0599a15║復次，色蘊生時，誰為先首據其處所，依此
T30n1579_p0599a16║處所餘色轉耶？當知大種先據處所，後餘
T30n1579_p0599a17║造色依此處轉。唯諸大種於此處所現前
T30n1579_p0599a18║障礙，所餘造色自相遍滿。當知由彼勢力任
T30n1579_p0599a19║持，有所據礙。
T30n1579_p0599a20║復次，地等諸四大種，隨其次第，麁顯應知。
T30n1579_p0599a21║謂地界及果，能持最勝；水、火、風等，流潤、燒然、
T30n1579_p0599a22║動搖等業，依止彼故方得流轉。
T30n1579_p0599a23║復次，諸聲纔宣發已，尋即斷滅，故於色聚中
T30n1579_p0599a24║不恒相續。又此音聲依質生時，質處及外俱
T30n1579_p0599a25║頓可得。隨所聞處，於此處所遍滿頓起，如
T30n1579_p0599a26║焰光明，非漸漸生展轉往趣。
T30n1579_p0599a27║復次，風有二種。謂恒相續、不恒相續。諸輪行
T30n1579_p0599a28║風，名恒相續；在空行者，名不恒相續。在物
T30n1579_p0599a29║行者，名恒攝受。又當知風機關運轉，名恒相
T30n1579_p0599b01║續；所餘，當知非恒相續。
T30n1579_p0599b02║問：何等名空界？答：明闇所攝造色，說名空界。
T30n1579_p0599b03║此亦二種。一、恒相續，二、不恒相續。若諸有
T30n1579_p0599b04║情所居處所常闇常明，名恒相續；餘不爾處，
T30n1579_p0599b05║非恒相續。當知此亦依止色聚。又此空界，
T30n1579_p0599b06║光明攝者，名為清淨；隙穴攝者，名不清淨。
T30n1579_p0599b07║問：諸長短等所說形色，當言實有，為假有
T30n1579_p0599b08║耶？答：當言假有。何以故？積集而住，故名為
T30n1579_p0599b09║形。唯有眾色積集可得，餘形色相不可得
T30n1579_p0599b10║故。又必相待。相待之法有自性者，彼法便
T30n1579_p0599b11║有雜亂過失。又如車等，彼覺可壞故。復次，
T30n1579_p0599b12║法處所攝勝定果色中，當知唯有顯色等相。
T30n1579_p0599b13║何以故？於彼香等生因闕故，又無用故。如
T30n1579_p0599b14║是於空行風中無有俱生香等，唯有假合
T30n1579_p0599b15║者。又離輪外所發光明，所餘大種及與香
T30n1579_p0599b16║等皆不可得。又法處所攝勝定果色，當知
T30n1579_p0599b17║此色唯依勝定，不依大種。然從緣彼種類
T30n1579_p0599b18║影像三摩地發，故亦說彼大種所造；非依
T30n1579_p0599b19║彼生，故名為造。
T30n1579_p0599b20║問：於色蘊中，幾法由有見有對故住？幾法
T30n1579_p0599b21║由無見有對故住？幾法由無見無對故住？
T30n1579_p0599b22║答：一由二種，謂眼所行；餘唯有對；除法處
T30n1579_p0599b23║所攝色，當知此色無見無對。如是等類，應
T30n1579_p0599b24║當思惟色蘊安立。復次，色蘊由幾種流而
T30n1579_p0599b25║相續轉？謂由三種。一、等流流，二、異熟生流，
T30n1579_p0599b26║三、長養流。初等流流，復有四種。一、異熟等流
T30n1579_p0599b27║流，二、長養等流流，三、變異等流流，四、本性
T30n1579_p0599b28║等流流。異熟流者，復有二種。一者、最初，二
T30n1579_p0599b29║者、相續。謂業生異熟，及異熟所生。謂即從彼
T30n1579_p0599c01║業力所引異熟，後時轉者。長養流者，亦有二
T30n1579_p0599c02║種。一、處寬遍長養流，二、相增盛長養流。初
T30n1579_p0599c03║長養流，唯色長養；當知由食、睡眠、梵行、等至
T30n1579_p0599c04║長養諸色。餘長養流，當知亦由食故、彼所依
T30n1579_p0599c05║故、修勝作意故、長時淳熟故而得長養。諸
T30n1579_p0599c06║有色法，由二長養之所長養；諸無色法，唯相
T30n1579_p0599c07║增盛說名長養。又欲界色，具由四食，及餘一
T30n1579_p0599c08║切長養因緣而得長養；色界諸色，不由段
T30n1579_p0599c09║食、睡眠、梵行而得長養。又諸色根，當知由
T30n1579_p0599c10║二種流而得流轉。以諸色根離異熟、長養
T30n1579_p0599c11║相續流外，無別等流流。問：異熟相續，有時亦
T30n1579_p0599c12║有增長廣大可得，何故異熟攝流非即長
T30n1579_p0599c13║養耶？答：由別有長養相續能攝能持異熟
T30n1579_p0599c14║等流流故，現有增長等。若非根所攝色，當
T30n1579_p0599c15║知具三種流。諸心心所有等流流、異熟生流、
T30n1579_p0599c16║第二長養所長養流。法處所攝色，無異熟生
T30n1579_p0599c17║流；餘如心心所應知。又欲界中，具有內外
T30n1579_p0599c18║諸色成熟。於色界中，遠離香、味。又欲界中，
T30n1579_p0599c19║諸色根成熟或具不具。於色界中，必具諸
T30n1579_p0599c20║根。又諸聲界亦有異熟，非聲。如是等類，應
T30n1579_p0599c21║當思惟色蘊流義。復次，色蘊所攝地界能為
T30n1579_p0599c22║幾業？乃至風界能為幾業？當知一切皆為
T30n1579_p0599c23║五業。謂地界能為打觸變壞業、建立業、與
T30n1579_p0599c24║依止業、違損業、攝受業。水界能為流潤業、
T30n1579_p0599c25║攝持業、溉灌業、違損業、攝受業。火界能為
T30n1579_p0599c26║照了業、成熟業、燒然業、違損業、攝受業。風界
T30n1579_p0599c27║能為發動業、隨轉業、消燥業、違損業、攝受
T30n1579_p0599c28║業。又諸大種於所生造色，當知能作五業。
T30n1579_p0599c29║謂生起業、依止業、建立業、任持業、增長業。
T30n1579_p0600a01║於彼變異生時，能為導首故。變異生已，與
T30n1579_p0600a02║彼為處不相捨離，能為依止故。攝受、損害
T30n1579_p0600a03║安危共同，能建立彼故。持彼本量令不損
T30n1579_p0600a04║減，故能任持。令彼積集增進廣大，故能增
T30n1579_p0600a05║長。問：眼、耳所行善不善色，彼何因緣成善等
T30n1579_p0600a06║性，非餘色耶？答：若略說由軟中上品三種
T30n1579_p0600a07║思差別故。一、加行思，二、決定思，三、等起思。
T30n1579_p0600a08║由此能起若善不善身語表業。當知上品思
T30n1579_p0600a09║為依止故，能發善不善業。
T30n1579_p0600a10║問：依止聚色而有運動，當言與彼異不
T30n1579_p0600a11║異耶？答：當言不異。何以故？於彼處所若
T30n1579_p0600a12║生不生、或滅不滅而有運動，皆有過失可得
T30n1579_p0600a13║故。問：有何過失？答：若言生而有動，便越剎
T30n1579_p0600a14║那相；若言不生，便應無動。若言滅者，應與
T30n1579_p0600a15║餘等。若言不滅，便越行相。又於異處生
T30n1579_p0600a16║起因緣分明可得，是故當知無別運動實
T30n1579_p0600a17║物可得。如是等類，應當思惟色蘊作業。
T30n1579_p0600a18║復次，一切色蘊當言皆是剎那滅性。何以故？
T30n1579_p0600a19║諸行纔生尋即壞滅，現可得故。又不應謂
T30n1579_p0600a20║能生之因即是滅因，其相異故。又法生已，餘
T30n1579_p0600a21║停住因不可得故。是故當知一切諸行皆任
T30n1579_p0600a22║運滅。由此道理，剎那義成。若謂火等是滅
T30n1579_p0600a23║壞因，不應道理。何以故？由彼火等與彼
T30n1579_p0600a24║諸行俱生俱滅，現可得故。唯能為彼變異生
T30n1579_p0600a25║緣，說有作用。又謂壞滅是壞滅因，不應道
T30n1579_p0600a26║理。何以故？與彼俱生不應理故。若彼生時
T30n1579_p0600a27║即有壞滅，便成相續斷壞過失。又唯自性滅
T30n1579_p0600a28║壞說名為滅，而言能為滅因，不應道理。若
T30n1579_p0600a29║言別有滅壞自性，離彼法外別有滅相畢
T30n1579_p0600b01║竟不可得故，不應道理。若謂火等為滅助
T30n1579_p0600b02║伴方能滅者，於燈電等及心心所任運滅
T30n1579_p0600b03║中不可得故，不應道理。若謂生彼有別
T30n1579_p0600b04║別功能，此差別不可得故，不應道理。若謂
T30n1579_p0600b05║二種於一處所有滅功能，即應二種俱於
T30n1579_p0600b06║兩分有滅功能，或無功能，有過失故，不
T30n1579_p0600b07║應道理。如是等類，應當思惟色蘊剎那滅
T30n1579_p0600b08║義。謂由任運壞滅因故，遮計火等為滅因
T30n1579_p0600b09║故，遮計滅相為滅因故，遮計二種為滅
T30n1579_p0600b10║因故。如是等類，盡當了知。又一切行是心
T30n1579_p0600b11║果故，當知如心，皆剎那滅。
T30n1579_p0600b12║復次，所造色於諸大種，當言有異相耶？當
T30n1579_p0600b13║言無異相耶？謂有異相。何以故？異相可
T30n1579_p0600b14║得故。此中異相者，謂異根所行故。所以者
T30n1579_p0600b15║何？由餘色根能取大種。復由餘根取所造
T30n1579_p0600b16║色故。又可運轉、不可運轉，現可得故。謂
T30n1579_p0600b17║從眾花，運轉香氣置苣蕂中，世現可得，
T30n1579_p0600b18║非彼堅等而可運轉。又變異、不變異，現可得
T30n1579_p0600b19║故。謂煎酥等中，有色味等變異差別可得，
T30n1579_p0600b20║非彼堅等。是故當知，大種、造色其相有異。
T30n1579_p0600b21║若於異相而執為一，於諸大種亦應爾耶？
T30n1579_p0600b22║由諸大種其相展轉互相異故。若許爾者，
T30n1579_p0600b23║應當唯有一大種耶？是故當知，諸所造色
T30n1579_p0600b24║望彼大種，定有異相。如是等類，應當思惟
T30n1579_p0600b25║諸大種色獨非獨相。
T30n1579_p0600b26║復次，諸色所攝法，幾是根性？幾是所行性？謂
T30n1579_p0600b27║五是根性，六是所行性。問：何等所行境是根
T30n1579_p0600b28║所行耶？答：若根不壞等，如本地分中已廣說。
T30n1579_p0600b29║謂由依處故，或由相故，或由方故，或由時
T30n1579_p0600c01║故，或由明了、不明了故，或由全事、一分事
T30n1579_p0600c02║故。問：由幾因緣，說諸根壞及不壞耶？答：由
T30n1579_p0600c03║二因緣。一、由羸損故；二、由全壞故。與此相
T30n1579_p0600c04║違，當知不壞。又略由四緣，諸根變異。一、由
T30n1579_p0600c05║外緣所生。謂由受用攝受、損壞外境界故。
T30n1579_p0600c06║或由他輩所損益故。二、由內緣所生。謂由
T30n1579_p0600c07║各別不如理作意所生貪等諸纏煩惱故，或
T30n1579_p0600c08║由如理作意所生三摩鉢底等故。三、由業
T30n1579_p0600c09║緣所生。謂由先業增上緣力，感得端正、醜陋
T30n1579_p0600c10║等故。四、由自體變異所生。謂彼諸根自相
T30n1579_p0600c11║差別故。問：由幾因緣，意根壞耶？答：由四因
T30n1579_p0600c12║緣。一、由蓋所作。謂於五蓋中，隨由一蓋覆
T30n1579_p0600c13║蔽其心。二、由散亂所作。謂由鬼魅嬈亂其
T30n1579_p0600c14║心。三、由未證所作。謂彼內心猶未證得靜
T30n1579_p0600c15║慮、無色勝品功德，然於其中強發作意。四、
T30n1579_p0600c16║由未解所作。謂於多聞、工巧等事心未純
T30n1579_p0600c17║熟，強施方便。
T30n1579_p0600c18║云何色等境界望彼諸根名為現前？謂色於
T30n1579_p0600c19║眼，非合、非闇、非極細遠、亦非有障，名為現
T30n1579_p0600c20║前；要唯有見、有明、無障、在可行處，乃名現
T30n1579_p0600c21║前。又於一眼雖闇障色，亦名現前。聲於耳
T30n1579_p0600c22║根，亦必非合、非極細遠，得名現前；有障無
T30n1579_p0600c23║障、若明若闇，在可行處，皆名現前。香、味、觸
T30n1579_p0600c24║三，於鼻、舌、身，唯合能取，在可行處，乃名現
T30n1579_p0600c25║前所行境界。若諸天眼，唯照有見，有障無
T30n1579_p0600c26║障、若明若闇、若近若遠，皆名現前。然在可
T30n1579_p0600c27║行處，非不可行處。若聖慧眼，一切種色皆
T30n1579_p0600c28║是所行。
T30n1579_p0600c29║問：如本地分說六種所行性，此何差別耶？答：
T30n1579_p0601a01║初所行性，謂有情世間所攝色，及器世間所
T30n1579_p0601a02║攝色。第二所行性，謂由三自性自性差別
T30n1579_p0601a03║故，相差別故，作用差別故，分位差別故。色相
T30n1579_p0601a04║差別者，謂青、黃、赤、白等，乃至廣說。作用差別
T30n1579_p0601a05║者，謂有表、無表、律儀、不律儀、非律儀非不律
T30n1579_p0601a06║儀所攝作用。分位差別者，謂可意、不可意色，
T30n1579_p0601a07║及順捨處色。聲相差別者，謂執受大種為因、
T30n1579_p0601a08║非執受大種為因、執受非執受大種為因。
T30n1579_p0601a09║作用差別者，謂語表業。分位差別者，如前
T30n1579_p0601a10║應知。香相差別者，謂根、莖、皮、實、華、葉、果香。
T30n1579_p0601a11║作用差別者，謂香、味、觸皆無作用。分位差別，
T30n1579_p0601a12║如前應知。味相差別者，謂甘苦等。如前已
T30n1579_p0601a13║說。觸相差別，亦如前說多種應知。第三所
T30n1579_p0601a14║行性，謂東、南、西、北等方維差別應知。第四所
T30n1579_p0601a15║行性，謂過去、未來、現在差別應知。第五所行
T30n1579_p0601a16║性，謂取實不實差別應知。第六所行性，謂
T30n1579_p0601a17║取一分事、或遍滿事差別應知。如是等類，
T30n1579_p0601a18║是名諸色境界現前差別應知。
T30n1579_p0601a19║云何名為能生作意。謂由所依不壞故、境
T30n1579_p0601a20║界現前故，所起能引發心所。如是等類，應當
T30n1579_p0601a21║思惟色蘊所行相。
T30n1579_p0601a22║復次，在欲界者，依欲界身發起色界大種
T30n1579_p0601a23║現前，彼諸大種云何與下界色共住？為異
T30n1579_p0601a24║處耶、非異處耶？當言如水處沙，非住異
T30n1579_p0601a25║處。如是等類，應當思惟色蘊互相雜住。
T30n1579_p0601a26║瑜伽師地論卷第五十四