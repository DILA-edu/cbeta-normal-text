T30n1579_p0613a03║
T30n1579_p0613a04║
T30n1579_p0613a05║瑜伽師地論卷第五十七
T30n1579_p0613a06║
T30n1579_p0613a07║彌勒菩薩說
T30n1579_p0613a08║三藏法師玄奘奉　詔譯
T30n1579_p0613a09║攝決擇分中五識身相應地意地之七
T30n1579_p0613a10║如是已說緣起善巧。處非處善巧我今當
T30n1579_p0613a11║說。總嗢拕南曰：
T30n1579_p0613a12║體顯現初、門差別後。
T30n1579_p0613a13║問：何等為處？答：於彼彼事理無相違。問：何
T30n1579_p0613a14║等非處？答：於彼彼事理有相違。是名處非
T30n1579_p0613a15║處體。問：何故世尊顯示處非處善巧耶？答：為
T30n1579_p0613a16║欲顯示染污、清淨正方便智無失壞故。
T30n1579_p0613a17║問：應以幾門觀察處非處耶？答：四。由佛世
T30n1579_p0613a18║尊但以四門宣說一切處非處故。何等為
T30n1579_p0613a19║四？一、成辦門，二、合會門，三、證得門，四、現行
T30n1579_p0613a20║門。問：何緣以此四門說處非處？答：為欲示
T30n1579_p0613a21║現遍一切種差別門故。云何一切種差別？
T30n1579_p0613a22║謂依初成辦門，彼所不攝餘差別相，我當
T30n1579_p0613a23║顯示。當知此差別略說有三種。一、諸根越
T30n1579_p0613a24║所作故；二、大種越所作故；三、資生越所作
T30n1579_p0613a25║故。諸根越所作者，謂無處無位眼能聞聲、
T30n1579_p0613a26║嗅香、甞味、覺諸觸等，必無是處；能見諸色，
T30n1579_p0613a27║斯有是處。如眼根，如是所餘色根一一相
T30n1579_p0613a28║望越用差別，如應當知。大種越所作者，謂
T30n1579_p0613a29║無處無位地能造作水、火、風用，必無是處；
T30n1579_p0613b01║能作地用，斯有是處。如是所餘大種展轉
T30n1579_p0613b02║相望越用差別，如應當知。資生越所作者，
T30n1579_p0613b03║謂無處無位從餘類種餘類芽生，必無是
T30n1579_p0613b04║處；唯自種類，斯有是處。無處無位搆牛角
T30n1579_p0613b05║等而出於乳，必無是處；搆彼乳房，斯有
T30n1579_p0613b06║是處。無處無位鑽搖水瓶而出生酥，必
T30n1579_p0613b07║無是處；鑽搖於酪，斯有是處。無處無位壓
T30n1579_p0613b08║沙出油，必無是處；壓苣蕂等，斯有是處。
T30n1579_p0613b09║無處無位鑽濕木等而出於火，必無是處；
T30n1579_p0613b10║鑽於乾木，斯有是處。如是等類，應當觀察
T30n1579_p0613b11║初處非處門差別之相。云何第二處非處門
T30n1579_p0613b12║差別？謂無處無位光明、黑闇一時合會，無有
T30n1579_p0613b13║是處；若有一處無第二生，斯有是處。無處
T30n1579_p0613b14║無位麁分水火一時合會，無有是處；隨有
T30n1579_p0613b15║一種，斯有是處。無處無位二麁色聚同據
T30n1579_p0613b16║一處，無有是處；若一極微，斯有是處。無處
T30n1579_p0613b17║無位同一種類二心心法俱時合會，無有
T30n1579_p0613b18║是處；一一而生，斯有是處。無處無位同一種
T30n1579_p0613b19║類若善不善、若善無記不善無記、若苦若樂
T30n1579_p0613b20║俱時合會，無有是處；隨有一種，斯有是處。
T30n1579_p0613b21║無處無位愛非愛果俱時合會，無有是處；若
T30n1579_p0613b22║隨有一，斯有是處。如是等類，應當觀察第
T30n1579_p0613b23║二處非處門差別之相。云何第三處非處門
T30n1579_p0613b24║差別？謂無處無位石女生兒，無有是處；若
T30n1579_p0613b25║非石女，斯有是處。無處無位生半擇迦能
T30n1579_p0613b26║生男女，無有是處；若諸丈夫，斯有是處。無
T30n1579_p0613b27║處無位盲眼見色、聾耳聞聲、鼻舌壞者嗅
T30n1579_p0613b28║香甞味，無有是處；諸根不壞，斯有是處。
T30n1579_p0613b29║無處無位未具資糧，於現法中證學無
T30n1579_p0613c01║學究竟解脫，無有是處；已具資糧，斯有
T30n1579_p0613c02║是處。無處無位未得聖道能證涅槃，及
T30n1579_p0613c03║證聲聞、獨覺菩提，若證無上正等菩提，無
T30n1579_p0613c04║有是處；已得聖道，斯有是處。無處無位人
T30n1579_p0613c05║趣有情以傍生趣草等飲食以充節會，若諸
T30n1579_p0613c06║天眾食人飲食，色無色界食諸段食，無有
T30n1579_p0613c07║是處；與此相違，斯有是處。無處無位不捨
T30n1579_p0613c08║那落迦所有身形而得人身，如是不捨所
T30n1579_p0613c09║餘身形而得餘身，無有是處；捨已方得，斯
T30n1579_p0613c10║有是處。如是等類，應當觀察第三處非處
T30n1579_p0613c11║門差別之相。云何第四處非處門差別？謂無
T30n1579_p0613c12║處無位地捨自相成餘界相，無有是處；不
T30n1579_p0613c13║捨自相，斯有是處。如地，如是餘大種，如應
T30n1579_p0613c14║當知。無處無位生長欲界不得天眼見
T30n1579_p0613c15║諸天色，無有是處；見人中色，斯有是處。如
T30n1579_p0613c16║是餘根，如應當知。無處無位有貪愛者，貪
T30n1579_p0613c17║愛覆蔽、貪愛未斷，而於財利心離染著，無
T30n1579_p0613c18║有是處；如是瞋、癡，隨應當知。無處無位不
T30n1579_p0613c19║斷貪等一切煩惱、隨煩惱、纏修四念住，無
T30n1579_p0613c20║有是處；與此相違，斯有是處。如修念住，
T30n1579_p0613c21║如是所餘菩提分法，當知亦爾。無處無位
T30n1579_p0613c22║於如來所不捨諍見、諍欲、諍心，若不開許，
T30n1579_p0613c23║而能正面覩於如來，無有是處；若捨、若許，
T30n1579_p0613c24║斯有是處。無處無位一切智者、一切見者有
T30n1579_p0613c25║所知境而不了知，或復失念作非一切智
T30n1579_p0613c26║者所作，無有是處；與此相違，斯有是處。無
T30n1579_p0613c27║處無位已入大地諸菩薩等，於諸有情起
T30n1579_p0613c28║故害心，或菩提心當有退轉，無有是處；與
T30n1579_p0613c29║此相違，斯有是處。如是等類，應當觀察第
T30n1579_p0614a01║四處非處門差別之相。
T30n1579_p0614a02║復次，略有四處四非處，依前所說觀待道
T30n1579_p0614a03║理、作用道理、證成道理、法爾道理，應正觀
T30n1579_p0614a04║察。若於如是所說道理不相違背示現宣
T30n1579_p0614a05║說，是名為處；若此相違示現宣說，是名非
T30n1579_p0614a06║處。如是四處，并前所說，合成八種處非處
T30n1579_p0614a07║善巧。
T30n1579_p0614a08║問：緣起善巧、處非處善巧何差別？答：唯於因
T30n1579_p0614a09║果生起道理正智顯了，名緣起善巧。若於
T30n1579_p0614a10║一切無顛倒理正智顯了，名處非處善巧。所
T30n1579_p0614a11║餘處非處善巧決擇，文不復現。如是已說
T30n1579_p0614a12║處非處善巧。根善巧我今當說。總嗢拕南
T30n1579_p0614a13║曰：
T30n1579_p0614a14║初義意、建立、廣分別、為後。
T30n1579_p0614a15║問：何等是根義？答：增上義是根義。問：為顯何
T30n1579_p0614a16║義？答：為顯於彼彼事彼彼法最勝義。
T30n1579_p0614a17║云何建立二十二根？謂能取境增上義故，建
T30n1579_p0614a18║立六根。安立家族相續不斷增上義故，建
T30n1579_p0614a19║立二根。為活性命事業方便增上義故，建
T30n1579_p0614a20║立一根。受用業果增上義故，建立五根。世
T30n1579_p0614a21║間清淨增上義故，建立五根。出世清淨增上
T30n1579_p0614a22║義故，建立三根。
T30n1579_p0614a23║復次，受用顯境增上義故，建立六根。受用
T30n1579_p0614a24║隱境增上義故，建立二根。受用境界時分
T30n1579_p0614a25║邊際增上義故，建立一根。受用境界發生
T30n1579_p0614a26║雜染增上義故，建立五根。安立清淨增上
T30n1579_p0614a27║義故，建立八根。復次，顯於內門受用境界
T30n1579_p0614a28║增上義故，建立六根。顯於外門受用境界
T30n1579_p0614a29║增上義故，建立二根。受用內身增上義故，
T30n1579_p0614b01║建立一根。受用外境及與內身發生雜染
T30n1579_p0614b02║增上義故，建立五根。對治雜染、安立清淨
T30n1579_p0614b03║增上義故，建立八根。復次，依止端嚴增上義
T30n1579_p0614b04║故，建立五根。能令依止隨自在轉增上義故，
T30n1579_p0614b05║建立一根。依止安住增上義故，建立一根。依
T30n1579_p0614b06║止出生增上義故，建立二根。依止損益增上
T30n1579_p0614b07║義故，建立五根。依止解脫增上義故，建立八
T30n1579_p0614b08║根。
T30n1579_p0614b09║復次，顯有情事增上義故，建立六根。生有
T30n1579_p0614b10║情事增上義故，建立二根。令有情事若住、若
T30n1579_p0614b11║沒增上義故，建立一根。顯諸有情受用境
T30n1579_p0614b12║界增上義故，建立五根。顯諸有情勝生方
T30n1579_p0614b13║便增上義故，建立五根。顯諸有情定勝方便
T30n1579_p0614b14║增上義故，建立三根。
T30n1579_p0614b15║復次，顯有情事增上義故，建立六根。顯了
T30n1579_p0614b16║有情增長增上義故，建立二根。顯了有情壽
T30n1579_p0614b17║漸損減增上義故，建立一根。顯了有情興盛、
T30n1579_p0614b18║衰損增上義故，建立五根。顯了有情功德、過
T30n1579_p0614b19║失增上義故，建立八根。
T30n1579_p0614b20║復次，依如是名，建立六根。依如是種、如是
T30n1579_p0614b21║姓，建立二根。依如是食、如是受苦樂，建
T30n1579_p0614b22║立五根。依如是長壽、如是久住、如是壽量
T30n1579_p0614b23║邊際，建立一根。當知此諸根，依在家品施
T30n1579_p0614b24║設建立。依如是信、如是精進，乃至如是慧、
T30n1579_p0614b25║如是向、如是果，建立八根。當知此諸根，依
T30n1579_p0614b26║出家品施設建立。復次，依修行者防護根
T30n1579_p0614b27║門增上義故，建立六根。堪得出家證沙門
T30n1579_p0614b28║果增上義故，建立二根。積集善品增上義
T30n1579_p0614b29║故，建立一根。正知而行增上義故，建立五根。
T30n1579_p0614c01║證沙門果諸方便道增上義故，建立五根。
T30n1579_p0614c02║證沙門果增上義故，建立三根。
T30n1579_p0614c03║中嗢拕南曰：
T30n1579_p0614c04║隨境界轉等、由顯、及內門、
T30n1579_p0614c05║莊嚴、二有情、假設、防護等。
T30n1579_p0614c06║問：眼根作何等業？答：於諸色境已見、今見、當
T30n1579_p0614c07║見為業。如是耳根乃至意根所有作業，如應
T30n1579_p0614c08║當知。問：男根、女根作何等業？答：父母、妻子、親
T30n1579_p0614c09║戚、眷屬互相攝受顯現為業。問：命根作何等
T30n1579_p0614c10║業？答：令諸有情墮在存活住持數中為業。
T30n1579_p0614c11║問：受所攝根作何等業？答：令諸有情領納一
T30n1579_p0614c12║切興盛、衰損為業。問：信等諸根作何等業？
T30n1579_p0614c13║答：能生善趣及能圓滿涅槃資糧為業。問：
T30n1579_p0614c14║最後三根作何等業？答：能於現法趣證涅
T30n1579_p0614c15║槃為業。問：如是諸根幾是實有，幾非實有？
T30n1579_p0614c16║答：十六實有；餘非實有。
T30n1579_p0614c17║問：幾色所攝？答：七。問：幾心所攝？答：一，三少分。
T30n1579_p0614c18║問：幾心法所攝？答：十，三少分。問：幾心不相應
T30n1579_p0614c19║行所攝？答：一。問：幾有為所攝？答：一切是有為，
T30n1579_p0614c20║無有根是無為。問：男女二根何等根分？答：是
T30n1579_p0614c21║身根分。問：最後三根何等根分？答：是九根分。
T30n1579_p0614c22║所謂意根，信等五根，樂、喜、捨根。問：命根何等
T30n1579_p0614c23║根分？答：此無所屬。依先業所引時量決定
T30n1579_p0614c24║而建立故，唯說假有。
T30n1579_p0614c25║問：幾善？答：或八；或五，及六少分。問：幾不善？答：
T30n1579_p0614c26║六少分。問：幾無記？答：八，五少分。問：幾有異熟？
T30n1579_p0614c27║答：一，十少分。問：幾無異熟？答：十一，十少分。問：
T30n1579_p0614c28║幾有異熟助伴？答：最後三，能助有可愛異熟
T30n1579_p0614c29║法，令轉明盛，能感決定人天異熟。問：幾是
T30n1579_p0615a01║異熟？答：一，九少分。問：幾有種子異熟？答：一切
T30n1579_p0615a02║皆有。問：幾非異熟？答：十二，九少分。問：幾是異
T30n1579_p0615a03║熟生？答：亦一切，種子所攝異熟所生故。
T30n1579_p0615a04║問：幾欲界繫？答：四，十五少分。問：幾色界繫？答：
T30n1579_p0615a05║十五少分。問：幾無色界繫？答：八少分。問：幾不
T30n1579_p0615a06║繫？答：三，九少分。
T30n1579_p0615a07║問：未至地幾可得？答：十一。問：若未至地有喜
T30n1579_p0615a08║根者，何故不如初靜慮地建立喜耶？答：
T30n1579_p0615a09║由於彼地喜可動故。問：喜於彼有何教為
T30n1579_p0615a10║證？答：如世尊言：如是苾芻！離生喜樂滋潤
T30n1579_p0615a11║其身，周遍滋潤、遍流、遍悅，無有少分不充
T30n1579_p0615a12║不滿，如是名為離生喜樂。此中初門說未
T30n1579_p0615a13║至位，後門說根本位。問：初靜慮地幾根可
T30n1579_p0615a14║得？答：十八。第二靜慮地亦爾。問：第三靜慮地
T30n1579_p0615a15║幾根可得？答：十七。問：第四靜慮地幾根可
T30n1579_p0615a16║得？答：十六。問：空無邊處地幾根可得？答：十
T30n1579_p0615a17║一。如空無邊處地，識無邊處地、無所有處
T30n1579_p0615a18║地，應知亦爾。問：非想非非想處地幾根可
T30n1579_p0615a19║得？答：八。問：初靜慮地所攝諸根，當言有漏？
T30n1579_p0615a20║當言無漏？答：當言二種。如初靜慮所攝諸
T30n1579_p0615a21║根，乃至無所有處地所攝諸根，當知亦爾。非
T30n1579_p0615a22║想非非想處地所攝諸根，當言有漏。此約
T30n1579_p0615a23║種類。若約相續，當言二種。又由煩惱解脫
T30n1579_p0615a24║故，令彼諸根成無漏性。如有漏無漏，如是
T30n1579_p0615a25║應斷不應斷、世間出世間，當知亦爾。
T30n1579_p0615a26║問：若生欲界，當言成就幾根？答：容有一
T30n1579_p0615a27║切。問：生那落迦成就幾根？答：八，現行、種子
T30n1579_p0615a28║皆得成就。除三，所餘或成就、或不成就。三，
T30n1579_p0615a29║約現行不成就，約種子或成就，謂般涅槃
T30n1579_p0615b01║法；或不成就，謂不般涅槃法。餘三，現行故
T30n1579_p0615b02║不成就，種子故成就。如生那落迦趣，於一
T30n1579_p0615b03║向苦傍生、餓鬼，當知亦爾。若苦樂雜受處，
T30n1579_p0615b04║後三種亦現行成就。問：若生人趣成就幾
T30n1579_p0615b05║根？答：容有一切。如生人中，生天亦爾。問：
T30n1579_p0615b06║諸缺根者成就幾根？答：除五，容有餘。問：諸
T30n1579_p0615b07║具根者成就幾根？答：容有一切。問：諸半擇
T30n1579_p0615b08║迦成就幾根？答：除五，容有餘。問：女成就幾
T30n1579_p0615b09║根？答：容有二十一。問：男成就幾根？答：亦容
T30n1579_p0615b10║有二十一。問：諸二形者成就幾根？答：容有
T30n1579_p0615b11║十九。問：斷善根者成就幾根？答：除八，容有
T30n1579_p0615b12║餘。問：不斷善根者成就幾根？答：容有一切。
T30n1579_p0615b13║問：諸異生成就幾根？答：十九，除後三。問：諸見
T30n1579_p0615b14║諦者成就幾根？答：容有一切。問：有學成就
T30n1579_p0615b15║幾根？答：容有二十一。問：無學成就幾根？答：
T30n1579_p0615b16║容有十九。問：預流果向成就幾根？答：容有
T30n1579_p0615b17║二十。問：預流果成就幾根？答：亦容有二十。
T30n1579_p0615b18║如預流果，一來果向、一來果、不還果向，當知
T30n1579_p0615b19║亦爾。問：不還果成就幾根？答：容有十九。如
T30n1579_p0615b20║不還果，阿羅漢向亦爾。問：阿羅漢果成就幾
T30n1579_p0615b21║根？答：容有十九。問：若生色界成就幾根？答：
T30n1579_p0615b22║容有十八。問：生無色界成就幾根？答：容
T30n1579_p0615b23║有十一。
T30n1579_p0615b24║問：若欲界沒欲界生時，當言捨幾根，得幾
T30n1579_p0615b25║根？答：且約色根容有而說。或捨缺諸根，得
T30n1579_p0615b26║缺諸根；或捨缺諸根，得具諸根；或捨具諸
T30n1579_p0615b27║根，得具諸根；或捨具諸根，得缺諸根。或捨
T30n1579_p0615b28║劣諸根，得劣諸根；或捨劣諸根，得勝諸根；
T30n1579_p0615b29║或捨勝諸根，得劣諸根；或捨勝諸根，得勝
T30n1579_p0615c01║諸根。意根、命根勝劣得捨，當知亦爾。若諸受
T30n1579_p0615c02║根勝劣得捨，隨其所應亦爾。此約異熟果
T30n1579_p0615c03║故有差別。若諸善根約等流果，捨前前劣，
T30n1579_p0615c04║得後後勝，非由生故。捨勝得劣，後邪方便
T30n1579_p0615c05║乃有斯義。最後三根，於一切位與生相違，
T30n1579_p0615c06║是故不說。問：從欲界沒色界生時，捨幾根，
T30n1579_p0615c07║得幾根？答：容捨下地一切，容得上地一切。
T30n1579_p0615c08║如欲界沒色界生時，從欲界沒無色生時，
T30n1579_p0615c09║從色界沒無色生時，當知亦爾。
T30n1579_p0615c10║最後三根，由證沙門果方便而得，不由沒
T30n1579_p0615c11║生。先修習力所任持故，後等流果轉盛而
T30n1579_p0615c12║生。又能為緣，生異熟果，令轉明盛。
T30n1579_p0615c13║中嗢拕南曰：
T30n1579_p0615c14║業實有、色等、善等、異熟等、
T30n1579_p0615c15║若界、若諸地、及死生得捨。
T30n1579_p0615c16║問：幾根由境界義名有義？幾非耶？答：二十
T30n1579_p0615c17║一名有義，一非。問：幾於非色助伴義轉？答：
T30n1579_p0615c18║七色根。問：幾色非色為助伴耶？答：餘有義
T30n1579_p0615c19║根。問：五色根何義？答：色等五各別境。問：第六
T30n1579_p0615c20║根何義？答：一切法。問：男女根何義？答：因欲相
T30n1579_p0615c21║應，即觸所攝。問：五受根何義？答：隨順苦、樂、憂、
T30n1579_p0615c22║喜、捨處，即六根義。問：信根何義？答：應得應捨
T30n1579_p0615c23║所有境界。問：精進根何義？答：即於二種若得、
T30n1579_p0615c24║若捨俱無所憚。問：念根何義？答：於聞思修
T30n1579_p0615c25║憶持不忘。問：定根何義？答：奢摩他、毘鉢舍那。
T30n1579_p0615c26║問：慧根何義？答：所知真實。問：未知欲知根何
T30n1579_p0615c27║義？答：修諦現觀者，從善法欲已去，於一切
T30n1579_p0615c28║方便道中，即彼五根義當知是此義。問：已知
T30n1579_p0615c29║根何義？答：從預流果乃至金剛喻定，即彼五
T30n1579_p0616a01║根義當知是此義。問：具知根何義？答：從初無
T30n1579_p0616a02║學道乃至無餘涅槃界，即彼五根義當知是
T30n1579_p0616a03║此義。
T30n1579_p0616a04║問：幾有色，有色為義？答：七。問：幾無色，有色無
T30n1579_p0616a05║色為義？答：除命根，餘一切。問：幾非有色非
T30n1579_p0616a06║無色，非有色非無色為義？答：即此命根，是
T30n1579_p0616a07║假法故。問：幾有見，有見為義？答：一切非有
T30n1579_p0616a08║見。一有色以有見為義；及餘非有色一分。
T30n1579_p0616a09║問：幾有對，有對為義？答：七有色及餘無色無
T30n1579_p0616a10║對一分。
T30n1579_p0616a11║問：幾有漏，有漏為義？答：唯七。除最後二及
T30n1579_p0616a12║苦、憂根，餘有漏、無漏，以有漏、無漏為義。當
T30n1579_p0616a13║知苦根有漏、無漏，以有漏為義。憂根有漏，
T30n1579_p0616a14║以有漏、無漏為義。未知欲知根，若遠沙門
T30n1579_p0616a15║果，世間行所攝，是有漏；若近沙門果，出世行
T30n1579_p0616a16║所攝，是無漏。
T30n1579_p0616a17║問：幾有為，有為為義？答：一切是有為。八有為
T30n1579_p0616a18║為義，餘有為、無為為義。
T30n1579_p0616a19║問：幾有諍，有諍為義？答：如說有漏，當知此
T30n1579_p0616a20║亦爾。如說有諍，當知有愛味、依耽嗜、世間、
T30n1579_p0616a21║出世間等亦爾。
T30n1579_p0616a22║問：幾過去，過去為義？答：除有色根及苦根，
T30n1579_p0616a23║餘有義一分。若有色根及苦根在過去，非過
T30n1579_p0616a24║去為義。問：幾過去，現在為義？答：即如所說
T30n1579_p0616a25║一分。當知即此在過去，以未來為義。又即
T30n1579_p0616a26║此在現在，以過去、未來為義。問：幾現在，現
T30n1579_p0616a27║在為義？答：一切有色根及苦根，并前所說一
T30n1579_p0616a28║分。又此一分在未來，以過去、未來、現在為
T30n1579_p0616a29║義。若諸色根在未來，非未來為義。苦根亦
T30n1579_p0616b01║爾。
T30n1579_p0616b02║問：幾欲界繫，欲界繫為義？答：四。二，欲、色界
T30n1579_p0616b03║繫，欲界繫為義。三，欲、色界繫，欲、色界繫為
T30n1579_p0616b04║義。二，欲、色界繫及不繫，欲、色、無色界繫及不
T30n1579_p0616b05║繫為義。七，欲、色、無色界繫及不繫，彼義亦爾。
T30n1579_p0616b06║一，色界繫及不繫，一切繫不繫為義。二，不繫，
T30n1579_p0616b07║一切繫不繫為義。
T30n1579_p0616b08║問：幾善，善為義？答：八，唯善，善、不善、無記為
T30n1579_p0616b09║義。五，善、不善、無記，善、不善、無記為義。一，善、
T30n1579_p0616b10║不善，善、不善、無記為義。五，無記，無記為義。
T30n1579_p0616b11║二，無記，善、不善、無記為義。
T30n1579_p0616b12║問：幾學，學為義？如是等。答：九，學、無學、非學
T30n1579_p0616b13║非無學，以三種為義。七，非學非無學，即以
T30n1579_p0616b14║此為義。一，通三種，非學非無學為義。一，學、
T30n1579_p0616b15║非學非無學，以三種為義。二，學，以三種為
T30n1579_p0616b16║義。一，無學，以三種為義。
T30n1579_p0616b17║問：幾見所斷，見所斷為義？如是等。答：十四，
T30n1579_p0616b18║一分見所斷，一分修所斷。十二，一分修所斷，
T30n1579_p0616b19║一分非所斷。謂即十四中六及餘六。餘二非
T30n1579_p0616b20║所斷。此中有色諸根，見、修所斷為義；無色諸
T30n1579_p0616b21║根，三種為義，謂見、修所斷，非所斷義。
T30n1579_p0616b22║問：幾根於義雜染捨所顯？答：除諸善根，以
T30n1579_p0616b23║諸善根於義清淨捨所顯故。
T30n1579_p0616b24║問：幾根顛倒義？答：除諸善根，所有六根義。問：
T30n1579_p0616b25║幾根顛倒所依？答：七色根。問：幾根顛倒自性？
T30n1579_p0616b26║答：六少分。問：幾根顛倒對治？答：八物。
T30n1579_p0616b27║問：幾根觀義過失？答：或八、或五、或一。問：若彼
T30n1579_p0616b28║諸行亦有四德相應可得，云何唯觀為過
T30n1579_p0616b29║失耶？何者四德？一、堅住德；謂如一蘊住經
T30n1579_p0616c01║百年，若正將御，或有過者。二、勢力德；謂能
T30n1579_p0616c02║生樂，及現清淨。三、轉變德；謂牽引、修治、受用、
T30n1579_p0616c03║棄捨自在轉故。四、可樂德；謂依彼處生種
T30n1579_p0616c04║種著故。是名諸行有四德相。答：雖有世間
T30n1579_p0616c05║於彼諸法取為功德，然彼一切皆諸過失之
T30n1579_p0616c06║所隨逐。問：何等名為諸過失耶？答：雖少時
T30n1579_p0616c07║住，非究竟故，愛變無常現可得故，死沒無
T30n1579_p0616c08║常現可得故，當觀諸行離初功德。又能發
T30n1579_p0616c09║生種種苦惱現可得故，種種不淨現可得
T30n1579_p0616c10║故，當觀諸行離第二德。又於老病死等不
T30n1579_p0616c11║隨所欲現可得故，當觀諸行離第三德。
T30n1579_p0616c12║又諸糞蟲及猪犬等亦極樂著糞穢不淨現
T30n1579_p0616c13║可得故，當觀諸行離第四德。由彼諸行離
T30n1579_p0616c14║諸功德，是故一切過失相應，故應觀彼具
T30n1579_p0616c15║諸過失。
T30n1579_p0616c16║問：眼根誰所依處？答：見色依處。問：乃至意根
T30n1579_p0616c17║誰所依處？答：各取自境之所依處。問：男女二
T30n1579_p0616c18║根誰所依處？答：習欲依處。問：命根誰所依處？
T30n1579_p0616c19║答：乃至死有，為前時有之所依處。問：諸受根
T30n1579_p0616c20║誰所依處？答：於諸境界可意、不可意，若愛、若
T30n1579_p0616c21║恚等之所依處。問：信根誰所依處？答：趣入善
T30n1579_p0616c22║法之所依處。問：精進根誰所依處？答：已入善
T30n1579_p0616c23║法，恒常修習之所依處。問：念根誰所依處？答：
T30n1579_p0616c24║正知而行之所依處。問：定根誰所依處？答：智
T30n1579_p0616c25║見清淨之所依處。問：慧根誰所依處？答：煩惱
T30n1579_p0616c26║永斷之所依處。問：未知欲知根誰所依處？答：
T30n1579_p0616c27║證初、第二、第三沙門果之所依處。問：已知根
T30n1579_p0616c28║誰所依處？答：乃至金剛喻定、無學沙門果證
T30n1579_p0616c29║之所依處。問：具知根誰所依處？答：無間煩惱
T30n1579_p0617a01║永斷作證、現法樂住、所依永滅之所依處。
T30n1579_p0617a02║問：世尊依何根處說如是言：此身有色，麁
T30n1579_p0617a03║滓所成，四大所造，父母不淨和合所生，種
T30n1579_p0617a04║種飲食之所長養，常假覆蔽、沐浴、按摩、斷
T30n1579_p0617a05║截、破壞、散、滅之法？答：依七色根作如是說。
T30n1579_p0617a06║當知此中，略說欲界有色諸根。初句說彼共
T30n1579_p0617a07║相。第二句說彼自相。次有三句說彼因相。
T30n1579_p0617a08║所謂依因、生因、生已增長因。次有三句說
T30n1579_p0617a09║彼轉變相。謂寒所作、熱所作、勞倦所作。後有
T30n1579_p0617a10║四句說彼變壞相。謂初二句活位逼損所作，
T30n1579_p0617a11║後二句死後所作；他故、自然故變壞應知。
T30n1579_p0617a12║問：世尊依何根處說如是言：遠行及濁行，
T30n1579_p0617a13║無身寢於窟耶？答：依意根處。由於前際無
T30n1579_p0617a14║始時故，遍緣一切所知境故，名為遠行。諸
T30n1579_p0617a15║心相續一一轉故，無主宰故，名為獨行。無
T30n1579_p0617a16║色、無見亦無對故，名為無身。依止色故，
T30n1579_p0617a17║名寢於窟。
T30n1579_p0617a18║問：依何根處說如是言：由八處所男為女
T30n1579_p0617a19║縛，謂舞、歌、笑、睇、美顏、妙觸、祇奉、成禮？答：依
T30n1579_p0617a20║男女二根。於遊戲時，由四處縛；於受用
T30n1579_p0617a21║時，亦由四處。於遊戲時，身、語、面門、眼目舒
T30n1579_p0617a22║悅；於受用時，妍容、軟滑、恭事、童分。
T30n1579_p0617a23║問：依何根處說如是言：眾生存活、住、持、安
T30n1579_p0617a24║隱？答：依命根說。有諸氣息，故名眾生。思慮
T30n1579_p0617a25║相應，故名存活。等餘而住，故名為住。增上
T30n1579_p0617a26║而轉，故說名持。無有病惱，故名安隱。
T30n1579_p0617a27║問：依何根處說如是言：平正受，受所攝？答：
T30n1579_p0617a28║依喜、樂根說，望所餘受自相、共相、依止相
T30n1579_p0617a29║所顯故。如平正等，如是不平正等、非平正
T30n1579_p0617b01║非不平正等，如應當知。問：世尊依何根處
T30n1579_p0617b02║說如是言：於如來所淨信深固，根生建立，
T30n1579_p0617b03║一切世間若諸沙門、若婆羅門、若天魔梵，無
T30n1579_p0617b04║有如法能引脫者？答：依信根說。此顯其
T30n1579_p0617b05║信，於聞思修勝解堅固義。又此堅固隨所
T30n1579_p0617b06║信解方便顯示，謂智、生、主、淨最勝之者，尚不
T30n1579_p0617b07║能動，何況凡流。又堅固義復有差別。謂其
T30n1579_p0617b08║信深固，由世間善決定勝解為出世勝解根
T30n1579_p0617b09║本故，又由出世清淨勝解所建立故。當知
T30n1579_p0617b10║最初是標句，後二是釋句。
T30n1579_p0617b11║問：世尊依何根處說如是言：
T30n1579_p0617b12║住有勢、有勤、有勇健、堅猛、
T30n1579_p0617b13║於諸善法中常不捨善軛？
T30n1579_p0617b14║答：依精進根說。此精進根，略顯其相差別
T30n1579_p0617b15║有五。謂被甲精進、方便精進、不下精進、無
T30n1579_p0617b16║動精進、無喜足精進。
T30n1579_p0617b17║問：世尊依何根處說如是言：
T30n1579_p0617b18║念、等念、隨念、別念、不忘念、
T30n1579_p0617b19║心明記、無失、無忘、無失法？
T30n1579_p0617b20║答：依念根說。此差別義，如攝異門分應知。
T30n1579_p0617b21║問：世尊依何根處說如是言：
T30n1579_p0617b22║令心住、等住、安住與近住、
T30n1579_p0617b23║調、寂靜、寂止、一趣、等持性？
T30n1579_p0617b24║答：依定根說。此差別義，如聲聞地應知。問：
T30n1579_p0617b25║世尊依何根處說如是言：
T30n1579_p0617b26║簡擇法、極簡擇、遍尋求、遍伺察？
T30n1579_p0617b27║答：依慧根說。此差別義，亦如聲聞地應知。
T30n1579_p0617b28║所餘善根，信等攝故，其差別義無復可得。
T30n1579_p0617b29║問：於幾根處立身念住？答：七。問：於幾根處
T30n1579_p0617c01║立受念住？答：五。問：於幾根處立心念住？答：
T30n1579_p0617c02║一。問：於幾根處立法念住？答：最後八及命
T30n1579_p0617c03║根。
T30n1579_p0617c04║問：幾根最勝苦諦依處？答：九。問：幾根最勝集
T30n1579_p0617c05║諦依處？答：五。問：幾根滅諦依處？答：一切。問：幾
T30n1579_p0617c06║根道諦依處？答：最後八。問：依幾根處善思所
T30n1579_p0617c07║思？答：九。問：依幾根處善說所說？答：十。問：
T30n1579_p0617c08║依幾根處善作所作？答：十六。如是惡思所
T30n1579_p0617c09║思、惡說所說、惡作所作，如應當知。
T30n1579_p0617c10║問：幾根最勝惑業依處？答：九。問：依幾根處
T30n1579_p0617c11║起煩惱業？答：五。問：依幾根處斷煩惱業？答：
T30n1579_p0617c12║最後八。
T30n1579_p0617c13║問：由幾根故，領納一切世出世間所有吉祥？
T30n1579_p0617c14║答：除二。問：由幾根故，領納一切吉祥敗壞？
T30n1579_p0617c15║答：十一。問：幾根能引所有吉祥？答：最後八。復
T30n1579_p0617c16║次，如世尊言：諸受欲者，略有五種作吉祥
T30n1579_p0617c17║法。謂忍辱、柔和、觀人而捨、行賢善行，及不
T30n1579_p0617c18║放逸。云何忍辱？謂由三種行相應知。一、
T30n1579_p0617c19║不忿怒，二、不報怨，三、不懷惡。若別分別，乃有
T30n1579_p0617c20║十種。一、已受怨害忍，二、現前怨害忍，三、慮恐
T30n1579_p0617c21║怨害忍，四、饒益怨憎忍，五、損害親友忍，六、一
T30n1579_p0617c22║切怨害忍，七、一切因怨害忍，八、受教怨害忍，
T30n1579_p0617c23║九、擇力怨害忍，十、自性怨害忍。如是一切，總
T30n1579_p0617c24║說名為耐違害忍。云何柔和？謂性賢善，由
T30n1579_p0617c25║身語意將護於他，令無惱害。若他所有無
T30n1579_p0617c26║罪喜樂，未生令生，生已隨護；有罪憂苦，若未
T30n1579_p0617c27║生者遮令不生，若已生者方便令脫。此中
T30n1579_p0617c28║忍辱，耐他違害；柔和，於他不作違損。如是
T30n1579_p0617c29║名為二種差別。當知觀人二時差別。一、攝
T30n1579_p0618a01║受時，二、處置時。於攝受時，應以五相觀察
T30n1579_p0618a02║其人，然後攝受。一、由歸誠，二、由技能，三、
T30n1579_p0618a03║由智慧，四、由行迹，五、由廉儉。於處置時，亦
T30n1579_p0618a04║以五相觀察其人，然後處置。一、堪處事業，
T30n1579_p0618a05║置事業中；二、堪處思業，置思業中；三、堪
T30n1579_p0618a06║處和業，置和業中；四、堪處護身財業，置
T30n1579_p0618a07║護身財業中；五、堪處法業，置法業中。捨略
T30n1579_p0618a08║有五：一、田地捨，二、財物捨，三、隨宜捨，四、飲
T30n1579_p0618a09║食捨，五、最勝捨。此中捨相、捨具名捨。賢善行
T30n1579_p0618a10║者，為性於他無所違負，無所欺誑。無所
T30n1579_p0618a11║違負，復有五種。一、無顛倒違負，二、無委信違
T30n1579_p0618a12║負，三、無承事違負，四、無契約違負，五、無他方
T30n1579_p0618a13║便違負。不放逸者，謂修習諸善法，防護不
T30n1579_p0618a14║善心。因果相屬故，俱應為彼相。此復有五
T30n1579_p0618a15║種應知。一、求財不放逸，二、守財不放逸，三、
T30n1579_p0618a16║護身不放逸，四、護名不放逸，五、行法不放逸。
T30n1579_p0618a17║如是一切，總有五力能生吉祥。一、善尸羅
T30n1579_p0618a18║力，二、善朋友力，三、無弊悋力，四、可委信力，五、
T30n1579_p0618a19║法力。當知吉祥亦有五種。一、眾所愛樂，二、
T30n1579_p0618a20║富貴自在，三、怨敵退伏，四、饒益所依，五、往諸
T30n1579_p0618a21║善趣。前四種力，總能生起四種吉祥；第五一
T30n1579_p0618a22║力，能生第五。
T30n1579_p0618a23║問：幾根先煩惱業之所感得？答：八。問：幾根名
T30n1579_p0618a24║色為緣？答：一。問：幾根觸為緣？答：五。問：幾根
T30n1579_p0618a25║策勵為緣？答：八。問：幾根應防護？答：八。問：幾
T30n1579_p0618a26║根應調靜？答：一。問：幾根應寂止？答：五。問：幾
T30n1579_p0618a27║根自性調順、寂靜、寂止，復能調伏、寂靜、寂止？
T30n1579_p0618a28║答：八。云何諸根捨？謂同分界地諸根滅，餘生
T30n1579_p0618a29║起。云何諸根棄？謂不同分界地諸根滅，餘生
T30n1579_p0618b01║起。云何諸根斷？謂斷彼繫縛一切煩惱。云何
T30n1579_p0618b02║諸根退？謂世間興盛若定、若生所有失壞。問：
T30n1579_p0618b03║聲聞、獨覺、菩薩諸根，有何差別？答：當知差別
T30n1579_p0618b04║略有五種。一、品類差別，二、任持差別，三、羂索
T30n1579_p0618b05║差別，四、正行差別，五、證得差別。品類差別者，
T30n1579_p0618b06║諸菩薩根，其性上品；聲聞、獨覺所有諸根，軟
T30n1579_p0618b07║品、中品。任持差別者，諸菩薩根，一切明處善
T30n1579_p0618b08║巧任持；聲聞、獨覺所有諸根，一分明處善巧
T30n1579_p0618b09║任持。羂索差別者，諸菩薩根，大悲所羂；聲聞、
T30n1579_p0618b10║獨覺根不如是。正行差別者，諸菩薩根，自利
T30n1579_p0618b11║利他正行現前；聲聞、獨覺所有諸根，自利現
T30n1579_p0618b12║前。證得差別者，諸菩薩根，證得無上大菩提
T30n1579_p0618b13║果；聲聞、獨覺所有諸根，證得下中二菩提果。
T30n1579_p0618b14║問：若補特伽羅依未至定修諦現觀，彼得
T30n1579_p0618b15║果時，起初靜慮喜根現前，為不起耶？答：有
T30n1579_p0618b16║一能起，有一不起。若有利根，眾多善本之
T30n1579_p0618b17║所資助，彼能現起，非餘。問：幾根入初靜慮？
T30n1579_p0618b18║答：八。後三，一分能入，一分不能。如初靜慮，
T30n1579_p0618b19║第二亦爾。第三亦八。然非即彼。第四靜慮及
T30n1579_p0618b20║無色定，七根能入。後三，有一能入，有一不
T30n1579_p0618b21║能。問：幾根得預流果？答：或一、或八。或二、或九
T30n1579_p0618b22║得一來果。憂根雖道所依，非道攝故，此中
T30n1579_p0618b23║不取。喜根非堅住故，此亦不取。若通取者，
T30n1579_p0618b24║當增其數。問：幾根得不還果？答：或十一、或
T30n1579_p0618b25║二。憂根道理，如前應知。問：幾根得阿羅漢
T30n1579_p0618b26║果？答：或一、或十。
T30n1579_p0618b27║如經言：於上解脫希、求、憂、慼。云何希？謂修
T30n1579_p0618b28║行者作如是念：是處眾聖能具足住。求云
T30n1579_p0618b29║何？謂修行者作如是念：我於是處當具足
T30n1579_p0618c01║住。慼云何？謂於下劣不生喜足。憂云何？謂
T30n1579_p0618c02║於無上心生思慕。此中，預流、一來，於一切
T30n1579_p0618c03║種皆圓滿故，建立憂根。若不還果，雖有初
T30n1579_p0618c04║二，餘二無故，不立憂根，唯善法欲。
T30n1579_p0618c05║問：頗有依止喜根，能捨喜根、憂根、捨根耶？
T30n1579_p0618c06║答：有。謂依出離喜根為依止故，捨依耽嗜
T30n1579_p0618c07║三根。問：頗有依止憂根，捨憂根耶？答：有。謂
T30n1579_p0618c08║依出離為依止故，捨依耽嗜。問：頗有依
T30n1579_p0618c09║止捨根，捨捨根耶？答：有。謂依一性捨為依
T30n1579_p0618c10║止故，捨依種種性捨。無所依捨為依止
T30n1579_p0618c11║故，捨依一性捨。得預流果時，未知欲知根
T30n1579_p0618c12║亦滅亦捨，非起而棄，非斷非退。得阿羅漢
T30n1579_p0618c13║果時。已知根道理，應知亦爾。
T30n1579_p0618c14║問：幾補特伽羅有練根耶？答：一切有學；及無
T30n1579_p0618c15║學五，退、思、護、住、堪達種性。非諸獨覺，亦非
T30n1579_p0618c16║菩薩，性利根故。問：若預流者修練根時，既
T30n1579_p0618c17║得練根，亦證一來果耶？答：證。問：亦證不還
T30n1579_p0618c18║果耶？答：不證。對治難得故，所應得義極廣
T30n1579_p0618c19║大故。問：若不還者修練根時，既得練根，亦
T30n1579_p0618c20║進離欲耶？答：進。問：亦證阿羅漢果耶？答：不
T30n1579_p0618c21║證，由前因故。轉根已後，一切皆證。問：何故
T30n1579_p0618c22║轉根？答：於薄少昇進不生喜足故，為植
T30n1579_p0618c23║引發勝定力故，為植多聞力故，為植論
T30n1579_p0618c24║議決擇力故，為植觀察甚深法忍力故。
T30n1579_p0618c25║問：諸菩薩未知欲知等三根，云何建立？答：於
T30n1579_p0618c26║勝解行地，建立初根。於淨增上意樂地等，
T30n1579_p0618c27║立第二根。於如來地，立第三根。
T30n1579_p0618c28║問：由幾種滿，名學滿耶？答：由三種滿。一、根
T30n1579_p0618c29║滿，謂利根。二、定滿，謂八解脫定。三、果滿，謂
T30n1579_p0619a01║不還果。若諸無學，得有二滿。一、根滿，謂不
T30n1579_p0619a02║動法。二、定滿，如前應知。一切無學，皆由果
T30n1579_p0619a03║滿說名為滿。
T30n1579_p0619a04║問：如說諸根不調、不守、不護、不防，亦不修習，
T30n1579_p0619a05║此差別名有何義耶？答：略說由四因緣，諸
T30n1579_p0619a06║根名不調伏。謂簡擇力為依止故，於諸境
T30n1579_p0619a07║界，若不應縱諸根之者，便起加行令不
T30n1579_p0619a08║縱逸。若應縱者，便起加行縱彼諸根，護諸
T30n1579_p0619a09║煩惱令不現起。斷對治力為依止故，即
T30n1579_p0619a10║於如前所說境界，為性無著，為性煩惱不
T30n1579_p0619a11║復現行。若無是四調諸根者，當知彼根名
T30n1579_p0619a12║不調伏，由不守故、不護故、不防故、不修故。
T30n1579_p0619a13║若有是四調諸根者，當知與彼四種相違，
T30n1579_p0619a14║名為調伏乃至修習。云何不調伏者能引眾
T30n1579_p0619a15║苦？謂能生六種苦故。一、擾惱住所生苦，二、
T30n1579_p0619a16║他所擯黜苦，三、他所譏毀苦，四、追悔所生
T30n1579_p0619a17║苦，五、往生惡趣苦，六、生等諸苦。若有諸根
T30n1579_p0619a18║善調伏者，當知與此相違，斷六種苦，引諸
T30n1579_p0619a19║快樂。問：十四種根、三聚有情，為十四攝三，
T30n1579_p0619a20║三攝十四耶？答：三攝十四，非十四攝三。不
T30n1579_p0619a21║攝何等？謂外處少分。三聚有情者，謂欲界、
T30n1579_p0619a22║色界、無色界。問：五根、三受、為五攝三，三攝
T30n1579_p0619a23║五耶？答：更互相攝。
T30n1579_p0619a24║問：五根、三十七覺品法，為五攝三十七，三十
T30n1579_p0619a25║七攝五耶？答：三十七攝五，非五攝三十七。
T30n1579_p0619a26║不攝何等？謂語、業、命、喜、安、捨。如是或六、或
T30n1579_p0619a27║四，彼所不攝。
T30n1579_p0619a28║問：五根、三根，為五攝三，三攝五耶？答：三攝
T30n1579_p0619a29║五，非五攝三。不攝何等？謂意、樂、喜、捨根。
T30n1579_p0619b01║問：九遍知幾根攝？答：此九遍知，斷遍知攝故，
T30n1579_p0619b02║非根所攝。何等為九？謂欲繫苦集見所斷
T30n1579_p0619b03║斷，是初遍知。色無色繫苦集見所斷斷，第二
T30n1579_p0619b04║遍知。欲繫滅見所斷斷，第三遍知。色無色繫
T30n1579_p0619b05║滅見所斷斷，第四遍知。欲繫道見所斷斷，第
T30n1579_p0619b06║五遍知。色無色繫道見所斷斷，第六遍知。下
T30n1579_p0619b07║分結斷，第七遍知。色愛盡，第八遍知。無色愛
T30n1579_p0619b08║盡，第九遍知。當知遍知略由二緣而得建
T30n1579_p0619b09║立。一、通達諦斷故；二、永度界斷故。由相
T30n1579_p0619b10║同分、界不同分及同分故，立二遍知。相不同
T30n1579_p0619b11║分、界不同分及同分故，立四遍知。永度劣界
T30n1579_p0619b12║故，立一遍知。永度中界故，立一遍知。永度
T30n1579_p0619b13║妙界故，立一遍知。
T30n1579_p0619b14║問：諸相、隨好、力、無畏等不共佛法，幾根攝耶？
T30n1579_p0619b15║答：諸相、隨好，舌根及四根依處所攝。何等為
T30n1579_p0619b16║四？謂身根、男根、眼根、舌根。諸佛十力，如來
T30n1579_p0619b17║身中慧根所攝，及具知根。四無所畏，五根所
T30n1579_p0619b18║攝，及即此一。如無所畏，不護亦爾。三種念
T30n1579_p0619b19║住，非根所攝，然六根所引無貪、無瞋所攝。大
T30n1579_p0619b20║悲，亦彼所引無瞋、無癡所攝，非根所攝。無忘
T30n1579_p0619b21║失法，如力應知。佛一切種妙智亦爾。永斷習
T30n1579_p0619b22║氣，非根所攝，然是六根所證煩惱永斷所攝。
T30n1579_p0619b23║問：諸煩惱品所有麁重，阿羅漢等永斷無餘；
T30n1579_p0619b24║復有何品麁重，阿羅漢等所未能斷，由斷
T30n1579_p0619b25║此故，說名如來永斷習氣？答：異熟品麁重，阿
T30n1579_p0619b26║羅漢等所未能斷，唯有如來名究竟斷。
T30n1579_p0619b27║問：如經言：有四種食，皆能長養諸根大種。
T30n1579_p0619b28║云何四食？云何長養諸根大種？答：段食、觸食、
T30n1579_p0619b29║意思食、識食。由此四種，長養五色根及意
T30n1579_p0619c01║根，并根所依所有大種。問：云何段食？答：諸所
T30n1579_p0619c02║食噉，若能長養諸根大種；與此相違，當知
T30n1579_p0619c03║非食。如段食，餘食、非食，應知亦爾。
T30n1579_p0619c04║問：段食云何能作食事？乃至識食亦爾。答：若
T30n1579_p0619c05║諸段食，能攝益識令其強盛；由此長養諸
T30n1579_p0619c06║根大種，亦令強盛。觸能攝受若喜、若樂、若捨
T30n1579_p0619c07║一分，由此復能攝益諸識；由攝益故，復能
T30n1579_p0619c08║長養諸根大種。意思為欲證得可愛境界
T30n1579_p0619c09║相故，依正方便，起染不染希望喜根，緣未
T30n1579_p0619c10║來境攝益於識，由此長養諸根大種。如是
T30n1579_p0619c11║三食攝益其識，由體增盛及緣現在、未來
T30n1579_p0619c12║生故，識復長養諸根大種。故立四食。問云：
T30n1579_p0619c13║何識與意根為食？答：由三資持所任持故，
T30n1579_p0619c14║能與後後為增盛因，令彼得生。問：何故
T30n1579_p0619c15║眠夢、梵行、等至皆能長養諸根大種，而不立
T30n1579_p0619c16║食？答：有二種長養。一、攝受別義長養，二、令
T30n1579_p0619c17║無損害長養。眠夢等法，於後長養雖能長
T30n1579_p0619c18║養，於前即非，是故不立。問：何故命根能任
T30n1579_p0619c19║持身，而不立食？答：若離於食，彼終不能
T30n1579_p0619c20║長養身故。問：何等段食名麁？答：若非天所
T30n1579_p0619c21║食。問：何等名細？答：諸天所食。由彼食已，即
T30n1579_p0619c22║於身中便自消化，非漸次故。問：何等觸、意
T30n1579_p0619c23║思、識食名麁？答：若在欲界。問：何等名細？答：
T30n1579_p0619c24║若在色無色界。問：何等名為已生有情？答：若
T30n1579_p0619c25║於現在已生增長。問：何等名為求有有情？
T30n1579_p0619c26║答：若有希求未來諸有。問：何等名住？答：若
T30n1579_p0619c27║無損害長養。問：何等名安？答：若攝受長養。
T30n1579_p0619c28║問：已生有情，云何由食而得安住？答：如前
T30n1579_p0619c29║所說道理應知。問：求有有情，云何由食攝
T30n1579_p0620a01║受？答：由三門故，二種雜染增長。謂業、煩惱二
T30n1579_p0620a02║種雜染，依識而有。由三門、雜染資長識故，
T30n1579_p0620a03║諸求有者，於無間生攝受餘有。問：段食何
T30n1579_p0620a04║時建立為食？答：於變壞時。若受用時，建立
T30n1579_p0620a05║觸食。由彼攝受方得增益，是故段食三處
T30n1579_p0620a06║所攝，謂香、味、觸建立為食，不立色處。由彼
T30n1579_p0620a07║要至味勢熟等變壞之位，方損益故。或有
T30n1579_p0620a08║段物，於受用時有所損害，於變壞時方能
T30n1579_p0620a09║攝益，如苦辛等。或有段物，於受用時暫為
T30n1579_p0620a10║攝益，於變壞時乃為損害，如有甘美所不
T30n1579_p0620a11║宜物。故變壞時方立為食，非受用時。問：更
T30n1579_p0620a12║有所餘眾多行法住因可得，謂生、先業、神通、
T30n1579_p0620a13║因緣合會、離障；何故但說此四為食？答：以
T30n1579_p0620a14║多分故，易覺知故，於諸念住易趣入故，
T30n1579_p0620a15║於日日分易資養故，唯此四種應顯為食。
T30n1579_p0620a16║那落迦中無有段食，定地諸天亦復如是。
T30n1579_p0620a17║諸那落迦，多由先業力所任持而得久住，
T30n1579_p0620a18║雖有廣大諸根大種損害因緣，而不能死。
T30n1579_p0620a19║然彼亦有諸微細風隨入身分，以之為食；
T30n1579_p0620a20║難可了知，是故不說。問：諸根依身轉，亦依
T30n1579_p0620a21║境界耶？設依境界者，亦依身轉耶？答：若根
T30n1579_p0620a22║依境界，必依身而轉。或有依身轉，而不依
T30n1579_p0620a23║境界；謂諸有色彼同分根，以諸大種為依
T30n1579_p0620a24║止故，說彼依身。問：若諸根有所依而轉者，
T30n1579_p0620a25║彼一切皆一依耶？答：或有一依，謂諸有色彼
T30n1579_p0620a26║同分根。或有二依，謂即有色同分諸根。或
T30n1579_p0620a27║有三依，所謂意根及餘無色心法諸根，在
T30n1579_p0620a28║有色界。若於無色，即此諸根唯有二依。問：
T30n1579_p0620a29║諸根是苦者，一切苦相合耶？設苦相合者，一
T30n1579_p0620b01║切是苦耶？答：或諸根是苦，而非苦相合，謂樂
T30n1579_p0620b02║根、喜根。或有是苦，亦苦相合，謂苦根、憂根。或
T30n1579_p0620b03║有是苦，非苦樂相，謂捨根。或有非苦，亦非
T30n1579_p0620b04║苦相，謂後三根，苦對治故。
T30n1579_p0620b05║問：諸根是善，彼根引樂耶？設根引樂，彼根
T30n1579_p0620b06║是善耶？答：或根是善，而不引樂，謂憂、苦俱而
T30n1579_p0620b07║修梵行，彼諸善根於現法中不能引樂。或
T30n1579_p0620b08║根引樂，而非是善，謂諸無記及不善根，於
T30n1579_p0620b09║現法中能引無記及染污樂。或根是善，亦能
T30n1579_p0620b10║引樂，謂喜、樂俱修諸梵行所有善根，於現
T30n1579_p0620b11║法中能引其樂。或根非善，亦不引樂，謂諸
T30n1579_p0620b12║無記及不善根，於現法中能引諸苦。
T30n1579_p0620b13║中嗢柁南曰：
T30n1579_p0620b14║義、依處、證得、攝、食、由諸句。
T30n1579_p0620b15║復次，具足攝持一切行義；具足攝持一切行
T30n1579_p0620b16║義，是故名蘊。又有別義。常能增長諸業煩
T30n1579_p0620b17║惱；常能增長諸業煩惱，是故名蘊。又有別
T30n1579_p0620b18║義。常有所為及速滅壞；當有所為及速滅
T30n1579_p0620b19║壞，是故名蘊。發起諸法；發起諸法，是故名
T30n1579_p0620b20║界，是牽引義。能生能廣諸心心法；能生
T30n1579_p0620b21║能廣諸心心法，是故名處。由眾緣故速壞
T30n1579_p0620b22║集起；由眾緣故速壞集起，故名緣起。等起
T30n1579_p0620b23║理趣；等起理趣，是故名處。若非理趣，說名
T30n1579_p0620b24║非處。於見等事自在相應；於見等事自在
T30n1579_p0620b25║相應，是故名根。
T30n1579_p0620b26║當知蘊等略由六因而得建立。謂身體建
T30n1579_p0620b27║立、彼因建立、身者建立、彼轉方便建立、即於
T30n1579_p0620b28║彼轉勝劣方便建立、即彼受用增上建立。
T30n1579_p0620b29║復略顯示六種善巧，當知為遣六種邪執。
T30n1579_p0620c01║何等為六？一、依止邪執，二、自性自在等不平
T30n1579_p0620c02║等因邪執，三、能持依止我邪執，四、彼死生轉
T30n1579_p0620c03║邪執，五、彼淨不淨方便邪執，六、彼愛非愛境
T30n1579_p0620c04║界受用主宰邪執。
T30n1579_p0620c05║問：觀幾勝利，分別建立簡擇諸法、修習善
T30n1579_p0620c06║巧？答：略有十種。謂當遍知薩迦耶見，分析一
T30n1579_p0620c07║合之想。於有法現有諦故、住故，便不誹謗。
T30n1579_p0620c08║自無疑惑，善答他問。未信令信，已信令增。
T30n1579_p0620c09║亦令如來聖教久住。又當悟入緣起道理，
T30n1579_p0620c10║能了釋、梵、世主、自性及士夫等非作者，無實
T30n1579_p0620c11║性。又令慧根增長廣大，於善不善如實了
T30n1579_p0620c12║知，廣說乃至緣生差別。又於善不善法廣說
T30n1579_p0620c13║乃至緣生差別，當善住念。由有法隨法行
T30n1579_p0620c14║故，即以住念為依止、為建立，當證善心
T30n1579_p0620c15║一境之性。又即以此心一境性為依止、為
T30n1579_p0620c16║建立，令聖慧根當得生起。依聖慧根，永斷
T30n1579_p0620c17║顛倒，隨證漏盡。由觀如是諸勝利故，分
T30n1579_p0620c18║別建立簡擇諸法、修習善巧。已略決擇五
T30n1579_p0620c19║識身地、意地，於二地中餘決擇文，更不復
T30n1579_p0620c20║現。
T30n1579_p0620c21║瑜伽師地論卷第五十七