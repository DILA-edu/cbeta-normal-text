T30n1579_p0638a12║
T30n1579_p0638a13║
T30n1579_p0638a14║瑜伽師地論卷第六十一
T30n1579_p0638a15║
T30n1579_p0638a16║彌勒菩薩說
T30n1579_p0638a17║三藏法師玄奘奉　詔譯
T30n1579_p0638a18║攝決擇分中有尋有伺等三地之四
T30n1579_p0638a19║復次，如佛世尊為出愛王所說經言：彼王
T30n1579_p0638a20║一時往詣佛所，頂禮佛足，白言：世尊！有一
T30n1579_p0638a21║沙門、若婆羅門來至我所，以不真實過失，
T30n1579_p0638a22║現前呵諫於我，我於爾時，其心不生悔惱
T30n1579_p0638a23║憂慼。何以故？觀此過失，於我自身都不見
T30n1579_p0638a24║故。又有沙門、若婆羅門來至我所，以不真
T30n1579_p0638a25║實功德，現前讚勸於我，我於爾時，心亦不
T30n1579_p0638a26║生歡喜踊躍。何以故？觀此功德，於我自身
T30n1579_p0638a27║都不見故。彼諸沙門及婆羅門既退還已，我
T30n1579_p0638a28║便獨處空閑靜室，生如是心籌量尋伺：我
T30n1579_p0638a29║當云何了知諸王真實過失、真實功德？若我
T30n1579_p0638b01║知者，當捨其失，當修其德。誰有沙門、或婆
T30n1579_p0638b02║羅門，能了諸王真實過失、真實功德，亦能為
T30n1579_p0638b03║我廣開示者？既尋伺已，便作是念：唯我世尊
T30n1579_p0638b04║一切知者、一切見者，定當了知諸王所有真
T30n1579_p0638b05║實過失、真實功德，我今當往佛世尊所，請
T30n1579_p0638b06║問斯義。故我今者來至佛所，請決是義，唯
T30n1579_p0638b07║願如來為我開示。世尊！云何諸王真實過失？
T30n1579_p0638b08║云何諸王真實功德？作是請已。爾時，世尊
T30n1579_p0638b09║告出愛王曰：大王！大王今者應當了知王
T30n1579_p0638b10║之過失、王之功德、王衰損門、王方便門、王可
T30n1579_p0638b11║愛法，及能引發王可愛法。
T30n1579_p0638b12║云何名為王之過失？大王當知！王過失者
T30n1579_p0638b13║略有十種。王若成就如是過失，雖有大府
T30n1579_p0638b14║庫、有大輔佐、有大軍眾，然不可歸仰。何等
T30n1579_p0638b15║為十？一、種姓不高，二、不得自在，三、立性暴
T30n1579_p0638b16║惡，四、猛利憤發，五、恩惠奢薄，六、受邪佞言，七、
T30n1579_p0638b17║所作不思不順儀則，八、不顧善法，九、不知差
T30n1579_p0638b18║別忘所作恩，十、一向縱任專行放逸。
T30n1579_p0638b19║云何名王種姓不高？謂有國王，隨一下類王
T30n1579_p0638b20║家而生，非宿尊貴；或雖於此王家而生，賤
T30n1579_p0638b21║女之子，不相似子；或是大臣、輔相、國師、群
T30n1579_p0638b22║官等子。如是名王種姓不高。云何名王不
T30n1579_p0638b23║得自在？謂有國王，為諸大臣、輔相、國師、群
T30n1579_p0638b24║官所制，不隨所欲作所應作，錫賚群臣；
T30n1579_p0638b25║於妙五欲，亦不如意歡娛遊戲。如是名王
T30n1579_p0638b26║不得自在。
T30n1579_p0638b27║云何名王立性暴惡？謂有國王，諸群臣類或
T30n1579_p0638b28║餘人等，隨於一處現行少小不如意事，即
T30n1579_p0638b29║便對面擯黜，發麁惡言，咆勃忿恚，顰蹙而住，
T30n1579_p0638c01║時生憤發。設不對面，背彼向餘而作於前
T30n1579_p0638c02║擯辱等事。設不對面、亦不背彼向餘而作
T30n1579_p0638c03║於前黜罵等事，然唯內意憤恚欝怏，懷惱害
T30n1579_p0638c04║心，懷怨恨心，然不長時持憤恚心相續不
T30n1579_p0638c05║捨。復有內意憤恚欝怏，懷惱害心、懷怨恨
T30n1579_p0638c06║心，亦於長時持憤恚心相續不捨。由如
T30n1579_p0638c07║是相對面暴惡、背面暴惡、懊恚暴惡、暫時暴
T30n1579_p0638c08║惡、長久暴惡，如是名王立性暴惡。大王當
T30n1579_p0638c09║知！長久暴惡名獲大罪，非是餘者。
T30n1579_p0638c10║云何名王猛利憤發？謂有國王，諸群臣等
T30n1579_p0638c11║有小愆過、有少違越，便削封祿，奪去妻
T30n1579_p0638c12║妾，或以重罰而刑罰之。如是名王猛利憤
T30n1579_p0638c13║發。
T30n1579_p0638c14║云何名王恩惠奢薄？謂有國王，諸群臣等供
T30n1579_p0638c15║奉侍衛，雖極清淨，善稱其心，而以微劣軟
T30n1579_p0638c16║言慰喻；頒賜爵祿、酬賞勳庸不能圓滿，不
T30n1579_p0638c17║順常式。或損耗已、或稽留已、或推注已、或怨
T30n1579_p0638c18║恨已。然後方與。如是名王恩惠奢薄。
T30n1579_p0638c19║云何名王受邪佞言？若有國王，諸群臣等實
T30n1579_p0638c20║非聰叡，有聰叡慢，貪濁偏黨，不閑憲式，情
T30n1579_p0638c21║懷謀叛，不修善政，聽受信用如是輩人所
T30n1579_p0638c22║進諫議，由此因緣，王務、財寶、名稱、善政並皆
T30n1579_p0638c23║衰損。如是名王受邪佞言。
T30n1579_p0638c24║云何名王所作不思不順儀則？謂有國王，不
T30n1579_p0638c25║能究察、不審究察、不能思擇、不審思擇
T30n1579_p0638c26║諸群臣輩，於彼彼務機密事中，不堪委任
T30n1579_p0638c27║而委任之，堪委任者而不委任；堪驅役者
T30n1579_p0638c28║而不驅役，不堪役者乃驅役之；應賞賚者
T30n1579_p0638c29║而刑罰之，應刑罰者而賞賚之。又於群臣，
T30n1579_p0639a01║不善安處先王儀則；由此群臣處大朝會，
T30n1579_p0639a02║餘論未終發言間絕，不敬不憚而興諫諍，
T30n1579_p0639a03║不如旨教而善奉行，不正安住王之教命。
T30n1579_p0639a04║如是名王所作不思不順儀則。
T30n1579_p0639a05║云何名王不顧善法？謂有國王，不信他世，
T30n1579_p0639a06║亦不曉悟；由於他世不信不悟，便於當
T30n1579_p0639a07║來善不善業、愛非愛果不能信解；不信解
T30n1579_p0639a08║故，無有羞恥，隨情造作身語意業三種惡
T30n1579_p0639a09║行，不能時時布施、修福、受齋、學戒。如是
T30n1579_p0639a10║名王不顧善法。云何名王不知差別忘所作
T30n1579_p0639a11║恩？謂有國王，於諸大臣、輔相、國師及群官
T30n1579_p0639a12║等其心顛倒，不善了知忠信、伎藝、智慧差
T30n1579_p0639a13║別。以不知故，非忠信所生忠信想，於忠信
T30n1579_p0639a14║所非忠信想；無伎藝所生伎藝想，有
T30n1579_p0639a15║伎藝所無伎藝想；於惡慧所生善慧想，
T30n1579_p0639a16║於善慧所生惡慧想。彼由如是心顛倒
T30n1579_p0639a17║故，於非忠信、無有伎藝、惡慧臣所敬重
T30n1579_p0639a18║愛養，忠信、伎藝、善慧臣所反生輕賤。又諸
T30n1579_p0639a19║臣等年耆衰邁，曾於長夜供奉侍衛，知其
T30n1579_p0639a20║無勢、無力、無勇，遂不敬愛，不賜爵祿、不
T30n1579_p0639a21║酬其賞；設被陵蔑，捨而不問。如是名王
T30n1579_p0639a22║不知差別忘所作恩。云何名王一向縱任專
T30n1579_p0639a23║行放逸？謂有國王，於妙五欲一向沈沒、耽
T30n1579_p0639a24║著嬉戲、愛樂受行，不能時時勗勵方便作
T30n1579_p0639a25║所應作，勞賚群臣。如是名王一向縱任專
T30n1579_p0639a26║行放逸。若有國王成就如是十種過失，雖
T30n1579_p0639a27║有大府庫、有大輔佐、有大軍眾，而不可
T30n1579_p0639a28║歸仰。大王當知！此十過失，初一是王種姓過
T30n1579_p0639a29║失，餘九是王自性過失。
T30n1579_p0639b01║云何名為王之功德？大王當知！王功德者
T30n1579_p0639b02║略有十種。王若成就如是功德，雖無大府
T30n1579_p0639b03║庫、無大輔佐、無大軍眾，而可歸仰。何等為
T30n1579_p0639b04║十？一、種姓尊高，二、得大自在，三、性不暴惡，
T30n1579_p0639b05║四、憤發輕微，五、恩惠猛利，六、受正直言，七、所
T30n1579_p0639b06║作諦思善順儀則，八、顧戀善法，九、善知差別
T30n1579_p0639b07║知所作恩，十、不自縱任不行放逸。
T30n1579_p0639b08║云何名王種姓尊高？謂有國王，處在相似
T30n1579_p0639b09║王家而生，宿世尊貴，是相似子。如是名王
T30n1579_p0639b10║種姓尊高。
T30n1579_p0639b11║云何名王得大自在？謂有國王，自隨所欲
T30n1579_p0639b12║作所應作，勞賚群臣，於妙五欲歡娛遊戲，
T30n1579_p0639b13║於諸大臣、輔相、國師、群官等所，凡出教命，宣
T30n1579_p0639b14║布無礙。如是名王得大自在。云何名王性
T30n1579_p0639b15║不暴惡？謂有國王，諸群臣等隨於何處，雖
T30n1579_p0639b16║行增上不如意事，性能容忍，不現擯黜，不
T30n1579_p0639b17║發麁言，亦不咆勃，廣說乃至不生憤發，亦
T30n1579_p0639b18║不背面而作前事，亦不內意祕匿忿纏，亦
T30n1579_p0639b19║不長夜蓄怨憤心，相續不捨。不現暴惡、不
T30n1579_p0639b20║背暴惡、不匿暴惡、不久暴惡。如是名王性
T30n1579_p0639b21║不暴惡。
T30n1579_p0639b22║云何名王憤發輕微？謂有國王，諸群臣等
T30n1579_p0639b23║雖有大愆、有大違越，而不一切削其封祿、
T30n1579_p0639b24║奪其妻妾，不以重罰而刑罰之，隨過輕
T30n1579_p0639b25║重而行黜罰。如是名王憤發輕微。
T30n1579_p0639b26║云何名王恩惠猛利？謂有國王，諸群臣等正
T30n1579_p0639b27║直現前供奉侍衛，其心清淨、其心調順，於時
T30n1579_p0639b28║時中，以正圓滿軟言慰諭；具足頒錫爵祿、
T30n1579_p0639b29║勳庸，而不令彼損耗、稽留、劬勞、怨恨；易可
T30n1579_p0639c01║供奉，不難承事。如是名王恩惠猛利。
T30n1579_p0639c02║云何名王受正直言？謂有國王，諸群臣等實
T30n1579_p0639c03║有聰叡，無聰叡慢，無濁無偏，善閑憲式，情
T30n1579_p0639c04║無違叛，樂修善法，聽受信用如是輩人所
T30n1579_p0639c05║進言議，由此因緣，國務、財寶、名稱、善法皆悉
T30n1579_p0639c06║增盛。如是名王受正直言。
T30n1579_p0639c07║云何名王所作諦思善順儀則？謂有國王，性
T30n1579_p0639c08║能究察、能審究察、性能思擇、能審思擇諸群
T30n1579_p0639c09║臣等，於彼彼務機密事中，不堪委任而不
T30n1579_p0639c10║委任，堪委任者而委任之；不堪役者而不
T30n1579_p0639c11║驅役，堪驅役者乃驅役之；應賞賚者而正
T30n1579_p0639c12║賞賚，應刑罰者而正刑罰；凡有所為，審
T30n1579_p0639c13║思審擇，然後方作，而不卒暴。又於群臣，能
T30n1579_p0639c14║善安處先王儀則；由此群臣雖處宴會，
T30n1579_p0639c15║終不發言間絕餘論，要待言終，恭敬畏憚
T30n1579_p0639c16║而興諫諍，如其旨教而善奉行，能正安住
T30n1579_p0639c17║王之教命。如是名王所作諦思善順儀則。
T30n1579_p0639c18║云何名王顧戀善法？謂有國王，信知他世；
T30n1579_p0639c19║由信知故，便於當來淨不淨業、愛非愛果能
T30n1579_p0639c20║善信解，由信解故，具足慚恥，而不縱情
T30n1579_p0639c21║作身語意三種惡行，時時思擇布施、修福、受
T30n1579_p0639c22║齋、學戒。如是名王顧戀善法。
T30n1579_p0639c23║云何名王善知差別知所作恩？謂有國王，
T30n1579_p0639c24║於諸大臣、輔相、國師及群官等心無顛倒，能
T30n1579_p0639c25║善了知忠信、伎藝、智慧差別。若諸群臣忠信、
T30n1579_p0639c26║伎藝及與智慧，若有若無並如實知。於其
T30n1579_p0639c27║無者輕而遠之，於其有者敬而愛之，而正
T30n1579_p0639c28║攝受。又諸臣等年耆衰邁，曾於長夜供奉侍
T30n1579_p0639c29║衛，雖知無勢、無力、無勇，然念昔恩，轉懷
T30n1579_p0640a01║敬愛，而不輕賤，爵祿、勳庸分賞無替。如是
T30n1579_p0640a02║名王善知差別知所作恩。云何名王不自縱
T30n1579_p0640a03║任不行放逸？謂有國王，於妙五欲而不沈
T30n1579_p0640a04║沒、耽著嬉戲、愛樂受行，能於時時勗勵方
T30n1579_p0640a05║便作所應作，勞賚群臣。如是名王不自縱
T30n1579_p0640a06║任不行放逸。若王成就如是功德，雖無大
T30n1579_p0640a07║府庫、無大輔佐、無大軍眾，而可歸仰。大王
T30n1579_p0640a08║當知！如是十種王之功德，初一名為種姓
T30n1579_p0640a09║功德，餘九名為自性功德。云何名為王衰損
T30n1579_p0640a10║門？大王當知！王衰損門略有五種。一、不善
T30n1579_p0640a11║觀察而攝群臣；二、雖善觀察而攝群臣，無恩
T30n1579_p0640a12║妙行，縱有非時；三、專行放逸，不思機務；四、專
T30n1579_p0640a13║行放逸，不守府庫；五、專行放逸，不修法行。如
T30n1579_p0640a14║是五種皆悉名為王衰損門。云何名王不善
T30n1579_p0640a15║觀察而攝群臣？謂有國王，於群臣等不能
T30n1579_p0640a16║究察、不審究察、不能思擇、不審思擇，忠信、
T30n1579_p0640a17║伎藝、智慧差別，攝為親侍，加以寵愛，厚賜
T30n1579_p0640a18║爵祿，重賞勳庸，最機密處而相委任，數以
T30n1579_p0640a19║軟言現為慰諭。然此群臣，所付財寶多有
T30n1579_p0640a20║損費。若遇怨敵、惡友、軍陣，彼先退敗，恐懼
T30n1579_p0640a21║破散為他所勝，遲留人後，奔北無戀，矯
T30n1579_p0640a22║行惡策，動𮓪王政。如是名王不善觀察而
T30n1579_p0640a23║攝群臣。
T30n1579_p0640a24║云何名王雖善觀察而攝群臣，無恩妙行，縱
T30n1579_p0640a25║有非時？謂有國王，雖於群臣性能究察、能
T30n1579_p0640a26║審究察、性能思擇、能審思擇，忠信、伎藝、智
T30n1579_p0640a27║慧差別，攝為親侍，而不寵愛，不如其量具
T30n1579_p0640a28║賜爵祿，最機密處亦不委任，不數軟言現
T30n1579_p0640a29║相慰諭。後於一時，王遇怨敵、惡友、軍陣，廣
T30n1579_p0640b01║說乃至大怖畏事命難現前，爾時於臣方行
T30n1579_p0640b02║寵愛，廣說乃至數以軟言而相慰諭。時群
T30n1579_p0640b03║臣等共相謂曰：王於今者危迫因緣，方於我
T30n1579_p0640b04║等暫行妙行，非長久心。知此事已，雖有
T30n1579_p0640b05║忠信、伎藝、智慧，隱而不現。如是名王雖善
T30n1579_p0640b06║觀察而攝群臣，無恩妙行，縱有非時。
T30n1579_p0640b07║云何名王專行放逸，不思機務？謂有國王，
T30n1579_p0640b08║於應和好所作所成機務等事，而不時時
T30n1579_p0640b09║獨處空閑，或與智者共正思惟、稱量、觀察
T30n1579_p0640b10║和好方便。如是於應乖絕所作所成機務
T30n1579_p0640b11║等事，於應惠施所作所成機務等事，於應
T30n1579_p0640b12║軍陣所作所成機務等事，於應攝受大力
T30n1579_p0640b13║朋黨所作所成機務等事，皆不時時獨處
T30n1579_p0640b14║空閑，或與智者共正思惟、稱量、觀察乖絕
T30n1579_p0640b15║方便，乃至攝受強黨方便。如是名王專行
T30n1579_p0640b16║放逸，不思機務。
T30n1579_p0640b17║云何名王專行放逸，不守府庫？謂有國王，寡
T30n1579_p0640b18║營事業、拙營事業、不持事業、不觀事業，
T30n1579_p0640b19║不禁王門、不禁宮門、不禁府庫，或於俳
T30n1579_p0640b20║優、伎樂、笑弄、倡逸等所，或復耽樂博弈戲等，
T30n1579_p0640b21║非量損費所有財寶。如是名王專行放逸不
T30n1579_p0640b22║守府庫。云何名王專行放逸，不修法行？謂有
T30n1579_p0640b23║國王，於世所知柔和淳質、聰慧辯才、得理
T30n1579_p0640b24║解脫、巧便無害、樂無害法，所有沙門、若婆羅
T30n1579_p0640b25║門，不能數往禮敬諮詢：云何為善？云何不
T30n1579_p0640b26║善？云何有罪？云何無罪？作何等業能致吉
T30n1579_p0640b27║祥，遠離諸惡？設得聞已，亦不勗勵如說修
T30n1579_p0640b28║行，不能時時惠施、樹福、受齋、學戒。如是
T30n1579_p0640b29║名王專行放逸，不修法行。若有國王成就
T30n1579_p0640c01║如是五衰損門，當知此王退失現法、後法義
T30n1579_p0640c02║利。謂前四門退現法利，最後一門退後法
T30n1579_p0640c03║利。
T30n1579_p0640c04║云何名為王方便門？大王當知！王方便門略
T30n1579_p0640c05║有五種。何等為五？一、善觀察攝受群臣；二、
T30n1579_p0640c06║能以時行恩妙行；三、無放逸，專思機務；四、無
T30n1579_p0640c07║放逸，善守府庫；五、無放逸，專修法行。
T30n1579_p0640c08║云何名王能善觀察攝受群臣？謂有國王，
T30n1579_p0640c09║於群臣等性能究察、能審究察、性能思擇、能
T30n1579_p0640c10║審思擇，忠信、伎藝、智慧差別，攝為親侍。如
T30n1579_p0640c11║是名王能善觀察攝受群臣。
T30n1579_p0640c12║云何名王能善以時行恩妙行？謂有國王，
T30n1579_p0640c13║於諸群臣善觀察已，攝為親侍，加以寵愛，
T30n1579_p0640c14║隨其度量厚賜爵祿、重賞勳庸，最機密處
T30n1579_p0640c15║而相委任，數以軟言現相慰諭。彼於一時，
T30n1579_p0640c16║王遇怨敵、惡友、軍陣，大怖畏事命難現前，即
T30n1579_p0640c17║便罄竭，顯示忠信、伎藝、智慧。如是名王能
T30n1579_p0640c18║善以時行恩妙行。
T30n1579_p0640c19║云何名王無有放逸，專思機務？謂有國王，
T30n1579_p0640c20║於應和好所作所成機務等事，能於時時
T30n1579_p0640c21║獨處空閑，或與智者共正思惟、稱量、觀察
T30n1579_p0640c22║和好方便。如是於應乖絕所作所成機務
T30n1579_p0640c23║等事，於應惠施所作所成機務等事，於應
T30n1579_p0640c24║軍陣所作所成機務等事，於應攝受大力
T30n1579_p0640c25║朋黨所作所成機務等事，皆能時時獨處空
T30n1579_p0640c26║閑，或與智者共正思惟、稱量、觀察乖絕方
T30n1579_p0640c27║便，乃至攝受強黨方便。如是名王無有放
T30n1579_p0640c28║逸，專思機務。
T30n1579_p0640c29║云何名王無有放逸，善守府庫？謂有國王，廣
T30n1579_p0641a01║營事業、巧營事業、善持事業、善觀事業，善
T30n1579_p0641a02║禁王門、善禁宮門、善禁府庫，又於俳優、妓
T30n1579_p0641a03║樂、笑弄、倡逸等所，不以非量而費財寶，亦
T30n1579_p0641a04║不耽樂博弈戲等。如是名王無有放逸，善
T30n1579_p0641a05║守府庫。云何名王無有放逸，專修法行？謂有
T30n1579_p0641a06║國王，於世所知柔和淳質、聰慧辯才、得理
T30n1579_p0641a07║解脫、巧便無害、樂無害法，所有沙門、若婆羅
T30n1579_p0641a08║門，而能數往禮敬諮詢：云何為善？云何不
T30n1579_p0641a09║善？何等有罪？何等無罪？作何等業能致吉
T30n1579_p0641a10║祥，遠離諸惡？既得聞已，善能勗勵如說修
T30n1579_p0641a11║行，亦能時時惠施、樹福、受齋、學戒。如是名
T30n1579_p0641a12║王無有放逸，專修法行。若有國王成就如
T30n1579_p0641a13║是五方便門，當知此王不退現法、後法義
T30n1579_p0641a14║利。謂前四門不退現法所有義利，最後一門
T30n1579_p0641a15║不退後法所有義利。云何名為王可愛法？
T30n1579_p0641a16║大王當知！略有五種諸王可愛、可樂、可
T30n1579_p0641a17║欣、可意之法。何等為五？一、世所敬愛，二、自
T30n1579_p0641a18║在增上，三、能摧怨敵，四、善攝養身，五、能往
T30n1579_p0641a19║善趣。如是五種，是王可愛、可樂、可欣、可意
T30n1579_p0641a20║之法。
T30n1579_p0641a21║云何能引王可愛法？大王當知！略有五種
T30n1579_p0641a22║能引諸王可愛之法。何等為五？一、恩養世
T30n1579_p0641a23║間，二、英勇具足，三、善權方便，四、正受境界，五、
T30n1579_p0641a24║勤修法行。
T30n1579_p0641a25║云何名王恩養世間？謂有國王，性本知足，
T30n1579_p0641a26║於財寶門為性謹慎，不邪貪著，如其所應
T30n1579_p0641a27║積集財寶，不廣營求。又有國王，性無貪悋，
T30n1579_p0641a28║成就無貪白淨之法，以自所有庫藏珍財，隨
T30n1579_p0641a29║力隨能，給施一切貧窮孤露。又有國王，柔
T30n1579_p0641b01║和忍辱，多以軟言曉諭國界；於時時間，
T30n1579_p0641b02║隨其所應分賞爵祿；終不以彼非所能業、
T30n1579_p0641b03║惡業、重業役任群臣；諸有違犯可矜恕罪，
T30n1579_p0641b04║即便矜恕，諸有違犯不可恕罪，以實、以時
T30n1579_p0641b05║如理治罰。如是名王以正化法恩養世
T30n1579_p0641b06║間。由王受行如是恩養世間法故，遂感
T30n1579_p0641b07║世間之所敬愛。
T30n1579_p0641b08║云何名王英勇具足？謂有國王，計策無惰，
T30n1579_p0641b09║武略圓滿；未降伏者而降伏之，已降伏者
T30n1579_p0641b10║而攝護之；廣營事業，如前乃至不甚耽樂
T30n1579_p0641b11║博弈戲等；又善觀察應與不應（與，勤）於僚
T30n1579_p0641b12║庶，應刑罰者正刑罰之，應攝養者正攝養
T30n1579_p0641b13║之。如是名王英勇具足。由王受行如是英
T30n1579_p0641b14║勇具足法故，遂能感得自在增上。
T30n1579_p0641b15║云何名王善權方便？謂有國王，於應和好
T30n1579_p0641b16║所作所成機務等事，如前乃至於應攝受
T30n1579_p0641b17║大力朋黨所作所成機務等事，能正了知和
T30n1579_p0641b18║好方便，乃至攝受強黨方便。如是名王善
T30n1579_p0641b19║權方便。由王受行如是善權方便法故，遂
T30n1579_p0641b20║能摧伏所有怨敵。
T30n1579_p0641b21║云何名王正受境界？謂有國王，善能籌量
T30n1579_p0641b22║府庫增減，不奢不悋，平等自處，清正受用、眾
T30n1579_p0641b23║雜受用、勝妙受用、隨其時候所宜受用、與
T30n1579_p0641b24║諸臣佐親屬受用、在於勝處而為受用、奏
T30n1579_p0641b25║諸伎樂而為受用、無有愆失而為受用。
T30n1579_p0641b26║無愆失者，謂疾惱時，應食所宜，避所不
T30n1579_p0641b27║宜；於康豫時，消已方食。若食未消，或食而
T30n1579_p0641b28║利，皆不應食。應共食者正現在前，不應
T30n1579_p0641b29║獨食精妙上味，詭擯餘人。如是名王正受
T30n1579_p0641c01║境界。由王受行如是正受境界法故，遂能
T30n1579_p0641c02║善巧攝養自身。
T30n1579_p0641c03║云何名王勤修法行？謂有國王，具足淨、信、
T30n1579_p0641c04║戒、聞、捨、慧。云何名王具足淨信？謂有國王，
T30n1579_p0641c05║信解他世，信解當來淨不淨業，及愛非愛果
T30n1579_p0641c06║與異熟。如是名王具足淨信。
T30n1579_p0641c07║云何名王具足淨戒？謂有國王，遠離殺生
T30n1579_p0641c08║及不與取、婬欲邪行、妄語、飲酒諸放逸處。如
T30n1579_p0641c09║是名王具足淨戒。
T30n1579_p0641c10║云何名王具足淨聞？謂有國王，於現法義、
T30n1579_p0641c11║於後法義，及於現法後法等義眾妙法門，善
T30n1579_p0641c12║聽善受，習誦通利，專意研究，善見善達。如是
T30n1579_p0641c13║名王具足淨聞。
T30n1579_p0641c14║云何名王具足淨捨？謂有國王，雖在慳垢
T30n1579_p0641c15║所纏眾中，心恒清淨，遠離慳垢，而處居家
T30n1579_p0641c16║常行棄捨，舒手樂施，好興祠福，惠捨圓滿，
T30n1579_p0641c17║於布施時常樂平等。如是名王具足淨捨。
T30n1579_p0641c18║云何名王具足淨慧？謂有國王，如實了知
T30n1579_p0641c19║善不善法、有罪無罪、修與不與、勝劣黑白，
T30n1579_p0641c20║於廣分別諸緣生法亦如實知；縱令失念，
T30n1579_p0641c21║生惡貪欲、瞋恚、忿、恨、覆、惱、慳、嫉、幻誑、諂曲、無
T30n1579_p0641c22║慚、無愧、惡欲、惡見，而心覺悟，並不堅住。如是
T30n1579_p0641c23║名王具足淨慧。如是名王勤修法行。由王
T30n1579_p0641c24║受行此法行故，能往善趣。如是五種能
T30n1579_p0641c25║引發王可愛之法，能引諸王現法、後法所有
T30n1579_p0641c26║利益。謂初四種能引發王現法利益，最後一
T30n1579_p0641c27║種能引發王後法利益。
T30n1579_p0641c28║復次，大王當知！我已略說王之過失、王之功
T30n1579_p0641c29║德、王衰損門、王方便門、王可愛法，及能引
T30n1579_p0642a01║發王可愛法，是故大王應當修學。王之過失
T30n1579_p0642a02║宜當遠離，王之功德宜當修習，王衰損門宜
T30n1579_p0642a03║當遠離，王方便門宜當修學，王可愛法宜
T30n1579_p0642a04║當希慕，能引發王可愛之法宜當受行。大
T30n1579_p0642a05║王若能如是修學，當獲一切利益安樂。
T30n1579_p0642a06║復次，如說生苦，乃至略說五取蘊苦。云何
T30n1579_p0642a07║生苦？當知此苦由五種相。謂眾苦所隨故，
T30n1579_p0642a08║麁重所隨故，眾苦所依故，煩惱所依故，不
T30n1579_p0642a09║隨所欲離別法故。云何眾苦所隨故苦？謂
T30n1579_p0642a10║生那落迦及一向苦餓鬼趣中，若於胎生、卵
T30n1579_p0642a11║生生時，種種憂苦之所隨逐，故名眾苦所
T30n1579_p0642a12║隨故苦。云何麁重所隨故苦？謂三界諸行，
T30n1579_p0642a13║為煩惱品麁重所隨，性不調柔，不自在轉，
T30n1579_p0642a14║由此隨逐三界有情諸行生起，故名麁重
T30n1579_p0642a15║所隨故苦。
T30n1579_p0642a16║云何眾苦所依故苦？謂衰老等眾苦差別之
T30n1579_p0642a17║所依故。
T30n1579_p0642a18║云何煩惱所依故苦？謂受生已，於愛境愛，
T30n1579_p0642a19║於瞋境瞋，於癡境癡，由是因緣，住不寂
T30n1579_p0642a20║靜惛蕩身心不安隱苦，故名煩惱所依故
T30n1579_p0642a21║苦。
T30n1579_p0642a22║云何不隨所欲離別法故苦？謂諸有情生者
T30n1579_p0642a23║皆死、生必殞沒，所有壽命死為邊際、死為終
T30n1579_p0642a24║極，如是等事非其所愛，由此因緣，唯受眾
T30n1579_p0642a25║苦，是以不隨所欲離別法故，說生為苦。
T30n1579_p0642a26║云何老苦？當知亦由五相。謂於五處衰退
T30n1579_p0642a27║故苦。一、盛色衰退故；二、氣力衰退故；三、諸根
T30n1579_p0642a28║衰退故；四、受用境界衰退故；五、壽量衰退故。
T30n1579_p0642a29║云何病苦？當知病苦亦由五相。一、身性變壞
T30n1579_p0642b01║故；二、憂苦增長多住故；三、於可意境不喜
T30n1579_p0642b02║受用故；四、於不可意境非其所欲強受用
T30n1579_p0642b03║故；五、能令命根速離壞故。
T30n1579_p0642b04║云何死苦？當知此苦亦由五相。一、離別所
T30n1579_p0642b05║愛盛財寶故；二、離別所愛盛朋友故；三、離
T30n1579_p0642b06║別所愛盛眷屬故；四、離別所愛盛自身故；
T30n1579_p0642b07║五、於命終時備受種種極重憂苦故。
T30n1579_p0642b08║云何怨憎會苦？當知此苦亦由五相。一、與
T30n1579_p0642b09║彼會生憂苦故；二、治罰畏所依止故；三、惡
T30n1579_p0642b10║名畏所依止故；四、苦逼迫命終怖畏所依
T30n1579_p0642b11║止故；五、越正法惡趣怖畏所依止故。
T30n1579_p0642b12║云何愛別離苦？當知此苦亦由五相。謂不
T30n1579_p0642b13║與彼會生愁惱故，由此因緣生愁歎故，
T30n1579_p0642b14║由此因緣身擾惱故，念彼眾德思戀因緣
T30n1579_p0642b15║意熱惱故，應受用等有所闕故。如愛別離
T30n1579_p0642b16║苦，求不得苦，當知亦爾。
T30n1579_p0642b17║云何五取蘊苦？當知此苦亦由五相。謂生苦
T30n1579_p0642b18║器故，依生苦器故，苦苦器故，壞苦器故，行
T30n1579_p0642b19║苦性故。
T30n1579_p0642b20║復次，依行差別建立三士，謂下中上。無自
T30n1579_p0642b21║利行無利他行，名為下士；有自利行無利
T30n1579_p0642b22║他行，有利他行無自利行，名為中士；有自
T30n1579_p0642b23║利行有利他行，名為上士。復有四種補特
T30n1579_p0642b24║伽羅。或有行惡而非樂惡，或有樂惡而
T30n1579_p0642b25║非行惡，或有行惡亦復樂惡，或非行惡
T30n1579_p0642b26║亦非樂惡。若信諸惡能感當來非愛果報，
T30n1579_p0642b27║由失念故、或放逸故、近惡友故、造作惡
T30n1579_p0642b28║行，是名行惡而非樂惡。若先世來串習惡
T30n1579_p0642b29║故，喜樂諸惡，惡欲所牽，彼由親近善丈夫
T30n1579_p0642c01║故、聞正法故、如理作意為依止故，見諸惡
T30n1579_p0642c02║行能感當來非愛果報，自勉自勵遠離諸惡，
T30n1579_p0642c03║是名樂惡而非行惡。若性樂惡而不遠離，
T30n1579_p0642c04║是名行惡亦復樂惡。若有為性不樂諸惡，
T30n1579_p0642c05║亦能遠離，名非行惡亦非樂惡。此中行惡
T30n1579_p0642c06║亦樂惡者，是名下士；若有行惡而非樂
T30n1579_p0642c07║惡，或有樂惡而非行惡，是名中士；若非
T30n1579_p0642c08║行惡亦非樂惡，是名上士。
T30n1579_p0642c09║復有三士。一、重受欲，二、重事務，三、重正法。
T30n1579_p0642c10║初名下士，次名中士，後名上士。又有三
T30n1579_p0642c11║種補特伽羅。一、以非事為自事，二、以自事
T30n1579_p0642c12║為自事，三、以他事為自事。若行惡行以自
T30n1579_p0642c13║存活，名以非事為自事；若怖惡行，修行
T30n1579_p0642c14║善行，名以自事為自事；若諸菩薩，名以他
T30n1579_p0642c15║事為自事。等。初名下士，次名中士，後名
T30n1579_p0642c16║上士。又諸國王有三圓滿，謂果報圓滿、士用
T30n1579_p0642c17║圓滿、功德圓滿。若諸國王生富貴家，長壽少
T30n1579_p0642c18║病，有大宗葉，成就俱生聰利之慧，是王名
T30n1579_p0642c19║為果報圓滿。若諸國王善權方便所攝持
T30n1579_p0642c20║故，恒常成就圓滿英勇，是王名為士用圓
T30n1579_p0642c21║滿。若諸國王任持正法，名為法王；安住正
T30n1579_p0642c22║法，名為大王。與內宮王子、群臣、英傑、豪貴、國
T30n1579_p0642c23║人，共修惠施、樹福、受齋、堅持禁戒，是王名
T30n1579_p0642c24║為功德圓滿。果報圓滿者，受用先世淨業果
T30n1579_p0642c25║報。士用圓滿者，受用現法可愛之果。功德圓
T30n1579_p0642c26║滿者，亦於當來受用圓滿淨業果報。若有
T30n1579_p0642c27║國王，三種圓滿皆不具足，名為下士；若有
T30n1579_p0642c28║果報圓滿，或士用圓滿，或俱圓滿，名為中士；
T30n1579_p0642c29║若三圓滿無不具足，名為上士。
T30n1579_p0643a01║復有三臣。一、有忠信，無伎能、智慧；二、有忠
T30n1579_p0643a02║信、伎能，無智慧；三、具忠信、伎能、智慧。初名
T30n1579_p0643a03║下士，次名中士，後名上士。若不忠信，無
T30n1579_p0643a04║有伎能，亦無智慧，當知此臣下中之下。
T30n1579_p0643a05║又有四語。一、非愛似愛，二、愛似非愛，三、非愛
T30n1579_p0643a06║似非愛，四、愛似愛。諸有語言辭句善順，然非
T30n1579_p0643a07║所宜，是名初語。或有語言辭句勃逆，然是
T30n1579_p0643a08║所宜，是第二語。或有語言辭句勃逆，亦非所
T30n1579_p0643a09║宜，是第三語。或有語言辭句善順，亦是所
T30n1579_p0643a10║宜，是第四語。若有宣說非愛似非愛、非愛
T30n1579_p0643a11║似愛語者，是下士；若有宣說愛似非愛語
T30n1579_p0643a12║者，是中士；若有宣說愛似愛語者，是上士。
T30n1579_p0643a13║復有三種受諸欲者。或有受欲，非法孟浪
T30n1579_p0643a14║積集財寶，不能安樂正養己身及與妻子，
T30n1579_p0643a15║廣說乃至不於沙門、婆羅門所修殖福田。
T30n1579_p0643a16║或有受欲，法或非法、孟浪或非積集財寶，
T30n1579_p0643a17║能以安樂正養己身、妻子、眷屬及知友等，不
T30n1579_p0643a18║於沙門、婆羅門所修殖福田。或有受欲，
T30n1579_p0643a19║一向以法及不孟浪積集財寶，能以安樂
T30n1579_p0643a20║正養己身，廣說乃至能於沙門、婆羅門所
T30n1579_p0643a21║修殖福田。此三種中，初名下士，次名中士，
T30n1579_p0643a22║後名上士。
T30n1579_p0643a23║復有三人。一者、有人貪染而食，愛著、饕餮乃
T30n1579_p0643a24║至耽湎，不見過患、不知出離。二者、有人思
T30n1579_p0643a25║擇而食，不染不著，亦不饕餮、吞吸、迷悶、堅
T30n1579_p0643a26║住、耽湎，深見過患，善知出離，而於此食未
T30n1579_p0643a27║斷未知。三者、有人思擇而食，不生貪染，廣
T30n1579_p0643a28║說乃至深見過患，善知出離，又於此食已
T30n1579_p0643a29║斷已知。初名下士，次名中士，後名上士。
T30n1579_p0643b01║復依施物說有三人。一者、有人所施之物，
T30n1579_p0643b02║但具妙香，不具美妙味之與觸；二者、有人
T30n1579_p0643b03║所施之物，具妙香味，而無妙觸；三者、有人
T30n1579_p0643b04║所施之物，具足美妙香味與觸。初名下士，
T30n1579_p0643b05║次名中士，後名上士。又依施田說有三人。
T30n1579_p0643b06║一者、有人於愛於恩而行惠施；二者、有人
T30n1579_p0643b07║於貧苦田而行惠施；三者、有人於具功德
T30n1579_p0643b08║最勝福田而行惠施。初名下士，次名中士，
T30n1579_p0643b09║後名上士。復有差別。施於所愛名為下士，
T30n1579_p0643b10║施於有恩名為中士，施於貧苦、具德勝田
T30n1579_p0643b11║名為上士。又依施心說有三人。一者、有人
T30n1579_p0643b12║將欲惠施，先心歡喜，正惠施時心不清淨，
T30n1579_p0643b13║惠施已後尋復追悔；二者、有人先心歡喜，
T30n1579_p0643b14║施時心淨，施已追悔；三者、有人先心歡喜，施
T30n1579_p0643b15║時心淨，施已無悔。初名下士，次名中士，後
T30n1579_p0643b16║名上士。
T30n1579_p0643b17║復於受持戒福業事建立三人。一者、有人
T30n1579_p0643b18║但離一分，非一切時常能遠離，唯自遠離，不
T30n1579_p0643b19║勸他離，亦不讚美，見同法者心不歡喜，
T30n1579_p0643b20║是名下士。二者、有人離一切分，一切時離，
T30n1579_p0643b21║唯自遠離，不勸他人，亦不讚美，見同法者
T30n1579_p0643b22║心不歡喜，是名中士。三者、有人一切俱現，
T30n1579_p0643b23║是名上士。又於受持禁戒處所建立三人。
T30n1579_p0643b24║一者、有人住惡說法毘奈耶中受持禁戒；
T30n1579_p0643b25║二者、有人住善說法毘奈耶中受持禁戒，
T30n1579_p0643b26║而有缺漏；三者、有人即住於此受持禁
T30n1579_p0643b27║戒，而不缺漏。初名下士，次名中士，後名上
T30n1579_p0643b28║士。又於受持戒心建立三人。一者、有人
T30n1579_p0643b29║為活命故，受持禁戒；二者、有人為生天故，
T30n1579_p0643c01║受持禁戒；三者、有人為涅槃故，受持禁戒。
T30n1579_p0643c02║初名下士，次名中士，後名上士。又於受持
T30n1579_p0643c03║別解脫律儀說有三人。一者、有人唯能受
T30n1579_p0643c04║持近住律儀；二者、有人亦能受持近事律儀；
T30n1579_p0643c05║三者、有人亦能受持苾芻律儀。初名下士，
T30n1579_p0643c06║次名中士，後名上士。又於受持苾芻律
T30n1579_p0643c07║儀說有三人。一者、有人唯能成就受具足
T30n1579_p0643c08║支，無受隨法諸學處支，亦無隨護他人心
T30n1579_p0643c09║支，亦無隨護如先所受諸學處支。二者、有
T30n1579_p0643c10║人成前三支，無後一支。三者、有人具成四
T30n1579_p0643c11║支。初名下士，次名中士，後名上士。又有三
T30n1579_p0643c12║人。一者、有人唯成別解脫律儀；二者、有人
T30n1579_p0643c13║成別解脫、靜慮律儀；三者、有人成別解脫、靜
T30n1579_p0643c14║慮、無漏三種律儀。初名下士，次名中士，後
T30n1579_p0643c15║名上士。又有三人。一者、有人唯能成就非
T30n1579_p0643c16║律儀非不律儀攝所受戒律儀；二者、有人亦
T30n1579_p0643c17║能成就聲聞等相應所受戒律儀；三者、有人
T30n1579_p0643c18║亦能成就菩提薩埵所受戒律儀。初名下
T30n1579_p0643c19║士，次名中士，後名上士。
T30n1579_p0643c20║復依修習思惟方便建立三人。一者、有人
T30n1579_p0643c21║唯得勵力運轉思惟；二者、有人有間運轉，
T30n1579_p0643c22║設得無間，要作功用方能運轉；三者、有人
T30n1579_p0643c23║已得成就任運思惟。初名下士，次名中士，
T30n1579_p0643c24║後名上士。又依己得修差別故建立三人。
T30n1579_p0643c25║一者、有人已得內心奢摩他定，未得增上
T30n1579_p0643c26║慧法毘鉢舍那；二者、有人已得增上慧法毘
T30n1579_p0643c27║鉢舍那，未得內心奢摩他定；三者、有人俱
T30n1579_p0643c28║得二種。初名下士，次名中士，後名上士。又
T30n1579_p0643c29║有三人。一者、有人已得有尋有伺三摩地；
T30n1579_p0644a01║二者、有人已得無尋唯伺三摩地；三者、有人
T30n1579_p0644a02║已得無尋無伺三摩地。初名下士，次名中
T30n1579_p0644a03║士，後名上士。又依住修差別建立三人。一
T30n1579_p0644a04║者、有人住染污靜慮；二者、有人住世間清
T30n1579_p0644a05║淨靜慮；三者、有人住無漏靜慮。初名下士，
T30n1579_p0644a06║次名中士，後名上士。
T30n1579_p0644a07║復次，有十種有情眾，於十種法愛樂喜悅。
T30n1579_p0644a08║何等十法？一、壽，二、色，三、財，四、友，五、戒，六、聞，
T30n1579_p0644a09║七、梵行，八、慧，九、法，十、生天。何等名為有情
T30n1579_p0644a10║十眾？一、傍生，二、母邑，三、受用欲者，四、求所作
T30n1579_p0644a11║者，五、出家者，六、多聞為命者，七、入證者，八、尋
T30n1579_p0644a12║思者，九、勤苦者，十、棄身者。
T30n1579_p0644a13║復次，聽聞正法者，略有六種煩惱過失。謂
T30n1579_p0644a14║憍慢過失、不欲過失、不信過失、身心損惱過
T30n1579_p0644a15║失、散亂過失、迷惑過失。由如是等諸過失
T30n1579_p0644a16║故，不能恭敬殷重聽法，廣說如經。散亂煩
T30n1579_p0644a17║惱過失復有二種。謂說時散亂、說已散亂。迷
T30n1579_p0644a18║惑者，謂顛倒。
T30n1579_p0644a19║復次，煩惱發業略有三種。一、相應發，二、親生
T30n1579_p0644a20║發，三、增上發。引餘煩惱而發起故。
T30n1579_p0644a21║復次，非所愛法略有六種。一、怨敵，二、疾病，三、
T30n1579_p0644a22║不可愛境，四、生等諸苦，五、苦辛良藥，六、非串
T30n1579_p0644a23║習善。前四應遠離，後二應修習。
T30n1579_p0644a24║復次，受用諸欲略有五種。一、領納受用，二、
T30n1579_p0644a25║攝喜受用，三、尋思受用，四、貪彼受用，五、攝自
T30n1579_p0644a26║受用。
T30n1579_p0644a27║復次，諸欲過失略有八相。一、少味多苦多過
T30n1579_p0644a28║患相，二、他所逼切苦因緣相，三、雜染受用勝
T30n1579_p0644a29║因緣相，四、墮諸惡趣苦因緣相，五、尋思擾亂
T30n1579_p0644b01║苦因緣相，六、受用磨滅勝因緣相，七、喪身磨
T30n1579_p0644b02║滅勝因緣相，八、能障善法勝因緣相。
T30n1579_p0644b03║復次，諸欲因緣略有六種變壞。一、他所逼切
T30n1579_p0644b04║變壞，二、諸界互違變壞，三、所愛有情變壞，四、
T30n1579_p0644b05║身變壞，五、心變壞，六、無常變壞。復次，當知諸
T30n1579_p0644b06║欲由五種相似法故，得稠林名。一、由眾多
T30n1579_p0644b07║相似法故；二、由雜穢相似法故；三、由養育
T30n1579_p0644b08║眾生相似法故；四、由藏竄相似法故；五、由
T30n1579_p0644b09║險難相似法故。我已略說有尋有伺等三地
T30n1579_p0644b10║決擇，其中處處餘決擇文，更不復現。
T30n1579_p0644b11║瑜伽師地論卷第六十一