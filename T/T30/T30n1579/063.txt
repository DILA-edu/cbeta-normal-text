T30n1579_p0648b04║
T30n1579_p0648b05║
T30n1579_p0648b06║瑜伽師地論卷第六十三
T30n1579_p0648b07║
T30n1579_p0648b08║彌勒菩薩說
T30n1579_p0648b09║三藏法師玄奘奉　詔譯
T30n1579_p0648b10║攝決擇分中三摩呬多地之二
T30n1579_p0648b11║復有五種定相違法。一、毀犯禁戒，二、無無間
T30n1579_p0648b12║加行，三、無殷重加行，四、有沈沒，五、他所擾惱。
T30n1579_p0648b13║復有三種遠離。一、住處遠離，二、見遠離，三、聞
T30n1579_p0648b14║遠離。
T30n1579_p0648b15║復次，心清淨行苾芻，略有五種等持相違厚
T30n1579_p0648b16║重過失，能為定障。一、忿，二、慢，三、欲貪，四、薩
T30n1579_p0648b17║迦耶見，五、不能堪忍。有五厚重三摩地相，由
T30n1579_p0648b18║彼於此障礙而住，是故說名厚重過失。云
T30n1579_p0648b19║何五相？一者、獲得隨宜資具便生喜足；二
T30n1579_p0648b20║者、好樂求諸善法；三、於身財無所顧戀；四、
T30n1579_p0648b21║於生死及與涅槃，見大過失、最勝功德；五、
T30n1579_p0648b22║於加行堪忍勤苦。此中忿者，謂懷忿故，若
T30n1579_p0648b23║往他家不得利養，或得而少，或弊或遲，或
T30n1579_p0648b24║不恭敬，由此便生顰蹙憤憾。從此因緣，
T30n1579_p0648b25║發恚尋思及害尋思，多隨尋伺。彼由此故，先
T30n1579_p0648b26║所未生勝三摩地不能得生。設彼已生還
T30n1579_p0648b27║復退失。所言慢者，謂懷慢故，慢所制伏為
T30n1579_p0648b28║性，於法不生恭敬，於諸師範尊重福田，不
T30n1579_p0648b29║能時時身心卑屈敬問諮請：云何為善？云何
T30n1579_p0648c01║不善？亦不勤求所有善法，由此不能解了
T30n1579_p0648c02║引發三摩地義。從此因緣，發起輕慢相應
T30n1579_p0648c03║尋思，多隨尋伺。彼由此故，先所未生，如前
T30n1579_p0648c04║廣說。言欲貪者，謂懷貪故，多諸愛染，於
T30n1579_p0648c05║身財等深生顧戀，由此於外五妙欲中多
T30n1579_p0648c06║生散亂。從此因緣，生欲尋思、眷屬尋思、國
T30n1579_p0648c07║土尋思、族望家勢相應尋思，多隨尋伺。彼由
T30n1579_p0648c08║此故，先所未生，如前廣說。彼復不淨能為
T30n1579_p0648c09║對治。應知不淨略有三相。謂糞穢相、彼等
T30n1579_p0648c10║流相、能依所依差別相。薩迦耶見者，謂由身
T30n1579_p0648c11║見制伏因緣，會遇世法，便為高欣、下慼塗
T30n1579_p0648c12║染。設欲棄捨，便為身見相違而住。又即於
T30n1579_p0648c13║彼世法眾相，親愛恒流之所漂溺。設欲棄
T30n1579_p0648c14║捨，便為身見相違而住。又即世法眾相所
T30n1579_p0648c15║生不正尋思之所燒惱。設欲棄捨，便為身
T30n1579_p0648c16║見相違而住。又即於彼世法眾相追求之
T30n1579_p0648c17║時，種種擾亂散動所逼。設欲棄捨，便為身
T30n1579_p0648c18║見相違而住。又即由彼身見因緣，恒常執著
T30n1579_p0648c19║世法所依無常諸取，由是因緣，為憂悲等
T30n1579_p0648c20║之所逼惱。設欲棄捨，便為身見相違而住。
T30n1579_p0648c21║又復即彼為欲除遣下地垢穢勤修善時，
T30n1579_p0648c22║於彼加行不生喜樂。於此所治設欲棄
T30n1579_p0648c23║捨，便為身見相違而住。如為除遣下地垢
T30n1579_p0648c24║穢，為遣上地所有垢穢，當知亦爾。由此因
T30n1579_p0648c25║故，雖作是心：我當於彼生死、涅槃，觀大過
T30n1579_p0648c26║失、觀勝功德，便復顛倒。由此因緣，先雖獲
T30n1579_p0648c27║得諸三摩地，然於未生聖諦現觀勝三摩地，
T30n1579_p0648c28║不能得生。不堪忍者，謂懷不忍故，雖已
T30n1579_p0648c29║獲得聖諦現觀勝三摩地，不能堪忍蚊虻
T30n1579_p0649a01║等苦，捨離加行，多生懈怠。由此因緣，於所
T30n1579_p0649a02║未生入根本定不能生起，設復已生還即
T30n1579_p0649a03║退失。前三過失，能為最初三摩地障。次一過
T30n1579_p0649a04║失，為諦現觀三摩地障。後一過失，為入根本
T30n1579_p0649a05║三摩地障。復有差別。謂有八種棄捨近住
T30n1579_p0649a06║弟子因緣，於彼雜染之所染污。由染污故，
T30n1579_p0649a07║彼便棄捨近住弟子，非無煩惱諸阿羅漢
T30n1579_p0649a08║常善住念有如斯事。云何為八？謂性於彼
T30n1579_p0649a09║近住弟子有憎惡心，唯欲自身受於恭敬；
T30n1579_p0649a10║如欲恭敬，欲受利養亦復如是；近住弟子
T30n1579_p0649a11║多所毀犯、行不正行；又於近住諸弟子眾
T30n1579_p0649a12║饒益損減，便有所須及與不須；於增上戒
T30n1579_p0649a13║教授折伏不能堪忍；於增上心、增上慧住
T30n1579_p0649a14║教授折伏不能堪忍；於營眾務所有擾惱
T30n1579_p0649a15║不能堪忍。復次嗢拕南曰：
T30n1579_p0649a16║數、及所對治、支分、廣建立、
T30n1579_p0649a17║遠離、苦、散動、上支分、差別。
T30n1579_p0649a18║問：如先所說四種靜慮，何因緣故唯四靜慮，
T30n1579_p0649a19║不增不減。答：由能究竟超苦樂故。所以者
T30n1579_p0649a20║何？從初靜慮乃至第四，漸超苦樂方究竟
T30n1579_p0649a21║故。云何名初靜慮所治？謂有五種。一者、欲
T30n1579_p0649a22║貪，二、欲、恚、害三種尋思，三者、憂苦，四者、犯
T30n1579_p0649a23║戒，五者、散亂。云何第二靜慮所治？亦有五
T30n1579_p0649a24║種、一、初靜慮貪，二、尋伺，三、苦，四、掉，五、定下
T30n1579_p0649a25║劣性。云何第三靜慮所治？謂有四種。一、第二
T30n1579_p0649a26║靜慮貪，二、喜，三、踊躍，四、定下劣性。云何第四
T30n1579_p0649a27║靜慮所治？謂有五種。一、入息、出息，二、第三靜
T30n1579_p0649a28║慮貪，三、樂，四、於樂發悟，五、定下劣性。
T30n1579_p0649a29║問：初靜慮有幾支？答：有五支。何等為五？一、
T30n1579_p0649b01║尋，二、伺，三、喜，四、樂，五、心一境性。問：第二靜
T30n1579_p0649b02║慮有幾支？答：有四支。何等為四？一、內等淨，
T30n1579_p0649b03║二、喜，三、樂，四、心一境性。
T30n1579_p0649b04║問：內等淨何法為自性？答：念、正知、捨為自性。
T30n1579_p0649b05║問：第三靜慮有幾支？答：有五支。何等為五？
T30n1579_p0649b06║一、念，二、正知，三、捨，四、樂，五、心一境性。問：第
T30n1579_p0649b07║四靜慮有幾支？答：有四支。何等為四？一、捨
T30n1579_p0649b08║清淨，二、念清淨，三、不苦不樂，四、心一境性。初
T30n1579_p0649b09║靜慮中念、正知、捨，由尋伺門之所引發，是故
T30n1579_p0649b10║雖有而不宣說。第二靜慮，由彼自性能有
T30n1579_p0649b11║作業，又由踊躍心隨煩惱之所纏縛，是故
T30n1579_p0649b12║顯示內等淨名。第三靜慮，心隨煩惱已遠離
T30n1579_p0649b13║故，顯彼自相，是故說彼離喜貪故。初靜慮
T30n1579_p0649b14║中離欲貪故，非離喜貪。第二靜慮離尋伺
T30n1579_p0649b15║貪故，非離喜貪。第四靜慮，即彼顯示最極
T30n1579_p0649b16║清淨。是故當知，一切靜慮彼皆隨轉，如其所
T30n1579_p0649b17║應。
T30n1579_p0649b18║問：何因緣故，於四靜慮建立如是五支、四
T30n1579_p0649b19║支？答：住所依故，住饒益故，住自性故。復
T30n1579_p0649b20║有差別。謂思惟所緣故，受用所緣故，於
T30n1579_p0649b21║緣不散故。復有差別。謂饒益所依故，增上
T30n1579_p0649b22║心所依故，增上慧所依故。復有差別。謂為
T30n1579_p0649b23║對治三雜染住所對治故。云何名為三雜
T30n1579_p0649b24║染住所對治耶？一、染污住，二、苦惱住，三、愚癡
T30n1579_p0649b25║住。復有差別。謂受欲者相似法故。諸受欲
T30n1579_p0649b26║者，略有三種正所作事，能顯彼是受用欲
T30n1579_p0649b27║者。一、正求財寶；二、求財寶已，能正受用；三、
T30n1579_p0649b28║於彼自在，隨意所為。如是修習諸靜慮者，
T30n1579_p0649b29║亦有三種正所作事，當知依彼建立支分，
T30n1579_p0649c01║如其所應。復有差別。謂為對治自苦惱
T30n1579_p0649c02║行，應知建立諸靜慮支。如是略有三種對
T30n1579_p0649c03║治。一、對治缺減對治，二、身心逼惱對治，三、於
T30n1579_p0649c04║外境界其心流散不寂靜對治。
T30n1579_p0649c05║問：何因緣故，初靜慮中說離欲已，復說遠
T30n1579_p0649c06║離惡不善法？答：為欲顯示諸欲自相故，及
T30n1579_p0649c07║為顯示諸欲過患相故。過患相者，由彼諸
T30n1579_p0649c08║欲發起惡行，墜墮極下惡處所故，說名為
T30n1579_p0649c09║惡；違善生故，復名不善。復有差別。為欲
T30n1579_p0649c10║顯示煩惱雜染斷故，及為顯示先所積集
T30n1579_p0649c11║業雜染斷故。復有差別。為欲顯示諸在家
T30n1579_p0649c12║者受用事門諸欲斷故，及為顯示諸出家者
T30n1579_p0649c13║由尋思門諸欲斷故。復有差別。為欲顯
T30n1579_p0649c14║示欲尋思斷故，及為顯示恚、害尋思斷
T30n1579_p0649c15║故。復有差別。為欲顯示外道諸仙所得相
T30n1579_p0649c16║故，及為顯示離彼退已行呪詛故。問：何
T30n1579_p0649c17║緣故，知初靜慮中苦根未斷？答：彼品麁重未
T30n1579_p0649c18║遠離故。若於是處苦根已斷，便與第二靜
T30n1579_p0649c19║慮住時應無差別。是故當知是處未斷。問：
T30n1579_p0649c20║若尋伺等於初靜慮等中皆能攝益勝三摩
T30n1579_p0649c21║地，又能攝受自地靜慮皆令清淨，何因緣
T30n1579_p0649c22║故，世尊於彼顯示動名？答：此望他地，不望
T30n1579_p0649c23║自地。
T30n1579_p0649c24║問：何因緣故，從欲界上於初靜慮等中，建
T30n1579_p0649c25║立後後勝上支分？答：當知略有三因緣故。
T30n1579_p0649c26║一、所治能治故；二、證得勝利故；三、所證得
T30n1579_p0649c27║故。當知如是三種因緣，四靜慮中五支所攝，
T30n1579_p0649c28║隨其所應。問：初二靜慮有何差別？答：第二靜
T30n1579_p0649c29║慮中三摩地圓滿有差別故。問：第二、第三靜
T30n1579_p0650a01║慮、有何差別？答：第三靜慮饒益圓滿有差別
T30n1579_p0650a02║故。
T30n1579_p0650a03║問：第三、第四靜慮有何差別？答：第四靜慮清
T30n1579_p0650a04║淨圓滿、有差別故。復有四種修三摩地。一
T30n1579_p0650a05║者、為得現法樂住故；二者、為得勝智見故；
T30n1579_p0650a06║三者、為得分別慧故；四者、為證諸漏永
T30n1579_p0650a07║盡故。當知依四補特伽羅，建立四種修三
T30n1579_p0650a08║摩地。云何四種補特伽羅？謂苦速通，已得行
T30n1579_p0650a09║迹、已見諦者。復有異生，未得行迹、已得有
T30n1579_p0650a10║情所緣無量、已離欲者。又樂遲通，已得行迹、
T30n1579_p0650a11║已見諦者。又樂速通，已得行迹、已見諦者。
T30n1579_p0650a12║此中異生，已得無量、已離欲者，若已證得死
T30n1579_p0650a13║生智通，當知是名智見清淨。若樂遲通行迹
T30n1579_p0650a14║轉時，雖已見諦，由軟根故而名退法。由
T30n1579_p0650a15║此因緣，復於欲界受想尋思，當住正念、當
T30n1579_p0650a16║起正知。復次，諸靜慮離欲所顯。當知離欲
T30n1579_p0650a17║略有六種。一、自性離欲，二、損減離欲，三、任
T30n1579_p0650a18║持離欲，四、昇進離欲，五、愚癡離欲，六、對治離
T30n1579_p0650a19║欲。自性離欲者，謂於自性不淨非所受用
T30n1579_p0650a20║事中諸厭背性；又於苦受諸厭背性；又若
T30n1579_p0650a21║已離初靜慮染住，於第二靜慮等中，於尋
T30n1579_p0650a22║伺等諸厭背性。是名自性離欲。損減離欲
T30n1579_p0650a23║者，謂兩兩交會習婬欲法，除熱惱已諸厭
T30n1579_p0650a24║背性。如是等類所餘應知，皆名損減離欲。
T30n1579_p0650a25║任持離欲者，謂諸有受用美妙飲食極飽
T30n1579_p0650a26║滿已，於餘飲食諸厭背性。如是等類所餘應
T30n1579_p0650a27║知，皆名任持離欲。昇進離欲者，謂已獲
T30n1579_p0650a28║得勝上財寶，或尊貴位，於餘下劣諸厭背性。
T30n1579_p0650a29║如是等類所餘應知，皆名昇進離欲。愚
T30n1579_p0650b01║癡離欲者，謂於涅槃甚深功德不能解了，
T30n1579_p0650b02║遂於涅槃生厭背性。如是等類所餘應知，
T30n1579_p0650b03║皆名愚癡離欲。對治離欲者，謂由厭壞對
T30n1579_p0650b04║治故，或由斷對治故，或由持對治故，或
T30n1579_p0650b05║由遠分對治故，或由世間出世間道斷諸
T30n1579_p0650b06║煩惱，如是皆名對治離欲。問：何因緣故，說
T30n1579_p0650b07║諸靜慮名為住耶？答：繫心於內所緣境界，
T30n1579_p0650b08║於外所緣不流散故。
T30n1579_p0650b09║問：何因緣故，說諸靜慮名三摩地？答：於所
T30n1579_p0650b10║知事同分所緣一切影像，平等平等住持
T30n1579_p0650b11║心故。問：何因緣故，說諸靜慮名奢摩他？答：
T30n1579_p0650b12║為欲寂靜一切煩惱正安止故。
T30n1579_p0650b13║問：何因緣故，說諸靜慮名心一境性？答：略
T30n1579_p0650b14║有二種所緣境界。一、不定地所緣境界，二者、
T30n1579_p0650b15║定地所緣境界。此中一境，所謂定地所緣境
T30n1579_p0650b16║界，非第二境。繫心於此一所緣境，是故說
T30n1579_p0650b17║名心一境性。復次，當知此中，從離欲退，略
T30n1579_p0650b18║有十種。謂或依止不平等故，從離欲退。謂
T30n1579_p0650b19║如有一，遭極重病。如馬勝言：我於此定
T30n1579_p0650b20║不能入證，將無我定當退失耶？或復有
T30n1579_p0650b21║一，性多麁重，於三摩地先不串習，彼由如
T30n1579_p0650b22║是多麁重故，成其退法。或有所緣境界勝
T30n1579_p0650b23║故，從離欲退。謂如有一，值遇勝妙境界現
T30n1579_p0650b24║前。如外道仙乃至獲得非想非非想處，遇
T30n1579_p0650b25║觸少年美妙形色可愛母邑，從離欲退。或
T30n1579_p0650b26║有獲得敬養故退。謂如有一，從他獲得利
T30n1579_p0650b27║養恭敬，即便退墮。如提婆達多。或有遭遇
T30n1579_p0650b28║輕毀故退。謂如有一，或遭他罵、或瞋、或責，
T30n1579_p0650b29║從離欲退。如外道仙，由憤恚故退三摩地，
T30n1579_p0650c01║現行呪詛。或慢故退。謂如有一，恃所得定
T30n1579_p0650c02║自舉凌他。或有增上慢故退。謂如有一，於
T30n1579_p0650c03║諸勝定證差別中，起增上慢。或有不作意
T30n1579_p0650c04║故退。謂如有一，於能入定行相作意不復
T30n1579_p0650c05║思惟。或有未串習故退。謂如有一，安住始
T30n1579_p0650c06║業新修善品。或有自地煩惱數起故退。謂
T30n1579_p0650c07║如有一，愛上靜慮乃至疑上靜慮。或有壽
T30n1579_p0650c08║盡、福盡、業盡故退。謂如有一，從上生處退
T30n1579_p0650c09║沒下生。
T30n1579_p0650c10║復次，此中或有補特伽羅，下品煩惱、下品善
T30n1579_p0650c11║法，多念艱辛然後方退，多念艱辛方能入定。
T30n1579_p0650c12║或有補特伽羅，下品煩惱、上品善法，多念艱
T30n1579_p0650c13║辛然後方退，經一念頃速能入定。或有補
T30n1579_p0650c14║特伽羅，上品煩惱、下品善法，經一念頃速疾
T30n1579_p0650c15║而退，多念艱辛方能入定。或有補特伽羅，上
T30n1579_p0650c16║品煩惱、上品善法，經一剎那速疾而退，一剎
T30n1579_p0650c17║那頃速能入定。
T30n1579_p0650c18║復有補特伽羅已得離欲，從定起已，或於
T30n1579_p0650c19║一時，彼三摩地相間相雜作意而轉；或於一
T30n1579_p0650c20║時，不相間雜。若遇聲緣，從定而起，與定
T30n1579_p0650c21║相應意識俱轉，餘耳識生，非即彼定相應意
T30n1579_p0650c22║識能取此聲。若不爾者，於此音聲不領受
T30n1579_p0650c23║故，不應出定。非取聲時即便出定。領受
T30n1579_p0650c24║聲已，若有悕望後時方出。於此地中餘決
T30n1579_p0650c25║擇文，更不復現。
T30n1579_p0650c26║攝決擇分中非三摩呬多地
T30n1579_p0650c27║如是已說三摩呬多地決擇。非三摩呬多決
T30n1579_p0650c28║擇，我今當說。或有由自性故，名不定地。謂
T30n1579_p0650c29║五識身。或有闕輕安故，名不定地。謂在欲
T30n1579_p0651a01║界諸心心法。或有未發趣故，名不定地。
T30n1579_p0651a02║謂受欲者。或有散亂故，名不定地。謂始業
T30n1579_p0651a03║者雖修習定，而於五欲其心流散。或有太
T30n1579_p0651a04║聚故，名不定地。謂始業者，於內境界略聚
T30n1579_p0651a05║其心，便生沈沒。或未得故，名不定地。謂即
T30n1579_p0651a06║散心相應諸法。或未圓滿故，名不定地。謂
T30n1579_p0651a07║未證得加行究竟作意。或雜染故，名不定
T30n1579_p0651a08║地。謂雖證得加行究竟果作意，而於彼定
T30n1579_p0651a09║多生愛味。或不自在故，名不定地。謂即由
T30n1579_p0651a10║彼染污心故，不得自在。或不清淨故，名
T30n1579_p0651a11║不定地。謂未永害煩惱隨眠。或出定故，名
T30n1579_p0651a12║不定地。謂從已得三摩地起而不退失。或
T30n1579_p0651a13║有退故，名不定地。謂從所得三摩地退。
T30n1579_p0651a14║復次，此中依止初不定地，為安住心，應正
T30n1579_p0651a15║取相。謂青瘀相、或膿爛相，廣說如前。依止
T30n1579_p0651a16║第二不定地故，為得作意，應勤修習。依止
T30n1579_p0651a17║第三不定地故，為得根本，應勤修習。依止
T30n1579_p0651a18║第四現在前故，最初應正安住其念，為無
T30n1579_p0651a19║亂故，略攝其心；由正知故，速疾攝受。依止
T30n1579_p0651a20║第五現在前故，應當思惟淨妙之相，又應善
T30n1579_p0651a21║達沈沒之相。依止第六現在前故，於師教
T30n1579_p0651a22║授，能不忘失。應當安住猛利護念如理方
T30n1579_p0651a23║便。應當無間、殷重修習。依止第七現在前
T30n1579_p0651a24║故，應於微劣所得定中，不生喜足。依止第
T30n1579_p0651a25║八現在前故，於諸雜染應觀過失；設生愛
T30n1579_p0651a26║味，所有雜染尋即除遣，不應戀著。依止第
T30n1579_p0651a27║九現在前故，於三摩地應無間修。又應善
T30n1579_p0651a28║巧通達其相。依止第十現在前故，應當猛
T30n1579_p0651a29║利修諦善巧。依第十一現在前故，為令不
T30n1579_p0651b01║退，應不放逸。依第十二現在前故，即為彼
T30n1579_p0651b02║事，應修遠離如理作意，應隨順前修習無
T30n1579_p0651b03║間、殷重方便。於此地中餘決擇文，更不復
T30n1579_p0651b04║現。
T30n1579_p0651b05║攝決擇分中有心地
T30n1579_p0651b06║如是已說非三摩呬多地決擇。有心地決擇，
T30n1579_p0651b07║我今當說。當知諸心差別而轉，略由五相。
T30n1579_p0651b08║一、由世俗道理建立故；二、由勝義道理建
T30n1579_p0651b09║立故；三、由所依能依建立故；四、由俱有建
T30n1579_p0651b10║立故；五、由染淨建立故。
T30n1579_p0651b11║云何世俗道理建立？謂依世俗道理建立諸
T30n1579_p0651b12║心差別轉義，當知如前意地已說。
T30n1579_p0651b13║勝義道理建立差別，我今當說。云何名為
T30n1579_p0651b14║勝義道理建立差別？謂略有二識。一者、阿
T30n1579_p0651b15║賴耶識，二者、轉識。阿賴耶識是所依，轉識是
T30n1579_p0651b16║能依。此復七種、所謂眼識乃至意識。譬如水
T30n1579_p0651b17║浪依止暴流，或如影像依止明鏡。如是
T30n1579_p0651b18║名依勝義道理，建立所依能依差別。
T30n1579_p0651b19║復次，此中諸識，皆名心、意、識。若就最勝，阿賴
T30n1579_p0651b20║耶識名心。何以故？由此識能集聚一切法
T30n1579_p0651b21║種子故，於一切時緣執受境，緣不可知
T30n1579_p0651b22║一類器境。末那名意，於一切時執我我所
T30n1579_p0651b23║及我慢等，思量為性。餘識名識，謂於境界
T30n1579_p0651b24║了別為相。如是三種，有心位中心、意、意識，
T30n1579_p0651b25║於一切時俱有而轉。若眼識等轉識不起。
T30n1579_p0651b26║彼若起時，應知彼增俱有而轉。如是或時四
T30n1579_p0651b27║識俱轉，乃至或時八識俱轉。又一意識，於一
T30n1579_p0651b28║時間分別一境，或二或多、自境他境，故說意
T30n1579_p0651b29║識不可思議。問：若彼末那，於一切時思量為
T30n1579_p0651c01║性，相續而轉。如世尊說出世末那，云何建
T30n1579_p0651c02║立？答：名假施設，不必如義。又對治彼，遠
T30n1579_p0651c03║離顛倒正思量故。即此末那任持意識，令
T30n1579_p0651c04║分別轉。是故說為意識所依。又諸轉識，或於
T30n1579_p0651c05║一時一切唯與樂受相應俱有而轉，或於
T30n1579_p0651c06║一時亦有苦受，或於一時亦有不苦不樂
T30n1579_p0651c07║等受相應俱轉。阿賴耶識相應受，於一切時
T30n1579_p0651c08║唯是不苦不樂，唯是異熟生。此於一切識流
T30n1579_p0651c09║轉時，或樂俱行、或苦俱行、或非苦樂俱行位
T30n1579_p0651c10║中，恒相續流，乃至命終無有斷絕。所餘三
T30n1579_p0651c11║受，當知思惟之所引發，非是俱生，時時作
T30n1579_p0651c12║意引發現前。彼俱生受極微細故，難可分別。
T30n1579_p0651c13║如是等類，當知是名勝義道理，建立諸識
T30n1579_p0651c14║俱有差別。
T30n1579_p0651c15║復次，阿賴耶識無有煩惱而共相應。末那恒
T30n1579_p0651c16║與四種任運煩惱相應，於一切時俱起不
T30n1579_p0651c17║絕。謂我我所行薩迦耶見、我慢、我愛、不共無
T30n1579_p0651c18║明。是諸煩惱，與善、不善、無記識俱而不相
T30n1579_p0651c19║違。其性唯是隱沒無記，任運而起。當知諸餘
T30n1579_p0651c20║分別所起，隨眾緣力差別而轉。又與末那
T30n1579_p0651c21║相應俱有遍行任運四種煩惱，世間治道尚
T30n1579_p0651c22║不能為損伏對治。何以故？已離欲者猶現
T30n1579_p0651c23║行故，隨所生處，是諸煩惱即此地攝。當知
T30n1579_p0651c24║此地已離欲者，此地煩惱現行不絕。何以故？
T30n1579_p0651c25║此諸煩惱，唯阿賴耶識種子所引，於一切時
T30n1579_p0651c26║任運而生，非所對治及能對治境界緣力差
T30n1579_p0651c27║別轉故。諸離欲者，世間治道若現在前、若不
T30n1579_p0651c28║現前，此諸煩惱現行不絕。若諸有學已見迹
T30n1579_p0651c29║者，出世間道現在前時，此諸煩惱不得現
T30n1579_p0652a01║行。從彼出已，還復現行。善通達故，未永斷
T30n1579_p0652a02║故。若諸無學，此一切種皆不現行。是諸煩惱，
T30n1579_p0652a03║當知唯離非想非非想處欲故，一時頓斷。
T30n1579_p0652a04║非如餘惑漸漸而斷。如是等類，當知是名
T30n1579_p0652a05║建立雜染、清淨差別。於此地中餘決擇文，
T30n1579_p0652a06║更不復現。
T30n1579_p0652a07║決擇分中無心地
T30n1579_p0652a08║如是已說有心地決擇。無心地決擇，我今
T30n1579_p0652a09║當說。問：心不生因，凡有幾種？由幾種因，
T30n1579_p0652a10║心不得生？答：心不生因，略有七種；由此
T30n1579_p0652a11║因故，心不得生。何等為七？謂緣闕故，心
T30n1579_p0652a12║不得生；如是作意闕故、未得故、相違故、斷
T30n1579_p0652a13║故、滅故、已生故，心不得生。
T30n1579_p0652a14║云何由緣闕故，心不得生？謂內眼處壞，若
T30n1579_p0652a15║外色處不現在前；廣說乃至內意處壞，若
T30n1579_p0652a16║外法處不現在前；爾時由彼所生眼識乃至
T30n1579_p0652a17║意識終不得生。如是名為由緣闕故，心不
T30n1579_p0652a18║得生。
T30n1579_p0652a19║云何作意闕故，心不得生？謂雖有內眼處
T30n1579_p0652a20║不壞，外色處現前；廣說乃至內意處不壞，外
T30n1579_p0652a21║法處現前；若無能生作意正起，爾時由彼
T30n1579_p0652a22║所生眼識乃至意識終不得生。如是名為
T30n1579_p0652a23║作意闕故，心不得生。
T30n1579_p0652a24║云何由未得故，心不得生？謂如有一，於下
T30n1579_p0652a25║欲界思惟麁相，於初靜慮思惟靜相，為欲
T30n1579_p0652a26║證得初靜慮故。若於此道不極作意，若修、
T30n1579_p0652a27║若習、若多修習，不善修故，於初靜慮未能
T30n1579_p0652a28║證得；由未得故，初靜慮俱心不得生。又如
T30n1579_p0652a29║有一，於初靜慮、第二、第三、第四靜慮、空無邊
T30n1579_p0652b01║處、識無邊處、無所有處思惟麁相，於第二
T30n1579_p0652b02║靜慮乃至非想非非想處思惟靜相，如前
T30n1579_p0652b03║廣說。又如有一，遍於一切薩迦耶中思惟
T30n1579_p0652b04║苦相，於薩迦耶滅涅槃界思惟靜相；為斷
T30n1579_p0652b05║一切薩迦耶故，為欲證得涅槃界故。若於
T30n1579_p0652b06║此道不極作意，若修、若習、若多修習，不善
T30n1579_p0652b07║修故，不能盡證一切涅槃；由未證故，於諸
T30n1579_p0652b08║結、縛，及與隨眠、隨煩惱、纏永解脫心便不
T30n1579_p0652b09║得生。如是名為由未得故，心不得生。云
T30n1579_p0652b10║何由相違故，心不得生？謂如有一，觸能
T30n1579_p0652b11║隨順樂受諸觸，受樂受時，樂受相應心現
T30n1579_p0652b12║在前；爾時苦受、非苦樂受相應之心，以相違
T30n1579_p0652b13║故，便不得生。如是若觸能順苦受、不苦不
T30n1579_p0652b14║樂受觸，如前廣說；爾時樂受、非苦樂受，樂受、
T30n1579_p0652b15║苦受相應之心，以相違故，便不得生。又如
T30n1579_p0652b16║有一，貪纏所纏，貪纏相應心現在前；爾時瞋
T30n1579_p0652b17║纏相應之心，以相違故，便不得生。如是
T30n1579_p0652b18║若有瞋纏所纏，廣說乃至爾時貪纏相應之
T30n1579_p0652b19║心，以相違故，便不得生。如是名為由相
T30n1579_p0652b20║違故，心不得生。云何斷故，心不得生？謂
T30n1579_p0652b21║如有一，由善修習八聖支道故，證得無餘
T30n1579_p0652b22║貪欲、瞋恚、愚癡永盡；彼於爾時，有貪、有瞋、
T30n1579_p0652b23║有癡心等隨一心法，諸隨煩惱所染污心，
T30n1579_p0652b24║彼由已斷、已遍知故，皆不得生。如是名為
T30n1579_p0652b25║由永斷故，心不得生。
T30n1579_p0652b26║云何滅故，心不得生？謂如有一，生無想天、
T30n1579_p0652b27║入無想定、入滅盡定；於其中間經爾所時，
T30n1579_p0652b28║由斷滅故，心不得生。又如有一，於無餘依
T30n1579_p0652b29║涅槃界中已般涅槃；彼於爾時，畢竟滅故，心
T30n1579_p0652c01║不得生。如是名為由滅盡故，心不得生。
T30n1579_p0652c02║云何由已生故，心不得生？所謂一切已生
T30n1579_p0652c03║之心，於現在生剎那已後，必成滅法。彼現
T30n1579_p0652c04║在時，由已生故，便不可生。彼若滅已，亦已
T30n1579_p0652c05║生故，終不可生。如是名為由已生故，心
T30n1579_p0652c06║不得生。
T30n1579_p0652c07║應知由此七因緣故，心不得生。與此相違
T30n1579_p0652c08║七因緣故，隨其所應，諸心得生。謂緣不闕
T30n1579_p0652c09║故、作意不闕故、已證得故、不相違故、未斷
T30n1579_p0652c10║滅故、未滅盡故、未已生故。於此地中餘
T30n1579_p0652c11║決擇文，更不復現。
T30n1579_p0652c12║瑜伽師地論卷第六十三