T30n1579_p0652c13║
T30n1579_p0652c14║
T30n1579_p0652c15║瑜伽師地論卷第六十四
T30n1579_p0652c16║
T30n1579_p0652c17║彌勒菩薩說
T30n1579_p0652c18║三藏法師玄奘奉　詔譯
T30n1579_p0652c19║攝決擇分中聞所成慧地
T30n1579_p0652c20║如是已說無心地決擇。聞所成慧地決擇，我
T30n1579_p0652c21║今當說。謂由五處觀察所歸，乃可歸依。一、
T30n1579_p0652c22║由身業清淨故；二、由語業清淨故；三、由意
T30n1579_p0652c23║業清淨故；四、由於諸有情起大悲故；五、由
T30n1579_p0652c24║成就無上法故。問：歸依有幾種？何緣但有
T30n1579_p0652c25║爾所歸依？齊何緣故說能歸依？云何修行
T30n1579_p0652c26║歸依之行？何等歸依所得功德？答：歸依有三
T30n1579_p0652c27║種，謂佛法僧。四緣故有爾所歸依。一、由如
T30n1579_p0652c28║來性極調善故；二、於一切種所調、能調善方
T30n1579_p0652c29║便故；三、具大悲故。四、以一切財而興供養
T30n1579_p0653a01║未將為喜，要以正行而興供養乃生歡
T30n1579_p0653a02║喜。由如是故，彼所立法、彼弟子眾皆可歸
T30n1579_p0653a03║依。齊四緣故說能歸依。一、知功德故；二、
T30n1579_p0653a04║知差別故；三、自誓願故；四、更不說有餘大
T30n1579_p0653a05║師故。當知歸依有四正行。一、親近善士，二、
T30n1579_p0653a06║聽聞正法，三、如理作意，四、法隨法行。若有
T30n1579_p0653a07║成就此四正行，乃名歸依。當知復有四種
T30n1579_p0653a08║正行。一、諸根不掉，二、受學學處，三、悲愍有
T30n1579_p0653a09║情，四、應時時間於三寶所勤修供養。受歸
T30n1579_p0653a10║依者獲四功德。一、獲廣大福，二、獲大歡喜，
T30n1579_p0653a11║三、獲三摩地，四、獲大清淨。復獲四德。一、大
T30n1579_p0653a12║護圓滿；二、於一切種邪信解障皆得輕微，或
T30n1579_p0653a13║永滅盡；三、得入聰叡、正行正至、善士眾中，所
T30n1579_p0653a14║謂大師、同梵行者；四、為於聖教淨信諸天
T30n1579_p0653a15║歡喜愛念，謂彼天眾心生歡喜，唱如是言：
T30n1579_p0653a16║我等成就三歸依故，從彼處沒來生此間；
T30n1579_p0653a17║是諸人等今既成就多住歸依，亦當來我
T30n1579_p0653a18║眾同分中。
T30n1579_p0653a19║復次，由六種相，佛法僧寶差別應知。一、由
T30n1579_p0653a20║相故；二、由業故；三、信解故；四、修行故；五、隨
T30n1579_p0653a21║念故；六、生福故。
T30n1579_p0653a22║云何相故三寶差別？謂自然覺悟相是佛
T30n1579_p0653a23║寶，覺悟果相是法寶，隨他所教正修行
T30n1579_p0653a24║相是僧寶。
T30n1579_p0653a25║云何業故三寶差別？謂轉正教業是佛寶，
T30n1579_p0653a26║捨煩惱苦所緣境業是法寶，勇猛增長業
T30n1579_p0653a27║是僧寶。
T30n1579_p0653a28║云何信解故三寶差別？謂於佛寶，應樹親近
T30n1579_p0653a29║承事信解；於法寶所，應樹希求證得信解；
T30n1579_p0653b01║於僧寶所，應樹和合同一法性共住信解。
T30n1579_p0653b02║云何修行故三寶差別？謂於佛寶，應修供
T30n1579_p0653b03║養承事正行；於法寶所，應修瑜伽方便正
T30n1579_p0653b04║行；於僧寶所，應修共受財法正行。
T30n1579_p0653b05║云何隨念故三寶差別？應以餘相隨念佛
T30n1579_p0653b06║寶，應以餘相隨念法寶，應以餘相隨念
T30n1579_p0653b07║僧寶。謂是世尊，乃至廣說。
T30n1579_p0653b08║云何生福故三寶差別？謂於佛寶，依一有
T30n1579_p0653b09║情生最勝福；於法寶所，即依此法生最勝
T30n1579_p0653b10║福；於僧寶所，依多有情生最勝福。
T30n1579_p0653b11║復次，由五法故，沙門、婆羅門勝劣差別。何等
T30n1579_p0653b12║五法？一者、聞法，二者、戒法，三、攝受法，四、受用
T30n1579_p0653b13║法，五、證得法。謂婆羅門所有聞法，義虛劣故，
T30n1579_p0653b14║不示他故，文句隱故，是其下劣。沙門聞法與
T30n1579_p0653b15║此相違，故是勝妙。又婆羅門所有戒法，隨
T30n1579_p0653b16║何、隨分、隨其差別，開許害等，故是下劣。沙
T30n1579_p0653b17║門戒法與此相違，故是勝妙。又婆羅門所攝
T30n1579_p0653b18║受法，攝受障道田事、宅事、財貨事等，又復
T30n1579_p0653b19║攝受妻子、奴婢、僮僕等類，故是下劣。沙門所
T30n1579_p0653b20║有攝受之法，除離苦法，更無所有，故是勝
T30n1579_p0653b21║妙。又婆羅門所受用法，受用障道塗飾、香
T30n1579_p0653b22║鬘、莊嚴具等，又現受用歌舞、作倡、戲笑等事，
T30n1579_p0653b23║又現受用婬欲等法，故是下劣。沙門所有受
T30n1579_p0653b24║用之法，受用無罪正聞思修所成智慧，故是
T30n1579_p0653b25║勝妙。又婆羅門所有證法，但以梵世為究
T30n1579_p0653b26║竟故，復退還故，雜染污故，有苦惱故，是其
T30n1579_p0653b27║下劣。沙門證法，以般涅槃為究竟故，無退
T30n1579_p0653b28║轉故，一向離垢故，一向安樂故，當知勝妙。
T30n1579_p0653b29║復次，欲求有五。一、攝受求，二、受用求，三、戲樂
T30n1579_p0653c01║求，四、乏解了求，五、名聲求。有求亦五。一、法
T30n1579_p0653c02║爾求，二、祈願求，三、愚癡求，四、厭患求，五、思擇
T30n1579_p0653c03║求。梵行求亦五。一、唯求求，二、趣向求，三、現
T30n1579_p0653c04║得求，四、後得求，五、思擇當得求。復有差別。
T30n1579_p0653c05║謂假名求、第一義求、彼觀察求、無方便求、有
T30n1579_p0653c06║方便求。如本地分中已說五明處。其內明處，
T30n1579_p0653c07║於諸明處諸論、諸宗，為最為勝。何以故？由
T30n1579_p0653c08║四清淨清淨義故。一、攝一切染淨義清淨
T30n1579_p0653c09║故；二、即此義非他論所制伏清淨故；三、即
T30n1579_p0653c10║此義易可入清淨故；四、既得入已，正行不
T30n1579_p0653c11║壞清淨故。
T30n1579_p0653c12║復次，諸佛聖教若欲略釋，由六種理門應
T30n1579_p0653c13║隨決了。一、真義理門，二、證得理門，三、教導理
T30n1579_p0653c14║門，四、遠離二邊理門，五、不可思議理門，六、意
T30n1579_p0653c15║趣理門。此中前三理門，由後三理門應隨決
T30n1579_p0653c16║了。謂真義理門，由遠離二邊理門應隨決
T30n1579_p0653c17║了；證得理門，由不可思議理門應隨決了；
T30n1579_p0653c18║教導理門，由意趣理門應隨決了。此中真
T30n1579_p0653c19║義即是理門，是故名為真義理門；乃至意趣
T30n1579_p0653c20║即是理門，是故名為意趣理門。理門義者，謂
T30n1579_p0653c21║於彼彼無顛倒性、如其實性、離顛倒性。
T30n1579_p0653c22║復次，應知真義略有六種。謂世間所成真
T30n1579_p0653c23║實，乃至所知障淨智所行真實、安立真實、非
T30n1579_p0653c24║安立真實。前四真實，應知如前菩薩地中已
T30n1579_p0653c25║廣分別。云何安立真實？謂四聖諦。苦由苦故，
T30n1579_p0653c26║乃至道由道故。所以者何？以略安立三種
T30n1579_p0653c27║世俗。一、世間世俗，二、道理世俗，三、證得世俗。
T30n1579_p0653c28║世間世俗者，所謂安立宅舍、瓶瓫、軍林、數等，
T30n1579_p0653c29║又復安立我、有情等。道理世俗者，所謂安立
T30n1579_p0654a01║蘊、界、處等。證得世俗者，所謂安立預流果等
T30n1579_p0654a02║彼所依處。又復安立略有四種。謂如前說
T30n1579_p0654a03║三種世俗，及與安立勝義世俗。即勝義諦。
T30n1579_p0654a04║由此諦義不可安立，內所證故，但為隨順
T30n1579_p0654a05║發生此智，是故假立。云何非安立真實？謂諸
T30n1579_p0654a06║法真如。
T30n1579_p0654a07║云何證得？謂若略說有四證得。一、諸有情業
T30n1579_p0654a08║果證得，二、聲聞乘證得，三、獨覺乘證得，四、大
T30n1579_p0654a09║乘證得。
T30n1579_p0654a10║有情業果證得者，謂由所作淨不淨業自所
T30n1579_p0654a11║作業為依因故，諸有情類，於五趣等生死
T30n1579_p0654a12║海中感異熟果、受異熟果。聲聞乘證得者，
T30n1579_p0654a13║謂先受歸依，乃至沙門莊嚴為依因故，有
T30n1579_p0654a14║五種證得。一、地證得，二、智證得，三、淨證得，四、
T30n1579_p0654a15║果證得，五、功德證得。地證得者，謂有三地。
T30n1579_p0654a16║一、見地，二、修地，三、究竟地。智證得者，謂九
T30n1579_p0654a17║智。一、法智，二、種類智，三、苦智，四、集智，五、滅
T30n1579_p0654a18║智，六、道智，七、此後所得世俗智，八、盡智，九、無
T30n1579_p0654a19║生智。淨證得者，謂四證淨。果證得者，謂四沙
T30n1579_p0654a20║門果。功德證得者，謂無量、解脫、勝處、遍處、無
T30n1579_p0654a21║諍、願智、無礙解、神通等。如是一切，應知如
T30n1579_p0654a22║前已廣分別。又聲聞乘證得因者，謂得世
T30n1579_p0654a23║間離欲之道，順解脫分、順決擇分所有善
T30n1579_p0654a24║根。獨覺乘證得者，謂略有三種。一、先已得
T30n1579_p0654a25║順決擇分善根證得，二、先已得證得證得，
T30n1579_p0654a26║三、先未得證得證得。前二證得名為獨勝，
T30n1579_p0654a27║最後證得名麟角喻。
T30n1579_p0654a28║大乘證得者，謂發心證得、大悲證得、波羅蜜
T30n1579_p0654a29║多證得、攝事證得、地證得、於五無量隨至
T30n1579_p0654b01║真如證得、不可思議威德信解證得、不共佛
T30n1579_p0654b02║法證得等。如是一切，應知如前菩薩地中
T30n1579_p0654b03║已廣分別。云何教導？謂由三處所攝教導。
T30n1579_p0654b04║一、由藏所攝，二、由摩呾理迦所攝，三、由二
T30n1579_p0654b05║所攝。藏所攝者，謂聲聞藏及大乘藏。摩呾理
T30n1579_p0654b06║迦所攝者，謂十七地及四種攝。二所攝者，略
T30n1579_p0654b07║有十種。謂諦相教、遍知教、永斷教、證得教、
T30n1579_p0654b08║修習教、即彼品類差別教、即彼所攝所依能
T30n1579_p0654b09║依相屬教、遍知等障法教、遍知等順法教、
T30n1579_p0654b10║不遍知等遍知等過失功德教。如是能攝一
T30n1579_p0654b11║切藏攝及本母攝，是名總略摩呾理迦。
T30n1579_p0654b12║復次，教導略有十二。所謂事教、想差別教、觀
T30n1579_p0654b13║自宗教、觀他宗教、不了義教、了義教、世俗諦
T30n1579_p0654b14║教、勝義諦教、隱密教、顯了教、可記事教、不
T30n1579_p0654b15║可記事教。
T30n1579_p0654b16║事教者，謂各別說色等、眼等諸法體教。想差
T30n1579_p0654b17║別教者，謂廣宣說諸蘊、界、處、緣起、處非處、根、
T30n1579_p0654b18║諦等名想差別。又復廣說諸念住等名想
T30n1579_p0654b19║差別。又復廣說有色無色、有見無見、有對無
T30n1579_p0654b20║對等名想差別。如是無量諸佛世尊廣說
T30n1579_p0654b21║諸法想差別教。
T30n1579_p0654b22║觀自宗教者，謂契經、應誦、記別等，依止攝釋
T30n1579_p0654b23║宣說開示。
T30n1579_p0654b24║觀他宗教者，謂七種相。依止因明，摧伏他
T30n1579_p0654b25║論，建立己論。七種相者，謂因明中論體、論處
T30n1579_p0654b26║所、論據、論莊嚴等，如前廣說。
T30n1579_p0654b27║不了義教者，謂契經、應誦、記別等，世尊略說
T30n1579_p0654b28║其義未了，應當更釋。
T30n1579_p0654b29║了義教者，與此相違，應知其相。
T30n1579_p0654c01║世俗諦教者，謂諸所有言道可宣，一切皆是
T30n1579_p0654c02║世俗諦攝。又諸所有名想言說增上所現
T30n1579_p0654c03║謂相、名、分別，如是皆名世俗諦攝。
T30n1579_p0654c04║勝義諦教者，謂四聖諦教，及真如、實際、法界
T30n1579_p0654c05║等教。
T30n1579_p0654c06║隱密教者，謂從多分聲聞藏教。
T30n1579_p0654c07║顯了教者，謂從多分大乘藏教。
T30n1579_p0654c08║可記事教者，謂四種法嗢拕南教。即一切行
T30n1579_p0654c09║無常，乃至涅槃寂靜，如是等類所有言教。
T30n1579_p0654c10║不可記事教者，謂有問言：世間常耶？此不應
T30n1579_p0654c11║記，但言我說此不可記。乃至問言：如來死
T30n1579_p0654c12║後有耶無耶？此不應記，但言我說此不可
T30n1579_p0654c13║記。此中應知四因緣故，宣說如是不可記
T30n1579_p0654c14║事。或有無故，不可記別。謂有問言：我於諸
T30n1579_p0654c15║蘊為異不異、常無常等。或有能引無義利
T30n1579_p0654c16║故，不可記別。如升攝波葉喻經中，如來自
T30n1579_p0654c17║言：我所證法乃有爾所，而不宣說。何以故？
T30n1579_p0654c18║彼法不能引義利故。或有甚深故，不可記
T30n1579_p0654c19║別。謂有問言：我是有耶？此不應記，勿彼即
T30n1579_p0654c20║於諸蘊執我，或離諸蘊而執有我。又有問
T30n1579_p0654c21║言：我是無耶？此不應記，勿於世俗言說士
T30n1579_p0654c22║夫起損減執。如是如來死後有無，乃至非有
T30n1579_p0654c23║非無等，皆甚深故，不可記別。或有其相法
T30n1579_p0654c24║爾建立，故不可記。謂有問言：諸法真如於
T30n1579_p0654c25║彼諸法異不異耶？此不可記。何以故？彼相
T30n1579_p0654c26║法爾不可建立異不異故。應知復有四種
T30n1579_p0654c27║因緣，如來宣說不可記事。謂諸外道妄宣說
T30n1579_p0654c28║故，不如理故，引無義故，唯是諍論所依處
T30n1579_p0654c29║故。有二因緣能引無義。一者、遠離思因果
T30n1579_p0655a01║故；二者、遠離思染淨故。
T30n1579_p0655a02║云何遠離二邊？當知略有六種。謂遠離增
T30n1579_p0655a03║益非實有邊、遠離損減真實有邊、遠離妄執
T30n1579_p0655a04║常邊、遠離妄執斷邊、遠離受用欲樂邊、遠
T30n1579_p0655a05║離受用自苦邊。如是應知，如前處處已廣分
T30n1579_p0655a06║別。
T30n1579_p0655a07║云何不可思議？當知略有六種不可思議。謂
T30n1579_p0655a08║我思議、有情思議、世間思議、有情業果思議、
T30n1579_p0655a09║諸修靜慮靜慮境界、諸佛世尊諸佛境界。此
T30n1579_p0655a10║中我思議、有情思議、世間思議，或依見思議，
T30n1579_p0655a11║或不依見思議。我思議者，謂如有一，依止
T30n1579_p0655a12║身見，如是思議：我於過去為曾有耶？為復
T30n1579_p0655a13║無耶？於三世中乃至廣說。又復思議我是
T30n1579_p0655a14║有色，後當有想、後當無想、後當非有想非
T30n1579_p0655a15║無想。如我有色，我無色亦爾。若廣宣說，如
T30n1579_p0655a16║梵網經。如常見論者，如是斷見論者、現法
T30n1579_p0655a17║涅槃見論者，當知亦爾。計前際邊、計後際
T30n1579_p0655a18║邊，如其所應皆當了知。又復思議命即是
T30n1579_p0655a19║身、命異身異，又此我我遍一切處、無二無
T30n1579_p0655a20║別、無有缺減。有情思議者，謂如有一，即依
T30n1579_p0655a21║身見，如是思議：今此有情從何而生？是諸
T30n1579_p0655a22║有情誰之所作？乃至有情當何所往？是諸
T30n1579_p0655a23║有情何處滅盡？世間思議者，謂如有一，即
T30n1579_p0655a24║依身見，如是思議：世間是常，乃至廣說。或
T30n1579_p0655a25║依法性，如是思議：此我法性、有情法性、世間
T30n1579_p0655a26║法性從何而生？不能唯依法爾道理。是故
T30n1579_p0655a27║說此名為思議不思議處。有情業果思議者，
T30n1579_p0655a28║由四種相不可思議。謂處所差別故、事差別
T30n1579_p0655a29║故、因差別故、異熟果差別故。諸修靜慮靜
T30n1579_p0655b01║慮境界，由三種相不可思議。謂真如甚深義
T30n1579_p0655b02║故、自在轉故、無漏界證得故。諸佛世尊諸佛
T30n1579_p0655b03║境界，由五種相不可思議。即由如先所說
T30n1579_p0655b04║三相。復由二相。謂無障故、成立有情所作
T30n1579_p0655b05║事故。
T30n1579_p0655b06║復次，當知意趣略有十六。謂示現意趣、乖離
T30n1579_p0655b07║意趣、勸導意趣、讚勵意趣、慶喜意趣、令入意
T30n1579_p0655b08║趣、斷疑意趣、成熟意趣、等持意趣、解脫意
T30n1579_p0655b09║趣、別義相應意趣、諸能證者發生無罪歡
T30n1579_p0655b10║喜意趣、諸能聽者於說者所發生尊重意
T30n1579_p0655b11║趣、法眼恒轉意趣、多修諸善意趣、摧伏諸
T30n1579_p0655b12║相意趣。云何真義理門，由遠離二邊理門
T30n1579_p0655b13║應隨決了？謂於安立所有苦諦乃至道諦，
T30n1579_p0655b14║略有四種妄增益邊。一、我增益邊，二、常增益
T30n1579_p0655b15║邊，三、淨增益邊，四、樂增益邊。如此即是四種
T30n1579_p0655b16║顛倒，為對治彼，說四念住及四定智。由此
T30n1579_p0655b17║因緣，所有我見皆是妄執我增益邊。廣說應
T30n1579_p0655b18║知如前有尋有伺地。由彼廣辯執有我者
T30n1579_p0655b19║不應理故。又若略說，離彼諸蘊，生故、相故
T30n1579_p0655b20║及業用故，別有我性不可得故。又異彼相
T30n1579_p0655b21║安住諸行所有我性，當知畢竟定無所有。
T30n1579_p0655b22║又彼常性不應道理，當知如前已廣分別。
T30n1579_p0655b23║又有六種不淨性，如聲聞地已廣顯示。又
T30n1579_p0655b24║有三種苦性，如有尋有伺地已廣顯示。損減
T30n1579_p0655b25║邊者，謂即於彼諸聖諦中，隨所安立諸諦
T30n1579_p0655b26║相狀，執為無性、顯為無性。何以故？若於諸
T30n1579_p0655b27║諦起損減執，彼於三量亦生誹謗。謂現量、
T30n1579_p0655b28║比量及聖教量。亦謗染淨。是故說此名損
T30n1579_p0655b29║減邊。若不墮在如是二邊，彼於諸諦能生
T30n1579_p0655c01║信解，決定通達，漸次能證究竟清淨。
T30n1579_p0655c02║云何苦諦？謂生苦等，廣說如前。若略說者，
T30n1579_p0655c03║如說一切生雜染事，皆名苦諦。云何集諦？
T30n1579_p0655c04║謂說一切煩惱雜染及業雜染，皆名集諦。世
T30n1579_p0655c05║尊就勝，唯顯貪愛。其勝因緣如前應知。云
T30n1579_p0655c06║何滅諦？所謂一切煩惱永斷。又此永斷由八
T30n1579_p0655c07║種相，如前應知。此中愛盡離欲者，此顯有
T30n1579_p0655c08║餘依涅槃界。永滅涅槃者，此顯無餘依涅
T30n1579_p0655c09║槃界。云何道諦？謂資糧道、若方便道、若清淨
T30n1579_p0655c10║道，如是一切總略為一，說名道諦。世尊就
T30n1579_p0655c11║勝，依能攝受沙門果證，但略顯示八聖支
T30n1579_p0655c12║道名為道諦。資糧道者，有十三種，如聲聞
T30n1579_p0655c13║地已說應知。方便道者，若就最勝，謂於煗、
T30n1579_p0655c14║頂、忍、世第一法位中，所有一切諸念住等菩
T30n1579_p0655c15║提分法。清淨道者，謂於見道、修道、究竟道
T30n1579_p0655c16║中，即彼所攝所有一切菩提分法。究竟道中，
T30n1579_p0655c17║所有能引諸功德道，彼亦皆入道諦數中。
T30n1579_p0655c18║又諸菩薩方便道者，謂六波羅蜜多所攝。清
T30n1579_p0655c19║淨道者，謂般若波羅蜜多所攝。此約最勝
T30n1579_p0655c20║說，非不一切菩提分法皆遍修習。如世尊
T30n1579_p0655c21║言：略五取蘊皆名苦者。此五取蘊若廣分
T30n1579_p0655c22║別，如前意地決擇蘊善巧中，應知其相。又
T30n1579_p0655c23║苦集諦略有三種，謂欲、色、無色繫差別故。又
T30n1579_p0655c24║於十方無邊世界有差別故，其量無邊。對
T30n1579_p0655c25║治此故，應知滅諦、道諦差別。又此諸諦建立
T30n1579_p0655c26║次第廣分別義，如前應知。
T30n1579_p0655c27║復次，即此諸諦為據、為依、為建立處，立十
T30n1579_p0655c28║三種補特伽羅。云何十三種補特伽羅？謂
T30n1579_p0655c29║欲界異生、色界異生、無色界異生、欲界有學、
T30n1579_p0656a01║色界有學、無色界有學、欲界無學、色界無學、
T30n1579_p0656a02║無色界無學、欲界獨覺、欲界菩薩、色界菩薩、
T30n1579_p0656a03║不可思議如來。又即如是補特伽羅，若造
T30n1579_p0656a04║作、若障、若心、若煩惱、若業、若根、若界、若信
T30n1579_p0656a05║解、若意樂、若隨眠、若生、若習氣、若聚，皆應了
T30n1579_p0656a06║知。
T30n1579_p0656a07║復次，造作者，有十二種。謂善造作、不善造
T30n1579_p0656a08║作、無記造作、出家造作、彼勝流造作、彼防護
T30n1579_p0656a09║造作、生造作、離欲造作、解脫造作、練根造
T30n1579_p0656a10║作、引發神通造作、發起他義造作。
T30n1579_p0656a11║復次，障者，有十二種。一、業障。謂作五無間
T30n1579_p0656a12║業故。二、習氣障。謂先數習諸惡業故。三、放
T30n1579_p0656a13║逸障。謂大興盛現在前時，受用諸欲。四、蓋障。
T30n1579_p0656a14║謂五種蓋隨一現前覆蔽其心。五、懈怠障。
T30n1579_p0656a15║謂由懈怠少分煩惱纏擾其心。六、障礙障。
T30n1579_p0656a16║謂十一種障礙隨一現前。七、生障。謂生無
T30n1579_p0656a17║暇處。八、不生障。謂佛世尊不現於世。九、信
T30n1579_p0656a18║解障。謂佛世尊雖現世間，而生邪見。十、煩
T30n1579_p0656a19║惱障。謂由彼故，說慧解脫心得解脫。十一、
T30n1579_p0656a20║定障。謂由彼故，說俱分解脫心得解脫。十
T30n1579_p0656a21║二、所知障。謂由彼故，說諸如來心得解脫。
T30n1579_p0656a22║復次，心者，略有二種。一、有障心，二、無障心。
T30n1579_p0656a23║煩惱者，亦略有二種。謂纏及隨眠。業者，亦
T30n1579_p0656a24║略有二種。謂思及思已。根者，亦略有二種。
T30n1579_p0656a25║謂順淨分及順不淨分。如根，如是界、信解、意
T30n1579_p0656a26║樂，當知亦爾。此中差別者，根是果性，界是
T30n1579_p0656a27║因性，信解是因性，意樂是果性。隨眠者，亦略
T30n1579_p0656a28║有二種。謂可害及非可害。生者，亦略有二
T30n1579_p0656a29║種。謂無暇生及有暇生。習氣者，亦有二種。
T30n1579_p0656b01║謂無間生習氣及前生習氣。聚者，有三種。一、
T30n1579_p0656b02║邪性定聚，二、正性定聚，三、不定聚。邪性定聚
T30n1579_p0656b03║復有二種。一、本性邪性定，二、方便邪性定。正
T30n1579_p0656b04║性定亦有二種。一、本性正性定，二、方便正性
T30n1579_p0656b05║定。不定亦有二種。一、本性不定，二、方便不
T30n1579_p0656b06║定。
T30n1579_p0656b07║復次，由造作等十三種法，應知廣說十三種
T30n1579_p0656b08║補特伽羅，如其所應。問：若有善造作，彼一
T30n1579_p0656b09║切不善造作不相應耶？設不善造作不相
T30n1579_p0656b10║應，彼一切有善造作耶？答：應作四句。或有
T30n1579_p0656b11║善造作，非不善造作不相應。謂諸能造黑白
T30n1579_p0656b12║黑白異熟業者所有善造作。或有不善造作
T30n1579_p0656b13║不相應，非善造作，謂無記造作。或有善造
T30n1579_p0656b14║作，亦不善造作不相應，謂能造作白白異熟
T30n1579_p0656b15║業，及不黑不白異熟業，能盡諸業者所有造
T30n1579_p0656b16║作。或有非善造作，亦非不善造作不相應。
T30n1579_p0656b17║謂能造作黑黑異熟業者所有造作。如是不
T30n1579_p0656b18║善造作、無記造作，如其所應盡當知。問：若
T30n1579_p0656b19║成就業障，亦成就習氣障耶？設成就習氣
T30n1579_p0656b20║障，亦成就業障耶？答：應作四句。或有成就
T30n1579_p0656b21║業障，非習氣障。謂如有一，於現法中，於五
T30n1579_p0656b22║無間業亦作亦增長；於前生中，於此種類
T30n1579_p0656b23║惡不善業不作不增長；彼現法中能障聖
T30n1579_p0656b24║道。或有成就習氣障，非業障。謂與此相違。
T30n1579_p0656b25║或有俱成就。謂於現法中，於五無間業亦
T30n1579_p0656b26║作亦增長；於前生中，於此種類惡不善業
T30n1579_p0656b27║亦作亦增長；彼現法中能障聖道。或有俱
T30n1579_p0656b28║不成就。謂與此相違。云何非安立真實？謂
T30n1579_p0656b29║諸法真如圓成實自性，聖智所行、聖智境界、
T30n1579_p0656c01║聖智所緣。云何增益邊？謂諸法自性略有三
T30n1579_p0656c02║種。一、遍計所執自性，二、依他起自性，三、圓
T30n1579_p0656c03║成實自性。遍計所執自性者，謂諸所有名言
T30n1579_p0656c04║安立諸法自性，依假名言，數數周遍計度
T30n1579_p0656c05║諸法而建立故。依他起自性者，謂眾緣生他
T30n1579_p0656c06║力所起諸法自性，非自然有，故說無性。圓
T30n1579_p0656c07║成實自性者，謂如前說。若於依他起自性、或
T30n1579_p0656c08║圓成實自性中，所有遍計所執自性妄執，當
T30n1579_p0656c09║知名增益邊。所以者何？此自性中，彼自性有
T30n1579_p0656c10║不應理故。此不應理，如菩薩地已略顯示，
T30n1579_p0656c11║彼決擇中當廣分別。又若略說，由三因緣不
T30n1579_p0656c12║應道理。謂種種非一品類名言所安立故；
T30n1579_p0656c13║若離名言，彼覺不生故；又彼名言依義轉
T30n1579_p0656c14║故。損減邊者，謂於依他起自性及圓成實自
T30n1579_p0656c15║性諸有法中，謗其自相，言無所有。如是真
T30n1579_p0656c16║義理門，由遠離二邊理門應隨決了。如其
T30n1579_p0656c17║所應，證得、教導二種理門，由後二種不可思
T30n1579_p0656c18║議、意趣理門應隨決了。問：如前說別義相應
T30n1579_p0656c19║意趣者，此有何義？答：非如言音名身、句身、
T30n1579_p0656c20║文身義相應意趣，但是除遣如言音等其
T30n1579_p0656c21║餘勝義，是名別義相應意趣。
T30n1579_p0656c22║復次，此中於真義理門，由遠離二邊理門
T30n1579_p0656c23║隨決了已，便能證得所應得義。由能證得
T30n1579_p0656c24║所得義故，所餘證得理門，由不可思議理
T30n1579_p0656c25║門亦隨決了；又復一切諸佛世尊教導理門，
T30n1579_p0656c26║由意趣理門亦隨決了；如是一切隨其所
T30n1579_p0656c27║應。又若於彼真義理門隨決了者，當知能
T30n1579_p0656c28║入五種離生。一、能入未離欲離生，二、能入
T30n1579_p0656c29║倍離欲離生，三、能入已離欲離生，四、能入
T30n1579_p0657a01║獨覺離生，五、能入菩薩離生。問：若安立諦建
T30n1579_p0657a02║立為諦，何因緣故，更復顯示非安立諦？答：
T30n1579_p0657a03║若離非安立諦，二種解脫不應道理。謂於
T30n1579_p0657a04║相縛及麁重縛。所以者何？若有行於諸安立
T30n1579_p0657a05║諦，彼一切行皆行有相；行有相故。於諸相
T30n1579_p0657a06║縛不得解脫；於諸相縛不解脫故，於麁
T30n1579_p0657a07║重縛亦不解脫。若有行於非安立諦，不行
T30n1579_p0657a08║於相；不行相故，於諸相縛便得解脫；於諸
T30n1579_p0657a09║相縛得解脫故，於麁重縛亦得解脫。問：若
T30n1579_p0657a10║唯由彼非安立諦，於一切縛解脫清淨，何
T30n1579_p0657a11║緣顯示安立諦耶？答：為令資糧及方便道
T30n1579_p0657a12║得清淨故。問：若即由彼行有相心，於二種
T30n1579_p0657a13║縛解脫清淨，有何過失？答：若有極善定心，
T30n1579_p0657a14║依第四靜慮順決擇分善法中轉，緣諸諦境；
T30n1579_p0657a15║彼諸行者，於二種縛應得解脫究竟清淨，
T30n1579_p0657a16║然不清淨，故不應理。又世間道、出世間道
T30n1579_p0657a17║二種差別應不可立，然彼二道有相、無相
T30n1579_p0657a18║有差別故，不應道理。
T30n1579_p0657a19║云何麁重相？謂若略說，無所堪能不調柔
T30n1579_p0657a20║相，是麁重相。此無堪能不調柔相，復有五
T30n1579_p0657a21║相。一、現重相，二、剛強相，三、障礙相，四、怯劣
T30n1579_p0657a22║相，五、不自在轉無堪能相。由有此相，順雜
T30n1579_p0657a23║染品、違清淨品相續而住，是故說為無所
T30n1579_p0657a24║堪能不調柔相。
T30n1579_p0657a25║復次，有五諸根大種長養。謂食長養、夢長養、
T30n1579_p0657a26║避不平等長養、梵行長養、等至長養。即此
T30n1579_p0657a27║長養略有二種。一、任持長養，二、不損害長養。
T30n1579_p0657a28║此中最初是任持長養，後四是不損害長養。
T30n1579_p0657a29║任持長養略有四種。一、變壞任持，二、喜悅任
T30n1579_p0657b01║持，三、希望任持，四、攝受執取任持。
T30n1579_p0657b02║復次，有五種行。一、身行，二、語行，三、意行，四、
T30n1579_p0657b03║業行，五、壽行。
T30n1579_p0657b04║復次，有五種不放逸。一、依在家品不放逸，二、
T30n1579_p0657b05║依出家品不放逸，三、能遠離不善不放逸，四、
T30n1579_p0657b06║能攝受諸善不放逸，五、修習相續不放逸。依
T30n1579_p0657b07║在家品不放逸者，復有五種，如前已說。依
T30n1579_p0657b08║出家品不放逸者，復有十種，如聲聞地決擇
T30n1579_p0657b09║毘奈耶相應中，我當廣說。能遠離不善不放
T30n1579_p0657b10║逸者，當知即是前二正斷。能攝受諸善不放
T30n1579_p0657b11║逸者，當知即是後二正斷。修習相續不放逸
T30n1579_p0657b12║者，謂於善法無間、殷重精勤修習。
T30n1579_p0657b13║復次，名有五種。一、心，二、心所有法，三、善，四、不
T30n1579_p0657b14║善，五、無記。色有五種。一、諸大種，二、大種所
T30n1579_p0657b15║造，三、有見有對，四、無見有對，五、無見無對。
T30n1579_p0657b16║復次，有五無明。一、義愚，二、見愚，三、放逸愚，
T30n1579_p0657b17║四、真實義愚，五、增上慢愚。
T30n1579_p0657b18║復次，有五種有愛。一、法性愛，二、誓願愛，三、愚
T30n1579_p0657b19║癡愛，四、厭離愛，五、思擇愛。
T30n1579_p0657b20║復次，由五種相，當知建立無慚無愧。一、於
T30n1579_p0657b21║染污現行無有羞恥；二、於善不現行無
T30n1579_p0657b22║有羞恥；三、於捨法受無有羞恥；四、親近
T30n1579_p0657b23║惡友無有羞恥；五、於所作不能成辦無
T30n1579_p0657b24║有羞恥。當知與此五相相違五種妙相，建
T30n1579_p0657b25║立慚愧。
T30n1579_p0657b26║復次，由五種相，當知建立惡說者性。一、無
T30n1579_p0657b27║行故；二、邪行故；三、不忍故；四、無羞恥故；五、
T30n1579_p0657b28║不律儀故。由五種相，建立惡友。一、無羞恥，
T30n1579_p0657b29║二、有邪見，三、有懈怠，四、有邪行，五、性怯劣。
T30n1579_p0657c01║當知與此五相相違五種妙相，立善說者及
T30n1579_p0657c02║與善友。復次，由五種相立奢摩他。一、近分
T30n1579_p0657c03║定所攝世間奢摩他，二、根本色定所攝世間
T30n1579_p0657c04║奢摩他，三、根本無色定所攝世間奢摩他，四、
T30n1579_p0657c05║聲聞、獨覺作意所攝出世奢摩他，五、菩薩作
T30n1579_p0657c06║意所攝出世奢摩他。
T30n1579_p0657c07║復次，由五種相，當知建立毘鉢舍那。一、盡
T30n1579_p0657c08║所有性毘鉢舍那，二、如所有性毘鉢舍那，三、
T30n1579_p0657c09║有相毘鉢舍那，四、思求毘鉢舍那，五、觀察毘
T30n1579_p0657c10║鉢舍那。
T30n1579_p0657c11║復次，略由五相，建立欲漏。一、不定地事生
T30n1579_p0657c12║隨眠故；二、隨順惡行故；三、善相違故；四、耽
T30n1579_p0657c13║著諸欲故；五、能生壞苦、苦苦果故。彼諸煩
T30n1579_p0657c14║惱，說名欲漏。略由五相，建立有漏。一、能生
T30n1579_p0657c15║劣界諸煩惱，二、能生中界諸煩惱，三、能生妙
T30n1579_p0657c16║界諸煩惱，四、能生無欲樂有諸煩惱，五、能生
T30n1579_p0657c17║有欲樂有諸煩惱。略由五相，立邪解脫欲無
T30n1579_p0657c18║明漏。一、有想論者，由有想論門生起無明；
T30n1579_p0657c19║二、無想論者，由無想論門生起無明；三、非
T30n1579_p0657c20║有想非無想論者，由非有想非無想論門生
T30n1579_p0657c21║起無明；四、斷見論者，由斷見論門生起無
T30n1579_p0657c22║明；五、現法涅槃論者，由現法涅槃論門生
T30n1579_p0657c23║起無明。
T30n1579_p0657c24║復次，略由五相，應知諸法差別道理。一、由
T30n1579_p0657c25║相故；二、由體故；三、由業故；四、由法故；五、
T30n1579_p0657c26║由因果故。相者，謂由所依故，及行、住故。體
T30n1579_p0657c27║者，謂由自體相故，及差別相故。業者，謂由
T30n1579_p0657c28║自作用故，及邪、正行故。法者，謂由染、淨故，及
T30n1579_p0657c29║世俗、勝義諦故。因果者，謂由近、遠故，及愛非
T30n1579_p0658a01║愛故。
T30n1579_p0658a02║復次，有三種論。一、聽聞究竟論，二、諍訟究竟
T30n1579_p0658a03║論，三、正行究竟論。聽聞究竟論者，謂婆羅門
T30n1579_p0658a04║諸惡呪術。諍訟究竟論者，謂諸外道因明論。
T30n1579_p0658a05║正行究竟論者，謂佛聖教。復有三論。一、無義
T30n1579_p0658a06║論，二、邪義論，三、第一義論。此三如前，隨其
T30n1579_p0658a07║所應。復有三論。一、矯詐論，二、虛偽論，三、出離
T30n1579_p0658a08║苦果論。如是三論，應知如前，隨其所應。
T30n1579_p0658a09║復次，若欲造論，當先歸禮二所敬師，方可
T30n1579_p0658a10║造論。恭敬法故，先應歸禮論本大師；恭
T30n1579_p0658a11║敬義故，復應歸禮開闡義師。欲造論者，
T30n1579_p0658a12║要具六因，乃應造論。一、欲令法義當廣流
T30n1579_p0658a13║布；二、欲令種種信解有情，由此因緣，隨一
T30n1579_p0658a14║當能入正法故；三、為令失沒種種義門，
T30n1579_p0658a15║重開顯故；四、為欲略攝廣散義故；五、為
T30n1579_p0658a16║欲顯發甚深義故；六、欲以種種美妙言辭
T30n1579_p0658a17║莊嚴法義，生淨信故。將造論時，要以四
T30n1579_p0658a18║德先自安處，乃可造論。一、於昔諸師應離
T30n1579_p0658a19║憍慢；二、於有情類當起大悲；三、於同法者
T30n1579_p0658a20║深生敬愛；四、不欲彰己有勝技能。云何
T30n1579_p0658a21║於昔諸師應離憍慢？謂造論時，無如是
T30n1579_p0658a22║心：古昔諸師尚能造論，況我今者當不造
T30n1579_p0658a23║耶。要離如是憍慢染心，乃應造論。云何於
T30n1579_p0658a24║有情類當起大悲？謂造論時，作如是觀：若
T30n1579_p0658a25║不造論，無量有情於諸善法定當退失，又
T30n1579_p0658a26║餘情類墮生老病，乃至廣說。是諸有情因我
T30n1579_p0658a27║造論，若能解了乃至一句善說妙義，如是
T30n1579_p0658a28║如是當奉行者，彼於長夜必獲大義利益
T30n1579_p0658a29║安樂。要發如是增上心已，乃應造論。云何
T30n1579_p0658b01║於同法者深生敬愛？謂造論時，作如是觀：
T30n1579_p0658b02║若不造論，為欲利他諸同法者，於利他事
T30n1579_p0658b03║定當退失。云何不欲彰己有勝技能？謂
T30n1579_p0658b04║造論時，無如是心：當令世間咸謂於我聰
T30n1579_p0658b05║叡明哲，能造論者、開闡義者，深生淨信，因
T30n1579_p0658b06║此多獲利養恭敬。但為自他善根增長，以
T30n1579_p0658b07║無染心，乃可造論。
T30n1579_p0658b08║復次，此中如實開示如來所說經義，名莊
T30n1579_p0658b09║嚴經。譬如紅蓮，其花未開，雖生歡喜，不如
T30n1579_p0658b10║敷榮。又如真金，未為嚴具，雖生歡喜，不
T30n1579_p0658b11║如成功。又如美膳，未及得食，雖生歡喜，
T30n1579_p0658b12║不如已食。又如慶書，未暇開覽，雖生歡
T30n1579_p0658b13║喜，不如披閱。又如珍寶，未得現前，雖生
T30n1579_p0658b14║歡喜，不如已得現前受用。如是如來所說
T30n1579_p0658b15║經義若未顯發，雖生歡喜，不如開示。故
T30n1579_p0658b16║說造論名莊嚴經。
T30n1579_p0658b17║復次，略有七種通達。一、字通達，二、字義通達，
T30n1579_p0658b18║三、能取通達，四、能取義通達，五、繫縛通達，六、
T30n1579_p0658b19║解脫通達，七、法性通達。字通達者，通達為
T30n1579_p0658b20║常。字義通達者，達為無常。能取通達者，謂
T30n1579_p0658b21║根識等，達安立諦或非安立。如能取通達，能
T30n1579_p0658b22║取義通達，當知亦爾。繫縛通達者，通達相縛、
T30n1579_p0658b23║或麁重縛。與此相違，當知說名解脫通達。
T30n1579_p0658b24║法性通達者，謂能通達法性安住、法界安住，
T30n1579_p0658b25║非從自在、自性、士夫中間等有。
T30n1579_p0658b26║復次，由十相故，具足多聞。謂善說者說故，
T30n1579_p0658b27║顯了文句說故，盡其所有、如其所有義說
T30n1579_p0658b28║故，安樂方便加行說故，離眾苦說故。如是
T30n1579_p0658b29║五種。復有五種。謂不求過失而聽法故，但
T30n1579_p0658c01║求涅槃而聽法故，善聽法故，諦聽法故，
T30n1579_p0658c02║於依名句文身義審諦觀察而聽法故。於
T30n1579_p0658c03║此地中餘決擇文，更不復現。
T30n1579_p0658c04║瑜伽師地論卷第六十四