T30n1579_p0668b20║
T30n1579_p0668b21║
T30n1579_p0668b22║瑜伽師地論卷第六十七
T30n1579_p0668b23║
T30n1579_p0668b24║彌勒菩薩說
T30n1579_p0668b25║三藏法師玄奘奉　詔譯
T30n1579_p0668b26║攝決擇分中修所成慧地
T30n1579_p0668b27║如是已說思所成慧地決擇。修所成慧地決
T30n1579_p0668b28║擇，我今當說。當知略有十六種修。謂聲聞
T30n1579_p0668b29║乘相應作意修、大乘相應作意修、影像修、事
T30n1579_p0668c01║邊際修、所作成辦修、得修、習修、除去修、對
T30n1579_p0668c02║治修、少分修、遍行修、動轉修、有加行修、已
T30n1579_p0668c03║成辦修、非修所成法修、修所成法修。
T30n1579_p0668c04║云何聲聞乘相應作意修？謂如有一，是聲聞，
T30n1579_p0668c05║住聲聞法性；或未證入正性離生，或已證
T30n1579_p0668c06║入正性離生；不觀他利益事，唯觀自利益
T30n1579_p0668c07║事；由安立諦作意門，內觀真如，緣有量有
T30n1579_p0668c08║分別法為境；為盡貪愛，由厭、離欲、解脫
T30n1579_p0668c09║行相，修習作意。是名聲聞乘相應作意修。
T30n1579_p0668c10║云何大乘相應作意修？謂如有一，是菩薩，住
T30n1579_p0668c11║菩薩法性；或未證入正性離生，或已證入
T30n1579_p0668c12║正性離生；觀自、觀他諸利益事；由安立、非
T30n1579_p0668c13║安立諦作意門，內觀真如，緣無量無分別
T30n1579_p0668c14║法為境；大悲增上力故，為盡自他所有貪
T30n1579_p0668c15║愛，由攝受有情諸利益事方便行相，及由
T30n1579_p0668c16║趣向無上足跡因緣行相，修習作意。是名
T30n1579_p0668c17║大乘相應作意修。
T30n1579_p0668c18║云何影像修？謂或於有分別毘鉢舍那品，三
T30n1579_p0668c19║摩地所行影像，所知事同分，作意思惟故；或
T30n1579_p0668c20║於無分別奢摩他品，三摩地所行影像，所知
T30n1579_p0668c21║事同分，作意思惟故；諸所有修，名影像修。
T30n1579_p0668c22║云何事邊際修？謂於過去、未來、現在、內外、麁
T30n1579_p0668c23║細、下劣、勝妙、近遠等法作意思惟，或於真如
T30n1579_p0668c24║作意思惟。如是或盡所有性故，或如所有
T30n1579_p0668c25║性故，諸所有修，名事邊際修。
T30n1579_p0668c26║云何所作成辦修？謂已證入根本靜慮、或諸
T30n1579_p0668c27║等至、或世間定、或出世定，諸所有修，名所作
T30n1579_p0668c28║成辦修。
T30n1579_p0668c29║云何得修？謂如有一，依初靜慮，或修無常
T30n1579_p0669a01║想，乃至或修死想，彼所有餘不現前想；或
T30n1579_p0669a02║自地攝、或下地攝；及彼所引諸餘功德，或是
T30n1579_p0669a03║世間、或出世間；皆能修彼令其增盛清淨
T30n1579_p0669a04║當生，於彼獲得自在成就。是名得修。
T30n1579_p0669a05║云何習修？謂如有一，即於彼彼無常等諸善
T30n1579_p0669a06║想作意思惟，或於善法由習修故，皆現修
T30n1579_p0669a07║習，是名習修。
T30n1579_p0669a08║云何除去修？謂如有一，由三摩地所行影像
T30n1579_p0669a09║諸相作意故，如楔出楔方便除遣，棄於自
T30n1579_p0669a10║性諸相。又如有一，用彼細楔遣於麁楔，如
T30n1579_p0669a11║是行者，以輕安身除麁重身。餘如前說。是
T30n1579_p0669a12║名除去修。云何對治修？謂於厭患對治、或
T30n1579_p0669a13║斷對治、或持對治、或遠分對治作意思惟，諸
T30n1579_p0669a14║所有修，名對治修。此中厭患對治者，謂一切
T30n1579_p0669a15║世間善道，除諸無量及餘行者遊戲神通所
T30n1579_p0669a16║引作意。斷對治者，謂緣真如為境作意。持
T30n1579_p0669a17║對治者，謂此後得世出世道，若解脫道。遠分
T30n1579_p0669a18║對治者，謂煩惱斷已，於對治道更多修習，或
T30n1579_p0669a19║多修習上地之道。復有差別，謂聞思修道，
T30n1579_p0669a20║名厭患對治；出世間道，名斷對治；此果轉依，
T30n1579_p0669a21║名持對治；世間修道，名遠分對治。
T30n1579_p0669a22║云何少分修？謂於無常想等隨一善法作
T30n1579_p0669a23║意思惟，諸所有修，名少分修。
T30n1579_p0669a24║云何遍行修？謂於諸法一味真如作意思惟，
T30n1579_p0669a25║諸所有修，名遍行修。
T30n1579_p0669a26║云何動轉修？謂於無相修方便修時，時時有
T30n1579_p0669a27║相間隔而修，名動轉修。
T30n1579_p0669a28║云何有加行修？謂即於彼方便修時，由有
T30n1579_p0669a29║加行相間隔而修，名有加行修。云何成辦修？
T30n1579_p0669b01║謂或聲聞乘、或獨覺乘、或復大乘，已得一切
T30n1579_p0669b02║所有轉依。及得一切諸法自在，此所有修名
T30n1579_p0669b03║成辦修。云何非修所成法修？謂不定地諸施、
T30n1579_p0669b04║戒等所有善法修，名非修所成法修。云何修
T30n1579_p0669b05║所成法修？謂定地諸善法修，名修所成法修。
T30n1579_p0669b06║於此地中餘決擇文，更不復現。
T30n1579_p0669b07║攝決擇分中聲聞地之一
T30n1579_p0669b08║如是已說修所成慧地決擇。聲聞地決擇，我
T30n1579_p0669b09║今當說。如本地分說：住無種性補特伽
T30n1579_p0669b10║羅，是名畢竟無般涅槃法。此中或有心生
T30n1579_p0669b11║疑惑，
T30n1579_p0669b12║云何而有畢竟無般涅槃法耶？應誨彼言：
T30n1579_p0669b13║汝何所欲？諸有情類種種界性、無量界性、下
T30n1579_p0669b14║劣界性、勝妙界性，為有耶？為無耶？若言有
T30n1579_p0669b15║者，無有畢竟無般涅槃法補特伽羅，不應
T30n1579_p0669b16║道理。若言無者，經言：諸有情類有種種界
T30n1579_p0669b17║性，乃至勝妙界性。不應道理。如是誨已，復
T30n1579_p0669b18║有難言：如有情類，雖有種種界性，乃至勝妙
T30n1579_p0669b19║界性，而無有無根有情，如是無般涅槃法
T30n1579_p0669b20║何故不爾？或應許有無根有情。應詰彼
T30n1579_p0669b21║言：汝何所欲？諸無根者為是有情，為非有
T30n1579_p0669b22║情？若是有情，外無根物應是有情，然不應
T30n1579_p0669b23║道理。若非有情，而言何不許有無根有情
T30n1579_p0669b24║者，不應道理。如是詰已，復有難言：如作
T30n1579_p0669b25║剎帝利已，或時復作婆羅門、吠舍、戍陀羅；
T30n1579_p0669b26║如是乃至作戍陀羅已，或時乃至作剎帝利。
T30n1579_p0669b27║又作那落迦已，或時乃至作天；乃至作天
T30n1579_p0669b28║已，或時乃至復作那落迦。如是何故不作無
T30n1579_p0669b29║般涅槃法已，或時復作有般涅槃法耶？應
T30n1579_p0669c01║詰彼言：汝何所欲？諸剎帝利乃至戍陀羅，
T30n1579_p0669c02║及那落迦乃至諸天，為有一切界耶？為獨
T30n1579_p0669c03║有一界耶？若有一切界者，喻不相似，不
T30n1579_p0669c04║應道理。若獨有一界者，先是剎帝利，或於
T30n1579_p0669c05║一時乃至作戍陀羅；先是那落迦，或於一
T30n1579_p0669c06║時乃至為天；不應道理。如是詰已，復有
T30n1579_p0669c07║難言：如剎帝利等具一切界，如是無般涅
T30n1579_p0669c08║槃法，何故不有般涅槃法界耶？應詰彼言：
T30n1579_p0669c09║汝何所欲？諸無般涅槃法界、諸有般涅槃法
T30n1579_p0669c10║界，此二界為互相違耶？為不相違耶？若互
T30n1579_p0669c11║相違，而言無般涅槃法，何故不有般涅槃法
T30n1579_p0669c12║界者，不應道理。若不相違，即此補特伽羅
T30n1579_p0669c13║是無般涅槃法，亦是有般涅槃法者，不應
T30n1579_p0669c14║道理。如是詰已，復有難言：如現見有一地
T30n1579_p0669c15║方所，於一時間無金種性，或於一時有金
T30n1579_p0669c16║種性；於一時間無有末尼、真珠、瑠璃等種
T30n1579_p0669c17║性，或於一時有彼種性；於一時間無鹽種
T30n1579_p0669c18║性，或於一時有彼種性；於一時間無種種
T30n1579_p0669c19║相界種性，或於一時有彼種性。如是先是
T30n1579_p0669c20║無般涅槃法種性，何故不於一時成有般
T30n1579_p0669c21║涅槃法種性耶？應詰彼言：汝何所欲？如彼
T30n1579_p0669c22║地方所，先無此種性，後有此種性；或先有
T30n1579_p0669c23║此種性，後無此種性。如是先有聲聞定種
T30n1579_p0669c24║性，後無是種性，乃至先有大乘定種性，後
T30n1579_p0669c25║無是種性；或先無定種性，後有定種性耶？
T30n1579_p0669c26║若言爾者，順解脫分善根，應空無果。又若
T30n1579_p0669c27║爾者，立定種性，不應道理。若不爾者，汝言
T30n1579_p0669c28║無般涅槃法者，先住無種性已，後住有種
T30n1579_p0669c29║性，如有地方所；有般涅槃法者，先住有種
T30n1579_p0670a01║性已，後住無種性，如地方所者，不應道
T30n1579_p0670a02║理。又應責彼：汝何所欲？無般涅槃法下劣
T30n1579_p0670a03║界者，安住如是下劣界中，為即於此生轉
T30n1579_p0670a04║成般涅槃法，為於後生耶？若言即於此生
T30n1579_p0670a05║者，汝意云何？彼遇佛法僧已，於現法中為
T30n1579_p0670a06║能起順解脫分善根耶？為不能耶？若言能
T30n1579_p0670a07║者，彼遇佛法僧已，於現法中能起順解脫
T30n1579_p0670a08║分善根，而言無般涅槃法者，不應道理。若
T30n1579_p0670a09║言不能者，彼遇佛法僧已，於現法中不
T30n1579_p0670a10║能起順解脫分善根，而言轉成般涅槃法
T30n1579_p0670a11║者，不應道理。若言後生方成般涅槃法者，
T30n1579_p0670a12║汝意云何？彼為先積集善根故，於後生中
T30n1579_p0670a13║遇佛法僧，能起順解脫分善根耶？為先不
T30n1579_p0670a14║積集善根耶？若言先積集善根者，彼即
T30n1579_p0670a15║於此生中遇佛法僧能起善根，而言於後
T30n1579_p0670a16║生中方成般涅槃法者，不應道理。又如彼
T30n1579_p0670a17║因，應空無果。若言先不積集善根者，是
T30n1579_p0670a18║則前後相似俱未積集善根，而言於後生
T30n1579_p0670a19║中方成般涅槃法，非即此生中者，不應道
T30n1579_p0670a20║理。
T30n1579_p0670a21║復次，略有十種聲聞。何等為十？謂清淨界聲
T30n1579_p0670a22║聞、已遇緣聲聞、雜染界生聲聞、清淨界生聲
T30n1579_p0670a23║聞、未法時生聲聞、賢善時生聲聞、未得眼
T30n1579_p0670a24║聲聞、已得眼聲聞、清淨眼聲聞、極清淨眼聲
T30n1579_p0670a25║聞。若有安住聲聞種性，是初聲聞。已入法
T30n1579_p0670a26║者，是名第二。若有聲聞所生世界，其中多
T30n1579_p0670a27║有眾苦可得，容有五濁，所謂壽濁乃至有
T30n1579_p0670a28║情濁，是名雜染界生聲聞。與此相違，當知
T30n1579_p0670a29║即是清淨界生聲聞。末法時生諸聲聞相，云
T30n1579_p0670b01║何可知？謂諸聲聞，於當來世法末時生，多
T30n1579_p0670b02║分愛重利養恭敬，違背妙法，諸貪恚癡及不
T30n1579_p0670b03║正法並皆增盛。為慳嫉等諸隨煩惱纏擾其
T30n1579_p0670b04║心；處慳、家慳、利慳、敬慳、譽慳、法慳，無不
T30n1579_p0670b05║具足；諂、誑、矯、詐恒現在前；廣說乃至為活命
T30n1579_p0670b06║故而求出家，非為涅槃。多諸掉動，高舉輕
T30n1579_p0670b07║躁，強口傲誕，懈怠失念，心不靜定，多諸迷
T30n1579_p0670b08║亂，根性闇劣，多諸煩惱，煩惱現行無有間
T30n1579_p0670b09║斷。憂苦雖多，不生厭患，樂多眾會，棄阿練
T30n1579_p0670b10║若邊際臥具來入眾中，習近村側所有臥
T30n1579_p0670b11║具便生喜樂。如是乃至喜樂談謔、喜樂諠
T30n1579_p0670b12║眾、喜樂猥雜，自舉縱逸，不能善修身、戒、心、
T30n1579_p0670b13║慧。於佛世尊所說甚深與空相應，隨順緣
T30n1579_p0670b14║性、緣起、緣生所有經典，並皆棄捨；於世聰慧
T30n1579_p0670b15║所造諷誦綺飾言辭，絢藻文章，隨順世典
T30n1579_p0670b16║恭敬受持，深生歡喜。於似正法非正法中
T30n1579_p0670b17║妄生法想，於正法中起非法想。又即於彼
T30n1579_p0670b18║愛樂顯現、宣說、開示，誹謗正法及毘奈耶。
T30n1579_p0670b19║於說正法及毘奈耶補特伽羅生怨家想。
T30n1579_p0670b20║多犯尸羅，習諸惡法，內實腐敗，外現賢善；
T30n1579_p0670b21║廣說乃至實非梵行，自稱梵行。無餘、有餘二
T30n1579_p0670b22║篇重罪，尚起故思現行毀犯，何況中輕。既
T30n1579_p0670b23║毀犯已，多不如法發露對治。或為他知而行
T30n1579_p0670b24║發露，非實意樂。故欲結好諸親友家及施
T30n1579_p0670b25║食家，於諸在家所為所作能引無義多事業
T30n1579_p0670b26║中，好善營造。於諸在家白衣者所，多起親
T30n1579_p0670b27║愛尊重恭敬愍念之心；非於同法修梵行
T30n1579_p0670b28║所多喜安住。詐現相等起邪命法，展轉互
T30n1579_p0670b29║起謀略之心，好為種種鬪訟違諍，多樂蓄
T30n1579_p0670c01║積家產資具，假存法式以之為勝。凡所度
T30n1579_p0670c02║人出家受戒，一切皆以有染污心為充供
T30n1579_p0670c03║事；然作是言：我今但為憐愍因緣，度其出
T30n1579_p0670c04║家受具足戒。所畜共住、近住弟子，恒常供
T30n1579_p0670c05║侍隨心轉者，彼雖慢緩，而深愛念悅意攝受；
T30n1579_p0670c06║餘不爾者，雖不慢緩，亦不愛念悅意攝
T30n1579_p0670c07║受。若見苾芻多諸親屬，廣招利養衣服等
T30n1579_p0670c08║物，則便尊重恭敬供養。若見苾芻闕乏親
T30n1579_p0670c09║屬。雖少欲等功德具足，仍生輕蔑而不採
T30n1579_p0670c10║錄。食用僧祇及別人物都無悔愧。好攝犯
T30n1579_p0670c11║戒，樂結朋黨，悔情微劣，或復太過。凡所聽
T30n1579_p0670c12║受，皆為聲譽讚誦因緣，或復多為利養恭敬，
T30n1579_p0670c13║都不自為調伏身心。如是等類諸雜染法皆
T30n1579_p0670c14║悉成就。法末時者，所謂大師般涅槃後，聖教
T30n1579_p0670c15║沒時。爾時如是聲聞弟子，身壞命終多墮惡
T30n1579_p0670c16║趣，生那落迦。若有成就與此相違不染污
T30n1579_p0670c17║法，當知是名賢善時生聲聞。彼於如來初
T30n1579_p0670c18║出世時、瘜肉未生時、大師現前時，或有一
T30n1579_p0670c19║類般涅槃後。如是多分身壞命終，還得善
T30n1579_p0670c20║趣。往生天上樂世界中。若諸異生聲聞，名未
T30n1579_p0670c21║得眼。預流、一來及不還等，名已得眼。慧解脫
T30n1579_p0670c22║阿羅漢，名清淨眼。若具三明俱分解脫，名
T30n1579_p0670c23║極清淨眼。
T30n1579_p0670c24║復次，或有聲聞，雖如所應勇猛精進，於現
T30n1579_p0670c25║法中而不能證勝過人法。或有聲聞，於現
T30n1579_p0670c26║法中有力能得勝過人法，沙門果證，由放
T30n1579_p0670c27║逸故而不能證。
T30n1579_p0670c28║復次，當釋月喻經中具戒、具德、柔和、善法諸
T30n1579_p0670c29║句差別。謂聲聞中略有四種淨妙之法，令諸
T30n1579_p0671a01║有情若得見者，由身語意生無量福。何等
T30n1579_p0671a02║為四？謂住具足尸羅，守別解脫律儀，廣說
T30n1579_p0671a03║如經。是名初法。復有少欲喜足，廣說乃至
T30n1579_p0671a04║諸漏永盡作證讚美，是第二法。復有柔和
T30n1579_p0671a05║易可共住，不惱有智同梵行者，令諸苾芻
T30n1579_p0671a06║喜樂同處，又具成就四種證淨，是第三法。
T30n1579_p0671a07║又有不耽利養，不著恭敬，憐愍於他，覆
T30n1579_p0671a08║藏己善，發露己惡，雖復實有種種功德，而
T30n1579_p0671a09║不欲求令他知有，謂欲令他知我成就
T30n1579_p0671a10║如是功德，是第四法。
T30n1579_p0671a11║復次，若有聲聞欲往他家。應先斷除三隨
T30n1579_p0671a12║煩惱，然後當往。何等為三？一、結親友家隨
T30n1579_p0671a13║煩惱，二、家慳隨煩惱，三、以有染心而行法
T30n1579_p0671a14║施隨煩惱。此中聲聞，由六種相，應斷結親
T30n1579_p0671a15║友家隨煩惱已，乃往他家。謂時時往，不應
T30n1579_p0671a16║數往。於可愛事若不如理執取其相，暫生
T30n1579_p0671a17║貪愛，即便羞恥。不以兇暴強口傲誕邪行，
T30n1579_p0671a18║追求衣服等物。善自守護，善覆其身，不以
T30n1579_p0671a19║身觸所不應觸，亦不坐於所不應坐，終
T30n1579_p0671a20║不食於所不應食，亦終不飲所不應飲。
T30n1579_p0671a21║又不應受所不應受。又以隨順遠離心、
T30n1579_p0671a22║趣向遠離心、隣亞遠離心，尋思諸善。猶如
T30n1579_p0671a23║山岳難往趣處，非淨信家能令淨信。如舊
T30n1579_p0671a24║所履清淨泉池，諸淨信家倍令增長。又由
T30n1579_p0671a25║六相，應斷家慳隨煩惱已，乃往他家。謂往
T30n1579_p0671a26║他家，於有情事不染不著。如有情事，於
T30n1579_p0671a27║利養事、於恭敬事，當知亦爾。又於無利不
T30n1579_p0671a28║生憂苦。如於無利，於不恭敬，當知亦爾。
T30n1579_p0671a29║又於自他諸利養中其心平等，於己所得
T30n1579_p0671b01║利養恭敬不自讚美，於他所得利養恭敬
T30n1579_p0671b02║終不毀呰。又由六相，應斷有染心而行法
T30n1579_p0671b03║施隨煩惱已，乃往他家。謂不悕望他於己
T30n1579_p0671b04║淨信。又於出離法如實了知。又於他所應
T30n1579_p0671b05║起三種純善意樂。何等為三？謂引發樂故，
T30n1579_p0671b06║除遣苦故，恭敬聽受法隨法行得勝利故。
T30n1579_p0671b07║為生等苦所苦惱者，令脫苦故。若已解脫
T30n1579_p0671b08║者，即於諸法妙善法性為緣素呾纜、毘奈
T30n1579_p0671b09║耶、摩呾理迦所攝俗正法中，為令受持讀
T30n1579_p0671b10║誦正法久住，是故宣說。當知初隨煩惱斷
T30n1579_p0671b11║故，無猥雜住以為究竟。第二隨煩惱斷故，正
T30n1579_p0671b12║受用財以為究竟。第三隨煩惱斷故，正受用
T30n1579_p0671b13║法以為究竟。
T30n1579_p0671b14║復次，當釋伐他迦經。若有聲聞欲於染
T30n1579_p0671b15║淨方便善巧，略於三處應遍了知。謂於雜
T30n1579_p0671b16║染、清淨所依中，由雜染、清淨所依故；於雜
T30n1579_p0671b17║染中，由雜染故；於清淨中，由清淨故。云
T30n1579_p0671b18║何雜染、清淨所依？謂即此身有色麁重，廣說
T30n1579_p0671b19║如經。此是愚夫無有智慧趣無明者雜染
T30n1579_p0671b20║所依，亦是聰明有大智慧趣於明者清淨
T30n1579_p0671b21║所依。云何雜染？謂諸愚夫，為欲造作淨不
T30n1579_p0671b22║淨業，先尋思已，後以身語造作所有淨不淨
T30n1579_p0671b23║業；由此因緣，於五趣生死中，感愛非愛有
T30n1579_p0671b24║惱無惱自體令生。云何清淨？謂二種學清淨
T30n1579_p0671b25║品中最為殊勝。第一學者，謂真如智以為依
T30n1579_p0671b26║止能有所作；第二學者，謂為煩惱皆得離
T30n1579_p0671b27║繫。復次，即此清淨，略由五因之所顯示。何等
T30n1579_p0671b28║為五？一、正說者，二、正行者，三、正行，四、增上心
T30n1579_p0671b29║學所治隨煩惱斷，五、增上慧學所治隨煩惱
T30n1579_p0671c01║斷。此中如來是正說者。根熟聲聞是正行者，
T30n1579_p0671c02║亦名聰慧者。諦智所攝名為正行。據能斷
T30n1579_p0671c03║煩惱義，是無上對治故。略有五法，名增上
T30n1579_p0671c04║心學所治隨煩惱。一、居遠離者，所有諸蓋；二、
T30n1579_p0671c05║於教授教誡不堪忍者，所有忿、惱；三、於利
T30n1579_p0671c06║養恭敬深貪著者，所有慳、嫉；四、於先所用、所
T30n1579_p0671c07║受境界發起邪念；五、順捨所學分別貪愛。
T30n1579_p0671c08║略有三法，名增上慧所治隨煩惱。初，於世
T30n1579_p0671c09║俗理門不了法義者，所有無明；次，已了法
T30n1579_p0671c10║義諸異生者，於諸諦中所有猶豫疑惑未斷；
T30n1579_p0671c11║後，已見諦迹諸有學者，修道所攝慧所對治
T30n1579_p0671c12║所有我慢。由於如是諸隨煩惱永斷滅故，
T30n1579_p0671c13║當知證得最善清淨增上心學、增上慧學阿
T30n1579_p0671c14║羅漢果，此阿羅漢當知是名最極清淨。復次，
T30n1579_p0671c15║於此雜染、清淨所依諸聲聞眾，略由三相應
T30n1579_p0671c16║遍了知。一、由自性故；二、由因緣故；三、由過
T30n1579_p0671c17║患故。由自性者，謂此人身所有自性，由三
T30n1579_p0671c18║種相之所顯示。由有色故，顯餘一切身之
T30n1579_p0671c19║共相；由麁重故，顯其各別身之自相；由不
T30n1579_p0671c20║清淨故，顯與天身不同分相。由因緣者，
T30n1579_p0671c21║略有三種。謂一切身共相因緣，即四大種各
T30n1579_p0671c22║別自相。人身因緣，復有二種。一者、未生令生
T30n1579_p0671c23║因緣，所謂父母不淨和合。二者、已生令住因
T30n1579_p0671c24║緣，謂糜飯等之所長養。由過患者，復有二
T30n1579_p0671c25║種。謂無常性及與苦性。若於寒時，為治寒
T30n1579_p0671c26║苦，追求覆障以為對治；若於熱時，為治
T30n1579_p0671c27║熱苦，追求沐浴以為對治；涉路、作業有劬
T30n1579_p0671c28║勞者，為治勞苦，求按摩等以為對治；當
T30n1579_p0671c29║知此類，名為苦性。手塊杖等之所觸對，破
T30n1579_p0672a01║壞法故；刀所觸對，斷壞法故；若終沒已，埋
T30n1579_p0672a02║於地故，或火燒故，或為種種傍生諸蟲所
T30n1579_p0672a03║食噉故，或即於彼為諸風日所暴燥故，皆
T30n1579_p0672a04║是散壞磨滅法性；當知此類，是無常性。昔會
T30n1579_p0672a05║今乖，名為離散；散已變壞，最後都盡，名為磨
T30n1579_p0672a06║滅。
T30n1579_p0672a07║復次，因思所緣，如說：名映於一切，無有過
T30n1579_p0672a08║名者，由此名一法，皆隨自在行。此言有何
T30n1579_p0672a09║義？謂若略說，觀清淨因故、觀自相故、觀
T30n1579_p0672a10║雜染因故，及為顯示補特伽羅無我，及法
T30n1579_p0672a11║無我故。若遍了知補特伽羅無我四無色蘊，
T30n1579_p0672a12║能斷一切自境界相，名映一切。若遍了知
T30n1579_p0672a13║法無我遍計所執自性世俗言名，能除一切
T30n1579_p0672a14║彼所依相，名映一切。若過四無色蘊，諸我相
T30n1579_p0672a15║事定不可得。若過世俗言名，遍計所執自
T30n1579_p0672a16║性相事亦不可得。若於二種俱不了知，則
T30n1579_p0672a17║便發起一切境相雜染隨轉。一切境相所有
T30n1579_p0672a18║雜染，無不因此增上力故。依此密意，薄伽
T30n1579_p0672a19║梵說：
T30n1579_p0672a20║執法自性故，執我性而轉；
T30n1579_p0672a21║覺此故覺彼，由覺故還滅。
T30n1579_p0672a22║復次，有四聖諦，世尊為諸聲聞說是淨煩
T30n1579_p0672a23║惱所緣境界，謂苦諦等，如前已說。問：若真實
T30n1579_p0672a24║無顛倒相是諦相者，諸外道見、諸邪勝解、諸
T30n1579_p0672a25║邪論等非真非實，並是顛倒，云何諦攝？若
T30n1579_p0672a26║不攝者，彼應不感當來後有，應非苦因。
T30n1579_p0672a27║答：雖非真實，亦是顛倒，然說苦、集二諦所
T30n1579_p0672a28║攝。所以者何？彼雖皆是邪性所攝，然即此邪
T30n1579_p0672a29║性相是真是實，皆不顛倒，是苦性故、是苦因
T30n1579_p0672b01║故。
T30n1579_p0672b02║復次，由二相故顯無常義。一、依大乘道理
T30n1579_p0672b03║相，二、依聲聞乘道理相。謂非有義及其相滅
T30n1579_p0672b04║壞義。由二種相顯示苦義。謂非有執習氣
T30n1579_p0672b05║麁重義，及三受所隨生等八種苦相轉義。由
T30n1579_p0672b06║二種相顯示空義。謂補特伽羅自性遠離相
T30n1579_p0672b07║義，及諸法自性遠離相義。由二種相顯無
T30n1579_p0672b08║我義。謂大乘道理及聲聞乘道理，補特伽羅
T30n1579_p0672b09║自性無我相義、諸法自性無我相義。
T30n1579_p0672b10║復有二教。謂無常教、無始教。又有二種通
T30n1579_p0672b11║達。謂有為界通達、無為界通達。復次，由五因
T30n1579_p0672b12║緣，若無常即苦。一、由攝受，謂無常諸行皆
T30n1579_p0672b13║為麁重所攝受故。二、由法性，謂是生等苦
T30n1579_p0672b14║法性故。三、由隨逐，謂彼三苦常隨逐故。四、由
T30n1579_p0672b15║因，謂是增長行因故。五、由執著，謂是顛倒
T30n1579_p0672b16║所緣事故。
T30n1579_p0672b17║復次，由五因緣，若苦即無我。一、離苦諸行
T30n1579_p0672b18║我不可得故；二、彼苦諸行依眾緣故；三、無
T30n1579_p0672b19║作用故；四、有剎那生常隨轉故；五、展轉相
T30n1579_p0672b20║依故。問：若苦諦攝，皆不可愛、不可樂，是苦、
T30n1579_p0672b21║是損惱、是違害耶？設不可愛、不可樂，是苦、
T30n1579_p0672b22║是損惱、是違害，皆苦諦攝耶？答：若不可愛、不
T30n1579_p0672b23║可樂，是苦、是損惱、是違害，當知皆是苦諦
T30n1579_p0672b24║所攝。或有是苦諦攝，非不可愛，乃至廣說。
T30n1579_p0672b25║謂除苦苦所攝諸行，所餘壞苦、行苦所攝諸
T30n1579_p0672b26║行。問：如佛世尊以八種相分別苦諦，所謂
T30n1579_p0672b27║生苦、老苦，廣說乃至總略五取蘊苦。此中幾
T30n1579_p0672b28║相顯苦苦性？幾相顯壞苦性？幾相顯行苦
T30n1579_p0672b29║性？答：前五顯苦苦性。中二顯壞苦性。愛別
T30n1579_p0672c01║離苦，已得所愛變壞故；求不得苦，未得所愛
T30n1579_p0672c02║變壞故。後一總略五取蘊苦，顯行苦性。
T30n1579_p0672c03║問：若無常是苦耶？設苦是無常耶？答：諸苦皆
T30n1579_p0672c04║無常。有無常非苦，謂道諦。所以者何？道非
T30n1579_p0672c05║苦受等所攝，故非苦苦。道非變壞，何有變
T30n1579_p0672c06║時當生壞苦。道能解脫一切雜染品麁重故，
T30n1579_p0672c07║能違一切生相續故，是故亦非行苦所攝。
T30n1579_p0672c08║問：若無常、苦，皆空、無我耶？設空、無我，皆無常、
T30n1579_p0672c09║苦耶？答：諸無常、苦，皆空、無我；有空、無我，非無
T30n1579_p0672c10║常、苦。謂於此中，苦、集諦具四種；道諦有三；
T30n1579_p0672c11║滅諦有二，非無常、非苦。
T30n1579_p0672c12║問：若無常、苦者，皆無常故是苦耶？答：或無常
T30n1579_p0672c13║故，或自性故。謂所有行壞苦故苦，彼無常故
T30n1579_p0672c14║是苦。若苦苦故苦、行苦故苦，彼自性故是
T30n1579_p0672c15║苦。損惱性故，苦所揉故。
T30n1579_p0672c16║問：若是苦諦，亦集諦耶？設是集諦，亦苦諦耶？
T30n1579_p0672c17║答：諸是集諦者，皆是苦諦；或是苦諦，而非集
T30n1579_p0672c18║諦。謂一切阿羅漢清淨相續中，所有若善、若
T30n1579_p0672c19║無記一切世間法，一切異生身中所有果異
T30n1579_p0672c20║熟攝無記諸法，一切現在士用所生若苦、若
T30n1579_p0672c21║樂、若不苦不樂俱行無記諸行，當知唯是苦
T30n1579_p0672c22║諦所攝。
T30n1579_p0672c23║問：若厭患後有，能背後有，引出世道世間
T30n1579_p0672c24║諸法，彼何因緣集諦所攝？答：雖彼自性厭背
T30n1579_p0672c25║後有，然能隨順後有身語意妙行，是故亦是
T30n1579_p0672c26║集諦所攝。
T30n1579_p0672c27║問：若一切後有業、煩惱，由相故皆是集諦攝，
T30n1579_p0672c28║何緣世尊唯施設愛？答：此愛能起取故，能發
T30n1579_p0672c29║業故、遍諸事故，此愛生時，普能發起十五
T30n1579_p0673a01║種無義利故。遍諸事者，謂如此愛名順後
T30n1579_p0673a02║有愛，若喜貪俱行愛、若彼彼喜樂愛名遍諸
T30n1579_p0673a03║事，當知亦爾。順後有愛復有二種。一、緣後
T30n1579_p0673a04║有境，二、是後有因。喜貪俱行愛者，謂於已得
T30n1579_p0673a05║可意境界，或於正受用中所有不相離久
T30n1579_p0673a06║住愛。彼彼喜樂愛者，謂於未得所求境界，
T30n1579_p0673a07║或為和合、或為不離、或為增益諸所有
T30n1579_p0673a08║愛。問：若是愛者，亦是順後有、喜貪俱行、彼彼
T30n1579_p0673a09║喜樂耶？答：應作四句。或有是愛，非順後有、
T30n1579_p0673a10║非喜貪俱行、非彼彼喜樂。謂於上解脫悕
T30n1579_p0673a11║求欲證。或有順後有、喜貪俱行、彼彼喜樂，而
T30n1579_p0673a12║非是愛。謂與順後有、喜貪俱行、彼彼喜樂愛、
T30n1579_p0673a13║及餘煩惱相應所有受、想、思、無明等。即此三
T30n1579_p0673a14║愛，是第三句。除上爾所相，是第四句。
T30n1579_p0673a15║問：若順後有愛，是喜貪俱行愛耶？設喜貪俱
T30n1579_p0673a16║行愛，亦順後有愛耶？答：諸喜貪俱行愛，亦是
T30n1579_p0673a17║順後有愛；或有順後有愛，非喜貪俱行愛。謂
T30n1579_p0673a18║染污憂俱行愛，或別離愛，或不和合愛。問：若
T30n1579_p0673a19║順後有愛，亦是彼彼喜樂愛耶？設彼彼喜樂
T30n1579_p0673a20║愛，亦順後有愛耶？答：若彼彼喜樂愛，亦是順
T30n1579_p0673a21║後有愛；或有順後有愛，非彼彼喜樂愛。謂
T30n1579_p0673a22║緣後有境愛，及喜貪俱行愛。
T30n1579_p0673a23║問：若喜貪俱行愛，是彼彼喜樂愛耶？設彼彼
T30n1579_p0673a24║喜樂愛，亦喜貪俱行愛耶？答：應作四句。謂
T30n1579_p0673a25║於已得可愛境界，或於正受用中所有愛，是
T30n1579_p0673a26║初句。即於可愛未來當得未決定中所有愛，
T30n1579_p0673a27║是第二句。即於此當得決定中所有愛，是第
T30n1579_p0673a28║三句。除上爾所相，是第四句。
T30n1579_p0673a29║問：若成就欲界繫受，亦成就色界繫受耶？
T30n1579_p0673b01║設成就色界繫受，亦成就欲界繫受耶？答：
T30n1579_p0673b02║應作四句。或成就欲界繫，非色界繫。謂生
T30n1579_p0673b03║欲界，未得色界彼對治。或成就色界繫，非
T30n1579_p0673b04║欲界繫。謂生色界。或成就欲界繫，亦色界
T30n1579_p0673b05║繫。謂生欲界，已得色界彼對治。或俱不成
T30n1579_p0673b06║就。謂生無色界。又生欲界、色界、無色界中，
T30n1579_p0673b07║所作已辦，住出世道及滅盡定。如欲界繫
T30n1579_p0673b08║望色界繫作四句，如是欲界繫望無色界
T30n1579_p0673b09║繫、欲界繫望不繫、色界繫望無色界繫、色
T30n1579_p0673b10║界繫望不繫、無色界繫望不繫，如其所應，
T30n1579_p0673b11║皆作四句。
T30n1579_p0673b12║問：諸妙欲，亦是過患過失相應欲耶？設是過
T30n1579_p0673b13║患過失相應欲，是妙欲耶？答：應作四句。或
T30n1579_p0673b14║有妙欲，非過患過失相應欲。謂若色聲香味
T30n1579_p0673b15║觸，能不染污現行，若於彼不作功力，無罪
T30n1579_p0673b16║安樂住，能攝受梵行。或有過患過失相應欲，
T30n1579_p0673b17║非妙欲。謂若色聲香味觸，一向不可愛、不可
T30n1579_p0673b18║樂、不可欣、不能悅意，及煩惱欲。或有妙欲，
T30n1579_p0673b19║亦是過患過失相應欲。謂若色聲香味觸，不
T30n1579_p0673b20║能不染污現行，一向可愛乃至悅意。或有
T30n1579_p0673b21║非妙欲，亦非過患過失相應欲。謂一切色無
T30n1579_p0673b22║色界繫煩惱及事。世尊依此妙欲及過患過
T30n1579_p0673b23║失相應欲故，說如是言：妄分別貪是士夫
T30n1579_p0673b24║欲。
T30n1579_p0673b25║復次，此愛略有二種。初是有愛，後是受用愛。
T30n1579_p0673b26║此復二種。謂於已得、未得所受用處差別故。
T30n1579_p0673b27║又即此愛界差別故，復有三種。謂欲愛、色愛、
T30n1579_p0673b28║無色愛。若生欲界，悕求欲界後有者，喜於
T30n1579_p0673b29║已得所受用事、欣於未得所受用事，諸所
T30n1579_p0673c01║有愛，是名欲愛。若生欲界、或生色界，已離
T30n1579_p0673c02║欲界欲，悕求色界後有者，喜於已得色界
T30n1579_p0673c03║等至、欣於未得勝上等至，諸所有愛，是名
T30n1579_p0673c04║色愛。如色愛，如是無色愛，隨其所應，當知
T30n1579_p0673c05║亦爾。即此後有愛，常見、斷見為依止故，建
T30n1579_p0673c06║立有愛及無有愛。是故此愛名遍諸事。
T30n1579_p0673c07║云何此愛生時，普能發起十五無義？一、令隨
T30n1579_p0673c08║眠堅固；二、由纏故，染惱一切心心所法；三、令
T30n1579_p0673c09║心相續於所緣境顛倒而轉；四、發起取所攝
T30n1579_p0673c10║所餘煩惱；五、能安立自類相續；六、能隨順
T30n1579_p0673c11║生起未生惡不善法；七、能隨順已生惡不善
T30n1579_p0673c12║法，令其增廣；八、能障礙未生善法，令不得
T30n1579_p0673c13║生；九、能障礙已生善法，令不得住、不忘、倍
T30n1579_p0673c14║增長、益廣大；十、令行惡行故，結集一切諸
T30n1579_p0673c15║惡趣苦；十一、悕求後有故，結集生老病死等
T30n1579_p0673c16║苦；十二、能令有情怖畏涅槃；十三、能令有
T30n1579_p0673c17║情愛樂生死，邪執所有功德勝利；十四、如於
T30n1579_p0673c18║生死，於境界亦爾；十五、能令有情思為自
T30n1579_p0673c19║害，思為害他，廣說如經，乃至受愛所生心
T30n1579_p0673c20║諸憂苦。
T30n1579_p0673c21║瑜伽師地論卷第六十七