T30n1579_p0674a01║
T30n1579_p0674a02║瑜伽師地論卷第六十八
T30n1579_p0674a03║
T30n1579_p0674a04║彌勒菩薩說
T30n1579_p0674a05║三藏法師玄奘奉　詔譯
T30n1579_p0674a06║攝決擇分中聲聞地之二
T30n1579_p0674a07║問：諸行寂滅，是滅諦耶？設是滅諦，諸行寂滅
T30n1579_p0674a08║耶？答：若是滅諦，亦諸行寂滅。或諸行寂滅，然
T30n1579_p0674a09║非滅諦。謂由無常滅故、非擇滅故，諸行寂
T30n1579_p0674a10║滅。
T30n1579_p0674a11║問：何等法滅故名滅諦耶？答：略有二種。一、
T30n1579_p0674a12║煩惱滅故；二、依滅故。煩惱滅故，得有餘依滅
T30n1579_p0674a13║諦；依滅故，得無餘依滅諦。問：若此滅諦先無
T30n1579_p0674a14║後有，云何是常？若常時有，何不一切有情
T30n1579_p0674a15║於一切時般涅槃耶？答：不流轉相、不現行
T30n1579_p0674a16║相是滅諦相，此諦云何先無後有？又無生
T30n1579_p0674a17║相、無滅相是常相，滅諦亦爾，是故名常。若
T30n1579_p0674a18║有證得一切麁重永息滅者，彼般涅槃；若
T30n1579_p0674a19║未證得者，彼不般涅槃。有滅諦故，諸有情
T30n1579_p0674a20║類有證得者，是故涅槃是證所顯，非生所
T30n1579_p0674a21║顯。復次，若有遠離四種過失說滅諦者，是
T30n1579_p0674a22║名正說。何等名為四種過失？一、增益過失，
T30n1579_p0674a23║二、自相邪分別過失，三、相雜亂過失，四、損減
T30n1579_p0674a24║過失。若言諸行、盡滅有異者，是增益過失；
T30n1579_p0674a25║言無異者，是自相邪分別過失；言亦有異
T30n1579_p0674a26║亦無異者，是相雜亂過失；言非有異非無
T30n1579_p0674a27║異者，是損減過失。問：若唯一切出世間五非
T30n1579_p0674a28║取蘊皆道諦攝，何因緣故，唯說正見為先八
T30n1579_p0674a29║聖支道而為道諦？答：依三學故作如是說。
T30n1579_p0674b01║由有學者，於時時間依增上戒學而起修
T30n1579_p0674b02║學，於時時間依增上心學而起修學，於時
T30n1579_p0674b03║時間依增上慧學而起修學。又此八聖支
T30n1579_p0674b04║道三蘊所攝，是故唯此說名道諦。
T30n1579_p0674b05║問：何因緣故，正語、正業、正命說為戒蘊？答：二
T30n1579_p0674b06║因緣故。一、依正受用法故；二、依正受用財
T30n1579_p0674b07║故。謂正語、正業，戒為根本、戒為所依，方能
T30n1579_p0674b08║受用一切正法，是故說名依受用法。由正
T30n1579_p0674b09║命故，不依矯詐等起邪命法求衣服等，此
T30n1579_p0674b10║為根本、此為依處，正受用財，是故說名
T30n1579_p0674b11║依受用財。又於是處，世尊說為增上清淨意
T30n1579_p0674b12║現行性。此中依止貪等，起犯戒思；依止矯
T30n1579_p0674b13║詐等，起邪追求衣服等思。若離此事，應知
T30n1579_p0674b14║是名增上清淨意現行性。問：何因緣故，正見、
T30n1579_p0674b15║正思惟、正精進說為慧蘊？答：由此慧蘊略
T30n1579_p0674b16║有三種作業，因此三法方得究竟。謂通達
T30n1579_p0674b17║諸法真義，是初業。通達諸法真義已，即於
T30n1579_p0674b18║真義為他宣說、施設、建立、分別、開示，令其易
T30n1579_p0674b19║了，是第二業。為斷餘結，法隨法行，是第三
T30n1579_p0674b20║業。如是三業，由正見、正思惟、正精進故，如
T30n1579_p0674b21║其次第而得究竟。
T30n1579_p0674b22║問：何因緣故，正念、正定說為定蘊？答：二因緣
T30n1579_p0674b23║故。一、由自性故；二、由所依故。由自性者，
T30n1579_p0674b24║謂三摩地。由所依者，四因緣故，念於此定
T30n1579_p0674b25║能作所依。一、繫所緣故。謂於四念住繫攝
T30n1579_p0674b26║其心。二、隨順定故。謂由此念，於守護根
T30n1579_p0674b27║門、正知而住，順歡喜處隨念作意中，能隨
T30n1579_p0674b28║順定。三、能斷蓋故。謂於各別不淨觀等諸蓋
T30n1579_p0674b29║對治作意中，能斷諸蓋。四、極多修習相作意
T30n1579_p0674c01║故。謂遠離者，於止、舉、捨相，無間、殷重加行中，
T30n1579_p0674c02║能多修習。是故此念為定所依。
T30n1579_p0674c03║復次，正見差別略有十一。謂如病見、如癰見、
T30n1579_p0674c04║乃至無我見、結見、離繫見、能離結見。於四
T30n1579_p0674c05║種行，如其次第，有四種見。謂於諸煩惱纏
T30n1579_p0674c06║俱行行中，於煩惱隨眠俱行行中，於愛味俱
T30n1579_p0674c07║行行中，於過患俱行行中，次第觀為如病、
T30n1579_p0674c08║如癰、如箭、如障。若於諸行觀為生滅，名
T30n1579_p0674c09║無常見。觀為三苦之所隨逐，名為苦見。觀
T30n1579_p0674c10║彼遠離餘我我所，名為空見。觀彼諸行體
T30n1579_p0674c11║性非我及我所相，名無我見。如是八種，是
T30n1579_p0674c12║緣苦諦正見。若於集諦觀為因、集、生、緣，名
T30n1579_p0674c13║為結見。由彼集諦，於苦諦中起雜染結故。
T30n1579_p0674c14║若於滅諦觀滅、靜、妙、離，名離繫見。由彼滅
T30n1579_p0674c15║諦，一切煩惱及依離繫所顯故。若於道諦
T30n1579_p0674c16║觀道、如、行、出，名能離結見。由彼道諦，究竟
T30n1579_p0674c17║能離結縛所顯故。
T30n1579_p0674c18║問：若先起無常、苦、空、無我見，後方起如病、如
T30n1579_p0674c19║癰、如箭、如障見，何緣此中先說如病等見？
T30n1579_p0674c20║答：此中依已得道補特伽羅，說彼為先。何以
T30n1579_p0674c21║故？已得聖道諸有學者，由增上意樂，於
T30n1579_p0674c22║諸取蘊觀為如病，乃至如障；如是觀已，為
T30n1579_p0674c23║斷餘結，復起上位清淨無常見，乃至無我
T30n1579_p0674c24║見。當知此中，略有二種無常等見。一、是如
T30n1579_p0674c25║病等見所依不清淨見；以此為先，此為引
T30n1579_p0674c26║導，為欲獲得所未得故。二、是如病等見能
T30n1579_p0674c27║依清淨見；已得如病等見，復令增長，及為
T30n1579_p0674c28║得心善解脫故。如是十一正見中，空行、無
T30n1579_p0674c29║我行見名為空行，餘行見名無願行，一行見
T30n1579_p0675a01║名無相行。謂於滅諦離繫行見。
T30n1579_p0675a02║復次，於修道中，一切出世間道緣四諦為
T30n1579_p0675a03║境，當知皆能對治三界一切煩惱。何以故？
T30n1579_p0675a04║由諸有學已見迹者，先由法智、類智，於現
T30n1579_p0675a05║不現一切行中起現觀已，後於修道攝一
T30n1579_p0675a06║切行，總為一團、一分、一聚，以無常等行次
T30n1579_p0675a07║第觀察，而不分別此是欲行、此是色行、此
T30n1579_p0675a08║無色行、此是現見、此非現見。是故當知，於
T30n1579_p0675a09║修道中，諸出世道所攝聖道，能總對治下地、
T30n1579_p0675a10║上地一切煩惱。
T30n1579_p0675a11║復次，彼諸聖者，於修道中，由出世道而昇
T30n1579_p0675a12║進時，多分以無相行，數數作意思惟無相。
T30n1579_p0675a13║何以故？由此作意，最能引發現法樂住，斷
T30n1579_p0675a14║煩惱故。
T30n1579_p0675a15║復次，五神通、無諍、願智、無礙解等，及諸如來
T30n1579_p0675a16║力、無畏等所有一切不共佛法，皆是道後所
T30n1579_p0675a17║得，其性清淨，道所建立。由此因緣，皆道諦
T30n1579_p0675a18║攝。問：一切四諦皆應遍知，何緣但說苦諦是
T30n1579_p0675a19║應遍知？答：由於苦諦以二種相應遍知
T30n1579_p0675a20║故。所謂自相及與共相。於所餘諦但知自
T30n1579_p0675a21║相。謂以因等行知集諦自相，以滅等行知
T30n1579_p0675a22║滅諦自相，以道等行知道諦自相。是故唯
T30n1579_p0675a23║說苦諦是應遍知。
T30n1579_p0675a24║問：苦諦亦應永斷，何緣唯說集諦是應永
T30n1579_p0675a25║斷？答：由集諦永斷能顯苦諦永斷，是故唯
T30n1579_p0675a26║說集諦是應永斷。
T30n1579_p0675a27║復次，於諸諦中，略有二種現觀。一、智現觀，
T30n1579_p0675a28║二、斷現觀。智現觀者，謂隨次第，於諸諦中
T30n1579_p0675a29║別相智生。斷現觀者，謂隨次第，無倒智生
T30n1579_p0675b01║為依止故，證得所有煩惱斷滅。
T30n1579_p0675b02║復次，略有五種發起正精進因緣。一、宣說
T30n1579_p0675b03║正法；二、修行共住；三、察懈怠過失，見精進
T30n1579_p0675b04║功德；四、由思擇力相續成熟；五、知所證得
T30n1579_p0675b05║前後差別。
T30n1579_p0675b06║復次，略有二種於斷作證。一、於種子伏斷
T30n1579_p0675b07║作證，二、於種子永斷作證。當知離繫亦有
T30n1579_p0675b08║二種。一、於諸煩惱品別離繫，二、於煩惱事
T30n1579_p0675b09║相屬離繫。
T30n1579_p0675b10║問：如世尊言：汝等苾芻勿行諂誑。此中如
T30n1579_p0675b11║來觀見諂曲幾種過患，誡諸苾芻不令行
T30n1579_p0675b12║諂？答：觀諂曲者有十二過患故。一、諂曲因
T30n1579_p0675b13║緣，不能證得真實智慧；二、退失名譽；三、退
T30n1579_p0675b14║失他信；四、退失功德增長；五、退失於智者
T30n1579_p0675b15║邊聽聞正法教誡教授；六、諸惡增長；七、令
T30n1579_p0675b16║心相續遠離諸善；八、由諂不平損害其心，
T30n1579_p0675b17║常懷苦惱不安隱住；九、慮後苦法；十、非聖
T30n1579_p0675b18║法器；十一、臨終追悔；十二、身壞已後墮諸惡
T30n1579_p0675b19║趣，生那落迦。
T30n1579_p0675b20║復次，欲界中諂有八種行及七種事。云何八
T30n1579_p0675b21║行？一、迷惑諂行，二、覆藏諂行，三、顯示諂行，四、
T30n1579_p0675b22║結搆諂行，五、恭順諂行，六、謀計諂行，七、推注
T30n1579_p0675b23║諂行，八、現悲諂行。云何七事？一、言說事，二、詰
T30n1579_p0675b24║問事，三、違諍事，四、現親友事，五、現委信事，六、
T30n1579_p0675b25║所作假託事，七、艱辛事。由初事故，其諂曲
T30n1579_p0675b26║者與諸世間隨起言說。於非義中示現為
T30n1579_p0675b27║義，以相迷惑；或於義中示現非義。如於
T30n1579_p0675b28║義非義，於有非有，當知亦爾。又於現行
T30n1579_p0675b29║諂曲所起諸惡行中，若他詰問，諂者則便
T30n1579_p0675c01║覆藏實罪，顯不實德。又諍論者，將欲推其
T30n1579_p0675c02║功德、過失，爾時諂者則便結搆諸惡朋黨。又
T30n1579_p0675c03║諂曲者，見諍論人有力暴惡，心生怖懼，即
T30n1579_p0675c04║以卑下身語二業，隨順恭敬，現親友相。又諂
T30n1579_p0675c05║曲者，若見耎直可規其利，內與不可委信
T30n1579_p0675c06║者等，而外現已極可委信。謂行住中，虛詐
T30n1579_p0675c07║積集清善之相。又諂曲者，於諸親善得意友
T30n1579_p0675c08║朋未來廣大所作事中，先詐為伴，後所作
T30n1579_p0675c09║事現在前時，矯現種種方便推注。謂為遮
T30n1579_p0675c10║防自劬勞故。又諂曲者，隨遭一種苦惱事
T30n1579_p0675c11║已，於彼怨對所遭苦事，實無如是重憂重
T30n1579_p0675c12║苦，然自顯示有重憂苦。謂深歎恨愁憂苦
T30n1579_p0675c13║惱，乃至悶絕。
T30n1579_p0675c14║復次，麁語聲聞，尚不應得於諸諦中教誡
T30n1579_p0675c15║教授，況當能得真諦現觀，或復清淨。又有
T30n1579_p0675c16║九種麁語聲聞麁語之相。若有成就如是
T30n1579_p0675c17║相者，當知此名不可與語麁語聲聞。何等
T30n1579_p0675c18║為九？謂能舉罪補特伽羅正詰問時，以不
T30n1579_p0675c19║美言假合而答，或不相應、或不圓滿、或託
T30n1579_p0675c20║餘事方便而答。是名初相。又以謬言假設
T30n1579_p0675c21║餘論，方便推遣所詰問事。是第二相。又瞋
T30n1579_p0675c22║恚纏，擾亂、懵憒、渾濁自心。是第三相。又瞋恚
T30n1579_p0675c23║纏，發起憤怨、詈言、鄙語。是第四相。又起高
T30n1579_p0675c24║心，彼既說我，我當何故而不說彼。是第五
T30n1579_p0675c25║相。又堅覆藏自所作罪。是第六相。又結怨
T30n1579_p0675c26║心相續不捨。是第七相。又多發起報怨之
T30n1579_p0675c27║心。是第八相。又他顯說能舉罪者若實不實
T30n1579_p0675c28║諸功德時，不生信解，非撥毀罵。是第九相。
T30n1579_p0675c29║此中略有二種舉罪補特伽羅。一、共所尊重，
T30n1579_p0676a01║二、非共尊重。當知此中，初二種相，依初能
T30n1579_p0676a02║舉補特伽羅；餘七種相，依第二能舉補特伽
T30n1579_p0676a03║羅。
T30n1579_p0676a04║復次，本地分中，依戒律儀諸毘奈耶相應之
T30n1579_p0676a05║相，今當決擇。嗢拕南曰：
T30n1579_p0676a06║攝、制立、尸羅、無逸、障、學、觀、
T30n1579_p0676a07║依、攝受、受用、甚深、說、喻事。
T30n1579_p0676a08║略有七處，攝毘奈耶及別解脫。何等為七？
T30n1579_p0676a09║一、教勅，二、開聽，三、制止，四、犯處，五、有犯，六、
T30n1579_p0676a10║無犯，七、出罪。
T30n1579_p0676a11║云何教勅？謂佛世尊毘奈耶中，勅諸苾芻捨
T30n1579_p0676a12║不善法，增長善法，當知是名略說一切教
T30n1579_p0676a13║勅之相。若廣分別，無量無邊。
T30n1579_p0676a14║云何開聽？謂佛世尊毘奈耶中，開許一切能
T30n1579_p0676a15║無染污現所受用資生因緣。云何制止？謂
T30n1579_p0676a16║佛世尊毘奈耶中，制止一切自性罪法、違無
T30n1579_p0676a17║罪法。
T30n1579_p0676a18║云何犯處？略有十八。一、不善，二、違善，三、身
T30n1579_p0676a19║業，四、語業，五、意業，六、戒壞，七、見壞，八、軌則
T30n1579_p0676a20║壞，九、正命壞，十、隨護他心，十一、護他損惱，十
T30n1579_p0676a21║二、護非處疑慮，十三、婬，十四、鉢，十五、衣，十六、
T30n1579_p0676a22║食，十七、臥具，十八、病緣醫藥及餘資具。不善
T30n1579_p0676a23║者，謂所有性罪。違善者，謂所有遮罪。身語意
T30n1579_p0676a24║業處，隨其所應，於一切五犯聚中，當知其
T30n1579_p0676a25║相。如是所餘犯處，亦於五犯聚中，如其所
T30n1579_p0676a26║應，當知其相。云何有犯？謂若略說有五犯
T30n1579_p0676a27║聚。何故於此五犯聚中起諸違犯？謂五因
T30n1579_p0676a28║故：一、因緣故；二、發起故；三、事故；四、方便故；
T30n1579_p0676a29║五、究竟故。此分別義，於攝事分毘奈耶摩
T30n1579_p0676b01║呾理迦中，我當廣說。
T30n1579_p0676b02║復有九種犯。一、近事男犯，二、近事女犯，三、勤
T30n1579_p0676b03║策男犯，四、勤策女犯，五、正學犯，六、苾芻尼犯，
T30n1579_p0676b04║七、苾芻犯，八、異生犯，九、有學犯。無有無學犯。
T30n1579_p0676b05║何以故？由彼更無所應作故，法爾獲得小
T30n1579_p0676b06║及隨小一切學處悉皆止息，又定不能犯染
T30n1579_p0676b07║污罪。云何無犯？略有四種。一、初業，二、顛狂，
T30n1579_p0676b08║三、心亂，四、苦受所逼。
T30n1579_p0676b09║云何出罪？略由五相。一、由自故；二、由他故；
T30n1579_p0676b10║三、由自他故；四、依轉故；五、依捨故。由自故
T30n1579_p0676b11║者，謂應自靜息故。由他故者，謂見諦者有
T30n1579_p0676b12║所違犯不染污罪。由自他者，謂諸異生染
T30n1579_p0676b13║不染罪。依轉故者，謂轉捨苾芻依，轉得苾
T30n1579_p0676b14║芻尼依；或轉捨苾芻尼依，轉得苾芻依，爾
T30n1579_p0676b15║時苾芻、苾芻尼各所犯罪，或轉餘形、或轉
T30n1579_p0676b16║無形。依捨故者，謂命終已。復次，略有十種
T30n1579_p0676b17║制立學處清淨。一、道理清淨，二、果清淨，三、攝
T30n1579_p0676b18║受清淨，四、外清淨，五、內清淨，六、具分清淨，七、
T30n1579_p0676b19║愛敬清淨，八、伏對治修清淨，九、隨眠斷對治
T30n1579_p0676b20║修清淨，十、相續不斷清淨。復有差別。謂有
T30n1579_p0676b21║因緣制立學處清淨、遠離受用欲樂邊清淨、
T30n1579_p0676b22║遠離受用自苦邊清淨、勝行清淨、勝命清淨、
T30n1579_p0676b23║同法共住清淨、無違諍清淨、制伏煩惱清淨、
T30n1579_p0676b24║煩惱離繫清淨、任持正法清淨。
T30n1579_p0676b25║復次，略有十種尸羅過失。一、毀壞所學過失，
T30n1579_p0676b26║二、不喜樂過失，三、伴相違過失，四、期願過失，
T30n1579_p0676b27║五、放逸過失，六、增上慢過失，七、隨眠不清淨
T30n1579_p0676b28║過失，八、意樂不清淨過失，九、不出離過失，十、
T30n1579_p0676b29║邪禁過失。
T30n1579_p0676c01║復有十種尸羅功德。一、和合尸羅，二、無間尸
T30n1579_p0676c02║羅，三、無怨對尸羅，四、無損害尸羅，五、堅固尸
T30n1579_p0676c03║羅，六、出離尸羅，七、勝所治尸羅，八、不退轉尸
T30n1579_p0676c04║羅，九、不共尸羅，十、無上尸羅。
T30n1579_p0676c05║復次，於毘奈耶勤學苾芻，依於十時，應不
T30n1579_p0676c06║放逸。何等為十？一、依犯時，二、依定時，三、依
T30n1579_p0676c07║生時，四、依乞食時，五、依所作時，六、依受用
T30n1579_p0676c08║利養恭敬時，七、依求多聞時，八、依思正法時，
T30n1579_p0676c09║九、依遠離時，十、依通達究竟時。
T30n1579_p0676c10║云何於毘奈耶勤學苾芻，依犯初時，應不放
T30n1579_p0676c11║逸？謂有苾芻，成就五支所攝不放逸，即前
T30n1579_p0676c12║際俱行等，如前廣說。如是名為於毘奈耶
T30n1579_p0676c13║勤學苾芻，於初時中修不放逸。
T30n1579_p0676c14║云何於毘奈耶勤學苾芻，依定第二時，應不
T30n1579_p0676c15║放逸？謂有苾芻，或住空閑、或居樹下，生貪
T30n1579_p0676c16║欲蓋乃至疑蓋，終不安忍，則便棄捨、除遣、
T30n1579_p0676c17║變吐。彼由五蓋能染污心，乃至能令不得
T30n1579_p0676c18║涅槃。為欲斷故，於時時間應修止相，於
T30n1579_p0676c19║時時間應修舉相，於時時間應修捨相。
T30n1579_p0676c20║彼於如是止、舉、捨相得善巧已，由下劣心，
T30n1579_p0676c21║慮恐下劣，便正修舉；由掉舉心，慮恐掉舉，
T30n1579_p0676c22║便修內止；心得平等，便修上捨。又於已得
T30n1579_p0676c23║三摩地中，不生愛味，不起顧戀，無有貪
T30n1579_p0676c24║染，無著而住。如是名為於毘奈耶勤學苾
T30n1579_p0676c25║芻，第二時中修不放逸。云何於毘奈耶勤學
T30n1579_p0676c26║苾芻，依生第三時中，應不放逸？謂有苾芻
T30n1579_p0676c27║臨命終時，其心猛利，發起如是正加行心：
T30n1579_p0676c28║謂我今者應以緣佛、緣法、緣僧正命而
T30n1579_p0676c29║死，應以緣善善心而死。彼遂發起如是
T30n1579_p0677a01║如是善守護心，正念現前，以緣於佛法僧
T30n1579_p0677a02║正念及緣諸善善心而死。彼由緣佛、緣法、
T30n1579_p0677a03║緣僧所有正念，及由緣善所有善心而命
T30n1579_p0677a04║終故，名賢善死、賢善夭沒，亦名賢善趣於
T30n1579_p0677a05║後世。如是名為於毘奈耶勤學苾芻，第三
T30n1579_p0677a06║時中修不放逸。
T30n1579_p0677a07║云何於毘奈耶勤學苾芻，依於乞食第四時
T30n1579_p0677a08║中，應不放逸？謂有苾芻，依於村邑、聚落而
T30n1579_p0677a09║住，彼即於此村邑、聚落，廣說如乞食清淨
T30n1579_p0677a10║經。如是名為於毘奈耶勤學苾芻，第四時
T30n1579_p0677a11║中修不放逸。云何於毘奈耶勤學苾芻，依
T30n1579_p0677a12║於所作第五時中，應不放逸？謂有苾芻，於
T30n1579_p0677a13║鉢作業，於衣作業、於諸智者同梵行所看
T30n1579_p0677a14║侍作業，或復於餘所有作業，皆無縱逸。無
T30n1579_p0677a15║縱逸故，不燋、不爛、不失、不壞，亦不零落，
T30n1579_p0677a16║不過所作、不鄙所作、不惡所作、不急所作、
T30n1579_p0677a17║不緩所作、不掉所作、不染所作，隨順世間，
T30n1579_p0677a18║順毘奈耶所有軌則。如是名為於毘奈耶
T30n1579_p0677a19║勤學苾芻，第五時中修不放逸。
T30n1579_p0677a20║云何於毘奈耶勤學苾芻，依受用利養恭
T30n1579_p0677a21║敬第六時中，應不放逸？謂有苾芻，隨所獲
T30n1579_p0677a22║得利養恭敬，於所獲得不染、不著、不耽、
T30n1579_p0677a23║不湎、不悶、不執，亦不保玩而受用之；深
T30n1579_p0677a24║見過患，善知出離而受用之。隨其所得利
T30n1579_p0677a25║養恭敬，能自制伏；不因所得利養恭敬，心
T30n1579_p0677a26║住憍傲。如是名為於毘奈耶勤學苾芻，第
T30n1579_p0677a27║六時中修不放逸。
T30n1579_p0677a28║云何於毘奈耶勤學苾芻，依求多聞第七
T30n1579_p0677a29║時中，應不放逸？謂有苾芻，棄捨世間所有
T30n1579_p0677b01║諷誦綺飾詞論、絢藻文章，隨順世間相應
T30n1579_p0677b02║多聞，於佛所說所有甚深、相似甚深空性
T30n1579_p0677b03║相應緣性緣起，若順、若逆一切經典，恭敬受
T30n1579_p0677b04║持，令得究竟。非觀諸法存有所得所獲
T30n1579_p0677b05║勝利，名得究竟；非觀諸法免脫論難所
T30n1579_p0677b06║獲勝利，名得究竟。非為利養、非為恭敬，
T30n1579_p0677b07║乃至但為自得調伏、自得寂靜、自得涅槃、
T30n1579_p0677b08║自得沙門若婆羅門最上義利，故於此法
T30n1579_p0677b09║善聽、善受，讀誦通利，純熟究竟。如是名為於
T30n1579_p0677b10║毘奈耶勤學苾芻，第七時中修不放逸。
T30n1579_p0677b11║云何於毘奈耶勤學苾芻，依思正法第八
T30n1579_p0677b12║時中，應不放逸？謂有苾芻，獨處空閑，如其
T30n1579_p0677b13║所聞、如其所受、如其所得所有諸法，思惟
T30n1579_p0677b14║其義，稱量、觀察。思所應思，離不應思。於
T30n1579_p0677b15║其少分，但生信解；於其少分，以慧觀察。凡
T30n1579_p0677b16║所思惟，但依於義，不依於文。如實了知
T30n1579_p0677b17║黑說、大說。堅固思惟。審諦思惟。相續思惟。
T30n1579_p0677b18║隨所思惟要當究竟，於其中間終無退
T30n1579_p0677b19║屈。如是名為於毘奈耶勤學苾芻，第八時
T30n1579_p0677b20║中修不放逸。
T30n1579_p0677b21║云何於毘奈耶勤學苾芻，依於遠離第九時
T30n1579_p0677b22║中，應不放逸？謂有苾芻，不與在家及出家
T30n1579_p0677b23║眾共相雜住，不同其喜、不同其憂，廣說乃
T30n1579_p0677b24║至於所生起世事業中，終不許其究竟隨
T30n1579_p0677b25║轉。處空閑林邊際臥具，遠離一切有情方邑、
T30n1579_p0677b26║散亂、懈怠，及障止觀諸隨煩惱。如是名為
T30n1579_p0677b27║於毘奈耶勤學苾芻，第九時中修不放逸。
T30n1579_p0677b28║云何於毘奈耶勤學苾芻，依通達究竟第十
T30n1579_p0677b29║時中，應不放逸？謂有苾芻，於有如實知有，
T30n1579_p0677c01║於非有如實知非有，於有上如實知有
T30n1579_p0677c02║上，於無上如實知無上。由彼於有、非有、有
T30n1579_p0677c03║上、無上如實知故，於所未得不生得想，
T30n1579_p0677c04║於所未證不生證想，離增上慢，非增上
T30n1579_p0677c05║慢所攝持故，自記所解。如是名為於毘奈
T30n1579_p0677c06║耶勤學苾芻，第十時中修不放逸。
T30n1579_p0677c07║復次，有四種障能障出家。謂意樂障、所依
T30n1579_p0677c08║障、業障、不自在障。意樂障者，謂或為王威
T30n1579_p0677c09║所逼迫而求出家，如是等。所依障者，謂或
T30n1579_p0677c10║盲聾、或扇擇迦、或半擇迦、或為疥癩禿攣躄
T30n1579_p0677c11║等種種惡疾逼切其身，如是等。業障者，謂
T30n1579_p0677c12║害母等諸重惡業。不自在障者，謂父母等所
T30n1579_p0677c13║不聽許，若諸僮僕，若王大臣，他所劫掠，若
T30n1579_p0677c14║蘭所得，若有辯答，如是等。復次，略有五處，
T30n1579_p0677c15║諸出家者於毘奈耶決定應學。何等為五？
T30n1579_p0677c16║謂應學知有犯、無犯、若重、若輕，及略所說別
T30n1579_p0677c17║解脫經。有犯、無犯，如前已說。由六種差別，所
T30n1579_p0677c18║犯成重。一、制立差別。謂於學處而制立
T30n1579_p0677c19║故。二、事差別。謂雖同是波逸底迦，然殺生
T30n1579_p0677c20║等所有性罪，於餘遮罪有差別故。三、穿穴
T30n1579_p0677c21║差別。謂如有一，數數犯故。四、煩惱差別。謂
T30n1579_p0677c22║如有一，用其猛利貪瞋癡纏而毀犯故。五、
T30n1579_p0677c23║智差別。謂如有一，善品微少，智慧狹劣，雖
T30n1579_p0677c24║等建立、等事、等穿、等煩惱起，然其所犯成極
T30n1579_p0677c25║重障，非此相違有所犯者。如小水流，少草
T30n1579_p0677c26║能偃，於彼細草不能漂沒；如大水流，聚積
T30n1579_p0677c27║草木亦不能偃。此中道理，當知亦爾。六、時
T30n1579_p0677c28║差別。謂如有一，於其所犯不能速疾如法
T30n1579_p0677c29║悔除，長時習已，然後對治。與此相違，應知所
T30n1579_p0678a01║犯名為輕罪。復次，諸持律者，應以五相觀
T30n1579_p0678a02║察所犯，然後斷罪。何等為五？謂一向雜染
T30n1579_p0678a03║故，一向不行故，制立依處故，現彼過失生
T30n1579_p0678a04║不生故，非一向現行故。此中一向雜染所
T30n1579_p0678a05║犯，謂諸性罪，應當一向教令不犯。若毀犯
T30n1579_p0678a06║者，如其所應，當為顯示，令速悔除。又佛世
T30n1579_p0678a07║尊依此補特伽羅、此方、此時，制立如是遮罪
T30n1579_p0678a08║學處。若有所餘補特伽羅，餘方、餘時犯此
T30n1579_p0678a09║過失；由觀此失而制立故，如其所犯，應
T30n1579_p0678a10║為顯示對治之法。若有不犯如是過失，不
T30n1579_p0678a11║應於此斷其有犯，亦不應顯對治之法。
T30n1579_p0678a12║如是名為總略宣說觀察所犯。復次，於毘
T30n1579_p0678a13║奈耶勤學苾芻，依止七處，於六處中應修
T30n1579_p0678a14║加行。云何依止七處，於六處中應修加行？
T30n1579_p0678a15║謂依止大師、依止親教、依止軌範、依止衣
T30n1579_p0678a16║服、依止乞食、依止臥具、依止病緣醫藥什
T30n1579_p0678a17║物，於法、於學、教授教誡、等持、供養、不放逸中，
T30n1579_p0678a18║應修加行。此中法者，謂別解脫經及廣分
T30n1579_p0678a19║別。學者，謂增上戒學、增上心學、增上慧學。教
T30n1579_p0678a20║授教誡者，謂依增上戒學教授教誡、依增
T30n1579_p0678a21║上心學教授教誡、依增上慧學教授教誡。
T30n1579_p0678a22║等持者，謂九次第定。供養者，謂財供養及法
T30n1579_p0678a23║供養。財供養者，謂由一種可愛樂法。法供
T30n1579_p0678a24║養者，謂由所餘。不放逸者，謂於五種善巧，
T30n1579_p0678a25║相續無間勤修加行。謂蘊善巧乃至處非處
T30n1579_p0678a26║善巧。
T30n1579_p0678a27║復次，毘奈耶中，有五種攝受。一、屬己受，二、承
T30n1579_p0678a28║受受，三、委寄受，四、捨施受，五、為他受。由二
T30n1579_p0678a29║因緣，令屬己受不得清淨。一、生染著故；
T30n1579_p0678b01║二、擬蓄積故。與此相違，乃得清淨。由二因
T30n1579_p0678b02║緣，令承受受不得清淨。一、非處受故；二、非
T30n1579_p0678b03║量非法受故。與此相違，乃得清淨。由二因
T30n1579_p0678b04║緣，令委寄受不得清淨。一、不觀察人而委
T30n1579_p0678b05║寄故，二、於不淨物心繫著故。與此相違，乃
T30n1579_p0678b06║得清淨。由二因緣，令捨施受不得清淨。一、
T30n1579_p0678b07║於鄙惡田而捨施故；二、非無悕望而捨施
T30n1579_p0678b08║故。除三種田，當知所餘名鄙惡田。謂功德
T30n1579_p0678b09║田、悲田、恩田。與此相違，乃得清淨。由二因
T30n1579_p0678b10║緣，令為他受不得清淨。一、非宿交，又不
T30n1579_p0678b11║告白，及性不識故；二、有染心故。與此相違，
T30n1579_p0678b12║乃得清淨。
T30n1579_p0678b13║復次，毘奈耶中，由五因緣，所受用事不得
T30n1579_p0678b14║清淨。一、性有罪故；二、不端嚴故；三、不任用
T30n1579_p0678b15║故；四、非攝屬故；五、不作淨故。性有罪者，謂
T30n1579_p0678b16║依偽斗、偽秤、偽函、繫縛、撾打、若斫、若殺，及
T30n1579_p0678b17║摣撮等所獲財物而受用之，名不清淨。不
T30n1579_p0678b18║端嚴者，謂受田宅及諸賄貨、象、馬、牛、羊、雞、猪
T30n1579_p0678b19║狗、犬、大男、大女、小男、小女、奴婢、作使、金銀、珍寶
T30n1579_p0678b20║及生穀等而受用之，名不清淨。不任用者，
T30n1579_p0678b21║謂大小便利、洟唾所污，膿血、肪膏此等塗
T30n1579_p0678b22║染，復有所餘如是等類，若受用者，名不清
T30n1579_p0678b23║淨。如世尊言：便利等器皆不清淨，不應受
T30n1579_p0678b24║用。非攝屬者，謂或僧祇物，若不被差，不墮
T30n1579_p0678b25║鉢中，亦不屬鉢；或別人物，不與、不捨、亦不
T30n1579_p0678b26║捐棄，非處委信，亦復非量而受用之，名不
T30n1579_p0678b27║清淨。不作淨者，謂五種淨。何等為五？一、受
T30n1579_p0678b28║得淨，二、損壞淨，三、委寄淨，四、時法淨，五、捨分
T30n1579_p0678b29║別淨。與此相違，所有受用名為清淨。
T30n1579_p0678c01║瑜伽師地論卷第六十八