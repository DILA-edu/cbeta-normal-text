T30n1579_p0684c01║
T30n1579_p0684c02║瑜伽師地論卷第七十
T30n1579_p0684c03║
T30n1579_p0684c04║彌勒菩薩說
T30n1579_p0684c05║三藏法師玄奘奉　詔譯
T30n1579_p0684c06║攝決擇分中聲聞地之四
T30n1579_p0684c07║復次，諸智光明有五勝利。一、能於所知滅
T30n1579_p0684c08║一切闇；二、能以世間、出世間功德，適悅攝
T30n1579_p0684c09║受所依止身；三、能正觀見所未見義；四、能
T30n1579_p0684c10║於現法與第一樂；五、能身壞後與第一趣。
T30n1579_p0684c11║復次，由十五種德差別故，諸智光明勝外光
T30n1579_p0684c12║明。何等十五？謂外光明以色為性，諸智光
T30n1579_p0684c13║明以慧為性。又外光明能害外翳，諸智光
T30n1579_p0684c14║明能害內翳。如是非常所愛、常所愛，不可
T30n1579_p0684c15║分布與諸有情、可分布與諸有情，出已還
T30n1579_p0684c16║沒、出已不沒，有色、無色，麁、細，有闇相違、無闇
T30n1579_p0684c17║相違，動、不動，不能作一切有情義利、能作
T30n1579_p0684c18║一切有情義利，引諸眾生趣曾所趣、引諸
T30n1579_p0684c19║眾生趣未曾趣，不能開發一切所覆、能
T30n1579_p0684c20║開發一切所覆，不能隱覆已所開顯、能隱
T30n1579_p0684c21║覆已所開顯，不能發起無量照明、能發起
T30n1579_p0684c22║無量照明，違害於見、不違害見，當知亦
T30n1579_p0684c23║爾。
T30n1579_p0684c24║復次，有三種調善。一、除遣故；二、制伏故；三、
T30n1579_p0684c25║害隨眠故。復有三種寂靜。一、諸惡尋思不
T30n1579_p0684c26║能擾故；二、不為諸相所動亂故；三、任運
T30n1579_p0684c27║於內常喜樂故。復有三種寂止。一、身寂止，
T30n1579_p0684c28║二、語寂止，三、意寂止。復有三種梵志。一、趣向
T30n1579_p0684c29║梵志，二、住果梵志，三、到究竟梵志。如是沙門
T30n1579_p0685a01║亦有三種。復有三種婆羅門。一、假名婆羅
T30n1579_p0685a02║門，二、種姓婆羅門，三、正行婆羅門。復次，由四
T30n1579_p0685a03║因緣，令尸羅壞；尸羅壞故，依止尸羅所應
T30n1579_p0685a04║生善皆不得生。謂於無餘罪起毀犯故；
T30n1579_p0685a05║於有餘罪不悔除故，於諸所犯不憶念
T30n1579_p0685a06║故；於無犯中執有犯故；於有犯中執無
T30n1579_p0685a07║犯故。由四因緣，名戒具足；與上相違，應
T30n1579_p0685a08║知其相。
T30n1579_p0685a09║復次，由二因緣，令所受戒清淨具足。一、助伴
T30n1579_p0685a10║清淨故；二、自性清淨故。云何名為助伴清淨？
T30n1579_p0685a11║謂見清淨、軌清淨、命清淨。云何自性清淨？謂
T30n1579_p0685a12║恭敬隨學、具分隨學。復有差別。謂三因緣，令
T30n1579_p0685a13║所受戒清淨具足。一、意樂清淨故；二、命清淨
T30n1579_p0685a14║故；三、行清淨故。云何意樂清淨？謂為解脫
T30n1579_p0685a15║修行梵行，不為生天。云何命清淨？謂如法
T30n1579_p0685a16║乞求以自活命。云何名為如法乞求？謂如所
T30n1579_p0685a17║應求、如所從求而乞求故。云何名為如所
T30n1579_p0685a18║應求？謂不矯詐而有所求，亦不綺說而有
T30n1579_p0685a19║所求，亦不現相而有所求，亦不抑逼而
T30n1579_p0685a20║有所求，亦不以利而悕於利。云何名為如
T30n1579_p0685a21║所從求？謂除五種不應行處而有所求？云何
T30n1579_p0685a22║行清淨？謂深信所犯有不愛果，若行、若住繫
T30n1579_p0685a23║念思惟，終不故犯；設有所犯，即便從他如
T30n1579_p0685a24║法悔除，誓於當來堅牢防護。
T30n1579_p0685a25║復次，若有苾芻欲勤加行密護根門，應
T30n1579_p0685a26║以四相了知妄念過失，及以四相了知不
T30n1579_p0685a27║如理作意。云何四相了知妄念過失？一、闕念，
T30n1579_p0685a28║二、劣念，三、失念，四、亂念。闕念者，謂於密護
T30n1579_p0685a29║諸根門法，不聽、不受、不善了知。劣念者，謂
T30n1579_p0685b01║於彼法雖聽、雖受、雖善了知，而不常作，
T30n1579_p0685b02║非委悉作，若修、若習、若多修習。失念者，謂雖
T30n1579_p0685b03║修習亦多修習，然或有時不正了知而有所
T30n1579_p0685b04║行。亂念者，謂即於彼非雜染中生雜染想，
T30n1579_p0685b05║雜染中生非雜染想。
T30n1579_p0685b06║云何以四相了知不如理作意？一、是煩惱
T30n1579_p0685b07║生因；二、與雜染生相應；三、毀壞羞恥；四、起錯
T30n1579_p0685b08║亂犯。煩惱生因者，謂如有一，執取於相、執
T30n1579_p0685b09║取隨好，由此因緣，於是處所惡不善法隨
T30n1579_p0685b10║心流逸。與雜染生相應者，謂即與彼惡不
T30n1579_p0685b11║善法俱現前行。毀壞羞恥者，謂如有一，於
T30n1579_p0685b12║應羞恥而不羞恥，又即於彼惡不善法現
T30n1579_p0685b13║在前時而無羞恥。起錯亂犯者，謂即因彼
T30n1579_p0685b14║無羞恥故，或犯所犯罪，或思捨所學。
T30n1579_p0685b15║復次，於食知量勤修行者，斷除八處，乃名
T30n1579_p0685b16║具足於食知量。何等為八？一、耽著飲食，二、
T30n1579_p0685b17║耽著自身，三、命根壞滅，四、飢劣，五、身重，六、非
T30n1579_p0685b18║無病，七、命不清淨，八、多營事業。
T30n1579_p0685b19║復次，常勤修習覺悟瑜伽者，斷除八處，乃
T30n1579_p0685b20║得名為常勤修習覺悟瑜伽正行具足。何
T30n1579_p0685b21║等為八？一、由威儀其身疲弊；二、愛味偃臥，
T30n1579_p0685b22║睡眠為樂；三、隨雜染相；四、不勤修習雜染
T30n1579_p0685b23║對治；五、非時而覺；六、虛棄而覺；七、非時而眠；
T30n1579_p0685b24║八、虛棄而眠。復次，依六出離，應知建立諸
T30n1579_p0685b25║出離地。何等為六？一、不隨順出離，二、闕出
T30n1579_p0685b26║離，三、家出離，四、不圓滿出離，五、下地出離，
T30n1579_p0685b27║六、薩迦耶出離。不隨順者，謂五種依止。一、
T30n1579_p0685b28║趣不隨順，二、生不隨順，三、精進不隨順，四、
T30n1579_p0685b29║障不隨順，五、愛樂不隨順。闕者，謂闕四種
T30n1579_p0685c01║緣。一、親友闕；二、聽聞闕；三、隱沒闕，若教、若證
T30n1579_p0685c02║皆隱沒故；四、施主臥具闕。
T30n1579_p0685c03║復次，由四種力生善法欲。一、由緣力，二、由
T30n1579_p0685c04║因力，三、由智力，四、由行力。
T30n1579_p0685c05║復次，由四圓滿故，於善說法毘奈耶中出家
T30n1579_p0685c06║圓滿。一、形相圓滿，謂能隨順無所雜染，不
T30n1579_p0685c07║染污故。二、業圓滿，謂如佛說法，善隨順故。
T30n1579_p0685c08║三、意樂圓滿。四、住處圓滿。
T30n1579_p0685c09║復次，由五因緣，應知尸羅律儀圓滿。一、不
T30n1579_p0685c10║墜墮故；二、能出離故；三、不可訶故；四、無穿
T30n1579_p0685c11║缺故；五、不知足故。
T30n1579_p0685c12║復次，依二種對治，應知四種根律儀。二種
T30n1579_p0685c13║對治者，一、思擇力，二、修習力。四種根律儀者，
T30n1579_p0685c14║一、境界護，二、煩惱護，三、纏護，四、隨眠護。境界
T30n1579_p0685c15║護者，謂住寂靜勤修行時，以念自守，於諸
T30n1579_p0685c16║境界心不流散故。煩惱護者，謂等位行而遊
T30n1579_p0685c17║行時，於諸境界遠離貪憂故；即分別此不
T30n1579_p0685c18║取其相，乃至心不流逸者。若於爾時執
T30n1579_p0685c19║取彼相，復起隨覺執取隨好，則便於彼修
T30n1579_p0685c20║防護行，以修習力守護眼根，是名纏護。證
T30n1579_p0685c21║眼根護，是隨眠護。
T30n1579_p0685c22║復次，由五因緣，當知於食知量圓滿。一、依
T30n1579_p0685c23║止對治故；二、遠離所治故；三、作自作業故；
T30n1579_p0685c24║四、依處故；五、分別故。此中舊受者，飢所起。苦
T30n1579_p0685c25║受者，食所起。撫育者，增梵行故。力者，能害
T30n1579_p0685c26║所治故。樂者，現法樂住故。無罪者，淨福田故。
T30n1579_p0685c27║安隱住者，煩惱苦斷能作證故。減省睡眠，無
T30n1579_p0685c28║間、殷重二加行故，精進圓滿。殷重加行者，
T30n1579_p0685c29║謂行坐時而成辦故。於第一、第二、第四蓋中
T30n1579_p0686a01║宜坐時，第三蓋中宜行時，第五蓋中宜俱
T30n1579_p0686a02║時。無間加行者，謂於晝日、夜初後分應常
T30n1579_p0686a03║覺悟，於夜中分正習睡眠。為離師子相
T30n1579_p0686a04║似長時極重失念無間睡故，重累其足，乃至
T30n1579_p0686a05║思惟起想正習睡眠。
T30n1579_p0686a06║復次，應於五處知量正知而住。一、於行處，
T30n1579_p0686a07║二、於觀處，三、於攝受利養恭敬處，四、於受
T30n1579_p0686a08║用資具處，五、於善品加行處。由初處故，終
T30n1579_p0686a09║不遊行非所行處，亦不曛暮而出遊行。
T30n1579_p0686a10║由第二故，先不作意而觀視者，速攝其根；
T30n1579_p0686a11║若先作意而觀視者，善住其念。由第三故，若
T30n1579_p0686a12║有所受及他禮時，手不拳縮，足不躁動。
T30n1579_p0686a13║由第四故，受用衣鉢及與飲食皆知其量。
T30n1579_p0686a14║由第五故，若居寂靜，於晝日分經行、宴坐、
T30n1579_p0686a15║若行、若住、若坐、若覺善知其量。於其夜分所
T30n1579_p0686a16║習睡眠亦善知量。若有修習論義決擇，
T30n1579_p0686a17║若語、若默亦善知量；為令二種所依調適，
T30n1579_p0686a18║除遣睡眠及諸勞倦亦善知量。
T30n1579_p0686a19║復次，若有苾芻勤修神足，略由四支攝諸
T30n1579_p0686a20║斷行。一、修習支，二、證勝進支，三、護隨煩惱通
T30n1579_p0686a21║達支，四、引發能淨隨煩惱支。修習支者，謂欲、
T30n1579_p0686a22║精進。何以故？依欲、精進修神足故。證勝進
T30n1579_p0686a23║支者，謂信、輕安。何以故？由證勝進故，以淨
T30n1579_p0686a24║信心，信上解脫；以其輕安，止息所有身心
T30n1579_p0686a25║麁重。護隨煩惱通達支者，謂念、正知。何以故？
T30n1579_p0686a26║由正念故，防護未生止觀隨惑；由正知故，
T30n1579_p0686a27║通達已生止觀隨惑。引發能淨隨煩惱支者，
T30n1579_p0686a28║謂思及捨。何以故？由思故，策沈下心；由捨
T30n1579_p0686a29║故，若心掉舉，攝持於內。
T30n1579_p0686b01║復次，有四種法，於所得定為增上緣。一、審
T30n1579_p0686b02║諦聽聞，二、得正教授，三、宿世串習，四、具足
T30n1579_p0686b03║多聞。審諦聽聞者，謂發起樂欲，生淨信心
T30n1579_p0686b04║聽聞正法；由此因此緣，得心一境性。得正
T30n1579_p0686b05║教授者，謂因次第教授、無倒教授故，發起勇
T30n1579_p0686b06║猛精進而住，無間常委，於菩提分精勤方
T30n1579_p0686b07║便修習而住；由此因此緣，得心一境性。宿
T30n1579_p0686b08║世串習者，謂於宿世隣近生中，於諸靜慮
T30n1579_p0686b09║及諸等至數已證入；由此因此緣，得心一
T30n1579_p0686b10║境性。具足多聞者，謂多聞、聞持、其聞積集，即
T30n1579_p0686b11║於彼法獨處空閑，思惟、籌量、審諦觀察；由
T30n1579_p0686b12║此因此緣，得心一境性。
T30n1579_p0686b13║復次，有七種法，為欲證得三摩地者，應正
T30n1579_p0686b14║了知。一、內定退因，二、外定退因，三、內定退，四、
T30n1579_p0686b15║外定退，五、內定退及因對治，六、外定退及因
T30n1579_p0686b16║對治，七、彼二對治依持。內定退因者，謂懈
T30n1579_p0686b17║怠。外定退因者，謂掉舉。內定退者，謂惛沈睡
T30n1579_p0686b18║眠。外定退者，謂於五妙欲散亂。內定退及
T30n1579_p0686b19║因對治者，謂善取相而正觀察。外定退及因
T30n1579_p0686b20║對治者，謂即於身觀察不淨。彼二對治依持
T30n1579_p0686b21║者，謂光明想。
T30n1579_p0686b22║云何於身觀集法住？謂觀此身，從過去世及
T30n1579_p0686b23║諸飲食現在而生。云何於身觀滅法住？謂
T30n1579_p0686b24║觀此身，於當來世是死滅法。云何於身觀
T30n1579_p0686b25║集滅法住？謂觀此身，於現在世由飲食緣
T30n1579_p0686b26║增長久住，必當破壞。於有身者，謂於此身
T30n1579_p0686b27║善住其念於真如身。或唯出世間智者，謂
T30n1579_p0686b28║由於內奢摩他道。或唯出世間見者，謂由
T30n1579_p0686b29║毘鉢舍那道。或唯憶念者，謂由此後所得出
T30n1579_p0686c01║世間道。
T30n1579_p0686c02║云何於身無所依住？謂依諸定修習念住，
T30n1579_p0686c03║即於彼定無有愛味，乃至無有住著。云
T30n1579_p0686c04║何於世間無所取執？謂於四顛倒已永斷
T30n1579_p0686c05║滅；永斷滅故，於彼身等終不執取淨、樂、我、
T30n1579_p0686c06║常。
T30n1579_p0686c07║復次，依上施設建立五種補特伽羅。云何
T30n1579_p0686c08║為五？一、欣樂喜樂諸異生者，二、欣樂障斷
T30n1579_p0686c09║見迹行者，三、欣樂解脫見趣行者，四、到究竟
T30n1579_p0686c10║見趣行者，五、到究竟見迹行者。云何欣樂喜
T30n1579_p0686c11║樂異生補特伽羅？應知此有三種。謂欣樂
T30n1579_p0686c12║欲生喜樂、欣樂有尋有伺定生喜樂、欣樂
T30n1579_p0686c13║無尋有伺定生喜樂、欣樂無尋無伺定生
T30n1579_p0686c14║喜樂差別故。云何欣樂障斷見迹行補特
T30n1579_p0686c15║伽羅？應知此有二種。謂欣樂煩惱障斷、欣
T30n1579_p0686c16║樂定障斷差別故。欣樂煩惱障斷補特伽
T30n1579_p0686c17║羅，於現法樂住未得已得，於一切種有想
T30n1579_p0686c18║等至未得已得，謂於依止及於觀察所知
T30n1579_p0686c19║有差別故。欣樂定障斷補特伽羅，於一切
T30n1579_p0686c20║勝處未得已得，及於一切遍處未得已得。
T30n1579_p0686c21║云何欣樂解脫見趣行補特伽羅？謂諸外道
T30n1579_p0686c22║起如是見：我為非有、我所為非有，我當無
T30n1579_p0686c23║有、我所當無有。彼於此見未得已得。
T30n1579_p0686c24║云何到究竟見趣行補特伽羅？謂於非想非
T30n1579_p0686c25║非想處未得已得。云何到究竟見迹行補特
T30n1579_p0686c26║伽羅？謂於六觸處無餘永斷究竟證受。如
T30n1579_p0686c27║是名為依止施設建立五種補特伽羅。
T30n1579_p0686c28║復次，鄔波索迦有三種德。一、清淨，二、能造作，
T30n1579_p0686c29║三、能引發。清淨者，謂意樂清淨、戒行清淨、證
T30n1579_p0687a01║清淨。意樂清淨者，謂於佛寶等遠離疑惑，
T30n1579_p0687a02║不悕世事謂作吉祥。戒行清淨者，謂能圓
T30n1579_p0687a03║滿所有學處。證清淨者，謂能證得世出世
T30n1579_p0687a04║清淨故。能作三寶所作事故，名能造作。
T30n1579_p0687a05║能引發同法、不同法者智故，名能引發。復
T30n1579_p0687a06║次，有三種法。一、聞法，二、行法，三、究竟證法。
T30n1579_p0687a07║又外道法是顛倒說。所有禁戒非可現見，
T30n1579_p0687a08║依止邪願修梵行故。所有等至有熱惱，
T30n1579_p0687a09║非究竟，不能趣究竟、不能出離故，共
T30n1579_p0687a10║諸外道故、共諸異生故。諸佛正法與彼
T30n1579_p0687a11║相違，是真善說、是可現見，乃至智者自內
T30n1579_p0687a12║所證。
T30n1579_p0687a13║復次，諸欲得捨次第，謂當宣說先所應作。由
T30n1579_p0687a14║此故得，謂由布施、持戒。於此可得，謂在天
T30n1579_p0687a15║上。由此受用，謂由愛味。由此故捨，謂由過
T30n1579_p0687a16║患。如此差別，捨於事欲及煩惱欲，謂由出
T30n1579_p0687a17║離遠離功德。又若顯示清淨品法，謂應稱
T30n1579_p0687a18║讚四沙門果，從彼決定無退墮故，或出世
T30n1579_p0687a19║間故。
T30n1579_p0687a20║復次，由三因緣，同梵行者應當和合驅擯
T30n1579_p0687a21║犯戒。一、為護他故；二、彼不堪為上法器故；
T30n1579_p0687a22║三、彼能令僧無威德故。
T30n1579_p0687a23║復次，由四因緣，令於尸羅深生愛樂。一、由
T30n1579_p0687a24║師教。遠離二邊，制立所學故。二、由自內。非
T30n1579_p0687a25║極猛利貪等類故。三、由助伴。彼極柔和，易
T30n1579_p0687a26║共住故。四、由加行。不住懈怠故。
T30n1579_p0687a27║復次，有四種觀察尸羅。一、由共住，信知是
T30n1579_p0687a28║有；二、於厄難，信知堅牢；三、由世務，信知
T30n1579_p0687a29║無缺；四、由言論決擇，信知無戀，見不壞故。
T30n1579_p0687b01║云何心趣遠離？謂於住時處憒鬧者。云何
T30n1579_p0687b02║心趣出離？謂於聚落而遊行者。云何心趣涅
T30n1579_p0687b03║槃？謂居寂靜處奢摩他等相者。復有差別。
T30n1579_p0687b04║謂依遠煩惱說趣遠離，依出生死說趣
T30n1579_p0687b05║出離，依入涅槃宮說趣涅槃。一切受并相
T30n1579_p0687b06║續滅故，名為無影、名為寂滅；三苦永離故，
T30n1579_p0687b07║名為寂靜；煩惱熾然熱惱永息故，名為清涼；
T30n1579_p0687b08║得無上迹故，名為真梵。
T30n1579_p0687b09║復次，由三過故，不能無倒聽聞正法。一、散
T30n1579_p0687b10║亂故；二、愚癡故；三、不恭敬故。復次，有五種
T30n1579_p0687b11║相為聞修器。一、謙下心，二、奉行心，三、攝受
T30n1579_p0687b12║義心，四、善攝受義心，五、恭敬心。
T30n1579_p0687b13║復次，於善說法毘奈耶中，略有五種大師功
T30n1579_p0687b14║德。若有大師具成就者，便能映蔽外道沙
T30n1579_p0687b15║門、婆羅門師。何等為五？一、於諸戒行終無
T30n1579_p0687b16║誤失；二、善建立法；三、善制立所學；四、於善
T30n1579_p0687b17║建立法、善制立所學中，隨所疑惑皆能善
T30n1579_p0687b18║斷；五、教授出離。
T30n1579_p0687b19║復次，由三因緣，唯有此道能得出離，謂無
T30n1579_p0687b20║我見。一、未曾得故；二、現能對治諸煩惱故；
T30n1579_p0687b21║三、現於解脫無怖畏故。
T30n1579_p0687b22║復次，有四種歡喜。一、儉素歡喜，二、積習梵行
T30n1579_p0687b23║歡喜，三、無悔歡喜，四、樂斷樂修歡喜。第一歡
T30n1579_p0687b24║喜，能引少欲樂，第二歡喜，能引遠離樂；第三
T30n1579_p0687b25║歡喜，能引三摩地樂；第四歡喜，能引三菩提
T30n1579_p0687b26║樂。
T30n1579_p0687b27║復次，由二因緣，佛世尊法名為善說：一、言詞
T30n1579_p0687b28║文句皆清美故；二、易可通達故。由二因緣，
T30n1579_p0687b29║易可通達。一、若文若義易覺了故；二、出離
T30n1579_p0687c01║等覺故。由二因緣，名為出離。一、往善趣出
T30n1579_p0687c02║離故；二、趣三菩提出離故。由二因緣，趣三
T30n1579_p0687c03║菩提。一、無疑惑故；二、不可壞故。由二因
T30n1579_p0687c04║緣，不可破壞。一、見不可壞故；二、有窣堵波
T30n1579_p0687c05║故。由二因緣，有窣堵波：一、證堅住故；二、有
T30n1579_p0687c06║可依故。由二因緣，名有可依。一、依智不
T30n1579_p0687c07║依識故；二、大師是如來應正等覺故。由二
T30n1579_p0687c08║因緣，大師是如來應正等覺。一、斷一切疑故；
T30n1579_p0687c09║二、邪行不可得故。復次，有四種能障斷法。
T30n1579_p0687c10║一、無厭離，二、智未熟，三、散亂，四、沈下。應知
T30n1579_p0687c11║慧眼，於作惡者說名為盲，於作福者說
T30n1579_p0687c12║名有垢，於諸外道說名有翳。
T30n1579_p0687c13║復次，修法念住者，應正了知十一種雜染
T30n1579_p0687c14║法。一、貪，二、瞋，三、癡，四、聚，五、散，六、沈，七、掉，
T30n1579_p0687c15║八、隨煩惱相，九、不樂遠離，十、愛味，十一、增上
T30n1579_p0687c16║慢。
T30n1579_p0687c17║復次，由四因緣，出世間道用世間道以為
T30n1579_p0687c18║助伴。一、隱障諸蓋故；二、遠分制伏故；三、厭患
T30n1579_p0687c19║朽壞故；四、法力滋潤故。復次，由四種相，當知
T30n1579_p0687c20║如來所得天眼，遍行一切有情義境。一、現見
T30n1579_p0687c21║住造能感一切趣業有情故；二、現見住種
T30n1579_p0687c22║種無量生處有情故；三、現見有中有死生
T30n1579_p0687c23║有情故；四、現見無中有死生有情故。復次，
T30n1579_p0687c24║為證諸法、為達諸法勤修行者，有七漸
T30n1579_p0687c25║次能證諸法、能達諸法。謂於說法者恭敬
T30n1579_p0687c26║承事；既承事已，審諦聽法；審聞法已，法隨法
T30n1579_p0687c27║行；法隨法行故，為住其心，攝正方便；攝正方
T30n1579_p0687c28║便故，發勤精進；發勤精進故，遠離內外不平
T30n1579_p0687c29║等心起處方便，法財二種障得清淨；障清
T30n1579_p0688a01║淨故，於三摩地不生愛味，離增上慢。
T30n1579_p0688a02║復次，為對治九種所治故，應修四種念住。
T30n1579_p0688a03║一、不厭離；二、不作意；三、止觀隨煩惱；四、沈下；
T30n1579_p0688a04║五、不堪擊難；六、於劣喜足；七、忘失教授；八、毀
T30n1579_p0688a05║犯禁戒；九、棄捨善軛。
T30n1579_p0688a06║復次，諸出家者有五過失。一、不喜樂過失，二、
T30n1579_p0688a07║貪著利養恭敬過失，三、追求親屬過失，四、輕
T30n1579_p0688a08║蔑過失，五、增上慢過失。諸在家者，當知亦有
T30n1579_p0688a09║五種過失。一、貪著過失；二、習近能障諸欲過
T30n1579_p0688a10║失；三、攝受過失；四、造作惡行過失；五、不作善
T30n1579_p0688a11║行過失。
T30n1579_p0688a12║復次，愚夫有四種相。一、不作善作；二、作於
T30n1579_p0688a13║惡作；三、二種雜作；四、雖復一向作於善作，
T30n1579_p0688a14║而於善作不如實知。又有四種愚夫之相。
T30n1579_p0688a15║一、不決定慧，二、邪決定慧，三、不起加行，四、
T30n1579_p0688a16║所作奸詐。又有四種愚夫之相。一、非處歡喜，
T30n1579_p0688a17║二、非處愁憂，三、決定艱辛，四、先不觀察。又
T30n1579_p0688a18║有四種愚夫之相。一、邪思構；二、邪發起；三、
T30n1579_p0688a19║設施功勞，多分無果；四、由此因緣，多生愁
T30n1579_p0688a20║嘆。又諸愚夫多分少福，運業薄劣。
T30n1579_p0688a21║復次，五法相似，生死大海得大海名。一、處所
T30n1579_p0688a22║無邊相似故；二、甚深相似故；三、難渡相似故；
T30n1579_p0688a23║四、不可飲相似故；五、大寶所依相似故。
T30n1579_p0688a24║復次，由五因緣，於諸財施，法施為勝。一者、
T30n1579_p0688a25║財施，於他身中發起惡行；法施，決定起諸
T30n1579_p0688a26║善行。二者、財施，於他身中發起煩惱；法施，
T30n1579_p0688a27║能令對治煩惱。三者、財施，於他身中無間
T30n1579_p0688a28║引發有罪安樂；法施，能令無間引發無罪安
T30n1579_p0688a29║樂。四者、財施，若佛現世、若不現世，易可獲
T30n1579_p0688b01║得；法施，若無諸佛現世，難可獲得。五者、財
T30n1579_p0688b02║施施而有盡，法施施而無盡。
T30n1579_p0688b03║復次，應令五心隨己自在而轉，不應令己
T30n1579_p0688b04║隨彼諸心自在而轉。何等為五？一、惡行方
T30n1579_p0688b05║便心。於惡行中猛利趣入。二、善行方便心。於
T30n1579_p0688b06║善行中不猛趣入。三、追求諸欲方便心。於
T30n1579_p0688b07║非法兇暴追求欲中猛利趣入。四、受用諸
T30n1579_p0688b08║欲方便心。深生貪染，乃至不見過患、不知
T30n1579_p0688b09║出離趣入受用。五、出離遠離方便心，於出離
T30n1579_p0688b10║遠離中速疾退轉，於諸欲中，或於靜慮諸
T30n1579_p0688b11║愛味中速疾趣入。
T30n1579_p0688b12║復次，由五種相，諸煩惱魅甚於鬼魅。一者、
T30n1579_p0688b13║若為一鬼所魅，唯即為此一鬼所魅；若
T30n1579_p0688b14║為一煩惱所魅，必為無量煩惱所魅。二者、
T30n1579_p0688b15║若為鬼魅所魅，或以呪術、或以縛害、或以
T30n1579_p0688b16║資具、或以眾藥易可治療；若為煩惱魅
T30n1579_p0688b17║之所魅，不可治療。三者、若為鬼魅所魅，當
T30n1579_p0688b18║於魅時易可識別，下至嬰兒亦能覺了；若
T30n1579_p0688b19║為煩惱魅之所魅，當於魅時難可識別，
T30n1579_p0688b20║世聰慧者尚不能了。四者、若為鬼魅所魅，
T30n1579_p0688b21║此魅是客，易可摧伏，非是俱生，不即由
T30n1579_p0688b22║彼成其自性；若為煩惱魅之所魅，此魅
T30n1579_p0688b23║非客，難可摧伏，而是俱生，即由彼故成其
T30n1579_p0688b24║自性。五者、若為鬼魅所魅，不與一切餘有
T30n1579_p0688b25║情共；若為煩惱魅之所魅，必與一切餘
T30n1579_p0688b26║有情共。
T30n1579_p0688b27║復次，或有苾芻不如理思，虛妄計度諦故、實
T30n1579_p0688b28║故，建立有我。當知此計，略有五種虛誑過
T30n1579_p0688b29║失：一者、隨順外道教轉；二者、攝受外道妄
T30n1579_p0688c01║見；三者、設不順彼而轉，然與外道共為同
T30n1579_p0688c02║法；四者、若隨外道教轉，便為修行不出離
T30n1579_p0688c03║道；五者、雖不隨順彼轉，然與同法翻成
T30n1579_p0688c04║異法。又二因緣故。一、於諦現觀因緣起邪
T30n1579_p0688c05║行故；二、於諦現觀起邪行故。
T30n1579_p0688c06║復次，依止欲行、福行、展轉同居行，有六種
T30n1579_p0688c07║愛恚雜染、四種依處、五種對治。云何六種愛
T30n1579_p0688c08║恚雜染？一、境界貪。由此習近能障諸欲。二、
T30n1579_p0688c09║怨憎瞋。由此於怨諸有情所，發起憎恚。三、
T30n1579_p0688c10║順教貪。由此於他承受其教不得自在
T30n1579_p0688c11║苦有情所，廣行種種惱害逼迫。四、增上瞋。
T30n1579_p0688c12║由此於彼增上安樂、增上歡喜諸有情所，不
T30n1579_p0688c13║欲令其得此興盛；唯欲自得，雜起種種
T30n1579_p0688c14║嫉妬、不忍、變異、不樂。第五、第六、有功德貪，有
T30n1579_p0688c15║過失瞋。由此因緣，心不平等，於僧眾中雖
T30n1579_p0688c16║行惠施，修諸福業，而常伺求種種差別，若
T30n1579_p0688c17║作不作、若惡所作，內懷憂苦，不安隱住。云
T30n1579_p0688c18║何四種依處？謂初境界為依處，餘有情為依
T30n1579_p0688c19║處。又初二依處，各起一分雜染；所餘依處，各
T30n1579_p0688c20║起俱分雜染。云何五種對治？一、不淨，二、慈，
T30n1579_p0688c21║三、悲，四、喜，五、捨。復有異門六種愛恚雜染、五
T30n1579_p0688c22║種對治。何等為六？一、事貪，二、事瞋，三、貪瞋
T30n1579_p0688c23║癡雜染貪，四、不貪不瞋不癡不雜染瞋，五、不
T30n1579_p0688c24║貪不瞋不癡不雜染貪，六、貪瞋癡雜染瞋。云
T30n1579_p0688c25║何五種對治？謂不淨與慈及三種作意。一、雜
T30n1579_p0688c26║染無顛倒作意；二、不雜染無顛倒作意；三、雜
T30n1579_p0688c27║染、不雜染無顛倒心，棄捨貪、瞋作意。
T30n1579_p0688c28║復次，有四種補特伽羅，應知出家得五種功
T30n1579_p0688c29║德。云何四種補特伽羅？一、自依者，二、依他者，
T30n1579_p0689a01║三、已熟者，四、未熟者。云何應知出家得五
T30n1579_p0689a02║種功德？謂自依補特伽羅由出家故，棄捨
T30n1579_p0689a03║王等所共財寶，依止不共清淨尸羅，是名
T30n1579_p0689a04║獲得最初功德。依他補特伽羅由出家故，
T30n1579_p0689a05║棄捨屬他、隨他而轉不自在事，獲得自依、
T30n1579_p0689a06║不隨於他自在轉事，是名獲得第二功德。
T30n1579_p0689a07║已熟補特伽羅由出家故，若無餘結，即便
T30n1579_p0689a08║獲得一切苦邊，是名獲得第三功德。若有
T30n1579_p0689a09║餘結，即便獲得惡趣苦邊，是名獲得第四
T30n1579_p0689a10║功德。未熟補特伽羅由出家故，於現法中，
T30n1579_p0689a11║解脫無量居家迫迮所有憂苦，積集無量順
T30n1579_p0689a12║解脫分廣大善根，能令當來相續成熟，是名
T30n1579_p0689a13║獲得第五功德。
T30n1579_p0689a14║復次，有三種苦及九種相，應知隨逐諸有漏
T30n1579_p0689a15║行。云何三種苦？謂苦苦乃至壞苦。云何九種
T30n1579_p0689a16║相？謂一一苦各有三相，隨逐一切有漏行
T30n1579_p0689a17║法，故有九相。一、死所隨縛故；二、起惡趣因
T30n1579_p0689a18║所隨縛故；三、諸惡趣生所隨縛故；四、無常
T30n1579_p0689a19║法故；五、於無常中苦法故；六、於苦中無我
T30n1579_p0689a20║法故；七、順愛味行生住樂故；八、變壞苦故；
T30n1579_p0689a21║九、即由如是變壞苦性，諸有智者取為非
T30n1579_p0689a22║出離法故。
T30n1579_p0689a23║復次，若有苾芻成就四支為眾主者，乃
T30n1579_p0689a24║能無倒教誡攝御所有徒眾，修行自利利他
T30n1579_p0689a25║正行。云何四支？一、解脫隨煩惱；二、不離正
T30n1579_p0689a26║智；三、為令一切已生善法堅住、不忘、修習圓
T30n1579_p0689a27║滿、倍增廣故，攝受任持；四、為令一切未生善
T30n1579_p0689a28║法得生起故，攝受任持。
T30n1579_p0689a29║云何苾芻解脫隨煩惱？謂解脫五種隨煩惱
T30n1579_p0689b01║故。何等為五？一、思慕居家；二、毀犯禁戒；三、
T30n1579_p0689b02║憶先所受分別俱行不正作意；四、耽著未來
T30n1579_p0689b03║所有境界，發起貪憂；五、於法慳悋。若諸愚
T30n1579_p0689b04║夫，於四大種造色自相不如實知，謂之為
T30n1579_p0689b05║己父母、妻子，乃至朋友、宰官、親屬及兄弟等，
T30n1579_p0689b06║於唯形色謂戲笑等，於唯身語所有動作
T30n1579_p0689b07║起有情想俱行作意。由此因緣，起邪分別，
T30n1579_p0689b08║妄計為我父母、妻子，乃至朋友、宰官、親屬及
T30n1579_p0689b09║兄弟等。由此分別妄計因緣，發生種種居家
T30n1579_p0689b10║思慕。諸有智者了知唯有諸色自相，無有
T30n1579_p0689b11║情想，故能解脫初隨煩惱。所以者何？從久
T30n1579_p0689b12║遠來，由見種種各別色形建立安布，或時
T30n1579_p0689b13║與他而共集會，如是見已，便謂為我父母、妻
T30n1579_p0689b14║子，廣說乃至是我朋友、宰官、親屬，或謂為他。
T30n1579_p0689b15║非生無色諸有情類有如是事。又諸愚夫，
T30n1579_p0689b16║不如實知愚夫之相及智者相，由不如實
T30n1579_p0689b17║知故，惡思所思、惡說所說、惡作所作；凡
T30n1579_p0689b18║所現行身語意業皆不清淨，亦無清淨尸羅
T30n1579_p0689b19║正命。諸有智者如實知故，當知一切與彼
T30n1579_p0689b20║相違。故能解脫第二隨煩惱。又諸愚夫，於非
T30n1579_p0689b21║如理不能如實知非如理，於其如理不
T30n1579_p0689b22║能如實知是如理。於先所受隨順欲貪
T30n1579_p0689b23║可意諸法，不正作意，起欲尋思，堅著、不捨、不
T30n1579_p0689b24║棄、不吐；於隨順恚不可意法，起恚尋思；
T30n1579_p0689b25║於隨順害不可意法；起害尋思，餘如前說。
T30n1579_p0689b26║諸有智者，於其如理能如實知此是如理，
T30n1579_p0689b27║於非如理能如實知此非如理。於先所受
T30n1579_p0689b28║如前所說差別諸法，或不追憶，或正思惟，
T30n1579_p0689b29║或不失念，於彼所緣不起欲尋乃至害尋；
T30n1579_p0689c01║設復生起，而不堅著，廣說如前；故能解脫
T30n1579_p0689c02║第三隨煩惱。又諸愚夫，於根護功德不如
T30n1579_p0689c03║實知。不護過患不如實知。於現在世現前
T30n1579_p0689c04║別境發生愛恚雜染其心，於諸可意色等境
T30n1579_p0689c05║界悕慕欲見，於不可愛色等境界心生厭
T30n1579_p0689c06║逆。於可意境心生悕慕，是名為貪。懷此
T30n1579_p0689c07║貪者，若彼境界變壞之時，心便下慼，是名為
T30n1579_p0689c08║憂。諸有智者，一切道理，當知皆悉與此相
T30n1579_p0689c09║違，故能解脫第四隨煩惱。又諸愚夫，於諸貪
T30n1579_p0689c10║欲不正法中，不能如實知其過患，常為餘
T30n1579_p0689c11║四慳所漂溺，復起法慳。諸有智者，於彼過
T30n1579_p0689c12║患能如實知，於餘四慳尚不生起；設起尋
T30n1579_p0689c13║捨，終不堅著，況起法慳。彼既如是遠離法
T30n1579_p0689c14║慳，若遇樂法補特伽羅，即為宣說大師所說
T30n1579_p0689c15║素呾纜、毘奈耶、摩呾理迦相應聖教，令其
T30n1579_p0689c16║受持，廣為無間分別開示，終不隱祕，故能解
T30n1579_p0689c17║脫第五隨煩惱。是名苾芻成就第一解脫隨
T30n1579_p0689c18║煩惱支。云何苾芻不離正智？謂有四智，何
T30n1579_p0689c19║等為四？謂依最初離染相續通達八聖支
T30n1579_p0689c20║道，立第一智；依證成辦八聖支道，立餘三
T30n1579_p0689c21║智。謂有苾芻住異生位，作是思惟：唯於諸
T30n1579_p0689c22║佛世尊聖法毘奈耶中有八聖支道，非諸外
T30n1579_p0689c23║道異論法中有如是道。若於是處有八聖
T30n1579_p0689c24║支道，即於是處有沙門果，有諸沙門及沙
T30n1579_p0689c25║門義，所謂涅槃。我今為證沙門果沙門沙門
T30n1579_p0689c26║義故，應當發起八聖支道，修令清淨。由如
T30n1579_p0689c27║是行於八聖支道中所有智，是名依通達
T30n1579_p0689c28║八聖支道立第一智。即以此智為依止、為
T30n1579_p0689c29║建立，為欲證得成辦如所通達八聖支道
T30n1579_p0690a01║故，勇猛精進修餘三智，謂聞所成智、思所成
T30n1579_p0690a02║智、修所成智。彼為勤修聞所成智，亦令此
T30n1579_p0690a03║智得清淨故，求聞正法。若有宣說如來所
T30n1579_p0690a04║證法毘奈耶，即便往詣恭敬聽受，證得歡喜
T30n1579_p0690a05║廣大妙善出離所攝。自相高勝，故名廣大；自
T30n1579_p0690a06║性無罪，故名妙善；涅槃相應，故名出離所
T30n1579_p0690a07║攝。又為勤修思所成智，亦令此智得清淨
T30n1579_p0690a08║故，若知是處有諸苾芻持經律論而共集
T30n1579_p0690a09║會，銓量決擇經律論中深隱要義，則便往
T30n1579_p0690a10║趣請問諸諦。彼則為其建立諸諦所有自相
T30n1579_p0690a11║證得方便，先未覺悟令其覺悟，若已覺悟
T30n1579_p0690a12║開曉令知。即於一義文字差別，方便勸導，令
T30n1579_p0690a13║不忘失。又於無我相應諸諦證得所依甚
T30n1579_p0690a14║深義句，以慧通達，廣為開示空性相應如
T30n1579_p0690a15║來所說微妙法句。由此因緣，彼既證得聞思
T30n1579_p0690a16║所成智清淨故，復更勤修修所成智，亦令
T30n1579_p0690a17║此智得清淨故，便於內身住循身觀，乃
T30n1579_p0690a18║至廣說修四念住皆應了知。如是名為依
T30n1579_p0690a19║證成辦八聖支道建立三智。是名苾芻成
T30n1579_p0690a20║就第二不離正智支。
T30n1579_p0690a21║云何苾芻為令已生所有善法堅住、不忘，廣
T30n1579_p0690a22║說乃至攝受任持？謂諸苾芻依財食事，從
T30n1579_p0690a23║清淨信諸施主邊，如量受取衣服等物，名
T30n1579_p0690a24║曰任持。何以故？以諸苾芻由此因緣，身不
T30n1579_p0690a25║羸頓，心有堪能，心無染惱，已生善法不退
T30n1579_p0690a26║增長。
T30n1579_p0690a27║云何苾芻為令未生一切善法得生起故，攝
T30n1579_p0690a28║受任持？謂諸苾芻年齒耆宿，戒行清高，了知
T30n1579_p0690a29║涅槃所有喜樂於諸喜樂為最第一，善修
T30n1579_p0690b01║聖道，離增上慢。若有苾芻能於彼所禮敬
T30n1579_p0690b02║承事，善言隨喜，離諸諂曲，無求過心，此能
T30n1579_p0690b03║生彼，名曰任持。何以故？彼由如是正隨轉
T30n1579_p0690b04║時，於時時間，從彼獲得能發勝喜教誡教
T30n1579_p0690b05║授，能令未生一切妙善菩提分法速得生起。
T30n1579_p0690b06║如是四支別分十一，十一與四，平等平等。
T30n1579_p0690b07║瑜伽師地論卷第七十