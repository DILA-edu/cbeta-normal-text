T30n1579_p0699c11║
T30n1579_p0699c12║
T30n1579_p0699c13║瑜伽師地論卷第七十三
T30n1579_p0699c14║
T30n1579_p0699c15║彌勒菩薩說
T30n1579_p0699c16║三藏法師玄奘奉　詔譯
T30n1579_p0699c17║攝決擇分中菩薩地之二
T30n1579_p0699c18║復次，嗢拕南曰：
T30n1579_p0699c19║思擇、自性、取、薩迦、有、世間、
T30n1579_p0699c20║真、尋思、實智、密意、與次第。
T30n1579_p0699c21║問：如是五事，幾諦所攝？答：相，四安立諦攝。名，
T30n1579_p0699c22║一苦諦攝。分別，三諦攝，除滅諦。真如，四非安
T30n1579_p0699c23║立諦攝。正智，緣安立、非安立諦境道諦攝。問：
T30n1579_p0699c24║諸相是名耶？設名是相耶？答：諸名皆是相，有
T30n1579_p0699c25║相而非名。謂除名相餘四相。餘隨所應，當
T30n1579_p0699c26║知亦爾。問：諸相皆相相耶？設相相皆相耶？答：
T30n1579_p0699c27║諸相相皆是相，有相非相相，謂名等四相。
T30n1579_p0699c28║問：若分別相相，一切名相相合、相依而分別
T30n1579_p0699c29║耶？設分別名相，一切相相相合、相依而分別
T30n1579_p0700a01║耶？答：應作四句。有分別相相，非名相相合、
T30n1579_p0700a02║相依而起分別，謂分別不了其名所有相
T30n1579_p0700a03║相，又於諸相已拔名隨眠。有分別名相，
T30n1579_p0700a04║非相相相合、相依而起分別，謂分別不了
T30n1579_p0700a05║其事所有名相。與上相違，是俱句。除上爾
T30n1579_p0700a06║所相，是俱非句。問：若思惟真如，即觀真如
T30n1579_p0700a07║耶？設觀真如，即思惟真如耶？答：應作四
T30n1579_p0700a08║句。有思惟真如，非觀真如，謂以分別所攝
T30n1579_p0700a09║如理作意思惟真如，但見真如相，不見實
T30n1579_p0700a10║真如，乃至未至正通達位，及通達後作意
T30n1579_p0700a11║思惟安立真如。有觀真如，非思惟真如，謂
T30n1579_p0700a12║通達真如時，由勝義故，非思惟其相。有
T30n1579_p0700a13║思惟真如，亦觀真如，謂通達後相續思惟
T30n1579_p0700a14║非安立真如。有不思惟真如，亦非觀真
T30n1579_p0700a15║如，謂離如理所引作意思惟諸相。
T30n1579_p0700a16║問：若思惟相，即觀其相耶？設觀其相，即思
T30n1579_p0700a17║惟相耶？答：應作四句。有思惟相，不觀其
T30n1579_p0700a18║相，謂前第二句。有觀其相，不思惟相，謂前
T30n1579_p0700a19║初句。有思惟相，亦觀其相，謂前第四句。有
T30n1579_p0700a20║非思惟相，亦非觀其相，謂前第三句。
T30n1579_p0700a21║問：如是五事，為攝一切法，為不如是耶？答：
T30n1579_p0700a22║如是。問：彼一切法，當言以何而為自性？答：
T30n1579_p0700a23║諸法自性不可言說。問：云何應觀彼諸法
T30n1579_p0700a24║相？答：如幻事相，非全無有。譬如幻事，有幻
T30n1579_p0700a25║事性，無象馬、車步、末尼、真珠、金銀等性。如是
T30n1579_p0700a26║諸法，體性唯有名相可得，無有自性、差別
T30n1579_p0700a27║施設顯現可得。相由相名，相之自性實不
T30n1579_p0700a28║可得。如相，如是名、名自性，分別、分別自性，
T30n1579_p0700a29║真如、真如自性，當知亦爾。正智由正智名，正
T30n1579_p0700b01║智自性實不可得。何以故？於一切種隨言
T30n1579_p0700b02║自性不成就故。若謂諸相自性安立，即稱
T30n1579_p0700b03║其量假立名言，此假名言依相而立。是則
T30n1579_p0700b04║於相假立名前，應有彼覺，如已立名。又
T30n1579_p0700b05║於一相所立名言有眾多故、有差別故，應
T30n1579_p0700b06║有眾多差別體性。是故名言依相而立，不
T30n1579_p0700b07║應道理。若謂諸相如名安立，由名勢力，相
T30n1579_p0700b08║自性起。是則彼相假立名前，應無自性；彼
T30n1579_p0700b09║既無有，假立名言亦應無有。是故二種俱
T30n1579_p0700b10║成無過。又假名言有眾多故、有差別故，應
T30n1579_p0700b11║有眾多差別體性。又依他過，由彼諸相但
T30n1579_p0700b12║依於他假建立故。是故一切假立名言如
T30n1579_p0700b13║其自性，不應道理。猶如所起種種幻類，譬
T30n1579_p0700b14║如幻者造作種種幻士夫類，謂男、女、象、馬、熊
T30n1579_p0700b15║羆等類，非彼諸類如其相貌實有體性。如
T30n1579_p0700b16║是諸相，非稱名言有實體性，當知亦爾。若
T30n1579_p0700b17║謂離彼相及名言二種和合，有自性生。彼
T30n1579_p0700b18║於諸相、或於名言、或二中間應現可得，然
T30n1579_p0700b19║不可得。是故此計不應道理。由此因緣，隨
T30n1579_p0700b20║言自性於一切種皆無所有。若謂名言能
T30n1579_p0700b21║顯自性，亦不應理。若取不取假立名言，俱
T30n1579_p0700b22║有過故。若取相已假立名言，便不成顯。若
T30n1579_p0700b23║不取相假立名言，無事名言不應道理。又
T30n1579_p0700b24║如前說，所立名言有眾多故、有差別故，
T30n1579_p0700b25║則有眾多差別體性，成大過失。又照了喻
T30n1579_p0700b26║不相似故，不應道理。不相似者，照了因
T30n1579_p0700b27║緣於一切事無有差別，種種亦爾。能取因
T30n1579_p0700b28║緣，名言不爾。
T30n1579_p0700b29║問：不可言中，不可言言既現可得，是故法性
T30n1579_p0700c01║不可言說，不應道理。又造幻者所造種種
T30n1579_p0700c02║幻化形類，雖彼形類非如其性，然有種種
T30n1579_p0700c03║能造幻事如其自性，是故譬喻亦不相似。
T30n1579_p0700c04║答：正立宗時，不可言言亦已遮遣。為令覺
T30n1579_p0700c05║知如是義故，方便施設譬喻等故，非不
T30n1579_p0700c06║相似。雖假名言非如彼性，不可言義非不
T30n1579_p0700c07║是有。問：若諸相事假立名言則便得有，若
T30n1579_p0700c08║不假立則不得有。若如是者，喻可相似，不
T30n1579_p0700c09║可言計亦應道理。若不爾者，不可言計則為
T30n1579_p0700c10║唐捐。答：如是由先所起八分別故，於現在
T30n1579_p0700c11║世三種事生，如本地分已說其相。即此所
T30n1579_p0700c12║生三種事故，復起分別。由此道理，諸雜染
T30n1579_p0700c13║法展轉相續，無有斷絕。由此因緣其喻相
T30n1579_p0700c14║似。分別假立若斷滅時，諸雜染法皆可隨滅，
T30n1579_p0700c15║證得聖智。此是量故，不可言計亦不唐捐。
T30n1579_p0700c16║問：若於爾時，分別假立皆悉斷滅，即於爾
T30n1579_p0700c17║時相事隨遣。若爾，隨一獲得聖智，一切相、
T30n1579_p0700c18║名、分別所攝情無情數，內外事物皆應永滅，
T30n1579_p0700c19║譬如幻者所作幻事？答：相等諸物，或由不共
T30n1579_p0700c20║分別為因，或復由共分別為因。若由不共
T30n1579_p0700c21║分別所起，無分別者，彼亦隨滅。若共分別之
T30n1579_p0700c22║所起者，分別雖無，由他分別所任持故，
T30n1579_p0700c23║而不永滅。若不爾者，他之分別應無其果。
T30n1579_p0700c24║彼雖不滅，得清淨者於彼事中正見清淨。
T30n1579_p0700c25║譬如眾多修觀行者，於一事中，由定心智
T30n1579_p0700c26║種種勝解異見可得，彼亦如是。
T30n1579_p0700c27║問：如是五事，幾是所取？幾是能取？答：三是所
T30n1579_p0700c28║取。分別、正智亦是能取。亦是所取。
T30n1579_p0700c29║問：如是五事，當知幾種取所行義？答：略有
T30n1579_p0701a01║三種。一、有言有相取所行義，二、無言有相取
T30n1579_p0701a02║所行義，三、無言無相取所行義。此中最初，是
T30n1579_p0701a03║言說隨覺者取所行境；第二、是言說隨眠者
T30n1579_p0701a04║取所行境；第三、是於言說離隨眠者取所
T30n1579_p0701a05║行境。又初二是世俗諦取。最後是勝義諦取。
T30n1579_p0701a06║復有遠離言說隨眠後所得取，通取一切
T30n1579_p0701a07║二諦所攝取所行境。謂世出世智以安立諦
T30n1579_p0701a08║為所行故，建立彼智通用二諦為所行境。
T30n1579_p0701a09║此二種取，由二因緣，應知得成世出世性。
T30n1579_p0701a10║謂曾得、未曾得故，依言說、不依言說故。
T30n1579_p0701a11║問：有相之取世間共成，無相之取非所共成。
T30n1579_p0701a12║何因何緣名無相取？無因無緣不應道理。
T30n1579_p0701a13║答：世俗名言熏習取果，是有相取，世所共
T30n1579_p0701a14║成。能令雜染；勝義智見熏習取果，是無相取，
T30n1579_p0701a15║非所共成，能令清淨；是故此二有因有緣。
T30n1579_p0701a16║如眼若有瞖等過患，便有髮毛輪等瞖相
T30n1579_p0701a17║現前可得；若無彼患，便不可得。但有自性
T30n1579_p0701a18║無顛倒取。問：於無相界若取其相，非無相
T30n1579_p0701a19║取；若無所取，亦不得成無相之取。若爾，云
T30n1579_p0701a20║何名無相取？答：言說隨眠已遠離故，此取雖
T30n1579_p0701a21║復取無相界，不取相故，成無相取。問：若無
T30n1579_p0701a22║搆獲，云何成取？答：雖不搆獲諸相差別有
T30n1579_p0701a23║所增益，然取無相，故得成取。問：若無搆
T30n1579_p0701a24║獲，無所增益，此取相狀云何可知？答：取
T30n1579_p0701a25║勝義故、取無相故，五種事相皆不顯現
T30n1579_p0701a26║以為其相。問：若不分明可立為取，何故不
T30n1579_p0701a27║許諸取滅無？答：滅無無有修作義故，非修
T30n1579_p0701a28║觀者依於滅無有所修作。問：若爾，云何證
T30n1579_p0701a29║知其相？答：自內證智之所證知。問：若爾，何不
T30n1579_p0701b01║如其所證如是記別？答：此內所證非諸名
T30n1579_p0701b02║言安足處故。
T30n1579_p0701b03║問：若先無有知無相智；由無有故，亦無
T30n1579_p0701b04║數習無相智義；無數習故，知無相智既無
T30n1579_p0701b05║其因，應不得生。答：有相亦得為無相因，
T30n1579_p0701b06║隨順彼故。如世間智為緣生出世智，有漏
T30n1579_p0701b07║智為緣生無漏智，有心定為緣生無心定，
T30n1579_p0701b08║此亦如是。
T30n1579_p0701b09║問：苦等諸智，世尊說為得清淨因。若苦等智，
T30n1579_p0701b10║於苦等諦分別苦等，應成有相。若不分
T30n1579_p0701b11║別，苦等諸智便非是有；彼無有故，云何能
T30n1579_p0701b12║得畢竟清淨？答：由無相智增上力故，於諸
T30n1579_p0701b13║諦中，極善清淨通世出世分別智生，即名
T30n1579_p0701b14║已斷所斷煩惱。其無相智是苦等智因，正能
T30n1579_p0701b15║斷滅所斷煩惱。於此因中假立果名，即假
T30n1579_p0701b16║說此為苦等智，是故無過。
T30n1579_p0701b17║問：先說所取是能取果，即此能取當言何
T30n1579_p0701b18║果？答：此二展轉更互為果。
T30n1579_p0701b19║問：若所知境無常、積集、相續、無量、多不現見，
T30n1579_p0701b20║云何修觀行者緣彼為境，及令轉滅？答：於
T30n1579_p0701b21║彼聞思增上力故，得三摩地。由彼因緣，令
T30n1579_p0701b22║三摩地五種境界影像現前，即緣此事以為
T30n1579_p0701b23║境界；除遣此故，彼得轉滅。
T30n1579_p0701b24║問：除遣五種所知境界，當言何相？答：無上
T30n1579_p0701b25║轉依無為涅槃以為其相。云何為涅槃？謂法
T30n1579_p0701b26║界清淨煩惱眾苦永寂靜義，非滅無義。問：若
T30n1579_p0701b27║唯煩惱眾苦永寂名為涅槃，何因緣故非滅
T30n1579_p0701b28║無義？答：如外水界，唯離渾濁得澄清性，非
T30n1579_p0701b29║離濁時無澄清性。又如真金，唯離剛強得
T30n1579_p0701c01║調柔性，非離彼時無調柔性。又如虛空，唯
T30n1579_p0701c02║雲霧等翳障寂靜得清淨性，非彼無時其清
T30n1579_p0701c03║淨性亦無所有。此中道理，當知亦爾。
T30n1579_p0701c04║云何名為法界清淨？謂修正智故，永除諸
T30n1579_p0701c05║相，證得真如。譬如有人，於眠夢中，自見其
T30n1579_p0701c06║身為大暴流之所漂溺。為欲越渡如是暴
T30n1579_p0701c07║流，發大精進；即由發起大精進故，欻然便
T30n1579_p0701c08║覺。既得覺已，於彼暴流都無所見。除相道
T30n1579_p0701c09║理，當知亦爾。問：為即於此言說隨眠正斷滅
T30n1579_p0701c10║時諸相除遣，為斷滅已後方除遣？答：斷時、
T30n1579_p0701c11║遣時平等平等，如秤兩頭低昂道理。又如
T30n1579_p0701c12║畫像，彩色壞時形相隨滅。亦如瞖等過患
T30n1579_p0701c13║愈時，髮毛輪等相亦隨遣，愈時、遣時平等平
T30n1579_p0701c14║等。此中道理，當知亦爾。
T30n1579_p0701c15║問：修觀行者，云何除遣所緣境相？答：由正
T30n1579_p0701c16║定心，於諸所知境界影像先審觀察；後由
T30n1579_p0701c17║勝義作意力故，轉捨有相，轉得無相。此無
T30n1579_p0701c18║相轉復有五位。一、少分位，二、遍滿位，三、有動
T30n1579_p0701c19║位，四、有加行位，五、成滿位。問：如是成滿其
T30n1579_p0701c20║相云何？答：不為一切煩惱、一切災橫所陵
T30n1579_p0701c21║雜故，究竟無惱清淨所依，說名成滿。即此
T30n1579_p0701c22║又是善清淨真實義所行，一切現量所行，一
T30n1579_p0701c23║切自在所行。
T30n1579_p0701c24║問：於此成滿建立幾乘？齊何時證？答：隨三
T30n1579_p0701c25║種根差別證故，建立三乘。然彼二乘，用阿耨
T30n1579_p0701c26║多羅三藐三菩提乘以為根本。又彼二乘隨
T30n1579_p0701c27║緣差別、隨所成熟無決定故，證得時量亦
T30n1579_p0701c28║不決定。其最後乘，要經三種無數大劫方
T30n1579_p0701c29║可證得，依斷三種麁重別故。何等名為三
T30n1579_p0702a01║種麁重？一、惡趣不樂品在皮麁重。由斷彼
T30n1579_p0702a02║故，不往惡趣，修加行時不為不樂之所
T30n1579_p0702a03║間雜。二、煩惱障品在肉麁重。由斷彼故，一
T30n1579_p0702a04║切種極微細煩惱亦不現行，然未永害一切
T30n1579_p0702a05║隨眠。三、所知障品在心麁重。由斷彼故，永
T30n1579_p0702a06║害一切所有隨眠，遍於一切所知境界無障
T30n1579_p0702a07║礙智自在而轉。
T30n1579_p0702a08║復次，云何立聲聞乘？謂三因緣故。一、變化故；
T30n1579_p0702a09║二、誓願故；三、法性故。變化故者，謂隨彼彼所
T30n1579_p0702a10║化勢力，如來化作變化聲聞。誓願故者，謂
T30n1579_p0702a11║有補特伽羅，於聲聞乘已發誓願，即建立
T30n1579_p0702a12║彼以為聲聞。法性故者，謂有補特伽羅，本
T30n1579_p0702a13║性已來慈悲薄弱，於諸苦事深生怖畏。由
T30n1579_p0702a14║此二因，於利他事不深愛樂，非為是事樂
T30n1579_p0702a15║處生死。彼由安住此法性故，立為聲聞。又
T30n1579_p0702a16║覺法性故，謂於一切安立諦中，多分修習
T30n1579_p0702a17║怖畏行轉，由此因緣證得圓滿。如聲聞乘，
T30n1579_p0702a18║獨覺亦爾。出無佛世而證正覺，與此差別。
T30n1579_p0702a19║即上相違三因緣故，應知菩薩。
T30n1579_p0702a20║復次，云何聲聞失壞正法及毘奈耶？謂有聲
T30n1579_p0702a21║聞，計唯無有煩惱燒然名為寂滅，生大怖
T30n1579_p0702a22║畏，謂我當斷、我當永壞、我當無有。譬如
T30n1579_p0702a23║有人身嬰熱病，於無病中都無識別，謂病
T30n1579_p0702a24║愈時舉體隨滅，便生怖畏，我寧不脫如是
T30n1579_p0702a25║熱病，是名失壞。由此譬喻，失壞聲聞，當知
T30n1579_p0702a26║亦爾。復次，云何菩薩失壞大乘？謂有菩薩，
T30n1579_p0702a27║聞一切法甚深無性，即執一切煩惱燒然自
T30n1579_p0702a28║性本無，謂已無有生死重病。譬如有人，於
T30n1579_p0702a29║己身中所生熱病，謂為無病，於此熱病不
T30n1579_p0702b01║能解脫，名為失壞。由此譬喻，失壞菩薩，當
T30n1579_p0702b02║知亦爾。
T30n1579_p0702b03║問：如是五事，幾是薩迦耶，幾非薩迦耶？答：
T30n1579_p0702b04║相通二種，二是薩迦耶，一非薩迦耶，真如
T30n1579_p0702b05║俱不可說。如薩迦耶，有及世間，當知亦爾。
T30n1579_p0702b06║問：如是五事、四種真實，此中何事攝幾真實？
T30n1579_p0702b07║答：世間所成真實、道理所成真實，三事所攝
T30n1579_p0702b08║煩惱障淨智所行真實、所知障淨智所行真
T30n1579_p0702b09║實，二事所攝。問：如是五事、四種尋思，此中何
T30n1579_p0702b10║事攝幾尋思？答：如理作意相應分別總攝四
T30n1579_p0702b11║種。
T30n1579_p0702b12║問：如是五事、四種如實遍智，此中何事攝幾
T30n1579_p0702b13║如實遍智？答：一切皆是正智所攝。問：世尊依
T30n1579_p0702b14║何密意，說一切法皆無有二？答：即依如是
T30n1579_p0702b15║所說五事，由俗自性說無自性，由別別相
T30n1579_p0702b16║說有自性。
T30n1579_p0702b17║問：世尊依何密意，說一切法皆無自性？答：
T30n1579_p0702b18║由依彼彼所化勢力，故說三種無自性性。
T30n1579_p0702b19║一、相無自性性，二、生無自性性，三、勝義無自
T30n1579_p0702b20║性性。云何相無自性性？謂一切法世俗言說
T30n1579_p0702b21║自性。云何生無自性性？謂一切行眾緣所生，
T30n1579_p0702b22║緣力故有，非自然有，是故說名生無自性
T30n1579_p0702b23║性。云何勝義無自性性？謂真實義相所遠離
T30n1579_p0702b24║法，此由勝義說無自性性。如觀行苾芻，
T30n1579_p0702b25║於大骨聚生假勝解，不能除遣，於此骨聚
T30n1579_p0702b26║勝義無自性相恒無間轉。如是應知勝義
T30n1579_p0702b27║無自性性。此中五事，非由相無自性性故，
T30n1579_p0702b28║說無自性；然由生無自性性故、勝義無自
T30n1579_p0702b29║性性故，隨其所應，說無自性。謂相、名、分別、
T30n1579_p0702c01║正智，皆由二種無自性性。真如不由無自
T30n1579_p0702c02║性性說無自性。是故世尊依此密意，於伽
T30n1579_p0702c03║他中說如是言：我說一諦，更無第二。
T30n1579_p0702c04║問：世尊依何密意，說一切法無生無滅、本
T30n1579_p0702c05║來寂靜、自性涅槃？答：依相無自性性，說如
T30n1579_p0702c06║是言。
T30n1579_p0702c07║問：世尊依何密意，說一切法等於虛空？答：
T30n1579_p0702c08║亦依相無自性性，說如是言。
T30n1579_p0702c09║問：世尊依何密意，說一切法皆如幻等？答：
T30n1579_p0702c10║依生無自性性、勝義無自性性，說如是言。
T30n1579_p0702c11║問：世尊依何密意，說等隨觀色乃至識有無
T30n1579_p0702c12║常耶？答：依相無自性性，說如是言。何以故？
T30n1579_p0702c13║欲說等隨觀常無有，故說等隨觀有無常。
T30n1579_p0702c14║問：世尊依何密意，說等隨觀色乃至識皆有
T30n1579_p0702c15║苦耶？答：依生無自性性及勝義無自性性，
T30n1579_p0702c16║說如是言。
T30n1579_p0702c17║問：世尊依何密意，說等隨觀即彼皆空？答：即
T30n1579_p0702c18║依生無自性性、勝義無自性性，諸法由遠
T30n1579_p0702c19║離相無自性性，說如是言。如依遠離性說
T30n1579_p0702c20║彼為空，依異相性說為無我，當知亦爾。
T30n1579_p0702c21║問：世尊依何密意，說色乃至識如理觀故，審
T30n1579_p0702c22║思慮故，乃至觀彼非有顯現？答：依相無自
T30n1579_p0702c23║性性，說如是言。
T30n1579_p0702c24║問：世尊依何密意，說彼虛偽不實顯現？答：
T30n1579_p0702c25║依生無自性性及勝義無自性性，說如是
T30n1579_p0702c26║言。
T30n1579_p0702c27║問：世尊依何密意，說如是言：是故今者應
T30n1579_p0702c28║知是處，謂於是中眼永寂滅，遠離色想；乃
T30n1579_p0702c29║至意永寂滅，遠離法想？答：都不依於無自性
T30n1579_p0703a01║性，說如是言。
T30n1579_p0703a02║問：世尊依何密意，說由彼故，於一切處遣
T30n1579_p0703a03║一切想，帝釋天等亦不能知彼依何處而
T30n1579_p0703a04║起靜慮？答：都不依於無自性性，說如是
T30n1579_p0703a05║言。
T30n1579_p0703a06║問：世尊依何密意，說能隨順喜憂捨處眼
T30n1579_p0703a07║所識色，乃至意所識法中，無諦、無實、無無顛
T30n1579_p0703a08║倒、無不顛倒，復說有聖出世間諦？答：依於
T30n1579_p0703a09║一切無自性性，或不依於無自性性，說如
T30n1579_p0703a10║是言。
T30n1579_p0703a11║問：世尊依何密意，說靜慮者靜慮境界、諸佛
T30n1579_p0703a12║諸佛境界皆不可思議？答：依於一切無自性
T30n1579_p0703a13║性，或不依於無自性性，說如是言。
T30n1579_p0703a14║問：如是五事，何緣最初建立其相，乃至最後
T30n1579_p0703a15║建立正智？答：若無其事，施設於名不應道
T30n1579_p0703a16║理，故此次第施設於名。由此名故，施設自
T30n1579_p0703a17║性、施設差別，故此次第施設分別。由分別
T30n1579_p0703a18║故，或分別相、或分別名、或俱分別，由此三
T30n1579_p0703a19║法顯雜染品次第圓滿。從此乃容修清淨
T30n1579_p0703a20║品，謂即觀彼所有雜染諸法真如，由正智
T30n1579_p0703a21║故能正觀察，能得清淨。由此二種顯清淨
T30n1579_p0703a22║品次第圓滿。是故顯示如是次第。
T30n1579_p0703a23║如是於真實義分中，已說事決擇。若欲
T30n1579_p0703a24║了知真實義者，於三自性復應修觀。嗢
T30n1579_p0703a25║拕南曰：
T30n1579_p0703a26║總舉、別分別、緣、差別、依止、
T30n1579_p0703a27║亦微細執著、如名等執性。
T30n1579_p0703a28║云何名為三種自性？一、遍計所執自性，二、依
T30n1579_p0703a29║他起自性，三、圓成實自性。云何遍計所執自
T30n1579_p0703b01║性？謂隨言說、依假名言建立自性。云何依
T30n1579_p0703b02║他起自性？謂從眾緣所生自性。云何圓成
T30n1579_p0703b03║實自性？謂諸法真如，聖智所行、聖智境界、聖
T30n1579_p0703b04║智所緣，乃至能令證得清淨，能令解脫一
T30n1579_p0703b05║切相縛及麁重縛，亦令引發一切功德。問：遍
T30n1579_p0703b06║計所執自性緣何應知？答：緣於相、名相屬
T30n1579_p0703b07║應知。問：依他起自性緣何應知？答：緣遍計
T30n1579_p0703b08║所執自性執應知。問：圓成實自性緣何應
T30n1579_p0703b09║知？答：緣遍計所執自性於依他起自性中
T30n1579_p0703b10║畢竟不實應知。世尊於餘經中，說緣不
T30n1579_p0703b11║執著遍計所執自性，應知此性者，依得
T30n1579_p0703b12║清淨說，不依相說。今此義中，當知依相說。
T30n1579_p0703b13║問：遍計所執自性有幾種？答：略有五種。一、
T30n1579_p0703b14║遍計義自性，二、遍計名自性，三、遍計雜染
T30n1579_p0703b15║自性，四、遍計清淨自性，五、遍計非雜染清淨
T30n1579_p0703b16║自性。云何遍計義自性？謂有四種。一、遍計
T30n1579_p0703b17║自相，二、遍計差別相，三、遍計所取相，四、
T30n1579_p0703b18║遍計能取相。遍計自相者，謂遍計此事是
T30n1579_p0703b19║色自性，乃至此事是識自性，此事是眼自
T30n1579_p0703b20║性，乃至此事是法自性。遍計差別相者，
T30n1579_p0703b21║謂遍計此色是可意，此色是不可意，此色
T30n1579_p0703b22║是非可意非不可意，此色是有見，此色
T30n1579_p0703b23║是無見，此色是有對，此色是無對，此色是
T30n1579_p0703b24║有漏，此色是無漏，此色是有為，此色是無
T30n1579_p0703b25║為。如是等類差別道理，遍計此色所有差
T30n1579_p0703b26║別。如色，如是餘蘊、一切處等，當知亦爾。遍
T30n1579_p0703b27║計所取相者，謂遍計此色是眼所取，此是
T30n1579_p0703b28║耳、鼻、舌、身、意所取。又復遍計此受、想、行、識是
T30n1579_p0703b29║欲界意所取，此是色界意所取，此是無色
T30n1579_p0703c01║界意所取，此是不繫意所取。遍計能取相
T30n1579_p0703c02║者，謂遍計此色是色能取，此色是聲、香、味、
T30n1579_p0703c03║觸、能取。又復遍計此受、想、行、識是色能取，
T30n1579_p0703c04║此是聲、香、味、觸、法能取。
T30n1579_p0703c05║云何遍計名自性？謂有二種。一、無差別，二、
T30n1579_p0703c06║有差別。無差別者，謂遍計一切一切法所
T30n1579_p0703c07║有名。有差別者，謂遍計此名為色、此名為
T30n1579_p0703c08║受、此名為想、此名為行、此名為識。如是
T30n1579_p0703c09║等類，無量無數差別法中，各各別名。
T30n1579_p0703c10║云何遍計雜染自性？謂遍計此色有貪、有
T30n1579_p0703c11║瞋、有癡，不能遠離貪瞋癡繫，又與信等
T30n1579_p0703c12║一切善法而不相應。又復遍計此受、此想、此
T30n1579_p0703c13║行、此識，有貪、有瞋、有癡，不能遠離貪瞋癡
T30n1579_p0703c14║繫，又與信等一切善法而不相應。
T30n1579_p0703c15║云何遍計清淨自性？謂與上相違，當知其
T30n1579_p0703c16║相。云何遍計非雜染清淨自性？謂遍計此色
T30n1579_p0703c17║是所取。此是能取；此受、想、行、識是所取，此是
T30n1579_p0703c18║能取。又於一切無記法中，遍計所有無記諸
T30n1579_p0703c19║法。復次，遍計所執自性，當知復有五種。一、
T30n1579_p0703c20║依名遍計義自性，二、依義遍計名自性，三、
T30n1579_p0703c21║依名遍計名自性，四、依義遍計義自性，五、
T30n1579_p0703c22║依二遍計二自性。
T30n1579_p0703c23║云何依名遍計義自性？謂遍計此色事名，
T30n1579_p0703c24║有色實性；此受、想、行、識事名，有受、想、行、識實
T30n1579_p0703c25║性。云何依義遍計名自性？謂遍計此事名
T30n1579_p0703c26║色，或不名色；此事名受、想、行、識，或不名受、
T30n1579_p0703c27║想、行、識。云何依名遍計名自性？謂不了色
T30n1579_p0703c28║事，分別色名而起遍計；不了受、想、行、識事，
T30n1579_p0703c29║分別受、想、行、識名而起遍計。
T30n1579_p0704a01║云何依義遍計義自性？謂不了色名，由不
T30n1579_p0704a02║了名分別色事而起遍計；不了受、想、行、識
T30n1579_p0704a03║名，由不了名分別受、想、行、識事而起遍計。
T30n1579_p0704a04║云何依二遍計二自性？謂遍計此事是色自
T30n1579_p0704a05║性，名之為色；此事是受、想、行、識自性，名受、想、
T30n1579_p0704a06║行、識。
T30n1579_p0704a07║復次，遍計所執自性執，當知略有二種。一、加
T30n1579_p0704a08║行執，二、名施設執。加行執，當知復有五種。
T30n1579_p0704a09║一、貪愛加行故；二、瞋恚加行故；三、合會加行
T30n1579_p0704a10║故；四、別離加行故；五、捨隨與加行故。名施設
T30n1579_p0704a11║執，當知復有二種。一、非文字所作，二、文字
T30n1579_p0704a12║所作。非文字所作者，謂執此為何物？云何
T30n1579_p0704a13║此物？此物是何？此物云何？文字所作者，謂
T30n1579_p0704a14║執此為此物，此物如是或色，乃至或識、或
T30n1579_p0704a15║有為、或無為、或常、或無常、或善、或不善、或無
T30n1579_p0704a16║記，如是等。復次，微細執著，當知五種。一、於
T30n1579_p0704a17║無常常執，二、於苦樂執，三、於不淨淨執，四、
T30n1579_p0704a18║於無我我執，五、於諸相中遍計所執自性
T30n1579_p0704a19║執。復次，由五因緣，當知愚夫如名、如言，於
T30n1579_p0704a20║所詮事執有自性。所以者何？謂因問言，此
T30n1579_p0704a21║事用何以為自性？答言，此事是色自性，非是
T30n1579_p0704a22║色名。或答言：此事是受、想、行、識自性，非受、想、
T30n1579_p0704a23║行、識名。復次，獨處空閑，精勤觀察諸法自相、
T30n1579_p0704a24║共相，尋思此事是色相，非色名；或尋思此
T30n1579_p0704a25║事是受、想、行、識相，非受、想、行、識名。復次，於此
T30n1579_p0704a26║色事尋求色相，不能得時便生不樂，非
T30n1579_p0704a27║求色名不能得時。或於此受、想、行、識事，尋
T30n1579_p0704a28║求受、想、行、識相，不能得時便生不樂，非求
T30n1579_p0704a29║受、想、行、識名不能得時。復次，語於名轉，名
T30n1579_p0704b01║於義轉。此中若名能顯自相義，非此能顯
T30n1579_p0704b02║差別相義，非此能顯所取相義，非此能顯
T30n1579_p0704b03║能取相義。或名乃至能顯能取相義，非此能
T30n1579_p0704b04║顯乃至自相義。若即彼名於自相義轉，亦
T30n1579_p0704b05║於乃至能取相義轉者，此餘諸名各別行解
T30n1579_p0704b06║隨義而轉應不可得。此不應理。如是復
T30n1579_p0704b07║於各別義轉所有名中，若名於自相義轉，乃
T30n1579_p0704b08║至若名於能取相義轉，此名為於有義轉
T30n1579_p0704b09║耶？為於無義轉耶？於有義轉且不應理。
T30n1579_p0704b10║此不應理，如前觀五事中已辯。若於無
T30n1579_p0704b11║義轉者，是則此名於無相義轉，其理便至。
T30n1579_p0704b12║若於無相義轉，此非有義但能顯示自所
T30n1579_p0704b13║增益。若取增益即是執著。是故如名、如言，
T30n1579_p0704b14║於所詮事執著自性，道理成就。
T30n1579_p0704b15║復次，一切愚夫於諸相中名言所縛故，當
T30n1579_p0704b16║知如名、如言，於所詮事妄執自性。問：何緣
T30n1579_p0704b17║故知於諸相中名言所縛？答：由理教故。云
T30n1579_p0704b18║何由理？謂若離名言，於諸事中憙樂不可
T30n1579_p0704b19║得故；若名言俱，於諸事中憙樂可得故；是
T30n1579_p0704b20║一道理。又復展轉相依而生。何以故？事為依
T30n1579_p0704b21║止，名言得生；名言為依，事可得生故。謂諸
T30n1579_p0704b22║世間要依有事，方得生起名言分別，非於
T30n1579_p0704b23║無事起此分別。如是當知，事為依止，名言
T30n1579_p0704b24║得生。如靜慮者內靜慮時，如如意名言作
T30n1579_p0704b25║意思惟，如是如是有所知事同分影像生
T30n1579_p0704b26║起，方便運轉現在前故。如是當知，名言為依，
T30n1579_p0704b27║事可得生。又於名言修對治時，若安置
T30n1579_p0704b28║心於無相界，一切諸相皆不現前。若不安
T30n1579_p0704b29║心於無相界，不隨所欲，便為諸相漂轉其
T30n1579_p0704c01║心。由此道理，當知於相，名言是縛。云何由
T30n1579_p0704c02║教？如世尊說：
T30n1579_p0704c03║愚昧思凡夫，於相為言縛；
T30n1579_p0704c04║牟尼脫言縛，於相得自在。
T30n1579_p0704c05║清淨見行者，安住於真智，
T30n1579_p0704c06║於自性無得，不見彼所依。
T30n1579_p0704c07║由真智清淨，說彼為真明，
T30n1579_p0704c08║二執不相應，故號為無二。
T30n1579_p0704c09║又如異生，於諸蘊中善知無我，雖觀蘊中
T30n1579_p0704c10║所建立我但是假有，非不於彼我執隨轉，
T30n1579_p0704c11║由彼隨眠未永斷故。此中道理，當知亦爾。
T30n1579_p0704c12║瑜伽師地論卷第七十三