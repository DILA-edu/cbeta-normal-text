T30n1579_p0710c23║
T30n1579_p0710c24║瑜伽師地論卷第七十五
T30n1579_p0710c25║
T30n1579_p0710c26║彌勒菩薩說
T30n1579_p0710c27║三藏法師玄奘奉　詔譯
T30n1579_p0710c28║攝決擇分中菩薩地之四
T30n1579_p0710c29║復次，當知菩薩毘奈耶略有三聚。初律儀戒
T30n1579_p0711a01║毘奈耶聚，如薄伽梵為諸聲聞所化有情略
T30n1579_p0711a02║說毘奈耶相，當知即此毘奈耶聚。云何攝善
T30n1579_p0711a03║法戒毘奈耶聚？謂諸菩薩，於攝善法戒勤修
T30n1579_p0711a04║習時，略於六心應善觀察。何等為六？一、輕
T30n1579_p0711a05║蔑心，二、懈怠俱行心，三、有覆蔽心，四、勤勞倦
T30n1579_p0711a06║心，五、病隨行心，六、障隨行心。若諸菩薩，於
T30n1579_p0711a07║善法中所有輕心、無勝解心及陵蔑心，名輕
T30n1579_p0711a08║蔑心。若有懶墮、憍醉、放逸所纏繞心，名懈
T30n1579_p0711a09║怠俱行心。若貪欲等隨有一蓋，或諸煩惱及
T30n1579_p0711a10║隨煩惱所纏繞心，名有覆蔽心。若住勇猛
T30n1579_p0711a11║增上精進，身疲、心倦映蔽其心，名勤勞倦
T30n1579_p0711a12║心。若有諸病損惱其心，無有力能，不堪
T30n1579_p0711a13║修行，名病隨行心。若有喜樂談論等障隨
T30n1579_p0711a14║逐其心，名障隨行心。菩薩於此六種心中，
T30n1579_p0711a15║應正觀察：我於如是六種心中，為有隨一
T30n1579_p0711a16║現前行耶，為無有耶？於前三心，菩薩一向
T30n1579_p0711a17║不應生起；設已生起，不應忍受。若有忍受
T30n1579_p0711a18║而不棄捨，遍於一切皆名有罪。勤勞倦心
T30n1579_p0711a19║現在前時，由此心故，捨善方便，若為暫息
T30n1579_p0711a20║身心疲惱，當於善法多修習者，當知無罪。
T30n1579_p0711a21║若於一切畢竟捨離，謂我何用精勤修習
T30n1579_p0711a22║如是善法，令我現在安住此苦。若如是者，
T30n1579_p0711a23║當知有罪。病隨行心現在前時，菩薩於此
T30n1579_p0711a24║無有自在，不隨所欲修善加行，雖復忍
T30n1579_p0711a25║受而無有罪。障隨行心現在前時，若不隨
T30n1579_p0711a26║欲墮在其中，或觀此中有大義利，雖復忍
T30n1579_p0711a27║受而無有罪。若隨所欲故入其中，或觀
T30n1579_p0711a28║是中無有義利，或少義利而故忍受，當知
T30n1579_p0711a29║有罪。如是六心，前三生已而忍受者，一向有
T30n1579_p0711b01║罪；病隨行心雖復忍受，一向無罪；餘之二
T30n1579_p0711b02║心，若生起已而忍受者，或是有罪、或是無罪。
T30n1579_p0711b03║若諸菩薩，於作有情利益戒中勤修習時，當
T30n1579_p0711b04║正觀察六處攝行。所謂自、他、財衰、財盛、法
T30n1579_p0711b05║衰、法盛，是名六處。言財衰者，謂衣食等未
T30n1579_p0711b06║得不得，得已斷壞。與此相違，當知財盛。言
T30n1579_p0711b07║法衰者，謂越所學，於先未聞勝義所攝如
T30n1579_p0711b08║來所說微妙法句不得聽聞。如不聽聞先
T30n1579_p0711b09║所未聞，如是於先所未思惟不得思惟，
T30n1579_p0711b10║有聽聞障、有思惟障，設得聞思，尋復忘失。
T30n1579_p0711b11║於所未證修所成善而未能證，設證還退。
T30n1579_p0711b12║與此相違，當知法盛。此中菩薩作自法衰，
T30n1579_p0711b13║令他財盛，此不應為。如令財盛，法盛亦
T30n1579_p0711b14║爾。此中義者，越學所攝及能隨順越學所
T30n1579_p0711b15║攝，或於證法退失所攝，當知法衰。又諸菩
T30n1579_p0711b16║薩作自財衰，令他財盛，若此財盛不引法
T30n1579_p0711b17║衰，此則應為；若引法衰，此不應為。如令
T30n1579_p0711b18║財盛，法盛亦爾。又諸菩薩作自財盛，令他
T30n1579_p0711b19║財盛，此則應為。如令財盛，法盛亦爾。又諸
T30n1579_p0711b20║菩薩作自法盛，令他財盛，此則應為。如令
T30n1579_p0711b21║財盛，法盛亦爾。於如是事，若不修行，名為
T30n1579_p0711b22║有罪；若正修行，是名無罪。
T30n1579_p0711b23║如是且說菩薩所受三種律儀略毘奈耶，菩
T30n1579_p0711b24║薩於中常應作意思惟修學。若有於此三
T30n1579_p0711b25║種所受菩薩戒中，隨有所闕，當知非護，
T30n1579_p0711b26║當言不護菩薩律儀，不當言護。此三種
T30n1579_p0711b27║戒，由律儀戒之所攝持，令其和合。若能
T30n1579_p0711b28║於此精勤守護，亦能精勤守護餘二。若有
T30n1579_p0711b29║於此不能守護，亦於餘二不能守護。是
T30n1579_p0711c01║故若有毀律儀戒，名毀一切菩薩律儀。若
T30n1579_p0711c02║有為令他了知故，隨順他故，由他勸導
T30n1579_p0711c03║受菩薩戒，非自所起增上意樂、隨觀隨察
T30n1579_p0711c04║自生淨信、於諸有情住憐愍心、愛樂善法
T30n1579_p0711c05║受菩薩戒，當言此非真實防護，亦非圓滿
T30n1579_p0711c06║修習善法，亦不能得彼果勝利。與此相違，
T30n1579_p0711c07║當知乃名真實防護，亦能獲得彼果勝利。
T30n1579_p0711c08║復次，若有不捨如是律儀，當知餘生亦得
T30n1579_p0711c09║隨轉，非彼捨者。又捨因緣略有四種。一
T30n1579_p0711c10║者、決定發起受心不同分心；二者、若於有
T30n1579_p0711c11║所識別大丈夫前，故意發起棄捨語言；三
T30n1579_p0711c12║者、總別毀犯四種他所勝法；四者、若以增上
T30n1579_p0711c13║品纏，總別毀犯隨順四種他所勝法。由此因
T30n1579_p0711c14║緣，當知棄捨菩薩律儀。若有還得清淨受
T30n1579_p0711c15║心，復應還受。復次，若有出家菩薩，除三衣
T30n1579_p0711c16║外所有長物，佛所聽畜，身所受用順安樂
T30n1579_p0711c17║住，若故思擇施來求者，當知無罪。若顧善
T30n1579_p0711c18║品，非慳貪障而不施者，亦無有罪。諸有葉
T30n1579_p0711c19║紙已書正法，有嬰兒慧眾生來乞，若施與
T30n1579_p0711c20║之，當知有罪；若勸他施，亦名有罪。除作
T30n1579_p0711c21║是心：我今惠彼，欲試其人於甚深法堪受
T30n1579_p0711c22║持不？能信解不？如是無罪。若以葉紙書
T30n1579_p0711c23║似正法及外道論，或先已書，授彼信解眾生
T30n1579_p0711c24║手中，或勸他與，當知有罪。菩薩唯應勸彼
T30n1579_p0711c25║棄捨手中異論，或令書寫諸佛聖教，或自
T30n1579_p0711c26║欲知彼不堅實，不應開示。或有葉紙猶
T30n1579_p0711c27║未書寫，有來求乞，爾時菩薩應問彼言：汝
T30n1579_p0711c28║今何用如是物為？彼若答言：我欲轉賣以
T30n1579_p0711c29║充食用。若此葉紙為書正法，則不應與。
T30n1579_p0712a01║有財物者，應施價直；若無價直，二俱不與，
T30n1579_p0712a02║亦無有罪。彼若答言：我求此物為書正法。
T30n1579_p0712a03║即以葉紙應施與之，仍告彼言：隨意受
T30n1579_p0712a04║用。彼若欲書下劣典籍，不與無罪。如書
T30n1579_p0712a05║下劣，書等亦爾。若欲書寫最勝經典，不施
T30n1579_p0712a06║與者，當知有罪。若諸菩薩，於己有恩諸有
T30n1579_p0712a07║情所，隨順恩想，相續發起親友意樂，以有
T30n1579_p0712a08║染心，方便攝受欲為朋黨，當知有罪。或
T30n1579_p0712a09║於有怨諸有情所，隨順怨想，相續發起
T30n1579_p0712a10║怨讎意樂，有穢濁心，當知有罪。或於無
T30n1579_p0712a11║恩無怨諸有情所，相續發起中庸意樂、放
T30n1579_p0712a12║捨意樂，當知有罪。若有現前求欲出家，隨
T30n1579_p0712a13║順觀察時有過患、却有過患，不度出家，
T30n1579_p0712a14║當知無罪。若有安住憐愍彼心，雖度出
T30n1579_p0712a15║家，亦無有罪。如說出家，受具足戒、與作
T30n1579_p0712a16║依止、攝為徒眾，當知亦爾。由如是等所有
T30n1579_p0712a17║行相，當知菩薩三種戒蘊皆得圓滿。
T30n1579_p0712a18║復次，先已廣說施等，今當略說。謂諸菩薩
T30n1579_p0712a19║所有布施，略與五種功德相應，得入布施
T30n1579_p0712a20║到彼岸數。何等為五？一者、無著，二者、無戀，
T30n1579_p0712a21║三者、無罪，四、無分別，五者、迴向。如施，戒等
T30n1579_p0712a22║當知亦爾。無著者，謂於一切種施等障法
T30n1579_p0712a23║中，無有罣礙。無戀者，謂於有染及彼果中，
T30n1579_p0712a24║心無繫著。無罪者，謂遠離一切種施等隨
T30n1579_p0712a25║煩惱。無分別者，謂於施等不觀遍計所執
T30n1579_p0712a26║自性。迴向者，謂以一切施等諸行，願得阿
T30n1579_p0712a27║耨多羅三藐三菩提果。如是菩薩由此五德，
T30n1579_p0712a28║攝受一切波羅蜜多，名菩薩施，乃至名菩
T30n1579_p0712a29║薩慧；名一切施，乃至名一切慧；名艱難施，
T30n1579_p0712b01║乃至名艱難慧。廣說一切嗢拕南頌，皆隨
T30n1579_p0712b02║決了，一切皆如本地分說。
T30n1579_p0712b03║復次，於施波羅蜜多，由內及外有十隨煩
T30n1579_p0712b04║惱。對治彼故，得施波羅蜜多十種清淨。如
T30n1579_p0712b05║菩薩地已說，由增一次第。依於外門有五
T30n1579_p0712b06║隨煩惱。一、遍染惱性，二、棄捨性，三、不持可樂
T30n1579_p0712b07║性，四、意望不圓滿性，五、不成熟性。依於內門
T30n1579_p0712b08║有五隨煩惱。一、不出離性，二、雜染惱性，三、不
T30n1579_p0712b09║劣薄性，四、現前墮性，五、盡滅法性。復次，前
T30n1579_p0712b10║戒品中，已說十種尸羅清淨，當知初一是意
T30n1579_p0712b11║樂清淨，餘九是加行清淨。於加行中復有
T30n1579_p0712b12║五種。一、無間缺加行，二、遍修治加行，三、迴向
T30n1579_p0712b13║加行，四、助伴加行，五、守護加行。第二、第三為
T30n1579_p0712b14║初加行，第四為第二加行，第五為第三加
T30n1579_p0712b15║行，第六、第七、第八、第九為第四加行，第十為
T30n1579_p0712b16║第五加行。
T30n1579_p0712b17║復次，忍波羅蜜多十清淨中，當知略有二種
T30n1579_p0712b18║清淨。謂前九種，名思擇力清淨；其第十種，名
T30n1579_p0712b19║修習力清淨。思擇力清淨復有四種。一、遠離
T30n1579_p0712b20║罪生清淨，二、彼不現行清淨，三、無罪生清淨，
T30n1579_p0712b21║四、遠離彼因緣清淨。一種、二種、三種、三種，如
T30n1579_p0712b22║其次第。不忍因緣復有三種。一、無慚，二、無
T30n1579_p0712b23║愧，三、無哀愍性。
T30n1579_p0712b24║復次，精進波羅蜜多有十清淨。一、安處清淨，
T30n1579_p0712b25║二、純熟清淨，三、策發清淨，四、方便清淨，五、不
T30n1579_p0712b26║虛時住清淨，六、不艱辛住清淨，七、出離清淨，
T30n1579_p0712b27║八、攝受助伴清淨，九、速疾神通清淨，十、無
T30n1579_p0712b28║盡性清淨。復次，靜慮波羅蜜多有十清淨。一、
T30n1579_p0712b29║清淨清淨，二、無漏清淨，三、根本方便清淨，四、
T30n1579_p0712c01║證得根本清淨，五、自在方便清淨，六、住自在
T30n1579_p0712c02║清淨，七、引發神通自在清淨，八、成熟有情自
T30n1579_p0712c03║在清淨，九、降伏外道自在清淨，十、無上離繫
T30n1579_p0712c04║清淨。復次，慧波羅蜜多有五清淨，一、通達諸
T30n1579_p0712c05║相清淨，二、通達緣起清淨，三、通達教導清淨，
T30n1579_p0712c06║四、通達士用清淨，五、通達證得清淨。
T30n1579_p0712c07║復次，云何菩薩於身住循身觀？謂於相身
T30n1579_p0712c08║循環觀真如身。如於身，於受、心、法，隨其所
T30n1579_p0712c09║應，當知亦爾。云何菩薩為令未生惡不善
T30n1579_p0712c10║法得不生故生欲，乃至廣說？謂於真如境
T30n1579_p0712c11║繫心令住，為令一切相及麁重未得現前，
T30n1579_p0712c12║內未生者得不生故生欲，乃至廣說。如令
T30n1579_p0712c13║未生得不生故，如是已生已得現前，於內
T30n1579_p0712c14║生者為令斷故，於能對治所有善法，未生
T30n1579_p0712c15║令生、已生令住，乃至廣說。當知此中，於念
T30n1579_p0712c16║住位，最初繫心置所緣境；次於所緣令心
T30n1579_p0712c17║安住，勤修正斷；次得定已，復令此定善圓
T30n1579_p0712c18║滿故，於神足中勤修加行；定圓滿已，為令
T30n1579_p0712c19║一切相及麁重得離繫故，依信等根修加
T30n1579_p0712c20║行道，加行道中，根是下品，力是上品；如是正
T30n1579_p0712c21║修加行道已，次得覺支通達實際；達實
T30n1579_p0712c22║際已、次修道支；漸漸乃至證得阿耨多羅三
T30n1579_p0712c23║藐三菩提，於一切障皆得解脫。
T30n1579_p0712c24║復次，相麁重縛，當知差別有十四種。一、根縛。
T30n1579_p0712c25║二、境縛。三、有情展轉更相愛縛。四、建立縛，謂
T30n1579_p0712c26║器世間；諸所有根依之而轉，故名建立。五、於
T30n1579_p0712c27║所知境無智縛。六、於能知智無智縛。七、後
T30n1579_p0712c28║有愛縛。八、無有愛縛。九、執著不平等因及無
T30n1579_p0712c29║因縛。十、證得增上慢縛。十一、執著遍計所執
T30n1579_p0713a01║自性縛。十二、執著補特伽羅自性縛。十三、補
T30n1579_p0713a02║特伽羅遍知增上慢縛。十四、法遍知增上慢
T30n1579_p0713a03║縛。復次，依空勤修念住菩薩，略於六種妄
T30n1579_p0713a04║想縛中，當令其心速得解脫。云何名為六
T30n1579_p0713a05║種想縛？所謂於身乃至於法發起內想，是
T30n1579_p0713a06║初想縛。即於是中發起外想，是第二想縛。
T30n1579_p0713a07║即於是中起內外想，是第三想縛。若於十
T30n1579_p0713a08║方無數無量諸有情界，願令解脫，修習念
T30n1579_p0713a09║住；此中諸想，是第四想縛。若由此故，於身等
T30n1579_p0713a10║境循觀而住；此中諸想，是第五想縛。即於身
T30n1579_p0713a11║等循觀住者；此中諸想，是第六想縛。即於此
T30n1579_p0713a12║中循環觀故，復有十一後後想縛。云何十一
T30n1579_p0713a13║後後想縛？謂於身等住循身等觀者，於諸
T30n1579_p0713a14║雜染、清淨諦中，所起第一義想，是名初縛。
T30n1579_p0713a15║即於雜染第一義中，所起造作想，是第二
T30n1579_p0713a16║縛。即於清淨第一義中，所起無造作想，是
T30n1579_p0713a17║第三縛。即於無造作第一義中，所起常想，
T30n1579_p0713a18║是第四縛。即於造作雜染中，所起流轉想，
T30n1579_p0713a19║是第五縛。即於常中，所起無變異想，是第
T30n1579_p0713a20║六縛。即於流轉中，由有苦、有變異故，所起
T30n1579_p0713a21║苦性想，是第七縛。即於此中，由生滅住異
T30n1579_p0713a22║自相故。自相有變異故，所起彼自相想，是
T30n1579_p0713a23║第八縛。即於無變異及有變異第一義中，
T30n1579_p0713a24║所起能攝染污、清淨一切法想，是第九縛。
T30n1579_p0713a25║即於雜染、清淨一切法中，所有我無染淨想，
T30n1579_p0713a26║是第十縛。即於雜染、清淨諸法，所起無自
T30n1579_p0713a27║性相想，是第十一縛。由諸菩薩，於此後後
T30n1579_p0713a28║諸行想縛所知境界正觀察故，能依於空
T30n1579_p0713a29║善修念住，令心解脫；於此想縛得解脫
T30n1579_p0713b01║故，一切想縛皆得解脫。
T30n1579_p0713b02║復次，於大乘中，或有一類惡取空故，作如
T30n1579_p0713b03║是言：由世俗故，一切皆有；由勝義故，一切
T30n1579_p0713b04║皆無。應告彼言：長老！何者世俗？何者勝義？
T30n1579_p0713b05║如是問已，彼若答言：若一切法皆無自性，是
T30n1579_p0713b06║名勝義。若於諸法無自性中，自性可得，是
T30n1579_p0713b07║名世俗。何以故？無所有中建立世俗，假設
T30n1579_p0713b08║名言而起說故。應告彼曰：汝何所欲？名言
T30n1579_p0713b09║世俗為從因有自性可得？為唯名言世俗
T30n1579_p0713b10║說有？若名言世俗從因有者，名言世俗從
T30n1579_p0713b11║因而生而非是有，不應道理。若唯名言世
T30n1579_p0713b12║俗說有，名言世俗無事而有，不應道理。又
T30n1579_p0713b13║應告言：長老！何緣諸可得者，此無自性？如
T30n1579_p0713b14║是問已，彼若答言：顛倒事故。復應告言：汝
T30n1579_p0713b15║何所欲？此顛倒事為有為無？若言有者，說
T30n1579_p0713b16║一切法由勝義故，皆無自性，不應道理。若
T30n1579_p0713b17║言無者，顛倒事故，諸可得者，此無自性，不
T30n1579_p0713b18║應道理。
T30n1579_p0713b19║復次，當知由五相故，思擇大乘經起因緣
T30n1579_p0713b20║說。謂為於說者生恭敬故，起第一說；為攝
T30n1579_p0713b21║眾故，起第二說；為於正法生尊重故，起第
T30n1579_p0713b22║三說；為敘事故，起第四說；為欲宣說真實
T30n1579_p0713b23║義故，及多所作故，起第五說。
T30n1579_p0713b24║復次，依十二處自相、共相觀故，有十種無顛
T30n1579_p0713b25║倒道，能證所有不共佛法。當知此中，六種
T30n1579_p0713b26║觀自相，四種觀共相。謂於十二處眼等名
T30n1579_p0713b27║言假立相中，能遍了知唯名言相，是名第一
T30n1579_p0713b28║無顛倒道，能證所有不共佛法。復次，於十二
T30n1579_p0713b29║處能遍了知攝受虛妄分別種種生相，是名
T30n1579_p0713c01║第二無顛倒道，能證所有不共佛法。復次，於
T30n1579_p0713c02║十二處能遍了知依因轉相，是名第三無
T30n1579_p0713c03║顛倒道，能證所有不共佛法。復次於十二處
T30n1579_p0713c04║能遍了知相壞轉相，是名第四無顛倒道，能
T30n1579_p0713c05║證所有不共佛法。復次於十二處能遍了
T30n1579_p0713c06║知清淨轉相，是名第五無顛倒道，能證所有
T30n1579_p0713c07║不共佛法。當知此中，依二種業有二清淨。
T30n1579_p0713c08║一、生起清淨，二、寂滅清淨。復次，於十二處
T30n1579_p0713c09║能遍了知所有名言安足處相，是名第六無
T30n1579_p0713c10║顛倒道，能證所有不共佛法。如是六種觀察
T30n1579_p0713c11║自相。復次，即於如是十二處中，能遍了知
T30n1579_p0713c12║共相自性，是名第七無顛倒道，能證所有
T30n1579_p0713c13║不共佛法。復次，即於如是十二處中，能遍
T30n1579_p0713c14║了知共相無分別所行相，是名第八無顛倒
T30n1579_p0713c15║道，能證所有不共佛法。復次，即於如是十二
T30n1579_p0713c16║處中，能遍了知共相出世法所行相，是名第
T30n1579_p0713c17║九無顛倒道，能證所有不共佛法。復次，即於
T30n1579_p0713c18║如是十二處中，能遍了知共相清淨因相，是
T30n1579_p0713c19║名第十無顛倒道，能證所有不共佛法。如是
T30n1579_p0713c20║四種觀察共相。
T30n1579_p0713c21║復次，當知由八殊勝，於諸住地後後轉勝。
T30n1579_p0713c22║一、意樂殊勝，二、心清淨殊勝，三、悲殊勝，四、波
T30n1579_p0713c23║羅蜜多殊勝，五、成熟有情殊勝，六、見諸佛往
T30n1579_p0713c24║趣承事供養殊勝，七、生殊勝，八、神力殊勝。復
T30n1579_p0713c25║次，勝義諦有五種相。一、離名言相，二、無二
T30n1579_p0713c26║相，三、超過尋思所行相，四、超過諸法一異性
T30n1579_p0713c27║相，五、遍一切一味相。
T30n1579_p0713c28║此勝義諦離名言相及無二相，當知如解
T30n1579_p0713c29║深密經中，如理請問菩薩問解甚深義密意
T30n1579_p0714a01║菩薩言：最勝子！言一切法無二。一切法無
T30n1579_p0714a02║二者，何等一切法？云何為無二？解甚深義密
T30n1579_p0714a03║意菩薩告如理請問菩薩曰：善男子！一切
T30n1579_p0714a04║法者略有二種，一者、有為，二者、無為。是中有
T30n1579_p0714a05║為非有為、非無為，無為、亦非無為、非有為。
T30n1579_p0714a06║最勝子！如何有為非有為、非無為，無為亦
T30n1579_p0714a07║非無為、非有為？善男子！言有為者，乃是本
T30n1579_p0714a08║師假施設句。若是本師假施設句，即是遍計
T30n1579_p0714a09║所集言辭所說；若是遍計所集言辭所說，即
T30n1579_p0714a10║是究竟；種種遍計言辭所說不成實故，非
T30n1579_p0714a11║是有為。善男子！言無為者，亦墮言辭。設離
T30n1579_p0714a12║有為、無為，少有所說，其相亦爾。然非無事
T30n1579_p0714a13║而有所說。何等為事？謂諸聖者，以聖智、聖
T30n1579_p0714a14║見離名言故，現等正覺。即於如是離言法
T30n1579_p0714a15║性，為欲令他現等覺故，假立名想，謂之
T30n1579_p0714a16║有為。善男子！言無為者，亦是本師假施設
T30n1579_p0714a17║句。若是本師假施設句，即是遍計所集言辭
T30n1579_p0714a18║所說；若是遍計所集言辭所說，即是究竟；種
T30n1579_p0714a19║種遍計言辭所說不成實故，非是無為。善
T30n1579_p0714a20║男子！言有為者，亦墮言辭。設離無為、有為，
T30n1579_p0714a21║少有所說，其相亦爾。然非無事而有所說。
T30n1579_p0714a22║何等為事？謂諸聖者，以聖智、聖見離名言
T30n1579_p0714a23║故，現等正覺。即於如是離言法性，為欲
T30n1579_p0714a24║令他現等覺故，假立名想，謂之無為。最
T30n1579_p0714a25║勝子！如何此事彼諸聖者，以聖智、聖見離
T30n1579_p0714a26║名言故，現等正覺。即於如是離言法性，為
T30n1579_p0714a27║欲令他現等覺故，假立名想，或謂有為、
T30n1579_p0714a28║或謂無為？善男子！如善幻師、或彼弟子，住
T30n1579_p0714a29║四衢道，積集瓦礫草葉木等，現作種種幻化
T30n1579_p0714b01║事業，所謂象身、馬身、車身、步身、末尼、真珠、瑠
T30n1579_p0714b02║璃、螺貝、璧玉、珊瑚、種種財穀庫藏等身。若諸
T30n1579_p0714b03║眾生愚癡、頑鈍、惡慧種類，無所曉知，於瓦礫
T30n1579_p0714b04║草葉木等上諸幻化事，見已、聞已，作如是念：
T30n1579_p0714b05║此所見者，實有象身，實有馬身、車身、步身、
T30n1579_p0714b06║末尼、真珠、瑠璃、螺貝、璧玉、珊瑚、種種財穀庫
T30n1579_p0714b07║藏等身。如其所見、如其所聞堅固執著，隨
T30n1579_p0714b08║起言說：唯此諦實，餘皆愚妄。彼於後時，應
T30n1579_p0714b09║更觀察。若有眾生非愚、非鈍、善慧種類，有
T30n1579_p0714b10║所曉知，於瓦礫草葉木等上諸幻化事，見
T30n1579_p0714b11║已、聞已，作如是念：此所見者，無實象身，無
T30n1579_p0714b12║實馬身、車身、步身、末尼、真珠、瑠璃、螺貝、璧玉、
T30n1579_p0714b13║珊瑚、種種財穀庫藏等身。然有幻狀迷惑
T30n1579_p0714b14║眼事，於中發起大象身想，或大象身差別
T30n1579_p0714b15║之想；乃至發起種種財穀庫藏等想，或彼種
T30n1579_p0714b16║類差別之想。不如所見、不如所聞堅固執
T30n1579_p0714b17║著，隨起言說：唯此諦實，餘皆愚妄。為欲表
T30n1579_p0714b18║知如是義故，亦於此中隨起言說。彼於後
T30n1579_p0714b19║時，不須觀察。如是若有眾生是愚夫類、是
T30n1579_p0714b20║異生類，未得諸聖出世間慧，於一切法離
T30n1579_p0714b21║言法性不能了知；彼於一切有為無為，見
T30n1579_p0714b22║已、聞已，作如是念：此所得者決定實有有
T30n1579_p0714b23║為、無為。如其所見、如其所聞堅固執著，隨
T30n1579_p0714b24║起言說：唯此諦實，餘皆癡妄。彼於後時，應
T30n1579_p0714b25║更觀察。若有眾生非愚夫類，已見聖諦，已
T30n1579_p0714b26║得諸聖出世間慧，於一切法離言法性如
T30n1579_p0714b27║實了知，彼於一切有為、無為，見已、聞已，作
T30n1579_p0714b28║如是念：此所得者決定無實有為、無為，然
T30n1579_p0714b29║有分別所起行相，猶如幻事迷惑覺慧，於
T30n1579_p0714c01║中發起為無為想，或為無為差別之想。不
T30n1579_p0714c02║如所見、不如所聞堅固執著，隨起言說：唯
T30n1579_p0714c03║此諦實，餘皆癡妄。為欲表知如是義故，亦
T30n1579_p0714c04║於此中隨起言說。彼於後時，不須觀察。
T30n1579_p0714c05║如是善男子！彼諸聖者於此事中，以聖智、
T30n1579_p0714c06║聖見離名言故，現等正覺。即於如是離言
T30n1579_p0714c07║法性，為欲令他現等覺故，假立名想，謂
T30n1579_p0714c08║之有為、謂之無為。爾時解甚深義密意菩薩
T30n1579_p0714c09║欲重宣此義而說頌曰：
T30n1579_p0714c10║佛說離言無二義，甚深非愚之所行。
T30n1579_p0714c11║愚夫於此癡所惑，樂著二依言戲論。
T30n1579_p0714c12║彼或不定、或邪定，流轉極長生死苦；
T30n1579_p0714c13║復違如是正智論，當生牛羊等類中。
T30n1579_p0714c14║復次，勝義諦超過尋思所行相，當知如解深
T30n1579_p0714c15║密經中，法涌菩薩白佛言：世尊！從此東方，
T30n1579_p0714c16║過七十二殑伽河沙等世界，有世界名具
T30n1579_p0714c17║大名稱，是中如來號廣大名稱。我於先曰，
T30n1579_p0714c18║從彼佛土發來至此。我於彼佛土，曾見一
T30n1579_p0714c19║處，有七萬七千外道，并其師首同一會坐，為
T30n1579_p0714c20║思諸法勝義諦相。彼共思議、稱量、觀察、遍推
T30n1579_p0714c21║求時，於一切法勝義諦相竟不能得，唯除
T30n1579_p0714c22║種種意解、別異意解、變異意解，互相違背，共
T30n1579_p0714c23║興諍論，口出矛𥎞，更相𥎞已、刺已、惱已、壞
T30n1579_p0714c24║已，各各離散。世尊！我於爾時竊作是念：如
T30n1579_p0714c25║來出世甚奇希有，由出世故，乃於如是超
T30n1579_p0714c26║過一切尋思所行勝義諦相，亦有通達作證
T30n1579_p0714c27║可得。說是語已，爾時世尊告法涌菩薩曰：
T30n1579_p0714c28║善男子！如是如是！如汝所說，我於超過一
T30n1579_p0714c29║切尋思勝義諦相現等正覺；現等覺已，為
T30n1579_p0715a01║他宣說、顯現、開解、施設、照了。何以故？我說勝
T30n1579_p0715a02║義，是諸聖者內自所證；尋思所行，是諸異生
T30n1579_p0715a03║展轉所證。是故法涌！由此道理，當知勝義
T30n1579_p0715a04║超過一切尋思境相。復次，法涌！我說勝義無
T30n1579_p0715a05║相所行，尋思但行有相境界，是故法涌！由
T30n1579_p0715a06║此道理，當知勝義超過一切尋思境相。復次，
T30n1579_p0715a07║法涌！我說勝義不可言說，尋思但行言說
T30n1579_p0715a08║境界。是故法涌！由此道理，當知勝義超過
T30n1579_p0715a09║一切尋思境相。復次，法涌！我說勝義絕諸表
T30n1579_p0715a10║示，尋思但行表示境界，是故法涌！由此道
T30n1579_p0715a11║理，當知勝義超過一切尋思境相。復次，法
T30n1579_p0715a12║涌！我說勝義絕諸諍論，尋思但行諍論境
T30n1579_p0715a13║界，是故法涌！由此道理，當知勝義超過一
T30n1579_p0715a14║切尋思境相。法涌當知！譬如有人，盡其壽
T30n1579_p0715a15║量習辛苦味，於蜜石蜜上妙美味，不能尋
T30n1579_p0715a16║思、不能比度、不能信解。或於長夜由欲
T30n1579_p0715a17║貪勝解，諸欲熾火所燒然故，於內除滅一
T30n1579_p0715a18║切色聲香味觸相妙遠離樂，不能尋思、不
T30n1579_p0715a19║能比度、不能信解。或於長夜由言說勝
T30n1579_p0715a20║解，樂著世間綺言說故，於內寂靜聖默然
T30n1579_p0715a21║樂，不能尋思、不能比度、不能信解。或於
T30n1579_p0715a22║長夜、由見、聞、覺、知表示勝解，樂著世間諸表
T30n1579_p0715a23║示故，於永除斷一切表示薩迦耶滅究竟
T30n1579_p0715a24║涅槃，不能尋思、不能比度、不能信解。法
T30n1579_p0715a25║涌當知！譬如有人，於其長夜由有種種我
T30n1579_p0715a26║所攝受諍論勝解，樂著世間諸諍論故，於
T30n1579_p0715a27║北拘盧洲無我所、無攝受、離諍論，不能尋
T30n1579_p0715a28║思、不能比度、不能信解。如是法涌！諸尋
T30n1579_p0715a29║思者，於超一切尋思所行勝義諦相，不能
T30n1579_p0715b01║尋思、不能比度、不能信解。爾時世尊欲重
T30n1579_p0715b02║宣此義而說頌曰：
T30n1579_p0715b03║內證、無相之所行、不可言說、絕表示、
T30n1579_p0715b04║息諸諍論、勝義諦、超過一切尋思相。
T30n1579_p0715b05║復次，勝義諦超過諸法一異性相，當知如解
T30n1579_p0715b06║深密經中，善清淨慧菩薩白佛言：世尊甚奇！
T30n1579_p0715b07║乃至世尊善說！如世尊言：勝義諦相微細
T30n1579_p0715b08║甚深，超過諸法一異性相，難可通達。世尊！
T30n1579_p0715b09║我即於此，曾見一處有眾菩薩，等正修行
T30n1579_p0715b10║勝解行地，同一會坐，皆共思議勝義諦相與
T30n1579_p0715b11║諸行相一異性相。於此會中，一類菩薩作
T30n1579_p0715b12║如是言：勝義諦相與諸行相都無有異。一
T30n1579_p0715b13║類菩薩復作是言：非勝義諦相與諸行相
T30n1579_p0715b14║都無有異，然勝義諦相異諸行相。有餘菩
T30n1579_p0715b15║薩疑惑猶豫，復作是言：是諸菩薩誰言諦實？
T30n1579_p0715b16║誰言虛妄？誰如理行？誰不如理？或唱是言：
T30n1579_p0715b17║勝義諦相與諸行相都無有異。或唱是言：
T30n1579_p0715b18║勝義諦相異諸行相。世尊！我見彼已，竊作是
T30n1579_p0715b19║念：彼諸善男子愚癡頑鈍，不明、不善、不如理
T30n1579_p0715b20║行，於勝義諦微細甚深超過諸行一異性相，
T30n1579_p0715b21║不能解了。說是語已，爾時世尊告善清淨
T30n1579_p0715b22║慧菩薩曰：善男子！如是如是！如汝所說，彼
T30n1579_p0715b23║諸善男子愚癡頑鈍，不明、不善、不如理行，於
T30n1579_p0715b24║勝義諦微細甚深超過諸行一異性相，不能
T30n1579_p0715b25║解了。何以故？善清淨慧！非於諸行如是行
T30n1579_p0715b26║時，名能通達勝義諦相，或於勝義而得
T30n1579_p0715b27║作證。何以故？善清淨慧！若勝義諦相與諸
T30n1579_p0715b28║行相都無異者，應於今時一切異生皆已
T30n1579_p0715b29║見諦。又諸異生皆應已得無上方便安隱涅
T30n1579_p0715c01║槃，或應已證阿耨多羅三藐三菩提。若勝義
T30n1579_p0715c02║諦相與諸行相一向異者，已見諦者於諸
T30n1579_p0715c03║行相應不除遣；若不除遣諸行相者，應
T30n1579_p0715c04║於相縛不得解脫；此見諦者於諸相縛不
T30n1579_p0715c05║解脫故，於麁重縛亦應不脫；由於二縛
T30n1579_p0715c06║不解脫故，已見諦者應不能得無上方便
T30n1579_p0715c07║安隱涅槃，或不應證阿耨多羅三藐三菩
T30n1579_p0715c08║提。善清淨慧！由於今時非諸異生皆已
T30n1579_p0715c09║見諦，非諸異生已能獲得無上方便安隱涅
T30n1579_p0715c10║槃，亦非已證阿耨多羅三藐三菩提，是故勝
T30n1579_p0715c11║義諦相與諸行相都無異相，不應道理。若
T30n1579_p0715c12║於此中作如是言：勝義諦相與諸行相都
T30n1579_p0715c13║無異者。由此道理，當知一切非如理行，
T30n1579_p0715c14║不如正理。善清淨慧！由於今時非見諦
T30n1579_p0715c15║者於諸行相不能除遣，然能除遣；非見諦
T30n1579_p0715c16║者於諸相縛不能解脫，然能解脫；非見諦
T30n1579_p0715c17║者於麁重縛不能解脫，然能解脫；以於二
T30n1579_p0715c18║障能解脫故，亦能獲得無上方便安隱涅
T30n1579_p0715c19║槃，或有能證阿耨多羅三藐三菩提，是故勝
T30n1579_p0715c20║義諦相與諸行相一向異相，不應道理。若
T30n1579_p0715c21║於此中作如是言：勝義諦相與諸行相一
T30n1579_p0715c22║向異者。由此道理，當知一切非如理行，
T30n1579_p0715c23║不如正理。復次，善清淨慧！若勝義諦相與
T30n1579_p0715c24║諸行相都無異者，如諸行相墮雜染相，此
T30n1579_p0715c25║勝義諦相亦應如是墮雜染相。善清淨慧！
T30n1579_p0715c26║若勝義諦相與諸行相一向異者，應非一
T30n1579_p0715c27║切行相共相名勝義諦相。善清淨慧！由於
T30n1579_p0715c28║今時勝義諦相非墮雜染相，諸行共相名
T30n1579_p0715c29║勝義諦相，是故勝義諦相與諸行相都無異
T30n1579_p0716a01║相，不應道理；又勝義相與諸行相一向異
T30n1579_p0716a02║相，不應道理。若於此中作如是言：勝義
T30n1579_p0716a03║諦相與諸行相都無有異，或勝義諦相與
T30n1579_p0716a04║諸行相一向異者。由此道理，當知一切非
T30n1579_p0716a05║如理行，不如正理。復次，善清淨慧！若勝義諦
T30n1579_p0716a06║相與諸行相都無異者，如勝義諦相於諸
T30n1579_p0716a07║行相無有差別，一切行相亦應如是無有
T30n1579_p0716a08║差別。修觀行者，於諸行中如其所見，如
T30n1579_p0716a09║其所聞、如其所覺、如其所知，不應後時更
T30n1579_p0716a10║求勝義。若勝義諦相與諸行相一向異者，
T30n1579_p0716a11║應非諸行唯無我性、唯無自性之所顯現是
T30n1579_p0716a12║勝義相。又應俱時別相成立，謂雜染相及清
T30n1579_p0716a13║淨相。善清淨慧！由於今時一切行相皆有
T30n1579_p0716a14║差別，非無差別。修觀行者，於諸行中如
T30n1579_p0716a15║其所見、如其所聞、如其所覺、如其所知，復
T30n1579_p0716a16║於後時更求勝義。又即諸行唯無我性、唯無
T30n1579_p0716a17║自性之所顯現名勝義相，又非俱時染淨
T30n1579_p0716a18║二相別相成立，是故勝義諦相與諸行相都
T30n1579_p0716a19║無有異，或一向異，不應道理。若於此中
T30n1579_p0716a20║作如是言：勝義諦相與諸行相都無有異，
T30n1579_p0716a21║或一向異者。由此道理，當知一切非如理
T30n1579_p0716a22║行，不如正理。善清淨慧！如螺貝上鮮白色
T30n1579_p0716a23║性，不易施設與彼螺貝一相、異相。如螺貝
T30n1579_p0716a24║上鮮白色性，金上黃色亦復如是。如箜篌
T30n1579_p0716a25║聲上美妙曲性，不易施設與箜篌聲一相、
T30n1579_p0716a26║異相。如黑沈上有妙香性，不易設施與
T30n1579_p0716a27║彼黑沈一相、異相。如胡椒上辛猛利性，不
T30n1579_p0716a28║易設施與彼胡椒一相、異相。如胡椒上辛
T30n1579_p0716a29║猛利性，訶梨淡性亦復如是。如蠹羅綿上
T30n1579_p0716b01║有柔軟性，不易施設與蠹羅綿一相、異相。
T30n1579_p0716b02║如熟酥上所有醍醐，不易施設與彼熟
T30n1579_p0716b03║蘇一相、異相。又如一切行上無常性，一切
T30n1579_p0716b04║有漏法上苦性，一切法上補特伽羅無我性，
T30n1579_p0716b05║不易施設與彼行等一相、異相。又如貪上
T30n1579_p0716b06║不寂靜相及雜染相，不易施設此與彼貪
T30n1579_p0716b07║一相、異相。如於貪上，於瞋、癡上，當知亦爾。
T30n1579_p0716b08║如是善清淨慧！勝義諦相不可施設與諸
T30n1579_p0716b09║行相一相、異相。善清淨慧！我於如是微細、
T30n1579_p0716b10║極微細、甚深、極甚深、難通達、極難通達，超過
T30n1579_p0716b11║諸法一異性相勝義諦相現正等覺。現等
T30n1579_p0716b12║覺已，為他宣說、顯示、開解、施設、照了。爾時
T30n1579_p0716b13║世尊欲重宣此義而說頌曰：
T30n1579_p0716b14║行界勝義相，離一異性相；
T30n1579_p0716b15║若分別一異，彼非如理行。
T30n1579_p0716b16║眾生為相縛，及為麁重縛；
T30n1579_p0716b17║要勤修止觀，爾乃得解脫。
T30n1579_p0716b18║復次，勝義諦遍一切一味相，當知如解深
T30n1579_p0716b19║密經中，世尊告長老善現曰：善現！汝於有
T30n1579_p0716b20║情界中，知幾有情懷增上慢，為增上慢所
T30n1579_p0716b21║執持故，記別所解？汝於有情界中，知幾有
T30n1579_p0716b22║情離增上慢，記別所解？長老善現白佛言：
T30n1579_p0716b23║世尊！我知有情界中，少分有情離增上慢，記
T30n1579_p0716b24║別所解。世尊！我知有情界中，有無量無數不
T30n1579_p0716b25║可說有情懷增上慢，為增上慢所執持故，
T30n1579_p0716b26║記別所解。世尊！我於一時住阿練若大樹
T30n1579_p0716b27║林中，時有眾多苾芻，亦於此林依近我住。
T30n1579_p0716b28║我見彼諸苾芻，於日後分展轉聚集，依有
T30n1579_p0716b29║所得現觀，各說種種相法，記別所解。於中
T30n1579_p0716c01║一類，由得蘊故，得蘊相故，得蘊起故，得
T30n1579_p0716c02║蘊盡故，得蘊滅故，得蘊滅作證故，記
T30n1579_p0716c03║別所解。如此一類由得蘊故，復有一類
T30n1579_p0716c04║由得處故，復有一類得緣起故，當知亦爾。
T30n1579_p0716c05║復有一類，由得食故，得食相故，得食起
T30n1579_p0716c06║故，得食盡故，得食滅故，得食滅作證故，
T30n1579_p0716c07║記別所解。復有一類，由得諦故，得諦相
T30n1579_p0716c08║故，得諦遍知故，得諦永斷故，得諦作
T30n1579_p0716c09║證故，得諦修習故，記別所解。復有一類，
T30n1579_p0716c10║由得界故，得界相故，得界種種性故，得
T30n1579_p0716c11║界非一性故，得界滅故，得界滅作證故，
T30n1579_p0716c12║記別所解。復有一類，由得念住故，得念
T30n1579_p0716c13║住相故，得念住能治、所治故，得念住修
T30n1579_p0716c14║故，得念住未生令生故，得念住生已堅住、
T30n1579_p0716c15║不忘、倍修、增廣故，記別所解。如有一類
T30n1579_p0716c16║得念住故，復有一類得正斷故、得神足
T30n1579_p0716c17║故、得諸根故、得諸力故、得覺支故，當知
T30n1579_p0716c18║亦爾。復有一類，得八支聖道故，得八支
T30n1579_p0716c19║聖道相故，得八支聖道能治、所治故，得八
T30n1579_p0716c20║支聖道修故，得八支聖道未生令生故，得
T30n1579_p0716c21║八支聖道生已堅住、不忘、倍修、增廣故，記別
T30n1579_p0716c22║所解。世尊！我見彼已，竊作是念：此諸長老，
T30n1579_p0716c23║依有所得現觀，各說種種想法，記別所
T30n1579_p0716c24║解；當知彼諸長老，一切皆懷增上慢，為增
T30n1579_p0716c25║上慢所執持故，於勝義諦遍一切一味相，
T30n1579_p0716c26║不能解了。是故世尊甚奇！乃至世尊善說！
T30n1579_p0716c27║如世尊言：勝義諦相微細、最微細、甚深、最甚
T30n1579_p0716c28║深、難通達、極難通達，遍一切一味相。世
T30n1579_p0716c29║尊！此聖教中修行苾芻，於勝義諦遍一切
T30n1579_p0717a01║一味相尚難通達，況諸外道。爾時世尊告
T30n1579_p0717a02║長老善現曰：如是如是！善現！我於微細、最
T30n1579_p0717a03║微細、甚深、最甚深、難通達、最難通達，遍一
T30n1579_p0717a04║切一味相勝義諦現正等覺；現等覺已，為
T30n1579_p0717a05║他宣說、顯示、開解、施設、照了。何以故？善現！
T30n1579_p0717a06║我已顯示於一切蘊中，清淨所緣是勝義諦；
T30n1579_p0717a07║我已顯示於一切處、緣起、食、諦、界、念住、正斷、
T30n1579_p0717a08║神足、根、力、覺支、道支中，清淨所緣是勝義諦。
T30n1579_p0717a09║此清淨所緣，於一切蘊中是一味相，無別異
T30n1579_p0717a10║相。如於蘊中，如是於一切處中乃至一切
T30n1579_p0717a11║道支中是一味相，無別異相。是故善現！由
T30n1579_p0717a12║此道理，當知勝義諦是遍一切一味相。復
T30n1579_p0717a13║次，善現！修觀行苾芻，通達一蘊真如勝義
T30n1579_p0717a14║法無我性已，更不尋求各別餘蘊、諸處、緣起、
T30n1579_p0717a15║食、諦、界、念住、正斷、神足、根力、覺支、道支真如勝
T30n1579_p0717a16║義法無我性。唯即隨此真如勝義無二智為
T30n1579_p0717a17║依止故，於遍一切一味相勝義諦審察趣
T30n1579_p0717a18║證。是故善現！由此道理，當知勝義諦是遍
T30n1579_p0717a19║一切一味相。復次，善現！如彼諸蘊展轉異
T30n1579_p0717a20║相，如彼諸處、緣起、食、諦、界、念住、正斷、神足、根、
T30n1579_p0717a21║力、覺支、道支展轉異相。若一切法真如勝義
T30n1579_p0717a22║法無我性亦異相者，是則真如勝義法無我
T30n1579_p0717a23║性亦應有因，從因所生；若從因生，應是
T30n1579_p0717a24║有為；若是有為，應非勝義；若非勝義，應更
T30n1579_p0717a25║尋求餘勝義諦。善現！由此真如勝義法無我
T30n1579_p0717a26║性不名有因，非因所生，亦非有為，是勝
T30n1579_p0717a27║義諦。得此勝義，更不尋求餘勝義諦，唯有
T30n1579_p0717a28║常常時、恒恒時，如來出世，若不出世，諸法
T30n1579_p0717a29║法性安立、法界安住。是故善現！由此道理，
T30n1579_p0717b01║當知勝義諦是遍一切一味相。善現！譬如
T30n1579_p0717b02║種種非一品類異相色中，虛空無相、無分
T30n1579_p0717b03║別、無變異、遍一切一味相；如是異性、異相
T30n1579_p0717b04║一切法中，勝義諦遍一切一味相，當知亦
T30n1579_p0717b05║然。爾時世尊欲重宣此義而說頌曰：
T30n1579_p0717b06║此遍一切一味相，勝義諸佛說無異；
T30n1579_p0717b07║若有於中異分別，彼定愚癡依上慢。
T30n1579_p0717b08║瑜伽師地論卷第七十五