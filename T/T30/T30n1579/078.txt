T30n1579_p0729a11║
T30n1579_p0729a12║
T30n1579_p0729a13║瑜伽師地論卷第七十八
T30n1579_p0729a14║
T30n1579_p0729a15║彌勒菩薩說
T30n1579_p0729a16║三藏法師玄奘奉　詔譯
T30n1579_p0729a17║攝決擇分中菩薩地之七
T30n1579_p0729a18║復次，依乘假立，分別解說如實大乘，當知
T30n1579_p0729a19║如解深密經中，觀自在菩薩白佛言：世尊！
T30n1579_p0729a20║如佛所說菩薩十地，所謂極喜地、離垢地、
T30n1579_p0729a21║發光地、焰慧地、極難勝地、現前地、遠行地、
T30n1579_p0729a22║不動地、善慧地、法雲地，復說佛地為第十
T30n1579_p0729a23║一。如是諸地，幾種清淨？幾分所攝？佛告觀
T30n1579_p0729a24║自在菩薩曰：善男子！當知諸地，四種清淨，十
T30n1579_p0729a25║一分攝。云何四種清淨能攝諸地？謂增上
T30n1579_p0729a26║意樂清淨，攝於初地；增上戒清淨，攝第二地；
T30n1579_p0729a27║增上心清淨，攝第三地；增上慧清淨，於後後
T30n1579_p0729a28║地轉勝妙故，當知能攝從第四地乃至佛
T30n1579_p0729a29║地。善男子！當知如是四種清淨普攝諸地。
T30n1579_p0729b01║云何十一種分能攝諸地？謂諸菩薩先於勝
T30n1579_p0729b02║解行地，依十法行極善修習勝解忍故，超
T30n1579_p0729b03║過彼地，證入菩薩正性離生。彼諸菩薩由是
T30n1579_p0729b04║因緣，此分圓滿。而未能於微細毀犯誤現
T30n1579_p0729b05║行中正知而住。由是因緣，於此分中猶未
T30n1579_p0729b06║圓滿。為令此分得圓滿故，精勤修習便能
T30n1579_p0729b07║證得。彼諸菩薩由是因緣，此分圓滿。而未
T30n1579_p0729b08║能得世間圓滿等持、等至，及圓滿聞持陀羅
T30n1579_p0729b09║尼。由是因緣，於此分中猶未圓滿。為令
T30n1579_p0729b10║此分得圓滿故，精勤修習便能證得。彼諸菩
T30n1579_p0729b11║薩由是因緣，此分圓滿。而未能令隨所獲
T30n1579_p0729b12║得菩提分法多修習住，心未能捨諸等至
T30n1579_p0729b13║愛及與法愛。由是因緣，於此分中猶未圓
T30n1579_p0729b14║滿。為令此分得圓滿故，精勤修習便能證
T30n1579_p0729b15║得。彼諸菩薩由是因緣，此分圓滿。而未能
T30n1579_p0729b16║於諸諦道理如實觀察，又未能於生死涅
T30n1579_p0729b17║槃棄捨一向背趣作意，又未能修方便所
T30n1579_p0729b18║攝菩提分法。由是因緣，於此分中猶未圓
T30n1579_p0729b19║滿。為令此分得圓滿故，精勤修習便能證
T30n1579_p0729b20║得。彼諸菩薩由是因緣，此分圓滿。而未能
T30n1579_p0729b21║於生死流轉如實觀察，又由於彼多生厭
T30n1579_p0729b22║故，未能多住無相作意。由是因緣，於此分
T30n1579_p0729b23║中猶未圓滿。為令此分得圓滿故，精勤修
T30n1579_p0729b24║習便能證得。彼諸菩薩由是因緣，此分圓滿。
T30n1579_p0729b25║而未能令無相作意無缺無間多修習住。由
T30n1579_p0729b26║是因緣，於此分中猶未圓滿。為令此分得
T30n1579_p0729b27║圓滿故，精勤修習便能證得。彼諸菩薩由是
T30n1579_p0729b28║因緣，此分圓滿。而未能於無相住中捨離
T30n1579_p0729b29║功用，又未能得於相自在。由是因緣，於
T30n1579_p0729c01║此分中猶未圓滿。為令此分得圓滿故，
T30n1579_p0729c02║精勤修習便能證得。彼諸菩薩由是因緣，此
T30n1579_p0729c03║分圓滿。而未能於異名、眾相、訓詞、差別，一切
T30n1579_p0729c04║品類宣說法中得大自在。由是因緣，於此
T30n1579_p0729c05║分中猶未圓滿。為令此分得圓滿故，精勤
T30n1579_p0729c06║修習便能證得。彼諸菩薩由是因緣，此分
T30n1579_p0729c07║圓滿。而未能得圓滿法身現前證受，由
T30n1579_p0729c08║是因緣，於此分中猶未圓滿。為令此分得
T30n1579_p0729c09║圓滿故，精勤修習便能證得。彼諸菩薩由
T30n1579_p0729c10║是因緣，此分圓滿。而未能得遍於一切所
T30n1579_p0729c11║知境界無著無礙妙智妙見。由是因緣，於
T30n1579_p0729c12║此分中猶未圓滿。為令此分得圓滿故，
T30n1579_p0729c13║精勤修習便能證得。由是因緣，此分圓滿；此
T30n1579_p0729c14║分滿故，於一切分皆得圓滿。善男子！當知
T30n1579_p0729c15║如是十一種分普攝諸地。
T30n1579_p0729c16║世尊！何緣最初名極喜地？乃至何緣說名佛
T30n1579_p0729c17║地？善男子！成就大義，得未曾得出世間心，
T30n1579_p0729c18║生大歡喜，是故最初名極喜地。遠離一切
T30n1579_p0729c19║微細犯戒，是故第二名離垢地。由彼所得三
T30n1579_p0729c20║摩地及聞持陀羅尼能為無量智光依止，是
T30n1579_p0729c21║故第三名發光地。由彼所得菩提分法，燒諸
T30n1579_p0729c22║煩惱智如火焰，是故第四名焰慧地。由即
T30n1579_p0729c23║於彼菩提分法方便修習，最極艱難方得自
T30n1579_p0729c24║在，是故第五名極難勝地。現前觀察諸行流
T30n1579_p0729c25║轉，又於無相多修作意方現在前，是故第
T30n1579_p0729c26║六名現前地。能遠證入無缺無間無相作意，
T30n1579_p0729c27║與清淨地共相隣接，是故第七名遠行地。
T30n1579_p0729c28║由於無相得無功用，於諸相中不為現
T30n1579_p0729c29║行煩惱所動，是故第八名不動地。於一切
T30n1579_p0730a01║種說法自在，獲得無量廣大智慧，是故第
T30n1579_p0730a02║九名善慧地。麁重之身廣如虛空，法身圓
T30n1579_p0730a03║滿，譬如大雲皆能遍覆，是故第十名法雲
T30n1579_p0730a04║地。永斷最極微細煩惱及所知障，無著無礙，
T30n1579_p0730a05║於一切種所知境界現正等覺，故第十一說
T30n1579_p0730a06║名佛地。
T30n1579_p0730a07║世尊！於此諸地，有幾愚癡、有幾麁重為所
T30n1579_p0730a08║對治？善男子！此諸地中，有二十二種愚癡、十
T30n1579_p0730a09║一種麁重為所對治。謂於初地有二愚癡，
T30n1579_p0730a10║一者、執著補特伽羅及法愚癡，二者、惡趣雜
T30n1579_p0730a11║染愚癡，及彼麁重為所對治。於第二地有
T30n1579_p0730a12║二愚癡，一者、微細誤犯愚癡，二者、種種業趣
T30n1579_p0730a13║愚癡，及彼麁重為所對治。於第三地有二
T30n1579_p0730a14║愚癡，一者、欲貪愚癡，二者、圓滿聞持陀羅尼
T30n1579_p0730a15║愚癡，及彼麁重為所對治。於第四地有二
T30n1579_p0730a16║愚癡，一者、等至愛愚癡，二者、法愛愚癡，及彼
T30n1579_p0730a17║麁重為所對治。於第五地有二愚癡，一者、
T30n1579_p0730a18║一向作意棄背生死愚癡，二者、一向作意趣
T30n1579_p0730a19║向涅槃愚癡，及彼麁重為所對治。於第六
T30n1579_p0730a20║地有二愚癡，一者、現前觀察諸行流轉愚
T30n1579_p0730a21║癡，二者、相多現行愚癡，及彼麁重為所對治。
T30n1579_p0730a22║於第七地有二愚癡，一者、微細相現行愚
T30n1579_p0730a23║癡，二者、一向無相作意方便愚癡，及彼麁重
T30n1579_p0730a24║為所對治。於第八地有二愚癡，一者、於無
T30n1579_p0730a25║相作功用愚癡，二者、於相自在愚癡，及彼
T30n1579_p0730a26║麁重為所對治。於第九地有二愚癡，一者、
T30n1579_p0730a27║於無量說法、無量法句文字、後後慧辯陀羅
T30n1579_p0730a28║尼自在愚癡，二者、辯才自在愚癡，及彼麁重
T30n1579_p0730a29║為所對治。於第十地有二愚癡，一者、大神
T30n1579_p0730b01║通愚癡，二者、悟入微細祕密愚癡，及彼麁重
T30n1579_p0730b02║為所對治。於如來地有二愚癡，一者、於一
T30n1579_p0730b03║切所知境界極微細著愚癡，二者、極微細礙
T30n1579_p0730b04║愚癡，及彼麁重為所對治。善男子！由此二
T30n1579_p0730b05║十二種愚癡及十一種麁重故，安立諸地，
T30n1579_p0730b06║而得阿耨多羅三藐三菩提離彼繫縛。
T30n1579_p0730b07║世尊！阿耨多羅三藐三菩提甚奇希有，乃至
T30n1579_p0730b08║成就大利大果，令諸菩薩能破如是大愚
T30n1579_p0730b09║癡羅網，能越如是大麁重稠林，現前證得
T30n1579_p0730b10║阿耨多羅三藐三菩提。
T30n1579_p0730b11║世尊！如是諸地，幾種殊勝之所安立？善男
T30n1579_p0730b12║子！略有八種。一者、增上意樂清淨，二者、心清
T30n1579_p0730b13║淨，三者、悲清淨，四者、到彼岸清淨，五者、見佛
T30n1579_p0730b14║供養承事清淨，六者、成熟有情清淨，七者、生
T30n1579_p0730b15║清淨，八者、威德清淨。善男子！於初地中所
T30n1579_p0730b16║有增上意樂清淨乃至威德清淨，後後諸地
T30n1579_p0730b17║乃至佛地所有增上意樂清淨乃至威德清
T30n1579_p0730b18║淨，當知彼諸清淨展轉增勝，唯於佛地除
T30n1579_p0730b19║生清淨。又初地中所有功德，於上諸地平等
T30n1579_p0730b20║皆有，當知自地功德殊勝。一切菩薩十地功
T30n1579_p0730b21║德皆是有上，佛地功德當知無上。
T30n1579_p0730b22║世尊！何因緣故，說菩薩生於諸有生最為
T30n1579_p0730b23║殊勝？善男子！四因緣故。一者、極淨善根所
T30n1579_p0730b24║集起故；二者、故意思擇力所取故；三者、
T30n1579_p0730b25║悲愍濟度諸眾生故；四者、自能無染，除他
T30n1579_p0730b26║染故。
T30n1579_p0730b27║世尊！何因緣故，說諸菩薩行廣大願、妙願、勝
T30n1579_p0730b28║願？善男子！四因緣故。謂諸菩薩能善了知涅
T30n1579_p0730b29║槃樂住，堪能速證；而復棄捨速證樂住；無
T30n1579_p0730c01║緣無待發大願心，為欲利益諸有情故，處
T30n1579_p0730c02║多種種長時大苦。是故我說彼諸菩薩行廣
T30n1579_p0730c03║大願、妙願、勝願。
T30n1579_p0730c04║世尊！是諸菩薩凡有幾種所應學事？善男子！
T30n1579_p0730c05║菩薩學事略有六種。所謂布施、持戒、忍辱、精
T30n1579_p0730c06║進、靜慮、慧到彼岸。
T30n1579_p0730c07║世尊！如是六種所應學事，幾是增上戒學所
T30n1579_p0730c08║攝？幾是增上心學所攝？幾是增上慧學所攝？
T30n1579_p0730c09║善男子！當知初三但是增上戒學所攝，靜慮
T30n1579_p0730c10║一種但是增上心學所攝，慧是增上慧學所
T30n1579_p0730c11║攝，我說精進遍於一切。
T30n1579_p0730c12║世尊！如是六種所應學事，幾是福德資糧所
T30n1579_p0730c13║攝？幾是智慧資糧所攝？善男子！若增上戒
T30n1579_p0730c14║學所攝者，是名福德資糧所攝；若增上慧學
T30n1579_p0730c15║所攝者，是名智慧資糧所攝；我說精進、靜慮
T30n1579_p0730c16║二種遍於一切。
T30n1579_p0730c17║世尊！於此六種所學事中，菩薩云何應當修
T30n1579_p0730c18║學？善男子！由五種相應當修學。一者、最初
T30n1579_p0730c19║於菩薩藏波羅蜜多相應微妙正法教中，猛
T30n1579_p0730c20║利信解；二者、次於十種法行，以聞思修所成
T30n1579_p0730c21║妙智，精進修行；三者、隨護菩提之心；四者、
T30n1579_p0730c22║親近真善知識；五者、無間勤修善品。
T30n1579_p0730c23║世尊！何因緣故，施設如是所應學事但有
T30n1579_p0730c24║六數？善男子！二因緣故。一者、饒益諸有情
T30n1579_p0730c25║故；二者、對治諸煩惱故。當知前三饒益有
T30n1579_p0730c26║情，後三對治一切煩惱。前三饒益諸有情
T30n1579_p0730c27║者，謂諸菩薩由布施故，攝受資具，饒益有
T30n1579_p0730c28║情；由持戒故，不行損害逼迫惱亂，饒益有
T30n1579_p0730c29║情；由忍辱故，於彼損害逼迫惱亂堪能
T30n1579_p0731a01║忍受，饒益有情。後三對治諸煩惱者，謂諸
T30n1579_p0731a02║菩薩由精進故，雖未永伏一切煩惱，亦未
T30n1579_p0731a03║永害一切隨眠，而能勇猛修諸善品，彼諸
T30n1579_p0731a04║煩惱不能傾動善品加行；由靜慮故，永伏
T30n1579_p0731a05║煩惱；由般若故，永害隨眠。
T30n1579_p0731a06║世尊！何因緣故，施設所餘波羅蜜多但有四
T30n1579_p0731a07║數？善男子！與前六種波羅蜜多為助伴故。
T30n1579_p0731a08║謂諸菩薩，於前三種波羅蜜多所攝有情，以
T30n1579_p0731a09║諸攝事方便善巧而攝受之，安置善品。是
T30n1579_p0731a10║故我說方便善巧波羅蜜多，與前三種而為
T30n1579_p0731a11║助伴。若諸菩薩，於現法中煩惱多故，於修
T30n1579_p0731a12║無間無有堪能，羸劣意樂故，下界勝解故，
T30n1579_p0731a13║於內心住無有堪能，於菩薩藏不能聞
T30n1579_p0731a14║緣善修習故，所有靜慮不能引發出世間
T30n1579_p0731a15║慧，彼便攝受少分狹劣福德資糧。為未來世
T30n1579_p0731a16║煩惱輕微，心生正願，如是名願波羅蜜多。
T30n1579_p0731a17║由此願故，煩惱微薄，能修精進。是故我說
T30n1579_p0731a18║願波羅蜜多，與精進波羅蜜多而為助伴。若
T30n1579_p0731a19║諸菩薩，親近善士、聽聞正法、如理作意為
T30n1579_p0731a20║因緣故，轉劣意樂成勝意樂，亦能獲得
T30n1579_p0731a21║上界勝解，如是名力波羅蜜多。由此力
T30n1579_p0731a22║故，於內心住有所堪能。是故我說力波羅
T30n1579_p0731a23║蜜多，與靜慮波羅蜜多而為助伴。若諸菩薩，
T30n1579_p0731a24║於菩薩藏已能聞緣善修習故，能發靜慮，
T30n1579_p0731a25║如是名智波羅蜜多。由此智故，堪能引發
T30n1579_p0731a26║出世間慧，是故我說智波羅蜜多，與慧波羅
T30n1579_p0731a27║蜜多而為助伴。
T30n1579_p0731a28║世尊！何因緣故，宣說六種波羅蜜多如是次
T30n1579_p0731a29║第？善男子！能為後後引發依故。謂諸菩薩，
T30n1579_p0731b01║若於身財無所顧悋，便能受持清淨禁
T30n1579_p0731b02║戒；為護禁戒，便修忍辱；修忍辱已，能發
T30n1579_p0731b03║精進；發精進已，能辦靜慮；具靜慮已，便
T30n1579_p0731b04║能獲得出世間慧。是故我說波羅蜜多如是
T30n1579_p0731b05║次第。
T30n1579_p0731b06║世尊！如是六種波羅蜜多，各有幾種品類差
T30n1579_p0731b07║別？善男子！各有三種。施三種者，一者、法施，
T30n1579_p0731b08║二者、財施，三者、無畏施。戒三種者，一者、轉
T30n1579_p0731b09║捨不善戒，二者、轉生善戒，三者、轉生饒益有
T30n1579_p0731b10║情戒。忍三種者，一者、耐怨害忍，二者、安受苦
T30n1579_p0731b11║忍，三者、諦察法忍。精進三種者，一者、被甲精
T30n1579_p0731b12║進，二者、轉生善法加行精進，三者、饒益有情
T30n1579_p0731b13║加行精進。靜慮三者，一者、無分別、寂靜、極寂
T30n1579_p0731b14║靜，無罪故，對治煩惱眾苦樂住靜慮；二者、引
T30n1579_p0731b15║發功德靜慮；三者、引發饒益有情靜慮。慧
T30n1579_p0731b16║三種者，一者、緣世俗諦慧，二者、緣勝義諦慧，
T30n1579_p0731b17║三者、緣饒益有情慧。
T30n1579_p0731b18║世尊！何因緣故，波羅蜜多說名波羅蜜多？善
T30n1579_p0731b19║男子！五因緣故。一者、無染著故；二者、無顧
T30n1579_p0731b20║戀故；三者、無罪過故；四者、無分別故；五者、
T30n1579_p0731b21║正迴向故。無染著者，謂不染著波羅蜜多諸
T30n1579_p0731b22║相違事。無顧戀者，謂於一切波羅蜜多諸
T30n1579_p0731b23║果異熟及報恩中，心無繫縛。無罪過者，謂
T30n1579_p0731b24║於如是波羅蜜多，無間雜染法，離非方便
T30n1579_p0731b25║行。無分別者，謂於如是波羅蜜多，不如言
T30n1579_p0731b26║詞執著自相。正迴向者，謂以如是所作
T30n1579_p0731b27║所集波羅蜜多，迴求無上大菩提果。
T30n1579_p0731b28║世尊！何等名為波羅蜜多諸相違事？善男子！
T30n1579_p0731b29║當知此事略有六種。一者、於喜樂欲財富
T30n1579_p0731c01║自在諸欲樂中，深見功德及與勝利；二者、
T30n1579_p0731c02║於隨所樂縱身語意而現行中，深見功德
T30n1579_p0731c03║及與勝利；三者、於他輕蔑不堪忍中，深見
T30n1579_p0731c04║功德及與勝利；四者、於不勤修著欲樂中，
T30n1579_p0731c05║深見功德及與勝利；五者、於處憒鬧世雜
T30n1579_p0731c06║亂行，深見功德及與勝利；六者、於見聞覺知
T30n1579_p0731c07║言說戲論，深見功德及與勝利。
T30n1579_p0731c08║世尊！如是一切波羅蜜多，何果異熟？善男子！
T30n1579_p0731c09║當知此亦略有六種。一者、得大財富；二者、
T30n1579_p0731c10║往生善趣；三者、無怨無壞，多諸喜樂；四者、
T30n1579_p0731c11║為眾生主；五者、身無惱害；六者、有大宗
T30n1579_p0731c12║葉。
T30n1579_p0731c13║世尊！何等名為波羅蜜多間雜染法？善男子！
T30n1579_p0731c14║當知略由四種加行。一者、無悲加行故；二
T30n1579_p0731c15║者、不如理加行故；三者、不常加行故；四者、不
T30n1579_p0731c16║殷重加行故。不如理加行者，謂修行餘波
T30n1579_p0731c17║羅蜜多時，於餘波羅蜜多遠離失壞。
T30n1579_p0731c18║世尊！何等名為非方便行？善男子！若諸菩薩
T30n1579_p0731c19║以波羅蜜多饒益眾生時，但攝財物饒益
T30n1579_p0731c20║眾生便為喜足，而不令其出不善處，安置
T30n1579_p0731c21║善處，如是名為非方便行。何以故？善男子！
T30n1579_p0731c22║非於眾生唯作此事名實饒益。譬如糞穢，
T30n1579_p0731c23║若多、若少，終無有能令成香潔。如是眾生
T30n1579_p0731c24║由行苦故，其性是苦，無有方便但以財
T30n1579_p0731c25║物暫相饒益可令成樂。唯有安處妙善法
T30n1579_p0731c26║中，方可得名第一饒益。
T30n1579_p0731c27║世尊！如是一切波羅蜜多，有幾清淨？善男
T30n1579_p0731c28║子！我終不說波羅蜜多除上五相有餘清
T30n1579_p0731c29║淨，然我即依如是諸事，總別當說波羅蜜
T30n1579_p0732a01║多清淨之相。總說一切波羅蜜多清淨相者，
T30n1579_p0732a02║當知七種。何等為七？一者、菩薩於此諸法
T30n1579_p0732a03║不求他知；二者、於此諸法見已不生執著；
T30n1579_p0732a04║三者、即於如是諸法不生疑惑，謂為能得
T30n1579_p0732a05║大菩提不；四者、終不自讚毀他，有所輕蔑；
T30n1579_p0732a06║五者、終不憍傲放逸；六者、終不少有所得
T30n1579_p0732a07║便生喜足；七者、終不由此諸法，於他發起
T30n1579_p0732a08║嫉妬慳悋。別說一切波羅蜜多清淨相者，亦
T30n1579_p0732a09║有七種。何等為七？謂諸菩薩，如我所說七
T30n1579_p0732a10║種布施清淨之相，隨順修行。一者、由施物清
T30n1579_p0732a11║淨，行清淨施；二者、由戒清淨，行清淨施；三
T30n1579_p0732a12║者、由見清淨，行清淨施；四者、由心清淨，行
T30n1579_p0732a13║清淨施；五者、由語清淨，行清淨施；六者、由
T30n1579_p0732a14║智清淨，行清淨施；七者、由垢清淨，行清淨
T30n1579_p0732a15║施。是名七種施清淨相。又諸菩薩，能善了知
T30n1579_p0732a16║制立律儀一切學處，能善了知出離所犯，
T30n1579_p0732a17║具常尸羅，堅固尸羅，常作尸羅，常轉尸羅，
T30n1579_p0732a18║受學一切所有學處，是名七種戒清淨相。若
T30n1579_p0732a19║諸菩薩，於自所有業果異熟深生依信，一切
T30n1579_p0732a20║所有不饒益事現在前時，不生憤發，亦不
T30n1579_p0732a21║反罵，不瞋、不打、不恐、不弄；不以種種不
T30n1579_p0732a22║饒益事反相加害；不懷怨結；若諫誨時
T30n1579_p0732a23║不令恚惱；亦復不待他來諫誨；不由恐怖
T30n1579_p0732a24║有染愛心而行忍辱；不以作恩而便放
T30n1579_p0732a25║捨。是名七種忍清淨相。若諸菩薩，通達精
T30n1579_p0732a26║進平等之性，不由勇猛勤精進故自舉陵
T30n1579_p0732a27║他，具大勢力，具大精進，有所堪能，堅固，勇
T30n1579_p0732a28║猛，於諸善法終不捨軛，如是名為七種精
T30n1579_p0732a29║進清淨之相。若諸菩薩，有善通達相三摩地
T30n1579_p0732b01║靜慮，有圓滿三摩地靜慮，有俱分三摩地靜
T30n1579_p0732b02║慮，有運轉三摩地靜慮，有無所依三摩地靜
T30n1579_p0732b03║慮，有善修治三摩地靜慮，有於菩薩藏聞
T30n1579_p0732b04║緣修習無量三摩地靜慮，如是名為七種靜
T30n1579_p0732b05║慮清淨之相。若諸菩薩，遠離增益、損減二邊，
T30n1579_p0732b06║行於中道，是名為慧。由此慧故，如實了
T30n1579_p0732b07║知解脫門義，謂空、無願、無相三解脫門。如實
T30n1579_p0732b08║了知有自性義，謂遍計所執、若依他起、若
T30n1579_p0732b09║圓成實三種自性。如實了知無自性義，謂
T30n1579_p0732b10║相、生、勝義三種無自性性。如實了知世俗諦
T30n1579_p0732b11║義，謂於五明處。如實了知勝義諦義，謂
T30n1579_p0732b12║於七真如。又無分別、離諸戲論、純一理趣
T30n1579_p0732b13║多所住故，無量總法為所緣故，及毘鉢舍
T30n1579_p0732b14║那故，能善成辦法隨法行。是名七種慧清
T30n1579_p0732b15║淨相。
T30n1579_p0732b16║世尊！如是五相，各有何業？善男子！當知彼
T30n1579_p0732b17║相有五種業。謂諸菩薩無染著故，於現法
T30n1579_p0732b18║中，於所修習波羅蜜多，恒常殷重勤修加
T30n1579_p0732b19║行，無有放逸。無顧戀故，攝受當來不放逸
T30n1579_p0732b20║因。無罪過故，能正修習極善圓滿、極善清
T30n1579_p0732b21║淨、極善鮮白波羅蜜多。無分別故，方便善
T30n1579_p0732b22║巧波羅蜜多速得圓滿。正迴向故，一切生
T30n1579_p0732b23║處波羅蜜多，及彼可愛諸果異熟皆得無盡，
T30n1579_p0732b24║乃至無上正等菩提。世尊！如是所說波羅
T30n1579_p0732b25║蜜多，何者最廣大？何者無染污？何者最明
T30n1579_p0732b26║盛？何者不可動？何者最清淨？善男子！無染
T30n1579_p0732b27║著性、無顧戀性、正迴向性，最為廣大。無罪
T30n1579_p0732b28║過性、無分別性，無有染污。思擇所作，最為明
T30n1579_p0732b29║盛。已入無退轉法地者，名不可動。若十地
T30n1579_p0732c01║攝、佛地攝者，名最清淨。
T30n1579_p0732c02║世尊！何因緣故，菩薩所得波羅蜜多諸可
T30n1579_p0732c03║愛果，及諸異熟常無有盡，波羅蜜多亦
T30n1579_p0732c04║無有盡？善男子！展轉相依，生起、修習無間
T30n1579_p0732c05║斷故。世尊！何因緣故，是諸菩薩深信愛樂
T30n1579_p0732c06║波羅蜜多，非於如是波羅蜜多所得可愛
T30n1579_p0732c07║諸果異熟？善男子！五因緣故。一者、波羅蜜多
T30n1579_p0732c08║是最增上喜樂因故；二者、波羅蜜多是其究
T30n1579_p0732c09║竟饒益一切自他因故；三者、波羅蜜多是當
T30n1579_p0732c10║來世彼可愛果異熟因故；四者、波羅蜜多非
T30n1579_p0732c11║諸雜染所依事故；五者、波羅蜜多非是畢竟
T30n1579_p0732c12║變壞法故。世尊！如是一切波羅蜜多，各有
T30n1579_p0732c13║幾種最勝威德？善男子！當知一切波羅蜜
T30n1579_p0732c14║多，各有四種最勝威德。一者、於此波羅蜜多
T30n1579_p0732c15║正修行時，能捨慳悋、犯戒、心憤、懈怠、散亂、見
T30n1579_p0732c16║趣所治；二者、於此正修行時，能為無上正
T30n1579_p0732c17║等菩提真實資糧；三者、於此正修行時，於現
T30n1579_p0732c18║法中，能自攝受、饒益有情；四者、於此正修
T30n1579_p0732c19║行時，於未來世能得廣大無盡可愛諸果
T30n1579_p0732c20║異熟。
T30n1579_p0732c21║世尊！如是一切波羅蜜多，何因？何果？有何義
T30n1579_p0732c22║利？善男子！當知一切波羅蜜多，大悲為因，
T30n1579_p0732c23║微妙可愛諸果異熟饒益一切有情為果，
T30n1579_p0732c24║圓滿無上廣大菩提為大義利。
T30n1579_p0732c25║世尊！若諸菩薩具足一切無盡財寶，成就大
T30n1579_p0732c26║悲，何緣世間現有眾生貧窮可得？善男子！
T30n1579_p0732c27║是諸眾生自業過失。若不爾者，菩薩常懷饒
T30n1579_p0732c28║益他心，又常具足無盡財寶，若諸眾生無
T30n1579_p0732c29║自惡業能為障礙，何有世間貧苦可得。譬
T30n1579_p0733a01║如餓鬼，為大熱渴逼迫其身，見大海水悉
T30n1579_p0733a02║皆涸竭，非大海過，是諸餓鬼自業過耳。
T30n1579_p0733a03║如是菩薩所施財寶，猶如大海，無有過失，
T30n1579_p0733a04║是諸眾生自業過耳，猶如餓鬼自惡業力，令
T30n1579_p0733a05║無有果。
T30n1579_p0733a06║世尊！菩薩以何等波羅蜜多取一切法無自
T30n1579_p0733a07║性性？善男子！以般若波羅蜜多能取諸法無
T30n1579_p0733a08║自性性。世尊！若般若波羅蜜多能取諸法無
T30n1579_p0733a09║自性性，何故不取有自性性？善男子！我終
T30n1579_p0733a10║不說以無自性性取無自性性。然無自性
T30n1579_p0733a11║性離諸文字自內所證，不可捨於言說文
T30n1579_p0733a12║字而能宣說，是故我說般若波羅蜜多能取
T30n1579_p0733a13║諸法無自性性。
T30n1579_p0733a14║世尊！如佛所說波羅蜜多、近波羅蜜多、大
T30n1579_p0733a15║波羅蜜多，云何波羅蜜多？云何近波羅蜜多？
T30n1579_p0733a16║云何大波羅蜜多？善男子！若諸菩薩，經無量
T30n1579_p0733a17║時修行施等，成就善法，而諸煩惱猶故現
T30n1579_p0733a18║行，未能制伏，然為彼伏。謂於勝解行地軟
T30n1579_p0733a19║中勝解轉時，是名波羅蜜多。復於無量時
T30n1579_p0733a20║修行施等，漸復增上成就善法，而諸煩惱猶
T30n1579_p0733a21║故現行，然能制伏，非彼所伏。謂從初地已
T30n1579_p0733a22║上，是名近波羅蜜多。復於無量時修行施
T30n1579_p0733a23║等，轉復增上成就善法，一切煩惱皆不現
T30n1579_p0733a24║行。謂從八地已上，是名大波羅蜜多。
T30n1579_p0733a25║世尊！此諸地中，煩惱隨眠可有幾種？善男
T30n1579_p0733a26║子！略有三種。一者、害伴隨眠，謂於前五地。
T30n1579_p0733a27║何以故？善男子！諸不俱生現行煩惱，是俱
T30n1579_p0733a28║生煩惱現行助伴，彼於爾時永無復有，是
T30n1579_p0733a29║故說名害伴隨眠。二者、羸劣隨眠，謂於第六、
T30n1579_p0733b01║第七地中，微細現行，若修所伏，不現行故。
T30n1579_p0733b02║三者、微細隨眠，謂於第八地已上。從此已去，
T30n1579_p0733b03║一切煩惱不復現行，唯有所知障為依止
T30n1579_p0733b04║故。
T30n1579_p0733b05║世尊！此諸隨眠，幾種麁重斷所顯示？善男子！
T30n1579_p0733b06║但由二種。謂由在皮麁重斷故，顯彼初二；
T30n1579_p0733b07║復由在膚麁重斷故，顯彼第三。若在於
T30n1579_p0733b08║骨麁重斷者，我說永離一切隨眠，位在佛
T30n1579_p0733b09║地。
T30n1579_p0733b10║世尊！經幾不可數劫，能斷如是麁重？善男
T30n1579_p0733b11║子！經於三大不可數劫，或無量劫。所謂年、月、
T30n1579_p0733b12║半月、晝夜、一時、半時、須臾、瞬息、剎那量劫不
T30n1579_p0733b13║可數故。
T30n1579_p0733b14║世尊！是諸菩薩，於諸地中所生煩惱，當知
T30n1579_p0733b15║何相？何失？何德？善男子！無染污相。何以故？
T30n1579_p0733b16║是諸菩薩於初地中，定於一切諸法法界已
T30n1579_p0733b17║善通達。由此因緣，菩薩要知方起煩惱，
T30n1579_p0733b18║非為不知，是故說名無染污相。於自身
T30n1579_p0733b19║中不能生苦，故無過失。菩薩生起如是
T30n1579_p0733b20║煩惱，於有情界能斷苦因，是故彼有無量
T30n1579_p0733b21║功德。甚奇世尊！無上菩提乃有如是大功
T30n1579_p0733b22║德利，今諸菩薩生起煩惱，尚勝一切有情、
T30n1579_p0733b23║聲聞、獨覺善根，何況其餘無量功德。
T30n1579_p0733b24║世尊！如佛所說：若聲聞乘、若復大乘唯是一
T30n1579_p0733b25║乘。此何密意？善男子！如我於彼聲聞乘
T30n1579_p0733b26║中，宣說種種諸法自性，所謂五蘊、或內六處、
T30n1579_p0733b27║或外六處，如是等類。於大乘中，即說彼法
T30n1579_p0733b28║同一法界，同一理趣，故我不說乘差別性。
T30n1579_p0733b29║於中或有如言於義妄起分別，一類增益，
T30n1579_p0733c01║一類損減。又於諸乘差別道理，謂互相違，
T30n1579_p0733c02║如是展轉遞興諍論，如是名為此中密意。
T30n1579_p0733c03║爾時世尊欲重宣此義而說頌曰：
T30n1579_p0733c04║諸地攝、想、所對治、殊勝、生、願、及諸學，
T30n1579_p0733c05║由依佛說是大乘，於此善修成大覺。
T30n1579_p0733c06║宣說諸法種種性，復說皆同一理趣；
T30n1579_p0733c07║謂於下乘或上乘，故我說乘無異性。
T30n1579_p0733c08║如言於義妄分別，或有增益或損減；
T30n1579_p0733c09║謂此二種互相違，愚癡意解成乖諍。
T30n1579_p0733c10║世尊！於是解深密法門中，此名何教？我當
T30n1579_p0733c11║云何奉持？善男子！此名諸地波羅蜜多了義
T30n1579_p0733c12║之教，於此諸地波羅蜜多了義之教，汝當
T30n1579_p0733c13║奉持。說此諸地波羅蜜多了義教時，於大
T30n1579_p0733c14║會中，有七十五千菩薩，皆得菩薩大乘光明
T30n1579_p0733c15║三摩地。復次，即依乘假安立，分別如來成所
T30n1579_p0733c16║作事，當知如解深密經中，曼殊室利菩薩摩
T30n1579_p0733c17║訶薩請問佛言：世尊！如佛所說如來法身，
T30n1579_p0733c18║如來法身有何等相？佛告曼殊室利菩薩：
T30n1579_p0733c19║曰善男子！若於諸地波羅蜜多善修出
T30n1579_p0733c20║離，轉依成滿，是名如來法身之相。當知此
T30n1579_p0733c21║相，二因緣故不可思議，無戲論故，無所為
T30n1579_p0733c22║故。而諸眾生計著戲論，有所為故。
T30n1579_p0733c23║世尊！聲聞、獨覺所得轉依，名法身不？善男
T30n1579_p0733c24║子！不名法身。世尊！當名何身？善男子！名
T30n1579_p0733c25║解脫身。由解脫身故，說一切聲聞、獨覺，與
T30n1579_p0733c26║諸如來平等平等。由法身故，說有差別。如
T30n1579_p0733c27║來法身有差別故，無量功德最勝差別，算數
T30n1579_p0733c28║譬喻所不能及。
T30n1579_p0733c29║世尊！我當云何應知如來生起之相？善男
T30n1579_p0734a01║子！一切如來化身作業，如世界起一切種
T30n1579_p0734a02║類，如來功德眾所莊嚴住持為相。當知化
T30n1579_p0734a03║身相有生起，法身之相無有生起。
T30n1579_p0734a04║世尊！云何應知示現化身方便善巧？善男
T30n1579_p0734a05║子！遍於一切三千大千佛國土中，或眾推許
T30n1579_p0734a06║增上王家，或眾推許大福田家，同時入胎、誕
T30n1579_p0734a07║生、長大受欲、出家、示行苦行、捨苦行已成
T30n1579_p0734a08║等正覺次第示現，是名如來示現化身方
T30n1579_p0734a09║便善巧。世尊！凡有幾種一切如來身所住持
T30n1579_p0734a10║言音差別，由此言音，所化有情未成熟者，
T30n1579_p0734a11║令其成熟；已成熟者，緣此為境速得解脫。
T30n1579_p0734a12║善男子！如來言音略有三種。一者、契經，二者、
T30n1579_p0734a13║調伏，三者、本母。世尊！云何契經？云何調伏？
T30n1579_p0734a14║云何本母？善男子！若於是處，我依攝事顯
T30n1579_p0734a15║示諸法，是名契經。謂依四事，或依九事，或
T30n1579_p0734a16║復依於二十九事。云何四事？一者、聽聞事，二
T30n1579_p0734a17║者、歸趣事，三者、修學事，四者、菩提事。云何九
T30n1579_p0734a18║事？一者、施設有情事，二者、彼所受用事，三者、
T30n1579_p0734a19║彼生起事，四者、彼生已住事，五者、彼染淨事，
T30n1579_p0734a20║六者、彼差別事，七者、能宣說事，八者、所宣說
T30n1579_p0734a21║事，九者、諸眾會事。云何名為二十九事？謂
T30n1579_p0734a22║依雜染品，有攝諸行事；彼次第隨轉事；即
T30n1579_p0734a23║於是中，作補特伽羅想已，於當來世流轉
T30n1579_p0734a24║因事；作法想已，於當來世流轉因事。依清
T30n1579_p0734a25║淨品，有繫念於所緣事；即於是中，勤精進
T30n1579_p0734a26║事；心安住事；現法樂住事；超一切苦緣方
T30n1579_p0734a27║便事；彼遍知事，此復三種，顛倒遍知所依
T30n1579_p0734a28║處故，依有情想外有情中邪行遍知所依
T30n1579_p0734a29║處故，內離增上慢遍知所依處故；修依
T30n1579_p0734b01║處事；作證事；修習事；令彼堅固事；彼行相
T30n1579_p0734b02║事；彼所緣事；已斷、未斷觀察善巧事；彼散亂
T30n1579_p0734b03║事；彼不散亂事；不散亂依處事；不棄修習
T30n1579_p0734b04║劬勞加行事；修習勝利事；彼堅牢事；攝聖
T30n1579_p0734b05║行事；攝聖品眷屬事；通達真實事；證得
T30n1579_p0734b06║涅槃事；於善說法毘奈耶中，世間正見超
T30n1579_p0734b07║昇一切外道所得正見頂事；及即於此不
T30n1579_p0734b08║修退事。於善說法毘奈耶中，不修習故說
T30n1579_p0734b09║名為退，非見過失故名為退。曼殊室利！若
T30n1579_p0734b10║於是處，我依聲聞及諸菩薩，顯示別解脫
T30n1579_p0734b11║及別解脫相應之法，是名調伏。世尊！菩薩別
T30n1579_p0734b12║解脫幾相所攝？善男子！當知七相。一者、宣
T30n1579_p0734b13║說受軌則事故；二者、宣說隨順他勝事故；
T30n1579_p0734b14║三者、宣說隨順毀犯事故；四者、宣說有犯
T30n1579_p0734b15║自性故；五者、宣說無犯自性故；六者、宣說
T30n1579_p0734b16║出所犯故；七者、宣說捨律儀故。
T30n1579_p0734b17║曼殊室利！若於是處、我以十一種相，決了
T30n1579_p0734b18║分別顯示諸法，是名本母。何等名為十一
T30n1579_p0734b19║種相？一者、世俗相，二者、勝義相，三者、菩提分
T30n1579_p0734b20║法所緣相，四者、行相，五者、自性相，六者、彼果
T30n1579_p0734b21║相，七者、彼領受開示相，八者、彼障礙法相，九
T30n1579_p0734b22║者、彼隨順法相，十者、彼過患相，十一者、彼勝
T30n1579_p0734b23║利相。世俗相者，當知三種。一者、宣說補
T30n1579_p0734b24║特伽羅故；二者、宣說遍計所執自性故；三
T30n1579_p0734b25║者、宣說諸法作用事業故。勝義相者，當知
T30n1579_p0734b26║宣說七種真如故。菩提分法所緣相者，當
T30n1579_p0734b27║知宣說遍一切種所知事故。行相者，當知
T30n1579_p0734b28║宣說八行觀故。云何名為八行觀耶？一者、
T30n1579_p0734b29║諦實故；二者、安住故；三者、過失故；四者、功德
T30n1579_p0734c01║故；五者、理趣故；六者、流轉故；七者、道理故；八
T30n1579_p0734c02║者、總別故。諦實者，謂諸法真如。安住者，謂或
T30n1579_p0734c03║安立補特伽羅，或復安立諸法遍計所執自
T30n1579_p0734c04║性，或復安立一向、分別、反問、置記，或復安立
T30n1579_p0734c05║隱密、顯了記別差別。過失者，謂我宣說諸
T30n1579_p0734c06║雜染法，有無量門差別過患。功德者，謂我
T30n1579_p0734c07║宣說諸清淨法，有無量門差別勝利。理趣
T30n1579_p0734c08║者，當知六種。一者、真義理趣，二者、證得理
T30n1579_p0734c09║趣，三者、教導理趣，四者、遠離二邊理趣，五
T30n1579_p0734c10║者、不可思議理趣，六者、意趣理趣。流轉者，所
T30n1579_p0734c11║謂三世三有為相及四種緣。道理者，當知
T30n1579_p0734c12║四種。一者、觀待道理，二者、作用道理，三者、證
T30n1579_p0734c13║成道理，四者、法爾道理。觀待道理者，謂若
T30n1579_p0734c14║因、若緣能生諸行，及起隨說，如是名為觀
T30n1579_p0734c15║待道理。作用道理者，謂若因、若緣能得諸
T30n1579_p0734c16║法，或能成辦，或復生已作諸業用，如是名
T30n1579_p0734c17║為作用道理。證成道理者，謂若因、若緣，能
T30n1579_p0734c18║令所立、所說、所標義得成立，令正覺悟，如
T30n1579_p0734c19║是名為證成道理。又此道理略有二種。一
T30n1579_p0734c20║者、清淨，二者、不清淨。由五種相名為清淨，
T30n1579_p0734c21║由七種相名不清淨。
T30n1579_p0734c22║云何由五種相名為清淨？一者、現見所得相，
T30n1579_p0734c23║二者、依止現見所得相，三者、自類譬喻所引
T30n1579_p0734c24║相，四者、圓成實相，五者、善清淨言教相。
T30n1579_p0734c25║現見所得相者，謂一切行皆無常性，一切行
T30n1579_p0734c26║皆是苦性，一切法皆無我性，此為世間現
T30n1579_p0734c27║量所得。如是等類，是名現見所得相。依
T30n1579_p0734c28║止現見所得相者，謂一切行皆剎那性，他世
T30n1579_p0734c29║有性，淨不淨業無失壞性。由彼能依麁無
T30n1579_p0735a01║常性現可得故；由諸有情種種差別，依種
T30n1579_p0735a02║種業現可得故；由諸有情若樂、若苦，淨不淨
T30n1579_p0735a03║業以為依止現可得故。由此因緣，於不現
T30n1579_p0735a04║見可為比度。如是等類，是名依止現見所
T30n1579_p0735a05║得相。自類譬喻所引相者，謂於內外諸行
T30n1579_p0735a06║聚中，引諸世間共所了知所得生死以為
T30n1579_p0735a07║譬喻，引諸世間共所了知所得生等種種苦
T30n1579_p0735a08║相以為譬喻，引諸世間共所了知所得不
T30n1579_p0735a09║自在相以為譬喻；又復於外，引諸世間共
T30n1579_p0735a10║所了知所得衰盛以為譬喻。如是等類，當
T30n1579_p0735a11║知是名自類譬喻所引相。圓成實相者，謂即
T30n1579_p0735a12║如是現見所得相，若依止現見所得相，若自
T30n1579_p0735a13║類譬喻所得相，於所成立決定能成，當知
T30n1579_p0735a14║是名圓成實相。善清淨言教相者，謂一切智
T30n1579_p0735a15║者之所宣說，如言涅槃究竟寂靜。如是等
T30n1579_p0735a16║類，當知是名善清淨言教相。善男子！是故
T30n1579_p0735a17║由此五種相故，名善觀察清淨道理；由清
T30n1579_p0735a18║淨故，應可修習。世尊！一切智者相，當知有
T30n1579_p0735a19║幾種？善男子！略有五種。一者、若有出現世
T30n1579_p0735a20║間，一切智聲無不普聞；二者、成就三十二
T30n1579_p0735a21║種大丈夫相；三者、具足十力，能斷一切眾生
T30n1579_p0735a22║一切疑惑；四者、具足四無所畏，宣說正法，
T30n1579_p0735a23║不為一切他論所伏，而能摧伏一切邪論；
T30n1579_p0735a24║五者、於善說法毘奈耶中，八支聖道、四沙門
T30n1579_p0735a25║等皆現可得。如是生故、相故、斷疑網故、
T30n1579_p0735a26║非他所伏能伏他故，聖道沙門現可得故，
T30n1579_p0735a27║如是五種，當知名為一切智相。善男子！如
T30n1579_p0735a28║是證成道理，由現量故、由比量故、由聖教
T30n1579_p0735a29║量故，由五種相名為清淨。
T30n1579_p0735b01║云何由七種相名不清淨？一者、此餘同類可
T30n1579_p0735b02║得相，二者、此餘異類可得相，三者、一切同類
T30n1579_p0735b03║可得相，四者、一切異類可得相，五者、異類譬
T30n1579_p0735b04║喻所引相，六者、非圓成實相，七者、非善清
T30n1579_p0735b05║淨言教相。若一切法意識所識性，是名一切
T30n1579_p0735b06║同類可得相。若一切法相、性、業、法、因果異相，
T30n1579_p0735b07║由隨如是一一異相，決定展轉各各異相，
T30n1579_p0735b08║是名一切異類可得相。善男子！若於此餘同
T30n1579_p0735b09║類可得相及譬喻中，有一切異類相者，由
T30n1579_p0735b10║此因緣，於所成立非決定故，是名非圓成
T30n1579_p0735b11║實相。又於此餘異類可得相及譬喻中，有一
T30n1579_p0735b12║切同類相者，由此因緣，於所成立不決
T30n1579_p0735b13║定故，亦名非圓成實相。非圓成實故，非
T30n1579_p0735b14║善觀察清淨道理；不清淨故，不應修習。
T30n1579_p0735b15║若異類譬喻所引相、若非善清淨言教相，
T30n1579_p0735b16║當知體性皆不清淨。法爾道理者，謂如來出
T30n1579_p0735b17║世、若不出世，法性安住，法住法界，是名法
T30n1579_p0735b18║爾道理。總別者，謂先總說一句法已，後後
T30n1579_p0735b19║諸句差別分別究竟顯了。
T30n1579_p0735b20║自性相者，謂我所說有行、有緣所有能取菩
T30n1579_p0735b21║提分法，謂念住等，如是名為彼自性相。彼
T30n1579_p0735b22║果相者，謂若世間、若出世間諸煩惱斷，及
T30n1579_p0735b23║所引發世出世間諸果功德，如是名為得
T30n1579_p0735b24║彼果相。彼領受開示相者，謂即於彼以解
T30n1579_p0735b25║脫智而領受之，及廣為他宣說開示，如是
T30n1579_p0735b26║名為彼領受開示相。彼障礙法相者，謂即
T30n1579_p0735b27║於修菩提分法，能隨障礙諸染污法，是名
T30n1579_p0735b28║彼障礙法相。彼隨順法相者，謂即於彼多所
T30n1579_p0735b29║作法，是名彼隨順法相。彼過患相者，當知
T30n1579_p0735c01║即彼諸障礙法所有過失，是名彼過患相。彼
T30n1579_p0735c02║勝利相者，當知即彼諸隨順法所有功德，是
T30n1579_p0735c03║名彼勝利相。
T30n1579_p0735c04║曼殊室利菩薩復白佛言：唯願世尊為諸
T30n1579_p0735c05║菩薩略說契經、調伏、本母不共外道陀羅
T30n1579_p0735c06║尼義，由此不共陀羅尼義，令諸菩薩得入
T30n1579_p0735c07║如來所說諸法甚深密意。佛告曼殊室利菩
T30n1579_p0735c08║薩曰：善男子！汝今諦聽！吾當為汝略說不
T30n1579_p0735c09║共陀羅尼義，令諸菩薩於我所說密意言
T30n1579_p0735c10║詞能善悟入。善男子！若雜染法、若清淨法、
T30n1579_p0735c11║我說一切皆無作用，亦都無有補特伽羅。
T30n1579_p0735c12║以一切種離所為故，非雜染法先染後淨，
T30n1579_p0735c13║非清淨法後淨先染。凡夫異生於麁重身
T30n1579_p0735c14║執著諸法補特伽羅自性、差別，隨眠妄見以
T30n1579_p0735c15║為緣故，計我我所，由此妄謂我見、我聞、我
T30n1579_p0735c16║嗅、我甞、我觸、我知、我食、我作、我染、我淨，如是
T30n1579_p0735c17║等類邪加行轉。若有如實知如是者，便能
T30n1579_p0735c18║永斷麁重之身，獲得一切煩惱不住，最極
T30n1579_p0735c19║清淨，離諸戲論，無為依止，無有加行。善男
T30n1579_p0735c20║子！當知是名略說不共陀羅尼義。爾時世
T30n1579_p0735c21║尊欲重宣此義而說頌曰：
T30n1579_p0735c22║一切雜染清淨法，皆無作用數取趣。
T30n1579_p0735c23║由我宣說離所為，染污、清淨、非先後。
T30n1579_p0735c24║於麁重身隨眠見，為緣、計我及我所，
T30n1579_p0735c25║由此妄謂我見等，我食、我為、我染淨。
T30n1579_p0735c26║若如實知如是者，乃能永斷麁重身，
T30n1579_p0735c27║得無染淨、無戲論、無為依止、無加行。
T30n1579_p0735c28║爾時曼殊室利菩薩復白佛言：世尊！云何應
T30n1579_p0735c29║知諸如來心生起之相？佛告曼殊室利菩
T30n1579_p0736a01║薩曰：善男子！夫如來者，非心、意、識生起所
T30n1579_p0736a02║顯，然諸如來有無加行心法生起，當知此事
T30n1579_p0736a03║猶如變化。世尊！若諸如來法身遠離一切
T30n1579_p0736a04║加行，既無加行，云何而有心法生起？善男
T30n1579_p0736a05║子！先所修習方便般若加行力故，有心生
T30n1579_p0736a06║起。善男子！譬如正入無心睡眠，非於覺悟
T30n1579_p0736a07║而作加行，由先所作加行勢力，而復覺悟。
T30n1579_p0736a08║又如正在滅盡定中，非於起定而作加
T30n1579_p0736a09║行，由先所作加行勢力，還從定起。如從睡
T30n1579_p0736a10║眠及滅盡定心更生起，如是如來由先修
T30n1579_p0736a11║習方便般若加行力故，當知復有心法生
T30n1579_p0736a12║起。世尊！如來化身當言有心，為無心耶？善
T30n1579_p0736a13║男子！非是有心，亦非無心。何以故？無自依
T30n1579_p0736a14║心故，有依他心故。
T30n1579_p0736a15║世尊！如來所行、如來境界，此之二種有何差
T30n1579_p0736a16║別？善男子！如來所行，謂一切種如來共有、不
T30n1579_p0736a17║可思議、無量功德眾所莊嚴清淨佛土。如來
T30n1579_p0736a18║境界，謂一切種五界差別。何等為五？一者、
T30n1579_p0736a19║有情界，二者、世界，三者、法界，四者、調伏界，五
T30n1579_p0736a20║者、調伏方便界。如是名為二種差別。世尊！
T30n1579_p0736a21║如來成等正覺、轉正法輪、入大涅槃，如是
T30n1579_p0736a22║三種當知何相？善男子！當知此三皆無二
T30n1579_p0736a23║相。謂非成等正覺，非不成等正覺；非轉
T30n1579_p0736a24║正法輪，非不轉正法輪；非入大涅槃，非
T30n1579_p0736a25║不入大涅槃。何以故？如來法身究竟淨故，
T30n1579_p0736a26║如來化身常示現故。
T30n1579_p0736a27║世尊！諸有情類但於化身見聞奉事生諸功
T30n1579_p0736a28║德，如來於彼有何因緣？善男子！如來是彼
T30n1579_p0736a29║增上所緣之因緣故，又彼化身是如來力所
T30n1579_p0736b01║住持故。
T30n1579_p0736b02║世尊！等無加行，何因緣故，如來法身為諸
T30n1579_p0736b03║有情放大智光，及出無量化身影像，聲聞、
T30n1579_p0736b04║獨覺解脫之身無如是事？善男子！譬如等
T30n1579_p0736b05║無加行，從日月輪水火二種頗胝迦寶放
T30n1579_p0736b06║大光明，非餘水火頗胝迦寶。謂大威德有情
T30n1579_p0736b07║所住持故，諸有情業增上力故。又如從
T30n1579_p0736b08║彼善工業者之所彫飾末尼寶珠出印文
T30n1579_p0736b09║像，不從所餘不彫飾者。如是緣於無量
T30n1579_p0736b10║法界方便般若極善修習磨瑩集成如來法
T30n1579_p0736b11║身，從是能放大智光明，及出種種化身影
T30n1579_p0736b12║像，非唯從彼解脫之身有如斯事。
T30n1579_p0736b13║世尊！如世尊說：如來菩薩威德住持，令諸
T30n1579_p0736b14║眾生於欲界中，生剎帝利、婆羅門等大富貴
T30n1579_p0736b15║家，人身財寶無不圓滿；或欲界天、色無色
T30n1579_p0736b16║界一切身財圓滿可得。世尊！此中有何密
T30n1579_p0736b17║意？善男子！如來菩薩威德住持，若道、若行，
T30n1579_p0736b18║於一切處能令眾生獲得身財皆圓滿者，
T30n1579_p0736b19║即隨所應，為彼宣說此道、此行。若有能於
T30n1579_p0736b20║此道、此行正修行者，於一切處所獲身財
T30n1579_p0736b21║無不圓滿。若有眾生於此道、此行違背
T30n1579_p0736b22║輕毀，又於我所起損惱心及瞋恚心，命終
T30n1579_p0736b23║已後，於一切處所得身財無不下劣。善
T30n1579_p0736b24║男子！由是因緣，當知如來及諸菩薩威德住
T30n1579_p0736b25║持，非但能令身財圓滿；如來菩薩住持威
T30n1579_p0736b26║德，亦令眾生身財下劣。
T30n1579_p0736b27║世尊！諸穢土中何事易得，何事難得？諸
T30n1579_p0736b28║淨土中何事易得，何事難得？善男子！諸穢
T30n1579_p0736b29║土中，八事易得，二事難得。何等名為八事
T30n1579_p0736c01║易得？一者、外道，二者、有苦眾生，三者、種姓
T30n1579_p0736c02║家世興衰差別，四者、行諸惡行，五者、毀犯尸
T30n1579_p0736c03║羅，六者、惡趣，七者、下乘，八者、下劣意樂加
T30n1579_p0736c04║行菩薩。何等名為二事難得？一者、增上意
T30n1579_p0736c05║樂加行菩薩之所遊集，二者、如來出現于世。
T30n1579_p0736c06║善男子！諸淨土中與上相違，當知八事甚
T30n1579_p0736c07║為難得，二事易得。世尊！於此解深密法
T30n1579_p0736c08║門中，此名何教？我當云何奉持？善男子！此
T30n1579_p0736c09║名如來成所作事了義之教，於此如來成所
T30n1579_p0736c10║作事了義之教，汝當奉持。說是如來成所作
T30n1579_p0736c11║事了義教時，於大會中有七十五千菩薩
T30n1579_p0736c12║摩訶薩，皆得圓滿法身證覺。
T30n1579_p0736c13║瑜伽師地論卷第七十八