T30n1579_p0736c14║
T30n1579_p0736c15║
T30n1579_p0736c16║瑜伽師地論卷第七十九
T30n1579_p0736c17║
T30n1579_p0736c18║彌勒菩薩說
T30n1579_p0736c19║三藏法師玄奘奉　詔譯
T30n1579_p0736c20║攝決擇分中菩薩地之八
T30n1579_p0736c21║如是已說功德品決擇。問：如說五種無量，
T30n1579_p0736c22║謂有情界無量等。彼一切世界，當言平等平
T30n1579_p0736c23║等，為有差別？答：當言有差別。彼復有二
T30n1579_p0736c24║種，一者、清淨，二者、不清淨。於清淨世界中，
T30n1579_p0736c25║無那落迦、傍生、餓鬼可得，亦無欲界、色無
T30n1579_p0736c26║色界，亦無苦受可得，純菩薩僧於中止住，
T30n1579_p0736c27║是故說名清淨世界。已入第三地菩薩，由
T30n1579_p0736c28║願自在力故，於彼受生，無有異生，及非異
T30n1579_p0736c29║生聲聞、獨覺，若異生菩薩得生於彼。問：若
T30n1579_p0737a01║無異生菩薩，及非異生聲聞、獨覺得生彼
T30n1579_p0737a02║者，何因緣故，菩薩教中作如是說：若菩薩
T30n1579_p0737a03║等意願於彼，如是一切皆當往生？答：為化
T30n1579_p0737a04║懈怠種類、未集善根所化眾生故，密意作
T30n1579_p0737a05║如是說。所以者何？彼由如是蒙勸勵時，便
T30n1579_p0737a06║捨懈怠，於善法中勤修加行，從此漸漸堪
T30n1579_p0737a07║於彼生當得法性。應知是名此中密意。
T30n1579_p0737a08║復次，菩薩依四種住能成四事。云何四住？
T30n1579_p0737a09║一者、極歡喜住，二者、增上戒住，三者、增上心
T30n1579_p0737a10║住，四者、增上慧住。云何極歡喜住？謂諸菩薩，
T30n1579_p0737a11║隨所安住，已入清淨增上意樂地故，乃至
T30n1579_p0737a12║當坐妙菩提座，於三寶所不藉他緣，意樂
T30n1579_p0737a13║清淨。云何增上戒住？謂諸菩薩，即於如是
T30n1579_p0737a14║極歡喜住，從此已上，隨所安住，具性尸羅，
T30n1579_p0737a15║遠離一切慳悋犯戒，即以如是圓滿戒捨
T30n1579_p0737a16║迴向無上正等菩提。云何增上心住？謂諸菩
T30n1579_p0737a17║薩，即依如是增上戒住，從此已上，隨所安
T30n1579_p0737a18║住，離欲界貪，獲得靜慮及諸等至，安住慈
T30n1579_p0737a19║悲，於諸眾生隨能、隨力如實正行。云何增
T30n1579_p0737a20║上慧住？謂諸菩薩，即依如是增上心住，從
T30n1579_p0737a21║此已上，隨所安住，漸能獲得菩提分法善
T30n1579_p0737a22║巧、諸諦善巧、緣起善巧、不共法安立智善巧，
T30n1579_p0737a23║出過一切聲聞、獨覺共所證智。即於此中，
T30n1579_p0737a24║不共法安立智者，謂於菩薩藏中密意言辭
T30n1579_p0737a25║智、非安立諦智，及安立諦智。即於此中，共
T30n1579_p0737a26║所得智者，謂依緣起所得證智。云何依此
T30n1579_p0737a27║四住能成四事？謂諸菩薩，依止初住，乃至
T30n1579_p0737a28║當坐妙菩提座，終不棄捨大菩提心。依第
T30n1579_p0737a29║二住，乃至當坐妙菩提座，當來自身財寶善
T30n1579_p0737b01║品運運增長。依第三住，為欲利益諸有情
T30n1579_p0737b02║故，轉諸靜慮，以大願力還生欲界，而不
T30n1579_p0737b03║為彼欲纏煩惱之所染污。依第四住，於一
T30n1579_p0737b04║切法安立通達而得善巧，為度眾生，故發
T30n1579_p0737b05║誓願受於生死，因此誓願，便能積集廣大
T30n1579_p0737b06║資糧。則由此住清淨為因，不待餘住、亦不
T30n1579_p0737b07║由他教誡教授，速能證得如來妙智。
T30n1579_p0737b08║問：菩薩當言以何為苦？答：眾生損惱為苦。
T30n1579_p0737b09║問：菩薩當言以何為樂？答：眾生饒益為樂。
T30n1579_p0737b10║問：菩薩當言以何作意？答：悟入所知境界
T30n1579_p0737b11║邊際，及作一切利眾生事以為作意。問：菩
T30n1579_p0737b12║薩當言以何為住？答：以無分別為住。
T30n1579_p0737b13║復次，菩薩略有四上品障，若不淨除，終不
T30n1579_p0737b14║堪能入菩薩地及地漸次。何等為四？一者、
T30n1579_p0737b15║於諸菩薩毘奈耶中起染污犯；二者、毀謗
T30n1579_p0737b16║大乘相應妙法；三者、未積集善根；四者、有染
T30n1579_p0737b17║愛心。為欲對治如是四障，復有四種淨除
T30n1579_p0737b18║障法。何等為四？一者、遍於十方諸如來所，
T30n1579_p0737b19║深心懇責，發露悔過；二者、遍為利益一切十
T30n1579_p0737b20║方諸有情類，勸請一切如來說法；三者、遍於
T30n1579_p0737b21║十方一切有情所作功德，皆生隨喜；四者、凡
T30n1579_p0737b22║所生起一切善根，皆悉迴向阿耨多羅三藐
T30n1579_p0737b23║三菩提。復次，已入大地菩薩，有四微細難
T30n1579_p0737b24║可遍知、難可除斷諸隨煩惱，彼諸菩薩應
T30n1579_p0737b25║遍了知，當正除斷。何等為四？一者、法愛，二
T30n1579_p0737b26║者、聲聞、獨覺相應作意，三者、味著等至，四
T30n1579_p0737b27║者、眾魔事業。於諸相中，所有一切心動流
T30n1579_p0737b28║散，當知皆是眾魔事業。
T30n1579_p0737b29║問：已入初地菩薩當言何相？答：當言超過
T30n1579_p0737c01║諸異生地，已入菩薩正性離生；由已入故，
T30n1579_p0737c02║不名異生。超過一切所有怖畏，得未曾得
T30n1579_p0737c03║無上法故，常能安住極歡喜住。
T30n1579_p0737c04║問：已入第二地菩薩，當言何相？答：當言於
T30n1579_p0737c05║毘奈耶中，法爾獲得止息一切聲聞所學
T30n1579_p0737c06║自性，能於身語意業清淨現行，故能遠離
T30n1579_p0737c07║諸犯戒垢。
T30n1579_p0737c08║問：已入第三地菩薩，當言何相？答：當言
T30n1579_p0737c09║於內獲得強盛奢摩他道，由此證得爾焰
T30n1579_p0737c10║光明。問：已入第四地菩薩，當言何相？答：當
T30n1579_p0737c11║言於內獲得強盛毘鉢舍那道故，建立能
T30n1579_p0737c12║燒煩惱智焰，由此能於如其所證一切所
T30n1579_p0737c13║有菩提分法安立善巧。
T30n1579_p0737c14║問：已入第五地菩薩，當言何相？答：當言
T30n1579_p0737c15║超過一切世間智故，超過一切聲聞、獨覺
T30n1579_p0737c16║智故，能昇悟入不思議諦極難勝道。
T30n1579_p0737c17║問：已入第六地菩薩，當言何相？答：當言
T30n1579_p0737c18║悟入甚深緣起道理故，於一切行住厭背
T30n1579_p0737c19║想，於無相界多住趣向作意思惟。
T30n1579_p0737c20║問：已入第七地菩薩，當言何相？答：當言
T30n1579_p0737c21║於有加行無間缺無相界作意能極遠入，
T30n1579_p0737c22║於加行道已到究竟。
T30n1579_p0737c23║問：已入第八地菩薩，當言何相？答：當言於
T30n1579_p0737c24║無加行無功用無相界作意得任運故，無
T30n1579_p0737c25║有動搖，於一切相得自在故，住清淨地。
T30n1579_p0737c26║問：已入第九地菩薩，當言何相？答：當言於
T30n1579_p0737c27║名身、句身、文身得自在故，又得無罪無量廣
T30n1579_p0737c28║大慧故，又得廣大無礙解故，能悅一切眾
T30n1579_p0737c29║生心故，名大法師。
T30n1579_p0738a01║問：已入第十地菩薩，當言何相？答：當言已
T30n1579_p0738a02║得一切如來同大灑故，已得如雲大法身
T30n1579_p0738a03║故，已得一切大神通故，亦名如來。
T30n1579_p0738a04║問：入如來地菩薩，當言何相？答：當言即此
T30n1579_p0738a05║所得法身更善清淨極成滿故；於一切種煩
T30n1579_p0738a06║惱障及所知障，得永遠離清淨智見。
T30n1579_p0738a07║問：於此諸地云何造修？答：若諸菩薩住勝解
T30n1579_p0738a08║行地，依於十地修十法行。
T30n1579_p0738a09║問：於此諸地云何而得？答：若諸菩薩證入菩
T30n1579_p0738a10║薩正性離生，又復證得清淨意樂，爾時頓得
T30n1579_p0738a11║一切諸地。
T30n1579_p0738a12║問：何等名為諸地等流？答：一切地中證得
T30n1579_p0738a13║已後，所有威德諸加行道。
T30n1579_p0738a14║問：於此諸地云何成滿？答：若諸菩薩，於彼諸
T30n1579_p0738a15║地一一地中，經於無量百千大劫，隨所稱
T30n1579_p0738a16║讚諸地威德，於此威德任運能證。
T30n1579_p0738a17║問：如說五種入正性離生，此中聲聞入正
T30n1579_p0738a18║性離生，若諸菩薩入正性離生，等於法界
T30n1579_p0738a19║如實通達。此二差別云何應知？答：略說法
T30n1579_p0738a20║界有二種相。一者、差別相，二者、自相。差別
T30n1579_p0738a21║相者，謂常住相及寂靜相。常住相者，謂本來
T30n1579_p0738a22║無生法性及無盡法性。寂靜相者，謂煩惱苦
T30n1579_p0738a23║離繫法性。言自相者，謂於相、名、分別、真如
T30n1579_p0738a24║正智所攝一切法中，由遍計所執自性故，自
T30n1579_p0738a25║性不成實法無我性。此中聲聞，由差別相
T30n1579_p0738a26║通達法界，入正性離生，不由自相。以通達
T30n1579_p0738a27║彼故，由無沒想及安隱想，於法界中得寂
T30n1579_p0738a28║靜想，於一切行一向發起厭背之想。又復
T30n1579_p0738a29║不能於彼相等所攝諸法性不成實法無
T30n1579_p0738b01║我性如實了知，唯即於此法界定中，由緣
T30n1579_p0738b02║法界差別作意，無相心轉，非由緣彼自相
T30n1579_p0738b03║作意。或復因他為其宣說法界自相，聞已
T30n1579_p0738b04║一分迴向菩提聲聞，極大艱辛，然後悟入；既
T30n1579_p0738b05║得入已，精勤修習。一分一向趣寂聲聞，極大
T30n1579_p0738b06║艱辛，少能悟入；而不入已，精勤修習。若諸
T30n1579_p0738b07║菩薩，俱由二相通達法界，入於菩薩正性
T30n1579_p0738b08║離生。入離生已，多分安住緣於法界自相
T30n1579_p0738b09║作意。何以故？由於法界緣差別相多作意
T30n1579_p0738b10║時，速趣涅槃；故多住彼，於阿耨多羅三藐
T30n1579_p0738b11║三菩提非正方便。當知雖等通達法界，由
T30n1579_p0738b12║此因緣而有差別。
T30n1579_p0738b13║問：如說三世三輪清淨，云何三世三輪清淨？
T30n1579_p0738b14║答：由遍計所執自性故，於過去、未來、現在諸
T30n1579_p0738b15║法，平等平等以如實慧正觀察時，於過去、
T30n1579_p0738b16║未來、現在法中，無有顧戀、希望、染著，是名
T30n1579_p0738b17║三世三輪清淨。
T30n1579_p0738b18║問：如先所說百四十不共佛法，餘經復說十
T30n1579_p0738b19║八不共佛法，如是佛法云何安立？幾種所攝？
T30n1579_p0738b20║答：謂阿羅漢苾芻諸漏永盡，方入聚落遊
T30n1579_p0738b21║行乞食；或於一時，與諸惡象、惡馬、惡牛及惡
T30n1579_p0738b22║狗等共路而行，或入稠林履踐棘圍；或齊
T30n1579_p0738b23║雙足踰越坑塹；或入如是非法舍宅，為諸
T30n1579_p0738b24║母邑非理招引，或阿練若棄捨正道，行邪惡
T30n1579_p0738b25║徑；或與盜賊、師子、猛獸、豺狼、豹等共路而遊。
T30n1579_p0738b26║如是等類，諸阿羅漢所有誤失，如來於此一
T30n1579_p0738b27║切永無。又阿羅漢，或於一時，遊阿練若大樹
T30n1579_p0738b28║林中，迷失道路；或入空宅揚聲大叫，呼噪
T30n1579_p0738b29║遠聞；或復因於習氣過失，無染污心騫脣
T30n1579_p0738c01║露齒，逌爾而笑。如是等類，諸阿羅漢所有暴
T30n1579_p0738c02║音，如來於此永無所有。又阿羅漢，或於一
T30n1579_p0738c03║時由忘念故，於所作事而有喪失。如來於
T30n1579_p0738c04║此永無所有。又阿羅漢，於有餘依生死界
T30n1579_p0738c05║中，一向發起厭背之想；於無餘依涅槃界
T30n1579_p0738c06║中，一向發起寂靜之想。如來於彼有依涅
T30n1579_p0738c07║槃無差別想，安住第一平等捨故。又阿羅
T30n1579_p0738c08║漢，若入等至即名為定，若出等至即不名
T30n1579_p0738c09║定。如來遍於一切位中無不定心。又阿羅
T30n1579_p0738c10║漢，不善思擇而便棄捨利眾生事。如是等
T30n1579_p0738c11║類，如來於此不善思擇而便棄捨永無所
T30n1579_p0738c12║有。又阿羅漢，依所知障淨，由未得退，退失
T30n1579_p0738c13║於欲、精進、念、定、慧及解脫、解脫知見。如是七
T30n1579_p0738c14║種退失之法，如來永無。又阿羅漢，或於一
T30n1579_p0738c15║時善身業轉，或於一時無記業轉。如於身
T30n1579_p0738c16║業，語業、意業當知亦爾。如來三業智前行故、
T30n1579_p0738c17║智隨轉故，無無記業。智所起故，名智前行；
T30n1579_p0738c18║智俱行故，名智隨轉。又阿羅漢，遍於三世
T30n1579_p0738c19║所知事中，不能率爾作意便解，是故智見
T30n1579_p0738c20║說名有著；不能一切無餘正解，是故智見
T30n1579_p0738c21║說名有礙。如來遍於三世境界，率爾作意，便
T30n1579_p0738c22║能正解一切所知境事差別。是故說此十八
T30n1579_p0738c23║種名不共佛法。此中初四是無忘失法，及拔
T30n1579_p0738c24║除習氣所攝；次一是大悲所攝；所餘當知
T30n1579_p0738c25║是一切種妙智所攝。又復世尊於餘經中
T30n1579_p0738c26║所說隨好，為令所化生淨信故，顯示於彼，
T30n1579_p0738c27║然不立相。安立諸相，如建立品已廣顯示。
T30n1579_p0738c28║從此隨好，當知分出彼諸隨好。復次，菩薩
T30n1579_p0738c29║邪行應當了知；菩薩正行應當了知；菩薩正
T30n1579_p0739a01║行勝利應當了知；菩薩於正行中，安立法行、
T30n1579_p0739a02║平等行、善行、法住行相應當了知；菩薩能生
T30n1579_p0739a03║淨信譬喻應當了知；菩薩於正行中，安立
T30n1579_p0739a04║所學應當了知；於諸聲聞所學、菩薩所學，
T30n1579_p0739a05║殊勝差別應當了知；於諸菩薩應所學中，善
T30n1579_p0739a06║學菩薩所有世間、出世間智，利益他事應當
T30n1579_p0739a07║了知；即於菩薩所教授中，聲聞所學應當
T30n1579_p0739a08║了知；非善學沙門應當了知；善學沙門應
T30n1579_p0739a09║當了知；住世俗律儀者應當了知；住勝義
T30n1579_p0739a10║律儀者應當了知；於諸如來調伏方便應
T30n1579_p0739a11║當了知；於密意語應當了知；於菩薩藏所
T30n1579_p0739a12║教授中，勝解勝利應當了知。如是略舉
T30n1579_p0739a13║菩薩藏中所有教授。云何邪行？當知略說
T30n1579_p0739a14║後後引發，有八種相。一者、能退智資糧邪
T30n1579_p0739a15║行；二者、退智資糧故，能令忘念邪行；三者、
T30n1579_p0739a16║由忘念故，能壞白法邪行；四者、白法壞故，
T30n1579_p0739a17║能令非菩薩儀惡意現行邪行；五者、惡意
T30n1579_p0739a18║現行故，能令難可調伏邪行；六者、難調伏
T30n1579_p0739a19║故，能令行於非道邪行；七者、行非道故，能
T30n1579_p0739a20║令親近不賢良邪行；八者、親近不賢良故，
T30n1579_p0739a21║能令菩薩不如其義邪行。
T30n1579_p0739a22║復次，菩提以慧為體，慧能引發所餘一切波
T30n1579_p0739a23║羅蜜多；是故於慧起邪行時，當知菩薩
T30n1579_p0739a24║於彼菩提及能引發菩提諸法皆起邪行。
T30n1579_p0739a25║有四種法，能令菩薩智資糧退。何等為四？
T30n1579_p0739a26║一者、自不聽聞，二者、不令他聞，三者、為聽
T30n1579_p0739a27║聞障，四者、顛倒執著而有聽聞。依此能令
T30n1579_p0739a28║智資糧退四種法故，於現法中、或於後法，
T30n1579_p0739a29║復生四種智相違法。何等為四？一者、無所
T30n1579_p0739b01║了知，二者、眾緣𨵗乏，三者、能生感癡非福，
T30n1579_p0739b02║四者、顛倒。自不聽聞為依止故，於現法中
T30n1579_p0739b03║無所了知；不令他聞為依止故，於後法
T30n1579_p0739b04║中眾緣闕乏；為聽聞障為依止故，能生後
T30n1579_p0739b05║法感癡非福；顛倒執著而有聽聞為依止
T30n1579_p0739b06║故，於後法中更增顛倒。自不聽聞者，憎
T30n1579_p0739b07║背法故，憎背補特伽羅故，俱增背故。不
T30n1579_p0739b08║令他聞者，恐他智勝故，有憍慠故，怖他
T30n1579_p0739b09║輕毀故。為聽聞障者，誹毀於法及補特伽
T30n1579_p0739b10║羅故，惡作矯亂相牽引故，不令啟請及開
T30n1579_p0739b11║許故，方便毀呰能聽者故。顛倒執著而聽
T30n1579_p0739b12║聞者，依自惡通達領解宣說，執著善通達領
T30n1579_p0739b13║解宣說故；依他善通達領解宣說，執著惡
T30n1579_p0739b14║通達領解宣說故。此中若自不聽聞、若不
T30n1579_p0739b15║令他聞、若為聽聞障，如是三法，多分能
T30n1579_p0739b16║令退失聞所成智資糧；顛倒執著而有聽
T30n1579_p0739b17║聞，多分能令退失思修所成智資糧。
T30n1579_p0739b18║復次，有四種法，能令菩薩忘失正念。何等
T30n1579_p0739b19║為四？謂於四種補特伽羅四處迷亂。一、於
T30n1579_p0739b20║舉罪補特伽羅，二、於教導補特伽羅，三、於
T30n1579_p0739b21║欲作利益補特伽羅，四、於有德補特伽羅。
T30n1579_p0739b22║謂於同梵行所迷亂自過；於學現前迷亂
T30n1579_p0739b23║學處；於彼大乘欲勝解者、欲正行者，顯
T30n1579_p0739b24║無差別、標舉分別諸過失故，發起迷亂勝
T30n1579_p0739b25║解、正行；於能說法補特伽羅迷亂顯彼所
T30n1579_p0739b26║有密處。
T30n1579_p0739b27║復次，有四種法，能令菩薩壞鮮白法。謂與
T30n1579_p0739b28║他競增上力故，起諸白法非處加行。雖起
T30n1579_p0739b29║白法處所加行，然有三種邪行過失。一者、
T30n1579_p0739c01║染著過失，二者、惡見過失，三者、受持過失。
T30n1579_p0739c02║由二因緣，應知染著過失。一者、邪受用故；
T30n1579_p0739c03║二者、多雜處故。由二因緣，應知惡見過失。
T30n1579_p0739c04║一者、誹撥正法補特伽羅故；二者、於不正
T30n1579_p0739c05║法顯示執著為正法故。由二因緣，應知受
T30n1579_p0739c06║持過失。一者、受持狹小唯不了義經故；二
T30n1579_p0739c07║者、於所未聞、未曾領受諸了義經懸誹撥
T30n1579_p0739c08║故。
T30n1579_p0739c09║復次，菩薩有四種非菩薩儀惡意現行。一者、
T30n1579_p0739c10║於大師所生不信順，敬學相違惡意現行；
T30n1579_p0739c11║二者、於同梵行攝受舉罪能教誡者，如實發
T30n1579_p0739c12║露己過相違惡意現行；三者、於大智福諸善
T30n1579_p0739c13║法中，精進相違惡意現行；四者、於廣大甚
T30n1579_p0739c14║深勝解中，能令自障清淨相違惡意現行。
T30n1579_p0739c15║由三種相，應知於大師所生不信順，謂
T30n1579_p0739c16║於有體、尊勝、得智。由三種相，應知不如實
T30n1579_p0739c17║發露己過。一者、於彼攝受諸有情所，邪妄
T30n1579_p0739c18║顯示己為尊勝，因此發起憍舉心故；二者、
T30n1579_p0739c19║於能舉罪諸有情所覆所犯故；三者、於能
T30n1579_p0739c20║教誡諸有情所，因彼驅擯增上力故，發穢
T30n1579_p0739c21║濁心作損惱故。由二種相，應知退失於
T30n1579_p0739c22║諸善法發起精進。謂於大智福諸有情所，
T30n1579_p0739c23║愛著利養恭敬故，及欣樂彼故。
T30n1579_p0739c24║復次，有四種法，能令菩薩難可調伏。謂
T30n1579_p0739c25║於正修有四種障。一、於聽聞執為究竟；二、
T30n1579_p0739c26║於教授左謬領解；三、於尸羅不正安住，多
T30n1579_p0739c27║諸惡作；四、於自見安住見取。謂但聽聞心
T30n1579_p0739c28║不寂靜，故於聽聞執為究竟。由於教誡
T30n1579_p0739c29║顛倒分別，故於教授左謬領解。由於尸
T30n1579_p0740a01║羅多作缺犯而受信施，故有惡作。與勝有
T30n1579_p0740a02║情共興諍競。故於自見多住見取。勝有情
T30n1579_p0740a03║者，謂根調伏勝及斷滅勝。
T30n1579_p0740a04║復次，菩薩有四種於諸有情行於非道。一
T30n1579_p0740a05║者、於未安立淨信有情而不為說；二者、於
T30n1579_p0740a06║下乘希求大乘諸有情所，不隨所宜而有
T30n1579_p0740a07║所說；三者、於大乘希求下乘諸有情所，不
T30n1579_p0740a08║順其儀而有所說；四者、於住禁戒、不住
T30n1579_p0740a09║禁戒貪愛朋黨，不平等說。由三種相，當知
T30n1579_p0740a10║是名安住禁戒。一者、事業無愆故；二者、尸
T30n1579_p0740a11║羅無缺故；三者、恭敬所學故。由二種相，當
T30n1579_p0740a12║知是名不住禁戒。一者、尸羅缺故；二者、不
T30n1579_p0740a13║恭敬所學故。
T30n1579_p0740a14║復次，菩薩由親近不賢良故，退失四事。一
T30n1579_p0740a15║者、退失於乘；二者、退失利益有情加行；三
T30n1579_p0740a16║者、退失聖教；四者、退失無間修諸善法。
T30n1579_p0740a17║復次，有四種菩薩不如其義。一者、任持正
T30n1579_p0740a18║法；二者、住阿練若；三者、勤修福業；四者、
T30n1579_p0740a19║管御大眾。謂諸菩薩欲令信伏，雖住持
T30n1579_p0740a20║正法，亦不如義，非如其義。若諸菩薩為
T30n1579_p0740a21║求聲譽，雖住阿練若，亦不如義，非如其
T30n1579_p0740a22║義。若諸菩薩心專繫著有染之果，雖勤修
T30n1579_p0740a23║福業，亦不如義，非如其義。若諸菩薩心專
T30n1579_p0740a24║繫著供事名稱，雖管御大眾，亦不如義，非
T30n1579_p0740a25║如其義。復次，云何正行？謂與上相違，離別
T30n1579_p0740a26║過失宣說對治。當知後後之所引發八種
T30n1579_p0740a27║行相，是名正行。
T30n1579_p0740a28║謂說由自不聞令智退失，此何因緣？由於
T30n1579_p0740a29║正法補特伽羅不恭敬所顯故。由此毀犯；
T30n1579_p0740b01║設不毀犯，亦無勝解，是故退失。又說由不
T30n1579_p0740b02║令聞令智退失，此何因緣？由欲令他信
T30n1579_p0740b03║伏所顯故。由此毀犯；設不毀犯，迴向邪
T30n1579_p0740b04║法，是故退失。又說由為聞障令智退失，此
T30n1579_p0740b05║何因緣？由不欲、不聞、不持所顯故。由此毀
T30n1579_p0740b06║犯；設不毀犯，懈怠嬾墮，是故退失。又說由
T30n1579_p0740b07║邪執著而有聽聞令智退失，此何因緣？由
T30n1579_p0740b08║於修行不見功德，但聞言說為究竟所
T30n1579_p0740b09║顯故。由此毀犯；設不毀犯，智不成實，是
T30n1579_p0740b10║故退失。
T30n1579_p0740b11║復說由於舉罪者所迷亂自過，令念忘
T30n1579_p0740b12║失，此何因緣？由於重事中怖畏衰損，於輕
T30n1579_p0740b13║事中怖畏呵責，而設妄語所顯故。由此毀
T30n1579_p0740b14║犯，由業障故有所忘失；設不毀犯，由犯
T30n1579_p0740b15║障故而有忘失。又說由迷亂學處，令念忘
T30n1579_p0740b16║失，此何因緣？由非自性隨轉虛妄見曲所
T30n1579_p0740b17║顯故。由此毀犯，由業障故有所忘失；設
T30n1579_p0740b18║不毀犯，由犯障故而有忘失。又說由於
T30n1579_p0740b19║大乘迷亂勝解、正行，令念忘失，此何因緣？
T30n1579_p0740b20║由於菩薩不生恭敬，隱覆實德所顯故。
T30n1579_p0740b21║由此毀犯，由業障故有所忘失；設不
T30n1579_p0740b22║毀犯，由犯障故而有忘失。又說由迷亂
T30n1579_p0740b23║顯隱密處，令念忘失，此何因緣？由欲令
T30n1579_p0740b24║於大乘不生樂欲所顯故。由此毀犯，由
T30n1579_p0740b25║業障故而有忘失；設不毀犯，由犯障故而
T30n1579_p0740b26║有忘失。
T30n1579_p0740b27║復說由非處加行壞鮮白法，此何因緣？由
T30n1579_p0740b28║樂己利狹小，不轉下乘聽聞，心不謙下所
T30n1579_p0740b29║顯故。由此毀犯，由不能得所未獲得諸
T30n1579_p0740c01║鮮白法，於所聽受生賒緩故，於己得退。
T30n1579_p0740c02║又說由染愛過失壞鮮白法，此何因緣？由
T30n1579_p0740c03║於正在家所得利養不生喜足，矯誑等法
T30n1579_p0740c04║有希望所顯故。由此毀犯，由不聽聞所
T30n1579_p0740c05║未聞法，多諸事業輕躁散亂，於三摩地不
T30n1579_p0740c06║能證得。又說由惡見過失壞鮮白法，此何
T30n1579_p0740c07║因緣？由懷惡意瞻視於他，於諸聲聞、大乘
T30n1579_p0740c08║所學其心顛倒所顯故。由此毀犯，由不正
T30n1579_p0740c09║行獲得衰損，由誑惑他獲得衰損。又說
T30n1579_p0740c10║由受持過失壞鮮白法，此何因緣？由於如
T30n1579_p0740c11║來智意趣中起等覺慢所顯故。由此毀犯，
T30n1579_p0740c12║由謗正法獲得衰損，由於如來智意趣中
T30n1579_p0740c13║邪稱量故，獲得衰損。
T30n1579_p0740c14║復說由於所學不甚恭敬故，惡意現行，此
T30n1579_p0740c15║何因緣？由於所犯不發露、不陳悔、不除
T30n1579_p0740c16║惡作所顯故。由此現行，由於所緣有散
T30n1579_p0740c17║亂故，行不明了。又說由不如實顯己過
T30n1579_p0740c18║故，惡意現行，此何因緣？由於身財有所
T30n1579_p0740c19║顧戀，樂非諦語所顯故。由此現行，由於
T30n1579_p0740c20║聖教有散亂故，行不明了。又說由於精
T30n1579_p0740c21║進懈怠因緣，惡意現行，此何因緣？由無
T30n1579_p0740c22║堪忍所顯故。由此現行，由於眾苦不能
T30n1579_p0740c23║堪忍，於諸善法有散亂故，行不明了。又
T30n1579_p0740c24║說由障淨因緣，惡意現行，此何因緣？由於
T30n1579_p0740c25║大乘無增上意樂勝解所顯故。由此現行，
T30n1579_p0740c26║於廣大乘有散亂故，行不明了。
T30n1579_p0740c27║復說由唯聽聞究竟修障，難可調伏，此何
T30n1579_p0740c28║因緣？由唯觀見免脫難論勝利聽聞所顯
T30n1579_p0740c29║故。由此毀犯，矯誑顯示持法善友。又說由
T30n1579_p0741a01║於教授左解修障，難可調伏，此何因緣？
T30n1579_p0741a02║由不堪受教，堅持所犯，不敬教授所顯
T30n1579_p0741a03║故。由此毀犯，矯誑顯示住阿練若善友。又
T30n1579_p0741a04║說由於尸羅不堅安住惡作修障，難可
T30n1579_p0741a05║調伏，此何因緣？由於所學不甚恭敬，虛受
T30n1579_p0741a06║信施所顯故。由此毀犯，矯誑顯示勤修
T30n1579_p0741a07║福業善友。又說由於自見安住見取修
T30n1579_p0741a08║障，難可調伏，此何因緣？由於清淨波羅蜜
T30n1579_p0741a09║多諸菩薩所不生恭敬、不欲瞻仰、不欲
T30n1579_p0741a10║親近、不欲聽聞、不隨法行所顯故。由此
T30n1579_p0741a11║毀犯，矯誑顯示御眾善友。復說由不宣
T30n1579_p0741a12║說、不隨宣說、不順義說、不平等說行於
T30n1579_p0741a13║非道，此何因緣？由前後宣說厭倦不平等心，
T30n1579_p0741a14║於所宣說不知方便，下乘勝解有染愛心。
T30n1579_p0741a15║教誡徒眾加行所顯故。由此毀犯，由善根
T30n1579_p0741a16║不圓滿故，由不攝受廣大善根故，由棄
T30n1579_p0741a17║捨廣大善根故，生非福故，誑惑所化諸有
T30n1579_p0741a18║情類。復說由四種親近不賢良故，退失四
T30n1579_p0741a19║事，此何因緣？由慳悋、少聞、不善入聖教、於
T30n1579_p0741a20║佛語言不聽聞所顯故。由此毀犯，不修
T30n1579_p0741a21║善根故，怖畏生死苦故，於利他事不能
T30n1579_p0741a22║作故，狹小善根故，於諸法中有疑惑故，而
T30n1579_p0741a23║有退失。
T30n1579_p0741a24║復說由於四種菩薩欲求信伏、欲求聲譽、
T30n1579_p0741a25║欲求染果、欲求供養承事名稱，是諸菩薩
T30n1579_p0741a26║不如其義，此何因緣？由與我愛俱，於微細
T30n1579_p0741a27║罪不見怖畏；與其無我非勝解俱，不顧他
T30n1579_p0741a28║利，於生死涅槃一向觀見過失功德；於現
T30n1579_p0741a29║法中樂相雜住；於當來世欣樂富貴，攝受
T30n1579_p0741b01║財法所顯故。由此毀犯，矯現自身能正持
T30n1579_p0741b02║法乃至御眾。
T30n1579_p0741b03║復次，云何正行勝利？此亦四種，後後應知。
T30n1579_p0741b04║如是正行菩薩，能積集福智資糧故；以此
T30n1579_p0741b05║為依，障清淨故；以此為依，於一切門集成
T30n1579_p0741b06║白法故；以此為依，起一切種利益有情加
T30n1579_p0741b07║行故，又能生長無量福故。
T30n1579_p0741b08║復有四法，能令積集福智資糧。一者、依此
T30n1579_p0741b09║正行供養承事諸佛如來；二者、聞清淨；三
T30n1579_p0741b10║者、思清淨；四者、修清淨。
T30n1579_p0741b11║復有四法，能令障淨。一者、於乘自然無動；
T30n1579_p0741b12║二者、於諸有情遠離不行因緣；三者、遠離
T30n1579_p0741b13║邪行因緣；四者、遠離不圓滿正行因緣。
T30n1579_p0741b14║復有四法，能令一切門集成白法。一者、修修
T30n1579_p0741b15║所成，二者、成熟有情即彼所成；三者、堪忍
T30n1579_p0741b16║難事即彼所成；四者、聞思無厭即彼所成。
T30n1579_p0741b17║復有四法，能令作一切種利有情事。謂於
T30n1579_p0741b18║四處濟拔有情。一者、於疑惑猶豫處，二者、
T30n1579_p0741b19║於極穢惡趣顛墜處，三者、於下乘信解處，四
T30n1579_p0741b20║者、於憎背聖教瞋恚心處。
T30n1579_p0741b21║復次，云何菩薩於正行中現在轉時，猶得如
T30n1579_p0741b22║是功德勝利？謂具法行、中平等行、善行、法
T30n1579_p0741b23║住行相。
T30n1579_p0741b24║云何菩薩具於法行？此何行相？謂諸菩薩，凡
T30n1579_p0741b25║所修行不越正法，是故名為具足法行。當
T30n1579_p0741b26║知此行有五行相。一者、於不饒益樂行惡行
T30n1579_p0741b27║諸有情所，欲令入善攝受哀愍故；二者、於
T30n1579_p0741b28║住種性外緣闕乏諸有情所，勸令發起菩
T30n1579_p0741b29║提心故；三者、於波羅蜜多殊勝中，自了知
T30n1579_p0741c01║故。四者、於尊重處，發起恭敬禮拜加行故；
T30n1579_p0741c02║五者、於諸外道怨敵有情，安住聖教無傾
T30n1579_p0741c03║動故。
T30n1579_p0741c04║云何菩薩具平等行？此何行相？謂諸菩薩，遍
T30n1579_p0741c05║於一切利眾生事平等修行，是故說名具
T30n1579_p0741c06║平等行。當知此行有八行相。一者、於諸有
T30n1579_p0741c07║情平等親愛故；二者、於諸有情以無染污、
T30n1579_p0741c08║無差別身、無差別世、無差別求親愛之心，
T30n1579_p0741c09║平等慰喻故；三者、捨諸憒鬧，舒顏和悅，於
T30n1579_p0741c10║已受擔平等能運故；四者、於未受擔平等
T30n1579_p0741c11║能取故；五者、於一切苦平等堪忍故；六者、
T30n1579_p0741c12║於無量調伏方便平等能求故；七者、展轉更
T30n1579_p0741c13║互平等正語堪忍語故；八者、一切善根平等
T30n1579_p0741c14║迴向大菩提故。云何菩薩具於善行？此何
T30n1579_p0741c15║行相？謂諸菩薩，於內成熟諸佛法故，於外
T30n1579_p0741c16║成熟諸有情故，修行善行，是故說名具於
T30n1579_p0741c17║善行。當知此行有七行相。一者、無所依止
T30n1579_p0741c18║而惠施故；二者、無所依止而持戒故；三者、
T30n1579_p0741c19║由哀愍心而修忍故；四者、非於少分修精
T30n1579_p0741c20║進故；五者、為作利益諸有情處修靜慮
T30n1579_p0741c21║故；六者、見不相應修妙慧故；七者、成熟方
T30n1579_p0741c22║便善巧故。
T30n1579_p0741c23║云何菩薩具於法住？此何行相？謂諸菩薩，非
T30n1579_p0741c24║但追求以為究竟，非但讀誦以為究竟，非
T30n1579_p0741c25║但宣說以為究竟，非但尋思以為究竟，而
T30n1579_p0741c26║於內心勝奢摩他正修習中，發勤方便，平等
T30n1579_p0741c27║修集，是故說名具於法住。當知此住有十
T30n1579_p0741c28║二行相。一者、於住禁戒、不住禁戒能教授
T30n1579_p0741c29║中，無分別故；二者、以此為依，恭敬領受
T30n1579_p0742a01║所教授故；三者、以此為依，身遠離故；四者、
T30n1579_p0742a02║以此為依，心遠離故；五者、以此為依，越聲
T30n1579_p0742a03║聞乘相應作意，大乘相應作意思惟故；六者、
T30n1579_p0742a04║以此為依，不捨遠離軛，與諸有情共止住
T30n1579_p0742a05║故，及與所餘共止住故；七者、以此為依，領
T30n1579_p0742a06║受清淨世間智大福資糧威德修果故；八者、
T30n1579_p0742a07║於世間智不知喜足，尋求修治出世智故。
T30n1579_p0742a08║又清淨智者，斷四種過失，管御大眾故。
T30n1579_p0742a09║一者、不能堪忍觸惱過失。二者、不決定說
T30n1579_p0742a10║教授過失；三者、不如其言所作過失；四者、
T30n1579_p0742a11║有染愛心過失。如是四種及前八種，合有
T30n1579_p0742a12║十二行相。
T30n1579_p0742a13║復次，云何菩薩能生淨信所有譬喻？謂諸菩
T30n1579_p0742a14║薩，從初發心初中後時，作諸眾生引發善
T30n1579_p0742a15║根所依止故，普於一切若怨、若恩，心無所
T30n1579_p0742a16║著，猶如大地。而諸菩薩非如大地中庸而
T30n1579_p0742a17║轉，眾生依之自施功力，方得存活。然諸菩
T30n1579_p0742a18║薩生長善根，淨信歡喜，能滋潤故，猶如大
T30n1579_p0742a19║水。而諸菩薩非如大水，與諸稼穡成熟相
T30n1579_p0742a20║違。然諸菩薩為欲成熟諸善根故，於可厭
T30n1579_p0742a21║法深生厭患，能燒煉故，猶如大火。而諸菩
T30n1579_p0742a22║薩非如大火，與諸佛土集會相違。然諸菩
T30n1579_p0742a23║薩能令善根已成熟者，引發、聚集、解脫、觸
T30n1579_p0742a24║得，由能發起正教授故，譬如大風。而諸菩
T30n1579_p0742a25║薩非如大風，能引發已終歸滅盡。然諸菩薩
T30n1579_p0742a26║令自白法轉增盛故，猶如朗月。而諸菩薩
T30n1579_p0742a27║非如朗月，但於白分光明照曜，非於黑分。
T30n1579_p0742a28║然諸菩薩其相平等，於黑白分一切法中，
T30n1579_p0742a29║智普照故，猶如日輪。而諸菩薩非如日輪，
T30n1579_p0742b01║怖羅怙捉即便旋轉。然諸菩薩一切趣中，
T30n1579_p0742b02║終不怖畏煩惱所執而旋轉故，譬如師子。
T30n1579_p0742b03║而諸菩薩非如師子，怯於大擔。然諸菩薩能
T30n1579_p0742b04║擔一切大苦擔故，如善調龍。而諸菩薩非
T30n1579_p0742b05║如龍象，若遭利衰、軟非軟語、若樂若苦，則
T30n1579_p0742b06║為愛恚之所塗染。然諸菩薩於諸世法，不
T30n1579_p0742b07║為愛恚所塗染故，如紅蓮花。而諸菩薩非
T30n1579_p0742b08║如紅蓮，斷其莖已不復生長。然諸菩薩雖
T30n1579_p0742b09║伏煩惱，由善根力之所任持，於生死中復
T30n1579_p0742b10║生長故，猶如大樹根未損壞。而諸菩薩非
T30n1579_p0742b11║如大樹，其根後時定當損壞。然諸菩薩所有
T30n1579_p0742b12║善根，迴向涅槃大菩提故，譬如眾流趣入
T30n1579_p0742b13║大海。而諸菩薩非如眾流，趣入大海即成
T30n1579_p0742b14║海性。然諸菩薩依止涅槃及大菩提諸善根
T30n1579_p0742b15║力而遊戲故，猶如諸天依蘇迷住。而諸菩
T30n1579_p0742b16║薩非如諸天住蘇迷盧，於自事中專行放
T30n1579_p0742b17║逸，多受快樂。然諸菩薩方便般若所攝持
T30n1579_p0742b18║故，成辦一切佛所作故，譬如群臣所輔大
T30n1579_p0742b19║王。而諸菩薩非如群臣所輔大王，為自利
T30n1579_p0742b20║益守護國人。然諸菩薩不顧己利攝護眾
T30n1579_p0742b21║生，猶如大雲。而諸菩薩非如大雲，不能畢
T30n1579_p0742b22║竟成辦稼穡。然諸菩薩畢竟生長菩提分法，
T30n1579_p0742b23║如轉輪王出現於世。而諸菩薩非如輪王，
T30n1579_p0742b24║無有第二大丈夫眾。然諸菩薩解脫平等，
T30n1579_p0742b25║善根所生多同出現，如末尼寶。而諸菩薩
T30n1579_p0742b26║非如末尼寶珠，與迦理沙般拏極不相似。
T30n1579_p0742b27║然諸菩薩入無漏界，所作平等、受樂等故，
T30n1579_p0742b28║譬如已入雜林諸天。而諸菩薩非如已入
T30n1579_p0742b29║雜林諸天，煩惱增長，當來顛墜。然諸菩薩伏
T30n1579_p0742c01║諸煩惱，無顛墜故，所有煩惱如呪術等所
T30n1579_p0742c02║伏諸毒。而諸菩薩所有煩惱，非如呪等所
T30n1579_p0742c03║伏諸毒，唯不為害，更無餘德。然諸菩薩由
T30n1579_p0742c04║自煩惱，能作一切眾生利益，故此煩惱如
T30n1579_p0742c05║大城中諸糞穢聚。如是菩薩所有功德，麁同
T30n1579_p0742c06║世間共所知事，故得為喻；而此功德由殊
T30n1579_p0742c07║勝故，無有譬喻。是故當知，菩薩功德，一切
T30n1579_p0742c08║譬喻所不能及。
T30n1579_p0742c09║瑜伽師地論卷第七十九