T30n1579_p0749c19║
T30n1579_p0749c20║
T30n1579_p0749c21║瑜伽師地論卷第八十一
T30n1579_p0749c22║
T30n1579_p0749c23║彌勒菩薩說
T30n1579_p0749c24║三藏法師玄奘奉　詔譯
T30n1579_p0749c25║攝釋分之上
T30n1579_p0749c26║如是已說攝決擇。云何攝釋？總嗢拕南
T30n1579_p0749c27║曰：
T30n1579_p0749c28║體、釋、文、義、法、起、義、難、次、師、
T30n1579_p0749c29║說眾、聽、讚佛略廣、學勝利。
T30n1579_p0750a01║云何為體？謂契經體。略有二種。一、文，二、
T30n1579_p0750a02║義。文是所依，義是能依。如是二種，總名一
T30n1579_p0750a03║切所知境界。
T30n1579_p0750a04║云何為釋？謂略有五。一者、法，二者、等起，三
T30n1579_p0750a05║者、義，四者、釋難，五者、次第。
T30n1579_p0750a06║云何為文？謂有六種。一者、名身，二者、句身，
T30n1579_p0750a07║三者、字身，四者、語，五者、行相，六者、機請。
T30n1579_p0750a08║名身者，謂共知增語。此復略說有十二種。一
T30n1579_p0750a09║者、假立名，二者、實事名，三者、同類相應名，四
T30n1579_p0750a10║者、異類相應名，五者、隨德名，六者、假說名，七
T30n1579_p0750a11║者、同所了名，八者、非同所了名，九者、顯名，
T30n1579_p0750a12║十者、不顯名，十一者、略名，十二者、廣名。假
T30n1579_p0750a13║立名者，謂於內假立我及有情、命者等名，於
T30n1579_p0750a14║外假立瓶、衣等名。實事名者，謂於眼等、色
T30n1579_p0750a15║等諸根義中，立眼等名。同類相應名者，謂有
T30n1579_p0750a16║情、色、受、大種等名。異類相應名者，謂佛授、
T30n1579_p0750a17║德友、青、黃等名。隨德名者，謂變礙故名色，領
T30n1579_p0750a18║納故名受，發光故名日，如是等名。假說名
T30n1579_p0750a19║者，謂呼貧名富，若餘所有不觀待義，安立
T30n1579_p0750a20║其名。同所了名者，謂共所解想。與此相違，
T30n1579_p0750a21║是非同所了名。顯名者，謂其義易了。不顯名
T30n1579_p0750a22║者，謂其義難了，如達羅弭茶明呪等。略名
T30n1579_p0750a23║者，謂一字名。廣名者，謂多字名。
T30n1579_p0750a24║句身者，謂名字圓滿。此復六種。一者、不圓滿
T30n1579_p0750a25║句，二者、圓滿句，三者、所成句，四者、能成句，五
T30n1579_p0750a26║者、摽句，六者、釋句。不圓滿句者，謂文不究
T30n1579_p0750a27║竟，義不究竟。當知復由第二句故，方得圓
T30n1579_p0750a28║滿。如說：
T30n1579_p0750a29║諸惡者莫作，諸善者奉行，
T30n1579_p0750b01║善調伏自心，是諸佛聖教。
T30n1579_p0750b02║若唯言諸惡，則文不究竟。若言諸惡者，則
T30n1579_p0750b03║義不究竟。更加莫作，方得圓滿，即圓滿
T30n1579_p0750b04║句。所成句者，謂前句由後句方得成立。如
T30n1579_p0750b05║說：
T30n1579_p0750b06║諸行無常，有起盡法，生必滅故，
T30n1579_p0750b07║彼寂為樂。
T30n1579_p0750b08║此中為成諸行無常，故次說言有起盡法。
T30n1579_p0750b09║前是所成，即所成句；後是能成，即能成
T30n1579_p0750b10║句。摽句者，如言善性。釋句者，謂正趣善
T30n1579_p0750b11║士。
T30n1579_p0750b12║字身者，謂若究竟、若不究竟，名句所依四十
T30n1579_p0750b13║九字。
T30n1579_p0750b14║此中欲為名首，名為句首。句必有名，名
T30n1579_p0750b15║必有字。若唯一字，則不成句。又若有字名
T30n1579_p0750b16║所不攝，唯字無名。問：何因緣故，施設名等
T30n1579_p0750b17║三種身耶？答：為令領受諸增語觸所生受
T30n1579_p0750b18║故。問：名是何義？答：能令種種共所了知，故
T30n1579_p0750b19║名為名。又能令意作種種相，故名為名。又
T30n1579_p0750b20║由語言之所呼召，故名為名。攝受諸名，究
T30n1579_p0750b21║竟顯了不現見義，故名為句。隨顯名句，
T30n1579_p0750b22║故名為文。如世尊說：增語、增語路，乃至廣
T30n1579_p0750b23║說。此中增語者，謂一切眾同類相應名。增語
T30n1579_p0750b24║路者，謂并眾同類欲，能起彼故。詞者，謂彼相
T30n1579_p0750b25║應語。又即此語，各別於彼彼處若摽、若釋，彼
T30n1579_p0750b26║所依處名為彼路。施設者，謂一一分別施
T30n1579_p0750b27║設建立。彼所依處名為彼路。欲即是詞，無
T30n1579_p0750b28║有別欲。此即增語施設之路。又名身等略
T30n1579_p0750b29║有六種依處。一者、法，二者、義，三者、補特伽
T30n1579_p0750c01║羅，四者、時，五者、數，六者、處所。彼廣分別，當
T30n1579_p0750c02║知已如聞所成地。語者，當知略具八分。謂
T30n1579_p0750c03║先首、美妙等。由彼語文句等相應，乃至常委
T30n1579_p0750c04║分資糧故，能說正法。先首語者，趣涅槃宮
T30n1579_p0750c05║為先首故。美妙語者，其聲清美，如羯羅頻
T30n1579_p0750c06║迦音故。顯了語者，謂詞句文皆善巧故。易解
T30n1579_p0750c07║語者，巧辯說故。樂聞語者，引法義故。無依
T30n1579_p0750c08║語者，不依希望他信己故。不違逆語者，知
T30n1579_p0750c09║量說故。無邊語者，廣大善巧故。如是八種
T30n1579_p0750c10║語，當知略具三德。一者、趣向德，謂初一種。
T30n1579_p0750c11║二者、自體德，謂次二種。三者、加行德，謂所餘
T30n1579_p0750c12║種。相應者，謂名句文身次第善安立故，又
T30n1579_p0750c13║依四種道理相應故。助伴者，能成次第故。
T30n1579_p0750c14║隨順者，謂解釋次第故。清徹者，文句顯了
T30n1579_p0750c15║故。清淨資助者，善入眾心故。相稱者，如眾
T30n1579_p0750c16║會故、應供故、稱法故、引義故、順時故。常
T30n1579_p0750c17║委分資糧者，審悉所作、恒常所作，故名常
T30n1579_p0750c18║委；彼分者，謂正見等，此是彼資糧故。
T30n1579_p0750c19║行相者，謂諸蘊相應、諸界相應、諸處相應、緣
T30n1579_p0750c20║起相應、處非處相應、念住相應。如是等相應
T30n1579_p0750c21║語言，或聲聞說、或如來說、或菩薩說，是名
T30n1579_p0750c22║行相。機請者，謂因機請問而起言說。此復
T30n1579_p0750c23║根等差別，當知有二十七種補特伽羅。此中
T30n1579_p0750c24║由根差別，故成二種。一者、鈍根，二者、利根。
T30n1579_p0750c25║由行差別，故成七種。謂貪等行，如聲聞地
T30n1579_p0750c26║已說。由眾差別，故成二種。一者、在家眾，二
T30n1579_p0750c27║者、出家眾。由願差別，故成三種。一者、聲聞，
T30n1579_p0750c28║二者、獨覺，三者、菩薩。由可救、不可救差別，
T30n1579_p0750c29║故成二種。謂般涅槃法、不般涅槃法。由加
T30n1579_p0751a01║行差別，故成九種。一、已入正法，二、未入正
T30n1579_p0751a02║法，三、有障礙，四、無障礙，五、已成熟，六、未成熟，
T30n1579_p0751a03║七、具縛，八、不具縛，九、無縛。由種類差別，故
T30n1579_p0751a04║成二種。一者、人，二者、非人。如是六文，總有
T30n1579_p0751a05║四相，說名為文。一、所說相，謂名身等，行相為
T30n1579_p0751a06║後。二、所為相，謂機請攝二十七種補特伽
T30n1579_p0751a07║羅。三、能說相，謂語。四、說者相，謂聲聞、菩薩及
T30n1579_p0751a08║與如來。如是六種皆顯於文。若闕一種，
T30n1579_p0751a09║不能顯義。由能顯義，是故名文。
T30n1579_p0751a10║云何為義？當知略有十種。一者、地義，二者、
T30n1579_p0751a11║相義，三者、作意等義，四者、依處義，五者、過
T30n1579_p0751a12║患義，六者、勝利義，七者、所治義，八者、能治
T30n1579_p0751a13║義，九者、略義，十者、廣義。地義者，略有五地。
T30n1579_p0751a14║一者、資糧地，二者、加行地，三者、見地，四者、
T30n1579_p0751a15║修地，五者、究竟地。又廣分別有十七地，謂五
T30n1579_p0751a16║識身地為初，無餘依地為後。相義者，當知
T30n1579_p0751a17║有五種相。一者、自相，二者、共相，三者、假立
T30n1579_p0751a18║相，四者、因相，五者、果相。如是五相，如思所
T30n1579_p0751a19║成地已辯。復有五相。一者、異門相，二者、瑜伽
T30n1579_p0751a20║相，三者、轉異相，四者、雜染相，五者、清淨相。如
T30n1579_p0751a21║是五相，當知如前處處分別。復有五相。一
T30n1579_p0751a22║者、所詮相，二者、能詮相，三者、此二相應相，
T30n1579_p0751a23║四者、執著相，五者、不執著相。所詮相者，謂相
T30n1579_p0751a24║等五法，如五事中已說。能詮相者，謂即於
T30n1579_p0751a25║彼依止名等，為欲隨說自性、差別所有語
T30n1579_p0751a26║言，應知此即是遍計所執自性相。此遍計所
T30n1579_p0751a27║執自性有差別名，所謂亦名遍計所執，亦
T30n1579_p0751a28║名和合所成，亦名所增益相，亦名虛妄所
T30n1579_p0751a29║執，亦名言說所顯，亦名文字加行，亦名唯
T30n1579_p0751b01║有音聲，亦名無有體相。如是等類差別應
T30n1579_p0751b02║知。此二相應相者，謂所詮、能詮更互相應，
T30n1579_p0751b03║即是遍計所執自性執所依止。執著相者，謂
T30n1579_p0751b04║諸愚夫，無始時來相續流轉，遍計所執自性執
T30n1579_p0751b05║及彼隨眠。不執著相者，謂已見諦者，如實
T30n1579_p0751b06║了知遍計所執相，及彼習氣解脫。若正分別，
T30n1579_p0751b07║如思所成地，應知其相。
T30n1579_p0751b08║作意等義者，謂七種作意。即了相等，如前聲
T30n1579_p0751b09║聞地已說。復有十智。一者、苦智，二者、集
T30n1579_p0751b10║智，三者、滅智，四者、道智，五者、法智，六者、種類
T30n1579_p0751b11║智，七者、他心智，八者、世俗智，九者、盡智，十者、
T30n1579_p0751b12║無生智。此亦如前聲聞地辯。復有六識身，
T30n1579_p0751b13║所謂眼識乃至意識。此亦如前五識身地、意
T30n1579_p0751b14║地已辯。復有九種遍知。一者、欲界繫見苦集
T30n1579_p0751b15║所斷斷遍知，二者、色無色界繫見苦集所斷
T30n1579_p0751b16║斷遍知，三者、欲界繫見滅所斷斷遍知，四
T30n1579_p0751b17║者、色無色界繫見滅所斷斷遍知，五者、欲界
T30n1579_p0751b18║繫見道所斷斷遍知，六者、色無色界繫見道
T30n1579_p0751b19║所斷斷遍知，七者、順下分結斷遍知，八者、
T30n1579_p0751b20║色貪盡遍知，九者、無色貪盡遍知。如三摩
T30n1579_p0751b21║呬多地已辯其相。復有三解脫門。謂空、無
T30n1579_p0751b22║願、無相。當知亦如三摩呬多地已辯其相。
T30n1579_p0751b23║此中應當分別諸法，幾種作意之所思惟，幾
T30n1579_p0751b24║智所知，幾識所識，幾種遍知之所遍知，幾
T30n1579_p0751b25║解脫門之所解脫。以如是等無量觀門，應
T30n1579_p0751b26║觀諸法。
T30n1579_p0751b27║依處義者，略有三種。一者、事依處，二者、時依
T30n1579_p0751b28║處，三者、補特伽羅依處。
T30n1579_p0751b29║事依處者，復有三種。一者、根本事依處，二者、
T30n1579_p0751c01║得方便事依處，三者、悲愍他事依處。根本事
T30n1579_p0751c02║依處，復有六種。一者、善趣，二者、惡趣，三者、
T30n1579_p0751c03║退墮，四者、昇進，五者、生死，六者、涅槃。得方
T30n1579_p0751c04║便事依處，復有十二種。謂十二種行。一者、欲
T30n1579_p0751c05║行，二者、離行，三者、善行，四者、不善行，五者、苦
T30n1579_p0751c06║行，六者、非苦行，七者、順退分行，八者、順進分
T30n1579_p0751c07║行，九者、雜染行，十者、清淨行，十一者、自義行，
T30n1579_p0751c08║十二者、他義行。悲愍他事依處，復有五種。
T30n1579_p0751c09║一者、令離欲，二者、示現，三者、教導，四者、讚勵，
T30n1579_p0751c10║五者、慶喜。
T30n1579_p0751c11║此中善趣者，謂人天。惡趣者，謂諸惡趣。退墮
T30n1579_p0751c12║者，復有二種。一者、不方他，二者、方他。初謂
T30n1579_p0751c13║自然壽命退減。如壽命退減，如是色力、財
T30n1579_p0751c14║富、安樂、名稱、辯才等退減，當知亦爾。方他
T30n1579_p0751c15║者，謂族姓退減，自在增上退減，薄少宗
T30n1579_p0751c16║葉，言不威肅，智慧弊惡，不能獲得廣大
T30n1579_p0751c17║色聲及香味觸，於所受用廣大事中心不
T30n1579_p0751c18║喜樂。如是等類，名為退墮。與此相違，隨其
T30n1579_p0751c19║所應，名為昇進。生死者，謂即善趣惡趣退
T30n1579_p0751c20║墮昇進。涅槃者，謂有餘依及無餘依二涅槃
T30n1579_p0751c21║界。
T30n1579_p0751c22║欲行者，謂如十種受用欲中說。離行者，謂即
T30n1579_p0751c23║於彼所受用事知無常等已，厭而出家，受
T30n1579_p0751c24║持禁戒，守根門等。善行者，謂施、戒、修善有
T30n1579_p0751c25║漏行。不善行者，謂三種惡行。苦行者，謂露形
T30n1579_p0751c26║無衣，如是等類乃至廣說。非苦行者，謂不
T30n1579_p0751c27║棄捨如法所得所有安樂。遠離二邊，所謂
T30n1579_p0751c28║受用欲樂行邊，及與受用自苦行邊；依止中
T30n1579_p0751c29║道，如法追求及正受用衣服等事。順退分
T30n1579_p0752a01║行者，謂所有行能障壽等諸昇進事。與此相
T30n1579_p0752a02║違，當知即是順進分行，如鸚鵡經說。雜染
T30n1579_p0752a03║行者，略有三種。一者、業雜染，二者、煩惱雜
T30n1579_p0752a04║染，三者、流轉雜染。當知此中，有九根本句。
T30n1579_p0752a05║謂業雜染有三句，一、貪欲，二、瞋恚，三、愚癡；
T30n1579_p0752a06║煩惱雜染有四句，即四顛倒；流轉雜染有二
T30n1579_p0752a07║句，謂無明及有愛。所以者何？由三不善根，
T30n1579_p0752a08║生起種種業雜染故。由四顛倒，能發種種
T30n1579_p0752a09║煩惱雜染故。煩惱生已，由無明門，諸出家
T30n1579_p0752a10║者能生種種流轉雜染；由有愛門，諸在家
T30n1579_p0752a11║者能生種種流轉雜染。清淨行者，略有三
T30n1579_p0752a12║學、五地。謂資糧地乃至究竟地，如先已說。當
T30n1579_p0752a13║知學等，有九根本句。謂增上戒學及增上
T30n1579_p0752a14║心學，有無貪、無瞋、無癡，在資糧地及加行
T30n1579_p0752a15║地；增上慧學，有四無顛倒明及解脫，在見
T30n1579_p0752a16║地、脩地及究竟地。自義行者，謂自利行。如
T30n1579_p0752a17║聲聞、獨覺，彼雖或時起利他行，然本期願
T30n1579_p0752a18║不唯利他，是故所行名自義行。他義行者，
T30n1579_p0752a19║謂利他行。如佛菩薩為欲利益無量眾生，
T30n1579_p0752a20║為欲安樂無量眾生，乃至廣說。
T30n1579_p0752a21║令離欲者，謂訶責六種黑品諸行，示現過
T30n1579_p0752a22║患，令離愛欲。示現者，謂為令受學白品
T30n1579_p0752a23║行故，示現四種真實道理。教導者，謂示現
T30n1579_p0752a24║已，得信解者，安置學處，令正受行。由已於
T30n1579_p0752a25║彼得自在故，彼便請言：我於今者當何
T30n1579_p0752a26║所作？唯願教誨。因告之曰：汝等今者，於如
T30n1579_p0752a27║是如是事應正作、應隨學。讚勵者，謂彼有
T30n1579_p0752a28║情若於所知、所行、所得中，心生退屈，爾時
T30n1579_p0752a29║稱讚策勵其心，令於彼事堪有勢力。慶喜
T30n1579_p0752b01║者，謂彼有情於法隨法勇猛正行，即應如
T30n1579_p0752b02║實讚悅，令其歡喜。
T30n1579_p0752b03║復次，令離欲示現者，或有令離欲而不示
T30n1579_p0752b04║現，如教導他令其離欲，而謂彼曰：如某
T30n1579_p0752b05║所言不應作者，汝今必定不應復作。或
T30n1579_p0752b06║怖彼言：汝若作者，我必當作如是如是。或
T30n1579_p0752b07║復求彼：汝若是我親愛善友，必不應作。或
T30n1579_p0752b08║有示現，不令離欲。如處中者，示現功德及
T30n1579_p0752b09║與過失，而未堪遮令離過失。或有令離
T30n1579_p0752b10║欲，亦示現。如示彼過，令其離欲。教導讚勵
T30n1579_p0752b11║者，謂初未受學令其受學；既受學已，未上
T30n1579_p0752b12║昇進，令其昇進。慶喜者，若可慶喜而慶喜
T30n1579_p0752b13║時，有五勝利。一者、令彼於己所證其心決
T30n1579_p0752b14║定；二者、令餘於彼所證功德生趣證心；三
T30n1579_p0752b15║者、令誹謗者心得清淨；四者、令不清淨者
T30n1579_p0752b16║心處中住；五者、令清淨者倍復增長。若有補
T30n1579_p0752b17║特伽羅慶他善事，當知造作增長能感悅
T30n1579_p0752b18║意天生之業。若命終已，隨彼彼生，常聞悅
T30n1579_p0752b19║意美妙音聲，一切境界無不悅意。復次，欲
T30n1579_p0752b20║行或有能感善趣，如為欲故造後善業。或
T30n1579_p0752b21║有能感惡趣，如以非法攝受諸欲。離行若
T30n1579_p0752b22║有毀犯，能感惡趣；若能成辦，能感善趣，及
T30n1579_p0752b23║能作涅槃資糧。善行能感善趣，及作涅槃
T30n1579_p0752b24║資糧；不善行能感惡趣。苦行能感惡趣，由
T30n1579_p0752b25║依邪見自苦身故；非苦行能作涅槃資糧。
T30n1579_p0752b26║順退分行、順進分行，隨其所應，退墮、昇進。
T30n1579_p0752b27║雜染行能感生死，清淨行能證涅槃。自義
T30n1579_p0752b28║行唯令自身往善趣，逮昇進，證涅槃；他義
T30n1579_p0752b29║行俱令自他往善趣，逮昇進，證涅槃。
T30n1579_p0752c01║如是三事中，根本事有六種，謂初善趣乃至
T30n1579_p0752c02║涅槃為後；得方便事有十二種，謂十二行；
T30n1579_p0752c03║悲愍他事有五種，謂由五種悲愍眾生。此
T30n1579_p0752c04║中由根本事增上力故，依十二行，如其所
T30n1579_p0752c05║應，令他離欲乃至慶喜。
T30n1579_p0752c06║時依處者，謂略有三種言事。一者、過去言
T30n1579_p0752c07║事，二者、未來言事，三者、現在言事。如經廣
T30n1579_p0752c08║說。
T30n1579_p0752c09║補特伽羅依處者，謂軟根等二十七種補特
T30n1579_p0752c10║伽羅，應知其相。
T30n1579_p0752c11║即依如是如上所說若事、若時、若補特伽
T30n1579_p0752c12║羅故，諸佛世尊流布聖教，是故說彼名為
T30n1579_p0752c13║依處。過患義者，以要言之，於應毀厭義
T30n1579_p0752c14║而起毀厭，或法、或補特伽羅。
T30n1579_p0752c15║勝利義者，以要言之，於應稱讚義而起
T30n1579_p0752c16║稱讚，或法、或補特伽羅。
T30n1579_p0752c17║所治義者，以要言之，一切雜染行。
T30n1579_p0752c18║能治義者，以要言之，一切清淨行。如貪是
T30n1579_p0752c19║所治，不淨為能治；瞋是所治，慈為能治。如
T30n1579_p0752c20║是等，盡當知。
T30n1579_p0752c21║略義者，謂宣說諸法同類相應。廣義者，謂
T30n1579_p0752c22║宣說諸法異類相應。復次，說不了義經故，
T30n1579_p0752c23║說了義經故。復次，有二種略義。一者、名略，
T30n1579_p0752c24║二者、義略。如略義，如是廣義亦有二種。
T30n1579_p0752c25║一有名廣，二者、義廣。如世尊言：舍利子！我
T30n1579_p0752c26║所說法或略、或廣，然悟解者甚難可得。廣
T30n1579_p0752c27║說如經。當知此中，顯示世尊於契經中文
T30n1579_p0752c28║廣義略，於伽他中義廣文略。
T30n1579_p0752c29║為攝十義，故說中間嗢拕南曰：
T30n1579_p0753a01║諸地、相、作意、依處、德、非德、
T30n1579_p0753a02║所對治、能治、廣、略義應知。
T30n1579_p0753a03║復次，如是略說佛教體性十種義已，諸說法
T30n1579_p0753a04║者，應依聖教尋求十種，若具不具。既自求
T30n1579_p0753a05║已，應為他說。
T30n1579_p0753a06║如是建立諸經文義體已。諸說法者，應以
T30n1579_p0753a07║五相，隨順解釋一切佛經。謂初應略說法
T30n1579_p0753a08║要，次應宣說等起，次應宣說其義，次應釋
T30n1579_p0753a09║難，後應辯次第。
T30n1579_p0753a10║法者，略有十二種，謂契經等十二分教。契經
T30n1579_p0753a11║者，謂貫穿義長行直說，多分攝受意趣體
T30n1579_p0753a12║性。
T30n1579_p0753a13║應頌者，謂長行後宣說伽他，又略摽所說不
T30n1579_p0753a14║了義經。
T30n1579_p0753a15║記別者，謂廣分別略所摽義，及記命過弟
T30n1579_p0753a16║子生處。
T30n1579_p0753a17║諷頌者，謂以句說。或以二句，或以三、四、五、
T30n1579_p0753a18║六句說。
T30n1579_p0753a19║自說者，謂無請而說，為令弟子得勝解故。
T30n1579_p0753a20║為令上品所化有情安住勝理，自然而說。
T30n1579_p0753a21║如經言：世尊今者自然宣說。緣起者，謂有
T30n1579_p0753a22║請而說。如經言：世尊一時依黑鹿子，為諸
T30n1579_p0753a23║苾芻宣說法要。又依別解脫因起之道，毘
T30n1579_p0753a24║奈耶攝所有言說。又於是處說如是言：世
T30n1579_p0753a25║尊依如是如是因緣，依如是如是事，說
T30n1579_p0753a26║如是如是語。
T30n1579_p0753a27║譬喻者，謂有譬喻經，由譬喻故，隱義明了。
T30n1579_p0753a28║本事者，謂除本生，宣說前際諸所有事。
T30n1579_p0753a29║本生者，謂宣說己身，於過去世行菩薩行
T30n1579_p0753b01║時，自本生事。
T30n1579_p0753b02║方廣者，謂說菩薩道。如說七地四菩薩行，
T30n1579_p0753b03║及說諸佛百四十種不共佛法。謂四一切種
T30n1579_p0753b04║清淨，乃至一切種妙智。如菩薩地已廣說。又
T30n1579_p0753b05║復此法，廣故、多故、極高大故、時長遠故，謂極
T30n1579_p0753b06║勇猛，經三大劫阿僧企耶方得成滿，故名
T30n1579_p0753b07║方廣。未曾有法者，謂諸如來、若諸聲聞、若在
T30n1579_p0753b08║家者說希奇法。如諸經中，因希有事起於
T30n1579_p0753b09║言說。論議者，謂諸經典循環研覈摩呾理
T30n1579_p0753b10║迦。且如一切了義經，皆名摩呾理迦。謂於
T30n1579_p0753b11║是處，世尊自廣分別諸法體相。又於是處，
T30n1579_p0753b12║諸聖弟子已見諦迹，依自所證，無倒分別
T30n1579_p0753b13║諸法體相，此亦名為摩呾理迦。即此摩呾理
T30n1579_p0753b14║迦，亦名阿毘達磨。猶如世間一切書算詩論
T30n1579_p0753b15║等，皆有摩呾理迦，當知經中循環研覈諸
T30n1579_p0753b16║法體相，亦復如是。又如諸字，若無摩呾理
T30n1579_p0753b17║迦，即不明了。如是契經等十二分聖教，若
T30n1579_p0753b18║不建立諸法體相，即不明了；若建立已，即
T30n1579_p0753b19║得明了。又無雜亂宣說法相，是故即此摩
T30n1579_p0753b20║呾理迦，亦名阿毘達磨。又即依此摩呾理
T30n1579_p0753b21║迦，所餘解釋諸經義者，亦名論議。
T30n1579_p0753b22║等起者，謂由三種若事、若時、若補特伽羅依
T30n1579_p0753b23║處故，隨應當說。謂如是補特伽羅有如
T30n1579_p0753b24║是行，為令離欲乃至慶喜。已說等起。次應
T30n1579_p0753b25║說義。義者，略有二種。一者、總義，二者、別義。
T30n1579_p0753b26║由四種相，當說總義。一者、引了義經故；二
T30n1579_p0753b27║者、分別事究竟故；三者、行故；四者、果故。行復
T30n1579_p0753b28║二種，一者、邪行，二者、正行。果亦二種，一者、正
T30n1579_p0753b29║行果，二者、邪行果。由四種相，當說別義。一
T30n1579_p0753c01║者、分別差別名；二者、分別自體相；三者、訓
T30n1579_p0753c02║釋言詞；四者、義門差別。訓釋言詞，復由五
T30n1579_p0753c03║種方便。一、由相故；二、由自性故；三、由業故；
T30n1579_p0753c04║四、由法故；五、由因果故。義門差別，當知復
T30n1579_p0753c05║由五相。一者、自性差別故；二者、界差別故；三
T30n1579_p0753c06║者、時差別故；四者、位差別故；五者、補特伽
T30n1579_p0753c07║羅差別故。此中自性差別者，謂色自性有
T30n1579_p0753c08║十色處差別，受自性有三受差別，想自性有
T30n1579_p0753c09║六想差別，行自性有三行差別，識自性有六
T30n1579_p0753c10║識差別。如是等類，當知諸法自性差別。界
T30n1579_p0753c11║差別者，謂欲界差別故，色界差別故，無色界
T30n1579_p0753c12║差別故。時差別者，謂過去時差別故，未來時
T30n1579_p0753c13║差別故，現在時差別故。位差別者，當知有
T30n1579_p0753c14║二十五種分位差別。謂下中上三位差別故，
T30n1579_p0753c15║苦、樂、不苦不樂三位差別故，善、不善、無記三
T30n1579_p0753c16║位差別故，聞思修三位差別故，增上戒、增上
T30n1579_p0753c17║心、增上慧三位差別故，內外二位差別故，所
T30n1579_p0753c18║取、能取二位差別故，所治、能治二位差別故，
T30n1579_p0753c19║現前、不現前二位差別故，因果二位差別故。
T30n1579_p0753c20║補特伽羅差別者，如前所說二十七種補特
T30n1579_p0753c21║伽羅，應知差別。
T30n1579_p0753c22║釋難者，若自設難、若他設難皆應解釋。當
T30n1579_p0753c23║知此難略由五相。一者、為未了義得顯了
T30n1579_p0753c24║故。如言：此文有何義耶？二者、語相違故。如
T30n1579_p0753c25║言：何故世尊先所說異，今所說異？三者、道
T30n1579_p0753c26║理相違故。如有顯示與四道理相違之義。
T30n1579_p0753c27║四者、不決定顯示故。如言：何故世尊於一
T30n1579_p0753c28║種義，於彼彼處，種種異門差別顯示？五者、究
T30n1579_p0753c29║竟非現見故。如言：內我有何體性，有何色
T30n1579_p0754a01║相，而言常恒無有變易，如是正住？如是等
T30n1579_p0754a02║類難相應知。於此五難，隨其次第應當解
T30n1579_p0754a03║釋。謂於不了義難，方便顯了。於語相違難，
T30n1579_p0754a04║顯示意趣隨順會通。如於語相違難，顯示
T30n1579_p0754a05║意趣隨順會通；如是於不決定顯示難、於
T30n1579_p0754a06║究竟非現見難，當知亦爾。於道理相違難，
T30n1579_p0754a07║或以異教而決判之，或復示現四種道理，
T30n1579_p0754a08║或復示現因果相應。所謂此言或為增果、
T30n1579_p0754a09║或為增因。又於釋難應設四記。一者、一向
T30n1579_p0754a10║記。謂為如理來請問者，無倒建立諸法性
T30n1579_p0754a11║相。二者、分別記。謂為如理、或不如理來請問
T30n1579_p0754a12║者，開示差別諸法性相。三者、反問記。謂為
T30n1579_p0754a13║令彼戲論問者，自敘己過。四者、置記。由四
T30n1579_p0754a14║因緣，默置而記。謂無體性故、甚深等故。此
T30n1579_p0754a15║廣如前思所成地已說其相。又如有問如
T30n1579_p0754a16║來滅後為有無等，此於世俗及勝義諦所有
T30n1579_p0754a17║理趣皆不應記，是故說彼名為置記。此中
T30n1579_p0754a18║如來約勝義諦，非有性故，不可記別。約世
T30n1579_p0754a19║俗諦，所依、能依道相違故，彼果永斷不成實
T30n1579_p0754a20║故，亦不可記如來滅後是有無等。
T30n1579_p0754a21║次第者，略有三種。一者、圓滿次第，二者、解釋
T30n1579_p0754a22║次第，三者、能成次第。為欲顯示此三次第，
T30n1579_p0754a23║略引聖教。如世尊言：我昔出家甚為盛美、
T30n1579_p0754a24║第一盛美、最極盛美。此言顯示盛美圓滿次
T30n1579_p0754a25║第。又復說言：我曾處父淨飯王宮，顏容端
T30n1579_p0754a26║正，乃至廣說。此言顯示盛美解釋次第。又復
T30n1579_p0754a27║說言：為何義故，盛美出家？由見老病死等
T30n1579_p0754a28║法故。此言顯示能成次第。又復經中略說
T30n1579_p0754a29║諸法，如言三受，樂受、苦受、不苦不樂受。如
T30n1579_p0754b01║是等類，但顯圓滿次第。由所餘句圓滿此
T30n1579_p0754b02║受，故名圓滿。如受，四諦亦爾。謂先說一句，
T30n1579_p0754b03║後後隨順次第宣說。能成次第復有二種。
T30n1579_p0754b04║謂或以前句成立後句，或以後句成立前
T30n1579_p0754b05║句。解釋次第，當知亦爾。
T30n1579_p0754b06║師者，謂成就十法，名說法師眾相圓滿。一
T30n1579_p0754b07║者、善於法義。謂於六種法、十種義，善能解了
T30n1579_p0754b08║故。二者、能廣宣說。謂多聞、聞持、其聞積集故。
T30n1579_p0754b09║三者、具足無畏。謂於剎帝利等勝大眾中，宣
T30n1579_p0754b10║說正法無所怯懼故。又因此故，聲不嘶掉，
T30n1579_p0754b11║腋不流汗，念無忘失故。四者、言詞善巧。謂
T30n1579_p0754b12║語工圓滿、八支成就、言詞具足，處眾說法
T30n1579_p0754b13║故。語工圓滿者，謂文句相應、助伴等，乃至廣
T30n1579_p0754b14║說。八支成就者，謂此語言先首、美妙等，乃
T30n1579_p0754b15║至廣說。五者、善方便說。謂二十種善巧方便
T30n1579_p0754b16║宣說正法故，如以時、殷重等。六者、具足成
T30n1579_p0754b17║就法隨法行。謂不唯聽聞以為究竟，如其
T30n1579_p0754b18║所說，即如是行故。七者、威儀具足，謂說法時
T30n1579_p0754b19║手足不亂，頭不動搖，面無變易，鼻不改異，
T30n1579_p0754b20║進止往來威儀庠序故。八者、勇猛精進，謂
T30n1579_p0754b21║常樂聽聞所未聞法，於已聞法轉令明
T30n1579_p0754b22║淨，不捨瑜伽，不捨作意，心不捨離內奢
T30n1579_p0754b23║摩他故。九者、無有厭倦。謂為四眾廣宣妙
T30n1579_p0754b24║法，身心無倦故。十者、具足忍力。謂罵弄訶
T30n1579_p0754b25║責終不反報，若被輕蔑不生忿慼，乃至廣
T30n1579_p0754b26║說。
T30n1579_p0754b27║說眾者，謂處五眾，宣八種言。何等為八？一
T30n1579_p0754b28║者、可憙樂言，二者、善開發言，三者、善釋難
T30n1579_p0754b29║言，四者、善分析言，五者、善順入言，六者、引
T30n1579_p0754c01║餘證言，七者、勝辯才言，八者、隨宗趣言。五
T30n1579_p0754c02║眾者，一、在家眾，二、出家眾，三、淨信眾，四、邪
T30n1579_p0754c03║惡眾，五、處中眾。
T30n1579_p0754c04║可憙樂言者，當知有五相。一、有證因，二、有
T30n1579_p0754c05║譬喻，三、語具圓滿，四、文句綺靡，五、言詞顯了。
T30n1579_p0754c06║善開發言者，開深隱義令麁顯故，辯麁
T30n1579_p0754c07║顯義令深隱故。善釋難言者，以要言之，
T30n1579_p0754c08║當知離五種難，善成就故。善分析言者，於
T30n1579_p0754c09║一一法，依增一道理，乃至析為十種，或復
T30n1579_p0754c10║過此。如依三法說，或依四念住，乃至廣
T30n1579_p0754c11║說。善順入言者，唯善顯現解釋契經、應頌等
T30n1579_p0754c12║法，終不引餘外道邪論。引餘證言者，謂引
T30n1579_p0754c13║餘經成立所說。勝辯才言者，隨自所忍善
T30n1579_p0754c14║分別義。隨宗趣言者，依摩呾理迦分別顯
T30n1579_p0754c15║示，或依其餘無倒說者所說言教，如理解
T30n1579_p0754c16║釋。
T30n1579_p0754c17║復次，處在家眾，應依毀諸惡行、讚諸善行
T30n1579_p0754c18║現說正法，令其止息及進修故。處出家眾，
T30n1579_p0754c19║應依增上戒等三學現說正法，令速欣樂
T30n1579_p0754c20║故。處淨信等眾，應依聖教廣大威德現說
T30n1579_p0754c21║正法，如其次第，令倍增長、令處中信、令
T30n1579_p0754c22║生淨信故。
T30n1579_p0754c23║瑜伽師地論卷第八十一