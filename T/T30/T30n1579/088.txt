T30n1579_p0793a02║
T30n1579_p0793a03║
T30n1579_p0793a04║瑜伽師地論卷第八十八
T30n1579_p0793a05║
T30n1579_p0793a06║彌勒菩薩說
T30n1579_p0793a07║三藏法師玄奘奉　詔譯
T30n1579_p0793a08║攝事分中契經事行擇攝第一之四
T30n1579_p0793a09║復次，嗢拕南曰：
T30n1579_p0793a10║二智并其事、樂等行轉變、
T30n1579_p0793a11║請無請說經、涅槃有二種。
T30n1579_p0793a12║智有二種。一者、正智，二者、邪智。此中正智
T30n1579_p0793a13║依有事生，邪智亦爾。雖此二智俱依有事，
T30n1579_p0793a14║然正智如實取事，邪智、邪分別不如實取
T30n1579_p0793a15║事。由有正教、如理作意為前行故。於所
T30n1579_p0793a16║知境正智得生；由有邪教、非理作意為前
T30n1579_p0793a17║行故，於所知境邪智得生。非正智生壞所
T30n1579_p0793a18║知境，但於此境捨於邪執，而起正智。如
T30n1579_p0793a19║闇中色，明燈生時不壞此色，但能照了。當
T30n1579_p0793a20║知此義亦復如是。
T30n1579_p0793a21║復次，隨順樂受諸行，與無常相共相應故，
T30n1579_p0793a22║若至苦位，爾時說名損惱迫迮；若至不苦
T30n1579_p0793a23║不樂位，爾時方於行苦名苦迫迮。若不至
T30n1579_p0793a24║彼位，便應畢竟唯順樂受，勿至餘位。又生
T30n1579_p0793a25║老等法所隨諸行，皆悉是苦。彼若至疾病位，
T30n1579_p0793a26║說名損惱迫迮；若至生等苦位，名苦迫迮。
T30n1579_p0793a27║若不至彼位，於諸行中，生等苦因之所隨
T30n1579_p0793a28║逐，勿至果位。又本性諸行眾緣生故，不得
T30n1579_p0793a29║自在，亦無宰主。若有宰主，彼一切行雖性
T30n1579_p0793b01║無常，應隨所樂流轉不絕；或不令生，廣說
T30n1579_p0793b02║乃至於死。
T30n1579_p0793b03║復次，有二種契經。一、因請而說，二、不因請
T30n1579_p0793b04║說。因請說者，謂若有補特伽羅，由此諸行
T30n1579_p0793b05║相教而調伏者，因彼請故，為轉如是諸行
T30n1579_p0793b06║相教。不因請說者，謂若於彼多百眾中，以
T30n1579_p0793b07║無量門作美妙說；或為大師近住弟子阿難
T30n1579_p0793b08║陀等，作如是說。為令正法得久住故。
T30n1579_p0793b09║復次，當知由三分故，攝受圓滿涅槃。一、由
T30n1579_p0793b10║隨順教授故；二、由正觀察一切行故；三、
T30n1579_p0793b11║由永斷一切煩惱故。隨順教授者，謂記說、
T30n1579_p0793b12║教誡、神變所攝。如來隨欲記說彼心，由自
T30n1579_p0793b13║定意，以三行相遍照他心，若展轉久遠滅
T30n1579_p0793b14║心、若無間滅心、若於現在所緣轉心。從定
T30n1579_p0793b15║起已，隨念分別，思惟定內所受他心。如
T30n1579_p0793b16║其所受，即如是記：汝有如是心，謂久遠滅
T30n1579_p0793b17║者：如是意，謂無間滅者；如是識，謂現在者。
T30n1579_p0793b18║此據種類，不據剎那。即以如是記說神變
T30n1579_p0793b19║為依止故，於其三處而為教誡。一、於行處
T30n1579_p0793b20║現前境界，開許如理作意，遮止不如理作
T30n1579_p0793b21║意。二、於住處，遮止不正尋思，開許正尋思。
T30n1579_p0793b22║三、於止觀勤修行處，開許令斷未斷諸行，
T30n1579_p0793b23║及令煩惱永得離繫，而證涅槃。如是宣說，
T30n1579_p0793b24║令從三處諸隨煩惱心得清淨。謂從行處、
T30n1579_p0793b25║住處、依處。又正觀察過去、未來、現在諸行，名
T30n1579_p0793b26║正觀察一切諸行。又有三漏；三漏為先，而
T30n1579_p0793b27║有欲害；欲害為先，而有尋思熱惱；尋思熱
T30n1579_p0793b28║惱為先，而有追求憂惱。如是一切皆永斷
T30n1579_p0793b29║故，說名永斷一切煩惱。如是安住心善解
T30n1579_p0793c01║脫，無相樂住無恐怖時，於現法中，名入圓
T30n1579_p0793c02║滿般涅槃數。又依三法，依止自義，名住
T30n1579_p0793c03║歸依；依止他義，名住洲渚。何者為三？一、
T30n1579_p0793c04║依內如理作意為先法隨法行；二、依佛聽
T30n1579_p0793c05║聞所說正法；三、依親近正法內善士，不依
T30n1579_p0793c06║親近餘正法外一切外道諸不善士。如是三
T30n1579_p0793c07║法，當知顯示人中四種多所作法，謂親近善
T30n1579_p0793c08║士、聽聞正法、如理作意、法隨法行。復由三
T30n1579_p0793c09║緣及五種相，當知證得彼分涅槃。何等三
T30n1579_p0793c10║緣？一、遍知苦故；二、深見一切隨順苦行諸
T30n1579_p0793c11║過患故；三、超過愁等一切苦故。云何五相？
T30n1579_p0793c12║一、知苦種類相交涉時，發生愁等，是名於
T30n1579_p0793c13║彼遍知自性。二、知有種子彼法得生，是
T30n1579_p0793c14║名於彼遍知因性。三、知自所行所知境界，
T30n1579_p0793c15║是名於彼遍知緣性。四、隨觀執著我所及
T30n1579_p0793c16║我，皆是能順眾苦諸行，是名於彼遍知行
T30n1579_p0793c17║性。五、隨觀三世欲界所繫諸行過患，能斷一
T30n1579_p0793c18║切愁等諸苦。當知由此三緣五相，獲得如
T30n1579_p0793c19║是彼分涅槃。由可愛事無常轉變，悲傷心
T30n1579_p0793c20║慼，故名為愁。由彼發言咨嗟歔欷，故名為
T30n1579_p0793c21║歎。因此拊膺，故名為苦。內懷冤結，故名
T30n1579_p0793c22║為憂。因茲迷亂，故名為惱。又以喪失財
T30n1579_p0793c23║寶、無病、親戚等事隨一現前，創生憂惱，說名
T30n1579_p0793c24║為愁。由依此故，次乃發言哀吟悲冤，舉
T30n1579_p0793c25║身煩熱，名歎苦位。過此愁歎身煩熱已，內
T30n1579_p0793c26║燒外靜，心猶未平，說名憂位。過初日已，或
T30n1579_p0793c27║二三五十日夜月，由彼因緣，意尚未寧，說名
T30n1579_p0793c28║為惱。
T30n1579_p0793c29║復次，嗢拕南曰：
T30n1579_p0794a01║諍、芽、見大染、一趣、學、四怖、
T30n1579_p0794a02║善說惡說中宿住念差別。
T30n1579_p0794a03║由四因緣，如來不與世間迷執共為怨諍，
T30n1579_p0794a04║然彼世間起邪分別，謂為怨諍。何等為四？
T30n1579_p0794a05║一者、宣說道理義故；二者、宣說真實義故；
T30n1579_p0794a06║三者、宣說利益義故；四者、有時隨世轉故。
T30n1579_p0794a07║此中如來依四道理，宣說正法。如前所謂
T30n1579_p0794a08║觀待道理、作用道理、因成道理、法爾道理。由
T30n1579_p0794a09║此如來名法語者。如來終不故往他所，求
T30n1579_p0794a10║興諍事。所以者何？由諸世間違返他義謂
T30n1579_p0794a11║為自義，故興諍論。如來乃以一切他義即
T30n1579_p0794a12║為自義，故無所諍。唯除哀愍令其得義，
T30n1579_p0794a13║故往他所為說正法。而諸邪執愚癡世間，
T30n1579_p0794a14║顛倒妄謂自義、我義，而有差別，故興我
T30n1579_p0794a15║諍。由此因緣，當知如來名道理語者。又復
T30n1579_p0794a16║如來名真實語者。謂若世間諸聰敏者共許
T30n1579_p0794a17║為有，如來於彼亦說為有。謂一切行皆是無
T30n1579_p0794a18║常。若於世間諸聰敏者共許為無，如來於
T30n1579_p0794a19║彼亦說為無。謂一切行皆是常住。又復如來
T30n1579_p0794a20║名利益語者。謂諸世間有盲冥者，自於世
T30n1579_p0794a21║法不能了知，如來於彼自現等覺而為開
T30n1579_p0794a22║闡。又復如來，或時隨順世間而轉。謂阿死羅
T30n1579_p0794a23║摩登祇等，依少事業以自存活；然諸世人，為
T30n1579_p0794a24║彼假立大富、大財、大食名想。如彼世人假
T30n1579_p0794a25║立名想，如來隨彼亦如是說。又如一事，於
T30n1579_p0794a26║一國土假立名想；於餘國土，即於此事立
T30n1579_p0794a27║餘名想。如來隨彼亦如是說。若懷怨諍而
T30n1579_p0794a28║興怨諍，則不得名道理語者、真實語者、利
T30n1579_p0794a29║益語者、隨世轉者。由具如是四種因緣，是
T30n1579_p0794b01║故當知如來無諍。又佛世尊自然觀察所應
T30n1579_p0794b02║作義，雖無請問，而自宣揚現等覺法，能以
T30n1579_p0794b03║稱當名句文身，施設、建立諸法差別，廣說
T30n1579_p0794b04║如前攝異門分，如是當知，乃至說名平等
T30n1579_p0794b05║開示。
T30n1579_p0794b06║復次，一因、二緣，令後有芽當得生長。謂五
T30n1579_p0794b07║品行中，煩惱種子所隨逐識，說名為因。與
T30n1579_p0794b08║因相似四種識住，說名為緣。又由憙貪滋
T30n1579_p0794b09║潤其識，令於彼彼當受生處結生相續，感
T30n1579_p0794b10║薩迦耶，亦名為緣。此中有一，由四識住，攝
T30n1579_p0794b11║受所依；由憙貪故，於現法中，新新造集及
T30n1579_p0794b12║以增長。彼於後時成阿羅漢，令識種子悉
T30n1579_p0794b13║皆腐敗，一切有芽、永不得生。又復有一，具
T30n1579_p0794b14║一切縛，勤修正行，欣樂涅槃，遍於一切諸
T30n1579_p0794b15║受生處起厭逆想。彼具縛故，種子不壞，識
T30n1579_p0794b16║住和合；然於諸有起厭逆想，故無憙貪。彼
T30n1579_p0794b17║由如是修正行故，於現法中堪般涅槃，其
T30n1579_p0794b18║後有芽亦不得生。又復有一，住於學地，
T30n1579_p0794b19║得不還果，唯有非想非非想處諸行為餘，
T30n1579_p0794b20║於有頂定具足安住。彼識種子猶未一切悉
T30n1579_p0794b21║皆滅盡，然於識住能遍了知、能遍通達。彼
T30n1579_p0794b22║由忘念增上力故，上地貪愛猶殘少分。是
T30n1579_p0794b23║不還者，當來下地一切有芽不復更生。與
T30n1579_p0794b24║此相違，當知一切諸後有芽皆得生長。
T30n1579_p0794b25║復次，雜染有二。一、見雜染，二、餘煩惱雜染。
T30n1579_p0794b26║見雜染者，謂於諸行計我、我所邪執而轉
T30n1579_p0794b27║薩迦耶見。由此見故，或執諸行以為實我，
T30n1579_p0794b28║或執諸行為實我所，復有所餘此為根本
T30n1579_p0794b29║諸外見趣。其餘貪等所有煩惱，當知是名第
T30n1579_p0794c01║二雜染。又見雜染得解脫時，亦能於餘畢
T30n1579_p0794c02║竟解脫；非餘雜染得解脫時，即能解脫諸
T30n1579_p0794c03║見雜染。所以者何？由生此者，依世間道，乃
T30n1579_p0794c04║至能離無所有處所有貪欲，於諸下地其餘
T30n1579_p0794c05║煩惱心得解脫，而未能脫薩迦耶見。由此
T30n1579_p0794c06║見故，於下上地所有諸行和雜自體不觀
T30n1579_p0794c07║差別，總計為我，或計我所。由此因緣，雖
T30n1579_p0794c08║昇有頂，而復退還。若於如是一切自體遍
T30n1579_p0794c09║知為苦，由出世道，先斷一切薩迦耶見，後
T30n1579_p0794c10║能永斷所餘煩惱。由此因緣，無復退轉。是
T30n1579_p0794c11║故當知，唯見雜染是大雜染。復次，應知由三
T30n1579_p0794c12║種相，道名一趣。謂於異生地，以五行相，觀
T30n1579_p0794c13║察諸行五處差別。即此觀察，於二時中修治
T30n1579_p0794c14║令淨，謂於行向學地及無學地。云何名為
T30n1579_p0794c15║五種行相，觀察諸行？一者、觀察諸行自性；二
T30n1579_p0794c16║者、觀察諸行因緣；三者、觀察雜染因緣；四
T30n1579_p0794c17║者、觀察清淨因緣；五者、觀察清淨。
T30n1579_p0794c18║復次，應知於異生位，先於五處得善巧已，
T30n1579_p0794c19║後於學位，即於如是五種處所，更以五種
T30n1579_p0794c20║差別行相審諦觀察，能令獲得速疾通慧。
T30n1579_p0794c21║何等名為五種行相？謂觀察諸行，諸行因
T30n1579_p0794c22║緣、雜染因緣、清淨因緣、滅寂靜故；趣向清
T30n1579_p0794c23║淨道出離故；諸行種種眾多性故；各自種子
T30n1579_p0794c24║所生起故；各待餘緣所生起故。
T30n1579_p0794c25║復次，應知由四因緣，於二處所發生恐怖，
T30n1579_p0794c26║能為障礙。何等為四？一者、若於此位生起，
T30n1579_p0794c27║二者、若依此法生起，三者、若彼如是生起，
T30n1579_p0794c28║四者、若彼行相生起。位生起者，謂於非聖
T30n1579_p0794c29║位中生起，於諸聖諦未得善巧。又此非聖，
T30n1579_p0795a01║於五處所亦未善巧。依生起者，謂於諸行
T30n1579_p0795a02║起邪行相，計我、我所薩迦耶見為依生起。
T30n1579_p0795a03║如是生起者，謂由二種諸行變壞差別生
T30n1579_p0795a04║起。一、由異緣所變壞故；二、由自心起邪分
T30n1579_p0795a05║別而變壞故。行相生起者，謂於所愛，慮恐
T30n1579_p0795a06║未來當變壞故，生恐怖行相；於正變壞，
T30n1579_p0795a07║生損惱行相；即於所愛已變壞中，欣彼重
T30n1579_p0795a08║生，起顧戀行相。又於涅槃，分別自體永變
T30n1579_p0795a09║壞故，起怖畏行相。如是行相差別轉時，於
T30n1579_p0795a10║愛樂聖教及愛樂涅槃，能為障礙。又由二
T30n1579_p0795a11║種門，於所緣境自所行處，我、我所執差別而
T30n1579_p0795a12║轉。謂推求故，及領受故，即見及受。
T30n1579_p0795a13║復次，由三種相，善說法者、惡說法者，於等事
T30n1579_p0795a14║中宿住隨念，當知染淨有其差別。何等為
T30n1579_p0795a15║三？謂惡說法者宿住隨念，於彼諸行自相、
T30n1579_p0795a16║共相不如實知，便於諸行或全計常、或一
T30n1579_p0795a17║分常、或計非常、或計無因。善說法者宿住隨
T30n1579_p0795a18║念，如實知故，無邪分別。是名第一二念差
T30n1579_p0795a19║別。又惡說法者，隨依何定發宿住念，不
T30n1579_p0795a20║能如實了知是苦，便生愛味；由愛味故，
T30n1579_p0795a21║於過去行深生顧戀，於未來行深生欣樂，
T30n1579_p0795a22║於現在行不能修行厭、離欲、滅。善說法者，
T30n1579_p0795a23║當知一切與彼相違。是名第二二念差別。
T30n1579_p0795a24║又惡說法者，如是邪行，四種雜染所雜染
T30n1579_p0795a25║故，能感後有。何等名為四種雜染？一、業雜
T30n1579_p0795a26║染，二、見、我慢纏雜染，三、愛纏雜染，四、彼隨眠
T30n1579_p0795a27║雜染。若諸新業造作增長，若諸故業數數觸
T30n1579_p0795a28║已而不變吐，是名業雜染。若於諸行邪分
T30n1579_p0795a29║別起薩迦耶見，於他有情，以諸沙門、婆羅
T30n1579_p0795b01║門等與己挍量，謂自為勝、或等、或劣，是名
T30n1579_p0795b02║見我慢纏雜染。於內於外所起貪欲，於愛
T30n1579_p0795b03║行中，應知其相，是名愛纏雜染。於相續中，
T30n1579_p0795b04║見、我慢、愛三品麁重常所隨逐，是名彼隨眠
T30n1579_p0795b05║雜染。如是四種總攝為二，謂業、煩惱。煩惱
T30n1579_p0795b06║復二，纏及隨眠。於諸行中先起邪執，後生
T30n1579_p0795b07║貪著。由此二種增上力故，雖復有餘煩惱
T30n1579_p0795b08║雜染，而但取此爾所煩惱。於諸行中，不挍
T30n1579_p0795b09║量他，自起邪執，說名為見；挍量於他，說名
T30n1579_p0795b10║我慢。如是邪執是無明品。由此為先，發起
T30n1579_p0795b11║貪著，名為愛品。由此二種根本煩惱，於生
T30n1579_p0795b12║死中流轉不絕。若善說法毘奈耶中正修行
T30n1579_p0795b13║者，能斷如是四種雜染，於現法中能般涅
T30n1579_p0795b14║槃。又由此故，能住究竟圓滿涅槃。若不爾
T30n1579_p0795b15║者，尚不能住彼分涅槃，何況究竟。是名第
T30n1579_p0795b16║三二念差別。又於此中，見及我慢說名高
T30n1579_p0795b17║視。愛說名烟。何以故？於諸行中，為見、我慢
T30n1579_p0795b18║所覆障者，不如實知其性弊劣諸行體相，
T30n1579_p0795b19║於人天身及彼眾具謂為高勝，是故彼二說
T30n1579_p0795b20║名高視。愛猶如烟，令心擾亂，不得安隱，是
T30n1579_p0795b21║故名烟。
T30n1579_p0795b22║復次，嗢拕南曰：
T30n1579_p0795b23║無厭患無欲、無亂問記、相、
T30n1579_p0795b24║障、希奇、無因、毀、純染俱後。
T30n1579_p0795b25║有二信者，而非稱當信者所作。何等為二？
T30n1579_p0795b26║一、在家信者，信有涅槃，及一切行是無常
T30n1579_p0795b27║性，然於諸行不觀過患，不厭離住，不知
T30n1579_p0795b28║出離而受用之。二、捨離家法趣於非家有
T30n1579_p0795b29║淨信者，彼於涅槃不能安住猛利樂欲，
T30n1579_p0795c01║不用此欲為所依止，常勤修習所有善法，
T30n1579_p0795c02║於現法中不般涅槃。與此相違，應知稱當
T30n1579_p0795c03║信者所作。
T30n1579_p0795c04║復次，於內法中，略有二種具聰明者。若有
T30n1579_p0795c05║淨信、或諸外道來請問時，能無亂記。謂依中
T30n1579_p0795c06║道，於諸行中問生滅時，不增有情，不減
T30n1579_p0795c07║實事，唯於諸行安立生滅，不亂而記。若立
T30n1579_p0795c08║有情有生有滅，是名一邊，謂增益邊。若立
T30n1579_p0795c09║生滅都無所有，是第二邊，謂損減邊。唯於
T30n1579_p0795c10║諸行安立生滅，是名中道，遠離二邊。是故
T30n1579_p0795c11║若能如是記別，為善記別，如來所讚。或復
T30n1579_p0795c12║有言：何因緣故，乃於沙門喬答摩所修習
T30n1579_p0795c13║梵行？若得此問，應如前說，遠離增益、損
T30n1579_p0795c14║減二邊，依中道記，名不亂記。若謂有情修
T30n1579_p0795c15║習染淨，是名一邊，謂增益邊。若謂一切都
T30n1579_p0795c16║無修習，是第二邊，謂損減邊。若為諸行厭
T30n1579_p0795c17║離欲滅而修習者，是名中道，遠離二邊。是
T30n1579_p0795c18║故此記名不亂記，名為善記，當知此記諸
T30n1579_p0795c19║佛所讚。
T30n1579_p0795c20║復次，法有二種。一者、有為，二者、無為。此中有
T30n1579_p0795c21║為，是無常性，三有為相施設可得。一、生，二、
T30n1579_p0795c22║滅，三、住異性。如是三相，依二種行流轉安
T30n1579_p0795c23║立。一、依生身展轉流轉，二、依剎那展轉流
T30n1579_p0795c24║轉。依初流轉者，謂於彼彼有情眾同分中，
T30n1579_p0795c25║初生名生，終沒名滅，於二中間嬰孩等位
T30n1579_p0795c26║立住異性，乃至壽住說名為住，諸位後後轉
T30n1579_p0795c27║變差別名住異性。依後流轉者，謂彼諸行，
T30n1579_p0795c28║剎那剎那新新而生說名為生，生剎那後不
T30n1579_p0795c29║住名滅，唯生剎那住故名住。異性有二。一、
T30n1579_p0796a01║異性異性，二、轉變異性。異性異性者，謂諸行
T30n1579_p0796a02║相似相續而轉。轉變異性者，謂不相似相續
T30n1579_p0796a03║而轉。非此異性離住相外別體可得，是故
T30n1579_p0796a04║二種總攝為一，施設一相。與此相違，應知
T30n1579_p0796a05║常住無為三相。
T30n1579_p0796a06║復次，應知修集涅槃資糧，略有三障。一者、
T30n1579_p0796a07║依廣事業財寶具足，多行放逸；二者、無善
T30n1579_p0796a08║知識方便曉喻；三者、未聞正法、未得正法，
T30n1579_p0796a09║忽遇死緣，非時夭沒。與此相違，當知無障
T30n1579_p0796a10║亦有三種。又諸聖者將欲終時，略有二種聖
T30n1579_p0796a11║者之相。謂臨終時，諸根澄淨，蒙佛所記。由
T30n1579_p0796a12║三種相，佛為過世一切聖者、記別聖性。種
T30n1579_p0796a13║性滿故，但記物類。我已了知法及隨法者，
T30n1579_p0796a14║法謂正見前行聖道；言隨法者，謂依彼法
T30n1579_p0796a15║聽聞他音、如理作意。又我未曾惱亂正法
T30n1579_p0796a16║所依處者，謂為此義如來告命，及為此義
T30n1579_p0796a17║有所宣說，乃至為令諸漏永盡。彼由此故，
T30n1579_p0796a18║已得盡漏。復次，諸佛如來略有二種甚希奇
T30n1579_p0796a19║法，謂未信者令信，已信者令增長，速於聖
T30n1579_p0796a20║教令得悟入。謂大師相，或法教相，或已證
T30n1579_p0796a21║得第一德相，普於十方美妙聲稱、廣大讚
T30n1579_p0796a22║頌無不遍滿。又能除遣說無因論及惡因
T30n1579_p0796a23║論，攝受一切說正因論。所以者何？說無因
T30n1579_p0796a24║論及惡因論，尚非欲往人天善趣及樂解
T30n1579_p0796a25║脫諸聰慧者勝解依處，況是其餘當所趣
T30n1579_p0796a26║入。說正因論，當知其相與彼相違。大師相
T30n1579_p0796a27║者，謂薄伽梵，是真如來應正等覺，乃至世尊。
T30n1579_p0796a28║廣釋如前攝異門分。法教相者，謂說正法
T30n1579_p0796a29║初中後善，乃至廣說。當知亦如攝異門分。
T30n1579_p0796b01║證得第一德相者，謂於一切此世、他世自
T30n1579_p0796b02║然通達，現等正覺，乃至廣說。此中欲界說名
T30n1579_p0796b03║此世，色、無色界名為他世。現在、過去二世別
T30n1579_p0796b04║故，當知是名第二差別。不由師故，說名自
T30n1579_p0796b05║然。六種通慧現所得故，名為作證。於諸有
T30n1579_p0796b06║情最第一故，說名圓滿。此第一性自然知
T30n1579_p0796b07║故，顯示他故，說名開示。
T30n1579_p0796b08║復次，由二種相，無因論者，於諸行中執無
T30n1579_p0796b09║因轉。謂於諸行生起因緣，滅盡因緣不了
T30n1579_p0796b10║知故，由此生故，彼諸行生；由此滅故，彼諸
T30n1579_p0796b11║行滅；於此二事不能證得。又不證得諸行
T30n1579_p0796b12║性相，起如是見，立如是論：有者定有，無者
T30n1579_p0796b13║定無；無不可生，有不可滅。即此論者，於三
T30n1579_p0796b14║位中現可證得諸行生滅，一切世間共所
T30n1579_p0796b15║了達麁淺現量，毀謗違逆。何以故？現見彼
T30n1579_p0796b16║彼若剎帝利、或婆羅門、吠舍等家，所有男女和
T30n1579_p0796b17║合因緣，或過八月、或九月已，便生男女。如
T30n1579_p0796b18║是生已，或有一類，當於爾時壽盡中夭；
T30n1579_p0796b19║復有一類，乃至住壽存活支持。或苦、或樂、或
T30n1579_p0796b20║非苦樂受位差別心諸心法，皆是新新，而非
T30n1579_p0796b21║古古。
T30n1579_p0796b22║復次，略有二種自讚毀他。謂唯語言及說法
T30n1579_p0796b23║正行。若唯語言，而自稱讚毀呰他者，彼但
T30n1579_p0796b24║由於非善士法纏擾其心，是名自毀，非勝
T30n1579_p0796b25║賢善。若由說法行正行者，雖無讚毀，而
T30n1579_p0796b26║是真實自讚毀他。又諸如來宣說正法，速
T30n1579_p0796b27║能壞滅二種無智。謂聞不正法，生勝解等
T30n1579_p0796b28║長時積習堅固無智，及非久習近生無智。復
T30n1579_p0796b29║由俱生不能了知往善趣道，亦不了知
T30n1579_p0796c01║能往現法涅槃道故。
T30n1579_p0796c02║復次，當知十一種相總攝諸行，立為行聚。
T30n1579_p0796c03║應知聚義是其蘊義。又由一向雜染因緣增
T30n1579_p0796c04║上力故，建立取蘊。當知取蘊唯是有漏。又
T30n1579_p0796c05║由雜染清淨因緣二增上力，建立總蘊。當
T30n1579_p0796c06║知此蘊通漏無漏。又由三相，於諸行中煩
T30n1579_p0796c07║惱生起。謂所依故、所緣故、助伴故。
T30n1579_p0796c08║復次，嗢拕南曰：
T30n1579_p0796c09║少欲、自性等、記三、似正法、疑癡處所、
T30n1579_p0796c10║不記、變壞、大師記、三見滿、外愚相等。
T30n1579_p0796c11║由三種相，如來心入少欲住中。一、由爾時
T30n1579_p0796c12║化事究竟，為欲安住現法樂住；二、由弟子
T30n1579_p0796c13║於正行門深可厭薄；三、為化導常樂營為、
T30n1579_p0796c14║多事多業所化有情。又如前說如來入
T30n1579_p0796c15║于寂靜天住一切因緣，當知此中亦復如
T30n1579_p0796c16║是。
T30n1579_p0796c17║復次，諸所化者，略有三種所調伏性。一、愚癡
T30n1579_p0796c18║放逸性，二、極下劣心性，三、能修正行性。
T30n1579_p0796c19║復次，由四種相，於四處所生恭敬住，速證
T30n1579_p0796c20║無上。一、於所應得生猛利樂欲故；二、於得
T30n1579_p0796c21║方便法隨法行生猛利愛樂故；三、於大師
T30n1579_p0796c22║所生猛利愛敬故；四、於所說法生猛利淨
T30n1579_p0796c23║信故。
T30n1579_p0796c24║復次，有三種無上。謂妙智無上、正行無上、解
T30n1579_p0796c25║脫無上。妙智無上者，謂盡智、無生智、無學
T30n1579_p0796c26║正見智。正行無上者，謂樂速通行。解脫無
T30n1579_p0796c27║上者，謂不動心解脫。當知此中，總說智斷
T30n1579_p0796c28║現法樂住。有學妙智、正行、解脫，不名無上，
T30n1579_p0796c29║猶有上故。當知一切阿羅漢行，皆得名為
T30n1579_p0797a01║樂速通行，一切麁重永滅故，一切所作已辦
T30n1579_p0797a02║故。
T30n1579_p0797a03║復次，依菩提分擇諸行故，於二時中，由四
T30n1579_p0797a04║種相，如實遍知薩迦耶見；即於二時，無間
T30n1579_p0797a05║證得諸漏永盡。云何二時？一、在異生地，二、
T30n1579_p0797a06║在見地。云何由四種相？一、由自性故；二、由
T30n1579_p0797a07║處所故；三、由等起故；四、由果故。自性故
T30n1579_p0797a08║者，謂諸行自性薩迦耶見，及五種行，彼計
T30n1579_p0797a09║為我、或為我所。處所故者，謂所緣境。等起
T30n1579_p0797a10║故者，謂見取所攝，無明觸生受為緣愛。此
T30n1579_p0797a11║復有五緣起次第。謂界種種性為緣，生觸
T30n1579_p0797a12║種種性；觸種種性為緣，生受種種性；受種種
T30n1579_p0797a13║性為緣，生愛種種性；愛種種性為緣，生取
T30n1579_p0797a14║種種性。夫緣生者，體必無常。由果故者，謂
T30n1579_p0797a15║於三時，薩迦耶見能為障礙。一、依無我諦
T30n1579_p0797a16║察法忍時，二、現觀時，三、得阿羅漢時。此中
T30n1579_p0797a17║一時，由彼隨眠薩迦耶見增上力故，有惑有
T30n1579_p0797a18║疑。由多修習諦察法忍為因緣故，雖於
T30n1579_p0797a19║疑惑少能除遣，然於修習諦現觀時，由意
T30n1579_p0797a20║樂故，恐於涅槃我當無有。由此隨眠薩迦
T30n1579_p0797a21║耶見增上力故，於諸行中起邪分別，謂我
T30n1579_p0797a22║當斷、當壞、當無，便於涅槃發生斷見及無
T30n1579_p0797a23║有見。由此因緣，於般涅槃其心退還，不樂
T30n1579_p0797a24║趣入。彼於異時，雖從此過淨修其心，又於
T30n1579_p0797a25║聖諦已得現諦，然謂我能證諦現諦。彼於
T30n1579_p0797a26║此慢，由隨眠故，仍未能離。又時時間由忘
T30n1579_p0797a27║念故，觀我起慢，因此慢纏差別而轉，謂我
T30n1579_p0797a28║為勝、或等、或劣。前兩位中，由隨眠力能作
T30n1579_p0797a29║障礙；於第三位，由習氣力能作障礙。又由
T30n1579_p0797b01║三緣，諸行生長。一、由宿世業、煩惱力，二、由
T30n1579_p0797b02║願力，三、由現在眾因緣力。於異生地能遍
T30n1579_p0797b03║知故，於見地中，無間能得見道所斷諸漏永
T30n1579_p0797b04║盡；於見地中能遍知故，次斷餘結，得阿羅
T30n1579_p0797b05║漢，無間證得諸漏永盡。
T30n1579_p0797b06║復次，由五種相，於諸行中如理問記。何等
T30n1579_p0797b07║為五？一、自性故；二、流轉、還滅根本故；三、還
T30n1579_p0797b08║滅故；四、流轉故；五、流轉、還滅方便故。自性
T30n1579_p0797b09║故者，當知色等五種自性。流轉、還滅根本故
T30n1579_p0797b10║者，謂欲。由善法欲，乃至能得諸漏永盡，是
T30n1579_p0797b11║故此欲名還滅根本。若由是欲，願我當得
T30n1579_p0797b12║人中下類，乃至當生梵眾天等眾同分中，
T30n1579_p0797b13║由於此心親近、修習、多修習故，得生於彼，
T30n1579_p0797b14║是故此欲名流轉根本。還滅故者，於諸行
T30n1579_p0797b15║中，唯欲貪取得斷滅故。若即諸行是取性
T30n1579_p0797b16║者，應不可滅。以阿羅漢猶有諸行現可得
T30n1579_p0797b17║故。若異諸行有取性者，應是無為；無為
T30n1579_p0797b18║故常，亦不可滅。是故取性，但是諸行一分所
T30n1579_p0797b19║攝。即此一分已得斷滅，畢竟不行，故可
T30n1579_p0797b20║還滅。流轉故者，復有三種。一、後有因故；二、
T30n1579_p0797b21║品類別故；三、現在因故。後有因者，謂如有
T30n1579_p0797b22║一願樂當來，造作諸業。彼作是念：願我來
T30n1579_p0797b23║世當成此行。由是因緣，能引後有諸行生
T30n1579_p0797b24║因，不引現在；彼於現在不能引故，施設
T30n1579_p0797b25║諸行唯有二種。品類別者，謂十一種諸行品
T30n1579_p0797b26║類。如前應知。現在因者，謂所造色因四大
T30n1579_p0797b27║種，受等心法以觸為緣，所有諸識名色為
T30n1579_p0797b28║緣。流轉方便者，謂薩迦耶見為所依故，於
T30n1579_p0797b29║諸行中，發生我慢及諸愛味我、我所見。還滅
T30n1579_p0797c01║方便者，謂於諸行遠離我慢，及見過患并
T30n1579_p0797c02║彼出離，無我、我所。又流轉方便者，謂無明愛
T30n1579_p0797c03║品。隨其所應，當知其相。還滅方便者，謂彼
T30n1579_p0797c04║對治。又由二緣，諸不聰慧聲聞弟子越大
T30n1579_p0797c05║師教，墮惡見中，或起言說。何等二緣？一、愚
T30n1579_p0797c06║世俗諦，二、愚勝義諦。由此愚故，違越一向
T30n1579_p0797c07║世俗諦理，及違越一向勝義諦理，於行流
T30n1579_p0797c08║轉不正思惟。
T30n1579_p0797c09║復次，於三種處，唯諸聖者隨其所樂能如
T30n1579_p0797c10║實記，非諸異生，除從他聞。謂諸行中我、我
T30n1579_p0797c11║所見，我非如實，若彼為依有我慢轉。彼雖
T30n1579_p0797c12║已斷，而此我慢一切未斷。若無起依，我慢
T30n1579_p0797c13║不斷，如故現行。當知此中二種我慢。一、於
T30n1579_p0797c14║諸行執著現行，二、由失念率爾現行。此中
T30n1579_p0797c15║執著現行我慢，聖者已斷，不復現行。第二
T30n1579_p0797c16║我慢由隨眠故，薩迦耶見雖復永斷，以於
T30n1579_p0797c17║聖道未善修故，猶起現行。薩迦耶見唯有
T30n1579_p0797c18║習氣常所隨逐，於失念時，能與我慢作所
T30n1579_p0797c19║依止，令暫現行。是故此慢亦名未斷，亦得
T30n1579_p0797c20║現行。又諸聖者，若於諸行思惟自相，尚令
T30n1579_p0797c21║我慢不復現行，況觀共相。若於假法作意
T30n1579_p0797c22║思惟，住正念者，亦令我慢不得現行。若
T30n1579_p0797c23║於假法作意思惟，不住正念，爾時我慢暫
T30n1579_p0797c24║得現行。若諸異生，雖於諸行思惟共相，尚
T30n1579_p0797c25║為我慢亂心相續，況住餘位。又薩迦耶見，
T30n1579_p0797c26║聖相續中，隨眠與纏皆已斷盡；於學位中，習
T30n1579_p0797c27║氣隨逐，未能永斷。若諸我慢，隨眠與纏皆未
T30n1579_p0797c28║能斷。又計我欲者，當知即是我慢纏攝。何
T30n1579_p0797c29║以故？由失念故，於欲、於定為諸愛味所漂
T30n1579_p0798a01║淪者，依此欲門，諸我慢纏數數現起。言未
T30n1579_p0798a02║斷者，由隨眠故。未遍知者，由彼纏故，彼
T30n1579_p0798a03║於爾時有忘念故。言未滅者，雖於此纏
T30n1579_p0798a04║暫得遠離，尋復現行。言未吐者，由彼隨眠
T30n1579_p0798a05║未永拔故。
T30n1579_p0798a06║復次，同梵行者，於餘同梵行所，略有二種慰
T30n1579_p0798a07║問。一、問病苦，二、問安樂。問病苦者，如問
T30n1579_p0798a08║彼言所受疹疾寧可忍不者，謂問：氣息無
T30n1579_p0798a09║擁滯乎？得支持不者，謂問：苦受不至增
T30n1579_p0798a10║乎？非無間乎？非不愛觸之所觸乎？非違慮
T30n1579_p0798a11║乎？非笮身乎？或被笮者得除釋乎？問安
T30n1579_p0798a12║樂者，謂如有一，隨所問言少病不者，此
T30n1579_p0798a13║問：不為嬰疹惱耶？少惱不者，此問：不為
T30n1579_p0798a14║外諸災橫所侵逼耶？起居輕利不者，此問：
T30n1579_p0798a15║夜寐得安善耶？所進飲食易消化耶？有歡
T30n1579_p0798a16║樂不者，此問：得住無罪觸耶？如是等類
T30n1579_p0798a17║差別言詞，如聲聞地於所飲食知量中釋。
T30n1579_p0798a18║當知此問，在四位中。一、內逼惱分，二、外逼惱
T30n1579_p0798a19║分，三、住於夜分，四、住於晝分。
T30n1579_p0798a20║復次，若有說言：諸阿羅漢於現法中，於食、
T30n1579_p0798a21║物務、蘊、界、處等，若順不順不如實知。言阿
T30n1579_p0798a22║羅漢不順，不順是不如理虛妄分別，非阿羅
T30n1579_p0798a23║漢現法不順。所以者何？彼於食、物務、蘊、界、處
T30n1579_p0798a24║等現可見故。由此因緣，諸阿羅漢於其滅
T30n1579_p0798a25║後不順諸行，不了執著。是故世尊言阿羅
T30n1579_p0798a26║漢是不順者，定是密語。當知此是似正法見。
T30n1579_p0798a27║由二種義勢力為緣，諸同梵行、或大聲聞，為
T30n1579_p0798a28║欲斷滅如是所生似正法見，極作功用，
T30n1579_p0798a29║勿令彼人或自陳說、或示於他，由是因緣，
T30n1579_p0798b01║墮極下趣。或由愛敬如來聖教，勿因如
T30n1579_p0798b02║是似正法見，令佛聖教速疾隱滅。復有二
T30n1579_p0798b03║因，能生如是似正法見。一者、於內薩迦耶
T30n1579_p0798b04║見未能永斷；二者、依此妄計流轉、還滅士
T30n1579_p0798b05║夫。為斷如是二種因故，說二正法以為
T30n1579_p0798b06║對治。謂於諸行，次第宣說無常、無我；於四
T30n1579_p0798b07║句中，推求流轉、還滅士夫都不可得。謂依
T30n1579_p0798b08║有為、或依無為，聲聞、獨覺、佛世尊我說名
T30n1579_p0798b09║如來。當知此我二種假立，有餘依中假立有
T30n1579_p0798b10║為，無餘依中假立無為。若依勝義，非有為
T30n1579_p0798b11║非無為，亦非無為非有為。由說如是正法
T30n1579_p0798b12║教故，於六種相覺悟生時，當知永斷似正
T30n1579_p0798b13║法見。謂阿羅漢，於依所攝滅壞法故，覺悟
T30n1579_p0798b14║無常；於現法中，為老病等眾苦器故，覺悟
T30n1579_p0798b15║是苦；於任運滅斷界、離界及與滅界，覺悟
T30n1579_p0798b16║為滅、寂靜、清涼及與永沒。若具如是正覺
T30n1579_p0798b17║悟者，是阿羅漢，邪增上慢俱行妄想尚不
T30n1579_p0798b18║得有，況可如是於其滅後，若順不順戲論
T30n1579_p0798b19║執著。當知未斷薩迦耶見，有二過患。一、於
T30n1579_p0798b20║能害有苦諸行，執我、我所，由此因緣，能感
T30n1579_p0798b21║流轉生死大苦。二、於現法能礙無上聖慧
T30n1579_p0798b22║命根。譬如有人，自知無力能害怨家，恐彼
T30n1579_p0798b23║為害，先相親附，以如意事現承奉之。時彼
T30n1579_p0798b24║怨家知親附已，便害其命。愚夫異生亦復
T30n1579_p0798b25║如是，恐似怨家薩迦耶見當為苦害，便
T30n1579_p0798b26║起愛縛，以可意行而現承奉。如是愚癡異
T30n1579_p0798b27║生之類，於能為害薩迦耶見，唯見功德，不
T30n1579_p0798b28║見過失，殷到親附；既親附已，由未得退，
T30n1579_p0798b29║說名損害聖慧命根。復次，諸外道輩，於內法
T30n1579_p0798c01║律二種處所疑惑愚癡。何等為二？謂佛世尊
T30n1579_p0798c02║誹毀有見及無有見，而於弟子終歿之後，
T30n1579_p0798c03║記一有生、記一無生。又說勝義常住之我，
T30n1579_p0798c04║現法、當來都不可得，世有三師而現可得。
T30n1579_p0798c05║一、常論者，二、斷論者，三者、如來。此疑癡者有
T30n1579_p0798c06║二種因，當知如前似正法見。二種法教能
T30n1579_p0798c07║斷此因，亦如前說。由二因緣，即此所說無
T30n1579_p0798c08║我法性，彼諸外道難入難了，謂此自性難
T30n1579_p0798c09║了知故。雖此相貌易可了知，然其相貌不
T30n1579_p0798c10║相似故。當知此中，無虛誑義、自所證義是不
T30n1579_p0798c11║共義，故彼自性難可悟入。即此自性，體是甚
T30n1579_p0798c12║深，似甚深現，是故說名無虛誑義。又此自
T30n1579_p0798c13║性，於內難見，從他言音亦難覺了，是故說
T30n1579_p0798c14║名自所證義。又此自性，非尋思者之所尋
T30n1579_p0798c15║思，非度量者所行境界，是故說名是不共
T30n1579_p0798c16║義。又即此法，微妙審諦聰明智者內所證故，
T30n1579_p0798c17║說名難了。此等差別，當知如前攝異門分。
T30n1579_p0798c18║由二種相，一切如來所說義智皆應了知。何
T30n1579_p0798c19║等為二？一者、教智，二者、證智。教智者，謂諸
T30n1579_p0798c20║異生聞、思、修所成慧。證智者，謂學、無學慧及
T30n1579_p0798c21║後所得諸世間慧。此中異生，非於一切佛
T30n1579_p0798c22║所說義皆能了知，亦非於慢覺察是慢，又
T30n1579_p0798c23║未能斷。若諸有學，非於我見一切義中皆
T30n1579_p0798c24║不了知，又能於慢覺察是慢，而未能斷。若
T30n1579_p0798c25║諸無學，能作一切。復次，諸佛如來，於世俗諦
T30n1579_p0798c26║及勝義諦皆如實知，正觀於彼二種道理，
T30n1579_p0798c27║不應記別。若記別者，能引無義，故不記別，
T30n1579_p0798c28║亦不執著。謂於滅後若有、若無、亦有亦無、
T30n1579_p0798c29║非有非無。若於如來如是智見為先不記
T30n1579_p0799a01║謂無知者，當知自顯妄見俱行無智之性。
T30n1579_p0799a02║復次，應知略有二種變壞。一者、諸行衰老變
T30n1579_p0799a03║壞。謂如有一，年百二十，其形衰邁。由是因
T30n1579_p0799a04║緣，名身老病。二者、心憂變壞。由是因緣，名
T30n1579_p0799a05║心老病。第一變壞，若愚、若智，皆於其中不
T30n1579_p0799a06║隨所欲。第二變壞，智者於中能隨所欲，非
T30n1579_p0799a07║諸愚者。又諸愚夫若身老病，當知其心定隨
T30n1579_p0799a08║老病；其有智者身雖老病，而心自在，不隨
T30n1579_p0799a09║老病。是名此中愚智差別。
T30n1579_p0799a10║復次，善取法者，由聞思故。善思惟者，由修
T30n1579_p0799a11║慧故。善顯了者，如所有性故。善通達者，盡
T30n1579_p0799a12║所有性故。由二種相，諸聖弟子能正請問，
T30n1579_p0799a13║大師善記。謂於諸取斷遍知論。何等為二？
T30n1579_p0799a14║一者、於此諸取斷遍知論，二者、為此諸取斷
T30n1579_p0799a15║遍知論。當知此中，於一切行斷遍知論，所
T30n1579_p0799a16║謂如來。又此諸取若未斷滅，隨觀彼有三
T30n1579_p0799a17║種過患；若已斷滅，隨觀彼有三種功德。一者、
T30n1579_p0799a18║於諸行中所生諸取，行若變壞，便生愁等。
T30n1579_p0799a19║應知是名第一過患，已得諸行變壞所作。
T30n1579_p0799a20║二者、於諸行中所生諸取，為得未得可意
T30n1579_p0799a21║諸行，於追求時，廣行非一種種眾多差別
T30n1579_p0799a22║不善。由此追求行不善故，住四種苦。一、
T30n1579_p0799a23║將現前，隣近所起；二、正現前，現在所起；三、
T30n1579_p0799a24║他逼迫增上所起；四、自雜染增上所起。應
T30n1579_p0799a25║知是名第二過患。三者、即由如是惡不善
T30n1579_p0799a26║法愛習為因，身壞死後往諸惡趣。應知是
T30n1579_p0799a27║名第三過患。與此相違，於諸取斷隨觀三
T30n1579_p0799a28║種功德勝利，如應當知。
T30n1579_p0799a29║復次，當知略有三種聖者、三見圓滿，能超三
T30n1579_p0799b01║苦。云何名為三種聖者？一、正見具足，謂於
T30n1579_p0799b02║無倒法無我忍，住異生位者。二、已見聖諦，
T30n1579_p0799b03║已能趣入正性離生，已入現觀，已得至果，
T30n1579_p0799b04║住有學位者。三、已得最後究竟第一阿羅漢
T30n1579_p0799b05║果，住無學位者。云何名為三見圓滿？一、初
T30n1579_p0799b06║聖者隨順無漏、有漏見圓滿；二、未善淨無漏
T30n1579_p0799b07║見圓滿；三、善清淨無漏見圓滿。此三圓滿，
T30n1579_p0799b08║依說三種補特伽羅，隨其次第，如前應知。
T30n1579_p0799b09║云何名為超三種苦？謂初見圓滿，能超外
T30n1579_p0799b10║道我見違諍所生眾苦；第二見圓滿，能超一
T30n1579_p0799b11║切惡趣眾苦；第三見圓滿，能超一切後有
T30n1579_p0799b12║眾苦。此中云何名諸外道我見違諍所生眾
T30n1579_p0799b13║苦？謂此正法毘奈耶外，所有世間種種異道，
T30n1579_p0799b14║薩迦耶見以為根本，所生一切顛倒見趣，如
T30n1579_p0799b15║是一切總稱我見。謂我論者，我論相應一切
T30n1579_p0799b16║見趣。或一切常論者、或一分常論者、或無
T30n1579_p0799b17║因論者、或邊無邊論者、或斷滅論者、或現
T30n1579_p0799b18║法涅槃論者，彼論相應一切見趣。或有情論
T30n1579_p0799b19║者，彼論相應一切見趣。謂諸邪見撥無一切
T30n1579_p0799b20║化生有情，誹謗他世。或命論者，彼論相應一
T30n1579_p0799b21║切見趣。謂命論者計命即身，或異身等。或吉
T30n1579_p0799b22║祥論者，彼論相應一切見趣。謂觀參羅、曆算、
T30n1579_p0799b23║卜筮種種邪論，妄計誦呪、祠祀火等得所
T30n1579_p0799b24║愛境，能生吉祥、能斷無義；又計覩相為祥
T30n1579_p0799b25║不祥。彼復云何？謂二十句薩迦耶見為所依
T30n1579_p0799b26║止，發起妄計前際、後際六十二種諸惡見
T30n1579_p0799b27║趣，及起總謗一切邪見。云何違諍所生眾
T30n1579_p0799b28║苦？謂彼展轉見、欲相違，互興諍論，發起種
T30n1579_p0799b29║種心憂惱苦、深愛藏苦、互勝劣苦、堅執著
T30n1579_p0799c01║苦。當知此中，若他所勝，便生愁惱。是名初
T30n1579_p0799c02║苦。若勝於他，遂作方便，令自見品轉復增
T30n1579_p0799c03║盛，令他見品漸更隱昧。唯我見淨，非餘所
T30n1579_p0799c04║見，執著邪見，深起愛藏。由此因緣，發生種
T30n1579_p0799c05║種不正尋思，及起種種不寂靜意，損害其
T30n1579_p0799c06║心。名第二苦。愛藏邪見增上力故，以他量
T30n1579_p0799c07║己，謂己為勝、或等、或劣；因自高舉，凌蔑於
T30n1579_p0799c08║他。是名第三互勝劣苦。彼依此故，追求利
T30n1579_p0799c09║養，即為追求苦之所觸。凡有所作，皆為惱
T30n1579_p0799c10║亂詰責他論，及為自論免脫他難。是名第
T30n1579_p0799c11║四堅執著苦。如是四種，名見違諍所生眾
T30n1579_p0799c12║苦。內法異生安住上品無我勝解，當知已
T30n1579_p0799c13║斷如是眾苦。所以者何？彼於當來，由意樂
T30n1579_p0799c14║故，於如是等諸惡見趣堪能除遣。是故若
T30n1579_p0799c15║住初見圓滿，能超初苦。又即依此初見圓
T30n1579_p0799c16║滿，親近、修習、極多修習，於內諸行發生法
T30n1579_p0799c17║智，於不現見發生類智。總攝為一聚，以
T30n1579_p0799c18║不緣他智而入現觀。謂以無常行，或隨餘
T30n1579_p0799c19║一行。彼於爾時，能隨證得第二見圓滿，及
T30n1579_p0799c20║能超第二苦。彼住此已，如先所得七覺分
T30n1579_p0799c21║法，親近、修習、極多修習，能斷如前所說四
T30n1579_p0799c22║種業等雜染。能隨證得後見圓滿，超後有
T30n1579_p0799c23║苦。此中第一補特伽羅，猶殘二苦，及殘現
T30n1579_p0799c24║在所依身苦。第二補特伽羅，唯殘一苦，及
T30n1579_p0799c25║依身苦。第三補特伽羅，一切苦斷，但依身
T30n1579_p0799c26║苦暫時餘在，譬如幻化。又依分別薩迦耶
T30n1579_p0799c27║見立二十句，不依俱生。又內法者無如是
T30n1579_p0799c28║行，依遍處定，謂地為我，我即是地，乃至廣
T30n1579_p0799c29║說一切應知。
T30n1579_p0800a01║復次，諸外道輩，略有五種愚夫之相，由彼
T30n1579_p0800a02║相故，墮愚夫數。謂諸外道，性聰慧者，猶尚不
T30n1579_p0800a03║免懷聰慧慢，況非聰慧。是名第一愚夫之
T30n1579_p0800a04║相。又諸外道，多為貪求利養恭敬，自讚毀
T30n1579_p0800a05║他。是名第二愚夫之相。又諸外道，若諸聖者
T30n1579_p0800a06║為說正法正教正誡，即便違逆、呵罵、毀呰。是
T30n1579_p0800a07║名第三愚夫之相。又諸外道，憙自陳說似正
T30n1579_p0800a08║法論，或開示他。是名第四愚夫之相。又諸
T30n1579_p0800a09║外道，雖為如來、如來弟子之所降伏，亦知
T30n1579_p0800a10║如來所說法律是真善說，知自法律是妄惡
T30n1579_p0800a11║說，然由我慢增上力故，都不信受，乃至不
T30n1579_p0800a12║集觀察因緣。是名第五愚夫之相。
T30n1579_p0800a13║復次，如來成就六分，得名無間論師子王。
T30n1579_p0800a14║何等為六？所謂最初往詣外道敵論者所，
T30n1579_p0800a15║乃至恣其問一切義，凡所興論非為諍論，
T30n1579_p0800a16║唯除哀愍諸有情故。其未信者令彼生信，
T30n1579_p0800a17║若已信者令倍增長。又興論時，諸根寂靜，形
T30n1579_p0800a18║色無變，亦無怖畏習氣隨逐。又終不為諸
T30n1579_p0800a19║天世間之所勝伏，一切世間無敵論者，能
T30n1579_p0800a20║越一翻唯設一翻，皆能摧伏。又諸世間極
T30n1579_p0800a21║聰慧者、極無畏者，若與如來共興論時，所
T30n1579_p0800a22║有辯才皆悉謇訥，增上怖畏逼切身心，一
T30n1579_p0800a23║切矯術虛詐言論皆不能設。又復一切同
T30n1579_p0800a24║一會坐處中大眾，皆於佛所起勝他心，於
T30n1579_p0800a25║彼外道敵論者所起他勝心。又佛世尊言辭
T30n1579_p0800a26║威肅，其敵論者所出言詞無有威肅。復次，
T30n1579_p0800a27║有二種論。何等為二？一、有我論，二、無我論。
T30n1579_p0800a28║無我論有力，有我論無力。有我論者，常為
T30n1579_p0800a29║無我論者所伏，唯除論者其力羸劣。云何
T30n1579_p0800b01║名為有我論者？謂如有一，起如是見，立
T30n1579_p0800b02║如是論：於色等行建立為我。謂我有行，行
T30n1579_p0800b03║是我所，我在行中不流不散，遍隨支節
T30n1579_p0800b04║無所不至。是故色等諸行性我，依諸行田，
T30n1579_p0800b05║生福非福，因茲領受愛不愛果。譬如農夫
T30n1579_p0800b06║依止良田，營事農業，及與種植藥草叢林。
T30n1579_p0800b07║是名我論。云何名為無我論者？謂有二種。
T30n1579_p0800b08║一、破我論，二、立無我。破我論者，若計實
T30n1579_p0800b09║我能有作用，於愛非愛諸果業中得自在
T30n1579_p0800b10║者，此我恒時欣樂厭苦，是故此我唯應生
T30n1579_p0800b11║福，不生非福。又我作用常現在前，內外諸
T30n1579_p0800b12║行若變異時，不應發生愁憂悲歎。又我是
T30n1579_p0800b13║常，以覺為先，凡所生起常應隨轉，無有變
T30n1579_p0800b14║易。然不可得。如是名為破有我論。立無
T30n1579_p0800b15║我者，以一切行從眾緣生，若遇福緣，福便
T30n1579_p0800b16║生起；與此相違，生起非福。由此為緣，能招
T30n1579_p0800b17║一切愛非愛果。依眾緣故，皆是無常，唯於
T30n1579_p0800b18║如是因果所攝諸行流轉假立我等，若依
T30n1579_p0800b19║勝義，一切諸法皆無我等。如是名為立無
T30n1579_p0800b20║我論。
T30n1579_p0800b21║復次，由五種相，有學、無學二種差別。謂諸無
T30n1579_p0800b22║學所成就智，說名無上；一切有學所成就
T30n1579_p0800b23║智，說名有上。如智無上，當知正行及與解
T30n1579_p0800b24║脫無上亦爾。又諸無學，以善清淨諸聖慧眼
T30n1579_p0800b25║觀佛法身，有學不爾。又諸無學，以善圓滿
T30n1579_p0800b26║無顛倒行奉事如來，有學不爾。是名五
T30n1579_p0800b27║相。
T30n1579_p0800b28║瑜伽師地論卷第八十八