T30n1579_p0807b14║
T30n1579_p0807b15║
T30n1579_p0807b16║瑜伽師地論卷第九十
T30n1579_p0807b17║
T30n1579_p0807b18║彌勒菩薩說
T30n1579_p0807b19║三藏法師玄奘奉　詔譯
T30n1579_p0807b20║攝事分中契經事處擇攝第二之二
T30n1579_p0807b21║復次，嗢拕南曰：
T30n1579_p0807b22║五二、與十三、四業為最後。
T30n1579_p0807b23║有二種業，一者、重業，二者、輕業。復有二業，
T30n1579_p0807b24║一者、增進業，二者、不增進業。復有二業：一者、
T30n1579_p0807b25║故思所造業，二者、非故思所造業。復有二業，
T30n1579_p0807b26║一者、定所受業，二者、不定所受業。復有二業，
T30n1579_p0807b27║一者、異熟已熟業，二者、異熟未熟業。
T30n1579_p0807b28║有三種業，謂善業、不善業、無記業。復有三
T30n1579_p0807b29║業，謂順樂受業、順苦受業、順不苦不樂受業。
T30n1579_p0807c01║復有三業，謂順現法受業、順生受業、順後受
T30n1579_p0807c02║業。復有三業，謂學業、無學業、非學非無學
T30n1579_p0807c03║業。復有三業，謂見所斷業、修所斷業、無斷
T30n1579_p0807c04║業。復有三業，謂三曲業，即身曲等。復有三
T30n1579_p0807c05║業，謂三穢業，即身穢等。復有三業，謂三濁
T30n1579_p0807c06║業，即身濁等。復有三業，謂三淨業，即身淨
T30n1579_p0807c07║等。復有三業，謂三默然業，即身默然等。
T30n1579_p0807c08║有四種業，一、黑黑異熟業；二、白白異熟業；三、
T30n1579_p0807c09║黑白黑白異熟業；四、不黑不白無異熟業，能
T30n1579_p0807c10║盡諸業。當知此中，由三因緣令業成重。一、
T30n1579_p0807c11║由意樂故；二、由加行故；三、由田故。由意
T30n1579_p0807c12║樂者，謂由猛利纏等所作。於同法者見已
T30n1579_p0807c13║歡喜，於彼隨法多隨尋思、多隨伺察。如是
T30n1579_p0807c14║名為由意樂故，令業成重。由加行者，謂
T30n1579_p0807c15║於彼業無間所作、殷重所作、長時積集，又
T30n1579_p0807c16║於其中勸他令作，又即於彼稱揚讚歎。如
T30n1579_p0807c17║是名為由加行故，令業成重。由田故者，
T30n1579_p0807c18║謂諸有情，於己有恩，若住正行及正行果。
T30n1579_p0807c19║於彼發起善作、惡作，當知此業說名為重。
T30n1579_p0807c20║與彼相違，說名為輕。若業非是明了所作，
T30n1579_p0807c21║或夢中作，或由無覆無記所作，或不善作，
T30n1579_p0807c22║尋復追悔對治攝受，又於一切清淨相續所
T30n1579_p0807c23║有諸業，如是皆名不增進業。當知異此，名
T30n1579_p0807c24║增進業。此中故思所造業者，謂先思量已，隨
T30n1579_p0807c25║尋思已，隨伺察已，而有所作。彼或錯亂，或
T30n1579_p0807c26║不錯亂。其錯亂者，謂於餘處思欲殺害，或
T30n1579_p0807c27║欲劫盜，或欲別離，或欲妄語及欺誑等。如
T30n1579_p0807c28║是思已，即以此想別處成辦。當知此中，由
T30n1579_p0807c29║意樂故說名為重，不由事故說名為重。不
T30n1579_p0808a01║錯亂者，當知其相與此相違。若異此業，是
T30n1579_p0808a02║即名為非故思造。定受業者，謂故思所造
T30n1579_p0808a03║重業。不定受業者，謂故思所造輕業。異熟已
T30n1579_p0808a04║熟業者，謂已與果業。異熟未熟業者，與此相
T30n1579_p0808a05║違。若欲證得阿羅漢時，先所造作決定受
T30n1579_p0808a06║業，由異熟果現在前故，能為障礙，不由隨
T30n1579_p0808a07║逐身相續故。所以者何？但由彼業生不平
T30n1579_p0808a08║等所依身故，能為障礙，令不能得阿羅
T30n1579_p0808a09║漢果。若無生受，而有後受，於所證得阿羅
T30n1579_p0808a10║漢果不能為障，然彼非不是定受業。何
T30n1579_p0808a11║以故？由即依彼煩惱助伴，及即依彼諸行
T30n1579_p0808a12║相續，施設此業為定受故。
T30n1579_p0808a13║復次，由二因緣建立善業。一、取愛果故；二、
T30n1579_p0808a14║於所緣境如實遍知，及彼果故。由二因
T30n1579_p0808a15║緣立不善業。一、取非愛果故；二、於所緣境
T30n1579_p0808a16║邪執著故。於善不善二種行相不可記故，
T30n1579_p0808a17║立無記業。順樂受業者，謂初、二、三靜慮地繫
T30n1579_p0808a18║及欲界繫所有善業。順苦受業者，謂能招感
T30n1579_p0808a19║惡趣生業。生於餓鬼及傍生中，先業為因
T30n1579_p0808a20║感得樂受，當知此業亦得名為順樂受業。
T30n1579_p0808a21║順不苦不樂受業者，謂第四靜慮及上地等
T30n1579_p0808a22║諸所有業。唯除那落迦，於所餘處，當知皆
T30n1579_p0808a23║得苦樂雜受，即由彼業增上力故，令此依
T30n1579_p0808a24║身苦樂雜住不相妨礙。順現法受業者，謂
T30n1579_p0808a25║由如是相狀意樂所作諸業；若由如是相
T30n1579_p0808a26║狀加行，謂事加行、或身加行、或語加行所作
T30n1579_p0808a27║諸業；若由如是相狀良田所作諸業；於
T30n1579_p0808a28║現法中異熟成熟，如是名為順現法受業。
T30n1579_p0808a29║若所作業，於現法中異熟未熟，於次生中。
T30n1579_p0808b01║當生異熟，如是名為順生受業。若所作業，
T30n1579_p0808b02║現法、次生異熟未熟，從此已後異熟方熟，當
T30n1579_p0808b03║知是名順後受業。有學業者，謂聖弟子，於
T30n1579_p0808b04║時時間依增上戒、依增上心、依增上慧修
T30n1579_p0808b05║學無漏，及此後得善有漏業，名有學業。無
T30n1579_p0808b06║學業者，謂於一切阿羅漢等身相續中隨應
T30n1579_p0808b07║諸業。此餘諸業，是名非學非無學業。若見所
T30n1579_p0808b08║斷煩惱相應，若此所發思等諸業，一切能往
T30n1579_p0808b09║諸惡趣業，此等皆名見所斷業。若修所斷
T30n1579_p0808b10║煩惱相應，及此所發思等諸業，如是皆名
T30n1579_p0808b11║修所斷業。無斷業者，所謂一切有學、無學出
T30n1579_p0808b12║世間業。當知此中，由三種相，故思所造諸
T30n1579_p0808b13║不善業，即於現法作增長已，還復除斷。何
T30n1579_p0808b14║等為三？一、現法斷故；二、生斷故；三、後斷故。
T30n1579_p0808b15║現法斷者，謂如有一，於現法中故思造
T30n1579_p0808b16║業，作增長已尋復厭離，於其所作受厭
T30n1579_p0808b17║離故。此是異生未得離欲。住此命終，而未
T30n1579_p0808b18║能令於次生位不造彼業、不受異熟，亦
T30n1579_p0808b19║未能令於其後位無有是事。於現法中，
T30n1579_p0808b20║亦未一向能令不造。生斷故者，謂復有一，
T30n1579_p0808b21║受厭離已，雖是異生，而於欲界已得離
T30n1579_p0808b22║欲。住此命終，彼於現法更不造作，尚於次
T30n1579_p0808b23║生不受異熟。況復生已當有所作。然未
T30n1579_p0808b24║解脫後位作業及受異熟。後斷故者，謂復
T30n1579_p0808b25║有一，雖是有學，而於欲界未得離欲，受
T30n1579_p0808b26║厭離已，獲得最初、或復第二沙門果證。彼
T30n1579_p0808b27║作是念：凡我所有由多麁重、由多熱惱、唯
T30n1579_p0808b28║應棄捨可厭賤身所作惡業，願於現法一
T30n1579_p0808b29║切皆受，或我所有現法受業，若苦、若樂，皆願
T30n1579_p0808c01║與彼俱時而受；勿復令我當於生位、或於
T30n1579_p0808c02║後位受彼異熟。如是正心發誓願已，為斷
T30n1579_p0808c03║彼故，復修無量，以奢摩他品定所攝正起
T30n1579_p0808c04║加行，為令能起彼業因緣究竟盡故，及為
T30n1579_p0808c05║進趣離欲愛故。當知此中，或瞋意樂、或害
T30n1579_p0808c06║意樂、或嫉妬性、或可愛事深生染著，由此
T30n1579_p0808c07║為因，於諸有情發起邪行，謂身語意所發
T30n1579_p0808c08║惡業種種惡事。若有為欲對治如是能起
T30n1579_p0808c09║四種惡業因緣，修四無量勝三摩地，彼乃至
T30n1579_p0808c10║於少男、少女，無處無容暫更發起作惡業
T30n1579_p0808c11║思，是故彼修如是加行，能盡所有惡業因
T30n1579_p0808c12║緣。當知如是正修加行，由二因緣，於其所
T30n1579_p0808c13║作及所增長一切惡業皆能摧伏。謂由修
T30n1579_p0808c14║習無量定故。所以者何？所作惡業，但於有
T30n1579_p0808c15║量有情境界欲不饒益意樂所起；所修無
T30n1579_p0808c16║量，乃於無量有情境界欲作饒益意樂所
T30n1579_p0808c17║起。又能發起不善業心，下劣界攝，是所對
T30n1579_p0808c18║治；所修無量俱行之心，勝妙界攝，是能對
T30n1579_p0808c19║治。又心是勝，諸所造業皆屬於心，故說世
T30n1579_p0808c20║間並是心胤，繫屬心故、依心轉故。如是行
T30n1579_p0808c21║者，先發正願為所依止，後善修習無量心
T30n1579_p0808c22║定，當於進趣離欲愛時，便能獲得住不還
T30n1579_p0808c23║果。若但於此暫生喜足，於現法中不求上
T30n1579_p0808c24║進，彼現法中尚不造業，況於生位、或於後
T30n1579_p0808c25║位。又定不能當受生位、後位異熟。又正法外
T30n1579_p0808c26║墮邪見者、行邪道者，所有一切善不善業，
T30n1579_p0808c27║邪見所起。邪見增上力所生故，皆名曲業。猛
T30n1579_p0808c28║利貪瞋所起諸業，皆名穢業。猛利癡者、上
T30n1579_p0808c29║品鈍根忘失念者、極闇鈍者，癡所起業，皆是
T30n1579_p0809a01║濁業。一切能往善趣妙行，皆名淨業。一切
T30n1579_p0809a02║能往涅槃妙行，名默然業。復次，能感各別
T30n1579_p0809a03║處所那落迦惡業，名黑黑異熟業。能感各
T30n1579_p0809a04║別處所天趣善業，名白白異熟業。能感餘
T30n1579_p0809a05║處所有諸業，名黑白黑白異熟業。於是處
T30n1579_p0809a06║所有二業果現前可得，是故總說以為一
T30n1579_p0809a07║業。若出世間諸無漏業，皆名不黑不白無異
T30n1579_p0809a08║熟業，能盡諸業。若已盡業、若當盡業，二種
T30n1579_p0809a09║總名能盡諸業，令未生者當不生故，令已
T30n1579_p0809a10║生者得離繫故。由約可愛因果異熟，故說
T30n1579_p0809a11║不白。當知各別處所天趣一向白者，謂過他
T30n1579_p0809a12║化自在天處，有欲界中魔王所都眾魔宮
T30n1579_p0809a13║殿，及上梵世乃至非想非非想處所有善業，
T30n1579_p0809a14║總說為一。由彼處所，眼所見色乃至意所
T30n1579_p0809a15║知法，一向可愛，相續殊勝增上義故，意門
T30n1579_p0809a16║引發意成義故。各別處所那落迦有四。一、
T30n1579_p0809a17║大那落迦，二、別那落迦，三、寒那落迦，四、邊那
T30n1579_p0809a18║落迦。於此處所，各別純受順樂受業諸果
T30n1579_p0809a19║異熟，各別純受順苦受業諸果異熟，是故說
T30n1579_p0809a20║名各別處所。又於魔宮、初二靜慮純受悅
T30n1579_p0809a21║樂，若於第三靜慮已上純受喜樂。言喜樂
T30n1579_p0809a22║者，令心調柔，令心安適，與喜相似，故名
T30n1579_p0809a23║為喜，非是喜受；與樂相似，說名為樂，非
T30n1579_p0809a24║是樂受。六觸處門恒所領受者，當知即彼
T30n1579_p0809a25║名六觸處及各別處所，因果相屬道理義
T30n1579_p0809a26║故。
T30n1579_p0809a27║復次，嗢拕南曰：
T30n1579_p0809a28║無智、智、與定，殊勝、障、學等、
T30n1579_p0809a29║著、無我、聖道、二海不同分。
T30n1579_p0809b01║若諸邪見、若諸我見、若即無明，依前所說
T30n1579_p0809b02║三有情眾無智為根，故得生起。若能斷此
T30n1579_p0809b03║無義根本一切眾中，能起一切雜染一法，當
T30n1579_p0809b04║知彼能正記所解。此中第一所起雜染，損
T30n1579_p0809b05║減實事；第二雜染，增益虛事；第三雜染，於
T30n1579_p0809b06║其如實顯了方便能作愚癡。於彼二因有
T30n1579_p0809b07║愚癡故，或起增益、或起損減。
T30n1579_p0809b08║復次，有二種如實智。一者、如理作意所發，二
T30n1579_p0809b09║者、三摩地所發。當知此中，由正聞思所成
T30n1579_p0809b10║作意，聽聞正法增上力故，於五種受分位
T30n1579_p0809b11║轉變所起過患如實了知，又即於此分位
T30n1579_p0809b12║轉變如理思惟，名不定地如實正智。此為依
T30n1579_p0809b13║止，能隨入修。云何名為分位轉變所起過
T30n1579_p0809b14║患？謂苦樂位諸無常性，苦分位中有自性苦
T30n1579_p0809b15║性，樂分位中有變壞法性。云何名為分位轉
T30n1579_p0809b16║變？謂樂分位與苦分位有別異性，若苦分位
T30n1579_p0809b17║與樂分位有別異性，如是當知一切分位
T30n1579_p0809b18║展轉別異。於此別異如實觀見，於此分位
T30n1579_p0809b19║住無常想，如實觀見別異過患，知所有受
T30n1579_p0809b20║皆是苦已，住於苦想。有如是想、有如是
T30n1579_p0809b21║見，能證清淨，是故亦得名如實智。依定所
T30n1579_p0809b22║發如實智者，謂即依彼行相轉時，輕安所
T30n1579_p0809b23║攝清淨無擾寂靜而轉。當知此行與前差
T30n1579_p0809b24║別。又無常性是一切行共相，苦性是一切有
T30n1579_p0809b25║漏法共相。二如實智為依止故，當知如實
T30n1579_p0809b26║能正顯了彼法二相。復次，住內法者未得
T30n1579_p0809b27║定心，尚與外道定心差別，由智勝故，何況
T30n1579_p0809b28║定心。何以故？彼諸外道雖得定心，乃至極
T30n1579_p0809b29║遠證得非想非非想定，然猶未能於六觸
T30n1579_p0809c01║處，以其五轉如實了知，心正離欲，證得解
T30n1579_p0809c02║脫。是故彼與此正法律，猶如地空，相去極
T30n1579_p0809c03║遠。住內法者雖未得定，但由信聞無我
T30n1579_p0809c04║勝解，便能證得三摩地心，於六觸處能斷、
T30n1579_p0809c05║能知，心得離欲及證解脫。是故當知，於正
T30n1579_p0809c06║法律彼有失壞，此無失壞。唯正勝解相續
T30n1579_p0809c07║轉時，於六境界，依止六根，略有五種寂靜
T30n1579_p0809c08║妙行。謂深於彼見過患故，名為善調。於不
T30n1579_p0809c09║應役諸境界中而不役故，名為善覆。於所
T30n1579_p0809c10║應役諸境界中，或於率爾現前境上，善住
T30n1579_p0809c11║念故，名為善守。一切煩惱皆能斷故，名為
T30n1579_p0809c12║善護。已善修習圓滿道故，名為善修。
T30n1579_p0809c13║復次，於二處所，如來證得勝安立智，能正
T30n1579_p0809c14║顯說超諸苦樂，非不證得勝安立智。於中
T30n1579_p0809c15║若有作如是解：此大沙門喬答摩種無知
T30n1579_p0809c16║無解，於諸世間一向安樂，為令弟子謂此
T30n1579_p0809c17║安樂間雜眾苦深怖畏故，為超苦樂間雜
T30n1579_p0809c18║依附諸世間故，為欲超過諸苦樂故，宣說
T30n1579_p0809c19║法要。當知此解是為邪想，是邪分別，是大邪
T30n1579_p0809c20║見。然其如來善知世間或一向樂、或一向苦、
T30n1579_p0809c21║或雜苦樂，然彼一切皆是無常，是故為令諸
T30n1579_p0809c22║弟子眾，超過一切無常世間，超過苦樂，說
T30n1579_p0809c23║正法要。由三種相，應正了知諸可意事。謂
T30n1579_p0809c24║未來世諸可愛事，名所追求。若過去世諸可
T30n1579_p0809c25║愛事，名所尋思。若現在世可愛外境，名所
T30n1579_p0809c26║受用。若現在世可愛內受，名所耽著。當知
T30n1579_p0809c27║此中，墮於三世，有四行相。一、於未來，一、
T30n1579_p0809c28║於過去，二、於現在。於此行相能隨悟入
T30n1579_p0809c29║是悅意相、意所樂相、可愛色相、平安色相，
T30n1579_p0810a01║如其所應，當知即是可欣、可樂、可愛、可意四
T30n1579_p0810a02║種行相。
T30n1579_p0810a03║復次，勤修定者，略由二門、二時、二地所有諸
T30n1579_p0810a04║欲，於所引發三種等持能為障礙。為欲
T30n1579_p0810a05║斷除如是障礙，正勤修習五種對治。當知
T30n1579_p0810a06║此中，先所受用過去諸欲，於遠離處，由尋
T30n1579_p0810a07║思門令心飄蕩；復有現在居家所有利養恭
T30n1579_p0810a08║敬俱行諸欲，由尋思門令心散亂。此中利
T30n1579_p0810a09║養恭敬俱行所有諸欲，於其行時令心飄
T30n1579_p0810a10║蕩；先所受用居家諸欲，於其住時令心散
T30n1579_p0810a11║亂。即此諸欲，於異生地能為障礙，於有學
T30n1579_p0810a12║地亦為障礙。又於異生所修無量俱行等
T30n1579_p0810a13║持，能為障礙；亦於有學能善通達一切智
T30n1579_p0810a14║事廣大等持，能為障礙；亦於無學極善修
T30n1579_p0810a15║習究竟等持，能為障礙。當知如是諸所生
T30n1579_p0810a16║起一切等持，皆與喜俱。此中第一，於諸有
T30n1579_p0810a17║情利益安樂意樂門中，與喜俱行；第二、領
T30n1579_p0810a18║受有學解脫喜故，與喜俱行；第三，領受無學
T30n1579_p0810a19║解脫喜故，與喜俱行。彼由眼等所識色等
T30n1579_p0810a20║所緣別故，復有六種。又此等持具諸相故，
T30n1579_p0810a21║名為圓滿。又此等持究竟邊際，謂能往趣世
T30n1579_p0810a22║間離欲，或能往趣出世離欲，過此更無能趣
T30n1579_p0810a23║清淨等持可得。是故說此無有缺減。若欲
T30n1579_p0810a24║速證沙門果者，於身命等無所顧戀，恒常
T30n1579_p0810a25║無間、殷重加行，熾然精進。於諸欲中，了知
T30n1579_p0810a26║自相，堅守正念；了知過患，無希望等正知
T30n1579_p0810a27║現前。正念、正知為所依故，方便勤修四無
T30n1579_p0810a28║放逸，謂於晝分若行、若坐，於諸障法淨
T30n1579_p0810a29║修其心，乃至廣說。如是發起勇猛精進，於
T30n1579_p0810b01║其所證無所怯劣。由九種相安住其心，一
T30n1579_p0810b02║向修習奢摩他定，身得輕安，無愛味等，故
T30n1579_p0810b03║無染污。不為惛沈及以睡眠二隨煩惱之
T30n1579_p0810b04║所擾亂。一向念住為所依止，精勤修習毘
T30n1579_p0810b05║鉢舍那，堅守正念，遠離掉舉隨煩惱故，無
T30n1579_p0810b06║有愚癡。已入止觀雙運轉道，其心正定，即
T30n1579_p0810b07║此二分一境隨行。為斷彼障，修習如是五
T30n1579_p0810b08║種對治為依止故，能於彼障遍知、永斷。於
T30n1579_p0810b09║三等持，依六境事所有差別，喜俱行定圓
T30n1579_p0810b10║滿能引。由二因緣，諸佛世尊為諸弟子宣
T30n1579_p0810b11║說自己能引導法。一、於黑品所有過失令生
T30n1579_p0810b12║解故；二、於白品所有功德令生解故。
T30n1579_p0810b13║復次，於此正法毘奈耶中，略有二種補特伽
T30n1579_p0810b14║羅。一、已得意，二、未得意。已得意者，復有二
T30n1579_p0810b15║種。一、已見諦，已得有學心解脫意；二、阿羅漢，
T30n1579_p0810b16║已得無學心解脫意。未得意者，謂於三學
T30n1579_p0810b17║創修事業有學異生。彼全未得一切二
T30n1579_p0810b18║種心解脫意，是故希求異生體後有餘依滅，
T30n1579_p0810b19║及自體後無餘依滅涅槃界時，於三學中多
T30n1579_p0810b20║修學住。若諸無學，雖已證得心解脫意，而或
T30n1579_p0810b21║失念行縱逸時，便有退失現法樂住。彼雖
T30n1579_p0810b22║於此現法樂住或退不退，然無堪能退失
T30n1579_p0810b23║解脫。若有修行不放逸者，一切皆為證得
T30n1579_p0810b24║解脫。然已證得解脫無退，修不放逸復何
T30n1579_p0810b25║所用？若為證得現法樂住，勤作功用。如造
T30n1579_p0810b26║工業，非不放逸。若諸有學，先已證得心解脫
T30n1579_p0810b27║意，彼亦決定趣三菩提，於所修道不由他
T30n1579_p0810b28║緣，自然能修無放逸行，於現法中猶未畢
T30n1579_p0810b29║竟息放逸故。若有一切未得意者，彼應決
T30n1579_p0810c01║定修不放逸。又由三相，辦所應作。一、由諸
T30n1579_p0810c02║根所集成故，資糧圓滿；二、由習近隨順如
T30n1579_p0810c03║法諸臥具故，心得安住；三、由依止親近善
T30n1579_p0810c04║士、聞他法音、如理作意眾因緣故，乃至獲
T30n1579_p0810c05║得二心解脫。又即於此應不放逸所作轉
T30n1579_p0810c06║時，由二種相，應知於彼六處寂滅有增上
T30n1579_p0810c07║慢、無增上慢。謂於未滅起邪分別，妄執為
T30n1579_p0810c08║滅，由所緣故；及於未得起邪分別，妄執
T30n1579_p0810c09║為得。彼雖如是起邪分別，謂滅解脫；而未
T30n1579_p0810c10║能令身壞已後壽命永盡、六處永滅，亦不
T30n1579_p0810c11║能離諸境界想。又彼由於六處寂滅若緣、
T30n1579_p0810c12║若證邪領受故，有如是事。此二種相，應知
T30n1579_p0810c13║說名有增上慢。與此根違，當知說名無
T30n1579_p0810c14║增上慢。
T30n1579_p0810c15║復次，住內法者，於二種著，應當了知二種
T30n1579_p0810c16║過患。謂諸異生，於二緣識及能依受，不能
T30n1579_p0810c17║了知無我性故。未離欲者，於利養恭敬
T30n1579_p0810c18║增上業緣所起諸受，有第一著；已離欲者，
T30n1579_p0810c19║於離諸欲緣所起諸受，有第二著。此著
T30n1579_p0810c20║為因，當來生起，說名為生。又諸外道，由取
T30n1579_p0810c21║著故，生諸繫縛；繫縛生故，能生一切惡不
T30n1579_p0810c22║善法。當知是名第一過患。又由此著增上
T30n1579_p0810c23║力故，當於正法毘奈耶沒，及當來世生等
T30n1579_p0810c24║眾苦差別而生。於現法中，此增上力為因
T30n1579_p0810c25║緣故，不般涅槃。當知是名第二過患。與此
T30n1579_p0810c26║相違，應知即是白品差別。
T30n1579_p0810c27║復次，由四因緣，於法無我能到究竟。謂一
T30n1579_p0810c28║切法皆無我者，除識自性、識諸因緣、識
T30n1579_p0810c29║諸助伴，其餘所有不可得故；又識自性是
T30n1579_p0811a01║無常故；又此因緣是無常故；又此助伴是無
T30n1579_p0811a02║常故。
T30n1579_p0811a03║復次，由八聖支道法故，及此果故，顯發正法
T30n1579_p0811a04║及毘奈耶。由五種相，當知八聖支道法最
T30n1579_p0811a05║勝無罪。謂於現法煩惱有無善分別故，名
T30n1579_p0811a06║為現見。能令煩惱得離繫故，名無熾然。若
T30n1579_p0811a07║行、若住、若坐、若臥一切時中，皆可修習，易修
T30n1579_p0811a08║習故，名為應時。導涅槃故，名為引導。不
T30n1579_p0811a09║共一切諸外道故，名唯此見。遠離信他、欣
T30n1579_p0811a10║樂行相、周遍尋思、隨聞所起、見審察忍，唯
T30n1579_p0811a11║自證故，名內所證。此道果法亦有五相。當
T30n1579_p0811a12║知已如攝異門分分別其相。
T30n1579_p0811a13║復次，海有二種。一者、水海，二、生死海。由三
T30n1579_p0811a14║種相，當知水海與生死海而不同分。何等
T30n1579_p0811a15║為三？一者、自性不同分故；二者、淪沒不同
T30n1579_p0811a16║分故；三者、超渡不同分故。此中自性不同
T30n1579_p0811a17║分者，謂水大海，用色一分為自性故，有邊
T30n1579_p0811a18║有量；生死大海，用一切行為自性故，無
T30n1579_p0811a19║邊無量。此中淪沒不同分者，謂若所有淪
T30n1579_p0811a20║沒、若由此淪沒、若如是淪沒，皆不同分。謂
T30n1579_p0811a21║水大海，或傍生趣、或有人趣於中淪沒，生
T30n1579_p0811a22║死大海，諸天世間亦常淪沒。又水大海，唯由
T30n1579_p0811a23║身故，於中淪沒；不由語故、不由意故、不
T30n1579_p0811a24║由貪故、不由瞋故、不由癡故、不由生等
T30n1579_p0811a25║眾苦法故，於中淪沒。此中宣說諸業、煩惱、
T30n1579_p0811a26║彼果三分，如其次第，應知彼相。生死大海，
T30n1579_p0811a27║亦由身故，乃至亦由生等苦故，於中淪沒。
T30n1579_p0811a28║諸出家者，由妄尋思，由妄觀察，由自所起
T30n1579_p0811a29║諸邪分別，發起種種不正尋思，令心擾亂，
T30n1579_p0811b01║於生死海恒常淪沒。又餘外道，諸煩惱繫
T30n1579_p0811b02║所纏繫故，於生死海恒常淪沒。諸在家者，
T30n1579_p0811b03║恒常無間眾苦逼切，煩惱燒然，而不能厭，
T30n1579_p0811b04║故名淪沒。其餘依止諸業、煩惱，於諸生處
T30n1579_p0811b05║往還無絕，故名淪沒。其水大海，唯墮其中，
T30n1579_p0811b06║暫時衰損。或傍生趣，由業、煩惱一分勢力，而
T30n1579_p0811b07║生其中，暫時淪沒，而非究竟。當知是名沒
T30n1579_p0811b08║不同分。此中超渡不同分者，謂水大海，未
T30n1579_p0811b09║離欲貪諸異生類尚能越渡，何況其餘。生
T30n1579_p0811b10║死大海三分建立。未離欲者，由五可愛境
T30n1579_p0811b11║差別故；已離欲者，由意所識可愛諸法境
T30n1579_p0811b12║差別故；諸有學者，由內六處有差別故。其
T30n1579_p0811b13║未離欲諸異生類，於五可愛境界大海未
T30n1579_p0811b14║能超渡。其已離欲諸異生類，於內各別六
T30n1579_p0811b15║處大海未能超渡。由彼於此未超渡故，
T30n1579_p0811b16║於前二種境界大海亦未超渡。其有學者，
T30n1579_p0811b17║普於六處遍知為苦，即於所緣修習正道。
T30n1579_p0811b18║彼由安住如是住故，於未離欲、已離欲地
T30n1579_p0811b19║二種境界，所有心意所緣境相明了現前。
T30n1579_p0811b20║又由猛利觀察作意，於先所見等隨憶念，
T30n1579_p0811b21║由此因緣，於彼速疾以慧通達，亦能除遣。
T30n1579_p0811b22║又彼於其六處大海速能超渡，能超渡故，
T30n1579_p0811b23║於前二種境界大海畢竟超渡。及能超渡
T30n1579_p0811b24║能發棄捨所學煩惱、能發尋思亂心煩惱、
T30n1579_p0811b25║能發耽著世間利養恭敬煩惱、能發一切
T30n1579_p0811b26║惡行煩惱。
T30n1579_p0811b27║嗢拕南曰：
T30n1579_p0811b28║道、師不同分、王國、二世間、
T30n1579_p0811b29║有為、遮身行、堅執、三空性。
T30n1579_p0811c01║略有二種道不同分。一、自性不同分，二、行相
T30n1579_p0811c02║不同分。若趣苦集行，若趣苦滅行，是名
T30n1579_p0811c03║自性不同分。當知初一能趣雜染，第二能
T30n1579_p0811c04║趣清淨，是名此中不同分義。即此趣滅行，
T30n1579_p0811c05║或有有為共相行轉，或有有為、無為共相行
T30n1579_p0811c06║轉，是名行相不同分。當知此中，若諸有為共
T30n1579_p0811c07║相行相，彼望道果名不同分。若有為、無為
T30n1579_p0811c08║共相行相，彼望道果亦名同分。何以故？道
T30n1579_p0811c09║果涅槃常無我故。
T30n1579_p0811c10║復次，於正法內，略有五種師假立句，諸外道
T30n1579_p0811c11║師所製論中都不可得。謂趣諸取行，趣
T30n1579_p0811c12║諸取盡行，若一切法遍知、永斷、作苦邊際。若
T30n1579_p0811c13║於五相受建立處一一相中，不依四相薩
T30n1579_p0811c14║迦耶見；用彼為依，能害四種行相憍慢。若
T30n1579_p0811c15║慢為因，有三過患；離慢為因，有三勝利。當
T30n1579_p0811c16║知此中，懷憍慢者，於涅槃界其心退還，由
T30n1579_p0811c17║怖畏故，是名第一過患。於諸惡行恒現行
T30n1579_p0811c18║中，及於可愛諸雜染事，其心趣入，是名第
T30n1579_p0811c19║二過患。於涅槃界深生怖畏增上力故，便
T30n1579_p0811c20║能生起當來生等生死重病。如由怖畏增上
T30n1579_p0811c21║力故，如是亦由於諸惡行及於可愛諸雜
T30n1579_p0811c22║染事，其心趣入增上力故，堪能生起當來
T30n1579_p0811c23║生等生死重病。如生等病，眼等處癰、貪等毒
T30n1579_p0811c24║箭，當知亦爾。是名第三過患。與此相違，當
T30n1579_p0811c25║知即是離慢為因三種勝利。若隨緣起增
T30n1579_p0811c26║上力故，於現法中後有種子或增、或減，由
T30n1579_p0811c27║此為因，當來後有或生不生，以能攝受種
T30n1579_p0811c28║子煩惱或有集起、或滅沒故。一切世間及
T30n1579_p0811c29║出世間所有法教如實建立，唯於內法，有
T30n1579_p0812a01║此大師為諸弟子正所宣說師假立句真
T30n1579_p0812a02║實可得，非諸外道。
T30n1579_p0812a03║復次，於欲界中，諸器世間當知譬如王所
T30n1579_p0812a04║王國，有情世間譬如臣民，彼惡天魔譬如
T30n1579_p0812a05║君主。
T30n1579_p0812a06║復次，有二世間。一、有情世間，二、器世間。其器
T30n1579_p0812a07║世間，為火災等之所壞滅；有情世間，剎那
T30n1579_p0812a08║剎那各各內身任運壞滅。
T30n1579_p0812a09║復次，空有二種。一者、有為，二者、無為。此中有
T30n1579_p0812a10║為，空無常、恒、久久安住、不變易法，及我、我
T30n1579_p0812a11║所。若諸無為，唯空無有我及我所。又此空
T30n1579_p0812a12║性離諸因緣，法性所攝，法爾道理為所依
T30n1579_p0812a13║趣。此或如是、或異、或非，遍一切處，無不同
T30n1579_p0812a14║歸法爾道理。
T30n1579_p0812a15║復次，如來不遮能得一切世間邊際，唯遮
T30n1579_p0812a16║身行隨往能得世間邊際。此中當依勝義道
T30n1579_p0812a17║理，應知世間、若得世間邊際方便，及世邊
T30n1579_p0812a18║際。謂於方處有世間想，假名施設增上力
T30n1579_p0812a19║故，即由世間若智、若想增上力故，說有世
T30n1579_p0812a20║間。若想、若智增上力故，於諸世間廣起言
T30n1579_p0812a21║說。由或見聞、或覺、或知增上力故，於六觸
T30n1579_p0812a22║處。由其五轉起如實智，名得世間邊際方
T30n1579_p0812a23║便。未來諸行因永盡故，名為能到世間邊
T30n1579_p0812a24║際。於世因果如實知故，名世間解。能正任
T30n1579_p0812a25║持最後身故，名善運轉世間邊際。於現法
T30n1579_p0812a26║中，一切境界愛永盡故，具恒住故，說名能
T30n1579_p0812a27║超世間愛者。由如是等所說行相，當知
T30n1579_p0812a28║名得世間邊際。
T30n1579_p0812a29║復次，非善說法毘奈耶中諸出家者，隨有一
T30n1579_p0812b01║惡不善尋思未生生時，一向能為梵行障
T30n1579_p0812b02║礙，如彼生已堅執不捨。此中不行，最為殊
T30n1579_p0812b03║勝。設有行者，不應堅執，於相續中，不應
T30n1579_p0812b04║為作居住依止。何以故？剎那雜染不能
T30n1579_p0812b05║傾動所修梵行，要當相續能傾動故。
T30n1579_p0812b06║復次，當知略有二種空住。一者、尊勝空住，二
T30n1579_p0812b07║者、引彼空住。諸阿羅漢觀無我住，如是名
T30n1579_p0812b08║為尊勝空住。由阿羅漢法爾尊勝，觀無我
T30n1579_p0812b09║住，於諸住中最為尊勝。如是或尊勝所住，
T30n1579_p0812b10║或即住尊勝，由此因緣，是故說名尊勝空
T30n1579_p0812b11║住。引彼空住者，謂如有一，若行、若住如實
T30n1579_p0812b12║了知煩惱有無；知有煩惱，便修斷行，知
T30n1579_p0812b13║無煩惱，便生歡喜；生歡喜故，乃至令心
T30n1579_p0812b14║證三摩地；由心證得三摩地故，如實觀
T30n1579_p0812b15║察諸法無我，晝夜隨學，曾無懈廢。如是名
T30n1579_p0812b16║為引彼空住。當知此中，於內煩惱如實了
T30n1579_p0812b17║知，有知為有，無知為無，是名空性。
T30n1579_p0812b18║復次，正見圓滿已見諦跡諸聖弟子，皆能如
T30n1579_p0812b19║實越彼邪空，亦能如實入正不空，以世間
T30n1579_p0812b20║道及出世道修習空性。其義云何？謂於此
T30n1579_p0812b21║處彼非有故，正觀為空。若於此處所餘有
T30n1579_p0812b22║故，如實知有。譬如客舍，於一時間無諸人
T30n1579_p0812b23║物，說名為空。於一時間有諸人物，說名不
T30n1579_p0812b24║空。或即此舍，由無一類，說名為空。謂無材
T30n1579_p0812b25║木，或無覆苫，或無門戶，或無關鍵，或隨一
T30n1579_p0812b26║分無所有故。然非此舍即舍體空。如是自
T30n1579_p0812b27║體所依止身，亦名受趣、亦名想趣、亦名思
T30n1579_p0812b28║趣。然此自體所依止身，於一時間，由無一
T30n1579_p0812b29║類或受、或想、或復思等，一切煩惱、隨煩惱等，
T30n1579_p0812c01║說名為空。於一時間，由有一類，說名不
T30n1579_p0812c02║空。或即自體所依止身，於一時間，由無一
T30n1579_p0812c03║類或眼、或耳、或鼻、或舌、或身一分、或意一分，
T30n1579_p0812c04║說名為空。然非自體所依止身，即自身體
T30n1579_p0812c05║一切皆空。當知此中總略義者，若觀諸法所
T30n1579_p0812c06║有自性畢竟皆空，是名於空顛倒趣入，亦
T30n1579_p0812c07║名違越佛所善說法毘奈耶。若觀諸法由
T30n1579_p0812c08║自相故，一類是有，一類非有，此有非有畢
T30n1579_p0812c09║竟遠離。又觀有性，於一時間一分遠離，於
T30n1579_p0812c10║一時間一分不離，如是名為於彼空性無
T30n1579_p0812c11║有顛倒如實趣入。以世間道修空性者，
T30n1579_p0812c12║謂聖弟子住遠離處，先於城邑聚落人想作
T30n1579_p0812c13║意思惟，次復思惟阿練若想。彼即觀察於自
T30n1579_p0812c14║身中，此想為空，謂人邑等想。此想不空，謂
T30n1579_p0812c15║阿練若想。又餘不空，謂阿練若想為緣。阿練
T30n1579_p0812c16║若想相應諸受思等。或即此想，由一類故，觀
T30n1579_p0812c17║之為空，謂無麁重不寂靜住及熾然等。由
T30n1579_p0812c18║一類故，觀為不空，謂有微細極寂靜住，離
T30n1579_p0812c19║熾然等。又即於彼能取山林、卉木、禽獸等阿
T30n1579_p0812c20║練若差別相想無復思惟，但思惟地，無別
T30n1579_p0812c21║相想。又即於彼能取險惡、高下、不平、多諸
T30n1579_p0812c22║刺棘、瓦礫等地差別相想無復思惟，但思
T30n1579_p0812c23║惟地平坦細滑，猶如掌中，無別相想。從此
T30n1579_p0812c24║次第，除色想等，漸次思惟空處、識處、無所
T30n1579_p0812c25║有處差別相想，後於非想非非想處所有相
T30n1579_p0812c26║想作意思惟。於一切處，如前所說歷觀空
T30n1579_p0812c27║性，觀諸下地有麁想等，觀諸上地有靜想
T30n1579_p0812c28║等。如是名為諸聖弟子，以世間道修習空
T30n1579_p0812c29║性。當知為趣乃至上極無所有處漸次離
T30n1579_p0813a01║欲。自斯已後，修聖道行，漸次除去無常行
T30n1579_p0813a02║等，能趣非想非非想處畢竟離欲。彼於爾
T30n1579_p0813a03║時，自觀身中空無諸想，謂一切漏一向寂
T30n1579_p0813a04║靜，永離熾然。又觀身中有法不空，謂此依
T30n1579_p0813a05║止為緣，六處展轉互相任持，乃至壽住為緣，
T30n1579_p0813a06║諸清淨法無有壞滅。當知世尊於昔修習
T30n1579_p0813a07║菩薩行位，多修空住，故能速證阿耨多羅三
T30n1579_p0813a08║藐三菩提，非如思惟無常、苦住。是故今者
T30n1579_p0813a09║證得上妙菩提住已，由昔串習隨轉力故，
T30n1579_p0813a10║多依空住。
T30n1579_p0813a11║復次，有二種空。一者、應所證空，二者、應所修
T30n1579_p0813a12║空。若諸苾芻樂依雜住，於此二種不能成
T30n1579_p0813a13║辦。應所證空不能證故，應所修空不能修
T30n1579_p0813a14║故。因於二種不成辦故，當知退失四種
T30n1579_p0813a15║妙樂。謂於一切攝受惡事遽務眾苦，皆悉
T30n1579_p0813a16║解脫妙出離樂；解脫貪欲、瞋恚等事，初靜慮
T30n1579_p0813a17║中妙遠離樂；尋伺止息妙寂靜樂；二解脫
T30n1579_p0813a18║攝無所造作、無恐怖攝妙等覺樂。二解脫
T30n1579_p0813a19║者，一、時愛心解脫，二、不動心解脫。若阿羅
T30n1579_p0813a20║漢根性鈍故，於世間定是其退法，未能
T30n1579_p0813a21║解脫所有定障，故名時愛心解脫。以退法
T30n1579_p0813a22║故，時時退失，時時現前，故說名時。於現法
T30n1579_p0813a23║樂憙欲證住，故說名愛。不動心解脫者，謂
T30n1579_p0813a24║阿羅漢根性利故，是不退法，一切皆以無
T30n1579_p0813a25║漏道力而得解脫，於一切種都無退失。當
T30n1579_p0813a26║知此中，決定義是三昧耶義，餘如前說。無
T30n1579_p0813a27║所造作、無恐怖者，當知無有異類可得，
T30n1579_p0813a28║令阿羅漢心於中染，彼變異故，生愁歎等。
T30n1579_p0813a29║應所證空略有二種。一者、外空，二者、內空。
T30n1579_p0813b01║外空者，謂超過一切五種色想，則五妙欲之
T30n1579_p0813b02║所引發，於離欲貪正能作證。內空者，謂於
T30n1579_p0813b03║內諸行斷增上慢正能作證。應所修空亦
T30n1579_p0813b04║有二種。一、於內外諸境界中，修無我見；二、
T30n1579_p0813b05║即於彼修無常見。此四種空，當知四行為
T30n1579_p0813b06║所依止。外空，以內住心增上緣力，離所生
T30n1579_p0813b07║樂滋潤其身為所依止。及我慢遍知內空，
T30n1579_p0813b08║以內外空，於內外法修無我見為所依止。
T30n1579_p0813b09║無我見，以即於彼修無常見為所依止。無
T30n1579_p0813b10║常見，以聞正法、如理作意為所依止。又於
T30n1579_p0813b11║此中，若諸苾芻為離欲貪，精勤修學觀察
T30n1579_p0813b12║作意增上力故，於欲界繫諸不淨相勉勵思
T30n1579_p0813b13║惟。彼於外空未作證故，於其正道未善
T30n1579_p0813b14║修故，趣染習故，於外空性心不證入，不
T30n1579_p0813b15║愛樂故。便於其中，由我慢門，心不流散等
T30n1579_p0813b16║隨觀察，以寂靜相思惟內空。彼由我慢未
T30n1579_p0813b17║永斷故，於其正道未善修故，亦於此中
T30n1579_p0813b18║心不證入。遂於內外一切行中，修無我見。
T30n1579_p0813b19║於無我見未善修故，亦於其中心不證
T30n1579_p0813b20║入。乃於內外一切行中，修無常見，令心不
T30n1579_p0813b21║動。於諸行中見無常故，一切種動皆無所
T30n1579_p0813b22║有，故無常見名不動界。由於是處心無
T30n1579_p0813b23║不勝解，故以正慧如實通達，或緣不淨、
T30n1579_p0813b24║或緣慈悲、或緣息念所有境界，或緣諸行
T30n1579_p0813b25║無常境界，於三摩地極多修習為因緣故，
T30n1579_p0813b26║令心調柔，由是漸次於一切處皆能證入；
T30n1579_p0813b27║由此因緣，於所證空能證圓滿。因於所
T30n1579_p0813b28║證得圓滿故，其心解脫一切能順下上分
T30n1579_p0813b29║結；由此因緣，於所修空能修圓滿；因於
T30n1579_p0813b30║所修得圓滿故，成就無學正見等法。若
T30n1579_p0813c01║於是時，乃至於空未能證入，當知此時
T30n1579_p0813c02║是異生位；若時證入，是有學位；若時修習
T30n1579_p0813c03║已得圓滿，是無學位。為令此修得圓滿
T30n1579_p0813c04║故，勤修正行，令心證入，以善尋思而正
T30n1579_p0813c05║尋思。則於其中，能善知量，離諸雜染而
T30n1579_p0813c06║起言說。於經行處能正經行，於所坐處
T30n1579_p0813c07║能正安坐。於如是等一切處所，皆善知量。
T30n1579_p0813c08║如是行時清淨為先，於其住時亦得清
T30n1579_p0813c09║淨。其間能以觀察作意，數數觀察現行煩
T30n1579_p0813c10║惱，淨修治心。如是能趣一向成就諸白淨
T30n1579_p0813c11║法，一切魔怨所不能奪，及彼一切惡不善
T30n1579_p0813c12║法四種雜染。謂後有因性故，現法身心遍燒
T30n1579_p0813c13║惱故，惡趣因性故，生等眾苦因性故。言說有
T30n1579_p0813c14║二，一者、隨逐音聲勝解言說，二者、隨逐法
T30n1579_p0813c15║隨法行言說。第一言說，是於正法受持、讀
T30n1579_p0813c16║誦、請問、徵覈之所發起；第二言說，是於所
T30n1579_p0813c17║緣令心安住究竟解脫施設教授之所發
T30n1579_p0813c18║起。若為是義，如來出世，諸弟子眾隨入聖
T30n1579_p0813c19║教，應勤修習如是善法。若於彼法毘奈耶
T30n1579_p0813c20║中，無一切種所修梵行，當知亦無修梵行
T30n1579_p0813c21║者；以於其中無梵行故，稱梵行者皆修
T30n1579_p0813c22║邪行；師弟展轉互相觸惱，各自許有尊卑
T30n1579_p0813c23║體式。於正法中，二俱可得。若有棄捨大果
T30n1579_p0813c24║大利，應所證空、應所修空為極下劣，有大
T30n1579_p0813c25║罪過。利養恭敬愛味所漂，多習邪行。當知
T30n1579_p0813c26║彼為大梵行災之所觸惱。彼由如是耽嗜
T30n1579_p0813c27║愛著利養恭敬自逼惱故，於能隨順解脫
T30n1579_p0813c28║言教不欲聽聞，雖為宣說，不能屬耳。或
T30n1579_p0813c29║為貪著利養恭敬增上力故，而強聽聞，無
T30n1579_p0814a01║心求解，不欲修行。不為究竟善自調伏，乃
T30n1579_p0814a02║至不為證般涅槃。由如是事，憎惡大師，
T30n1579_p0814a03║行不平等，以於廣大現前恩德不能報故。
T30n1579_p0814a04║當知此中總略義者，謂善說法毘奈耶中，既
T30n1579_p0814a05║出家已，由四因緣，如於自己正所應行
T30n1579_p0814a06║而不能行，如於大師聖教出家正所應行
T30n1579_p0814a07║亦不能行。謂樂相雜住故；隨順隨逐音
T30n1579_p0814a08║聲勝解言說故；耽著利養恭敬故；由此耽
T30n1579_p0814a09║著增上緣力，聽聞正法，不修自利利他行
T30n1579_p0814a10║故。又佛世尊不欲自顯能善御眾，而攝徒
T30n1579_p0814a11║眾；唯深哀愍諸有情故。由是因緣，於行邪
T30n1579_p0814a12║行弟子眾中，能無護惜分明示語，寧使弟
T30n1579_p0814a13║子由此分明麁利益語，現捨正法及毘奈耶，
T30n1579_p0814a14║當獲利益，勿令住此廣興邪行。
T30n1579_p0814a15║瑜伽師地論卷第九十