T30n1579_p0814a16║
T30n1579_p0814a17║
T30n1579_p0814a18║瑜伽師地論卷第九十一
T30n1579_p0814a19║
T30n1579_p0814a20║彌勒菩薩說
T30n1579_p0814a21║三藏法師玄奘奉　詔譯
T30n1579_p0814a22║攝事分中契經事處擇攝第二之三
T30n1579_p0814a23║復次，嗢拕南曰：
T30n1579_p0814a24║離欲未離欲、問、因緣、染路、
T30n1579_p0814a25║保命、著處、等皆廣說應知。
T30n1579_p0814a26║若有苾芻，於其欲界或已離欲、或未離欲，
T30n1579_p0814a27║於五妙欲、意所識法定地三世，由三種纏及
T30n1579_p0814a28║彼根本所有隨眠正雜染時，於現法中不
T30n1579_p0814a29║任趣證究竟涅槃。當知此中，由過去世
T30n1579_p0814b01║依彼取識，由未來世屬彼取識，由現在
T30n1579_p0814b02║世著彼取識。由彼根本所有隨眠墮在相
T30n1579_p0814b03║續，常隨逐故，執彼取識。與此相違無雜
T30n1579_p0814b04║染時，於現法中堪能趣證究竟涅槃。
T30n1579_p0814b05║復次，於聖教中，當知有四如理問者。一、有
T30n1579_p0814b06║淨信，若諸長者、若長者子；二、具聰慧多聞
T30n1579_p0814b07║苾芻；三、是大師親承侍者；四、即大師。有二因
T30n1579_p0814b08║緣，佛於弟子知而故問。謂觀弟子雖欲請
T30n1579_p0814b09║問，而無無畏；或於其義無所了知。為遮
T30n1579_p0814b10║現在、未來過故，為令正法得久住故。
T30n1579_p0814b11║復次，由二因緣，說六識身以內六處為因，
T30n1579_p0814b12║以外六處為緣。謂內六處，為彼種子所依
T30n1579_p0814b13║附故；又內六處，相續一類，如先所得畢竟
T30n1579_p0814b14║轉故。境界不爾，非彼種子所依附故，又非
T30n1579_p0814b15║一類相續轉故。復次，由二種相，當總了知
T30n1579_p0814b16║一切雜染。一者、一切雜染自性。二者、一切雜
T30n1579_p0814b17║染行路。言自性者，所謂欲貪，與諸雜染為
T30n1579_p0814b18║根本故。言行路者，謂內外處，能取、所取有
T30n1579_p0814b19║差別故。
T30n1579_p0814b20║復次，若諸苾芻，於二處所等隨觀察，若行、若
T30n1579_p0814b21║住，如理作意為所依止，於二雜染應脫其
T30n1579_p0814b22║心。云何名為於二處所？謂自保命，忽然殀
T30n1579_p0814b23║喪；不善心殞，往諸惡趣。云何名為如理作意
T30n1579_p0814b24║為所依止？復於何等二種雜染應脫其心？
T30n1579_p0814b25║謂我寧遭種種楚撻損害於己諸處之身，
T30n1579_p0814b26║勿復令我不善心殞，生諸惡趣。又我應當
T30n1579_p0814b27║與喜樂俱如實觀察，為欲對治現行不善，
T30n1579_p0814b28║懇勵修習諸行無常。若經行時，於諸境界
T30n1579_p0814b29║執取諸相、執取隨好所有雜染令心解脫。
T30n1579_p0814c01║遠離住時，於諸不善種種尋思所有雜染令
T30n1579_p0814c02║心解脫。當知此中，第一雜染是相似因，第
T30n1579_p0814c03║二雜染是相似果。又二雜染現在轉時，生於
T30n1579_p0814c04║二處。謂自保命，即於爾時倏歸殀喪；不善
T30n1579_p0814c05║心殞，往諸惡趣。是故於彼二種雜染，一剎那
T30n1579_p0814c06║中深見過患、發生慚愧，尚為妙善，況能相
T30n1579_p0814c07║續。
T30n1579_p0814c08║復有眾多魔所歸向所有雜染著安足處，智
T30n1579_p0814c09║者了知應當遠避。謂已離欲諸異生類，繫屬
T30n1579_p0814c10║定生喜樂諸處所有愛味著安足處；未離欲
T30n1579_p0814c11║者，於妙五欲受為依故，憙樂諍競貪愛耽
T30n1579_p0814c12║染著安足處；於恩、於怨諸有情所，一切愛
T30n1579_p0814c13║恚著安足處；廣大上品，能引境界順樂、順苦，
T30n1579_p0814c14║所求、所尋、所可貪愛、所有三世著安足處。
T30n1579_p0814c15║當知此中，可欣、可樂、可愛、可意諸句差別，
T30n1579_p0814c16║如前已辯。不可欣者，於未來世不可樂
T30n1579_p0814c17║故。不可樂者，於過去世由隨憶念不可
T30n1579_p0814c18║樂故。不可愛者，於諸境界不可樂故。不
T30n1579_p0814c19║可意者，由於諸受不可樂故。又言苦者，
T30n1579_p0814c20║即於境界不可樂故。言損惱者，即於諸
T30n1579_p0814c21║受不可樂故。言違背者，於過去世不可
T30n1579_p0814c22║樂故。言逆意者，於未來世不可樂故。
T30n1579_p0814c23║復次，有二雜染。一者、外境雜染，二者、內受雜
T30n1579_p0814c24║染。眼等為依，於色等境起諸貪著，名外境
T30n1579_p0814c25║雜染。諸觸為依，貪著內受，名內受雜染。此
T30n1579_p0814c26║二雜染，於永寂滅般涅槃中皆不可得，非
T30n1579_p0814c27║諸魔怨所能遊履。
T30n1579_p0814c28║復次，由十五相，應當了知一切種類愛見雜
T30n1579_p0814c29║染。謂於諸處，由諸纏故，名藏；由隨眠故，
T30n1579_p0815a01║名護；由我見故，名覆。所餘差別，廣說如
T30n1579_p0815a02║前攝異門分。復次，總嗢拕南曰：
T30n1579_p0815a03║因同分等、唯作緣等、上品貪等、
T30n1579_p0815a04║後多住等。
T30n1579_p0815a05║別嗢拕南曰：
T30n1579_p0815a06║因同分、思、縛、解脫、相、觸遍、
T30n1579_p0815a07║勝解、護根門、教愛、相為後。
T30n1579_p0815a08║諸聖弟子，因同分識隨入無我，由三種相，
T30n1579_p0815a09║於諸識中正觀而住。云何因同分識隨入
T30n1579_p0815a10║無我？謂由現見五有色處四大種身，若增、若
T30n1579_p0815a11║減、若取、若捨無常性故。於緣彼識隨入無
T30n1579_p0815a12║常，無常則苦，苦則無我。由是因緣，隨入無
T30n1579_p0815a13║我。云何隨入無我性已，由三種相，於諸識
T30n1579_p0815a14║中正觀而住？謂諸邪見，一切皆以我見為
T30n1579_p0815a15║根，是故此根必應先斷。又以正慧，即觀彼
T30n1579_p0815a16║識所依、所緣差別轉故，有無量種。又觀此
T30n1579_p0815a17║識差別轉時，如剎那量安住堅實尚不可
T30n1579_p0815a18║得，何況畢竟。
T30n1579_p0815a19║復次，於六處滅究竟寂靜無戲論中，由戲
T30n1579_p0815a20║論俱四種行相不應思惟、不應分別、不
T30n1579_p0815a21║應詰問，唯應依他增長覺慧，審諦觀察真
T30n1579_p0815a22║實意趣。云何為四？謂或有無，或異不異。以
T30n1579_p0815a23║彼六處，有生有滅、展轉異相施設可知。由
T30n1579_p0815a24║生滅故，有無可得；有異相故，待他種類
T30n1579_p0815a25║異性可得，待自種類前後無別不異可得。
T30n1579_p0815a26║六處永滅常寂靜相，是故由彼戲論俱行四
T30n1579_p0815a27║種行相思惟觀察，不應道理。當知此中，能
T30n1579_p0815a28║引無義，思惟分別所發語言，名為戲論。何
T30n1579_p0815a29║以故？於如是事勤加行時，不能少分增益
T30n1579_p0815b01║善法、損不善法，是故說彼名為戲論。
T30n1579_p0815b02║復次，於內外處若有欲貪，境界現前、或不
T30n1579_p0815b03║現前，而其諸根不能棄捨，故名為縛。若無
T30n1579_p0815b04║欲貪，設有境界正現在前，諸根於彼尚能棄
T30n1579_p0815b05║捨，況不現前，故名解脫。
T30n1579_p0815b06║復次，善修梵行，於諸蘊處我、我所見已永斷
T30n1579_p0815b07║者，若為損身乃至奪命苦受所觸，終無色
T30n1579_p0815b08║變、心變可得，如是名麁善守根相。彼由如
T30n1579_p0815b09║是善守諸根，四苦解脫增上力故，得四種
T30n1579_p0815b10║喜。一、由當來外緣生苦得解脫故；二、由當
T30n1579_p0815b11║來內緣生苦得解脫故；三、於現法般涅槃
T30n1579_p0815b12║時，由二種依所作眾苦得解脫故；四、命終
T30n1579_p0815b13║已，與世所見草木相似，一切眾苦不相續
T30n1579_p0815b14║故。由二種相，草木相似。一者、六處離有情
T30n1579_p0815b15║想，與世所見草木相似。二者、六處為所依
T30n1579_p0815b16║止，貪瞋癡火乃得燒然，與世所見草木相
T30n1579_p0815b17║似。善修梵行諸聖弟子，當來後有苦不生
T30n1579_p0815b18║故，與諸如來成就明力少分相似。非現法
T30n1579_p0815b19║緣苦不生故；設暫生已，速疾斷故。然諸如
T30n1579_p0815b20║來二種明力皆悉成就，是故說名無上明
T30n1579_p0815b21║持。
T30n1579_p0815b22║復次，有一沙門、或婆羅門越勝現量，世間愚
T30n1579_p0815b23║夫尚不迷惑，況諸智者。一切愚癡所安足
T30n1579_p0815b24║處，虛妄推度以為依止，或依前際、或依現
T30n1579_p0815b25║法堅固執著，建立四種苦樂邪論。謂依前
T30n1579_p0815b26║際虛妄計度宿作因故，立諸苦樂一向自
T30n1579_p0815b27║作。虛妄計度自在變化以為因故，立諸苦
T30n1579_p0815b28║樂一向他作。虛妄計度先自在作，然後宿作
T30n1579_p0815b29║因所作故，立諸苦樂自作、他作。虛妄計度
T30n1579_p0815c01║無因生故，立諸苦樂非自、非他所作因生。
T30n1579_p0815c02║或依現法虛妄計度，若隨自欲、自作功用
T30n1579_p0815c03║所生起者，立為自作。若不隨欲、不自覺
T30n1579_p0815c04║知，他所引者，立為他作。若隨所欲，自所覺
T30n1579_p0815c05║知，他所引者，立自他作。若非自他功用為
T30n1579_p0815c06║先所生起者，但由境界現在前故，不能
T30n1579_p0815c07║了達微細因觸，便起邪執，謂非自他所作
T30n1579_p0815c08║因生，立無因生。此中唯有諸根、境、識和合所
T30n1579_p0815c09║生苦樂可得，都無前際、或現法中，若自、若
T30n1579_p0815c10║他實有可得，唯即於此三事和合，假立自
T30n1579_p0815c11║他。是故當知，唯有其觸遍行一切，為苦樂
T30n1579_p0815c12║因。復次，由四種相正發精進，速令諸漏永
T30n1579_p0815c13║盡無餘。何等為四？一者、發起平等精進。謂
T30n1579_p0815c14║不極掉舉發勤精進，令其身心疲倦損惱；
T30n1579_p0815c15║亦不極下發起精進，虛棄身命，令無所
T30n1579_p0815c16║得。是名初相。又不由此而生憍慢，謂我
T30n1579_p0815c17║獨能發勤精進，餘則不爾。是第二相。又於
T30n1579_p0815c18║正發勤精進果，世間安觸所證差別無有
T30n1579_p0815c19║愛味，與此俱行修不放逸。是第三相。又於
T30n1579_p0815c20║精進平等之相能善攝受，令於當來無有
T30n1579_p0815c21║退失。是第四相。如是正發勤精進故，永盡
T30n1579_p0815c22║諸漏，成阿羅漢。若欲於彼大師有智同梵
T30n1579_p0815c23║行所，記別自己所證差別，唯阿羅漢六處
T30n1579_p0815c24║勝解能正記別。謂依三學及以五種補特伽
T30n1579_p0815c25║羅。云何名為六處勝解？一、出離勝解，二、無惱
T30n1579_p0815c26║勝解，三、遠離勝解，四、愛盡勝解，五、取盡勝
T30n1579_p0815c27║解，六、心無忘失勝解。云何三學？一、增上戒學，
T30n1579_p0815c28║二、增上心學，三、增上慧學。云何五種補特伽
T30n1579_p0815c29║羅？一者、異生，處在居家，唯依於信發生欣
T30n1579_p0816a01║樂出離勝解，從境界縛心求出離，是名第
T30n1579_p0816a02║一補特伽羅。二者、異生，既出離已，唯依於戒，
T30n1579_p0816a03║於諸有情由身語意行無惱行，是名第二
T30n1579_p0816a04║補特伽羅。三者、異生，能斷利養及恭敬愛，於
T30n1579_p0816a05║現法中離欲界欲，是名第三補特伽羅。四
T30n1579_p0816a06║者、有學，已見諦跡，是名第四補特伽羅。五者、
T30n1579_p0816a07║無學，得阿羅漢，是名第五補特伽羅。當知
T30n1579_p0816a08║此中，第一、第二處所勝解，初學所依；第三處
T30n1579_p0816a09║所所起勝解，與第二學作其所依；後三處
T30n1579_p0816a10║所所起勝解，與第三學作其所依。若由此
T30n1579_p0816a11║智能斷煩惱，及煩惱斷，當知是名心無忘
T30n1579_p0816a12║失。又於當來後有因斷，說名愛盡。現法境
T30n1579_p0816a13║界諸雜染斷，說名取盡。又彼第一補特伽羅，
T30n1579_p0816a14║雖有正信出離勝解，而未決定，堪於當
T30n1579_p0816a15║來令彼一切悉皆棄捨及與變異。第二有其
T30n1579_p0816a16║無惱勝解，第三有其遠離勝解，當知亦爾。
T30n1579_p0816a17║若諸有學六處勝解，雖無堪能當來棄捨及
T30n1579_p0816a18║與變異，然似幼童，等持、念、慧、皆悉羸劣。雖
T30n1579_p0816a19║生聖處，未善修故，於貪瞋癡不能遠離、
T30n1579_p0816a20║無餘永斷。由慧劣故，及由貪等未永斷
T30n1579_p0816a21║故，若遇勝妙境界現前，時時忘念。由此因
T30n1579_p0816a22║緣，而勤生起學心解脫及慧解脫，盡諸煩
T30n1579_p0816a23║惱。是故有學補特伽羅，仍有所作。由此分
T30n1579_p0816a24║故，而名減劣。若阿羅漢六處勝解，尚無堪
T30n1579_p0816a25║能當來變異，況有棄捨。善修道故，貪瞋癡
T30n1579_p0816a26║等永斷無餘，愛盡、取盡，勝解圓滿。已得盡智、
T30n1579_p0816a27║無生智故，六種恒住所攝受故，所有智慧
T30n1579_p0816a28║非如有學時時忘念。故阿羅漢六處勝解，
T30n1579_p0816a29║由第一義最極圓滿，亦名成就最極清淨，
T30n1579_p0816b01║非餘下位補特伽羅。由此因緣，亦無自高
T30n1579_p0816b02║記別所解。於三摩地所行所緣無散亂故，
T30n1579_p0816b03║名內心住。即三摩地善成滿故，名不狹小。
T30n1579_p0816b04║一切煩惱皆離繫故，名善解脫。所有智慧善
T30n1579_p0816b05║積集故，說名善修。見滅盡故，無有愛味，其
T30n1579_p0816b06║心一向善而無罪。
T30n1579_p0816b07║復次，略有二種補特伽羅。一者、不能密護
T30n1579_p0816b08║根門，二者、善能密護根門。云何名為不能
T30n1579_p0816b09║密護根門補特伽羅？謂如有一，於諸境
T30n1579_p0816b10║界不能如理作意思惟，於可愛色，為貪欲
T30n1579_p0816b11║纏之所纏縛，於不愛色，為瞋恚纏之所纏
T30n1579_p0816b12║縛。又於彼境，不能隨念所有過患；設有隨
T30n1579_p0816b13║念，不善修習。由是因緣，心為諸纏之所覆
T30n1579_p0816b14║蔽，起諸纏已，不能制伏。又是異生，未得有
T30n1579_p0816b15║學心、慧解脫，於上無學心、慧解脫不如實
T30n1579_p0816b16║知。由不知故，於諸有學心、慧解脫亦不能
T30n1579_p0816b17║滿。彼於爾時，未以修力為所依止，於煩
T30n1579_p0816b18║惱品所有麁重未能永害；又不依先善思
T30n1579_p0816b19║擇力，念不成就為因緣故，當知不能密
T30n1579_p0816b20║護根門。由此三相，補特伽羅應知不能密
T30n1579_p0816b21║護根門。一、由纏故；二、由思擇所攝對治有
T30n1579_p0816b22║缺減故；三、由修力所攝對治有缺減故。
T30n1579_p0816b23║與此相違，當知白品，於諸根門善能密
T30n1579_p0816b24║護。
T30n1579_p0816b25║復次，由二種相，諸聖弟子於其大師所說
T30n1579_p0816b26║法教，能正記別、能善宣說。謂能辯釋真實
T30n1579_p0816b27║義故。云何為二？一者、由是意趣宣說，善能
T30n1579_p0816b28║悟入如是意趣而正記別。
T30n1579_p0816b29║二者、如來以無量門廣宣聖教，為無量品
T30n1579_p0816c01║補特伽羅種種辯說，於此法教不違法性
T30n1579_p0816c02║能正記別。
T30n1579_p0816c03║復次，於佛善說法毘奈耶深心愛樂新學苾
T30n1579_p0816c04║芻，由二種相應正了知。一、由身相無變異
T30n1579_p0816c05║故；二、由心相無變異故。謂由形色極光淨
T30n1579_p0816c06║故，面貌熙怡極鮮潔故，膚體充實不羸損
T30n1579_p0816c07║故，諸根適悅而寂靜故，身無變異。隨有所
T30n1579_p0816c08║得生喜足故，遠離貪樂畜積資財而受用
T30n1579_p0816c09║故，於其室家無顧戀故，心無變異。復有三
T30n1579_p0816c10║種婬貪對治，能令婬貪未生不生，已生尋
T30n1579_p0816c11║斷。一者、思惟不應行想，二者、思惟極不淨想，
T30n1579_p0816c12║三者、密護一切根門。此中密護一切根門，
T30n1579_p0816c13║略廣應知如聲聞地。謂能密護諸根門者，
T30n1579_p0816c14║不令母邑摩觸身故，名善護身。於諸
T30n1579_p0816c15║母邑不觀、不聽、不憶念故，名善守根。設
T30n1579_p0816c16║見、設聞、設隨憶念，即能長時攝受正念，以
T30n1579_p0816c17║猛利慧深見過故，名善住念。彼由如是
T30n1579_p0816c18║善護其身、善守諸根、善住正念，便能思惟
T30n1579_p0816c19║不應行想，由此煩惱不能蔽心，令暫欣味。
T30n1579_p0816c20║又能思惟極不淨想，由此煩惱不能蔽心，
T30n1579_p0816c21║令速迴轉。復次，嗢拕南曰：
T30n1579_p0816c22║唯緣、尋思、願、一切種律儀、
T30n1579_p0816c23║入聖教不護、勝資糧善備、
T30n1579_p0816c24║捨所學、著處、不善義、隨流、
T30n1579_p0816c25║菩薩勝餘乘、論施設最後。
T30n1579_p0816c26║由先所作諸業、煩惱，及自種子相續所引諸
T30n1579_p0816c27║受生起，其六觸處唯為作緣。如心所起功
T30n1579_p0816c28║用所引諸取受業，手唯能作助取受緣，當
T30n1579_p0816c29║知此中道理亦爾。復次，諸有苾芻受用如法
T30n1579_p0817a01║邊際臥具，安住空閑，若有能令尋思躁擾
T30n1579_p0817a02║勝妙境相來現於心，當知是魔品類所作。
T30n1579_p0817a03║此中苾芻，應以九相安住其心，從諸境界
T30n1579_p0817a04║相應尋思攝心令住，無客尋思隨一更起。
T30n1579_p0817a05║若由此依、由此境界有所喰味，於此境
T30n1579_p0817a06║界隨其所得、隨其所住能自遠離。彼於爾
T30n1579_p0817a07║時，於可愛事，終不依止諸欲尋思而有所
T30n1579_p0817a08║作。於恚尋思及害尋思亦能遠離，淨修其
T30n1579_p0817a09║心。於現法中能得涅槃。得涅槃已，終不
T30n1579_p0817a10║共他諍競而住。謂諸諍競，於佛聖法毘奈耶
T30n1579_p0817a11║中，極作衰損。如是愚癡所生尋思，亦不尋
T30n1579_p0817a12║思，如餘外道。復次，若由先世後有苦因，於
T30n1579_p0817a13║現法中，有六觸處果法而轉。由六境界所
T30n1579_p0817a14║損惱時，若有苾芻為求後有，自發誓願
T30n1579_p0817a15║修行梵行，彼於爾時，令其第七後有苦因
T30n1579_p0817a16║倍更增長，轉為損惱，於現法中能障涅
T30n1579_p0817a17║槃。由此因緣，能得當來有暇圓滿不決定
T30n1579_p0817a18║故。此後有願，當知於彼微細縛中，最極微
T30n1579_p0817a19║細。何以故？如彼三十三天宮中，有一囹圄，
T30n1579_p0817a20║其中禁縛天或非天。然彼法爾暫得解脫，
T30n1579_p0817a21║以天妙欲遊戲而住，乃至未起逃竄之心。
T30n1579_p0817a22║此心若起，便失妙欲，還見自身為縛所縛。
T30n1579_p0817a23║彼纔起心，便為微細縛之所縛。以時分故
T30n1579_p0817a24║說名微細，非難識故而說微細。由被縛
T30n1579_p0817a25║時，能自解了我今有縛。若諸苾芻心願後
T30n1579_p0817a26║有，此心若起，便即被縛。既被縛已，不能了
T30n1579_p0817a27║知自身有縛，是故此縛最極微細。當知時分
T30n1579_p0817a28║及以難識俱微細故，名極微細。
T30n1579_p0817a29║復次，若諸苾芻，精勤加行守護諸根，於其律
T30n1579_p0817b01║儀及非律儀應當了知，於軟中上世間、有學、
T30n1579_p0817b02║無學律儀應當了知。云何律儀？謂如有一，
T30n1579_p0817b03║於可愛境諸雜染心不忍、不受、不執、不
T30n1579_p0817b04║取，設令暫起，尋還棄捨，是名律儀。云何非
T30n1579_p0817b05║律儀？謂一苾芻，如營農者，親近善士、聽聞
T30n1579_p0817b06║正法、如理作意、正修所緣境界良田，令其
T30n1579_p0817b07║生起善根苗稼。然其種性猛利多貪，未嘗
T30n1579_p0817b08║串習貪欲對治，猛利慚愧亦未曾有。若遇
T30n1579_p0817b09║勝妙境界現前，彼由本性猛利貪故，未曾
T30n1579_p0817b10║串習貪對治故，所有慚愧皆羸劣故，便起
T30n1579_p0817b11║貪纏，堅執不捨。心於貪纏不能防護，而自
T30n1579_p0817b12║放縱非理作意相應心牛，入境界田，損壞所
T30n1579_p0817b13║有善根苗稼。以是因緣，名非律儀。又如有
T30n1579_p0817b14║一，能速作意，於諸境界而自攝斂，然未能
T30n1579_p0817b15║觀所有過患，令不再起，是名為軟世間律
T30n1579_p0817b16║儀。又如有一，能速作意，於諸境界而自攝
T30n1579_p0817b17║斂，亦能觀彼所有過患，令不再起，是名為
T30n1579_p0817b18║中世間律儀。由此為依，獲得四種作意所
T30n1579_p0817b19║攝九相心住。當知如前聲聞地說。由得此
T30n1579_p0817b20║故，名離欲貪諸異生類。彼先修習加行觀
T30n1579_p0817b21║時，如營農者；今得增上，猶如大王。於先
T30n1579_p0817b22║所得等至所生勝妙諸受，能正了知是大放
T30n1579_p0817b23║逸安足處已，便使如臣、聽聞正法增上所
T30n1579_p0817b24║生、勝奢摩他之所攝護毘鉢舍那，令其觀
T30n1579_p0817b25║察彼所生受性是緣生；緣生性故，體是無
T30n1579_p0817b26║常。彼由此故，便以意地諸過患相俱行作
T30n1579_p0817b27║意而得離欲。既離欲已，復觀等至所依別
T30n1579_p0817b28║故，十種差別；時分別故，多百差別。此中等至
T30n1579_p0817b29║所依別故，十種別者，謂有尋有伺、無尋唯
T30n1579_p0817c01║伺、無尋無伺、若喜俱行、若樂俱行、若捨俱
T30n1579_p0817c02║行、退分、住分、若勝進分、順決擇分。時分別
T30n1579_p0817c03║故，多百差別者，謂即觀察如是行相，依生
T30n1579_p0817c04║住滅時分所作差別道理，當知復有多百
T30n1579_p0817c05║差別。如是了知彼所生受是無常性、流轉
T30n1579_p0817c06║差別種種性已，略由三相，復審觀彼是無
T30n1579_p0817c07║常性。謂所依故、現行故、因故。所依故者，謂
T30n1579_p0817c08║極乃至第四靜慮，所有色身是受所依。現行
T30n1579_p0817c09║故者，謂極乃至滅受想定，其間想受多分現
T30n1579_p0817c10║行。言因故者，謂當來世所有受因，即思求
T30n1579_p0817c11║願。觀察如是乃至有頂，所有諸法緣生性故，
T30n1579_p0817c12║皆是無常。如是如理審正觀察諸離欲地，是
T30n1579_p0817c13║名上品世間律儀。當知此中，前二律儀思擇
T30n1579_p0817c14║力攝，後一律儀修習力攝。彼既成就如是
T30n1579_p0817c15║勝妙不放逸力，如實通達聖諦理故，便能
T30n1579_p0817c16║永斷執我、我所以為前行一切見道所斷
T30n1579_p0817c17║煩惱，又能獲得有學律儀。彼即修習有學
T30n1579_p0817c18║律儀，復能永斷妄執我慢以為前行一切
T30n1579_p0817c19║修道所斷煩惱，究竟證得無學律儀。此上
T30n1579_p0817c20║更無若過若勝所餘律儀。
T30n1579_p0817c21║復次，若諸苾芻已入聖教，不護諸根，彼便
T30n1579_p0817c22║一向造作眾苦。謂後法苦，或現法苦。當知
T30n1579_p0817c23║如是不護根者，如癩病人入蘆荻叢。為
T30n1579_p0817c24║如其葉可愛境界破裂其身，攝受當來微
T30n1579_p0817c25║細俱行後有眾苦而不能覺。如是名為
T30n1579_p0817c26║由後法苦說造眾苦。彼又於此起染起
T30n1579_p0817c27║著，廣生毀犯。由是因緣，雖住空寂阿練若
T30n1579_p0817c28║處，而受現行追悔所起尋思之苦。如菅茅
T30n1579_p0817c29║刺傷害其足，不能無畏往淨仙眾。設強
T30n1579_p0818a01║趣入清淨僧中，便為有智同梵行人舉其所
T30n1579_p0818a02║犯，由彼內懷覆藏意故，心如鴆毒，於能舉
T30n1579_p0818a03║邊發憤摻害。又諸有智同梵行者，知其鄙
T30n1579_p0818a04║劣樂捨沙門，即便遠避不與同住。若諸村
T30n1579_p0818a05║邑、若阿練若咸共譏毀，言此長老如是毀犯、
T30n1579_p0818a06║如是惡說、如是惡作、如是非法雜染而住。
T30n1579_p0818a07║已淨信者令其變退，未淨信者令信不
T30n1579_p0818a08║生。是故彼人於現法中，領受如此追悔所
T30n1579_p0818a09║作、發憤所作、遠避所作、譏毀所作種種諸
T30n1579_p0818a10║苦。此及前說領受後法所作眾苦，總略為
T30n1579_p0818a11║一，名受眾苦。此中云何名非律儀？謂於如
T30n1579_p0818a12║是現法、後法具眾過患行處境界，起不如
T30n1579_p0818a13║理妄執諸相、隨好邪想；邪想為先，於其住
T30n1579_p0818a14║處發起順彼相應尋思。由此不能於前所
T30n1579_p0818a15║說一切過失如實觀見。雖復觀見所有過
T30n1579_p0818a16║失，未能數數多修習故，於所依中，諸煩惱
T30n1579_p0818a17║品所有麁重未能除遣，身未輕安。謂色心
T30n1579_p0818a18║身。由此行相，纏及隨眠猶尚和合，能令違
T30n1579_p0818a19║背思擇、修習二力對治，名非律儀。與此相
T30n1579_p0818a20║違，當知即是律儀行相。又此律儀，三因緣故，
T30n1579_p0818a21║能令修習速得圓滿。何等為三？所謂最初
T30n1579_p0818a22║於善說法毘奈耶中淨信出家，既出家已，便
T30n1579_p0818a23║用神力相應聞慧，攝持蟲獸相似六根。既攝
T30n1579_p0818a24║持已，復用如理作意思慧，正審觀察過患
T30n1579_p0818a25║方便。在聞慧上修慧下故，中間繫縛；中間繫
T30n1579_p0818a26║已，為欲試察於彼神力得自在不，乃取
T30n1579_p0818a27║淨相，於諸境界而放縱之。於彼神力未自
T30n1579_p0818a28║在故，各各馳散別別境界，然其不能究竟
T30n1579_p0818a29║逃竄。未善觀見彼過患故，令彼蟲獸未善
T30n1579_p0818b01║調伏，又令神力不得自在。了知是已，復多
T30n1579_p0818b02║修習如理思慧，令到究竟，超過作意，轉更
T30n1579_p0818b03║勤修循身正念。於此正念善修習故，彼不
T30n1579_p0818b04║復能各各馳散別別境界。當知爾時，彼善調
T30n1579_p0818b05║伏，神力於彼而得自在。
T30n1579_p0818b06║復次，有諸苾芻，先已修集妙慧資糧，復得
T30n1579_p0818b07║值遇善友圓滿，聽聞諸行三種過患。謂現法
T30n1579_p0818b08║過患、後法過患、現法後法過患。當知此中，大
T30n1579_p0818b09║種互違為所依止一切疾病，名現法過患。
T30n1579_p0818b10║惡趣諸行常恒隨逐，能作能往，名後法過患。
T30n1579_p0818b11║先於現法成就憙貪以為所依，能引現法
T30n1579_p0818b12║後法老死，名現法後法過患。如是總略有
T30n1579_p0818b13║三種苦。一、疾病苦，二、惡趣苦，三、老死苦。謂
T30n1579_p0818b14║依善趣及依惡趣。聽聞如是諸過患已，精
T30n1579_p0818b15║進修行法隨法行，因斯能入聖諦現觀。次
T30n1579_p0818b16║由善淨無我真智，如入空室，現觀內外六
T30n1579_p0818b17║處皆空。彼於爾時，以慧通達，依諸境界忘
T30n1579_p0818b18║念所生諸煩惱纏能為損害，及有餘殘煩
T30n1579_p0818b19║惱隨眠、貪愛隨眠。又自通達，於相續中有諸
T30n1579_p0818b20║煩惱、有諸貪愛、有諸苦惱、有諸損害；及過一
T30n1579_p0818b21║切煩惱貪愛，證有餘依般涅槃界一向寂靜，
T30n1579_p0818b22║次後復證無有餘依般涅槃界。彼先修習譬
T30n1579_p0818b23║如草木枝條莖葉正法門慧，積集聖道法
T30n1579_p0818b24║隨法行為所依筏，於修道中正勤修習，漸
T30n1579_p0818b25║次證於心善解脫，住有餘依般涅槃界，一切
T30n1579_p0818b26║災惱皆得解脫。既住於此，當知究竟越度
T30n1579_p0818b27║眾苦，到於彼岸。
T30n1579_p0818b28║復次，由七因緣，於善說法毘奈耶中，雖出家
T30n1579_p0818b29║已，復還退捨正所修學。云何為七？謂諸異
T30n1579_p0818c01║生，未能超度諸異生地，於五取蘊眾苦惱
T30n1579_p0818c02║法，不能如實了知五轉。或復異生，於諸妙
T30n1579_p0818c03║欲，不能上品觀其過患。又於行時及於住
T30n1579_p0818c04║時恒常縱逸，於可愛境取不如理所有相
T30n1579_p0818c05║貌。不繫念故，恒常尋思善品惡刺非理尋
T30n1579_p0818c06║思。又無無畏，若王、若餘因事呼逼，由怖畏
T30n1579_p0818c07║故，則便隨從。復有親愛，於諸親屬有所顧
T30n1579_p0818c08║戀，彼若招命，由親愛故，則便隨從。又於境
T30n1579_p0818c09║界或隨順貪、或隨順瞋、或隨順癡，發起猛
T30n1579_p0818c10║利諸煩惱纏。又即於彼心相續中，常有隨
T30n1579_p0818c11║縛。又由成就下劣勝解，無有一切廣大勝
T30n1579_p0818c12║解。謂於出離、遠離、涅槃。由彼成就劣勝解
T30n1579_p0818c13║故，於諸境界其心趣入。由於一切父母等
T30n1579_p0818c14║事，不能孑然無顧戀故，於其出離心不
T30n1579_p0818c15║趣入。於八聖支無勝解故，於其遠離心
T30n1579_p0818c16║不趣入。由於彼果煩惱斷中無勝解故，
T30n1579_p0818c17║於其涅槃心不趣入。略由二處，攝一切漏。
T30n1579_p0818c18║一、見所斷，二、修所斷。當知此中，非理作意及
T30n1579_p0818c19║所緣境，名順漏法。若諸有學，於能發起修所
T30n1579_p0818c20║斷漏非理作意、所緣境界，雖未永斷，而由
T30n1579_p0818c21║妙慧正通達故，說名於此順漏法中其心
T30n1579_p0818c22║寂靜；猶有失念增上所生微劣纏故，未名
T30n1579_p0818c23║清涼、未名宴默。然其所起一切見道所斷
T30n1579_p0818c24║諸漏皆永斷故，亦名清涼；以於當來不生
T30n1579_p0818c25║法故，亦名宴默。而彼異生，成就下劣諸勝
T30n1579_p0818c26║解者，遍於一切順諸漏法心不寂靜，不
T30n1579_p0818c27║名清涼、不名宴默。當知由是七因緣故，
T30n1579_p0818c28║復還退捨正所修學。與此相違，所有白品七
T30n1579_p0818c29║因緣故，於善說法毘奈耶中，既出家已，終不
T30n1579_p0819a01║退捨正所修學。
T30n1579_p0819a02║復次，若有苾芻依四著處，當知彼行四種
T30n1579_p0819a03║邪行。何等名為四種著處？謂有苾芻，於內
T30n1579_p0819a04║外處有貪愛故，能感後有，於現法中不樂
T30n1579_p0819a05║涅槃，是初著處。復有苾芻，於先所捨外諸
T30n1579_p0819a06║所有父母等事有所顧戀，繫縛其心，如是
T30n1579_p0819a07║名為第二著處。復如有一，於現法中希求
T30n1579_p0819a08║一切利養恭敬，於諸所得利養恭敬耽著不
T30n1579_p0819a09║捨，如是名為第三著處。復如有一，是有
T30n1579_p0819a10║學者，已見諦跡，有餘我慢少分貪愛之所
T30n1579_p0819a11║隨逐，於修棄捨縱逸而住，如是名為第四
T30n1579_p0819a12║著處。云何名為四種邪行？謂彼最初愛樂後
T30n1579_p0819a13║有補特伽羅，於現法中不樂涅槃，若諸有
T30n1579_p0819a14║學行於縱逸，由此著處增上力故，樂與在
T30n1579_p0819a15║家及出家眾共相雜住，如是名為最初邪
T30n1579_p0819a16║行。又復即前愛樂後有補特伽羅，愛樂後
T30n1579_p0819a17║有增上力故，發起邪願行於梵行，如是名
T30n1579_p0819a18║為第二邪行。又復於先所捨外事有所顧
T30n1579_p0819a19║戀，由彼著處增上力故，能令退捨正所修
T30n1579_p0819a20║學，如是名為第三邪行。又於現世希求
T30n1579_p0819a21║利養及與恭敬，於諸所得利養恭敬耽著不
T30n1579_p0819a22║捨補特伽羅，由此著處增上力故，毀犯尸
T30n1579_p0819a23║羅，廣說乃至螺音狗行。彼由顧戀利養恭
T30n1579_p0819a24║敬，不捨所學，不見是罪，公然犯戒。如是
T30n1579_p0819a25║名為第四邪行。
T30n1579_p0819a26║復次，有諸苾芻於義不善，從他所聞種種
T30n1579_p0819a27║文字一義言說，便懷猶豫，不生歡喜。今於
T30n1579_p0819a28║是中何者為實？復有四種能生微妙清淨
T30n1579_p0819a29║智見無倒觀門。何等為四？謂極精勤觀察
T30n1579_p0819b01║苦者，於生受因如實妙智；又於依持及所
T30n1579_p0819b02║依因如實妙智；又於住因如實妙智；又於
T30n1579_p0819b03║依、緣、自性、助伴，隨順苦、樂、非苦樂行如實妙
T30n1579_p0819b04║智。又二緣故，如來除滅於義不善補特伽
T30n1579_p0819b05║羅所有猶豫。一者、顯示種種文詞所表一義。
T30n1579_p0819b06║文有差別，義無差別，由是能令斷除猶豫。
T30n1579_p0819b07║二者、開顯聖教廣義。由此能令於義通達。
T30n1579_p0819b08║云何名為聖教廣義？謂從資糧地乃至漏
T30n1579_p0819b09║盡，皆說名為聖教廣義。此中邊際根成熟
T30n1579_p0819b10║住，如來所化，無我相應善受堅固，聞思所成
T30n1579_p0819b11║正見成就。此為依止、此為建立，獨處空閑，
T30n1579_p0819b12║緣內外處四種識住。為欲斷滅諸有取識，
T30n1579_p0819b13║修循身念，勝奢摩他、毘鉢舍那之所攝受。
T30n1579_p0819b14║由此親近修習勢力，發生如實緣初識住，
T30n1579_p0819b15║隣逼現觀止觀雙行。從此無間，於聖諦中
T30n1579_p0819b16║能入現觀。復更修習如所得道，以漸進趣
T30n1579_p0819b17║能得一切諸漏永盡。如能如實緣初識住，
T30n1579_p0819b18║乃至如實緣第四識住，當知亦爾。
T30n1579_p0819b19║復次，如先所說不護根門補特伽羅，煩惱
T30n1579_p0819b20║諸纏現前不捨，世及出世思擇、修習二力對
T30n1579_p0819b21║治有所闕乏，煩惱生已，性多堅執。魔既了
T30n1579_p0819b22║知性堅執已，便往其所，以諸境界而媚惑
T30n1579_p0819b23║之。如是彼魔於性執著煩惱諸纏補特伽
T30n1579_p0819b24║羅而得其便，為欲媚惑，於其相續安立
T30n1579_p0819b25║所緣。又即如是不護根門補特伽羅，於般
T30n1579_p0819b26║涅槃欲樂劣故、親愛劣故，譬如乾朽葦草
T30n1579_p0819b27║舍宅，魔便於彼積集可愛境界炬火而焚
T30n1579_p0819b28║燎之。由二因緣，彼為境界常所蔽伏。一、未
T30n1579_p0819b29║生纏令其生故；二、已生纏令相續故。由為
T30n1579_p0819c01║境界愛所蔽伏，於廣追覓諸境界時，多行
T30n1579_p0819c02║種種惡不善行；於行如是邪惡行時，復
T30n1579_p0819c03║為種種惡不善法之所蔽伏。如前所說
T30n1579_p0819c04║行邪行已，失路而行，沿流而去，名順流
T30n1579_p0819c05║者。與此相違所有白品，當知是名非順流
T30n1579_p0819c06║者。
T30n1579_p0819c07║復次，由八種相，當知總攝後有菩薩諸正行
T30n1579_p0819c08║道及以道果，勝聲聞乘，為無有上。何等為
T30n1579_p0819c09║八？謂哀愍故；內勇悍故；諦察法忍性現前
T30n1579_p0819c10║故；能出離故；自內發起觀諦行故；廣大善
T30n1579_p0819c11║修世間正見現在前故；由獲無漏菩提分法，
T30n1579_p0819c12║得清淨故；由善清淨修覺分俱，進修無
T30n1579_p0819c13║上純淨修道，依止六處修習圓滿，獲得六
T30n1579_p0819c14║種最勝無上圓滿德故。當知此中，於諸有
T30n1579_p0819c15║情長時哀愍熏修其心，住最後有諸大菩
T30n1579_p0819c16║薩，見諸愚夫墮貪愛河，順流漂溺，為五相
T30n1579_p0819c17║苦之所逼切，既觀見已，深起大悲。何等為
T30n1579_p0819c18║五？一者、見彼墮貪愛河，不正尋思不可愛
T30n1579_p0819c19║水常所逼觸。二者、見彼內外六處三毒火
T30n1579_p0819c20║雞住於兩岸。三者、見彼在於欲界，眾多
T30n1579_p0819c21║憂苦、種種災橫、諸惡毒刺遍布其下。四者、見
T30n1579_p0819c22║彼在於色界，世間慧眼有所闕故，猶如盲
T30n1579_p0819c23║冥處在其中。五者、見彼在無色界，世間慧
T30n1579_p0819c24║眼已圓滿故，諸聖慧眼有所闕故，猶如昏
T30n1579_p0819c25║闇居在其上。既見如是墮貪愛河諸有情
T30n1579_p0819c26║類，遍於一切皆不寂靜，若觸、若岸、若下中
T30n1579_p0819c27║上苦逼迫已，發起大悲，是名哀愍。又即成
T30n1579_p0819c28║就此哀愍者，或生王家、或帝師家，雖未出
T30n1579_p0819c29║家，內興勇悍；我今定當通達妙跡，歸修梵
T30n1579_p0820a01║行，終無退轉。如是名為內興勇悍。又彼即
T30n1579_p0820a02║於未出家位，居贍部影，獨坐思惟，便能證
T30n1579_p0820a03║入最初靜慮。後於自他老病死法正審觀察，
T30n1579_p0820a04║能定忍可。如是名為諦察法忍內自現前。又
T30n1579_p0820a05║彼宿世所習善根，一切善行之所覺發，復
T30n1579_p0820a06║由勇悍諦察法忍增上力故，便能棄捨廣大
T30n1579_p0820a07║妙欲，淨信出家。雖無施設正梵行者，而能
T30n1579_p0820a08║自然受持禁戒。由此禁戒為依止故，漸次
T30n1579_p0820a09║能證乃至非想非非想處。如是名為能正出
T30n1579_p0820a10║離。又彼為欲棄世間道，正求出離，由於
T30n1579_p0820a11║先世正等覺所，獲得無上究竟出離正聞
T30n1579_p0820a12║勝解積集熏修身相續故，於世間道都無
T30n1579_p0820a13║信樂。由是因緣，往菩提樹，即依先時觀老
T30n1579_p0820a14║病死假想之道，於諸諦相次第觀察。作是
T30n1579_p0820a15║思惟：是諸世間有情之類，墮在種種艱險
T30n1579_p0820a16║眾苦，有生、有老、有病、有死，然其不能於
T30n1579_p0820a17║老病死究竟出離如實了知。如是次第觀
T30n1579_p0820a18║於老死、觀老死集、觀老死滅、觀能趣證老
T30n1579_p0820a19║死滅行，如理作意為依止故，久已積集大
T30n1579_p0820a20║資糧故，以俱生慧，便能覺悟一切法性，安
T30n1579_p0820a21║住諸法法住、法界。如是名為自內發起觀
T30n1579_p0820a22║察諦行。又彼復欲求上漏盡，方便發起宿
T30n1579_p0820a23║住念智，憶念先世，從諸如來正等覺所，於
T30n1579_p0820a24║漏盡道積習聞思，由是發起長時積集世
T30n1579_p0820a25║間正見令現在前。然此正見如教授者，以
T30n1579_p0820a26║此為依，能令菩薩安處一坐，乃至證得究
T30n1579_p0820a27║竟漏盡。如是名為廣大善修正見現前。又
T30n1579_p0820a28║即由彼如教授者所有正見漸次勝進，先
T30n1579_p0820a29║已遠離下地諸欲，乃至上極無所有處，當
T30n1579_p0820b01║於聖諦得現觀時，便證無漏四念住等，乃
T30n1579_p0820b02║至最後八聖支道，所有一切菩提分法。舉其
T30n1579_p0820b03║最後，當知亦攝前位一切。由得彼故，成不
T30n1579_p0820b04║還果。以得無漏菩提分法，是故說名獲得
T30n1579_p0820b05║清涼。彼由如是獲得世間究竟安樂，獲得
T30n1579_p0820b06║出世無漏安樂，得清涼故，名離熾然。由世
T30n1579_p0820b07║間道乃至已離無所有處所繫煩惱，及已遠
T30n1579_p0820b08║離見道所斷諸煩惱故，名離熱惱。為欲無
T30n1579_p0820b09║餘永斷有頂所繫煩惱，故復勤修純無漏
T30n1579_p0820b10║道，所謂修習無上覺支，是名進修無上修
T30n1579_p0820b11║道。由此修故，無學地中六種修法究竟圓
T30n1579_p0820b12║滿。一者、修聖神通究竟圓滿；二者、修淨五
T30n1579_p0820b13║根究竟圓滿；三者、證得煩惱并諸習氣無餘
T30n1579_p0820b14║離繫究竟圓滿；四者、證得四種現法樂住究
T30n1579_p0820b15║竟圓滿；五者、證得世間靜慮、解脫、等持、等至、
T30n1579_p0820b16║究竟圓滿；六者、證得名身、句身、文身，得隨
T30n1579_p0820b17║所欲、得無艱難宣說正法究竟圓滿。當知
T30n1579_p0820b18║此中，修淨信根究竟滿者，謂於涅槃意樂
T30n1579_p0820b19║淨故。修精進根究竟滿者，謂能勇猛造作
T30n1579_p0820b20║一切有情義利善清淨故。修習念根究竟滿
T30n1579_p0820b21║者，謂三念住、無忘失法善清淨故。修習定
T30n1579_p0820b22║根究竟滿者，謂於聖、天及以梵住善清淨
T30n1579_p0820b23║故。修習慧根究竟滿者，謂十智力善清淨
T30n1579_p0820b24║故。彼由如是能住六處修圓滿因，得為
T30n1579_p0820b25║大王，所謂法王。由是證得六種圓滿。謂聖
T30n1579_p0820b26║神通增上力故，得大財富自在圓滿；諸根
T30n1579_p0820b27║清淨增上力故，得大舍宅自在圓滿；斷諸
T30n1579_p0820b28║煩惱增上力故，得受安樂諸坐臥具自在
T30n1579_p0820b29║圓滿；現法樂住增上力故，處其舍宅坐臥
T30n1579_p0820c01║具中，證得第一無諸損惱大安樂住自在
T30n1579_p0820c02║圓滿；靜慮、解脫、等持、等至增上力故，證得
T30n1579_p0820c03║能辦一切有情正利益事、遊戲喜樂自在圓
T30n1579_p0820c04║滿；於諸名身、句身、文身，得隨所欲、得無艱
T30n1579_p0820c05║難宣說正法增上力故，得為法王，能於
T30n1579_p0820c06║他所獲得平等分布作用自在圓滿。如是名
T30n1579_p0820c07║為六處修滿為依止故，證得六種自在圓
T30n1579_p0820c08║滿。
T30n1579_p0820c09║復次，略有四種尋求我論。由此論故，薩迦
T30n1579_p0820c10║耶見未永斷者，求我尋思數數現行。云何
T30n1579_p0820c11║為四？一者、尋求我我用何以為自性？二者、
T30n1579_p0820c12║尋求我我為常，為是無常？三者、尋求云何
T30n1579_p0820c13║我我是常、無常？四者、尋求我所有我住在
T30n1579_p0820c14║何處？當知此中，略有四種尋求於我。一者、
T30n1579_p0820c15║尋求自性，二者、尋求其轉，三者、尋求其因，
T30n1579_p0820c16║四者、尋求窟宅。此中三種，可得施設諸行
T30n1579_p0820c17║差別，又此施設可非顛倒。第四一種，由一
T30n1579_p0820c18║切種，終不可得施設差別。當知施設我自
T30n1579_p0820c19║性者，謂即施設十二種處所生六識，并受、想
T30n1579_p0820c20║思以為其我，過此餘我不可得故。又即此
T30n1579_p0820c21║我體是無常，由有生故、老故、死故。又此諸
T30n1579_p0820c22║行，以於諸趣種種自體生起差別不成實
T30n1579_p0820c23║故，說如幻事。想、心、見倒迷亂性故，說如
T30n1579_p0820c24║陽焰。起盡法故，說有增減。剎那性故，名曰
T30n1579_p0820c25║暫時。數數壞已，速疾有餘頻頻續故，說為
T30n1579_p0820c26║速疾現前相續。來無所從，往無所至，是故
T30n1579_p0820c27║說為本無今有，有已散滅。由如是相，略說
T30n1579_p0820c28║生身展轉無常，及有因剎那展轉無常。如是
T30n1579_p0820c29║三種，如理施設我之自性若轉、若因。施設我
T30n1579_p0821a01║之所有窟宅，終不可得。由諸行中，離諸
T30n1579_p0821a02║行性，別有實我住諸行中不可得故。由是
T30n1579_p0821a03║因緣，約世俗諦諸行尚空，不可施設，何況
T30n1579_p0821a04║勝義。是故一向於空立空。如是由心如理
T30n1579_p0821a05║作意，聞解了故、思等了故、修諦了故，如其
T30n1579_p0821a06║次第差別說言：應當歡喜、應當等喜、應當
T30n1579_p0821a07║遍喜。
T30n1579_p0821a08║瑜伽師地論卷第九十一