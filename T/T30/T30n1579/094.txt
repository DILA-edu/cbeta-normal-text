T30n1579_p0834a02║
T30n1579_p0834a03║
T30n1579_p0834a04║瑜伽師地論卷第九十四
T30n1579_p0834a05║
T30n1579_p0834a06║彌勒菩薩說
T30n1579_p0834a07║三藏法師玄奘奉　詔譯
T30n1579_p0834a08║攝事分中契經事緣起食諦界擇攝第三
T30n1579_p0834a09║之二
T30n1579_p0834a10║復次，嗢拕南曰：
T30n1579_p0834a11║觸緣、見圓滿、實、解、不愛樂、
T30n1579_p0834a12║法住智、精進、生處等為後。
T30n1579_p0834a13║於一切觸緣受有中，若諸沙門、或婆羅門，
T30n1579_p0834a14║宣說無因、惡因論者，如前請問，此作此受，
T30n1579_p0834a15║乃至廣說。安住正法大師弟子，若勝、若劣，
T30n1579_p0834a16║略有三種無倒記別。一、開自宗記，二、伏他
T30n1579_p0834a17║宗記，三、有執無執雜染清淨記。當知此中，
T30n1579_p0834a18║於彼所問無差別記，謂諸苦樂皆從緣生，
T30n1579_p0834a19║是我宗致。斯則名為開自宗記。若於彼問
T30n1579_p0834a20║作如是記：諸計苦樂自作、他作、俱作、俱非
T30n1579_p0834a21║無因而生，於一切處由觸生受，何用妄計
T30n1579_p0834a22║自他作等。若觸因受現不可得，更求餘因
T30n1579_p0834a23║可為巧妙；然觸因受既現可得，故求餘
T30n1579_p0834a24║因非為巧妙。如是記者，是則名為伏他宗
T30n1579_p0834a25║記。所以者何？由二因緣，彼為摧伏。一者、除
T30n1579_p0834a26║唯根、境、識合，不能顯示餘作者故；二者、不
T30n1579_p0834a27║能誹撥一切世間現量如理所得觸因緣
T30n1579_p0834a28║故。又彼不能立自宗故，亦復不能破他
T30n1579_p0834a29║宗故，名被摧伏。若於彼問作如是記：我
T30n1579_p0834b01║亦唯依根、境界、識，假立自作、他作、俱作若
T30n1579_p0834b02║苦若樂，而於實我都無所執；汝於此中有
T30n1579_p0834b03║邪執著，故不隨許。所以者何？若有執著即
T30n1579_p0834b04║為雜染，若無執著即為清淨。云何名為若
T30n1579_p0834b05║有執著即為雜染？謂彼世間不聰慧者，若
T30n1579_p0834b06║於前際有所執著，無明緣行，廣說如前，
T30n1579_p0834b07║便於中際苦樂雜染；若於中際有所執著，
T30n1579_p0834b08║彼亦如前，當於後際苦樂雜染。云何名為
T30n1579_p0834b09║若無執著即為清淨？謂聰慧者，若於前際、
T30n1579_p0834b10║或於中際、不於諸行執我、我所，彼於前
T30n1579_p0834b11║際諸受因滅，已般涅槃；或於後際諸受因
T30n1579_p0834b12║滅，當般涅槃。是名第三有執無執雜染清淨
T30n1579_p0834b13║記。
T30n1579_p0834b14║復次，若有棄捨無因、惡因，於因生法五種因
T30n1579_p0834b15║中獲得正見，名見圓滿。於此正法及毘奈
T30n1579_p0834b16║耶不可轉故，亦得名為成正直見。由於
T30n1579_p0834b17║涅槃意樂淨故，亦名成就於佛證淨，於所
T30n1579_p0834b18║知境智清淨故。由此三緣，如其次第，名
T30n1579_p0834b19║於正法趣向、親近及與正證。云何名為從
T30n1579_p0834b20║因生法五種因耶？一、惡趣因，謂諸不善及不
T30n1579_p0834b21║善根。二、善趣因，謂一切善及諸善根。三、於
T30n1579_p0834b22║識住令識住因，謂四種食。四現法、後法雜
T30n1579_p0834b23║染因，謂一切漏。五、清淨因，謂諦緣起。若
T30n1579_p0834b24║有於此諸因自性，如實了知是其自性；於
T30n1579_p0834b25║此因緣，如實了知是其因緣；於因緣滅，
T30n1579_p0834b26║如實了知真實是滅；於趣滅道，如實了知
T30n1579_p0834b27║真實是道；名見圓滿。觀緣生事，乃至無明
T30n1579_p0834b28║為邊際故。過此更無緣生因觀，唯由此
T30n1579_p0834b29║觀，自義究竟。
T30n1579_p0834c01║復次，略有三種於現法中真實寂滅，乃至
T30n1579_p0834c02║壽量未永止息，恒相續轉所知境事。於彼
T30n1579_p0834c03║有學正修行時，施設學性。於彼無學作是
T30n1579_p0834c04║思惟：我一切盡，不復當盡。盡、無生智所思
T30n1579_p0834c05║擇故，名思擇法。云何為三？一、六處，二、六處
T30n1579_p0834c06║緣觸，三、觸緣受。當知此中，所有多聞諸聖
T30n1579_p0834c07║弟子，隨所領受，即於彼受如實遍知。又即
T30n1579_p0834c08║於彼厭離欲滅勤修正行。又能如實了知
T30n1579_p0834c09║彼受觸所引生，觸復由彼六處引生，即於
T30n1579_p0834c10║彼觸引因六處厭離欲滅勤修正行。又於
T30n1579_p0834c11║彼受、觸及六處一切實事略攝為一，了知
T30n1579_p0834c12║一切由無常滅名滅法已，於現法中，於此
T30n1579_p0834c13║一切三種實事無常滅法，如前修行厭離欲
T30n1579_p0834c14║滅。由此正行，名學常委。又由修行此正
T30n1579_p0834c15║行故，無所造作，究竟解脫，是故說名擇法
T30n1579_p0834c16║常委。為欲證得曾所未得、曾所未證，修
T30n1579_p0834c17║行無間、殷重方便，名學常委。為於所有現
T30n1579_p0834c18║法樂住無有退失無間所作、殷重所作，
T30n1579_p0834c19║由是說名擇法常委。等說一切事法增上
T30n1579_p0834c20║名句文身，名為法界。諸有獲得無礙解故，
T30n1579_p0834c21║名句文身隨欲自在，是故說名善達法界。
T30n1579_p0834c22║由於法界善通達故，即於如是真實想義，
T30n1579_p0834c23║更以餘名，隨其所樂差別宣說。乃至能於
T30n1579_p0834c24║七日七夜，或過彼量，辭辯無竭。復以如是
T30n1579_p0834c25║差別種類，如實宣說彼是有為，思所造作，
T30n1579_p0834c26║動轉羸頓，如病、如癰，乃至廣說。
T30n1579_p0834c27║復次，當知具解諸阿羅漢，略有六種記別
T30n1579_p0834c28║所解。一、有異門記別，二、無異門記別，三、智
T30n1579_p0834c29║記別，四、斷記別，五、總記別，六、別記別。有異
T30n1579_p0835a01║門記別者，謂如有一，或他請問，或復自然為
T30n1579_p0835a02║欲令他於佛聖教多起恭敬，故如是記：
T30n1579_p0835a03║我於今者無一疑惑。無異門記別者，謂作
T30n1579_p0835a04║是記：我生已盡，乃至廣說。智記別者，謂有問
T30n1579_p0835a05║言：云何知故，云何見故，彼生已盡？便記別
T30n1579_p0835a06║言：生緣盡故，彼生已盡。以如是相，記別自
T30n1579_p0835a07║己善解脫智所攝盡智，名智記別。又即於
T30n1579_p0835a08║此別記別者，謂即記別：彼因緣有。又復記
T30n1579_p0835a09║別：彼生因緣，因緣諸取。又復記別：此諸取相
T30n1579_p0835a10║如實知故，如實見故，令取無有。總記別者，
T30n1579_p0835a11║謂即於此一切所記，了知所有諸受皆苦，
T30n1579_p0835a12║既了知已，令彼生盡。如是記者，名總記別。
T30n1579_p0835a13║斷記別者，謂即由彼內解脫故，一切貪愛因
T30n1579_p0835a14║緣皆盡。如是記者，名斷記別。此斷記別，即
T30n1579_p0835a15║如前說，名別記別。此總記別，當知略由三
T30n1579_p0835a16║種行相。謂薄伽梵所說諸結，我皆無有。是
T30n1579_p0835a17║名最初斷總記別，謂諸有結皆永斷故。又我
T30n1579_p0835a18║安住如是正念，由我安住此正念故，一切
T30n1579_p0835a19║貪憂惡不善法，能令畢竟不漏於心。是名
T30n1579_p0835a20║第二斷總記別，謂恒住故。又於此中自無
T30n1579_p0835a21║憍慢，是名第三斷總記別。謂無有餘增上
T30n1579_p0835a22║慢故。如是總說有六記別。
T30n1579_p0835a23║復次，有三種法，是諸世間所愛所樂，依內
T30n1579_p0835a24║而說。一者、勢力，二者、妙色，三者、壽命。復有
T30n1579_p0835a25║違害如是三法，能引所治不可愛樂三種別
T30n1579_p0835a26║法：一者、疾病，二者、衰老，三者、夭沒。若於三
T30n1579_p0835a27║學起邪行時，便不堪任超越疾病、衰老、夭
T30n1579_p0835a28║沒。若於三學起正行時，即能超越如是三
T30n1579_p0835a29║事。云何三學？一、增上戒學，二、增上心學，三、增
T30n1579_p0835b01║上慧學。云何名為依止所有增上戒學起
T30n1579_p0835b02║諸邪行？謂如有一，於初學中有所毀犯，
T30n1579_p0835b03║或觀於自、或觀於他，無有羞恥。既自安住
T30n1579_p0835b04║無羞恥已，便於一切惡不善法不自防護。
T30n1579_p0835b05║既於彼法不自護已，於佛法僧不起恭
T30n1579_p0835b06║敬，於諸所學教授、教誡都無敬忌。由是因
T30n1579_p0835b07║緣，若於此事他正諫舉，便於彼言不能忍
T30n1579_p0835b08║受，自亦於彼默不與語。於處非處能正諫
T30n1579_p0835b09║舉補特伽羅，憎背遠避；於行邪行同己法
T30n1579_p0835b10║者，親近交遊，好共安止。由與惡友共安止
T30n1579_p0835b11║故，於諸賢聖尚生憎背，況當詣彼躬申敬
T30n1579_p0835b12║覲。設復往彼為說正法，憎背聖故，而不
T30n1579_p0835b13║欲聞。設暫屬耳，心無敬順。唯懷違諍，不
T30n1579_p0835b14║為知解而有聽聞。於處非處分別正行諸
T30n1579_p0835b15║智論中，不樂安住。彼由內懷違諍心故，雖
T30n1579_p0835b16║有聽聞，而不信受，亦不依行。又諸賢聖
T30n1579_p0835b17║默不與語，作是思惟；如是行者，不堪與語
T30n1579_p0835b18║教授、教誡。彼既自然無法自制，又為賢聖
T30n1579_p0835b19║之所棄捨，於其內心恒不寂靜，外身語意
T30n1579_p0835b20║猥雜而住。勃惡、貪婪、強口、憍傲，於如是事
T30n1579_p0835b21║不見過罪，多所毀犯，不如法悔，由數習
T30n1579_p0835b22║故，漸次毀犯一切尸羅。當知是名依止所
T30n1579_p0835b23║有增上戒學起諸邪行。與此相違，當知即
T30n1579_p0835b24║是依止所有增上戒學所起正行。云何名
T30n1579_p0835b25║為依止所有增上心學起諸邪行？謂於行
T30n1579_p0835b26║時，不如正理，執取境界諸相、隨好，由是因
T30n1579_p0835b27║緣，發起妄念。即於其中不觀過患，煩惱生
T30n1579_p0835b28║已，堅執不捨，由是因緣，不正知住。或於住
T30n1579_p0835b29║時，居遠離處，無有第二，即以忘念、不正
T30n1579_p0835c01║知住為所依止，心外馳散。如是名為依止
T30n1579_p0835c02║所有增上心學起諸邪行。與此相違，當知
T30n1579_p0835c03║即是依止所有增上心學所起正行。云何名
T30n1579_p0835c04║為依止所有增上慧學起諸邪行？謂如有
T30n1579_p0835c05║一，離近賢聖，依近惡友，聞不正法勝解
T30n1579_p0835c06║為因，不如正理思擇諸法。於諸惡欲及諸
T30n1579_p0835c07║惡見憙樂受行，或於廣大所學、所得微妙
T30n1579_p0835c08║法中，而自輕蔑。如是名為依止所有增上
T30n1579_p0835c09║慧學起諸邪行。與此相違，當知即是依止
T30n1579_p0835c10║所有增上慧學所起正行。此中異生補特伽
T30n1579_p0835c11║羅，依止如是三種學中所起邪行，無有
T30n1579_p0835c12║堪能超異生地，無倒趣入正性離生，永斷
T30n1579_p0835c13║三結。由不永斷三種結故，無有堪能依
T30n1579_p0835c14║止修道得阿羅漢，於現法中無餘永斷
T30n1579_p0835c15║貪瞋癡等一切煩惱，超越當來疾病、衰老及
T30n1579_p0835c16║以夭沒。與此相違，當知即是於三學中，如
T30n1579_p0835c17║實正行一切白品，廣說乃至超越當來疾
T30n1579_p0835c18║病、衰老及以夭沒。
T30n1579_p0835c19║復次，若有苾芻具淨尸羅，住別解脫清淨
T30n1579_p0835c20║律儀，增上心學增上力故，得初靜慮近分
T30n1579_p0835c21║所攝勝三摩地以為依止。增上慧學增上力
T30n1579_p0835c22║故，得法住智及涅槃智。用此二智以為依
T30n1579_p0835c23║止，先由四種圓滿遠離受學轉時，令心解
T30n1579_p0835c24║脫一切煩惱，得阿羅漢，成慧解脫。此中云
T30n1579_p0835c25║何名法住智？謂如有一，聽聞隨順緣性緣
T30n1579_p0835c26║起無倒教已，於緣生行因果分位，住異生
T30n1579_p0835c27║地，便能如實以聞思修所成作意如理思
T30n1579_p0835c28║惟，能以妙慧悟入信解苦真是苦、集真
T30n1579_p0835c29║是集，滅真是滅，道真是道。諸如是等，如其
T30n1579_p0836a01║因果安立法中所有妙智，名法住智。又復云
T30n1579_p0836a02║何名涅槃智？謂彼法爾若於苦集滅道，以
T30n1579_p0836a03║其妙慧悟入信解是真苦集滅道諦時，便
T30n1579_p0836a04║於苦集住厭逆想，於滅涅槃起寂靜想。所
T30n1579_p0836a05║謂究竟寂靜微妙，棄捨一切生死所依，乃至
T30n1579_p0836a06║廣說。如是依止彼法住智，及因於苦、若苦
T30n1579_p0836a07║因緣住厭逆想，便於涅槃能以妙慧悟入
T30n1579_p0836a08║信解為寂靜等。如是妙智名涅槃智。
T30n1579_p0836a09║復次，於善說法毘奈耶中諸聰慧者，正觀六
T30n1579_p0836a10║種圓備現前，足能發起勤精進住。云何名
T30n1579_p0836a11║為六種圓備？一、大師圓備，二、聖教圓備，三、聖
T30n1579_p0836a12║教易入圓備，四、證得自義無上圓備。五、一
T30n1579_p0836a13║切如理無間宣說圓備，六、有聖言將圓備。
T30n1579_p0836a14║云何名為大師圓備？謂諸如來成就十力、四
T30n1579_p0836a15║無所畏。如是等名大師圓備。云何名為聖
T30n1579_p0836a16║教圓備？謂自稱言：我今已處大仙尊位，能
T30n1579_p0836a17║轉梵輪，於大眾中正師子吼，開示一切順
T30n1579_p0836a18║逆緣起、寂滅涅槃。如是等名聖教圓備。云
T30n1579_p0836a19║何名為聖教易入圓備？謂此聖教所有文句，
T30n1579_p0836a20║其性明顯、其義甚深。由此聖教能正開發諸
T30n1579_p0836a21║甚深義，故說文句其性明顯、其義甚深。如
T30n1579_p0836a22║是名為聖教易入圓備。云何名為證得自義
T30n1579_p0836a23║無上圓備？謂無沙門、或婆羅門，於如來所
T30n1579_p0836a24║能正開覺通慧為勝，是故於他證得自義
T30n1579_p0836a25║所應得義、所應覺義，唯有如來所說法教
T30n1579_p0836a26║為妙、為上。若過於此，言辭路絕。如是名為
T30n1579_p0836a27║證得自義無上圓備。云何名為一切如理無
T30n1579_p0836a28║間宣說圓備？謂諸如來所說法教，普為一
T30n1579_p0836a29║切人天開示，無倒開示；於一切法不作師
T30n1579_p0836b01║捲，無遺開示。如是名為一切如理無間宣
T30n1579_p0836b02║說圓備。云何名為有聖言將圓備？謂有能
T30n1579_p0836b03║斷一切疑惑，及能生起一切善根、一切善法
T30n1579_p0836b04║所依大信現量可得安足之所大師現前。
T30n1579_p0836b05║如是名為有聖言將圓備。諸聰慧者，正觀
T30n1579_p0836b06║此六圓備現前，足能發起勤精進住。於三
T30n1579_p0836b07║學中，依增上戒修習瑜伽，依增上心修不
T30n1579_p0836b08║放逸，依增上慧於大師教修瑜伽行。若有
T30n1579_p0836b09║安住懈怠心者，當知希求二種過患。一者、
T30n1579_p0836b10║希求現法、當來能生眾苦，一切煩惱雜染
T30n1579_p0836b11║憂苦不安隱住。二者、希求退失所有未證、已
T30n1579_p0836b12║證一切善法，退失能引、能往善趣涅槃大
T30n1579_p0836b13║義。與此相違，勤精進者，當知希求二種勝
T30n1579_p0836b14║利。此精進者，於諸善法未證能證，無退失
T30n1579_p0836b15║時，能辦自義、他義、俱義。云何名為能辦自
T30n1579_p0836b16║義？謂出家已，由其二相說名有果。一者、證
T30n1579_p0836b17║得煩惱離繫究竟涅槃，謂離繫果。二者、能起
T30n1579_p0836b18║世間勝樂，謂往善趣樂異熟果。云何名為
T30n1579_p0836b19║能辦他義？謂廣為他宣說法要，令其能往
T30n1579_p0836b20║世間善趣、究竟涅槃。云何名為能辦俱義？
T30n1579_p0836b21║謂自修治淨福田性，堪任受用從淨信邊
T30n1579_p0836b22║所得如法衣服等事。由此受用，攝養己身，
T30n1579_p0836b23║令其能順一切善品。又能令他於己所作
T30n1579_p0836b24║得大果報，謂於當來往善趣故。得大勝
T30n1579_p0836b25║利，謂當獲得財寶、僕從皆圓滿故。得大榮
T30n1579_p0836b26║盛，謂當獲得壽命、色、力、樂、辯才等自圓滿
T30n1579_p0836b27║故。得大修廣，謂即於上所得三處，長時隨
T30n1579_p0836b28║逐無間斷故。由四種相，應知世尊所說聖
T30n1579_p0836b29║教名善說法。一、能趣寂靜，能令證得有餘
T30n1579_p0836c01║依涅槃界故。二、能般涅槃，能令證得無餘依
T30n1579_p0836c02║涅槃界故。三、能趣菩提，能令證得聲聞、獨
T30n1579_p0836c03║覺、無上正等三菩提故。四、善逝分別，最極究
T30n1579_p0836c04║竟、現量所顯無上大師所開示故。
T30n1579_p0836c05║復次，具四圓滿，能生聖處。若隨有一成此
T30n1579_p0836c06║圓滿，於善說法毘奈耶中正修行時，名曰
T30n1579_p0836c07║善來、善出家者。云何名為四種圓滿？一、增
T30n1579_p0836c08║上意樂圓滿，二、根圓滿，三、智圓滿，四、即於
T30n1579_p0836c09║聖處有佛出世得值圓滿。增上意樂圓滿
T30n1579_p0836c10║者，謂如有一，於般涅槃極淨修治增上意
T30n1579_p0836c11║樂，方乃出家，非為債主及諸怖畏之所逼
T30n1579_p0836c12║迫，乃至廣說。當知如是而出家者名善出
T30n1579_p0836c13║家，生於聖處。根圓滿者，謂如有一，眼耳無
T30n1579_p0836c14║闕，非半擇迦，不缺支分。由得如是根無
T30n1579_p0836c15║缺故，於善說法毘奈耶中堪任出家，說正
T30n1579_p0836c16║法時堪能聽受。智圓滿者，謂如有一，性不
T30n1579_p0836c17║愚戇，無有下品愚癡障故；亦不瘖瘂，無
T30n1579_p0836c18║有中品愚癡障故；非手代言，無有上品
T30n1579_p0836c19║愚癡障故。離三種智愚癡障故，有力能解
T30n1579_p0836c20║善說、惡說所有法義。即於聖處有佛出世
T30n1579_p0836c21║得值圓滿者，謂如今時，有薄伽梵釋迦牟尼
T30n1579_p0836c22║出現於世，是為如來應正等覺。乃至廣說。
T30n1579_p0836c23║若廣解釋，應知如前攝異門分。宣說正法
T30n1579_p0836c24║趣寂靜等，廣說如前。當知此中，生聖處故，
T30n1579_p0836c25║名為善來、善得出家。根無缺故，不愚戇
T30n1579_p0836c26║故，不瘖瘂故，亦不以手代其言故，名善
T30n1579_p0836c27║獲得具足人身。
T30n1579_p0836c28║復次，其於緣生諸行流轉修觀行者，略有
T30n1579_p0836c29║二種作猶豫法。云何為二？一者、承習說
T30n1579_p0837a01║無因論，二者、承習說惡因論。此中承習無
T30n1579_p0837a02║因論者，觀一切種皆無所因，便生疑惑：
T30n1579_p0837a03║云何諸法無因而轉？其有承習惡因論者，
T30n1579_p0837a04║亦生疑惑：云何由彼不相似因、不稱理因，
T30n1579_p0837a05║有諸法轉？若有多聞諸聖弟子，遠離二種
T30n1579_p0837a06║非真實論，正觀流轉，由是因緣，得善決定，
T30n1579_p0837a07║無有疑惑，內證真實。若於是處說有多
T30n1579_p0837a08║聞諸聖弟子，當知此中是諸異生；若於是
T30n1579_p0837a09║處唯說有其諸聖弟子，當知此中說已見
T30n1579_p0837a10║諦。
T30n1579_p0837a11║復次，於正法中，略有三種補特伽羅，猶有
T30n1579_p0837a12║苦惱不安隱住。云何為三？謂如有一，於
T30n1579_p0837a13║善說法毘奈耶中，為求涅槃，趣向涅槃，棄
T30n1579_p0837a14║捨家法，趣於非家。既出家已，唯能受持所
T30n1579_p0837a15║有禁戒，便喜足住；不於時時轉進修習增
T30n1579_p0837a16║上心學、增上慧學。彼捨先時居家所有受用
T30n1579_p0837a17║境界，未能隨得無上安隱證涅槃道，處在
T30n1579_p0837a18║中間，猶有苦惱不安隱住。是名第一補特
T30n1579_p0837a19║伽羅。復如有一，雖不唯於所受禁戒喜足
T30n1579_p0837a20║安住，然其未能超異生地。由未能超異
T30n1579_p0837a21║生地故，於一切法緣藉他故，常視他面、
T30n1579_p0837a22║常觀他口，何當如實知於所知、見於所見。
T30n1579_p0837a23║恒於他所求聞正法教授、教誡，然其自心
T30n1579_p0837a24║有疑有惑，猶有苦惱不安隱住。是名第二
T30n1579_p0837a25║補特伽羅。復如有一，是學見迹，放逸而住，
T30n1579_p0837a26║於現法中不堪證得究竟涅槃。有能攝受
T30n1579_p0837a27║第二有體生起之因，有第二住，猶有苦惱
T30n1579_p0837a28║不安隱住。是名第三補特伽羅。如是三種
T30n1579_p0837a29║補特伽羅，復有三異補特伽羅，有諸快樂
T30n1579_p0837b01║善安隱住。謂阿羅漢一向樂住。
T30n1579_p0837b02║復次，嗢拕南曰：
T30n1579_p0837b03║有滅、若沙門婆羅門、受智、
T30n1579_p0837b04║流轉、與來往、佛順逆為後。
T30n1579_p0837b05║諸學見迹，雖於有滅寂靜涅槃，不隨他
T30n1579_p0837b06║信，內聖慧眼自能觀見，然猶未能以身觸
T30n1579_p0837b07║證。譬如有人熱渴所逼，馳詣深井，雖以
T30n1579_p0837b08║肉眼現見井中離諸塵穢清冷美水，并給
T30n1579_p0837b09║水器，而於此水身未觸證。如是有學，雖聖
T30n1579_p0837b10║慧眼現見所求後煩惱斷最極寂靜，而於
T30n1579_p0837b11║此斷身未觸證。
T30n1579_p0837b12║復次，有諸沙門、若婆羅門，於貪瞋癡無餘
T30n1579_p0837b13║斷滅真沙門義、婆羅門義全未證得，而諸
T30n1579_p0837b14║世間起沙門想、婆羅門想，彼亦自稱是真沙
T30n1579_p0837b15║門、真婆羅門。世間於彼雖起是想，然彼但
T30n1579_p0837b16║是世俗沙門及婆羅門，非第一義。若第一義
T30n1579_p0837b17║諸有沙門及婆羅門，皆不忍許彼為沙門
T30n1579_p0837b18║及婆羅門。所以者何？由彼不能如實了知
T30n1579_p0837b19║諸雜染法、雜染法因，亦不如實了知彼滅、
T30n1579_p0837b20║趣彼滅行。雜染法者，謂老死支所攝眾苦
T30n1579_p0837b21║及以生支。雜染法因復有二種。一、愛所作，
T30n1579_p0837b22║二、業所作。愛所作者，謂由緣起逆次道理，有
T30n1579_p0837b23║取、愛支，若無明觸所生諸受，若無明觸及
T30n1579_p0837b24║無明界所隨六處。業所作者，謂由緣起逆
T30n1579_p0837b25║次道理，名色、識、行，及即於彼不如實知。如
T30n1579_p0837b26║法住智尚未能了，況當如彼諦現觀時能
T30n1579_p0837b27║遍了知，或如修道未遍了知如無學地，未
T30n1579_p0837b28║能超越。
T30n1579_p0837b29║復次，略由二種明觸生法，於其緣生一切行
T30n1579_p0837c01║中，依四諦理趣入現觀。云何為二？一、由
T30n1579_p0837c02║領納所緣為性明觸生受，二、由簡擇所
T30n1579_p0837c03║緣為性明觸生慧。當知此中，於十一支
T30n1579_p0837c04║安立四諦，依此一一支諦建立四十四事。
T30n1579_p0837c05║即依明觸所生諸受，宣說如是四十四種
T30n1579_p0837c06║受事差別。即依明觸所生諸慧，宣說如是
T30n1579_p0837c07║四十四種智事差別。此中後際所作老死，
T30n1579_p0837c08║唯果非因；於其前際所發無明，唯因非果；
T30n1579_p0837c09║其餘有支，亦因亦果。三時遍智有差別故，
T30n1579_p0837c10║如前所說決定遍智有差別故，由法住智
T30n1579_p0837c11║所攝能取智無常性有差別故，當知建立
T30n1579_p0837c12║七十七種智事差別。如是顯示歷觀諸諦
T30n1579_p0837c13║一切行相，從此無間入諦現觀，漸次修習，
T30n1579_p0837c14║乃至獲得阿羅漢果。
T30n1579_p0837c15║復次，由三種相，於緣生行應正了知流轉
T30n1579_p0837c16║漸次。何等為三？一、因增益故，二、果生起故；
T30n1579_p0837c17║三、果增集故。如是一切略攝為一，總名諸
T30n1579_p0837c18║法若增、若生、若集。依因果滅，如其所應，當
T30n1579_p0837c19║知說名若減、若滅、若沒。如是意趣差別道
T30n1579_p0837c20║理不違法性。復有別義。初中後際時差別
T30n1579_p0837c21║故，欲、色、無色界差別故，如其次第，若增、若
T30n1579_p0837c22║減、若生、若滅、若集、若沒，應正了知。
T30n1579_p0837c23║復次，當知略有二種雜染。一、業愛雜染，二、妄
T30n1579_p0837c24║見雜染。此二雜染依於二品。一、在家品，二、出
T30n1579_p0837c25║家品。應知此中，業愛雜染所造作故，名思
T30n1579_p0837c26║所作；妄見雜染邪計起故，名計所執。此中異
T30n1579_p0837c27║生，若在家品、若出家品具二雜染，由諸
T30n1579_p0837c28║纏故及隨眠故。因彼所緣，於四識住令心
T30n1579_p0837c29║生起諸雜染已，招集後有，循環往來不得
T30n1579_p0838a01║解脫。有學見迹，妄見雜染已永斷故，唯有
T30n1579_p0838a02║我慢依處習氣尚有餘故，不造新業，不欣
T30n1579_p0838a03║後有。業愛雜染，無有諸纏能為雜染，唯有
T30n1579_p0838a04║隨眠依附相續能為雜染。因彼所緣，於諸
T30n1579_p0838a05║識住雜染其心，招集後有。若諸無學，二種
T30n1579_p0838a06║雜染纏及隨眠皆永斷故，即現法中，於諸
T30n1579_p0838a07║識住其心雜染，及與當來所招後有，一切
T30n1579_p0838a08║皆無。
T30n1579_p0838a09║復次，過去諸佛為菩薩時，如理思惟緣起
T30n1579_p0838a10║法已，證覺無上正等菩提；今薄伽梵亦於
T30n1579_p0838a11║緣起正思惟已，證覺無上正等菩提。如過
T30n1579_p0838a12║去佛得菩提已，即於緣起作意攀緣順逆
T30n1579_p0838a13║道理，方便隨修現法樂住，已住安樂；今薄
T30n1579_p0838a14║伽梵亦復如是。彼雖無量，如說世間七劫
T30n1579_p0838a15║相似，故唯說七。如是無上正等菩提，尚猶
T30n1579_p0838a16║如實知緣起故，未證能證，證已獲得現法
T30n1579_p0838a17║樂住，況餘下劣所有菩提。又為如實等覺
T30n1579_p0838a18║緣起，攝受五支為斷方便，如前應知。又此
T30n1579_p0838a19║緣起總略義者，謂依轉品有因諸苦；又依
T30n1579_p0838a20║還品有因無漏所有諸法；又有因苦因緣
T30n1579_p0838a21║諸漏；又彼諸漏所依止性從無明觸所生諸
T30n1579_p0838a22║受；又有因法住立因緣，則現法中煩惱斷者，
T30n1579_p0838a23║唯有依緣。又復依於七種清淨漸次修集，
T30n1579_p0838a24║為得無造究竟涅槃，應知宣說隨順如是
T30n1579_p0838a25║緣性緣起甚深言教。云何名為七種清淨？一、
T30n1579_p0838a26║戒清淨，二、心清淨，三、見清淨，四、度疑清淨，五、
T30n1579_p0838a27║道非道智見清淨，六、行智見清淨，七、行斷
T30n1579_p0838a28║智見清淨。云何名為如是清淨漸次修集？謂
T30n1579_p0838a29║有苾芻，安住具足尸羅，守護別解脫律儀。
T30n1579_p0838b01║廣說應知如聲聞地。彼由如是具尸羅
T30n1579_p0838b02║故，便能無悔，廣說乃至心得正定，漸次乃
T30n1579_p0838b03║至具足安住第四靜慮。彼既獲得如是定
T30n1579_p0838b04║心，漸次乃至質直、調柔、安住不動。於為證
T30n1579_p0838b05║得漏盡智通，心定趣向。於四聖諦證入現
T30n1579_p0838b06║觀，斷見所斷一切煩惱，獲得無漏有學正
T30n1579_p0838b07║見。得正見故，能於一切苦集滅道及佛法
T30n1579_p0838b08║僧永斷疑惑。由畢竟斷，超度猶豫，故名
T30n1579_p0838b09║度疑。又於正見前行之道，如實了知是為
T30n1579_p0838b10║正道，由此能斷見所斷後修所斷惑；又於
T30n1579_p0838b11║邪見前行非道，如實了知是為邪道。於道
T30n1579_p0838b12║非道得善巧已，遠離非道，遊於正道。又於
T30n1579_p0838b13║隨道四種行迹如實了知。何等為四？一、苦
T30n1579_p0838b14║遲通，二、苦速通，三、樂遲通，四、樂速通。如是
T30n1579_p0838b15║行迹，廣辯應知如聲聞地。於此行迹，
T30n1579_p0838b16║如實了知最初行迹、一切應斷，超越義故，
T30n1579_p0838b17║非由煩惱離繫義故。如實了知第二第三
T30n1579_p0838b18║苦速、樂遲二種行迹、一分應斷。如是如實
T30n1579_p0838b19║了知初全、及二一分應當斷已，依樂速通
T30n1579_p0838b20║正勤修集。從此無間永盡諸漏，於現法中
T30n1579_p0838b21║獲得無造究竟涅槃，身壞已後證無餘依般
T30n1579_p0838b22║涅槃界。如是七種清淨為依，漸次修集，
T30n1579_p0838b23║乃至獲得諸漏永盡無造涅槃。當知此中，
T30n1579_p0838b24║由於如是七種清淨一切具足漸次修集，
T30n1579_p0838b25║方乃證得無造涅槃，非隨闕一。是故應求
T30n1579_p0838b26║如是一切，於世尊所熟修梵行，非求隨
T30n1579_p0838b27║一。又佛世尊由此因緣，亦具施設如是一
T30n1579_p0838b28║切，為令證得無造涅槃，非隨捨一。又於此
T30n1579_p0838b29║中，依一一說，非唯由此、亦非離此能獲
T30n1579_p0838c01║無造究竟涅槃。如是應知此中緣性緣起甚
T30n1579_p0838c02║深。
T30n1579_p0838c03║復次，嗢拕南曰：
T30n1579_p0838c04║安立、與因緣、觀察於食義、
T30n1579_p0838c05║極多諸過患、雜染等為後。
T30n1579_p0838c06║有四種法，於現法中最能長養諸根大種。
T30n1579_p0838c07║云何為四？一者、氣力；二者、喜樂；三者、於可
T30n1579_p0838c08║愛事專注希望；四者、氣力、喜樂、專注希望
T30n1579_p0838c09║之所依止諸根大種，并壽、并煖安住不壞。
T30n1579_p0838c10║如是四法，隨其次第，當知別用四法
T30n1579_p0838c11║為食。一者、段，二者、順樂受觸，三者、有漏意會
T30n1579_p0838c12║思，四者、能執諸根大種識。當知此中，段與
T30n1579_p0838c13║現法氣力為食。由氣力故，便能長養諸根
T30n1579_p0838c14║大種。能順樂受諸有漏觸，能與喜樂為食。
T30n1579_p0838c15║由喜樂故，便能長養諸根大種。若在意地
T30n1579_p0838c16║能會境思，名意會思，能與一切於可愛境
T30n1579_p0838c17║專注希望為食。由專注希望故，便能長養
T30n1579_p0838c18║諸根大種。由能執受諸根大種識故，令
T30n1579_p0838c19║彼諸根大種，并壽、并煖與識不離身為因
T30n1579_p0838c20║而住，是故說識名彼住因。由彼住故，氣
T30n1579_p0838c21║力、喜樂、專注希望依彼而轉。如是四食，能
T30n1579_p0838c22║令已生有情安住。又由段故，而有氣力；有
T30n1579_p0838c23║氣力故，諸根大種皆得增長。由是因緣，諸
T30n1579_p0838c24║有顧戀身命愚夫，為此義故有所追求，
T30n1579_p0838c25║於追求時，造作種種新善惡業，亦令增長。
T30n1579_p0838c26║又能增長種種煩惱。如說於段，觸、意會思，
T30n1579_p0838c27║隨其所應，當知亦爾。由此三門，能集後有
T30n1579_p0838c28║業、煩惱、識。此於現法，由業、煩惱所隨逐
T30n1579_p0838c29║故，成其有取，便能攝受當來後有。如是四
T30n1579_p0839a01║食，令求後有、愛樂後有，於其後有未能
T30n1579_p0839a02║斷者，能攝後有、遍攝後有、隨攝後有。又諸
T30n1579_p0839a03║段食，在欲界天名之為細，或處中有、母腹、
T30n1579_p0839a04║卵㲉，當知亦爾。欲界餘位段食名麁。觸、意
T30n1579_p0839a05║會思及以識食，在無色界當知名細，餘處
T30n1579_p0839a06║名麁。有色為依易分別故，無色為依難分
T30n1579_p0839a07║別故。又此諸食，當知有異麁細義門。謂若
T30n1579_p0839a08║能使已生有情得安住者，說名為麁；攝
T30n1579_p0839a09║益求有諸有情者，當知是細。如是應知
T30n1579_p0839a10║安立四食。
T30n1579_p0839a11║復次，如上所說諸根大種，由集諦攝先愛
T30n1579_p0839a12║而生，為欲令彼得增長故，追求四食。由
T30n1579_p0839a13║此道理，已生有情，雖由四食而得安住，然
T30n1579_p0839a14║本藉愛為緣故有。又有愛故，於現法中依
T30n1579_p0839a15║諸食身，由三種門滋長業惑。能辦業惑常
T30n1579_p0839a16║所隨逐有取之識，於現法中攝受後有。是
T30n1579_p0839a17║故一切求有有情，雖由四食之所攝益。然
T30n1579_p0839a18║復藉愛為緣故有。又即此愛，於現法中，由
T30n1579_p0839a19║無明觸所生諸受為緣故起；此無明觸所
T30n1579_p0839a20║生諸受，由無明觸為緣故起；此無明觸，由
T30n1579_p0839a21║先串習諸無明界所隨六處為緣故起。此六
T30n1579_p0839a22║處後更無餘因。於現法中，唯此六處展轉相
T30n1579_p0839a23║依，有色諸根依止於識，識亦依止識所執
T30n1579_p0839a24║受有色諸根。由此因緣，六處已後更無所
T30n1579_p0839a25║說。或復有時，聽聞正法為外支力，如理作
T30n1579_p0839a26║意正勤修習為內支力，由是因緣，正見
T30n1579_p0839a27║生起。正見生故，能斷無明，能生於明。彼
T30n1579_p0839a28║現法中，諸無明界所隨六處皆得除滅。明
T30n1579_p0839a29║界所隨六處得生，名為轉依。彼品麁重皆
T30n1579_p0839b01║止息故，六處既滅，漸次乃至愛亦隨滅；由
T30n1579_p0839b02║愛滅故，諸食亦滅。能取後有諸法滅故，
T30n1579_p0839b03║當知後有亦復隨滅。是故應知，處於明者
T30n1579_p0839b04║不求後有。
T30n1579_p0839b05║復次，無有少法生已安住，亦無有我能食
T30n1579_p0839b06║所食。由此因緣，彼何名食？然唯約與未
T30n1579_p0839b07║生諸法作生緣理，唯法引法說為食義。但
T30n1579_p0839b08║由法假，於其識上假想施設補特伽羅，望
T30n1579_p0839b09║此四食說為食者，為欲隨順世間言說。約
T30n1579_p0839b10║世俗諦，說有如是補特伽羅，能食四食，非
T30n1579_p0839b11║約勝義。所以者何？若說有識生已安住，體
T30n1579_p0839b12║是真實補特伽羅，名能食者，不應立識為
T30n1579_p0839b13║其食性。未曾見有補特伽羅，還自能食補
T30n1579_p0839b14║特伽羅。一相續中，定無二識同時安住。是故
T30n1579_p0839b15║立識體是真實補特伽羅，為能食者，不應
T30n1579_p0839b16║道理。由有如是不應理故，若作是問：誰
T30n1579_p0839b17║食識食？當知此問為非理問。若作是問：誰
T30n1579_p0839b18║是能食識食因緣？當知此問為如理問，能
T30n1579_p0839b19║令悟入緣起理故。復有二有。一者、生有，
T30n1579_p0839b20║二者、業有。若為當來後有生起，今現法中，諸
T30n1579_p0839b21║業、煩惱所隨逐識為因，能引當來生有。即
T30n1579_p0839b22║彼曾有前行業性，說名業有。於現法中有
T30n1579_p0839b23║此有故，能令當來生有所攝後有生起。於
T30n1579_p0839b24║命終時，前際六處纔無常滅，後際六處尋
T30n1579_p0839b25║復續生。即此六處，識於先時為能引緣，復
T30n1579_p0839b26║於今時為結生緣。如是由識入母胎故，
T30n1579_p0839b27║得有名色；名色為緣，便有六處；由無明界
T30n1579_p0839b28║所隨六處以為緣故，有相似觸；漸次乃至
T30n1579_p0839b29║取為緣故，令後際業轉成其有。如是諸法
T30n1579_p0839c01║先未曾有，一切新從別別緣起。當知此中，
T30n1579_p0839c02║都無觸者乃至有者能有所觸，乃至有有。
T30n1579_p0839c03║唯有諸法別名所食、別名能食，是故因果
T30n1579_p0839c04║墮在諸行相續流轉，無有斷絕。由其先際
T30n1579_p0839c05║業有，往趣後際生有；復由後際業有，還趣
T30n1579_p0839c06║先際生有。如是緣起輪迴不絕，從此世間
T30n1579_p0839c07║往彼世間，自彼世間還此世間。是故唯法
T30n1579_p0839c08║能引法義，當知此中說為食義。
T30n1579_p0839c09║復次，三食為因，能令三種內苦生起。一者、界
T30n1579_p0839c10║不平等所生病苦，二者、欲希求苦，三者、求不
T30n1579_p0839c11║允苦。初苦，段食為因；第二苦，觸食為因；第
T30n1579_p0839c12║三苦，意會思食為因。段食因緣，生內病苦，是
T30n1579_p0839c13║故苾芻當觀段食如子肉想，不應貪著。
T30n1579_p0839c14║隨順樂受觸食因緣，能生於內欲希求苦，
T30n1579_p0839c15║是故苾芻當觀順彼六種觸處如無皮牛。
T30n1579_p0839c16║應作是觀：若我依於六種觸處，發起種種
T30n1579_p0839c17║欲希求貪，便為依止諸色而住；依止色故，
T30n1579_p0839c18║令我發起種種諸惡不善尋思。如無皮牛，觸
T30n1579_p0839c19║處諸蟲之所唼食，多生眾苦不安隱住。如
T30n1579_p0839c20║是觀已，於初觸處深見過患，無染而住。如
T30n1579_p0839c21║依於色，如是依聲、香、味、觸、法，當知亦爾。如
T30n1579_p0839c22║於初觸處深見過患，無染而住；如是乃至
T30n1579_p0839c23║於第六觸處，當知亦爾。有漏意會思食因緣，
T30n1579_p0839c24║能生於內求不允苦，是故苾芻當觀有漏
T30n1579_p0839c25║意會思食如一分火。觀察如是所求不允，
T30n1579_p0839c26║能引身心大熱惱故。彼作如是正觀察已，
T30n1579_p0839c27║終不希望衣食等事。往詣他家，是故不為
T30n1579_p0839c28║所求不允所生苦觸，其心坦然安樂而住。
T30n1579_p0839c29║由是因緣，應正觀察如是三食，所謂段、觸、
T30n1579_p0840a01║意會思食。即由如是三食因緣，生如所說
T30n1579_p0840a02║依識內苦，是故苾芻當觀識食如三百鉾
T30n1579_p0840a03║之所鑽刺。所以者何？段食因緣，能令非一
T30n1579_p0840a04║種種眾多品類病苦依識而起；隨順樂受觸
T30n1579_p0840a05║食因緣，能令倍增欲希求苦依識而起；有
T30n1579_p0840a06║漏意會思食因緣，能令種種求不允苦依識
T30n1579_p0840a07║而起。如是行者，於識食中，正觀諸食以識
T30n1579_p0840a08║為依，多生過患。由是因緣，不顧身命。
T30n1579_p0840a09║如是如理於四種食審正觀察；審觀為依，
T30n1579_p0840a10║能於現法永斷諸食；食永斷故，得至當來
T30n1579_p0840a11║後有苦際。
T30n1579_p0840a12║復次，若不如實觀此四食，便為憙、貪之所
T30n1579_p0840a13║染污；若為是二所染污者，當知希求二種
T30n1579_p0840a14║過患。一者、當來，二者、現法。於四食中，有漏
T30n1579_p0840a15║意會思食因緣，專注希望俱行喜染，名喜。隨
T30n1579_p0840a16║順樂受觸食因緣，於能隨順喜樂諸食多
T30n1579_p0840a17║生染著，名貪。此二煩惱，於現法中能染於
T30n1579_p0840a18║識，令其安止四種識住，增長當來後有種
T30n1579_p0840a19║子；既增長已，生起後有生等眾苦。當知是
T30n1579_p0840a20║名憙、貪二種煩惱所作當來過患。彼由如是
T30n1579_p0840a21║於四食中安住憙、貪二種煩惱，便於現法
T30n1579_p0840a22║有諸塵染；由塵染故，食若變壞，於現法中
T30n1579_p0840a23║便生悲歎愁憂萎頓懷慼而住。當知是名
T30n1579_p0840a24║憙、貪二種煩惱所作現法過患。
T30n1579_p0840a25║復次，諸有於此四種識中憙、貪未斷，彼六
T30n1579_p0840a26║處攝有識之身，猶如臺觀六處窓牖，能與
T30n1579_p0840a27║緣境煩惱日光作入依處，是光於此或住
T30n1579_p0840a28║上地、或住下地。既得住已，如前所說於四
T30n1579_p0840a29║識住，能染於識，生起當來後有眾苦。若有
T30n1579_p0840b01║能斷如是憙、貪二種煩惱，與彼相違，緣境
T30n1579_p0840b02║煩惱尚不得起，況依此入而當得住。又復
T30n1579_p0840b03║若有補特伽羅，憙、貪未斷，便為魔羅來詣
T30n1579_p0840b04║其所，以其種種猶如彩色可愛境界，彩
T30n1579_p0840b05║畫如是補特伽羅，令其變生種種煩惱相
T30n1579_p0840b06║貌顯現。當知如是補特伽羅，憙、貪未斷，
T30n1579_p0840b07║譬如其地，能為種種煩惱彩畫作所依處。
T30n1579_p0840b08║已斷憙、貪補特伽羅，魔詣其所，如前廣說。
T30n1579_p0840b09║當知如是補特伽羅，憙、貪已斷，猶若虛空，
T30n1579_p0840b10║非為種種煩惱彩畫作所依處。當知是
T30n1579_p0840b11║名於諸食中，憙、貪未斷，如其次第所有過
T30n1579_p0840b12║患；當知是名於諸食中，憙、貪已斷，如其次
T30n1579_p0840b13║第所有功德。
T30n1579_p0840b14║瑜伽師地論卷第九十四