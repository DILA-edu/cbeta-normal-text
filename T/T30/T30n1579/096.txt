T30n1579_p0846c06║
T30n1579_p0846c07║
T30n1579_p0846c08║瑜伽師地論卷第九十六
T30n1579_p0846c09║
T30n1579_p0846c10║彌勒菩薩說
T30n1579_p0846c11║三藏法師玄奘奉　詔譯
T30n1579_p0846c12║攝事分中契經事緣起食諦界擇攝第三
T30n1579_p0846c13║之四
T30n1579_p0846c14║復次，總嗢拕南曰：
T30n1579_p0846c15║總義等、光等、受等最為後。
T30n1579_p0846c16║別嗢拕南曰：
T30n1579_p0846c17║總義、自類別、似轉、後三求。
T30n1579_p0846c18║當知諸界略有二種。一、住自性界，二、習增長
T30n1579_p0846c19║界。住自性界者，謂十八界，墮自相續，各各決
T30n1579_p0846c20║定差別種子。習增長界者，謂則諸法或是
T30n1579_p0846c21║其善，或是不善，於餘生中先已數習，令彼現
T30n1579_p0846c22║行，故於今時種子強盛，依附相續。由是為
T30n1579_p0846c23║因，暫遇小緣便能現起，定不可轉。
T30n1579_p0846c24║復次，以要言之，雖界種類十八可得，然一
T30n1579_p0846c25║一界業趣、有情，種種品類有差別故，當知無
T30n1579_p0846c26║量。譬如世間大惡叉聚，於此聚中有多品
T30n1579_p0846c27║類，種類一故，雖說為一，而有無量。如是
T30n1579_p0846c28║於其一一界中，各有無量品類差別，種類
T30n1579_p0846c29║一故，雖各說一，而實無量。
T30n1579_p0847a01║復次，如是諸界，由勝解力之所集成。先惡
T30n1579_p0847a02║勝解，集成惡界；先善勝解，集成善界。隨所
T30n1579_p0847a03║集成，還與如是相似有情同法而轉。謂
T30n1579_p0847a04║相往來、同聚、同住、同見、同意勝解相
T30n1579_p0847a05║似。由是故言：有情諸界共相滋潤、相似而
T30n1579_p0847a06║轉。
T30n1579_p0847a07║復次，由梵行求增上力故，先說起信；次於
T30n1579_p0847a08║尸羅受學而轉；次於現行所有過罪，觀自、
T30n1579_p0847a09║觀他而生羞恥；次於善法無間修習，發勤
T30n1579_p0847a10║精進，於久所作及久所說，能無忘失；是二
T30n1579_p0847a11║為依，令心得定；由心定故，得如實智。如
T30n1579_p0847a12║是且說信增上力，漸次修習三種所學。一、
T30n1579_p0847a13║增上戒，二、增上心，三、增上慧。如是三學勝資
T30n1579_p0847a14║糧道，謂世正見、好行慧捨、易養、易滿、少欲、
T30n1579_p0847a15║喜足及四攝事。其易養等句義差別，如聲
T30n1579_p0847a16║聞地已說其相。如是當知名梵行求已得
T30n1579_p0847a17║圓滿。成就如是梵行求者，還與此界諸有
T30n1579_p0847a18║情類共相滋潤、相似而轉。離此界者，還與
T30n1579_p0847a19║遠離此界有情共相滋潤、相似而轉。當知
T30n1579_p0847a20║此中，果依於因，非因依果故。無明界所隨
T30n1579_p0847a21║六處諸界為緣所依別故，起無明觸種種品
T30n1579_p0847a22║類；其無明觸種種品類以為緣故，起無明
T30n1579_p0847a23║觸所生諸受種種品類；其無明觸所生諸受
T30n1579_p0847a24║種種品類以為緣故，起無明觸所生諸受為
T30n1579_p0847a25║緣貪愛；愛為緣故，而有其取；廣說乃至大
T30n1579_p0847a26║苦蘊集。當知是名依有求故，建立諸界。又
T30n1579_p0847a27║無明界所隨六處諸界為緣，起無明觸；此
T30n1579_p0847a28║無明觸以為緣故，於諸境界起不如理執
T30n1579_p0847a29║取相好所有諸想；此想為緣，於諸境界發
T30n1579_p0847b01║起希欲；希欲為緣，起彼隨法多隨尋思；由
T30n1579_p0847b02║彼隨法多隨尋思以為緣故，發起思慕愁憂
T30n1579_p0847b03║所作身心熱惱；身心熱惱以為緣故，於諸
T30n1579_p0847b04║境界種種品類思求差別皆可了知。如是
T30n1579_p0847b05║當知依欲求故，安立諸界。
T30n1579_p0847b06║復次，嗢拕南曰：
T30n1579_p0847b07║三七界相攝、見想、與希奇、
T30n1579_p0847b08║差別性、安立、寂靜、愚夫後。
T30n1579_p0847b09║界有三種。一者、色界，二、無色界，三者、滅界。
T30n1579_p0847b10║復有七界。一、光明界，二、清淨界，三、空處界，
T30n1579_p0847b11║四、識處界，五、無所有處界，六、非想非非想處
T30n1579_p0847b12║界，七、滅界。當知此中，由其色界攝光明界
T30n1579_p0847b13║及清淨界，由無色界攝四無色，由其滅界
T30n1579_p0847b14║還攝滅界。又諸色貪，由見、由受所顯發故，
T30n1579_p0847b15║遍於一切色界地中，安立光明及清淨界。又
T30n1579_p0847b16║於如是七界遍知應當了知，於得方便應
T30n1579_p0847b17║當了知，即於其得應當了知，於得所為應
T30n1579_p0847b18║當了知。如是諸界所有遍知，由四因緣應
T30n1579_p0847b19║當了知。謂有相違所治、能治而相待故，狹
T30n1579_p0847b20║小、無量而相待故，有及非有而相待故，有
T30n1579_p0847b21║上、無上而相待故。黑闇為緣，施設光明；不淨
T30n1579_p0847b22║為緣，施設清淨；色趣為緣，施設虛空。如是
T30n1579_p0847b23║名為有相違故，待彼所治，施設能治。由
T30n1579_p0847b24║待彼故，能於此中正覺慧轉。由緣有量狹
T30n1579_p0847b25║小境識以為緣故，施設識無邊處。由少所
T30n1579_p0847b26║有以為緣故，施設無所有處。由一切有最
T30n1579_p0847b27║勝現前以為緣故，施設非想非非想處為
T30n1579_p0847b28║有無上；由薩迦耶所有相應諸煩惱斷以為
T30n1579_p0847b29║緣故，施設滅界為滅無上。當知有頂是有
T30n1579_p0847c01║無上，滅於諸法皆是無上。又有想定名為
T30n1579_p0847c02║有行。於七界中，次第乃至無所有處，一切
T30n1579_p0847c03║皆是有想定故，皆由行定隨順獲得。謂取
T30n1579_p0847c04║明相光明想俱，修三摩地，隨順獲得光明想
T30n1579_p0847c05║定。如是由取清淨、虛空、識無邊想、無所
T30n1579_p0847c06║有想，當知亦爾。非想非非想處，由無相作
T30n1579_p0847c07║意方便趣入，想極細故，取為第一。諸有寂
T30n1579_p0847c08║靜起勝解時，隨順獲得第一有定。於一切
T30n1579_p0847c09║相不思惟故，於無相界正思惟故，薩迦耶
T30n1579_p0847c10║滅。由無相故，隨順獲得滅定、滅界。如是二
T30n1579_p0847c11║種，不由行定隨順獲得。又由永害色無色
T30n1579_p0847c12║界所有貪故，不下屈故，不高舉故，解脫住
T30n1579_p0847c13║故，住解脫故，如是諸定得隨所欲，有力、
T30n1579_p0847c14║調柔、自在而轉，如是名為隨得諸界。又此
T30n1579_p0847c15║諸界，能隨獲得八解脫定。當知初界，能隨獲
T30n1579_p0847c16║得第一、第二二解脫定；其第二界，能隨獲得
T30n1579_p0847c17║第三解脫勝靜慮定；其餘五界，如其次第，能
T30n1579_p0847c18║隨獲得五解脫定。
T30n1579_p0847c19║復次，諸外道輩，欲令弟子於三處中得昇
T30n1579_p0847c20║進故，略說法要。謂有一類，於劣欲界，
T30n1579_p0847c21║為令獲得人中快樂，乃至他化自在天生，
T30n1579_p0847c22║宣說能感彼果諸行。復有一類，於中色界，
T30n1579_p0847c23║為令獲得梵世間等眾同分生，宣說能感
T30n1579_p0847c24║彼果諸行。復有一類，於妙無色，為令獲
T30n1579_p0847c25║得乃至非想非非想處眾同分生，宣說能感
T30n1579_p0847c26║彼果諸行。如是彼說劣界為緣，名為劣
T30n1579_p0847c27║語；中界為緣，名為中語；妙界為緣，名為妙
T30n1579_p0847c28║語。彼諸弟子聞是法已，還起如是差別想
T30n1579_p0847c29║解。如是想解，亦名劣想、中想、妙想。如如其
T30n1579_p0848a01║想，如是如是發生忍樂。如是忍樂，發生劣
T30n1579_p0848a02║見、中見、妙見。彼由如是諸忍樂見，便於彼
T30n1579_p0848a03║彼差別生處信解忍可，執為最勝，造作增
T30n1579_p0848a04║長彼相應業。如是信解，名為劣願、中願、
T30n1579_p0848a05║妙願。當知此二說者、行者，亦說名為劣中
T30n1579_p0848a06║妙品補特伽羅。又彼說者及以行者，亦傳
T30n1579_p0848a07║為他宣說如是劣中妙法，彼亦獲得如是
T30n1579_p0848a08║類生。又即此生前後相待，有差別故，安立
T30n1579_p0848a09║諸界劣中妙別。如是三種，若待涅槃，一切
T30n1579_p0848a10║皆是劣界所攝。若諸如來由勝義故，妙界
T30n1579_p0848a11║為緣，但說妙語。餘法差別，如應當知。若諸
T30n1579_p0848a12║聖者所有行趣，應知皆為現法涅槃。先有
T30n1579_p0848a13║外道，彼命終已來生此間，因增長故，眾緣
T30n1579_p0848a14║和合，於善說法毘柰耶中暫得出家。彼由
T30n1579_p0848a15║先世外道妄見所迷亂故，集成今時大無明
T30n1579_p0848a16║界。由此為因，於其涅槃及大師所生起疑
T30n1579_p0848a17║惑，退失正法及毘柰耶，還歸外道諸惡說
T30n1579_p0848a18║法。彼由先世數習因力，還復宣說如是劣
T30n1579_p0848a19║語，乃至廣說如前所說一切應知。
T30n1579_p0848a20║復次，於外道處外道弟子各別見趣廣施設
T30n1579_p0848a21║中，略有三種由忍見依差別可得。依此正
T30n1579_p0848a22║法，能令永捨纏及隨眠。由纏捨故，彼亦隨
T30n1579_p0848a23║捨，餘亦無執。了知由彼於現法中，與他違
T30n1579_p0848a24║諍忿競而住，能引自他一切無義。既知是
T30n1579_p0848a25║已，捨彼隨眠。由捨此故，所餘隨眠及餘因
T30n1579_p0848a26║此所有諸纏畢竟無執。於外道處各別見
T30n1579_p0848a27║趣廣施設者，謂執世間若常無常，廣說乃
T30n1579_p0848a28║至如來滅後非有非無。於中一類外道弟
T30n1579_p0848a29║子，為性遲鈍。如如自師、或他教導，如是
T30n1579_p0848b01║如是不審思量，取執堅著：唯此諦實，餘皆
T30n1579_p0848b02║愚妄。彼於一切各別見趣，悉皆忍受。是名
T30n1579_p0848b03║第一由忍見依。復有一類外道弟子，性是中
T30n1579_p0848b04║根，而非遲鈍。不能自然於法猛利推尋觀
T30n1579_p0848b05║察，亦不隨言便生信解，而於展轉相違見
T30n1579_p0848b06║趣，隨喜樂一。彼於一類見趣忍受，於餘一
T30n1579_p0848b07║類而不忍受。是名第二由忍見依。復有一
T30n1579_p0848b08║類外道弟子，性是利根。彼能自然於法猛利
T30n1579_p0848b09║推尋觀察。由諸見趣惡施設故，彼見一切
T30n1579_p0848b10║皆不應理，見已一切都不憙樂。由是因緣，
T30n1579_p0848b11║於諸見趣皆不忍受。此復有二補特伽羅。
T30n1579_p0848b12║一、邪見行，性無堪能，無求解意。二、正見行，
T30n1579_p0848b13║性有堪能，有求解意。此中第一一切不忍
T30n1579_p0848b14║補特伽羅，即由如是非理比量，於善說法
T30n1579_p0848b15║毘柰耶中不審思量，執為非理，誹謗賢聖，
T30n1579_p0848b16║起無有見。又於一切各別見趣皆不忍受。
T30n1579_p0848b17║方便令彼無所依仗，亦令滅壞無所宗
T30n1579_p0848b18║承，而妄分別計度顯示無所依仗所引
T30n1579_p0848b19║見趣，常與一切各別見者共興違諍，互相
T30n1579_p0848b20║惱害。是名第三由忍見依。此中第二一切不
T30n1579_p0848b21║忍補特伽羅，於前一切不忍者見，亦不憙
T30n1579_p0848b22║樂。住求解心，往詣他所，謂善說法毘柰耶
T30n1579_p0848b23║中佛、佛弟子，如實顯已，言我一切皆不忍
T30n1579_p0848b24║受。佛、佛弟子了知彼人有求解意，覺慧猛
T30n1579_p0848b25║利，具堪任性。即以其心念彼心已，遂依於
T30n1579_p0848b26║前補特伽羅，而反詰曰：汝即於此都不忍
T30n1579_p0848b27║見、亦不忍耶？彼便如實唯然而答。如來遂
T30n1579_p0848b28║舉此正法中諸弟子眾，讚勵於彼，告言：汝
T30n1579_p0848b29║與多人相似。我等一切於諸見趣并不忍
T30n1579_p0848c01║見，皆不忍受。汝若爾者，如此人眾纏與隨
T30n1579_p0848c02║眠一切見依皆永斷故，於當來世諸見雜
T30n1579_p0848c03║染無所堪能。汝今與彼竟無差別。如是輩
T30n1579_p0848c04║流極為尠少，汝於此少轉更為少。若於一
T30n1579_p0848c05║切纏及隨眠都不忍見，能永斷者，彼於一
T30n1579_p0848c06║切畢竟無執。如是如來、如來弟子，方便令
T30n1579_p0848c07║彼外道弟子，於正智見發生希欲。竊作是
T30n1579_p0848c08║念：我竟不知如來弟子能斷如是纏及隨
T30n1579_p0848c09║眠。如來知彼於正智見生希欲已，更復策
T30n1579_p0848c10║發彼希欲心，其遂承受。如來為欲令彼依
T30n1579_p0848c11║止思擇、修習二對治力，永斷一切纏及隨眠，
T30n1579_p0848c12║宣說法要，令其獲得無倒智見，如餘安住
T30n1579_p0848c13║此正法者，能捨一切纏及隨眠。所謂思擇：
T30n1579_p0848c14║彼諸見依，能令展轉互相乖背，由是因緣，
T30n1579_p0848c15║違諍惱害，能引自他一切無義。諸聖弟子，於
T30n1579_p0848c16║彼一切皆無執取，設有來問，亦不記別。觀
T30n1579_p0848c17║察如是諸過患已，依思擇力，捨離諸纏。由
T30n1579_p0848c18║此因緣，於彼見依能永捐棄，於餘見依由
T30n1579_p0848c19║正見故，亦令無有。如是為欲永斷諸纏、
T30n1579_p0848c20║拔隨眠故，修循身念，於有色身觀無常
T30n1579_p0848c21║性，於身染著淨修其心，於墮自身諸受
T30n1579_p0848c22║分位，由無常門觀無常性。如實了知諸名
T30n1579_p0848c23║色故，便於諸漏心得解脫。觀身壞已，當來
T30n1579_p0848c24║諸受皆悉斷滅。又於其身住當壞想，乃至
T30n1579_p0848c25║命在，常能領受離繫諸受。如是名為依修
T30n1579_p0848c26║習力捨離隨眠。當知此中，貪恚癡等，令當
T30n1579_p0848c27║來世生等諸苦和合繫縛，亦令現法起業雜
T30n1579_p0848c28║染，亦令欣求未來染事，執取過去已所捨
T30n1579_p0848c29║事，耽著現在正現前事。意佷名違，言佷
T30n1579_p0849a01║名諍，由三損惱說名為害。觀無常等，如
T30n1579_p0849a02║聲聞地已說其相。
T30n1579_p0849a03║復次，不淨、慈悲修所對治欲貪、恚害未永斷
T30n1579_p0849a04║故，諸依止中彼品麁重，猶如種子能生彼
T30n1579_p0849a05║故，如其所應，說名欲貪及恚害界。由有此
T30n1579_p0849a06║故，順欲、恚、害境現前時，依不如理作意思
T30n1579_p0849a07║惟，於三種境能取非理相好想生。此想生
T30n1579_p0849a08║已，由堅執故，當知發起二種過患。一者、現
T30n1579_p0849a09║法，二者、後法。此中云何名為堅執？云何名
T30n1579_p0849a10║為現法過患？云何名為後法過患？若由己
T30n1579_p0849a11║生想增上力，如前相似欣欲分別所有熱惱
T30n1579_p0849a12║尋求生起。由是因緣，名堅執想。又尋求
T30n1579_p0849a13║時，於其三處，於諸有情發起邪行。由此
T30n1579_p0849a14║為因，或有堪能能生現法所有憂苦；由此
T30n1579_p0849a15║因緣，說名有苦。或無堪能，然即由彼現在
T30n1579_p0849a16║前故，名有匱乏。又此有苦及有匱乏，用二
T30n1579_p0849a17║為緣。一者、用他手塊刀杖及麁言等為增
T30n1579_p0849a18║上緣，由是緣故，名有災害。二者、用內雜
T30n1579_p0849a19║染而住為增上緣，由是緣故，名有燒惱。
T30n1579_p0849a20║如是名為現法過患。即由此因，於當來世
T30n1579_p0849a21║生諸惡趣。如是名為後法過患。又若於其
T30n1579_p0849a22║所受學處有堅固執，當知於彼如乾葦舍
T30n1579_p0849a23║所依止中，所有能依如虫善法，由邪想火擲
T30n1579_p0849a24║置其中，能焚滅故。當知即此補特伽羅，所有
T30n1579_p0849a25║如蟲一切善法，皆被燒害。與此相違，無堅
T30n1579_p0849a26║執故，當知退失功德善法。與此相違，如其
T30n1579_p0849a27║所應，當知出離、無恚、無害想等差別。又於
T30n1579_p0849a28║是中，聞思修慧，能令黑品無堅固執，能令
T30n1579_p0849a29║白品有堅固執。若此三種妙慧有闕，能令
T30n1579_p0849b01║黑品有堅固執，能令白品無堅固執。
T30n1579_p0849b02║復次，如來有二甚希奇法。一者、顯示一切諸
T30n1579_p0849b03║法皆無有我；二者、顯示一切有情自作、他作
T30n1579_p0849b04║皆無失壞。此中略有二種有情。一、在家品，
T30n1579_p0849b05║二、出家品。在家有情為求財寶，初興加
T30n1579_p0849b06║行，名發起界。即於此中，若未獲得，由順
T30n1579_p0849b07║精進障礙因緣，諸心勇悍，即望於彼名勢力
T30n1579_p0849b08║界。若已獲得，由蚊虻等所有災害順精進障，
T30n1579_p0849b09║不能令轉，名任持界。即此諸界，從自方所
T30n1579_p0849b10║至餘方所，從未擯捨至已擯捨，名出離
T30n1579_p0849b11║界。即彼有情為財寶故，俱於二處，由起無
T30n1579_p0849b12║間、殷重加行，無緩加行，名勇猛界。出家有情
T30n1579_p0849b13║先樂出家，求出家故，生決定欲，名發起
T30n1579_p0849b14║界。依出家品，於所應得廣大善法，無有
T30n1579_p0849b15║怯劣，名勢力界。種種淋漏所生眾苦、發勤
T30n1579_p0849b16║精進所生眾苦、界相違等所生眾苦不能
T30n1579_p0849b17║敗壞，名任持界。若於下劣不生喜足，名
T30n1579_p0849b18║出離界。乃至命在，常修無間、殷重加行，名勇
T30n1579_p0849b19║猛界。如是一切，應當了知。謂彼諸界及盡
T30n1579_p0849b20║所有諸品類界。復次，於諸界中，略有二種
T30n1579_p0849b21║界差別性。云何為二？一者、他類差別性，二者、
T30n1579_p0849b22║自類差別性。他類差別性者，謂眼界異、色界
T30n1579_p0849b23║異、眼識界異，如是乃至意識界異。自類差
T30n1579_p0849b24║別性者，謂即彼界，或順苦受、或順樂受、或
T30n1579_p0849b25║順不苦不樂受。由是為緣，能生三受。
T30n1579_p0849b26║復次，由四因緣，當知建立三種三界、二出離
T30n1579_p0849b27║界。云何為四？一者、外不出離而出離故；二
T30n1579_p0849b28║者、內不出離而出離故；三者、非畢竟出離
T30n1579_p0849b29║而出離故；四者、無增上慢故。當知此中，用
T30n1579_p0849c01║外五妙欲貪為緣，建立欲界。即由此界出離
T30n1579_p0849c02║義故，建立色界最初靜慮。由尋、喜、樂、出離
T30n1579_p0849c03║義故，建立此上三種靜慮。由色有對種種
T30n1579_p0849c04║性想出離義故，建立空無邊處所攝無色界。
T30n1579_p0849c05║由空、識無所有想出離義故，建立此上所攝
T30n1579_p0849c06║無色界。如是外處不出離、出離義故，當知
T30n1579_p0849c07║建立三界差別。又色界中，具足六處，內處圓
T30n1579_p0849c08║滿。無色界中，五有色處皆已超越，唯餘意處。
T30n1579_p0849c09║於滅界中，一切六處皆已超越。如是內處
T30n1579_p0849c10║不出離、出離義故，當知建立餘三種界。又
T30n1579_p0849c11║色界中，非是畢竟出離欲界。無色界中望於
T30n1579_p0849c12║色界，當知亦爾。若諸有為皆悉寂滅，當知
T30n1579_p0849c13║是名畢竟出離。如是非畢竟出離、出離義
T30n1579_p0849c14║故，當知建立三界差別。無增上慢者，謂由
T30n1579_p0849c15║遍知，當知建立五種、六種諸出離界。如三
T30n1579_p0849c16║摩呬多地已辦其相。
T30n1579_p0849c17║復次，若諸苾芻專樂寂靜勤修止觀，略
T30n1579_p0849c18║由五相，當知其心名得解脫。一者、奢摩他
T30n1579_p0849c19║熏修其心，依毘鉢舍那，解脫奢摩他品諸
T30n1579_p0849c20║隨煩惱。二者、毘鉢舍那熏修其心，依奢摩
T30n1579_p0849c21║他，解脫毘鉢舍那品諸隨煩惱。三者、二種等
T30n1579_p0849c22║運，離心隨惑，解脫一切見道所斷所有諸行。
T30n1579_p0849c23║四者、即由此故，解脫一切修道所斷所有諸
T30n1579_p0849c24║行，住有餘依般涅槃界。五者、解脫一切苦
T30n1579_p0849c25║依諸行，住無餘依般涅槃界。於善說法毘
T30n1579_p0849c26║柰耶中，略有二種師及弟子甚希奇法。一、平
T30n1579_p0849c27║等見，隨起言說；二、最勝見，隨起言說。如是二
T30n1579_p0849c28║種，外道法中都不可得，所作差別故，遠離
T30n1579_p0849c29║涅槃故。
T30n1579_p0850a01║復次，世間愚夫略有二種愚夫之相。一、樂習行
T30n1579_p0850a02║能引自他無義利行；二、於四處不得善巧。
T30n1579_p0850a03║當知能引無義利行，有四種相。云何為四？
T30n1579_p0850a04║謂能生起四種苦故。一、他差別苦，二、內差
T30n1579_p0850a05║別苦，三、時差別苦，四、身差別苦。他差別苦者，
T30n1579_p0850a06║或有疫厲，謂非人作；或有災害，謂人所作；
T30n1579_p0850a07║或有已遭，或恐當遭，於所未遭而生怖
T30n1579_p0850a08║畏。如是名為由他增上所生眾苦。內差別
T30n1579_p0850a09║苦者，謂界相違疾病因緣，名為災患；所愛變
T30n1579_p0850a10║壞、所欲匱乏，生染惱心，名為擾惱。如是名
T30n1579_p0850a11║為由內增上所生眾苦。此復如前，應知或
T30n1579_p0850a12║有已所遭苦，或恐當遭生怖畏苦。時差別
T30n1579_p0850a13║苦者，謂即如是諸品類苦，過去已有，未來當
T30n1579_p0850a14║有，現在今有。如是總名時差別苦。身差別
T30n1579_p0850a15║苦者，謂自習行邪行為因，能令己苦。由是
T30n1579_p0850a16║因緣，他雖正行，亦能令苦。如是名為身差
T30n1579_p0850a17║別苦。當知此中，前三名為唯能引自無義
T30n1579_p0850a18║利行，後一名為亦能引他無義利行。云何
T30n1579_p0850a19║四處不得善巧？謂於諸界、諸處、緣起、處非
T30n1579_p0850a20║處中皆不了達。與上相違，當知即是聰慧
T30n1579_p0850a21║二相。又由無色意處所依、所緣、自類流轉差
T30n1579_p0850a22║別，當知建立有十八界。由五色處安立、運
T30n1579_p0850a23║轉、驅役所依體性差別，當知建立有餘六界。
T30n1579_p0850a24║安立所依體性差別，謂地等四；運轉所依體
T30n1579_p0850a25║性差別，即是空界；驅役所依體性差別，即是
T30n1579_p0850a26║識界。由染淨品想及尋思所依義故，當知
T30n1579_p0850a27║建立有餘六界。謂欲、恚、害并彼對治。貪瞋癡
T30n1579_p0850a28║縛所依義故，當知建立有餘六界。謂苦、樂、憂、
T30n1579_p0850a29║喜、捨、無明。若有非理作意思惟，即便生起邪
T30n1579_p0850b01║想尋思；若有如理作意思惟，即便生起正想
T30n1579_p0850b02║尋思。又由三界染淨二品遍行義故，當知
T30n1579_p0850b03║建立有餘四界。謂名所攝受等四蘊。又由
T30n1579_p0850b04║所染、所淨、清淨，即此不淨、清淨、增上，如前所
T30n1579_p0850b05║說外不出離、出離義故，當知建立有餘三
T30n1579_p0850b06║界。謂欲界、色界、無色界。如前所說內不出
T30n1579_p0850b07║離、出離義故，當知建立有餘三界。謂色界、
T30n1579_p0850b08║無色界、滅界。又即由此內外二事出離增上，
T30n1579_p0850b09║聽聞正法、或不正法，如理思惟、或不如理思
T30n1579_p0850b10║惟，依處三種言事差別義故，當知建立有餘
T30n1579_p0850b11║三界。謂過去界、未來界、現在界。又由所知諸
T30n1579_p0850b12║苦、煩惱多中少義，當知建立有餘三界。謂劣
T30n1579_p0850b13║界、中界、妙界。若有上苦及上煩惱，是名劣
T30n1579_p0850b14║界；若有中苦及中煩惱，是名中界；若有少
T30n1579_p0850b15║苦、及少煩惱，是名妙界。如是遍知劣中妙
T30n1579_p0850b16║界。又由遠離此因緣義，及由修習此對治
T30n1579_p0850b17║義，當知建立有餘三界。謂善界、不善界、無記
T30n1579_p0850b18║界。又由修善清淨差別，缺縛義故、無縛義
T30n1579_p0850b19║故、具縛義故，當知建立有餘三界。謂學界、
T30n1579_p0850b20║無學界、非學非無學界。又即由彼有學、無學
T30n1579_p0850b21║與諸愚夫，若共不共、世出世法成就義故，
T30n1579_p0850b22║當知建立有餘二界。謂有漏界、無漏界。又即
T30n1579_p0850b23║由彼世出世間、若常無常、有上無上差別義
T30n1579_p0850b24║故，當知建立有餘二界。謂有為界、無為界。
T30n1579_p0850b25║一切皆為趣向涅槃，悉以涅槃為其後際，
T30n1579_p0850b26║熟修梵行，是故過此無復立界。諸處、緣起
T30n1579_p0850b27║及處非處所有善巧，如聲聞地已辨其相。
T30n1579_p0850b28║又若略說處及非處善巧相者，謂或依止
T30n1579_p0850b29║趣五趣行，或復依止趣涅槃行。此一切行
T30n1579_p0850c01║略有三種，謂劣中勝。趣惡趣行，說名為劣；
T30n1579_p0850c02║趣善趣行，說名為中；趣涅槃行，說名為勝。
T30n1579_p0850c03║所以者何？趣善趣行此最為極，更無餘行，
T30n1579_p0850c04║唯此能感所有世間最極圓滿。謂能感得轉
T30n1579_p0850c05║輪王身，或帝釋身，或魔羅身，或大梵身，彼
T30n1579_p0850c06║無第二、更無有餘補特伽羅或男或女與其
T30n1579_p0850c07║等者。趣涅槃行，當知能證一切有情最勝
T30n1579_p0850c08║法性。謂聲聞菩提、獨覺菩提、無上菩提。諸佛
T30n1579_p0850c09║如來於彼一切最為殊勝，一切三千大千世
T30n1579_p0850c10║界補特伽羅無與等者。又餘所有安住菩提
T30n1579_p0850c11║劣功德者，於諸世間得增上位尚為殊勝，
T30n1579_p0850c12║何況如來。彼復云何？謂於是處，正見具足
T30n1579_p0850c13║補特伽羅不能現行，諸異生類堪任現行。
T30n1579_p0850c14║當知一切如經廣說。復次，嗢拕南曰：
T30n1579_p0850c15║自性、與因緣、見、染、數取趣、
T30n1579_p0850c16║轉差別、道理、寂靜、後觀察。
T30n1579_p0850c17║諸受自性應當了知，諸受因緣應當了知，於
T30n1579_p0850c18║受正見應當了知，於受雜染應當了知，於
T30n1579_p0850c19║能受受補特伽羅思擇、不思擇二力差別應
T30n1579_p0850c20║當了知，如是於受解脫、不解脫流轉品別
T30n1579_p0850c21║應當了知，諸有所受皆苦道理應當了知，
T30n1579_p0850c22║諸受寂靜止息差別應當了知，於受觀察
T30n1579_p0850c23║一切受相應當了知。略說三受，是受自
T30n1579_p0850c24║性。三品類觸，是受因緣。又諸樂受變壞法故，
T30n1579_p0850c25║貪依處故，貪是當來眾苦因故，由此應觀
T30n1579_p0850c26║樂受為苦。若諸苦受現在前時，惱害性故，
T30n1579_p0850c27║如中毒箭而未得拔，由此應觀苦受如
T30n1579_p0850c28║箭。非苦樂受，已滅壞者是無常故，正現前
T30n1579_p0850c29║者是滅法故，於二更續能隨順故，由此應
T30n1579_p0851a01║觀非苦樂受性是無常、性是滅法。如是於
T30n1579_p0851a02║受所生正見，能隨悟入諸有所受皆悉是
T30n1579_p0851a03║苦。於樂受中有貪隨眠，於苦受中有瞋隨
T30n1579_p0851a04║眠，於非苦樂無明隨眠，是名於受所起雜
T30n1579_p0851a05║染。雖於樂等所有諸受現前分位，一切未
T30n1579_p0851a06║斷煩惱隨眠之所隨眠，然由緣彼各別所
T30n1579_p0851a07║行諸纏生起，此後隨眠煩惱隨縛，即名於彼
T30n1579_p0851a08║相續隨眠。為欲永害諸隨眠故，熟修梵行，
T30n1579_p0851a09║非唯為遣諸纏因緣。無思擇力補特伽羅，
T30n1579_p0851a10║受苦受時，心極憂悴。即此苦受，若身、若心
T30n1579_p0851a11║現前領納，所餘樂受、非苦樂受，由未斷故
T30n1579_p0851a12║而說相應。是故名為現見圓滿冥闇受坑，
T30n1579_p0851a13║難得其底。有思擇力補特伽羅，應知一切
T30n1579_p0851a14║與上相違。又於諸受心未解脫補特伽羅，
T30n1579_p0851a15║但於苦受圓滿領納，猶如一人中二毒箭？
T30n1579_p0851a16║二毒箭者，即喻三受或染心領納，謂由貪瞋
T30n1579_p0851a17║癡；或相應領納，謂由生等苦。如是彼由現
T30n1579_p0851a18║法所有上品苦故，及由現法諸雜染故，亦
T30n1579_p0851a19║由後法所有苦故，由是諸處受其染惱。心
T30n1579_p0851a20║解脫者，應知一切與上相違。此差別者，具
T30n1579_p0851a21║領三受。又若有受，於依止中，生已破壞消
T30n1579_p0851a22║散不住速歸遷謝，不經多時相似相續而
T30n1579_p0851a23║流轉者，應觀此受猶若旋風。若有諸受少
T30n1579_p0851a24║時經停，相似相續不速變壞而流轉者，應觀
T30n1579_p0851a25║此受如客舍中羇旅色類。又彼諸受自性所
T30n1579_p0851a26║依染淨品別，當知名受品類差別。有味受
T30n1579_p0851a27║者，諸世間受。無味受者，諸出世受。依耽嗜
T30n1579_p0851a28║受者，於妙五欲諸染污受。依出離受者，即
T30n1579_p0851a29║是一切出離、遠離所生諸善定不定地俱行
T30n1579_p0851b01║諸受。又諸苦受，一切眾生現知是苦，不假
T30n1579_p0851b02║成立。所餘二受，由二因緣，應知是苦。非苦
T30n1579_p0851b03║樂受及能隨順此受諸行，由無常故，應
T30n1579_p0851b04║知是苦；所有樂受及能隨順此受諸行，變
T30n1579_p0851b05║壞法故，應知是苦。由此道理，當知諸受皆
T30n1579_p0851b06║悉是苦。又彼諸受，應知略有三種寂靜。一、由
T30n1579_p0851b07║依止上定地故，下地諸受皆得寂靜。二、由
T30n1579_p0851b08║暫時不現行故，而得寂靜。三、由當來究竟
T30n1579_p0851b09║不轉，而得寂靜。當知此中，暫時不行，名為
T30n1579_p0851b10║寂靜；令其究竟成不行法，名為止息。樂
T30n1579_p0851b11║言論者，廣生言論，染污樂欲展轉發起種
T30n1579_p0851b12║種論說，名為語言。即此語言，若正證入初
T30n1579_p0851b13║靜慮定，即便寂靜。又麁尋伺能發語言，諸
T30n1579_p0851b14║未得定、或有已得還從定起，能發語言，非
T30n1579_p0851b15║正在定。正在定者，雖有微細尋伺隨轉，而
T30n1579_p0851b16║不能發所有語言，是故此位說名一切語
T30n1579_p0851b17║言寂靜。是名第二義門差別。又瑜伽師，於
T30n1579_p0851b18║貪瞋癡深見過患，安住領納貪瞋癡等離
T30n1579_p0851b19║繫諸受，數數遍知、數數斷滅貪瞋癡等，故
T30n1579_p0851b20║說其心於貪瞋癡離染解脫。又由七行，於
T30n1579_p0851b21║諸受中觀受七相。謂觀諸受自性故，現在
T30n1579_p0851b22║流轉、還滅因緣故，當來流轉因緣故，當來
T30n1579_p0851b23║還滅因緣故，雜染因緣故，清淨因緣故，及
T30n1579_p0851b24║清淨故。
T30n1579_p0851b25║復次，嗢拕南曰：
T30n1579_p0851b26║受生起、劣等、諸受相差別、
T30n1579_p0851b27║見等為最勝、知差別、問、記。
T30n1579_p0851b28║一切有情應斷諸受，略由三緣而得生起。
T30n1579_p0851b29║一者、欲緣，謂於未來世。二者、尋緣，謂於過
T30n1579_p0851c01║去世。三者、觸緣，謂於現在世現前境界。云
T30n1579_p0851c02║何名為一切有情？謂有情眾略有八種。一、在
T30n1579_p0851c03║家眾。二、出家眾。三、於諸欲未離貪眾。四、於
T30n1579_p0851c04║諸欲已離貪眾。五、於初靜慮未離貪眾。六、
T30n1579_p0851c05║於初靜慮已離貪眾。七、從此已上，乃至非
T30n1579_p0851c06║想非非想處未得離貪諸外道眾，能入世間
T30n1579_p0851c07║定，具足於邪見乃至邪解脫智者。八、住內
T30n1579_p0851c08║法眾，能入世間定，具足於正見乃至正解脫
T30n1579_p0851c09║智者；及住內法眾，能入出世定者。由此八
T30n1579_p0851c10║眾，依能領納諸受遍知，應知普攝諸有情
T30n1579_p0851c11║眾。又在家眾、或出家眾，於諸欲中未離貪
T30n1579_p0851c12║者，由三因緣，諸染污受而得生起。一、由
T30n1579_p0851c13║染著力，二、由作意力，三、由境界力。當知
T30n1579_p0851c14║此中，諸在家者追求諸欲，為受用故發
T30n1579_p0851c15║生欲樂，由染著力。即此非理思惟先時曾
T30n1579_p0851c16║所領受，由作意力。於現前境現在受用，由
T30n1579_p0851c17║境界力。應知如是補特伽羅欲、尋、觸緣，由
T30n1579_p0851c18║現行故，皆不寂靜，以此為緣，發生三受。
T30n1579_p0851c19║又由最初染污欲、尋、觸現行故，領納彼緣
T30n1579_p0851c20║所生諸受。若彼生已，染著不捨，亦不除遣。
T30n1579_p0851c21║如是彼受長時相續隨轉不絕，不得寂靜，
T30n1579_p0851c22║不寂靜緣長時相續領納諸受。又彼欲等，
T30n1579_p0851c23║由其最初長時相續恒現行故，彼緣彼品所
T30n1579_p0851c24║有煩惱墮在相續未永斷故，即說名為不
T30n1579_p0851c25║寂靜緣。是名第二義門差別。若諸出家未離
T30n1579_p0851c26║貪者，由於諸欲能棄捨故，其染著力所攝
T30n1579_p0851c27║受欲雖得寂靜，作意、境界力所攝受，若尋、
T30n1579_p0851c28║若觸而未寂靜。由是因緣，彼於觸處，於尋
T30n1579_p0851c29║對治未善修故，一切離欲皆未作故，於
T30n1579_p0852a01║曾受境，非理作意尋思現行；於諸勝妙現前
T30n1579_p0852a02║境界，有觸現行。若於尋思深見過失，於彼
T30n1579_p0852a03║對治已善修故，一切離欲未盡作故，欲如
T30n1579_p0852a04║前說已得寂靜。由是因緣，尋亦寂靜，唯觸
T30n1579_p0852a05║獨一未得寂靜。若勝妙境現在前時，諸染
T30n1579_p0852a06║污觸便復生起。若於諸欲已離貪者，當知
T30n1579_p0852a07║一切皆得寂靜，是名一種義門差別。復有
T30n1579_p0852a08║一類，於諸欲中未離貪者，由於諸欲所有
T30n1579_p0852a09║貪欲未永斷故，諸尋、染觸未永斷故，由是
T30n1579_p0852a10║一切皆未寂靜。若於諸欲貪欲已斷，證初靜
T30n1579_p0852a11║慮，欲已寂靜，尋未寂靜。於初靜慮已離貪
T30n1579_p0852a12║者，乃至非想非非想處未離貪者，二已寂靜，
T30n1579_p0852a13║觸未寂靜。超過有頂，一切寂靜。是名第二
T30n1579_p0852a14║義門差別。若諸外道，能入世間定，具足於
T30n1579_p0852a15║邪見乃至邪解脫智者，由彼為緣生起諸
T30n1579_p0852a16║受，於彼染著。又由彼品煩惱隨縛，即由
T30n1579_p0852a17║如是不寂靜緣，諸受生起。若住內法，能入
T30n1579_p0852a18║世間定，具足於正見乃至正解脫智者，由
T30n1579_p0852a19║彼為緣生起諸受，於彼染著。又由彼品
T30n1579_p0852a20║煩惱隨縛，即由如是不寂靜緣，諸受生起。
T30n1579_p0852a21║又住內法，能入出世定者，若依向道轉，
T30n1579_p0852a22║自事未究竟，所有諸欲未得為得、未證
T30n1579_p0852a23║為證、未觸為觸。作是希望：我於是處何
T30n1579_p0852a24║時當得？廣說如前。彼未寂靜，由是為緣，
T30n1579_p0852a25║彼於爾時諸受生起。若於自事已得究竟，
T30n1579_p0852a26║彼欲寂靜。由寂靜緣，便有第一寂靜無上諸
T30n1579_p0852a27║受生起。彼於一切所有諸受出離方便如實
T30n1579_p0852a28║了知，是故如前於第一義諸沙門中，許為
T30n1579_p0852a29║沙門；諸梵志中，許為梵志。若不了知，於彼
T30n1579_p0852b01║一切皆不忍許。當知此中，一切諸受無有
T30n1579_p0852b02║差別，皆觸為緣。又即此緣欲亦為緣，尋亦
T30n1579_p0852b03║為緣，境界愚癡所攝無明亦為其緣。如是
T30n1579_p0852b04║一切不正思惟，及墮相續彼品煩惱，以為
T30n1579_p0852b05║其集。由此滅故，彼亦隨滅。正見等道，當知
T30n1579_p0852b06║說名能趣滅行。
T30n1579_p0852b07║復次，於遠離喜身作證住諸聖弟子，能斷五
T30n1579_p0852b08║法，能修五法令得圓滿。應知如前三摩呬
T30n1579_p0852b09║多地廣辨其相。又喜樂捨劣中勝品，謂在
T30n1579_p0852b10║欲界及四靜慮。如其所應，當知其相。又在
T30n1579_p0852b11║第四靜慮地捨，一切過患皆遠離故，名善
T30n1579_p0852b12║清淨。若此上捨，復可立為勝無愛味。
T30n1579_p0852b13║復次，由十種相，當知諸受所有差別。一、勝
T30n1579_p0852b14║義差別，二、流轉所依差別，三、自相差別，四、
T30n1579_p0852b15║盡所有性差別，五、自相品類差別，六、流轉門
T30n1579_p0852b16║差別，七、雜染門差別，八、所治能治差別，九、時
T30n1579_p0852b17║差別，十、剎那展轉生起差別。此中或有無
T30n1579_p0852b18║開覺者，作如是言：受唯有二，一、苦、二、樂。
T30n1579_p0852b19║雖復說有不苦不樂，然唯苦樂無性所顯，
T30n1579_p0852b20║是故世尊即依如是苦樂寂靜假設為有。
T30n1579_p0852b21║世尊為欲開曉彼故，說如是言：樂有二
T30n1579_p0852b22║種，所謂欲樂及遠離樂。此遠離樂復有三
T30n1579_p0852b23║種。一者、劣樂，二者、中樂，三者、勝樂。劣樂者，
T30n1579_p0852b24║謂無所有處已下。中樂者，謂第一有。勝樂者，
T30n1579_p0852b25║謂想受滅。既有是理，樂受亦得說為寂靜，
T30n1579_p0852b26║謂在初二三靜慮中。非苦樂受亦名寂靜，
T30n1579_p0852b27║謂在第四靜慮已上，乃至有頂。一切受無亦
T30n1579_p0852b28║名寂靜，謂在滅定。然佛世尊約第一義，說
T30n1579_p0852b29║有三種最寂靜樂。謂諸苾芻，心於其貪離
T30n1579_p0852c01║染解脫。如於其貪，於瞋、於癡，當知亦爾。
T30n1579_p0852c02║如是一切，總為三樂。一者、應遠離樂，二者、應
T30n1579_p0852c03║修習、有上住樂，三者、最極究竟解脫無上住
T30n1579_p0852c04║樂。應遠離樂者，謂諸欲樂。應修習樂者，謂初
T30n1579_p0852c05║靜慮乃至有頂諸所有樂。有上住樂者，謂滅
T30n1579_p0852c06║盡定。此亦名為應修習樂。最極究竟解脫
T30n1579_p0852c07║無上住樂者，謂如前說三最勝樂。非據受
T30n1579_p0852c08║樂說滅盡定以為有樂，然斷受樂說名為
T30n1579_p0852c09║樂。又勝住樂與樂相似，又即依此有樂可
T30n1579_p0852c10║得，說名為樂。謂如有一，從此定起，有所
T30n1579_p0852c11║領受，作如是言：我已多住如是如是色類
T30n1579_p0852c12║最勝寂靜樂住。由依此故，說名有樂。
T30n1579_p0852c13║復次，若有苾芻，依止如是色類見聞及樂想
T30n1579_p0852c14║有，無間隨得諸漏永盡，當知此見名最勝
T30n1579_p0852c15║見，乃至此有名最勝有。從無我見不更尋
T30n1579_p0852c16║求其餘勝見，謂無常見。即此無間隨得漏盡，
T30n1579_p0852c17║是故此見名最勝見。依止此見，復由四門，
T30n1579_p0852c18║方能隨得諸漏永盡。一、或從他聽聞正法；
T30n1579_p0852c19║二、或依四現法樂住；三、或依止三種想定，謂
T30n1579_p0852c20║從空無邊處乃至無所有處；四、或天有，或
T30n1579_p0852c21║在人有。是故此聞於其餘聞、此樂於其餘
T30n1579_p0852c22║樂、此想於其餘想、此有於其餘有，說為最
T30n1579_p0852c23║勝。
T30n1579_p0852c24║復次，由遍了知應遍知事，於其苦諦得遍
T30n1579_p0852c25║解脫，於其集諦得勝解脫，於其滅諦能正
T30n1579_p0852c26║作證，於其道諦能正修習。正於苦邊能隨
T30n1579_p0852c27║得者，謂於苦諦得遍解脫。於諸漏盡能隨
T30n1579_p0852c28║得者，謂於集諦得勝解脫。應厭應離應解
T30n1579_p0852c29║脫者，謂於滅諦能正作證。於無常等隨觀
T30n1579_p0853a01║住者，謂於道諦能正修習。又由十相，應當
T30n1579_p0853a02║了知境事差別。一者、已生諸行繫屬命根
T30n1579_p0853a03║住因差別；二者、有色、無色諸行展轉相依住
T30n1579_p0853a04║立流轉差別；三者、無色諸行無常法性入門
T30n1579_p0853a05║差別；四者、心諸雜染依處差別；五者、一切
T30n1579_p0853a06║諸行一切品類總皆是苦差別；六者、淨不淨
T30n1579_p0853a07║業果受用門差別；七者、有喜樂識所行邊際
T30n1579_p0853a08║差別；八者、愛恚依處差別；九者、喜樂執藏
T30n1579_p0853a09║有情生處安住邊際差別；十者、墮往惡趣依
T30n1579_p0853a10║處邊際差別。又清淨品應得、應修事增上故，
T30n1579_p0853a11║當知有餘十種差別。一者、善法無間修習增
T30n1579_p0853a12║上無逸差別；二者、心、慧解脫依止差別；三者、
T30n1579_p0853a13║勝三摩地邊際差別；四者、於一切境繫縛其
T30n1579_p0853a14║心邊際差別；五者、解脫方便差別；六者、解
T30n1579_p0853a15║脫差別；七者、等覺真義差別；八者、現等覺後，
T30n1579_p0853a16║於三學中受學差別；九者、正學、已學現法樂
T30n1579_p0853a17║住差別；十者、證聖神通廣行差別。
T30n1579_p0853a18║復次，即依如上所說差別，應生問論。摽舉
T30n1579_p0853a19║者，謂由未了義理。記別者，謂由已了義理。
T30n1579_p0853a20║當知此中，由四因緣，能請問者不應與言；
T30n1579_p0853a21║由四因緣，能記別者不應與言。前四種者，
T30n1579_p0853a22║一、於現量，二、於應理，三、於其因，四、於非因。
T30n1579_p0853a23║謂等示現時，而不領解；比度分別正施設時，
T30n1579_p0853a24║而不領解；汝自修行自然當了，而不領解；
T30n1579_p0853a25║正智論者親自演說，由此至教亦不領解。
T30n1579_p0853a26║是故於此能請問者，不應與言。後四種者，
T30n1579_p0853a27║謂一切行皆是無常，一切諸法皆無有我，
T30n1579_p0853a28║一切生處皆不可樂，淨不淨業終無失壞，
T30n1579_p0853a29║是一向記。故思造業當受於苦，此非一向。
T30n1579_p0853b01║獲得於捨，於現法中定般涅槃，亦非一向。
T30n1579_p0853b02║若有問言：造作業已，往善趣不？應反詰
T30n1579_p0853b03║云：汝問何業？若有問言：修習道已，得涅
T30n1579_p0853b04║槃不？應反詰云：汝問何道？為是世間，為
T30n1579_p0853b05║出世間？置記論者，謂依一切所有見趣。如
T30n1579_p0853b06║是四種正答問者，名善能記，應可與言。
T30n1579_p0853b07║與此相違，不應與言。
T30n1579_p0853b08║復次，諸佛如來有二記別。一、共外道，二者、
T30n1579_p0853b09║不共。共外道者，記諸弟子當生處等。言
T30n1579_p0853b10║不共者，終不記別有生者等。有二識火熾
T30n1579_p0853b11║然所依。一、微細愛，二、麁名色。欲、色二界愛
T30n1579_p0853b12║所生識，名色為依。愛若止息，乃至壽量，其
T30n1579_p0853b13║識相續隨轉而住。若無色界愛所生識，但
T30n1579_p0853b14║緣其名而得住立。愛若斷滅，乃至壽量，其
T30n1579_p0853b15║識相續隨轉而住。又於色界此愛為依，生
T30n1579_p0853b16║中有識。即愛為依，令於中有般涅槃者，暫
T30n1579_p0853b17║爾安住。此愛若斷，即於爾時其識謝滅。復
T30n1579_p0853b18║有二種意所生身。一者、色界意所生身，二、
T30n1579_p0853b19║無色界意所生身。謂由定地意門方便，而能
T30n1579_p0853b20║集成二生身故。又諸如來，略有二種善避他
T30n1579_p0853b21║論。一者、能避定不應記作不定論，二者、能
T30n1579_p0853b22║避決定應記作不定論。如說喜樂色等義
T30n1579_p0853b23║別，如是喜樂取等義別，應知亦爾。
T30n1579_p0853b24║瑜伽師地論卷第九十六