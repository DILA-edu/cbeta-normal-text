T30n1579_p0868c01║
T30n1579_p0868c02║瑜伽師地論卷第九十九
T30n1579_p0868c03║
T30n1579_p0868c04║彌勒菩薩說
T30n1579_p0868c05║三藏法師玄奘奉　詔譯
T30n1579_p0868c06║攝事分中調伏事總擇攝第五之一
T30n1579_p0868c07║如是已說素怛纜事摩怛理迦。云何名為
T30n1579_p0868c08║毘柰耶事摩怛理迦？謂即從此四種經外別
T30n1579_p0868c09║解脫經，所有廣說摩怛理迦展轉傳來，如來
T30n1579_p0868c10║所說、如來所顯、如來所讚，名毘柰耶摩怛理
T30n1579_p0868c11║迦。此毘柰耶摩怛理迦總相少分，我今當說。
T30n1579_p0868c12║嗢拕南曰：
T30n1579_p0868c13║利、聚、攝、隨行、逆順、能寂靜、
T30n1579_p0868c14║遍知、信不信、力等為其後。
T30n1579_p0868c15║如來觀見十種勝利，於毘柰耶中，為諸弟
T30n1579_p0868c16║子制立學處。謂攝受僧伽，令僧精懇，乃至
T30n1579_p0868c17║廣說。如攝釋分應知其相。若能攝受四大
T30n1579_p0868c18║姓等正信出家趣非家眾，當知說名攝受僧
T30n1579_p0868c19║伽。如是出家趣非家已，為其宣說有因
T30n1579_p0868c20║緣、有出離、有所依、有勇猛、有神變等甚
T30n1579_p0868c21║深法教，當知說名令僧精懇。有因緣等諸
T30n1579_p0868c22║句差別，如菩薩地已辯其相。由五種相，
T30n1579_p0868c23║應知說名令僧安樂。一者、令順道具無所
T30n1579_p0868c24║匱乏；二者、令擯異法補特伽羅；三者、令善
T30n1579_p0868c25║除遣所生惡作；四者、令善降伏諸煩惱纏；
T30n1579_p0868c26║五者、令善永滅隨眠煩惱。應知此中，最初
T30n1579_p0868c27║安樂增上力故，未淨信者令生淨信，已淨
T30n1579_p0868c28║信者令其增長。第二安樂增上力故，調
T30n1579_p0868c29║攝鄙惡補特伽羅。第三安樂增上力故，令
T30n1579_p0869a01║慚愧者得安樂住。第四安樂增上力故，令善
T30n1579_p0869a02║防護現法諸漏。第五安樂增上力故，能令永
T30n1579_p0869a03║滅當來諸漏。如是獲得安樂住已，未得
T30n1579_p0869a04║入者令易入故，欲令多人梵行久住，乃至
T30n1579_p0869a05║廣說。皆應了知。又此一切以要言之，謂正
T30n1579_p0869a06║顯示最初攝受、次正攝受；既攝受已，令安樂
T30n1579_p0869a07║住。及顯未來未攝受者易入方便。如是名
T30n1579_p0869a08║為第二差別。
T30n1579_p0869a09║復次，應知略有五種罪聚攝一切罪。何等
T30n1579_p0869a10║為五？一者、他勝罪聚，二者、眾餘罪聚，三者、
T30n1579_p0869a11║隕墜罪聚，四者、別悔罪聚，五者、惡作罪聚。
T30n1579_p0869a12║集麁不定，如其所應，即入如是諸罪聚中。
T30n1579_p0869a13║復有四種還淨罪聚。何等為四？謂除他勝，
T30n1579_p0869a14║所餘罪聚皆可還淨，故有四種還淨罪聚。
T30n1579_p0869a15║最初罪聚雖可還淨，然唯依二補特伽羅，
T30n1579_p0869a16║非為一切無有差別皆可還淨。是故他勝，
T30n1579_p0869a17║不立一向還淨聚中。又若略說，有十五種犯
T30n1579_p0869a18║罪過失，遍於一切犯罪聚中，當知建立諸
T30n1579_p0869a19║所犯罪。何等十五？一、事重過失；二、猛利纏
T30n1579_p0869a20║過失；三、匱乏不喜足過失；四、他所譏嫌過
T30n1579_p0869a21║失；五、無淨信者倍令不信、有淨信者令其
T30n1579_p0869a22║變異過失；六、多諸財寶、多諸事業過失；七、
T30n1579_p0869a23║染著過失；八、惱他過失；九、發起疾病過失；
T30n1579_p0869a24║十、障往善趣沙門過失；十一、於應避護
T30n1579_p0869a25║不正避護、不應避護而反避護過失；十二、
T30n1579_p0869a26║不應為依反與為依、應與為依而不為
T30n1579_p0869a27║依過失；十三、於應恭敬而不恭敬、不應
T30n1579_p0869a28║恭敬而反恭敬過失；十四、於應覆藏而不
T30n1579_p0869a29║覆藏、不應覆藏而反覆藏過失；十五、於應
T30n1579_p0869b01║習近而不習近、不應習近而反習近過失。
T30n1579_p0869b02║應知此中，初修業者，於四他勝雖有事重
T30n1579_p0869b03║過失，而無猛利纏過失，由彼意樂無勃惡
T30n1579_p0869b04║故，謂於沙門無所顧戀。若初業者，了知此
T30n1579_p0869b05║法能障沙門，為命因緣，亦不違犯。意樂力
T30n1579_p0869b06║強，不唯依事，故彼無犯。制立所犯，要由
T30n1579_p0869b07║意樂增強力故。若雖有犯，而無一念起
T30n1579_p0869b08║覆藏心，彼亦可出，於沙門果仍有堪能。其
T30n1579_p0869b09║餘一切犯他勝者，亦有事重過失，亦有猛
T30n1579_p0869b10║利無慚無愧諸煩惱纏過失。當知彼由二皆
T30n1579_p0869b11║重故，成不可出法及不般涅槃法。若衣鉢
T30n1579_p0869b12║等世尊開許，應持作淨而受用之。於彼一
T30n1579_p0869b13║切悉皆棄捨，或不作淨而輒受用。如是
T30n1579_p0869b14║等罪，由依匱乏不喜足過，制立所犯。若
T30n1579_p0869b15║非親屬苾芻尼所，受衣、與衣；或共彼等獨
T30n1579_p0869b16║在一處；或復非時，諸苾芻僧不同忍許，輒
T30n1579_p0869b17║往教授；或除餘時，與諸母邑共道路行。
T30n1579_p0869b18║如是等類，當知是名他所譏嫌過失。若非
T30n1579_p0869b19║威儀入聚落等乞食受用，坐不如法，澡手
T30n1579_p0869b20║滌器；或不因請，於其食前輒入他舍；或
T30n1579_p0869b21║不觀白，於其食後遊履邑居。如是等類，
T30n1579_p0869b22║當知是名無淨信者倍令不信、有淨信
T30n1579_p0869b23║者令其變異過失。若有執受金銀等寶，種
T30n1579_p0869b24║種品類買賣營為，種蒔林木，畜憍賒耶妙臥
T30n1579_p0869b25║具等。當知是名多諸財寶、多諸事業過失。
T30n1579_p0869b26║若故泄精；或復執觸母邑手等；或行媒
T30n1579_p0869b27║娉，因茲趣入變異染心；或為好故，往親屬
T30n1579_p0869b28║所，追求上妙長衣服等。當知是名染著過
T30n1579_p0869b29║失。若以無根假異分法毀他苾芻，或作
T30n1579_p0869c01║離間人語等事，當知是名惱他過失。若自
T30n1579_p0869c02║持羊毛，過三踰繕那；或荷重擔；或上過
T30n1579_p0869c03║人樹等。當知是名發起疾病過失。若為
T30n1579_p0869c04║破壞和合僧故，勤設勇猛方便事等，當
T30n1579_p0869c05║知是名障往善趣過失。若作不與自語
T30n1579_p0869c06║等事，當知是名障礙沙門過失。若有棄
T30n1579_p0869c07║擲僧祇臥具，置逈露處，捨而去等；或邪受
T30n1579_p0869c08║用等。當知是名於應避護不正避護過
T30n1579_p0869c09║失。若與邪見苾芻、勤策共居住等，為依止
T30n1579_p0869c10║等，當知是名不應為依反與為依過失。
T30n1579_p0869c11║若於尊教輕觸怨咎，怒睛惡視，不恭
T30n1579_p0869c12║敬聽受別解脫經等，當知是名於應恭
T30n1579_p0869c13║敬而不恭敬過失。若於未受具戒補特
T30n1579_p0869c14║伽羅前，宣示實得勝過人法；或復覆藏苾
T30n1579_p0869c15║芻所犯麁惡罪等。當知是名於應覆藏而
T30n1579_p0869c16║不覆藏、不應覆藏而反覆藏過失。若有
T30n1579_p0869c17║受用不淨非法衣服等事，當知是名不
T30n1579_p0869c18║應習近而反習近過失。如是所說十五過
T30n1579_p0869c19║失，當知於彼所犯罪中，或有多種、或二、或
T30n1579_p0869c20║一。
T30n1579_p0869c21║復次，略有五法攝毘柰耶。何等為五？一者、
T30n1579_p0869c22║性罪，二者、遮罪，三者、制，四者、開，五者、行。云
T30n1579_p0869c23║何性罪？謂性是不善，能為雜染損惱於他，
T30n1579_p0869c24║能為雜染損惱於自。雖不遮制，但有現
T30n1579_p0869c25║行便往惡趣。雖不遮制，但有現行能障
T30n1579_p0869c26║沙門。云何遮罪？謂佛世尊觀彼形相不如
T30n1579_p0869c27║法故，或令眾生重正法故，或見所作隨
T30n1579_p0869c28║順現行性罪法故，或為隨順護他心故，
T30n1579_p0869c29║或見障礙善趣、壽命、沙門性故，而正遮止。
T30n1579_p0870a01║若有現行如是等事，說名遮罪。云何名制？
T30n1579_p0870a02║謂有所作能往惡趣，或障善趣，或障如
T30n1579_p0870a03║法所得利養，或障壽命，或障沙門。如是
T30n1579_p0870a04║等類，如來遮制不令現行，故名為制。與此
T30n1579_p0870a05║相違，應知名開。云何名行？謂略有三行。
T30n1579_p0870a06║一者、有犯，二者、無犯，三者、還淨。如是三
T30n1579_p0870a07║種略攝為二。一者、邪行，二者、正行。應知有
T30n1579_p0870a08║犯說名邪行，無犯、還淨說名正行。此中云
T30n1579_p0870a09║何犯所犯罪？謂於應作而不作故，及加
T30n1579_p0870a10║行故；於不應作而反作故，及加行故；犯所
T30n1579_p0870a11║犯罪。又彼略由四因緣故，犯所犯罪。一、無
T30n1579_p0870a12║知故；二、放逸故；三、煩惱盛故；四、輕慢故。云
T30n1579_p0870a13║何名為由無知故犯所犯罪？謂如有一，
T30n1579_p0870a14║於所犯罪不審聽聞、不善領悟，彼無解了、
T30n1579_p0870a15║無有覺慧、無所知故，於其所犯起無犯
T30n1579_p0870a16║想而犯眾罪。如是名為由無知故，犯所
T30n1579_p0870a17║犯罪。云何名為由放逸故犯所犯罪？謂如
T30n1579_p0870a18║有一，於所犯罪雖復解了，有其覺慧，亦
T30n1579_p0870a19║有所知，而住忘念、住不正知；彼由如是
T30n1579_p0870a20║不住念故，如無所知而犯眾罪。如是名
T30n1579_p0870a21║為由放逸故，犯所犯罪。云何名為煩惱盛
T30n1579_p0870a22║故犯所犯罪？謂如有一，於其所犯雖復
T30n1579_p0870a23║解了，有其覺慧，亦有所知，而彼本性貪瞋
T30n1579_p0870a24║癡等極為猛利；彼由猛利貪瞋癡故，雖
T30n1579_p0870a25║知是事所不應為，煩惱纏逼不自在故，
T30n1579_p0870a26║而犯眾罪。如是名為煩惱盛故，犯所犯罪。
T30n1579_p0870a27║云何名為由輕慢故犯所犯罪？謂如有
T30n1579_p0870a28║一，於所犯罪雖復解了，有其覺慧，亦有
T30n1579_p0870a29║所知，而彼信解極為下劣，無有強盛宿
T30n1579_p0870b01║善因行；由其信解極下劣故，於沙門性、
T30n1579_p0870b02║於般涅槃無有顧戀，於佛法僧無敬無
T30n1579_p0870b03║憚，無有羞恥，不樂所學；由輕慢故，隨
T30n1579_p0870b04║其所欲廣犯眾罪。如是名為由輕慢故，
T30n1579_p0870b05║犯所犯罪。當知此中，無知放逸所犯眾罪，
T30n1579_p0870b06║是不染污。由煩惱盛及以輕慢所犯眾罪，
T30n1579_p0870b07║是其染污。由五因緣，當知所犯成下中上
T30n1579_p0870b08║三品差別。何等為五？一、由自性故；二、由
T30n1579_p0870b09║毀犯故；三、由意樂故；四、由事故；五、由積
T30n1579_p0870b10║集故。由自性者，謂他勝罪聚是上品罪，眾
T30n1579_p0870b11║餘罪聚是中品罪，所餘罪聚是下品罪。復
T30n1579_p0870b12║有差別。謂彼勝、眾餘是重品罪，隕墜、別悔
T30n1579_p0870b13║是中品罪，惡作罪聚是輕品罪。如是應知
T30n1579_p0870b14║由自性故，諸所犯罪成下中上三品差別。
T30n1579_p0870b15║由毀犯者，謂無知故及放逸故，所犯眾
T30n1579_p0870b16║罪是下品罪；煩惱盛故，所犯眾罪是中品罪；
T30n1579_p0870b17║由輕慢故，所犯眾罪是上品罪。如是應知
T30n1579_p0870b18║由毀犯故，諸所犯罪成下中上三品差別。
T30n1579_p0870b19║由意樂者，謂由下品貪瞋癡纏所犯眾罪，
T30n1579_p0870b20║是下品罪；若由中品，是中品罪；若由上品，
T30n1579_p0870b21║是上品罪。如是應知由意樂故，諸所犯
T30n1579_p0870b22║罪成下中上三品差別。由事故者，謂雖現
T30n1579_p0870b23║行相似意樂，而由其事非一類故，應知所
T30n1579_p0870b24║犯成下中上三品差別。如以瞋纏，於傍生
T30n1579_p0870b25║趣所有眾生故思殺害，生隕墜罪。即以如
T30n1579_p0870b26║是相似瞋纏，或於其人、或人形狀、非父非
T30n1579_p0870b27║母故思殺害，生他勝罪，非無間罪。即以
T30n1579_p0870b28║如是相似瞋纏，於人、父母故思殺害，生他
T30n1579_p0870b29║勝罪及無間罪。如是應知由事別故，諸
T30n1579_p0870c01║所犯罪成下中上三品差別。由積集者，謂
T30n1579_p0870c02║如有一，或犯一罪，不能如法速疾悔除，
T30n1579_p0870c03║或二、或三、乃至或五。如是應知由積集故，
T30n1579_p0870c04║成下品罪。從此已後，或犯十罪、或犯二十、
T30n1579_p0870c05║或犯三十，乃至或犯可了數罪，不能如法
T30n1579_p0870c06║速疾悔除。如是應知由積集故，成中品
T30n1579_p0870c07║罪。若所犯罪其數無量，不可了知我今毀
T30n1579_p0870c08║犯如是量罪。如是應知由積集故，成
T30n1579_p0870c09║上品罪。云何應作？謂若於彼由不作故，
T30n1579_p0870c10║及加行故，便成毀犯。此所應作略有五種。
T30n1579_p0870c11║一、於村邑所應作事，二、於道場所應作事，
T30n1579_p0870c12║三、於善品所應作事。即此善品所應作事，
T30n1579_p0870c13║復有二種。一者、資糧所應作事，二者、清淨所
T30n1579_p0870c14║應作事。如是資糧所應作事，如聲聞地說
T30n1579_p0870c15║十三種所有資糧。如是清淨所應作事，如
T30n1579_p0870c16║聲聞地說修作意。又於城邑所應作者，謂
T30n1579_p0870c17║或為己衣服等事，入於聚落；或復為於佛
T30n1579_p0870c18║法僧事、同梵行事。或為未信令其生信，其
T30n1579_p0870c19║已信者倍令增長，入於聚落。與此相違，所
T30n1579_p0870c20║有能障五應作事，如其所應，當知五種
T30n1579_p0870c21║不應作事。云何無犯？謂五因緣令無所犯。
T30n1579_p0870c22║何等為五？謂於根門密護而住，飲食知量，
T30n1579_p0870c23║初夜後夜常不睡眠勤修勝行，正知而住。
T30n1579_p0870c24║如是名為第一因緣。又於沙門，起其上品
T30n1579_p0870c25║精勤顧戀；於其大師、諸有智者同梵行所，
T30n1579_p0870c26║起其上品愛樂恭敬；於現行罪，發起猛利
T30n1579_p0870c27║增上慚愧。如是名為第二因緣。又少財物、
T30n1579_p0870c28║少事、少業，不多怱務。如是名為第三因
T30n1579_p0870c29║緣。又住喜足；於犯不犯能善了知；不與
T30n1579_p0871a01║道俗交遊縱蕩；專修善品，曾無間隙。如是
T30n1579_p0871a02║名為第四因緣。又初修業，癡狂心亂，痛惱所
T30n1579_p0871a03║逼。如是名為第五因緣。當知由此五因緣
T30n1579_p0871a04║故，從初不犯。云何還淨？謂如有一，隨所
T30n1579_p0871a05║犯罪，即便生起五種惡作。五支所攝不放逸
T30n1579_p0871a06║行以為依止，由五種相，除彼所生五種惡
T30n1579_p0871a07║作。云何生起五種惡作？一者、由我毀犯淨
T30n1579_p0871a08║戒因緣，於後定當深自懇責，生起惡作；二
T30n1579_p0871a09║者、由我毀犯淨戒因緣，定當為他諸天呵
T30n1579_p0871a10║責，生起惡作；三者、由我毀犯淨戒因緣，
T30n1579_p0871a11║定為大師及諸有智同梵行者當共呵責，生
T30n1579_p0871a12║起惡作；四者、由我毀犯淨戒因緣，定遍方
T30n1579_p0871a13║維惡名、惡稱、惡聲、惡頌彰顯流布，生起惡作；
T30n1579_p0871a14║五者、由我毀犯淨戒因緣，身壞已後，必定
T30n1579_p0871a15║當墮諸惡趣中，生起惡作。五支所攝不放
T30n1579_p0871a16║逸行，如聲聞地應知其相。謂前際俱行、
T30n1579_p0871a17║後際俱行、中際俱行、初時所作及俱隨行。
T30n1579_p0871a18║云何由五種相，除彼所生五種惡作？一者、
T30n1579_p0871a19║世尊所說正法，皆有因緣，亦有出離，是故
T30n1579_p0871a20║所犯容可還淨。由是除遣所生惡作。二
T30n1579_p0871a21║者、由彼無知、放逸、煩惱熾盛及以輕慢犯所
T30n1579_p0871a22║犯罪，即此無知乃至輕慢，我已斷滅；所有正
T30n1579_p0871a23║智乃至尊敬，我已生起。由是除遣所生惡
T30n1579_p0871a24║作。三者、當來無犯意樂，我已生起，由是除
T30n1579_p0871a25║遣所生惡作。四者、我已於諸有智同梵行所
T30n1579_p0871a26║發露悔滅。由是除遣所生惡作。五者、我
T30n1579_p0871a27║於佛善說法毘柰耶中既出家已，雖越學
T30n1579_p0871a28║處而能悔滅，極為善哉。然薄伽梵，以無量
T30n1579_p0871a29║門呵毀所起相續惡作為蓋、為障，我今於
T30n1579_p0871b01║彼多住堅執，不能除遣，非極善哉。了知此
T30n1579_p0871b02║已，由是除遣所生惡作。如是名為所犯還
T30n1579_p0871b03║淨。
T30n1579_p0871b04║復次，應知略有五毘柰耶所隨行法，依毘
T30n1579_p0871b05║柰耶勤學苾芻，隨行於彼。云何為五？一者、
T30n1579_p0871b06║安住，二者、居處，三者、所依，四者、受用，五者、
T30n1579_p0871b07║羯磨。云何安住？謂依毘柰耶勤學苾芻，應
T30n1579_p0871b08║當安住五種想住。何等為五？一者、若入
T30n1579_p0871b09║聚落，應當安住入牢獄想。二者、若在道場，
T30n1579_p0871b10║常當於己住沙門想。應知此中沙門想者，
T30n1579_p0871b11║謂我於今色形別異，棄捨俗相，我已受持
T30n1579_p0871b12║壞色等事。廣說如經，審諦觀察二十二處。
T30n1579_p0871b13║三者、若飲食時，常當安住為療病想。四者、
T30n1579_p0871b14║若處遠離，於眼所識色、耳所識聲等，應住
T30n1579_p0871b15║盲聾瘖瘂等想。五者、若寢息時，當起難保
T30n1579_p0871b16║曠野林中驚怖鹿想。依毘柰耶勤學苾芻，
T30n1579_p0871b17║常當安住是五想住。於此想住既安住已，
T30n1579_p0871b18║雖現受用堪為國王所受衣服、飲食、臥具，
T30n1579_p0871b19║而不墮受欲樂行邊。云何居處？謂五居
T30n1579_p0871b20║處。一、苾芻居處，二、苾芻尼居處，三、外道居
T30n1579_p0871b21║處，四、雜染居處，五、無雜染居處。苾芻居處
T30n1579_p0871b22║者，謂於是處，有諸苾芻下中上座之所居
T30n1579_p0871b23║止。苾芻尼居處者，謂於是處，有苾芻尼
T30n1579_p0871b24║如前三種之所居止。外道居處者，謂於是
T30n1579_p0871b25║處，種種外道之所居止，謂離繫、淨命、波輸
T30n1579_p0871b26║鉢多，如是等類。雜染居處者，謂於是處，一
T30n1579_p0871b27║切羯磨皆不施設，或但施設一分羯磨。無雜
T30n1579_p0871b28║染居處者，謂於是處，具足施設一切羯磨。
T30n1579_p0871b29║又無雜染苾芻居處，應知眾會安立整肅；
T30n1579_p0871c01║若有雜染苾芻居處，應知眾會安立混雜。
T30n1579_p0871c02║諸有愛樂所學苾芻，於有雜染苾芻居處，
T30n1579_p0871c03║應故思擇棄捨利養，棄捨恭敬，不應止
T30n1579_p0871c04║住。除有危難，暫時依附；或行道路，暫時
T30n1579_p0871c05║止息；或為拔彼諸苾芻眾出不善處，安置
T30n1579_p0871c06║善處。於苾芻尼眾所居處，不應止住。除
T30n1579_p0871c07║如前說三種因緣。外道居處，當知亦爾。於
T30n1579_p0871c08║無雜染苾芻居處，雖正思擇盡壽止住，而
T30n1579_p0871c09║應常懷覊旅之想。若有苾芻，雖住如是
T30n1579_p0871c10║諸所居處，應懷種種慮恐處想。雖住如是
T30n1579_p0871c11║無譏嫌處，而常慮恐為諸有智同梵行者
T30n1579_p0871c12║之所譏嫌。云何所依？謂五所依。何等為五？
T30n1579_p0871c13║一、村田所依，二、居處所依，三、補特伽羅所依，
T30n1579_p0871c14║四、諸衣服等資具所依，五、威儀所依。若依
T30n1579_p0871c15║村、城、地方分所而得安住，應知是名村田
T30n1579_p0871c16║所依。若依園林、或諸寺院經行處等而得
T30n1579_p0871c17║安住，應知是名居處所依。若依施主、軌範、
T30n1579_p0871c18║親教、諫誨、憶念、教授、教誡、說正法者而得
T30n1579_p0871c19║安住，應知是名補特伽羅所依。若依順道，
T30n1579_p0871c20║或麁、或妙，隨所獲得衣服、飲食、病緣醫藥、資
T30n1579_p0871c21║身眾具而得安住，應知是名諸衣服等資
T30n1579_p0871c22║具所依。若依是處，於時時間，身四威儀如
T30n1579_p0871c23║其所樂得安樂住，應知是名威儀所依。若
T30n1579_p0871c24║依如是所依而住，終不為其苦惱非聖無
T30n1579_p0871c25║義所引困弊匪宜損害自己。云何受用？謂
T30n1579_p0871c26║有五種不淨受用，及有五種清淨受用。云何
T30n1579_p0871c27║五種不淨受用？一者、受用窣堵波物。非遭
T30n1579_p0871c28║重病，設遭重病有餘方計。二者、受用諸
T30n1579_p0871c29║僧祇物。非僧授與，非墮鉢中，非彼分攝。
T30n1579_p0872a01║三者、受用他別人物。不從彼得，非彼所許，
T30n1579_p0872a02║隨意受用。四者、受用非委信物。謂非委信
T30n1579_p0872a03║補特伽羅，一切所有不應受用。五者、受用諸
T30n1579_p0872a04║便穢等所染污物。或由習近減諸善法，增
T30n1579_p0872a05║不善法；或習近時，令諸世間生起譏訶，令
T30n1579_p0872a06║諸世間共所厭賤，未生信者令倍不信，
T30n1579_p0872a07║已生信者令其變異。是名五種不淨受用，
T30n1579_p0872a08║於毘柰耶勤學苾芻，應當遠離。與此相違，
T30n1579_p0872a09║應知五種清淨受用，於毘柰耶勤學苾芻，
T30n1579_p0872a10║應當受用。如是遠離不淨受用，於淨受用
T30n1579_p0872a11║隨行苾芻，能善酬報所有信施。云何羯磨？
T30n1579_p0872a12║謂一切羯磨略有四種。一者、單白羯磨，二者、
T30n1579_p0872a13║白二羯磨，三者、白四羯磨，四者、三語羯磨。
T30n1579_p0872a14║此四羯磨，略有二事為所依處。一、有情數事
T30n1579_p0872a15║為所依處，二、無情數事為所依處。有情數事
T30n1579_p0872a16║為所依處者，謂出家羯磨，若受具足羯磨，
T30n1579_p0872a17║若補特伽羅同意羯磨，若出罪羯磨，若舉羯
T30n1579_p0872a18║磨，若擯羯磨，若兩安居受七、二十、四十夜
T30n1579_p0872a19║等所有羯磨。如是或為攝受有情，或為折
T30n1579_p0872a20║伏有情，施設羯磨，是名有情數事為所依
T30n1579_p0872a21║處羯磨。無情數事為所依處者，謂受持衣
T30n1579_p0872a22║鉢羯磨，若持羯絺那衣護衣不捨羯磨，
T30n1579_p0872a23║若結界羯磨，若淨稻穀同意羯磨。如是等
T30n1579_p0872a24║類所有羯磨，當知是名無情數事為所依
T30n1579_p0872a25║處羯磨。又此羯磨，當知或有二眾所作，
T30n1579_p0872a26║或有四眾所作，或有十眾所作，或有二十
T30n1579_p0872a27║眾所作，或有四十眾所作，或有合眾所作。
T30n1579_p0872a28║二眾所作者，謂一苾芻，對一苾芻三說別悔
T30n1579_p0872a29║羯磨，發露悔除或隕墜罪、或惡作罪等。四
T30n1579_p0872b01║眾所作者，謂如有一犯麁罪已，於四人前
T30n1579_p0872b02║發露悔除羯磨。十眾所作者，謂受具足羯
T30n1579_p0872b03║磨。二十眾所作者，謂出苾芻眾餘罪羯磨，
T30n1579_p0872b04║及苾芻尼受具足羯磨。四十眾所作者，謂
T30n1579_p0872b05║出苾芻尼眾餘罪羯磨。合眾所作者，謂增
T30n1579_p0872b06║長羯磨，若恣舉羯磨，或餘所有種類羯磨。
T30n1579_p0872b07║是四羯磨，由事差別成無量種。廣說應知
T30n1579_p0872b08║如毘柰耶摩怛理迦。如是解了所有羯磨，
T30n1579_p0872b09║於毘柰耶勤學苾芻隨羯磨行，於所犯罪
T30n1579_p0872b10║而得善巧，於罪出離亦得善巧。避護自身，
T30n1579_p0872b11║令得清淨，離諸罪過。
T30n1579_p0872b12║復次，於毘柰耶勤學苾芻，應知有五違逆
T30n1579_p0872b13║學法，應當遠離；復有五種隨順學法，應當
T30n1579_p0872b14║受持。云何為五違逆學法？一者、障礙，二者、
T30n1579_p0872b15║像似正法，三者、惡友，四者、愚戇煩惱熾盛，
T30n1579_p0872b16║五者、宿世資糧其力薄弱。云何障礙？謂有
T30n1579_p0872b17║五障。一、增上戒障，二、增上心障，三、增上慧障，
T30n1579_p0872b18║四、往善趣障，五、利養壽命所作事障。云何
T30n1579_p0872b19║名為增上戒障？謂如有一，或是奴婢，或是
T30n1579_p0872b20║獲得，或有所言，廣說一切障出家法而與
T30n1579_p0872b21║相應，如是名為增上戒障。云何名為增上
T30n1579_p0872b22║心障？有十一障，當知名為增上心障。謂數
T30n1579_p0872b23║與眾會為初，處分居處為後。云何名為
T30n1579_p0872b24║增上慧障？謂於正法及說法師不起恭敬，
T30n1579_p0872b25║陵懱正法及說法師，輕賤自己，於法慳悋，
T30n1579_p0872b26║障他正法，令背正法、毀謗正法。如是等類，
T30n1579_p0872b27║當知皆名增上慧障。云何名為往善趣障？
T30n1579_p0872b28║謂如有一，惡欲、邪見、多諸忿恨，乃至廣說。
T30n1579_p0872b29║如是色類順諸惡趣受學轉法，當知是名
T30n1579_p0872c01║順惡趣障。利養障者，謂隨所行，令未信
T30n1579_p0872c02║者更增不信，其已信者能令改變，不樂功
T30n1579_p0872c03║德，不時時中精勤修習施福業事，不樂為
T30n1579_p0872c04║他引攝所有利益安樂，如是等類。壽命障
T30n1579_p0872c05║者，謂不謹慎遠避惡象，廣說乃至不善遠
T30n1579_p0872c06║離有災有疫諸惡國土，又不遠離諸因諸
T30n1579_p0872c07║緣，未盡壽量能令夭歿，如是等類。所作事
T30n1579_p0872c08║障者，謂能障礙營衣鉢等所有事業。如是
T30n1579_p0872c09║一切，總攝為一，應知說名利養壽命所作事
T30n1579_p0872c10║障。云何名為像似正法？謂略有二種像似
T30n1579_p0872c11║正法。一、似教正法，二、似行正法。若於非法
T30n1579_p0872c12║生是法想，顯示非法以為是法，令他於
T30n1579_p0872c13║中生正法想，如是法教實故、諦故，非是正
T30n1579_p0872c14║法，而復像似正法顯現，是故名為似教正
T30n1579_p0872c15║法。若廣為他如是宣說，令他受學，亦自修
T30n1579_p0872c16║行，妄起法想，習諸邪行，而自憍慢，稱言我
T30n1579_p0872c17║能修是正行。應知是名似行正法。
T30n1579_p0872c18║為廣宣說像似正法，復說中間嗢拕南曰：
T30n1579_p0872c19║初法等五種、次根等諸見、
T30n1579_p0872c20║非處惡作等、後暴惡戒等。
T30n1579_p0872c21║諸以如來所說法教相似文句，於諸經中
T30n1579_p0872c22║安置偽經，於諸律中安置偽律，如是名為
T30n1579_p0872c23║像似正法。又由增益或損減見，增益虛事，
T30n1579_p0872c24║損減實事。由此方便，於無常等種種義門，
T30n1579_p0872c25║廣為他人宣說開示，如是如是自他習行，
T30n1579_p0872c26║如是亦名像似正法。又於宣說補特伽羅
T30n1579_p0872c27║所有經典，邪取分別說有真實補特伽羅，如
T30n1579_p0872c28║是亦名像似正法。又於種種假有法中，宣
T30n1579_p0872c29║說開示為實有性，如是亦名像似正法。又
T30n1579_p0873a01║於遠離一切戲論究竟涅槃，分別為有、或
T30n1579_p0873a02║為非有，說為有性、或非有性，如是亦名像
T30n1579_p0873a03║似正法。又有一類補特伽羅，作如是說：世
T30n1579_p0873a04║尊宣示稱揚讚歎密護根門，由是因緣，寧
T30n1579_p0873a05║不視色，乃至於法不以意思。而不繫念
T30n1579_p0873a06║觀視眾色，乃至以意思惟諸法，如是亦名
T30n1579_p0873a07║像似正法。又聞世尊宣示稱歎簡靜而住，
T30n1579_p0873a08║便作是言：寧無咎責，不測量他。於應毀
T30n1579_p0873a09║者而不呵毀，於應讚者亦不稱讚，而
T30n1579_p0873a10║不有所呵毀稱讚，如是亦名像似正法。又
T30n1579_p0873a11║聞世尊宣示稱歎和氣軟語，便作是言：受
T30n1579_p0873a12║默然戒，都無言說，為極善哉。如是亦名像
T30n1579_p0873a13║似正法。又聞世尊宣示稱歎節量衣食，便
T30n1579_p0873a14║作是言：斷食而住，露體而行，最為妙善。如是
T30n1579_p0873a15║亦名像似正法。又聞世尊宣示稱歎離諠
T30n1579_p0873a16║雜住，息諸言說及以事業，便作是言：棄捨
T30n1579_p0873a17║臥具，寂靜閑居，無所修習，為極美妙。如
T30n1579_p0873a18║是亦名像似正法。又聞佛說：心將導世間，
T30n1579_p0873a19║心營造一切，隨心所生起，皆自在而轉。於
T30n1579_p0873a20║如是等諸經義趣不如實知，或有一類由
T30n1579_p0873a21║惡取執，作如是言：唯有一識馳流生死，
T30n1579_p0873a22║無二無別。如是亦名像似正法。又聞佛
T30n1579_p0873a23║許持戒士夫補特伽羅，受百味食、百千衣服
T30n1579_p0873a24║障道妙欲，設此品類正受用時，亦不為障。或
T30n1579_p0873a25║有一類由惡取執，作如是言：世尊所說
T30n1579_p0873a26║障道諸欲，若有習近，不足為障。如是亦
T30n1579_p0873a27║名像似正法。又聞佛說：諸阿羅漢於現法
T30n1579_p0873a28║中，於食、言說、蘊、界、處等，不捨不取，不如實
T30n1579_p0873a29║知。便作是說：如我解佛所說法者，阿羅
T30n1579_p0873b01║漢僧於其死後無所覺了。如是亦名像似
T30n1579_p0873b02║正法。復有一類，不如實知世俗、勝義二諦
T30n1579_p0873b03║道理，違二諦理，作如是言：諸蘊無我，云
T30n1579_p0873b04║何無我造作諸業，令我觸證。應知亦名像
T30n1579_p0873b05║似正法。復有一類，本性愚癡，多行謗毀。彼
T30n1579_p0873b06║於九種內正住心不如實知，於諦觀行、念
T30n1579_p0873b07║住觀行不如實知。由不知故，為他宣說：
T30n1579_p0873b08║唯信解作意是奢摩他品，唯信解作意是毘
T30n1579_p0873b09║鉢舍那品，唯信解作意能得究竟。自亦習
T30n1579_p0873b10║行如是相行。當知亦名像似正法。復有一
T30n1579_p0873b11║類，非處惡作，而不思惟。當知亦名像似正
T30n1579_p0873b12║法。復有一類，於其讀誦、觀行、作意皆有堪
T30n1579_p0873b13║能，而樂僧事，亦於其中見勝功德，為他
T30n1579_p0873b14║宣說。當知亦名像似正法。復有一類，於戒、
T30n1579_p0873b15║於修有所堪能，而於惠施見勝功德。遊
T30n1579_p0873b16║歷諸方，於自禁戒所遮止處，多有毀犯，集
T30n1579_p0873b17║諸財物奉佛法僧。當知亦名像似正法。復
T30n1579_p0873b18║有一類，於善說法毘柰耶中既出家已，展
T30n1579_p0873b19║轉相引，專以聽聞為其究竟。當知亦名像
T30n1579_p0873b20║似正法。復有一類，見諸苾芻大族大福，多
T30n1579_p0873b21║獲衣等所有利養，捨少欲等而往其所，恭
T30n1579_p0873b22║敬敘慰現親誨喻，令新苾芻邪心動作。當
T30n1579_p0873b23║知亦名像似正法。復有一類，棄捨如來所
T30n1579_p0873b24║說甚深空性相應所有經典，專樂習學隨順
T30n1579_p0873b25║世間文章呪術，而不自察懷聰明慢，又欲
T30n1579_p0873b26║令他知己聰敏。當知亦名像似正法。復有
T30n1579_p0873b27║一類，折伏暴惡及諸犯戒，為欲於彼暴惡
T30n1579_p0873b28║犯戒作不饒益，發起惡思。當知亦名像似
T30n1579_p0873b29║正法。復有一類，搆集種種矯詐威儀。當知
T30n1579_p0873c01║亦名像似正法。復有一類，以解世間文章
T30n1579_p0873c02║呪術，多求多獲所有利養，當知亦名像似
T30n1579_p0873c03║正法。復有一類，損惱於他，以其非法積聚
T30n1579_p0873c04║財寶，作有罪福。當知亦名像似正法。又
T30n1579_p0873c05║即於彼能引無義像似正法，以諸因緣開
T30n1579_p0873c06║示建立。當知亦名像似正法。如是一切像
T30n1579_p0873c07║似正法，應知皆是違逆學法。惡友性相，廣
T30n1579_p0873c08║說應知如聲聞地及菩薩地。又略說者，若
T30n1579_p0873c09║於放逸、或於惡行、或於下劣諸善功德而
T30n1579_p0873c10║相勸勵，應知是類總名惡友。若諸昧劣愚
T30n1579_p0873c11║癡種類所有猛利長時煩惱，是名愚戇煩惱
T30n1579_p0873c12║熾盛。若於宿世信等善法不修習故，於現
T30n1579_p0873c13║法中信等微弱，雖極精懇，然無力能即於
T30n1579_p0873c14║現法獲得涅槃。當知是名宿世資糧有所
T30n1579_p0873c15║闕故，於現法中其力薄弱。是名五種違逆
T30n1579_p0873c16║學法。與此相違，應知五種隨順學法，成就
T30n1579_p0873c17║彼故，於毘柰耶勤學苾芻、能正修集一切
T30n1579_p0873c18║所學。成就如是隨順法者，復有五法能防
T30n1579_p0873c19║戒蘊。一、正出家，二、善請問，三、審觀察，四、修
T30n1579_p0873c20║對治，五、任持信。不厄於債而求出家，如前
T30n1579_p0873c21║廣說，唯求涅槃、愛樂所學而求出家。當
T30n1579_p0873c22║知如是名正出家。既出家已，於犯、無犯及
T30n1579_p0873c23║還淨中，若有苾芻持經律論，其所未了躬
T30n1579_p0873c24║往請決，彼便開曉。當知如是名善請問。於
T30n1579_p0873c25║自尸羅三時觀察，或初日分、或中日分、或後
T30n1579_p0873c26║日分。若見無犯，便生歡喜，晝夜精勤隨學
T30n1579_p0873c27║而住；若見有犯，即便速疾如法悔除。當知
T30n1579_p0873c28║如是名審觀察。於時時間，初夜、後夜、或晝日
T30n1579_p0873c29║分，思惟、修習所有貪等煩惱對治，非唯聽
T30n1579_p0874a01║聞尸羅言教便生喜足。當知如是名修對
T30n1579_p0874a02║治。深信有犯當不愛果，深信無犯當來愛
T30n1579_p0874a03║果，當知如是名任持信。又正出家為所
T30n1579_p0874a04║依止，作餘四事。由正請問，終不毀犯無知
T30n1579_p0874a05║故犯；由審觀察，終不毀犯放逸故犯；由修
T30n1579_p0874a06║對治，終不毀犯煩惱熾盛故有所犯；由任
T30n1579_p0874a07║持信，終不毀犯輕慢故犯。依止如是五種
T30n1579_p0874a08║法故，能防戒蘊，名善防護。復次，於毘柰
T30n1579_p0874a09║耶勤學苾芻，由有五種寂靜法故，能滅諸
T30n1579_p0874a10║惡。云何為五？一者、柔和易可共住，二者、斷，
T30n1579_p0874a11║三者、斷支，四者、敬事，五者、滅諍。何等柔和
T30n1579_p0874a12║易可共住？謂如經說，略有六種可愛樂法。
T30n1579_p0874a13║何等為斷？謂諸人天所有四輪。何等斷支？謂
T30n1579_p0874a14║五斷支。何等敬事？謂敬事大師，廣說乃至
T30n1579_p0874a15║無有放逸。何等滅諍？謂七滅諍法。當知此
T30n1579_p0874a16║中，由依身等，於同梵行現行非愛；又於僧
T30n1579_p0874a17║祇共有財物不平受用；又有戒、見不同分法。
T30n1579_p0874a18║由依此故，難可共住，性不柔和，心常展
T30n1579_p0874a19║轉互相經構。如是名為可愛樂法之所對
T30n1579_p0874a20║治。與此相違，由其白品三種因緣，當知即
T30n1579_p0874a21║是建立六種可愛樂法。由其第一，建立三
T30n1579_p0874a22║種；由其第二，建立第四；由其第三，建立第
T30n1579_p0874a23║五及以第六。又於此中，所有令他獲得可
T30n1579_p0874a24║愛利益安樂正現在前身等諸業，名慈善
T30n1579_p0874a25║友。若物可令清淨受用，此物名為如法利
T30n1579_p0874a26║養。若物不依邪命非法方便獲得，此物名
T30n1579_p0874a27║為如法所得。若物已置在於鉢內，當知此
T30n1579_p0874a28║物名墮鉢中。若物雖未置於鉢中，而將欲
T30n1579_p0874a29║置，當知此物名鉢所攝。若所受食不偏精
T30n1579_p0874b01║妙，亦不偏多，共食所食，顯露而食，不私密
T30n1579_p0874b02║食，乃至唯有可充腹食亦共分布，終不故
T30n1579_p0874b03║思隱障處食，亦不閉門而有所食，恐他飢
T30n1579_p0874b04║乏來至希求不得分給，當知是名平等受
T30n1579_p0874b05║用。聖所愛戒差別分別，如攝異門應知其
T30n1579_p0874b06║相。出世正見差別分別，即攝事分應知其相。
T30n1579_p0874b07║又由二相成可樂性。一、體彼有德而尊重
T30n1579_p0874b08║故；二、荷彼有恩而慰意故。又可樂性有二
T30n1579_p0874b09║差別。一者、未生令其得生；二者、生已當倍
T30n1579_p0874b10║增廣。應知此中，尊重增上，謂體彼有德。慰
T30n1579_p0874b11║意增上，謂財法二攝。彼二增上，謂善和合。和
T30n1579_p0874b12║合增上，謂心無擾惱。遠離貪等所有擾惱，名
T30n1579_p0874b13║曰無違。和合方便共為一事，名曰無諍。和
T30n1579_p0874b14║同水乳，名一趣性。又處所圓滿、教導圓滿、
T30n1579_p0874b15║正行圓滿、資糧圓滿為所依止，應知建立人
T30n1579_p0874b16║天四輪。五種妙好所住方處，名處所圓滿。廣
T30n1579_p0874b17║說應知如聲聞地。正士善友，名教導圓滿。
T30n1579_p0874b18║廣說應知如聲聞地及菩薩地。由五種相自
T30n1579_p0874b19║發正願，名正行圓滿。何等為五？一、於正教
T30n1579_p0874b20║授能敬順取；二、行無違逆；三、如實自顯；四、
T30n1579_p0874b21║其教授師，隨所獲得精麁衣服、飲食、臥具，便
T30n1579_p0874b22║生喜足；五、無間、殷重二種加行，樂斷樂修，
T30n1579_p0874b23║乃至修習四種苾芻愛取對治。又宿所作福
T30n1579_p0874b24║補特伽羅，宿世善根增上力故，應知有五
T30n1579_p0874b25║相果勝利。謂宿所作福增上力故，安住二
T30n1579_p0874b26║種可愛果報。一、內，二、外。內可愛果報者，謂
T30n1579_p0874b27║長壽久住、妙色端嚴、無病、少惱、非僕、非女、
T30n1579_p0874b28║非半擇迦、智慧猛利、發言威肅、具大宗葉。
T30n1579_p0874b29║外可愛果報者，謂生富貴家，如經廣說大
T30n1579_p0874c01║富、大翼、有大侍衛。是名第一宿所作福相果
T30n1579_p0874c02║勝利。又宿所作福增上力故，得善安住，非
T30n1579_p0874c03║諸魍魎、藥叉、非人、守宅神等能為障礙。謂於
T30n1579_p0874c04║財位不作障礙，或於壽命不作障礙。是
T30n1579_p0874c05║名第二宿所作福相果勝利。又宿所作福
T30n1579_p0874c06║增上力故，性於善法心能趣入，修習無怠。
T30n1579_p0874c07║是名第三宿所作福相果勝利。又宿所作福
T30n1579_p0874c08║增上力故，性於惡行深自懇愧，雖作惡已，
T30n1579_p0874c09║時時發起猛利悔心。由此因緣，令已作惡
T30n1579_p0874c10║現在微劣，於當來惡能永遠離。是名第四
T30n1579_p0874c11║宿所作福相果勝利。又宿所作福增上力故，
T30n1579_p0874c12║一切事業方便加行意趣伎能展轉昌盛，凡
T30n1579_p0874c13║所施為無不敬順，少用功力，多有成辦。
T30n1579_p0874c14║是名第五宿所作福相果勝利。如是四種
T30n1579_p0874c15║天上諸天、人中諸人所有止觀勝妙車輪，隨
T30n1579_p0874c16║有所闕，其車不轉。又依應所得義深生
T30n1579_p0874c17║信解，於師長前如實自顯，身有勇悍，心
T30n1579_p0874c18║有勇悍，堪能領解善說、惡說所有法義。如
T30n1579_p0874c19║其次第，應知建立五種斷支。隨闕一支，
T30n1579_p0874c20║斷不成辦。又於最初，應當勉勵敬事大
T30n1579_p0874c21║師。謂能宣說增上戒學、增上心學、增上慧學
T30n1579_p0874c22║所有法教。次應敬事其所說法。次修習法
T30n1579_p0874c23║隨法行時，應當敬事依增上戒與毘柰耶
T30n1579_p0874c24║相應學處。次應敬事依增上心及增上慧
T30n1579_p0874c25║教誡教授。於時時間，修財供養及法供養。
T30n1579_p0874c26║應知此中財法供養，謂同居止及同受用。
T30n1579_p0874c27║次於靜慮修三摩地。從此無間，隨無愛味
T30n1579_p0874c28║通達諦理，永盡諸漏，無有放逸。如是七
T30n1579_p0874c29║種敬事差別，次第應知。又由三相，應知敬
T30n1579_p0875a01║事。由能體彼功德勝利，故起尊重；隨所體
T30n1579_p0875a02║悉，以身語意三種正行而修恭敬；復設種
T30n1579_p0875a03║種幢幡蓋等而為供養。有諸同梵行者，舉
T30n1579_p0875a04║餘同梵行者所犯眾罪，即於現前四目相
T30n1579_p0875a05║對，而以其實，不以非實，乃至廣說。彼於
T30n1579_p0875a06║未了正解了時，便更無犯；更無犯故，是諸
T30n1579_p0875a07║苾芻，由見聞疑，不應重舉前所犯事，如
T30n1579_p0875a08║是諍事便得除滅。有諸苾芻，見餘苾芻犯
T30n1579_p0875a09║罪時節，別於後時，彼犯罪者忘自所犯，其
T30n1579_p0875a10║見犯者記彼所犯，便舉是事，問言：汝憶
T30n1579_p0875a11║自所犯不？彼乃答言：我都不憶。彼既不憶，
T30n1579_p0875a12║不可自悔妄言我憶，非無悔言能離惡
T30n1579_p0875a13║作。既被他舉，故信順他，應從眾僧求乞
T30n1579_p0875a14║憶念毘柰耶想，及以清淨。爾時眾僧信諸苾
T30n1579_p0875a15║芻，與彼清淨，彼犯罪者得離惡作，是諸
T30n1579_p0875a16║苾芻，不應重舉前所犯事，如是諍事便得
T30n1579_p0875a17║除滅。復有苾芻，由癲狂故，現行眾多非
T30n1579_p0875a18║沙門法、不隨順法，彼由此事，故不成犯。
T30n1579_p0875a19║復有一類無知苾芻，謂彼成犯，非處舉
T30n1579_p0875a20║發。有諸苾芻，為防未來教示憶念，令得
T30n1579_p0875a21║自心，還從眾僧求乞不癡毘柰耶想，及以清
T30n1579_p0875a22║淨。彼聞是已，即便求乞。爾時眾僧，應斷如
T30n1579_p0875a23║是補特伽羅不成於犯，僧和合住，唱與清
T30n1579_p0875a24║淨。無知苾芻既聞是已，不復重舉前所犯
T30n1579_p0875a25║事，如是諍事便得除滅。復有苾芻，於眾僧
T30n1579_p0875a26║中舉苾芻罪，其能舉者起有犯想，彼所舉
T30n1579_p0875a27║者起無犯想。由無犯想，便自稱言：我無所
T30n1579_p0875a28║犯。能舉者云：長老豈不曾作如是如是
T30n1579_p0875a29║事耶？彼遂誠言：我不曾作。能舉復云：彼
T30n1579_p0875b01║先已犯，今得舉發猶不了故，仍言不犯。爾
T30n1579_p0875b02║時眾僧，便為尋求事之自性為犯不犯，待
T30n1579_p0875b03║得實已，當如法斷，如是諍事便得除滅。有
T30n1579_p0875b04║異住處眾多苾芻，於所犯罪互生疑諍，或
T30n1579_p0875b05║言有犯，或言無犯，或言是重，或言是輕。
T30n1579_p0875b06║有別住處眾數過前，或望彼眾，此多慧解，
T30n1579_p0875b07║受持三藏。彼應就此請決所疑，令到究
T30n1579_p0875b08║竟，如是諍事便得除滅。復有苾芻，既犯罪
T30n1579_p0875b09║已，自惡作纏之所激發，遂成憂悴，慮他舉
T30n1579_p0875b10║發，便如法悔，由此一切諍事除滅。有多苾
T30n1579_p0875b11║芻，互相舉罪，各為憍慢之所執持，不欲展
T30n1579_p0875b12║轉相對發露，專事離散，二部別居。各作是
T30n1579_p0875b13║言：彼既不肯來對我眾發露悔滅，我等何
T30n1579_p0875b14║為輒就彼眾發露悔滅。彼此部中，各應推
T30n1579_p0875b15║一有智眾首，共稟所言補特伽羅，同往他
T30n1579_p0875b16║眾，許其發露悔滅所犯，如是諍事便得除
T30n1579_p0875b17║滅。如是諍事略有四種，應知除滅亦有四
T30n1579_p0875b18║種。云何名為四種諍事？一者、他舉諍事，二者、
T30n1579_p0875b19║互疑諍事，三者、自舉諍事，四者、互舉諍事。
T30n1579_p0875b20║何等復名四種除滅？一者、願出所犯除滅；
T30n1579_p0875b21║二者、施與清淨除滅；三者、許求實性除滅；
T30n1579_p0875b22║四者、各各發露除滅。
T30n1579_p0875b23║瑜伽師地論卷第九十九