T30n1579_p0875c01║
T30n1579_p0875c02║瑜伽師地論卷第一百
T30n1579_p0875c03║
T30n1579_p0875c04║彌勒菩薩說
T30n1579_p0875c05║三藏法師玄奘奉　詔譯
T30n1579_p0875c06║攝事分中調伏事擇攝第五之二
T30n1579_p0875c07║復次，依毘柰耶勤學苾芻，於其五處應正
T30n1579_p0875c08║遍知。云何為五？一、事遍知，二、罪遍知，三、補
T30n1579_p0875c09║特伽羅遍知，四、引攝義利遍知，五、損惱遍知。
T30n1579_p0875c10║云何事遍知？謂蘊等五事。如聲聞地已說。云
T30n1579_p0875c11║何罪遍知？謂依毘柰耶勤學苾芻，由五種
T30n1579_p0875c12║相遍知所犯。一者、遍知犯罪因緣，二者、遍
T30n1579_p0875c13║知犯罪等起，三者、遍知所犯罪事，四者、遍知
T30n1579_p0875c14║犯罪加行，五者、遍知犯罪究竟。遍知犯罪
T30n1579_p0875c15║因緣者，謂或貪因緣、或瞋因緣、或癡因緣，
T30n1579_p0875c16║毀犯眾罪。遍知犯罪等起者，謂或有罪由
T30n1579_p0875c17║身等起，非語、非心；或復有罪由語等起，非
T30n1579_p0875c18║身、非心；或復有罪由心等起，非身、非語；
T30n1579_p0875c19║或復有罪由身、由心等起，非語；或復有罪
T30n1579_p0875c20║由語、由心等起，非身；或復有罪由身、由語
T30n1579_p0875c21║等起，非心；或復有罪由身、由語、由心等起。
T30n1579_p0875c22║無獨由心所犯眾罪，應從他處發露悔除，
T30n1579_p0875c23║唯當懇誠深自防護。如有苾芻，發起種種
T30n1579_p0875c24║欲尋思等不善尋思。遍知所犯罪事者，謂犯
T30n1579_p0875c25║罪事略有二種。一者、有情數事。二者、無情數
T30n1579_p0875c26║事。遍知犯罪加行者，謂所犯罪有二加行。一、
T30n1579_p0875c27║非所應作事業加行，二、是所應作事業加行。
T30n1579_p0875c28║遍知犯罪究竟者，謂於是處施設方便，即
T30n1579_p0875c29║於是處而得究竟，非於中間有其退轉。
T30n1579_p0876a01║以是緣故，所犯圓滿。諸集麁罪，他勝眾餘
T30n1579_p0876a02║方便中犯隕墜惡作，於彼方便及自聚中而
T30n1579_p0876a03║得究竟，於隕墜罪諸方便中亦犯惡作。四
T30n1579_p0876a04║種罪聚，名有餘罪；他勝罪聚，名無餘罪。若
T30n1579_p0876a05║所犯罪，由有智故，名不積集；或復從他
T30n1579_p0876a06║而顯發故，亦不積集。與此相違，非不積
T30n1579_p0876a07║集。若所犯罪，已從於他如法發露，方便悔
T30n1579_p0876a08║除，名已顯說。與此相違，名未顯說。若所犯
T30n1579_p0876a09║罪，權持當悔，名有期願。與此相違，名無
T30n1579_p0876a10║期願。若所犯罪，諸佛世尊於別解脫毘柰耶
T30n1579_p0876a11║中，建立為犯，名有制立。與此相違，名無
T30n1579_p0876a12║制立。若所犯罪，或約一類補特伽羅，或復
T30n1579_p0876a13║約時而不決定，先無差別總相制立，當知
T30n1579_p0876a14║此罪名為等運。與此相違，名非等運。云何
T30n1579_p0876a15║補特伽羅遍知？謂由五相應知差別。一、由
T30n1579_p0876a16║行差別故；二、由眾差別故；三、由增減差別
T30n1579_p0876a17║故；四、由證得差別故；五、由觀察差別故。
T30n1579_p0876a18║由行差別者，謂能遍知，由貪等行有差別
T30n1579_p0876a19║故，彼有差別。如聲聞地應知其相。由眾
T30n1579_p0876a20║差別者，謂能遍知，由苾芻、苾芻尼等七眾
T30n1579_p0876a21║別故，彼有差別。由增減差別者，謂如一
T30n1579_p0876a22║類補特伽羅，或貴族出家，或富族出家，或顏
T30n1579_p0876a23║容端正。其餘一類則不如是。復有一類補
T30n1579_p0876a24║特伽羅，多聞博識，語具圓滿，大智大福，於淨
T30n1579_p0876a25║尸羅堅猛防護，少有所犯，多生惡作，於犯、
T30n1579_p0876a26║於出能善了知。其餘一類則不如是。若能
T30n1579_p0876a27║遍知如是等事，當知說名遍知增減有差
T30n1579_p0876a28║別故，彼有差別。由證得差別者，謂能遍知，
T30n1579_p0876a29║從隨信行，俱分解脫以為後邊七種差別，
T30n1579_p0876b01║預流果向乃至最後阿羅漢果八種差別。諸
T30n1579_p0876b02║如是等補特伽羅差別分別，如聲聞地已
T30n1579_p0876b03║辯其相。由觀察差別者，謂能舉罪補特伽
T30n1579_p0876b04║羅，應善觀察所舉罪者，然後應舉，為作憶
T30n1579_p0876b05║念。謂觀所舉補特伽羅，為於我邊有愛敬
T30n1579_p0876b06║不？廣說如經，應知其相。其所發舉補特伽
T30n1579_p0876b07║羅，亦應善察能舉罪者，為是愚夫、癲、狂
T30n1579_p0876b08║癡騃、非法舉罪，欲於我所當作損害？廣說
T30n1579_p0876b09║如經，應知其相。為是智者，非狂非騃？所有
T30n1579_p0876b10║白品廣說如經，應知其相。又於堪舉補特
T30n1579_p0876b11║伽羅，應正觀察，為開舉不？如是觀察補特
T30n1579_p0876b12║伽羅所有差別，應知說名補特伽羅遍知。云
T30n1579_p0876b13║何引攝義利遍知？謂能遍知，略有三種引
T30n1579_p0876b14║攝義利。何等為三？一、引攝自身利養義利，
T30n1579_p0876b15║二、引攝他身出罪義利，三、引攝僧伽擯斥犯
T30n1579_p0876b16║戒安樂義利。引攝自身利養義利者，謂若
T30n1579_p0876b17║諸利養體是清淨，是名真實。若諸利養體
T30n1579_p0876b18║是清淨，而堪要用；非無所用，徒多貯畜凡
T30n1579_p0876b19║百資緣。如是名為能引義利。若諸利養不
T30n1579_p0876b20║過於時，堪住受用，是名應時。若諸利養，
T30n1579_p0876b21║其餘苾芻亦現引攝，是名有伴。即此有伴非
T30n1579_p0876b22║引破僧，名離破僧。若所引攝利養義利，
T30n1579_p0876b23║具此五支，安住正念，以無染心應當受用，
T30n1579_p0876b24║如是引攝利養義利名為無罪。引攝他身
T30n1579_p0876b25║出罪義利者，謂若所犯罪彼實現行，是名
T30n1579_p0876b26║真實。若復自知：我能令彼出不善處，安置
T30n1579_p0876b27║善處。如是名為能引義利。若他說法、敬事
T30n1579_p0876b28║尊長、恭承病等正加行時，無容舉罪，是名
T30n1579_p0876b29║應時。若舉彼罪，諸餘苾芻共為助伴，是
T30n1579_p0876c01║名有伴。非此因緣能引破僧，如是名為第
T30n1579_p0876c02║五清淨。若所引攝出罪義利，具此五支，安
T30n1579_p0876c03║住正念，無染污心，如慈善友，以柔軟言，應
T30n1579_p0876c04║引攝他出罪義利。如引攝他出罪義利，引
T30n1579_p0876c05║攝僧伽擯斥犯戒安樂義利，當知亦爾。而
T30n1579_p0876c06║差別者，若因擯斥，其被擯者不與能擯
T30n1579_p0876c07║命為障礙，或不因此壞僧居園，亦不因
T30n1579_p0876c08║此損壞制多，及不損餘同梵行者。如是名
T30n1579_p0876c09║為能引義利。與此相違，應知說名引無義
T30n1579_p0876c10║利。云何損惱遍知？謂有五種現法損惱，凡
T30n1579_p0876c11║夫所趣，愚癡所趣，智者所離，雖實非狂，
T30n1579_p0876c12║如狂所作，乃至唯有虛誑稽留，都無增長
T30n1579_p0876c13║所有義利。云何為五？謂有一類，傷悼死亡，
T30n1579_p0876c14║以無量門而自煎迫，傷淪喪者。是名第一
T30n1579_p0876c15║現法損惱，凡夫所趣，乃至廣說。復有一類，
T30n1579_p0876c16║幸有所餘易活方便，而於衢路大市鄽間，
T30n1579_p0876c17║分解支節，疑命殆盡，邪苦逼己以自存活。
T30n1579_p0876c18║是名第二現法損惱，凡夫所趣，乃至廣說。復
T30n1579_p0876c19║有一類，為性慳貪，慳垢所蔽，幸有種種養
T30n1579_p0876c20║命資緣，而大艱辛以自存活。是名第三現
T30n1579_p0876c21║法損惱，凡夫所趣，乃至廣說。云何慳垢？謂
T30n1579_p0876c22║八慳垢。一者、宿習慳貪，不串惠施慳垢；二
T30n1579_p0876c23║者、現法上品顧戀身命慳垢；三者、於同分
T30n1579_p0876c24║友共住隨轉諸有情所，不串習悲，悲心微
T30n1579_p0876c25║劣慳垢；四者、見田寡德、毀犯正行慳垢，五
T30n1579_p0876c26║者、於諸財物起難得想慳垢；六者、三時憂
T30n1579_p0876c27║悔慳垢；七者、於諸財寶唯見功德、不見過
T30n1579_p0876c28║患慳垢；八者、邪施迴向慳垢。當知是名八種
T30n1579_p0876c29║慳垢。復有一類，愛樂天趣，求欲生天，不
T30n1579_p0877a01║如實知生天道路，斷食、投火、墜高巖等自
T30n1579_p0877a02║加逼害。是名第四現法損惱，凡夫所趣，乃
T30n1579_p0877a03║至廣說。復有一類，愛樂清淨，不如實知
T30n1579_p0877a04║清淨道路，謂加苦法而得清淨，以無量
T30n1579_p0877a05║門自為逼害。是名第五現法損惱，凡夫所
T30n1579_p0877a06║趣，乃至廣說。如是五種現法逼惱，依毘柰
T30n1579_p0877a07║耶勤學苾芻，當正遍知，應速遠離。
T30n1579_p0877a08║復次，依毘柰耶勤學苾芻，成就五法，未生
T30n1579_p0877a09║信者令其生信，已生信者令倍增長。云何
T30n1579_p0877a10║為五？一、尸羅圓滿，二、正見圓滿，三、軌則圓
T30n1579_p0877a11║滿，四、淨命圓滿，五、遠離展轉鬪諍圓滿。尸羅
T30n1579_p0877a12║圓滿略有十種，如聲聞地已辯其相。謂初
T30n1579_p0877a13║善受持，不太沈聚，不太浮散，乃至廣說。正
T30n1579_p0877a14║見圓滿略有五種。一者、增益薩迦耶見及邊
T30n1579_p0877a15║執見已永斷故；二者、損減撥無邪見已永斷
T30n1579_p0877a16║故；三者、取見，謂諸見取及戒禁取已永斷故；
T30n1579_p0877a17║四者、妄計吉祥處見已永斷故；五者、妄計非
T30n1579_p0877a18║有為有、有為非有諸顛倒見已永斷故。軌
T30n1579_p0877a19║則圓滿亦有五種。謂或依時務應所作事，
T30n1579_p0877a20║或依善品應所作事，或依威儀應所作事，
T30n1579_p0877a21║隨順世間及毘柰耶所有軌則。廣說應知
T30n1579_p0877a22║如聲聞地。淨命圓滿亦有五種。謂能遠離
T30n1579_p0877a23║矯詐等五起邪命法。如聲聞地應知其相。
T30n1579_p0877a24║遠離展轉鬪諍圓滿略有六種，謂離六種鬪
T30n1579_p0877a25║諍根故。此中六種鬪諍根者，謂忿恨等，廣
T30n1579_p0877a26║說如經。又依六處，應知建立六鬪諍根。云
T30n1579_p0877a27║何六處？一者、不饒益相；二者、樂隱己過，憍
T30n1579_p0877a28║慢執持；三者、利養恭敬欲愛現行；四者、毀犯
T30n1579_p0877a29║增上戒行；五者、毀犯增上心行；六者、毀犯增
T30n1579_p0877b01║上慧行。應知依第一處，建立第一鬪諍根
T30n1579_p0877b02║本，乃至依第六處，建立第六鬪諍根本。謂
T30n1579_p0877b03║有一類補特伽羅，眾所識知，廣從他處多
T30n1579_p0877b04║獲利養。由是因緣，有所毀犯。於所犯罪
T30n1579_p0877b05║樂欲隱藏，不欲令他知己所犯。有諸苾芻
T30n1579_p0877b06║既了知已，對一、對二、或對眾多舉其犯事。
T30n1579_p0877b07║彼由此故，一向憂慼燒惱身心。又由憍慢
T30n1579_p0877b08║所執持故，多生熱惱，勿彼復對他眾人前
T30n1579_p0877b09║咎責於我。如是彼人先隱所犯，說名為覆，
T30n1579_p0877b10║又復發起憍慢煩惱，此二合名樂隱己過，
T30n1579_p0877b11║憍慢執持，由是建立鬪諍根本。復有苾芻，
T30n1579_p0877b12║恭敬利養欲愛現行，見有他人多饒財寶，眾
T30n1579_p0877b13║所知識，具大福祐，則便親附殷重承事，非
T30n1579_p0877b14║愛非敬，亦非樂法，專為利養恭敬因緣。如
T30n1579_p0877b15║是思惟：攝取質直、忍辱、柔和，為依止師，我
T30n1579_p0877b16║於其處隨意自在。彼於我所多有施為，而
T30n1579_p0877b17║我於彼都無所作。如是思惟：攝取捷慧、愛
T30n1579_p0877b18║樂修福同梵行者以為助伴，所有僧事及其
T30n1579_p0877b19║餘事皆令彼作，我獨蕭然自得而住。如是
T30n1579_p0877b20║或有毀犯禁戒，同梵行者正詰問時，便不
T30n1579_p0877b21║分明、假託餘事而有所說。如是名為行矯
T30n1579_p0877b22║偽行誑諂處所，由此因緣，起諸鬪諍。餘
T30n1579_p0877b23║隨所應，當知其相。與是相違，有五種法，
T30n1579_p0877b24║令未信者轉增不信，令已信者尋還變革。
T30n1579_p0877b25║復次，依毘柰耶勤學苾芻，成就五力，於一
T30n1579_p0877b26║切種等意正行所有加行。云何五力？一、加
T30n1579_p0877b27║行力，二、意樂力，三、開曉力，四、正智力，五、質
T30n1579_p0877b28║直力。若有樂學一切身分，於諸學中正善
T30n1579_p0877b29║修學，又於所學最極恭敬，為自調伏，為般
T30n1579_p0877c01║涅槃。如是當知名加行力。若有所犯，由意
T30n1579_p0877c02║樂故，速還出離。如是當知名意樂力。若於
T30n1579_p0877c03║學處，時時請問持三藏者，所有自愛諸善
T30n1579_p0877c04║男子應所修學，亦能開示。如是當知名開
T30n1579_p0877c05║曉力。從他聞已，若於其中是真是實，無倒
T30n1579_p0877c06║攝受。若於其中偽毘柰耶像似正法，諸惡言
T30n1579_p0877c07║說違背法性，如實了知。雖不至彼躬申
T30n1579_p0877c08║請問所未開曉，而多聞故，於佛世尊所不
T30n1579_p0877c09║遮止、亦不開許，能自思惟於沙門性是能
T30n1579_p0877c10║隨順，是能違逆。既了知已，如其所應，能正修
T30n1579_p0877c11║行，能正遠離。如是當知名正智力。若信
T30n1579_p0877c12║解力離諸誑諂，無有少分詐妄分別。非於
T30n1579_p0877c13║少分所開許中增益多分，而起現行；非於
T30n1579_p0877c14║多分所開許中損減少分，而起現行；其所
T30n1579_p0877c15║現行不增不減。如是最初自生欣慶，後令
T30n1579_p0877c16║自他安樂而住，修行正行，非眩惑他。如是
T30n1579_p0877c17║當知名質直力。
T30n1579_p0877c18║復次，依毘柰耶所學加行，應知有五補特
T30n1579_p0877c19║伽羅品類差別。謂有一類補特伽羅，於善
T30n1579_p0877c20║說法毘柰耶中，依出家法始將發趣。雖欲
T30n1579_p0877c21║發趣，仍未出家，便生煩惱邪欲尋求。以是
T30n1579_p0877c22║緣故，遂不出家。復有一類，既出家已，煩惱
T30n1579_p0877c23║熾盛，故思犯罪。由是因緣，多諸憂悔，便生
T30n1579_p0877c24║煩惱邪欲尋求。復有一類，既出家已，於出
T30n1579_p0877c25║家法不生喜樂，於捨所學將欲發趣，及
T30n1579_p0877c26║於出家發生憂悔，而作是念：非我好作所
T30n1579_p0877c27║謂出家。彼由二緣，發生煩惱邪欲尋求。復
T30n1579_p0877c28║有一類，既出家已，命難因緣，不起故思違
T30n1579_p0877c29║越所學，乃至盡命愛樂出家，勤修梵行。彼
T30n1579_p0878a01║非二緣，發生煩惱邪欲尋求。如是四種補
T30n1579_p0878a02║特伽羅，是異生類。復有一類，謂諸有學，未
T30n1579_p0878a03║得解脫，即此為依，於後第一心、慧解脫通
T30n1579_p0878a04║達昇進，如實了知，是名第五補特伽羅。即
T30n1579_p0878a05║此第五，望前第四諸異生類，由調善可愛有
T30n1579_p0878a06║學解脫，於後解脫通達昇進而有差別。即
T30n1579_p0878a07║此當知已見諦迹。此中前三補特伽羅，如
T30n1579_p0878a08║其所應，於發趣所生、憂悔所生及俱所生
T30n1579_p0878a09║所有煩惱邪欲尋求應正除遣，於上解脫
T30n1579_p0878a10║應正了知。第四唯於後上解脫應正了知。
T30n1579_p0878a11║若能如是，一切當得平等平等。復次，於三
T30n1579_p0878a12║學中，當知略有三種邪行。謂有一類補特
T30n1579_p0878a13║伽羅，先求涅槃而樂出家。出家已後，為天
T30n1579_p0878a14║妙欲愛味所漂，所受持戒迴向善趣，唯護
T30n1579_p0878a15║尸羅便生喜足。是名外結補特伽羅，於增
T30n1579_p0878a16║上戒第一邪行。復有一類補特伽羅，不唯
T30n1579_p0878a17║護戒便生喜足，而能趣證上諸世間隨一靜
T30n1579_p0878a18║定。即於此定深生味染，不進上求聖諦
T30n1579_p0878a19║現觀。是名內結補特伽羅，於增上心第二邪
T30n1579_p0878a20║行。復有一類補特伽羅，是其有學，已見諦
T30n1579_p0878a21║迹。由住放逸，於現法中不般涅槃。當知
T30n1579_p0878a22║是名於增上慧第三邪行。如是略引隨順
T30n1579_p0878a23║此論境智相應調伏宗要摩怛理迦，其餘
T30n1579_p0878a24║一切隨此方隅，皆當覺了。
T30n1579_p0878a25║攝事分中本母事序辯攝
T30n1579_p0878a26║如是已說毘奈耶事摩怛理迦。云何名為摩
T30n1579_p0878a27║怛理迦事？謂若素怛纜摩怛理迦，若毘奈
T30n1579_p0878a28║耶摩怛理迦，總略名一摩怛理迦。雖更無
T30n1579_p0878a29║別摩怛理迦，然為略攝流轉、還滅、雜染、清淨
T30n1579_p0878b01║雜說法故。我今復說分別法相摩怛理迦。
T30n1579_p0878b02║嗢拕南曰：
T30n1579_p0878b03║要由餘、釋餘；非即此、釋此。
T30n1579_p0878b04║於前略序事，自後當廣辯。
T30n1579_p0878b05║若有諸法應為他說，要以餘門先總標舉，
T30n1579_p0878b06║復以餘門後別解釋。若如是者，名順正理。
T30n1579_p0878b07║非即此門先總標舉，還以此門後別解釋。
T30n1579_p0878b08║如先總舉：云何有為？後別釋言，所謂五蘊。
T30n1579_p0878b09║若如是者，名順正理。非先總舉：云何有為？
T30n1579_p0878b10║後別釋言，所謂有為。如是一切應隨覺了。
T30n1579_p0878b11║略由二相，應知建立分別法相摩怛理迦。
T30n1579_p0878b12║一者、先略序事；二者、即依如是所略序事，
T30n1579_p0878b13║後當廣辯。云何名為先略序事？謂略序流
T30n1579_p0878b14║轉雜染品事，及以還滅清淨品事。云何流轉
T30n1579_p0878b15║雜染品事？謂六識身自性、所依、所緣、助伴事；
T30n1579_p0878b16║若蘊、界、處事；若諸緣起、處非處事；若三受事；
T30n1579_p0878b17║若三世事；若四緣事；若諸業事；若煩惱事；若
T30n1579_p0878b18║三界事，謂欲界等；若十有事，謂欲有、色有、
T30n1579_p0878b19║無色有、那落迦有、傍生有、鬼有、天有、人有、
T30n1579_p0878b20║業有、中有，由別離欲、善趣、惡趣、招引、趣向，
T30n1579_p0878b21║有差別故；若十一識住事，謂四識住與七
T30n1579_p0878b22║識住總合說故；若九有情居事，如經廣說；
T30n1579_p0878b23║若五趣事；若四生事；若四入胎事；若四得自
T30n1579_p0878b24║體事；若四食事；若四言說事；若四法受事；若
T30n1579_p0878b25║四顛倒事；若苦諦事；若集諦事。如是等類，
T30n1579_p0878b26║名為略序流轉雜染品事。云何還滅清淨品
T30n1579_p0878b27║事？謂滅諦事，若道諦事，若三摩地事，若諸智
T30n1579_p0878b28║事，若此所引諸功德事，若七正法事，若七
T30n1579_p0878b29║正作意觀察事，若三十七菩提分法事，若四
T30n1579_p0878c01║行迹事，若四法迹事，若奢摩他、毘鉢舍那事，
T30n1579_p0878c02║若四修定事，若三福業事，若三學事，若四沙
T30n1579_p0878c03║門果事，若四證淨事，若四聖種事，若三乘事，
T30n1579_p0878c04║若四門記事。如是等類，名為略序還滅清
T30n1579_p0878c05║淨品事。如是等事廣辯建立，隨其所應，如
T30n1579_p0878c06║前所說彼彼地中及諸攝分應知其相。又
T30n1579_p0878c07║一切事以要言之，總有五事。一者、心事，二
T30n1579_p0878c08║者、心所有法事，三者、色事，四者、心不相應行
T30n1579_p0878c09║事，五者、無為事。云何即依如是所略序事，
T30n1579_p0878c10║後當廣辯？謂略由四相廣辯彼事。何等為
T30n1579_p0878c11║四？一、異門差別故；二、體相差別故；三、釋詞
T30n1579_p0878c12║差別故；四、品類差別故。異門、體相、釋詞差
T30n1579_p0878c13║別，如攝釋分應知其相。品類差別復有八
T30n1579_p0878c14║種。一、建立有非有、異非異性差別；二、建立界
T30n1579_p0878c15║地差別；三、建立時分差別；四、建立方所差
T30n1579_p0878c16║別；五、建立相續差別；六、建立分位差別；七、
T30n1579_p0878c17║建立品分差別；八、建立道理差別。由如是
T30n1579_p0878c18║等八種差別，於一切事品類差別，應隨覺
T30n1579_p0878c19║了。云何建立有非有、異非異性差別？謂若略
T30n1579_p0878c20║說，有三種有。一者、實有，二者、假有，三者、勝
T30n1579_p0878c21║義有。云何實有？謂諸詮表法，有名可得、有
T30n1579_p0878c22║事可得。此名於事無礙而轉，非或時轉、或
T30n1579_p0878c23║時不轉。當知是名略說實有。如於色等諸
T30n1579_p0878c24║法聚中，建立墉室、軍林、草木、衣食等相，此
T30n1579_p0878c25║相唯於此聚隨轉，於餘退還。色等諸相，
T30n1579_p0878c26║於一切處皆悉隨轉，是故此相所詮實有，
T30n1579_p0878c27║當知餘相所詮假有。又此假有略有六種。
T30n1579_p0878c28║一、聚集假有，二、因假有，三、果假有，四、所行
T30n1579_p0878c29║假有，五、分位假有，六、觀待假有。聚集假有
T30n1579_p0879a01║者，謂為隨順世間言說易解了故，於五蘊
T30n1579_p0879a02║等總相建立我及有情、補特伽羅眾生等想。
T30n1579_p0879a03║此想唯能顯了此聚，是故說名聚集假有。因
T30n1579_p0879a04║假有者，謂未來世可生法行。由未生故，雖
T30n1579_p0879a05║非實有，而有其因當可生故，名因假有。果
T30n1579_p0879a06║假有者，所謂擇滅。是道果故，不可說無，然
T30n1579_p0879a07║非實有。唯約已斷一切煩惱，於當來世畢
T30n1579_p0879a08║竟不生，而假立故。所行假有者，謂過去世已
T30n1579_p0879a09║滅諸行，唯作現前念所行境，是故說名所
T30n1579_p0879a10║行假有。已謝滅故，而非實有。分位假有者，
T30n1579_p0879a11║謂生等諸心不相應行，如前意地已標辯釋。
T30n1579_p0879a12║即於諸行，由依前後、有及非有、同類、異類
T30n1579_p0879a13║相續分位，假立生等；非此生等離諸行外，
T30n1579_p0879a14║有真實體而別可得。觀待假有者，謂虛空、
T30n1579_p0879a15║非擇滅等。虛空無為待諸色趣而假建立。若
T30n1579_p0879a16║於是處色趣非有，假說虛空。非離色無所
T30n1579_p0879a17║顯法外，別有虛空實體可得。非無所顯得
T30n1579_p0879a18║名實有。觀待諸行不俱生起，於未來世不
T30n1579_p0879a19║生法中，立非擇滅。無生所顯假說為有，非
T30n1579_p0879a20║無生所顯可說為實有。云何勝義有？謂於
T30n1579_p0879a21║其中，一切名言、一切施設皆悉永斷，離諸戲
T30n1579_p0879a22║論、離諸分別，善權方便說為法性、真如、實
T30n1579_p0879a23║際、空、無我等。如菩薩地真實義品，第四所知
T30n1579_p0879a24║障淨智所行真實，應知其相。與上相違，當
T30n1579_p0879a25║知非有。又由四種別無別故，應知建立異
T30n1579_p0879a26║不異性。一、由所因別無別故；二、由所依別
T30n1579_p0879a27║無別故；三、由作用別無別故；四、由時分別
T30n1579_p0879a28║無別故。若所因等諸法異相差別可得，此
T30n1579_p0879a29║異於餘。若無異相差別可得，此前及後與
T30n1579_p0879b01║現無異。時分別者，謂一切行唯剎那住，即
T30n1579_p0879b02║此自體還望自體說為不異，過剎那後說
T30n1579_p0879b03║名為異。由彼為種，而此得生，說為所因。若
T30n1579_p0879b04║由眼等及大種等為依而轉，說名所依。若
T30n1579_p0879b05║一切行別別功能，說名作用。如是名為建
T30n1579_p0879b06║立第一有非有、異非異性品類差別。云何建
T30n1579_p0879b07║立界地差別？謂欲、色、無色三界差別。言欲界
T30n1579_p0879b08║者，謂下從無間，上超他化至魔羅宮。其
T30n1579_p0879b09║中諸行，皆因欲界煩惱所生。於其三世，與
T30n1579_p0879b10║彼煩惱為所依止，彼品麁重之所隨縛，為
T30n1579_p0879b11║彼所繫。又欲界中一切煩惱，全未離欲，非
T30n1579_p0879b12║定地攝；色、無色界一切煩惱，一分離欲，定地
T30n1579_p0879b13║所攝。餘煩惱相，如前應知。言色界者，謂四
T30n1579_p0879b14║靜慮并靜慮中間，有十七地。無色界者，謂
T30n1579_p0879b15║空處等四無色地。云何建立時分差別？謂於
T30n1579_p0879b16║過去世，有無間已滅，有隣近已滅，有久遠
T30n1579_p0879b17║已滅。於未來世，有無間將生，有隣近當
T30n1579_p0879b18║生，有久遠當生。於現在世，有剎那現在，
T30n1579_p0879b19║有眾同分現在，有相續未滅現在。云何建
T30n1579_p0879b20║立方所差別？謂有色諸法據處所故，得有
T30n1579_p0879b21║遠近方所差別。無色諸法由無色故，無據
T30n1579_p0879b22║處所。若依色法而得生起，即於其處說
T30n1579_p0879b23║有方所，此由轉相故，非據處所故。有色
T30n1579_p0879b24║諸法具由二種。云何建立相續差別？當知
T30n1579_p0879b25║相續略有四種。自他根境有差別故，立四
T30n1579_p0879b26║相續。一、自身相續，二、他身相續，三、諸根相
T30n1579_p0879b27║續，四、境界相續。二是假建立，二是真實義。云
T30n1579_p0879b28║何建立分位差別？謂苦分位、樂分位、不苦
T30n1579_p0879b29║不樂分位，即是能順三受諸法。云何建立
T30n1579_p0879c01║品分差別？當知建立所治、能治二品差別。謂
T30n1579_p0879c02║染不染法、下劣勝妙法、麁細法、執受非執受
T30n1579_p0879c03║法、有色無色法、有見無見法、有對無對法、有
T30n1579_p0879c04║為無為法、有漏無漏法、有諍無諍法、有愛
T30n1579_p0879c05║味無愛味法、依耽嗜依出離法、世間出世
T30n1579_p0879c06║間法、墮攝非墮攝法。當知此中，由五因緣，
T30n1579_p0879c07║建立染法。一者、於三受中，如其所應為雜
T30n1579_p0879c08║染故；二者、能遍攝受諸煩惱品麁重性故；
T30n1579_p0879c09║三者、能遍攝受現法、當來非愛果故；四者、能
T30n1579_p0879c10║遍連結生相續故；五者、能遍障礙一切善法，
T30n1579_p0879c11║及於所知障智生故。由是因緣，名為染法。
T30n1579_p0879c12║與是相違，應當了知不染法相。此不染法
T30n1579_p0879c13║略有二種，謂善、無記。由臭爛不淨及煩惱
T30n1579_p0879c14║不淨，故名不淨。由於此中諸所有受皆悉
T30n1579_p0879c15║是苦，故名為苦。由無常性，故名不堅。若
T30n1579_p0879c16║由如是勝義道理，性是不淨，性是其苦，性
T30n1579_p0879c17║是不堅，其性鄙穢名為下劣。超過於此，應
T30n1579_p0879c18║知勝妙。又相待故，下劣、勝妙二相差別。謂待
T30n1579_p0879c19║色界，欲界是劣；待無色界，色界是劣；若待
T30n1579_p0879c20║涅槃，三界皆劣。如是等類，應當了知。微著
T30n1579_p0879c21║差別故，淨穢差別故，勢用差別故，應知建
T30n1579_p0879c22║立色趣麁細。軟等品類有差別故，應知建
T30n1579_p0879c23║立無色諸法所有麁細。又有色法、無色法，由
T30n1579_p0879c24║世俗、勝義諦理易了難了故，應知麁細二種
T30n1579_p0879c25║差別。微謂極微聚，著謂所餘聚。淨謂中有上
T30n1579_p0879c26║地色聚，穢謂餘有下地色聚。言勢用者，謂
T30n1579_p0879c27║若是處有地大等勢用增強，雖與餘聚其
T30n1579_p0879c28║物量等，而能勝餘麁顯可得。軟等品類有
T30n1579_p0879c29║差別者，謂樂等諸受、信等諸法，有軟中上品
T30n1579_p0880a01║類差別。執受法者，謂諸色法，為心心所之
T30n1579_p0880a02║所執持；由託彼故，心心所轉，安危事同。同
T30n1579_p0880a03║安危者，由心心所任持力故。其色不斷不
T30n1579_p0880a04║壞不爛。即由如是所執受色，或時衰損、
T30n1579_p0880a05║或時攝益，其心心所亦隨損益。與此相違，
T30n1579_p0880a06║名非執受。言有色者，謂能據方所。言無
T30n1579_p0880a07║色者，謂不據方所。此約所緣領納流轉施
T30n1579_p0880a08║設建立。言有見者，謂若諸色，堪為眼識及
T30n1579_p0880a09║所依等示在此彼，明了現前。與此相違，名
T30n1579_p0880a10║為無見。言有對者，謂若諸色，能礙他見、礙
T30n1579_p0880a11║他往來。與此相違，名為無對。言有為者，謂
T30n1579_p0880a12║有生滅，繫屬因緣。與此相違，應知無為。言
T30n1579_p0880a13║有漏者，謂若諸法，諸漏所生，諸漏麁重之
T30n1579_p0880a14║所隨縛，諸漏相應，諸漏所緣，能生諸漏，於
T30n1579_p0880a15║去來今為漏依止。與此相違，應知無漏。能
T30n1579_p0880a16║與當來生等眾苦為生因故，於現法中有
T30n1579_p0880a17║罪性故，名為有諍。與此相違，名為無諍。內
T30n1579_p0880a18║門自體愛染隨故，名有愛味。與此相違，名
T30n1579_p0880a19║無愛味。外門境界愛著隨故，名依耽嗜。與
T30n1579_p0880a20║此相違。名依出離。若法有漏、有諍、有愛味、
T30n1579_p0880a21║依耽嗜，如是一切名為世間；若能治此，依
T30n1579_p0880a22║世俗諦所起俗智及所引法，亦名世間。與
T30n1579_p0880a23║此相違，名出世間。若諸世間，名墮攝法，
T30n1579_p0880a24║墮有情器，欲、色、無色世間攝故。若出世間，
T30n1579_p0880a25║非墮攝法，不墮前說世間攝故。云何建立
T30n1579_p0880a26║道理差別？謂四道理。一、相待道理，二、證成
T30n1579_p0880a27║道理，三、作用道理，四、法爾道理。如是道理差
T30n1579_p0880a28║別分別，如聲聞地應知其相。如是八種品
T30n1579_p0880a29║類差別，及前所說異門、體相、釋詞差別，應知
T30n1579_p0880b01║如前廣略所序一切事中，能正廣辯，無過
T30n1579_p0880b02║此辯。
T30n1579_p0880b03║復次，嗢拕南曰：
T30n1579_p0880b04║初聚、相攝等、其次成就等、
T30n1579_p0880b05║自性等、因等、後廣說地等。
T30n1579_p0880b06║有九法聚，攝一切法。何等為九？一、善法聚，
T30n1579_p0880b07║二、不善法聚，三、無記法聚，四、見所斷法聚，五、
T30n1579_p0880b08║修所斷法聚，六、無斷法聚，七、邪性定法聚，八、
T30n1579_p0880b09║正性定法聚，九、不定法聚。善等法聚，廣如意
T30n1579_p0880b10║地已辯其相。見所斷法聚者，謂一切見，若
T30n1579_p0880b11║依見等貪瞋癡慢，若惡趣業，若於諸諦猶
T30n1579_p0880b12║豫疑等。修所斷法聚者，謂餘一切所應斷
T30n1579_p0880b13║法。無斷法聚者，謂無漏法。邪性定法聚者，謂
T30n1579_p0880b14║無間業及斷善根。正性定法聚者，謂學、無學
T30n1579_p0880b15║所有諸法。不定法聚者，謂餘非學、非無學
T30n1579_p0880b16║法。應知此中所有諸法，自性相攝，他性相應。
T30n1579_p0880b17║或有一類補特伽羅，成就善法及無記法，
T30n1579_p0880b18║非不善法。謂諸聖者已離欲貪，及此異生。
T30n1579_p0880b19║除種子法。或有一類補特伽羅，成就不善
T30n1579_p0880b20║及無記法，非諸善法。謂斷善根補特伽羅，
T30n1579_p0880b21║除種子法。無有成就善不善法，非無記法；
T30n1579_p0880b22║或唯不善、或唯無記而可得者。又於此中，應
T30n1579_p0880b23║知諸法如其所應，若得、若捨。謂有一類，由
T30n1579_p0880b24║受所受故，或捨所受故，或邪推求故，或
T30n1579_p0880b25║正推求故，或轉形故，或法爾故，或離欲故，
T30n1579_p0880b26║或加行故，或退失故，或得果故，或死生故，而
T30n1579_p0880b27║有得捨。如別解脫律儀等法，由受彼故得，
T30n1579_p0880b28║由捨彼故捨。若諸善法，由邪推求故捨，由
T30n1579_p0880b29║正推求故得。由轉形故，捨苾芻律儀、或苾
T30n1579_p0880c01║芻尼律儀，隨得其一。二形生故，一切永捨。
T30n1579_p0880c02║由法爾故，世間壞時，能入法爾所得靜慮。
T30n1579_p0880c03║由離欲故，能得上地所有善法。由加行故，
T30n1579_p0880c04║能發依彼所引功德，令現在前。由退失
T30n1579_p0880c05║故，還得先時諸下劣法。由得果故，捨諸世
T30n1579_p0880c06║法，得出世法及後明淨世間善法。由死生
T30n1579_p0880c07║故，若生下時，獲於生得善及不善、無記諸法。
T30n1579_p0880c08║若生上時，唯得善法及無記法。諸有所捨，
T30n1579_p0880c09║如其所應，亦隨覺了。無有相違諸心心所
T30n1579_p0880c10║而共相應，及與相攝。即此剎那行，還與此剎
T30n1579_p0880c11║那。又無一切生死諸行可永斷法。又無諸
T30n1579_p0880c12║行先未曾生，欻然令起。又一切行皆剎那
T30n1579_p0880c13║生，生剎那後必無停住，諸行一生、一住、一滅。
T30n1579_p0880c14║又一切法一一自性，無有第二自性可得。又
T30n1579_p0880c15║定無有同類二法一時相應，即由第二自性
T30n1579_p0880c16║無故。又非一法有乖異相二種作用。又一
T30n1579_p0880c17║切行依於他轉，而不自依。又非自性與自
T30n1579_p0880c18║性俱，亦不隨轉。又非即此一剎那心與此
T30n1579_p0880c19║剎那心為所緣。又非即此剎那自性與此
T30n1579_p0880c20║剎那自性為因，亦非後生為前生因，亦非
T30n1579_p0880c21║同類為異類因。如不善望善，善望不善，而
T30n1579_p0880c22║作無記異熟果因。廣說地等。
T30n1579_p0880c23║嗢拕南曰：
T30n1579_p0880c24║初諸地、諸依、次諦、智、加行、
T30n1579_p0880c25║三摩地、根、道、對治、行、修習、
T30n1579_p0880c26║有漏無漏法、諸果、諸因、緣、
T30n1579_p0880c27║立補特伽羅、後遍知、究竟。
T30n1579_p0880c28║有九種地。何等為九？一、資糧地，二、方便地，
T30n1579_p0880c29║三、觀行地，四、見地，五、修地，六、有學地，七、無
T30n1579_p0881a01║學地，八、聖者地，九、異生地。先應積集出世
T30n1579_p0881a02║資糧，次為盡漏勤修方便，次修隨順決擇
T30n1579_p0881a03║分時正觀諸諦，次能證入正性離生，次後
T30n1579_p0881a04║漸證四沙門果。此中前三是有學地，其第四
T30n1579_p0881a05║果是無學地。證離生已，一切世間漸昇進道
T30n1579_p0881a06║名為修地。即總攝見學無學地名聖者地。
T30n1579_p0881a07║此餘一切名異生地，謂若未修加行、若已
T30n1579_p0881a08║修加行、若已離欲一切異生。復有九依，能
T30n1579_p0881a09║盡諸漏。何等為九？謂未至定，若初靜慮，靜
T30n1579_p0881a10║慮中間，餘三靜慮及三無色。除第一有。復
T30n1579_p0881a11║有四聖諦，能為盡淨惑所。復有十智，能
T30n1579_p0881a12║覺一切所知境界。謂法智，類智，若世俗智，
T30n1579_p0881a13║若他心智，若苦等智，盡、無生智。此廣分別如
T30n1579_p0881a14║聲聞地。又瑜伽師有五加行。一、為欲證入
T30n1579_p0881a15║正性離生，二、為得上果，三、為進離欲，四、
T30n1579_p0881a16║為欲轉根，五、為引功德。復有瑜伽三三摩
T30n1579_p0881a17║地。一、空三摩地，二、無願三摩地，三、無相三摩
T30n1579_p0881a18║地。復有三種一切行向住果者根。一、未知欲
T30n1579_p0881a19║知根，是行預流果向者根。二、已知根，是預
T30n1579_p0881a20║流果已上，乃至行阿羅漢果向者根。三、具知
T30n1579_p0881a21║根，是住阿羅漢果者根。復有九道。云何為
T30n1579_p0881a22║九？一、世間道，二、出世道，三、加行道，四、無間
T30n1579_p0881a23║道，五、解脫道，六、勝進道，七、下品道，八、中品
T30n1579_p0881a24║道，九、上品道。世間道者，謂由此故，能證世
T30n1579_p0881a25║間諸煩惱斷；或不證斷，能往善趣、或往惡
T30n1579_p0881a26║趣。出世道者，謂由此故，能證究竟諸煩惱
T30n1579_p0881a27║斷。加行道者，謂為斷惑勤修加行。無間道
T30n1579_p0881a28║者，謂正斷惑。解脫道者，謂斷無間心得解
T30n1579_p0881a29║脫。勝進道者，謂從此後發勝加行。下品道
T30n1579_p0881b01║者，謂能對治上品煩惱。中品道者，謂能對
T30n1579_p0881b02║治中品煩惱。上品道者，謂能對治下品煩惱。
T30n1579_p0881b03║復有四種對治。一、厭壞對治，二、斷滅對治，三、
T30n1579_p0881b04║任持對治，四、遠分對治。復有十六行相。謂
T30n1579_p0881b05║觀諸諦為無常等，如前已辯。復有八種
T30n1579_p0881b06║修習。如是對治，如是行相，如是修習，如前
T30n1579_p0881b07║定地及聲聞地應觀其相。復有二品，攝
T30n1579_p0881b08║一切法。一、有漏法，二、無漏法。此二法如前
T30n1579_p0881b09║應知已辯。復有五果。一、異熟果，二、等流果，
T30n1579_p0881b10║三、離繫果，四、士用果，五、增上果。復有十因。
T30n1579_p0881b11║一、隨說因，二、觀待因，三、牽引因，四、攝受因，五、
T30n1579_p0881b12║生起因，六、引發因，七、定異因，八、同事因，九、相
T30n1579_p0881b13║違因，十、不相違因。復有四緣。一、因緣，二、等
T30n1579_p0881b14║無間緣，三、所緣緣，四、增上緣。如是一切果
T30n1579_p0881b15║因及緣，如菩薩地等已辯其相。復有七種
T30n1579_p0881b16║補特伽羅，謂隨信行等。復有六種阿羅漢，謂
T30n1579_p0881b17║退法等。復有八種補特伽羅，謂行四向及住
T30n1579_p0881b18║四果。建立應知如聲聞地。復有六種遍智。
T30n1579_p0881b19║一者、不定地有漏諦遍智，二者、定地有漏諦
T30n1579_p0881b20║遍智，三者、無漏無為諦遍智，四者、無漏有為
T30n1579_p0881b21║諦遍智，五者、順下分結遍智，六者、順上分結
T30n1579_p0881b22║遍智。復有二種究竟。一者、智究竟，二者、斷
T30n1579_p0881b23║究竟。智究竟者，謂盡、無生智。自斯已後，為
T30n1579_p0881b24║斷煩惱無復應知。斷究竟者，謂遍究竟諸
T30n1579_p0881b25║煩惱斷。由彼斷故，圓滿究竟證心解脫及
T30n1579_p0881b26║慧解脫。如是略引隨順此論境智相應摩
T30n1579_p0881b27║怛理迦所有宗要，其餘一切隨此方隅，皆當
T30n1579_p0881b28║覺了。遍行一切摩怛理迦，如攝釋分應知
T30n1579_p0881b29║其相。如來法教數無限量，何能窮到無邊彼
T30n1579_p0881c01║岸。隨此方隅、隨此引發、隨此義趣，諸聰慧
T30n1579_p0881c02║者，於餘一切應正尋思、應正覺了。
T30n1579_p0881c03║瑜伽師地論卷第一百
T30n1579_p0881c04║大唐貞觀廿二年五月十五日於長安弘
T30n1579_p0881c05║福寺翻經院三藏法師玄奘奉　詔譯
T30n1579_p0881c06║弘福寺沙門知仁筆受
T30n1579_p0881c07║弘福寺沙門靈雋筆受
T30n1579_p0881c08║大總持寺沙門道觀筆受
T30n1579_p0881c09║瑤臺寺沙門道卓筆受
T30n1579_p0881c10║清禪寺沙門明覺筆受
T30n1579_p0881c11║大總持寺沙門辨機證文
T30n1579_p0881c12║簡州福眾寺沙門靖邁證文
T30n1579_p0881c13║蒲州普救寺沙門行友證文
T30n1579_p0881c14║普光寺沙門道智證文
T30n1579_p0881c15║汴洲真諦寺沙門玄忠證文
T30n1579_p0881c16║弘福寺沙門明𤀹正字
T30n1579_p0881c17║大總持寺沙門玄應正字
T30n1579_p0881c18║弘福寺沙門玄謨證梵語
T30n1579_p0881c19║弘福寺沙門文□證義
T30n1579_p0881c20║蒲州栖巖寺沙門神泰證義
T30n1579_p0881c21║廓州法講寺沙門道深證義
T30n1579_p0881c22║寶昌寺沙門法祥證義
T30n1579_p0881c23║羅漢寺沙門慧貴證義
T30n1579_p0881c24║寶澄寺沙門明琰證義
T30n1579_p0881c25║大總持寺沙門道洪證義
T30n1579_p0881c26║慈恩寺沙門玄奘譯
T30n1579_p0881c27║銀青光祿大夫行太子左庶子高陽縣開國
T30n1579_p0881c28║男臣許敬宗監閱
T30n1579_p0881c29║大唐內常侍輕車都尉菩薩戒弟子觀自在
T30n1579_p0882a01║敬寫西域新翻經論，願畢此餘生道心不退，
T30n1579_p0882a02║庶以流通未聞之所。竊以佛日西沈，正法云
T30n1579_p0882a03║謝；慧流，東漸，象教方傳。希世之符，奧義宣於
T30n1579_p0882a04║具葉；非常之寶，至賾登於龍宮。挹其沖源，截
T30n1579_p0882a05║暴河而遐逝；其玄間，出朽宅而長驅。玄奘法
T30n1579_p0882a06║師，釋門之龍象，振旦之鶖鷺，逾䓗耑勵學，齎
T30n1579_p0882a07║梵文而旋止。殺青甫就，永事流通，土方生涯，
T30n1579_p0882a08║多幸預聞，正法植田，或爽稟質不全。今罄茲
T30n1579_p0882a09║寸祿，繕斯奧旨，片言隻字，貝經心目，親蒙口
T30n1579_p0882a10║決，庶無乖殊。以斯福祉，奉福太宗文皇帝即
T30n1579_p0882a11║御皇帝王公卿士六姻親族，凡厥黎庶，及跋
T30n1579_p0882a12║行啄息，平等董修，乘此勝基，方升正覺。
T30n1579_p0882a13║
T30n1579_p0882a14║天長十年（歲次癸丑）七月十八日願主佛師妙廣