T31n1585_p0001a01║
T31n1585_p0001a02║No. 1585 [cf. Nos. 1586, 1587]
T31n1585_p0001a03║成唯識論卷第一
T31n1585_p0001a04║
T31n1585_p0001a05║護法等菩薩造
T31n1585_p0001a06║三藏法師玄奘奉　詔譯
T31n1585_p0001a07║稽首唯識性、滿、分清淨者，我今釋彼說，利
T31n1585_p0001a08║樂諸有情。今造此論，為於二空有迷謬者
T31n1585_p0001a09║生正解故。生解為斷二重障故，由我、法
T31n1585_p0001a10║執二障具生，若證二空，彼障隨斷。斷障為
T31n1585_p0001a11║得二勝果故，由斷續生煩惱障故，證真
T31n1585_p0001a12║解脫；由斷礙解所知障故，得大菩提。又為
T31n1585_p0001a13║開示謬執我、法，迷唯識者，令達二空，於
T31n1585_p0001a14║唯識理如實知故。復有迷、謬唯識理者，或
T31n1585_p0001a15║執外境如識非無；或執內識如境非有；或
T31n1585_p0001a16║執諸識用別體同；或執離心無別心所。為
T31n1585_p0001a17║遮此等種種異執，令於唯識深妙理中得
T31n1585_p0001a18║如實解，故作斯論。若唯有識，云何世間及
T31n1585_p0001a19║諸聖教說有我、法？頌曰：
T31n1585_p0001a20║１由假說我、法，有種種相轉。
T31n1585_p0001a21║彼依識所變，此能變唯三：
T31n1585_p0001a22║２謂異熟、思量，及了別境識。
T31n1585_p0001a23║論曰：世間、聖教說有我、法，但由假立，非實
T31n1585_p0001a24║有性。我謂主宰，法謂軌持。彼二俱有種種相
T31n1585_p0001a25║轉：「我種種相」謂有情、命者等，預流、一來等。「法
T31n1585_p0001a26║種種相」謂實、德、業等；蘊、處、界等。「轉」謂隨緣施
T31n1585_p0001a27║設有異。如是諸相若由假說，依何得成？彼
T31n1585_p0001a28║相皆依識所轉變而假施設。「識」謂了別，此中
T31n1585_p0001a29║識言亦攝心所，定相應故。「變」謂識體轉似二
T31n1585_p0001b01║分，相、見俱依自證起故，依斯二分施設我、
T31n1585_p0001b02║法，彼二離此無所依故。或復內識轉似外
T31n1585_p0001b03║境。我、法分別熏習力故，諸識生時變似我、法，
T31n1585_p0001b04║此我、法相雖在內識，而由分別似外境現，
T31n1585_p0001b05║諸有情類無始時來緣此執為實我、實法，如
T31n1585_p0001b06║患夢者，患夢力故，心似種種外境相現，緣此
T31n1585_p0001b07║執為實有外境。愚夫所計實我、實法都無所
T31n1585_p0001b08║有，但隨妄情而施設故，說之為假。內識所
T31n1585_p0001b09║變似我、似法雖有，而非實我、法性，然似彼
T31n1585_p0001b10║現，故說為假。外境隨情而施設故，非有如
T31n1585_p0001b11║識；內識必依因緣生故，非無如境，由此便
T31n1585_p0001b12║遮增、減二執。境依內識而假立故，唯世俗
T31n1585_p0001b13║有；識是假境所依事故，亦勝義有。
T31n1585_p0001b14║云何應知實無外境，唯有內識似外境
T31n1585_p0001b15║生？實我、實法不可得故。如何實我不可得
T31n1585_p0001b16║耶？諸所執我，略有三種：一者執我體常、周遍，
T31n1585_p0001b17║量同虛空，隨處造業受苦、樂故；二者執我，
T31n1585_p0001b18║其體雖常，而量不定，隨身大小有卷、舒故；
T31n1585_p0001b19║三者執我體常、至細，如一極微，潛轉身中
T31n1585_p0001b20║作事業故。初且非理，所以者何？執我常、遍，
T31n1585_p0001b21║量同虛空，應不隨身受苦、樂等；又常、遍故，
T31n1585_p0001b22║應無動轉，如何隨身能造諸業？
T31n1585_p0001b23║又所執我，一切有情為同為異？若言同者，一
T31n1585_p0001b24║作業時一切應作，一受果時一切應受，一
T31n1585_p0001b25║得解脫時一切應解脫，便成大過；若言異
T31n1585_p0001b26║者，諸有情我更相遍故，體應相雜，又一作業、
T31n1585_p0001b27║一受果時，與一切我處無別故，應名一切
T31n1585_p0001b28║所作、所受。若謂作、受各有所屬無斯過者，
T31n1585_p0001b29║理亦不然，業、果及身，與諸我合，屬此非彼
T31n1585_p0001c01║不應理故；一解脫時一切應解脫，所修、證
T31n1585_p0001c02║法一切我合故。中亦非理，所以者何？我體常
T31n1585_p0001c03║住，不應隨身而有舒、卷，既有舒、卷如槖籥
T31n1585_p0001c04║風，應非常住，
T31n1585_p0001c05║又我隨身應可分析，如何可執我體一耶？
T31n1585_p0001c06║故彼所言如童竪戲。後亦非理，所以者何？
T31n1585_p0001c07║我量至小如一極微，如何能令大身遍動？若
T31n1585_p0001c08║謂雖小而速巡身，如旋火輪，似遍動者，則
T31n1585_p0001c09║所執我非一、非常，諸有往來，非常、一故。又
T31n1585_p0001c10║所執我，復有三種：一者即蘊；二者離蘊；三者
T31n1585_p0001c11║與蘊非即非離。初即蘊我，理且不然，我應
T31n1585_p0001c12║如蘊非常、一故；又內諸色定非實我，如外
T31n1585_p0001c13║諸色有質礙故；心、心所法亦非實我，不恒
T31n1585_p0001c14║相續，待眾緣故；餘行、餘色亦非實我，如虛
T31n1585_p0001c15║空等，非覺性故。中離蘊我，理亦不然，應如
T31n1585_p0001c16║虛空，無作、受故。後俱非我，理亦不然，許依
T31n1585_p0001c17║蘊立，非即、離蘊，應如瓶等，非實我故。又
T31n1585_p0001c18║既不可說有為、無為，亦應不可說是我、非
T31n1585_p0001c19║我。故彼所執實我不成。
T31n1585_p0001c20║又諸所執實有我體，為有思慮？為無思慮？
T31n1585_p0001c21║若有思慮，應是無常，非一切時有思慮故；
T31n1585_p0001c22║若無思慮，應如虛空，不能作業，亦不受
T31n1585_p0001c23║果。故所執我，理俱不成。
T31n1585_p0001c24║又諸所執實有我體，為有作用？為無作用？
T31n1585_p0001c25║若有作用，如手足等，應是無常。若無作用，
T31n1585_p0001c26║如兔角等，應非實我，故所執我，二俱不
T31n1585_p0001c27║成。
T31n1585_p0001c28║又諸所執實有我體，為是我見所緣境不？若
T31n1585_p0001c29║非我見所緣境者，汝等云何知實有我？若
T31n1585_p0002a01║是我見所緣境者，應有我見非顛倒攝，如
T31n1585_p0002a02║實知故。若爾，如何執有我者所信至教皆
T31n1585_p0002a03║毀我見，稱讚無我，言無我見能證涅槃；執
T31n1585_p0002a04║著我見，沈淪生死。豈有邪見能證涅槃，正
T31n1585_p0002a05║見翻令沈淪生死？
T31n1585_p0002a06║又諸我見不緣實我，有所緣故，如緣餘心；
T31n1585_p0002a07║我見所緣定非實我，是所緣故，如所餘法。是
T31n1585_p0002a08║故我見不緣實我，但緣內識變現諸蘊，隨
T31n1585_p0002a09║自妄情，種種計度。然諸我執略有二種：一者
T31n1585_p0002a10║俱生；二者分別。俱生我執無始時來虛妄熏
T31n1585_p0002a11║習，內因力故，恒與身俱；不待邪教及邪分
T31n1585_p0002a12║別，任運而轉，故名俱生。此復二種：一、常相
T31n1585_p0002a13║續，在第七識，緣第八識，起自心相，執為實
T31n1585_p0002a14║我；二、有間斷，在第六識，緣識所變五取蘊
T31n1585_p0002a15║相，或總、或別，起自心相，執為實我。此二我
T31n1585_p0002a16║執，細故難斷，後修道中，數數修習勝生空
T31n1585_p0002a17║觀，方能除滅。分別我執亦由現在外緣力故，
T31n1585_p0002a18║非與身俱，要待邪教及邪分別然後方
T31n1585_p0002a19║起，故名分別，唯在第六意識中有。此亦二
T31n1585_p0002a20║種：一、緣邪教所說蘊相，起自心相，分別、計
T31n1585_p0002a21║度，執為實我；二、緣邪教所說我相，起自心
T31n1585_p0002a22║相，分別、計度，執為實我。此二我執麁故易
T31n1585_p0002a23║斷，初見道時，觀一切法生空真如，即能除
T31n1585_p0002a24║滅。如是所說一切我執，自心外蘊，或有、或無；
T31n1585_p0002a25║自心內蘊，一切皆有。是故我執皆緣無常五
T31n1585_p0002a26║取蘊相，妄執為我。然諸蘊相，從緣生故，是如
T31n1585_p0002a27║幻有；妄所執我，橫計度故，決定非有。故契經
T31n1585_p0002a28║說：苾芻當知，世間沙門、婆羅門等所有我見，
T31n1585_p0002a29║一切皆緣五取蘊起。實我若無，云何得有
T31n1585_p0002b01║憶、識、誦、習、恩、怨等事？所執實我既常無變，後
T31n1585_p0002b02║應如前，是事非有；前應如後，是事非無。
T31n1585_p0002b03║以後與前，體無別故。若謂我用，前後變易，
T31n1585_p0002b04║非我體者，理亦不然。用不離體，應常有
T31n1585_p0002b05║故；體不離用，應非常故。然諸有情，各有本
T31n1585_p0002b06║識，一類相續，任持種子，與一切法更互為
T31n1585_p0002b07║因，熏習力故，得有如是憶、識等事。故所設
T31n1585_p0002b08║難，於汝有失，非於我宗。若無實我，誰能造
T31n1585_p0002b09║業？誰受果耶？所執實我，既無變易，猶如虛
T31n1585_p0002b10║空，如何可能造業、受果？若有變易，應是無
T31n1585_p0002b11║常。然諸有情心、心所法因緣力故，相續無斷，
T31n1585_p0002b12║造業、受果，於理無違。
T31n1585_p0002b13║我若實無，誰於生死輪迴諸趣？誰復厭苦
T31n1585_p0002b14║求趣涅槃？所執實我，既無生滅，如何可說
T31n1585_p0002b15║生死輪迴？常如虛空，非苦所惱，何為厭
T31n1585_p0002b16║捨求趣涅槃？故彼所言常為自害。然有情
T31n1585_p0002b17║類，身、心相續，煩惱、業力輪迴諸趣，厭患苦故，
T31n1585_p0002b18║求趣涅槃。由此故知定無實我，但有諸識
T31n1585_p0002b19║無始時來前滅後生，因果相續，由妄熏習，
T31n1585_p0002b20║似我相現，愚者於中妄執為我。
T31n1585_p0002b21║如何識外實有諸法不可得耶？外道、餘乘所
T31n1585_p0002b22║執外法，理非有故。外道所執云何非有？且
T31n1585_p0002b23║數論者執我是思，受用薩埵、剌闍、答摩所成
T31n1585_p0002b24║大等二十三法，然大等法三事合成，是實非
T31n1585_p0002b25║假，現量所得。彼執非理，所以者何？大等諸
T31n1585_p0002b26║法，多事成故，如軍、林等，應假非實，如何可
T31n1585_p0002b27║說現量得耶？
T31n1585_p0002b28║又大等法，若是實有，應如本事，非三合成。
T31n1585_p0002b29║薩埵等三，即大等故，應如大等，亦三合成，
T31n1585_p0002c01║轉變非常，為例亦爾。又三本事，各多功能，體
T31n1585_p0002c02║亦應多，能、體一故。三體既遍，一處變時，餘亦
T31n1585_p0002c03║應爾，體無別故。許此三事體、相各別，如何
T31n1585_p0002c04║和合共成一相？不應合時變為一相，與未
T31n1585_p0002c05║合時，體無別故。若謂三事體異相同，便違
T31n1585_p0002c06║己宗體、相是一，體應如相，冥然是一，相應
T31n1585_p0002c07║如體，顯然有三，故不應言三合成一。又三
T31n1585_p0002c08║是別，大等是總，總、別一故，應非一、三。此三變
T31n1585_p0002c09║時，若不和合成一相者，應如未變，如何現
T31n1585_p0002c10║見是一色等？若三和合成一相者，應失本
T31n1585_p0002c11║別相，體亦應隨失。不可說三各有二相：一、
T31n1585_p0002c12║總；二、別。總即別故，總亦應三，如何見一？若謂
T31n1585_p0002c13║三體各有三相，和雜難知，故見一者，既有
T31n1585_p0002c14║三相，寧見為一？復如何知三事有異？若彼
T31n1585_p0002c15║一一皆具三相，應一一事能成色等，何所
T31n1585_p0002c16║𨵗少，待三和合，體亦應各三，以體即相
T31n1585_p0002c17║故，又大等法皆三合成，展轉相望，應無差別，
T31n1585_p0002c18║是則因、果、唯量、諸大、諸根差別皆不得成。
T31n1585_p0002c19║若爾，一根應得一切境，或應一境一切根所
T31n1585_p0002c20║得，世間現見情與非情、淨穢等物，現、比量等，
T31n1585_p0002c21║皆應無異，便為大失。故彼所執實法不成，
T31n1585_p0002c22║但是妄情計度為有。勝論所執實等句義，多
T31n1585_p0002c23║實有性，現量所得。彼執非理。所以者何？諸
T31n1585_p0002c24║句義中且常住者，若能生果，應是無常，有
T31n1585_p0002c25║作用故，如所生果；若不生果，應非離識實
T31n1585_p0002c26║有自性，如兔角等。諸無常者，若有質礙，便
T31n1585_p0002c27║有方分，應可分析，如軍、林等，非實有性；若
T31n1585_p0002c28║無質礙，如心、心所，應非離此有實自性。
T31n1585_p0002c29║又彼所執地、水、火、風應非有礙，實句義攝，
T31n1585_p0003a01║身根所觸故，如堅、濕、煖、動。即彼所執堅、濕、煖
T31n1585_p0003a02║等，應非無礙，德句義攝，身根所觸故，如地、
T31n1585_p0003a03║水、火、風，地、水、火三，對青色等，俱眼所見，准
T31n1585_p0003a04║此應責。故知無實地、水、火、風與堅、濕等各
T31n1585_p0003a05║別有性，亦非眼見實地、水、火。
T31n1585_p0003a06║又彼所執實句義中，有礙、常者，皆有礙故，
T31n1585_p0003a07║如麁地等，應是無常。諸句義中，色根所取，
T31n1585_p0003a08║無質礙法，應皆有礙，許色根取故，如地、水、
T31n1585_p0003a09║火、風。
T31n1585_p0003a10║又彼所執非實德等，應非離識有別自性，
T31n1585_p0003a11║非實攝故，如石女兒，非有實等，應非離識
T31n1585_p0003a12║有別自性，非有攝故，如空花等。彼所執有，
T31n1585_p0003a13║應離實等無別自性，許非無故，如實、德
T31n1585_p0003a14║等。若離實等，應非有性，許異實等故，如
T31n1585_p0003a15║畢竟無等。如有非無，無別有性，如何實等
T31n1585_p0003a16║有別有性？若離有法，有別有性，應離無
T31n1585_p0003a17║法，有別無性，彼既不然，此云何爾？故彼有
T31n1585_p0003a18║性唯妄計度。又彼所執實、德、業性，異實、德、業，
T31n1585_p0003a19║理定不然，勿此亦非實、德、業性，異實等故，
T31n1585_p0003a20║如德、業等。
T31n1585_p0003a21║又應實等非實等攝，異實等性故，如德、業、
T31n1585_p0003a22║實等。地等諸性對地等體，更相徵詰，准此
T31n1585_p0003a23║應知。如實性等，無別實等性，實等亦應無
T31n1585_p0003a24║別實性等。若離實等有實等性，應離非實
T31n1585_p0003a25║等，有非實等性。彼既不爾，此云何然？故同
T31n1585_p0003a26║異性唯假施設。又彼所執和合句義定非實
T31n1585_p0003a27║有，非有、實等諸法攝故，如畢竟無。彼許實
T31n1585_p0003a28║等現量所得，以理推徵尚非實有，況彼自許
T31n1585_p0003a29║和合句義非現量得，而可實有？設執和合
T31n1585_p0003b01║是現量境，由前理故，亦非實有。然彼實等，
T31n1585_p0003b02║非緣離識實有自體現量所得，許所知故，
T31n1585_p0003b03║如龜毛等。又緣實智，非緣離識實句自體
T31n1585_p0003b04║現量智攝，假合生故，如德智等。廣說乃至緣
T31n1585_p0003b05║和合智，非緣離識和合自體現量智攝，假
T31n1585_p0003b06║合生故，如實智等。故勝論者實等句義，亦是
T31n1585_p0003b07║隨情妄所施設。有執有一大自在天，體實、遍、
T31n1585_p0003b08║常，能生諸法。彼執非理，所以者何？若法能
T31n1585_p0003b09║生，必非常故；諸非常者，必不遍故；諸不遍
T31n1585_p0003b10║者，非真實故。體既常、遍，具諸功能，應一切
T31n1585_p0003b11║處、時，頓生一切法。待欲或緣方能生者，違一
T31n1585_p0003b12║因論。或欲及緣亦應頓起，因常有故。餘執
T31n1585_p0003b13║有一大梵、時、方、本際、自然、虛空、我等，常住、
T31n1585_p0003b14║實有，具諸功能，生一切法，皆同此破。有餘
T31n1585_p0003b15║偏執，明論聲常，能為定量，表詮諸法；有執
T31n1585_p0003b16║一切聲皆是常，待緣顯發，方有詮表。彼俱非
T31n1585_p0003b17║理，所以者何？且明論聲，許能詮故，應非常
T31n1585_p0003b18║住，如所餘聲。餘聲亦應非常聲體，如瓶、
T31n1585_p0003b19║衣等，待眾緣故。有外道執地、水、火、風、極微
T31n1585_p0003b20║實、常，能生麁色，所生麁色不越因量，雖是
T31n1585_p0003b21║無常，而體實有。彼亦非理，所以者何？所執
T31n1585_p0003b22║極微，若有方分，如蟻行等，體應非實。若無
T31n1585_p0003b23║方分，如心、心所應不共聚生麁果色，既能
T31n1585_p0003b24║生果，如彼所生，如何可說極微常住？
T31n1585_p0003b25║又所生果不越因量，應如極微，不名麁
T31n1585_p0003b26║色，則此果色應非眼等色根所取，便違自
T31n1585_p0003b27║執。若謂果色，量德合故，非麁似麁，色根能
T31n1585_p0003b28║取。所執果色，既同因量，應如極微，無麁德
T31n1585_p0003b29║合；或應極微亦麁德合；如麁果色，處無別
T31n1585_p0003c01║故。若謂果色遍在自因，因非一故，可名麁
T31n1585_p0003c02║者，則此果色體應非一，如所在因，處各別
T31n1585_p0003c03║故。既爾，此果還不成麁，由此亦非色根所
T31n1585_p0003c04║取。若果多分合故成麁，多因極微合應非
T31n1585_p0003c05║細，足成根境，何用果為？既多分成，應非
T31n1585_p0003c06║實有，則汝所執，前後相違。
T31n1585_p0003c07║又果與因俱有質礙，應不同處，如二極微。
T31n1585_p0003c08║若謂果、因體相受入，如沙受水，藥入鎔銅。
T31n1585_p0003c09║誰許沙、銅體受水、藥？或應離、變，非一、非常，
T31n1585_p0003c10║又麁色果體若是一，得一分時應得一切，
T31n1585_p0003c11║彼、此一故，彼應如此，
T31n1585_p0003c12║不許違理，許便違事，故彼所執進、退不成，
T31n1585_p0003c13║但是隨情虛妄計度。然諸外道品類雖多，所
T31n1585_p0003c14║執有法不過四種：一、執有法與有等性其
T31n1585_p0003c15║體定一，如數論等。彼執非理，所以者何？勿
T31n1585_p0003c16║一切法即有性故，皆如有性，體無差別，便
T31n1585_p0003c17║違三德、我等體異，亦違世間諸法差別。又若
T31n1585_p0003c18║色等即色等性，色等應無青、黃等異。二、執
T31n1585_p0003c19║有法與有等性其體定異，如勝論等。彼執
T31n1585_p0003c20║非理，所以者何？勿一切法非有性故，如已
T31n1585_p0003c21║滅無，體不可得，便違實等自體非無，亦違
T31n1585_p0003c22║世間現見有物。又若色等非色等性，應如
T31n1585_p0003c23║聲等非眼等境。三、執有法與有等性亦一、
T31n1585_p0003c24║亦異，如無慚等，彼執非理，所以者何？一、異
T31n1585_p0003c25║同前一、異過故；二相相違，體應別故，一、異
T31n1585_p0003c26║體同俱不成故。勿一切法皆同一體，或應一、
T31n1585_p0003c27║異是假非實，而執為實理定不成。四、執有
T31n1585_p0003c28║法與有等性非一、非異，如邪命等。彼執
T31n1585_p0003c29║非理，所以者何？非一、異執同異、一故。非
T31n1585_p0004a01║一、異言為遮為表？
T31n1585_p0004a02║若唯是表，應不雙非；若但是遮，應無所執；
T31n1585_p0004a03║亦遮、亦表應互相違；非表、非遮應成戲論。
T31n1585_p0004a04║又非一、異，違世共知有一、異物，亦違自宗
T31n1585_p0004a05║色等有法決定實有。是故彼言唯矯避過，諸
T31n1585_p0004a06║有智者勿謬許之。
T31n1585_p0004a07║餘乘所執，離識實有色等諸法，如何非有？彼
T31n1585_p0004a08║所執色、不相應行及諸無為，理非有故。且所
T31n1585_p0004a09║執色總有二種：一者有對，極微所成；二者無
T31n1585_p0004a10║對，非極微成。彼有對色定非實有，能成極微
T31n1585_p0004a11║非實有故。謂諸極微，若有質礙，應如瓶等，
T31n1585_p0004a12║是假非實。若無質礙，應如非色，如何可集
T31n1585_p0004a13║成瓶、衣等？又諸極微，若有方分，必可分析，
T31n1585_p0004a14║便非實有。若無方分，則如非色，云何和合
T31n1585_p0004a15║承光、發影？日輪纔舉照柱等時，東、西兩邊
T31n1585_p0004a16║光影各現，承光、發影處既不同，所執極微
T31n1585_p0004a17║定有方分。又，若見、觸壁等物時，唯得此邊
T31n1585_p0004a18║不得彼分。既和合物即諸極微，故此極微
T31n1585_p0004a19║必有方分。
T31n1585_p0004a20║又諸極微隨所住處，必有上、下、四方差別，不
T31n1585_p0004a21║爾便無共和、集義。或相涉入應不成麁，由
T31n1585_p0004a22║此極微定有方分。執有對色即諸極微，若
T31n1585_p0004a23║無方分，應無障隔。若爾，便非障礙有對。是
T31n1585_p0004a24║故汝等所執極微必有方分，有方分故，便
T31n1585_p0004a25║可分析，定非實有。故有對色實有不成。五
T31n1585_p0004a26║識豈無所依、緣色？
T31n1585_p0004a27║雖非無色，而是識變。謂識生時。內因緣力，
T31n1585_p0004a28║變似眼等、色等相現，即以此相為所依、緣。
T31n1585_p0004a29║然眼等根非現量得，以能發識，比知是有，
T31n1585_p0004b01║此但功能，非外所造。外有對色理既不成，故
T31n1585_p0004b02║應但是內識變現，發眼等識，名眼等根，此
T31n1585_p0004b03║為所依，生眼等識。此眼等識外所緣緣，理
T31n1585_p0004b04║非有故，決定應許自識所變為所緣緣，謂
T31n1585_p0004b05║能引生似自識者，汝執彼是此所緣緣。非
T31n1585_p0004b06║但能生，勿因緣等亦名此識所緣緣故。眼等
T31n1585_p0004b07║五識了色等時，但緣和合，似彼相故，非
T31n1585_p0004b08║和合相異諸極微有實自體。分析彼時，似
T31n1585_p0004b09║彼相識定不生故，
T31n1585_p0004b10║彼和合相既非實有，故不可說是五識緣，
T31n1585_p0004b11║勿第二月等能生五識故。非諸極微共和合
T31n1585_p0004b12║位可與五識各作所緣，此識上無極微相
T31n1585_p0004b13║故，非諸極微有和合相，不和合時無此
T31n1585_p0004b14║相故。非和合位與不合時，此諸極微體相
T31n1585_p0004b15║有異，故和合位如不合時，色等極微非五
T31n1585_p0004b16║識境。有執色等一一極微不和集時，非五識
T31n1585_p0004b17║境，共和集位，展轉相資，有麁相生，為此識
T31n1585_p0004b18║境，彼相實有，為此所緣。
T31n1585_p0004b19║彼執不然，共和集位與未集時，體相一故。瓶、
T31n1585_p0004b20║甌等物極微等者，緣彼相識應無別故；共
T31n1585_p0004b21║和集位一一極微，各各應捨微、圓相故；非
T31n1585_p0004b22║麁相識緣細相境，勿餘境識緣餘境故；一
T31n1585_p0004b23║識應緣一切境故。許有極微，尚致此失，
T31n1585_p0004b24║況無識外真實極微。由此定知，自識所變
T31n1585_p0004b25║似色等相為所緣緣，
T31n1585_p0004b26║見託彼生，帶彼相故。然識變時，隨量大、小，
T31n1585_p0004b27║頓現一相，非別變作眾多極微合成一物。
T31n1585_p0004b28║為執麁色有實體者，佛說極微，令其除
T31n1585_p0004b29║析，非謂諸色實有極微。諸瑜伽師以假想
T31n1585_p0004c01║慧，於麁色相漸次除析，至不可析，假說極
T31n1585_p0004c02║微，雖此極微猶有方分，而不可析，若更析
T31n1585_p0004c03║之便似空現，不名為色，故說極微是色邊
T31n1585_p0004c04║際。由此應知，諸有對色，皆識變現，非極微
T31n1585_p0004c05║成。餘無對色是此類故，亦非實有，或無對
T31n1585_p0004c06║故，如心、心所，定非實色。諸有對色現有色
T31n1585_p0004c07║相，以理推究，離識尚無，況無對色現無色
T31n1585_p0004c08║相，而可說為真實色法？表、無表色豈非實
T31n1585_p0004c09║有？此非實有，所以者何？且身表色若是實
T31n1585_p0004c10║有，以何為性？若言是形，便非實有，可分
T31n1585_p0004c11║析故；長等極微不可得故。若言是動，亦非
T31n1585_p0004c12║實有，纔生即滅無動義故；有為法滅不待
T31n1585_p0004c13║因故；滅若待因應非滅故。若言有色非顯、
T31n1585_p0004c14║非形，心所引生，能動手等，名身表業，理亦
T31n1585_p0004c15║不然。此若是動，義如前破；若是動因，應即
T31n1585_p0004c16║風界，風無表示，不應名表；
T31n1585_p0004c17║又觸不應通善、惡性，非顯、香、味，類觸應
T31n1585_p0004c18║知。故身表業定非實有。然心為因，令識所
T31n1585_p0004c19║變手等色相，生滅相續，轉趣餘方，似有動
T31n1585_p0004c20║作。表示心故，假名身表。語表亦非實有聲
T31n1585_p0004c21║性，一剎那聲無詮表故，多念相續便非實
T31n1585_p0004c22║故，外有對色，前已破故。然因心故，識變似聲，
T31n1585_p0004c23║生滅相續，似有表示，假名語表，於理無違。
T31n1585_p0004c24║表既實無，無表寧實？然依思願善惡分限，假
T31n1585_p0004c25║立無表，理亦無違。謂此或依發勝身、語善
T31n1585_p0004c26║惡思種增長位立；或依定中止身、語惡現
T31n1585_p0004c27║行思立，故是假有。世尊經中說有三業，撥
T31n1585_p0004c28║身、語業豈不違經？不撥為無，但言非色。
T31n1585_p0004c29║能動身思說名身業，能發語思說名語業。
T31n1585_p0005a01║審、決二思，意相應故，作動意故，說名意業。
T31n1585_p0005a02║起身、語思，有所造作，說名為業，是審、決思
T31n1585_p0005a03║所遊履故；通生苦、樂異熟果故，亦名為道。
T31n1585_p0005a04║故前七業道，亦思為自性，或身、語表由思
T31n1585_p0005a05║發故，假說為業，思所履故，說名業道。由此
T31n1585_p0005a06║應知實無外色，唯有內識變似色生。不相
T31n1585_p0005a07║應行亦非實有，所以者何？得、非得等，非如
T31n1585_p0005a08║色、心及諸心所體相可得；非異色、心及諸
T31n1585_p0005a09║心所作用可得，由此故知定非實有，但
T31n1585_p0005a10║依色等分位假立。此定非異色、心、心所，有
T31n1585_p0005a11║實體用，如色、心等，許蘊攝故。或心、心所及
T31n1585_p0005a12║色、無為所不攝故，如畢竟無，定非實有。或
T31n1585_p0005a13║餘實法所不攝故，如餘假法，非實有體。且
T31n1585_p0005a14║彼如何知得、非得，異色、心等，有實體用？契
T31n1585_p0005a15║經說故。如說：如是補特伽羅成就善、惡，聖
T31n1585_p0005a16║者成就十無學法。又說：異生不成就聖法，
T31n1585_p0005a17║諸阿羅漢不成就煩惱，成、不成言，顯得、非
T31n1585_p0005a18║得。經不說此異色、心等有實體用，為證不
T31n1585_p0005a19║成。亦說：輪王成就七寶。豈即成就他身、非
T31n1585_p0005a20║情？若謂於寶有自在力，假說成就，於善、惡
T31n1585_p0005a21║法，何不許然，而執實得？若謂七寶在現在，
T31n1585_p0005a22║故可假說成，寧知所成善、惡等法離現在
T31n1585_p0005a23║有？離現實法，理非有故。現在必有善種等
T31n1585_p0005a24║故。又得於法有何勝用？若言能起，應起無
T31n1585_p0005a25║為，一切非情應永不起，未得、已失應永不
T31n1585_p0005a26║生。若俱生得為因起者，所執二生便為無
T31n1585_p0005a27║用。又具善、惡、無記得者，善、惡、無記應頓現
T31n1585_p0005a28║前，若待餘因，得便無用。若得於法是不失
T31n1585_p0005a29║因，有情由此成就彼故，諸可成法不離有
T31n1585_p0005b01║情，若離有情實不可得，故得於法俱為無
T31n1585_p0005b02║用。得實無故，非得亦無。然依有情可成諸法
T31n1585_p0005b03║分位，假立三種成就：一、種子成就；二、自在成
T31n1585_p0005b04║就；三、現行成就。翻此假立不成就名，此類
T31n1585_p0005b05║雖多，而於三界見所斷種未永害位，假立
T31n1585_p0005b06║非得，名異生性，於諸聖法未成就故。復
T31n1585_p0005b07║如何知異色、心等有實同分？契經說故。如
T31n1585_p0005b08║契經說：此天同分、此人同分，乃至廣說。此經
T31n1585_p0005b09║不說異色、心等有實同分，為證不成。若
T31n1585_p0005b10║同智、言，因斯起故，知實有者，則草、木等應
T31n1585_p0005b11║有同分。又，於同分起同智、言，同分復應有
T31n1585_p0005b12║別同分，彼既不爾，此云何然？若謂為因起
T31n1585_p0005b13║同事、欲，知實有者，理亦不然。宿習為因，起
T31n1585_p0005b14║同事、欲，何要別執有實同分？然依有情身、
T31n1585_p0005b15║心相似，分位差別，假立同分。復如何知異
T31n1585_p0005b16║色、心等，有實命根？契經說故。如契經說：壽、
T31n1585_p0005b17║煖、識三，應知命根說名為壽。此經不說異
T31n1585_p0005b18║色、心等有實壽體，為證不成。
T31n1585_p0005b19║又，先已成色不離識，應此離識無別命
T31n1585_p0005b20║根。又，若命根異識實有，應如受等，非實命
T31n1585_p0005b21║根。若爾，如何經說三法？義別說三，如四正
T31n1585_p0005b22║斷。住無心位，壽、煖應無。豈不經說識不離
T31n1585_p0005b23║身。既爾，如何名無心位？彼滅轉識，非阿賴
T31n1585_p0005b24║耶。有此識因，後當廣說。此識足為界、趣、
T31n1585_p0005b25║生體，是遍、恒、續。異熟果故，無勞別執有實
T31n1585_p0005b26║命根。然依親生此識種子，由業所引功能
T31n1585_p0005b27║差別，住時決定，假立命根。復如何知二無心
T31n1585_p0005b28║定、無想異熟，異色、心等有實自性？若無實
T31n1585_p0005b29║性，應不能遮心、心所法，令不現起。若無
T31n1585_p0005c01║心位，有別實法，異色、心等，能遮於心，名無
T31n1585_p0005c02║心定。應無色時，有別實法，異色、心等，能礙
T31n1585_p0005c03║於色，名無色定。彼既不爾，此云何然？又，遮
T31n1585_p0005c04║礙心何須實法，如堤塘等，假亦能遮。謂修
T31n1585_p0005c05║定時，於定加行，厭患麁動心、心所故，發勝
T31n1585_p0005c06║期願，遮心、心所。令心、心所漸細漸微，微微
T31n1585_p0005c07║心時，熏異熟識，成極增上厭心等種。由此
T31n1585_p0005c08║損伏心等種故，麁動心等暫不現行，依此
T31n1585_p0005c09║分位，假立二定。此種善故，定亦名善。無想
T31n1585_p0005c10║定前，求無想果，故所熏成種，招彼異熟識。
T31n1585_p0005c11║依定麁動想等不行，於此分位，假立無
T31n1585_p0005c12║想。依異熟立，得異熟名，故此三法，亦非實
T31n1585_p0005c13║有。
T31n1585_p0005c14║成唯識論卷第一