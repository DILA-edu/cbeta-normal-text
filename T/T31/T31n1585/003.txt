T31n1585_p0011b10║
T31n1585_p0011b11║
T31n1585_p0011b12║成唯識論卷第三
T31n1585_p0011b13║
T31n1585_p0011b14║護法等菩薩造
T31n1585_p0011b15║三藏法師玄奘奉　詔譯
T31n1585_p0011b16║此識與幾心所相應？常與觸、作意、受、想、思相
T31n1585_p0011b17║應。阿賴耶識無始時來乃至未轉，於一切
T31n1585_p0011b18║位恒與此五心所相應，以是遍行心所攝
T31n1585_p0011b19║故。「觸」謂三和分別變異，令心、心所觸境為
T31n1585_p0011b20║性，受、想、思等所依為業。謂根、境、識更相隨
T31n1585_p0011b21║順，故名三和。觸依彼生，令彼和合，故說為
T31n1585_p0011b22║彼；三和合位皆有順生心所功能，說名變
T31n1585_p0011b23║異；觸似彼起，故名分別。根變異力，引觸起
T31n1585_p0011b24║時，勝彼識、境，故《集論》等但說分別根之變
T31n1585_p0011b25║異。和合一切心及心所，令同觸境，是觸自
T31n1585_p0011b26║性。既似順起心所功能，故以受等所依為
T31n1585_p0011b27║業。《起盡經》說：受、想、行蘊一切皆以觸為緣
T31n1585_p0011b28║故，由斯故說識、觸、受等因二、三、四和合而
T31n1585_p0011b29║生。《瑜伽》但說與受、想、思為所依者，思於行
T31n1585_p0011c01║蘊為主勝故，舉此攝餘。《集論》等說為受
T31n1585_p0011c02║依者，以觸生受近而勝故，謂觸所取可意
T31n1585_p0011c03║等相與受所取順益等相，極相隣近，引發勝
T31n1585_p0011c04║故。然觸自性，是實非假，六六法中，心所性故，
T31n1585_p0011c05║是食攝故，能為緣故，如受等性，非即三和。
T31n1585_p0011c06║作意謂能警心為性，於所緣境，引心為業；
T31n1585_p0011c07║謂此警覺，應起心種，引令趣境，故名作意。
T31n1585_p0011c08║雖此亦能引起心所；心是主故，但說引心。
T31n1585_p0011c09║有說：令心迴趣異境，或於一境，持心令
T31n1585_p0011c10║住，故名作意。彼俱非理，應非遍行，不異
T31n1585_p0011c11║定故。「受」謂領納順、違、俱非境相為性，起愛
T31n1585_p0011c12║為業，能起合、離、非二欲故。有作是說：受有
T31n1585_p0011c13║二種：一、境界受，謂領所緣；二、自性受，謂領
T31n1585_p0011c14║俱觸。唯自性受是受自相。以境界受共餘相
T31n1585_p0011c15║故。彼說非理，受定不緣俱生觸故。若似觸
T31n1585_p0011c16║生，名領觸者，似因之果，應皆受性。
T31n1585_p0011c17║又既受因，應名因受，何名自性？若謂如王
T31n1585_p0011c18║食諸國邑，受能領觸所生受體，名自性受。
T31n1585_p0011c19║理亦不然，違自所執不自證故。若不捨
T31n1585_p0011c20║自性，名自性受，應一切法皆是受自性。故
T31n1585_p0011c21║彼所說，但誘嬰兒。然境界受，非共餘相，領
T31n1585_p0011c22║順等相，定屬己者，名境界受，不共餘故。「想」
T31n1585_p0011c23║謂於境取像為性，施設種種名言為業，謂
T31n1585_p0011c24║要安立境分齊相，方能隨起種種名言。「思」謂
T31n1585_p0011c25║令心造作為性，於善品等役心為業，謂
T31n1585_p0011c26║能取境正因等相，驅役自心令造善等。此
T31n1585_p0011c27║五既是遍行所攝，故與藏識決定相應，其
T31n1585_p0011c28║遍行相後當廣釋。此觸等五與異熟識行相
T31n1585_p0011c29║雖異，而時、依同，所緣、事等，故名相應。此識
T31n1585_p0012a01║行相極不明了，不能分別違、順境相，微細、
T31n1585_p0012a02║一類、相續而轉，是故唯與捨受相應。又，此相
T31n1585_p0012a03║應受唯是異熟，隨先引業轉；不待現緣，
T31n1585_p0012a04║住善、惡業勢力轉故。唯是捨受；苦、樂二受
T31n1585_p0012a05║是異熟生，非真異熟，待現緣故，非此相應。
T31n1585_p0012a06║又，由此識常無轉變，有情恒執為自內我；
T31n1585_p0012a07║若與苦、樂二受相應，便有轉變，寧執為我，
T31n1585_p0012a08║故此但與捨受相應。若爾，如何此識亦是惡
T31n1585_p0012a09║業異熟？既許善業能招捨受，此亦應然。捨
T31n1585_p0012a10║受不違苦、樂品故，如無記法，善、惡俱招。如
T31n1585_p0012a11║何此識非別境等心所相應？互相違故。謂欲
T31n1585_p0012a12║希望所樂事轉；此識任運，無所希望。勝
T31n1585_p0012a13║解印持決定事轉；此識瞢昧，無所印持。念
T31n1585_p0012a14║唯明記曾習事轉，此識昧劣，不能明記。定
T31n1585_p0012a15║能令心專注一境；此識任運；剎那別緣。慧唯
T31n1585_p0012a16║簡擇德等事轉；此識微昧，不能簡擇。故此
T31n1585_p0012a17║不與別境相應。此識唯是異熟性故，善、染
T31n1585_p0012a18║污等亦不相應。惡作等四無記性者，有間
T31n1585_p0012a19║斷故，定非異熟。法有四種：謂善、不善、有覆
T31n1585_p0012a20║無記、無覆無記，阿賴耶識何法攝耶？此識唯
T31n1585_p0012a21║是無覆無記，異熟性故。異熟若是善、染污者，
T31n1585_p0012a22║流轉還滅應不得成，又此識是善、染依故，
T31n1585_p0012a23║若善、染者，互相違故，應不與二俱作所依；
T31n1585_p0012a24║又此識是所熏性故，若善、染者，如極香臭，應
T31n1585_p0012a25║不受熏。無熏習故，染、淨因果俱不成立，
T31n1585_p0012a26║故此唯是無覆無記。「覆」謂染法障聖道故，
T31n1585_p0012a27║又能蔽心，令不淨故；此識非染，故名「無覆」。
T31n1585_p0012a28║「記」謂善、惡，有愛、非愛果，及殊勝自體可記
T31n1585_p0012a29║別故；此非善、惡，故名「無記」。
T31n1585_p0012b01║「觸等亦如是」者，謂如阿賴耶識，唯是無覆無
T31n1585_p0012b02║記性攝，觸、作意、受、想、思亦爾，諸相應法，必同
T31n1585_p0012b03║性故。又，觸等五，如阿賴耶，亦是異熟，所緣、行
T31n1585_p0012b04║相俱不可知，緣三種境，五法相應，無覆無
T31n1585_p0012b05║記，故說「觸等亦如是」言。有義：觸等如阿賴
T31n1585_p0012b06║耶，亦是異熟及一切種，廣說乃至無覆無記，
T31n1585_p0012b07║「亦如是」言，無簡別故。彼說非理。所以者何？
T31n1585_p0012b08║觸等依識，不自在故。如貪、信等不能受
T31n1585_p0012b09║熏，如何同識，能持種子？又，若觸等亦能受
T31n1585_p0012b10║熏，應一有情有六種體。若爾，果起從何種
T31n1585_p0012b11║生？理不應言從六種起，未見多種生一
T31n1585_p0012b12║芽故。若說果生唯從一種，則餘五種便為
T31n1585_p0012b13║無用；亦不可說次第生果，熏習同時，勢力
T31n1585_p0012b14║等故；又不可說六果頓生，勿一有情一剎
T31n1585_p0012b15║那頃，六眼識等俱時生故。誰言觸等亦能受
T31n1585_p0012b16║熏持諸種子？不爾，如何觸等如識名一切
T31n1585_p0012b17║種？謂觸等五，有似種相，名一切種，觸等與
T31n1585_p0012b18║識所緣等故，無色觸等有所緣故，親所緣
T31n1585_p0012b19║緣定應有故，此似種相不為因緣生現識
T31n1585_p0012b20║等，如觸等上似眼根等非識所依，亦如似
T31n1585_p0012b21║火無能燒用，彼救非理，觸等所緣似種等
T31n1585_p0012b22║相，後執受處方應與識而相例故。由此前
T31n1585_p0012b23║說一切種言，定目受熏、能持種義；不爾，本
T31n1585_p0012b24║頌有重言失。
T31n1585_p0012b25║又彼所說，「亦如是」言，無簡別故，咸相例者，定
T31n1585_p0012b26║不成證，勿觸等五，亦能了別，觸等亦與觸
T31n1585_p0012b27║等相應。由此故知「亦如是」者，隨所應說，非
T31n1585_p0012b28║謂一切。阿賴耶識為斷？為常？非斷、非常，
T31n1585_p0012b29║以「恒轉」故。「恒」謂此識無始時來，一類、相續，常
T31n1585_p0012c01║無間斷，是界、趣、生施設本故，性堅、持種令
T31n1585_p0012c02║不失故。「轉」謂此識無始時來，念念生滅前後
T31n1585_p0012c03║變異，因滅果生，非常、一故，可為轉識熏成
T31n1585_p0012c04║種故。「恒」言遮斷，「轉」表非常，猶如瀑流，因
T31n1585_p0012c05║果法爾。如瀑流水，非斷、非常，相續長時有
T31n1585_p0012c06║所漂溺，此識亦爾，從無始來生滅相續，非
T31n1585_p0012c07║常、非斷，漂溺有情令不出離。又如瀑流，
T31n1585_p0012c08║雖風等擊，起諸波浪而流不斷，此識亦爾，
T31n1585_p0012c09║雖遇眾緣，起眼識等而恒相續。又如瀑流，
T31n1585_p0012c10║漂水下上魚、草等物，隨流不捨，此識亦爾，
T31n1585_p0012c11║與內習氣外觸等法恒相隨轉。如是法喻，
T31n1585_p0012c12║意顯此識無始因果非斷、常義。謂此識性無
T31n1585_p0012c13║始時來，剎那剎那果生因滅。果生故非斷，因
T31n1585_p0012c14║滅故非常，非斷、非常是緣起理，故說此識
T31n1585_p0012c15║恒轉如流。過去、未來既非實有，非常可爾；
T31n1585_p0012c16║非斷如何？斷豈得成緣起正理？過去、未來
T31n1585_p0012c17║若是實有，可許非斷；如何非常？常亦不成
T31n1585_p0012c18║緣起正理。豈斥他過，己義便成？若不摧邪
T31n1585_p0012c19║難以顯正。前因滅位後果即生，如秤兩頭
T31n1585_p0012c20║低、昂時等，如是因果相續如流，何假去、來，
T31n1585_p0012c21║方成非斷？因現有位，後果未生，因是誰因？
T31n1585_p0012c22║果現有時，前因已滅，果是誰果？既無因果，誰
T31n1585_p0012c23║離斷、常？若有因時，已有後果，果既本有，何
T31n1585_p0012c24║待前因？因義既無，果義寧有？無因無果，豈
T31n1585_p0012c25║離斷、常？因果義成，依法作用，故所詰難，非
T31n1585_p0012c26║預我宗。體既本有，用亦應然，所待因緣，亦
T31n1585_p0012c27║本有故。由斯汝義因果定無，應信大乘緣
T31n1585_p0012c28║起正理。謂此正理深妙離言，因果等言皆假
T31n1585_p0012c29║施設。觀現在法有引後用，假立當果對
T31n1585_p0013a01║說現因；觀現在法有酬前相，假立曾因對
T31n1585_p0013a02║說現果。假謂現識似彼相現。如是因果，理
T31n1585_p0013a03║趣顯然，遠離二邊，契會中道，諸有智者應
T31n1585_p0013a04║順修學。有餘部說：雖無去、來而有因果恒
T31n1585_p0013a05║相續義。謂現在法極迅速者，猶有初、後，生、滅
T31n1585_p0013a06║二時，生時酬因，滅時引果，時雖有二，而體
T31n1585_p0013a07║是一，前因正滅，後果正生，體相雖殊，而俱是
T31n1585_p0013a08║有。如是因果非假施設，然離斷、常，又無前
T31n1585_p0013a09║難，誰有智者捨此信餘？彼有虛言，都無實
T31n1585_p0013a10║義，何容一念而有二時？生、滅相違，寧同現
T31n1585_p0013a11║在？滅若現在，生應未來。有故名生，既是現
T31n1585_p0013a12║在，無故名滅，寧非過去？滅若非無，生應非
T31n1585_p0013a13║有；生既現有，滅應現無，又二相違，如何體
T31n1585_p0013a14║一？非苦、樂等見有是事，生、滅若一，時應無
T31n1585_p0013a15║二；生、滅若異，寧說體同？故生、滅時俱現在有，
T31n1585_p0013a16║同依一體，理必不成。經部師等因果相續，
T31n1585_p0013a17║理亦不成，彼不許有阿賴耶識能持種故。
T31n1585_p0013a18║由此應信大乘所說因果相續緣起正理。
T31n1585_p0013a19║此識無始恒轉如流，乃至何位當究竟捨？阿
T31n1585_p0013a20║羅漢位方究竟捨。謂諸聖者斷煩惱障究竟
T31n1585_p0013a21║盡時，名阿羅漢。爾時，此識煩惱麁重永遠離
T31n1585_p0013a22║故，說之為「捨」。此中所說阿羅漢者，通攝三
T31n1585_p0013a23║乘無學果位，皆已永害煩惱賊故；應受世
T31n1585_p0013a24║間妙供養故；永不復受分段生故。云何知
T31n1585_p0013a25║然？〈決擇分〉說：諸阿羅漢、獨覺、如來皆不成
T31n1585_p0013a26║就阿賴耶故；《集論》復說：若諸菩薩得菩提
T31n1585_p0013a27║時，頓斷煩惱及所知障，成阿羅漢及如來
T31n1585_p0013a28║故。若爾，菩薩煩惱種子未永斷盡非阿羅
T31n1585_p0013a29║漢，應皆成就阿賴耶識，何故即彼〈決擇分〉
T31n1585_p0013b01║說不退菩薩亦不成就阿賴耶識？彼說二
T31n1585_p0013b02║乘無學果位迴心趣向大菩提者，必不退
T31n1585_p0013b03║起煩惱障故，趣菩提故，即復轉名不退菩
T31n1585_p0013b04║薩，彼不成就阿賴耶識。即攝在此阿羅漢
T31n1585_p0013b05║中，故彼論文不違此義。又不動地已上菩
T31n1585_p0013b06║薩，一切煩惱永不行故，法駛流中任運轉
T31n1585_p0013b07║故；能諸行中起諸行故；剎那剎那轉增進
T31n1585_p0013b08║故，此位方名不退菩薩。然此菩薩雖未斷
T31n1585_p0013b09║盡異熟識中煩惱種子，而緣此識我見、愛等，
T31n1585_p0013b10║不復執藏為自內我，由斯永捨阿賴耶名，
T31n1585_p0013b11║故說不成阿賴耶識，此亦說彼名阿羅漢。
T31n1585_p0013b12║有義：初地已上菩薩，已證二空所顯理故；
T31n1585_p0013b13║已得二種殊勝智故；已斷分別二重障故；
T31n1585_p0013b14║能一行中起諸行故；雖為利益起諸煩惱，
T31n1585_p0013b15║而彼不作煩惱過失故，此亦名不退菩薩。
T31n1585_p0013b16║然此菩薩雖未斷盡俱生煩惱，而緣此識
T31n1585_p0013b17║所有分別我見、愛等，不復執藏為自內我，由
T31n1585_p0013b18║斯亦捨阿賴耶名，故說不成阿賴耶識，此
T31n1585_p0013b19║亦說彼名阿羅漢。故《集論》中作如是說：十
T31n1585_p0013b20║地菩薩雖未永斷一切煩惱，然此煩惱猶
T31n1585_p0013b21║如呪、藥所伏諸毒，不起一切煩惱過失。一
T31n1585_p0013b22║切地中，如阿羅漢已斷煩惱，故亦說彼名
T31n1585_p0013b23║阿羅漢。彼說非理。七地已前猶有俱生我見、
T31n1585_p0013b24║愛等，執藏此識為自內我，如何已捨阿賴
T31n1585_p0013b25║耶名？若彼分別我見、愛等，不復執藏，說名為
T31n1585_p0013b26║捨，則預流等諸有學位，亦應已捨阿賴耶
T31n1585_p0013b27║名，許便違害諸論所說。地上菩薩所起煩惱
T31n1585_p0013b28║皆由正知，不為過失，非預流等得有斯
T31n1585_p0013b29║事，寧可以彼例此菩薩？彼六識中所起煩
T31n1585_p0013c01║惱，雖由正知不為過失，而第七識有漏心
T31n1585_p0013c02║位，任運現行執藏此識，寧不與彼預流等
T31n1585_p0013c03║同？由此故知彼說非理。然阿羅漢斷此識
T31n1585_p0013c04║中煩惱麁重究竟盡故，不復執藏阿賴耶
T31n1585_p0013c05║識為自內我。由斯永失阿賴耶名，說之為
T31n1585_p0013c06║捨，非捨一切第八識體。勿阿羅漢無識持
T31n1585_p0013c07║種，爾時便入無餘涅槃。然第八識雖諸有
T31n1585_p0013c08║情皆悉成就，而隨義別立種種名。謂或名
T31n1585_p0013c09║心，由種種法熏習種子所積集故；或名
T31n1585_p0013c10║阿陀那，執持種子及諸色根令不壞故；或
T31n1585_p0013c11║名所知依，能與染、淨所知諸法為依止故；
T31n1585_p0013c12║或名種子識，能遍任持世、出世間諸種子
T31n1585_p0013c13║故。此等諸名通一切位。或名阿賴耶，攝藏
T31n1585_p0013c14║一切雜染品法令不失故，我見、愛等執藏
T31n1585_p0013c15║以為自內我故。此名唯在異生、有學，非無
T31n1585_p0013c16║學位、不退菩薩，有雜染法執藏義故。或名異
T31n1585_p0013c17║熟識，能引生死善、不善業異熟果故。此名唯
T31n1585_p0013c18║在異生、二乘諸菩薩位，非如來地猶有異熟
T31n1585_p0013c19║無記法故。或名無垢識，最極清淨諸無漏法
T31n1585_p0013c20║所依止故。此名唯在如來地有，菩薩、二乘及
T31n1585_p0013c21║異生位，持有漏種可受熏習，未得善淨第
T31n1585_p0013c22║八識故。如契經說：
T31n1585_p0013c23║如來無垢識，是淨無漏界，
T31n1585_p0013c24║解脫一切障，圓鏡智相應。
T31n1585_p0013c25║阿賴耶名過失重故，最初捨故，此中偏說。異
T31n1585_p0013c26║熟識體菩薩將得菩提時捨，聲聞、獨覺入無
T31n1585_p0013c27║餘依涅槃時捨。無垢識體無有捨時，利樂
T31n1585_p0013c28║有情無盡時故。心等通故，隨義應說。然第
T31n1585_p0013c29║八識總有二位：一、有漏位，無記性攝。唯與
T31n1585_p0014a01║觸等五法相應，但緣前說執受、處境。二、無漏
T31n1585_p0014a02║位，唯善性攝。與二十一心所相應，謂遍行、
T31n1585_p0014a03║別境各五，善十一，與一切心恒相應故。常樂
T31n1585_p0014a04║證智所觀境故；於所觀境恒印持故；於
T31n1585_p0014a05║曾受境恒明記故；世尊無有不定心故；於
T31n1585_p0014a06║一切法常決擇故。極淨信等常相應故，無染
T31n1585_p0014a07║污故。無散動故。此亦唯與捨受相應，任運
T31n1585_p0014a08║恒時平等轉故。以一切法為所緣境，鏡智
T31n1585_p0014a09║遍緣一切法故。
T31n1585_p0014a10║云何應知此第八識離眼等識有別自體？
T31n1585_p0014a11║聖教、正理為定量故。謂有《大乘阿毘達磨》
T31n1585_p0014a12║契經中說：
T31n1585_p0014a13║「無始時來界，一切法等依，
T31n1585_p0014a14║由此有諸趣，及涅槃證得。」
T31n1585_p0014a15║此第八識自性微細，故以作用而顯示之。
T31n1585_p0014a16║頌中初半，顯第八識為因緣用，後半顯與
T31n1585_p0014a17║流轉還滅，作依持用。「界」是因義，即種子識，
T31n1585_p0014a18║無始時來展轉相續，親生諸法，故名為因。「依」
T31n1585_p0014a19║是緣義，即執持識無始時來，與一切法等為
T31n1585_p0014a20║依止，故名為緣。謂能執持諸種子故，與現
T31n1585_p0014a21║行法為所依故，即變為彼及為彼依。變
T31n1585_p0014a22║為彼者，謂變為器及有根身；「為彼依」者，謂
T31n1585_p0014a23║與轉識作所依止。以能執受五色根故，眼
T31n1585_p0014a24║等五識依之而轉，又與末那為依止故，第
T31n1585_p0014a25║六意識依之而轉。末那、意識轉識攝故。如眼
T31n1585_p0014a26║等識依俱有根，第八理應是識性故，亦以第
T31n1585_p0014a27║七為俱有依。是謂此識為因、緣用。「由此有」
T31n1585_p0014a28║者，由有此識；「有諸趣」者，有善、惡趣。謂由
T31n1585_p0014a29║有此第八識故，執持一切順流轉法，令諸
T31n1585_p0014b01║有情流轉生死。雖惑、業、生皆是流轉，而趣是
T31n1585_p0014b02║果，勝故偏說；或「諸趣」言通能、所趣，諸趣資具
T31n1585_p0014b03║亦得趣名。諸惑、業、生皆依此識，是與流轉
T31n1585_p0014b04║作依持用。「及涅槃證得」者，由有此識故，有
T31n1585_p0014b05║涅槃證得。謂由有此第八識故，執持一切
T31n1585_p0014b06║順還滅法，令修行者證得涅槃。此中但說
T31n1585_p0014b07║能證得道，涅槃不依此識有故。或此但說
T31n1585_p0014b08║所證涅槃，是修行者正所求故。或此雙說涅
T31n1585_p0014b09║槃與道俱是還滅品類攝故。謂「涅槃」言顯所
T31n1585_p0014b10║證滅，後「證得」言顯能得道，由能斷道，斷所
T31n1585_p0014b11║斷惑，究竟盡位，證得涅槃。能、所斷、證皆依此
T31n1585_p0014b12║識，是與還滅作依持用。又此頌中初句，顯
T31n1585_p0014b13║示此識自性無始恒有，後三顯與雜染、清淨
T31n1585_p0014b14║二法，總、別為所依止。雜染法者，謂苦、集諦，即
T31n1585_p0014b15║所能趣生及業、惑；清淨法者，謂滅、道諦，即所、
T31n1585_p0014b16║能證涅槃及道；彼二皆依此識而有，依轉
T31n1585_p0014b17║識等，理不成故。或復初句顯此識體無始相
T31n1585_p0014b18║續，後三顯與三種自性為所依止：謂依他
T31n1585_p0014b19║起、遍計所執、圓成實性，如次應知。今此頌中
T31n1585_p0014b20║諸所說義，離第八識皆不得有。即彼經中
T31n1585_p0014b21║復作是說：
T31n1585_p0014b22║「由攝藏諸法，一切種子識，
T31n1585_p0014b23║故名阿賴耶，勝者我開示。」
T31n1585_p0014b24║由此本識具諸種子，故能攝藏諸雜染法。
T31n1585_p0014b25║依斯建立阿賴耶名，非如勝性轉為大等，
T31n1585_p0014b26║種子與果體非一故；能依、所依俱生滅故；與
T31n1585_p0014b27║雜染法互相攝藏，亦為有情執藏為我，故
T31n1585_p0014b28║說此識名「阿賴耶」。已入見道諸菩薩眾得
T31n1585_p0014b29║真現觀，名為「勝者」，彼能證解阿賴耶識，故
T31n1585_p0014c01║我世尊正為開示；或諸菩薩皆名「勝者」，雖見
T31n1585_p0014c02║道前未能證解阿賴耶識，而能信解，求彼
T31n1585_p0014c03║轉依，故亦為說。非諸轉識有如是義。《解深
T31n1585_p0014c04║密經》亦作是說：
T31n1585_p0014c05║「阿陀那識甚深細，一切種子如瀑流，
T31n1585_p0014c06║我於凡愚不開演，恐彼分別執為我。」
T31n1585_p0014c07║以能執持諸法種子，及能執受色根依處，
T31n1585_p0014c08║亦能執取結生相續，故說此識名「阿陀那」。
T31n1585_p0014c09║無性有情不能窮底，故說「甚深」；趣寂種性
T31n1585_p0014c10║不能通達，故名「甚細」。是一切法真實種子，
T31n1585_p0014c11║緣擊便生轉識波浪，恒無間斷，猶如瀑流。
T31n1585_p0014c12║「凡」即無性，「愚」即趣寂。恐彼於此起分別執，
T31n1585_p0014c13║墮諸惡趣，障生聖道，故我世尊不為開演。
T31n1585_p0014c14║唯第八識有如是相。《入楞伽經》亦作是說：
T31n1585_p0014c15║「如海遇風緣，起種種波浪，
T31n1585_p0014c16║現前作用轉，無有間斷時。
T31n1585_p0014c17║藏識海亦然，境等風所擊，
T31n1585_p0014c18║恒起諸識浪，現前作用轉。」
T31n1585_p0014c19║眼等諸識，無如大海恒相續轉起諸識浪，故
T31n1585_p0014c20║知別有第八識性。此等無量大乘經中，皆別
T31n1585_p0014c21║說有此第八識。諸大乘經：皆順無我，違數
T31n1585_p0014c22║取趣；棄背流轉，趣向還滅；讚佛、法、僧，毀諸
T31n1585_p0014c23║外道；表蘊等法，遮勝性等；樂大乘者，許能
T31n1585_p0014c24║顯示無顛倒理，契經攝故，如《增壹》等至教
T31n1585_p0014c25║量攝。又，聖慈氏以七種因，證大乘經真是佛
T31n1585_p0014c26║說。一、先不記故。若大乘經佛滅度後，有餘為
T31n1585_p0014c27║壞正法故說，何故世尊非如當起諸可怖
T31n1585_p0014c28║事，先預記別？二、本俱行故。大小乘教本來俱
T31n1585_p0014c29║行，寧知大乘獨非佛說？三、非餘境故。大乘
T31n1585_p0015a01║所說廣大甚深，非外道等思量境界。彼經論
T31n1585_p0015a02║中曾所未說，設為彼說，亦不信受，故大乘
T31n1585_p0015a03║經非非佛說。四、應極成故。若謂大乘是餘佛
T31n1585_p0015a04║說，非今佛語，則大乘教是佛所說，其理極成。
T31n1585_p0015a05║五、有、無有故。若有大乘，即應信此諸大乘
T31n1585_p0015a06║教是佛所說，離此大乘不可得故。若無大
T31n1585_p0015a07║乘，聲聞乘教亦應非有，以離大乘決定
T31n1585_p0015a08║無有得成佛義，誰出於世說聲聞乘？故
T31n1585_p0015a09║聲聞乘是佛所說，非大乘教不應正理。六、
T31n1585_p0015a10║能對治故。依大乘經勤修行者，皆能引得
T31n1585_p0015a11║無分別智，能正對治一切煩惱，故應信此
T31n1585_p0015a12║是佛所說。七、義異文故。大乘所說意趣甚深，
T31n1585_p0015a13║不可隨文而取其義，便生誹謗謂非佛
T31n1585_p0015a14║語。是故大乘真是佛說。如《莊嚴論》頌此義
T31n1585_p0015a15║言：
T31n1585_p0015a16║「先不記、俱行、非餘所行境、
T31n1585_p0015a17║極成、有無有、對治、異文故。」
T31n1585_p0015a18║餘部經中亦密意說阿賴耶識有別自性。
T31n1585_p0015a19║謂大眾部阿笈摩中，密意說此名根本識，是
T31n1585_p0015a20║眼識等所依止故。譬如樹根是莖等本，非
T31n1585_p0015a21║眼等識有如是義。上坐部經分別論者，俱密
T31n1585_p0015a22║意說此名有分識，「有」謂三有；「分」是因義，唯
T31n1585_p0015a23║此恒、遍，為三有因。化地部說此名窮生死
T31n1585_p0015a24║蘊，離第八識無別蘊法，窮生死際無間斷
T31n1585_p0015a25║時。謂無色界諸色間斷，無想天等餘心等滅，
T31n1585_p0015a26║不相應行離色、心等無別自體，已極成故，
T31n1585_p0015a27║唯此識名窮生死蘊。說一切有部《增壹》經中，
T31n1585_p0015a28║亦密意說此名阿賴耶，謂愛阿賴耶、樂阿賴
T31n1585_p0015a29║耶、欣阿賴耶、憙阿賴耶。謂阿賴耶識是貪總、
T31n1585_p0015b01║別三世境故，立此四名。有情執為真自內
T31n1585_p0015b02║我，乃至未斷恒生愛著，故阿賴耶識是真
T31n1585_p0015b03║愛著處。不應執餘五取蘊等，謂生一向苦
T31n1585_p0015b04║受處者，於餘五取蘊不生愛著，彼恒厭
T31n1585_p0015b05║逆餘五取蘊，念我何時當捨此命、此眾同分、
T31n1585_p0015b06║此苦身心，令我自在受快樂故。五欲亦非
T31n1585_p0015b07║真愛著處，謂離欲者於五妙欲，雖不貪著
T31n1585_p0015b08║而愛我故。樂受亦非真愛著處，謂離第三
T31n1585_p0015b09║靜慮染者，雖厭樂受而愛我故。身見亦非
T31n1585_p0015b10║真愛著處，謂非無學信無我者，雖於身見
T31n1585_p0015b11║不生貪著，而於內我猶生愛故。轉識等亦
T31n1585_p0015b12║非真愛著處，謂非無學求滅心者，雖厭
T31n1585_p0015b13║轉識等而愛我故。色身亦非真愛著處，離
T31n1585_p0015b14║色染者，雖厭色身而愛我故。不相應行離
T31n1585_p0015b15║色、心等無別自體，是故亦非真愛著處。異
T31n1585_p0015b16║生、有學起我愛時，雖於餘蘊有愛、非愛，而
T31n1585_p0015b17║於此識，我愛定生，故唯此是真愛著處。由
T31n1585_p0015b18║是彼說阿賴耶名，定唯顯此阿賴耶識。
T31n1585_p0015b19║已引聖教，當顯正理。謂契經說：雜染、清淨
T31n1585_p0015b20║諸法種子之所集起，故名為心，若無此識，
T31n1585_p0015b21║彼持種心不應有故。謂諸轉識在滅定等
T31n1585_p0015b22║有間斷故，根、境、作意、善等類別易脫起故，
T31n1585_p0015b23║如電光等不堅住故，非可熏習，不能持
T31n1585_p0015b24║種，非染、淨種所集起心。此識一類、恒無間
T31n1585_p0015b25║斷，如苣蕂等堅住可熏，契當彼經所說心
T31n1585_p0015b26║義。
T31n1585_p0015b27║若不許有能持種心，非但違經，亦違正
T31n1585_p0015b28║理。謂諸所起染、淨品法，無所熏故，不熏成
T31n1585_p0015b29║種，則應所起唐捐其功。染、淨起時既無因
T31n1585_p0015c01║種，應同外道執自然生。色、不相應，非心性
T31n1585_p0015c02║故，如聲、光等，理非染、淨內法所熏，豈能持
T31n1585_p0015c03║種？
T31n1585_p0015c04║又彼離識無實自性，寧可執為內種依止？
T31n1585_p0015c05║轉識相應諸心所法，如識間斷，易脫起故，不
T31n1585_p0015c06║自在故，非心性故，不能持種，亦不受熏。
T31n1585_p0015c07║故持種心，理應別有。有說：六識無始時來，
T31n1585_p0015c08║依根、境等前後分位，事雖轉變而類無別，
T31n1585_p0015c09║是所熏習，能持種子。由斯染、淨因果皆成，
T31n1585_p0015c10║何要執有第八識性？彼言無義！所以者何？
T31n1585_p0015c11║執類是實，則同外道；許類是假，便無勝用，
T31n1585_p0015c12║應不能持內法實種。又執識類何性所攝？
T31n1585_p0015c13║若是善、惡，應不受熏，許有記故，猶如擇
T31n1585_p0015c14║滅；若是無記，善、惡心時，無無記心，此類應斷，
T31n1585_p0015c15║非事善、惡類可無記；別類必同別事性故。
T31n1585_p0015c16║又無心位此類定無，既有間斷，性非堅住，
T31n1585_p0015c17║如何可執持種、受熏？又阿羅漢或異生心，
T31n1585_p0015c18║識類同故，應為諸染，無漏法熏，許便有失。
T31n1585_p0015c19║又眼等根或所餘法，與眼等識根、法類同，應
T31n1585_p0015c20║互相熏，然汝不許。故不應執識類受熏。
T31n1585_p0015c21║又六識身，若事、若類，前後二念既不俱有；如
T31n1585_p0015c22║隔念者，非互相熏。能熏、所熏必俱時故。執
T31n1585_p0015c23║唯六識俱時轉者，由前理趣，既非所熏，故
T31n1585_p0015c24║彼亦無能持種義。有執色、心自類無間，前
T31n1585_p0015c25║為後種，因果義立，故先所說，為證不成。彼
T31n1585_p0015c26║執非理，無熏習故。謂彼自類既無熏習，如
T31n1585_p0015c27║何可執前為後種？又間斷者，應不更生，二
T31n1585_p0015c28║乘無學應無後蘊，死位色、心為後種故。亦
T31n1585_p0015c29║不應執色、心展轉互為種生，轉識、色等非
T31n1585_p0016a01║所熏習，前已說故。有說：三世諸法皆有，因果
T31n1585_p0016a02║感赴，無不皆成，何勞執有能持種識？然經
T31n1585_p0016a03║說心為種子者，起染、淨法，勢用強故。彼說
T31n1585_p0016a04║非理。過去、未來，非常、非現，如空花等，非實
T31n1585_p0016a05║有故。又無作用，不可執為因緣性故。若
T31n1585_p0016a06║無能持染、淨種識，一切因果皆不得成。有
T31n1585_p0016a07║執大乘遣相空理為究竟者，依似比量，撥
T31n1585_p0016a08║無此識及一切法，彼特違害前所引經。智、斷、
T31n1585_p0016a09║證、修、染、淨因果皆執非實，成大邪見。外道
T31n1585_p0016a10║毀謗染、淨因果亦不謂全無，但執非實故。
T31n1585_p0016a11║若一切法皆非實有，菩薩不應為捨生死，
T31n1585_p0016a12║精勤修集菩提資糧。誰有智者為除幻敵，
T31n1585_p0016a13║求石女兒用為軍旅？故應信有能持種
T31n1585_p0016a14║心，依之建立染、淨因果。彼心即是此第八
T31n1585_p0016a15║識。
T31n1585_p0016a16║又契經說有異熟心，善、惡業感，若無此識，
T31n1585_p0016a17║彼異熟心不應有故。謂眼等識有間斷故，
T31n1585_p0016a18║非一切時是業果故，如電、光等，非異熟心。
T31n1585_p0016a19║異熟不應斷已更續，彼命根等，無斯事故。
T31n1585_p0016a20║眼等六識，業所感者，猶如聲等，非恒續故，
T31n1585_p0016a21║是異熟生，非真異熟。定應許有真異熟心，
T31n1585_p0016a22║酬牽引業，遍而無斷，變為身、器作有情依，
T31n1585_p0016a23║身、器離心，理非有故。不相應法無實體故，
T31n1585_p0016a24║諸轉識等非恒有故，若無此心，誰變身、器？
T31n1585_p0016a25║復依何法恒立有情？又在定中，或不在
T31n1585_p0016a26║定，有別思慮、無思慮時，理有眾多身受生
T31n1585_p0016a27║起。此若無者，不應後時身有怡適，或復勞
T31n1585_p0016a28║損，若不恒有真異熟心，彼位如何有此身
T31n1585_p0016a29║受？非佛起餘善心等位，必應現起真異熟
T31n1585_p0016b01║心，如許起彼時，非佛有情故。由是恒有真
T31n1585_p0016b02║異熟心，彼心即是此第八識。
T31n1585_p0016b03║又契經說：有情流轉五趣、四生。若無此識，
T31n1585_p0016b04║彼趣、生體不應有故。謂要實有、恒、遍、無雜，
T31n1585_p0016b05║彼法可立正實趣、生。非異熟法趣、生雜亂，
T31n1585_p0016b06║住此起餘趣、生法故。諸異熟色及五識中業
T31n1585_p0016b07║所感者不遍趣、生，無色界中全無彼故。諸
T31n1585_p0016b08║生得善及意識中業所感者，雖遍趣、生，起
T31n1585_p0016b09║無雜亂而不恒有。不相應行無實自體，皆
T31n1585_p0016b10║不可立正實趣、生。唯異熟心及彼心所，實
T31n1585_p0016b11║恒、遍、無雜，是正實趣、生。此心若無，生無色
T31n1585_p0016b12║界起善等位應非趣、生。設許趣、生攝諸有
T31n1585_p0016b13║漏，生無色界起無漏心應非趣、生，便違
T31n1585_p0016b14║正理。勿有前過及有此失，故唯異熟法是
T31n1585_p0016b15║正實趣、生。由是如來非趣、生攝，佛無異熟
T31n1585_p0016b16║無記法故，亦非界攝，非有漏故，世尊已捨
T31n1585_p0016b17║苦、集諦故，諸戲論種已永斷故。正實趣、生既
T31n1585_p0016b18║唯異熟心及心所，彼心、心所離第八識理不
T31n1585_p0016b19║得成，故知別有此第八識。
T31n1585_p0016b20║又契經說：有色根身是有執受，若無此識，彼
T31n1585_p0016b21║能執受，不應有故。謂五色根及彼依處，唯現
T31n1585_p0016b22║在世是有執受，彼定由有能執受心，唯異熟
T31n1585_p0016b23║心，先業所引，非善、染等，一類、能遍、相續執受
T31n1585_p0016b24║有色根身；眼等轉識無如是義。此言意顯眼
T31n1585_p0016b25║等轉識，皆無一類、能遍、相續執受自內有色
T31n1585_p0016b26║根身，非顯能執受唯異熟心，勿諸佛色身
T31n1585_p0016b27║無執受故；然能執受有漏色身唯異熟心，
T31n1585_p0016b28║故作是說。謂諸轉識現緣起故，如聲、風等，
T31n1585_p0016b29║彼善、染等，非業引故，如非擇滅。異熟生者，
T31n1585_p0016c01║非異熟故、非遍依故、不相續故，如電、光
T31n1585_p0016c02║等，不能執受有漏色身。諸心識言，亦攝心
T31n1585_p0016c03║所，定相應故，如唯識言。非諸色根、不相應行
T31n1585_p0016c04║可能執受有色根身，無所緣故，如虛空等。
T31n1585_p0016c05║故應別有能執受心，彼心即是此第八識。
T31n1585_p0016c06║又契經說：壽、煖、識三，更互依持，得相續住。若
T31n1585_p0016c07║無此識能持壽、煖，令久住識不應有故。
T31n1585_p0016c08║謂諸轉識有間、有轉，如聲、風等，無恒持用，
T31n1585_p0016c09║不可立為持壽、煖識。唯異熟識無間、無
T31n1585_p0016c10║轉，猶如壽、煖，有恒持用，故可立為持壽、
T31n1585_p0016c11║煖識。經說三法更互依持，而壽與煖一類
T31n1585_p0016c12║相續，唯識不然，豈符正理？雖說三法更互
T31n1585_p0016c13║依持，而許唯煖不遍三界，何不許識獨有
T31n1585_p0016c14║間、轉？此於前理，非為過難。謂若是處具有
T31n1585_p0016c15║三法無間轉者，可恒相持。不爾，便無恒相
T31n1585_p0016c16║持用。前以此理，顯三法中所說識言，非詮
T31n1585_p0016c17║轉識，舉煖不遍，豈壞前理？故前所說，其理
T31n1585_p0016c18║極成。又三法中，壽、煖二種既唯有漏，故知彼
T31n1585_p0016c19║識如壽與煖，定非無漏；生無色界起無漏
T31n1585_p0016c20║心，爾時，何識能持彼壽？由此故知有異熟
T31n1585_p0016c21║識，一類、恒、遍、能持壽、煖，彼識即是此第八
T31n1585_p0016c22║識。
T31n1585_p0016c23║又契經說：諸有情類，受生、命終，必住散心，非
T31n1585_p0016c24║無心定。若無此識，生、死時心不應有故。
T31n1585_p0016c25║謂生死時，身心惽昧，如睡無夢、極悶絕時，明
T31n1585_p0016c26║了轉識必不現起。又此位中，六種轉識行相、
T31n1585_p0016c27║所緣不可知故，如無心位，必不現行。六種
T31n1585_p0016c28║轉識行相、所緣有必可知，如餘時故。真異
T31n1585_p0016c29║熟識極微細故，行相、所緣俱不可了，是引業
T31n1585_p0017a01║果，一期相續，恒無轉變；是散、有心，名生死
T31n1585_p0017a02║心，不違正理。有說：五識此位定無，意識取
T31n1585_p0017a03║境，或因五識、或因他教、或定為因，生位，
T31n1585_p0017a04║諸因既不可得；故受生位，意識亦無。若爾，有
T31n1585_p0017a05║情生無色界，後時意識應永不生，定心必
T31n1585_p0017a06║由散意識引，五識、他教彼界必無，引定散心
T31n1585_p0017a07║無由起故。若謂彼定由串習力，後時率爾
T31n1585_p0017a08║能現在前。彼初生時，寧不現起？又欲、色界初
T31n1585_p0017a09║受生時，串習意識亦應現起。若由惛昧，初
T31n1585_p0017a10║未現前。此即前因，何勞別說？有餘部執：生、
T31n1585_p0017a11║死等位，別有一類微細意識，行相、所緣俱不
T31n1585_p0017a12║可了。應知即是此第八識，
T31n1585_p0017a13║極成意識不如是故。又將死時，由善、惡業，
T31n1585_p0017a14║下、上身分，冷觸漸起，若無此識，彼事不成。
T31n1585_p0017a15║轉識不能執受身故。眼等五識，各別依故；
T31n1585_p0017a16║或不行故。
T31n1585_p0017a17║第六意識，不住身故，境不定故，遍寄身中
T31n1585_p0017a18║恒相續故，不應冷觸由彼漸生。唯異熟心，
T31n1585_p0017a19║由先業力，恒、遍、相續執受身分。捨執受處，
T31n1585_p0017a20║冷觸便生，壽、煖識三不相離故。冷觸起處即
T31n1585_p0017a21║是非情，雖變、亦緣，而不執受。故知定有此
T31n1585_p0017a22║第八識。
T31n1585_p0017a23║又契經說：識緣名色，名色緣識，如是二法
T31n1585_p0017a24║展轉相依，譬如蘆束，俱時而轉，若無此識，
T31n1585_p0017a25║彼識自體，不應有故。謂彼經中自作是釋：
T31n1585_p0017a26║名謂非色四蘊，色謂羯邏藍等。此二與識相
T31n1585_p0017a27║依而住，如二蘆束，更互為緣，恒俱時轉，不相
T31n1585_p0017a28║捨離。眼等轉識，攝在名中，此識若無，說誰
T31n1585_p0017a29║為識？亦不可說名中識蘊謂五識身，識謂
T31n1585_p0017b01║第六，羯邏藍時無五識故。又諸轉識有間、
T31n1585_p0017b02║轉故，無力恒時執持名色，寧說恒與名色
T31n1585_p0017b03║為緣？故彼識言，顯第八識。
T31n1585_p0017b04║成唯識論卷第三