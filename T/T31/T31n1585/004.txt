T31n1585_p0017b05║
T31n1585_p0017b06║
T31n1585_p0017b07║成唯識論卷第四
T31n1585_p0017b08║
T31n1585_p0017b09║護法等菩薩造
T31n1585_p0017b10║三藏法師玄奘奉　詔譯
T31n1585_p0017b11║又契經說：一切有情皆依食住，若無此識，彼
T31n1585_p0017b12║識食體不應有故。謂契經說食有四種：一
T31n1585_p0017b13║者、段食，變壞為相。謂欲界繫香、味、觸三，於變
T31n1585_p0017b14║壞時能為食事。由此色處非段食攝，以變
T31n1585_p0017b15║壞時，色無用故。二者、觸食，觸境為相，謂有
T31n1585_p0017b16║漏觸纔取境時，攝受喜等，能為食事。此觸
T31n1585_p0017b17║雖與諸識相應，屬六識者食義偏勝，觸麁
T31n1585_p0017b18║顯境，攝受喜、樂及順益捨，資養勝故。三、意
T31n1585_p0017b19║思食，希望為相。謂有漏思與欲俱轉，希可
T31n1585_p0017b20║愛境，能為食事。此思雖與諸識相應，屬意
T31n1585_p0017b21║識者食義偏勝，意識於境，希望勝故。四者、識
T31n1585_p0017b22║食，執持為相。謂有漏識由段、觸、思勢力增
T31n1585_p0017b23║長，能為食事。此識雖通諸識自體，而第八
T31n1585_p0017b24║識食義偏勝，一類相續執持勝故。由是《集論》
T31n1585_p0017b25║說此四食，三蘊、五處、十一界攝。此四能持有
T31n1585_p0017b26║情身命，令不壞斷，故名為食。段食唯於欲
T31n1585_p0017b27║界有用，觸、意思食雖遍三界而依識轉，隨
T31n1585_p0017b28║識有無。眼等轉識有間、有轉，非遍、恒時能
T31n1585_p0017b29║持身命，謂無心定、睡眠、悶絕、無想天中有
T31n1585_p0017c01║間斷故，設有心位，隨所依、緣、性、界、地等有
T31n1585_p0017c02║轉易故，於持身命，非遍、非恒。諸有執無
T31n1585_p0017c03║第八識者，依何等食？《經》作是言：「一切有情
T31n1585_p0017c04║皆依食住。」非無心位過去、未來識等為食；
T31n1585_p0017c05║彼非現、常；如空花等，無體用故。設有體
T31n1585_p0017c06║用非現在攝，如虛空等，非食性故，亦不
T31n1585_p0017c07║可說入定心等與無心位有情為食，住
T31n1585_p0017c08║無心時彼已滅故，過去非食已極成故。又不
T31n1585_p0017c09║可說無想定等不相應行即為彼食，段等
T31n1585_p0017c10║四食所不攝故，不相應法非實有故。有執
T31n1585_p0017c11║滅定等猶有第六識，於彼有情能為食事。
T31n1585_p0017c12║彼執非理，後當廣破。又彼應說生上二界
T31n1585_p0017c13║無漏心時，以何為食？無漏識等破壞有故，
T31n1585_p0017c14║於彼身、命不可為食。亦不可執無漏識中
T31n1585_p0017c15║有有漏種能為彼食，無漏識等猶如涅槃，
T31n1585_p0017c16║不能執持有漏種故。復不可說上界有情
T31n1585_p0017c17║身、命相持即互為食，四食不攝彼身、命故，
T31n1585_p0017c18║又無色無身，命無能持故，眾同分等無實
T31n1585_p0017c19║體故。由此定知異諸轉識，有異熟識一類
T31n1585_p0017c20║恒、遍執持身、命，令不壞斷。世尊依此，故作
T31n1585_p0017c21║是言：一切有情皆依食住。唯依「取蘊」建立
T31n1585_p0017c22║有情，佛無有漏，非有情攝，說為有情依食
T31n1585_p0017c23║住者，當知皆依示現而說。既異熟識是勝
T31n1585_p0017c24║食性，彼識即是此第八識。
T31n1585_p0017c25║又契經說：住滅定者，身、語、心行無不皆滅，
T31n1585_p0017c26║而壽不滅，亦不離煖，根無變壞，識不離
T31n1585_p0017c27║身。若無此識住滅定者，不離身識不應
T31n1585_p0017c28║有故。謂眼等識行相麁、動，於所緣境起必
T31n1585_p0017c29║勞慮，厭患彼故，暫求止息，漸次伏除至都
T31n1585_p0018a01║盡位，依此位立住滅定者，故此定中彼識
T31n1585_p0018a02║皆滅，若不許有微細一類恒、遍執持壽等
T31n1585_p0018a03║識在，依何而說識不離身？若謂後時彼識
T31n1585_p0018a04║還起，如隔日瘧名不離身，是則不應說
T31n1585_p0018a05║心行滅，識與想等起滅同故。壽、煖諸根應
T31n1585_p0018a06║亦如識，便成大過，故應許識如壽、煖等
T31n1585_p0018a07║實不離身。又此位中若全無識，應如瓦礫
T31n1585_p0018a08║非有情數，豈得說為住滅定者？又異熟識
T31n1585_p0018a09║此位若無，誰能執持諸根、壽、煖？無執持故
T31n1585_p0018a10║皆應壞滅，猶如死屍便無壽等。既爾，後識
T31n1585_p0018a11║必不還生，說不離身，彼何所屬？諸異熟識
T31n1585_p0018a12║捨此身已，離識餘身無重生故。又若此
T31n1585_p0018a13║位無持種識，後識無種，如何得生？過去、未
T31n1585_p0018a14║來不相應法非實有體已極成故。諸色等法
T31n1585_p0018a15║離識皆無受熏、持種亦已遮故。然滅定等
T31n1585_p0018a16║無心位中，如有心位定實有識，具根、壽、煖，
T31n1585_p0018a17║有情攝故。由斯理趣，住滅定者，決定有識，
T31n1585_p0018a18║實不離身。若謂此位有第六識，名不離身，
T31n1585_p0018a19║亦不應理，此定亦名無心定故。若無五識
T31n1585_p0018a20║名無心者，應一切定皆名無心，諸定皆無
T31n1585_p0018a21║五識身故。意識攝在六轉識中，如五識身，
T31n1585_p0018a22║滅定非有。或此位識行相、所緣不可知故，如
T31n1585_p0018a23║壽、煖等，非第六識。若此位有行相、所緣可
T31n1585_p0018a24║知識者，應如餘位，非此位攝。本為止息
T31n1585_p0018a25║行相、所緣可了知識，入此定故。又若此位
T31n1585_p0018a26║有第六識，彼心所法為有？為無？若有心所，
T31n1585_p0018a27║經不應言住此定者心行皆滅，又不應
T31n1585_p0018a28║名滅受想定。此定加行，但厭受、想，故此定
T31n1585_p0018a29║中唯受、想滅；受、想二法資助心強，諸心所中
T31n1585_p0018b01║獨名心行，說心行滅，何所相違？無想定中
T31n1585_p0018b02║應唯想滅，但厭想故，然汝不許，既唯受、想
T31n1585_p0018b03║資助心強，此二滅時，心亦應滅。如身行滅
T31n1585_p0018b04║而身猶在，寧要責心令同行滅？若爾，語行
T31n1585_p0018b05║尋、伺滅時，語應不滅，而非所許。然行於法
T31n1585_p0018b06║有遍、非遍，遍行滅時，法定隨滅；非遍行滅，法
T31n1585_p0018b07║或猶在。非遍行者謂入出息，見息滅時，身猶
T31n1585_p0018b08║在故；尋、伺於語是遍行攝，彼若滅時，語定
T31n1585_p0018b09║無故。受、想於心亦遍行攝，許如思等大地
T31n1585_p0018b10║法故。受、想滅時，心定隨滅，如何可說彼滅
T31n1585_p0018b11║心在？又許思等是大地法，滅受、想時，彼亦應
T31n1585_p0018b12║滅。既爾，信等此位亦無，非遍行滅餘可在
T31n1585_p0018b13║故，如何可言有餘心所？既許思等此位非
T31n1585_p0018b14║無，受、想應然，大地法故。又此定中若有思
T31n1585_p0018b15║等亦應有觸，餘心所法無不皆依觸力
T31n1585_p0018b16║生故。若許有觸亦應有受，觸緣受故。既
T31n1585_p0018b17║許有受，想亦應生，不相離故。如受緣愛，
T31n1585_p0018b18║非一切受皆能起愛，故觸緣受，非一切觸
T31n1585_p0018b19║皆能生受，由斯所難，其理不成。彼救不然，
T31n1585_p0018b20║有差別故。謂佛自簡唯無明觸所生諸受為
T31n1585_p0018b21║緣生愛，曾無有處簡觸生受。故若有觸，
T31n1585_p0018b22║必有受生，受與想俱，其理決定。或應如餘
T31n1585_p0018b23║位，受、想亦不滅，執此位中有思等故，許便
T31n1585_p0018b24║違害心行滅言，亦不得成滅受想定。若無
T31n1585_p0018b25║心所，識亦應無，不見餘心離心所故，餘遍
T31n1585_p0018b26║行滅，法隨滅故，受等應非大地法故，此識
T31n1585_p0018b27║應非相應法故。許則應無所依、緣等，如色
T31n1585_p0018b28║等法亦非心故。又契經說：意、法為緣，生於
T31n1585_p0018b29║意識，三和合觸，與觸俱起，有受、想、思。若此定
T31n1585_p0018c01║中有意識者，三和合故，必應有觸，觸既定
T31n1585_p0018c02║與受、想、思俱，如何有識而無心所？若謂餘
T31n1585_p0018c03║時，三和有力，成觸、生觸，能起受等。由此定
T31n1585_p0018c04║前厭患心所，故在定位三事無能，不成生
T31n1585_p0018c05║觸，亦無受等。若爾，應名滅心所定，如何但
T31n1585_p0018c06║說滅受、想耶？若謂厭時唯厭受、想，此二滅
T31n1585_p0018c07║故，心所皆滅，依前所厭，以立定名。既爾，此
T31n1585_p0018c08║中心亦應滅，所厭俱故，如餘心所。不爾，如
T31n1585_p0018c09║何名無心定？又此定位意識是何？不應是
T31n1585_p0018c10║染或無記性，諸善定中無此事故；餘染、無
T31n1585_p0018c11║記心必有心所故，不應厭善起染等故。
T31n1585_p0018c12║非求寂靜翻起散故。若謂是善，相應善故，
T31n1585_p0018c13║應無貪等善根相應。此心不應是自性善
T31n1585_p0018c14║或勝義善，違自宗故，非善根等及涅槃故。
T31n1585_p0018c15║若謂此心是等起善，加行善根所引發故，理
T31n1585_p0018c16║亦不然，違自宗故，如餘善心非等起故。
T31n1585_p0018c17║善心無間起三性心，如何善心由前等起？故
T31n1585_p0018c18║心是善，由相應力。既爾，必與善根相應，寧
T31n1585_p0018c19║說此心獨無心所？故無心所，心亦應無。如是
T31n1585_p0018c20║推徵，眼等轉識於滅定位非不離身，故
T31n1585_p0018c21║契經言不離身者，彼識即是此第八識，
T31n1585_p0018c22║入滅定時不為止息，此極寂靜執持識故。
T31n1585_p0018c23║無想等位，類此應知。
T31n1585_p0018c24║又契經說：心雜染故，有情雜染；心清淨故，有
T31n1585_p0018c25║情清淨。若無此識，彼染、淨心不應有故。謂
T31n1585_p0018c26║染、淨法以心為本，因心而生，依心住故，心
T31n1585_p0018c27║受彼熏，持彼種故。然雜染法略有三種：煩
T31n1585_p0018c28║惱、業、果，種類別故。若無此識持煩惱種，界、地
T31n1585_p0018c29║往還，無染心後，諸煩惱起，皆應無因，餘法不
T31n1585_p0019a01║能持彼種故，過去、未來非實有故。若諸煩
T31n1585_p0019a02║惱無因而生，則無三乘學、無學果，諸已斷者
T31n1585_p0019a03║皆應起故。若無此識持業、果種，界、地往還，
T31n1585_p0019a04║異類法後，諸業、果起，亦應無因，餘種、餘因前
T31n1585_p0019a05║已遮故。若諸業、果無因而生，入無餘依涅槃
T31n1585_p0019a06║界已，三界業果還復應生，煩惱亦應無因
T31n1585_p0019a07║生故。又行緣識應不得成，轉識受熏，前已
T31n1585_p0019a08║遮故。結生染識非行感故；應說名色，行為
T31n1585_p0019a09║緣故，時分懸隔無緣義故。此不成故，後亦
T31n1585_p0019a10║不成。諸清淨法亦有三種：世、出世道、斷果別
T31n1585_p0019a11║故。若無此識持世、出世清淨道種，異類心
T31n1585_p0019a12║後，起彼淨法皆應無因，所執餘因前已破
T31n1585_p0019a13║故。若二淨道無因而生，入無餘依涅槃界
T31n1585_p0019a14║已，彼二淨道還復應生，所依亦應無因生
T31n1585_p0019a15║故。又出世道初不應生，無法持彼法爾種
T31n1585_p0019a16║故；有漏類別非彼因故，無因而生非釋
T31n1585_p0019a17║種故。初不生故，後亦不生，是則應無三乘
T31n1585_p0019a18║道果。若無此識持煩惱種，轉依、斷果亦不得
T31n1585_p0019a19║成，謂道起時，現行煩惱及彼種子俱非有
T31n1585_p0019a20║故；染、淨二心不俱起故，道相應心不持彼
T31n1585_p0019a21║種，自性相違，如涅槃故；去、來得等非實有
T31n1585_p0019a22║故；餘法持種理不成故。既無所斷，能斷亦
T31n1585_p0019a23║無，依誰由誰而立斷果？若由道力，後惑不
T31n1585_p0019a24║生，立斷果者，則初道起應成無學；後諸煩
T31n1585_p0019a25║惱皆已無因，永不生故。許有此識，一切皆
T31n1585_p0019a26║成，唯此能持染、淨種故。證此識有，理趣無
T31n1585_p0019a27║邊，恐厭繁文，略述綱要。別有此識，教理顯
T31n1585_p0019a28║然，諸有智人，應深信受。如是已說初能變
T31n1585_p0019a29║相；第二能變其相云何？頌曰：
T31n1585_p0019b01║５次第二能變，是識名末那，
T31n1585_p0019b02║依彼轉，緣彼，思量為性相。
T31n1585_p0019b03║６四煩惱常俱，謂：我癡、我見，
T31n1585_p0019b04║并我慢、我愛，及餘觸等俱。
T31n1585_p0019b05║７有覆無記攝，隨所生所繫。
T31n1585_p0019b06║阿羅漢、滅定、出世道無有。
T31n1585_p0019b07║論曰：次初異熟能變識，後應辯思量能變
T31n1585_p0019b08║識相。是識聖教別名末那，恒、審思量勝餘
T31n1585_p0019b09║識故。此名何異第六意識？此持業釋，如藏
T31n1585_p0019b10║識名，識即意故；彼依主釋，如眼識等，識異
T31n1585_p0019b11║意故。然諸聖教恐此濫彼，故於第七但立
T31n1585_p0019b12║意名。又摽意名，為簡心、識，積集、了別劣餘
T31n1585_p0019b13║識故，或欲顯此與彼意識為近所依，故
T31n1585_p0019b14║但名意。「依彼轉」者，顯此所依。「彼」謂即前初
T31n1585_p0019b15║能變識，聖說此識依藏識故。有義：此意以
T31n1585_p0019b16║彼識種而為所依，非彼現識，此無間斷，不
T31n1585_p0019b17║假現識為俱有依方得生故。有義：此意以
T31n1585_p0019b18║彼識種及彼現識俱為所依，雖無間斷，而
T31n1585_p0019b19║有轉易，名轉識故，必假現識為俱有依，
T31n1585_p0019b20║方得生故。「轉」謂流轉，顯示此識恒依彼識
T31n1585_p0019b21║取所緣故。
T31n1585_p0019b22║諸心、心所皆有所依，然彼所依，總有三種：一、
T31n1585_p0019b23║因緣依，謂自種子，諸有為法皆託此依，離
T31n1585_p0019b24║自因緣必不生故；二、增上緣依，謂內六處，
T31n1585_p0019b25║諸心、心所皆託此依，離俱有根必不轉故；
T31n1585_p0019b26║三、等無間緣依，謂前滅意，諸心、心所皆託此
T31n1585_p0019b27║依，離開導根必不起故。唯心、心所具三所
T31n1585_p0019b28║依，名有所依，非所餘法。初種子依，有作是
T31n1585_p0019b29║說：要種滅已，現果方生，無種已生，《集論》說故，
T31n1585_p0019c01║種與芽等不俱有故。有義：彼說為證不成。
T31n1585_p0019c02║彼依引生後種說故；種生芽等非勝義
T31n1585_p0019c03║故；種滅芽生非極成故。焰、炷同時互為因
T31n1585_p0019c04║故。然種自類因果不俱，種、現相生決定俱有，
T31n1585_p0019c05║故《瑜伽》說：無常法與他性為因，亦與後念
T31n1585_p0019c06║自性為因，是因緣義。「自性」言顯種子自類
T31n1585_p0019c07║前為後因，「他性」言顯種與現行互為因義。
T31n1585_p0019c08║《攝大乘論》亦作是說：藏識染法互為因緣，猶
T31n1585_p0019c09║如束蘆俱時而有。又說：種子與果必俱。故種
T31n1585_p0019c10║子依，定非前後。設有處說種果前後，應知
T31n1585_p0019c11║皆是隨轉理門。如是八識及諸心所，定各別
T31n1585_p0019c12║有種子所依。次俱有依，有作是說：眼等五識
T31n1585_p0019c13║意識為依，此現起時，必有彼故。無別眼等
T31n1585_p0019c14║為俱有依，眼等五根即種子故。《二十唯識》伽
T31n1585_p0019c15║他中言：
T31n1585_p0019c16║「識從自種生，似境相而轉，
T31n1585_p0019c17║為成內、外處，佛說彼為十。」
T31n1585_p0019c18║彼頌意說：世尊為成十二處故，說五識種
T31n1585_p0019c19║為眼等根，五識相分為色等境，故眼等根即
T31n1585_p0019c20║五識種。《觀所緣論》亦作是說：
T31n1585_p0019c21║「識上色功能，名五根應理，
T31n1585_p0019c22║功能與境色，無始互為因。」
T31n1585_p0019c23║彼頌意言：異熟識上能生眼等色識種子名
T31n1585_p0019c24║色功能，說為五根，無別眼等，種與色識常
T31n1585_p0019c25║互為因，能熏與種遞為因故。第七、八識無
T31n1585_p0019c26║別此依，恒相續轉，自力勝故。第六意識別有
T31n1585_p0019c27║此依，要託末那而得起故。有義：彼說理、教
T31n1585_p0019c28║相違。若五色根即五識種，十八界種應成雜
T31n1585_p0019c29║亂，然十八界各別有種，諸聖教中處處說
T31n1585_p0020a01║故。又五識種各有能生相、見分異，為執何
T31n1585_p0020a02║等名眼等根？若見分種，應識蘊攝；若相分
T31n1585_p0020a03║種，應外處攝，便違聖教眼等五根，皆是色蘊
T31n1585_p0020a04║內處所攝。又若五根即五識種，五根應是五
T31n1585_p0020a05║識因緣，不應說為增上緣攝。又鼻、舌根即
T31n1585_p0020a06║二識種，則應鼻、舌唯欲界繫；或應二識通
T31n1585_p0020a07║色界繫，許便俱與聖教相違。眼、耳、身根即三
T31n1585_p0020a08║識種，二界、五地為難亦然。又五識種既通
T31n1585_p0020a09║善、惡，應五色根非唯無記。又五識種無執受
T31n1585_p0020a10║攝，五根亦應非有執受。又五色根若五識
T31n1585_p0020a11║種，應意識種即是末那，彼以五根為同法
T31n1585_p0020a12║故。又《瑜伽論》說眼等識皆具三依，若五色根
T31n1585_p0020a13║即五識種，依但應二。又諸聖教說眼等根皆
T31n1585_p0020a14║通現種，執唯是種，便與一切聖教相違。有
T31n1585_p0020a15║避如前所說過難，朋附彼執復轉救言：異
T31n1585_p0020a16║熟識中能感五識增上業種，名五色根；非
T31n1585_p0020a17║作因緣生五識種，妙符二頌，善順《瑜伽》。
T31n1585_p0020a18║彼有虛言都無實義，應五色根非無記故；
T31n1585_p0020a19║又彼應非唯有執受，唯色蘊攝，唯內處故；
T31n1585_p0020a20║鼻、舌唯應欲界繫故；三根不應五地繫故；
T31n1585_p0020a21║感意識業應末那故；眼等不應通現、種
T31n1585_p0020a22║故；又應眼等非色根故。
T31n1585_p0020a23║又若五識皆業所感，則應一向無記性攝；善
T31n1585_p0020a24║等五識既非業感，應無眼等為俱有依，故
T31n1585_p0020a25║彼所言非為善救。又諸聖教處處皆說阿賴
T31n1585_p0020a26║耶識變似色根及根依處、器世間等，如何汝
T31n1585_p0020a27║等撥無色根？許眼等識變似色等；不許眼
T31n1585_p0020a28║等藏識所變，如斯迷謬，深違教、理。然伽他
T31n1585_p0020a29║說：種子功能名五根者，為破離識實有
T31n1585_p0020b01║色根，於識所變似眼根等，以有發生五
T31n1585_p0020b02║識用故，假名種子及色功能。非謂色根即
T31n1585_p0020b03║識業種。又緣五境明了意識，應以五識為
T31n1585_p0020b04║俱有依，以彼必與五識俱故，若彼不依眼
T31n1585_p0020b05║等識者，彼應不與五識為依，彼此相依勢
T31n1585_p0020b06║力等故。又第七識雖無間斷，而見道等既
T31n1585_p0020b07║有轉易，應如六識有俱有依，不爾，彼應
T31n1585_p0020b08║非轉識攝，便違聖教轉識有七，故應許彼
T31n1585_p0020b09║有俱有依，此即現行第八識攝。如《瑜伽》說
T31n1585_p0020b10║有藏識故，得有末那；末那為依，意識得轉。
T31n1585_p0020b11║彼論意言現行藏識為依止故，得有末那，
T31n1585_p0020b12║非由彼種。不爾，應說有藏識故，意識得
T31n1585_p0020b13║轉。由此彼說理、教相違。是故應言前五轉
T31n1585_p0020b14║識，一一定有二俱有依，謂五色根、同時意識；
T31n1585_p0020b15║第六轉識決定恒有一俱有依，謂第七識，若
T31n1585_p0020b16║與五識俱時起者，亦以五識為俱有依；第
T31n1585_p0020b17║七轉識決定唯有一俱有依，謂第八識；唯
T31n1585_p0020b18║第八識恒無轉變，自能立故，無俱有依。有
T31n1585_p0020b19║義：此說猶未盡理。第八類餘既同識性，如
T31n1585_p0020b20║何不許有俱有依？第七、八識既恒俱轉，更
T31n1585_p0020b21║互為依，斯有何失？許現起識以種為依，識
T31n1585_p0020b22║種亦應許依現識，能熏異熟，為生、長、住依，
T31n1585_p0020b23║識種離彼不生、長、住故。
T31n1585_p0020b24║又異熟識有色界中能執持身，依色根轉，
T31n1585_p0020b25║如契經說：阿賴耶識業風所飄，遍依諸根，
T31n1585_p0020b26║恒相續轉；《瑜伽》亦說：眼等六識各別依故，不
T31n1585_p0020b27║能執受有色根身。若異熟識不遍依止有
T31n1585_p0020b28║色諸根，應如六識非能執受，或所立因有
T31n1585_p0020b29║不定失。是故，藏識若現起者，定有一依，謂第
T31n1585_p0020c01║七識，在有色界亦依色根；若識種子定有
T31n1585_p0020c02║一依，謂異熟識，初熏習位亦依能熏。餘如
T31n1585_p0020c03║前說。有義：前說皆不應理，未了所依與依
T31n1585_p0020c04║別故。「依」謂一切有生滅法，仗因託緣而得
T31n1585_p0020c05║生、住，諸所仗託皆說為依，如王與臣互
T31n1585_p0020c06║相依等。若法決定、有境、為主、令心心所取
T31n1585_p0020c07║自所緣，乃是所依，即內六處，餘非有境、定、
T31n1585_p0020c08║為主故，此但如王，非如臣等。故諸聖教
T31n1585_p0020c09║唯心、心所名有所依，非色等法，無所緣
T31n1585_p0020c10║故。但說心所，心為所依；不說心所，為心所
T31n1585_p0020c11║依，彼非主故。然有處說依為所依，或所依
T31n1585_p0020c12║為依，皆隨宜假說。由此五識俱有所依定
T31n1585_p0020c13║有四種：謂五色根、六、七、八識，隨闕一種必
T31n1585_p0020c14║不轉故。同境、分別、染淨、根本，所依別故。聖教
T31n1585_p0020c15║唯說依五根者，以不共故，又必同境，近相
T31n1585_p0020c16║順故。第六意識俱有所依唯有二種：謂七、八
T31n1585_p0020c17║識，隨闕一種必不轉故。雖五識俱取境明
T31n1585_p0020c18║了，而不定有，故非所依。聖教唯說依第七
T31n1585_p0020c19║者，染淨依故，同轉識攝，近相順故。第七意識
T31n1585_p0020c20║俱有所依但有一種：謂第八識，藏識若無，定
T31n1585_p0020c21║不轉故。如伽他說：
T31n1585_p0020c22║阿賴耶為依，故有末那轉，
T31n1585_p0020c23║依止心及意，餘轉識得生。
T31n1585_p0020c24║阿賴耶識俱有所依亦但一種：謂第七識，彼
T31n1585_p0020c25║識若無，定不轉故。論說：藏識恒與末那俱
T31n1585_p0020c26║時轉故；又說藏識恒依染污，此即末那。而
T31n1585_p0020c27║說三位無末那者，依有覆說，如言四位
T31n1585_p0020c28║無阿賴耶，非無第八，此亦應爾。雖有色界
T31n1585_p0020c29║亦依五根，而不定有，非所依攝；識種不能
T31n1585_p0021a01║現取自境，可有依義而無所依。心所所依，
T31n1585_p0021a02║隨識應說，復各加自相應之心。若作是說，
T31n1585_p0021a03║妙符理、教。後開導依，有義：五識自、他前後不
T31n1585_p0021a04║相續故，必第六識所引生故，唯第六識為
T31n1585_p0021a05║開導依。第六意識自相續故，亦由五識所引
T31n1585_p0021a06║生故，以前六識為開導依。第七、八識自相
T31n1585_p0021a07║續故，不假他識所引生故，但以自類為
T31n1585_p0021a08║開導依。有義：前說未為究理。且前五識未
T31n1585_p0021a09║自在位，遇非勝境，可如所說。若自在位，如
T31n1585_p0021a10║諸佛等，於境自在，諸根互用，任運決定，不假
T31n1585_p0021a11║尋求，彼五識身寧不相續？等流五識，既為決
T31n1585_p0021a12║定、染淨、作意勢力引生，專注所緣，未能捨
T31n1585_p0021a13║頃，如何不許多念相續？故《瑜伽》說：決定心
T31n1585_p0021a14║後，方有染淨，此後乃有等流眼識善、不善
T31n1585_p0021a15║轉，而彼不由自分別力，乃至此意不趣餘
T31n1585_p0021a16║境，經爾所時，眼、意二識或善、或染，相續而
T31n1585_p0021a17║轉，如眼識生，乃至身識，應知亦爾。彼意定
T31n1585_p0021a18║顯經爾所時，眼、意二識俱相續轉，既眼識時
T31n1585_p0021a19║非無意識，故非二識互相續生。若增盛境相
T31n1585_p0021a20║續現前，逼奪身心不能暫捨，時五識身，理
T31n1585_p0021a21║必相續，如熱地獄、戲忘天等。故《瑜伽》言：若此
T31n1585_p0021a22║六識為彼六識等無間緣，即施設此名為
T31n1585_p0021a23║意根。若五識前後定唯有意識，彼論應言：若
T31n1585_p0021a24║此一識為彼六識等無間緣。或彼應言：若此
T31n1585_p0021a25║六識為彼一識等無間緣。既不如是，故知
T31n1585_p0021a26║五識有相續義。五識起時，必有意識能引
T31n1585_p0021a27║後念意識令起，何假五識為開導依？無心
T31n1585_p0021a28║睡眠、悶絕等位，意識斷已，後復起時，藏識、末
T31n1585_p0021a29║那既恒相續，亦應與彼為開導依。若彼用
T31n1585_p0021b01║前自類開導，五識自類何不許然？此既不
T31n1585_p0021b02║然，彼云何爾？平等性智相應末那初起必由
T31n1585_p0021b03║第六意識，亦應用彼為開導依。圓鏡智俱
T31n1585_p0021b04║第八淨識，初必六、七方便引生。又異熟心依
T31n1585_p0021b05║染污意，或依悲願相應善心。既爾，必應許
T31n1585_p0021b06║第八識亦以六、七為開導依。由此彼言都
T31n1585_p0021b07║未究理。應說五識前六識內，隨用何識
T31n1585_p0021b08║為開導依；第六意識用前自類或第七、八
T31n1585_p0021b09║為開導依；第七末那用前自類或第六識
T31n1585_p0021b10║為開導依；阿陀那識用前自類及第六、七
T31n1585_p0021b11║為開導依。皆不違理，由前說故。有義：此說
T31n1585_p0021b12║亦不應理。開導依者，謂有緣法、為主，能作
T31n1585_p0021b13║等無間緣。此於後生心、心所法，開避引導名
T31n1585_p0021b14║開導依。此但屬心，非心所等。若此與彼無
T31n1585_p0021b15║俱起義，說此於彼有開導力；一身八識既
T31n1585_p0021b16║容俱起，如何異類為開導依？若許為依，應
T31n1585_p0021b17║不俱起，便同異部心不並生。
T31n1585_p0021b18║又一身中諸識俱起，多少不定，若容互作等
T31n1585_p0021b19║無間緣，色等應爾，便違聖說等無間緣唯心、
T31n1585_p0021b20║心所。然《攝大乘》說：色亦容有等無間緣者，
T31n1585_p0021b21║是縱奪言，謂假縱小乘色、心前後有等無間
T31n1585_p0021b22║緣，奪因緣故，不爾，「等」言應成無用。若謂「等」
T31n1585_p0021b23║言非遮多少，但表同類，便違汝執異類識
T31n1585_p0021b24║作等無間緣。是故八識各唯自類為開導依，
T31n1585_p0021b25║深契教理，自類必無俱起義故。心所此依，
T31n1585_p0021b26║應隨識說。雖心、心所異類並生，而互相應，
T31n1585_p0021b27║和合似一，定俱生滅，事業必同，一開導時，餘
T31n1585_p0021b28║亦開導，故展轉作等無間緣，諸識不然，不
T31n1585_p0021b29║應為例。然諸心所非開導依，於所引生
T31n1585_p0021c01║無主義故。若心、心所等無間緣各唯自類，第
T31n1585_p0021c02║七、八識初轉依時，相應信等，此緣便闕，則違
T31n1585_p0021c03║聖說諸心、心所皆四緣生。無心睡眠、悶絕等
T31n1585_p0021c04║位意識雖斷，而後起時彼開導依即前自類，
T31n1585_p0021c05║間斷五識應知亦然，無自類心於中為隔
T31n1585_p0021c06║名無間故，彼先滅時，已於今識為開導故，
T31n1585_p0021c07║何煩異類為開導依？然聖教中說前六識互
T31n1585_p0021c08║相引起，或第七、八依六、七生，皆依殊勝增
T31n1585_p0021c09║上緣說，非等無間，故不相違。《瑜伽論》說：
T31n1585_p0021c10║若此識無間，諸識決定生，說此為彼等無間
T31n1585_p0021c11║緣。又此六識為彼六識等無間緣，即施設
T31n1585_p0021c12║此名意根者，言總意別，亦不相違。故自類
T31n1585_p0021c13║依，深契教理。傍論已了，應辯正論。此能變
T31n1585_p0021c14║識雖具三所依，而「依彼轉」言但顯前二，為
T31n1585_p0021c15║顯此識依、緣同故，又前二依有勝用故，或
T31n1585_p0021c16║開導依易了知故。
T31n1585_p0021c17║如是已說此識所依，所緣云何？謂即「緣彼」。「彼」
T31n1585_p0021c18║謂即前此所依識，聖說此識緣藏識故。有
T31n1585_p0021c19║義：此意緣彼識體，及相應法。論說：末那我、
T31n1585_p0021c20║我所執恒相應故。謂緣彼體及相應法，如
T31n1585_p0021c21║次執為我及我所。然諸心所不離識故，如
T31n1585_p0021c22║「唯識」言，無違教失。有義：彼說理不應然，曾
T31n1585_p0021c23║無處言緣觸等故。應言此意但緣彼識見
T31n1585_p0021c24║及相分，如次執為我及我所，相、見俱以
T31n1585_p0021c25║識為體故，不違聖說。有義：此說亦不應
T31n1585_p0021c26║理。五色根境非識蘊故，應同五識，亦緣
T31n1585_p0021c27║外故；應如意識，緣共境故；應生無色者
T31n1585_p0021c28║不執我所故，厭色生彼不變色故。應說
T31n1585_p0021c29║此意但緣藏識及彼種子，如次執為我及我
T31n1585_p0022a01║所。以種即是彼識功能，非實有物，不違聖
T31n1585_p0022a02║教。有義：前說皆不應理。色等種子，非識蘊
T31n1585_p0022a03║故，論說種子是實有故。假應如無，非因
T31n1585_p0022a04║緣故。又此識俱薩迦耶見，任運一類，恒相續
T31n1585_p0022a05║生，何容別執有我、我所？無一心中有斷、常
T31n1585_p0022a06║等二境，別執俱轉義故，亦不應說二執前
T31n1585_p0022a07║後，此無始來一味轉故。應知此意但緣藏
T31n1585_p0022a08║識見分非餘，彼無始來一類相續似常、一
T31n1585_p0022a09║故，恒與諸法為所依故。此唯執彼為自內
T31n1585_p0022a10║我，乘語勢故，說我所言。或此執彼是我、之
T31n1585_p0022a11║我，故於一見義說二言。若作是說，善順教
T31n1585_p0022a12║理。多處唯言有我見故，我、我所執，不俱起
T31n1585_p0022a13║故。未轉依位，唯緣藏識。既轉依已，亦緣真
T31n1585_p0022a14║如及餘諸法。平等性智，證得十種平等性
T31n1585_p0022a15║故。知諸有情勝解差別，示現種種佛影像
T31n1585_p0022a16║故。此中且說未轉依時，故但說此緣彼藏
T31n1585_p0022a17║識。悟迷通局，理應爾故。無我、我境，遍、不遍故。
T31n1585_p0022a18║如何此識緣自所依？如有後識，即緣前意。
T31n1585_p0022a19║彼既極成，此亦何咎？頌言：「思量為性相」者，雙
T31n1585_p0022a20║顯此識自性、行相。意以思量為自性故，即
T31n1585_p0022a21║復用彼為行相故。由斯兼釋所立別名，
T31n1585_p0022a22║能審思量名末那故。未轉依位，恒、審思量
T31n1585_p0022a23║所執我相；已轉依位，亦審思量無我相故。
T31n1585_p0022a24║此意相應有幾心所？且與四種煩惱常俱。
T31n1585_p0022a25║此中「俱」言，顯相應義。謂從無始，至未轉依，
T31n1585_p0022a26║此意任運恒緣藏識，與四根本煩惱相應。
T31n1585_p0022a27║其四者何？「謂我癡、我見并我慢、我愛」，是名四
T31n1585_p0022a28║種。我癡者：謂無明，愚於我相，迷無我理，故
T31n1585_p0022a29║名我癡。我見者：謂我執，於非我法，妄計為
T31n1585_p0022b01║我，故名我見。我慢者：謂倨傲，恃所執我，
T31n1585_p0022b02║令心高舉，故名我慢。我愛者：謂我貪，於所
T31n1585_p0022b03║執我，深生耽著，故名我愛。「并」表慢、愛、有見、
T31n1585_p0022b04║慢俱，遮餘部執無相應義。此四常起，擾濁
T31n1585_p0022b05║內心，令外轉識恒成雜染。有情由此生死
T31n1585_p0022b06║輪迴，不能出離，故名煩惱。彼有十種，此
T31n1585_p0022b07║何唯四？有我見故，餘見不生。無一心中，有
T31n1585_p0022b08║二慧故。如何此識，要有我見？二取、邪見，但分
T31n1585_p0022b09║別生，唯見所斷。此俱煩惱，唯是俱生，修所斷
T31n1585_p0022b10║故。我所、邊見，依我見生。此相應見，不依彼
T31n1585_p0022b11║起。恒內執有我，故要有我見。由見審決，疑
T31n1585_p0022b12║無容起。愛著我故，瞋不得生。故此識俱煩
T31n1585_p0022b13║惱唯四。見、慢、愛三，如何俱起？行相無違，俱起
T31n1585_p0022b14║何失？
T31n1585_p0022b15║《瑜伽論》說：貪令心下，慢令心舉，寧不相違？
T31n1585_p0022b16║分別、俱生；外境、內境；所陵、所恃，麁、細有殊，故
T31n1585_p0022b17║彼此文，義無乖返。此意心所唯有四耶？不
T31n1585_p0022b18║爾，「及餘觸等俱」故。有義：此意心所唯九，前四
T31n1585_p0022b19║及餘觸等五法，即觸、作意、受、想與思，意與遍
T31n1585_p0022b20║行，定相應故。前說觸等，異熟識俱，恐謂同
T31n1585_p0022b21║前，亦是無覆，顯此異彼，故置「餘」言。「及」是集義，
T31n1585_p0022b22║前四後五合，與末那恒相應故。此意何故無
T31n1585_p0022b23║餘心所？謂「欲」，希望未遂合事，此識任運，緣遂
T31n1585_p0022b24║合境，無所希望，故無有欲。「勝解」，印持曾未
T31n1585_p0022b25║定境，此識無始，恒緣定事，無所印持，故
T31n1585_p0022b26║無勝解。「念」唯記憶曾所習事，此識恒緣現
T31n1585_p0022b27║所受境，無所記憶，故無有念。「定」唯繫心
T31n1585_p0022b28║專注一境，此識任運，剎那別緣，既不專一，
T31n1585_p0022b29║故無有定。「慧」即我見，故不別說。善是淨故，
T31n1585_p0022c01║非此識俱。隨煩惱生，必依煩惱前後分位差
T31n1585_p0022c02║別建立。此識恒與四煩惱俱，前後一類，分
T31n1585_p0022c03║位無別，故此識俱無隨煩惱。「惡作」追悔先
T31n1585_p0022c04║所造業，此識任運，恒緣現境，非悔先業，故
T31n1585_p0022c05║無惡作。「睡眠」必依身、心重昧，外眾緣力，有
T31n1585_p0022c06║時暫起，此識無始一類內執，不假外緣，故彼
T31n1585_p0022c07║非有。「尋」、「伺」俱依外門而轉，淺深推度，麁細
T31n1585_p0022c08║發言，此識唯依內門而轉，一類執我，故非
T31n1585_p0022c09║彼俱。有義：彼釋「餘」義非理。頌別說此有覆
T31n1585_p0022c10║攝故。又闕意俱隨煩惱故。煩惱必與隨煩
T31n1585_p0022c11║惱俱，故此「餘」言，顯隨煩惱。此中有義：五隨煩
T31n1585_p0022c12║惱，遍與一切染心相應。如《集論》說：惛沈、掉
T31n1585_p0022c13║舉、不信、懈怠、放逸，於一切染污品中，恒共相
T31n1585_p0022c14║應。若離無堪任性等，染污性成，無是處故。
T31n1585_p0022c15║煩惱起時，心既染污，故染心位，必有彼五。煩
T31n1585_p0022c16║惱若起，必由無堪任、囂動、不信、懈怠、放逸故。
T31n1585_p0022c17║掉舉雖遍一切染心，而貪位增，但說貪分。如
T31n1585_p0022c18║眠與悔，雖遍三性心，而癡位增，但說為癡
T31n1585_p0022c19║分。雖餘處說，有隨煩惱，或六、或十，遍諸染
T31n1585_p0022c20║心，而彼俱依別義說遍，非彼實遍一切染
T31n1585_p0022c21║心。謂依二十隨煩惱中，解通麁細，無記、不善，
T31n1585_p0022c22║通障定、慧，相顯說六。依二十二隨煩惱中，
T31n1585_p0022c23║解通麁細二性，說十。故此彼說：非互相違。
T31n1585_p0022c24║然此意俱心所十五，謂前九法、五隨煩惱，并別
T31n1585_p0022c25║境慧。我見雖是別境慧攝，而五十一心所法
T31n1585_p0022c26║中，義有差別，故開為二。何緣此意無餘心
T31n1585_p0022c27║所？謂忿等十行相麁動，此識審細，故非彼俱；
T31n1585_p0022c28║無慚、無愧，唯是不善，此無記故，非彼相應；散
T31n1585_p0022c29║亂，令心馳流外境，此恒內執一類境生，不
T31n1585_p0023a01║外馳流，故彼非有；不正知者，謂起外門身、
T31n1585_p0023a02║語、意行，違越軌則，此唯內執，故非彼俱。無
T31n1585_p0023a03║餘心所，義如前說。有義：應說六隨煩惱，遍
T31n1585_p0023a04║與一切染心相應，《瑜伽論》說：不信、懈怠、放
T31n1585_p0023a05║逸、忘念、散亂、惡慧，一切染心皆相應故。忘念、
T31n1585_p0023a06║散亂、惡慧若無，心必不能起諸煩惱。要緣
T31n1585_p0023a07║曾受境界種類，發起忘念及邪簡擇，方起
T31n1585_p0023a08║貪等諸煩惱故。煩惱起時，心必流蕩，皆由於
T31n1585_p0023a09║境，起散亂故。惛沈、掉舉，行相互違，非諸染
T31n1585_p0023a10║心皆能遍起。論說五法遍染心者，解通麁、
T31n1585_p0023a11║細，違唯善法，純隨煩惱，通二性故。說十遍
T31n1585_p0023a12║言，義如前說。然此意俱心所十九。謂前九法、
T31n1585_p0023a13║六隨煩惱，并念、定、慧，及加惛沈。此別說念，
T31n1585_p0023a14║准前慧釋。并有定者，專注一類所執我境，
T31n1585_p0023a15║曾不捨故。加惛沈者，謂此識俱無明尤重，
T31n1585_p0023a16║心惛沈故。無掉舉者，此相違故。無餘心所，
T31n1585_p0023a17║如上應知。有義：復說十隨煩惱，遍與一切染
T31n1585_p0023a18║心相應。《瑜伽論》說：放逸、掉舉、惛沈、不信、懈
T31n1585_p0023a19║怠、邪欲、邪勝解、邪念、散亂、不正知。此十一
T31n1585_p0023a20║切染污心起，通一切處，三界繫故。若無邪
T31n1585_p0023a21║欲、邪勝解時，心必不能起諸煩惱。於所受
T31n1585_p0023a22║境，要樂合、離，印持事相，方起貪等諸煩惱
T31n1585_p0023a23║故。諸疑理者，於色等事，必無猶豫；故疑相
T31n1585_p0023a24║應，亦有勝解。於所緣事，亦猶豫者，非煩惱
T31n1585_p0023a25║疑，如疑人杌。餘處不說此二遍者，緣非
T31n1585_p0023a26║愛事，疑相應心，邪欲、勝解非麁顯故。餘互
T31n1585_p0023a27║有無，義如前說。此意心所有二十四：謂前九
T31n1585_p0023a28║法、十隨煩惱，加別境五，准前理釋。無餘心
T31n1585_p0023a29║所如上應知。有義：前說皆未盡理。且疑他
T31n1585_p0023b01║世為有、為無，於彼有何欲、勝解相？煩惱起位，
T31n1585_p0023b02║若無惛沈，應不定有無堪任性；掉舉若無，
T31n1585_p0023b03║應無囂動，便如善等，非染污位。若染心中，
T31n1585_p0023b04║無散亂者，應非流蕩，非染污心。若無失
T31n1585_p0023b05║念、不正知者，如何能起煩惱現前？故染污
T31n1585_p0023b06║心決定皆與八隨煩惱相應而生，謂惛沈、掉
T31n1585_p0023b07║舉、不信、懈怠、放逸、忘念、散亂、不正知。忘念、不
T31n1585_p0023b08║正知，念、慧為性者，不遍染心，非諸染心，皆
T31n1585_p0023b09║緣曾受，有簡擇故；若以無明為自性者，
T31n1585_p0023b10║遍染心起，由前說故。然此意俱心所十八：
T31n1585_p0023b11║謂前九法、八隨煩惱，并別境慧。無餘心所及
T31n1585_p0023b12║論三文，准前應釋。若作是說，不違理、教。
T31n1585_p0023b13║成唯識論卷第四