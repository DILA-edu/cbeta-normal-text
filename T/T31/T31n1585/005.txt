T31n1585_p0023b14║
T31n1585_p0023b15║
T31n1585_p0023b16║成唯識論卷第五
T31n1585_p0023b17║
T31n1585_p0023b18║護法等菩薩造
T31n1585_p0023b19║三藏法師玄奘奉　詔譯
T31n1585_p0023b20║此染污意，何受相應？有義：此俱唯有喜受，恒
T31n1585_p0023b21║內執我，生喜愛故。有義：不然。應許喜受，乃
T31n1585_p0023b22║至有頂，違聖言故。應說：此意四受相應。謂
T31n1585_p0023b23║生惡趣憂受相應，緣不善業所引果故。生
T31n1585_p0023b24║人、欲天、初、二靜慮，喜受相應，緣有喜地善業
T31n1585_p0023b25║果故。第三靜慮，樂受相應，緣有樂地善業
T31n1585_p0023b26║果故。第四靜慮乃至有頂，捨受相應，緣唯
T31n1585_p0023b27║捨地善業果故。有義：彼說亦不應理。此無
T31n1585_p0023b28║始來，任運一類，緣內執我，恒無轉易，與變
T31n1585_p0023b29║異受，不相應故。又此末那與前藏識義有
T31n1585_p0023c01║異者，皆別說之。若四受俱，亦應別說。既不
T31n1585_p0023c02║別說，定與彼同。故此相應，唯有捨受。未轉
T31n1585_p0023c03║依位，與前所說心所相應；已轉依位，唯二十
T31n1585_p0023c04║一心所俱起，謂遍行、別境各五，善十一。如第
T31n1585_p0023c05║八識，已轉依位，唯捨受俱，任運轉故。恒於所
T31n1585_p0023c06║緣平等轉故。末那心所，何性所攝？有覆無記
T31n1585_p0023c07║所攝，非餘。此意相應四煩惱等，是染法故；
T31n1585_p0023c08║障礙聖道，隱蔽自心，說名有覆；非善、不善，
T31n1585_p0023c09║故名無記。如上二界諸煩惱等，定力攝藏，是
T31n1585_p0023c10║無記攝。此俱染法，所依細故，任運轉故，亦無
T31n1585_p0023c11║記攝。若已轉依，唯是善性。末那心所，何地繫
T31n1585_p0023c12║耶？隨彼所生，彼地所繫。謂生欲界，現行末
T31n1585_p0023c13║那相應心所，即欲界繫。乃至有頂應知亦
T31n1585_p0023c14║然；任運恒緣自地藏識，執為內我，非他地
T31n1585_p0023c15║故。若起彼地異熟藏識現在前者，名生彼
T31n1585_p0023c16║地；染污末那，緣彼執我，即繫屬彼，名彼所
T31n1585_p0023c17║繫。或為彼地諸煩惱等之所繫縛，名彼所
T31n1585_p0023c18║繫。若已轉依，即非所繫。
T31n1585_p0023c19║此染污意，無始相續，何位永斷？或暫斷耶？「阿
T31n1585_p0023c20║羅漢、滅定、出世道無有。」阿羅漢者，總顯三乘
T31n1585_p0023c21║無學果位。此位染意種及現行，俱永斷滅，故
T31n1585_p0023c22║說無有。學位滅定、出世道中，俱暫伏滅，故
T31n1585_p0023c23║說無有。謂染污意，無始時來，微細一類，任運
T31n1585_p0023c24║而轉，諸有漏道，不能伏滅；三乘聖道，有伏
T31n1585_p0023c25║滅義。真無我解，違我執故。後得無漏現在前
T31n1585_p0023c26║時，是彼等流，亦違此意。真無我解，及後所得，
T31n1585_p0023c27║俱無漏故，名出世道。滅定既是聖道等流，極
T31n1585_p0023c28║寂靜故，此亦非有。由未永斷此種子故，從
T31n1585_p0023c29║滅盡定、聖道起已，此復現行，乃至未滅。然此
T31n1585_p0024a01║染意相應煩惱，是俱生故，非見所斷。是染污
T31n1585_p0024a02║故，非非所斷。極微細故，所有種子，與有頂
T31n1585_p0024a03║地，下下煩惱，一時頓斷，勢力等故；金剛喻定
T31n1585_p0024a04║現在前時，頓斷此種，成阿羅漢，故無學位，
T31n1585_p0024a05║永不復起。二乘無學，迴趣大乘，從初發心，
T31n1585_p0024a06║至未成佛，雖實是菩薩，亦名阿羅漢。應義
T31n1585_p0024a07║等故，不別說之。此中有義：末那唯有煩惱障
T31n1585_p0024a08║俱。聖教皆言：三位無故。又說：四惑恒相應
T31n1585_p0024a09║故。又說：為識雜染依故。有義：彼說教、理相
T31n1585_p0024a10║違，出世末那，經說有故。無染意識，如有染
T31n1585_p0024a11║時，定有俱生不共依故。論說：藏識決定恒
T31n1585_p0024a12║與一識俱轉，所謂末那；意識起時，則二俱轉，
T31n1585_p0024a13║所謂意識，及與末那；若五識中隨起一識，
T31n1585_p0024a14║則三俱轉，乃至或時頓起五識，則七俱轉。若
T31n1585_p0024a15║住滅定，無第七識，爾時，藏識應無識俱，便
T31n1585_p0024a16║非恒定一識俱轉。住聖道時，若無第七。爾
T31n1585_p0024a17║時，藏識應一識俱，如何可言，若起意識，爾
T31n1585_p0024a18║時，藏識定二俱轉？《顯揚論》說：末那恒與四煩
T31n1585_p0024a19║惱相應，或翻彼相應，恃舉為行，或平等行。
T31n1585_p0024a20║故知此意通染、不染。若由論說：阿羅漢位
T31n1585_p0024a21║無染意故，便無第七。應由論說：阿羅漢位
T31n1585_p0024a22║捨賴耶故，便無第八。彼既不爾，此云何
T31n1585_p0024a23║然？又諸論言：轉第七識，得平等智。彼如餘
T31n1585_p0024a24║智，定有所依相應淨識。此識無者，彼智應
T31n1585_p0024a25║無。非離所依有能依故。不可說彼依六
T31n1585_p0024a26║轉識，許佛恒行，如鏡智故。又無學位，若無
T31n1585_p0024a27║第七識，彼第八識，應無俱有依。然必有此
T31n1585_p0024a28║依，如餘識性故。又如未證補特伽羅無我
T31n1585_p0024a29║者，彼我執恒行；亦應未證法無我者，法我執
T31n1585_p0024b01║恒行，此識若無，彼依何識？非依第八，彼無
T31n1585_p0024b02║慧故。由此應信，二乘聖道、滅定、無學此識
T31n1585_p0024b03║恒行，彼未證得法無我故。又諸論中，以五
T31n1585_p0024b04║同法證有第七，為第六依。聖道起時，及無
T31n1585_p0024b05║學位，若無第七為第六依，所立宗、因，便俱
T31n1585_p0024b06║有失。或應五識亦有無依。五恒有依，六亦
T31n1585_p0024b07║應爾。是故定有無染污意，於上三位，恒起
T31n1585_p0024b08║現前。言彼無者，依染意說；如說四位
T31n1585_p0024b09║無阿賴耶，非無第八，此亦應爾。
T31n1585_p0024b10║此意差別，略有三種：一、補特伽羅我見相應；
T31n1585_p0024b11║二、法我見相應；三、平等性智相應。初通一切
T31n1585_p0024b12║異生相續、二乘有學、七地以前一類菩薩有
T31n1585_p0024b13║漏心位，彼緣阿賴耶識，起補特伽羅我見。
T31n1585_p0024b14║次通一切異生、聲聞、獨覺相續、一切菩薩法
T31n1585_p0024b15║空智果不現前位，彼緣異熟識，起法我見。
T31n1585_p0024b16║後通一切如來相續、菩薩見道及修道中法
T31n1585_p0024b17║空智果現在前位，彼緣無垢異熟識等，起平
T31n1585_p0024b18║等性智。補特伽羅我見起位，彼法我見亦必
T31n1585_p0024b19║現前。我執必依法執而起。如夜迷杌等，
T31n1585_p0024b20║方謂人等故。我、法二見，用雖有別，而不相
T31n1585_p0024b21║違，同依一慧。如眼識等，體雖是一，而有
T31n1585_p0024b22║了別青等多用，不相違故，此亦應然。二
T31n1585_p0024b23║乘有學聖道，滅定現在前時；頓悟菩薩，於修道
T31n1585_p0024b24║位；有學漸悟，生空智果現在前時，皆唯起法
T31n1585_p0024b25║執，我執已伏故。二乘無學及此漸悟法空智
T31n1585_p0024b26║果不現前時，亦唯起法執，我執已斷故。八
T31n1585_p0024b27║地以上，一切菩薩所有我執皆永不行，或已
T31n1585_p0024b28║永斷；或永伏故。法空智果不現前時，猶起
T31n1585_p0024b29║法執，不相違故。如契經說：八地以上，一切
T31n1585_p0024c01║煩惱，不復現行；唯有所依所知障在。此所
T31n1585_p0024c02║知障，是現非種。不爾，煩惱亦應在故。法執
T31n1585_p0024c03║俱意，於二乘等，雖名不染；於諸菩薩，亦名
T31n1585_p0024c04║為染，障彼智故。由此亦名有覆無記。於
T31n1585_p0024c05║二乘等，說名無覆，不障彼智故。是異熟生
T31n1585_p0024c06║攝，從異熟識恒時生故，名異熟生，非異熟
T31n1585_p0024c07║果，此名通故，如增上緣，餘不攝者，皆入此
T31n1585_p0024c08║攝。云何應知此第七識，離眼等識，有別自
T31n1585_p0024c09║體？聖教正理，為定量故。謂薄伽梵處處經中
T31n1585_p0024c10║說：心、意、識三種別義。集起名心，思量名意，
T31n1585_p0024c11║了別名識，是三別義。如是三義，雖通八識，
T31n1585_p0024c12║而隨勝顯。第八名心，集諸法種，起諸法
T31n1585_p0024c13║故；第七名意，緣藏識等，恒、審思量，為我等
T31n1585_p0024c14║故；餘六名識，於六別境，麁動間斷，了別轉
T31n1585_p0024c15║故。如《入楞伽》伽他中說：
T31n1585_p0024c16║「藏識說名心，思量性名意，
T31n1585_p0024c17║能了諸境相，是說名為識。」
T31n1585_p0024c18║又大乘經處處別說有第七識，故此別有。諸
T31n1585_p0024c19║大乘經是至教量，前已廣說，故不重成。《解脫
T31n1585_p0024c20║經》中，亦別說有此第七識。如彼頌言：
T31n1585_p0024c21║「染污意恒時，諸惑俱生滅，
T31n1585_p0024c22║若解脫諸惑，非曾非當有。」
T31n1585_p0024c23║彼經自釋此頌義言：有染污意，從無始來，
T31n1585_p0024c24║與四煩惱，恒俱生滅。謂我見、我愛，及我慢、我
T31n1585_p0024c25║癡。對治道生，斷煩惱已，此意從彼便得解
T31n1585_p0024c26║脫。爾時，此意相應煩惱，非唯現無，亦無過、
T31n1585_p0024c27║未，過去、未來，無自性故。如是等教，諸部皆
T31n1585_p0024c28║有，恐厭廣文，故不繁述。
T31n1585_p0024c29║已引聖教；當顯正理。謂契經說：不共無明，
T31n1585_p0025a01║微細恒行，覆蔽真實。若無此識，彼應非有。
T31n1585_p0025a02║謂諸異生，於一切分，恒起迷理不共無明，覆
T31n1585_p0025a03║真實義，障聖慧眼。如伽他說：
T31n1585_p0025a04║「真義心當生，常能為障礙，
T31n1585_p0025a05║俱行一切分，謂不共無明。」
T31n1585_p0025a06║是故契經說：異生類恒處長夜，無明所盲，
T31n1585_p0025a07║惛醉纏心，曾無醒覺。若異生位，有暫不起
T31n1585_p0025a08║此無明時，便違經義。俱異生位，迷理無明，
T31n1585_p0025a09║有行、不行，不應理故。此依六識，皆不得
T31n1585_p0025a10║成。應此間斷，彼恒染故。許有末那，便無
T31n1585_p0025a11║此失。染意恒與四惑相應，此俱無明，何名
T31n1585_p0025a12║不共？有義：此俱我見、慢、愛，非根本煩惱，名不
T31n1585_p0025a13║共何失？有義：彼說理、教相違。純隨煩惱中，不
T31n1585_p0025a14║說此三故，此三，六、十煩惱攝故。處處皆說
T31n1585_p0025a15║染污末那與四煩惱恒相應故。應說四中，
T31n1585_p0025a16║無明是主，雖三俱起，亦名不共。從無始際，
T31n1585_p0025a17║恒內惽迷，曾不省察，癡增上故。此俱見等，應
T31n1585_p0025a18║名相應，若為主時，應名不共？如無明故，
T31n1585_p0025a19║許亦無失。有義：此癡名不共者，如不共佛
T31n1585_p0025a20║法，唯此識有故。若爾，餘識相應煩惱，此識中
T31n1585_p0025a21║無，應名不共。依殊勝義，立不共名，非互所
T31n1585_p0025a22║無，皆名不共。謂第七識相應無明，無始恒行，
T31n1585_p0025a23║障真義智，如是勝用，餘識所無，唯此識有，故
T31n1585_p0025a24║名不共。既爾，此俱三亦應名不共。無明是
T31n1585_p0025a25║主，獨得此名。或許餘三，亦名不共；對餘「癡」
T31n1585_p0025a26║故，且說無明。不共無明，總有二種：一、恒行不
T31n1585_p0025a27║共，餘識所無；二、獨行不共，此識非有。故《瑜
T31n1585_p0025a28║伽》說無明有二：若貪等俱者，名相應無明；
T31n1585_p0025a29║非貪等俱者，名獨行無明。是主獨行，唯見所
T31n1585_p0025b01║斷。如契經說：「諸聖有學，不共無明，已永斷
T31n1585_p0025b02║故，不造新業。」非主獨行，亦修所斷。忿等皆
T31n1585_p0025b03║通見、修所斷故。恒行不共，餘部所無；獨行
T31n1585_p0025b04║不共，此、彼俱有。又契經說：眼、色為緣，生於眼
T31n1585_p0025b05║識。廣說乃至意、法為緣，生於意識。若無此
T31n1585_p0025b06║識，彼意非有。謂如五識，必有眼等增上不
T31n1585_p0025b07║共俱有所依。意識既是六識中攝，理應許
T31n1585_p0025b08║有如是所依。此識若無，彼依寧有？不可說
T31n1585_p0025b09║色為彼所依，意非色故。意識應無隨念、計
T31n1585_p0025b10║度二分別故。亦不可說五識無有俱有所
T31n1585_p0025b11║依，彼與五根俱時而轉，如牙、影故。又識
T31n1585_p0025b12║與根，既必同境，如心、心所，決定俱時。由此
T31n1585_p0025b13║理趣，極成意識如眼等識必有不共，顯自
T31n1585_p0025b14║名、處。等無間不攝，增上生所依，極成六識隨
T31n1585_p0025b15║一攝故。
T31n1585_p0025b16║又契經說：思量名意。若無此識，彼應非有。
T31n1585_p0025b17║謂若意識現在前時，等無間意已滅非有。過
T31n1585_p0025b18║去、未來，理非有故。彼思量用，定不得成。既
T31n1585_p0025b19║爾，如何說名為意？若謂假說，理亦不然。無
T31n1585_p0025b20║正思量，假依何立？若謂現在，曾有思量，爾
T31n1585_p0025b21║時名識，寧說為意？故知別有第七末那，恒、
T31n1585_p0025b22║審思量，正名為意，已滅依此，假立「意」名。又
T31n1585_p0025b23║契經說：無想、滅定染意若無，彼應無別。謂
T31n1585_p0025b24║彼二定，俱滅六識及彼心所，體數無異。若
T31n1585_p0025b25║無染意，於二定中，一有一無，彼二何別？若
T31n1585_p0025b26║謂加行、界、地、依等有差別者，理亦不然。彼
T31n1585_p0025b27║差別因，由此有故。此若無者，彼因亦無。是故
T31n1585_p0025b28║定應別有此意。又契經說：無想有情，一期生
T31n1585_p0025b29║中，心、心所滅。若無此識，彼應無染。謂彼長
T31n1585_p0025c01║時，無六轉識；若無此意，我執便無。非於餘
T31n1585_p0025c02║處有具縛者，一期生中，都無我執。彼無我
T31n1585_p0025c03║執，應如涅槃，便非聖賢同所訶厭。初、後有
T31n1585_p0025c04║故，無如是失。中間長時無故，有過。去、來有
T31n1585_p0025c05║故，無如是失。彼非現、常，無故，有過。所得無
T31n1585_p0025c06║故，能得亦無。不相應法，前已遮破。藏識無故，
T31n1585_p0025c07║熏習亦無。餘法受熏，已辯非理。故應別
T31n1585_p0025c08║有染污末那，於無想天恒起我執，由斯賢
T31n1585_p0025c09║聖同訶厭彼。又契經說：異生善、染、無記心時，
T31n1585_p0025c10║恒帶我執，若無此識，彼不應有。謂異生類，
T31n1585_p0025c11║三性心時，雖外起諸業，而內恒執我。由
T31n1585_p0025c12║執我故，令六識中所起施等，不能亡相。故
T31n1585_p0025c13║《瑜伽》說：染污末那，為識依止，彼未滅時，相了
T31n1585_p0025c14║別縛，不得解脫。末那滅已，相縛解脫。言相
T31n1585_p0025c15║縛者，謂於境相不能了達，如幻事等。由
T31n1585_p0025c16║斯見分相分所拘，不得自在，故名相縛。依
T31n1585_p0025c17║如是義，有伽他言：
T31n1585_p0025c18║「如是染污意，是識之所依，
T31n1585_p0025c19║此意未滅時，識縛終不脫。」
T31n1585_p0025c20║又善、無覆無記心時，若無我執，應非有漏。
T31n1585_p0025c21║自相續中，六識煩惱與彼善等不俱起故。
T31n1585_p0025c22║去、來緣縛，理非有故。非由他惑，成有漏
T31n1585_p0025c23║故；勿由他解，成無漏故。又不可說：別有
T31n1585_p0025c24║隨眠，是不相應，現相續起，由斯善等成有漏
T31n1585_p0025c25║法。彼非實有，已極成故。亦不可說：從有漏
T31n1585_p0025c26║種，生彼善等，故成有漏。彼種先無因可成
T31n1585_p0025c27║有漏故。非由漏種，彼成有漏；勿學無漏心，
T31n1585_p0025c28║亦成有漏故。雖由煩惱，引施等業，而不俱
T31n1585_p0025c29║起，故非有漏正因；以有漏言，表漏俱故；又
T31n1585_p0026a01║無記業，非煩惱引，彼復如何得成有漏？然
T31n1585_p0026a02║諸有漏，由與自身現行煩惱俱生、俱滅，互相
T31n1585_p0026a03║增益，方成有漏。由此熏成有漏法種，後時
T31n1585_p0026a04║現起，有漏義成；異生既然，有學亦爾。無學有
T31n1585_p0026a05║漏，雖非漏俱；而從先時有漏種起，故成有
T31n1585_p0026a06║漏，於理無違。由有末那恒起我執，令善
T31n1585_p0026a07║等法有漏義成。此意若無，彼定非有，故知別
T31n1585_p0026a08║有此第七識。證有此識，理趣甚多，隨《攝大
T31n1585_p0026a09║乘》，略述六種，諸有智者，應隨信學。然有經
T31n1585_p0026a10║中說六識者，應知彼是隨轉理門，或隨所
T31n1585_p0026a11║依六根說六，而識類別，實有八種。如是已
T31n1585_p0026a12║說第二能變。第三能變，其相云何？頌曰：
T31n1585_p0026a13║８次第三能變，差別有六種，
T31n1585_p0026a14║了境為性、相，善、不善、俱非。
T31n1585_p0026a15║論曰：次中思量能變識後，應辯了境能
T31n1585_p0026a16║變識相。此識差別總有六種，隨六根、境，種
T31n1585_p0026a17║類異故。謂名眼識乃至意識，隨根立名，
T31n1585_p0026a18║具五義故。五謂依、發、屬、助、如根，雖六識身
T31n1585_p0026a19║皆依意轉，然隨不共，立意識名，如五識身，
T31n1585_p0026a20║無相濫過。或唯依意，故名意識，辯識得
T31n1585_p0026a21║名，心、意非例。或名色識乃至法識，隨境立
T31n1585_p0026a22║名，順識義故。謂於六境了別名識，色等五
T31n1585_p0026a23║識，唯了色等，法識通能了一切法，或能了
T31n1585_p0026a24║別法，獨得法識名，故六識名無相濫失。此
T31n1585_p0026a25║後隨境立六識名，依五色根未自在說；若
T31n1585_p0026a26║得自在，諸根互用，一根發識，緣一切境；但
T31n1585_p0026a27║可隨根，無相濫失。《莊嚴論》說：如來五根，一
T31n1585_p0026a28║一皆於五境轉者，且依麁顯、同類境說。《佛
T31n1585_p0026a29║地經》說：成所作智，決擇有情心行差別，起三
T31n1585_p0026b01║業化、作四記等。若不遍緣，無此能故。然六
T31n1585_p0026b02║轉識所依、所緣，麁顯極成，故此不說。前隨義
T31n1585_p0026b03║便，已說所依；此所緣境，義便當說。次言「了
T31n1585_p0026b04║境為性相」者，雙顯六識自性、行相，識以了
T31n1585_p0026b05║境為自性故；即復用彼為行相故。由斯
T31n1585_p0026b06║兼釋所立別名，能了別境，名為識故。如契
T31n1585_p0026b07║經說：眼識云何？謂依眼根，了別諸色；廣說
T31n1585_p0026b08║乃至意識云何？謂依意根，了別諸法。彼經
T31n1585_p0026b09║且說，不共所依，未轉依位，見分所了；餘所依、
T31n1585_p0026b10║了，如前已說。此六轉識，何性攝耶？謂善、不善、
T31n1585_p0026b11║俱非性攝。俱非者，謂無記，非善、不善，故名
T31n1585_p0026b12║「俱非」；能為此世、他世順益，故名為善，人、天
T31n1585_p0026b13║樂果，雖於此世能為順益，非於他世，故不
T31n1585_p0026b14║名「善」；能為此世、他世違損，故名「不善」，惡趣
T31n1585_p0026b15║苦果，雖於此世能為違損，非於他世，故非
T31n1585_p0026b16║不善。於善、不善；益、損義中，不可記別，故名
T31n1585_p0026b17║無記。此六轉識若與信等十一相應，是善性
T31n1585_p0026b18║攝；與無慚等十法相應，不善性攝；俱不相
T31n1585_p0026b19║應，無記性攝。有義：六識三性不俱。同外門轉，
T31n1585_p0026b20║互相違故；五識必由意識導引，俱生、同境成
T31n1585_p0026b21║善、染故。若許五識三性俱行，意識爾時應
T31n1585_p0026b22║通三性。便違正理，故定不俱。《瑜伽》等說：藏
T31n1585_p0026b23║識一時與轉識相應，三性俱起者，彼依多
T31n1585_p0026b24║念。如說一心，非一生滅，無相違過。有義：六
T31n1585_p0026b25║識三性容俱。率爾、等流眼等五識，或多或少，
T31n1585_p0026b26║容俱起故。五識與意，雖定俱生，而善性等，
T31n1585_p0026b27║不必同故。前所設難，於此唐捐。故《瑜伽》說：
T31n1585_p0026b28║若遇聲緣從定起者，與定相應意識俱轉，
T31n1585_p0026b29║餘耳識生。非唯彼定相應意識，能取此聲。若
T31n1585_p0026c01║不爾者，於此音聲，不領受故，不應出定。
T31n1585_p0026c02║非取聲時，即便出定，領受聲已，若有希望，
T31n1585_p0026c03║後時方出。在定，耳識率爾聞聲，理應非善。
T31n1585_p0026c04║未轉依者，率爾墮心，定無記故。由此誠證五
T31n1585_p0026c05║俱意識，非定與五善等性同。諸處但言五俱
T31n1585_p0026c06║意識亦緣五境，不說同性。《雜集論》說：等引
T31n1585_p0026c07║位中五識無者，依多分說。若五識中，三性
T31n1585_p0026c08║俱轉，意隨偏注，與彼性同。無偏注者，便無
T31n1585_p0026c09║記性。故六轉識，三性容俱。得自在位，唯善性
T31n1585_p0026c10║攝。佛色心等，道諦攝故。已永滅除戲論種
T31n1585_p0026c11║故。六識與幾心所相應？頌曰：
T31n1585_p0026c12║９此心所遍行、別境、善、煩惱、
T31n1585_p0026c13║隨煩惱、不定，皆三受相應。
T31n1585_p0026c14║論曰：此六轉識，總與六位心所相應，謂遍行
T31n1585_p0026c15║等。恒依心起，與心相應，繫屬於心，故名心
T31n1585_p0026c16║所，如屬我物，立我所名。心於所緣，唯取總
T31n1585_p0026c17║相；心所於彼，亦取別相，助成心事，得心所
T31n1585_p0026c18║名。如畫師、資，作模、填彩。故《瑜伽》說：識能了
T31n1585_p0026c19║別事之總相，作意了此所未了相。即諸心所
T31n1585_p0026c20║所取別相，觸能了此可意等相，受能了此
T31n1585_p0026c21║攝受等相，想能了此言說因相，思能了此正
T31n1585_p0026c22║因等相。故作意等名心所法。此表心所亦
T31n1585_p0026c23║緣總相。餘處復說：欲亦能了可樂事相，勝
T31n1585_p0026c24║解亦了決定事相，念亦能了串習事相，定、慧
T31n1585_p0026c25║亦了德失等相。由此於境，起善、染等。諸心
T31n1585_p0026c26║所法，皆於所緣，兼取別相。
T31n1585_p0026c27║雖諸心所，名義無異，而有六位種類差別：謂
T31n1585_p0026c28║遍行有五，別境亦五，善有十一，煩惱有六，
T31n1585_p0026c29║隨煩惱有二十，不定有四。如是六位，合五
T31n1585_p0027a01║十一。一切心中，定可得故。緣別別境，而得
T31n1585_p0027a02║生故。唯善心中，可得生故。性是根本煩惱
T31n1585_p0027a03║攝故。唯是煩惱等流性故。於善、染等，皆不定
T31n1585_p0027a04║故。然《瑜伽論》合六為五，煩惱、隨煩惱，俱是染
T31n1585_p0027a05║故。復以四一切，辯五差別：謂一切性及地、
T31n1585_p0027a06║時、俱。五中遍行具四一切。別境唯有初、二一
T31n1585_p0027a07║切。善唯有一，謂一切地。染四皆無。不定唯
T31n1585_p0027a08║一，謂一切性。由此五位，種類差別。此六轉識，
T31n1585_p0027a09║易脫不定，故皆容與三受相應。皆領順、違、
T31n1585_p0027a10║非二相故。領順境相，適悅身心，說名樂
T31n1585_p0027a11║受；領違境相，逼迫身心，說名苦受；領中容
T31n1585_p0027a12║境相，於身於心，非逼非悅，名不苦樂受。如
T31n1585_p0027a13║是三受，或各分二：五識相應，說名身受，別
T31n1585_p0027a14║依身故；意識相應，說名心受，唯依心故。又
T31n1585_p0027a15║三皆通有漏、無漏，苦受亦由無漏起故。或
T31n1585_p0027a16║各分三：謂見所斷、修所斷、非所斷；
T31n1585_p0027a17║又學、無學、非二，為三。或總分四：謂善、不善、有
T31n1585_p0027a18║覆、無覆二無記受。有義：三受容各分四，五識
T31n1585_p0027a19║俱起任運貪、癡，純苦趣中任運煩惱，不發業
T31n1585_p0027a20║者，是無記故。彼皆容與苦根相應。《瑜伽論》
T31n1585_p0027a21║說：若任運生一切煩惱，皆於三受現行可
T31n1585_p0027a22║得。若通一切識身者，遍與一切根相應；不
T31n1585_p0027a23║通一切識身者，意地一切根相應。《雜集論》
T31n1585_p0027a24║說：若欲界繫任運煩惱，發惡行者，亦是不善。
T31n1585_p0027a25║所餘皆是有覆無記。故知三受各容有四。
T31n1585_p0027a26║或總分五：謂苦、樂、憂、喜、捨。三中苦、樂各分二
T31n1585_p0027a27║者，逼、悅身、心相各異故；由無分別、有分別
T31n1585_p0027a28║故；尤重、輕微有差別故。不苦不樂不分二
T31n1585_p0027a29║者，非逼、非悅相無異故；無分別故；平等轉
T31n1585_p0027b01║故。諸適悅受，五識相應，恒名為樂。意識相應，
T31n1585_p0027b02║若在欲界、初、二靜慮近分名喜，但悅心故。
T31n1585_p0027b03║若在初、二靜慮根本，名樂、名喜，悅身、心故。
T31n1585_p0027b04║若在第三靜慮近分、根本名樂，安靜尤重，無
T31n1585_p0027b05║分別故。諸逼迫受，五識相應，恒名為苦。意識
T31n1585_p0027b06║俱者，有義：唯憂，逼迫心故。諸聖教說：意地
T31n1585_p0027b07║慼受，名憂根故。《瑜伽論》說：生地獄中諸有
T31n1585_p0027b08║情類，異熟無間有異熟生，苦、憂相續。又說：地
T31n1585_p0027b09║獄尋、伺憂俱，一分鬼趣，傍生亦爾。故知意地
T31n1585_p0027b10║尤重慼受，尚名為憂，況餘輕者？有義：通二，
T31n1585_p0027b11║人、天中者，恒名為憂，非尤重故。傍生、鬼界
T31n1585_p0027b12║名憂、名苦，雜受、純受有輕重故。㮈落迦中
T31n1585_p0027b13║唯名為苦，純受尤重，無分別故。
T31n1585_p0027b14║《瑜伽論》說：若任運生一切煩惱，皆於三受現
T31n1585_p0027b15║行可得，廣說如前。又說：俱生薩迦耶見，唯無
T31n1585_p0027b16║記性。彼邊執見，應知亦爾。此俱苦受，非憂根
T31n1585_p0027b17║攝，論說憂根非無記故。又《瑜伽》說：地獄諸
T31n1585_p0027b18║根，餘三現行，定不成就。純苦鬼界，傍生亦爾。
T31n1585_p0027b19║「餘三」定是樂、喜、憂根，以彼必成現行捨故。
T31n1585_p0027b20║豈不客捨彼定不成？寧知彼文，唯說客
T31n1585_p0027b21║受？應不說彼定成意根，彼六客識有時無
T31n1585_p0027b22║故。不應彼論唯說客受，通說意根，無異
T31n1585_p0027b23║因故。又若彼論依客受說，如何說彼定
T31n1585_p0027b24║成八根？若謂五識不相續故，定說憂根為
T31n1585_p0027b25║第八者，死、生、悶絕寧有憂根？有執苦根為
T31n1585_p0027b26║第八者，亦同此破。設執一形為第八者，理
T31n1585_p0027b27║亦不然，形不定故。彼惡業招，容無形故。彼
T31n1585_p0027b28║由惡業，令五根門恒受苦故，定成眼等。必
T31n1585_p0027b29║有一形，於彼何用？非於無間大地獄中，可
T31n1585_p0027c01║有希求婬欲事故。由斯第八定是捨根，第
T31n1585_p0027c02║七、八識捨相應故。如極樂地，意悅名樂，無
T31n1585_p0027c03║有喜根。故極苦處，意迫名苦，無有憂根。故
T31n1585_p0027c04║「餘三」言，定憂、喜、樂。餘處說彼有等流樂，應
T31n1585_p0027c05║知彼依隨轉理說。或彼通說：餘雜受處，無
T31n1585_p0027c06║異熟樂，名純苦故。然諸聖教，意地慼受，名
T31n1585_p0027c07║憂根者，依多分說，或隨轉門，無相違過。
T31n1585_p0027c08║《瑜伽論》說：生地獄中諸有情類，異熟無間有
T31n1585_p0027c09║異熟生，苦、憂相續。又說：地獄尋、伺憂俱。一分
T31n1585_p0027c10║鬼趣，傍生亦爾者，亦依隨轉門。
T31n1585_p0027c11║又彼苦根，意識俱者，是餘憂類，假說為憂。或
T31n1585_p0027c12║彼苦根，損身心故，雖苦根攝，而亦名憂。如
T31n1585_p0027c13║近分喜，益身心故，雖是喜根，而亦名樂。《顯
T31n1585_p0027c14║揚論》等，具顯此義。然未至地定無樂根，說
T31n1585_p0027c15║彼唯有十一根故。由此應知，意地慼受，純
T31n1585_p0027c16║受苦處，亦苦根攝。此等聖教，差別多門，恐文
T31n1585_p0027c17║增廣，故不繁述。有義：六識三受不俱，皆外門
T31n1585_p0027c18║轉，互相違故。五俱意識，同五所緣，五三受俱，
T31n1585_p0027c19║意亦應爾，便違正理，故必不俱。《瑜伽》等說：
T31n1585_p0027c20║藏識一時與轉識相應，三受俱起者，彼依
T31n1585_p0027c21║多念。如說一心，非一生滅，無相違過。有義：
T31n1585_p0027c22║六識三受容俱。順、違、中境，容俱受故。意不
T31n1585_p0027c23║定與五受同故。於偏注境，起一受故；無
T31n1585_p0027c24║偏注者，便起捨故。由斯六識三受容俱。得
T31n1585_p0027c25║自在位，唯樂、喜、捨，諸佛已斷憂、苦事故。前
T31n1585_p0027c26║所略摽六位心所，今應廣顯彼差別相。
T31n1585_p0027c27║且初、二位，其相云何？頌曰：
T31n1585_p0027c28║１０初遍行觸等；次別境謂欲、
T31n1585_p0027c29║勝解、念、定、慧，所緣事不同。
T31n1585_p0028a01║論曰：六位中初遍行心所，即觸等五，如前廣
T31n1585_p0028a02║說。此遍行相，云何應知？由教及理，為定量
T31n1585_p0028a03║故。此中教者，如契經言：眼、色為緣，生於眼
T31n1585_p0028a04║識，三和合觸，與觸俱生有受、想、思，乃至廣
T31n1585_p0028a05║說。由斯觸等四是遍行。
T31n1585_p0028a06║又契經說：若根不壞，境界現前，作意正起，方
T31n1585_p0028a07║能生識。餘經復言：若於此作意，即於此了
T31n1585_p0028a08║別。若於此了別，即於此作意。是故此二，恒共
T31n1585_p0028a09║和合，乃至廣說，由此作意，亦是遍行。此等聖
T31n1585_p0028a10║教，誠證非一。理謂識起必有三和。彼定生觸，
T31n1585_p0028a11║必由觸有。若無觸者，心、心所法，應不和合
T31n1585_p0028a12║觸一境故。作意引心令趣自境。此若無者，
T31n1585_p0028a13║心應無故。受能領納順、違、中境，令心等起
T31n1585_p0028a14║歡、慼、捨相。無心起時，無隨一故。想能安立
T31n1585_p0028a15║自境分齊。若心起時無此想者，應不能取
T31n1585_p0028a16║境分齊相。思令心取正因等相，造作善等。
T31n1585_p0028a17║無心起位，無此隨一，故必有思。由此證知，
T31n1585_p0028a18║觸等五法，心起必有，故是遍行。餘非遍行，義
T31n1585_p0028a19║至當說。次別境者：謂欲至慧，所緣境事，多
T31n1585_p0028a20║分不同，於六位中，次初說故。云何為欲？於
T31n1585_p0028a21║所樂境，希望為性，勤依為業。有義：所樂，謂
T31n1585_p0028a22║可欣境。於可欣事，欲見、聞等，有希望故。
T31n1585_p0028a23║於可厭事，希彼不合，望彼別離，豈非有
T31n1585_p0028a24║欲？此但求彼不合離時，可欣自體，非可厭
T31n1585_p0028a25║事。故於可厭及中容境，一向無欲。緣可欣
T31n1585_p0028a26║事，若不希望，亦無欲起。有義：所樂，謂所求
T31n1585_p0028a27║境。於可欣、厭，求合、離等，有希望故。於中
T31n1585_p0028a28║容境，一向無欲。緣欣、厭事，若不希求，亦無
T31n1585_p0028a29║欲起。有義：所樂，謂欲觀境，於一切事，欲觀
T31n1585_p0028b01║察者，有希望故。若不欲觀，隨因境勢，任運
T31n1585_p0028b02║緣者，即全無欲。由斯理趣，欲非遍行。有說：
T31n1585_p0028b03║要由希望境力，諸心、心所方取所緣，故經
T31n1585_p0028b04║說「欲為諸法本」。彼說不然。心等取境，由作
T31n1585_p0028b05║意故。諸聖教說，作意現前能生識故。曾無
T31n1585_p0028b06║處說由欲能生心、心所故。如說諸法，愛為
T31n1585_p0028b07║根本，豈心、心所皆由愛生故？說欲為諸法
T31n1585_p0028b08║本者，說欲所起一切事業。或說善欲，能發
T31n1585_p0028b09║正勤。由彼助成一切善事，故論說此勤依
T31n1585_p0028b10║為業。云何勝解？於決定境，印持為性，不可
T31n1585_p0028b11║引轉為業。謂邪、正等教、理、證力，於所取境，
T31n1585_p0028b12║審決印持，由此異緣不能引轉。故猶豫境，
T31n1585_p0028b13║勝解全無。非審決心，亦無勝解。由斯勝解，
T31n1585_p0028b14║非遍行攝。有說：心等取自境時，無拘礙故，
T31n1585_p0028b15║皆有勝解。彼說非理。所以者何？能不礙者，
T31n1585_p0028b16║即諸法故。所不礙者，即心等故。勝發起者，根、
T31n1585_p0028b17║作意故。若由此故，彼勝發起，此應復待餘，
T31n1585_p0028b18║便有無窮失。云何為念？於曾習境，令心明
T31n1585_p0028b19║記不忘為性，定依為業。謂數憶持曾所受
T31n1585_p0028b20║境，令不忘失，能引定故；於曾未受體、類境
T31n1585_p0028b21║中，全不起念。設曾所受，不能明記，念亦不
T31n1585_p0028b22║生。故念必非遍行所攝。有說：心起必有念
T31n1585_p0028b23║俱，能為後時憶念因故。彼說非理。勿於後
T31n1585_p0028b24║時有癡、信等，前亦有故。前心、心所，或想勢
T31n1585_p0028b25║力，足為後時憶念因故。云何為定？於所
T31n1585_p0028b26║觀境，令心專注不散為性，智依為業。謂觀
T31n1585_p0028b27║德、失、俱非境中，由定令心專注不散，依
T31n1585_p0028b28║斯便有決擇智生。「心專注」言，顯所欲住，即
T31n1585_p0028b29║便能住，非唯一境。不爾，見道歷觀諸諦，前
T31n1585_p0028c01║後境別，應無等持。若不繫心，專注境位，便
T31n1585_p0028c02║無定起，故非遍行。有說：爾時亦有定起，但
T31n1585_p0028c03║相微隱。應說誠言。若定能令心等和合，同
T31n1585_p0028c04║趣一境，故是遍行，理亦不然，是觸用故。若
T31n1585_p0028c05║謂此定，令剎那頃，心不易緣，故遍行攝，亦不
T31n1585_p0028c06║應理；一剎那心，自於所緣，無易義故。若
T31n1585_p0028c07║言由定，心取所緣，故遍行攝，彼亦非理；作
T31n1585_p0028c08║意令心取所緣故。有說：此定體即是心。經
T31n1585_p0028c09║說為心學，心一境性故。彼非誠證，依定攝
T31n1585_p0028c10║心，令心一境，說彼言故。根、力、覺支、道支等
T31n1585_p0028c11║攝。如念、慧等，非即心故。云何為慧？於所
T31n1585_p0028c12║觀境，簡擇為性，斷疑為業。謂觀德、失、俱
T31n1585_p0028c13║非境中，由慧推求，得決定故。於非觀境，
T31n1585_p0028c14║愚昧心中，無簡擇故，非遍行攝。有說：爾時，亦
T31n1585_p0028c15║有慧起，但相微隱。天愛寧知？對法說為大
T31n1585_p0028c16║地法故；諸部對法，展轉相違，汝等如何執為
T31n1585_p0028c17║定量？唯觸等五，經說遍行。說十非經，不應
T31n1585_p0028c18║固執。然欲等五，非觸等故，定非遍行，如信、
T31n1585_p0028c19║貪等。有義：此五定互相資。隨一起時，必有餘
T31n1585_p0028c20║四。有義：不定。《瑜伽》說此四一切中，無後二
T31n1585_p0028c21║故。又說此五，緣四境生，所緣、能緣，非定俱
T31n1585_p0028c22║故。應說此五，或時起一：謂於所樂，唯起希
T31n1585_p0028c23║望；或於決定，唯起印解；或於曾習，唯起憶
T31n1585_p0028c24║念；或於所觀，唯起專注。謂愚昧類，為止散
T31n1585_p0028c25║心，雖專注所緣，而不能簡擇。世共知彼有
T31n1585_p0028c26║定無慧。彼加行位，少有聞、思，故說等持，緣
T31n1585_p0028c27║所觀境；或依多分，故說是言。如「戲忘天」，
T31n1585_p0028c28║專注一境，起貪、瞋等，有定無慧，諸如是
T31n1585_p0028c29║等，其類寔繁。或於所觀，唯起簡擇，謂不專
T31n1585_p0029a01║注，馳散推求。或時起二：謂於所樂、決定境中，
T31n1585_p0029a02║起欲、勝解；或於所樂、曾習境中，起欲及念。如
T31n1585_p0029a03║是乃至於所觀境，起定及慧，合有十二。
T31n1585_p0029a04║或時起三：謂於所樂、決定、曾習，起欲、解、念；
T31n1585_p0029a05║如是乃至於曾、所觀起念、定、慧，合有十三。
T31n1585_p0029a06║或時起四：謂於所樂、決定、曾習、所觀境中，起
T31n1585_p0029a07║前四種；如是乃至於定、曾習、所觀境中，起後
T31n1585_p0029a08║四種，合有五四。或時起五：謂於所樂、決定、
T31n1585_p0029a09║曾習、所觀境中，具起五種。如是於四，起欲
T31n1585_p0029a10║等五，總、別合有三十一句。或有心位，五皆不
T31n1585_p0029a11║起，如非四境，率爾墮心，及藏識俱，此類非
T31n1585_p0029a12║一。第七、八識，此別境五，隨位有無，如前已
T31n1585_p0029a13║說。第六意識諸位容俱，依轉、未轉，皆不遮
T31n1585_p0029a14║故。有義：五識，此五皆無；緣已得境，無希望
T31n1585_p0029a15║故；不能審決，無印持故；恒取新境，無追
T31n1585_p0029a16║憶故；自性散動，無專注故；不能推度，無
T31n1585_p0029a17║簡擇故。有義：五識，容有此五：雖無於境增
T31n1585_p0029a18║上希望，而有微劣樂境義故；於境雖無增
T31n1585_p0029a19║上審決，而有微劣印境義故；雖無明記曾
T31n1585_p0029a20║習境體，而有微劣念境類故。雖不作意繫
T31n1585_p0029a21║念一境，而有微劣專注義故。遮等引故，
T31n1585_p0029a22║說性散動，非遮等持，故容有定。雖於所
T31n1585_p0029a23║緣不能推度，而有微劣簡擇義故。由此聖
T31n1585_p0029a24║教說眼、耳通，是眼、耳識相應智性。餘三准此
T31n1585_p0029a25║有慧無失。未自在位，此五或無；得自在時，
T31n1585_p0029a26║此五定有。樂觀諸境，欲無減故；印境勝解，
T31n1585_p0029a27║常無減故；憶習曾受，念無減故；又佛五識，
T31n1585_p0029a28║緣三世故；如來無有不定心故；五識皆
T31n1585_p0029a29║有作事智故。此別境五，何受相應？有義：欲三，
T31n1585_p0029b01║除憂、苦受，以彼二境，非所樂故。餘四通
T31n1585_p0029b02║四，唯除苦受，以審決等，五識無故。有義：一
T31n1585_p0029b03║切，五受相應。論說憂根於無上法，思慕愁慼，
T31n1585_p0029b04║求欲證故。純受苦處，希求解脫，意有苦根，
T31n1585_p0029b05║前已說故。論說貪愛，憂、苦相應。此貪愛俱，必
T31n1585_p0029b06║有欲故。苦根既有，意識相應，審決等四，苦俱
T31n1585_p0029b07║何咎？又五識俱，亦有微細印境等四，義如前
T31n1585_p0029b08║說。由斯欲等，五受相應。此五復依性、界、學
T31n1585_p0029b09║等諸門分別，如理應思。
T31n1585_p0029b10║成唯識論卷第五