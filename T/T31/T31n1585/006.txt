T31n1585_p0029b11║
T31n1585_p0029b12║
T31n1585_p0029b13║成唯識論卷第六
T31n1585_p0029b14║
T31n1585_p0029b15║護法等菩薩造
T31n1585_p0029b16║三藏法師玄奘奉　詔譯
T31n1585_p0029b17║已說遍行、別境二位。善位心所，其相云何？頌
T31n1585_p0029b18║曰：
T31n1585_p0029b19║１１善謂信、慚、愧、無貪等三根，
T31n1585_p0029b20║勤、安、不放逸、行捨及不害。
T31n1585_p0029b21║論曰：唯善心俱，名善心所。謂信、慚等，定有十
T31n1585_p0029b22║一。云何為信？於實、德、能，深忍、樂、欲，心淨為
T31n1585_p0029b23║性；對治不信，樂善為業。然信差別，略有三
T31n1585_p0029b24║種：一、信實有，謂於諸法實事、理中，深信忍
T31n1585_p0029b25║故；二、信有德，謂於三寶真淨德中，深信樂
T31n1585_p0029b26║故；三、信有能，謂於一切世、出世善，深信有
T31n1585_p0029b27║力，能得能成，起希望故。由斯對治彼不
T31n1585_p0029b28║信心，愛樂證修世、出世善。忍謂勝解，此即
T31n1585_p0029b29║信因；樂欲謂欲即是信果。礭陳此信，自相
T31n1585_p0029c01║是何？豈不適言，心淨為性？此猶未了，彼「心
T31n1585_p0029c02║淨」言，若淨即心，應非心所；若令心淨，慚等
T31n1585_p0029c03║何別？心俱淨法，為難亦然。此性澄清，能淨心
T31n1585_p0029c04║等。以心勝故，立心淨名。如水清珠，能清濁
T31n1585_p0029c05║水。慚等雖善，非淨為相。此淨為相，無濫彼
T31n1585_p0029c06║失。又諸染法，各別有相。唯有不信，自相渾
T31n1585_p0029c07║濁，復能渾濁餘心、心所。如極穢物，自穢穢
T31n1585_p0029c08║他。信正翻彼，故淨為相。有說：信者愛樂為
T31n1585_p0029c09║相。應通三性，體應即欲。又應苦、集非信
T31n1585_p0029c10║所緣。有執信者隨順為相。應通三性，即勝
T31n1585_p0029c11║解、欲。若印順者，即勝解故。若樂順者，即是欲
T31n1585_p0029c12║故。離彼二體，無順相故。由此應知，心淨
T31n1585_p0029c13║是信。云何為慚？依自、法力，崇重賢、善為
T31n1585_p0029c14║性；對治無慚，止息惡行為業。謂依自、法
T31n1585_p0029c15║尊、貴增上，崇重賢、善，羞恥過惡，對治無慚，
T31n1585_p0029c16║息諸惡行。云何為愧？依世間力，輕拒暴惡
T31n1585_p0029c17║為性；對治無愧，止息惡行為業。謂依世
T31n1585_p0029c18║間訶、厭增上，輕拒暴惡，羞恥過罪，對治無
T31n1585_p0029c19║愧，息諸惡業。羞恥過惡是二通相；故諸聖
T31n1585_p0029c20║教，假說為體。若執羞恥，為二別相，應慚與
T31n1585_p0029c21║愧，體無差別。則此二法定不相應，非受、想
T31n1585_p0029c22║等有此義故。若待自、他，立二別者，應非
T31n1585_p0029c23║實有，便違聖教。若許慚、愧實而別起，復違
T31n1585_p0029c24║論說十遍善心。崇重、輕拒若二別相，所緣有
T31n1585_p0029c25║異，應不俱生。二失既同，何乃偏責？誰言二
T31n1585_p0029c26║法所緣有異？不爾，如何？善心起時，隨緣何
T31n1585_p0029c27║境，皆有崇重善，及輕拒惡義。故「慚」與「愧」，俱
T31n1585_p0029c28║遍善心，所緣無別。豈不我說亦有此義？汝
T31n1585_p0029c29║執「慚」、「愧」自相既同，何理能遮前所設難？然
T31n1585_p0030a01║聖教說：「顧自、他者」，自法名自，世間名他。
T31n1585_p0030a02║或即此中，崇拒善惡，於己益損，名自、他故。
T31n1585_p0030a03║「無貪等」者，等無瞋、癡。此三名根，生善勝故。
T31n1585_p0030a04║三不善根，近對治故。云何無貪？於有、有具，無
T31n1585_p0030a05║著為性；對治貪著，作善為業。云何無瞋？
T31n1585_p0030a06║於苦、苦具，無恚為性；對治瞋恚，作善為
T31n1585_p0030a07║業。善心起時，隨緣何境，皆於有等，無著、無
T31n1585_p0030a08║恚，觀有等立，非要緣彼。如前慚、愧，觀善、
T31n1585_p0030a09║惡立，故此二種，俱遍善心。云何無癡？於諸
T31n1585_p0030a10║理事，明解為性；對治愚癡，作善為業。有義：
T31n1585_p0030a11║無癡即慧為性。《集論》說：此報、教、證、智決擇為
T31n1585_p0030a12║體，生得、聞、思、修所生慧。如次皆是決擇性故。
T31n1585_p0030a13║此雖即慧，為顯善品，有勝功能，如煩惱見，
T31n1585_p0030a14║故復別說。有義：無癡非即是慧，別有自性，正
T31n1585_p0030a15║對無明。如無貪、瞋，善根攝故。論說：大悲無
T31n1585_p0030a16║瞋、癡攝，非根攝故。若彼無癡，以慧為性，大
T31n1585_p0030a17║悲如力等，應慧等根攝。又若無癡無別自
T31n1585_p0030a18║性，如不害等，應非實物。便違論說：十一善
T31n1585_p0030a19║中，三世俗有，餘皆是實。然《集論》說：慧為體者，
T31n1585_p0030a20║舉彼因果，顯此自性。如以忍、樂，表「信」自體，
T31n1585_p0030a21║理必應爾。以貪、瞋、癡六識相應，正煩惱攝。起
T31n1585_p0030a22║惡勝故，立不善根。斷彼必由通、別對治。通
T31n1585_p0030a23║唯善慧，別即三根。由此無癡必應別有。勤
T31n1585_p0030a24║謂精進，於善、惡品修、斷事中，勇、悍為性；對
T31n1585_p0030a25║治懈怠，滿善為業。「勇」表勝進，簡諸染法。
T31n1585_p0030a26║「悍」表精純，簡淨無記。即顯精進，唯善性攝。
T31n1585_p0030a27║此相差別略有五種。所謂：被甲、加行、無下、無
T31n1585_p0030a28║退、無足。即經所說：有勢、有勤、有勇、堅猛、不捨
T31n1585_p0030a29║善軛，如次應知。此五別者，謂初發心、自分、
T31n1585_p0030b01║勝進，自分行中，三品別故；或初發心、長時、無
T31n1585_p0030b02║間、慇重、無餘，修差別故；或資糧等，五道別故。
T31n1585_p0030b03║二乘究竟道，欣大菩提故，諸佛究竟道，樂
T31n1585_p0030b04║利樂他故；或二加行、無間、解脫、勝進別故。
T31n1585_p0030b05║「安」謂輕安，遠離麁重，調暢身心，堪任為性；
T31n1585_p0030b06║對治惛沈，轉依為業。謂此伏除能障定法，
T31n1585_p0030b07║令所依止，轉安適故。「不放逸」者：精進、三根，
T31n1585_p0030b08║於所斷、修，防、修為性；對治放逸，成滿一切
T31n1585_p0030b09║世、出世間善事為業。謂即四法，於斷修事，
T31n1585_p0030b10║皆能防、修，名不放逸。非別有體，無異相故。
T31n1585_p0030b11║於防惡事、修善事中，離四功能，無別用
T31n1585_p0030b12║故。雖信、慚等，亦有此能，而方彼四，勢用微
T31n1585_p0030b13║劣；非根、遍策，故非此依。豈不防、修是此相
T31n1585_p0030b14║用？防、修何異精進、三根？彼要待此，方有作
T31n1585_p0030b15║用。此應復待餘，便有無窮失。勤唯遍策，根
T31n1585_p0030b16║但為依，如何說彼有防、修用？汝防、修用，其相
T31n1585_p0030b17║云何？若普依持，即無貪等。若遍策錄，不異精
T31n1585_p0030b18║進。止惡、進善，即總四法。令不散亂，應是等
T31n1585_p0030b19║持。令同取境，與觸何別？令不忘失，即應
T31n1585_p0030b20║是念。如是推尋不放逸用，離無貪等，竟不
T31n1585_p0030b21║可得。故不放逸，定無別體。云何「行捨」？精進、
T31n1585_p0030b22║三根，令心平等、正直、無功用住為性；對治
T31n1585_p0030b23║掉舉，靜住為業。謂即四法，令心遠離掉舉
T31n1585_p0030b24║等障，靜住名捨。平等、正直、無功用住，初、中、
T31n1585_p0030b25║後位，辯捨差別。由不放逸先除雜染；捨復
T31n1585_p0030b26║令心寂靜而住。此無別體，如不放逸，離彼
T31n1585_p0030b27║四法，無相、用故。能令寂靜，即四法故；所
T31n1585_p0030b28║令寂靜，即心等故。云何「不害」？於諸有情，不
T31n1585_p0030b29║為損惱，無瞋為性；能對治害，悲愍為業。
T31n1585_p0030c01║謂即無瞋，於有情所，不為損惱，假名不害。
T31n1585_p0030c02║無瞋，翻對斷物命瞋；不害，正違損惱物害。
T31n1585_p0030c03║無瞋與樂；不害拔苦。是謂此二麁相差別。
T31n1585_p0030c04║理實無瞋實有自體；不害依彼一分假立。
T31n1585_p0030c05║為顯慈、悲，二相別故。利樂有情，彼二勝故。
T31n1585_p0030c06║有說：不害非即無瞋，別有自體，謂賢善性。
T31n1585_p0030c07║此相云何？謂不損惱。無瞋亦爾，寧別有性？
T31n1585_p0030c08║謂於有情不為損惱，慈悲賢善，是無瞋故。
T31n1585_p0030c09║「及」顯十一，義別心所，謂欣、厭等善心所法。雖
T31n1585_p0030c10║義有別，說種種名，而體無異，故不別立。欣
T31n1585_p0030c11║謂欲俱，無瞋一分，於所欣境，不憎恚故。不
T31n1585_p0030c12║忿、恨、惱、嫉等亦然；隨應正翻瞋一分故。厭
T31n1585_p0030c13║謂慧俱無貪一分，於所厭境，不染著故。不
T31n1585_p0030c14║慳、憍等，當知亦然。隨應正翻，貪一分故。不
T31n1585_p0030c15║覆、誑、諂無貪、癡一分；隨應正翻，貪、癡一分
T31n1585_p0030c16║故。有義：不覆唯無癡一分；無處說覆亦貪一
T31n1585_p0030c17║分故。有義：不慢信一分攝，謂若信彼，不慢
T31n1585_p0030c18║彼故。有義：不慢捨一分攝，心平等者，不高
T31n1585_p0030c19║慢故。有義：不慢慚一分攝，若崇重彼，不慢
T31n1585_p0030c20║彼故。有義：不疑即信所攝，謂若信彼，無猶
T31n1585_p0030c21║豫故。有義：不疑：即正勝解，以決定者，無猶
T31n1585_p0030c22║豫故。有義：不疑即正慧攝，以正見者，無猶
T31n1585_p0030c23║豫故。不散亂體，即正定攝。正見、正知，俱善慧
T31n1585_p0030c24║攝。不忘念者，即是正念。悔、眠、尋、伺，通染、不染，
T31n1585_p0030c25║如觸、欲等，無別翻對。何緣諸染所翻善中，
T31n1585_p0030c26║有別建立，有不爾者？相、用別者，便別立之；餘
T31n1585_p0030c27║善不然，故不應責。又諸染法遍六識者，勝
T31n1585_p0030c28║故翻之，別立善法。慢等、忿等，唯意識俱。害
T31n1585_p0030c29║雖亦然，而數現起損惱他故；障無上乘勝
T31n1585_p0031a01║因悲故；為了知彼增上過失，翻立不害。失
T31n1585_p0031a02║念、散亂及不正知，翻入別境，善中不說。染、
T31n1585_p0031a03║淨相翻，淨寧少染？淨勝染劣，少敵多故。又解
T31n1585_p0031a04║理通，說多同體，迷情事局，隨相分多。故於
T31n1585_p0031a05║染、淨，不應齊責。此十一法，三是假有，謂不
T31n1585_p0031a06║放逸、捨及不害，義如前說。餘八實有，相、用別
T31n1585_p0031a07║故。有義：十一四遍善心，精進、三根，遍善品
T31n1585_p0031a08║故。餘七不定。推尋事理，未決定時，不生信
T31n1585_p0031a09║故。慚、愧同類，依處各別，隨起一時，第二無故。
T31n1585_p0031a10║要世間道斷煩惱時，有輕安故。不放逸、捨，
T31n1585_p0031a11║無漏道時，方得起故。悲愍有情時，乃有不
T31n1585_p0031a12║害故。論說：十一六位中起。謂決定位，有信相
T31n1585_p0031a13║應。止息染時，有慚、愧起，顧自、他故。於善
T31n1585_p0031a14║品位，有精進、三根。世間道時，有輕安起，於
T31n1585_p0031a15║出世道，有捨、不放逸。攝眾生時，有不害故。
T31n1585_p0031a16║有義：彼說未為應理。推尋事理，未決定心，
T31n1585_p0031a17║信若不生，應非是善。如染心等，無淨信
T31n1585_p0031a18║故。慚、愧類異，依別境同，俱遍善心，前已說
T31n1585_p0031a19║故。若出世道輕安不生，應此覺支非無漏
T31n1585_p0031a20║故。若世間道無捨、不放逸，應非寂靜防惡
T31n1585_p0031a21║修善故；又應不伏掉、放逸故。有漏善心既
T31n1585_p0031a22║具四法，如出世道應有二故。善心起時，皆
T31n1585_p0031a23║不損物，違能損法，有不害故。論說：「六位
T31n1585_p0031a24║起十一」者，依彼彼增，作此此說。故彼所說，定
T31n1585_p0031a25║非應理。應說信等十一法中，十遍善心，輕
T31n1585_p0031a26║安不遍。要在定位，方有輕安，調暢身心，餘
T31n1585_p0031a27║位無故。〈決擇分〉說：十善心所定、不定地皆遍
T31n1585_p0031a28║善心，定地心中，增輕安故。有義：定加行，亦得
T31n1585_p0031a29║定地名。彼亦微有調暢義故。由斯欲界
T31n1585_p0031b01║亦有輕安。不爾，便違〈本地分〉說：信等十一
T31n1585_p0031b02║通一切地。有義：輕安唯在定有。由定滋養，
T31n1585_p0031b03║有調暢故。論說：欲界諸心、心所，由闕輕
T31n1585_p0031b04║安，名不定地。說一切地有十一者，通有尋
T31n1585_p0031b05║伺等三地皆有故。此十一種，前已具說。第七、
T31n1585_p0031b06║八識，隨位有無。第六識中，定位皆具。若非定
T31n1585_p0031b07║位，唯闕輕安。有義：五識唯有十種，自性散
T31n1585_p0031b08║動，無輕安故。有義：五識亦有輕安。定所引
T31n1585_p0031b09║善者，亦有調暢故。成所作智俱，必有輕安
T31n1585_p0031b10║故。此善十一，何受相應？十五相應。一除憂、
T31n1585_p0031b11║苦，有逼迫受，無調暢故。此與別境皆得
T31n1585_p0031b12║相應。信等欲等，不相違故。十一唯善。輕安
T31n1585_p0031b13║非欲，餘通三界。皆學等三。非見所斷。《瑜伽
T31n1585_p0031b14║論》說：信等六根，唯修所斷，非見所斷。餘門分
T31n1585_p0031b15║別，如理應思。如是已說善位心所，煩惱心
T31n1585_p0031b16║所其相云何？頌曰：
T31n1585_p0031b17║１２煩惱謂貪、瞋、癡、慢、疑、惡見。
T31n1585_p0031b18║論曰：此貪等六性是根本煩惱攝故，得煩惱
T31n1585_p0031b19║名。云何為貪？於有、有具，染著為性；能障
T31n1585_p0031b20║無貪，生苦為業。謂由愛力，取蘊生故。云何
T31n1585_p0031b21║為瞋？於苦、苦具，憎恚為性；能障無瞋，不安
T31n1585_p0031b22║隱性，惡行所依為業。謂瞋必令身、心熱惱，
T31n1585_p0031b23║起諸惡業，不善性故。云何為癡？於諸理、事，
T31n1585_p0031b24║迷闇為性；能障無癡，一切雜染所依為業。
T31n1585_p0031b25║謂由無明，起疑、邪見、貪等煩惱、隨煩惱業，
T31n1585_p0031b26║能招後生雜染法故。云何為慢？恃己於他，
T31n1585_p0031b27║高舉為性；能障不慢，生苦為業。謂若有慢，
T31n1585_p0031b28║於德、有德，心不謙下，由此生死輪轉無窮，
T31n1585_p0031b29║受諸苦故。此慢差別有七、九種，謂於三品、
T31n1585_p0031c01║我、德處生。一切皆通見修所斷，聖位我慢既
T31n1585_p0031c02║得現行，慢類由斯起亦無失。云何為疑？於
T31n1585_p0031c03║諸諦理，猶豫為性；能障不疑善品為業。謂
T31n1585_p0031c04║猶豫者，善不生故。有義：此疑以慧為體，猶
T31n1585_p0031c05║豫簡擇說為疑故。「毘」助「末底」，是疑義故，「末
T31n1585_p0031c06║底」般若義無異故。有義：此疑別有自體，令
T31n1585_p0031c07║慧不決，非即慧故。《瑜伽論》說：「六煩惱中，見
T31n1585_p0031c08║世俗有，即慧分故。餘是實有，別有性故。」「毘」
T31n1585_p0031c09║助「末底」，執慧為疑，「毘」助「若南」，智應為識。
T31n1585_p0031c10║界由助力，義便轉變，是故此疑非慧為體。
T31n1585_p0031c11║云何惡見？於諸諦理，顛倒推度，染慧為
T31n1585_p0031c12║性；能障善見，招苦為業。謂惡見者，多受苦
T31n1585_p0031c13║故。此見行相，差別有五：一、薩迦耶見：謂於
T31n1585_p0031c14║五取蘊，執我、我所，一切見趣所依為業。此
T31n1585_p0031c15║見差別，有二十句、六十五等，分別起攝。二、邊
T31n1585_p0031c16║執見：謂即於彼，隨執斷、常，障處中行、出離
T31n1585_p0031c17║為業。此見差別，諸見趣中，有執前際四遍
T31n1585_p0031c18║常論、一分常論；及計後際有想十六；無想、俱
T31n1585_p0031c19║非各有八論；七斷滅論等，分別起攝。三、邪
T31n1585_p0031c20║見：謂謗因果、作用、實事及非四見諸餘邪
T31n1585_p0031c21║執，如增上緣，名義遍故。此見差別，諸見趣中，
T31n1585_p0031c22║有執前際二無因論、四有邊等、不死矯亂；及
T31n1585_p0031c23║計後際五現涅槃；或計自在、世主、釋、梵及餘
T31n1585_p0031c24║物類，常恒不易；或計自在等是一切物因；或
T31n1585_p0031c25║有橫計諸邪解脫；或有妄執非道為道，諸
T31n1585_p0031c26║如是等皆邪見攝。四、見取：謂於諸見及所依
T31n1585_p0031c27║蘊，執為最勝，能得清淨，一切鬪諍所依為
T31n1585_p0031c28║業。五、戒禁取：謂於隨順諸見戒禁及所依
T31n1585_p0031c29║蘊，執為最勝，能得清淨，無利勤苦所依
T31n1585_p0032a01║為業。然有處說：執為最勝，名為見取，執能
T31n1585_p0032a02║得清淨，名戒取者，是影略說，或隨轉門。不爾，
T31n1585_p0032a03║如何非滅計滅、非道計道，說為邪見，非二
T31n1585_p0032a04║取攝。
T31n1585_p0032a05║如是總別十煩惱中，六通俱生及分別起，任
T31n1585_p0032a06║運、思察，俱得生故。疑後三見，唯分別起，要由
T31n1585_p0032a07║惡友或邪教力，自審思察，方得生故。邊執
T31n1585_p0032a08║見中通俱生者，有義：唯斷。常見相麁，惡友等
T31n1585_p0032a09║力方引生故。《瑜伽》等說：「何邊執見是俱生
T31n1585_p0032a10║耶？謂斷見攝。」學現觀者，起如是怖：「今者
T31n1585_p0032a11║我，我何所在耶？」故禽獸等若遇違緣，皆恐
T31n1585_p0032a12║我斷，而起驚怖。有義：彼論依麁相說，理實
T31n1585_p0032a13║俱生，亦通常見。謂禽獸等，執我常存，熾然
T31n1585_p0032a14║聚集長時資具。故《顯揚》等諸論皆說：於五
T31n1585_p0032a15║取蘊，執斷、計常，或是俱生或分別起。此十
T31n1585_p0032a16║煩惱，誰幾相應？貪與瞋、疑，定不俱起，愛、憎
T31n1585_p0032a17║二境，必不同故；於境不決，無染著故。貪與
T31n1585_p0032a18║慢、見，或得相應，所愛、所陵境非一故，說不
T31n1585_p0032a19║俱起。所染、所恃境可同故，說得相應。於五
T31n1585_p0032a20║見境，皆可愛故，貪與五見相應無失。瞋與
T31n1585_p0032a21║慢、疑或得俱起；所瞋、所恃境非一故，說不
T31n1585_p0032a22║相應。所蔑、所憎境可同故，說得俱起；初猶
T31n1585_p0032a23║豫時，未憎彼故，說不俱起。久思不決，便憤
T31n1585_p0032a24║發故，說得相應；疑順、違事，隨應亦爾。瞋與
T31n1585_p0032a25║二取，必不相應，執為勝、道，不憎彼故。此
T31n1585_p0032a26║與三見，或得相應，於有樂蘊，起身、常見，
T31n1585_p0032a27║不生憎故，說不相應。於有苦蘊，起身、常
T31n1585_p0032a28║見，生憎恚故，說得俱起。斷見翻此，說瞋有、
T31n1585_p0032a29║無。邪見誹撥惡事、好事，如次說瞋或無或
T31n1585_p0032b01║有。慢於境定，疑則不然。故慢與疑，無相應
T31n1585_p0032b02║義。慢與五見，皆容俱起，行相展轉，不相違
T31n1585_p0032b03║故。然與斷見，必不俱生，執我斷時，無陵、
T31n1585_p0032b04║恃故。與身、邪見一分亦爾。疑不審決，與
T31n1585_p0032b05║見相違，故疑與見，定不俱起。五見展轉，必
T31n1585_p0032b06║不相應，非一心中，有多慧故。癡與九種，皆
T31n1585_p0032b07║定相應，諸煩惱生，必由癡故。此十煩惱，何識
T31n1585_p0032b08║相應？藏識全無；末那有四；意識具十；五識
T31n1585_p0032b09║唯三：謂貪、瞋、癡。無分別故。由稱量等，起慢
T31n1585_p0032b10║等故。此十煩惱，何受相應？貪、瞋、癡三，俱生分
T31n1585_p0032b11║別，一切容與五受相應。貪會違緣，憂、苦俱
T31n1585_p0032b12║故；瞋遇順境，喜、樂俱故。有義：俱生分別起
T31n1585_p0032b13║慢，容與非苦四受相應，恃苦劣蘊，憂相應
T31n1585_p0032b14║故。
T31n1585_p0032b15║有義：俱生亦苦俱起，意有苦受，前已說故。分
T31n1585_p0032b16║別慢等，純苦趣無，彼無邪師、邪教等故。然彼
T31n1585_p0032b17║不造引惡趣業，要分別起能發彼故。疑後
T31n1585_p0032b18║三見，容四受俱。欲疑無苦等，亦喜受俱故；
T31n1585_p0032b19║二取若緣憂俱見等，爾時得與憂相應故。
T31n1585_p0032b20║有義：俱生身邊二見，但與喜、樂、捨、受相應，非
T31n1585_p0032b21║五識俱，唯無記故。分別二見，容四受俱，執
T31n1585_p0032b22║苦俱蘊為我、我所。常、斷見翻此，與憂相應
T31n1585_p0032b23║故。
T31n1585_p0032b24║有義：二見若俱生者，亦苦受俱，純受苦處，緣
T31n1585_p0032b25║極苦蘊，苦相應故。論說：俱生一切煩惱，皆於
T31n1585_p0032b26║三受現行可得，廣說如前，餘如前說。此依
T31n1585_p0032b27║實義，隨麁相者，貪、慢、四見，樂、喜、捨俱。瞋唯
T31n1585_p0032b28║苦、憂、捨受俱起。癡與五受皆得相應。邪見
T31n1585_p0032b29║及疑四俱，除苦。貪、癡俱樂，通下四地，餘七
T31n1585_p0032c01║俱樂，除欲通三，疑、獨行癡欲唯憂、捨，餘受
T31n1585_p0032c02║俱起，如理應知。此與別境幾互相應？貪、瞋、
T31n1585_p0032c03║癡、慢容五俱起，專注一境，得有定故。疑及
T31n1585_p0032c04║五見，各容四俱，疑除勝解，不決定故；見非
T31n1585_p0032c05║慧俱，不異慧故。此十煩惱何性所攝？瞋唯
T31n1585_p0032c06║不善，損自、他故，餘九通二。上二界者，唯無記
T31n1585_p0032c07║攝，定所伏故。若欲界繫分別起者，唯不善
T31n1585_p0032c08║攝，發惡行故。若是俱生，發惡行者，亦不善
T31n1585_p0032c09║攝，損自、他故。餘無記攝，細不障善，非極
T31n1585_p0032c10║損惱自、他處故。當知俱生身、邊二見，唯無
T31n1585_p0032c11║記攝，不發惡業，雖數現起，不障善故。此
T31n1585_p0032c12║十煩惱何界繫耶？瞋唯在欲，餘通三界。生
T31n1585_p0032c13║在下地，未離下染，上地煩惱，不現在前。要
T31n1585_p0032c14║得彼地根本定者，彼地煩惱容現前故。謂
T31n1585_p0032c15║有漏道，雖不能伏分別起惑及細俱生，而
T31n1585_p0032c16║能伏除俱生麁惑，漸次證得上根本定。彼但
T31n1585_p0032c17║迷事，依外門轉，散亂、麁動，正障定故。得彼
T31n1585_p0032c18║定已，彼地分別、俱生諸惑，皆容現前。生在
T31n1585_p0032c19║上地，下地諸惑，分別、俱生皆容現起。生第四
T31n1585_p0032c20║定中有中者，由謗解脫，生地獄故；身在
T31n1585_p0032c21║上地，將生下時，起下潤生俱生愛故。而言
T31n1585_p0032c22║生上，不起下者，依多分說，或隨轉門。下地
T31n1585_p0032c23║煩惱，亦緣上地。《瑜伽》等說：欲界繫貪，求上地
T31n1585_p0032c24║生，味上定故。既說瞋恚憎嫉滅、道，亦應
T31n1585_p0032c25║憎嫉離欲地故。總緣諸行，執我、我所斷常，
T31n1585_p0032c26║慢者得緣上故。餘五緣上，其理極成。而有
T31n1585_p0032c27║處言：貪、瞋、慢等不緣上者，依麁相說，或依
T31n1585_p0032c28║別緣，不見世間執他地法為我等故；邊見
T31n1585_p0032c29║必依身見起故。上地煩惱亦緣下地，說生
T31n1585_p0033a01║上者，於下有情，恃己勝德，而陵彼故。總緣
T31n1585_p0033a02║諸行，執我、我所、斷、常、愛者，得緣下故。疑後
T31n1585_p0033a03║三見，如理應思。而說上或不緣下者，彼
T31n1585_p0033a04║依多分或別緣說。此十煩惱，學等何攝？非
T31n1585_p0033a05║學無學，彼唯善故。此十煩惱何所斷耶？非
T31n1585_p0033a06║非所斷，彼非染故。分別起者，唯見所斷，麁易
T31n1585_p0033a07║斷故；若俱生者，唯修所斷，細難斷故。見所
T31n1585_p0033a08║斷十，實俱頓斷，以真見道總緣諦故。然迷
T31n1585_p0033a09║諦相，有總、有別。總謂十種，皆迷四諦。苦、集
T31n1585_p0033a10║是彼因依處故；滅、道是彼怖畏處故。別謂別
T31n1585_p0033a11║迷四諦相起，二唯迷苦，八通迷四，身、邊二
T31n1585_p0033a12║見，唯果處起，別空、非我，屬苦諦故。謂疑、三見，
T31n1585_p0033a13║親迷苦理。二取執彼三見、戒禁及所依蘊
T31n1585_p0033a14║為勝能淨，於自、他見及彼眷屬，如次隨應，
T31n1585_p0033a15║起貪、恚、慢。相應無明，與九同迷；不共無明，
T31n1585_p0033a16║親迷苦理。疑及邪見，親迷集等。二取、貪等，
T31n1585_p0033a17║准苦應知。然瞋亦能親迷滅、道，由怖畏
T31n1585_p0033a18║彼，生憎嫉故。迷諦親疎，麁相如是。委細說
T31n1585_p0033a19║者，貪、瞋、慢、三見、疑俱生，隨應如彼。俱生二
T31n1585_p0033a20║見及彼相應愛、慢、無明，雖迷苦諦，細難斷
T31n1585_p0033a21║故，修道方斷。瞋餘愛等，迷別事生，不違諦
T31n1585_p0033a22║觀，故修所斷。雖諸煩惱，皆有相分，而所仗
T31n1585_p0033a23║質，或有或無，名緣有事、無事煩惱。彼親所
T31n1585_p0033a24║緣，雖皆有漏，而所仗質，亦通無漏，名緣有
T31n1585_p0033a25║漏、無漏煩惱。緣自地者，相分似質，名緣分
T31n1585_p0033a26║別所起事境。緣滅、道諦及他地者，相分與
T31n1585_p0033a27║質不相似故，名緣分別所起名境。餘門分
T31n1585_p0033a28║別如理應思。已說根本六煩惱相，諸隨煩
T31n1585_p0033a29║惱其相云何？頌曰：
T31n1585_p0033b01║隨煩惱謂：忿、恨、覆、惱、嫉、慳、
T31n1585_p0033b02║１３誑、諂與害、憍、無慚與無愧、
T31n1585_p0033b03║掉舉與惛沈、不信并懈怠、
T31n1585_p0033b04║１４放逸及失念、散亂不正知。
T31n1585_p0033b05║論曰：唯是煩惱分位差別、等流性，故名隨煩
T31n1585_p0033b06║惱。此二十種，類別有三：謂忿等十，各別起故，
T31n1585_p0033b07║名小隨煩惱；無慚等二，遍不善故，名中隨
T31n1585_p0033b08║煩惱；掉舉等八，遍染心故，名大隨煩惱。云
T31n1585_p0033b09║何為忿？依對現前不饒益境，憤發為性；能
T31n1585_p0033b10║障不忿，執杖為業。謂懷忿者，多發暴惡
T31n1585_p0033b11║身表業故。此即瞋恚一分為體，離瞋無別
T31n1585_p0033b12║忿相用故。云何為恨？由忿為先，懷惡不捨，
T31n1585_p0033b13║結怨為性；能障不恨，熱惱為業。謂結恨者，
T31n1585_p0033b14║不能含忍，恒熱惱故。此亦瞋恚一分為體，
T31n1585_p0033b15║離瞋無別恨相用故。云何為覆？於自作罪，
T31n1585_p0033b16║恐失利、譽，隱藏為性；能障不覆，悔惱為
T31n1585_p0033b17║業。謂覆罪者，後必悔惱，不安隱故。有義：此
T31n1585_p0033b18║覆，癡一分攝。論唯說此癡一分故，不懼當
T31n1585_p0033b19║苦，覆自罪故。有義：此覆，貪、癡一分攝，亦恐
T31n1585_p0033b20║失利譽，覆自罪故。論據麁顯，唯說癡分，
T31n1585_p0033b21║如說掉舉是貪分故，然說掉舉遍諸染心，
T31n1585_p0033b22║不可執為唯是貪分。云何為惱？忿、恨為先，
T31n1585_p0033b23║追觸暴熱，佷戾為性；能障不惱，䖧螫為
T31n1585_p0033b24║業。謂追往惡，觸現違緣，心便佷戾，多發
T31n1585_p0033b25║囂暴、凶鄙麁言，䖧螫他故。此亦瞋恚一分為
T31n1585_p0033b26║體，離瞋無別惱相用故。云何為嫉？徇自
T31n1585_p0033b27║名利，不耐他榮，妬忌為性；能障不嫉，憂
T31n1585_p0033b28║慼為業。謂嫉妬者聞見他榮，深懷憂慼，
T31n1585_p0033b29║不安隱故。此亦瞋恚一分為體，離瞋無別
T31n1585_p0033c01║嫉相用故。云何為慳？耽著財、法，不能慧
T31n1585_p0033c02║捨，祕悋為性；能障不慳，鄙畜為業。謂慳悋
T31n1585_p0033c03║者，心多鄙澁，畜積財法，不能捨故。此即貪
T31n1585_p0033c04║愛一分為體，離貪無別慳相用故。云何為
T31n1585_p0033c05║誑？為獲利譽，矯現有德，詭詐為性；能障
T31n1585_p0033c06║不誑，邪命為業。謂矯誑者，心懷異謀，多現
T31n1585_p0033c07║不實邪命事故。此即貪、癡一分為體，離二
T31n1585_p0033c08║無別誑相用故。云何為諂？為網他故，矯
T31n1585_p0033c09║設異儀，險、曲為性；能障不諂教誨為業。謂
T31n1585_p0033c10║諂曲者，為網帽他，曲順時宜，矯設方便，
T31n1585_p0033c11║為取他意或藏己失。不任師、友正教誨
T31n1585_p0033c12║故，此亦貪、癡一分為體，離二無別諂相用
T31n1585_p0033c13║故。云何為害？於諸有情，心無悲愍，損惱為
T31n1585_p0033c14║性；能障不害，逼惱為業。謂有害者，逼惱他
T31n1585_p0033c15║故。此亦瞋恚一分為體，離瞋無別害相用
T31n1585_p0033c16║故。瞋、害別相，准善應說。云何為憍？於自盛
T31n1585_p0033c17║事，深生染著，醉傲為性；能障不憍，染依為
T31n1585_p0033c18║業。謂憍醉者，生長一切雜染法故。此亦貪
T31n1585_p0033c19║愛一分為體，離貪無別憍相用故。云何無
T31n1585_p0033c20║慚？不顧自、法，輕拒賢善為性；能障礙慚，
T31n1585_p0033c21║生長惡行為業。謂於自、法無所顧者，輕
T31n1585_p0033c22║拒賢善，不恥過惡，障慚生長，諸惡行故。云
T31n1585_p0033c23║何無愧？不顧世間，崇重暴惡為性；能障
T31n1585_p0033c24║礙愧，生長惡行為業。謂於世間無所顧
T31n1585_p0033c25║者，崇重暴惡，不恥過罪，障愧生長，諸惡行
T31n1585_p0033c26║故。不恥過惡，是二通相；故諸聖教，假說為
T31n1585_p0033c27║體。若執不恥為二別相，則應此二體無差
T31n1585_p0033c28║別。由斯二法應不俱生，非受、想等有此義
T31n1585_p0033c29║故；若待自、他，立二別者，應非實有，便違
T31n1585_p0034a01║聖教；若許此二實而別起，復違論說俱遍
T31n1585_p0034a02║惡心。不善心時，隨緣何境，皆有輕拒善及
T31n1585_p0034a03║崇重惡義故，此二法俱遍惡心，所緣不異，
T31n1585_p0034a04║無別起失。然諸聖教說不顧自、他者，自、
T31n1585_p0034a05║法名自，世間名他。或即此中拒善、崇惡，於
T31n1585_p0034a06║己益損，名自、他故。而論說為貪等分者，是
T31n1585_p0034a07║彼等流，非即彼性。云何掉舉？令心於境不
T31n1585_p0034a08║寂靜為性；能障行捨、奢摩他為業。有義：掉
T31n1585_p0034a09║舉貪一分攝，論唯說此是貪分故，此由憶
T31n1585_p0034a10║昔樂事生故。有義：掉舉非唯貪攝，論說掉
T31n1585_p0034a11║舉遍染心故，又掉舉相謂不寂靜，說是煩
T31n1585_p0034a12║惱共相攝故，掉舉離此無別相故。雖依一
T31n1585_p0034a13║切煩惱假立，而貪位增，說為貪分。有義：掉舉
T31n1585_p0034a14║別有自性，遍諸染心，如不信等，非說他
T31n1585_p0034a15║分，體便非實，勿不信等亦假有故。而論說
T31n1585_p0034a16║為世俗有者，如睡眠等，隨他相說。掉舉別
T31n1585_p0034a17║相，謂即囂動，令俱生法，不寂靜故。若離煩
T31n1585_p0034a18║惱無別此相，不應別說障奢摩他，故不
T31n1585_p0034a19║寂靜非此別相。云何惛沈？令心於境，無堪
T31n1585_p0034a20║任為性；能障輕安、毘鉢舍那為業。有義：惛
T31n1585_p0034a21║沈癡一分攝，論唯說此是癡分故，惛昧沈重
T31n1585_p0034a22║是癡相故。有義：惛沈非但癡攝，謂無堪任是
T31n1585_p0034a23║惛沈相，一切煩惱皆無堪任，離此無別惛沈
T31n1585_p0034a24║相故。雖依一切煩惱假立，而癡相增，但說
T31n1585_p0034a25║癡分。
T31n1585_p0034a26║有義：惛沈別有自性，雖名癡分而是等流，
T31n1585_p0034a27║如不信等，非即癡攝。隨他相說名世俗有，
T31n1585_p0034a28║如睡眠等，是實有性。惛沈別相，謂即瞢重，
T31n1585_p0034a29║令俱生法，無堪任故。若離煩惱無別惛沈
T31n1585_p0034b01║相，不應別說障毘鉢舍那故。無堪任非此
T31n1585_p0034b02║別相，此與癡相有差別者，謂癡於境，迷闇
T31n1585_p0034b03║為相，正障無癡，而非瞢重，惛沈於境瞢
T31n1585_p0034b04║重為相，正障輕安而非迷闇。云何不信？
T31n1585_p0034b05║於實、德、能不忍樂欲，心穢為性；能障淨信，
T31n1585_p0034b06║惰依為業。謂不信者多懈怠故。不信三相，
T31n1585_p0034b07║翻信應知。然諸染法，各有別相，唯此不信，
T31n1585_p0034b08║自相渾濁，復能渾濁餘心、心所，如極穢物，自
T31n1585_p0034b09║穢、穢他，是故說此心穢為性。由不信故，
T31n1585_p0034b10║於實、德、能不忍樂欲，非別有性，若於餘
T31n1585_p0034b11║事，邪忍樂欲，是此因果，非此自性。云何懈
T31n1585_p0034b12║怠？於善、惡品修、斷事中，懶惰為性；能障精
T31n1585_p0034b13║進，增染為業。謂懈怠者，滋長染故。於諸
T31n1585_p0034b14║染事而策勤者，亦名懈怠，退善法故。於無
T31n1585_p0034b15║記事而策勤者，於諸善品無進、退故，是欲、
T31n1585_p0034b16║勝解，非別有性。如於無記，忍可樂欲，非淨、
T31n1585_p0034b17║非染，無信不信。云何放逸？於染、淨品，不能
T31n1585_p0034b18║防、修，縱蕩為性；障不放逸，增惡損善所依
T31n1585_p0034b19║為業。謂由懈怠及貪、瞋、癡，不能防修染淨
T31n1585_p0034b20║品法，總名放逸，非別有體。雖慢、疑等亦有
T31n1585_p0034b21║此能，而方彼四，勢用微劣，障三善根、遍策
T31n1585_p0034b22║法故。推究此相，如不放逸。云何失念？於諸
T31n1585_p0034b23║所緣，不能明記為性；能障正念、散亂所依
T31n1585_p0034b24║為業。謂失念者，心散亂故。
T31n1585_p0034b25║有義：失念念一分攝，說是煩惱相應念故。有
T31n1585_p0034b26║義：失念癡一分攝，《瑜伽》說此是癡分故，癡
T31n1585_p0034b27║令念失，故名失念。有義：失念俱一分攝，由
T31n1585_p0034b28║前二文影略說故，論復說此遍染心故。云
T31n1585_p0034b29║何散亂？於諸所緣，令心流蕩為性；能障正
T31n1585_p0034c01║定，惡慧所依為業。謂散亂者發惡慧故。
T31n1585_p0034c02║有義：散亂癡一分攝，《瑜伽》說此是癡分故。有
T31n1585_p0034c03║義：散亂貪、瞋、癡攝，《集論》等說是三分故，說
T31n1585_p0034c04║癡分者，遍染心故，謂貪、瞋、癡令心流蕩，勝
T31n1585_p0034c05║餘法故，說為散亂。
T31n1585_p0034c06║有義：散亂別有自體，說三分者是彼等流，
T31n1585_p0034c07║如無慚等，非即彼攝，隨他相說名世俗有。
T31n1585_p0034c08║散亂別相，謂即躁擾，令俱生法皆流蕩故。
T31n1585_p0034c09║若離彼三，無別自體，不應別說障三摩
T31n1585_p0034c10║地。掉舉、散亂二用何別？彼令易解，此令易
T31n1585_p0034c11║緣，雖一剎那，解、緣無易，而於相續有易
T31n1585_p0034c12║義故。染污心時，由掉亂力，常應念念易解、
T31n1585_p0034c13║易緣，或由念等力所制伏，如繫猨猴有
T31n1585_p0034c14║暫時住，故掉與亂，俱遍染心。云何不正知？
T31n1585_p0034c15║於所觀境，謬解為性；能障正知、毀犯為業。
T31n1585_p0034c16║謂不正知者，多所毀犯故。
T31n1585_p0034c17║有義：不正知慧一分攝，說是煩惱相應慧故。
T31n1585_p0034c18║有義：不正知癡一分攝，《瑜伽》說此是癡分故，
T31n1585_p0034c19║令知不正，名不正知。有義：不正知俱一分
T31n1585_p0034c20║攝，由前二文，影略說故，論復說此遍染心
T31n1585_p0034c21║故。「與」、「并」、「及」言顯隨煩惱非唯二十，《雜事》等
T31n1585_p0034c22║說貪等多種隨煩惱故。隨煩惱名，亦攝煩
T31n1585_p0034c23║惱，是前煩惱等流性故；煩惱同類餘染污法，
T31n1585_p0034c24║但名隨煩惱，非煩惱攝故。唯說二十隨煩
T31n1585_p0034c25║惱者，謂非煩惱，唯染、麁故；此餘染法，或此
T31n1585_p0034c26║分位，或此等流，皆此所攝。隨其類別，如理
T31n1585_p0034c27║應知。如是二十隨煩惱中，小十、大三，定是
T31n1585_p0034c28║假有；無慚、無愧、不信、懈怠定是實有；教、理成
T31n1585_p0034c29║故。掉舉、惛沈、散亂三種，
T31n1585_p0035a01║有義是假，有義是實。所引理、教，如前應知。
T31n1585_p0035a02║二十皆通俱生、分別，隨二煩惱勢力起故。
T31n1585_p0035a03║此二十中，小十，展轉定不俱起。互相違故，行
T31n1585_p0035a04║相麁猛，各為主故。中二，一切不善心俱，隨
T31n1585_p0035a05║應皆得小、大俱起。論說：大八遍諸染心。展
T31n1585_p0035a06║轉小、中，皆容俱起。有處說：六遍染心者，惛、
T31n1585_p0035a07║掉增時，不俱起故。有處但說：五遍染者，以
T31n1585_p0035a08║惛、掉等違唯善故。此唯染故，非第八俱。第
T31n1585_p0035a09║七識中唯有大八，取捨差別，如上應知。第
T31n1585_p0035a10║六識俱容有一切。小十麁猛，五識中無。中、大
T31n1585_p0035a11║相通，五識容有。由斯中、大五受相應。有義：
T31n1585_p0035a12║小十除三，忿等唯喜、憂、捨三受相應。諂、誑、
T31n1585_p0035a13║憍三，四俱，除苦。
T31n1585_p0035a14║有義：忿等四俱，除樂；諂、誑、憍三，五受俱起。意
T31n1585_p0035a15║有苦受，前已說故。此受俱相，如煩惱說。實義
T31n1585_p0035a16║如是，若隨麁相，忿、恨、惱、嫉、害憂、捨俱；覆、慳
T31n1585_p0035a17║喜、捨；餘三增樂。中、大隨麁，亦如實義。如是
T31n1585_p0035a18║二十，與別境五，皆容俱起，不相違故。染念、
T31n1585_p0035a19║染慧，雖非念、慧俱，而癡分者，亦得相應故。
T31n1585_p0035a20║念亦緣現、曾習類境。忿亦得緣剎那過去，
T31n1585_p0035a21║故忿與念，亦得相應。染定起時，心亦躁擾，
T31n1585_p0035a22║故亂與定相應無失。中二、大八十煩惱俱。小
T31n1585_p0035a23║十定非見、疑俱起。此相麁動，彼審細故。忿等
T31n1585_p0035a24║五法，容慢、癡俱，非貪、恚並，是瞋分故。慳癡、
T31n1585_p0035a25║慢俱，非貪、瞋並，是貪分故。憍唯癡俱，與慢
T31n1585_p0035a26║解別，是貪分故。覆、誑與諂，貪、癡、慢俱。行相無
T31n1585_p0035a27║違，貪、癡分故。小七、中二，唯不善攝。小三、大八，
T31n1585_p0035a28║亦通無記。小七、中二，唯欲界攝。誑、諂欲、色，餘
T31n1585_p0035a29║通三界。生在下地，容起上十一。耽定於
T31n1585_p0035b01║他，起憍、誑、諂故。若生上地，起下後十。邪見
T31n1585_p0035b02║愛俱，容起彼故。小十，生上無由起下。非
T31n1585_p0035b03║正潤生，及謗滅故。中二、大八，下亦緣上。上緣
T31n1585_p0035b04║貪等，相應起故。
T31n1585_p0035b05║有義：小十，下不緣上。行相麁近，不遠取故。
T31n1585_p0035b06║有義：嫉等亦得緣上。於勝地法，生嫉等故。
T31n1585_p0035b07║大八諂、誑，上亦緣下。下緣慢等，相應起故。梵
T31n1585_p0035b08║於釋子，起諂、誑故。憍不緣下，非所恃故。
T31n1585_p0035b09║二十皆非學、無學攝。此但是染，彼唯淨故。後
T31n1585_p0035b10║十，唯通見、修所斷，與二煩惱相應起故。見
T31n1585_p0035b11║所斷者，隨迷諦相，或總、或別，煩惱俱生，故
T31n1585_p0035b12║隨所應，皆通四諦。迷諦親疎等，皆如煩惱
T31n1585_p0035b13║說。前十，有義：唯修所斷，緣麁事境，任運生
T31n1585_p0035b14║故。
T31n1585_p0035b15║有義：亦通見、修所斷。依二煩惱勢力起故。
T31n1585_p0035b16║緣他見等，生忿等故。見所斷者，隨所應
T31n1585_p0035b17║緣，總、別惑力，皆通四諦。此中有義：忿等但
T31n1585_p0035b18║緣迷諦惑生，非親迷諦。行相麁淺，不深取
T31n1585_p0035b19║故。
T31n1585_p0035b20║有義：嫉等亦親迷諦，於滅、道等生嫉等故。
T31n1585_p0035b21║然忿等十，但緣有事，要託本質，方得生故。
T31n1585_p0035b22║緣有漏等，准上應知。
T31n1585_p0035b23║成唯識論卷第六