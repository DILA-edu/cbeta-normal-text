T31n1585_p0035c01║
T31n1585_p0035c02║成唯識論卷第七
T31n1585_p0035c03║
T31n1585_p0035c04║護法等菩薩造
T31n1585_p0035c05║三藏法師玄奘奉　詔譯
T31n1585_p0035c06║已說二十隨煩惱相。不定有四，其相云何？
T31n1585_p0035c07║頌曰：
T31n1585_p0035c08║「不定謂悔、眠、尋、伺，二各二。」
T31n1585_p0035c09║論曰：悔、眠、尋、伺於善、染等皆不定故，非如
T31n1585_p0035c10║觸等定遍心故，非如欲等定遍地故，立不
T31n1585_p0035c11║定名。悔謂惡作，惡所作業，追悔為性，障止
T31n1585_p0035c12║為業。此即於果假立因名，先惡所作業，後
T31n1585_p0035c13║方追悔故；悔先不作，亦惡作攝，如追悔言：
T31n1585_p0035c14║我先不作如是事業，是我惡作。眠謂睡眠，
T31n1585_p0035c15║令身不自在，昧、略為性，障觀為業。謂睡
T31n1585_p0035c16║眠位，身不自在，心極闇劣，一門轉故。昧簡
T31n1585_p0035c17║在定，略別寤時，令顯睡眠非無體用。有
T31n1585_p0035c18║無心位假立此名，如餘蓋纏心相應故。有
T31n1585_p0035c19║義：此二唯癡為體，說隨煩惱及癡分故。有
T31n1585_p0035c20║義：不然，亦通善故。應說此二染癡為體；淨
T31n1585_p0035c21║即無癡，論依染分說隨煩惱及癡分攝。有
T31n1585_p0035c22║義：此說亦不應理，無記非癡、無癡性故。應
T31n1585_p0035c23║說惡作思、慧為體，明了思擇所作業故。睡
T31n1585_p0035c24║眠合用思、想為體，思、想種種夢境相故。論
T31n1585_p0035c25║俱說為世俗有故。彼染污者是癡等流，如
T31n1585_p0035c26║不信等，說為癡分。有義：彼說理亦不然，非
T31n1585_p0035c27║思、慧、想纏彼性故。應說此二各別有體，與
T31n1585_p0035c28║餘心所行相別故。隨癡相說，名世俗有。尋
T31n1585_p0035c29║謂尋求，令心怱遽於意言境，麁轉為性；伺
T31n1585_p0036a01║謂伺察，令心怱遽於意言境，細轉為性。此
T31n1585_p0036a02║二俱以安、不安住身心分位所依為業。並
T31n1585_p0036a03║用思、慧一分為體，於意言境不深推度及
T31n1585_p0036a04║深推度，義類別故，若離思、慧，尋、伺二種體類
T31n1585_p0036a05║差別不可得故。「二各二」者，有義：尋、伺各有
T31n1585_p0036a06║染、淨二類差別。有義：此釋不應正理，悔、眠亦
T31n1585_p0036a07║有染、淨二故。應說如前諸染心所，有是煩
T31n1585_p0036a08║惱、隨煩惱性，此二各有不善、無記，或復各有
T31n1585_p0036a09║纏及隨眠。有義：彼釋亦不應理，不定四後
T31n1585_p0036a10║有此言故。應言「二」者顯二種二：一謂悔、眠；
T31n1585_p0036a11║二謂尋、伺。此二二種，種類各別，故一「二」言，顯
T31n1585_p0036a12║二二種。此各有二，謂染、不染。非如善、染各
T31n1585_p0036a13║唯一故。或唯簡染，故說此言，有亦說為隨
T31n1585_p0036a14║煩惱故。為顯不定義，說「二各二」言，故置此
T31n1585_p0036a15║言深為有用。
T31n1585_p0036a16║四中尋、伺定是假有，思、慧合成，聖所說故。悔、
T31n1585_p0036a17║眠，有義：亦是假有，《瑜伽》說為世俗有故。有義：
T31n1585_p0036a18║此二是實物有，唯後二種說假有故。世俗有
T31n1585_p0036a19║言隨他相說，非顯前二定是假有，又如內
T31n1585_p0036a20║種體雖是實，而論亦說世俗有故。四中尋、伺
T31n1585_p0036a21║定不相應，體類是同，麁、細異故。依於尋、伺有
T31n1585_p0036a22║染、離染立三地別，不依彼種現起有無，故
T31n1585_p0036a23║無雜亂。俱與前二容互相應，前二亦有互
T31n1585_p0036a24║相應義。四皆不與第七、八俱，義如前說；悔、
T31n1585_p0036a25║眠唯與第六識俱，非五法故。有義：尋、伺亦
T31n1585_p0036a26║五識俱，論說：五識有尋、伺故。又說：尋、伺即
T31n1585_p0036a27║七分別，謂有相等。《雜集》復言：任運分別謂五
T31n1585_p0036a28║識故。有義：尋、伺唯意識俱。論說：尋求、伺察等
T31n1585_p0036a29║法皆是意識不共法故。又說：尋、伺憂、喜相
T31n1585_p0036b01║應，曾不說與苦、樂俱故。捨受遍故，可不
T31n1585_p0036b02║待說。何緣不說與苦、樂俱？雖初靜慮有
T31n1585_p0036b03║意地樂，而不離喜，總說喜名；雖純苦處有
T31n1585_p0036b04║意地苦，而似憂故，總說為憂。又說：尋、伺以
T31n1585_p0036b05║名身等義為所緣，非五識身以名身等義
T31n1585_p0036b06║為境故。然說五識有尋、伺者，顯多由彼
T31n1585_p0036b07║起，非說彼相應。《雜集》所言：任運分別謂五
T31n1585_p0036b08║識者，彼與《瑜伽》所說分別，義各有異：彼說
T31n1585_p0036b09║任運即是五識，《瑜伽》說此是五識俱分別意
T31n1585_p0036b10║識相應尋、伺。故彼所引為證不成，由此五
T31n1585_p0036b11║識定無尋、伺。有義：惡作憂、捨相應，唯慼行轉，
T31n1585_p0036b12║通無記故。睡眠喜、憂、捨受俱起，行通歡、慼、
T31n1585_p0036b13║中庸轉故。尋、伺憂、喜、捨、樂相應，初靜慮中意
T31n1585_p0036b14║樂俱故。有義：此四亦苦受俱，純苦趣中，意苦
T31n1585_p0036b15║俱故。四皆容與五別境俱，行相、所緣不相
T31n1585_p0036b16║違故。悔、眠但與十善容俱，此唯在欲，無輕
T31n1585_p0036b17║安故。尋、伺容與十一善俱，初靜慮中輕安
T31n1585_p0036b18║俱故。悔但容與無明相應，此行相麁，貪等
T31n1585_p0036b19║細故。睡眠、尋、伺十煩惱俱，此彼展轉不相違
T31n1585_p0036b20║故。悔與中、大隨惑容俱，非忿等十，各為主
T31n1585_p0036b21║故。睡眠、尋、伺二十容俱，眠等位中皆起彼
T31n1585_p0036b22║故。此四皆通善等三性，於無記業亦追悔
T31n1585_p0036b23║故。有義：初二唯生得善，行相麁鄙及昧略故；
T31n1585_p0036b24║後二亦通加行善攝，聞所成等有尋、伺故。有
T31n1585_p0036b25║義：初二亦加行善，聞、思位中有悔、眠故。後三
T31n1585_p0036b26║皆通染、淨無記，惡作非染，解麁猛故。四無記
T31n1585_p0036b27║中，悔唯中二，行相麁猛，非定果故。眠除第
T31n1585_p0036b28║四，非定引生，異熟生心亦得眠故。尋、伺除
T31n1585_p0036b29║初，彼解微劣，不能尋察名等義故。惡作、睡
T31n1585_p0036c01║眠唯欲界有，尋、伺在欲及初靜慮，餘界地法
T31n1585_p0036c02║皆妙靜故。悔、眠生上必不現起，尋、伺上下亦
T31n1585_p0036c03║起下上。下上尋、伺能緣上下。有義：悔、眠不
T31n1585_p0036c04║能緣上，行相麁近，極昧略故。有義：此二亦
T31n1585_p0036c05║緣上境，有邪見者悔修定故，夢能普緣所
T31n1585_p0036c06║更事故。悔非無學，離欲捨故；睡眠、尋、伺皆
T31n1585_p0036c07║通三種。求解脫者有為善法皆名學故；學
T31n1585_p0036c08║究竟者有為善法皆無學故。悔、眠唯通見、修
T31n1585_p0036c09║所斷，亦邪見等勢力起故，非無漏道親所引
T31n1585_p0036c10║生故，亦非如憂，深求解脫故。若已斷故名
T31n1585_p0036c11║非所斷，則無學眠非所斷、攝。尋、伺雖非真無
T31n1585_p0036c12║漏道，而能引彼，從彼引生，故通見、修、非所
T31n1585_p0036c13║斷攝。有義：尋、伺非所斷者，於五法中唯分
T31n1585_p0036c14║別攝，《瑜伽》說彼是分別故。有義：此二亦正
T31n1585_p0036c15║智攝，說：正思惟是無漏故，彼能令心尋求
T31n1585_p0036c16║等故。又說：彼是言說因故，未究竟位於藥、
T31n1585_p0036c17║病等未能遍知，後得智中為他說法必假
T31n1585_p0036c18║尋、伺，非如佛地無功用說，故此二種亦通
T31n1585_p0036c19║無漏。雖說尋、伺必是分別，而不定說唯屬
T31n1585_p0036c20║第三，後得正智中亦有分別故。餘門准上，
T31n1585_p0036c21║如理應思。
T31n1585_p0036c22║如是六位諸心所法，為離心體有別自性？
T31n1585_p0036c23║為即是心分位差別？設爾何失？二俱有過。
T31n1585_p0036c24║若離心體有別自性，如何聖教說唯有識？
T31n1585_p0036c25║又如何說心遠、獨行，染、淨由心，士夫六界？
T31n1585_p0036c26║《莊嚴論》說復云何通？如彼頌言：
T31n1585_p0036c27║「許心似二現，如是似貪等，
T31n1585_p0036c28║或似於信等，無別染、善法。」
T31n1585_p0036c29║若即是心分位差別，如何聖教說心相應？他
T31n1585_p0037a01║性相應，非自性故。又如何說心與心所俱
T31n1585_p0037a02║時而起，如日與光？《瑜伽論》說復云何通？彼
T31n1585_p0037a03║說心所非即心故。如彼頌言：
T31n1585_p0037a04║「五種性不成，分位差過失，
T31n1585_p0037a05║因緣無別故，與聖教相違。」
T31n1585_p0037a06║應說離心有別自性，以心勝故，說唯識等，
T31n1585_p0037a07║心所依心勢力生故，說似彼現，非彼即心。
T31n1585_p0037a08║又識心言亦攝心所，恒相應故。唯識等言及
T31n1585_p0037a09║現似彼，皆無有失，此依世俗。若依勝義，心
T31n1585_p0037a10║所與心非離非即，諸識相望應知亦然，是
T31n1585_p0037a11║謂大乘真、俗妙理。已說六識心所相應，云何
T31n1585_p0037a12║應知現起分位？頌曰：
T31n1585_p0037a13║１５依止根本識，五識隨緣現，
T31n1585_p0037a14║或俱或不俱，如濤波依水。
T31n1585_p0037a15║１６意識常現起，除生無想天，
T31n1585_p0037a16║及無心二定、睡眠與悶絕。
T31n1585_p0037a17║論曰：「根本識」者，阿陀那識，染、淨諸識生根本
T31n1585_p0037a18║故。「依止」者，謂前六轉識以根本識為共親
T31n1585_p0037a19║依。「五識」者，謂前五轉識，種類相似，故總說
T31n1585_p0037a20║之。「隨緣現」言顯非常起，「緣」謂作意、根、境等
T31n1585_p0037a21║緣，謂五識身內依本識，外隨作意、五根、境等
T31n1585_p0037a22║眾緣和合方得現前，由此或俱或不俱起，
T31n1585_p0037a23║外緣合者有頓、漸故。如水濤波隨緣多少，
T31n1585_p0037a24║此等法喻廣說如經。由五轉識行相麁動，所
T31n1585_p0037a25║藉眾緣時多不具，故起時少，不起時多。第
T31n1585_p0037a26║六意識雖亦麁動，而所藉緣無時不具，由
T31n1585_p0037a27║違緣故，有時不起。第七、八識行相微細，所藉
T31n1585_p0037a28║眾緣一切時有，故無緣礙令總不行。又五
T31n1585_p0037a29║識身不能思慮，唯外門轉起，藉多緣，故斷時
T31n1585_p0037b01║多，現行時少；第六意識自能思慮，內、外門轉，
T31n1585_p0037b02║不藉多緣。唯除五位，常能現起，故斷時少，
T31n1585_p0037b03║現起時多，由斯不說此隨緣現。五位者何？
T31n1585_p0037b04║「生無想」等。無想天者，謂修彼定，厭麁想力，
T31n1585_p0037b05║生彼天中，違不恒行心及心所，想滅為首，
T31n1585_p0037b06║名無想天。故六轉識於彼皆斷。有義：彼天常
T31n1585_p0037b07║無六識，聖教說彼無轉識故；說彼唯有有
T31n1585_p0037b08║色支故；又說彼為無心地故。有義：彼天將
T31n1585_p0037b09║命終位，要起轉識然後命終，彼必起下潤
T31n1585_p0037b10║生愛故，《瑜伽論》說：「後想生已，是諸有情從彼
T31n1585_p0037b11║沒」故。然說彼無轉識等者，依長時說，非
T31n1585_p0037b12║謂全無。有義：生時亦有轉識，彼中有必起
T31n1585_p0037b13║潤生煩惱故，如餘本有，初必有轉識故。《瑜
T31n1585_p0037b14║伽論》說：「若生於彼，唯入不起，其想若生，從
T31n1585_p0037b15║彼沒」故，彼本有初，若無轉識，如何名入？先有
T31n1585_p0037b16║後無，乃名入故。〈決擇分〉言：「所有生得心、心所
T31n1585_p0037b17║滅，名無想」故，此言意顯彼本有初，有異熟生
T31n1585_p0037b18║轉識暫起宿因緣力，後不復生。由斯引起
T31n1585_p0037b19║異熟無記分位差別，說名無想，如善引生二
T31n1585_p0037b20║定名善。不爾，轉識一切不行，如何可言唯
T31n1585_p0037b21║生得滅？故彼初位轉識暫起。彼天唯在第四
T31n1585_p0037b22║靜慮，下想麁動難可斷故，上無無想異熟
T31n1585_p0037b23║處故。即能引發無想定思，能感彼天異熟
T31n1585_p0037b24║果故。「及無心二定」者，謂無想、滅盡定，俱無六
T31n1585_p0037b25║識，故名無心。無想定者，謂有異生伏遍淨
T31n1585_p0037b26║貪，未伏上染，由出離想，作意為先，令不恒
T31n1585_p0037b27║行心、心所滅，想滅為首，立無想名，令身安
T31n1585_p0037b28║和，故亦名定。修習此定，品別有三：下品修
T31n1585_p0037b29║者，現法必退，不能速疾還引現前，後生彼
T31n1585_p0037c01║天，不甚光淨，形色廣大，定當中夭。中品修者，
T31n1585_p0037c02║現不必退，設退速疾還引現前，後生彼天，
T31n1585_p0037c03║雖甚光淨，形色廣大，而不最極，雖有中夭
T31n1585_p0037c04║而不決定。上品修者，現必不退，後生彼天，
T31n1585_p0037c05║最極光淨，形色廣大，必無中夭，窮滿壽量
T31n1585_p0037c06║後方殞沒。此定唯屬第四靜慮。又唯是善，彼
T31n1585_p0037c07║所引故。下上地無，由前說故。四業通三，除
T31n1585_p0037c08║順現受。有義：此定唯欲界起，由諸外道說力
T31n1585_p0037c09║起故，人中慧解極猛利故。有義：欲界先修習
T31n1585_p0037c10║已，後生色界能引現前，除無想天至究竟
T31n1585_p0037c11║故。此由厭想、欣彼果入，故唯有漏。非聖所
T31n1585_p0037c12║起。滅盡定者，謂有無學或有學聖，已伏或
T31n1585_p0037c13║離無所有貪，上貪不定，由止息想，作意為
T31n1585_p0037c14║先，令不恒行、恒行染污心、心所滅，立滅盡
T31n1585_p0037c15║名，令身安和，故亦名定。由偏厭受、想，亦
T31n1585_p0037c16║名滅彼定。修習此定，品別有三：下品修
T31n1585_p0037c17║者，現法必退，不能速疾還引現前；中品修者，
T31n1585_p0037c18║現不必退，設退速疾還引現前；上品修者，畢
T31n1585_p0037c19║竟不退。此定初修必依有頂，遊觀無漏為
T31n1585_p0037c20║加行入，次第定中最居後故，雖屬有頂而
T31n1585_p0037c21║無漏攝。若修此定已得自在，餘地心後，亦
T31n1585_p0037c22║得現前。雖屬道諦而是非學非無學攝，似
T31n1585_p0037c23║涅槃故。此定初起唯在人中，佛及弟子說力
T31n1585_p0037c24║起故，人中慧解極猛利故，後上二界亦得現
T31n1585_p0037c25║前，《鄔陀夷經》是此誠證，無色亦名意成天
T31n1585_p0037c26║故。於藏識教未信受者，若生無色不起
T31n1585_p0037c27║此定，恐無色、心成斷滅故；已信生彼亦
T31n1585_p0037c28║得現前，知有藏識不斷滅故。要斷三界
T31n1585_p0037c29║見所斷惑方起此定，異生不能伏滅有頂
T31n1585_p0038a01║心、心所故，此定微妙，要證二空隨應後得
T31n1585_p0038a02║所引發故。有義：下八地修所斷惑中，要全斷
T31n1585_p0038a03║欲，餘伏或斷，然後方能初起此定，欲界惑
T31n1585_p0038a04║種二性繁雜，障定強故，唯說不還、三乘無學
T31n1585_p0038a05║及諸菩薩得此定故，彼隨所應生上八地
T31n1585_p0038a06║皆得後起。有義：要斷下之四地修所斷惑，餘
T31n1585_p0038a07║伏或斷，然後方能初起此定，變異受俱煩
T31n1585_p0038a08║惱種子障定強故，彼隨所應，生上五地，皆
T31n1585_p0038a09║得後起。若伏下惑能起此定，後不斷退
T31n1585_p0038a10║生上地者，豈生上已却斷下惑？斷亦無失，
T31n1585_p0038a11║如生上者，斷下末那俱生惑故。然不還
T31n1585_p0038a12║者對治力強，正潤生位不起煩惱，但由惑
T31n1585_p0038a13║種潤上地生，雖所伏惑有退、不退，而無伏
T31n1585_p0038a14║下生上地義，故無生上却斷下失。若諸菩
T31n1585_p0038a15║薩先二乘位已得滅定，後迴心者，一切位中
T31n1585_p0038a16║能起此定。若不爾者，或有乃至七地滿心，
T31n1585_p0038a17║方能永伏一切煩惱，雖未永斷欲界修惑，
T31n1585_p0038a18║而如已斷，能起此定，論說已入遠地，菩薩
T31n1585_p0038a19║方能現起滅盡定故。有從初地即能永伏
T31n1585_p0038a20║一切煩惱，如阿羅漢，彼十地中皆起此定，經
T31n1585_p0038a21║說菩薩前六地中亦能現起滅盡定故。無心
T31n1585_p0038a22║「睡眠與悶絕」者，謂有極重睡眠、悶絕，令前
T31n1585_p0038a23║六識皆不現行。疲極等緣所引身位，違前六
T31n1585_p0038a24║識，故名極重睡眠，此睡眠時，雖無彼體，而
T31n1585_p0038a25║由彼似彼故，假說彼名。風熱等緣所引身
T31n1585_p0038a26║位，亦違六識，故名極重悶絕，或此俱是觸處
T31n1585_p0038a27║少分。除斯五位，意識恒起。正死、生時亦無
T31n1585_p0038a28║意識，何故但說五位不行？有義：死、生「及」、「與」言
T31n1585_p0038a29║顯。彼說非理，所以者何？但說六時名無心
T31n1585_p0038b01║故，謂前五位及無餘依。應說死、生即悶絕
T31n1585_p0038b02║攝，彼是最極悶絕位故，說「及」、「與」言顯五無
T31n1585_p0038b03║雜。此顯六識斷已，後時依本識中自種還
T31n1585_p0038b04║起，由此不說入無餘依。此五位中異生有
T31n1585_p0038b05║四，除在滅定，聖唯後三，於中如來、自在菩
T31n1585_p0038b06║薩唯得有一，無睡、悶故。是故八識一切有
T31n1585_p0038b07║情心與末那二，恒俱轉；若起第六，則三俱
T31n1585_p0038b08║轉；餘隨緣合，起一至五，則四俱轉，乃至八
T31n1585_p0038b09║俱，是謂略說識俱轉義。若一有情多識俱
T31n1585_p0038b10║轉，如何說彼是一有情？若立有情依識多
T31n1585_p0038b11║少，汝無心位應非有情？又，他分心現在前位，
T31n1585_p0038b12║如何可說自分有情？然立有情依命根數
T31n1585_p0038b13║或異熟識俱不違理，彼俱恒時唯有一故。
T31n1585_p0038b14║一身唯一等無間緣，如何俱時有多識轉？既
T31n1585_p0038b15║許此一引多心所，寧不許此能引多心？又
T31n1585_p0038b16║誰定言此緣唯一？說多識俱者，許此緣多
T31n1585_p0038b17║故。又欲一時取多境者，多境現前寧不頓
T31n1585_p0038b18║取？諸根、境等和合力齊，識前後生不應理
T31n1585_p0038b19║故。又心所性雖無差別而類別者，許多俱
T31n1585_p0038b20║生，寧不許心異類俱起？又如浪像依一起
T31n1585_p0038b21║多，故依一心多識俱轉。又若不許意與五
T31n1585_p0038b22║俱，取彼所緣應不明了，如散意識緣久
T31n1585_p0038b23║滅故。如何五俱唯一意識，於色等境取一
T31n1585_p0038b24║或多？如眼等識各於自境取一或多，此亦
T31n1585_p0038b25║何失？相、見俱有種種相故。何故諸識同類不
T31n1585_p0038b26║俱？於自所緣若可了者，一已能了，餘無用
T31n1585_p0038b27║故。若爾，五識已了自境，何用俱起意識了
T31n1585_p0038b28║為？五俱意識助五令起，非專為了五識
T31n1585_p0038b29║所緣。又於彼所緣能明了取，異於眼等識，
T31n1585_p0038c01║故非無用。由此聖教說彼意識名有分別，
T31n1585_p0038c02║五識不爾。多識俱轉何不相應？非同境故，
T31n1585_p0038c03║設同境者，彼此所依體、數異故，如五根識互
T31n1585_p0038c04║不相應。八識自性不可言定一，行相、所依、
T31n1585_p0038c05║緣、相應異故；又一滅時餘不滅故，能、所熏等
T31n1585_p0038c06║相各異故；亦非定異，經說八識如水波等，
T31n1585_p0038c07║無差別故；定異應非因果性故。如幻事
T31n1585_p0038c08║等，無定性故。如前所說，識差別相依理世
T31n1585_p0038c09║俗，非真勝義，真勝義中，心言絕故。如伽他
T31n1585_p0038c10║說：
T31n1585_p0038c11║「心、意、識八種，俗故相有別；
T31n1585_p0038c12║真故相無別，相、所相無故。」
T31n1585_p0038c13║已廣分別三能變相為自所變二分所依。云
T31n1585_p0038c14║何應知依識所變假說我、法非別實有，由
T31n1585_p0038c15║斯一切唯有識耶？頌曰：
T31n1585_p0038c16║１７是諸識轉變，分別所分別，
T31n1585_p0038c17║由此彼皆無，故一切唯識。
T31n1585_p0038c18║論曰：「是諸識」者，謂前所說三能變識及彼心
T31n1585_p0038c19║所，皆能變似見、相二分，立「轉變」名。所變見
T31n1585_p0038c20║分說名「分別」，能取相故；所變相分名「所分
T31n1585_p0038c21║別」，見所取故。由此正理，彼實我、法離識所
T31n1585_p0038c22║變皆定非有，離能、所取無別物故，非有
T31n1585_p0038c23║實物離二相故。是故一切有為、無為，若實、若
T31n1585_p0038c24║假，皆不離識。「唯」言為遮離識實物，非不
T31n1585_p0038c25║離識心所法等。或轉變者，謂諸內識轉似
T31n1585_p0038c26║我、法外境相現。此能轉變即名分別，虛妄分
T31n1585_p0038c27║別為自性故，謂即三界心及心所。此所執境
T31n1585_p0038c28║名所分別，即所妄執實我、法性。由此分別
T31n1585_p0038c29║變似外境假我、法相，彼所分別實我、法性，決
T31n1585_p0039a01║定皆無，前引教理已廣破故。是故一切皆唯
T31n1585_p0039a02║有識，虛妄分別有極成故。「唯」既不遮不離
T31n1585_p0039a03║識法，故真空等亦是有性。由斯遠離增、減
T31n1585_p0039a04║二邊，唯識義成，契會中道。由何教理唯識
T31n1585_p0039a05║義成？豈不已說？雖說未了，非破他義己義
T31n1585_p0039a06║便成；應更礭陳，成此教理。如契經說：「三
T31n1585_p0039a07║界唯心」；又說：「所緣唯識所現」；又說：「諸法皆不
T31n1585_p0039a08║離心」；又說：「有情隨心垢、淨」。又說：「成就四智
T31n1585_p0039a09║菩薩能隨悟入唯識無境」。一、相違識相智：
T31n1585_p0039a10║謂於一處，鬼、人、天等隨業差別所見各異，
T31n1585_p0039a11║境若實有，此云何成？二、無所緣識智：謂緣過、
T31n1585_p0039a12║未、夢境像等非實有境，識現可得，彼境既
T31n1585_p0039a13║無，餘亦應爾。三、自應無倒智：謂愚夫智若
T31n1585_p0039a14║得實境，彼應自然成無顛倒，不由功用應
T31n1585_p0039a15║得解脫。四、隨三智轉智：一、隨自在者智轉
T31n1585_p0039a16║智：謂已證得心自在者，隨欲轉變地等皆
T31n1585_p0039a17║成，境若實有，如何可變？二、隨觀察者智轉
T31n1585_p0039a18║智：謂得勝定修法觀者，隨觀一境，眾相現
T31n1585_p0039a19║前，境若是實，寧隨心轉？三、隨無分別智轉
T31n1585_p0039a20║智：謂起證實無分別智，一切境相皆不現
T31n1585_p0039a21║前，境若是實，何容不現？菩薩成就此四智
T31n1585_p0039a22║者，於唯識理決定悟入。又伽他說：
T31n1585_p0039a23║心、意、識所緣，皆非離自性，
T31n1585_p0039a24║故我說一切唯有識無餘。
T31n1585_p0039a25║此等聖教誠證非一。極成眼等識，五隨一故，
T31n1585_p0039a26║如餘，不親緣離自色等。餘識識故，如眼識
T31n1585_p0039a27║等，亦不親緣離自諸法。此親所緣定非離
T31n1585_p0039a28║此，二隨一故，如彼能緣。所緣法故，如相應
T31n1585_p0039a29║法，決定不離心及心所。此等正理，誠證非
T31n1585_p0039b01║一，故於唯識，應深信受。我、法非有；空、識非
T31n1585_p0039b02║無。離有、離無，故契中道。慈尊依此說二
T31n1585_p0039b03║頌言：
T31n1585_p0039b04║「虛妄分別有，於此二都無，
T31n1585_p0039b05║此中唯有空，於彼亦有此，
T31n1585_p0039b06║故說一切法，非空非不空，
T31n1585_p0039b07║有無及有故，是則契中道。」
T31n1585_p0039b08║此頌且依染依他說，理實亦有淨分依他。
T31n1585_p0039b09║若唯內識似外境起，寧見世間情、非情物，
T31n1585_p0039b10║處、時、身、用定、不定轉？如夢境等，應釋此疑。
T31n1585_p0039b11║何緣世尊說十二處？依識所變，非別實有。
T31n1585_p0039b12║為入我空說六二法，如遮斷見說續有
T31n1585_p0039b13║情。為入法空復說唯識，令知外法亦非
T31n1585_p0039b14║有故。此唯識性豈不亦空？不爾。如何？非所
T31n1585_p0039b15║執故。謂依識變，妄執實法，理不可得，說為
T31n1585_p0039b16║法空；非無離言正智所證唯識性故，說為法
T31n1585_p0039b17║空。此識若無，便無俗諦；俗諦無故，真諦亦無。
T31n1585_p0039b18║真、俗相依而建立故。撥無二諦是惡取空，諸
T31n1585_p0039b19║佛說為不可治者。應知諸法有空、不空，由
T31n1585_p0039b20║此慈尊說前二頌。若諸色處亦識為體，何
T31n1585_p0039b21║緣乃似色相顯現，一類堅住相續而轉？名
T31n1585_p0039b22║言熏習勢力起故。與染、淨法為依處故。謂
T31n1585_p0039b23║此若無，應無顛倒，便無雜染，亦無淨法，是
T31n1585_p0039b24║故諸識亦似色現。如有頌言：
T31n1585_p0039b25║亂相及亂體，應許為色識，
T31n1585_p0039b26║及與非色識，若無餘亦無。
T31n1585_p0039b27║色等外境分明現證，現量所得，寧撥為無？
T31n1585_p0039b28║現量證時，不執為外，後意分別，妄生外想。
T31n1585_p0039b29║故現量境是自相分，識所變故，亦說為有；意
T31n1585_p0039c01║識所執外實色等，妄計有故。說彼為無。又
T31n1585_p0039c02║色等境，非色、似色，非外、似外，如夢所緣，不
T31n1585_p0039c03║可執為是實外色。若覺時，色皆如夢境不
T31n1585_p0039c04║離識者，如從夢覺知彼唯心，何故覺時於
T31n1585_p0039c05║自色境不知唯識？如夢未覺不能自知，
T31n1585_p0039c06║要至覺時方能追覺，覺時境色應知亦爾，
T31n1585_p0039c07║未真覺位不能自知，至真覺時亦能追覺。
T31n1585_p0039c08║未得真覺恒處夢中，故佛說為生死長夜，
T31n1585_p0039c09║由斯未了色境唯識。外色實無，可非內識
T31n1585_p0039c10║境；他心實有，寧非自所緣？誰說他心非自
T31n1585_p0039c11║識境？但不說彼是親所緣。謂識生時無實
T31n1585_p0039c12║作用，非如手等親執外物，日等舒光親照
T31n1585_p0039c13║外境；但如鏡等似外境現，名「了他心」，非
T31n1585_p0039c14║「親能了」。親所了者，謂自所變。故契經言：無
T31n1585_p0039c15║有少法能取餘法，但識生時，似彼相現，名
T31n1585_p0039c16║取彼物。如緣他心，色等亦爾。既有異境，
T31n1585_p0039c17║何名唯識？奇哉！固執觸處生疑！豈唯識教但
T31n1585_p0039c18║說一識？不爾，如何？汝應諦聽：若唯一識，寧
T31n1585_p0039c19║有十方凡聖、尊卑、因果等別？誰為誰說？何法
T31n1585_p0039c20║何求？故「唯識」言有深意趣。「識」言總顯一切有
T31n1585_p0039c21║情各有八識、六位心所，所變相、見、分位差別
T31n1585_p0039c22║及彼空理所顯真如。識自相故，識相應故，
T31n1585_p0039c23║二所變故，三分位故，四實性故，如是諸法皆
T31n1585_p0039c24║不離識，總立識名。「唯」言，但遮愚夫所執定
T31n1585_p0039c25║離諸識實有色等。若如是知唯識教意，便
T31n1585_p0039c26║能無倒善備資糧速入法空，證無上覺，救
T31n1585_p0039c27║拔含識生死輪迴；非全撥無惡取空者，違背
T31n1585_p0039c28║教理能成是事，故定應信一切唯識。若唯
T31n1585_p0039c29║有識都無外緣，由何而生種種分別？頌曰：
T31n1585_p0040a01║１８由一切種識，如是如是變，
T31n1585_p0040a02║以展轉力故，彼彼分別生。
T31n1585_p0040a03║論曰：「一切種識」謂本識中能生自果功能差
T31n1585_p0040a04║別，此生等流、異熟、士用、增上果故，名一切
T31n1585_p0040a05║種，除離繫者，非種生故，彼雖可證，而非
T31n1585_p0040a06║種果，要現起道，斷結得故，有展轉義，非此
T31n1585_p0040a07║所說，此說能生分別種故。此識為體，故立
T31n1585_p0040a08║識名，種離本識無別性故。「種識」二言，簡非
T31n1585_p0040a09║種識；有識非種；種非識故。又「種識」言，顯識
T31n1585_p0040a10║中種，非持種識，後當說故。此識中種餘緣
T31n1585_p0040a11║助故，即便如是如是轉變，謂從生位轉至
T31n1585_p0040a12║熟時。顯變種多，重言「如是」。謂一切種攝三
T31n1585_p0040a13║熏習，共、不共等識種盡故。「展轉力」者，謂八現
T31n1585_p0040a14║識及彼相應相、見分等，彼皆互有相助力故。
T31n1585_p0040a15║即現識等，總名「分別」，虛妄分別為自性故，
T31n1585_p0040a16║「分別」類多，故言「彼彼」。此頌意說：雖無外緣，
T31n1585_p0040a17║由本識中有一切種轉變差別，及以現行八
T31n1585_p0040a18║種識等展轉力故，彼彼分別而亦得生，何
T31n1585_p0040a19║假外緣方起分別？諸淨法起應知亦然，淨
T31n1585_p0040a20║種現行為緣生故。所說種、現緣生分別，云何
T31n1585_p0040a21║應知此緣生相？緣且有四。一、因緣：謂有為
T31n1585_p0040a22║法親辦自果。此體有二：一、種子；二、現行。
T31n1585_p0040a23║種子者，謂本識中善、染、無記、諸界、地等功能差
T31n1585_p0040a24║別，能引次後自類功能及起同時自類現
T31n1585_p0040a25║果，此唯望彼是因緣性。現行者，謂七轉識及
T31n1585_p0040a26║彼相應所變相、見、性、界、地等，除佛果善、極劣
T31n1585_p0040a27║無記，餘熏本識生自類種，此唯望彼是因
T31n1585_p0040a28║緣性。第八心品無所熏故，非簡所依獨能
T31n1585_p0040a29║熏故，極微、圓故，不熏成種。現行同類展轉
T31n1585_p0040b01║相望皆非因緣，自種生故；一切異類展轉相
T31n1585_p0040b02║望亦非因緣，不親生故。有說異類、同類現
T31n1585_p0040b03║行展轉相望為因緣者，應知假說，或隨轉
T31n1585_p0040b04║門。有唯說種是因緣性，彼依顯勝，非盡理
T31n1585_p0040b05║說，聖說轉識與阿賴耶展轉相望為因緣
T31n1585_p0040b06║故。二、等無間緣，謂八現識及彼心所前聚於
T31n1585_p0040b07║後自類無間，等而開導，令彼定生。多同類種
T31n1585_p0040b08║俱時轉故，如不相應非此緣攝，由斯八識
T31n1585_p0040b09║非互為緣。心所與心雖恒俱轉，而相應故，
T31n1585_p0040b10║和合似一，不可施設離別殊異，故得互作
T31n1585_p0040b11║等無間緣。入無餘心最極微劣，無開導用，
T31n1585_p0040b12║又無當起等無間法，故非此緣。云何知然？
T31n1585_p0040b13║論有誠說：若此識等無間，彼識等決定生，即
T31n1585_p0040b14║說此是彼等無間緣故。即依此義，應作是
T31n1585_p0040b15║說：阿陀那識三界九地皆容互作等無間緣，
T31n1585_p0040b16║下、上，死、生相開導故，有漏無間有無漏生；
T31n1585_p0040b17║無漏定無生有漏者，鏡智起已必無、斷故，
T31n1585_p0040b18║善與無記相望亦然。此何界後引生無漏？
T31n1585_p0040b19║或從色界，或欲界後。謂諸異生求佛果者，
T31n1585_p0040b20║定色界後引生無漏，彼必生在淨居天上
T31n1585_p0040b21║大自在宮得菩提故。二乘迴趣大菩提者，
T31n1585_p0040b22║定欲界後引生無漏，迴趣留身唯欲界故，彼
T31n1585_p0040b23║雖必往大自在宮方得成佛，而本願力所
T31n1585_p0040b24║留生身是欲界故。有義：色界亦有聲聞迴趣
T31n1585_p0040b25║大乘願留身者，既與教理俱不相違，是故
T31n1585_p0040b26║聲聞第八無漏色界心後亦得現前。然五淨
T31n1585_p0040b27║居無迴趣者，經不說彼發大心故。第七轉
T31n1585_p0040b28║識三界九地亦容互作等無間緣，隨第八識
T31n1585_p0040b29║生處繫故。有漏、無漏容互相生，十地位中
T31n1585_p0040c01║得相引故。善與無記相望亦然，於無記中，
T31n1585_p0040c02║染與不染亦相開導，生空智果前、後位中得
T31n1585_p0040c03║相引故。此欲、色界有漏得與無漏相生，非
T31n1585_p0040c04║無色界，地上菩薩不生彼故。第六轉識三界
T31n1585_p0040c05║九地有漏無漏、善不善等，各容互作等無間
T31n1585_p0040c06║緣，潤生位等更相引故，初起無漏唯色界
T31n1585_p0040c07║後，決擇分善唯色界故。眼、耳、身識二界二地，
T31n1585_p0040c08║鼻、舌兩識一界一地，自類互作等無間緣，善
T31n1585_p0040c09║等相望應知亦爾。有義：五識有漏、無漏自類
T31n1585_p0040c10║互作等無間緣，未成佛時容互起故。有義：
T31n1585_p0040c11║無漏有漏後起，非無漏後容起有漏。無漏
T31n1585_p0040c12║五識非佛無故；彼五色根定有漏故；是異熟
T31n1585_p0040c13║識相分攝故；有漏不共必俱同境根發無漏
T31n1585_p0040c14║識，理不相應故；此二於境明、昧異故。三、所
T31n1585_p0040c15║緣緣：謂若有法是帶己相心或相應所慮、所
T31n1585_p0040c16║託。此體有二：一、親；二、疎。若與能緣體不相
T31n1585_p0040c17║離，是見分等內所慮託，應知彼是親所緣緣；
T31n1585_p0040c18║若與能緣體雖相離，為質能起內所慮託，
T31n1585_p0040c19║應知彼是疎所緣緣。親所緣緣能緣皆有，離
T31n1585_p0040c20║內所慮託必不生故。疎所緣緣能緣或有，
T31n1585_p0040c21║離外所慮託亦得生故。第八心品：有義：唯
T31n1585_p0040c22║有親所緣緣，隨業因力任運變故。有義：亦
T31n1585_p0040c23║定有疎所緣緣，要仗他變質自方變故。有
T31n1585_p0040c24║義：二說俱不應理。自、他身、土可互受用，他
T31n1585_p0040c25║所變者為自質故。自種於他無受用理，他
T31n1585_p0040c26║變為此不應理故，非諸有情種皆等故，應
T31n1585_p0040c27║說此品疎所緣緣，一切位中有、無不定。第七
T31n1585_p0040c28║心品未轉依位是俱生故，必仗外質，故亦
T31n1585_p0040c29║定有疎所緣緣；已轉依位此非定有，緣真
T31n1585_p0041a01║如等無外質故。第六心品行相猛利，於一
T31n1585_p0041a02║切位能自在轉，所仗外質或有、或無，疎所緣
T31n1585_p0041a03║緣有、無不定。前五心品未轉依位，麁、鈍、劣故，
T31n1585_p0041a04║必仗外質，故亦定有疎所緣緣；已轉依位
T31n1585_p0041a05║此非定有，緣過、未等，無外質故。四、增上緣：
T31n1585_p0041a06║謂若有法有勝勢用，能於餘法或順、或違。
T31n1585_p0041a07║雖前三緣亦是增上，而今第四除彼取餘，
T31n1585_p0041a08║為顯諸緣差別相故。此順、違用於四處轉：
T31n1585_p0041a09║生、住、成、得四事別故。然增上用隨事雖多，而
T31n1585_p0041a10║勝顯者唯二十二，應知即是二十二根。前五
T31n1585_p0041a11║色根以本識等所變眼等淨色為性；男女二
T31n1585_p0041a12║根，身根所攝故，即以彼少分為性；命根但
T31n1585_p0041a13║依本識親種分位假立，非別有性；意根總
T31n1585_p0041a14║以八識為性；五受根如應，各自受為性；信
T31n1585_p0041a15║等五根即以信等及善念等而為自性。未知
T31n1585_p0041a16║當知根，體位有三種：一、根本位，謂在見道，
T31n1585_p0041a17║除後剎那，無所未知可當知故。二、加行
T31n1585_p0041a18║位，謂煖、頂、忍、世第一法，近能引發根本位
T31n1585_p0041a19║故。三、資糧位，謂從為得諦現觀故，發起決
T31n1585_p0041a20║定勝善法欲，乃至未得順決擇分所有善
T31n1585_p0041a21║根名資糧位，能遠資生根本位故。於此三
T31n1585_p0041a22║位，信等五根、意、喜、樂、捨為此根性，加行等位
T31n1585_p0041a23║於後勝法求證愁慼亦有憂根，非正善根，
T31n1585_p0041a24║故多不說。前三無色有此根者，有勝見道
T31n1585_p0041a25║傍修得故，或二乘位迴趣大者，為證法空，
T31n1585_p0041a26║地前亦起九地所攝生空無漏，彼皆菩薩，此
T31n1585_p0041a27║根攝故。菩薩見道亦有此根，但說地前，以
T31n1585_p0041a28║時促故。始從見道最後剎那乃至金剛喻
T31n1585_p0041a29║定，所有信等無漏九根皆是已知根性。未離
T31n1585_p0041b01║欲者，於上解脫求證愁慼，亦有憂根，非
T31n1585_p0041b02║正善根，故多不說。諸無學位，無漏九根一
T31n1585_p0041b03║切皆是具知根性。有頂雖有遊觀無漏，而
T31n1585_p0041b04║不明利，非後三根。二十二根自性如是，諸
T31n1585_p0041b05║餘門義，如論應知。
T31n1585_p0041b06║成唯識論卷第七