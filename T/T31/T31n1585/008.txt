T31n1585_p0041b07║
T31n1585_p0041b08║
T31n1585_p0041b09║成唯識論卷第八
T31n1585_p0041b10║
T31n1585_p0041b11║護法等菩薩造
T31n1585_p0041b12║三藏法師玄奘奉　詔譯
T31n1585_p0041b13║如是四緣，依十五處，義差別故，立為十因。
T31n1585_p0041b14║云何此依十五處立？一、語依處：謂法名、想所
T31n1585_p0041b15║起語性，即依此處立隨說因。謂依此語
T31n1585_p0041b16║隨見、聞等，說諸義故。此即能說為所說因；
T31n1585_p0041b17║有論說此是名、想、見，由如名字取相，執著
T31n1585_p0041b18║隨起說故，若依彼說便顯此因是語依處。
T31n1585_p0041b19║二、領受依處：謂所觀待能、所受性，即依此
T31n1585_p0041b20║處立觀待因。謂觀待此令彼諸事或生、或
T31n1585_p0041b21║住、或成、或得，此是彼觀待因。三、習氣依處：謂
T31n1585_p0041b22║內、外種，未成熟位。即依此處，立牽引因。謂
T31n1585_p0041b23║能牽引遠自果故。四、有潤種子依處：謂內、外
T31n1585_p0041b24║種，已成熟位。即依此處，立生起因。謂能生
T31n1585_p0041b25║起近自果故。五、無間滅依處：謂心、心所等無
T31n1585_p0041b26║間緣。六、境界依處：謂心、心所所緣緣。七、根依
T31n1585_p0041b27║處：謂心、心所所依六根。八、作用依處：謂於所
T31n1585_p0041b28║作業、作具、作用，即除種子餘助現緣。九、士
T31n1585_p0041b29║用依處：謂於所作業、作者、作用，即除種子
T31n1585_p0041c01║餘作現緣。十、真實見依處：謂無漏見，除引自
T31n1585_p0041c02║種於無漏法能助引證。總依此六，立攝受
T31n1585_p0041c03║因。謂攝受五辦有漏法，具攝受六辦無
T31n1585_p0041c04║漏故。十一、隨順依處：謂無記、染、善現種諸行，
T31n1585_p0041c05║能隨順同類勝品諸法。即依此處，立引發
T31n1585_p0041c06║因。謂能引起同類勝行，及能引得無為法
T31n1585_p0041c07║故。十二、差別功能依處：謂有為法，各於自果，
T31n1585_p0041c08║有能起證差別勢力。即依此處，立定、異因。
T31n1585_p0041c09║謂各能生自界等果，及各能得自乘果故。
T31n1585_p0041c10║十三、和合依處：謂從領受，乃至差別功能依
T31n1585_p0041c11║處，於所生、住、成、得果中，有和合力。即依此
T31n1585_p0041c12║處，立同事因。謂從觀待乃至定、異，皆同生
T31n1585_p0041c13║等，一事業故。十四、障礙依處：謂於生、住、成、得
T31n1585_p0041c14║事中，能障礙法。即依此處，立相違因。謂彼
T31n1585_p0041c15║能違生等事故。十五、不障礙依處：謂於生、
T31n1585_p0041c16║住、成、得事中，不障礙法。即依此處，立不相
T31n1585_p0041c17║違因。謂彼不違生等事故。如是十因，二因
T31n1585_p0041c18║所攝：一、能生；二、方便。〈菩薩地〉說：「牽引種子、生
T31n1585_p0041c19║起種子，名能生因；所餘諸因，方便因攝。」此說
T31n1585_p0041c20║牽引、生起、引發、定異、同事、不相違中，諸因緣
T31n1585_p0041c21║種未成熟位，名牽引種；已成熟位名生起
T31n1585_p0041c22║種。彼六因中，諸因緣種，皆攝在此二位中
T31n1585_p0041c23║故。雖有現起是能生因，如四因中生自
T31n1585_p0041c24║種者，而多間斷，此略不說。或親辦果亦
T31n1585_p0041c25║立種名，如說現行穀、麥等種。所餘因謂初、
T31n1585_p0041c26║二、五、九，及六因中非因緣法，皆是生、熟因緣
T31n1585_p0041c27║種餘，故總說為方便因攝。非此二種，唯屬
T31n1585_p0041c28║彼二因；餘四因中，有因緣種故。非唯彼八，
T31n1585_p0041c29║名所餘因，彼二因亦有非因緣種故。有尋
T31n1585_p0042a01║等地，說生起因，是能生因，餘方便攝。此文意
T31n1585_p0042a02║說：六因中現種是因緣者皆名生起因；能親
T31n1585_p0042a03║生起自類果故。此所餘因，皆方便攝。非此
T31n1585_p0042a04║生起，唯屬彼因，餘五因中，有因緣故。非唯
T31n1585_p0042a05║彼九，名所餘因，彼生起因中，有非因緣故。
T31n1585_p0042a06║或〈菩薩地〉所說「牽引、生起種子」，即彼二因；「所
T31n1585_p0042a07║餘諸因」即彼餘八。雖二因內，有非能生因，
T31n1585_p0042a08║而因緣種勝，顯故偏說；雖餘因內，有非方便
T31n1585_p0042a09║因，而增上者多，顯故偏說。有尋等地說：「生起
T31n1585_p0042a10║因是能生因；餘方便」者，「生起」即是彼生起因；
T31n1585_p0042a11║「餘因」應知即彼餘九。雖生起中有非因緣
T31n1585_p0042a12║種，而去果近，親顯故偏說；雖牽引中亦有
T31n1585_p0042a13║因緣種，而去果遠，親隱故不說。餘方便攝，
T31n1585_p0042a14║准上應知。所說四緣，依何處立？復如何攝
T31n1585_p0042a15║十因、二因？論說因緣，依種子立；依無間滅，
T31n1585_p0042a16║立等無間；依境界，立所緣；依所餘，立增
T31n1585_p0042a17║上。此中種子，即是三、四、十一、十二、十三、十五，
T31n1585_p0042a18║六依處中因緣種攝；雖現四處，亦有因緣，而
T31n1585_p0042a19║多間斷，此略不說。或彼亦能親辦自果，如
T31n1585_p0042a20║外麥等，亦立種名。或種子言，唯屬第四，親、
T31n1585_p0042a21║疎、隱、顯，取捨如前。言無間滅、境界處者，應
T31n1585_p0042a22║知總顯二緣依處，非唯五、六，餘依處中，亦
T31n1585_p0042a23║有中間二緣義故。或唯五、六，餘處雖有，而
T31n1585_p0042a24║少、隱故，略不說之。論說因緣，能生因攝；增上
T31n1585_p0042a25║緣性，即方便因；中間二緣，攝受因攝。雖方便
T31n1585_p0042a26║內具後三緣，而增上多，故此偏說；餘因亦有
T31n1585_p0042a27║中間二緣，然攝受中，顯故偏說。初能生攝，進
T31n1585_p0042a28║退如前。所說因、緣，必應有果。此果有幾？依
T31n1585_p0042a29║何處得？果有五種：一者異熟，謂有漏善及不
T31n1585_p0042b01║善法所招自相續異熟生無記；二者等流，謂
T31n1585_p0042b02║習善等所引同類，或似先業，後果隨轉；三
T31n1585_p0042b03║者離繫，謂無漏道斷障所證善無為法；四者
T31n1585_p0042b04║士用，謂諸作者，假諸作具，所辦事業；五者
T31n1585_p0042b05║增上，謂除前四，餘所得果。《瑜伽》等說：習氣
T31n1585_p0042b06║依處，得異熟果；隨順依處，得等流果；真見依
T31n1585_p0042b07║處，得離繫果；士用依處，得士用果；所餘依處，
T31n1585_p0042b08║得增上果。習氣處言，顯諸依處感異熟果
T31n1585_p0042b09║一切功能；隨順處言，顯諸依處引等流果
T31n1585_p0042b10║一切功能；真見處言，顯諸依處證離繫果
T31n1585_p0042b11║一切功能；士用處言，顯諸依處招士用果
T31n1585_p0042b12║一切功能；所餘處言，顯諸依處得增上果
T31n1585_p0042b13║一切功能。不爾，便應太寬、太狹。或習氣者，
T31n1585_p0042b14║唯屬第三，雖異熟因餘處亦有，此處亦有
T31n1585_p0042b15║非異熟因；而異熟因，去果相遠，習氣亦爾，
T31n1585_p0042b16║故此偏說。隨順唯屬第十一處，雖等流果餘
T31n1585_p0042b17║處亦得，此處亦得非等流果；而此因招勝行
T31n1585_p0042b18║相顯，隨順亦爾，故偏說之。真見處言，唯詮
T31n1585_p0042b19║第十，雖證離繫餘處亦能，此處亦能得非
T31n1585_p0042b20║離繫；而此證離繫，相顯故偏說。士用處言，唯
T31n1585_p0042b21║詮第九，雖士用果餘處亦招，此處亦能招增
T31n1585_p0042b22║上等；而名相顯，是故偏說。所餘唯屬餘十
T31n1585_p0042b23║一處，雖十一處亦得餘果，招增上果餘處
T31n1585_p0042b24║亦能；而此十一多招增上，餘已顯餘，故此偏
T31n1585_p0042b25║說。如是即說此五果中：若異熟果，牽引、生起、
T31n1585_p0042b26║定異、同事、不相違因，增上緣得；若等流果，牽
T31n1585_p0042b27║引、生起、攝受、引發、定異、同事、不相違因，初、後緣
T31n1585_p0042b28║得；若離繫果，攝受、引發、定異、同事、不相違因，
T31n1585_p0042b29║增上緣得；若士用果，有義：觀待、攝受、同事、不
T31n1585_p0042c01║相違因，增上緣得，有義：觀待、牽引、生起、攝受、
T31n1585_p0042c02║引發、定異、同事、不相違因，除所緣緣，餘三緣
T31n1585_p0042c03║得；若增上果，十因、四緣一切容得。傍論已了，
T31n1585_p0042c04║應辯正論。
T31n1585_p0042c05║本識中種，容作三緣，生現分別，除等無間。
T31n1585_p0042c06║謂各親種，是彼因緣；為所緣緣，於能緣者；
T31n1585_p0042c07║若種於彼，有能助力，或不障礙，是增上緣。
T31n1585_p0042c08║生淨現行，應知亦爾。現起分別，展轉相望，容
T31n1585_p0042c09║作三緣，無因緣故。謂有情類自、他，展轉容
T31n1585_p0042c10║作二緣，除等無間。自八識聚，展轉相望，定
T31n1585_p0042c11║有增上緣，必無等無間。所緣緣義，或無或
T31n1585_p0042c12║有：八於七有；七於八無。餘七非八所仗
T31n1585_p0042c13║質故。第七於六五無一有，餘六於彼一切
T31n1585_p0042c14║皆無。第六於五無，餘五於彼有。五識唯託
T31n1585_p0042c15║第八相故。自類前後，第六容三，餘除所緣，
T31n1585_p0042c16║取現境故。許五後見緣前相者，五、七前後
T31n1585_p0042c17║亦有三緣。前七於八，所緣容有，能熏成彼
T31n1585_p0042c18║相、見種故。同聚異體，展轉相望，唯有增上。諸
T31n1585_p0042c19║相應法，所仗質同，不相緣故。或依見分，說
T31n1585_p0042c20║不相緣；依相分說，有相緣義。謂諸相分，互
T31n1585_p0042c21║為質起，如識中種，為觸等相質。不爾，無色，
T31n1585_p0042c22║彼應無境故；設許變色，亦定緣種，勿見分
T31n1585_p0042c23║境不同質故。同體相分，為見二緣；見分於
T31n1585_p0042c24║彼，但有增上。見與自證，相望亦爾。餘二展
T31n1585_p0042c25║轉，俱作二緣。此中不依種相分說，但說現
T31n1585_p0042c26║起互為緣故。淨八識聚，自、他展轉，皆有所緣，
T31n1585_p0042c27║能遍緣故，唯除見分，非相所緣，相分理無
T31n1585_p0042c28║能緣用故。既現分別緣種現生，種亦理應
T31n1585_p0042c29║緣現種起，現種於種能作幾緣？種必不由
T31n1585_p0043a01║中二緣起，待心、心所立彼二故。現於親
T31n1585_p0043a02║種具作二緣，與非親種但為增上。種望親
T31n1585_p0043a03║種亦具二緣，於非親種亦但增上。依斯內
T31n1585_p0043a04║識互為緣起，分別因、果，理、教皆成。所執外緣，
T31n1585_p0043a05║設有無用，況違理、教，何固執為？雖「分別」言，
T31n1585_p0043a06║總顯三界心及心所，而隨勝者，諸聖教中多
T31n1585_p0043a07║門顯示，或說為二、三、四、五等。如餘論中，具廣
T31n1585_p0043a08║分別。雖有內識，而無外緣，由何有情生死
T31n1585_p0043a09║相續？頌曰：
T31n1585_p0043a10║１９由諸業習氣，二取習氣俱；
T31n1585_p0043a11║前異熟既盡，復生餘異熟。
T31n1585_p0043a12║論曰：諸業謂福、非福、不動，即有漏善、不善思
T31n1585_p0043a13║業。業之眷屬亦立業名，同招引、滿異熟果
T31n1585_p0043a14║故。此雖纔起，無間即滅，無義能招當異熟果，
T31n1585_p0043a15║而熏本識，起自功能，即此功能，說為習氣，
T31n1585_p0043a16║是業氣分，熏習所成，簡曾現業，故名習氣。
T31n1585_p0043a17║如是習氣，展轉相續，至成熟時，招異熟果，
T31n1585_p0043a18║此顯當果勝增上緣。相見、名色、心及心所、本
T31n1585_p0043a19║末，彼取皆二取攝。彼所熏發，親能生彼本識
T31n1585_p0043a20║上功能，名二取習氣。此顯來世異熟果心，及
T31n1585_p0043a21║彼相應諸因緣種。「俱」謂業種、二取種俱，是疎、
T31n1585_p0043a22║親緣，互相助義。業招生顯，故頌先說。「前異熟」
T31n1585_p0043a23║者，謂前前生業異熟果；「餘異熟」者，謂後後生
T31n1585_p0043a24║業異熟果。雖二取種受果無窮，而業習氣
T31n1585_p0043a25║受果有盡，由異熟果性別難招；等流、增上
T31n1585_p0043a26║性同易感。由感餘生業等種熟，前異熟果
T31n1585_p0043a27║受用盡時，復別能生餘異熟果。由斯生死輪
T31n1585_p0043a28║轉無窮，何假外緣方得相續？此頌意說：由
T31n1585_p0043a29║業、二取，生死輪迴皆不離識，心、心所法為
T31n1585_p0043b01║彼性故。
T31n1585_p0043b02║復次，生死相續，由諸習氣。然諸習氣總有三
T31n1585_p0043b03║種：一、名言習氣，謂有為法各別親種。名言有
T31n1585_p0043b04║二：一表義名言，即能詮義，音聲差別；二顯
T31n1585_p0043b05║境名言，即能了境心、心所法。隨二名言所
T31n1585_p0043b06║熏成種，作有為法各別因緣。二、我執習氣，
T31n1585_p0043b07║謂虛妄執我、我所種。我執有二：一、俱生我
T31n1585_p0043b08║執，即修所斷我、我所執；二、分別我執，即見所
T31n1585_p0043b09║斷我、我所執。隨二我執所熏成種，令有情
T31n1585_p0043b10║等自、他差別。三、有支習氣，謂招三界異熟業
T31n1585_p0043b11║種。有支有二：一、有漏善，即是能招可愛果
T31n1585_p0043b12║業；二、諸不善，即是能招非愛果業。隨二有
T31n1585_p0043b13║支所熏成種，令異熟果善、惡趣別。應知我
T31n1585_p0043b14║執、有支習氣，於差別果是增上緣。此頌所言
T31n1585_p0043b15║「業習氣」者，應知即是有支習氣；「二取習氣」，應
T31n1585_p0043b16║知即是我執、名言二種習氣。取我、我所及
T31n1585_p0043b17║取名言而熏成故，皆說名「取」。「俱」等餘文，義
T31n1585_p0043b18║如前釋。
T31n1585_p0043b19║復次，生死相續，由惑、業、苦。發業、潤生煩惱，名
T31n1585_p0043b20║惑；能感後有諸業，名業；業所引生眾苦，名
T31n1585_p0043b21║苦。惑、業、苦種，皆名習氣。前二習氣，與生死
T31n1585_p0043b22║苦為增上緣，助生苦故。第三習氣，望生死
T31n1585_p0043b23║苦能作因緣，親生苦故。頌三習氣，如應當
T31n1585_p0043b24║知：惑、苦名取，能、所取故。取是著義，業不
T31n1585_p0043b25║得名。「俱」等餘文，義如前釋。此惑、業、苦，應知
T31n1585_p0043b26║總攝十二有支。謂從無明乃至老死，如論
T31n1585_p0043b27║廣釋。然十二支，略攝為四：一、能引支：謂無明、
T31n1585_p0043b28║行，能引識等五果種故。此中無明，唯取能
T31n1585_p0043b29║發正感後世善、惡業者，即彼所發，乃名為
T31n1585_p0043c01║行。由此一切順現受業，別助當業，皆非行
T31n1585_p0043c02║支。二、所引支：謂本識內親生當來異熟果，攝
T31n1585_p0043c03║識等五種，是前二支所引發故。此中識種，
T31n1585_p0043c04║謂本識因，除後三因，餘因皆是名色種攝。後
T31n1585_p0043c05║之三因，如名次第，即後三種。或名色種，總攝
T31n1585_p0043c06║五因，於中隨勝，立餘四種，六處與識，總別
T31n1585_p0043c07║亦然。
T31n1585_p0043c08║《集論》說識亦是能引，識中業種，名識支故；異
T31n1585_p0043c09║熟識種，名色攝故。經說識支通能、所引，業種、
T31n1585_p0043c10║識種，俱名識故；識是名色依，非名色攝故。
T31n1585_p0043c11║識等五種由業熏發，雖實同時，而依主伴、
T31n1585_p0043c12║總別、勝劣、因果相異，故諸聖教假說前後，或
T31n1585_p0043c13║依當來、現起分位有次第故，說有前後。由
T31n1585_p0043c14║斯識等，亦說現行；因時定無現行義故。復
T31n1585_p0043c15║由此說生、引同時；潤、未潤時必不俱故。三、
T31n1585_p0043c16║能生支：謂愛、取、有，近生當來生、老死故。謂
T31n1585_p0043c17║緣迷內異熟果愚，發正能招後有諸業為
T31n1585_p0043c18║緣，引發親生當來生、老死位五果種已，復
T31n1585_p0043c19║依迷外增上果愚，緣境界受，發起貪愛，緣
T31n1585_p0043c20║愛復生欲等四取，愛、取合潤，能引業種及所
T31n1585_p0043c21║引因，轉名為「有」，俱能近有後有果故。有處
T31n1585_p0043c22║唯說業種名「有」，此能正感異熟果故。復有
T31n1585_p0043c23║唯說五種名有，親生當來識等種故。四、所
T31n1585_p0043c24║生支：謂生、老死，是愛、取、有近所生故。謂從
T31n1585_p0043c25║「中有」至「本有」中，未衰變來，皆「生支」攝，諸衰
T31n1585_p0043c26║變位，總名為老；身壞命終，乃名為「死」。老非
T31n1585_p0043c27║定有，附死立支。病何非支？不遍、定故。老
T31n1585_p0043c28║雖不定，遍故立支，諸界、趣、生除中夭者，將
T31n1585_p0043c29║終皆有衰朽行故。名色不遍，何故立支？定
T31n1585_p0044a01║故立支，胎、卵、濕生者，六處未滿，定有名色
T31n1585_p0044a02║故。又名色支，亦是遍有。有色化生，初受生
T31n1585_p0044a03║位，雖具五根，而未有用，爾時未名六處支
T31n1585_p0044a04║故。初生無色，雖定有意根而不明了，未
T31n1585_p0044a05║名意處故；由斯論說，十二有支，一切一分，
T31n1585_p0044a06║上二界有。愛非遍有，寧別立支？生惡趣者，
T31n1585_p0044a07║不愛彼故。定故別立，不求無有生善趣
T31n1585_p0044a08║者，定有愛故。不還潤生，愛雖不起，然如彼
T31n1585_p0044a09║取，定有種故。又愛亦遍，生惡趣者，於現我
T31n1585_p0044a10║境，亦有愛故。依無希求，惡趣身愛，經說
T31n1585_p0044a11║非有，非彼全無。何緣所生立生、老死？所引
T31n1585_p0044a12║別立識等五支？「因位」難知差別相故，依當
T31n1585_p0044a13║果位，別立五支。謂續生時，因識相顯，次根未
T31n1585_p0044a14║滿，名色相增；次根滿時，六處明盛；依斯發
T31n1585_p0044a15║觸，因觸起受；爾時乃名受果究竟。依此
T31n1585_p0044a16║果位，立因為五。果位易了，差別相故，總
T31n1585_p0044a17║立二支，以顯三苦。然所生果若在未來，為
T31n1585_p0044a18║生厭故，說生、老死；若至現在，為令了知
T31n1585_p0044a19║分位相生，說識等五。何緣發業總立無明，
T31n1585_p0044a20║潤業位中別立愛、取？雖諸煩惱皆能發、潤，
T31n1585_p0044a21║而發業位無明力增，以具十一殊勝事故。
T31n1585_p0044a22║謂所緣等，廣如經說。於潤業位，愛力偏增，
T31n1585_p0044a23║說愛如水，能沃潤故。要數溉灌方生「有」芽。
T31n1585_p0044a24║且依初、後，分愛、取二，無重發義，立一無明。
T31n1585_p0044a25║雖取支中，攝諸煩惱，而愛潤勝，說是愛
T31n1585_p0044a26║增。諸緣起支皆依自地？有所發行依他無
T31n1585_p0044a27║明，如下無明發上地行。不爾，初伏下地染
T31n1585_p0044a28║者，所起上定，應非行支，彼地無明猶未起
T31n1585_p0044a29║故。從上、下地生下、上者，彼緣何受而起
T31n1585_p0044b01║愛支？彼愛亦緣當生地受，若現、若種，於理無
T31n1585_p0044b02║違。此十二支，十因、二果，定不同世。因中前七
T31n1585_p0044b03║與愛、取、有，或異或同。若二、三、七各定同世。如
T31n1585_p0044b04║是十二，一重因果，足顯輪轉，及離斷、常，施
T31n1585_p0044b05║設兩重，實為無用，或應過此，便致無窮。此
T31n1585_p0044b06║十二支義門別者：九實、三假。已潤六支，合為
T31n1585_p0044b07║有故；即識等五，三相位別，名生等故。五是
T31n1585_p0044b08║一事，謂無明、識、觸、受、愛五；餘非一事。三唯是
T31n1585_p0044b09║染，煩惱性故；七唯不染，異熟果故；七分位中
T31n1585_p0044b10║容起染故，假說通二，餘通二種。無明、愛、取
T31n1585_p0044b11║說名獨相，不與餘支相交雜故；餘是雜相。
T31n1585_p0044b12║六唯非色，謂無明、識、觸、受、愛、取；餘通二種。皆
T31n1585_p0044b13║是有漏，唯有為攝。無漏無為，非有支故。「無明」、
T31n1585_p0044b14║「愛」、「取」，唯通不善、有覆無記；「行」唯善、惡；「有」通善、
T31n1585_p0044b15║惡、無覆無記；餘七唯是無覆無記。七分位中，
T31n1585_p0044b16║亦起善、染。雖皆通三界，而有分、有全。上地
T31n1585_p0044b17║行支，能伏下地，即麁、苦等六種行相。有求
T31n1585_p0044b18║上生，而起彼故。一切皆唯非學、無學聖者
T31n1585_p0044b19║所起有漏善業，明為緣故，違有支故，非有
T31n1585_p0044b20║支攝。由此應知聖必不造感後有業，於
T31n1585_p0044b21║後苦果不迷求故。雜修靜慮，資下故業，
T31n1585_p0044b22║生淨居等，於理無違。有義：無明唯見所斷，
T31n1585_p0044b23║要迷諦理能發行故，聖必不造後有業故；
T31n1585_p0044b24║愛、取二支唯修所斷，貪求當有而潤生故，九
T31n1585_p0044b25║種命終心俱生愛俱故；餘九皆通見、修所斷。
T31n1585_p0044b26║有義：一切皆通二斷。論說：預流果已斷一切
T31n1585_p0044b27║一分有支，無全斷者故。若無明支唯見所
T31n1585_p0044b28║斷，寧說預流無全斷者？若愛、取支唯修所
T31n1585_p0044b29║斷，寧說彼已斷一切支一分？又說全界一
T31n1585_p0044c01║切煩惱，皆能結生，往惡趣行，唯分別起煩惱
T31n1585_p0044c02║能發，不言潤生唯修所斷，諸感後有行，皆
T31n1585_p0044c03║見所斷發。由此故知無明、愛、取三支，亦通見、
T31n1585_p0044c04║修所斷。然無明支正發行者，唯見所斷，助者
T31n1585_p0044c05║不定；愛、取二支正潤生者，唯修所斷，助者不
T31n1585_p0044c06║定。又染污法自性應斷，對治起時彼永斷故。
T31n1585_p0044c07║一切有漏不染污法，非性應斷，不違道故。然
T31n1585_p0044c08║有二義說之為斷：一、離縛故，謂斷緣彼、雜
T31n1585_p0044c09║彼煩惱；二、不生故，謂斷彼依令永不起。
T31n1585_p0044c10║依離縛斷，說有漏善、無覆無記，唯修所斷；
T31n1585_p0044c11║依不生斷說諸惡趣、無想定等，唯見所斷。
T31n1585_p0044c12║說十二支通二斷者，於前諸斷，如應當知。
T31n1585_p0044c13║十樂、捨俱，受不與受共相應故；老死位中，
T31n1585_p0044c14║多分無樂及容捨故。十一苦俱，非受俱故。
T31n1585_p0044c15║十一少分壞苦所攝，老死位中，多無樂受，依
T31n1585_p0044c16║樂立壞，故不說之。十二少分苦苦所攝，一
T31n1585_p0044c17║切支中，有苦受故；十二全分，行苦所攝，諸
T31n1585_p0044c18║有漏法皆行苦故，依捨受說十一少分，除
T31n1585_p0044c19║老死支，如壞苦說。實義如是，諸聖教中，隨
T31n1585_p0044c20║彼相增，所說不定。皆苦諦攝，取蘊性故。五亦
T31n1585_p0044c21║集諦攝，業煩惱性故。諸支相望，增上定有，餘
T31n1585_p0044c22║之三緣，有無不定。契經依定，唯說有一。愛
T31n1585_p0044c23║望於取，有望於生，有因緣義。若說識支是
T31n1585_p0044c24║業種者，行望於識，亦作因緣。餘支相望，無
T31n1585_p0044c25║因緣義。而《集論》說，無明望行，有因緣者，依
T31n1585_p0044c26║無明時，業習氣說，無明俱故，假說無明，實是
T31n1585_p0044c27║行種。
T31n1585_p0044c28║《瑜伽論》說，諸支相望無因緣者，依現愛、取，
T31n1585_p0044c29║唯業有說。無明望行，愛望於取，生望老死
T31n1585_p0045a01║有餘二緣。有望於生，受望於愛，無等無間，
T31n1585_p0045a02║有所緣緣。餘支相望，二俱非有。此中且依
T31n1585_p0045a03║隣近、順次、不相雜亂，實緣起說。異此相望，
T31n1585_p0045a04║為緣不定。諸聰慧者，如理應思。惑、業、苦三
T31n1585_p0045a05║攝十二者：無明、愛、取，是惑所攝；行、有一分，是
T31n1585_p0045a06║業所攝；七、有一分，是苦所攝。有處說業全
T31n1585_p0045a07║攝有者，應知彼依「業有」說故。有處說識業
T31n1585_p0045a08║所攝者，彼說業種為識支故。惑、業所招獨
T31n1585_p0045a09║名苦者，唯苦諦攝，為生厭故。由惑、業、苦即
T31n1585_p0045a10║十二支故，此能令生死相續。
T31n1585_p0045a11║復次，生死相續，由內因緣，不待外緣，故唯
T31n1585_p0045a12║有識。因謂有漏、無漏二業正感生死，故說為
T31n1585_p0045a13║因；緣謂煩惱、所知二障助感生死，故說為
T31n1585_p0045a14║緣。所以者何？生死有二：一、分段生死，謂諸
T31n1585_p0045a15║有漏善、不善業，由煩惱障緣助勢力，所感三
T31n1585_p0045a16║界麁異熟果，身命短長，隨因緣力，有定齊
T31n1585_p0045a17║限，故名分段。二、不思議變易生死，謂諸無漏
T31n1585_p0045a18║有分別業，由所知障緣助勢力，所感殊勝細
T31n1585_p0045a19║異熟果。由悲願力，改轉身命，無定齊限，故
T31n1585_p0045a20║名變易；無漏定願正所資、感，妙用難測，名
T31n1585_p0045a21║不思議。或名「意成身」，隨意願成故。如契經
T31n1585_p0045a22║說：如取為緣，有漏業因，續後有者，而生三
T31n1585_p0045a23║有。如是無明習地為緣，無漏業因，有阿羅漢、
T31n1585_p0045a24║獨覺、已得自在菩薩，生三種意成身。亦名變
T31n1585_p0045a25║化身，無漏定力，轉令異本，如變化故。如有
T31n1585_p0045a26║論說：聲聞無學永盡後有，云何能證無上菩
T31n1585_p0045a27║提？依變化身，證無上覺，非業報身，故不違
T31n1585_p0045a28║理。若所知障助無漏業，能感生死，二乘定
T31n1585_p0045a29║性，應不永入無餘涅槃。如諸異生拘煩
T31n1585_p0045b01║惱故。如何道諦實能感苦？誰言實感？不爾，
T31n1585_p0045b02║如何？無漏定、願，資有漏業，令所得果，相續
T31n1585_p0045b03║長時，展轉增勝，假說名感。如是感時，由所
T31n1585_p0045b04║知障為緣助力，非獨能感。然所知障，不障
T31n1585_p0045b05║解脫，無能發業潤生用故。何用資感生
T31n1585_p0045b06║死苦為？自證菩提，利樂他故。謂不定性
T31n1585_p0045b07║獨覺、聲聞，及得自在大願菩薩，已永斷伏煩
T31n1585_p0045b08║惱障故，無容復受當分段身。恐廢長時
T31n1585_p0045b09║修菩薩行，遂以無漏勝定願力，如延壽法
T31n1585_p0045b10║資現身因，令彼長時與果不絕，數數如是
T31n1585_p0045b11║定願資助，乃至證得無上菩提。彼復何須所
T31n1585_p0045b12║知障助？既未圓證無相大悲，不執菩提、有
T31n1585_p0045b13║情實有，無由發起猛利悲願；又所知障，障
T31n1585_p0045b14║大菩提，為永斷除，留身久住；又所知障為
T31n1585_p0045b15║有漏依，此障若無，彼定非有，故於身住，有
T31n1585_p0045b16║大助力。若所留身，有漏定願所資助者，分段
T31n1585_p0045b17║身攝，二乘、異生所知境故。無漏定願所資助
T31n1585_p0045b18║者，變易身攝，非彼境故。由此應知，變易生
T31n1585_p0045b19║死，性是有漏，異熟果攝，於無漏業，是增上果。
T31n1585_p0045b20║有聖教中說為無漏，出三界者，隨助因說。
T31n1585_p0045b21║頌中所言諸業習氣，即前所說二業種子；二
T31n1585_p0045b22║取習氣即前所說二障種子，俱執著故。「俱」等
T31n1585_p0045b23║餘文，義如前釋。變易生死，雖無分段前後異
T31n1585_p0045b24║熟別盡別生，而數資助，前後改轉，亦有前盡
T31n1585_p0045b25║餘復生義。雖亦由現生死相續，而種定有，
T31n1585_p0045b26║頌偏說之。或為顯示真異熟，因果皆不離
T31n1585_p0045b27║本識，故不說現。現異熟因，不即與果。轉識
T31n1585_p0045b28║間斷，非異熟故。前、中、後際，生死輪迴，不待
T31n1585_p0045b29║外緣，既由內識，淨法相續，應知亦然。謂無
T31n1585_p0045c01║始來，依附本識，有、無漏種，由轉識等，數數熏
T31n1585_p0045c02║發，漸漸增勝，乃至究竟，得成佛時，轉捨本
T31n1585_p0045c03║來雜染識種，轉得始起清淨種識，任持一切
T31n1585_p0045c04║功德種子。由本願力，盡未來際，起諸妙用，
T31n1585_p0045c05║相續無窮。由此應知，唯有內識。若唯有
T31n1585_p0045c06║識，何故世尊處處經中說有三性？應知三
T31n1585_p0045c07║性亦不離識。所以者何？頌曰：
T31n1585_p0045c08║２０由彼彼遍計，遍計種種物，
T31n1585_p0045c09║此遍計所執，自性無所有。
T31n1585_p0045c10║２１依他起自性，分別緣所生。
T31n1585_p0045c11║圓成實於彼，常遠離前性。
T31n1585_p0045c12║２２故此與依他，非異非不異，
T31n1585_p0045c13║如無常等性，非不見此彼。
T31n1585_p0045c14║論曰：周遍計度，故名遍計；品類眾多，說為「彼
T31n1585_p0045c15║彼」。謂能遍計虛妄分別。即由彼彼虛妄分別，
T31n1585_p0045c16║遍計種種所遍計物：謂所妄執蘊、處、界等，
T31n1585_p0045c17║若法、若我自性差別。此所妄執自性差別，總
T31n1585_p0045c18║名遍計所執自性。如是自性，都無所有，理、
T31n1585_p0045c19║教推徵，不可得故。或初句顯能遍計識，第
T31n1585_p0045c20║二句示所遍計境，後半方申遍計所執若我、
T31n1585_p0045c21║若法自性非有，已廣顯彼不可得故。初能
T31n1585_p0045c22║遍計，自性云何？有義：八識及諸心所，有漏攝
T31n1585_p0045c23║者，皆能遍計，虛妄分別為自性故；皆似所
T31n1585_p0045c24║取、能取現故；說阿賴耶以遍計所執自性，妄
T31n1585_p0045c25║執種為所緣故。有義：第六、第七心品執我、
T31n1585_p0045c26║法者，是能遍計。唯說意識能遍計故，意及
T31n1585_p0045c27║意識名意識故；計度分別能遍計故；執我、
T31n1585_p0045c28║法者必是慧故；二執必與無明俱故；不說
T31n1585_p0045c29║無明有善性故；癡、無癡等不相應故；不見
T31n1585_p0046a01║有執導空智故；執有、達無不俱起故；曾
T31n1585_p0046a02║無有執非能熏故。有漏心等不證實故，一
T31n1585_p0046a03║切皆名虛妄分別。雖似所取、能取相現，而
T31n1585_p0046a04║非一切能遍計攝，勿無漏心亦有執故，如來
T31n1585_p0046a05║後得應有執故。經說佛智現身、土等種種
T31n1585_p0046a06║影像，如鏡等故，若無緣用應非智等。雖
T31n1585_p0046a07║說藏識緣遍計種，而不說唯，故非誠證。
T31n1585_p0046a08║由斯理趣，唯於第六、第七心品，有能遍計。識
T31n1585_p0046a09║品雖二，而有二、三、四、五、六、七、八、九、十等遍計
T31n1585_p0046a10║不同，故言「彼彼」。次所遍計自性云何？《攝大乘》
T31n1585_p0046a11║說是依他起，遍計心等所緣緣故。圓成實性
T31n1585_p0046a12║寧非彼境？真非妄執所緣境故，依展轉說
T31n1585_p0046a13║亦所遍計。遍計所執雖是彼境，而非所緣
T31n1585_p0046a14║緣，故非所遍計。遍計所執，其相云何？與依
T31n1585_p0046a15║他起，復有何別？有義：三界心及心所，由無
T31n1585_p0046a16║始來虛妄熏習，雖各體一，而似二生：謂見、
T31n1585_p0046a17║相分，即能、所取。如是二分，情有理無，此相說
T31n1585_p0046a18║為遍計所執。二所依體，實託緣生，此性非
T31n1585_p0046a19║無，名依他起，虛妄分別緣所生故。云何知
T31n1585_p0046a20║然？諸聖教說：虛妄分別是依他起，二取名
T31n1585_p0046a21║為遍計所執。有義：一切心及心所，由熏習
T31n1585_p0046a22║力所變二分，從緣生故，亦依他起。遍計依
T31n1585_p0046a23║斯妄執定實有無、一異、俱不俱等，此二方名
T31n1585_p0046a24║遍計所執。諸聖教說：唯量、唯二、唯種種，皆
T31n1585_p0046a25║名依他起故。又相等四法、十一識等，論皆說
T31n1585_p0046a26║為依他起攝故。不爾，無漏後得智品二分，應
T31n1585_p0046a27║名遍計所執。許應聖智不緣彼生，緣彼智
T31n1585_p0046a28║品應非道諦；不許應知有漏亦爾。又若二
T31n1585_p0046a29║分是遍計所執，應如兔角等非所緣緣，遍
T31n1585_p0046b01║計所執體非有故。又應二分不熏成種，後
T31n1585_p0046b02║識等生，應無二分。又諸習氣是相分攝，豈非
T31n1585_p0046b03║有法能作因緣？若緣所生內相、見分，非依他
T31n1585_p0046b04║起，二所依體，例亦應然，無異因故。由斯理
T31n1585_p0046b05║趣，眾緣所生心、心所體及相、見分，有漏、無漏
T31n1585_p0046b06║皆依他起。依他眾緣而得起故。頌言：「分別緣
T31n1585_p0046b07║所生」者，應知且說染分依他，淨分依他亦圓
T31n1585_p0046b08║成故。或諸染淨心、心所法，皆名分別，能緣慮
T31n1585_p0046b09║故。是則一切染、淨依他，皆是此中依他起攝。
T31n1585_p0046b10║二空所顯圓滿成就，諸法實性，名圓成實。
T31n1585_p0046b11║顯此遍、常，體非虛謬，簡自、共相、虛空、我等。
T31n1585_p0046b12║無漏有為，離倒、究竟、勝用周遍，亦得此名。然
T31n1585_p0046b13║今頌中，說初非後。此即於彼依他起上，常
T31n1585_p0046b14║遠離前遍計所執，二空所顯真如為性。說
T31n1585_p0046b15║「於彼」言：顯圓成實與依他起，不即不離；「常
T31n1585_p0046b16║遠離」言：顯妄所執能、所取性，理恒非有。「前」言
T31n1585_p0046b17║義顯不空依他；「性」顯二空非圓成實，真如
T31n1585_p0046b18║離有離無性故。由前理故，此圓成實與彼
T31n1585_p0046b19║依他起，非異非不異。異應真如非彼實性；
T31n1585_p0046b20║不異此性應是無常。彼此俱應淨、非淨境，
T31n1585_p0046b21║則本後智，用應無別。云何二性，非異非一？
T31n1585_p0046b22║如彼無常、無我等性。無常等性與行等法
T31n1585_p0046b23║異，應彼法非無常等；不異此應非彼共相。
T31n1585_p0046b24║由斯喻顯，此圓成實與彼依他，非一非異，
T31n1585_p0046b25║法與法性，理必應然，勝義、世俗，相待有故。
T31n1585_p0046b26║非不證見此圓成實，而能見彼依他起性。
T31n1585_p0046b27║未達遍計所執性空，不如實知依他有故。
T31n1585_p0046b28║無分別智證真如已，後得智中，方能了達依
T31n1585_p0046b29║他起性如幻事等。雖無始來心、心所法，已能
T31n1585_p0046c01║緣自相、見分等，而我、法執恒俱行故，不如實
T31n1585_p0046c02║知。眾緣所引自心、心所，虛妄變現，猶如幻
T31n1585_p0046c03║事、陽焰、夢境、鏡像、光影、谷響、水月、變化所成，
T31n1585_p0046c04║非有似有。依如是義，故有頌言：
T31n1585_p0046c05║「非不見真如，而能了諸行，
T31n1585_p0046c06║皆如幻事等，雖有而非真。」
T31n1585_p0046c07║此中意說：三種自性，皆不遠離心、心所法。
T31n1585_p0046c08║謂心、心所及所變現，眾緣生故，如幻事等，非
T31n1585_p0046c09║有、似有，誑惑愚夫，一切皆名依他起性。愚
T31n1585_p0046c10║夫於此橫執我法、有無、一異、俱不俱等，如空
T31n1585_p0046c11║花等，性、相都無，一切皆名遍計所執。依他起
T31n1585_p0046c12║上，彼所妄執我、法俱空，此空所顯識等真性，
T31n1585_p0046c13║名圓成實。是故此三，不離心等。虛空、擇滅、
T31n1585_p0046c14║非擇滅等，何性攝耶？三皆容攝。心等變似
T31n1585_p0046c15║虛空等相，隨心生故，依他起攝；愚夫於中，
T31n1585_p0046c16║妄執實有，此即遍計所執性攝；若於真如，
T31n1585_p0046c17║假施設有虛空等義，圓成實攝。有漏心等，定
T31n1585_p0046c18║屬依他；無漏心等，容二性攝。眾緣生故，攝
T31n1585_p0046c19║屬依他；無顛倒故，圓成實攝。如是三性與
T31n1585_p0046c20║七真如，云何相攝？七真如者：一、流轉真如，謂
T31n1585_p0046c21║有為法，流轉實性；二、實相真如，謂二無我，所
T31n1585_p0046c22║顯實性；三、唯識真如，謂染淨法，唯識實性；四、
T31n1585_p0046c23║安立真如，謂苦實性；五、邪行真如，謂集實
T31n1585_p0046c24║性；六、清淨真如，謂滅實性；七、正行真如，謂道
T31n1585_p0046c25║實性。此七實性，圓成實攝，根本、後得二智境
T31n1585_p0046c26║故；隨相攝者，流轉、苦、集三，前二性攝，妄執
T31n1585_p0046c27║雜染故；餘四皆是圓成實攝。三性六法，相攝
T31n1585_p0046c28║云何？彼六法中，皆具三性。色、受、想、行、識及無
T31n1585_p0046c29║為，皆有妄執緣生理故。三性五事，相攝云
T31n1585_p0047a01║何？諸聖教說，相攝不定：謂或有處說：依他
T31n1585_p0047a02║起攝彼相、名、分別、正智；圓成實性攝彼真如；
T31n1585_p0047a03║遍計所執不攝五事。彼說有漏心、心所法，變
T31n1585_p0047a04║似所詮，說名為相；似能詮現，施設為名；能
T31n1585_p0047a05║變心等，立為分別；無漏心等，離戲論故，但
T31n1585_p0047a06║總名正智，不說能、所詮。四從緣生，皆依他
T31n1585_p0047a07║攝。或復有處說：依他起攝相、分別；遍計所執，
T31n1585_p0047a08║唯攝彼名；正智、真如，圓成實攝。彼說有漏心
T31n1585_p0047a09║及心所相分名相，餘名分別；遍計所執，都無
T31n1585_p0047a10║體故，為顯非有，假說為名；二無倒故，圓成
T31n1585_p0047a11║實攝。或有處說：依他起性唯攝分別；遍計所
T31n1585_p0047a12║執，攝彼相、名；正智、真如，圓成實攝。彼說有
T31n1585_p0047a13║漏心及心所相、見分等，總名分別，虛妄分別
T31n1585_p0047a14║為自性故，遍計所執，能詮、所詮，隨情立為
T31n1585_p0047a15║名、相二事。復有處說：名屬依他起性，義屬
T31n1585_p0047a16║遍計所執。彼說有漏心、心所法相、見分等，
T31n1585_p0047a17║由名勢力成所遍計，故說為名；遍計所執，
T31n1585_p0047a18║隨名橫計，體實非有，假立義名。諸聖教中所
T31n1585_p0047a19║說五事，文雖有異，而義無違。然初所說不
T31n1585_p0047a20║相雜亂，如《瑜伽論》廣說應知。又聖教中說
T31n1585_p0047a21║有五相，此與三性相攝云何？所詮、能詮各
T31n1585_p0047a22║具三性：謂妄所計，屬初性攝；相、名、分別，隨
T31n1585_p0047a23║其所應，所詮、能詮，屬依他起；真如、正智，隨其
T31n1585_p0047a24║所應，所詮、能詮，屬圓成實，後得變似能詮相
T31n1585_p0047a25║故。二相屬相，唯初性攝，妄執義、名，定相屬故。
T31n1585_p0047a26║彼執著相，唯依他起，虛妄分別為自性故。
T31n1585_p0047a27║不執著相，唯圓成實，無漏智等為自性故。又
T31n1585_p0047a28║聖教中說四真實，與此三性相攝云何？世
T31n1585_p0047a29║間、道理所成真實，依他起攝；三事攝故；二障
T31n1585_p0047b01║淨智所行真實，圓成實攝；二事攝故。《辯中邊
T31n1585_p0047b02║論》說：初真實唯初性攝，共所執故；第二真實
T31n1585_p0047b03║通屬三性，理通執無執，雜染、清淨故；後二
T31n1585_p0047b04║真實唯屬第三。三性四諦，相攝云何？四中一
T31n1585_p0047b05║一皆具三性。且苦諦中無常等四各有三性。
T31n1585_p0047b06║無常三者：一、無性無常，性常無故；二、起盡無
T31n1585_p0047b07║常，有生滅故；三、垢淨無常，位轉變故。苦有
T31n1585_p0047b08║三者：一、所取苦，我、法二執所依取故；二、事相
T31n1585_p0047b09║苦，三苦相故；三、和合苦，苦相合故。空有三
T31n1585_p0047b10║者：一、無性空，性非有故；二、異性空，與妄所
T31n1585_p0047b11║執自性異故；三、自性空，二空所顯為自性
T31n1585_p0047b12║故。無我三者：一、無相無我，我相無故；二、異相
T31n1585_p0047b13║無我，與妄所執我相異故；三、自相無我，無
T31n1585_p0047b14║我所顯為自相故。集諦三者：一、習氣集，謂
T31n1585_p0047b15║遍計所執自性執習氣，執彼習氣假立彼名；
T31n1585_p0047b16║二、等起集，謂業、煩惱；三、未離繫集，謂未離障
T31n1585_p0047b17║真如。滅諦三者：一、自性滅，自性不生故；二、
T31n1585_p0047b18║二取滅，謂擇滅二取不生故；三、本性滅，謂真
T31n1585_p0047b19║如故。道諦三者：一、遍知道，能知遍計所執
T31n1585_p0047b20║故；二、永斷道，能斷依他起故；三、作證道，能
T31n1585_p0047b21║證圓成實故。然遍知道，亦通後二。七三三
T31n1585_p0047b22║性，如次配釋。今於此中，所配三性，或假或實，
T31n1585_p0047b23║如理應知。三解脫門所行境界，與此三性
T31n1585_p0047b24║相攝云何？理實皆通，隨相各一。空、無願、相，如
T31n1585_p0047b25║次應知。緣此復生三無生忍：一、本性無生
T31n1585_p0047b26║忍；二、自然無生忍；三、惑苦無生忍。如次此
T31n1585_p0047b27║三，是彼境故。此三云何攝彼二諦？應知世俗
T31n1585_p0047b28║具此三種；勝義唯是圓成實性。世俗有三：
T31n1585_p0047b29║一、假世俗；二、行世俗；三、顯了世俗。如次應
T31n1585_p0047c01║知即此三性。勝義有三：一、義勝義，謂真如，
T31n1585_p0047c02║勝之義故；二、得勝義，謂涅槃，勝即義故；三、行
T31n1585_p0047c03║勝義，謂聖道，勝為義故。無變、無倒，隨其所
T31n1585_p0047c04║應，故皆攝在圓成實性。如是三性，何智所行？
T31n1585_p0047c05║遍計所執，都非智所行，以無自體，非所
T31n1585_p0047c06║緣緣故。愚夫執有，聖者達無，亦得說為凡、
T31n1585_p0047c07║聖智境。依他起性，二智所行。圓成實性，唯聖
T31n1585_p0047c08║智境。此三性中，幾假？幾實？遍計所執，妄安立
T31n1585_p0047c09║故，可說為假；無體相故，非假非實。依他
T31n1585_p0047c10║起性，有實有假：聚集、相續、分位性故，說為
T31n1585_p0047c11║假有；心、心所、色，從緣生故，說為實有。若無
T31n1585_p0047c12║實法，假法亦無，假依實因而施設故。圓成
T31n1585_p0047c13║實性，唯是實有，不依他緣而施設故。此三
T31n1585_p0047c14║為異？為不異耶？應說俱非，無別體故；妄執、
T31n1585_p0047c15║緣起、真義別故。如是三性，義類無邊，恐厭
T31n1585_p0047c16║繁文，略示綱要。
T31n1585_p0047c17║成唯識論卷第八