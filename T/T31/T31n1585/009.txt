T31n1585_p0047c18║
T31n1585_p0047c19║
T31n1585_p0047c20║成唯識論卷第九
T31n1585_p0047c21║
T31n1585_p0047c22║護法等菩薩造
T31n1585_p0047c23║三藏法師玄奘奉　詔譯
T31n1585_p0047c24║若有三性，如何世尊說一切法皆無自性？
T31n1585_p0047c25║頌曰：
T31n1585_p0047c26║２３即依此三性，立彼三無性，
T31n1585_p0047c27║故佛密意說，一切法無性。
T31n1585_p0047c28║２４初即相無性，次無自然性，
T31n1585_p0047c29║後由遠離前，所執我法性，
T31n1585_p0048a01║２５此諸法勝義，亦即是真如，
T31n1585_p0048a02║常如其性故，即唯識實性。
T31n1585_p0048a03║論曰：即依此前所說三性，立彼後說三種
T31n1585_p0048a04║無性，謂即相、生、勝義無性，故佛密意說一切
T31n1585_p0048a05║法皆無自性，非性全無。說「密意」言顯非
T31n1585_p0048a06║了義，謂後二性雖體非無，而有愚夫於彼
T31n1585_p0048a07║增益，妄執實有我、法自性，此即名為遍計
T31n1585_p0048a08║所執。為除此執，故佛世尊於有及無，總
T31n1585_p0048a09║說無性。云何依此而立彼三？謂依此初遍
T31n1585_p0048a10║計所執立相無性，由此體相畢竟非有，如
T31n1585_p0048a11║空華故。依次依他立生無性，此如幻事
T31n1585_p0048a12║託眾緣生，無如妄執自然性故，假說無
T31n1585_p0048a13║性，非性全無。依後圓成實立勝義無性，謂
T31n1585_p0048a14║即勝義由遠離前遍計所執我、法性，故假
T31n1585_p0048a15║說無性，非性全無。如太虛空雖遍眾色，而
T31n1585_p0048a16║是眾色無性所顯。雖依他起非勝義故，亦
T31n1585_p0048a17║得說為勝義無性，而濫第二，故此不說。此
T31n1585_p0048a18║性即是諸法勝義，是一切法勝義諦故。然勝
T31n1585_p0048a19║義諦略有四種：一、世間勝義，謂蘊、處、界等；
T31n1585_p0048a20║二、道理勝義，謂苦等四諦；三、證得勝義，謂二
T31n1585_p0048a21║空真如；四、勝義勝義，謂一真法界。此中勝義
T31n1585_p0048a22║依最後說，是最勝道所行義故，為簡前三，
T31n1585_p0048a23║故作是說。此諸法勝義亦即是真如，真謂真
T31n1585_p0048a24║實，顯非虛妄，如謂如常，表無變易，謂此真
T31n1585_p0048a25║實於一切位常如其性，故曰真如，即是湛然
T31n1585_p0048a26║不虛妄義。「亦」言顯此復有多名，謂名法界
T31n1585_p0048a27║及實際等，如餘論中隨義廣釋。此性即是唯
T31n1585_p0048a28║識實性，謂唯識性略有二種：一者虛妄，謂遍
T31n1585_p0048a29║計所執；二者真實，謂圓成實性，為簡虛妄
T31n1585_p0048b01║說「實性」言。復有二性：一者世俗，謂依他起；
T31n1585_p0048b02║二者勝義，謂圓成實，為簡世俗故說「實
T31n1585_p0048b03║性」。三頌總顯諸契經中說無性言非極了義，
T31n1585_p0048b04║諸有智者不應依之總撥諸法都無自性。
T31n1585_p0048b05║如是所成唯識相、性，誰於幾位？如何悟入？謂
T31n1585_p0048b06║具大乘二種姓者，略於五位漸次悟入。何
T31n1585_p0048b07║謂大乘二種種姓？一、本性住種姓，謂無始來
T31n1585_p0048b08║依附本識，法爾所得無漏法因。二、習所成
T31n1585_p0048b09║種姓，謂聞法界等流法已，聞所成等熏習所
T31n1585_p0048b10║成。要具大乘此二種姓，方能漸次悟入唯
T31n1585_p0048b11║識。何謂悟入唯識五位？一、資糧位，謂修大
T31n1585_p0048b12║乘順解脫分；二、加行位，謂修大乘順決擇分；
T31n1585_p0048b13║三、通達位，謂諸菩薩所住見道；四、修習位，謂
T31n1585_p0048b14║諸菩薩所住修道；五、究竟位，謂住無上正等
T31n1585_p0048b15║菩提。云何漸次悟入唯識？謂諸菩薩於識相、
T31n1585_p0048b16║性，資糧位中能深信解；在加行位能漸伏
T31n1585_p0048b17║除所取、能取，引發真見；在通達位如實通
T31n1585_p0048b18║達；修習位中如所見理，數數修習伏斷餘
T31n1585_p0048b19║障；至究竟位出障圓明，能盡未來化有
T31n1585_p0048b20║情類，復令悟入唯識相、性。初資糧位，其相云
T31n1585_p0048b21║何？頌曰：
T31n1585_p0048b22║２６乃至未起識，求住唯識性，
T31n1585_p0048b23║於二取隨眠，猶未能伏滅。
T31n1585_p0048b24║論曰：從發深固大菩提心，乃至未起順決
T31n1585_p0048b25║擇識，求住唯識真勝義性，齊此皆是資糧
T31n1585_p0048b26║位攝，為趣無上正等菩提，修集種種勝資
T31n1585_p0048b27║糧故。為有情故，勤求解脫，由此亦名順解
T31n1585_p0048b28║脫分。此位菩薩依因、善友、作意、資糧四勝力
T31n1585_p0048b29║故，於唯識義雖深信解，而未能了能、所取
T31n1585_p0048c01║空，多住外門修菩薩行，故於二取所引隨
T31n1585_p0048c02║眠，猶未有能伏滅功力，令彼不起二取現
T31n1585_p0048c03║行。此「二取」言顯二取取，執取「能取」、「所取」性
T31n1585_p0048c04║故。二取習氣名彼隨眠，隨逐有情，眠伏藏
T31n1585_p0048c05║識，或隨增過，故名隨眠。即是所知、煩惱障種。
T31n1585_p0048c06║煩惱障者，謂執遍計所執實我，薩迦耶見而
T31n1585_p0048c07║為上首，百二十八根本煩惱，及彼等流諸隨
T31n1585_p0048c08║煩惱。此皆擾惱有情身、心，能障涅槃，名煩
T31n1585_p0048c09║惱障。所知障者，謂執遍計所執實法，薩迦耶
T31n1585_p0048c10║見而為上首，見、疑、無明、愛、恚、慢等。覆所知境
T31n1585_p0048c11║無顛倒性，能障菩提，名所知障。此所知障，
T31n1585_p0048c12║決定不與異熟識俱，彼微劣故，不與無明、
T31n1585_p0048c13║慧相應故，法空智品與俱起故。七轉識內，隨
T31n1585_p0048c14║其所應或少或多，如煩惱說。眼等五識無分
T31n1585_p0048c15║別故，法見、疑等定不相應，餘由意力皆容
T31n1585_p0048c16║引起。此障但與不善、無記二心相應，論說無
T31n1585_p0048c17║明唯通不善、無記性故，癡、無癡等不相應
T31n1585_p0048c18║故。煩惱障中此障必有，彼定用此為所依
T31n1585_p0048c19║故，體雖無異而用有別。故二隨眠，隨聖道
T31n1585_p0048c20║用有勝、有劣，斷惑前後。此於無覆無記性
T31n1585_p0048c21║中，是異熟生，非餘三種。彼威儀等勢用薄弱，
T31n1585_p0048c22║非覆所知，障菩提故。此名無覆，望二乘
T31n1585_p0048c23║說，若望菩薩亦是有覆。若所知障有見、疑
T31n1585_p0048c24║等，如何此種，契經說為無明住地？無明增故，
T31n1585_p0048c25║總名無明，非無見等。如煩惱種立見一處、
T31n1585_p0048c26║欲、色、有愛四住地名，豈彼更無慢、無明等。如
T31n1585_p0048c27║是二障分別起者，見所斷攝；任運起者，修所
T31n1585_p0048c28║斷攝。二乘但能斷煩惱障，菩薩俱斷。永斷二
T31n1585_p0048c29║種，唯聖道能；伏二現行，通有漏道。菩薩住
T31n1585_p0049a01║此資糧位中，二麁現行雖有伏者，而於細
T31n1585_p0049a02║者及二隨眠，止、觀力微，未能伏滅。此位未
T31n1585_p0049a03║證唯識真如，依勝解力修諸勝行，應知
T31n1585_p0049a04║亦是解行地攝。所修勝行，其相云何？略有二
T31n1585_p0049a05║種：謂福及智，諸勝行中慧為性者皆名為
T31n1585_p0049a06║智，餘名為福。且依六種波羅蜜多，通相皆
T31n1585_p0049a07║二，別相前五說為福德，第六智慧；或復前三
T31n1585_p0049a08║唯福德攝，後一唯智；餘通二種。復有二種：
T31n1585_p0049a09║謂利自、他所修勝行，隨意樂力一切皆通
T31n1585_p0049a10║自他利行，依別相說，六到彼岸、菩提分等，自
T31n1585_p0049a11║利行攝；四種攝事、四無量等，一切皆是利他
T31n1585_p0049a12║行攝。如是等行差別無邊，皆是此中所修勝
T31n1585_p0049a13║行。此位二障雖未伏除，修勝行時有三退
T31n1585_p0049a14║屈，而能三事練磨其心，於所證、修勇猛不
T31n1585_p0049a15║退：一、聞無上正等菩提廣大深遠，心便退
T31n1585_p0049a16║屈，引他已證大菩提者，練磨自心勇猛不
T31n1585_p0049a17║退。二、聞施等波羅蜜多甚難可修，心便退
T31n1585_p0049a18║屈，省己意樂能修施等，練磨自心勇猛不
T31n1585_p0049a19║退。三、聞諸佛圓滿轉依極難可證，心便退
T31n1585_p0049a20║屈，引他麁善況己妙因，練磨自心勇猛不
T31n1585_p0049a21║退。由斯三事練磨其心，堅固熾然，修諸勝
T31n1585_p0049a22║行。次加行位，其相云何？頌曰：
T31n1585_p0049a23║２７現前立少物，謂是唯識性，
T31n1585_p0049a24║以有所得故，非實住唯識。
T31n1585_p0049a25║論曰：菩薩先於初無數劫，善備福德、智慧資
T31n1585_p0049a26║糧。順解脫分既圓滿已，為入見道住唯識
T31n1585_p0049a27║性，復修加行，伏除二取，謂煖、頂、忍、世第一
T31n1585_p0049a28║法。此四總名順決擇分，順趣真實決擇分
T31n1585_p0049a29║故。近見道故立加行名，非前資糧無加行
T31n1585_p0049b01║義。煖等四法，依四尋思、四如實智初後位
T31n1585_p0049b02║立。四尋思者，尋思名、義、自性、差別，假有實無。
T31n1585_p0049b03║如實遍知此四離識及識非有，名如實智，
T31n1585_p0049b04║名、義相異，故別尋求，二二相同，故合思察。依
T31n1585_p0049b05║明得定，發下尋思，觀無所取，立為煖位。謂
T31n1585_p0049b06║此位中，創觀所取名等四法皆自心變，假施
T31n1585_p0049b07║設有，實不可得。初獲慧日前行相故，立明
T31n1585_p0049b08║得名，即此所獲道火前相，故亦名煖。依明
T31n1585_p0049b09║增定，發上尋思，觀無所取，立為頂位。謂此
T31n1585_p0049b10║位中，重觀所取名等四法皆自心變，假施設
T31n1585_p0049b11║有，實不可得。明相轉盛，故名明增，尋思位
T31n1585_p0049b12║極，故復名頂。依印順定，發下如實智，於無
T31n1585_p0049b13║所取決定印持，無能取中亦順樂忍。既無
T31n1585_p0049b14║實境離能取識，寧有實識離所取境？所取、
T31n1585_p0049b15║能取相待立故。印順忍時總立為忍，印前順
T31n1585_p0049b16║後立印順名，忍境、識空故亦名忍。依無間
T31n1585_p0049b17║定，發上如實智，印二取空，立世第一法。謂
T31n1585_p0049b18║前上忍唯印能取空，今世第一法二空雙印，
T31n1585_p0049b19║從此無間必入見道故，立無間名，異生法
T31n1585_p0049b20║中此最勝故，名世第一法。如是煖、頂依能
T31n1585_p0049b21║取識觀所取空，下忍起時印境空相；中忍
T31n1585_p0049b22║轉位，於能取識如境是空，順樂忍可；上忍
T31n1585_p0049b23║起位印能取空；世第一法雙印空相，皆帶
T31n1585_p0049b24║相故未能證實。故說菩薩此四位中。猶於
T31n1585_p0049b25║現前安立少物，謂是唯識真勝義性，以彼
T31n1585_p0049b26║空、有二相未除，帶相觀心有所得故，非實
T31n1585_p0049b27║安住真唯識理。彼相滅已方實安住。依如
T31n1585_p0049b28║是義，故有頌言：
T31n1585_p0049b29║「菩薩於定位，觀影唯是心，
T31n1585_p0049c01║義相既滅除，審觀唯自想。
T31n1585_p0049c02║如是住內心，知所取非有，
T31n1585_p0049c03║次能取亦無，後觸無所得。」
T31n1585_p0049c04║此加行位未遣相縛，於麁重縛亦未能斷，
T31n1585_p0049c05║唯能伏除分別二取，違見道故。於俱生者
T31n1585_p0049c06║及二隨眠，有漏觀心有所得故，有分別故，
T31n1585_p0049c07║未全伏除，全未能滅。此位菩薩於安立諦、
T31n1585_p0049c08║非安立諦俱學觀察，為引當來二種見故，
T31n1585_p0049c09║及伏分別二種障故，非安立諦是正所觀，非
T31n1585_p0049c10║如二乘唯觀安立。菩薩起此煖等善根，雖
T31n1585_p0049c11║方便時通諸靜慮，而依第四方得成滿，託
T31n1585_p0049c12║最勝依入見道故。唯依欲界善趣身起，餘
T31n1585_p0049c13║慧、厭心非殊勝故。此位亦是解行地攝，未
T31n1585_p0049c14║證唯識真勝義故。次通達位，其相云何？頌
T31n1585_p0049c15║曰：
T31n1585_p0049c16║２８若時於所緣，智都無所得，
T31n1585_p0049c17║爾時住唯識，離二取相故。
T31n1585_p0049c18║論曰：若時菩薩於所緣境，無分別智都無所
T31n1585_p0049c19║得，不取種種戲論相故，爾時乃名實住唯
T31n1585_p0049c20║識真勝義性，即證真如智與真如平等平
T31n1585_p0049c21║等，俱離能取、所取相故，能、所取相，俱是分別，
T31n1585_p0049c22║有所得心，戲論現故。有義：此智二分俱無，
T31n1585_p0049c23║說無所取、能取相故。有義：此智相、見俱有，
T31n1585_p0049c24║帶彼相起名緣彼故，若無彼相名緣彼
T31n1585_p0049c25║者，應色智等，名聲等智，若無見分應不能
T31n1585_p0049c26║緣，寧可說為緣真如智？勿真如性亦名能
T31n1585_p0049c27║緣，故應許此定有見分。有義：此智見有相
T31n1585_p0049c28║無，說無相取，不取相故，雖有見分而無分
T31n1585_p0049c29║別，說非能取，非取全無。雖無相分，而可
T31n1585_p0050a01║說此帶如相起，不離如故。如自證分緣
T31n1585_p0050a02║見分時不變而緣，此亦應爾；變而緣者便
T31n1585_p0050a03║非親證，如後得智應有分別，故應許此
T31n1585_p0050a04║有見無相。加行無間此智生時，體會真如，
T31n1585_p0050a05║名通達位；初照理故，亦名見道。然此見道，
T31n1585_p0050a06║略說有二。一、真見道，謂即所說無分別智，
T31n1585_p0050a07║實證二空所顯真理，實斷二障分別隨眠，
T31n1585_p0050a08║雖多剎那事方究竟，而相等故，總說一心。有
T31n1585_p0050a09║義：此中二空、二障漸證、漸斷，以有淺深、麁細
T31n1585_p0050a10║異故。有義：此中二空、二障頓證、頓斷，由意樂
T31n1585_p0050a11║力有堪能故。二、相見道，此復有二。一、觀非
T31n1585_p0050a12║安立諦有三品心：一、內遣有情假緣智，能
T31n1585_p0050a13║除軟品分別隨眠；二、內遣諸法假緣智，能
T31n1585_p0050a14║除中品分別隨眠；三、遍遣一切有情、諸法假
T31n1585_p0050a15║緣智，能除一切分別隨眠。前二名法智，各
T31n1585_p0050a16║別緣故。第三名類智，總合緣故。法真見道
T31n1585_p0050a17║二空見分自所斷障無間、解脫，別總建立，名
T31n1585_p0050a18║相見道。有義：此三是真見道，以相見道緣四
T31n1585_p0050a19║諦故。有義：此三是相見道，以真見道不別
T31n1585_p0050a20║緣故。二、緣安立諦有十六心，此復有二。一
T31n1585_p0050a21║者依觀所取、能取，別立法、類十六種心。謂
T31n1585_p0050a22║於苦諦有四種心：一、苦法智忍，謂觀三界
T31n1585_p0050a23║苦諦真如，正斷三界見苦所斷二十八種分
T31n1585_p0050a24║別隨眠。二、苦法智，謂忍無間觀前真如，證
T31n1585_p0050a25║前所斷煩惱解脫。三、苦類智忍，謂智無間無
T31n1585_p0050a26║漏慧生，於法忍、智各別內證，言後聖法皆
T31n1585_p0050a27║是此類。四、苦類智，謂此無間無漏智生，審定、
T31n1585_p0050a28║印可苦類智忍。如於苦諦有四種心，集、滅、
T31n1585_p0050a29║道諦應知亦爾。此十六心，八觀真如，八觀
T31n1585_p0050b01║正智。法真見道無間、解脫見、自證分差別建
T31n1585_p0050b02║立，名相見道。二者依觀下、上諦境，別立法、
T31n1585_p0050b03║類十六種心。謂觀現前、不現前界，苦等四諦
T31n1585_p0050b04║各有二心，一、現觀忍；二、現觀智，如其所應
T31n1585_p0050b05║法真見道，無間、解脫見分觀諦，斷見所斷百
T31n1585_p0050b06║一十二分別隨眠，名相見道。若依廣布聖教
T31n1585_p0050b07║道理，說相見道有九種心。此即依前緣安
T31n1585_p0050b08║立諦二十六種，止、觀別立，謂法類品忍、智合
T31n1585_p0050b09║說各有四觀，即為八心，八相應止，總說為
T31n1585_p0050b10║一，雖見道中止觀雙運，而於見義觀順非
T31n1585_p0050b11║止，故此觀、止開合不同，由此九心名相見
T31n1585_p0050b12║道。諸相見道依真假說，世第一法無間而生
T31n1585_p0050b13║及斷隨眠，非實如是，真見道後方得生故，
T31n1585_p0050b14║非安立後起安立故。分別隨眠真已斷故。前
T31n1585_p0050b15║真見道證唯識性，後相見道證唯識相，二中
T31n1585_p0050b16║初勝，故頌偏說，前真見道根本智攝，後相見
T31n1585_p0050b17║道後得智攝。諸後得智有二分耶？有義：俱
T31n1585_p0050b18║無，離二取故。有義：此智見有相無，說此智
T31n1585_p0050b19║品有分別故，聖智皆能親照境故，不執著
T31n1585_p0050b20║故，說離二取。有義：此智二分俱有。說此思
T31n1585_p0050b21║惟似真如相，不見真實真如性故。又說此
T31n1585_p0050b22║智分別諸法自、共相等，觀諸有情根性差別
T31n1585_p0050b23║而為說故。又說此智現身、土等，為諸有情
T31n1585_p0050b24║說正法故，若不變現似色、聲等，寧有現身
T31n1585_p0050b25║說法等事？轉色蘊依不現色者，轉四蘊
T31n1585_p0050b26║依應無受等。又若此智不變似境，離自體
T31n1585_p0050b27║法應非所緣，緣色等時應緣聲等，又緣
T31n1585_p0050b28║無法等應無所緣緣，彼體非實無緣用故。
T31n1585_p0050b29║由斯後智二分俱有。此二見道與六現觀相
T31n1585_p0050c01║攝云何？六現觀者：一、思現觀，謂最上品喜受
T31n1585_p0050c02║相應，思所成慧，此能觀察諸法共相，引生煖
T31n1585_p0050c03║等，加行道中觀察諸法此用最猛，偏立現
T31n1585_p0050c04║觀，煖等不能廣分別法，又未證理故非現
T31n1585_p0050c05║觀。二、信現觀，謂緣三寶世、出世間決定淨
T31n1585_p0050c06║信，此助現觀令不退轉，立現觀名。三、戒現
T31n1585_p0050c07║觀，謂無漏戒除破戒垢令觀增明，亦名現
T31n1585_p0050c08║觀。四、現觀智諦現觀，謂一切種緣非安立根
T31n1585_p0050c09║本、後得無分別智。五、現觀邊智諦現觀，謂現
T31n1585_p0050c10║觀智諦現觀後，諸緣安立世、出世智。六、究竟
T31n1585_p0050c11║現觀，謂盡智等究竟位智。此真見道攝彼第
T31n1585_p0050c12║四現觀少分，此相見道攝彼第四、第五少分，
T31n1585_p0050c13║彼第二、三雖此俱起而非自性，故不相攝。
T31n1585_p0050c14║菩薩得此二見道時，生如來家，住極喜地，
T31n1585_p0050c15║善達法界，得諸平等，常生諸佛大集會中，
T31n1585_p0050c16║於多百門已得自在，自知不久證大菩提，
T31n1585_p0050c17║能盡未來利樂一切。次修習位，其相云何？
T31n1585_p0050c18║頌曰：
T31n1585_p0050c19║２９無得不思議，是出世間智，
T31n1585_p0050c20║捨二麁重故，便證得轉依。
T31n1585_p0050c21║論曰：菩薩從前見道起已，為斷餘障，證
T31n1585_p0050c22║得轉依，復數修習無分別智。此智遠離所取、
T31n1585_p0050c23║能取，故說「無得」及「不思議」；或離戲論說為
T31n1585_p0050c24║「無得」，妙用難測名「不思議」。是出世間無分別
T31n1585_p0050c25║智，斷世間故，名「出世間」。二取隨眠是世間
T31n1585_p0050c26║本，唯此能斷獨得「出」名。或「出世」名依二義
T31n1585_p0050c27║立，謂體無漏及證真如，此智具斯二種義
T31n1585_p0050c28║故，獨名「出世」，餘智不然，即十地中無分別
T31n1585_p0050c29║智。數修此故，「捨二麁重」。二障種子立「麁重」
T31n1585_p0051a01║名，性無堪任，違細、輕故，令彼永滅，故說為
T31n1585_p0051a02║「捨」。此能捨彼二麁重故，便能證得廣大「轉
T31n1585_p0051a03║依」。「依」謂所依，即依他起，與染、淨法為所依
T31n1585_p0051a04║故；染謂虛妄遍計所執；淨謂真實圓成實性。
T31n1585_p0051a05║轉謂二分，轉捨、轉得。由數修習無分別智，斷
T31n1585_p0051a06║本識中二障麁重，故能轉捨依他起上遍計
T31n1585_p0051a07║所執，及能轉得依他起中圓成實性。由轉
T31n1585_p0051a08║煩惱得大涅槃，轉所知障證無上覺。成
T31n1585_p0051a09║立唯識，意為有情證得如斯二轉依果。或
T31n1585_p0051a10║「依」即是唯識真如，生死、涅槃之所依故。愚夫
T31n1585_p0051a11║顛倒，迷此真如，故無始來受生死苦，聖者離
T31n1585_p0051a12║倒，悟此真如，便得涅槃畢竟安樂。由數修
T31n1585_p0051a13║習無分別智，斷本識中二障麁重，故能轉
T31n1585_p0051a14║滅依如生死，及能轉證依如涅槃，此即真
T31n1585_p0051a15║如離雜染性。如雖性淨而相雜染，故離染
T31n1585_p0051a16║時假說新淨，即此新淨說為轉依，修習位中
T31n1585_p0051a17║斷障證得。雖於此位亦得菩提，而非此中
T31n1585_p0051a18║頌意所顯，頌意但顯轉唯識性，二乘滿位
T31n1585_p0051a19║名解脫身，在大牟尼名法身故。
T31n1585_p0051a20║云何證得二種轉依？謂十地中修十勝行、
T31n1585_p0051a21║斷十重障、證十真如，二種轉依由斯證得。
T31n1585_p0051a22║言十地者，一、極喜地，初獲聖性，具證二空，
T31n1585_p0051a23║能益自、他，生大喜故。二、離垢地，具淨尸羅，
T31n1585_p0051a24║遠離能起微細毀犯煩惱垢故。三、發光地，
T31n1585_p0051a25║成就勝定，大法總持，能發無邊妙慧光故。
T31n1585_p0051a26║四、焰慧地，安住最勝菩提分法，燒煩惱薪，
T31n1585_p0051a27║慧焰增故。五、極難勝地，真、俗兩智行相互違，
T31n1585_p0051a28║合令相應極難勝故。六、現前地，住緣起智，
T31n1585_p0051a29║引無分別最勝般若令現前故。七、遠行地，
T31n1585_p0051b01║至無相住功用後邊，出過世間二乘道故。八、
T31n1585_p0051b02║不動地，無分別智任運相續，相、用煩惱不能
T31n1585_p0051b03║動故。九、善慧地，成就微妙四無閡解，能遍
T31n1585_p0051b04║十方善說法故。十、法雲地，大法智雲含眾
T31n1585_p0051b05║德水，蔽如空麁重，充滿法身故。如
T31n1585_p0051b06║是十地，總攝有為、無為功德以為自性。與
T31n1585_p0051b07║所修行為勝依持，令得生長，故名為地。
T31n1585_p0051b08║十勝行者，即是十種波羅蜜多。施有三種：謂
T31n1585_p0051b09║財施、無畏施、法施。戒有三種：謂律儀戒、攝善
T31n1585_p0051b10║法戒、饒益有情戒。忍有三種：謂耐怨害忍、
T31n1585_p0051b11║安受苦忍、諦察法忍。精進有三種：謂被甲精
T31n1585_p0051b12║進、攝善精進、利樂精進。靜慮有三種：謂安
T31n1585_p0051b13║住靜慮、引發靜慮、辦事靜慮。般若有三種：
T31n1585_p0051b14║謂生空無分別慧、法空無分別慧、俱空無分
T31n1585_p0051b15║別慧。方便善巧有二種：謂迴向方便善巧、拔
T31n1585_p0051b16║濟方便善巧。願有二種：謂求菩提願、利樂他
T31n1585_p0051b17║願。力有二種：謂思擇力、修習力。智有二種：
T31n1585_p0051b18║謂受用法樂智、成熟有情智。此十性者，施以
T31n1585_p0051b19║無貪及彼所起三業為性；戒以受學菩薩
T31n1585_p0051b20║戒時三業為性；忍以無瞋、精進、審慧及彼
T31n1585_p0051b21║所起三業為性；精進以勤及彼所起三業
T31n1585_p0051b22║為性；靜慮但以等持為性；後五皆以擇法
T31n1585_p0051b23║為性，說是根本、後得智故。有義：第八以欲、
T31n1585_p0051b24║勝解及信為性，願以此三為自性故。此
T31n1585_p0051b25║說自性，若并眷屬，一一皆以一切俱行功
T31n1585_p0051b26║德為性。此十相者，要七最勝之所攝受，方
T31n1585_p0051b27║可建立波羅蜜多。一、安住最勝，謂要安住
T31n1585_p0051b28║菩薩種性；二、依止最勝，謂要依止大菩提
T31n1585_p0051b29║心；三、意樂最勝，謂要悲愍一切有情；四、事業
T31n1585_p0051c01║最勝，謂要具行一切事業；五、巧便最勝，謂
T31n1585_p0051c02║要無相智所攝受；六、迴向最勝，謂要迴向
T31n1585_p0051c03║無上菩提；七、清淨最勝，謂要不為二障間
T31n1585_p0051c04║雜。若非此七所攝受者，所行施等非到彼
T31n1585_p0051c05║岸。由斯施等十對波羅蜜多，一一皆應四句
T31n1585_p0051c06║分別。此但有十不增減者，謂十地中對治
T31n1585_p0051c07║十障、證十真如，無增減故。復次，前六不增
T31n1585_p0051c08║減者，為除六種相違障故，漸次修行諸佛
T31n1585_p0051c09║法故，漸次成熟諸有情故，此如餘論廣說
T31n1585_p0051c10║應知。又施等三增上生道，感大財體及眷屬
T31n1585_p0051c11║故；精進等三決定勝道，能伏煩惱、成熟有
T31n1585_p0051c12║情及佛法故，諸菩薩道唯有此二。又前三種
T31n1585_p0051c13║饒益有情，施彼資財、不損惱彼、堪忍彼
T31n1585_p0051c14║惱而饒益故。精進等三對治煩惱，雖未伏
T31n1585_p0051c15║滅，而能精勤修對治彼諸善加行，永伏永
T31n1585_p0051c16║滅諸煩惱故。又由施等不住涅槃，及由後
T31n1585_p0051c17║三不住生死，為無住處涅槃資糧，由此前
T31n1585_p0051c18║六不增不減。後唯四者，為助前六令修滿
T31n1585_p0051c19║足不增減故，方便善巧助施等三，願助精
T31n1585_p0051c20║進，力助靜慮，智助般若，令修滿故，如《解深
T31n1585_p0051c21║密》廣說應知。十次第者，謂由前前引發
T31n1585_p0051c22║後後，及由後後持淨前前。又前前麁，後後
T31n1585_p0051c23║細故，易難修習次第如是。釋總別名如餘
T31n1585_p0051c24║處說。此十修者有五種修：一、依止任持修；二、
T31n1585_p0051c25║依止作意修；三、依止意樂修；四、依止方便修；
T31n1585_p0051c26║五、依止自在修。依此五修，修習十種波羅
T31n1585_p0051c27║蜜多皆得圓滿，如《集論》等廣說其相。此十
T31n1585_p0051c28║攝者，謂十一一皆攝一切波羅蜜多，互相順
T31n1585_p0051c29║故，依修前行而引後者，前攝於後，必待
T31n1585_p0052a01║前故，後不攝前，不待後故。依修後行，持
T31n1585_p0052a02║淨前者，後攝於前，持淨前故，前不攝後，非
T31n1585_p0052a03║持淨故。若依純雜而修習者，展轉相望應
T31n1585_p0052a04║作四句。此實有十而說六者，應知後四第
T31n1585_p0052a05║六所攝，開為十者，第六唯攝無分別智，後
T31n1585_p0052a06║四皆是後得智攝，緣世俗故。此十果者，有
T31n1585_p0052a07║漏有四，除離繫果；無漏有四，除異熟果。而
T31n1585_p0052a08║有處說具五果者，或互相資或二合說。十
T31n1585_p0052a09║與三學互相攝者，戒學有三：一、律儀戒，謂
T31n1585_p0052a10║正遠離所應離法；二、攝善法戒，謂正修證
T31n1585_p0052a11║應修證法；三、饒益有情戒，謂正利樂一切
T31n1585_p0052a12║有情。此與二乘有共、不共，甚深廣大，如餘
T31n1585_p0052a13║處說。定學有四：一、大乘光明定，謂此能發
T31n1585_p0052a14║照了大乘理、教、行、果，智光明故；二、集福王
T31n1585_p0052a15║定，謂此自在集無邊福，如王勢力無等雙
T31n1585_p0052a16║故；三、賢守定，謂此能守世、出世間賢善法
T31n1585_p0052a17║故；四、健行定，謂佛菩薩大健有情之所行故。
T31n1585_p0052a18║此四所緣、對治、堪能、引發、作業，如餘處說。慧
T31n1585_p0052a19║學有三：一、加行無分別慧；二、根本無分別慧；
T31n1585_p0052a20║三、後得無分別慧。此三自性、所依、因緣、所緣、
T31n1585_p0052a21║行等，如餘處說。如是三慧，初二位中種具有
T31n1585_p0052a22║三，現唯加行，於通達位現二種三，見道位
T31n1585_p0052a23║中無加行故，於修習位七地已前，若種若
T31n1585_p0052a24║現俱通三種。八地以去現二種三，無功用道
T31n1585_p0052a25║違加行故，所有進趣皆用後得，無漏觀中
T31n1585_p0052a26║任運起故，究竟位中現、種俱二，加行現、種俱
T31n1585_p0052a27║已捨故。若自性攝，戒唯攝戒，定攝靜慮，慧
T31n1585_p0052a28║攝後五。若并助伴，皆具相攝。若隨用攝，戒
T31n1585_p0052a29║攝前三，資糧、自體、眷屬性故，定攝靜慮，慧
T31n1585_p0052b01║攝後五，精進三攝，遍策三故。若隨顯攝，戒
T31n1585_p0052b02║攝前四，前三如前，及守護故，定攝靜慮，慧
T31n1585_p0052b03║攝後五。此十位者，五位皆具，修習位中其相
T31n1585_p0052b04║最顯，然初二位，頓悟菩薩種通二種，現唯
T31n1585_p0052b05║有漏，漸悟菩薩若種、若現俱通二種，已得生
T31n1585_p0052b06║空無漏觀故。通達位中，種通二種，現唯無漏。
T31n1585_p0052b07║於修習位七地已前，種、現俱通有漏無漏，八
T31n1585_p0052b08║地以去種通二種，現唯無漏。究竟位中，若現、
T31n1585_p0052b09║若種俱唯無漏。此十因位有三種名：一名
T31n1585_p0052b10║遠波羅蜜多，謂初無數劫，爾時施等勢力尚
T31n1585_p0052b11║微，被煩惱伏，未能伏彼，由斯煩惱不覺現
T31n1585_p0052b12║行。二名近波羅蜜多，謂第二無數劫，爾時施
T31n1585_p0052b13║等勢力漸增，非煩惱伏，而能伏彼，由斯煩
T31n1585_p0052b14║惱故意方行。三名大波羅蜜多，謂第三無數
T31n1585_p0052b15║劫，爾時施等勢力轉增，能畢竟伏一切煩惱，
T31n1585_p0052b16║由斯煩惱永不現行，猶有所知微細現種
T31n1585_p0052b17║及煩惱種，故未究竟。此十義類差別無邊，恐
T31n1585_p0052b18║厭繁文，略示綱要。十於十地雖實皆修，
T31n1585_p0052b19║而隨相增，地地修一。雖十地行有無量門，
T31n1585_p0052b20║而皆攝在十到彼岸。十重障者：一、異生性障，
T31n1585_p0052b21║謂二障中分別起者，依彼種立異生性故。
T31n1585_p0052b22║二乘見道現在前時，唯斷一種，名得聖性；
T31n1585_p0052b23║菩薩見道現在前時，具斷二種，名得聖性。
T31n1585_p0052b24║二真見道現在前時，彼二障種必不成就，猶
T31n1585_p0052b25║明與闇定不俱生，如秤兩頭低昂時等，諸
T31n1585_p0052b26║相違法理必應然，是故二性無俱成失。無間
T31n1585_p0052b27║道時已無惑種，何用復起解脫道為？斷惑
T31n1585_p0052b28║證滅，期心別故。為捨彼品麁重性故，無間
T31n1585_p0052b29║道時雖無惑種，而未捨彼無堪任性，為捨
T31n1585_p0052c01║此故，起解脫道，及證此品擇滅無為。雖見
T31n1585_p0052c02║道生亦斷惡趣諸業果等，而今且說能起煩
T31n1585_p0052c03║惱是根本故，由斯初地說斷二愚及彼麁
T31n1585_p0052c04║重。一、執著我法愚，即是此中異生性障；二、惡
T31n1585_p0052c05║趣雜染愚，即是惡趣諸業果等。應知愚品總
T31n1585_p0052c06║說為愚，後准此釋。或彼唯說利、鈍障品俱
T31n1585_p0052c07║起二愚。彼麁重言，顯彼二種，或二所起無堪
T31n1585_p0052c08║任性，如入二定說斷苦根，所斷苦根雖
T31n1585_p0052c09║非現、種而名麁重，此亦應然，後麁重言，例
T31n1585_p0052c10║此應釋。雖初地所斷實通二障，而異生性
T31n1585_p0052c11║障意取所知，說十無明非染污故；無明即
T31n1585_p0052c12║是十障品愚。二乘亦能斷煩惱障，彼是共故，
T31n1585_p0052c13║非此所說。又十無明不染污者，唯依十地
T31n1585_p0052c14║修所斷說。雖此位中亦伏煩惱、斷彼麁重，
T31n1585_p0052c15║而非正意，不斷隨眠，故此不說。理實初地
T31n1585_p0052c16║修道位中，亦斷俱生、所知一分，然今且說最
T31n1585_p0052c17║初斷者，後九地斷，准此應知。住、滿地中時既
T31n1585_p0052c18║淹久，理應進斷所應斷障，不爾三時道應
T31n1585_p0052c19║無別，故說菩薩得現觀已，復於十地修道
T31n1585_p0052c20║位中，唯修永滅所知障道，留煩惱障助願
T31n1585_p0052c21║受生，非如二乘速趣圓寂，故修道位不斷
T31n1585_p0052c22║煩惱，將成佛時方頓斷故。二、邪行障，謂所
T31n1585_p0052c23║知障中俱生一分及彼所起悞犯三業。彼障
T31n1585_p0052c24║二地極淨尸羅，入二地時便能永斷，由斯
T31n1585_p0052c25║二地說斷二愚及彼麁重：一、微細悞犯愚，即
T31n1585_p0052c26║是此中俱生一分；二、種種業趣愚，即彼所起
T31n1585_p0052c27║悞犯三業，或唯起業、不了業愚。三、闇鈍障，
T31n1585_p0052c28║謂所知障中俱生一分，令所聞、思、修法忘失。
T31n1585_p0052c29║彼障三地勝定、總持及彼所發殊勝三慧，入
T31n1585_p0053a01║三地時便能永斷。由斯三地說斷二愚及
T31n1585_p0053a02║彼麁重：一、欲貪愚，即是此中能障勝定及修
T31n1585_p0053a03║慧者，彼昔多與欲貪俱故，名欲貪愚，今得
T31n1585_p0053a04║勝定及修所成，彼既永斷，欲貪隨伏，此無始
T31n1585_p0053a05║來依彼轉故。二、圓滿聞持陀羅尼愚，即是此
T31n1585_p0053a06║中能障總持、聞、思慧者。四、微細煩惱現行
T31n1585_p0053a07║障，謂所知障中俱生一分，第六識俱身見等
T31n1585_p0053a08║攝，最下品故，不作意緣故，遠隨現行故，說名
T31n1585_p0053a09║微細。彼障四地菩提分法，入四地時便能
T31n1585_p0053a10║永斷。彼昔多與第六識中任運而生，執我見
T31n1585_p0053a11║等同體起故，說煩惱名，今四地中既得無
T31n1585_p0053a12║漏菩提分法，彼便永滅，此我見等亦永不行。
T31n1585_p0053a13║初、二、三地行施、戒、修，相同世間，四地修得
T31n1585_p0053a14║菩提分法方名出世，故能永害二身見等。
T31n1585_p0053a15║寧知此與第六識俱？第七識俱執我見等，
T31n1585_p0053a16║與無漏道性相違故，八地以去方永不行，
T31n1585_p0053a17║七地已來猶得現起，與餘煩惱為依持故，
T31n1585_p0053a18║此麁彼細，伏有前後，故此但與第六相應。
T31n1585_p0053a19║「身見等」言亦攝無始所知障攝定愛、法愛。彼
T31n1585_p0053a20║定、法愛三地尚增；入四地時方能永斷，菩提
T31n1585_p0053a21║分法特違彼故。由斯四地說斷二愚及彼
T31n1585_p0053a22║麁重。一、等至愛愚，即是此中定愛俱者；二、法
T31n1585_p0053a23║愛愚，即是此中法愛俱者。所知障攝二愚斷
T31n1585_p0053a24║故，煩惱二愛亦永不行。五、於下乘般涅槃
T31n1585_p0053a25║障，謂所知障中俱生一分，令厭生死樂趣
T31n1585_p0053a26║涅槃，同下二乘厭苦欣滅。彼障五地無差
T31n1585_p0053a27║別道，入五地時便能永斷。由斯五地說斷
T31n1585_p0053a28║二愚及彼麁重：一、純作意背生死愚，即是此
T31n1585_p0053a29║中厭生死者；二、純作意向涅槃愚，即是此中
T31n1585_p0053b01║樂涅槃者。六、麁相現行障，謂所知障中俱生
T31n1585_p0053b02║一分，執有染、淨麁相現行，彼障六地無染、
T31n1585_p0053b03║淨道，入六地時便能永斷。由斯六地說斷
T31n1585_p0053b04║二愚及彼麁重。一、現觀察行流轉愚，即是此
T31n1585_p0053b05║中執有染者，諸行流轉染分攝故；二、相多現
T31n1585_p0053b06║行愚，即是此中執有淨者。取淨相故，相觀
T31n1585_p0053b07║多行，未能多時住無相觀。七、細相現行障，
T31n1585_p0053b08║謂所知障中俱生一分，執有生滅細相現
T31n1585_p0053b09║行，彼障七地妙無相道，入七地時便能
T31n1585_p0053b10║永斷。由斯七地說斷二愚及彼麁重。一、細相
T31n1585_p0053b11║現行愚，即是此中執有生者，猶取流轉細生
T31n1585_p0053b12║相故；二、純作意求無相愚，即是此中執有
T31n1585_p0053b13║滅者，尚取還滅細滅相故。純於無相作意
T31n1585_p0053b14║勤求，未能空中起有勝行。八、無相中作加
T31n1585_p0053b15║行障，謂所知障中俱生一分，令無相觀不
T31n1585_p0053b16║任運起。前之五地，有相觀多，無相觀少；於第
T31n1585_p0053b17║六地，有相觀少，無相觀多；第七地中純無相
T31n1585_p0053b18║觀，雖恒相續而有加行，由無相中有加行
T31n1585_p0053b19║故，未能任運現相及土，如是加行障八地
T31n1585_p0053b20║中無功用道；故若得入第八地時便能永
T31n1585_p0053b21║斷。彼永斷故，得二自在。由斯八地說斷二
T31n1585_p0053b22║愚及彼麁重。一、於無相作功用愚；二、於
T31n1585_p0053b23║相自在愚，令於相中不自在故，此亦攝
T31n1585_p0053b24║土、相一分故。八地以上純無漏道任運起故，
T31n1585_p0053b25║三界煩惱永不現行，第七識中細所知障猶
T31n1585_p0053b26║可現起，生空智果不違彼故。九、利他中不
T31n1585_p0053b27║欲行障，謂所知障中俱生一分，令於利樂
T31n1585_p0053b28║有情事中，不欲勤行，樂修己利。彼障九
T31n1585_p0053b29║地四無閡解，入九地時便能永斷。由斯九
T31n1585_p0053c01║地說斷二愚及彼麁重。一、於無量所說法、無
T31n1585_p0053c02║量名句字、後後慧辯陀羅尼自在愚。於無
T31n1585_p0053c03║量所說法陀羅尼自在者，謂義無閡解，即於
T31n1585_p0053c04║所詮總持自在，於一義中現一切義故；於
T31n1585_p0053c05║無量名句字陀羅尼自在者，謂法無閡解，即
T31n1585_p0053c06║於能詮總持自在，於一名句字中現一切
T31n1585_p0053c07║名句字故；於後後慧辯陀羅尼自在者，謂
T31n1585_p0053c08║詞無閡解，即於言音展轉訓釋總持自在，
T31n1585_p0053c09║於一音聲中現一切音聲故。二、辯才自在
T31n1585_p0053c10║愚，辯才自在者，謂辯無閡解，善達機宜巧
T31n1585_p0053c11║為說故。愚能障此四種自在，皆是此中第九
T31n1585_p0053c12║障攝。十、於諸法中未得自在障，謂所知障
T31n1585_p0053c13║中俱生一分，令於諸法不得自在。彼障十
T31n1585_p0053c14║地大法智雲及所含藏、所起事業。入十地時
T31n1585_p0053c15║便能永斷。由斯十地說斷二愚及彼麁重。
T31n1585_p0053c16║一、大神通愚，即是此中障所起事業者；二、
T31n1585_p0053c17║悟入微細祕密愚，即是此中障大法智雲及
T31n1585_p0053c18║所含藏者。此地於法雖得自在，而有餘障，
T31n1585_p0053c19║未名最極。謂有俱生微所知障，及有任運
T31n1585_p0053c20║煩惱障種，金剛喻定現在前時，彼皆頓斷，入
T31n1585_p0053c21║如來地。由斯佛地說斷二愚及彼麁重：一、
T31n1585_p0053c22║於一切所知境極微細著愚，即是此中微所
T31n1585_p0053c23║知障；二、極微細礙愚，即是此中一切任運煩
T31n1585_p0053c24║惱障種。故《集論》說：得菩提時頓斷煩惱及
T31n1585_p0053c25║所知障，成阿羅漢及成如來，證大涅槃、大
T31n1585_p0053c26║菩提故。
T31n1585_p0053c27║成唯識論卷第九