T31n1585_p0054a01║
T31n1585_p0054a02║成唯識論卷第十
T31n1585_p0054a03║
T31n1585_p0054a04║護法等菩薩造
T31n1585_p0054a05║三藏法師玄奘奉　詔譯
T31n1585_p0054a06║此十一障，二障所攝。煩惱障中見所斷種，於
T31n1585_p0054a07║極喜地見道初斷。彼障現起，地前已伏。修所
T31n1585_p0054a08║斷種，金剛喻定現在前時，一切頓斷。彼障現起，
T31n1585_p0054a09║地前漸伏，初地以上，能頓伏盡，令永不行，如
T31n1585_p0054a10║阿羅漢。由故意力，前七地中雖暫現起，而
T31n1585_p0054a11║不為失。八地以上，畢竟不行。所知障中見
T31n1585_p0054a12║所斷種，於極喜地見道初斷。彼障現起，地前
T31n1585_p0054a13║已伏。修所斷種，於十地中，漸次斷滅；金剛喻
T31n1585_p0054a14║定現在前時，方永斷盡。彼障現起，地前漸伏；
T31n1585_p0054a15║乃至十地，方永伏盡。八地以上，六識俱者，不
T31n1585_p0054a16║復現行，無漏觀心，及果相續，能違彼故；第七
T31n1585_p0054a17║俱者，猶可現行，法空智果起位方伏。前五轉
T31n1585_p0054a18║識，設未轉依，無漏伏故，障不現起。雖於修
T31n1585_p0054a19║道十地位中，皆不斷滅煩惱障種，而彼麁重，
T31n1585_p0054a20║亦漸斷滅，由斯故說二障麁重，一一皆有三
T31n1585_p0054a21║位斷義。雖諸位中，皆斷麁重，而三位顯，是
T31n1585_p0054a22║故偏說。斷二障種，漸、頓云何？第七識俱煩惱
T31n1585_p0054a23║障種，三乘將得，無學果時，一剎那中，三界頓
T31n1585_p0054a24║斷。所知障種，將成佛時，一剎那中，一切頓
T31n1585_p0054a25║斷，任運內起，無麁細故。餘六識俱煩惱障種，
T31n1585_p0054a26║見所斷者，三乘見位真見道中，一切頓斷；修
T31n1585_p0054a27║所斷者，隨其所應：一類二乘，三界九地，一一
T31n1585_p0054a28║漸次，九品別斷；一類二乘，三界九地，合為一
T31n1585_p0054a29║聚，九品別斷；菩薩要起金剛喻定，一剎那中，
T31n1585_p0054b01║三界頓斷。所知障種，初地初心，頓斷一切見
T31n1585_p0054b02║所斷者。修所斷者，後於十地修道位中，漸次
T31n1585_p0054b03║而斷，乃至正起金剛喻定，一剎那中方皆斷
T31n1585_p0054b04║盡。通緣內外麁細境生，品類差別有眾多
T31n1585_p0054b05║故。二乘根鈍，漸斷障時，必各別起無間、解
T31n1585_p0054b06║脫；加行、勝進，或別或總。菩薩利根，漸斷障位，
T31n1585_p0054b07║非要別起無間、解脫，剎那剎那能斷證故。加
T31n1585_p0054b08║行等四，剎那剎那前後相望，皆容具有。
T31n1585_p0054b09║十真如者：一、遍行真如：謂此真如二空所顯，
T31n1585_p0054b10║無有一法而不在故。二、最勝真如：謂此真
T31n1585_p0054b11║如具無邊德，於一切法最為勝故。三、勝流
T31n1585_p0054b12║真如：謂此真如所流教法，於餘教法極為
T31n1585_p0054b13║勝故。四、無攝受真如：謂此真如無所繫屬，
T31n1585_p0054b14║非我執等所依取故。五、類無別真如：謂此真
T31n1585_p0054b15║如類無差別，非如眼等類有異故。六、無染
T31n1585_p0054b16║淨真如：謂此真如本性無染，亦不可說後
T31n1585_p0054b17║方淨故。七、法無別真如：謂此真如雖多教法，
T31n1585_p0054b18║種種安立而無異故。八、不增減真如：謂此真
T31n1585_p0054b19║如離增減執，不隨淨染有增減故。即此
T31n1585_p0054b20║亦名相土自在所依真如，謂若證得此真如
T31n1585_p0054b21║已，現相、現土俱自在故。九、智自在所依真
T31n1585_p0054b22║如：謂若證得此真如已，於無礙解得自在
T31n1585_p0054b23║故。十、業自在等所依真如：謂若證得此真如
T31n1585_p0054b24║已，普於一切神通作業、總持定門皆自在故。
T31n1585_p0054b25║雖真如性實無差別，而隨勝德假立十種。
T31n1585_p0054b26║雖初地中已達一切，而能證行，猶未圓滿，
T31n1585_p0054b27║為令圓滿，後後建立。
T31n1585_p0054b28║如是菩薩於十地中，勇猛修行十種勝行，
T31n1585_p0054b29║斷十重障，證十真如，於二轉依便能證得。
T31n1585_p0054c01║轉依位別，略有六種。一、損力益能轉：謂初、
T31n1585_p0054c02║二位，由習勝解及慚、愧故，損本識中染種
T31n1585_p0054c03║勢力，益本識內淨種功能，雖未斷障種，實
T31n1585_p0054c04║證轉依，而漸伏現行，亦名為轉。二、通達轉：
T31n1585_p0054c05║謂通達位，由見道力，通達真如，斷分別生
T31n1585_p0054c06║二障麁重，證得一分真實轉依。三、修習轉：謂
T31n1585_p0054c07║修習位，由數修習十地行故，漸斷俱生二
T31n1585_p0054c08║障麁重，漸次證得真實轉依。《攝大乘》中說通
T31n1585_p0054c09║達轉在前六地。有無相觀，通達真、俗間雜現
T31n1585_p0054c10║前，令真、非真現、不現故。說修習轉在後四
T31n1585_p0054c11║地。純無相觀長時現前，勇猛修習，斷餘麁重，
T31n1585_p0054c12║多令非真不顯現故。四、果圓滿轉：謂究竟
T31n1585_p0054c13║位，由三大劫阿僧企耶，修集無邊難行勝
T31n1585_p0054c14║行，金剛喻定現在前時，永斷本來一切麁
T31n1585_p0054c15║重，頓證佛果圓滿轉依，窮未來際利樂無
T31n1585_p0054c16║盡。五、下劣轉：謂二乘位，專求自利，厭苦、欣
T31n1585_p0054c17║寂，唯能通達生空真如，斷煩惱種，證真擇
T31n1585_p0054c18║滅，無勝堪能，名下劣轉。六、廣大轉：謂大乘
T31n1585_p0054c19║位，為利他故，趣大菩提。生死涅槃俱無欣、
T31n1585_p0054c20║厭，具能通達二空真如，雙斷所知、煩惱障種，
T31n1585_p0054c21║頓證無上菩提、涅槃。有勝堪能，名廣大轉。
T31n1585_p0054c22║此中意說廣大轉依，捨二麁重而證得故。
T31n1585_p0054c23║轉依義別，略有四種：一、能轉道，此復有二：
T31n1585_p0054c24║一、能伏道，謂伏二障隨眠勢力，令不引
T31n1585_p0054c25║起二障現行，此通有漏、無漏二道，加行、根本、
T31n1585_p0054c26║後得三智，隨其所應，漸頓伏彼。二、能斷道，
T31n1585_p0054c27║謂能永斷二障隨眠。此道定非有漏加行，有
T31n1585_p0054c28║漏曾習、相執所引，未泯相故；加行趣求所
T31n1585_p0054c29║證、所引，未成辦故。有義：根本無分別智，親
T31n1585_p0055a01║證二空所顯真理，無境相故，能斷隨眠；後
T31n1585_p0055a02║得不然，故非斷道。有義：後得無分別智，雖
T31n1585_p0055a03║不親證二空真理，無力能斷迷理隨眠，而
T31n1585_p0055a04║於安立、非安立相，明了現前，無倒證故，亦能
T31n1585_p0055a05║永斷迷事隨眠。故《瑜伽》說：修道位中，有出世
T31n1585_p0055a06║斷道；世、出世斷道。無純世間道，能永害隨眠。
T31n1585_p0055a07║是曾習故，相執引故。由斯理趣，諸見所斷，及
T31n1585_p0055a08║修所斷，迷理隨眠，唯有根本無分別智，親證
T31n1585_p0055a09║理故，能正斷彼；餘修所斷迷事隨眠，根本、後
T31n1585_p0055a10║得俱能正斷。二、所轉依，此復有二：一、持種依，
T31n1585_p0055a11║謂本識。由此能持染、淨法種，與染、淨法俱
T31n1585_p0055a12║為所依，聖道轉令捨染得淨；餘依他起性，
T31n1585_p0055a13║雖亦是依，而不能持種，故此不說。二、迷悟
T31n1585_p0055a14║依，謂真如。由此能作迷、悟根本，諸染、淨法
T31n1585_p0055a15║依之得生，聖道轉令捨染得淨。餘雖亦
T31n1585_p0055a16║作迷悟法依，而非根本，故此不說。三、所轉
T31n1585_p0055a17║捨，此復有二：一、所斷捨，謂二障種。真無間
T31n1585_p0055a18║道現在前時，障、治相違，彼便斷滅，永不成就，
T31n1585_p0055a19║說之為捨。彼種斷故，不復現行妄執我、法。
T31n1585_p0055a20║所執我、法，不對妄情，亦說為捨。由此名捨
T31n1585_p0055a21║遍計所執。二、所棄捨，謂餘有漏、劣無漏種。金
T31n1585_p0055a22║剛喻定現在前時，引極圓、明純淨本識，非彼
T31n1585_p0055a23║依故，皆永棄捨。彼種捨已，現有漏法及劣無
T31n1585_p0055a24║漏，畢竟不生；既永不生，亦說為捨。由此名
T31n1585_p0055a25║捨生死劣法。有義：所餘有漏法種及劣無漏，
T31n1585_p0055a26║金剛喻定現在前時，皆已棄捨，與二障種俱
T31n1585_p0055a27║時捨故。有義：爾時猶未捨彼，與無間道不
T31n1585_p0055a28║相違故。菩薩應無生死法故；此位應無所
T31n1585_p0055a29║熏識故，住無間道應名佛故；後解脫道應
T31n1585_p0055b01║無用故。由此應知，餘有漏等，解脫道起，方
T31n1585_p0055b02║棄捨之。第八淨識，非彼依故。四、所轉得，此
T31n1585_p0055b03║復有二：一、所顯得，謂大涅槃。此雖本來自
T31n1585_p0055b04║性清淨，而由客障覆令不顯。真聖道生，斷
T31n1585_p0055b05║彼障故，令其相顯名得涅槃。此依真如離
T31n1585_p0055b06║障施設，故體即是清淨法界。
T31n1585_p0055b07║涅槃義別，略有四種：一、本來自性清淨涅槃，
T31n1585_p0055b08║謂一切法相真如理，雖有客染而本性淨，
T31n1585_p0055b09║具無數量微妙功德，無生無滅，湛若虛空，
T31n1585_p0055b10║一切有情平等共有，與一切法不一不異。
T31n1585_p0055b11║離一切相、一切分別，尋思路絕，名言道斷，唯
T31n1585_p0055b12║真聖者自內所證，其性本寂，故名涅槃。二、有
T31n1585_p0055b13║餘依涅槃，謂即真如出煩惱障，雖有微苦
T31n1585_p0055b14║所依未滅，而障永寂，故名涅槃。三、無餘依
T31n1585_p0055b15║涅槃，謂即真如出生死苦，煩惱既盡，餘依亦
T31n1585_p0055b16║滅，眾苦永寂，故名涅槃。四、無住處涅槃，謂即
T31n1585_p0055b17║真如出所知障，大悲般若常所輔翼。由斯
T31n1585_p0055b18║不住生死涅槃，利樂有情，窮未來際，用而
T31n1585_p0055b19║常寂，故名涅槃。一切有情，皆有初一，二乘無
T31n1585_p0055b20║學，容有前三，唯我世尊可言具四。如何善
T31n1585_p0055b21║逝有有餘依？雖無實依，而現似有；或苦依
T31n1585_p0055b22║盡，說無餘依，非苦依在，說有餘依。是故世尊
T31n1585_p0055b23║可言具四。若聲聞等有無餘依，如何有處
T31n1585_p0055b24║說彼非有？有處說彼都無涅槃，豈有餘依
T31n1585_p0055b25║彼亦非有？然聲聞等身、智在時，有所知障，苦
T31n1585_p0055b26║依未盡，圓寂義隱，說無涅槃；非彼實無煩
T31n1585_p0055b27║惱障盡所顯真理有餘涅槃，爾時未證無餘
T31n1585_p0055b28║圓寂，故亦說彼無無餘依；非彼後時滅身、
T31n1585_p0055b29║智已，無苦依盡無餘涅槃。或說二乘無涅
T31n1585_p0055c01║槃者，依無住處，不依前三。又說彼無無
T31n1585_p0055c02║餘依者，依不定性二乘而說，彼纔證得
T31n1585_p0055c03║有餘涅槃，決定迴心求無上覺，由定願力
T31n1585_p0055c04║留身久住，非如一類入無餘依。謂有二乘
T31n1585_p0055c05║深樂圓寂，得生空觀親證真如，永滅感生
T31n1585_p0055c06║煩惱障盡，顯依真理有餘涅槃，彼能感生
T31n1585_p0055c07║煩惱盡故，後有異熟無由更生，現苦所依
T31n1585_p0055c08║任運滅位。餘有為法既無所依，與彼苦依同
T31n1585_p0055c09║時頓捨，顯依真理無餘涅槃，爾時雖無二
T31n1585_p0055c10║乘身智，而由彼證可說彼有。此位唯有清
T31n1585_p0055c11║淨真如，離相湛然寂滅安樂，依斯說彼與
T31n1585_p0055c12║佛無差，但無菩提利樂他業，故復說彼與
T31n1585_p0055c13║佛有異。諸所知障，既不感生，如何斷彼，得
T31n1585_p0055c14║無住處？彼能隱覆法空真如，令不發生大
T31n1585_p0055c15║悲般若，窮未來際，利樂有情。故斷彼時顯
T31n1585_p0055c16║法空理，此理即是無住涅槃，令於二邊，俱
T31n1585_p0055c17║不住故。若所知障，亦障涅槃，如何斷彼，不
T31n1585_p0055c18║得擇滅？擇滅離縛，彼非縛故。既爾，斷彼寧
T31n1585_p0055c19║得涅槃？非諸涅槃皆擇滅攝。不爾，性淨應
T31n1585_p0055c20║非涅槃。能縛有情住生死者，斷此說得
T31n1585_p0055c21║擇滅無為。諸所知障不感生死，非如煩惱
T31n1585_p0055c22║能縛有情，故斷彼時不得擇滅；然斷彼故，
T31n1585_p0055c23║法空理顯，此理相寂，說為涅槃，非此涅槃擇
T31n1585_p0055c24║滅為性。故四圓寂諸無為中，初、後即真如，中
T31n1585_p0055c25║二擇滅攝。若唯斷縛得擇滅者，不動等二，
T31n1585_p0055c26║四中誰攝？非擇滅攝，說暫離故；擇滅無為，
T31n1585_p0055c27║唯究竟滅。有非擇滅，非永滅故。或無住處
T31n1585_p0055c28║亦擇滅攝，由真擇力，滅障得故。擇滅有二：
T31n1585_p0055c29║一、滅縛得，謂斷感生煩惱得者；二、滅障得，
T31n1585_p0056a01║謂斷餘障而證得者。故四圓寂諸無為中，
T31n1585_p0056a02║初一即真如，後三皆擇滅，不動等二，暫伏滅
T31n1585_p0056a03║者，非擇滅攝；究竟滅者，擇滅所攝。既所知障
T31n1585_p0056a04║亦障涅槃，如何但說是菩提障？說煩惱障
T31n1585_p0056a05║但障涅槃，豈彼不能為菩提障？應知聖教
T31n1585_p0056a06║依勝用說，理實俱能通障二果。如是所說
T31n1585_p0056a07║四涅槃中，唯後三種，名所顯得。二、所生得，謂
T31n1585_p0056a08║大菩提。此雖本來有能生種，而所知障礙故
T31n1585_p0056a09║不生；由聖道力，斷彼障故，令從種起，名
T31n1585_p0056a10║得菩提。起已相續，窮未來際。此即四智相
T31n1585_p0056a11║應心品。
T31n1585_p0056a12║云何四智相應心品？一、大圓鏡智相應心品：
T31n1585_p0056a13║謂此心品，離諸分別，所緣、行相，微細難知，不
T31n1585_p0056a14║忘不愚，一切境相，性相清淨，離諸雜染，純
T31n1585_p0056a15║淨圓德，現種依持，能現、能生身、土智影，無
T31n1585_p0056a16║間無斷，窮未來際，如大圓鏡，現眾色像。二、
T31n1585_p0056a17║平等性智相應心品：謂此心品，觀一切法，自、
T31n1585_p0056a18║他有情，悉皆平等。大慈悲等，恒共相應，隨諸
T31n1585_p0056a19║有情所樂，示現受用身、土，影像差別。妙觀察
T31n1585_p0056a20║智不共所依，無住涅槃之所建立，一味相續，
T31n1585_p0056a21║窮未來際。三、妙觀察智相應心品：謂此心品，
T31n1585_p0056a22║善觀諸法自相、共相，無礙而轉。攝觀無量總
T31n1585_p0056a23║持定門，及所發生功德珍寶。於大眾會，能
T31n1585_p0056a24║現無邊作用差別，皆得自在，雨大法雨，斷
T31n1585_p0056a25║一切疑，令諸有情皆獲利樂。四、成所作智相
T31n1585_p0056a26║應心品：謂此心品，為欲利樂諸有情故，
T31n1585_p0056a27║普於十方，示現種種變化三業，成本願力
T31n1585_p0056a28║所應作事。如是四智相應心品，雖各定有二
T31n1585_p0056a29║十二法，能變、所變種現俱生，而智用增，以智
T31n1585_p0056b01║名顯。故此四品，總攝佛地一切有為功德皆
T31n1585_p0056b02║盡。此轉有漏八、七、六、五識相應品，如次而
T31n1585_p0056b03║得。智雖非識，而依識轉，識為主故，說轉識
T31n1585_p0056b04║得。又有漏位智劣識強，無漏位中，智強識劣。
T31n1585_p0056b05║為勸有情依智捨識，故說轉八識而得
T31n1585_p0056b06║此四智。大圓鏡智相應心品，有義：菩薩金剛
T31n1585_p0056b07║喻定現在前時，即初現起，異熟識種與極微
T31n1585_p0056b08║細所知障種，俱時捨故；若圓鏡智爾時未起，
T31n1585_p0056b09║便無能持淨種識故。有義：此品解脫道時，
T31n1585_p0056b10║初成佛故，乃得初起；異熟識種，金剛喻定現
T31n1585_p0056b11║在前時，猶未頓捨，與無間道不相違故。
T31n1585_p0056b12║非障有漏、劣無漏法，但與佛果定相違故；
T31n1585_p0056b13║金剛喻定無所熏識，無漏不增，應成佛故。
T31n1585_p0056b14║由斯此品，從初成佛，盡未來際，相續不斷，
T31n1585_p0056b15║持無漏種令不失故。平等性智相應心品，
T31n1585_p0056b16║菩薩見道初現前位，違二執故，方得初起。
T31n1585_p0056b17║後十地中，執未斷故，有漏等位，或有間斷；法
T31n1585_p0056b18║雲地後，與淨第八，相依相續，盡未來際。妙觀
T31n1585_p0056b19║察智相應心品，生空觀品，二乘見位，亦得初
T31n1585_p0056b20║起。此後展轉至無學位，或至菩薩解行地
T31n1585_p0056b21║終，或至上位，若非有漏，或無心時，皆容現
T31n1585_p0056b22║起。法空觀品，菩薩見位，方得初起，此後展轉
T31n1585_p0056b23║乃至上位，若非有漏，生空智果，或無心時，
T31n1585_p0056b24║皆容現起。成所作智相應心品，有義：菩薩修
T31n1585_p0056b25║道位中，後得引故，亦得初起。有義：成佛方得
T31n1585_p0056b26║初起。以十地中，依異熟識所變眼等非無
T31n1585_p0056b27║漏故，有漏不共，必俱同境，根發無漏識，理不
T31n1585_p0056b28║相應故。此二於境，明昧異故。由斯此品，
T31n1585_p0056b29║要得成佛，依無漏根，方容現起，而數間斷，
T31n1585_p0056c01║作意起故。此四種性雖皆本有，而要熏發
T31n1585_p0056c02║方得現行，因位漸增，佛果圓滿，不增不減，
T31n1585_p0056c03║盡未來際，但從種生；不熏成種，勿前佛德
T31n1585_p0056c04║勝後佛故。大圓鏡智相應心品，有義：但緣
T31n1585_p0056c05║真如為境，是無分別，非後得智，行相、所緣
T31n1585_p0056c06║不可知故。有義：此品緣一切法，《莊嚴論》說：大
T31n1585_p0056c07║圓鏡智，於一切境，不愚迷故。《佛地經》說：如
T31n1585_p0056c08║來智鏡，諸處、境、識，眾像現故。又此決定緣
T31n1585_p0056c09║無漏種，及身、土等諸影像故，行、緣微細，說不
T31n1585_p0056c10║可知，如阿賴耶，亦緣俗故。緣真如故，是無
T31n1585_p0056c11║分別；緣餘境故，後得智攝。其體是一，隨用
T31n1585_p0056c12║分二。了俗由證真，故說為後得。餘一
T31n1585_p0056c13║分二，准此應知。平等性智相應心品，有義：但
T31n1585_p0056c14║緣第八淨識，如染第七緣藏識故。有義：但
T31n1585_p0056c15║緣真如為境，緣一切法平等性故。有義：遍
T31n1585_p0056c16║緣真、俗為境，《佛地經》說：平等性智，證得十
T31n1585_p0056c17║種平等性故。《莊嚴論》說：緣諸有情自他平
T31n1585_p0056c18║等，隨他勝解，示現無邊佛影像故。由斯此
T31n1585_p0056c19║品，通緣真、俗，二智所攝，於理無違。妙觀
T31n1585_p0056c20║察智相應心品，緣一切法自相、共相，皆無障
T31n1585_p0056c21║礙，二智所攝。成所作智相應心品，有義：但緣
T31n1585_p0056c22║五種現境，《莊嚴論》說：如來五根，一一皆於
T31n1585_p0056c23║五境轉故。有義：此品亦能遍緣三世諸法，
T31n1585_p0056c24║不違正理，《佛地經》說：成所作智，起作三業
T31n1585_p0056c25║諸變化事，決擇有情心行差別，領受去來現
T31n1585_p0056c26║在等義。若不遍緣，無此能故。然此心品，隨
T31n1585_p0056c27║意樂力，或緣一法、或二、或多。且說五根於
T31n1585_p0056c28║五境轉，不言唯爾，故不相違。隨作意生，
T31n1585_p0056c29║緣事相境，起化業故，後得智攝。此四心品，
T31n1585_p0057a01║雖皆遍能緣一切法，而用有異：謂鏡智品，
T31n1585_p0057a02║現自受用身、淨土相，持無漏種；平等智品，
T31n1585_p0057a03║現他受用身、淨土相；成事智品，能現變化身
T31n1585_p0057a04║及土相；觀察智品，觀察自、他功能過失，雨
T31n1585_p0057a05║大法雨，破諸疑網，利樂有情。如是等門，差
T31n1585_p0057a06║別多種。此四心品，名所生得。此所生得，總名
T31n1585_p0057a07║菩提；及前涅槃，名所轉得。雖轉依義總有
T31n1585_p0057a08║四種，而今但取二所轉得。頌說「證得轉依」
T31n1585_p0057a09║言故。此修習位說能證得，非已證得，因位
T31n1585_p0057a10║攝故。後究竟位，其相云何？頌曰：
T31n1585_p0057a11║３０此即無漏界，不思議善常，
T31n1585_p0057a12║安樂解脫身，大牟尼名法。
T31n1585_p0057a13║論曰：前修習位所得轉依，應知即是究竟位
T31n1585_p0057a14║相。「此」謂此前二轉依果，即是究竟無漏界攝。
T31n1585_p0057a15║諸漏永盡，非漏隨增，性淨圓明，故名無漏。「界」
T31n1585_p0057a16║是藏義，此中含容無邊希有大功德故；或是
T31n1585_p0057a17║因義，能生五乘世、出世間利樂事故。清淨法
T31n1585_p0057a18║界，可唯無漏攝，四智心品，如何唯無漏？道諦
T31n1585_p0057a19║攝故，唯無漏攝，謂佛功德及身、土等皆是無
T31n1585_p0057a20║漏種性所生，有漏法種已永捨故。雖有示
T31n1585_p0057a21║現作生死身、業煩惱等，似苦、集諦，而實無漏，
T31n1585_p0057a22║道諦所攝。《集論》等說：十五界等，唯是有漏，如
T31n1585_p0057a23║來豈無五根、五識、五外界等？有義：如來功德、
T31n1585_p0057a24║身、土，甚深微妙，非有非無，離諸分別，絕諸
T31n1585_p0057a25║戲論，非界、處等法門所攝，故與彼說理不
T31n1585_p0057a26║相違。有義：如來五根、五境妙定生故，法界色
T31n1585_p0057a27║攝，非佛五識，雖依此變，然麁、細異，非五境
T31n1585_p0057a28║攝。如來五識，非五識界，經說佛心恒在定
T31n1585_p0057a29║故，論說五識性散亂故。成所作智何識相
T31n1585_p0057b01║應？第六相應，起化用故。與觀察智性有何
T31n1585_p0057b02║別？彼觀諸法自、共相等，此唯起化，故有差
T31n1585_p0057b03║別。此二智品應不並生，一類二識不俱起
T31n1585_p0057b04║故。許不並起，於理無違；同體用分，俱亦非
T31n1585_p0057b05║失。或與第七淨識相應，依眼等根，緣色等
T31n1585_p0057b06║境，是平等智作用差別，謂淨第七起他受用
T31n1585_p0057b07║身土相者，平等品攝，起變化者，成事品攝。
T31n1585_p0057b08║豈不此品，轉五識得？非轉彼得，體即是
T31n1585_p0057b09║彼。如轉生死言得涅槃，不可涅槃同生
T31n1585_p0057b10║死攝，是故於此，不應為難。有義：如來功德、
T31n1585_p0057b11║身、土，如應攝在蘊、處、界中，彼三皆通有漏、無
T31n1585_p0057b12║漏。《集論》等說：十五界等唯有漏者，彼依二
T31n1585_p0057b13║乘麁淺境說，非說一切。謂餘成就十八界
T31n1585_p0057b14║中，唯有後三，通無漏攝，佛成就者，雖皆無
T31n1585_p0057b15║漏，而非二乘所知境攝。然餘處說，佛功德等
T31n1585_p0057b16║非界等者，不同二乘劣智所知界等相故，
T31n1585_p0057b17║理必應爾。所以者何？說有為法皆蘊攝故；
T31n1585_p0057b18║說一切法界、處攝故；十九界等，聖所遮故；
T31n1585_p0057b19║若絕戲論，便非界等。亦不應說，即無漏界、
T31n1585_p0057b20║善、常、安樂、解脫身等。又處處說：轉無常蘊，獲
T31n1585_p0057b21║得常蘊，界、處亦然；寧說如來非蘊、處、界？故
T31n1585_p0057b22║言非者，是密意說。又說五識性散亂者，說
T31n1585_p0057b23║餘成者，非佛所成。故佛身中，十八界等，皆
T31n1585_p0057b24║悉具足，而純無漏。此轉依果，又不思議，超過
T31n1585_p0057b25║尋思言議道故；微妙甚深自內證故；非諸世
T31n1585_p0057b26║間喻所喻故。此又是善，白法性故；清淨法界，
T31n1585_p0057b27║遠離生滅，極安隱故；四智心品，妙用無方，極
T31n1585_p0057b28║巧便故；二種皆有順益相故；違不善故俱
T31n1585_p0057b29║說為善。論說處等，八唯無記，如來豈無五
T31n1585_p0057c01║根、三境？此中三釋，廣說如前。一切如來身、土
T31n1585_p0057c02║等法皆滅道攝，故唯是善，聖說滅道唯善性
T31n1585_p0057c03║故，說佛土等，非苦、集故；佛識所變有漏、不
T31n1585_p0057c04║善、無記相等，皆從無漏善種所生，無漏善
T31n1585_p0057c05║攝。此又是常，無盡期故。清淨法界，無生無
T31n1585_p0057c06║滅，性無變易，故說為常；四智心品所依常
T31n1585_p0057c07║故，無斷盡故，亦說為常。非自性常，從因生
T31n1585_p0057c08║故，生者歸滅，一向記故。不見色心，非無
T31n1585_p0057c09║常故。然四智品，由本願力，所化有情，無盡
T31n1585_p0057c10║期故，窮未來際無斷、無盡。此又安樂，無逼
T31n1585_p0057c11║惱故。清淨法界，眾相寂靜，故名安樂。四智
T31n1585_p0057c12║心品永離惱害，故名安樂。此二自性，皆無
T31n1585_p0057c13║逼惱，及能安樂一切有情，故二轉依，俱名安
T31n1585_p0057c14║樂。二乘所得二轉依果，唯永遠離煩惱障縛，
T31n1585_p0057c15║無殊勝法故，但名解脫身。大覺世尊，成就
T31n1585_p0057c16║無上寂默法，故名大牟尼。此牟尼尊所得二
T31n1585_p0057c17║果，永離二障，亦名法身。無量無邊力無畏
T31n1585_p0057c18║等，大功德法所莊嚴故。體、依、聚義，總說名
T31n1585_p0057c19║身。故此法身，五法為性，非淨法界獨名法
T31n1585_p0057c20║身，二轉依果，皆此攝故。如是法身，有三相
T31n1585_p0057c21║別：一、自性身，謂諸如來真淨法界，受用、變化
T31n1585_p0057c22║平等所依，離相寂然，絕諸戲論，具無邊際
T31n1585_p0057c23║真常功德，是一切法平等實性，即此自性，亦
T31n1585_p0057c24║名法身，大功德法所依止故。二、受用身，此
T31n1585_p0057c25║有二種：一、自受用，謂諸如來三無數劫，修集
T31n1585_p0057c26║無量福慧資糧，所起無邊真實功德，及極圓、
T31n1585_p0057c27║淨、常、遍色身，相續湛然，盡未來際，恒自受用
T31n1585_p0057c28║廣大法樂。二、他受用，謂諸如來由平等智，示
T31n1585_p0057c29║現微妙淨功德身，居純淨土，為住十地諸
T31n1585_p0058a01║菩薩眾，現大神通，轉正法輪，決眾疑網，令
T31n1585_p0058a02║彼受用大乘法樂。合此二種，名受用身。三、
T31n1585_p0058a03║變化身：謂諸如來由成事智，變現無量隨類
T31n1585_p0058a04║化身，居淨、穢土，為未登地諸菩薩眾、二乘、異
T31n1585_p0058a05║生，稱彼機宜，現通說法，令各獲得諸利樂
T31n1585_p0058a06║事。以五法性攝三身者，有義：初、二攝自性
T31n1585_p0058a07║身，經說真如是法身故。論說轉去阿賴耶
T31n1585_p0058a08║識，得自性身；圓鏡智品，轉去藏識，而證得
T31n1585_p0058a09║故。中二智品，攝受用身，說平等智，於純淨土，
T31n1585_p0058a10║為諸菩薩現佛身故；說觀察智，大集會中，
T31n1585_p0058a11║說法斷疑現自在故；說轉諸轉識得受
T31n1585_p0058a12║用身故。後一智品，攝變化身，說成事智，於
T31n1585_p0058a13║十方土，現無量種難思化故。
T31n1585_p0058a14║又智殊勝，具攝三身，故知三身，皆有實智。
T31n1585_p0058a15║有義：初一攝自性身。說自性身本性常故；
T31n1585_p0058a16║說佛法身無生滅故；說證因得非生因
T31n1585_p0058a17║故；又說法身諸佛共有，遍一切法，猶若虛
T31n1585_p0058a18║空，無相無為，非色心故。然說轉去藏識得
T31n1585_p0058a19║者，謂由轉滅第八識中二障麁重，顯法身
T31n1585_p0058a20║故。智殊勝中說法身者，是彼依止彼實性
T31n1585_p0058a21║故。自性法身，雖有真實無邊功德，而無為
T31n1585_p0058a22║故，不可說為色、心等物。四智品中真實功德，
T31n1585_p0058a23║鏡智所起，常、遍色身，攝自受用；平等智品，所
T31n1585_p0058a24║現佛身，攝他受用；成事智品，所現隨類種種
T31n1585_p0058a25║身相，攝變化身。說圓鏡智是受用，佛轉諸
T31n1585_p0058a26║轉識得受用故。雖轉藏識亦得受用，然
T31n1585_p0058a27║說轉彼顯法身故。於得受用，略不說之。
T31n1585_p0058a28║又說法身無生無滅，唯證因得，非色、心等，
T31n1585_p0058a29║圓鏡智品，與此相違。若非受用，屬何身攝。
T31n1585_p0058b01║又受用身，攝佛不共有為實德。故四智品，實
T31n1585_p0058b02║有色、心，皆受用攝。又他受用及變化身，皆為
T31n1585_p0058b03║化他方便示現，故不可說實智為體。雖
T31n1585_p0058b04║說化身智殊勝攝，而似智現或智所起，假
T31n1585_p0058b05║說智名，體實非智。但說平等、成所作智，能
T31n1585_p0058b06║現受用、三業化身，不說二身即是二智，故此
T31n1585_p0058b07║二智自受用攝。然變化身及他受用，雖無真
T31n1585_p0058b08║實心及心所，而有化現心、心所法。無上覺者，
T31n1585_p0058b09║神力難思，故能化現無形質法。若不爾者，云
T31n1585_p0058b10║何如來現貪、瞋等？久已斷故。云何聲聞及傍
T31n1585_p0058b11║生等，知如來心？如來實心，等覺菩薩尚不知
T31n1585_p0058b12║故。由此經說，化無量類皆令有心；又說如
T31n1585_p0058b13║來成所作智化作三業；又說變化有依他心，
T31n1585_p0058b14║依他實心，相分現故。雖說變化無根心等，
T31n1585_p0058b15║而依餘說，不依如來。又化色根心、心所法，
T31n1585_p0058b16║無根等用，故不說有。如是三身，雖皆具
T31n1585_p0058b17║足無邊功德，而各有異。謂自性身，唯有真實
T31n1585_p0058b18║常、樂、我、淨，離諸雜染，眾善所依，無為功德，
T31n1585_p0058b19║無色、心等差別相用。自受用身，具無量種妙
T31n1585_p0058b20║色、心等真實功德；若他受用及變化身，唯具
T31n1585_p0058b21║無邊似色、心等，利樂他用化相功德。又自性
T31n1585_p0058b22║身，正自利攝，寂靜安樂無動作故；亦兼利
T31n1585_p0058b23║他，為增上緣，令諸有情得利樂故；又與受
T31n1585_p0058b24║用及變化身為所依止，故俱利攝。自受用身
T31n1585_p0058b25║唯屬自利。若他受用及變化身，唯屬利他，為
T31n1585_p0058b26║他現故。又自性身，依法性土。雖此身、土體
T31n1585_p0058b27║無差別，而屬佛、法，相、性異故。此佛身、土俱
T31n1585_p0058b28║非色攝。雖不可說形量小、大；然隨事相
T31n1585_p0058b29║其量無邊，譬如虛空，遍一切處。自受用身，還
T31n1585_p0058c01║依自土：謂圓鏡智相應淨識，由昔所修自
T31n1585_p0058c02║利無漏純淨佛土因緣成熟，從初成佛，盡未
T31n1585_p0058c03║來際，相續變為純淨佛土，周圓無際，眾寶莊
T31n1585_p0058c04║嚴，自受用身常依而住。如淨土量，身量亦
T31n1585_p0058c05║爾，諸根相好，一一無邊，無限善根所引生
T31n1585_p0058c06║故。功德智慧既非色法，雖不可說形量大
T31n1585_p0058c07║小，而依所證及所依身，亦可說言遍一切
T31n1585_p0058c08║處。他受用身，亦依自土：謂平等智大慈悲力，
T31n1585_p0058c09║由昔所修利他無漏純淨佛土，因緣成熟，隨
T31n1585_p0058c10║住十地菩薩所宜變為淨土，或小或大，或
T31n1585_p0058c11║劣或勝，前後改轉，他受用身依之而住。能依
T31n1585_p0058c12║身量，亦無定限。若變化身，依變化土。謂成事
T31n1585_p0058c13║智大慈悲力，由昔所修利他無漏淨穢佛土，
T31n1585_p0058c14║因緣成熟，隨未登地有情所宜化為佛土，
T31n1585_p0058c15║或淨或穢，或小或大，前後改轉，佛變化身依
T31n1585_p0058c16║之而住。能依身量，亦無定限。自性身土，一
T31n1585_p0058c17║切如來同所證故，體無差別；自受用身及所
T31n1585_p0058c18║依土，雖一切佛各變不同，而皆無邊不相障
T31n1585_p0058c19║礙。餘二身土，隨諸如來所化有情，有共、不
T31n1585_p0058c20║共。所化共者，同處同時，諸佛各變為身、為
T31n1585_p0058c21║土，形狀相似，不相障礙，展轉相雜為增上
T31n1585_p0058c22║緣，令所化生，自識變現。謂於一土有一佛
T31n1585_p0058c23║身，為現神通說法饒益。於不共者，唯一佛
T31n1585_p0058c24║變。諸有情類無始時來，種性法爾更相繫
T31n1585_p0058c25║屬，或多屬一，或一屬多，故所化生有共、不
T31n1585_p0058c26║共。不爾，多佛久住世間，各事劬勞，實為無
T31n1585_p0058c27║益，一佛能益一切生故。此諸身、土若淨、若穢，
T31n1585_p0058c28║無漏識上所變現者，同能變識，俱善無漏，
T31n1585_p0058c29║純善無漏因緣所生。是道諦攝，非苦、集故。
T31n1585_p0059a01║蘊等識相不必皆同，三法因緣雜引生故。有
T31n1585_p0059a02║漏識上所變現者，同能變識，皆是有漏。純
T31n1585_p0059a03║從有漏因緣所生，是苦、集攝，非滅、道故。善
T31n1585_p0059a04║等識相，不必皆同，三性因緣雜引生故。蘊
T31n1585_p0059a05║等同異，類此應知，不爾，應無五、十二等。然
T31n1585_p0059a06║相分等依識變現；非如識性依他中實。不
T31n1585_p0059a07║爾，唯識理應不成許識內境俱實有故。或
T31n1585_p0059a08║識相、見等從緣生，俱依他起，虛實如識，唯言
T31n1585_p0059a09║遣外，不遮內境。不爾，真如亦應非實。內境
T31n1585_p0059a10║與識，既並非虛，如何但言唯識非境？識唯
T31n1585_p0059a11║內有，境亦通外，恐濫外故，但言唯識。或諸
T31n1585_p0059a12║愚夫，迷執於境，起煩惱業，生死沈淪，不解
T31n1585_p0059a13║觀心，勤求出離，哀愍彼故，說唯識言，令自
T31n1585_p0059a14║觀心，解脫生死，非謂內境如外都無。或相
T31n1585_p0059a15║分等，皆識為性，由熏習力，似多分生。真如
T31n1585_p0059a16║亦是識之實性。故除識性，無別有法。此中
T31n1585_p0059a17║識言，亦說心所，心與心所，定相應故。此論
T31n1585_p0059a18║三分成立唯識，是故說為《成唯識論》。亦說
T31n1585_p0059a19║此論名淨唯識，顯唯識理極明淨故。此本
T31n1585_p0059a20║論名唯識三十，由三十頌，顯唯識理，乃得
T31n1585_p0059a21║圓滿，非增減故。
T31n1585_p0059a22║已依聖教及正理，分別唯識性相義，
T31n1585_p0059a23║所獲功德施群生，願共速登無上覺。
T31n1585_p0059a24║成唯識論卷第十
T31n1585_p0059b01║
T31n1585_p0059b02║成唯識論後序
T31n1585_p0059b03║
T31n1585_p0059b04║吳興沈玄明撰
T31n1585_p0059b05║原夫覺海澂玄，涵萬流而濬宗極；神幾闡
T31n1585_p0059b06║妙，被眾象而凝至真。朗慧日而鏡六幽，洩慈
T31n1585_p0059b07║雲而清八㝢，演一音而懸解，逸三乘以遐騖。
T31n1585_p0059b08║體陳如之半器，津有有於鹿園；照善現之滿
T31n1585_p0059b09║機，繹空空於鷲嶺。雖絕塵於常斷，詎遺筌於
T31n1585_p0059b10║有空？顯無上之靈宗，凝中道於茲教。逮金河
T31n1585_p0059b11║滅景，派淳源而不追；玉牒霏華，緒澆風而競
T31n1585_p0059b12║扇。於是二十八見迷桑鴈於五天，一十六師
T31n1585_p0059b13║亂雲牛於四主。半千將聖，茲惟世親寔賢
T31n1585_p0059b14║劫之應真，晦生知以提化，飛光毓彩誕暎資
T31n1585_p0059b15║靈。曜常明於八蘊、藻初情於六足，秀談芝於
T31n1585_p0059b16║俱舍、摽說有之餘宗，攝玄波於大乘，賁研空
T31n1585_p0059b17║之至理，化方昇而照極，湛沖一於斯頌。唯識
T31n1585_p0059b18║三十偈者，世親歸根之遺製也。理韜淵海，
T31n1585_p0059b19║泛浮境於榮河；義欝煙飈，麗虹章於玄圃。言
T31n1585_p0059b20║含萬象、字苞千訓，妙旨天逸、邃彩星華，幽緒
T31n1585_p0059b21║未宣冥神絕境，孤明斂暎祕思潛津。後有
T31n1585_p0059b22║護法、安慧等十大菩薩，韞玄珠於八藏、聳層
T31n1585_p0059b23║搆於四圍，宅照二因、捿清三觀，升暉十地，澄
T31n1585_p0059b24║智水以潤賢林；隣幾七覺，皎行月而開重夜。
T31n1585_p0059b25║優柔芳烈、景躅前修，箭涌泉言、風飛寶思，咸
T31n1585_p0059b26║觀本頌各裁斯釋，名曰「成唯識論」，或名「淨唯
T31n1585_p0059b27║識論」。空心外之二取，息滯有之迷塗；有識內
T31n1585_p0059b28║之一心，遣歸空之妄執。晦斯心境，苦海所以
T31n1585_p0059b29║長淪；悟彼有空，覺岸於焉高蹈。九十外道，亂
T31n1585_p0059c01║風轍而靡星旗；十八小乘，軔羬軒而扶龍轂。
T31n1585_p0059c02║窮神體妙、詣賾探機，精貫十支、洞該九分，顧
T31n1585_p0059c03║十翼而搏仙羽、頫九流以濬瓊波，盡邃理之
T31n1585_p0059c04║希微、闡法王之奧典，稱謂雙絕、筌象兼忘，
T31n1585_p0059c05║曜靈景於西申、閟虹光於震旦，濟物弘道、眇
T31n1585_p0059c06║歸宗德。粵若大和上三藏法師玄奘，體睿舍
T31n1585_p0059c07║真、履仁翔慧，九門禪宴證靜於融山、八萬玄
T31n1585_p0059c08║津騰流於委海，疊金牆而月曜、峻玉宇而霞
T31n1585_p0059c09║騫，軼芳粹於澄蘭、孕風華於龍翼。悼微言之
T31n1585_p0059c10║匿彩、嗟大義之淪暉，用啟誓言、肆茲遙踐，
T31n1585_p0059c11║泳祥河之輟水、攀寶樹之低枝、循鏤杠以神
T31n1585_p0059c12║遊、𨈆霙峯而安步，昇紫階而證道、瞰玄影
T31n1585_p0059c13║以嚴因。採奧觀奇，徙蒼龍於二紀；緘檀篆
T31n1585_p0059c14║貝，旋白馬於三秦。我
T31n1585_p0059c15║大唐慶表金輪、禎資樞電，奄大千而光宅、御
T31n1585_p0059c16║六辯以天飛，神化潛通、九仙賮寶，玄猷旁闡、
T31n1585_p0059c17║百靈聳職，凝旒邃拱，杳通夢於宵暉；掞組摛
T31n1585_p0059c18║華，煥騰文以幽贊。爰降綸旨，溥令翻譯，
T31n1585_p0059c19║勅尚書左僕射燕國公于志寧、中書令高陽公
T31n1585_p0059c20║許敬宗等潤色，沙門釋神泰等證義，沙門釋
T31n1585_p0059c21║靖邁等質文。肇自貞觀十九年，終于顯慶之
T31n1585_p0059c22║末，部將六十，卷出一千。韜軼蓬萊、池湟環
T31n1585_p0059c23║㴾，載隆法寶、大啟群迷，頌德序經並紆宸
T31n1585_p0059c24║藻，玄風之盛未之前聞。粵以顯慶四年龍捿
T31n1585_p0059c25║叶洽，玄英應序，厥閏惟陽，糅茲十釋四千五
T31n1585_p0059c26║百頌，彙聚群分各遵其本，合為一部勒成十
T31n1585_p0059c27║卷。月窮于紀，銓綜云畢，精括詁訓、研詳夷
T31n1585_p0059c28║夏，調驚韶律、藻掞天𨓍，白鳳甄奇、紫微呈
T31n1585_p0059c29║瑞，遂使文同義異若一師之製焉，斯則古聖
T31n1585_p0060a01║今賢其揆一也。三藏弟子基，鼎族高門、玉田
T31n1585_p0060a02║華胄，壯年味道、綺日參玄，業峻林遠、識清雲
T31n1585_p0060a03║鏡，閑儀玉瑩，陵道邃而澄明；逸韻蘭芳，掩
T31n1585_p0060a04║法汰而飛辯。緒僊音於八梵，舞霄鶴以翔禎；
T31n1585_p0060a05║摛麗範於九章，影桐鸞而絢藻。昇光譯侶，俯
T31n1585_p0060a06║潛叡而融暉；登彩義徒，顧猷暢而高視。秀初
T31n1585_p0060a07║昕之琁景，晉燭玄儒；矯彌天之絕翰，騰邁
T31n1585_p0060a08║真俗。親承四辯、言獎三明，䟽發戶牖、液導津
T31n1585_p0060a09║涉，繢功資素、通理寄神，綜其綱領、甄其品
T31n1585_p0060a10║第，兼撰義䟽傳之後學。庶教蟠黃陸，跨合
T31n1585_p0060a11║璧於龜疇；祥浮紫宮，掩連珠於麟籀。式罄庸
T31n1585_p0060a12║謏，敘其宗致云。