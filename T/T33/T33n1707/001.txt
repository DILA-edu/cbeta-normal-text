T33n1707_p0314b01║
T33n1707_p0314b02║No. 1707 [cf. No. 245]
T33n1707_p0314b03║仁王般若經疏卷上一
T33n1707_p0314b04║
T33n1707_p0314b05║吉藏法師撰
T33n1707_p0314b06║佛說仁王護國般若波羅蜜經序品第一
T33n1707_p0314b07║所集不同，隨流各異，不能具出。天台智者於
T33n1707_p0314b08║眾經中闊明五義，今於此部例亦五門分別。
T33n1707_p0314b09║（第一釋經名、第二出經體、第三明經宗、第四辨經用、第五論經相）。標其名字、示其名下
T33n1707_p0314b10║之體、明其綱宗、辨其功用、論其教相，此則一
T33n1707_p0314b11║經大意略盡，委釋具如《法華經》初，今略明之。
T33n1707_p0314b12║第一釋名者，但諸經受名不同，自有單法立名、
T33n1707_p0314b13║或單譬受稱、或單人立名、或法譬雙說、或人法
T33n1707_p0314b14║雙彰。所言單法者，如《大涅槃》等，從果法立名；
T33n1707_p0314b15║《大品般若》、《十地漸備》從因受稱。單譬者，《枯樹》、
T33n1707_p0314b16║《七車譬喻》等經，直引譬事得名也。單人者，如
T33n1707_p0314b17║《七女》、《老女》等經也。法譬通說者，如《華嚴》、《法華》、
T33n1707_p0314b18║《金剛般若》等經也。人法雙彰者，如《維摩》、《勝鬘》、
T33n1707_p0314b19║《四天王問般若》、《仁王般若》等經也。所言「佛說」
T33n1707_p0314b20║者，自覺覺他故名為佛，聖言宣暢故名說。「仁
T33n1707_p0314b21║王」，仁者，施恩布德，故名為仁；統化自在，故名
T33n1707_p0314b22║為王。「護國」者，仁王是能護，國土是所護，由仁
T33n1707_p0314b23║王如法治道，萬民適樂、國土安穩。若仁王望
T33n1707_p0314b24║般若，般若是能護，由持般若故仁王安穩；由
T33n1707_p0314b25║人柄法，仁王是能護，般若是所護。今仁王般
T33n1707_p0314b26║若皆是能護，國土是所護。「般若」者，《大智論》有
T33n1707_p0314b27║二釋。第四十三卷解：般若，秦言智慧。開善藏
T33n1707_p0314b28║師並用此翻。佛國土語般若，此翻智慧。又第
T33n1707_p0314b29║七十卷解：般若不可稱。般若定實相，甚深極
T33n1707_p0314c01║重，智慧輕薄，是故不可稱。莊嚴旻師以此文
T33n1707_p0314c02║云：般若名含五義，智慧止是一條，非正翻譯。
T33n1707_p0314c03║二師各執即成論，皆不得般若意。問：論既有
T33n1707_p0314c04║二文，今云何通釋？答：且依論解。般若有二種：
T33n1707_p0314c05║一方便門、二實相門。所言翻者，約方便門翻為
T33n1707_p0314c06║智慧；言不可翻者，般若非愚非智，故云不可
T33n1707_p0314c07║翻也。但解智慧，經論不同。《淨名經》云「分二字
T33n1707_p0314c08║解，云知一切眾生心念，如應說法，起於智業；不
T33n1707_p0314c09║取不捨，入一相門，起於慧業。」舊釋此文，智是有
T33n1707_p0314c10║解、慧是空解。今則不爾。眾生心念何必是有？
T33n1707_p0314c11║入實相門何必是空？謂善得此意也。《成實論》
T33n1707_p0314c12║合解智慧二字，文云「真慧名智」，此意言慧即
T33n1707_p0314c13║是智。又云「《慧義經》中說解智是慧義，故名智
T33n1707_p0314c14║慧。」合釋也。問：經論何故語言或出或沒或開
T33n1707_p0314c15║或合，不分明一途示人耶？答：聖人非不能一
T33n1707_p0314c16║途分明示人，而今出沒之言者，此有深意。以
T33n1707_p0314c17║眾生本來執著難動，以是因緣繫屬於魔，生
T33n1707_p0314c18║死不絕、苦輪常轉、不悟正道。今若復作一途
T33n1707_p0314c19║定說，更增其住著，所以不定出沒，動其生死
T33n1707_p0314c20║根栽，令得逈悟正法，故不定之說為益厚矣。
T33n1707_p0314c21║若學者定執經論一文以成一家之義，為謬甚
T33n1707_p0314c22║矣。問：五部八部內何者攝也？答：五部如此經
T33n1707_p0314c23║說，八部者《大品》、《小品》、《光讚》、《放光》、《文殊問》、《金剛般
T33n1707_p0314c24║若》、《道行》、《天王問般若》。此《仁王問般若》是《天王
T33n1707_p0314c25║問般若》攝。人王亦是天王也，故知《天王問般
T33n1707_p0314c26║若》所攝也。
T33n1707_p0314c27║次釋「波羅蜜」者，名彼岸到。波羅名彼岸，蜜名
T33n1707_p0314c28║為到。捨相會實名到彼岸，又因能達果名到
T33n1707_p0314c29║彼岸。應言到彼岸，而存胡本名波羅蜜。「經」者，
T33n1707_p0315a01║名修多羅，此翻為法本。理不自發，藉教以顯，
T33n1707_p0315a02║教為理本；教不自起，由理故生，理為教本。教
T33n1707_p0315a03║理相由，並說為本。今正取文為理本。小乘論
T33n1707_p0315a04║有五義：一出生，出生諸義故；二涌泉，義味無盡
T33n1707_p0315a05║故；三顯示，顯示諸義故；四繩墨，除邪得正故；五
T33n1707_p0315a06║結縵，貫穿諸義故。俗訓為本。經者，綖也，文經
T33n1707_p0315a07║義緯織成，行者之心，故名經也。言「序品第一」
T33n1707_p0315a08║者，發起由藉名之為序，義類相從稱之為品。
T33n1707_p0315a09║八內居初，名第一也，略簡《仁王波若》位地、名
T33n1707_p0315a10║字不同。仁王者，依《瓔珞經》云「有十四王：一、粟散
T33n1707_p0315a11║王，十善下品；二、習種菩，薩銅輪王；三、性種
T33n1707_p0315a12║菩薩，銀輪王；四、道種菩薩，金輪王，亦名轉輪
T33n1707_p0315a13║王；五、初地菩薩，四天王；六、二地菩薩，忉利天
T33n1707_p0315a14║王；七、三地菩薩，焰魔天王；八、四地菩薩，兜率
T33n1707_p0315a15║天王；九、五地菩薩，化樂天王；十、六地菩薩，他
T33n1707_p0315a16║化自在天王；十一、七地菩薩，初禪王；十二、八
T33n1707_p0315a17║地菩薩，二禪王；十三、九地菩薩，三禪王；十四、
T33n1707_p0315a18║十地菩薩，四禪王。」今言仁王者，即是十善下
T33n1707_p0315a19║品粟散王，十四王內最下品也。
T33n1707_p0315a20║第二出經體。以五忍、十地為體，故下文云「五
T33n1707_p0315a21║忍是菩薩法」，具列五忍竟，下結文云「名為諸
T33n1707_p0315a22║佛菩薩修般若波羅蜜」，故知因修般若得證
T33n1707_p0315a23║五忍。一切佛菩薩無不由此五忍而成聖，故
T33n1707_p0315a24║知五忍、十地為體。五忍義，下文委釋也。
T33n1707_p0315a25║第三明經宗。夫欲講讀經，前須識大旨。此經
T33n1707_p0315a26║以無生正觀為宗，離有無二見，假言中道，故
T33n1707_p0315a27║下文云「波若無知無見、不行不受、不生不滅，
T33n1707_p0315a28║以般若不可思議故。」不生不滅者，是中道之
T33n1707_p0315a29║異名、不思議寂滅之別稱，亦名佛性，即十方
T33n1707_p0315b01║佛母。一大事者，即其事也。問：宗體有何差別？
T33n1707_p0315b02║答：諸法本來寂滅，何宗何體？今欲為緣顯示，
T33n1707_p0315b03║於無名相中假名相說，分為異也。若就通門，
T33n1707_p0315b04║宗亦是體、體亦是宗。今約別門，輪輞喻宗，內
T33n1707_p0315b05║空喻體，宗如綱領，體如毛目。意云振裘持領、
T33n1707_p0315b06║舉網提綱，裘網之體，毛目自張。宗體之異，其義
T33n1707_p0315b07║如是。
T33n1707_p0315b08║第四辨經用。此經以外內二護為用。內護者，
T33n1707_p0315b09║下文云「為諸菩薩說護佛果因緣、護十地行因
T33n1707_p0315b10║緣。」所言外護者，下文云「吾今為汝說護國土
T33n1707_p0315b11║因緣」，令國土獲安，七難不起、災害不生，萬民
T33n1707_p0315b12║安樂，名外護也。
T33n1707_p0315b13║第五明教相。夫欲弘宣正法，須識教之偏圓，
T33n1707_p0315b14║方得了悟所稟之教。若具明教相，諸經不同，
T33n1707_p0315b15║備如《法華玄義》釋，今略明之。若江東諸師，三
T33n1707_p0315b16║種分教：一者頓教，謂佛初出世頓說深理也；
T33n1707_p0315b17║二者漸教，謂從淺至深也；三者無方不定教，
T33n1707_p0315b18║謂深淺無定也。但就漸教中有二說：一云漸
T33n1707_p0315b19║有四時，此經是第二時說，是大乘。二云漸有五
T33n1707_p0315b20║時，此經是第二時說，三乘通教也。二師並說
T33n1707_p0315b21║《般若》是第二時說，故《大品》云「見第二法輪轉」。
T33n1707_p0315b22║今謂不爾。若以《大品》對初教云是第二時者，
T33n1707_p0315b23║《法華．譬喻品》云「昔於波羅捺，今復轉最妙。」且
T33n1707_p0315b24║對初教，明亦應是第二時教。《涅槃》亦云「昔於
T33n1707_p0315b25║波羅捺，今於拘尸那城說大涅槃。」亦對初教，
T33n1707_p0315b26║應是第二時。後學宜自研尋，不可妄依舊說
T33n1707_p0315b27║也。又十地論師四宗五宗分佛教，今不復繁
T33n1707_p0315b28║文闊說。今依菩提流支直作半滿分教：若小
T33n1707_p0315b29║乘教，名半字、名聲聞藏；大乘、名滿字、名菩薩
T33n1707_p0315c01║藏。今尋諸經論，斯言當矣。所言小乘半教者，
T33n1707_p0315c02║若明其至理，但人法二空，語其因果但說有
T33n1707_p0315c03║作四諦。斯乃教不盡宗、語不極義，說稱小根、
T33n1707_p0315c04║進成小行，有所缺德，名之為半，故云小乘名
T33n1707_p0315c05║聲聞藏。大乘滿字教者，若明其理至極，平等
T33n1707_p0315c06║無得正觀不二為宗，語其因果即說無作四
T33n1707_p0315c07║諦，斯乃教稱大乘宗，語極圓旨，說稱大根、進
T33n1707_p0315c08║成大行，具足無缺，名之為滿，故云大乘名菩薩
T33n1707_p0315c09║藏也。今此經者，二藏之中是大乘滿字菩薩藏
T33n1707_p0315c10║攝，是故經言「行獨大乘，三賢十聖忍中行，唯
T33n1707_p0315c11║佛一人居淨土。」故云大乘滿教謂菩薩藏也。
T33n1707_p0315c12║次入經文。然諸佛說經本無章段，始自道安
T33n1707_p0315c13║法師分經以為三段：第一序說、第二正說、第
T33n1707_p0315c14║三流通說。序說者，由序義，說經之由序也。正
T33n1707_p0315c15║說者，不偏義，一教之宗旨也。流通者，流者宣
T33n1707_p0315c16║布義、通者不擁義，欲使法音遠布無壅也。所
T33n1707_p0315c17║以有三說者，欲明勝人致教必有因緣，先明
T33n1707_p0315c18║序說，開漸既彰；正經宜辨，故復正說；聖人大
T33n1707_p0315c19║悲無限、眾生受化無窮，非止復益當時，乃欲
T33n1707_p0315c20║遠傳後世，故有第三流通也。然此三非是三，
T33n1707_p0315c21║故三乃是一三耳。序即是正，乃至流通即序，
T33n1707_p0315c22║例如三寶一三三一也。文處者，此經有八品，
T33n1707_p0315c23║分為三段：第一〈序品〉，即為序分；第二〈觀空品〉
T33n1707_p0315c24║下六品，為正說分；第三以〈囑累〉一品，名流通
T33n1707_p0315c25║分。若依文判者，〈受持品〉末「佛告月光」下，即是
T33n1707_p0315c26║付屬。但前品明付囑辨不起七難，後品明付
T33n1707_p0315c27║囑辨經分齊，故言〈付屬品〉名流通也。
T33n1707_p0315c28║就序品中為二：初明證信序、第二明發起序。
T33n1707_p0315c29║諸師因此二序雖復種種不同，今以四雙往
T33n1707_p0316a01║收，義無不盡。第一證信對發起、第二對通序
T33n1707_p0316a02║明別序、第三對如來序明阿難序、第四對經
T33n1707_p0316a03║前序明經後序。阿難親承音旨名證信序，發
T33n1707_p0316a04║起正經故云發起序，眾經同有名通序，發起
T33n1707_p0316a05║各異故名別序，佛口自說名如來序，阿難證
T33n1707_p0316a06║信名阿難序，佛所說者名經前序，阿難後結
T33n1707_p0316a07║集證信名經後序。諸師雖復種種穿鑿，煩而
T33n1707_p0316a08║無當，今置而不論，今且依經前經後一雙以釋
T33n1707_p0316a09║二序。二序即為二別：從初至「大眾僉然而坐」
T33n1707_p0316a10║名為經後序。佛在世時未有此序，佛臨欲涅
T33n1707_p0316a11║槃時勅阿難云：「我滅後結集法藏時，當安如
T33n1707_p0316a12║是等事。」故云佛滅後序。第二從「爾時十號」下
T33n1707_p0316a13║明說經時序。當說經時，以事開發，故云說經
T33n1707_p0316a14║時序。今前明佛滅後序。若依《大智論》，直依文
T33n1707_p0316a15║帖釋，不辨子段多少；後諸師說亦無定，或五
T33n1707_p0316a16║或六。今依《金剛仙論》作六句分別：一「如是」表
T33n1707_p0316a17║信相；二「我聞」明阿難承旨，證述而不作；三「一
T33n1707_p0316a18║時」明聞經時節；四明佛化主；五明住處，明說
T33n1707_p0316a19║聽有方；六辨同聞，證不虛謬。然此六事，不可
T33n1707_p0316a20║一向屬阿難。
T33n1707_p0316a21║如是我聞：「如是我聞」得一向屬阿難。「一時」
T33n1707_p0316a22║已下，義有兩兼。若阿難結集法藏，遺旨令安，屬
T33n1707_p0316a23║經後；當說經時，非可無時處徒眾，以此而望，
T33n1707_p0316a24║即屬經前也。此是無名相中一時假名分別，
T33n1707_p0316a25║不可以定執以為諍論也。然釋如是有二：初
T33n1707_p0316a26║釋置如是因緣、二釋如是名義。置如是因緣
T33n1707_p0316a27║者，出處不同，今依龍樹釋何以一切經初安
T33n1707_p0316a28║如是者。《大智論》第二卷云「佛將滅度，阿難心
T33n1707_p0316a29║沒憂海，阿泥盧豆是其從兄，云：『汝為傳法藏
T33n1707_p0316b01║人，不應同於凡夫。若有所疑，須及時問。』阿難
T33n1707_p0316b02║猶抱感，阿泥盧豆教為四問：佛滅度後我等
T33n1707_p0316b03║云何行道？誰當作師？惡口車匿云何共住？佛經
T33n1707_p0316b04║初作何等語？阿難騰此問佛。佛答初問云：依
T33n1707_p0316b05║自法修四念處。答第二問云：解脫戒經是大
T33n1707_p0316b06║師。答第三問云：車匿應梵法治。答第四問云：
T33n1707_p0316b07║我三僧祇劫集法藏，初應安如是等語，三世諸
T33n1707_p0316b08║佛悉如是說也。」第二釋如是名義。如是者，信
T33n1707_p0316b09║順之辭。佛法大海，信為能入、智為能度。言如
T33n1707_p0316b10║是者，乃為信也。是故有信之人，言是事如是，
T33n1707_p0316b11║是其信相；不信之人，言是事不如是，是不信
T33n1707_p0316b12║相。故經首稱如是也。故肇師云：「夫如是者，蓋
T33n1707_p0316b13║是信順之辭，信則所言之理順，順則師資之
T33n1707_p0316b14║道成。經無豐約，非信不傳，其如是者正是信
T33n1707_p0316b15║也。」又如是者，不差異義。今明此法無依無得、
T33n1707_p0316b16║無戲論，畢竟清淨、真實可信，故稱如是也。「我
T33n1707_p0316b17║聞」者，佛勅阿難出法藏時，當言我從佛邊聞，
T33n1707_p0316b18║恐人不信阿難，以人廢道也。我與無我性無
T33n1707_p0316b19║有二，為世俗故說我耳。聞亦如是，耳根聲塵
T33n1707_p0316b20║及以耳識，三處無間和合亦不聞。今言聞者，
T33n1707_p0316b21║不聞聞也。問：阿難是佛得道夜半生，年二十
T33n1707_p0316b22║五始來事佛。佛自成道所說甚多，其人並不
T33n1707_p0316b23║在坐，而悉稱我聞者，其義如何？答：《報恩經》第
T33n1707_p0316b24║六卷具述阿難乞諸願「所未聞經願佛重說」，
T33n1707_p0316b25║故皆是親承也。《釋論》第二，阿難自說偈云「佛
T33n1707_p0316b26║初說法時，爾時我不見，如是展轉聞，佛在波
T33n1707_p0316b27║羅捺，佛為五比丘，初開甘露門，說四真諦法。」
T33n1707_p0316b28║此謂佛重說，名展轉聞也。《菩薩處胎經》云「佛
T33n1707_p0316b29║在雙林已入金棺，起授金手問阿難：『自我前
T33n1707_p0316c01║來為諸菩薩說大乘方等經，汝悉知不？』對曰：
T33n1707_p0316c02║『唯佛乃知。』又問：『我昔昇忉利天為母說法，汝
T33n1707_p0316c03║知不？』答曰：『不知。』又問：『我處在龍宮為諸龍說
T33n1707_p0316c04║法，汝知不？』答曰：『不知。』又問：『我昔處胎轉妙法
T33n1707_p0316c05║輪，汝知不？』答曰：『不知。』如是問竟，佛告阿難：『汝
T33n1707_p0316c06║今諦聽，我當為汝一一解說。』如來口密一時
T33n1707_p0316c07║併授，阿難得佛覺三昧，一時併領。」阿難得佛覺
T33n1707_p0316c08║三昧，出《舍利弗問經》「阿難修悟不忘禪，宿習
T33n1707_p0316c09║總持，得佛覺三昧也。」若依《金剛仙論》，明三種
T33n1707_p0316c10║阿難：一大乘阿難，即阿難海，持大乘法藏；二
T33n1707_p0316c11║中乘阿難，即阿難陀婆羅，持中乘法藏；三小
T33n1707_p0316c12║乘阿難，即名阿難賢，持小乘法藏。今此經理
T33n1707_p0316c13║玄相寂、因圓果滿，廣大如法界、究竟如虛空，
T33n1707_p0316c14║故云阿難海稱我聞也。問：《大智論》云「諸法皆
T33n1707_p0316c15║無」，云何稱我？答：雖知諸法皆無，隨俗故，世流
T33n1707_p0316c16║布語假名為我，故無過也。
T33n1707_p0316c17║一時佛住王舍城。一時者，即說經之時，如說
T33n1707_p0316c18║《涅槃》，二月十五日。此經，三十年正月八日為
T33n1707_p0316c19║時。時有三種：一三摩耶時，即長時；二迦羅時，
T33n1707_p0316c20║是短時；三佉樓時，是不長不短時。今言時者，
T33n1707_p0316c21║三摩耶時。而眾師雖復穿鑿，終成無當。若存
T33n1707_p0316c22║龍樹之風須破，破一時說三摩耶也。佛者，佛
T33n1707_p0316c23║國語云佛陀，此云覺者。既自覺悟，又能覺他，
T33n1707_p0316c24║故名為佛。《智度論》云「佛陀，外國語，此云智者，
T33n1707_p0316c25║知三世眾生數非眾生數也。」住王舍城者，有
T33n1707_p0316c26║三：初明住、二明王舍、三耆闍崛山。住者，天住、
T33n1707_p0316c27║梵住、聖住。六欲天名天住，初禪以上名梵住，
T33n1707_p0316c28║三乘人名聖住。此三住中，佛多住聖住。又有
T33n1707_p0316c29║八住：一者天住，住四禪；二梵住，住四無量心；
T33n1707_p0317a01║三者威儀住，住四威儀也；四者聖住，住三空；
T33n1707_p0317a02║五者壽命住，住五分法身；六者依止住，住王
T33n1707_p0317a03║舍城耆闍崛山也；七者教化住，住十六大國；
T33n1707_p0317a04║八者佛住，住第一義諦。所言住，暫時名在，久
T33n1707_p0317a05║居名住，亦可經停名住也。王舍城者，外國云
T33n1707_p0317a06║摩訶悅祇伽羅。摩訶言大，悅祇此言王舍，伽
T33n1707_p0317a07║羅此云城。摩伽陀國有十二城，摩訶陀者名
T33n1707_p0317a08║持甘露處。凡有十二城者，一區祇尼大城、二
T33n1707_p0317a09║富樓那跋檀大城、三阿監車多羅大城、四弗迦
T33n1707_p0317a10║羅婆大城、五王舍大城、六舍婆提大城、七婆羅
T33n1707_p0317a11║捺大城、八迦毘羅婆大城、九瞻婆城、十婆翅多
T33n1707_p0317a12║城、十一𤘽晱彌城、十二鳩樓城。此十二城中，
T33n1707_p0317a13║後六城佛少住；前六城中，佛不住前四城，多
T33n1707_p0317a14║住後二城。二城中，多住王舍城，為報法身恩
T33n1707_p0317a15║故；少住舍婆提，為報生身恩故。何故名王舍
T33n1707_p0317a16║城？此城四天王共造，多有諸王，佛是法輪王，
T33n1707_p0317a17║從多以得稱，故名王舍城。摩迦陀國王生一
T33n1707_p0317a18║子，一頭兩面四手，時人觀之以為不祥，王則
T33n1707_p0317a19║裂其身首棄之草野。有羅剎女鬼名曰梨羅，
T33n1707_p0317a20║還合其身，以乳養之。年既成長，大有力勢，能
T33n1707_p0317a21║吞併諸國，獲八萬四千王置五山內，立城治
T33n1707_p0317a22║化。以多王所舍，故云王舍城。諸因緣非一，不
T33n1707_p0317a23║能具述。
T33n1707_p0317a24║耆闍崛山中。耆闍崛山中者，王舍城有六
T33n1707_p0317a25║精舍：一竹園精舍，在平地，迦園陀長者之所
T33n1707_p0317a26║造，去城西北三十里；二少力獨上山精舍；三
T33n1707_p0317a27║七葉穴山精舍；四四天王穴山精舍；五蛇穴精
T33n1707_p0317a28║舍；六祇闍崛山精舍，此翻鷲頭山，耆闍名鷲，
T33n1707_p0317a29║崛名頭，此山頂似鷲，王舍城人見其似鷲故
T33n1707_p0317b01║因傳名鷲頭山。又王舍城南多諸尸陀林，鳥
T33n1707_p0317b02║獸來食，多集諸鷲鳥，故云鷲頭山也。五山者，
T33n1707_p0317b03║東方象頭、南方馬頭、西方羊頭、北方師子頭、中
T33n1707_p0317b04║央鷲頭也。
T33n1707_p0317b05║與大比丘眾八百萬億學無學皆阿羅漢。與
T33n1707_p0317b06║大比丘眾者，第六列同聞眾。夫一切經初列眾，
T33n1707_p0317b07║不出四種：一者影嚮眾、二者結緣眾、三者發
T33n1707_p0317b08║起眾、四者當機眾也。一影嚮眾者，如分身諸佛
T33n1707_p0317b09║來聽法也。二結緣眾者，於此未悟，作後世得
T33n1707_p0317b10║悟因緣，名結緣眾。三發起眾者，法身菩薩更
T33n1707_p0317b11║相表發也。四當機眾者，說經正被得道眾也。
T33n1707_p0317b12║此經既爾，餘皆類爾。就同聞眾中有二：初別
T33n1707_p0317b13║列眾、二總結。就別列中，眾雖十二，大判為三：
T33n1707_p0317b14║前之十眾當此土眾、第十一他方眾、第十二化
T33n1707_p0317b15║眾。就前十眾，若從大列，應先菩薩後及聲聞。
T33n1707_p0317b16║若從小列，應先列優婆夷等。今何故先列聲
T33n1707_p0317b17║聞後列菩薩？然佛法內有二種道：一者顯現
T33n1707_p0317b18║道、二者祕密道。今以顯現道，先列聲聞。復菩
T33n1707_p0317b19║薩現漏未盡則形無定方，若在先列，恐世人疑，
T33n1707_p0317b20║故先列聲聞也。就聲聞眾中有五段：一舉大
T33n1707_p0317b21║比丘眾名、二列數、三出位、四歎德、五總結。與之
T33n1707_p0317b22║言共。大者名勝，亦云多。比丘五義，如《智度論》，
T33n1707_p0317b23║一名乞士、二名破煩惱、三名號比丘、四受戒名
T33n1707_p0317b24║比丘、五名怖魔。乞士者，清淨活命，如舍利弗
T33n1707_p0317b25║因緣說也。破惡者，比名惡，丘名能，能破惡故
T33n1707_p0317b26║名比丘。三名號比丘，如胡漢夷處各各有號，
T33n1707_p0317b27║故名比丘。四受戒，名比丘。五比名能，丘名怖，
T33n1707_p0317b28║能怖魔軍故名比丘。比丘非一，故復名眾。八
T33n1707_p0317b29║百萬億下，第二列數。學無學皆阿羅漢下，第
T33n1707_p0317c01║三顯位地。阿羅漢有三義：初阿羅漢名應供、
T33n1707_p0317c02║二阿羅漢名不生、三阿樓佉名殺賊。通徒一
T33n1707_p0317c03║一皆有三義。下三果人何故皆名羅漢？亦分
T33n1707_p0317c04║有三義，又舉勝以歎。
T33n1707_p0317c05║有為功德、無為功德。有為功德下，第四歎德。
T33n1707_p0317c06║有為功德無為功德者，有為舉智德，無為是舉
T33n1707_p0317c07║斷德。若約境，道諦是有為，滅諦是無為。施
T33n1707_p0317c08║功名功，歸己曰德，故名功德也。
T33n1707_p0317c09║無學十智、有學八智、有學六智、三根、十六心行。
T33n1707_p0317c10║無學十智者，四諦法比等智、他心及盡、無生，
T33n1707_p0317c11║此第四果方具。有學八智者，是那含人，除盡、
T33n1707_p0317c12║無生，具餘八智。言有學六智，謂須、斯二人，除
T33n1707_p0317c13║盡、無生，在無學故；除他心智，未得根本禪故；
T33n1707_p0317c14║除等智，先有非始得故。亦可須陀具六智，以
T33n1707_p0317c15║等智非須陀人斷結智，故除之。三根者，一未
T33n1707_p0317c16║智根，在見道，未重決斷故；二已智根，在修道，
T33n1707_p0317c17║重決斷故；三無智根，在無學道，更不求勝智
T33n1707_p0317c18║故。三藏師云：一自性根，本是凡夫；二引取根，
T33n1707_p0317c19║十信至十地；三得果根，佛地。若依大品經論，
T33n1707_p0317c20║未知欲知根，在見道和合九無漏根，作未知
T33n1707_p0317c21║欲知根體。二知根，在修道中增進九根，作知
T33n1707_p0317c22║根體。三知已根，在無學道增進九根，作知已
T33n1707_p0317c23║根體。十六心行者，若具作經文，應云十六心
T33n1707_p0317c24║十六行，經家巧故。一十六心該通二法。十六
T33n1707_p0317c25║心者，依小乘，苦法忍、苦法智、苦類忍、苦類智，集
T33n1707_p0317c26║法忍、集法智、集類忍、集類智，滅法忍、滅法智、滅
T33n1707_p0317c27║類忍、滅類智，道法忍、道法智、道類忍、道類智，為
T33n1707_p0317c28║十六心也。十六行者，四諦下各四行，苦、空、無
T33n1707_p0317c29║常、無我，因、集、緣、生，滅、盡、妙、離，道、正、迹、乘，亦名
T33n1707_p0318a01║十六諦。又解：亦可斷見道惑十六心，謂八忍、
T33n1707_p0318a02║八智是也。若依三藏法師所出十六心者，三十
T33n1707_p0318a03║心合為四、登地有十、金剛心、佛地，合十六也。
T33n1707_p0318a04║法假虛實觀、受假虛實觀、名假虛實觀。言法
T33n1707_p0318a05║假觀者，五陰等法，是名法假。五陰成眾生，是
T33n1707_p0318a06║為受假。取上二假上名，是名名假。無體藉他，
T33n1707_p0318a07║名之為假。法假虛實觀者，相形解也，法假是
T33n1707_p0318a08║實，二假是虛，故云法假虛實觀也。名假虛實
T33n1707_p0318a09║觀者，名假是虛，法假、受假是實，故云虛實觀
T33n1707_p0318a10║也。三藏師就三性解：法假是真實性，受假是
T33n1707_p0318a11║依他性，名假是分別性也。法是真實法，假立
T33n1707_p0318a12║以對俗，受是妄想依他之心，受納前境名假，
T33n1707_p0318a13║即是一切名相，與《大品》相應也。一一假並稱
T33n1707_p0318a14║虛實觀者，執著成虛忘境。為實觀者，觀察觀達
T33n1707_p0318a15║為義也。若依正觀明假者，不如此。因緣生法
T33n1707_p0318a16║即空即假即中，言假名者，寂滅無得之名也。
T33n1707_p0318a17║三空觀門、四諦、十二因緣，無量功德皆成就。
T33n1707_p0318a18║三空者，空、無相、無作。空無二十五有，名空解脫
T33n1707_p0318a19║門。無其十相，名無相解脫門。於二十五有不
T33n1707_p0318a20║作願求，名無作解脫門。亦名三三昧，亦名三
T33n1707_p0318a21║解脫門。此之二法有何等異？三三昧通漏無
T33n1707_p0318a22║漏，三解脫門一向無漏。三藏師云：三假空名
T33n1707_p0318a23║三空，三空即三無性之理。又解：十八空名空
T33n1707_p0318a24║門，破男女相名無相門，不願中求名無作門。
T33n1707_p0318a25║四諦者，有作無作二種四諦。小乘之人，智照
T33n1707_p0318a26║未窮，智稱有量，境不極妙，故稱有作。大乘之
T33n1707_p0318a27║人，以無心之真智，照無相之虛宗，境窮智極，
T33n1707_p0318a28║名為無作。今日所論者是有作四諦。分段生
T33n1707_p0318a29║死逼迫名苦，不虛名諦。業及煩惱名集，不虛
T33n1707_p0318b01║名諦。寂泊名滅，不虛名諦。八道分名道，不虛
T33n1707_p0318b02║名諦。問：云何名諦？答：有人言以境為諦。若爾，
T33n1707_p0318b03║一切牛馬畜生亦應有諦。今解不爾，智照如
T33n1707_p0318b04║實名之為諦，故《思益經》云「知苦無生、集無和
T33n1707_p0318b05║合，於畢竟滅法中無生無滅，於一切法平等，
T33n1707_p0318b06║以不二法得道，名為聖諦。」十二因緣者，過去
T33n1707_p0318b07║二因、現在五果，現在三因、未來二果，故云十二
T33n1707_p0318b08║也。無量功德皆成就下，第五總結也。
T33n1707_p0318b09║復有八百萬億大仙緣覺，非斷非常四諦十二
T33n1707_p0318b10║緣皆成就。復有八百萬下，第二列緣覺眾，有
T33n1707_p0318b11║四：初舉數、二標名、三歎德、四總結。初八百萬
T33n1707_p0318b12║者，舉數也。二標名，有三別：初大仙緣覺者，昔
T33n1707_p0318b13║因中作國王，將諸婇女入園遊戲竟，暫時睡
T33n1707_p0318b14║息。未睡之間，樹林精妙色葉蓊欝，忽爾婇女
T33n1707_p0318b15║毀壞。王即思惟：我不久亦當如此。以外況內
T33n1707_p0318b16║即成大辟支佛，故名大仙緣覺。二佛去世後，
T33n1707_p0318b17║閑居靜室結跏趺坐，獨悟思惟，忽然成道，名
T33n1707_p0318b18║獨覺辟支佛。三有七生須陀洹，藉前解脫分
T33n1707_p0318b19║善根，人七天七反生，更不受第八生，即成小
T33n1707_p0318b20║辟支佛。三種辟支佛中，先者最大，從因緣以
T33n1707_p0318b21║得道，故名大仙緣覺也。非斷非常下，第三歎
T33n1707_p0318b22║德。觀十二因緣過去二因緣成現在五果，非
T33n1707_p0318b23║斷；現在三因緣入未來，非常。又從緣生，故非
T33n1707_p0318b24║斷；生已滅，故非常。又因緣相續有，非斷；即法無
T33n1707_p0318b25║自性，非常。皆成就者，第四總結也。問：緣覺出
T33n1707_p0318b26║無佛世，無師自悟，今何故列為同聞眾？答：諸
T33n1707_p0318b27║大仙人在雪山中悟因緣以得道，今聞如來放
T33n1707_p0318b28║光動地，尋光而來，故阿難即列為同聞也。第
T33n1707_p0318b29║三菩薩眾，有五：初列數、二標名、三位地、四歎德、
T33n1707_p0318c01║五總結。
T33n1707_p0318c02║復有九百萬億菩薩摩訶薩，皆阿羅漢實智功
T33n1707_p0318c03║德、方便智功德。九百萬億者，列數。九千萬為
T33n1707_p0318c04║九百億。菩薩摩訶薩下，二標名。摩訶薩，翻為
T33n1707_p0318c05║大道心眾生，應云摩訶菩提薩埵。此言大道
T33n1707_p0318c06║心眾生，以義訓釋。亦云開士，以道開物故也。
T33n1707_p0318c07║亦云道人，以道所成故。皆阿羅漢下，第三位
T33n1707_p0318c08║地。羅漢有三義，菩薩亦有三義，故菩薩為羅漢
T33n1707_p0318c09║也。《大集經》云「大法菩薩名阿羅漢」，《大品經》「聲
T33n1707_p0318c10║聞若智若斷，皆是菩薩無生法忍。」故云皆阿羅
T33n1707_p0318c11║漢也。實智功德下，第四歎德。實智者，實相
T33n1707_p0318c12║般若。方便智者，方便般若。此實方便實，此方
T33n1707_p0318c13║便實方便也。亦云：鑒虛照實名實智，清淨功
T33n1707_p0318c14║用不著名方便智。功德者，施功名功，歸己曰
T33n1707_p0318c15║德。亦云：忘功遺德，故云功德也。
T33n1707_p0318c16║行獨大乘，四眼、五通、三達、十力、四無量心、四辯、
T33n1707_p0318c17║四攝、金剛滅定，一切功德皆成就。行獨大乘
T33n1707_p0318c18║者，不雜二乘名行獨大乘。又菩薩有二種：一
T33n1707_p0318c19║者三乘化、二者純大乘。演讚其純大乘，故云行
T33n1707_p0318c20║獨大乘。四眼者，肉、天、慧、法。以菩薩在因，未得
T33n1707_p0318c21║佛眼也。五通者，身通、天眼、天耳、他心、宿命。以
T33n1707_p0318c22║菩薩漏未盡，故除漏盡通。三達者，一宿命達、
T33n1707_p0318c23║二天眼達、三漏盡達。此三能知自他事虛及
T33n1707_p0318c24║實名為達。道理三達是佛得，菩薩隨分，亦云
T33n1707_p0318c25║仰習果德。十力者，菩薩十力：一發心堅固
T33n1707_p0318c26║力、二大慈力、三大悲力、四精進力、五禪定力、六
T33n1707_p0318c27║智慧力、七不厭生死力、八無生法忍力、九解脫
T33n1707_p0318c28║力、十無礙力。四無量心者，慈、悲、喜、捨。慈能與
T33n1707_p0318c29║樂、悲能拔苦、喜與眾生增上樂、捨捨於煩惱
T33n1707_p0319a01║又捨上三心。四辯者，一法辯，識萬法名體，為
T33n1707_p0319a02║諸法立名。二辭辯者，解一切眾生六道種種
T33n1707_p0319a03║殊方異類言音。三樂說辯者，自有無窮辯，樂
T33n1707_p0319a04║為彼說；又善見眾生樂聞之機，名樂說辯。四
T33n1707_p0319a05║義辯者，經云「無量劫集毘伽羅論，故得法辨；集
T33n1707_p0319a06║第一義，故得義辨。」四攝者，一布施，引不信眾
T33n1707_p0319a07║生令入信；二愛語，引已入者令修行；第三利
T33n1707_p0319a08║行，令修行者得解利益；四同事，菩薩同其事
T33n1707_p0319a09║業引之入聖位也。金剛滅定者，三藏師云：通
T33n1707_p0319a10║十地皆名金剛，又得十地上忍也。金剛者，亦
T33n1707_p0319a11║名首楞嚴三昧。夫金剛者，咀壞萬物，不為萬
T33n1707_p0319a12║物所壞。菩薩以此智慧斷煩惱，不為煩惱所
T33n1707_p0319a13║壞。《釋論》三種金剛，如金剛輪，能滅煩惱是；金
T33n1707_p0319a14║剛力，碎身舍利是；金剛三昧，金剛滅定是。一
T33n1707_p0319a15║切功德皆成就者，第五總結也。
T33n1707_p0319a16║復有千萬億五戒賢者，皆行阿羅漢，十地迴向，
T33n1707_p0319a17║五分法身具足，無量功德皆成就。第四明五
T33n1707_p0319a18║戒賢者眾，有四：初列數、二標名、三歎德、四總
T33n1707_p0319a19║結也。初千萬億，舉數。五戒賢者，標名。如提婆
T33n1707_p0319a20║波利等問佛：「何不為我說四六戒？」佛答：「五戒
T33n1707_p0319a21║者，天地之大數，在天即為五星、在地為五岳、
T33n1707_p0319a22║在人為五藏、在陰陽為五行、在帝為五帝、在
T33n1707_p0319a23║世為五德、在色為五色、在法為五戒。以不殺
T33n1707_p0319a24║生配東方，東方是木，木主於仁，仁以養生為義，
T33n1707_p0319a25║是故以不殺生配東方。北方是水，水主於智，
T33n1707_p0319a26║智者不盜竊為義，故以不盜配北方。西方是
T33n1707_p0319a27║金，金主於義，行義之人豈可邪婬耶？故以不邪
T33n1707_p0319b01║婬配西方。南方是火，火主於禮，禮防於失，飲
T33n1707_p0319b02║酒之人多有過失，故以不飲酒配南方。中央
T33n1707_p0319b03║是土，土主於信，妄語之人乖角兩頭是真失
T33n1707_p0319b04║信，故以不妄語配中央。」賢者，調心修道名賢。
T33n1707_p0319b05║假名行人，名之為者。皆行阿羅漢下，第三歎
T33n1707_p0319b06║德。阿羅漢者，此通名，以分有無生不著義，又
T33n1707_p0319b07║復修羅漢向名行阿羅漢。十地，謂歡喜、離垢、
T33n1707_p0319b08║明炎、燒然、難勝、現前、遠行、不動、善慧、法雲。迴
T33n1707_p0319b09║向，謂十道種，始從救護一切眾生離眾生相乃
T33n1707_p0319b10║至第十法界無量迴向。迴向有二種：一者下
T33n1707_p0319b11║迴向，所修功德與一切眾生；二者所作功德
T33n1707_p0319b12║迴向薩波若，是上迴向。五分法身者，謂戒、定、
T33n1707_p0319b13║慧、解脫、解脫知見也。凡夫惑累，以五陰為身；
T33n1707_p0319b14║聖人清高，以五分法身為體。無量功德下，第
T33n1707_p0319b15║四總結也。
T33n1707_p0319b16║復有十千五戒清信女，皆行阿羅漢，十地皆成
T33n1707_p0319b17║就，始生功德、住生功德、終生功德，三十生功德
T33n1707_p0319b18║皆成就。第五復明清信女眾，有四：初舉數、
T33n1707_p0319b19║二標名、三歎德、四總結。初十千者，舉數。清信
T33n1707_p0319b20║女者，標名。外國云優婆夷，此云清信女，夷者名
T33n1707_p0319b21║女。皆行阿羅漢者、十地等，如上說。始生，入地
T33n1707_p0319b22║心。住生，經𢝜住地心。終生，滿地心。三十生者，
T33n1707_p0319b23║十地一一地各有三生，謂入、住、滿，十地合為
T33n1707_p0319b24║三十生也。皆成就者，第四總結也。
T33n1707_p0319b25║復有十億七賢居士，德行具足，二十二品、十一
T33n1707_p0319b26║切入、八除入、八解脫、三慧、十六諦、四諦四三二
T33n1707_p0319b27║一品觀，得九十忍，一切功德皆成就。第六明
T33n1707_p0319b28║七賢居士眾，亦四：初列數、二標名、三歎德、四
T33n1707_p0319c01║總結。初列數，有十億者，十千為一萬，十萬為
T33n1707_p0319c02║一億，百萬為十億。七賢居士下，第二標名。七
T33n1707_p0319c03║賢有二義：一依小乘者，一五停心觀、二別相
T33n1707_p0319c04║念處、三總相念處、四煖法、五頂法、六忍法、七世
T33n1707_p0319c05║第一法，此等調心順道，故名為賢；二依大乘，
T33n1707_p0319c06║一初發心人、二名有相行人、三名無相行人、
T33n1707_p0319c07║四名方便行、五名習種性、六性種性、七道種
T33n1707_p0319c08║性，此七在地前調心順道，名為七賢。言居士
T33n1707_p0319c09║者，外國積財滿億名居士。德行具足下，第三
T33n1707_p0319c10║歎德。歎德中有三：初總、次別、後結。別中有六
T33n1707_p0319c11║門歎。一歎其道品。二十二品者，此人有見道
T33n1707_p0319c12║前唯具四念處、四正懃、四如意足、五根、五力，合
T33n1707_p0319c13║二十二道品也。第二歎十一切入。入之言處，
T33n1707_p0319c14║青黃赤白、地水火風空處識處為十也。三歎
T33n1707_p0319c15║八勝處，亦名八除入：一內有色相外觀色少
T33n1707_p0319c16║若好若醜、二內有色相外觀色多若好若醜、
T33n1707_p0319c17║三內無色相外觀色少若好若醜、四內無色
T33n1707_p0319c18║相外觀色多若好若醜、五青、六黃、七赤、八白。
T33n1707_p0319c19║第四歎八解脫：一內有色相外觀色、二內無
T33n1707_p0319c20║色相外觀色、三觀淨色、四空處、五識處、六無
T33n1707_p0319c21║所有處、七非相處、八滅盡解脫。第五歎三慧，
T33n1707_p0319c22║謂乾慧地名聞慧、四善根名思慧、苦忍已上名
T33n1707_p0319c23║修慧。六歎四諦，十六諦如上說。言四三二一
T33n1707_p0319c24║品者，歎德中第三結釋，有三義：一所謂四三
T33n1707_p0319c25║二一品觀得九十忍者，四即四現忍，從下向
T33n1707_p0319c26║上舉之，煖第四、頂第三、忍第二、世第一法是第
T33n1707_p0319c27║一，四即四現忍、三即除前煖法、二即除前頂
T33n1707_p0319c28║法、一即除前忍法，四三二一合十品，觀欲界
T33n1707_p0319c29║至非想九地，即為九十忍也。第二義者，四即
T33n1707_p0320a01║四諦、三即三諦、二即二諦、一即一實諦。言得
T33n1707_p0320a02║九十忍者，地前三賢：一習種性、二性種性、三道
T33n1707_p0320a03║種性，於此三十心中作下中上三品觀，三十心
T33n1707_p0320a04║合有九十品觀，名九十忍也。第三三藏師解：
T33n1707_p0320a05║四即四果、三即三果、二即二果、一即一果。言
T33n1707_p0320a06║九十忍者，二十二品從登地已上至佛合十一
T33n1707_p0320a07║位，十一位有定慧二品合二十二品。修行此
T33n1707_p0320a08║法從二十二品至四三二一合八十一品，從
T33n1707_p0320a09║此法出四禪、四空、滅定合九十忍也。一切功
T33n1707_p0320a10║德下，第四總結也。
T33n1707_p0320a11║復有萬萬億九梵，三淨、三光、三梵，五喜樂天，天定
T33n1707_p0320a12║功德定味常樂神通，十八生處功德皆成就。
T33n1707_p0320a13║第七列梵眾，有四：初總標數、二別列名數、三歎
T33n1707_p0320a14║德、四總結。初以萬數萬故，故云萬萬億也。三
T33n1707_p0320a15║淨下，第二別列數。三淨者，第三禪三天，謂小
T33n1707_p0320a16║淨、無量淨、遍淨；三光是第二禪三天，謂少光、無
T33n1707_p0320a17║量光、光音；三梵者是初禪三天，一梵眾、二梵
T33n1707_p0320a18║輔、三大梵。五喜樂天者，四禪有九天，一果實
T33n1707_p0320a19║天、二小果天、三廣果、四無相，此四天不論，唯
T33n1707_p0320a20║列後五。五喜樂者，是五淨居天，此人喜樂論
T33n1707_p0320a21║義名喜樂，一無煩、二無熱、三善現、四善可見、五
T33n1707_p0320a22║色究竟。天定功德下，第三歎德。天定者報定，
T33n1707_p0320a23║即是報禪報五陰也。功德定者淨定，即是淨
T33n1707_p0320a24║禪善有漏五陰。味者即是味定，愛著禪定也。
T33n1707_p0320a25║常樂神通者，修得神通、報得神通二種也。十
T33n1707_p0320a26║八生處功德皆成就，總結上四禪十八天也。
T33n1707_p0320a27║復有億億六欲諸天子，十善果報神通功德皆
T33n1707_p0320a28║成就。第八列欲界六天眾，有四：初列數、二
T33n1707_p0320a29║列名、三歎德、四總結。初億億者，億億重數也。
T33n1707_p0320b01║六欲天下，第二列名。四天王，東方提頭賴吒，
T33n1707_p0320b02║此云持國主；南方毘留勒叉，此云增長主；西
T33n1707_p0320b03║方毘留博叉，此云雜語主；北方毘沙門，此云
T33n1707_p0320b04║多聞主。二者忉利天，此云戲樂，亦云三十三
T33n1707_p0320b05║天。三者炎摩天，此云善分，亦名善時。四兜率
T33n1707_p0320b06║陀天，此云知足。五者化樂天，自化樂具而娛樂
T33n1707_p0320b07║也。六者他化自在天，他化五欲樂具而自在
T33n1707_p0320b08║受樂，名他化自在也。十善下，第三歎德。不起
T33n1707_p0320b09║十惡即為十善，得六天報故云十善報也。功
T33n1707_p0320b10║德皆成就下，第四總結也。
T33n1707_p0320b11║復有十六大國王，各各有一萬二萬乃至十萬
T33n1707_p0320b12║眷屬，五戒十善、三歸功德，清信行具足。第九
T33n1707_p0320b13║列人王眾，亦有四：初列數、二明眷屬、三歎德、四
T33n1707_p0320b14║總結。初云十六國者，列數也。各各下，明眷屬
T33n1707_p0320b15║也。五戒十善下，三歎德。三歸功德者，佛未出
T33n1707_p0320b16║歸敬邪三寶、諸天邪師以為佛寶，四韋陀等
T33n1707_p0320b17║以為法寶，諸外道等以為僧寶；如來出世方
T33n1707_p0320b18║歸敬正三寶。清信行者，四信成就，故云清信
T33n1707_p0320b19║也。又普得大乘正信，名清信也。言具足者，佛
T33n1707_p0320b20║法僧戒四信隨分具足也。
T33n1707_p0320b21║復有五道一切眾生。第十列五道眾。或聖慈
T33n1707_p0320b22║力得來法會，應列六道。修羅，鬼道攝故也。
T33n1707_p0320b23║復有他方不可量眾。第十一列他方聖眾。文
T33n1707_p0320b24║相可知也。
T33n1707_p0320b25║復有變十方淨土現百億高座，化百億須彌寶
T33n1707_p0320b26║華，各各座前華上有無量化佛，有無量菩薩、比
T33n1707_p0320b27║丘、八部大眾，各各坐寶蓮華，華上皆有無量國
T33n1707_p0320b28║土。第十二列變化眾。此是不思議菩薩，故能
T33n1707_p0320b29║變十方淨土及佛眾等來至此土。就文為三：
T33n1707_p0320c01║一明不思議力能變土；二有無量下，明不思
T33n1707_p0320c02║議力能現佛及菩薩；三一一佛各各下，明不
T33n1707_p0320c03║思議力能說般若。初明變土者，文云十方者，
T33n1707_p0320c04║六方及四維也。淨土者，如西方淨土也。百
T33n1707_p0320c05║億者，百億日月、百億須彌也。有無量化佛下，
T33n1707_p0320c06║二明不思議力能現佛及菩薩。後明八部者，
T33n1707_p0320c07║一剎利眾、二沙門眾、三婆羅門、四四天王眾、五
T33n1707_p0320c08║三十三天眾、六六欲天眾、七魔眾、八梵眾。又
T33n1707_p0320c09║言龍鬼八部者，一乾闥婆、二毘舍闍，此二屬提
T33n1707_p0320c10║頭賴吒天王；三名鳩盤荼、四名薜荔多，此二
T33n1707_p0320c11║屬毘留勒叉天王；五龍、六富單那，此二屬毘
T33n1707_p0320c12║留博叉天王；七名夜叉、八名羅剎，此二屬毘
T33n1707_p0320c13║沙門天王。
T33n1707_p0320c14║一一國土，佛及大眾如今無異。一一國土中一
T33n1707_p0320c15║一佛及大眾，各各說般若波羅蜜，他方大眾及
T33n1707_p0320c16║化眾、此三界中眾，十二大眾皆來集會，坐九劫
T33n1707_p0320c17║蓮華座，其會方廣九百五十里，大眾僉然而坐。
T33n1707_p0320c18║一一佛及大眾各各說般若者，三明不思議
T33n1707_p0320c19║力能說法。上來別列十二眾竟。他方大眾下，
T33n1707_p0320c20║別列十二眾內第二總結眾多少。言他方大
T33n1707_p0320c21║眾者，結前第二他方眾。言及化眾者，結前第
T33n1707_p0320c22║三變化眾。言此三界中者，結前第一此方十
T33n1707_p0320c23║二眾。言十二眾者，總結前三眾。九劫蓮華者，
T33n1707_p0320c24║九層華座也。廣九百五十里者，如雙林法會
T33n1707_p0320c25║十二由旬能容巨眾；今會亦爾，雖復局狹而
T33n1707_p0320c26║容甚多也。大眾僉然而坐者，皆坐聽法也。問：
T33n1707_p0320c27║何故諸天有不聞法者、三途而來受道？答：天
T33n1707_p0320c28║台智者言：於此《涅槃經》於戒緩者不名為緩，
T33n1707_p0320c29║於乘緩者乃名為緩。於此作四句分別，自
T33n1707_p0321a01║有乘急而戒緩、戒急而乘緩、俱急、俱緩。以其
T33n1707_p0321a02║過去持戒修定故生天，以其過去不修慧故
T33n1707_p0321a03║不得聞經。三途而來受道者，以其破戒墮三
T33n1707_p0321a04║途，以其過去世修慧，故為聲光所招。俱急、俱
T33n1707_p0321a05║緩可知。
T33n1707_p0321a06║爾時十號三明大滅諦金剛智釋迦牟尼佛，初
T33n1707_p0321a07║年月八日方坐十地入大寂室三昧。爾時十
T33n1707_p0321a08║號者，自此下次釋說經時節。就中有七段：第一
T33n1707_p0321a09║明如來入三昧分、第二放光、第三現華、第四地
T33n1707_p0321a10║動、第五疑問、第六作樂歎佛并召十方眾來集、
T33n1707_p0321a11║第七起定。第一入定，入三昧分中。爾時者，當爾
T33n1707_p0321a12║之時。十號表德，使物歸依。三明表圓鑒三世、
T33n1707_p0321a13║精識物機。大滅者，歎佛斷德，表自無縛，能解
T33n1707_p0321a14║於他。金剛者，歎佛智德。又爾時者，將欲說法
T33n1707_p0321a15║時。十號，表名德遠聞，為物歸信。三明，表見眾
T33n1707_p0321a16║生根性。大滅，即是涅槃。金剛者，非因中金剛，
T33n1707_p0321a17║是究竟果地金剛道種智也。釋迦，能仁也。諸
T33n1707_p0321a18║佛各以一德彰號，如彌勒名慈氏，何佛無慈？
T33n1707_p0321a19║此即以慈為名，名曰慈氏。釋迦能仁亦如是
T33n1707_p0321a20║也。初年月八日者，此明時節。成道三十六年正
T33n1707_p0321a21║月八日說此經，佛成道七年方說餘般若。案
T33n1707_p0321a22║諸文記，二十九年至今時，應成道後三十六年，
T33n1707_p0321a23║成道生年六十六方說此經也。言方坐十地
T33n1707_p0321a24║者，以其因圓乃證佛果，名方坐十地。此乃反
T33n1707_p0321a25║舉昔因，非始坐也。又云：此是佛十地，初甚深
T33n1707_p0321a26║難知廣明智德地、二清淨身不可思議地、三
T33n1707_p0321a27║海藏地、四神通智德地、五明德地、六無垢炎光
T33n1707_p0321a28║開相地、七廣勝法界藏明界地、八無礙智慧地、
T33n1707_p0321a29║九無邊億莊嚴迴向能照明地、十毘盧遮那智
T33n1707_p0321b01║藏地，此出《同性經》。入大寂室，如來說法先須
T33n1707_p0321b02║入定者，觀機審理所以入定也。欲明如來寂
T33n1707_p0321b03║而常用、用而常寂，豈可有入出之殊？八地已
T33n1707_p0321b04║上無出入定，如來豈有入起定耶？正示世人
T33n1707_p0321b05║軌則，如來說般若尚入定思惟，況復餘人不
T33n1707_p0321b06║思而說耶？
T33n1707_p0321b07║思緣放大光明照三界中，復於頂上出千寶蓮
T33n1707_p0321b08║華，華上至非想非非想天，光亦復爾，乃至他方
T33n1707_p0321b09║恒河沙諸佛國土。文云思緣者，最大教起
T33n1707_p0321b10║緣大智明察，故云思緣也。又解思緣者，欲說
T33n1707_p0321b11║般若，思無相義。緣者，緣如、法性理也。放大光
T33n1707_p0321b12║明下，說經時節中第二明放光。大光明者是
T33n1707_p0321b13║現希有事，令未信者生信、已信者令得增益，亦
T33n1707_p0321b14║欲令眾生破無明闇、得智慧明也。光有二種：一
T33n1707_p0321b15║神通光、二智慧光。何故放神通光？但有緣諸
T33n1707_p0321b16║子散在十方，若不放光召集，不知說般若之
T33n1707_p0321b17║因緣，所以放光也。分別法相稱物根機，故放
T33n1707_p0321b18║智慧光也。照三界中者，光之所及也。復頂上
T33n1707_p0321b19║蓮華者，第三神力。或覩光而發機、或見華而
T33n1707_p0321b20║得益，故現華也。上至非想者，華所至也。此經
T33n1707_p0321b21║明無色界有色也。光亦復爾者，同於華也。乃
T33n1707_p0321b22║至他方者，非但照此方，亦遍十方也。恒河沙
T33n1707_p0321b23║佛國者，表化道相通也。
T33n1707_p0321b24║時無色界雨無量變大香華、香如車輪、華如須
T33n1707_p0321b25║彌山王，如雲而下。時無色界者，有人解云：無
T33n1707_p0321b26║色界雖無麁色，有其細色。今解不然。色無色
T33n1707_p0321b27║相而無色不色，故云無色界。色欲諸天既聞
T33n1707_p0321b28║般若，歡喜雨華供養。就中有三：初無色界天
T33n1707_p0321b29║雨華、二色界天雨華、三欲界六天雨華。無色界
T33n1707_p0321c01║雨華中有三子句，初雨無量大香華、二香如
T33n1707_p0321c02║車輪、三華如須彌山，如雲而下。
T33n1707_p0321c03║十八梵天王雨百變異色華，六欲諸天雨無量
T33n1707_p0321c04║色華。其佛座前自然生九百萬億劫華，上至非
T33n1707_p0321c05║想非非想天。十八下，第二色界天雨百變異
T33n1707_p0321c06║色華；第三欲界天雨華中，初明無量華、次明
T33n1707_p0321c07║華生九百萬億劫華、次明華所及處也。初放
T33n1707_p0321c08║光欲令眾生破闇得明，次現華欲令眾生修
T33n1707_p0321c09║因得果也。
T33n1707_p0321c10║是時世界其地六種震動。是時世界其地六
T33n1707_p0321c11║種者，第四神力動地。何故動地？欲動眾生有
T33n1707_p0321c12║所得心，令悟無所得般若也。六動者，東涌西
T33n1707_p0321c13║沒、西涌東沒、南涌北沒、北涌南沒、邊涌中
T33n1707_p0321c14║沒、中涌邊沒。又解：如《地經》說動、涌、震、起、擊、吼
T33n1707_p0321c15║為六也。
T33n1707_p0321c16║仁王般若經疏卷上一終
T33n1707_p0321c17║
T33n1707_p0321c18║
T33n1707_p0321c19║仁王般若經疏卷上二
T33n1707_p0321c20║
T33n1707_p0321c21║吉藏法師撰
T33n1707_p0321c22║爾時諸大眾俱共僉然生疑，各相謂言：「四無所
T33n1707_p0321c23║畏、十八不共法、」爾時諸大眾俱共僉然下，
T33n1707_p0321c24║說經時節中第五疑問分。就文有四別：初大
T33n1707_p0321c25║眾同疑；各相謂言下，第二發言論辨；前已為
T33n1707_p0321c26║我等下，第三序其疑事；時十六大國王下，第
T33n1707_p0321c27║四明如來事不可知。初文云僉然者，咸皆然
T33n1707_p0321c28║也。第二論辨，各相謂言者，互相諮門也。四無
T33n1707_p0321c29║畏者，欲出其疑情，先舉佛德，故明四無畏也。
T33n1707_p0322a01║一一切智、二漏盡、三盡苦道、四說障道。通名
T33n1707_p0322a02║無畏者，《十住毘婆娑》云「不懼外難，故云無畏。」
T33n1707_p0322a03║十八不共者，一身無失、二口無失、三念無失、四
T33n1707_p0322a04║無異想、五無不定心、六無不知已捨心、七大欲
T33n1707_p0322a05║無減、八精進無減、九念無減、十慧無減、十一解
T33n1707_p0322a06║脫無減、十二解脫知見無減、十三身業隨智慧
T33n1707_p0322a07║行、十四口業隨智慧行、十五意業隨智慧行、十
T33n1707_p0322a08║六智慧知過去世無礙、十七智慧知未來世無
T33n1707_p0322a09║礙、十八智慧知現在世無礙。
T33n1707_p0322a10║「五眼法身大覺世尊，前已為我等大眾二十九
T33n1707_p0322a11║年說《摩訶般若波羅蜜》、《金剛般若波羅蜜》、《天王
T33n1707_p0322a12║問般若波羅蜜》、《光讚般若波羅蜜》，今日如來放
T33n1707_p0322a13║大光明，斯作何事？」五眼者，如來一眼即究竟
T33n1707_p0322a14║諸道，何須此五？將境即智，故有此五。肉眼者，
T33n1707_p0322a15║照金剛已還一切諸法皆盡。天眼者，照如來
T33n1707_p0322a16║果第一義諦，名為障外。慧眼者，照常無常等
T33n1707_p0322a17║一切法空。法眼者，照一切有為法因果理事。
T33n1707_p0322a18║佛眼者，即究竟諸道也。法身者，真法為體、妙
T33n1707_p0322a19║解為軀，故云法身也。大覺者，覺中之極，名大
T33n1707_p0322a20║覺也。世尊者，外國云路伽那伽，此云世尊。路
T33n1707_p0322a21║伽名世，那伽名尊。前已為我等下，第三序疑
T33n1707_p0322a22║事。二十九年已說四般若，今復三十年初月
T33n1707_p0322a23║八日放光明，與前何異？於王舍城耆闍崛山
T33n1707_p0322a24║說《大品》，至舍衛國說《金剛般若》、《天王問般若》，
T33n1707_p0322a25║後還王舍城耆闍崛山說《光讚般若》、《道行般若》，
T33n1707_p0322a26║具出《光讚般若》。今日如來放大光明斯作何
T33n1707_p0322a27║事？正出疑情不決辭也。依《金剛仙論》明八部
T33n1707_p0322a28║般若，此經明五部也。
T33n1707_p0322a29║時十六大國王中，舍衛國主波斯匿王，名曰月
T33n1707_p0322b01║光，德行十地、六度、三十七品、四不壞淨，行摩訶
T33n1707_p0322b02║衍化。時十六大國下，第四明如來事不可知。
T33n1707_p0322b03║文有二：初出波斯匿王名；德行下，歎德。初釋
T33n1707_p0322b04║名者，且明二因緣：若依父母立名曰勝軍，與
T33n1707_p0322b05║如來同日而生，後人大雄略能破強敵，凡所
T33n1707_p0322b06║鬪處恒勝，父母立字名曰勝軍。二月光者，世
T33n1707_p0322b07║人所號也。佛如日光，波斯匿王助佛猶如月
T33n1707_p0322b08║光，故名月光也。德行十地下，次明歎德。所言
T33n1707_p0322b09║十地者，如上說。六度者，一檀，捨財為能；二尸
T33n1707_p0322b10║羅，防非為義；三忍，以息瞋為功；四精進，以策
T33n1707_p0322b11║懃為用；五禪，攝心為德；六般若，觀達無義。具
T33n1707_p0322b12║《智度論》釋。三十七品者，三四、二五、單七、隻八，
T33n1707_p0322b13║名雖三十七，以十法為根本，謂信、戒、念、定、慧、
T33n1707_p0322b14║精進、思惟、除、喜、捨，十中開六合四為三十七。
T33n1707_p0322b15║開六者，分信為二，信根、信力。戒分為三，正語、
T33n1707_p0322b16║正業、正命。念分為四，念根、念力、念覺支、正
T33n1707_p0322b17║念也。精進有八，四正懃、精進根、精進力、精進
T33n1707_p0322b18║覺支、正精進。開定為八，四如意足、定根、定
T33n1707_p0322b19║力、定覺支、正定。開慧為八者，四念處、慧根、
T33n1707_p0322b20║慧力、擇法覺支、正見也。四不壞淨者，信佛、信
T33n1707_p0322b21║法、信僧、信戒不壞也。行摩訶衍化者，月光所
T33n1707_p0322b22║弘大乘也。
T33n1707_p0322b23║次第問居士寶蓋、法淨名等八百人，復問須菩
T33n1707_p0322b24║提、舍利弗等五千人，復問彌勒、師子吼等十千
T33n1707_p0322b25║人，無能答者。次第問者，請決所疑也。居士
T33n1707_p0322b26║寶蓋乃至師子吼等十千人無能答者，如來
T33n1707_p0322b27║放光，不知欲說何等法？非下位所知，如來出
T33n1707_p0322b28║定會當自說，所以不答也。
T33n1707_p0322b29║時波斯匿王即以神力作八萬種音樂，十八梵
T33n1707_p0322c01║六欲諸天亦作八萬種音樂，聲動三千，乃至十
T33n1707_p0322c02║方恒河沙佛土有緣斯現。彼他方佛國中，南方
T33n1707_p0322c03║法戈菩薩，共五百萬億大眾俱，來入此大會；東
T33n1707_p0322c04║方寶柱菩薩，共九百萬億大眾俱，來入此大會；
T33n1707_p0322c05║北方虛空性菩薩，共百千萬億大眾俱，來入此
T33n1707_p0322c06║大會；西方善住菩薩，共十恒河沙大眾俱，來入
T33n1707_p0322c07║此大會；六方亦復如是。作樂亦然，亦復共作無
T33n1707_p0322c08║量音樂覺悟如來。時波斯匿王下，說經時序
T33n1707_p0322c09║中第六明月光及諸天等作樂歎佛，召集十
T33n1707_p0322c10║方眾來聞經。就中有三：初月光作八萬種音
T33n1707_p0322c11║樂；二十八梵下，諸天作樂歎佛；三彼他方下，
T33n1707_p0322c12║明十方菩薩雲集，作無量音樂覺悟如來。南
T33n1707_p0322c13║方法戈菩薩者，各以一德彰其號也。入二禪
T33n1707_p0322c14║尚無，為聲判所動。今言覺悟如來者，此明有
T33n1707_p0322c15║機感佛耳。
T33n1707_p0322c16║佛即知時，得眾生根，即從定起，方坐蓮華師子
T33n1707_p0322c17║座上，如金剛山王。大眾歡喜，各各現無量神通，
T33n1707_p0322c18║地及虛空大眾而住。佛即知時下，說經時序
T33n1707_p0322c19║中第七明如來起三昧分。知時者，大乘法可
T33n1707_p0322c20║說之時。得眾生根者，知物機熟也。即從定起
T33n1707_p0322c21║者，明如來善深達緣起、善識物機，欲現大用故
T33n1707_p0322c22║所以起也。如來三業益物，上明放光雨華，是
T33n1707_p0322c23║身業益物也；〈空品〉已下吐音陳教，明口業益
T33n1707_p0322c24║物也。身口不孤，必兼於意業。意業冥加，動地
T33n1707_p0322c25║等是意業益物也。將欲現口業，所以出定也。
T33n1707_p0322c26║方坐蓮華師子座者，蓮華是濡膬，欲現奇特
T33n1707_p0322c27║相也。師子座者，如《釋論》云「非是實師子，亦非
T33n1707_p0322c28║木石師子。以如來是人中師子，所坐之處若座
T33n1707_p0322c29║若床皆名師子也。」如金剛山王者，譬如須彌
T33n1707_p0323a01║山安處大海，不為四風所動，表明如來智慧
T33n1707_p0323a02║安處法性虛空，不為四種邪師所動，故言
T33n1707_p0323a03║金剛山王也。大眾歡喜各各現無量神通者，
T33n1707_p0323a04║上見如來入定廣現神力，情疑不決故，所以不
T33n1707_p0323a05║喜；今見出定，坐師子座將欲說法，決我等疑、
T33n1707_p0323a06║生我等解，慶利之深故名喜也。地及虛空大
T33n1707_p0323a07║眾而住者，有神通者在空中停，無神通者在
T33n1707_p0323a08║地也。
T33n1707_p0323a09║仁王護國般若波羅蜜經觀空品第二上來
T33n1707_p0323a10║至此明序分，自此下明正說分。序義既周，正
T33n1707_p0323a11║宗宜顯，所以明正說也。就正宗文中，品雖有
T33n1707_p0323a12║六，義約為四：第一前之三品明能護波若亦
T33n1707_p0323a13║名內護；第二護國一品明所護之國亦名外
T33n1707_p0323a14║護；第三散華一品示物供物儀令人供養；第
T33n1707_p0323a15║四受持一品明弘經人德行相貌，勸將來依
T33n1707_p0323a16║憑學經。就前三品即為三別：〈觀空〉一品明護
T33n1707_p0323a17║果、〈教化〉一品明護十地因教物起行、〈二諦〉一
T33n1707_p0323a18║品論辨二諦不二。護果內非無因，為成護果；
T33n1707_p0323a19║護因中非無果，為明其因。無分別中因果本
T33n1707_p0323a20║來清淨，為因緣故作一途說耳，勿作有所得
T33n1707_p0323a21║心定執也。所言觀空者，諸佛菩薩以無相妙
T33n1707_p0323a22║慧照無相妙境，內外並冥、緣觀俱寂，故言觀
T33n1707_p0323a23║空也。故下文云「見境見智，非聖見也。」又言觀
T33n1707_p0323a24║者，無得正觀也。空者，諸法實相、法性、本際異
T33n1707_p0323a25║名也，非二乘所見空也。就此品分為三段：第
T33n1707_p0323a26║一明申告大眾；第二從爾時大王下三問答，
T33n1707_p0323a27║月光諮請，明護果之義；第三從佛說法時下，
T33n1707_p0323a28║明時會得益。就第一申告中有四子句：初知
T33n1707_p0323a29║十六國王意；二吾今下，許說；三諦聽下，勅聽；四
T33n1707_p0323b01║時波斯匿王下，散華供養。
T33n1707_p0323b02║爾時佛告大眾：「知十六大國王意欲問護國土
T33n1707_p0323b03║因緣，吾今先為諸菩薩說護佛果因緣、護十地
T33n1707_p0323b04║行因緣。」爾時佛告大眾者，將欲為說，所以聖
T33n1707_p0323b05║命也。十六大國王意欲問護國土因緣者，王
T33n1707_p0323b06║者本欲令七難不起、妖災消滅，境土清夷、萬
T33n1707_p0323b07║民安樂，此王者本意。此則生下外護經文，即
T33n1707_p0323b08║〈護國品〉也。吾今先為下，二明許說。夫欲衛其
T33n1707_p0323b09║內外，先立其內行。內行若成，外護得備，所以
T33n1707_p0323b10║先明內護也。護佛果者，即生此品護果經文。
T33n1707_p0323b11║護十地行者，生下〈教化品〉護因經文。
T33n1707_p0323b12║「諦聽諦聽，善思念之，如法修行。」時波斯匿王言：
T33n1707_p0323b13║「善！大事因緣故。」即散百億種色華，變成百億寶
T33n1707_p0323b14║帳蓋諸大眾。諦聽下，三明勅聽許說。將欲
T33n1707_p0323b15║為說，先誡約時眾諦聽者，即聞慧也。善思念
T33n1707_p0323b16║之，即思慧也。如法修行，即修慧也。時波斯匿
T33n1707_p0323b17║王下，四散華供養。王言善者，述成如來所說
T33n1707_p0323b18║也，順理益物名之為善。大事因緣者，明說
T33n1707_p0323b19║波若言窮理寂，即《法華》明一大事因緣也。散
T33n1707_p0323b20║華者，欲明虔敬於法，散華供養也。變成寶帳
T33n1707_p0323b21║者，表明於佛田內行因雖小感果乃大，喻若
T33n1707_p0323b22║小華成寶帳也。蓋諸大眾者，表慈悲普覆
T33n1707_p0323b23║也。
T33n1707_p0323b24║爾時大王復起作禮，白佛言：「世尊！一切菩薩云
T33n1707_p0323b25║何護佛果？云何護十地行因緣？」爾時大王復
T33n1707_p0323b26║起作禮下，品中大段第二月光諮問護果義。
T33n1707_p0323b27║就中有三問答，即為三別：初一問答明生法二
T33n1707_p0323b28║空本來寂滅與佛果無二。第二問眾生不可得，
T33n1707_p0323b29║云何可化？答：因緣尚寂何況眾生。第三問智
T33n1707_p0323c01║空。智若是有，可辨照用；智既虛寂，云何可辨
T33n1707_p0323c02║照？答：法尚體空，何況於智。初問答中，初問、後
T33n1707_p0323c03║答。就問中二句：初月光請二一切菩薩下，出
T33n1707_p0323c04║所請之事。初請中，大王復起作禮者，月光既
T33n1707_p0323c05║為扣玄之主，將欲興問，先表虔敬也。第二所
T33n1707_p0323c06║請事中，初句請護佛果、後句請護十地行。
T33n1707_p0323c07║佛言：「菩薩化四生，不觀色如、受想行識如，眾生
T33n1707_p0323c08║我人常樂我淨如、知見壽者如、菩薩如、六度四
T33n1707_p0323c09║攝一切行如、二諦如。」佛言云下，第二佛答，中
T33n1707_p0323c10║二：初總標化四生；二從不觀色如下，別約諸
T33n1707_p0323c11║科，釋生法二空不可得，同於如義，與佛果無
T33n1707_p0323c12║二無別。問：月光既稱問護佛果因緣，佛應答
T33n1707_p0323c13║佛果事，何故云化四生耶？答：諸師云云，不能
T33n1707_p0323c14║具出。今云欲示因果不二，明眾生畢竟空與
T33n1707_p0323c15║佛無別。故《淨名經》云「眾生如、彌勒如，一如無
T33n1707_p0323c16║二。」例如《涅槃》云「我者即如來藏義」，此經所辨
T33n1707_p0323c17║四生等一切法，悉皆是如，與佛無異。若知四生
T33n1707_p0323c18║與佛一無二，即是護佛果。如此問答，豈是世
T33n1707_p0323c19║人所解？自非久種善根、多值諸佛，了悟一切
T33n1707_p0323c20║法空，只可與此文相應耶？所言四生者，從母
T33n1707_p0323c21║胎生，故名胎生；毘舍佉母生三十二卵，名為
T33n1707_p0323c22║卵生；如菴羅波利婬女，名為濕生；劫初人皆
T33n1707_p0323c23║化生也。二不觀色如下，別約諸科。明生法二
T33n1707_p0323c24║空，有二：初廣明空；是故一切下，第二總結。初
T33n1707_p0323c25║明空中四句：初明法空；二眾生下，明生空；三
T33n1707_p0323c26║六度者，明行空；四二諦下，明二諦境教亦寂。
T33n1707_p0323c27║初文言不觀色如者，諸解非一，不能具出。今
T33n1707_p0323c28║依《大智論》解，從緣生法，體性自無，不假智推
T33n1707_p0323c29║方無也。此欲明緣觀俱寂也。故《大品》云「色尚
T33n1707_p0324a01║不可得，何況非色。」如體經意，應具明四句，今
T33n1707_p0324a02║為存略，故但云不觀色耳，受想行識例爾。三
T33n1707_p0324a03║藏師云：若遣色歸如，應云觀色如。而文云不
T33n1707_p0324a04║觀色如者，若遣色存如，則觀心未淨；今圓觀，
T33n1707_p0324a05║不觀色、不觀如，不見空有、不見境智也。下去
T33n1707_p0324a06║諸句例皆爾也。眾生下，第二明生空，七句：五
T33n1707_p0324a07║陰中生，故名眾生空。我者，計五陰為我。人者，
T33n1707_p0324a08║假名行人。常樂我淨者，明眾生體空也。眾生
T33n1707_p0324a09║顛倒，橫計於苦無常無我無淨中計常樂我
T33n1707_p0324a10║淨，故言生死空也。今謂眾生我人名顛倒法，
T33n1707_p0324a11║常樂我淨四德是清淨法，若能體知此二畢
T33n1707_p0324a12║竟空，故云為如。此中欲明生死涅槃不二。如
T33n1707_p0324a13║者，佛性、法性、正道、不二之異名也。知見壽者，
T33n1707_p0324a14║意識名知、眼識名見、色心不斷名為壽者。菩
T33n1707_p0324a15║薩者，大道心名為菩薩。今謂前明眾生所化，
T33n1707_p0324a16║今辨菩薩能化，能所皆淨，故云如也。第三明
T33n1707_p0324a17║行空，有三句：一六度、二四攝、三總一切諸行
T33n1707_p0324a18║法，明此等一切菩薩行法皆如故有也。第四
T33n1707_p0324a19║明二諦如者，以空有為世諦、有空為第一義
T33n1707_p0324a20║諦，故《涅槃》云「第一義諦如即世諦如。佛言如
T33n1707_p0324a21║是如是。」至後〈二諦品〉自當別釋。
T33n1707_p0324a22║「是故一切法性真實空，不來不去、無生無滅、同
T33n1707_p0324a23║真際、等法性，無二無別如虛空，是故陰入界無
T33n1707_p0324a24║我、無所有相，是為菩薩行化十地般若波羅蜜。」
T33n1707_p0324a25║是故下，第二總結答上問護果護因。文有
T33n1707_p0324a26║二：初結上生法二空同法性等真際無二無
T33n1707_p0324a27║別，明四生如與佛如無異，即明護果義。是為
T33n1707_p0324a28║菩薩行化十地下，結答護十地行因緣義，明
T33n1707_p0324a29║菩薩觀解即護因義。初結上生法二空。文言
T33n1707_p0324b01║一切法性者，實相之異名也。真實空者，非二
T33n1707_p0324b02║乘所解空也。來無所從名不來，去無所至名不
T33n1707_p0324b03║去。然法性雖無去來，而宛然去來。不生不滅
T33n1707_p0324b04║者，法本不生，有何滅乎？同真際者，同於諸法
T33n1707_p0324b05║實際也。等法性者，《釋論》云「法名涅槃，性名本
T33n1707_p0324b06║分種。等者，一切諸法中悉有安樂性。安樂性
T33n1707_p0324b07║者即涅槃之異名也。」無二無別者，有人言：無
T33n1707_p0324b08║人在法外名無二，無法在人外名無別。今謂
T33n1707_p0324b09║不然，明四生與常樂四德無二無別也。如虛
T33n1707_p0324b10║空者，總喻無人法也。是故陰入界無我，結上
T33n1707_p0324b11║人無我。無所有相，結法無我。是為菩薩下，明
T33n1707_p0324b12║菩薩觀解，即結答上護因問，以悟無所得故
T33n1707_p0324b13║能證十地波若也。故《金剛般若》云「皆以無為
T33n1707_p0324b14║法而有差別」。見自他皆無為，即以無為為菩
T33n1707_p0324b15║薩體也。
T33n1707_p0324b16║白佛言：「若諸法爾者，菩薩護化眾生，為化眾生
T33n1707_p0324b17║耶？」白佛言下，第二問答。月光重請前義，眾
T33n1707_p0324b18║生尚不可得，云何可化就？文有二：初問、次答。
T33n1707_p0324b19║問中有三：初領上義。若諸法爾者，牒前也。二
T33n1707_p0324b20║舉疑事。菩薩護化眾生者，王雖聞上說四生
T33n1707_p0324b21║同真際等法性，猶執眾生與佛有異。若如上
T33n1707_p0324b22║解，直是護化眾生，何關護佛果？三正難。若如
T33n1707_p0324b23║上說眾生畢竟空寂，菩薩為化眾生者，王聞
T33n1707_p0324b24║佛上說眾生相寂即作空解，云無能化所化，
T33n1707_p0324b25║故生疑也。
T33n1707_p0324b26║「大王！法性色受想行識常樂我淨，不住色、不住
T33n1707_p0324b27║非色、不住非非色，乃至受想行識亦不住非非
T33n1707_p0324b28║住。」大王下，第二答。文有五別：初約悟入以
T33n1707_p0324b29║答，若就諸佛菩薩心，本無所化及能化；二約
T33n1707_p0324c01║出用，隨世諦故，有可化眾生耳；三還結歸悟
T33n1707_p0324c02║入；四明邪正二見皆名為見；五結，若能隨俗
T33n1707_p0324c03║名字見，實無所見，名正見也。第一就悟入答
T33n1707_p0324c04║者，文言法性即色受想行識。問：何故就法性
T33n1707_p0324c05║以答？眾生無始來著有情深，故佛舉性空以
T33n1707_p0324c06║答。法性者，第一義空之異名也。就此文有
T33n1707_p0324c07║二：初約法明不住；何以故下，釋不住義是正
T33n1707_p0324c08║見。初約五陰四德俱離名言、同絕四句，顯不
T33n1707_p0324c09║住行。言不住色者，知色空不住；不但不住色，
T33n1707_p0324c10║非色亦不住，亦色亦空亦不住；不但不住亦
T33n1707_p0324c11║色亦空，亦不住非色非空。言語道斷、心行處
T33n1707_p0324c12║滅，故言不住非不住。又言不住非非色者，既
T33n1707_p0324c13║言色非色俱不可得住，豈況非非色當有住
T33n1707_p0324c14║也。
T33n1707_p0324c15║「何以故？非色如、非非色如，世諦故、三假故，名見
T33n1707_p0324c16║眾生。一切生性實故，乃至諸佛、三乘七賢八聖
T33n1707_p0324c17║亦名見，六十二見亦名見。大王！若以名名見一
T33n1707_p0324c18║切法乃至諸佛三乘四生者，非非見一切法也。」
T33n1707_p0324c19║何以故下，釋上不住義。非色如者，非折色
T33n1707_p0324c20║然後始空，色體本來空，故云非色如。非非
T33n1707_p0324c21║色如者，非離色外別有空，色則空也。第二隨
T33n1707_p0324c22║世俗故眾生可化。文有二：初舉惑本；二能化
T33n1707_p0324c23║由惑，故見世諦所化也。文言世諦故三假故，
T33n1707_p0324c24║如來依世諦三假故名見一切眾生，即有能化
T33n1707_p0324c25║也。第三還結成上悟入眾生不可得義也。文
T33n1707_p0324c26║言一切眾生性實故，一切眾生即前所明四
T33n1707_p0324c27║生也，性實故一切眾生即體是寂皆性實也。
T33n1707_p0324c28║第四明邪正二見俱是見著。文言乃至諸佛下，
T33n1707_p0324c29║此句即通舉凡聖，故言乃至。下更分別邪正。
T33n1707_p0325a01║小乘以六十二見為邪，計諸陰有即常見、執
T33n1707_p0325a02║諸陰無即斷見，因此斷常生六十二見。然解
T33n1707_p0325a03║六十二見不同，且依《釋論》明六十二見。歷於
T33n1707_p0325a04║五陰而明神及世間常是事實，餘妄語，是見依
T33n1707_p0325a05║色。神及世間無常是事實，餘妄語，是見依色。
T33n1707_p0325a06║神及世間亦常無常是事實，餘妄語，是見依
T33n1707_p0325a07║色。神及世間非常非無常是事實，餘妄語，是
T33n1707_p0325a08║見依色。色上有四句，受想行識上亦各具四
T33n1707_p0325a09║句，合有二十句。世界有邊無邊，亦歷五陰有
T33n1707_p0325a10║二十句。死後如去不如去，歷五陰復二十句。
T33n1707_p0325a11║合六十句。身即神、身異神，復有二句，合為六
T33n1707_p0325a12║十二見也。第五結，若能隨俗名字見，實無
T33n1707_p0325a13║所見是名正見。文言大王若以名名見一切
T33n1707_p0325a14║法者，但有名無實也，乃至三乘諸佛四生亦
T33n1707_p0325a15║但有名字。若能如此見，非妄想見，名真實見
T33n1707_p0325a16║也。
T33n1707_p0325a17║白佛言：「般若波羅蜜有法非非法，摩訶衍云何
T33n1707_p0325a18║照？」「大王！摩訶衍見非非法，法若非非法，是名非
T33n1707_p0325a19║非法空。」白佛言般若波羅蜜下，第三明智照。
T33n1707_p0325a20║文問答為二。問云：波若為是有法、為是無法？
T33n1707_p0325a21║若是有法，可辨照用；般若既非有，云何照用？
T33n1707_p0325a22║非非法者，應云非有非無；但此經簡略，故直
T33n1707_p0325a23║云非非法也。一非非有、二非非無，摩訶衍既
T33n1707_p0325a24║非有無，云何辨照？此即舉體以難用。摩訶衍
T33n1707_p0325a25║即般若也，故下文云「能運載名摩訶衍」。即滅
T33n1707_p0325a26║為金剛，論其照用名般若，取其運載即是乘
T33n1707_p0325a27║義，故《大智論》會此二名同為一也。大王下，第
T33n1707_p0325a28║二答。文有六：第一約悟入以明法空。第二從
T33n1707_p0325a29║但法集故有下，約出用隨俗以答。第三從善
T33n1707_p0325b01║男子見法眾生下，舉非顯是。第四從大王是
T33n1707_p0325b02║經名味句下，挌量顯勝。第五從大王見境見
T33n1707_p0325b03║智下，結上舉非顯是。第六從善男子若有修
T33n1707_p0325b04║習下，勸信受持，答上問護佛果義。就第一悟入
T33n1707_p0325b05║中即為二別：初略答；二從法性下，別歷諸科
T33n1707_p0325b06║廣答。初略。文云摩訶衍見非非法法若非非
T33n1707_p0325b07║法是名非非法空。非非法者，非有非無也。法
T33n1707_p0325b08║若是有，可如有而知；法若是無，可如無而照。
T33n1707_p0325b09║以法非有非無，故聖照一切如虛空矣。今言
T33n1707_p0325b10║見者，乃是無見之見，非是定性之見。法若非
T33n1707_p0325b11║非法，舉法體空寂，去離有無，名為中道。若能
T33n1707_p0325b12║知有無性離，中何所中？是名非非法空者，正
T33n1707_p0325b13║明能觀所觀空，故生法師云：「非無有宗，宗之
T33n1707_p0325b14║者無相。聖智非無有照，照之者無心。故以無
T33n1707_p0325b15║心之智照無相之宗也，境智俱寂也。」
T33n1707_p0325b16║「法性空，色受想行識空，十二入空，十八界空，六
T33n1707_p0325b17║大法空，四諦空，十二緣空。」法性下，第二別歷
T33n1707_p0325b18║諸科以明空，顯護佛果之般若也。文有二：初
T33n1707_p0325b19║約法明空，顯成實智義；二內空下，更舉十二
T33n1707_p0325b20║空結上空義。初約法明空有二：初就色釋空；
T33n1707_p0325b21║次從剎那下，約心辨空。所言法性者，明一切
T33n1707_p0325b22║法本性清淨，即大乘般若體。色受想行識空
T33n1707_p0325b23║者，明五陰果報空。十二入是受用空，十八界
T33n1707_p0325b24║是性別空。《大智度論》云「以對病不同，說斯三
T33n1707_p0325b25║種。為疑心數眾生說於五陰，為疑色眾生說
T33n1707_p0325b26║十二入，為疑色心等眾生說十八界。」六大名
T33n1707_p0325b27║遍到空，故《阿含經》云「六王各諍其大。地云我
T33n1707_p0325b28║能勝載一切萬物，故稱為大。水云我能澍潤
T33n1707_p0325b29║一切，火云我能燒照一切，風云我能生動一
T33n1707_p0325c01║切，空云我能容受一切，識云若無我者色則
T33n1707_p0325c02║敗壞雖，復各稱我大，識為主也。」故云四大圍
T33n1707_p0325c03║空，識居其中。五大就有法以辨空，第六空大
T33n1707_p0325c04║就無法以辨空。今言有無者，是其相待之名
T33n1707_p0325c05║也。四諦者是境空，十二因緣是義空，生住滅
T33n1707_p0325c06║是三世法空。十二因緣義空者，還分折苦集
T33n1707_p0325c07║之境，故過去二因、現在三因，此五是集。現在
T33n1707_p0325c08║五果、未來二果，此七是苦諦。故云十二因緣
T33n1707_p0325c09║其義甚深。又十二因緣者，明十二因緣本來
T33n1707_p0325c10║寂滅，非二乘所知故也。
T33n1707_p0325c11║「是法即生即住即滅，即有即空，剎那剎那亦如
T33n1707_p0325c12║是法生法住法滅。」是法即生者，牒上色等諸
T33n1707_p0325c13║法集起故生。即住者，有為暫時逕停名住。即
T33n1707_p0325c14║滅者，不起即滅也。即有即空者，集起故即有，
T33n1707_p0325c15║自體空故即空。故《淨名經》云「亦生亦老亦滅」。
T33n1707_p0325c16║此中應廣明三相，復須悉破，今不具說。剎那
T33n1707_p0325c17║亦如是下，就心辨空。法生法住法滅者，釋心
T33n1707_p0325c18║法亦具三相也。
T33n1707_p0325c19║「何以故？九十剎那為一念，一念中一剎那經九
T33n1707_p0325c20║百生滅，乃至色一切法亦如是。」何以故下，釋
T33n1707_p0325c21║上色心空故也。九十剎那為一念（乃至）一切法
T33n1707_p0325c22║亦如是，上廣辨其色、略辨其心，今就內廣明
T33n1707_p0325c23║其心、略釋其色空，聖人善巧廣略互舉。若依
T33n1707_p0325c24║《釋論》，此即是散空也。將欲明空，先立其法。法
T33n1707_p0325c25║雖無量，不出色心。色法者，從細微成麁微，從
T33n1707_p0325c26║四微成四大，從四大成諸根，此明色法也。九
T33n1707_p0325c27║十剎那為一念，一念中一剎那逕九百生滅，
T33n1707_p0325c28║一念有九十剎那，合逕八萬一千生滅。以生
T33n1707_p0325c29║滅折剎那，剎那折一念，如是心法不可得，此
T33n1707_p0326a01║明心空。以四大分諸根，諸根不可得。以四塵
T33n1707_p0326a02║分四大，四大不可得。以麁微分四微，四微不
T33n1707_p0326a03║可得。以細微分麁微，麁微不可得。摧色至於
T33n1707_p0326a04║極微，窮心盡於生滅。色盡心窮，𭔛然無所住，
T33n1707_p0326a05║無住之住不知何以目之，強名為空，即是護
T33n1707_p0326a06║佛果也。一切法亦如是者，結上色心空也。
T33n1707_p0326a07║「以般若波羅蜜空故，不見緣、不見諦，乃至一切
T33n1707_p0326a08║法空。」以般若波羅蜜空故不見緣不見諦者，
T33n1707_p0326a09║上舉法以明智空，今舉智以明法空。不見緣
T33n1707_p0326a10║者，心空也。不見諦者，境空也。又解：不見緣者
T33n1707_p0326a11║十二緣也，不見諦者四諦也。乃至一切法空，
T33n1707_p0326a12║總結釋空也。約法明空竟。內空下，次更舉空
T33n1707_p0326a13║結上諸空。上別、此總，即顯成總別皆空。若能
T33n1707_p0326a14║了悟諸法本來空，是名真護佛果也。若依《大
T33n1707_p0326a15║論》明十八空，先總。問：若廣說諸法無量，空隨
T33n1707_p0326a16║諸法亦應無量。略說應一空，所謂一切法空。
T33n1707_p0326a17║今何以但說十八空？答：若略說即事不周，若
T33n1707_p0326a18║廣說即事繁。如服藥少則病不除，多則更增
T33n1707_p0326a19║其患。空亦如是，若說一空則不能破種種邪
T33n1707_p0326a20║見及諸煩惱，若隨種種邪見說空則過多。今
T33n1707_p0326a21║說十八空正得其中，今辨十二亦如是。
T33n1707_p0326a22║「內空、外空、內外空、有為空、無為空、無始空、性空、
T33n1707_p0326a23║第一義空、般若波羅蜜空、因空、佛果空、空空故
T33n1707_p0326a24║空。」內空者，所謂內六入無神我。外空者，外
T33n1707_p0326a25║六塵無我所。內外空者，內外合觀皆無我
T33n1707_p0326a26║我所。有為空者，色心因緣和合生諸陰界入
T33n1707_p0326a27║等無所有。無為空者，虛空、數滅、非數滅也。亦
T33n1707_p0326a28║應有有為無為合觀，文略故也。無始空者，將
T33n1707_p0326a29║明無始故先明有始。《涅槃》云「從冥初生大」，若
T33n1707_p0326b01║依《釋論》「從世性生覺是名為始」，破此始故名
T33n1707_p0326b02║無始空也。性空者，諸法本無，眾生計不同，或
T33n1707_p0326b03║謂未來性有（乃至）性諦如來性等決定是有，並
T33n1707_p0326b04║為此空所破，如經說「眼空無我我所。何以故？
T33n1707_p0326b05║性自爾。乃至意等亦如是。」第一義空者，諸法
T33n1707_p0326b06║實相不破不壞也，對世諦得名也。是諸法實
T33n1707_p0326b07║相亦不可得。何以故？無愛著故。般若波羅蜜
T33n1707_p0326b08║空者，《涅槃》云「大空者是波若空」也。《釋論》云「十
T33n1707_p0326b09║方俱空名大空」也。因空者，金剛已還皆悉空
T33n1707_p0326b10║寂，名因空。佛果空者，十力（乃至）十八不共法
T33n1707_p0326b11║等空，名佛果空也。空空故空者，《釋論》云「空空
T33n1707_p0326b12║者，先以法空破內外等法，後以此空破是諸
T33n1707_p0326b13║空，是名空空。」問：空與空空有何等異？答：空破
T33n1707_p0326b14║五陰，空空破空。如服藥能破病，病破已藥亦
T33n1707_p0326b15║應出，若藥不出即復是病。以空滅諸煩惱病，
T33n1707_p0326b16║恐空復為患，是故以空捨空，故名空空也。
T33n1707_p0326b17║「但法集故有、受集故有、名集故有、因集故有、果
T33n1707_p0326b18║集故有、十行故有、佛果故有，乃至六道一切有。」
T33n1707_p0326b19║但法集下，答中第二約隨俗故、約出用以
T33n1707_p0326b20║答。上辨於空，同入於實；今辨其有，則為三假
T33n1707_p0326b21║所成，名為有。假義如上說也。法集故有者，以
T33n1707_p0326b22║細色成麁色，名法集故有。言受集者，即是受
T33n1707_p0326b23║假。地等四大攬細四塵成，名為受集。言名集
T33n1707_p0326b24║者，即是名假。名字句等攬聲塵成故，稱名集
T33n1707_p0326b25║故有。因集故有者煩惱業等從緣集起，名因
T33n1707_p0326b26║集故有也。果集故有者，五陰等報從結業生，
T33n1707_p0326b27║名果集故有。十行故有者，從十信至十地，從
T33n1707_p0326b28║緣集起，通名十行故有也。佛果故有者，菩提
T33n1707_p0326b29║涅槃從因行而得，故名佛果故有。乃至六道
T33n1707_p0326c01║一切有者，前列眾內但列五道，修羅入鬼道；
T33n1707_p0326c02║今具列諸有，故云乃至六道一切有也。
T33n1707_p0326c03║「善男子！若菩薩見法眾生我人知見者，斯人行
T33n1707_p0326c04║世間不異於世間，於諸法而不動、不到、不滅、無
T33n1707_p0326c05║相無無相，一切法亦如也。」善男子若菩薩見
T33n1707_p0326c06║法眾生下，答中第三舉失顯得。文有二：初舉
T33n1707_p0326c07║失；二於諸法下，顯得。初舉失者，若執我想未
T33n1707_p0326c08║忘著法之心彌動重者，斯人同於世情，故不
T33n1707_p0326c09║異世間也。於諸法而不動下，次顯得。若折色
T33n1707_p0326c10║得空，斯則壞法，名為動也。若能體解色即是
T33n1707_p0326c11║空，謂不動也。不到者，《智度論》云「平等之法，一
T33n1707_p0326c12║切聖人所不能到。善告白佛言：『乃可餘聖不
T33n1707_p0326c13║能到，佛何故不到？』佛言：『乃至佛亦不能到。何
T33n1707_p0326c14║以故？佛即平等、平等即是佛，佛與平等無
T33n1707_p0326c15║二，故名不到也。』」不滅者，法本不然，今則無滅。
T33n1707_p0326c16║無相無無相者，一切諸法皆是一相所謂無
T33n1707_p0326c17║相。一切法亦如也者，明一切法同一無所得
T33n1707_p0326c18║也。
T33n1707_p0326c19║「諸佛法僧亦如也，即是初地一念心具足八萬
T33n1707_p0326c20║四千般若波羅蜜。」諸佛法僧亦如也者，類同
T33n1707_p0326c21║上釋。即是初地一念心具足八萬四千波羅
T33n1707_p0326c22║蜜者，是無為法中而有差別，無所得一念具
T33n1707_p0326c23║足一切。今言八萬四千者，是一途法門耳。一
T33n1707_p0326c24║念者，論初地菩薩以真如為心，豈有一念也。
T33n1707_p0326c25║今以借下地之一，念況上地之積德，故云一念
T33n1707_p0326c26║也。八萬四千波羅蜜者，案《賢劫經》辨三百五
T33n1707_p0326c27║十度，始從修行度、光曜度，終至分舍利度，為
T33n1707_p0326c28║三百五十度也。一度中則有六度，合二千一
T33n1707_p0326c29║百度。一度中復有十善，則合為二萬一千度
T33n1707_p0327a01║也。以四善根分之，即八萬四千諸波羅蜜也。
T33n1707_p0327a02║亦對八萬四千諸塵勞門。
T33n1707_p0327a03║「即載名摩訶衍，即滅為金剛，亦名定，亦名一切
T33n1707_p0327a04║行，如《光讚般若波羅蜜》中說。大王！是經名味句，
T33n1707_p0327a05║百佛千佛百千萬佛說名味句。」即載名摩訶
T33n1707_p0327a06║衍者，若據其照用目為般若，論其運載名之
T33n1707_p0327a07║為衍。能運人向佛，故云載名摩訶衍。即滅為
T33n1707_p0327a08║金剛者，能破煩惱，名即滅為金剛。離散亂故
T33n1707_p0327a09║名為定。能利自他無德不包，故云一切行也。
T33n1707_p0327a10║如《光讚》者，引證也。大王是經名味句下，答中
T33n1707_p0327a11║第四校量顯勝。是經者，此般若經。名味句者，
T33n1707_p0327a12║《釋論》云「一字曰字，二字曰名。如菩一字，提為
T33n1707_p0327a13║一字，二字不合不得為名，若合說者始得為
T33n1707_p0327a14║名。四字成句，或三字四字八字，皆名為句。句
T33n1707_p0327a15║下所以名為味也。百佛千佛說名味句者，明
T33n1707_p0327a16║諸佛道同。然諸佛雖殊，其說無二，無二之說
T33n1707_p0327a17║即是一也。
T33n1707_p0327a18║「於恒河沙三千大千國土中盛無量七寶，施三
T33n1707_p0327a19║千大千國土中眾生皆得七賢四果，不如於此
T33n1707_p0327a20║經中起一念信，何況解一句者。句非句非非句，
T33n1707_p0327a21║故般若非句、句非般若，般若亦非菩薩。」於恒
T33n1707_p0327a22║河沙三千大千國土（乃至）不如於此經中起一
T33n1707_p0327a23║念信者，此正舉校量。初明財施三千；後皆得
T33n1707_p0327a24║七賢四果下，明法施四果。不如於此經中起
T33n1707_p0327a25║一念信者，無所得般若信，勝前有所得財法
T33n1707_p0327a26║二施也。何況解一句者，信心尚過，何況解句
T33n1707_p0327a27║義也。言句非句者，句無句相故也，亦無非句
T33n1707_p0327a28║相，故非非句。又云：句非句者，文字性離也；非
T33n1707_p0327a29║非句者，非前二句也。般若非句句非般若者，
T33n1707_p0327b01║般若是智、句是文，文智皆無所有，故云般若
T33n1707_p0327b02║非句句非般若也。般若亦非菩薩者，人法殊
T33n1707_p0327b03║別也，此是無別之別也。
T33n1707_p0327b04║「何以故？十地三十生空故，始生、住生、終生不可
T33n1707_p0327b05║得，地地中三生空故，亦非薩婆若、非摩訶衍空
T33n1707_p0327b06║故。」何以故下，釋上人法皆空。十地三十生
T33n1707_p0327b07║空故者，分波若為十分，即十地也，一地有三
T33n1707_p0327b08║生，合為三十生也。十地既空，所以般若即空
T33n1707_p0327b09║也。亦非薩波若非摩訶衍空故者，非薩波若
T33n1707_p0327b10║者，因時非果也。非摩訶衍者，照非運義也。亦
T33n1707_p0327b11║者，般若但直非非菩薩，亦非果智及乘義也。
T33n1707_p0327b12║空故者，如上釋也。
T33n1707_p0327b13║「大王！若菩薩見境見智、見說見受者，非聖見也，
T33n1707_p0327b14║倒想見法凡夫人也。見三界者，眾生果報之名
T33n1707_p0327b15║也。」大王菩薩見境見智下，答中第五結上
T33n1707_p0327b16║舉非顯是。就文有二：初舉非；從六識下，明顯
T33n1707_p0327b17║是。舉非中見境見智者，上明境智俱空，今菩
T33n1707_p0327b18║薩若有見境智之別者，非聖見也。見境者是
T33n1707_p0327b19║其塵執，見智者是識執。言見說見受者，是其
T33n1707_p0327b20║人執。此等不見人法二空，故名非聖見也。妄
T33n1707_p0327b21║執人法惑心翻境，名為倒想見法。違理背聖，
T33n1707_p0327b22║名曰凡夫也。見三界者眾生果報之名也，此
T33n1707_p0327b23║三界者器世間；三界報者，眾生受用住處名
T33n1707_p0327b24║為果報也。
T33n1707_p0327b25║「六識起無量欲無窮名為欲界藏空，惑色所起
T33n1707_p0327b26║業果名為色界藏空，惑心所起業果名為無色
T33n1707_p0327b27║界藏空。」二從六識起無量下，結顯是明空義。
T33n1707_p0327b28║就文有二：初明染法空；二薩波若下，明淨法
T33n1707_p0327b29║空。前中初明分段生死，明三界藏空。根本無
T33n1707_p0327c01║明下，明變易生死體空。初明分段空者，六識
T33n1707_p0327c02║起無量欲者，從五欲生遍起煩惱。依欲而生，
T33n1707_p0327c03║故名為藏也。空者，即體自無也。惑色所起下，
T33n1707_p0327c04║明色界藏空。若論煩惱，即色愛住地從色而
T33n1707_p0327c05║生。色界之中具有五陰，色最強，故言色也。若
T33n1707_p0327c06║論其業，不動行也。若論果報，猶屬分段。惑心
T33n1707_p0327c07║所起業果名為無色界藏空者，無色界唯有
T33n1707_p0327c08║四眾，闕無色界，故云心也。若論煩惱，有愛住
T33n1707_p0327c09║地；若論其業，不動行；若論果報，猶屬分段。若
T33n1707_p0327c10║論依報，欲色二界辨有宮殿住處，無色界唯
T33n1707_p0327c11║心寂漠，無宮殿也。
T33n1707_p0327c12║「三界空，三界根本無明藏亦空；三地九生滅，前
T33n1707_p0327c13║三界中餘無明習果報空。」三界空者，總結上
T33n1707_p0327c14║三界皆空也。三界根本無明藏亦空者，明變
T33n1707_p0327c15║易生死體空，有二：先明因空、次明果空。根本
T33n1707_p0327c16║無明藏是因空。無明猶如大地，能生煩惱，故
T33n1707_p0327c17║名根本也。若論其業，即生漏業；若論果報，即
T33n1707_p0327c18║變易三界。三地九生滅下，次明果空。言三地
T33n1707_p0327c19║九生滅，釋有二義：一者八九十地皆有三心，
T33n1707_p0327c20║合九生滅也。第二義者，變易三界中各有三
T33n1707_p0327c21║種意生身，名三地九生滅。初地至五地名三
T33n1707_p0327c22║昧樂行意生身，六七二地名覺法自性意生
T33n1707_p0327c23║身，八地已上名種類俱生無作行意生身。三
T33n1707_p0327c24║藏師云：一見地在初地，二修地在二地已去，
T33n1707_p0327c25║三究竟地在十地。此三地中各有初生、次
T33n1707_p0327c26║住、終滿，為九生滅也。言前三界中餘無明習
T33n1707_p0327c27║果報空者，上來明五住正使，此言無明習氣
T33n1707_p0327c28║也。
T33n1707_p0327c29║「金剛菩薩得理盡三昧，故惑果生滅空，有果空，
T33n1707_p0328a01║因空故空，薩婆若亦空，滅果空。」金剛菩薩得
T33n1707_p0328a02║理盡三昧者，十地菩薩照窮因盡，故云理盡
T33n1707_p0328a03║也。惑果生滅空者，微習故云惑，惑者一切煩
T33n1707_p0328a04║惱。果者，是三界與界外一切果也。生滅空者，
T33n1707_p0328a05║是無礙道空。故《瓔珞經》云「等覺菩薩與妙覺
T33n1707_p0328a06║佛生滅為異」，此明法身帶於生滅也。有果空
T33n1707_p0328a07║者，苦諦無相名有果空，集諦無生名因空。自
T33n1707_p0328a08║上來明染法空竟。薩婆若亦空，明淨法空。薩
T33n1707_p0328a09║婆若空，明智德空。滅果空者，明斷德空。德行
T33n1707_p0328a10║雖眾，不出此二也。又薩婆若亦空者，明菩提
T33n1707_p0328a11║空；滅果空者，明涅槃空。
T33n1707_p0328a12║「惑前已空，故佛得三無為果，智緣滅、非智緣滅、
T33n1707_p0328a13║虛空、薩婆若果空也。」惑前已空故者，如來已
T33n1707_p0328a14║出眾惑之外，故云惑前已空。又解：未斷煩惱
T33n1707_p0328a15║時本來寂滅，故云惑前已空。佛得三無為果
T33n1707_p0328a16║者，總舉三德也。智緣滅者，名數緣滅無為；非
T33n1707_p0328a17║智緣滅者，非數緣滅無為；虛空者，法性虛空
T33n1707_p0328a18║無為。薩婆若果空者，明佛果體空。
T33n1707_p0328a19║「善男子！若有修習聽說無聽無說，如虛空法、同
T33n1707_p0328a20║法性聽、同說同一切法皆如也。」善男子若有
T33n1707_p0328a21║修習聽說下，答中第六勸行信受持護佛果
T33n1707_p0328a22║義。就文有二：初正勸信，明聽說同如虛空；次
T33n1707_p0328a23║大王下，總結答前問。初文云聽說同如虛空
T33n1707_p0328a24║故。《大品》云「聽如幻人聽，說如幻人說故。」無說
T33n1707_p0328a25║無聽，答上問也。故《淨名經》云「夫說法者無說
T33n1707_p0328a26║無示，其聽法者無聞無得也。」如虛空法，同法
T33n1707_p0328a27║性聽，同說同一切法皆如也。如虛空者，況上
T33n1707_p0328a28║聽說如虛空也。法同法性者，《淨名》云「法同法
T33n1707_p0328a29║性，入諸法故也。」論其空理，絕於聽說，故云一
T33n1707_p0328b01║切法皆如也。
T33n1707_p0328b02║「大王！菩薩修護佛果為若此，護般若波羅蜜者
T33n1707_p0328b03║為護薩婆，若十力、十八不共法、五眼、五分法身、
T33n1707_p0328b04║四無量心，一切功德果為若此。」大王菩薩修
T33n1707_p0328b05║護佛果為若此者，總結，答上護果義也。護般
T33n1707_p0328b06║若波羅蜜者為護薩婆若者，廣舉其因，為成其
T33n1707_p0328b07║果。欲明因無別因，由果故因；果無別果，由因
T33n1707_p0328b08║故果，是故護因即為護果。十八不共法（乃至）
T33n1707_p0328b09║五分法身者，廣舉果德由因得也。
T33n1707_p0328b10║佛說法時，無量人眾皆得法眼淨、性地、信地，有
T33n1707_p0328b11║百千人皆得大空菩薩大行。佛說法時無量
T33n1707_p0328b12║人下，品中第三大段明諸人悟道。法眼淨者，
T33n1707_p0328b13║小乘見道。初證四諦明白，故云法眼淨也。今
T33n1707_p0328b14║說大乘，何以得小果者？說是其一，但受悟不
T33n1707_p0328b15║同，所得果異。如《淨名》云「但佛以一音演說法，
T33n1707_p0328b16║眾生隨類各得解。」又釋云：如來布慈悲雲、雨
T33n1707_p0328b17║實相雨，大根大莖受其大潤，小根小莖受其
T33n1707_p0328b18║小潤，悟在物根不在法也。又云：始證初地名
T33n1707_p0328b19║見道，亦名法眼淨。性地者，即十解已上。信地，
T33n1707_p0328b20║即十信已下。皆得大空者，初地已上二空增
T33n1707_p0328b21║長，心𭔁大寂，名大空也。大行者，初地已上八
T33n1707_p0328b22║萬四千諸度行也。
T33n1707_p0328b23║仁王般若經疏卷上二終