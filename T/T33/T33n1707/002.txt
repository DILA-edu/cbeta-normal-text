T33n1707_p0328c01║
T33n1707_p0328c02║仁王般若經疏卷中三
T33n1707_p0328c03║
T33n1707_p0328c04║吉藏法師撰
T33n1707_p0328c05║仁王護國般若波羅蜜經菩薩教化品第
T33n1707_p0328c06║三
T33n1707_p0328c07║前品依空護佛果，即方便智實智；此品依五
T33n1707_p0328c08║忍十地化眾生，即實智方便，故言教化品。前
T33n1707_p0328c09║品非無因，為成其果；此品非無果，為成其因。
T33n1707_p0328c10║又起如幻教迹，化如幻眾生，故云教化品。就
T33n1707_p0328c11║此品中分為二段：初問、二答。初問中三：初問
T33n1707_p0328c12║十地自利行相、二問利他行化相、三問所化
T33n1707_p0328c13║眾生德行相貌。
T33n1707_p0328c14║白佛言：「世尊！護十地行菩薩，云何行可行？云何
T33n1707_p0328c15║行化眾生？以何相眾生可化？」初段中護十地
T33n1707_p0328c16║者，牒所修十地位也。言云何行可行者，問何
T33n1707_p0328c17║等行法可依之修行，成十地得自行。第二問
T33n1707_p0328c18║云何行化眾生者，問菩薩行化用何等法化
T33n1707_p0328c19║眾生。第三問言以何相眾生可化者，問所化
T33n1707_p0328c20║眾生之體相。
T33n1707_p0328c21║佛言：「大王！五忍是菩薩法：伏忍上中下、信忍上
T33n1707_p0328c22║中下、順忍上中下、無生忍上中下、寂滅忍上下，
T33n1707_p0328c23║名為諸佛菩薩修般若波羅蜜。」佛言下，第二
T33n1707_p0328c24║答前三問，即為三段：初從五忍是菩薩法下，
T33n1707_p0328c25║說十四忍具足，答初問自行；從白佛言云何
T33n1707_p0328c26║菩薩本業清淨乃至諸鬼神現身修行般若，答
T33n1707_p0328c27║前第二外化行問；從佛告大王汝先言下竟
T33n1707_p0328c28║品，答第三問，就前自行中有二：初略說五忍，
T33n1707_p0328c29║明自行體；善男子下，第二廣分別十四忍，顯
T33n1707_p0329a01║自行相。就前略中有二意：初生起、二立五忍
T33n1707_p0329a02║意。初生起者，伏忍上中下即是得聖方便行；
T33n1707_p0329a03║二信忍上中下即是入聖之初門；三順忍上
T33n1707_p0329a04║中下即是順無生果之近緣；四無生忍上中
T33n1707_p0329a05║下即是向果之功能；五寂滅忍上下即是因
T33n1707_p0329a06║果合說。就立五忍意有三段：初五忍是菩薩
T33n1707_p0329a07║法，表五忍屬人；二伏忍上中下，出五忍位；名
T33n1707_p0329a08║為諸佛菩薩下，第三結釋。初文可知。第二出
T33n1707_p0329a09║位中伏忍上中下者，習忍下、性忍中、道種忍
T33n1707_p0329a10║上，在三賢位；信忍上中下，初地下、二地中、三
T33n1707_p0329a11║地上；順忍上中下，四地下、五地中、六地上；無
T33n1707_p0329a12║生忍上中下，七地下、八地中、九地上；寂滅忍
T33n1707_p0329a13║上下，十地下、佛地上。
T33n1707_p0329a14║「善男子！初發相信恒河沙眾生修行伏忍，於三
T33n1707_p0329a15║寶中生習種性十心：信心、精進心、念心、慧心、定
T33n1707_p0329a16║心、施心、戒心、護心、願心、迴向心，是為菩薩能少
T33n1707_p0329a17║分化眾生。」善男子下，第二廣分別十四忍。
T33n1707_p0329a18║開五忍為十四忍。初明習種性名習忍，即有
T33n1707_p0329a19║三段：初標修忍人；二別列十種心；三是為菩
T33n1707_p0329a20║薩下，明化眾生功能。文言初發相信恒河沙
T33n1707_p0329a21║眾生修行伏忍者，解云：無量恒河沙世界人
T33n1707_p0329a22║天二乘修行種種功德聚集作一分，正與信
T33n1707_p0329a23║心菩薩等也。文言於三寶中生習種性，三寶
T33n1707_p0329a24║道理即是果報，立志遠大故不怯弱，於三寶
T33n1707_p0329a25║懃策勵，即是信習一切種智之本性十信。
T33n1707_p0329a26║「已超過二乘一切善地，一切諸佛菩薩長養十
T33n1707_p0329a27║心，為聖胎也。次第起於乾慧性種性，有十種心，
T33n1707_p0329a28║所謂四意止，身、受、心、法，不淨、苦、無常、無我也；三
T33n1707_p0329a29║意止；三善根，慈、施、慧也。三意止，所謂三世，過去
T33n1707_p0329b01║因忍、現在因果忍、未來果忍也。」超過二乘地
T33n1707_p0329b02║者，此是大乘之解，故過二乘。成大乘法身種
T33n1707_p0329b03║子，名為聖胎也。次第二明中忍性種性。文有
T33n1707_p0329b04║三：初總舉性種十心；二所謂下，別列十心；三
T33n1707_p0329b05║是菩薩下，明中忍功能。云次第起於乾慧者，
T33n1707_p0329b06║小乘法中習種之外前別有乾慧地，未得理
T33n1707_p0329b07║解潤心故。今此對初地真解名種性為乾慧
T33n1707_p0329b08║地也。第二別列十心中四意止是四念處。三
T33n1707_p0329b09║意止即三善根，不貪善根即是施、不瞋善根
T33n1707_p0329b10║即是慈、不癡善根即是慧，下文釋謂慈施慧。
T33n1707_p0329b11║三意止者，過去無明行名因忍，三因五果現
T33n1707_p0329b12║在名因果忍，未來生老死名為果忍。
T33n1707_p0329b13║「是菩薩亦能化一切眾生，已能過我人知見眾
T33n1707_p0329b14║生等想，及外道倒想所不能壞。復有十道種性
T33n1707_p0329b15║地，所謂觀色識想受行，得戒忍、知見忍、定忍、慧
T33n1707_p0329b16║忍、解脫忍，觀三界因果，空忍、無願忍、無想忍，觀
T33n1707_p0329b17║二諦虛實一切法無常名無常忍、一切法空得
T33n1707_p0329b18║無生忍。」是菩薩亦能化一切眾生者，第三明
T33n1707_p0329b19║中忍功能。觀五陰無我，故已過我人等想。觀
T33n1707_p0329b20║三世因果非常非斷，故外道等不能破壞。此
T33n1707_p0329b21║經性種性在十解、十行，依《華嚴》十住為習種、
T33n1707_p0329b22║十行為性種。依《華嚴》十解為十住，一名發心
T33n1707_p0329b23║住（乃至）十灌頂住。十行者，一名歡喜行（乃至）十
T33n1707_p0329b24║名真實行。第三道種性明上忍，有三：初總明
T33n1707_p0329b25║五陰觀；二別明十堅心；三是菩薩下，結上忍
T33n1707_p0329b26║功能化眾生。十堅者，五分法身、三空忍、觀二
T33n1707_p0329b27║諦虛實一切無常忍、一切法空得無生忍。
T33n1707_p0329b28║「是菩薩十堅心作轉輪王，亦能化四天下，生一
T33n1707_p0329b29║切眾生善根。又信忍菩薩，所謂善達明中行者，
T33n1707_p0329c01║斷三界色煩惱縛，能化百佛千佛萬佛國中現
T33n1707_p0329c02║百身千身萬身，神通無量功德，常以十五心為
T33n1707_p0329c03║首，四攝法、四無量心、四弘願、三解脫門。是菩薩
T33n1707_p0329c04║從善覺地至於薩婆若，以此十五心為一切行
T33n1707_p0329c05║根本種子。又順忍菩薩，所謂見勝現法。」是菩
T33n1707_p0329c06║薩下，結上忍功能化眾生德。十堅心，結自利
T33n1707_p0329c07║德。作轉輪王下，結化他德。此經明名道種性，
T33n1707_p0329c08║華嚴名十迴向，一名救護一切眾生離眾生相
T33n1707_p0329c09║迴向（乃至）十名法界無量迴向。此經作金輪
T33n1707_p0329c10║王，故化四天下。依下文，上品十善鐵輪王化
T33n1707_p0329c11║一閻浮提；習種銅輪王化二天下，除東北二
T33n1707_p0329c12║方；性種性銀輪王化三天下，除北方。此處經
T33n1707_p0329c13║文略耳。又此四王在閻浮統領餘三天下，與
T33n1707_p0329c14║佛相似。又信忍下，明信忍有三種：一想信，輕
T33n1707_p0329c15║毛菩薩；二久信，三賢是；三證信，初地已上。就信
T33n1707_p0329c16║忍，文有四：初標信忍名德。又信忍菩薩，出名；
T33n1707_p0329c17║所謂善達明中行者，出信忍德。斷三界下，第
T33n1707_p0329c18║二斷障。能化百佛下，第三明所化國土，初地
T33n1707_p0329c19║現百身、二地現千身、三地現萬身。常以十五
T33n1707_p0329c20║心為首下，第四起勝修。初出德內，善達明中
T33n1707_p0329c21║行者，總標信忍等三位。善者，善覺忍，此在初
T33n1707_p0329c22║地。達者，是觀達忍，在二地。明者，是明慧忍，在
T33n1707_p0329c23║三地。三昧照明，名為明慧。斷三界色煩惱縛
T33n1707_p0329c24║者，初二三地觀色諦無相，不取著色法故離色
T33n1707_p0329c25║縛。道理亦觀心諦無生，文隱顯從多說耳。第
T33n1707_p0329c26║三所化國土中（乃至）萬佛世界，此明神通化
T33n1707_p0329c27║益。依他經攝報果中初地化百佛世界、二地
T33n1707_p0329c28║化千佛世界、三地化萬佛世界，現身等亦爾。
T33n1707_p0329c29║依願智果，皆言不可數。第四起勝修行者，初
T33n1707_p0330a01║地行布施攝令生信、愛語攝令生解、利行攝
T33n1707_p0330a02║令起因、同事攝令得果。亦名同事，謂苦樂事
T33n1707_p0330a03║同也。言四無量心者，是利他心，此具三緣：一
T33n1707_p0330a04║眾生緣，緣假名眾生與樂。二法緣，緣五陰法
T33n1707_p0330a05║數。三名無緣，緣諸眾生五陰無所得。一慈是
T33n1707_p0330a06║與樂心也、二悲是拔苦心、三喜是慶物心、四
T33n1707_p0330a07║捨是平等心，緣境無限，故名無量。四弘誓願
T33n1707_p0330a08║者，是利他願。未度苦令度苦、未解集令解集、
T33n1707_p0330a09║未得安道令得安道、未得涅槃令得涅槃。三
T33n1707_p0330a10║解脫門者，是無漏三三昧，離縛名解脫，通人
T33n1707_p0330a11║至果名之為門。《婆娑》云「一名無願，能厭生死。二
T33n1707_p0330a12║名無相，能樂涅槃。三名空定，觀生死涅槃二
T33n1707_p0330a13║俱無相。」如《地持．菩薩分品》說。依下偈文，初地
T33n1707_p0330a14║作四天王，二地作忉利天王，三地作夜摩天
T33n1707_p0330a15║王。初地名歡喜，二地名離垢，三地名明地，此
T33n1707_p0330a16║三地同在信忍位。第三解順忍，文有四：初總
T33n1707_p0330a17║標順忍菩薩名；二見勝下，舉順等三位；三能
T33n1707_p0330a18║斷下，明離障分齊；四現一身下，明現土起用
T33n1707_p0330a19║化生。初總標可知等。二明位者，見者是第四
T33n1707_p0330a20║炎地，下文云名炎慧地。勝者是第五難勝地，
T33n1707_p0330a21║下文云名勝慧忍。現法者是第六現前地，下
T33n1707_p0330a22║文云名現法忍。第三明離障分齊。
T33n1707_p0330a23║「能斷三界心等煩惱縛故，現一身於十方佛國
T33n1707_p0330a24║中，無量不可說神通化眾生。又無生忍菩薩，所
T33n1707_p0330a25║謂遠不動觀慧，亦斷三界心色等習煩惱故，現
T33n1707_p0330a26║不可說不可說功德神通。」文云斷三界心煩
T33n1707_p0330a27║惱縛者，此之三位能觀三界心諦無生無所
T33n1707_p0330a28║得，不取心相，知心無生，故能斷迷心煩惱。通
T33n1707_p0330a29║論亦斷迷色惑，今從多故，但斷迷心耳。此是
T33n1707_p0330b01║無名相中說，不可定以一文為執，而講者須
T33n1707_p0330b02║深知此意。第四現土中，文云現一身於十方國
T33n1707_p0330b03║化眾生者，依《地經》攝報果炎地菩薩能現一億
T33n1707_p0330b04║身，能化一億佛國眾生等。難勝地攝報果，能
T33n1707_p0330b05║現千億身，化千億世界眾生等。現前地攝報
T33n1707_p0330b06║果，能現百千億身，化眾生亦爾。此約階位為
T33n1707_p0330b07║言，若願智果中皆不可計知。依此經，四地為
T33n1707_p0330b08║兜率天王，五地為他化樂天王，六地為化樂
T33n1707_p0330b09║天王。若依六天次第，應五地為化樂天王，六
T33n1707_p0330b10║地為他化天王，此文誤也。第四明無生忍。就
T33n1707_p0330b11║文有四：初總標忍名；二所謂下，出位；三亦斷
T33n1707_p0330b12║下，治障；四現不可說下，現土。初文可知。第二
T33n1707_p0330b13║出位中言遠者，遠行地。不動者，不動地。觀慧
T33n1707_p0330b14║者，善慧地。七地，下文遠達忍。八地，下文等觀
T33n1707_p0330b15║忍。九地，下文慧光忍。三明治障。云亦斷三界
T33n1707_p0330b16║心色等習煩惱等者，此三位深證心色無生，
T33n1707_p0330b17║故能斷色心等習。依《地論》七地斷細相習障，
T33n1707_p0330b18║八地斷無相行障，九地斷不能利益眾生障。
T33n1707_p0330b19║四明現土。經云現不可說神通者，依《地論》七
T33n1707_p0330b20║地攝報果中，現百千億那由他身，化眾生亦
T33n1707_p0330b21║爾。八地攝報果，現百萬三千大千世界微塵
T33n1707_p0330b22║身，化眾生等亦爾。九地現十阿僧祇百千佛
T33n1707_p0330b23║土微塵數身，化眾生亦爾。依經下文，七地為
T33n1707_p0330b24║初禪王，八地為二禪王，九地為三禪王。此等
T33n1707_p0330b25║皆是菩薩無生自在，不可定執也。
T33n1707_p0330b26║「復次寂滅忍，佛與菩薩同用此忍，入金剛三昧
T33n1707_p0330b27║下忍中行名為菩薩。」第五明寂滅忍。寂者是
T33n1707_p0330b28║定，滅者是慧。寂而常照、照而常寂，故名寂滅
T33n1707_p0330b29║忍。文有五：初明位地分齊；二入金剛三昧下，
T33n1707_p0330c01║明行差別；三共觀下，明因異果；四盡相無相
T33n1707_p0330c02║下，彰果異因；五善男子一切眾生下，歎果殊
T33n1707_p0330c03║勝。初文云佛與菩薩同用此忍者，是法雲
T33n1707_p0330c04║地菩薩。依《地論》斷於諸法中不得自在障，為
T33n1707_p0330c05║無礙道。佛者，一切智、一切種智依止，智體圓
T33n1707_p0330c06║滿，名解脫道。前之四忍，斷生死未盡，不得寂
T33n1707_p0330c07║滅之名。第二明行差別。入金剛三昧下忍中
T33n1707_p0330c08║行名菩薩者，此定堅固永不退，名金剛三昧。
T33n1707_p0330c09║無礙道因位所攝，名下忍。依《地經》攝報果得
T33n1707_p0330c10║十不可說佛土微塵三昧等。
T33n1707_p0330c11║「上忍中行名為薩婆若，共觀第一義諦，斷三界
T33n1707_p0330c12║心習無明，盡相為金剛，盡相無相為薩婆若，超
T33n1707_p0330c13║度世諦第一義諦之外為第十一地，薩云若覺
T33n1707_p0330c14║非有非無湛然清淨常住不變，同真際、等法性，
T33n1707_p0330c15║無緣大悲教化一切眾生。」上忍中行名為薩
T33n1707_p0330c16║婆若者，解脫道果位所攝名為上忍位。薩婆
T33n1707_p0330c17║若者，此云一切智。此忍因果位別，唯分上下二
T33n1707_p0330c18║品；前之四忍同是因位，故各分三品。此無差
T33n1707_p0330c19║別中作差別名，豈可定執？此處五忍是通，因
T33n1707_p0330c20║果無礙解脫皆名為忍，不同小乘唯見道無
T33n1707_p0330c21║礙八忍。第三明因異果中，共觀第一義者，與
T33n1707_p0330c22║佛同觀實諦，名共觀也。斷三界心習無明者，依
T33n1707_p0330c23║《地論》此斷微智障，名心習無明。觀空諦究竟
T33n1707_p0330c24║無礙道中，斷心習無明盡亦斷色習，文略不
T33n1707_p0330c25║論耳。言盡相為金剛者，能破生死因果究竟
T33n1707_p0330c26║名為盡也。第四明果異因。文云盡相無相為
T33n1707_p0330c27║薩婆若者，非但盡相亦盡無相，所謂緣觀
T33n1707_p0330c28║並[穴/俱]、境智俱寂始是圓滿顯現，故名盡相無
T33n1707_p0330c29║相。薩婆若者，云一切智，證中道一實諦，故云
T33n1707_p0331a01║出二諦之外。十地是學果，佛十一地是無學
T33n1707_p0331a02║果，絕相非有、備德非無，離染故清淨、離苦故
T33n1707_p0331a03║常樂，會於無德絕妄名法身也，故云同真
T33n1707_p0331a04║際、等法性。無緣大悲教化一切眾生者，是應
T33n1707_p0331a05║身。
T33n1707_p0331a06║「乘薩婆若乘來化三界。善男子！一切眾生煩惱
T33n1707_p0331a07║不出三界藏，一切眾生果報二十二根不出三
T33n1707_p0331a08║界，諸佛應化法身亦不出三界，三界外無眾生，
T33n1707_p0331a09║佛何所化？是故我言：三界外別有一眾生界藏
T33n1707_p0331a10║者，外道大有經中說，非七佛之所說。大王！我常
T33n1707_p0331a11║語：一切眾生斷三界煩惱果報盡者名為佛。」
T33n1707_p0331a12║乘薩婆若乘來化三界者，是化身。又前是化他
T33n1707_p0331a13║心，後是化他身。第五歎德殊勝。文有六：一明
T33n1707_p0331a14║所化三界；二諸佛應身下，明能化應身；三從三
T33n1707_p0331a15║界外下，明三界攝生周盡；四我言三界外別
T33n1707_p0331a16║有一眾生界藏下，明非邪顯正；五大王下，歎
T33n1707_p0331a17║果異因；六眾生本業下，舉因顯果。初明所化
T33n1707_p0331a18║三界。文言煩惱不出三界者，是集諦。三界有
T33n1707_p0331a19║二種：一分段、二變易。文言果報二十二根不出
T33n1707_p0331a20║三界者，此明苦諦。二十二根者，眼等六根，苦、
T33n1707_p0331a21║樂、憂、喜、捨五，合為十一。男、女、命三，為十四。信、
T33n1707_p0331a22║進、念、定、慧五，為十九。三無漏根，未知根、已知
T33n1707_p0331a23║根、無知根，為二十二根。二十一根不出分段，三
T33n1707_p0331a24║界無知根在無學出分段三界。不出者，不出
T33n1707_p0331a25║四住習氣。三界二十二根義如別章。第二明
T33n1707_p0331a26║能化。文言諸佛應化法身亦不出三界者，謂所
T33n1707_p0331a27║化眾生，故言不出三界。若舉實而言，三界本
T33n1707_p0331a28║來清淨，何出不出？第三明三界攝生周盡。文
T33n1707_p0331a29║云三界外無眾生者，分段、變易二種三界外，更
T33n1707_p0331b01║無生死眾生可化也。第四非邪顯正。文言三
T33n1707_p0331b02║界外別有一眾生界者，外道大有經中說非七
T33n1707_p0331b03║佛之所說者，若依舊說流來義，即同外道大
T33n1707_p0331b04║有所說。二種生死外別有生死眾生藏者，即
T33n1707_p0331b05║是舊說無明義也，是外道邪說，非佛正說。第
T33n1707_p0331b06║五歎果異因中，言我常語一切眾生斷三界煩
T33n1707_p0331b07║惱果報盡名為佛者，斷盡分段、變易二種也。
T33n1707_p0331b08║「自性清淨名覺薩云若性，是眾生本業、是諸佛
T33n1707_p0331b09║菩薩本所修行五忍中十四忍具足。」自性清
T33n1707_p0331b10║淨者，煩惱既盡，體無暇摷也，此是斷德也。名
T33n1707_p0331b11║覺薩云若者，此云一切智，是其智德也。第六
T33n1707_p0331b12║舉因顯果。文云眾生本業是諸佛菩薩本所修
T33n1707_p0331b13║行，十三忍是菩薩修，名因行；第十四忍是佛
T33n1707_p0331b14║德，名顯果。上來至此，答自利行竟。
T33n1707_p0331b15║白佛言：「云何菩薩本業清淨化眾生？」佛言：「從一
T33n1707_p0331b16║地乃至後一地，自所行處及佛行處一切知見
T33n1707_p0331b17║故。本業者，若菩薩住百佛國中，作閻浮四天王，
T33n1707_p0331b18║修百法門，二諦平等心化一切眾生。若菩薩住
T33n1707_p0331b19║千佛國中，作忉利天王，修千法門，十善道化一
T33n1707_p0331b20║切眾生。若菩薩住十萬佛國中作炎天王，修十
T33n1707_p0331b21║萬法門，四禪定化一切眾生。」白佛言下，答第
T33n1707_p0331b22║二利他行相。問文有二：初騰前問。月光去前問
T33n1707_p0331b23║既遠，今更重發起。云何菩薩本業清淨者，十
T33n1707_p0331b24║地是菩薩本業。菩薩以慈悲智慧於生死涅
T33n1707_p0331b25║槃二處無染，名本業清淨也。佛言下，正答問，
T33n1707_p0331b26║以顯利他行相。有三：初略答前問；二若菩薩
T33n1707_p0331b27║住百佛下，廣答；三散無量下，慶蒙法利供養
T33n1707_p0331b28║讚歎。初文言從一地至後一地，謂從初地至佛
T33n1707_p0331b29║地也。言自所行處者，謂是因地。及佛行處，謂
T33n1707_p0331c01║果地也。無緣之照，因果並[穴/俱]，故云一切智見
T33n1707_p0331c02║也。若菩薩住百佛下，第二廣答十地，為十別。
T33n1707_p0331c03║就初地，文有五句：一住百佛下，明所化國土。
T33n1707_p0331c04║二作閻浮王下，明攝位，謂作人中四種輪王
T33n1707_p0331c05║及四天王。依《地經》初地作鐵輪王，《瓔珞經》云
T33n1707_p0331c06║「修行十信，一劫二劫三劫修十信善，有三品：
T33n1707_p0331c07║上品善，鐵輪王，化一天下；中品善，粟散王；下
T33n1707_p0331c08║品善，人中王。十住銅輪王，十行銀輪王，十迴
T33n1707_p0331c09║向金輪王，初地已上瑠璃寶瓔珞。」初地百寶瓔
T33n1707_p0331c10║珞七寶相輪、四天王萬子為眷族，十住為銅輪
T33n1707_p0331c11║王。若爾，十住位已過初地，豈可以一經執為
T33n1707_p0331c12║定解？故彼經云「是諸地無名無相，但應化故
T33n1707_p0331c13║言有。」三從百法門下，辨所解法門，此乃一念
T33n1707_p0331c14║解百法門也。四二諦已下，明自行證理，真俗
T33n1707_p0331c15║無相，名平等心。五化一切眾生，明利他行相。
T33n1707_p0331c16║二地至十地，例有四句。二地四者，初若菩薩
T33n1707_p0331c17║住千佛下，明所化土。二作忉利天王下，明增
T33n1707_p0331c18║上生相。《地經》云「二地作金輪王」，《瓔珞》與此經
T33n1707_p0331c19║同作忉利王。修千法門下，明所解法門。四十
T33n1707_p0331c20║善道化一切眾生下，明利他行相。三地四者，
T33n1707_p0331c21║初若菩薩住十萬下，明所化土。二作琰魔天
T33n1707_p0331c22║王下，明增上生相。故《地經》云「作忉利王」，《瓔珞
T33n1707_p0331c23║經》同此經作琰魔天王。三修十萬法門下，明
T33n1707_p0331c24║所解法門。四禪定化一切眾生下，明利他行
T33n1707_p0331c25║相，以禪定益物也。
T33n1707_p0331c26║「若菩薩住百億佛國中，作兜率天王，修百億法
T33n1707_p0331c27║門，行道品化一切眾生。」四地四者，初若菩薩
T33n1707_p0331c28║住百億下，明所化土。二作兜率下，明增上生相。
T33n1707_p0331c29║故《地經》云「作琰魔天王」，《瓔珞經》同此經為兜
T33n1707_p0332a01║率天王。三修百億法門下，明所解法門。四
T33n1707_p0332a02║道品化一切眾生下，明利他行相，以道品化眾
T33n1707_p0332a03║生也。
T33n1707_p0332a04║「若菩薩住千億佛國中，作化樂天王，修千億法
T33n1707_p0332a05║門，二諦四諦八諦化一切眾生。」五地四者，初
T33n1707_p0332a06║若菩薩住千億下，明所化土。二作化樂天王
T33n1707_p0332a07║下，明增上生相。故《地經》作兜率天王，《瓔珞經》亦
T33n1707_p0332a08║同此經為化樂天王。三修千億法門下，明所
T33n1707_p0332a09║解法門。四二諦下，明利他行相，真俗二諦。又
T33n1707_p0332a10║有作四諦、無作四諦為八諦。亦可修八法為
T33n1707_p0332a11║八諦，謂無常苦空無我為四，常樂我淨為四，
T33n1707_p0332a12║故有八也。又云八諦者，相諦、差別諦、說諦、成
T33n1707_p0332a13║諦、事諦、生諦、盡無生智諦、令入道智諦、菩薩及
T33n1707_p0332a14║成就如來智諦。覺有為法相續，故善知生諦。
T33n1707_p0332a15║覺煩惱滅，故善知盡無生諦。此之八名與《瓔
T33n1707_p0332a16║珞經》十六諦中八名相似，未詳所出。
T33n1707_p0332a17║「若菩薩住十萬億佛國中，作他化天王，修十萬
T33n1707_p0332a18║億法門，十二因緣智化一切眾生。」六地四者，
T33n1707_p0332a19║初住十萬億佛國下，明所化土。二作他化天
T33n1707_p0332a20║王下，明增上生相。《地經》云「作化樂天王」，瓔珞
T33n1707_p0332a21║經同此經云「作他化天王」。三修十萬億法下，
T33n1707_p0332a22║明所知法門。四十二緣下，明利他行相，自知
T33n1707_p0332a23║十二教化令知。
T33n1707_p0332a24║「若菩薩住百萬億佛國中，作初禪王，修百萬億
T33n1707_p0332a25║法門，方便智願智化一切眾生。」七地四者，初
T33n1707_p0332a26║住百萬億下，明所化土。二作初禪王下，明增
T33n1707_p0332a27║上生相。《地經》作他化天王，《瓔珞經》千色光慧
T33n1707_p0332a28║瓔珞作梵天王。三修百萬億法門下，明所知
T33n1707_p0332a29║法門。四方便智下，明利他行相，以二智化眾
T33n1707_p0332b01║生。
T33n1707_p0332b02║「若菩薩住百萬微塵數佛國中，作二禪梵王，修
T33n1707_p0332b03║百萬微塵數法門，雙照方便禪通智化一切
T33n1707_p0332b04║眾生。」八地四者，初住百萬下，明所化土。二
T33n1707_p0332b05║作二禪梵王下，明增上生相。《地經》云「作梵王，
T33n1707_p0332b06║王一千界」，《瓔珞經》梵師子瓔珞光光天王。三
T33n1707_p0332b07║修百萬下，明所知法門。四雙照方便下，明利
T33n1707_p0332b08║他行相，以神通化眾生也。
T33n1707_p0332b09║「若菩薩住百萬億阿僧祇微塵數佛國中，作三
T33n1707_p0332b10║禪大梵王，修百萬億阿僧祇微塵數法門，四無
T33n1707_p0332b11║閡智化一切眾生。」九地四者，初住百萬億下，
T33n1707_p0332b12║明所化土。二作三禪王下，明增上生相。《地經》
T33n1707_p0332b13║作梵王，王二千界，《瓔珞》云「作淨居天王」。三修
T33n1707_p0332b14║百萬億下，明所知法門。四四無礙智下，明利
T33n1707_p0332b15║他行相，以四辨化眾生也。
T33n1707_p0332b16║「若菩薩住不可說不可說佛國中，作第四禪大
T33n1707_p0332b17║靜天王，三界主，修不可說不可說法門，得理盡
T33n1707_p0332b18║三昧，同佛行處，盡三界源，教化一切眾生如佛
T33n1707_p0332b19║境界。是故一切菩薩本業行淨。若十方諸如來，
T33n1707_p0332b20║亦修是業登薩婆若果，作三界王，化一切眾生。」
T33n1707_p0332b21║十地四者，初住不可說下，明所化土。二作
T33n1707_p0332b22║第四禪王下，明增上生相。《地經》云「作大自在天
T33n1707_p0332b23║王，王三千界」，《瓔珞經》作大淨居天王。三修不
T33n1707_p0332b24║可說下，明所知法門。四得理盡三昧下，明利他
T33n1707_p0332b25║行相。以三昧化眾生，以金剛定照窮佛性，名
T33n1707_p0332b26║理盡。同佛眼見，名同佛地。又同寂滅忍，名同佛
T33n1707_p0332b27║行處。善斷有頂種，名盡三界源。佛地有三：初
T33n1707_p0332b28║十方諸如來下，明自得薩婆若果。二三界王
T33n1707_p0332b29║下，明增上生相。三化一切下，明化益行相。第二
T33n1707_p0332c01║廣答利他問竟。
T33n1707_p0332c02║爾時百萬億恒河沙大眾各從座起，散無量不
T33n1707_p0332c03║可思議華，燒無量不可思議香，供養釋迦牟尼
T33n1707_p0332c04║佛及無量大菩薩，合掌聽波斯匿王說般若波
T33n1707_p0332c05║羅蜜，今於佛前以偈讚曰：爾時百萬億下，大
T33n1707_p0332c06║段第三大眾慶蒙法利供養。文五：初設供養；
T33n1707_p0332c07║二今於佛前下，明月光讚佛所說十一地行相
T33n1707_p0332c08║能利眾生；三時諸大眾聞月光下，明眾聞月
T33n1707_p0332c09║光所讚獲益無量；四佛告諸得道下，明佛讚
T33n1707_p0332c10║月光起行長久所說不虛，亦云發月光本行；
T33n1707_p0332c11║五是十四法門下，牒上法門結歡修學，亦云
T33n1707_p0332c12║三世凡聖同修。初供養，先華後香，讚十四婆
T33n1707_p0332c13║若。就行門是菩提心華、大乘戒香。第二讚中
T33n1707_p0332c14║先經家序列，後正偈讚，合五十九偈以讚誦
T33n1707_p0332c15║上事。就五十九偈大分有三：初有六行，總頌
T33n1707_p0332c16║上義；二十善下四十五行，別頌十四忍功德；
T33n1707_p0332c17║三從三賢下八行，重結歎上五忍等功德也。
T33n1707_p0332c18║就六行總頌中有四：初三句歎佛三業，初一
T33n1707_p0332c19║句歎身業、次一句歎意業、後一句歎口業。
T33n1707_p0332c20║「世尊導師金剛體，心行寂滅轉法輪，八辯洪音
T33n1707_p0332c21║為眾說，時眾得道百萬億。時六天人出家道，成
T33n1707_p0332c22║比丘眾菩薩行，五忍功德妙法門，十四正士能
T33n1707_p0332c23║諦了。三賢十聖忍中行，唯佛一人能盡源，佛眾
T33n1707_p0332c24║法海三寶藏，無量功德攝在中。」八辯者，依《梵
T33n1707_p0332c25║摩喻經》，一最好、二易了、三調和、四柔濡、五不
T33n1707_p0332c26║誤、六不妄、七尊慧、八深遠。洪者，大音也。第二
T33n1707_p0332c27║從時眾下一行半，明眾獲益無量。天無出家
T33n1707_p0332c28║法，今言出家者，必依佛出生死家。人有剃除
T33n1707_p0332c29║鬚髮出家成比丘眾，天有捨俗入道成菩薩
T33n1707_p0333a01║僧。第三從五忍下兩行，總歎五忍功德。五忍
T33n1707_p0333a02║行深妙法門，十四聖人窮證不虛，名諦了。習
T33n1707_p0333a03║性道種調心學觀，名三賢。十聖者，十地也，等
T33n1707_p0333a04║覺以下會真名聖。此十三人同在因位，為造
T33n1707_p0333a05║修未息，名忍中行。佛居果位，窮證實相，名盡
T33n1707_p0333a06║源。第四佛眾下一行，歎一體三寶。佛是佛寶、
T33n1707_p0333a07║眾是僧寶、法是法寶，一體三寶包含蘊蓄稱
T33n1707_p0333a08║之為藏，無德不備故云攝在其中。又分前六
T33n1707_p0333a09║行為二：初五行歎三寶，後一行結歎也。前五
T33n1707_p0333a10║行為三：初三句歎佛，次三句歎僧，次兩行歎法。
T33n1707_p0333a11║十善菩薩下，第二有四十五行，別頌上十四
T33n1707_p0333a12║忍。就中分六段：初二行，頌上伏忍前方便。第
T33n1707_p0333a13║二習種下有七行，頌伏忍上中下功德。第三
T33n1707_p0333a14║從善覺下有十行，頌信忍上中下功德。第四
T33n1707_p0333a15║從炎慧下八行，頌順忍上中下功德。第五從
T33n1707_p0333a16║遠達下十行，頌無生忍上中下功德。第六從
T33n1707_p0333a17║灌頂下八行，頌寂滅忍上下功德。
T33n1707_p0333a18║「十善菩薩發大心，長別三界苦輪海，中下品善
T33n1707_p0333a19║粟散王，上品十善鐵輪王。習種銅輪二天下，銀
T33n1707_p0333a20║輪三天性種性，道種堅德轉輪王，七寶金光四
T33n1707_p0333a21║天下。」十善菩薩即是第一頌外凡夫。發一
T33n1707_p0333a22║念菩提心故，破無始有輪，故云長別三界苦輪
T33n1707_p0333a23║海也。十信雖未出三界，已發大心求出三界，
T33n1707_p0333a24║已能離三惡道，文總言長別也。《瓔珞經》爾時住
T33n1707_p0333a25║前名信根菩薩，亦名假名菩薩，亦名名字菩
T33n1707_p0333a26║薩。若一劫二劫三劫修十信，上品善鐵輪王，
T33n1707_p0333a27║中品粟散王，下品人王中，具足一切煩惱。此
T33n1707_p0333a28║經中下品善粟散王，此明其勝王也。習種下
T33n1707_p0333a29║七行，第二頌上地前伏忍三十心，為二：前兩行
T33n1707_p0333b01║別歎三品為三種輪王。
T33n1707_p0333b02║「伏忍聖胎三十人，十信十心十堅心，三世諸佛
T33n1707_p0333b03║於中行，無不由此伏忍生。一切菩薩行本源，是
T33n1707_p0333b04║故發心信心難，若得信心必不退，進入無生初
T33n1707_p0333b05║地道。教化眾生覺中行，是名菩薩初發心。善覺
T33n1707_p0333b06║菩薩四天王，雙照二諦平等道，權化眾生遊百
T33n1707_p0333b07║國，始登一乘無相道。入理般若名為住，住生德
T33n1707_p0333b08║行名為地。初住一心足德行，於第一義而不動。」
T33n1707_p0333b09║伏忍下，第二五行總歎三品。三十心為二：
T33n1707_p0333b10║初一行，列伏忍三十心；三世諸佛下四行，歎伏
T33n1707_p0333b11║忍功能。聖胎者，與十聖為胎也。十信十心十
T33n1707_p0333b12║堅心，誦上三十心也。第二歎伏忍功能中四
T33n1707_p0333b13║行，分為三：初三句明伏忍能生一切諸佛賢
T33n1707_p0333b14║聖，次三句明發心功能，次一行總結。前三句
T33n1707_p0333b15║為二：初句明三世諸佛，此舉所生人；下二句
T33n1707_p0333b16║出能生之本。次三句即為三：初句明發心難，
T33n1707_p0333b17║次句明第七住不退，次句明不退方便所證
T33n1707_p0333b18║道。第三教化眾生下兩句，通結因果化行。善
T33n1707_p0333b19║覺下十行，第三誦信忍，分為二：前八行，誦上
T33n1707_p0333b20║三地；三忍下二行，結歎。前八行為三：初四行
T33n1707_p0333b21║誦上初地信忍下品，次二行誦上二地信忍中
T33n1707_p0333b22║品，次兩行誦上三地信忍上品。前四行為二：
T33n1707_p0333b23║前一行半，歎初地菩薩能統化之功德；第二
T33n1707_p0333b24║有兩行半，明入地功能。前二句歎其智慧，即為
T33n1707_p0333b25║三別：初句明攝報果增上生；次明地中觀行，
T33n1707_p0333b26║證會無生達真化俗為雙照，悲智並行故云平
T33n1707_p0333b27║等；次明地中化國土廣狹。第二功能中有五
T33n1707_p0333b28║句即為五別：初句越凡得聖入一乘無相道；
T33n1707_p0333b29║次句明入地心所入勝利名為住；次句明生
T33n1707_p0333c01║成佛智名為地；次句結滿地心；次句明心相
T33n1707_p0333c02║無生、悟理不動，故云於第一義而不動。第二
T33n1707_p0333c03║段，有兩行，誦上二地，即為四：初句釋地名。
T33n1707_p0333c04║「離達開士忉利王，現形六道千國土，無緣無相
T33n1707_p0333c05║第三諦，無無無生無二照。明慧空照炎天王，應
T33n1707_p0333c06║形萬國導群生，忍心無二三諦中，出有入無變
T33n1707_p0333c07║化生。善覺離明三道人，能滅三界色煩惱。」開
T33n1707_p0333c08║士者，菩薩大士也。忉利者，地中王。次句明所
T33n1707_p0333c09║化土廣狹。次句無緣者，無有內心緣也。無相
T33n1707_p0333c10║者，無有二諦相，離此緣相名第三諦。又云無
T33n1707_p0333c11║緣，知心無緣；無相者，色無相。此二體空，名第三
T33n1707_p0333c12║諦。此次句無無者，即無真俗二諦，故云無無
T33n1707_p0333c13║也。無生者，即是初地無生。無二照者，無有真
T33n1707_p0333c14║俗二見，故云無二照也。第三明慧下兩行，頌
T33n1707_p0333c15║上三地信忍上品，即為四別：初句釋地名，出
T33n1707_p0333c16║地中王；次句明所化土；次句明信忍上品入三
T33n1707_p0333c17║諦，照境窮盡色心空諦，名三諦中。次句出
T33n1707_p0333c18║有入無者，明三地菩薩緣有化生而不執即
T33n1707_p0333c19║是出有，即有知空名入無。神通改易，故云
T33n1707_p0333c20║變化生也。善覺離明下兩偈，總誦上信忍。初
T33n1707_p0333c21║句誦前三位，覺是初地，離是二地，明是三地
T33n1707_p0333c22║也，故云三道人。第二句歎斷德。能滅三界色
T33n1707_p0333c23║煩惱者，明地斷障，此處是變化色煩惱也。
T33n1707_p0333c24║「還觀三界身口色，法性第一無遺照。炎慧妙光
T33n1707_p0333c25║大精進，兜率天王遊億國，實智緣寂方便道，達
T33n1707_p0333c26║無生照空有了。勝慧三諦自達明，化樂天王百
T33n1707_p0333c27║億國，空空諦觀無二相，變化六道入無間。法現
T33n1707_p0333c28║開士自在王，無二無照達理空。」身口色者，變
T33n1707_p0333c29║化色也。觀色同法性，故無遺照。炎慧下，第四
T33n1707_p0334a01║段，八行，誦上四地已上順忍。就八行有二段：
T33n1707_p0334a02║前六行頌上順忍，後兩行總頌結止。前六行
T33n1707_p0334a03║有三：兩行誦下品，次兩行頌中品，次兩行頌上
T33n1707_p0334a04║品。前兩行即為四句：初句名精進者，四地
T33n1707_p0334a05║精進增上。次句明地中王所化土也。次明
T33n1707_p0334a06║實智者，四地化令證他故名實智也，清淨不
T33n1707_p0334a07║著即是方便道也。此之實智是方便實，地稱
T33n1707_p0334a08║實，故言緣實也。實智觀空、方便智照有，故
T33n1707_p0334a09║言達無生照空有了。勝慧下，二行四句，即為
T33n1707_p0334a10║四別：初句地名，自達三明也。次句明地中
T33n1707_p0334a11║王所化土也。次句空空者，以空遣空，故言空
T33n1707_p0334a12║空也。無二相者，無二諦相也。次句明六道化
T33n1707_p0334a13║生也。法現下，頌六地四句，即為四別。法現，即
T33n1707_p0334a14║是現前地。開士，即是地中人，名為大士，亦名
T33n1707_p0334a15║開士。自在王，即攝報果。無二無照，即理空
T33n1707_p0334a16║也。
T33n1707_p0334a17║「三諦現前大智光，照千億土教一切。炎勝法現
T33n1707_p0334a18║無相定，能洗三界迷心惑，空慧寂然無緣觀，還
T33n1707_p0334a19║觀心空無量報。」三諦者，即是第三諦。現前者，
T33n1707_p0334a20║即是大智現前也。照千億土下，即是所化土。
T33n1707_p0334a21║炎勝下二行四句，即總誦上結句。初句四字
T33n1707_p0334a22║頌上三地名，炎是四地，勝是五地，現是六地；
T33n1707_p0334a23║下三字難勝地功能。次句斷障，故云能洗，洗迷
T33n1707_p0334a24║心惑。次句明實智息緣，緣觀並[穴/俱]，故云寂然
T33n1707_p0334a25║無緣觀。次句還觀心空，非不觀色，從多分言
T33n1707_p0334a26║觀心空。無量報者，方便智無量功德報也。
T33n1707_p0334a27║「遠達無生初禪王，常萬億土教眾生，未度報身
T33n1707_p0334a28║一生在，進入等觀法流地，始入無緣金剛忍，三
T33n1707_p0334a29║界報形永不受。觀第三義無二照，二十一生空
T33n1707_p0334b01║寂行，三界愛習順道定，遠達正士獨諦了。」遠
T33n1707_p0334b02║達下，第五段，有十行偈，頌上七地已上無生忍。
T33n1707_p0334b03║分為三段：前五行頌上七地無生忍下品，次
T33n1707_p0334b04║三行頌上八地無生忍中品，次兩行頌上九地
T33n1707_p0334b05║無生忍上品。前五行中即為十句。初遠達者，
T33n1707_p0334b06║七地名遠達地。《大品》名深入無生即是地中
T33n1707_p0334b07║行。初禪王，即是地中王，借相解義初禪王也。
T33n1707_p0334b08║次句萬億者，明所化土分齊，故言萬億土。一
T33n1707_p0334b09║生在者，地前有分段生，初地已上但有變易
T33n1707_p0334b10║生。今言七地一生在者，借相解義，故言報身
T33n1707_p0334b11║一生在。又解七地功用，生，即是變易生，故云
T33n1707_p0334b12║一生在；八地已上無有功用生，但有無功用
T33n1707_p0334b13║變易生也。雙觀故言等。無功用水，故言法流。
T33n1707_p0334b14║始入者，背功用相生，故言始入。息相堅固，故
T33n1707_p0334b15║言無緣金剛忍。離三界習，故言不受。又云不
T33n1707_p0334b16║受未來分段報，故云界報形永不受。八地已
T33n1707_p0334b17║上更受二禪身者，是變易也。得中道第一義，
T33n1707_p0334b18║故云無二照。從初地至七地已來，地別三生，
T33n1707_p0334b19║故云二十一生。達法無所有，故言空寂行。三
T33n1707_p0334b20║界愛習者，三界無明習也。獨諦了者，七地菩
T33n1707_p0334b21║薩了功用無相，故言獨諦了。
T33n1707_p0334b22║「等觀菩薩二禪王，變生法身無量光，入百恒土
T33n1707_p0334b23║化一切，圓照三世恒劫事，返照樂虛無盡源，於
T33n1707_p0334b24║第三諦常寂然。」等觀下，三行六句，頌上八地，
T33n1707_p0334b25║即為六別。初句明二禪王者，明利他人。八地
T33n1707_p0334b26║菩薩忘功息相，雙觀二諦遍修萬行，入大法
T33n1707_p0334b27║流水齊觀空有，故云等觀。第二句明八地已
T33n1707_p0334b28║上得大法身，名利他身也。第三句名入百恒
T33n1707_p0334b29║土者，是利他行。第四句圓照恒劫者，明利他
T33n1707_p0334c01║智。第五句八地已上得反照智，苦樂並虛，而
T33n1707_p0334c02║世間人多以苦實樂虛，今此八地菩薩觀虛
T33n1707_p0334c03║實平等，盡於無盡源也。又解反照樂受性苦
T33n1707_p0334c04║名為虛，無始皆苦名無盡源。第六句中道第
T33n1707_p0334c05║一義諦不遷，故云常寂然也。
T33n1707_p0334c06║「慧光開士三禪王，能於千恒一時現，常在無為
T33n1707_p0334c07║空寂行，恒沙佛藏一念了。」慧光開士下，二行
T33n1707_p0334c08║偈四句頌上九地。初句三禪王者，明利他人。
T33n1707_p0334c09║第二句一時者，明利他身。第三句歎無功用
T33n1707_p0334c10║行。第四句歎無功用智教，故云一念了。
T33n1707_p0334c11║「灌頂菩薩四禪王，於億恒土化群生，始入金剛
T33n1707_p0334c12║一切了，二十九生永已度。寂滅忍中下忍觀，一
T33n1707_p0334c13║轉妙覺常湛然，等慧灌頂三品士，除前餘習無
T33n1707_p0334c14║明緣，無明習相故煩惱，二諦理窮一切盡。」灌
T33n1707_p0334c15║頂菩薩下，第六段有八行，頌上寂滅忍。有兩
T33n1707_p0334c16║段：初五行頌十地寂滅忍下品，後三行頌寂
T33n1707_p0334c17║滅忍上品。前五行十句。灌頂者，在十三法師
T33n1707_p0334c18║上，即是諸師頂蓋，故名灌頂。言五地王者，欲
T33n1707_p0334c19║界及四禪王也，亦可是五淨居王也，此是明
T33n1707_p0334c20║利他人。第二句於億恒土者，明益他行。第三
T33n1707_p0334c21║句明金剛心初達堅固，故云始入金剛一切
T33n1707_p0334c22║了。第四句明二十九生者，十地應三十生，何
T33n1707_p0334c23║故但說二十九生者，留一生佛地方盡。第五
T33n1707_p0334c24║句言下忍觀者，結十地菩薩，明因分齊。第六
T33n1707_p0334c25║句一轉妙覺者，明得果分齊。第七句等慧灌
T33n1707_p0334c26║頂三品士者，總頌結前八九十地同得淨土，
T33n1707_p0334c27║故云三品士。等即八地，慧即九地，灌頂是十
T33n1707_p0334c28║地。第八句下三句，明離障分齊。除前餘習無
T33n1707_p0334c29║明緣者，八地已上唯斷無明色心等習煩惱，
T33n1707_p0335a01║故云除前餘習無明緣也。無明習相故煩惱
T33n1707_p0335a02║者，是諸舊煩惱，四住地是客煩惱。能所並[穴/俱]、
T33n1707_p0335a03║境智俱寂，故云理窮一切盡。
T33n1707_p0335a04║「圓智無相三界王，三十生盡等大覺，大寂無為
T33n1707_p0335a05║金剛藏，一切報盡無極悲。第一義諦常安穩，窮
T33n1707_p0335a06║源盡性妙智存。」圓智無相下，第二三行頌佛
T33n1707_p0335a07║地上忍，即為六別。圓智者，境盡智無名圓智，
T33n1707_p0335a08║即是一切種智。三界王者，無上法王亦十三
T33n1707_p0335a09║王外，佛是法輪王。三十生盡者，十地各三生
T33n1707_p0335a10║盡也。因成果熟，故言等大覺。大寂無為，即上
T33n1707_p0335a11║忍。言金剛者，無惑之金剛也。言一切報盡者，
T33n1707_p0335a12║分段、變易俱盡也。言無極悲者，明其恩德，即
T33n1707_p0335a13║是無緣大悲。第一義諦常安穩者，涅槃佛性
T33n1707_p0335a14║理中精，最名為第一。深有所以名為義。知一
T33n1707_p0335a15║切法不二之相，故言常安穩。窮源盡性者，因
T33n1707_p0335a16║盡名窮源，見終名盡性。種智常凝，故名云妙智
T33n1707_p0335a17║存。上來四十五行，別頌五忍竟。
T33n1707_p0335a18║「三賢十聖住果報，唯佛一人居淨土。一切眾生
T33n1707_p0335a19║暫住報，登金剛源居淨土。如來三業德無極，我
T33n1707_p0335a20║今月光禮三寶。法王無上人中樹，覆蓋大眾無
T33n1707_p0335a21║量光，常口說法非無義，心智寂滅無緣照。人中
T33n1707_p0335a22║師子為眾說，大眾歡喜散金華，百億萬土六大
T33n1707_p0335a23║動，含生之生受妙報。天尊快說十四王，是故我
T33n1707_p0335a24║今略歎佛。」三賢十聖下，大段第三，八行，總
T33n1707_p0335a25║結五忍中有三：初兩行明淨土分齊，第二一
T33n1707_p0335a26║行歎如來三業功德，後之五行歎三業益物。
T33n1707_p0335a27║初句云三賢十聖住果報者，住分段、變易報土
T33n1707_p0335a28║也。又三賢住分段同居報土，十聖住實報無
T33n1707_p0335a29║障礙報土。第二句云唯佛者，無一人住常寂
T33n1707_p0335b01║光土。第三句云暫住報者，前二士皆是生滅
T33n1707_p0335b02║無常。第四句云金剛源者，唯佛一人居純清
T33n1707_p0335b03║淨土。第三一行歎三業功德中，上半口業歎、
T33n1707_p0335b04║下半身業歎，文相顯可知。就後五行歎三業
T33n1707_p0335b05║利益中，初行言法王無上人中樹者，明身光益
T33n1707_p0335b06║物。如來無上法王道王大千陰覆一切，喻如
T33n1707_p0335b07║世間樹，故云覆蓋大眾。第二行初句歎口說。
T33n1707_p0335b08║如來說常無常一切法皆深有所以，故云非無
T33n1707_p0335b09║義。下句歎意業寂，如來大寂三昧，不緣而照，
T33n1707_p0335b10║因緣相絕，故云無緣照。第三行明師子吼說
T33n1707_p0335b11║除疑，令眾生歡喜。第四行身通六動，令眾生
T33n1707_p0335b12║得果。第五行結歎。天尊快說者，佛出世人天
T33n1707_p0335b13║之表，故云天尊快說。十四王者，習種銅輪、性
T33n1707_p0335b14║種銀輪、道種金輪王，十地名十，即為十三，佛
T33n1707_p0335b15║為三界王，合前十三為十四王也。是故我今
T33n1707_p0335b16║略歎者，月光自謙慧光微薄，不能廣歎如來智，
T33n1707_p0335b17║故云略歎佛也。
T33n1707_p0335b18║時諸大眾聞月光王歎十四王無量功德藏，得
T33n1707_p0335b19║大法利。即於座中有十恒河沙天王、十恒河沙
T33n1707_p0335b20║梵王、十恒河沙鬼神王，乃至三趣，得無生法忍；
T33n1707_p0335b21║八部阿須輪王，現轉鬼身，天上受道，三生入正
T33n1707_p0335b22║位者，或四生五生乃至十生得入正位證聖人
T33n1707_p0335b23║性，得一切無量果報。時諸大眾下，第三明大
T33n1707_p0335b24║眾聞法得益。長行有三段：初明諸天人得益；
T33n1707_p0335b25║乃至下，第二三趣獲利；三生下，第三得道延
T33n1707_p0335b26║促不同、獲益遲疾。初明天王得無生忍。就別，
T33n1707_p0335b27║七地已上名無生忍；就通，初地已上名無生
T33n1707_p0335b28║忍。三趣得益生者，無生通上下。三趣者，人、天、
T33n1707_p0335b29║神三趣也；非三途，三途不堪不受道故。八部
T33n1707_p0335c01║者，四天王住下有四修羅王：一羅睺阿修羅
T33n1707_p0335c02║王、二毘摩質多羅阿修羅王、三般利阿修羅王、
T33n1707_p0335c03║四毘樓闍阿修羅王，須彌山下復有四大阿
T33n1707_p0335c04║修羅：一恐㝹、二富樓摩、三婆羅呵、四兜牟樓，故
T33n1707_p0335c05║云八部阿修羅也。出《三藏記》也。三生下，第三
T33n1707_p0335c06║明入道延促，有四句：三生四生五生十生，經
T33n1707_p0335c07║歷不同，延促有異，聞法已後更經三四等生
T33n1707_p0335c08║得入也。所言正位者，有二義：一人空正位，十
T33n1707_p0335c09║解已上得人空；二法空正位，初地已上得無生
T33n1707_p0335c10║正位。
T33n1707_p0335c11║仁王般若經疏卷中三終
T33n1707_p0335c12║
T33n1707_p0335c13║
T33n1707_p0335c14║仁王般若經疏卷中四
T33n1707_p0335c15║
T33n1707_p0335c16║吉藏法師撰
T33n1707_p0335c17║佛告諸得道果實天眾：「善男子！是月光王已於
T33n1707_p0335c18║過去十千劫中龍光王佛法中為四住開士，我
T33n1707_p0335c19║為八住菩薩；今於我前大師子吼。如是如是。」
T33n1707_p0335c20║佛告諸得道果實天眾下，第四佛述讚月光久
T33n1707_p0335c21║供多佛。文有五段：第一發月光本迹；如是如
T33n1707_p0335c22║是下，第二略述；第三從善男子下訖有心得無
T33n1707_p0335c23║心得，廣述；第四從是以波若功德下訖不可
T33n1707_p0335c24║思議，歎波若忘言離著，如風空中行；第五從
T33n1707_p0335c25║善男子此功德藏訖功德，校量月光所說與
T33n1707_p0335c26║十三法師所說勝劣。第一發迹中有二：初告
T33n1707_p0335c27║天上得道賢聖眾；二善男子下，發月光迹。四
T33n1707_p0335c28║住者，十地明義即第四炎地，八住即第八不動
T33n1707_p0335c29║地。師子吼者，歎教是了義決定之說。如是下，
T33n1707_p0336a01║第二略述中二句：初述月光所說；第二引佛
T33n1707_p0336a02║證誠。如是如是者，述可之言。
T33n1707_p0336a03║「如汝所解得真義說，不可思議、不可度量，唯佛
T33n1707_p0336a04║與佛乃知斯事。善男子！其所說十四般若波羅
T33n1707_p0336a05║蜜，三忍地地上中下三十忍，一切行藏、一切佛
T33n1707_p0336a06║藏不可思議。」如汝所解者，稱其義也。不可
T33n1707_p0336a07║思議者，無得正觀異名也。不可度量者，非二
T33n1707_p0336a08║乘下位之境界也。唯佛與佛者，第二引佛證
T33n1707_p0336a09║誠月光所說。善男子下，第三廣述，文有四：初
T33n1707_p0336a10║略述十四忍；二何以故下，廣述十四忍功能；
T33n1707_p0336a11║三一切眾生下，舉空釋成；四結無心得。初略
T33n1707_p0336a12║述十四忍中，所說十四波若者，總牒前所說十
T33n1707_p0336a13║四忍名十四波若，名異體同。下別明十四。言
T33n1707_p0336a14║三忍者，伏忍中三忍，一信、二止、三堅忍。言地
T33n1707_p0336a15║地上中下為三十忍者，釋有二義：一就十地
T33n1707_p0336a16║各有上中下為三十忍；二就伏忍中習種為
T33n1707_p0336a17║下、性種名中、道種名上，三位各十，故成三十
T33n1707_p0336a18║忍。前解為正。一切行藏者，即是名因藏。一切
T33n1707_p0336a19║佛藏，是名果藏，辨佛果地功德蘊積名藏。即
T33n1707_p0336a20║是佛圓覺忍，通前十三為十四波若。因果俱
T33n1707_p0336a21║證無所得，名不可思議。
T33n1707_p0336a22║「何以故？一切諸佛是中生、是中滅、是中化，而無
T33n1707_p0336a23║生無滅無化；無自無他、第一無二、非化非不化、
T33n1707_p0336a24║非相非無相、無來無去，如虛空故。」何以故下，
T33n1707_p0336a25║第二廣述十四忍功能。文有二：初約出用、次
T33n1707_p0336a26║約悟入。初約出用者，諸法本自不生、今亦不
T33n1707_p0336a27║滅，以因緣故，於無分別中為眾生說有生滅。
T33n1707_p0336a28║文云一切諸佛是中生者，依忍化現成佛名生。
T33n1707_p0336a29║是中滅者，滅惑化隱名滅。是中化者，依忍化
T33n1707_p0336b01║眾生也。次約悟入明無生滅等，文云無生無
T33n1707_p0336b02║滅無化者，上來為緣出用說生滅化等諸事，
T33n1707_p0336b03║若知生等即無生滅，故不假言，恐眾生隨名
T33n1707_p0336b04║著相，故還點向所說生者名無生，無滅無化
T33n1707_p0336b05║等例然。亦得用無生破前生，無滅故破前滅，
T33n1707_p0336b06║無化破前化生也。無自無他者，自心不生名
T33n1707_p0336b07║不自，不見前境故云無他。亦云不見自名滅
T33n1707_p0336b08║我，不見他名滅我所。第一無二者，境智俱寂故
T33n1707_p0336b09║云第一無二也。非化非不化者，無得正觀居
T33n1707_p0336b10║心，有時說化為不化，有時說不化為化，故云
T33n1707_p0336b11║非化非不化，豈得以常人定執消文也。非無
T33n1707_p0336b12║相者，恐眾生聞悟入之言，謂皆無所有，故云非
T33n1707_p0336b13║無相。如《大品》云「無所得得」，如是得無所得義
T33n1707_p0336b14║耳。無來無去者，來無所從、去無所至（乃至）無依
T33n1707_p0336b15║無得，故云如虛空。
T33n1707_p0336b16║「一切眾生無生滅、無縛解、非因非果非不因果，
T33n1707_p0336b17║煩惱我人知見、受者我所者、一切苦受行空故，
T33n1707_p0336b18║一切法集幻化五陰，無含無散，法同法性寂然
T33n1707_p0336b19║空故，法境界空，空無相不轉不顛倒，不順幻化。」
T33n1707_p0336b20║一切眾生下，第三舉空釋成。就中有五子段：
T33n1707_p0336b21║一明眾生空；從一切苦受下，二明法空；從法
T33n1707_p0336b22║境界空下，三明境空；從無三寶下，四明凡聖空；
T33n1707_p0336b23║波若無知下，五明知空。初明生空，文云眾生
T33n1707_p0336b24║無生滅，眾生本無所得離苦，故云無生無滅。
T33n1707_p0336b25║離集故無縛無解，無集故非因，無苦故非果。
T33n1707_p0336b26║以因緣隨俗，非不因果。眾生假名，非無佛性
T33n1707_p0336b27║因、非無涅槃果。眾生生死名煩惱，五陰中生
T33n1707_p0336b28║名我，假名行者名人。意識名知者，眼識為見
T33n1707_p0336b29║者，命根不斷名壽者。文云受者，即領違順名
T33n1707_p0336c01║受者。於五陰中見我所者，明生空竟。第二明
T33n1707_p0336c02║法空，文云一切苦受行空故者，觀五陰內一切
T33n1707_p0336c03║苦皆空。五陰和合名法集，以無其實名幻化，
T33n1707_p0336c04║五陰本來清淨故云無含無散。體知五陰即
T33n1707_p0336c05║是真如，故云法同法性寂然空故。第三明境
T33n1707_p0336c06║空，文云法境界空，能觀之心既淨，所觀之境
T33n1707_p0336c07║亦空，故云境界空。實相門中無相不相，故云
T33n1707_p0336c08║空無相。相不能動故云不轉，離惑故以名不
T33n1707_p0336c09║顛倒，離解故名不順，知諸法空故名幻化。
T33n1707_p0336c10║「無三寶、無聖人、無六道，如虛空故。般若無知無
T33n1707_p0336c11║見、不行不緣、不因不受、不得一切照相故行道
T33n1707_p0336c12║相，斯行道相如虛空故。法相如是，何可有心得
T33n1707_p0336c13║無心得？」第四段明凡聖空。無三寶無聖人
T33n1707_p0336c14║名聖空，無六道名凡空。第五段明智空，文云
T33n1707_p0336c15║波若無知，波若名智慧，今言無知者，絕於知
T33n1707_p0336c16║相，故言無知，不可定智慧。審波若下諸句例
T33n1707_p0336c17║然。無知無見，忘於見知也。緣觀並寂，故云不
T33n1707_p0336c18║行。不緣不受波若名，故云不因不受。內證真
T33n1707_p0336c19║如，故云不得一切照相。諸法無所有，故云斯
T33n1707_p0336c20║行道相如虛空故，亦云無分別故同虛空。第
T33n1707_p0336c21║四結。法相如是盡皆空者，何可有心得無心
T33n1707_p0336c22║得也。又云以離有相故不可有心得，以離無
T33n1707_p0336c23║相故不可無心得。
T33n1707_p0336c24║「是以般若功德，不可眾生中行而行，不可五陰
T33n1707_p0336c25║法中行而行，不可境中行而行，不可解中行而
T33n1707_p0336c26║行，是故般若不可思議。而一切諸佛菩薩於中
T33n1707_p0336c27║行，故亦不可思議。一切諸如來於幻化無住法
T33n1707_p0336c28║中化，亦不可思議。」是以波若下，大段第四明
T33n1707_p0336c29║波若忘言離著。就中有二：初依空起行、第二
T33n1707_p0337a01║歎說。就起行中有四句：初明不可得眾生中
T33n1707_p0337a02║行而行，以生空無所有故；二不可得五陰中
T33n1707_p0337a03║行而行，以法空無所有故；三不可得境中行
T33n1707_p0337a04║而行，以境空無所有故；四不可得解中行以
T33n1707_p0337a05║而行，以知空無所有故。第二歎說中有三：第
T33n1707_p0337a06║一是故波若不可思議，歎十四波若；二出生
T33n1707_p0337a07║三世諸佛不可思議；三知俗虛幻而能化益。
T33n1707_p0337a08║「善男子！此功德藏，假使無量恒河沙第十三灌
T33n1707_p0337a09║頂開士說是功德，百千億分中如王所說、如海
T33n1707_p0337a10║一渧。我今略述分義功德，有大利益一切眾生，
T33n1707_p0337a11║亦為過去來今無量諸如來之所述可，三賢十
T33n1707_p0337a12║聖讚歎無量是月光王分義功德。」善男子下，
T33n1707_p0337a13║大段第五校量說中有二。一正校量第二我
T33n1707_p0337a14║今下歎說利益。初就校量中歎月光所說功
T33n1707_p0337a15║德如大海水，十地菩薩說如海一滴。又解：不
T33n1707_p0337a16║然，月光所說如海一滴，十地菩薩說如大海
T33n1707_p0337a17║水，以是勝故，經言灌頂開士說是功德百千
T33n1707_p0337a18║億分中，王所說如海一滴，不及十地菩薩說
T33n1707_p0337a19║如大海。第二利益中有三：初我今下，約釋迦
T33n1707_p0337a20║所說以明月光說真能益眾生；二去來今下，
T33n1707_p0337a21║約三世佛述印可；三三賢下，約四十賢聖歎
T33n1707_p0337a22║月光分義功德挍量竟。
T33n1707_p0337a23║「善男子！是十四法門，三世一切眾生、一切三乘、
T33n1707_p0337a24║一切諸佛之所修習，未來諸佛亦復如是。若一
T33n1707_p0337a25║切諸佛菩薩不由此門得薩婆若者，無有是處。
T33n1707_p0337a26║何以故？一切諸佛及菩薩無異路故。是故一切
T33n1707_p0337a27║諸善男子，若有人聞諸忍法門，信忍、止忍、堅忍、
T33n1707_p0337a28║善覺忍、離達忍、明慧忍、炎慧忍、勝慧忍、法現忍、
T33n1707_p0337a29║遠達忍、等覺忍、慧光忍、灌頂忍、圓覺忍者。」善
T33n1707_p0337b01║男子是十四法門下，大段第五，牒上所說結
T33n1707_p0337b02║勸修學。就中有三：第一明三世同修，顯行要
T33n1707_p0337b03║勝；第二若有人聞下，歎益勸修；第三時諸眾
T33n1707_p0337b04║中有十億下，明聞說獲益。就初顯行要勝中
T33n1707_p0337b05║文有三：初正明三世同修同說；二若一切諸
T33n1707_p0337b06║佛菩薩不由下，明上同修同說所以；三何以
T33n1707_p0337b07║故下，傳釋上同修意，以無異道故。若有人聞
T33n1707_p0337b08║下，第二歎益勸修。就中有二：初更列十四忍
T33n1707_p0337b09║名；二是人超過下，歎經功能。初列十四忍名，
T33n1707_p0337b10║一信忍，謂習種性；二止忍，謂性種性；三堅忍，謂
T33n1707_p0337b11║道種性；四善覺忍，謂初地；五離達忍，謂二地；六
T33n1707_p0337b12║明慧忍，謂三地；七炎慧忍，謂四地；八勝慧忍，謂
T33n1707_p0337b13║五地；九法現忍，謂六地；十遠達忍，謂七地；十一
T33n1707_p0337b14║等覺忍，謂八地；十二慧光忍，謂九地；十三灌頂
T33n1707_p0337b15║忍，謂第十地；十四圓覺忍，謂佛地如來萬德。
T33n1707_p0337b16║「是人超過百劫千劫無量恒河沙生生苦難，入
T33n1707_p0337b17║此法門現身得報。」時諸眾中有十億同名虛空
T33n1707_p0337b18║藏海菩薩，歡喜法樂，各各散華於虛空中，變成
T33n1707_p0337b19║無量華臺，上有無量大眾說十四正行。十八梵、
T33n1707_p0337b20║六欲天王亦散寶華，各坐虛空臺上說十四正
T33n1707_p0337b21║行，受持讀誦解其義理，無量諸鬼神現身修行
T33n1707_p0337b22║般若波羅蜜。是人超過下，第二明歎經功能。
T33n1707_p0337b23║第二歎益勸修訖。第三時諸下，大眾聞法獲
T33n1707_p0337b24║益散華供養。文有三：初菩薩歡喜供養。十四
T33n1707_p0337b25║忍，名十四正行；二十八梵天歡喜供養；三無
T33n1707_p0337b26║量諸鬼神下，明鬼神供養，略不明餘眾供養。
T33n1707_p0337b27║言十八梵者，初禪有三，謂一梵眾、二梵輔、三大
T33n1707_p0337b28║梵。二禪有三：一小光、二無量光、三光音。三禪
T33n1707_p0337b29║有三：一小淨、二遍淨、三無量淨。第四禪有九：
T33n1707_p0337c01║一福生、二福愛、三廣果，此三天凡聖共住；四無
T33n1707_p0337c02║想天，唯外道凡夫住；五無煩、六無熱、七善現、
T33n1707_p0337c03║八善可見、九色究竟，此五唯那含等聖人住。
T33n1707_p0337c04║唯第四禪有色地，故云十八梵，不說無色界。
T33n1707_p0337c05║言鬼神現身修行者，以其過去修敬，故令得修
T33n1707_p0337c06║行波若，以其毀戒故墮鬼中。答第二問明利
T33n1707_p0337c07║他行相竟。
T33n1707_p0337c08║佛告大王：「汝先言云何眾生相可化？若以幻化
T33n1707_p0337c09║身見幻化者，是菩薩真行化眾生。眾生識初一
T33n1707_p0337c10║念識異木石，生得善、生得惡，惡為無量惡識本，
T33n1707_p0337c11║善為無量善識本。」第三佛告大王汝先言下，
T33n1707_p0337c12║答前所化眾生問。文有三：第一欲答故牒其
T33n1707_p0337c13║問，故云何眾生相可化；第二若以幻化下，正
T33n1707_p0337c14║答；第三時眾下，明得益。就正答中有二：初就
T33n1707_p0337c15║悟入以答，亦名略答，亦名為無所得以答。文
T33n1707_p0337c16║云若以幻化身見幻化者，是菩薩真行化眾生
T33n1707_p0337c17║者，知身相本自不生，為化眾生，故名幻化身。
T33n1707_p0337c18║眾生本來不有，而今言化者，以不有而有，故云
T33n1707_p0337c19║見幻化也。知能化所化本來清淨，故云真行
T33n1707_p0337c20║化眾生也。眾生識初一念下，第二廣答，亦云
T33n1707_p0337c21║約出用答，亦云約俗諦幻有答。文有五：初定
T33n1707_p0337c22║是善惡心異木石；第二色名色蓋下，出五陰
T33n1707_p0337c23║名；第三蓋者下，釋名廣解；第四大王下，簡凡
T33n1707_p0337c24║聖色麁細不同；第五眾生者下，明一切法結
T33n1707_p0337c25║屬世諦。初云眾生識初一念識異木石，生得
T33n1707_p0337c26║善生得惡，惡為無量惡識本，善為無量善識本，
T33n1707_p0337c27║乃至金剛菩薩者，解者不同，不能具出。今且
T33n1707_p0337c28║依經以釋。《涅槃經》云「如雪山藥，如是一味，隨
T33n1707_p0337c29║其流處有種種味。」其藥真味停留在山，猶如
T33n1707_p0338a01║滿月。合譬云一味者，譬佛性。以煩惱故出種
T33n1707_p0338a02║種味，所謂地獄畜生等。今謂一味者，即是無
T33n1707_p0338a03║所得不二之真性也。復云如是一味隨其流
T33n1707_p0338a04║處有種種味異者，依無所得真性起有所得
T33n1707_p0338a05║妄想，即成無明煩惱起業成六道報也。又
T33n1707_p0338a06║《大品》云「諸法無所有如是有，如是有如無所
T33n1707_p0338a07║有，是事不知名為無明。」實相與無明住地本
T33n1707_p0338a08║來無前後，但眾生於無所有中橫起憶想分
T33n1707_p0338a09║別長流六道。變迷得解，知煩惱本來是涅槃，
T33n1707_p0338a10║有何初後。故此經云初一念識支本識解性
T33n1707_p0338a11║故異木石耳。文云生得善生得惡者，緣善境
T33n1707_p0338a12║界起於識善，此識善則從自性真實善正因
T33n1707_p0338a13║所生，復緣善事而起，此識則善也。若緣惡境
T33n1707_p0338a14║界起於識惡，此識惡則從無明熏習生因所
T33n1707_p0338a15║生，復緣惡事而起，此識則名惡也。惡為無量
T33n1707_p0338a16║惡識本善為無量善識本者，此初一念善惡
T33n1707_p0338a17║之識熏習之功，各生無量善惡習果也。
T33n1707_p0338a18║「初一念、金剛終一念於中生不可說、不可說識，
T33n1707_p0338a19║成眾生色心，是眾生根本，色名色蓋，心名識蓋、
T33n1707_p0338a20║想蓋、受蓋、行蓋，蓋者陰覆為用。身名積聚。」初
T33n1707_p0338a21║一念金剛終一念於中生不可說不可說識，此
T33n1707_p0338a22║意於生死內既無明緣念，念起生滅心也，故
T33n1707_p0338a23║云不可說識，此明成眾生因也。成眾生色心
T33n1707_p0338a24║者，辨果。文云眾生根本者，結初一念識是成
T33n1707_p0338a25║眾生本。又解初一念者，此明相續之始，此乃
T33n1707_p0338a26║無始為始。金剛終一念者，若小乘分段終，大
T33n1707_p0338a27║乘變易終也。色名色蓋下，第二略出五陰名。
T33n1707_p0338a28║蓋者下，第三釋名廣解。蓋者陰覆為用，身名
T33n1707_p0338a29║積聚，假名之身為五陰所成，故云積聚。
T33n1707_p0338b01║「大王！此一色法生無量色，眼所得為色、耳所得
T33n1707_p0338b02║為聲、鼻所得為香、舌所得為味、身所得為觸。堅
T33n1707_p0338b03║持名地、水名潤、火名熱、輕動名風。生五識處名
T33n1707_p0338b04║根。如是一色一心有不可思議色心。」此一色
T33n1707_p0338b05║法生無量色者，依《成實》十四種色為色陰，陰
T33n1707_p0338b06║蓋眾生不能得出離生死。初明五塵色，次明
T33n1707_p0338b07║四大色，次明五根色，文相甚顯。如是一色下，
T33n1707_p0338b08║總結色心有不可思議色心。
T33n1707_p0338b09║「大王！凡夫六識麁，故得假名，青黃方圓等無量
T33n1707_p0338b10║假色法；聖人六識淨，故得實法，色香味觸一切
T33n1707_p0338b11║實色法。眾生者，世諦之名也，若有若無，但生眾
T33n1707_p0338b12║生憶念，名為世諦。」大王凡夫六識下，第四簡
T33n1707_p0338b13║凡聖色麁細分別。凡夫六識總相聚法，故言
T33n1707_p0338b14║得假名上青黃。聖人分別四微等，故言得實。
T33n1707_p0338b15║又云：聖人緣法界六識得真實法也。眾生者
T33n1707_p0338b16║世諦之名下，第五明眾生一切法屬世諦。文
T33n1707_p0338b17║有三：初總標一切屬世諦；第二相續假下，明
T33n1707_p0338b18║三假屬世諦；第三大王下，明諸佛賢聖稱境
T33n1707_p0338b19║而知，皆如幻有，結屬世諦。前總中有二：初明
T33n1707_p0338b20║一切法皆如空花，悉屬世諦；二無佛出世前
T33n1707_p0338b21║下，明立因緣名字。就前有二：初明眾生若有
T33n1707_p0338b22║若無皆如幻化，名為因。
T33n1707_p0338b23║「世諦假誑，幻化故有，乃至六道幻化，眾生見幻
T33n1707_p0338b24║化，幻化見幻化。婆羅門、剎利、毘舍、首陀、神我等
T33n1707_p0338b25║色心，名為幻諦。幻諦法，無佛出世前無名字無
T33n1707_p0338b26║義名幻法。幻化無名字、無體相、無三界名字、無
T33n1707_p0338b27║善惡果報六道名字。」假誑幻化故有乃至六
T33n1707_p0338b28║道亦如幻化，名為無果。以眾生虛妄憶想為
T33n1707_p0338b29║假誑所成，故有人天六道之名。若達此妄本
T33n1707_p0338c01║來不有，故云幻化見幻化也。二婆羅門下，明
T33n1707_p0338c02║貴賤皆如幻化，悉入世諦。又解：前明凡夫取
T33n1707_p0338c03║假色為實；次幻化見幻化下，明聖人知假色
T33n1707_p0338c04║是虛。此文應言幻師見幻，而言眾生者，此是
T33n1707_p0338c05║佛眾生也。第二立因緣名字中有二：初明無
T33n1707_p0338c06║佛出世，無一切因緣名字。
T33n1707_p0338c07║「大王！是故諸佛出現於世，為眾生故說，作三界
T33n1707_p0338c08║六道名字，是名無量名字，如空法、四大法、心法、
T33n1707_p0338c09║色法、相續假法，非一非異，一亦不續、異亦不續，
T33n1707_p0338c10║非一非異，故名續諦。」二大王下，明佛出世為
T33n1707_p0338c11║眾生立一切世界六道無量種種色心等名
T33n1707_p0338c12║字，可知。第二明三假屬世諦。一相續假者，與
T33n1707_p0338c13║成實師異。若見諸法是一，是常見；若見諸法
T33n1707_p0338c14║念念異，是斷見。離此二見，知前法生後後法，
T33n1707_p0338c15║法次第生法，此明因緣續義，故文云一亦不
T33n1707_p0338c16║續、異亦不續，絕於前後故，故不相續也。
T33n1707_p0338c17║「相待假法，一切名相待，亦名不定相待，如五色
T33n1707_p0338c18║等法、有無一切等法，一切法皆緣成假成，眾生
T33n1707_p0338c19║俱時因果、異時因果，三世善惡一切幻化，是幻
T33n1707_p0338c20║諦眾生。」相待假者有二，亦名別待，亦名通
T33n1707_p0338c21║待。如長短老少好惡，名為別待，如長待不長。
T33n1707_p0338c22║一切萬物皆不定，不長外隨待一物，故云不
T33n1707_p0338c23║定，亦名通待。緣成假者，即因成假，四塵成四
T33n1707_p0338c24║大，四大成五根，五根成眾生故緣成。文云五
T33n1707_p0338c25║色者，云五根為五色，亦云青黃赤白雜色為
T33n1707_p0338c26║五色。文云俱時因果，現在五果三因名俱時
T33n1707_p0338c27║因果。異時因果者，過去二因望現在五果名異
T33n1707_p0338c28║時。又云：俱時因是緣因，異時因是生因，若約
T33n1707_p0338c29║外法梁椽成舍名俱時，十二時成日名異時
T33n1707_p0339a01║因果。
T33n1707_p0339a02║「大王！若菩薩如上所見眾生幻化，皆以假誑如
T33n1707_p0339a03║空中華，十住菩薩諸佛五眼如幻諦而見，菩薩
T33n1707_p0339a04║化眾生為若此。」時諸有無量天子及諸大眾，得
T33n1707_p0339a05║伏忍者、得空無生忍，乃至一地十地不可思議
T33n1707_p0339a06║德行。第三大王下，明諸佛菩薩五眼，亦名世
T33n1707_p0339a07║諦。文云若菩薩如上所見眾生幻化，如空中
T33n1707_p0339a08║花，眾生本來無所有，以虛妄而有，譬如空花。
T33n1707_p0339a09║諸佛五眼如幻諦而見，如境而知、如理而知照，
T33n1707_p0339a10║緣觀並[穴/(俱-≡+＝)]，故云為若此也。時諸有無量下，答
T33n1707_p0339a11║問中大段第三聞法獲益。初諸天子下，明得
T33n1707_p0339a12║道人。伏忍下，明得益差別。地前三賢名伏忍，
T33n1707_p0339a13║空忍者四地已上順無相空，以七地已上名
T33n1707_p0339a14║無生忍，初三地信忍略不說之。初地名一地，
T33n1707_p0339a15║至法雲名十地。廣大如虛空，名不可思議德
T33n1707_p0339a16║行也。
T33n1707_p0339a17║仁王護國般若波羅蜜經二諦品第四
T33n1707_p0339a18║此品所以而來者，上觀空教化，明實智方便
T33n1707_p0339a19║皆空不二，亦可了護因護果畢竟無差。起如
T33n1707_p0339a20║幻化以化眾生，化不孤起必有所觀境界教。
T33n1707_p0339a21║境界教是何？所謂二諦。二諦者，真俗非一名
T33n1707_p0339a22║為二，即不虛名諦，故云二諦品。二諦之義，佛
T33n1707_p0339a23║法大宗，若欲委論境之與教，諸解非一，不能
T33n1707_p0339a24║具述。今言二諦者，以因緣空有為世諦，因緣
T33n1707_p0339a25║有空為真諦。至論諸法本來不二為因緣，故
T33n1707_p0339a26║說言二耳。就此中一品有三番問答論辨二
T33n1707_p0339a27║諦不二，即為三別：第一問答正辨二諦不二；
T33n1707_p0339a28║第二問答明說法不二；第三問答正辨法門
T33n1707_p0339a29║不二。就前問答中有二：初問、後答。就初問中
T33n1707_p0339b01║有三：一問、二難、三結問，正辨二諦有無。文言
T33n1707_p0339b02║第一義諦中有世諦不，此正是問也。
T33n1707_p0339b03║爾時波斯匿王白佛言：「第一義諦中有世諦不？
T33n1707_p0339b04║若言無者，智不應二；若言有者；智不應一。一二
T33n1707_p0339b05║之義，其事云何？」若言無者智不應二，方便智、
T33n1707_p0339b06║實智。若言有者聖人智不應一。若論其理不
T33n1707_p0339b07║一不二，若定為一，凡夫見俗而應見真。若定
T33n1707_p0339b08║有者，智不應。一此正難也。一二之義其事云
T33n1707_p0339b09║何，此正結問也。但一二之言既難，所以月光
T33n1707_p0339b10║有問，故言一二之其事云何。
T33n1707_p0339b11║佛告大王：「汝於過去七佛已問一義二義，汝今
T33n1707_p0339b12║無聽我今無說，無聽無說即為一義二義故。諦
T33n1707_p0339b13║聽諦聽，善思念之，如法修行，七佛偈如是。」佛
T33n1707_p0339b14║告下，第二佛答也。就答中有三：初長行歎問；
T33n1707_p0339b15║二引七佛偈為證；第三大王下長行，正報其
T33n1707_p0339b16║難。初長行歎問有三：初歎問、二略示義宗、三
T33n1707_p0339b17║誡勅。初歎問出王本行願，先已於過去論一
T33n1707_p0339b18║二義竟，今何故更問此事？汝今下，第二略示
T33n1707_p0339b19║義宗。汝今無聽我今無說者，如幻無所說，何
T33n1707_p0339b20║須汝聞，故言無聽；聽者如幻人無所聽，何須
T33n1707_p0339b21║我說？如是無聽無說而不防聽說宛然，一二
T33n1707_p0339b22║之義亦爾。故《淨名云》「夫說法者無說，聽法者
T33n1707_p0339b23║無聞。」若心存聽說即是二見，豈得與此經相
T33n1707_p0339b24║應？諦聽諦聽下，第三誡勅勸修。依三慧而修
T33n1707_p0339b25║行，方能達解一二之義也。諦聽諦聽者，即是
T33n1707_p0339b26║聞慧。善思念之，即是思慧。如法修行，即是修
T33n1707_p0339b27║慧。第二引七佛偈，有八行半，分為四別：第一
T33n1707_p0339b28║三偈，約因緣空有以明二諦不二；第二有三
T33n1707_p0339b29║行，約情解見一二，以明二諦不二；第三有兩
T33n1707_p0339c01║行，就譬以明二諦不二；第四半行，結勸屬人。
T33n1707_p0339c02║初三偈即為三別：初偈標因緣空有二諦章
T33n1707_p0339c03║門；次偈解釋；第三偈結。初偈上半約有空以
T33n1707_p0339c04║明真諦，下半偈約空有以明世諦。
T33n1707_p0339c05║「無相第一義，無自無他作，因緣本自有，無自無
T33n1707_p0339c06║他作。法性本無性，第一義空如，諸有本有法，三
T33n1707_p0339c07║假集假有。無無諦實無，寂滅第一空，諸法因緣
T33n1707_p0339c08║有，有無義如是。」無相第一義者，此辨真諦也。
T33n1707_p0339c09║如來說法前後不同，先說世諦後明真諦，此
T33n1707_p0339c10║明從淺入深。自有先說真諦後明俗諦，此明
T33n1707_p0339c11║宗歸有本。無相者，實相之理絕於有無，名為
T33n1707_p0339c12║無相。物莫能測，名第一。仲𮥜所以，名之為義。
T33n1707_p0339c13║無自無他作者，本來無相，豈是今無？既言本
T33n1707_p0339c14║無相，何忽有造作？故云無自無他作。依如西
T33n1707_p0339c15║域九十五種外道，以四作往收，義無不盡。故
T33n1707_p0339c16║《涅槃》云「非自作，非他之所作，亦非共作，非無因
T33n1707_p0339c17║作，是故勝出諸外道。」此經只有二種，存略故
T33n1707_p0339c18║耳。因緣本自有者，明因緣空有為世諦。因緣
T33n1707_p0339c19║本自有，豈是今有？既言本有，故言無自無他
T33n1707_p0339c20║作。故《大智論》云「十二因緣是誰所作？佛言：非
T33n1707_p0339c21║佛作，非菩薩作，（乃至）非一切聖人所作。」故云無
T33n1707_p0339c22║自無他作也。法性下一偈，為二：上半釋前上
T33n1707_p0339c23║半、下半釋前下半。法性本無性者，即是前無
T33n1707_p0339c24║相第一義。諸法實相名為法性，法性以無性
T33n1707_p0339c25║為法性，此是對性說無性，若無有性亦無無
T33n1707_p0339c26║性。第一義空如者，即是第一義空。以無依無
T33n1707_p0339c27║得故名空如。諸有本有法者，釋前因緣本自
T33n1707_p0339c28║有。三假集假有者，此明無體，藉他故有也。第
T33n1707_p0339c29║三偈無無諦實無，還結前無相第一義。寂滅第
T33n1707_p0340a01║一空，結無自無他作。諸法因緣有，結前因緣
T33n1707_p0340a02║本自有。有無義如是，總結前十一句也。有者，
T33n1707_p0340a03║結前三偈下半明有，無者結前三偈上半明
T33n1707_p0340a04║無，故云有無義如是也。又釋無無諦實無者，
T33n1707_p0340a05║二無遣二實，故云無無諦實無。寂滅第一空
T33n1707_p0340a06║者，有自體本無，故云寂滅第一空。一切有為
T33n1707_p0340a07║法皆依六因四緣生，故言諸法因緣有。又解：
T33n1707_p0340a08║無無諦實無者，一無去於上諸有，一無去於上
T33n1707_p0340a09║無，故云無無也。諦實無，智照如實智，故云諦
T33n1707_p0340a10║實無。寂滅第一空者，寂滅法中最精，絕四句、
T33n1707_p0340a11║離百非，不同二乘斷空，故云第一空。諸法因
T33n1707_p0340a12║緣有有無義如是者，總結上也。又解：無無者，
T33n1707_p0340a13║一無無世諦，一無無真諦也。
T33n1707_p0340a14║「有無本自二，譬如牛二角，照解見無二，二諦常
T33n1707_p0340a15║不即。解心見不二，求二不可得，非謂二諦一，非
T33n1707_p0340a16║二何可得？於解常自一，於諦常自二，通達此無
T33n1707_p0340a17║二，真入第一義。」有無本自二下，第二有三偈，
T33n1707_p0340a18║就一異約情解以辨二諦不二。初偈略明一
T33n1707_p0340a19║二，第二偈解釋，第三偈結歎。初偈為二：上半
T33n1707_p0340a20║約二情明二諦，下半約觀解明不二。上半初
T33n1707_p0340a21║句法說，次句譬說。有無本自二者，有即非無，
T33n1707_p0340a22║無即非有，故言本自二。何以得知有無？下句
T33n1707_p0340a23║譬云如似牛二角。二角相別，似於有無義不
T33n1707_p0340a24║相即，同在一頭似有無體一。照解見不二下，
T33n1707_p0340a25║下半約觀解。佛菩薩心內達照諸法畢竟清
T33n1707_p0340a26║淨，何曾二不二？為對於二，故云照解見不二。
T33n1707_p0340a27║有人云：見不二即是一。此是一異之見，豈是照
T33n1707_p0340a28║解？二諦常不即者，還約二情，故云不即。第
T33n1707_p0340a29║二偈約達解之心以釋前偈於緣見一二。解
T33n1707_p0340b01║心見不二者，釋前偈上句。前即於緣見有無，
T33n1707_p0340b02║今辨了悟此有無之二。於解即不二，求二不
T33n1707_p0340b03║可得者，釋第二句譬說。但迷故說二，譬之二
T33n1707_p0340b04║角。變迷成解，此二本來不二，求二畢竟無從，
T33n1707_p0340b05║故云不可得。非謂二諦一者，釋前下半初句
T33n1707_p0340b06║照解見無二。本對二說無二，其二既無，豈得
T33n1707_p0340b07║存一？故云非謂二諦一。以此而推無二，豈得
T33n1707_p0340b08║還同一見？非二何可得者，一既不可得，何況
T33n1707_p0340b09║二耶？第三行結歎。上半結前。於解常自一者，
T33n1707_p0340b10║結前解心見不二。此一對二說，一莫作一解。
T33n1707_p0340b11║於諦常自二者，結前有無本自二。又解：於解
T33n1707_p0340b12║常自一者，二諦體一。於諦常自二者，結其義
T33n1707_p0340b13║異。通達此無二者，下半歎益，明內外並[穴/(俱-≡+＝)]、有
T33n1707_p0340b14║無雙寂，無依無得平等清淨，故云通達此無
T33n1707_p0340b15║二真入第一義。
T33n1707_p0340b16║「世諦幻化起，譬如虛空華，如影三手無，因緣故
T33n1707_p0340b17║誑有。幻化見幻化，眾生名幻諦，幻師見幻法，諦
T33n1707_p0340b18║實則皆無。名為諸佛觀，菩薩觀亦然。」世諦幻
T33n1707_p0340b19║化起下，第三有兩偈，約譬明二諦為二。初一
T33n1707_p0340b20║行半，明世諦人法同於幻化；後幻師下半行，
T33n1707_p0340b21║約譬明真諦。世諦幻化起譬如虛空華者，明
T33n1707_p0340b22║世諦虛誑不實，喻若空華，但誑肉眼妄見為
T33n1707_p0340b23║有，如浮雲電、如風送火，譬如空華無所有。如
T33n1707_p0340b24║影三手無因緣故誑有者，此是無因緣，但有
T33n1707_p0340b25║虛假之名而無其實也。幻化見幻化者，眾生
T33n1707_p0340b26║體是其幻，復染幻塵，名幻見幻也。眾生名幻
T33n1707_p0340b27║諦者，世諦也。上明法幻，今明人化也。幻師見
T33n1707_p0340b28║幻法者，下半明真諦。諸佛菩薩譬幻師，三界
T33n1707_p0340b29║虛妄是幻法。諦實則皆無者，迷故見有，變迷
T33n1707_p0340c01║實照則知皆無。對有說無，有息無消，緣觀俱
T33n1707_p0340c02║寂也。名為諸佛觀下，第四半偈舉觀結屬人。
T33n1707_p0340c03║初句就果人知於二諦，故云名為諸佛觀。第
T33n1707_p0340c04║二句就因人知於二諦，故云菩薩觀亦然也。
T33n1707_p0340c05║「大王！菩薩摩訶薩於第一義中常照二諦化眾
T33n1707_p0340c06║生，佛及眾生一而無二。何以故？以眾生空故得
T33n1707_p0340c07║置菩提空，以菩提空故得置眾生空，以一切法
T33n1707_p0340c08║空故空空。何以故？般若無相，二諦虛空。般若空
T33n1707_p0340c09║於無明乃至薩婆若，無自相無他相故。」大王
T33n1707_p0340c10║下，第三正釋其所難，明二諦不二。於中有三：
T33n1707_p0340c11║初舉果對因以明二諦不二；第二五眼下，偏
T33n1707_p0340c12║就果以釋不二；第三菩薩未成佛下，雙結因
T33n1707_p0340c13║果以釋不二。就初舉果對因中有二：初約菩
T33n1707_p0340c14║薩能化見不二，照凡夫二乘所見二諦。佛及
T33n1707_p0340c15║下，廣明所化眾生及法悉空不二。初能化文
T33n1707_p0340c16║云菩薩於第一義中常照二諦化眾生者，於
T33n1707_p0340c17║中道一實諦內常照空有二諦化眾生。所言
T33n1707_p0340c18║常照二諦者，即大悲般若，化眾生以波若，故在
T33n1707_p0340c19║生死而不著，則異於凡夫；以大悲故不住涅
T33n1707_p0340c20║槃，異於二乘。不捨生死，異於二乘；不捨涅槃，
T33n1707_p0340c21║異於凡夫。故言常照二諦化眾生。舊云第一
T33n1707_p0340c22║義不說俗，是何言哉？佛及下，二廣明所化眾
T33n1707_p0340c23║生及法悉空不二。就中有二：初明生空、後辨
T33n1707_p0340c24║法空。生空文言佛及眾生一而無二者，佛及
T33n1707_p0340c25║眾生本來寂滅，同無所得，故云一而無二。虛
T33n1707_p0340c26║妄分別見眾生為因地、佛為果地；達觀之上
T33n1707_p0340c27║體知佛及眾生本來寂滅，故云一而無二。此
T33n1707_p0340c28║無二者，是因緣假名，對破二見言一，二息一
T33n1707_p0340c29║消。一藥病俱遣，亦是遣無遣有。何以故下釋，
T33n1707_p0341a01║以眾生空故得置菩提空，眾生與菩提同無所
T33n1707_p0341a02║得，眾生如與菩薩如無異，故言置，非是兩物
T33n1707_p0341a03║相置也。次明法空，文言以一切法空故空空。
T33n1707_p0341a04║一切法空者，總標諸法空也。法門無量不可
T33n1707_p0341a05║具出，今總標一切攝無盡，故云一切法空故。
T33n1707_p0341a06║為眾生無始已來滯有情深，今借空智以遣
T33n1707_p0341a07║有。復滯於空，今以空治空，故名空空。故《智論》
T33n1707_p0341a08║十八空中破內空外空內外空竟，次明空空。
T33n1707_p0341a09║以空治前三種空，故云空空。又解：一空空於
T33n1707_p0341a10║智，一空空二諦法也。何以故下，釋二空。文言
T33n1707_p0341a11║般若無相者，釋其智空。以智無生相，名之為
T33n1707_p0341a12║空。文言二諦虛空者，釋其二諦法空。以一切
T33n1707_p0341a13║畢竟清淨，故言虛空。文言波若空於無明者，
T33n1707_p0341a14║因緣之法本性自空，不須智推然後明空。但
T33n1707_p0341a15║眾生虛妄不知，故復假智照得空。故《涅槃》云
T33n1707_p0341a16║「諸法雖空，要因菩薩修空見空也。」乃至薩波
T33n1707_p0341a17║若無自相無他相者，內盡於觀，名為無自；外
T33n1707_p0341a18║清諸緣，名為無他也。
T33n1707_p0341a19║「五眼成就，時見無所見，行亦不受、不行亦不受、
T33n1707_p0341a20║非行非不行亦不受，乃至一切法亦不受。菩薩
T33n1707_p0341a21║未成佛時，以菩提為煩惱；菩薩成佛時，以煩惱
T33n1707_p0341a22║為菩提。何以故？於第一義而不二故，諸佛如來
T33n1707_p0341a23║乃至一切法如故。」五眼下，第二偏就果地以
T33n1707_p0341a24║明能見所見不二。文言見無所見者，此見是
T33n1707_p0341a25║無見之見，言無所見者，諸法本來清淨，何所
T33n1707_p0341a26║見耶？而言見者，隨俗故無過。《法華》明佛眼見
T33n1707_p0341a27║六道眾生，《大品》明五眼不見眾生，《法華》即無
T33n1707_p0341a28║見之見，《大品》即見之無見。此經舉所見之非
T33n1707_p0341a29║無，以顯能見非有。行亦不受者，《大品》無受三昧
T33n1707_p0341b01║具有五句，此中正有四句，若將乃至一切亦
T33n1707_p0341b02║不受，即是第五句。行亦不受者，《大智論》云「行
T33n1707_p0341b03║亦不受者，治其有見。不行亦不受者，除其無
T33n1707_p0341b04║見。」說無為治有，非謂有此無；說有以除無，非
T33n1707_p0341b05║謂有此有。談無未曾無、說有未曾有，對治因
T33n1707_p0341b06║緣故有此說。欲使兩見之徒俱詣正觀、夷有
T33n1707_p0341b07║無、均生滅、亡道俗、泯二際，故云行不行等皆不
T33n1707_p0341b08║受。亦不受有亦不同無，無二過故。非行非不
T33n1707_p0341b09║行者，有因尚不得，何況無因。一切法亦不受
T33n1707_p0341b10║者，依《大智論》即是不受亦不受也。菩薩未成
T33n1707_p0341b11║佛下，第三雙結因果不二。文言菩薩未成佛
T33n1707_p0341b12║時以菩提為煩惱者，譬如結巾為㝹，解者見
T33n1707_p0341b13║巾，妄者見㝹。亦如病者食甜為苦，病差以向
T33n1707_p0341b14║苦為甜，更無別異法。由妄故見不生死為生
T33n1707_p0341b15║死，煩惱亦爾。迷故菩提即是煩惱，悟之煩惱
T33n1707_p0341b16║即是菩提，迷故則四方易位，悟也則廓爾無
T33n1707_p0341b17║遺。何以故下，釋上煩惱即菩提。於第一義而
T33n1707_p0341b18║不二者，煩惱與菩提同無所有，云不二。諸佛
T33n1707_p0341b19║乃至一切法皆絕心行，故稱為如。第一問答
T33n1707_p0341b20║竟。
T33n1707_p0341b21║白佛言：「云何十方諸如來、一切菩薩不離文字
T33n1707_p0341b22║而行諸法相？」「大王！法輪者法本如，重誦如，受記
T33n1707_p0341b23║如，不誦偈如，無問而自說如，戒經如，譬喻如，法
T33n1707_p0341b24║界如，本事如，方廣如，未曾有如，論義如，是名味
T33n1707_p0341b25║句音聲果文字記句一切如，若取文字者不行
T33n1707_p0341b26║空也。」二白佛言下，第二問答，明說法不二。
T33n1707_p0341b27║有二：初問、後答。就初問中有二意：初問
T33n1707_p0341b28║意言云何上說菩薩於第一義諦中常照二
T33n1707_p0341b29║諦化眾生。第一義諦中有何所化，而言佛
T33n1707_p0341c01║菩薩常說十二部經化眾生，不離文字而得
T33n1707_p0341c02║解脫？文字即寂，若為行諸法相？云何第一
T33n1707_p0341c03║義中化眾生？二遠取上問，前〈空品〉明護佛果、
T33n1707_p0341c04║護十地，第一義中無能護所護，云何護佛
T33n1707_p0341c05║果護十地化眾生也？第二答中有四：初明所
T33n1707_p0341c06║說十二部經如；第二大王如如下，明三種
T33n1707_p0341c07║佛性；若菩薩下，第三出修之方法；大王若
T33n1707_p0341c08║菩薩護佛下，第四結。就初有二：前約十二部
T33n1707_p0341c09║經明二諦教如；是名味句下，次勸依文字取
T33n1707_p0341c10║如，莫取名字。十二部經者，法輪即法本如，
T33n1707_p0341c11║西土名修多羅此名法本，謂詮理之本，亦可
T33n1707_p0341c12║與十二部經為本。言法本如者，明諸法本來
T33n1707_p0341c13║是如。如者不一不二之異名，非但真諦是
T33n1707_p0341c14║如，只世諦亦如。今文正爾，以隨俗方便故
T33n1707_p0341c15║名世諦，即此世諦體本來不可得名之為如。
T33n1707_p0341c16║餘十一部例然。不同舊說：法本是世諦，如是
T33n1707_p0341c17║真諦。此是真俗二見耳，豈是約二諦以明
T33n1707_p0341c18║如？重誦如者，此間語，梵本名祇夜，以偈重
T33n1707_p0341c19║誦前長行中義。受記如者，此間語，外國名和
T33n1707_p0341c20║伽羅那，以記說未來世得佛果故。《成實論》明
T33n1707_p0341c21║解義經，以其問答解釋明因得果故。不頌偈
T33n1707_p0341c22║如者，此間語，梵本名伽陀，以汎爾偈說不頌
T33n1707_p0341c23║長行故。無問而自說如者，此間語，西土名優
T33n1707_p0341c24║陀那，以不待請說故。戒經如者，此間語，梵本
T33n1707_p0341c25║名尼陀那，此是因緣經，以因事制戒故。譬喻
T33n1707_p0341c26║如者，外國名阿波陀那，以藉事說法故。法界
T33n1707_p0341c27║如者，西土名伊帝曰多伽，此間應云本事，佛
T33n1707_p0341c28║說法界畔，亦云以說過去十八界事故。本事
T33n1707_p0341c29║如者，外國名闍陀伽，此間名本生經，以說自
T33n1707_p0342a01║身本生事故。前本事經，說自他十八界故。方
T33n1707_p0342a02║廣如者，外國名毘佛略，以說法空方廣理故。
T33n1707_p0342a03║未曾有如者，外國名阿浮陀達摩，以說神通
T33n1707_p0342a04║變化事故。論議如者，外國名憂婆提舍，以問
T33n1707_p0342a05║答辨理故。是名味句下，大段第二，明依文字
T33n1707_p0342a06║取如不取名字也。就中有五：一名味句，是應
T33n1707_p0342a07║說。二音聲，是正說。音聲者，一胸、二喉、三咽、四
T33n1707_p0342a08║舌根、五齒、六脣、七鼻、八頂，由此動方有音聲
T33n1707_p0342a09║說也。三果報，是能說。四一切如，即是所說，依
T33n1707_p0342a10║此說實無法可說。故《金剛波若》云「無法可說
T33n1707_p0342a11║是名說法」。五若取文字者，舉失顯得。以執文
T33n1707_p0342a12║字作解，不達文字性離，故名不行空也。
T33n1707_p0342a13║「大王！如如文字修諸佛智母，一切眾生性根本
T33n1707_p0342a14║智母，即為薩婆若體；諸佛未成佛，以當佛為智
T33n1707_p0342a15║母，未得為性；已得薩婆若。三乘般若不生不滅，
T33n1707_p0342a16║自性常住，一切眾生以此為覺性故。」大王如
T33n1707_p0342a17║如文字下，答問中第二，明三種佛性：初現常
T33n1707_p0342a18║佛性、二當常佛性、三了因佛性。佛性非當現，
T33n1707_p0342a19║而約緣當現不同，故有三種之說。若無依無
T33n1707_p0342a20║得隨緣說者，無過；若執當現是定實者，即成
T33n1707_p0342a21║諍論。初現常，文言如如文字修諸佛智母一
T33n1707_p0342a22║切眾生性根本智母即為薩婆若體者，以前
T33n1707_p0342a23║聞十二部經如，故知文字即是如。如即是波
T33n1707_p0342a24║若，波若為佛母，故云智母。言一切眾生性根
T33n1707_p0342a25║本智母者，知眾生性不可得即如，故云即為
T33n1707_p0342a26║薩婆若體。達解眾生與薩婆若不一不二，何
T33n1707_p0342a27║當何現？破當故說現耳。諸佛未成佛下，第二
T33n1707_p0342a28║明當果佛性。何以得知？文云諸佛未成佛，當
T33n1707_p0342a29║佛以為智母，未得為性。故知當有非現有。現
T33n1707_p0342b01║有者有隱性，當無者無當性，故知顯故名當、
T33n1707_p0342b02║隱故名現。論其實性，體絕諸非。當非現，現以
T33n1707_p0342b03║因緣，故說當說現耳。已得下，第三明了因佛
T33n1707_p0342b04║性。明三乘波若了出不生不滅，以得波若正
T33n1707_p0342b05║觀體知生者不生、滅者不滅，故云自性常住。
T33n1707_p0342b06║一切眾生虛妄因緣輪迴六趣，體知虛妄無
T33n1707_p0342b07║從，即是不生不滅，故云以此自性常住為覺
T33n1707_p0342b08║性也。
T33n1707_p0342b09║「若菩薩無受無文字，離文字非非文字修，無修
T33n1707_p0342b10║為修文字者，得般若真性般若波羅蜜。大王！若
T33n1707_p0342b11║菩薩護佛護化眾生護十地行為若此。」若菩
T33n1707_p0342b12║薩下，答問中第三，出修之方法。有二：初出修方
T33n1707_p0342b13║法，文言無受無文字離文字非非文字修，無
T33n1707_p0342b14║修為修文字者者，以知文字性離，心無所依，
T33n1707_p0342b15║文理並[穴/俱]，修不修俱寂，故云非非文字修文
T33n1707_p0342b16║字也。二為修文字者下，明體知上修之方法。
T33n1707_p0342b17║體知波若修，故得名性波若。以無得為得，實
T33n1707_p0342b18║無所得也。大王若菩薩護佛果下，答問中第
T33n1707_p0342b19║四，結上護化眾生、護十地行，能護所護亦同修
T33n1707_p0342b20║之方法也。護佛者，護果。護十地行者，護因。護
T33n1707_p0342b21║化眾生者，利他行也。
T33n1707_p0342b22║白佛言：「無量品眾生根，亦無量行，亦無量法門，
T33n1707_p0342b23║為一為二？為無量耶？」「大王！一切法觀門非一非
T33n1707_p0342b24║二，乃至無量一切法，亦非有相非非無相。若菩
T33n1707_p0342b25║薩見眾生見一見二即不見一不見二。一二者，
T33n1707_p0342b26║第一義諦也。」白佛言無量品眾生下，第三問
T33n1707_p0342b27║答，明法門不二。就中有二：初問、次答。初月光
T33n1707_p0342b28║舉所化眾生無量品，明其人別。根亦無量，明
T33n1707_p0342b29║其根別。行亦無量，明其行別。此三既異，未知
T33n1707_p0342c01║能化法門為一為二為無量也。大王一切法
T33n1707_p0342c02║觀門下，第二佛答中有三：第一正答法門不
T33n1707_p0342c03║二；大王七佛說下，第二歎教勸修明經功德；
T33n1707_p0342c04║大王此經下，第三定經名字勸令受持。就初正
T33n1707_p0342c05║答法門不二中有四：初正答前問，明法門不
T33n1707_p0342c06║二。從若菩薩下，二舉非顯是，以釋前問。從大
T33n1707_p0342c07║王若有若無下，第三明諸諦教門攝一切法皆
T33n1707_p0342c08║歸於空。從眾生品品下，第四結酬前問。初正
T33n1707_p0342c09║答問中，文云大王一切法觀門下，答前三句：非
T33n1707_p0342c10║一答初問，非二答前第二問，乃至無量答第
T33n1707_p0342c11║三問。應云非無量而言乃至無量者，欲顯非
T33n1707_p0342c12║無量之無量。一二義既非，無量亦爾，互文現
T33n1707_p0342c13║意耳。一切法亦非有相下，重舉絕四句，釋前
T33n1707_p0342c14║一切法觀門。經家存略，直標破有無二句，餘句
T33n1707_p0342c15║可知。亦非有相者，破有相。非非無相者，即是
T33n1707_p0342c16║第四句，破非無相，故言非非無相。有人言：非
T33n1707_p0342c17║非者是誤，應云非無相。此是不識經耳。第二
T33n1707_p0342c18║若菩薩下，舉非顯是。先舉非，文云若菩薩見
T33n1707_p0342c19║眾生者，即著我人也。見一見二者，即同僧佉、
T33n1707_p0342c20║衛世師一異之見也。次明顯是，文云一二者，
T33n1707_p0342c21║第一義諦也，以知正因緣之一二畢竟清淨，
T33n1707_p0342c22║無依無得，知此一二相寂滅，故云第一義諦
T33n1707_p0342c23║也。
T33n1707_p0342c24║「大王！若有若無者，即世諦也。以三諦攝一切法，
T33n1707_p0342c25║空諦、色諦、心諦，故我說一切法不出三諦。我人
T33n1707_p0342c26║知見、五受陰空，乃至一切法空。眾生品品根行
T33n1707_p0342c27║不同，故非一非二法門。」第三大王下，明諸諦
T33n1707_p0342c28║空中有三：初明世諦、次明三諦攝法、三明世
T33n1707_p0342c29║諦終歸空也。初世諦，文云若有若無者，此意
T33n1707_p0343a01║明凡夫定執有無，故名世諦也。次明三諦攝
T33n1707_p0343a02║法，文云一切法空諦者，三藏師云：諸法本性
T33n1707_p0343a03║為空諦也。凡夫色麁顯，據色為端，名為色諦。
T33n1707_p0343a04║三乘人修道無漏心，名為心諦。若義論，生死
T33n1707_p0343a05║涅槃各有三諦。生死三者，天人四大色是色
T33n1707_p0343a06║諦，八識心是心諦，於生死上無涅槃是空諦。
T33n1707_p0343a07║涅槃三者，天人真實色是色諦，二真實心名
T33n1707_p0343a08║心諦，無生死四顛倒名空諦也。教雖說三，理
T33n1707_p0343a09║非三也。我人知見下，第三明世諦還歸於空。
T33n1707_p0343a10║眾生品品下，第四總結，酬上問。眾生品品者，
T33n1707_p0343a11║酬前無量品眾生。根者，酬上根亦無量。行者，
T33n1707_p0343a12║酬上行亦無量。非一非二法門者，酬上能化
T33n1707_p0343a13║法門為一為二為無量。
T33n1707_p0343a14║「大王！七佛說摩訶般若波羅蜜，我今說般若波
T33n1707_p0343a15║羅蜜，無二無別。汝等大眾受持、讀誦、解說，是經
T33n1707_p0343a16║功德有無量不可說不可說諸佛，一一佛教化
T33n1707_p0343a17║無量不可說眾生，一一眾生皆得成佛，是佛復
T33n1707_p0343a18║教化無量不可說眾生皆得成佛。」大王七佛
T33n1707_p0343a19║下，答中第二段，歎教勸修明經功德。文有六
T33n1707_p0343a20║別：初明諸佛道同；汝等下，第二勸持；有無量
T33n1707_p0343a21║下，第三別列三番佛；是上三佛下，第四總牒
T33n1707_p0343a22║上三佛，明說波若分教多少；況復下，第五校
T33n1707_p0343a23║量；時諸下，第六聞法獲益。第一諸佛道同，文
T33n1707_p0343a24║云七佛所說我今說波若無二無別者，通釋釋
T33n1707_p0343a25║迦為七佛，明己所說同於六佛，顯法真正。同
T33n1707_p0343a26║無所得，故無二無別。第二勸持，文云汝等大
T33n1707_p0343a27║眾受持。《大智論》解受持云「聞而奉行為受，久
T33n1707_p0343a28║久不失為持。」故云受持。讀誦解義，可解。第三
T33n1707_p0343a29║舉三番佛化眾生：從無量不可說諸佛，是第
T33n1707_p0343b01║一。二從一一佛教化無量不可說眾生一一
T33n1707_p0343b02║眾生皆得成佛已來，為第二番佛。從是佛復
T33n1707_p0343b03║教化無量不可說眾生下，第三番佛也。
T33n1707_p0343b04║「是上三佛說般若波羅蜜經八百萬億偈，於一
T33n1707_p0343b05║偈中復分為千分，於一分中說一分句義不可
T33n1707_p0343b06║窮盡。況復於此經中起一念信，是諸眾生超百
T33n1707_p0343b07║劫千劫十地等功德，何況受持讀誦解說者功
T33n1707_p0343b08║德，即十方諸佛等無有異。當知是人即是如來，
T33n1707_p0343b09║得佛不久。」時諸大眾聞說是經，十億人得三空
T33n1707_p0343b10║忍，百萬億人得大空忍十地性。第四是上三
T33n1707_p0343b11║佛下，總牒上三種多佛。一一佛各說八百萬億
T33n1707_p0343b12║偈，顯所說既廣，今分教少多。有三句：初分經
T33n1707_p0343b13║作八百萬億偈；二於一偈中分為千分；三於
T33n1707_p0343b14║一分中說一分句義不可窮盡。第五況復下，
T33n1707_p0343b15║況信校量。文言一念信超十地者，一念無所
T33n1707_p0343b16║得波若信，勝有所得百千劫修行十地功德
T33n1707_p0343b17║也。文云諸佛等無有異，當知是人即是如來，
T33n1707_p0343b18║得佛不久者，佛非當非現，破當故云即是如
T33n1707_p0343b19║來，破現故云得佛不久。豈可執當現等當以
T33n1707_p0343b20║為諍論耶？第六時諸大眾下，聞法獲益。文云
T33n1707_p0343b21║十億人得三空忍者，謂空、無相、無作也。言大
T33n1707_p0343b22║空忍者，在十地內本智證如，名大空忍。亦云
T33n1707_p0343b23║無所得空，故云大空忍。言十地性者，在初地
T33n1707_p0343b24║已上聖種性也。
T33n1707_p0343b25║「大王！此經名為仁王問般若波羅蜜經，汝等受
T33n1707_p0343b26║持般若波羅蜜經，是經復有無量功德，名為護
T33n1707_p0343b27║國土功德，亦名一切國王法藥服行無不大用
T33n1707_p0343b28║護舍宅功德，亦護一切眾生身，即此般若波羅
T33n1707_p0343b29║蜜是護國土，如城塹牆壁刀劍鉾楯。汝應受持，
T33n1707_p0343c01║般若波羅蜜亦復如是。」大王下，答問內第三
T33n1707_p0343c02║段，定經名字勸持。文有三：初總列經名勸人
T33n1707_p0343c03║受持；復有無量下，第二顯經功能；從汝應下，
T33n1707_p0343c04║第三結勸受持。第一列名內云此經名仁王
T33n1707_p0343c05║問波若者，此經有二名，若從能請人為名，名
T33n1707_p0343c06║為仁王問經；二從功能立目，名護國經。道理
T33n1707_p0343c07║通護一切衰惱等事，但護國為宗，故偏名護
T33n1707_p0343c08║國也。第二顯經功能令人樂持。云復有無量
T33n1707_p0343c09║功德者，總顯功德廣多。下別顯功能有四：初
T33n1707_p0343c10║護國亦護王身；二明護舍亦護人身；三即此
T33n1707_p0343c11║下，結波若是護國；四如城下，喻顯護國。城塹
T33n1707_p0343c12║如戒，城高顯譬大乘。塹在城下外而復小，譬
T33n1707_p0343c13║小乘。皆有防非止惡義。牆壁如定，安身之用。
T33n1707_p0343c14║牆廣譬大乘，壁小譬小乘。刀劍如智慧，鉾楯
T33n1707_p0343c15║如戒定。第三汝應下，結勸受持也。
T33n1707_p0343c16║仁王般若經疏卷中四終