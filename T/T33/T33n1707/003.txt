T33n1707_p0343c17║
T33n1707_p0343c18║
T33n1707_p0343c19║仁王般若經疏卷下五
T33n1707_p0343c20║
T33n1707_p0343c21║胡吉藏撰
T33n1707_p0343c22║仁王護國般若波羅蜜經護國品第五
T33n1707_p0343c23║正說六品中，上來三品明能護般若，辨經力
T33n1707_p0343c24║用，生菩薩二利，能護佛因果，及知四生相寂
T33n1707_p0343c25║了，語因果本來不二，得出世利益，已竟於前。
T33n1707_p0343c26║今此一品明所護國土，辨世間利益。上〈空品〉
T33n1707_p0343c27║初十六國王意欲問護國土法用，佛先答為
T33n1707_p0343c28║諸菩薩說護佛果十地行因緣。上來三品諸
T33n1707_p0343c29║說觀門，明能護般若因而生解，內德既圓外
T33n1707_p0344a01║化復顯，經之威力使國無災民主獲安，故名為
T33n1707_p0344a02║護。所護是何？題名為國。國者，王化封疆名之
T33n1707_p0344a03║為國。盛辨此義，因以標名，故云護國品。問：何
T33n1707_p0344a04║故弘此經能護國土？答：其意眾多，今略明三
T33n1707_p0344a05║義，故能護國土。一者般若是佛母，能生諸佛，
T33n1707_p0344a06║今弘宣般若，稱可佛心，為佛神通之所擁護，
T33n1707_p0344a07║能使七難不生，萬民安樂。二者大乘經是菩
T33n1707_p0344a08║薩所學，由講此經，十方菩薩雲集此土聽受
T33n1707_p0344a09║大乘，以菩薩神通大故，能令七難不起。三者
T33n1707_p0344a10║此大乘經是十方護法天龍鬼神等之所愛敬，
T33n1707_p0344a11║由講此經，天龍神等悉來聽法，擁護國土，能
T33n1707_p0344a12║除七難災障不起，故能護國也。此品分為五
T33n1707_p0344a13║別：初明護國行法；大王昔日下，第二引昔顯
T33n1707_p0344a14║今，明益非虛；大王十六大國下，第三勸物修
T33n1707_p0344a15║行；爾時釋迦下，第四得益；吾今下，第五結。
T33n1707_p0344a16║就第一段中復有四別：初明護國行法；二大
T33n1707_p0344a17║王國土亂時下，明七難正壞國土，以為所護；
T33n1707_p0344a18║三從不但護國已下，明護餘臣庶等，亦名護
T33n1707_p0344a19║福；四從不但護福亦護眾難下，明護餘人八
T33n1707_p0344a20║難。就初護國行法中又分為三：初勅聽許說；
T33n1707_p0344a21║二當國土欲下，明須護時節；三當請百佛下，
T33n1707_p0344a22║正明護國行法。
T33n1707_p0344a23║爾時佛告大王：「汝等善聽。吾今正說護國土法，
T33n1707_p0344a24║用汝當受持般若波羅蜜。當國土欲亂破壞、劫
T33n1707_p0344a25║燒、賊來破國時，當請百佛像、百菩薩像、百羅漢
T33n1707_p0344a26║像，百比丘眾、四大眾七眾共聽是經，請百法師
T33n1707_p0344a27║講般若波羅蜜，百師子吼高座前燃百燈，燒百
T33n1707_p0344a28║和香，百種色華，以用供養三寶。三衣什物供養
T33n1707_p0344a29║法師，小飯中食亦復以時。」初文云告大王者，
T33n1707_p0344b01║誡聽也。吾今者，許為正說。汝當受持下，勸王
T33n1707_p0344b02║修行也。始是答上〈空品〉中問護國土因緣。二
T33n1707_p0344b03║明須護時節。文云當國土欲亂者，明七難將起
T33n1707_p0344b04║壞國惱民，故國王修德攘災，令萬民安樂。文
T33n1707_p0344b05║云劫燒，未必劫燒也。言賊者，有二：一外劫盜
T33n1707_p0344b06║禽獸，二內所作諸煩惱。賊既有二，護亦有二：
T33n1707_p0344b07║一外即百部鬼神，二內所謂功德智慧，若內
T33n1707_p0344b08║若外皆是諸佛菩薩神力也。三明行法中又
T33n1707_p0344b09║分為四別：初從請百佛下，列七種福田，明福
T33n1707_p0344b10║田闊大。二從百師子下，標列六種供養之具，明
T33n1707_p0344b11║供養事。三從大王一日二時下，第三教其說法
T33n1707_p0344b12║儀式。四從百部鬼神下，明諸善神王聞經歡
T33n1707_p0344b13║喜擁護國土。初明七種福田：一者百佛、二百菩
T33n1707_p0344b14║薩、三百羅漢，此等就入涅槃後，故但請像，以
T33n1707_p0344b15║其末世七難急故。若就佛在世時，亦請佛、菩
T33n1707_p0344b16║薩、羅漢等身。四百比丘眾。五四大眾，一比丘、
T33n1707_p0344b17║二比丘尼、三優婆塞、四優婆夷。六七眾，前四
T33n1707_p0344b18║大眾外，更加式叉摩尼、沙彌、沙彌尼為七也。
T33n1707_p0344b19║七請百法師。法師等七種，何故皆百？略舉圓
T33n1707_p0344b20║數以應百部鬼神也。二明六種供養具中，一
T33n1707_p0344b21║百師子坐，以佛及法師坐此座上說妙法，名
T33n1707_p0344b22║師子座。二燃百燈、三百和香、四百種色華、五
T33n1707_p0344b23║三衣什物。什物者，三衣、鉢、坐具、剃刀、褐子、
T33n1707_p0344b24║烏子、刀子、漉水帒、鉢帒、針筒。六小飯中食。
T33n1707_p0344b25║用此六種供養三寶。百高座者，以有百法師
T33n1707_p0344b26║故。燈香華各有百者，以供養百佛等故。三明
T33n1707_p0344b27║說法儀式。
T33n1707_p0344b28║「時大王一日二時講讀此經，汝國土中有百部
T33n1707_p0344b29║鬼神，是一一部復有百部，樂聞是經，此諸鬼神
T33n1707_p0344c01║護汝國土。」文云一日二時講者，午前、午後也。
T33n1707_p0344c02║四明善神護國土。文云百部鬼神者，三藏師
T33n1707_p0344c03║云：出《金銀仙人義經》，此經外國不來。此仙人
T33n1707_p0344c04║領諸鬼神，鬼神根本有十部，一一部各有十
T33n1707_p0344c05║部，故云百部也。根本十者，一大神，能化作諸
T33n1707_p0344c06║神。二童子神，摩醯首羅兒犯仙人，仙人法不
T33n1707_p0344c07║殺小兒，故仙人記年十六成大仙必死。此言
T33n1707_p0344c08║不可勉，摩醯力住此兒恒年十四，以小兒為
T33n1707_p0344c09║部黨，害世間小兒，若年十五，此兒不復害。三
T33n1707_p0344c10║母神，童子乳母也。四梵神，摩醯首羅，面上三
T33n1707_p0344c11║目，有一切智。若失物，呪小兒面，更生一目，直
T33n1707_p0344c12║往取物，得物還失目。五象頭神，好障礙他一
T33n1707_p0344c13║切善惡事，願令不成就。六天龍神，多貪嗔。七
T33n1707_p0344c14║羅羅神，好犯人天，有善惡二健兒。八沙神，食
T33n1707_p0344c15║肉薄福，身如沙土。九夜叉神，有大神通。十羅
T33n1707_p0344c16║剎神，翻名極難。言百部者，是鬼神王也。一一
T33n1707_p0344c17║部復有百部鬼神者，是前神王眷族也。是諸
T33n1707_p0344c18║鬼神皆欲得人行般若，若不弘宣，好為損害。
T33n1707_p0344c19║由國內講此經，諸鬼神等為聞法故，悉來護國
T33n1707_p0344c20║令無七難，由無七難得講得聽，故云樂聞此
T33n1707_p0344c21║經也。明行法竟。
T33n1707_p0344c22║「大王！國土亂時先鬼神亂，鬼神亂故萬民亂，賊
T33n1707_p0344c23║來劫國，百姓亡喪，臣君大子王子，王王子百官
T33n1707_p0344c24║共生是非，天地怪異，二十八宿、星道、日月失時
T33n1707_p0344c25║失度，多有賊起。大王！若火難、水難、風難一切諸
T33n1707_p0344c26║難，亦應講讀此經，法用如上說。」第二明七難
T33n1707_p0344c27║正壞國土。七難者，一鬼神難、二賊難、三臣君
T33n1707_p0344c28║太子百官難、四二十八宿難。大王下，三災，合
T33n1707_p0344c29║前為七難。此意由國無三寶，復不講讀大乘，
T33n1707_p0345a01║鬼神等無聞正法，故惡心滋多惱亂萬民，萬
T33n1707_p0345a02║民復亂及以衰死，故外賊來侵國耳。又百部
T33n1707_p0345a03║鬼神樂聞正法，由其國中不講經故，諸鬼神瞋
T33n1707_p0345a04║忿，故起七難惱亂國。二十八宿者，角、亢、弖、房、
T33n1707_p0345a05║心、尾、箕，是東方宿也。斗、牛、女、虛、危、室、壁，是北
T33n1707_p0345a06║方宿也。奎、婁、胃、昂、畢、觜、參，是西方宿也。井、鬼、
T33n1707_p0345a07║柳、星、張、翼、軫，是南方宿也。一方有七，四七二
T33n1707_p0345a08║十八宿也。失度者，於上度數錯亂，故曰失度
T33n1707_p0345a09║也。日月失度者，天有三百六十五度四分度
T33n1707_p0345a10║之一，日一日行一度，一歲一周天；月一日行
T33n1707_p0345a11║十三度十九分之七，行一月一周天。又天道
T33n1707_p0345a12║日月所行乃有無量，大判有三道，謂冬至之
T33n1707_p0345a13║日行於南道，夏至日行於北道，春秋二分行
T33n1707_p0345a14║於中道。護難法用同上，故云如上說也。
T33n1707_p0345a15║「大王！不但護國，亦有護福，求富貴官位、七寶如
T33n1707_p0345a16║意、行來、求男女、求慧解名聞、求六天果報、人中
T33n1707_p0345a17║九品果樂，亦講讀此經，法用如上說。」大王不
T33n1707_p0345a18║但護國下，第三明護臣庶等法用。有九種福：
T33n1707_p0345a19║一富、二貴官位、三七寶如意、四行來安穩、五男
T33n1707_p0345a20║女、六慧解、七名聞、八六天果、九人中九品果
T33n1707_p0345a21║也。九品者，九品人，上中下各有三品，三三合
T33n1707_p0345a22║九種。上品上中下者，上品道種性金輪王，中
T33n1707_p0345a23║品性種性銀輪王，下品習種性銅輪王。中品
T33n1707_p0345a24║上中下者，上品鐵輪王，中品粟散王，下品小國
T33n1707_p0345a25║王。下品上中下者，上品剎利大姓，中品波羅
T33n1707_p0345a26║門大姓，下品居士大家等。
T33n1707_p0345a27║「大王！不但護福，亦護眾難。若疾病苦難、杻械枷
T33n1707_p0345a28║鎖撿繫其身、破四重禁、作五逆因、作八難罪、行
T33n1707_p0345a29║六道事一切無量苦難，亦講讀此經，法用如上
T33n1707_p0345b01║說。」大王不但護福亦護眾難下，第四明護難。
T33n1707_p0345b02║難有八：一疾病苦難、二杻難、三械難、四枷難、五
T33n1707_p0345b03║鎖難、六撿繫、七四重五篇等是、八五逆等是。
T33n1707_p0345b04║五逆，殺父、殺母、殺真人羅漢、出佛身血、破和合
T33n1707_p0345b05║僧。此八難。又八者，三途難即三，四佛前佛
T33n1707_p0345b06║後難、五邊地難、六聾盲瘖瘂難、七世智辨聰難、
T33n1707_p0345b07║八長壽天難。第一大段明護國行法竟。
T33n1707_p0345b08║「大王！昔日有王釋提桓因，為頂生王來上天，上
T33n1707_p0345b09║欲滅其國。時帝釋天王即如七佛法用，敷百高
T33n1707_p0345b10║座，請百法師，講說般若波羅蜜，頂生即退，如《滅
T33n1707_p0345b11║罪經》中說。」大王昔日下，第二大段引昔類今。
T33n1707_p0345b12║就中有二：初引帝釋王證成波若能護國土，
T33n1707_p0345b13║如《涅槃經》引出其事也。二從天羅國下，引普
T33n1707_p0345b14║明證波若能護身命。如《十王經》中說五千國
T33n1707_p0345b15║王集，引此為證也。就初引天王中有四：一舉
T33n1707_p0345b16║頂生王領奪天國；二明帝釋護國行法；三頂
T33n1707_p0345b17║生即退下，明頂生退散；四如《滅罪經》下，引經證
T33n1707_p0345b18║成。此應名涅槃經為滅罪經，闍王中說也。
T33n1707_p0345b19║「大王！昔有天羅國王，有一太子欲登王位，一名
T33n1707_p0345b20║斑足太子。為外道羅陀師受教，應取千王頭以
T33n1707_p0345b21║祭塚神。自登其位，已得九百九十九王。少一王，
T33n1707_p0345b22║即北行萬里，即得一王名曰普明王。其普明王
T33n1707_p0345b23║白斑足王言：『願聽一日飯食沙門，頂禮三寶。』其
T33n1707_p0345b24║斑足王許之一日。時普明王即依過去七佛法，
T33n1707_p0345b25║請百法師，敷百高座，一日二時講說般若波羅
T33n1707_p0345b26║蜜八千億偈竟，其第一法師為普明王而說偈
T33n1707_p0345b27║言：」大王昔有天羅下，第二引普明王為證。
T33n1707_p0345b28║文有三：一明難事；二從普明王白斑足下，明
T33n1707_p0345b29║依經修福，明護國行法；三爾時法師下，聞法
T33n1707_p0345c01║悟解。第一難事者，斑足欲破諸國，取千王頭
T33n1707_p0345c02║祭塚神，文相顯可解。第二明行法中，文別有
T33n1707_p0345c03║三：初明普明乞一日暇，斑足即許；二時普明
T33n1707_p0345c04║下，請法師說法；三其第一法師下，就彼一人
T33n1707_p0345c05║明說四非常偈。前二分，文相顯可知。就說偈
T33n1707_p0345c06║中有八偈，為四：初兩偈說無常，次兩偈說苦，
T33n1707_p0345c07║次兩偈說空，次兩偈說無我。
T33n1707_p0345c08║「『劫燒終訖，乾坤洞燃，須彌巨海，都為灰揚。天龍
T33n1707_p0345c09║福盡，於中彫喪，二儀尚殞，國有何常？』」乾坤洞
T33n1707_p0345c10║然者，如造天地。《本起經》說天地壽二百萬劫，
T33n1707_p0345c11║壽盡為劫火燒盡。七日凝住，過七日天下洞
T33n1707_p0345c12║然。劫火去，上至欲界第六天，一劫火盡。他方
T33n1707_p0345c13║大龍王雨水滅。火上至第十梵天，盡色界。復
T33n1707_p0345c14║有一劫，旋藍風從他方來，吹此天雨水波蕩
T33n1707_p0345c15║至上無色界。復有劫水盡，吹水波即作山川。
T33n1707_p0345c16║天地初成，未有日月星宿，諸天飛來日月，國
T33n1707_p0345c17║土始有也。就初兩偈中，初二句就天地，次兩
T33n1707_p0345c18║句約山海，次兩句就天龍，次一句就陰陽。二
T33n1707_p0345c19║儀者，一陰、二陽，此之二種能生能成，名為二
T33n1707_p0345c20║儀。言尚殞者，明此陰陽雖復生長，而念念彫
T33n1707_p0345c21║喪，故是無常。下一句結無常。無常多種，今略
T33n1707_p0345c22║出五種：一滅無常，捨現報；二壞無常，和合破
T33n1707_p0345c23║散；三轉變無常，色等變為異；四集相無常，無
T33n1707_p0345c24║實生滅也；五自性無常，有為之法平等不住
T33n1707_p0345c25║也。次兩偈明苦，即明八苦。
T33n1707_p0345c26║「『生老病死，輪轉無際，事與願違，憂悲為害。欲深
T33n1707_p0345c27║禍重，瘡疣無外，三界皆苦，國有何賴？』」生等者，
T33n1707_p0345c28║即生苦、老苦、病苦、死苦。輪轉無際者，輪迴即是
T33n1707_p0345c29║行苦。事與願違者，即是求不得苦，亦名愛別
T33n1707_p0346a01║離苦。憂悲即是壞苦。欲深禍重者，論云如大
T33n1707_p0346a02║海水無邊亦無底，能召重苦，故云禍重也。瘡
T33n1707_p0346a03║疣無外者，貪欲內心生故。瘡疣即身自有，故
T33n1707_p0346a04║云無外。三界皆苦者，明苦實樂虛。國有何賴
T33n1707_p0346a05║者，明依報皆苦也。苦位有四：一欲界不淨故
T33n1707_p0346a06║苦，二色界退墮故苦，三無色界不安故苦，四
T33n1707_p0346a07║二乘不一向寂靜故苦。次兩偈明空。
T33n1707_p0346a08║「『有本自無，因緣成諸，盛者必衰，實者必虛。眾生
T33n1707_p0346a09║蠢蠢，都如幻居，聲響俱空，國土亦如。』」文云有
T33n1707_p0346a10║本自無者，明自性本來空也。因緣成諸者，明
T33n1707_p0346a11║因緣空也。因緣之法由若空華，但有假名而
T33n1707_p0346a12║無其實也。正觀云因緣生法即是空也。盛者
T33n1707_p0346a13║必衰者，此是始終空也。眾生虛妄橫計為有，
T33n1707_p0346a14║諦實而觀始終皆不可得也。實者必虛者，眾
T33n1707_p0346a15║生計我為實，實相刀切身，無常即壞，即是實
T33n1707_p0346a16║者必虛也。眾生蠢蠢都如幻居者，明生空也。
T33n1707_p0346a17║聲響俱空者，明相空。響但有相貌無實，故云
T33n1707_p0346a18║相空。聞響者是耳，根壞顛倒聽，例如空華旋
T33n1707_p0346a19║火輪等。次兩偈明無我，初句就心明無我。心
T33n1707_p0346a20║非形相，故言無形也。
T33n1707_p0346a21║「『識神無形，假乘四蛇，無眼保養，以為樂車。形無
T33n1707_p0346a22║常主，神無常家，形神尚離，豈有國耶？』」假乘四
T33n1707_p0346a23║蛇者，約色明無我，四蛇譬四大也。無眼保養
T33n1707_p0346a24║以為樂車者，此二句約情明無我。以凡夫無慧
T33n1707_p0346a25║眼，保翫此身以為樂車，如似無目之象，但求
T33n1707_p0346a26║食味、樂五陰之車也。不達無我，保養四大謂
T33n1707_p0346a27║為有我，不知此身假合而有，似眾木成車，橫
T33n1707_p0346a28║計輕苦謂之為樂，名為樂車。形者，四大也。神
T33n1707_p0346a29║者，識神也。形神尚離，正明無我。豈有國耶者，
T33n1707_p0346b01║舉類顯國空也。
T33n1707_p0346b02║「爾時法師說此偈已，時普明王眷屬得法眼空，
T33n1707_p0346b03║王自證得虛空等定，聞法悟解，還至天羅國斑
T33n1707_p0346b04║足王所。」第三聞法悟解。有二：初明自行，次
T33n1707_p0346b05║明化他。自行有二：一眷族得解，二普明自證
T33n1707_p0346b06║虛空等定。次明化他有五。
T33n1707_p0346b07║「眾中即告九百九十九王言：『就命時到，人人皆
T33n1707_p0346b08║應誦過去七佛仁王問般若波羅蜜經中偈句。』
T33n1707_p0346b09║時斑足王問諸王言：『皆誦何法？』時普明王即以
T33n1707_p0346b10║上偈答王。王聞是法，得空三昧，九百九十九王
T33n1707_p0346b11║亦聞法已皆證三空門定。時斑足王極大歡喜，
T33n1707_p0346b12║告諸王言：『我為外道邪師所誤，非君等過。汝可
T33n1707_p0346b13║還本國，各各請法師講說般若波羅蜜名味句。』
T33n1707_p0346b14║時斑足王以國付弟，出家為道，證無生法忍。如
T33n1707_p0346b15║《十王地》中說。五千國王常誦是經，現世生報。」
T33n1707_p0346b16║即告九百下，一明化餘王。時斑足問諸王下，
T33n1707_p0346b17║二明斑足與諸王同聞法獲益。即告諸王下，
T33n1707_p0346b18║三明悉放諸王各還本國皆弘此經。以國付
T33n1707_p0346b19║弟下，四明斑足出家進行得無生忍。五千下，
T33n1707_p0346b20║第五明五千王得益。第二引證訖。
T33n1707_p0346b21║「大王！十六大國王修護國之法，法應如是。汝當
T33n1707_p0346b22║受持，天上人中六道眾生皆應受持七佛名味
T33n1707_p0346b23║句，未來世中復有無量小國王欲護國土亦復
T33n1707_p0346b24║爾者，應請法師說般若波羅蜜經名味句。」大
T33n1707_p0346b25║王十六大國下，品中大段第三勸持。有三：初
T33n1707_p0346b26║勸十六國王受持；二天上人中下，勸六道眾
T33n1707_p0346b27║生受持；三無量小國王下，勸諸小國王受持。
T33n1707_p0346b28║第三勸持訖。
T33n1707_p0346b29║爾時釋迦牟尼佛說此般若波羅蜜時，眾中五
T33n1707_p0346c01║百億人得入初地，復有六欲諸天子八十萬人
T33n1707_p0346c02║得性空地，復有十八梵得無生法忍、得無生法
T33n1707_p0346c03║樂忍，復有先已學菩薩者證一地二地三地乃
T33n1707_p0346c04║至十地，復有八部阿須輪王得十三昧門、得二
T33n1707_p0346c05║三昧門，得轉鬼身天上正受。在此會者皆得自
T33n1707_p0346c06║性信乃至無量空信。「吾今略說天等功德不可
T33n1707_p0346c07║具盡。」爾時釋迦牟尼下，品中大段第四明得
T33n1707_p0346c08║益。有六種得益不同：初五百億人得初地；二
T33n1707_p0346c09║六欲天八十萬人得性空地，在四地已上；三
T33n1707_p0346c10║十八梵天得無生忍及法樂忍，在七地以上；
T33n1707_p0346c11║四復有先已學菩薩，明初地乃至十地；五八
T33n1707_p0346c12║部神王得十三昧者，十一切入也。得二三昧
T33n1707_p0346c13║者，八勝處、八背捨也。或云：一空、二無相也。又
T33n1707_p0346c14║轉鬼神身得天身。六現在眾在此會者得自
T33n1707_p0346c15║性信者，四不壞信也。又得空信者，入初地也。
T33n1707_p0346c16║又十信名自性信，種性已上名空信也。吾今
T33n1707_p0346c17║下，品中大段第五總結。略說如此，廣說不可窮
T33n1707_p0346c18║盡也。
T33n1707_p0346c19║仁王護國般若波羅蜜經散華品第六正說
T33n1707_p0346c20║六品為四：上三品明能護般若，第二〈護國〉一
T33n1707_p0346c21║品明所護國土已竟，今此品是第三示物供
T33n1707_p0346c22║儀令人供養。十六國王聞上說般若得益眾
T33n1707_p0346c23║多，內心慶喜散華供養，因以題名，故云散華
T33n1707_p0346c24║品。問：供養多種，今何故散華？答：供養雖多，不
T33n1707_p0346c25║出三種：一敬供養，謂香華等；二利供養，謂衣
T33n1707_p0346c26║服等；三修行供養，謂六度四攝等。此品多明
T33n1707_p0346c27║恭供養、修行供養也。此品文為六段：初明十
T33n1707_p0346c28║六國王聞法歡喜散華供養；時諸國王下，第
T33n1707_p0346c29║二發願；佛告大王下，第三如來述成；時佛
T33n1707_p0347a01║下，第四現神力；佛現神足下，第五時眾得益；
T33n1707_p0347a02║諦聽諦聽下，第六結。
T33n1707_p0347a03║爾時十六大國王聞佛所說十萬億偈般若波
T33n1707_p0347a04║羅蜜，歡喜無量，即散百萬億行華，於虛空中變
T33n1707_p0347a05║為一座，十方諸佛共坐一座說般若波羅蜜，無
T33n1707_p0347a06║量大眾共坐一座，持金羅華散釋迦牟尼佛上，
T33n1707_p0347a07║成萬輪華，蓋大眾上。就初散華中有四：初
T33n1707_p0347a08║散百萬億行華者，地前三十心華。二復散八
T33n1707_p0347a09║萬四千波若波羅蜜華，初地已下十地華。三
T33n1707_p0347a10║復散妙覺華，佛地華也。四諸天人散天華。就
T33n1707_p0347a11║前三十心行華中有四：初明十六國王聞上
T33n1707_p0347a12║說般若歡喜，即散百萬億行華。二華於空中
T33n1707_p0347a13║變成一座，十方佛共坐一座說般若。三無量
T33n1707_p0347a14║大眾共坐一座，持金羅華散釋迦上。四金羅
T33n1707_p0347a15║華變成萬輪華，蓋大眾也。問：何故一時間諸
T33n1707_p0347a16║華變轉自在如此？答：以般若故，於一無所得
T33n1707_p0347a17║心內作種種名，不可以相心而求。若約勸解，
T33n1707_p0347a18║其事眾多，不可具出。下云諸華，例爾也。
T33n1707_p0347a19║復散八萬四千般若波羅蜜華，於虛空中變成
T33n1707_p0347a20║白雲臺，臺中光明王佛共無量大眾說般若波
T33n1707_p0347a21║羅蜜，臺中大眾持雷吼華，散釋迦牟尼佛及諸
T33n1707_p0347a22║大眾。第二地上行華。文有三：初明散華變
T33n1707_p0347a23║成白雲臺；二明臺中光明王佛說般若；三臺
T33n1707_p0347a24║中大眾持雷吼華散釋迦及大眾也。
T33n1707_p0347a25║復散妙覺華，於虛空中變作金剛城，城中師子
T33n1707_p0347a26║吼王佛共十方佛大菩薩眾論第一義諦，時城
T33n1707_p0347a27║中菩薩持光明華散釋迦牟尼佛上成一華臺，
T33n1707_p0347a28║臺中十方諸佛說不二法。第三佛地散妙覺
T33n1707_p0347a29║華中，文有五：初明散妙覺華；二華於空中變
T33n1707_p0347b01║作金剛城；三城中師子吼王佛共十方佛大
T33n1707_p0347b02║菩薩論第一義諦；四時城中菩薩持光明華
T33n1707_p0347b03║散釋迦佛成一華臺；五臺中十方佛說不二
T33n1707_p0347b04║法也。
T33n1707_p0347b05║及諸天人亦散天華於釋迦牟尼佛上，虛空中
T33n1707_p0347b06║成紫雲蓋，覆三千大千世界，蓋中天人散恒河
T33n1707_p0347b07║沙華如雲而下。第四諸大眾天人散華。有三：
T33n1707_p0347b08║初散天華釋迦上；二華於空中成紫雲蓋，覆
T33n1707_p0347b09║三千大千世界；三蓋中天人散恒沙華。此等
T33n1707_p0347b10║若就事是敬供養，若約行即修行供養。問：前
T33n1707_p0347b11║後四番散華變成華蓋等，何故於中有佛說
T33n1707_p0347b12║法、有不說法者？答：諸佛方便，約緣不同，不可
T33n1707_p0347b13║定准。第一明散華供養訖。
T33n1707_p0347b14║時諸國王散華供養已，「願過去佛現在佛未來
T33n1707_p0347b15║佛常說般若波羅蜜，願一切受持者比丘、比丘
T33n1707_p0347b16║尼、信男、信女所求如意，常行般若波羅蜜。」時
T33n1707_p0347b17║諸下，品中大段第二發願。就文有二：初時諸
T33n1707_p0347b18║天國王願三世諸佛常說般若；二願一切受
T33n1707_p0347b19║持者下，願四眾所求如意，常行無所得般若
T33n1707_p0347b20║也。
T33n1707_p0347b21║佛告大王：「如是如是。如王所說般若波羅蜜，應
T33n1707_p0347b22║說應受，是諸佛母、諸菩薩母，神通生處。」佛告
T33n1707_p0347b23║下，品內大段此第三如來述成。就文有二：初
T33n1707_p0347b24║述可，故云如是如是；二如王所說下，勸應說
T33n1707_p0347b25║應受持，歎般若諸聖之本，有三句：是一切諸
T33n1707_p0347b26║佛母、一切菩薩母、一切神通母。
T33n1707_p0347b27║時佛為王現五不思議神變：一華入無量華、無
T33n1707_p0347b28║量華入一華，一佛土入無量佛土、無量佛土入
T33n1707_p0347b29║一佛土，無量佛土入一毛吼土、一毛吼土入
T33n1707_p0347c01║無量毛吼土，無量須彌無量大海入芥子中，一
T33n1707_p0347c02║佛身入無量眾生身、無量眾生身入一佛身，入
T33n1707_p0347c03║六道身、入地水火風身，佛身不可思議、眾生身
T33n1707_p0347c04║不可思議、世界不可思議。時佛為王下，品中
T33n1707_p0347c05║第四神力現五不思議，即為五別：第一華變
T33n1707_p0347c06║不思議，一華入無量者，少能入多；無量入一
T33n1707_p0347c07║者，多能入少，故皆不思議神力也。二佛土不
T33n1707_p0347c08║思議，無量佛土入一佛土，能變多土入一土故。
T33n1707_p0347c09║三毛吼不思議，少能容多故。四須彌大不思
T33n1707_p0347c10║議，多能入芥子故。五眾生不思議，無量眾生
T33n1707_p0347c11║入一佛身故。五種神通稱不思議者，無得正
T33n1707_p0347c12║觀之異名也。
T33n1707_p0347c13║佛現神足時，十方諸天人得佛華三昧，十恒河
T33n1707_p0347c14║沙菩薩現身成佛，三恒河沙八部神王成菩薩
T33n1707_p0347c15║道，十千女人現身得神通三昧。「善男子！是般若
T33n1707_p0347c16║波羅蜜有三世利益，過去已說、現在今說、未來
T33n1707_p0347c17║當說。」佛現神足下，品中大段第五明得益。有
T33n1707_p0347c18║二：初別明四種人得益；二善男子下，總舉波
T33n1707_p0347c19║若有三世利益。別明四眾內，即為四別：一十
T33n1707_p0347c20║方天人得佛華三昧者，此是華嚴三昧，第十
T33n1707_p0347c21║地得之；二十恒河沙菩薩得成佛身；三三恒
T33n1707_p0347c22║河沙八部神王成菩薩道，初地以上；四十千
T33n1707_p0347c23║女人現身得神通，謂五神通也。善男子下，總
T33n1707_p0347c24║舉般若明三世利益。
T33n1707_p0347c25║「諦聽諦聽，善思念之，如法修行。」諦聽諦聽下，
T33n1707_p0347c26║品中大段第六勸依三慧結勸修行也。
T33n1707_p0347c27║仁王護國般若波羅蜜經受持品第七此品
T33n1707_p0347c28║明十三法師，開而奉行為受，久久不失為持，
T33n1707_p0347c29║因以題名，故言受持品。正說六品為四，今是
T33n1707_p0348a01║第四明弘經人德行相貌，勸將來依憑學經。
T33n1707_p0348a02║就文有二：初月光疑問；從大牟尼下，第二答。
T33n1707_p0348a03║初問中有二：初月光從前品生疑；白佛言下，
T33n1707_p0348a04║第二正問末代持法人。就前疑問中，初覩瑞
T33n1707_p0348a05║疑念；次即發言諮請。
T33n1707_p0348a06║爾時月光心念口言：「見釋迦牟尼佛現無量神
T33n1707_p0348a07║力，亦見千華臺上寶滿佛是一切佛化身主，復
T33n1707_p0348a08║見千華葉世界上佛，其中諸佛各各說般若波
T33n1707_p0348a09║羅蜜。」所言月光者，性月，名波斯匿。而言月
T33n1707_p0348a10║光者，當是受法已後更立光字，故云月光也。
T33n1707_p0348a11║次發言者，見釋迦神力，復見寶滿如來化身佛
T33n1707_p0348a12║主，復見千葉上佛各各說般若，此三處佛為
T33n1707_p0348a13║一為異？
T33n1707_p0348a14║白佛言：「如是無量般若波羅蜜，不可說、不可解、
T33n1707_p0348a15║不可以識識，云何諸善男子於是經中明了覺
T33n1707_p0348a16║解，如法為一切眾生開空法道？」白佛下，正問。
T33n1707_p0348a17║就中有二：初正問所說般若甚深無量；次云
T33n1707_p0348a18║何下，結問意。就前正問中有三句歎般若甚
T33n1707_p0348a19║深：一過言說，故云不可說，言語道斷故；二過
T33n1707_p0348a20║相心境界，故言不可解，深而無盡故；三過覺
T33n1707_p0348a21║觀，故云不可以識識，非思慮境界，非緣慮之所
T33n1707_p0348a22║達也；云何下，次結問意，法相如是絕緣忘觀，
T33n1707_p0348a23║云何解了，令一切眾生得入空道？開空法道
T33n1707_p0348a24║者，達有本空，故名開空。即空能通名道，故云
T33n1707_p0348a25║開空法道也。
T33n1707_p0348a26║大牟尼言：「有修行十三觀門諸善男子，為大法
T33n1707_p0348a27║王，從習忍至金剛頂，皆為法師依持建立。汝等
T33n1707_p0348a28║大眾應如佛供養而供養之，應持百萬億天華
T33n1707_p0348a29║天香而以奉上。」大牟尼下，第二佛答。有三：初
T33n1707_p0348b01║正答問；佛告月光我滅度後下，第二勸持；時
T33n1707_p0348b02║諸大眾及阿須輪王下，第三明時眾得益。就
T33n1707_p0348b03║前正答中有三：初略答；善男子其法師下，第
T33n1707_p0348b04║二廣答；善男子如是如是下，第三總結十三
T33n1707_p0348b05║法師功能。就前略答中有二：初佛答勸修觀
T33n1707_p0348b06║門，略歎其德。文云十三觀門者，謂三賢十聖
T33n1707_p0348b07║為十三，前四忍各有三品以為十二，寂滅下
T33n1707_p0348b08║忍為十三。從習忍已下，第二辨位。習忍者，即
T33n1707_p0348b09║習種性。至金剛頂者，即第十地。標初舉後，中
T33n1707_p0348b10║間十一略具列。依持建立者，明十三種合可
T33n1707_p0348b11║依止。汝等下，第三勸大眾如法供養。文云應
T33n1707_p0348b12║如佛供養者，教其重敬供養也。故〈二諦品〉云
T33n1707_p0348b13║「一念信般若，當知是人即是如來。」況十三法
T33n1707_p0348b14║師不應如佛供養也？
T33n1707_p0348b15║「善男子！其法師者，是習種性菩薩，若在家婆差、
T33n1707_p0348b16║憂婆差，若出家比丘、比丘尼，修行十善，自觀己
T33n1707_p0348b17║身地水火風空識分分不淨。復觀十四根，所謂
T33n1707_p0348b18║五情、五受、男、女、意、命等有無量罪過故，即發無
T33n1707_p0348b19║上菩提心，常修三界一切念念皆不淨，故得不
T33n1707_p0348b20║淨忍觀門，住在佛家，修六和敬，所謂三業、同戒、
T33n1707_p0348b21║同見、同學行八萬四千波羅蜜道。」善男子其
T33n1707_p0348b22║法師下，第二廣答十三忍，即為十三段。就初
T33n1707_p0348b23║習忍有三：第一內凡伏忍。初習忍，十住也。第
T33n1707_p0348b24║二善男子習忍下，舉失顯得，更解三十心前
T33n1707_p0348b25║外凡夫十善菩薩。第三是定人者下，顯得還
T33n1707_p0348b26║結習忍位也。就初習忍有八句文：初標忍名
T33n1707_p0348b27║位，文云是習種性菩薩也。第二別明四部眾，
T33n1707_p0348b28║在家二眾名優婆塞、優婆夷。有本云波差、優婆
T33n1707_p0348b29║差。外國語音不同，有此異耳。此間名善宿男、
T33n1707_p0348c01║善宿女，亦云善男子、善女人。出家二眾者，一
T33n1707_p0348c02║名比丘，此名破煩惱；二名比丘尼，此名為女。
T33n1707_p0348c03║第三修習德行，文云修行十信。十信者，即前
T33n1707_p0348c04║〈教化品〉伏忍下品十種心。十信者，一精進心乃
T33n1707_p0348c05║至第十迴向心。第四作六大觀，四大、空、識也。
T33n1707_p0348c06║第五作十四根觀，五情根、五受根、男、女、意、命，
T33n1707_p0348c07║此十四是生死根本，故《成實論》名往來根、生
T33n1707_p0348c08║死過患，故菩薩先須觀之。三無漏根入聖位
T33n1707_p0348c09║非過，不須觀之。信等五根不斷善根，亦不觀
T33n1707_p0348c10║也。是故二十二根中除八根，但觀十四。喜、樂、
T33n1707_p0348c11║捨、意此四雖通漏無漏，是染污根本，所以不
T33n1707_p0348c12║除也。第六發菩提心者，《智度論》云五種菩提，
T33n1707_p0348c13║是第五無上菩提心也。《涅槃經》四種菩提，發
T33n1707_p0348c14║第四上上觀菩提也。《大品經》三種菩提，第三
T33n1707_p0348c15║佛菩提心也。第七常修三界忍者，觀三界念
T33n1707_p0348c16║念皆不淨，是諸漏本，無一念淨處，即得不淨
T33n1707_p0348c17║忍也。以作上來諸觀，名佛弟子，故云住在佛
T33n1707_p0348c18║家也。第八修六和敬，與物同修名之為和，共
T33n1707_p0348c19║相受德目之為敬。三業同修為三，同戒、同見、
T33n1707_p0348c20║同學八萬四千度名六，餘經以同利利為六
T33n1707_p0348c21║也。
T33n1707_p0348c22║「善男子！習忍以前行十善菩薩有退有進，譬如
T33n1707_p0348c23║輕毛隨風東西，是諸菩薩亦復如是，雖以十千
T33n1707_p0348c24║劫行十正道發三菩提心，乃當入習忍位，亦常
T33n1707_p0348c25║學三伏忍法，而不可字名。」善男子下，習忍內
T33n1707_p0348c26║大段第二，更解三十心前外凡十善，舉失顯
T33n1707_p0348c27║得也。就文有六句：初法說，明外凡菩薩行十
T33n1707_p0348c28║善由有進退。譬如下，第二舉輕毛喻，善趣見
T33n1707_p0348c29║理未明，數數退大住小乘，似彼輕毛隨風動
T33n1707_p0349a01║轉不能正住。是諸菩薩下，第三合喻。雖以十
T33n1707_p0349a02║千劫下，第四明十千劫有所得心行十正道亦
T33n1707_p0349a03║不得進位也。發菩提心下，第五明發無所得
T33n1707_p0349a04║心得入習忍位也。亦常學下，第六結是不定
T33n1707_p0349a05║人，不可名字也。
T33n1707_p0349a06║「是不定人是定人者，入生空位聖人性故，必不
T33n1707_p0349a07║起五逆、六重、二十八輕，佛法經書作反逆罪言
T33n1707_p0349a08║非佛說，無有是處。能以一阿僧祇劫修伏道忍
T33n1707_p0349a09║行，始得入僧伽陀位。」是定人下，習忍位中第
T33n1707_p0349a10║三大段，顯得還結習種忍也。就文有三：初得
T33n1707_p0349a11║生空位，此人得人空無我解也，亦名假名空。
T33n1707_p0349a12║必不起下，第二明離過。五逆如前說。六重者，
T33n1707_p0349a13║四重，加沽酒為五，不說四眾罪過為六。二十
T33n1707_p0349a14║八輕者，出《善生優婆塞經》。第一不供養父母師
T33n1707_p0349a15║長。二者耽樂飲酒。三者不能瞻身病苦。四者
T33n1707_p0349a16║有乞食不能隨多少與而令空去。五者若比
T33n1707_p0349a17║丘比丘尼、長老尊宿處，優婆塞等不須禮拜問
T33n1707_p0349a18║訊。六者若見四果犯戒，生憍慢心。七者月月
T33n1707_p0349a19║不能持六齋、受八支戒。八者四十里有講法
T33n1707_p0349a20║處，不往聽。九者受招提僧臥具床座。十者疑
T33n1707_p0349a21║水有虫，故飲。十一險難之處無伴獨行。十二
T33n1707_p0349a22║無伴獨宿尼寺。十三若為財命打罵奴婢僮
T33n1707_p0349a23║僕外人。十四若殘食施四部眾。十五若畜猫
T33n1707_p0349a24║狸。十六畜養象馬牛驢，一切禽獸不作淨施。
T33n1707_p0349a25║十七若不儲僧伽梨衣鉢盂錫杖。十八若為
T33n1707_p0349a26║身田作。十九不得自為身命，若作市易斗秤
T33n1707_p0349a27║賣物。一說價已不得前却，捨賤取貴。二十若
T33n1707_p0349a28║在非處非時行欲。二十一商賈販賣不輸官
T33n1707_p0349a29║稅，盜棄而去。二十二若犯國制。二十三得
T33n1707_p0349b01║新菓菜，不先奉三寶先自受用。二十四僧若
T33n1707_p0349b02║不敢說法讚歎，輒便自作。二十五若在沙彌
T33n1707_p0349b03║比丘前行。二十六僧中行食，不得撰擇取美
T33n1707_p0349b04║過分而取。二十七不得養蠶。二十八行路之
T33n1707_p0349b05║時遇見病者，不住瞻視方便付囑而捨去。佛
T33n1707_p0349b06║法經書作反逆罪言非佛說者，於佛法真佛
T33n1707_p0349b07║說言非佛說，實非佛說言是佛說者，無有是
T33n1707_p0349b08║處。以一阿僧祇者，從善趣初心至滿心習種
T33n1707_p0349b09║位，合逕一阿僧祇也。始得入僧伽陀位者，第
T33n1707_p0349b10║三段結習忍位也。外國名僧伽，此方名習種
T33n1707_p0349b11║性。又義翻名為離著地，以不著人我故也。問：
T33n1707_p0349b12║習種性更有異名，復有別稱？答：《瓔珞經》明有
T33n1707_p0349b13║六名：在性名習種性，在信名堅信，在忍名信
T33n1707_p0349b14║忍，在慧名聞慧，在定名習相定，在觀名住觀。
T33n1707_p0349b15║問：云何名十住？答：一名發心住，二治地住，三
T33n1707_p0349b16║修行住，四生貴住，五方便具足住，六正心住，
T33n1707_p0349b17║七不退住，八童真住，九法王子住，十灌頂住。
T33n1707_p0349b18║位內王名銅寶瓔珞。
T33n1707_p0349b19║「復次性種性行十慧觀，滅十顛倒，及我人知見
T33n1707_p0349b20║分分假偽，但有名、但有受、但有法，不可得，無定
T33n1707_p0349b21║相、無自他相，故修護空觀，亦常行百萬波羅蜜，
T33n1707_p0349b22║念念不去心。以二阿僧祇劫行正道法，住波羅
T33n1707_p0349b23║陀位。」復次性種下，第二明中忍。文有八句：一
T33n1707_p0349b24║標名、二出行德、三滅惑、四知俗、五修觀、六辨
T33n1707_p0349b25║行多少、七修行時節、八結名。第一標名，文云
T33n1707_p0349b26║性種性也。第二出行德，文云行十慧觀。十慧，
T33n1707_p0349b27║即前〈教化品〉十止心也。四意止為四，即四念
T33n1707_p0349b28║處，三善根為七，即慈、施、慧，三意止為十。三意
T33n1707_p0349b29║止者，所謂三世忍，過去因忍、現在因果忍、未來
T33n1707_p0349c01║果忍也。第三滅惑，文云滅十顛倒。十顛倒者，
T33n1707_p0349c02║常樂我淨四對四依止，三煩惱顛倒對三依
T33n1707_p0349c03║止，過去因忍對因倒、未來果忍對果倒、現在
T33n1707_p0349c04║因果忍對因果倒也。或可如《地持論．發心品》中
T33n1707_p0349c05║說：十種煩惱為十倒也。我我所通障十地，性
T33n1707_p0349c06║種人少分滅也。第四知世諦假有非實，文云
T33n1707_p0349c07║分分假偽不可得也。第五空觀，文云無自他相
T33n1707_p0349c08║修護空觀。觀我人無有自他相故空，即三空
T33n1707_p0349c09║觀門。具足未得名修，已得名護。第六辨行少
T33n1707_p0349c10║多，文云常行百萬波羅蜜念念不去心者，以
T33n1707_p0349c11║無間修故不去離心也。第七修行時節，文云
T33n1707_p0349c12║以二阿僧祇也。第八結名，波羅陀位者，此名
T33n1707_p0349c13║性種性。三藏師云：義翻為守護度，所習諸行
T33n1707_p0349c14║能堅守不失也。從善趣初心至性種位，時逕
T33n1707_p0349c15║二阿僧祇劫也。《瓔珞經》有六名，在性名性種
T33n1707_p0349c16║性，在堅名法堅，在忍名法忍，在慧名思惟慧，
T33n1707_p0349c17║在定名性定，在觀名行觀。問：云何名十行？答：
T33n1707_p0349c18║一歡喜行，二饒益行，三無瞋恨行，四無盡行，五
T33n1707_p0349c19║離癡亂行，六善現行，七無著行，八尊重行，九
T33n1707_p0349c20║善法行，十真實行也。位內王名銀輪王。
T33n1707_p0349c21║「復次道種性住堅忍中，觀一切法無生無住無
T33n1707_p0349c22║滅，所謂五受、三界、二諦無自他相，如實性不可
T33n1707_p0349c23║得故，而常入第十第一義諦，心心寂滅。」復次
T33n1707_p0349c24║道種下，第三明上忍。有六句：初標名、二行德、
T33n1707_p0349c25║三觀解、四為物受生、五修行時節、六結位。第一
T33n1707_p0349c26║標名，名道種性。第二行德，文云住堅忍中，即
T33n1707_p0349c27║前〈教化品〉十堅心。十堅者，一戒忍、二知見忍、
T33n1707_p0349c28║三定忍、四慧忍、五解脫忍、六三界因果空忍、七
T33n1707_p0349c29║無願忍、八無相忍、九無常忍、十一切法空無生
T33n1707_p0350a01║忍。第三觀解，文云觀一切法無三相，所謂
T33n1707_p0350a02║以知五受、三界、二諦無自他相。如實性者，
T33n1707_p0350a03║無所得不二性也。以知諸法無所有，故云
T33n1707_p0350a04║不可得。文云常入第十第一義諦者，牒前五
T33n1707_p0350a05║受為五，三界為八，世諦為九，真諦為十也。
T33n1707_p0350a06║從前觀向後，故言常入第十第一義諦也。心
T33n1707_p0350a07║心寂滅者，前觀諸境無生，今明能緣之心亦寂
T33n1707_p0350a08║滅也。
T33n1707_p0350a09║「而受生三界。何以？故業習果報未壞盡故，順道
T33n1707_p0350a10║生故。復以三阿僧祇劫，修八萬億波羅蜜，當得
T33n1707_p0350a11║平等聖人地，故住阿毘跋致正位。」第四為物
T33n1707_p0350a12║受生，文云而受生三界。何以故下，釋受生意。
T33n1707_p0350a13║以業習未盡故，地前三賢菩薩為物受三途
T33n1707_p0350a14║生。以無始願為因，大悲為緣，發願入三途教
T33n1707_p0350a15║化眾生也。第五明修行時節，文云三阿僧祇
T33n1707_p0350a16║劫。修八萬億諸度將入初地，故云當得平等
T33n1707_p0350a17║聖人地。第六結位，阿毘跋致，正翻為不退也。
T33n1707_p0350a18║道種性，例前有六名，在堅名堅修，在忍名修
T33n1707_p0350a19║忍，在慧名修慧，在定名慧定，在觀名向觀。十
T33n1707_p0350a20║迴向者，一離眾生相迴向，二不壞迴向，三等一
T33n1707_p0350a21║切佛迴向，四至一切處迴向，五無盡功德藏迴
T33n1707_p0350a22║向，六平等善根迴向，七等觀眾生迴向，八如
T33n1707_p0350a23║相迴向，九無縛解脫迴向，十法界無量迴向
T33n1707_p0350a24║也。《瓔珞經》名金輪王。
T33n1707_p0350a25║「復次善覺菩薩摩訶薩，住平等忍，修行四攝念
T33n1707_p0350a26║念不去心，入無相捨，滅三界貪煩惱，於第一義
T33n1707_p0350a27║諦而不二，為法性無為，緣理而滅一切相，故為
T33n1707_p0350a28║智緣滅無相無為。」復次善覺下，次明信忍。就
T33n1707_p0350a29║初地又有十段：初標名、二歎地功德、三明空
T33n1707_p0350b01║有兩解、四滅惑、五得二無為、六解法方便、七
T33n1707_p0350b02║明二智成就、八進行、九結位、十以四大藏益
T33n1707_p0350b03║物。第一標名者，文云善覺菩薩也。第二歎地
T33n1707_p0350b04║德行，文云住平等忍。初地證信，空有并觀，故云
T33n1707_p0350b05║平等忍。第三明空有兩解，文云修行四攝即
T33n1707_p0350b06║有解，入無相下即空解。第四滅惑，文云滅三
T33n1707_p0350b07║界貪煩惱。第五明得二無為，文云於第一義
T33n1707_p0350b08║而不二。滅一切相，是數滅無為。
T33n1707_p0350b09║「住初忍時，未來無量生死不由智緣而滅，故非
T33n1707_p0350b10║智緣滅無相無為，無自他相、無相無無相，故無
T33n1707_p0350b11║量方便皆現前，觀實相方便者，於第一義諦不
T33n1707_p0350b12║沈、不出、不轉、不顛倒，遍學方便者，非證非不證
T33n1707_p0350b13║而一切學。」住初忍下，未來生死不起，即非數
T33n1707_p0350b14║緣滅無為。無自無他相者，由自故有他，自無
T33n1707_p0350b15║故他亦無。一無遣自、一無遣他，二無雙遣，故
T33n1707_p0350b16║名無無相也。第六釋法方便，文有六子句：一
T33n1707_p0350b17║實相方便、二遍學方便、三迴向方便、四魔自在
T33n1707_p0350b18║方便、五一乘方便、六變化方便。第一實相方
T33n1707_p0350b19║便者，文云於第一義諦而不沈不出。二乘沈
T33n1707_p0350b20║空、凡夫沈有，動轉顛倒也；菩薩於實相無有
T33n1707_p0350b21║沈出，故不顛不倒也。第二遍學方便者，文云
T33n1707_p0350b22║非證非不證。菩薩空有並觀，齊行不二，故云
T33n1707_p0350b23║非證非不證。而一切學者，明大小遍學，名一
T33n1707_p0350b24║切學也。
T33n1707_p0350b25║「迴向方便者，非住果非不住果，而向薩婆若。魔
T33n1707_p0350b26║自在方便者，於非道而行佛道，四魔所不動。一
T33n1707_p0350b27║乘方便者，於不二相通達眾生一切行故。變化
T33n1707_p0350b28║方便者，以願力自在生一切淨佛國土。如是善
T33n1707_p0350b29║男子！是初覺智於有無相而不二是實智照。」
T33n1707_p0350c01║第三迴向方便者，文云非住果非不住果而向
T33n1707_p0350c02║薩婆若。有三種迴向：一迴因向果，所有善根
T33n1707_p0350c03║向薩婆若果；二迴果向因，與一切眾生共也；
T33n1707_p0350c04║三者迴向無所得，故離相也。非住果者，不住
T33n1707_p0350c05║人天二乘果。非不住者，住初地已上四種果：
T33n1707_p0350c06║調柔果、發趣果、願智果、攝報果。又非住者，不
T33n1707_p0350c07║住四果；非不住者，住薩婆若果也。第四魔自
T33n1707_p0350c08║在方便者，文云於非道而行佛道，四魔所不
T33n1707_p0350c09║動。同魔而行佛道，魔不能壞。表二義：一者欲
T33n1707_p0350c10║引邪入正；二明邪正不二，解魔事無所有即
T33n1707_p0350c11║是佛事。四魔者，煩惱魔、陰魔、死魔、天魔也。欲
T33n1707_p0350c12║明初地菩薩能降伏四魔，故云不為所動也。
T33n1707_p0350c13║初地菩薩斷初地惑故離煩惱魔，得法身故離
T33n1707_p0350c14║陰魔，得道法力故離死魔，得不動三昧故離
T33n1707_p0350c15║天魔。若依《大集經》，四諦三空四念處等治四
T33n1707_p0350c16║魔，如此等示行非道通達佛道也。第五一乘
T33n1707_p0350c17║方便者，文云不二相通達眾生一切行故，唯
T33n1707_p0350c18║行一大乘不二法門以化眾生也。第六變化
T33n1707_p0350c19║方便者，文云願力自在生一切淨佛國土，起身
T33n1707_p0350c20║通益物也。願力者，是起通心。言自在者，明其
T33n1707_p0350c21║通體智慧。言生一切淨佛國土者，明其通用。
T33n1707_p0350c22║道理亦生穢土，略故不說。第七明二智成就，
T33n1707_p0350c23║有三意：初法說；譬如水下，譬說；乃至下，合譬。
T33n1707_p0350c24║初法說中，前明實智、後明方便，文言初覺智
T33n1707_p0350c25║於有無相而不二者是實智也。
T33n1707_p0350c26║「巧用不證，不沈不出不到是方便觀，譬如水之
T33n1707_p0350c27║與波不一不異，乃至一切行波羅蜜、禪定、陀羅
T33n1707_p0350c28║尼不一不二故。而二行成就，以四阿僧祇劫行
T33n1707_p0350c29║行故，入此功德藏門。無三界業習生故，畢故不
T33n1707_p0351a01║造新。以願力故變化生一切淨土，常修捨觀故
T33n1707_p0351a02║登鳩摩羅伽位，以四大寶藏常授與人。」巧用
T33n1707_p0351a03║下，明方便智。譬文云如水與波不一不異者，
T33n1707_p0351a04║明動義異濕義，似行義異理義。言不異者，明
T33n1707_p0351a05║波體即水體，似行體即理體。合譬中文云乃
T33n1707_p0351a06║至一切行不一者，明行相異理，又明諸行體
T33n1707_p0351a07║同義別。言不二者，明理行體同，又明諸行體
T33n1707_p0351a08║同，其似波水，合前成不一不異之言也。今所
T33n1707_p0351a09║明二智，不同他說異實智外別有方便，所言
T33n1707_p0351a10║實智者即方便實也，言方便者實方便也。豈
T33n1707_p0351a11║可言一、豈可言異？譬說中自顯也。第八進行，
T33n1707_p0351a12║有四子句：一明久行故入此門。文云四阿僧
T33n1707_p0351a13║祇得入者，過前三忍，故云四阿僧祇。二無三
T33n1707_p0351a14║界業報生，文云畢故不造新。更不受三界果
T33n1707_p0351a15║報，故云不造新也。三以願力受生，以地前
T33n1707_p0351a16║三十心無漏為因，無明為緣，感三界外初地變
T33n1707_p0351a17║易生也。四常修捨觀，捨所斷諸煩惱也。第九
T33n1707_p0351a18║結位。鳩摩羅伽者，此方名童子地。以生在佛
T33n1707_p0351a19║家，亦名離欲地。亦名勝惡魔地，初地離五怖
T33n1707_p0351a20║畏，過二乘魔也。第十常以四大藏益物。四大
T33n1707_p0351a21║藏者，修多羅、毘尼、阿毘曇、雜藏也。亦可依《勝
T33n1707_p0351a22║鬘經》一名人天善根藏、二聲聞藏、三緣覺藏、四
T33n1707_p0351a23║大乘藏。亦可依《地持》四攝益物為四藏也。
T33n1707_p0351a24║「復次德慧菩薩，以四無量心滅三有瞋等煩惱，
T33n1707_p0351a25║住中忍中，行一切功德故，以五阿僧祇劫行大
T33n1707_p0351a26║慈觀，心心常現在前，入無相闍波陀羅位，化一
T33n1707_p0351a27║切眾生。」德慧下，第二地，文有五別：一標名、
T33n1707_p0351a28║二智斷、三住中忍自行、四修行時節、五結。第一
T33n1707_p0351a29║標名，文云德慧菩薩。第二智斷，文云以四無
T33n1707_p0351b01║量心者，明智也；滅三有煩惱，即斷也。第三住
T33n1707_p0351b02║中忍中行一切功德者，歎自利行相也。第四
T33n1707_p0351b03║明修行時節者，文云以五阿僧祇者，怙前四
T33n1707_p0351b04║為五也。第五結，云入無相闍陀波羅者，此翻
T33n1707_p0351b05║為度黑闇、無復黑闇，亦名無畏地。三藏師翻
T33n1707_p0351b06║為滿足也。
T33n1707_p0351b07║「復次明慧道人，常以無相忍中行三明觀，知三
T33n1707_p0351b08║世法無來無去無住處，心心寂滅，盡三界癡煩
T33n1707_p0351b09║惱，得三明一切功德觀故，常以六阿僧祇劫集
T33n1707_p0351b10║無量明波羅蜜故，入伽羅陀位，無相行受持一
T33n1707_p0351b11║切法。」明慧下，第三地，文有五別：初標名、二
T33n1707_p0351b12║忍名、三智斷、四進行時節、五結位。第一標名
T33n1707_p0351b13║者，文云明慧道人也。第二標忍名，文云無相
T33n1707_p0351b14║忍中行者，明信忍上品也。言三明者，照三世
T33n1707_p0351b15║無生，故云無來無去無住處。三世不可得，觀
T33n1707_p0351b16║盡於緣；心心寂滅，緣盡於觀也。第三智斷者，
T33n1707_p0351b17║文云盡三界癡煩惱也。第四進行時節者，六
T33n1707_p0351b18║阿僧祇，足前五為六也。第五結位，文云入伽
T33n1707_p0351b19║羅陀位者，此云度邊地也。
T33n1707_p0351b20║仁王般若經疏卷下五終
T33n1707_p0351b21║
T33n1707_p0351b22║
T33n1707_p0351b23║仁王般若經疏卷下六
T33n1707_p0351b24║
T33n1707_p0351b25║胡吉藏撰
T33n1707_p0351b26║「復次爾炎聖覺達菩薩，修行順法忍，逆五見流，
T33n1707_p0351b27║集無量功德，住須陀洹位。」爾炎地下，明四地，
T33n1707_p0351b28║文有四：初標名、二立忍名、三離障、四進行。初
T33n1707_p0351b29║標名，文云爾炎聖覺達菩薩也。爾炎者，此名
T33n1707_p0351c01║智母，既進斷思惟，故稱覺達。境能生智，以境
T33n1707_p0351c02║為智母也。又解：《地經》名炎地，此喻說也。第二
T33n1707_p0351c03║立忍名，修行順法忍者，順忍下品也。第三離
T33n1707_p0351c04║障，文有三子句：一逆見流、二住初果、三結離
T33n1707_p0351c05║障。初逆五見流者，明四地菩薩能滅五見煩
T33n1707_p0351c06║惱習氣故。《地經》云「我見為首，悉皆遠離。」《攝論》
T33n1707_p0351c07║云「四地斷俱生身見無明」。三藏師云：大乘別
T33n1707_p0351c08║有五見。一生滅見，准小乘邊見。二四念處見，
T33n1707_p0351c09║損正念。正念對治，准小乘邪見。三善惡見，損
T33n1707_p0351c10║正懃，正懃能行一切無分別。菩薩善法若分
T33n1707_p0351c11║別，不能懃也。准小乘戒取見。四眾生見，是菩
T33n1707_p0351c12║薩對治，菩薩不見眾生異菩薩也。五正法見，
T33n1707_p0351c13║正施是對治不見有法也。菩薩行九種道，能
T33n1707_p0351c14║逆此五見流，始入菩薩須陀洹位。九種道者，
T33n1707_p0351c15║一行生死如病服苦藥；二狎眾生如大醫，不
T33n1707_p0351c16║計病者惱亂；三促身力如僮僕不避寒苦，其
T33n1707_p0351c17║力堪忍故；四入塵欲如商人畏失財，為利
T33n1707_p0351c18║眾生，雖處世樂不多受果報故；五淨三業如
T33n1707_p0351c19║洗衣人，未淨不息；六不惱他；七習善根如人
T33n1707_p0351c20║攢火，取得火方住；八修定，譬有僮僕；九依智
T33n1707_p0351c21║慧，如幻師於幻眾中不生真實。未見所出，別
T33n1707_p0351c22║詳。二住須陀洹位者，釋有二義：一者就修道
T33n1707_p0351c23║位中，二地三地修有漏道厭伏煩惱，四地修
T33n1707_p0351c24║無漏道永斷煩惱，初得修無漏，名須陀洹。第
T33n1707_p0351c25║二義者，三地已還造有漏業，初地行施、二地持
T33n1707_p0351c26║戒、三地修八禪有漏定，四地已上修無漏道，
T33n1707_p0351c27║斷三界，逆生死流，名須陀洹。亦可此人斷人
T33n1707_p0351c28║相我障因，似小乘初果，就相似立名也。
T33n1707_p0351c29║「常以天眼、天耳、宿命、他心、身通達，於念念中能
T33n1707_p0352a01║滅三界一切見故，亦以七阿僧祇劫行五神通，
T33n1707_p0352a02║恒河沙波羅蜜常不離心。」天眼等五通者，三
T33n1707_p0352a03║地菩薩在有漏位中修道得五通，四地在無
T33n1707_p0352a04║漏位中得五通，分得漏盡，略而不彰也。三結
T33n1707_p0352a05║離障，云滅三界一切見也。第四進行時，文云
T33n1707_p0352a06║以七阿僧祇也。亦應結名位，文略不出耳。
T33n1707_p0352a07║「復次勝達菩薩，於順道忍，以四無畏觀那由他
T33n1707_p0352a08║諦，內道論、外道論、藥方、工巧、呪術故，我是一切
T33n1707_p0352a09║智人，滅三界疑等煩惱故，我相已盡，知地地有
T33n1707_p0352a10║所出，故名出道。」勝達下，明五地，文五段：初
T33n1707_p0352a11║標名、二標忍、三明四無畏、四明證果、五修行時
T33n1707_p0352a12║節。第一標名，文云勝達菩薩，即難勝地。第二
T33n1707_p0352a13║釋忍者，文云於順道忍也。五地菩薩修順忍
T33n1707_p0352a14║中品，隨順如道觀，名順道忍也。第三明四無
T33n1707_p0352a15║畏者，有二：初總標、次別釋。初總標者，云以四
T33n1707_p0352a16║無畏也。觀那由他下，別釋一切智無畏也。言
T33n1707_p0352a17║那由他諦者，此云億千萬諦也。內道論者，佛
T33n1707_p0352a18║十二部經。外道論者，四韋陀也。藥方者，本草
T33n1707_p0352a19║君臣相吏制也。工巧者，善能知致城隍市肆
T33n1707_p0352a20║等也。呪術者，善解方術也。我是一切智人者，
T33n1707_p0352a21║結一切智無畏也。二滅三界下，明漏盡無畏
T33n1707_p0352a22║也。三界疑等煩惱者，一身見、二戒取、三疑。人
T33n1707_p0352a23║我久盡，二煩惱亦除，今始除疑。疑是心煩惱
T33n1707_p0352a24║功用，以三界為本，從三界出，故云三界疑等。
T33n1707_p0352a25║我相已盡者，無有我慢也。三知地地有所出
T33n1707_p0352a26║者，明盡苦道無畏也。
T33n1707_p0352a27║「有所不出，故名障道。逆三界疑，修集無量功德
T33n1707_p0352a28║故，即入斯陀含位，復習行八阿僧祇劫中行諸
T33n1707_p0352a29║陀羅尼門故，常行無畏觀不去心。」四有所不
T33n1707_p0352b01║出者，明說障道無畏也。菩薩別有四無畏，名
T33n1707_p0352b02║出《大智論》：一聞持、二說法、三答難、四斷疑。而
T33n1707_p0352b03║此文解四無畏，約佛四無畏，即佛菩薩也。第
T33n1707_p0352b04║四證果，云修習無量功德即入斯陀含果。梵
T33n1707_p0352b05║本名息忌伽彌，此云一來，息忌名一，伽彌名
T33n1707_p0352b06║來，斷欲色界修道六品。或本云四地斷欲界
T33n1707_p0352b07║思惟，五地斷色界思惟，六地斷無色界思惟，
T33n1707_p0352b08║住在薄中，名薄煩惱。又解：入斯陀含位者，斷
T33n1707_p0352b09║身淨我慢障盡，有微煩惱習障在，似小乘斯
T33n1707_p0352b10║陀含。亦可此人望後六地，唯一往來義也。三
T33n1707_p0352b11║藏師云：五地菩薩猶餘六地見三界，名一往來
T33n1707_p0352b12║也。第五進行，云八阿僧祇者，乘前七數故云
T33n1707_p0352b13║八。陀羅尼，此云能持也。
T33n1707_p0352b14║「復次常現真實，住順忍中作中道觀，盡三界集
T33n1707_p0352b15║因集業一切煩惱故，觀非有非無一相無相而
T33n1707_p0352b16║無二故，證阿那含位，復於九阿僧祇劫習照明
T33n1707_p0352b17║中道故，樂力生一切佛國土。」常現下，第六現
T33n1707_p0352b18║前地，有六段：一出地名、二住忍修觀、三斷惑、
T33n1707_p0352b19║四證果、五進行、六結中道。第一出名，常現真
T33n1707_p0352b20║實也。第二住忍修觀，云住順忍中作中道觀
T33n1707_p0352b21║也，明六地菩薩作無所得觀也。第三滅惑，云
T33n1707_p0352b22║盡三界集因集業也。業雖不可斷，而斷煩惱，
T33n1707_p0352b23║業因自滅也。言非有非無者，即是中道現前
T33n1707_p0352b24║也。一相無相者，對二故說一，對有故說無，故
T33n1707_p0352b25║云一相無相也。二遣一亦消，有盡無亦息，此
T33n1707_p0352b26║是對治之言，勿作法見解。第四證那含果，西
T33n1707_p0352b27║方云阿那伽彌，此云不還，阿那名不，伽彌名
T33n1707_p0352b28║還，此不還欲界也。此人受欲界生，更不還欲
T33n1707_p0352b29║界也。略即斷五下分結，廣即斷九十二，見諦
T33n1707_p0352c01║八十八使、思惟四使也。三藏師云：六地菩薩
T33n1707_p0352c02║有四不還，一不還二乘心；二不還魔事，魔事
T33n1707_p0352c03║即六塵也；三不還愛法；四不還味禪。第五進
T33n1707_p0352c04║行時，九僧祇也。第六結中道觀，云習照明中
T33n1707_p0352c05║道也，以願力故得生一切佛土也。
T33n1707_p0352c06║「復次玄達菩薩，十阿僧祇劫中修無生法樂忍，
T33n1707_p0352c07║滅三界集因業果，住後身中無量功德行皆成
T33n1707_p0352c08║就。」玄達下，明七地，文有七段：一標地名、二
T33n1707_p0352c09║進行、三辨忍、四離障、五集德、六結位、七地中化
T33n1707_p0352c10║行。第一標名，云玄達菩薩，即遠行地也。第二
T33n1707_p0352c11║進行時，言十阿僧祇者，地中數量多少也。第
T33n1707_p0352c12║三辨忍，云無生法樂者，七地得無生，始證法
T33n1707_p0352c13║適神，故云法樂忍也。例如初地得十地始，故
T33n1707_p0352c14║名歡喜。即無生忍下品觀也。第四離障，云滅
T33n1707_p0352c15║三界習因業果者，此就分段，非永盡也。前六
T33n1707_p0352c16║地滅盡因，七地滅果也。亦可六地斷正使，七
T33n1707_p0352c17║地斷習。亦可望彼繫業因果，此地不永盡。第
T33n1707_p0352c18║五集德，云住後身者，三界繫業分段之窮，名
T33n1707_p0352c19║住後身也。依《智度論》先世因緣，七地菩薩有
T33n1707_p0352c20║肉身。七地聲聞地，聲聞肉身成道，借相解義，
T33n1707_p0352c21║故云七地有肉身也。《智度論》又云「初地名法
T33n1707_p0352c22║身」，況七地是肉身？肉身，此是變易法身肉也。
T33n1707_p0352c23║此是一途之說，不可定執。故《華嚴》云「初發心時
T33n1707_p0352c24║便成正覺」，豈復七地猶是肉身？無量功德皆
T33n1707_p0352c25║成就者，住後身中總明功德不一，故云無量也。
T33n1707_p0352c26║「無生智、盡智、五分法身皆滿足，住第十地阿羅
T33n1707_p0352c27║漢梵天位，常行三空門觀，百千萬三昧具足，弘
T33n1707_p0352c28║化法藏。」無生智盡智者，別明後身諸功德也。
T33n1707_p0352c29║且作一種，唯望分段因盡，得名盡智；苦果不
T33n1707_p0353a01║生，名無生智。五分法身者，無漏戒、定、慧、解脫、解
T33n1707_p0353a02║脫知見也。第六結位，云住十地阿羅漢梵天
T33n1707_p0353a03║位也。三藏師云：羅漢有三處，一三界極名羅
T33n1707_p0353a04║漢，見三界煩惱盡；二結盡名羅漢，七地見三
T33n1707_p0353a05║界惑非有非無；三生死極佛地名羅漢，見一
T33n1707_p0353a06║切惑非有非無。又云分段生死盡名羅漢。梵
T33n1707_p0353a07║天位者，初禪梵天王也。言十地者，前三賢加
T33n1707_p0353a08║以七，名第十地。第七地內化行者，云行三空
T33n1707_p0353a09║觀，空、無相、無願，無漏慧也。百千萬三昧者，無
T33n1707_p0353a10║漏定也。弘化者，利益眾生也。
T33n1707_p0353a11║「復次等覺忍者，住無生忍中，觀心心寂滅而無
T33n1707_p0353a12║相相、無身身、無知知，而用心乘於群方之方，淡
T33n1707_p0353a13║泊住於無住之住。」等覺下，明八地，有五段：一
T33n1707_p0353a14║標地名、二辨忍、三明無相觀、四結大臣位、五進
T33n1707_p0353a15║行時。第一標地名，云等覺菩薩，謂不動地。第
T33n1707_p0353a16║二釋忍，云住無生忍者，無生忍中品也。第三
T33n1707_p0353a17║明觀解，云觀心心寂滅者，無所得心也。無相
T33n1707_p0353a18║相者，無七地功用相，而有八地無功用相也。
T33n1707_p0353a19║無身身者，無七地功用身，而有八地無功用法
T33n1707_p0353a20║身。無知知者，不同七地功用知，而有八地已
T33n1707_p0353a21║上無功用知，明八地雙照萬境不知而知。用
T33n1707_p0353a22║心乘於群方之方者，乘能運載群生，方者情
T33n1707_p0353a23║有趣向名為方。故〈繫辭〉云「方以類聚」，無方應化，
T33n1707_p0353a24║隨物在處，故云群方之方也。雖遍化群方而
T33n1707_p0353a25║不住生死，此是無漏任放，故云淡泊住於無
T33n1707_p0353a26║住也。
T33n1707_p0353a27║「在有常修空，處空常萬化，雙照一切法，故知是
T33n1707_p0353a28║處非是處乃至一切智十力觀故，而能登摩訶
T33n1707_p0353a29║羅伽位，化一切國土眾生，千阿僧祇劫行十力
T33n1707_p0353b01║法，心心相應，常入見佛三昧。」在有常修空者，
T33n1707_p0353b02║明在有而不染有，有無礙空。知有非有，故能
T33n1707_p0353b03║空有無礙也。處空常萬化者，寂而常用。空有
T33n1707_p0353b04║不二，故云雙照一切法也。故知是處非是處
T33n1707_p0353b05║者，總結明有無並照，空名是處、有名非處。亦
T33n1707_p0353b06║可是初是處非處力也。第四證位，摩訶羅伽
T33n1707_p0353b07║者，此翻大臣。既空有並觀，化行參佛，故云大
T33n1707_p0353b08║臣。如經云「舍利弗，佛法大將」也。第五進行，云
T33n1707_p0353b09║千阿僧祇劫行十力法，十力如別釋。心心相
T33n1707_p0353b10║應常入見佛三昧者，得無所得解，故云相應。
T33n1707_p0353b11║常入見佛三昧者，證念佛三昧也。
T33n1707_p0353b12║「復次慧光神變者，住上上無生忍，滅心心相，法
T33n1707_p0353b13║眼見一切法，三眼色空見，以大願力常生一切
T33n1707_p0353b14║淨土，萬阿僧祇劫集無量佛光三昧，而能現百
T33n1707_p0353b15║萬億恒河沙諸佛神力，住婆伽梵位，亦常入佛
T33n1707_p0353b16║華三昧。」慧光下，明第九地，有七段：一標地
T33n1707_p0353b17║名、二釋忍、三滅惡、四明四眼照用、五願力受生、
T33n1707_p0353b18║六進行時、七結位。第一標名，云慧光，即善慧
T33n1707_p0353b19║地。慧是般若，光是法身，神變是解脫也。第二
T33n1707_p0353b20║釋忍，云住上上無生忍者，無生忍中上品，形
T33n1707_p0353b21║前八地中品，上於下品，故名此九地住上上
T33n1707_p0353b22║無生忍也。第三滅惑，云滅心心相者，即是心
T33n1707_p0353b23║邊無知也。第四明四眼照用不同。法眼見一
T33n1707_p0353b24║切法者，明法眼照有，即道種智，但能緣有度
T33n1707_p0353b25║眾生，云法眼見一切法也。此是一途說耳，不
T33n1707_p0353b26║可定執。三眼色空見者，三眼者，肉、天、慧。此三
T33n1707_p0353b27║眼用不同，肉天二眼見麁細色，慧眼見空，三
T33n1707_p0353b28║眼合用，故云三眼色空見也。三眼在地前三
T33n1707_p0353b29║賢中，法眼登地，佛眼在道後。通論一一地皆
T33n1707_p0353c01║有五，今明因中正立四眼。第五願力，云願力
T33n1707_p0353c02║常生淨土者，以無所得願化益眾生也。第六
T33n1707_p0353c03║進行時，有二：初萬阿僧祇下，明進禪定；而能
T33n1707_p0353c04║現下，明起神通益物。第七結位，住婆伽梵位
T33n1707_p0353c05║者，此翻為世尊，亦名破淨地，婆伽名破，梵名
T33n1707_p0353c06║淨地。言佛華三昧者，即首楞嚴定。
T33n1707_p0353c07║「復次觀佛菩薩住寂滅忍者，從始發心至今，逕
T33n1707_p0353c08║百萬阿僧祇劫，修百萬阿僧祇劫功德故，登一
T33n1707_p0353c09║切法解脫住金剛臺。」觀佛下，明十地。文有三
T33n1707_p0353c10║段：初明地中功能。善男子從習忍至灌頂下，
T33n1707_p0353c11║第二挍量顯勝彰行分齊，簡因異果，亦云見
T33n1707_p0353c12║性不見性異。從常修一切下，第三結勸入位。
T33n1707_p0353c13║就初明地中功能有四：第一觀佛者，法雲地
T33n1707_p0353c14║名也。第二住寂滅忍者，標忍名也。此第十地
T33n1707_p0353c15║共佛同在一忍，合為第十三法師也。言住寂
T33n1707_p0353c16║滅忍者，若就其別，唯取第十下品寂滅忍；若
T33n1707_p0353c17║就其通，通明佛及菩薩皆名寂滅忍也。第三
T33n1707_p0353c18║明地中修行時節，文云逕百萬等，明修行時長
T33n1707_p0353c19║久，類前應云十三僧祇。百萬阿僧祇劫功
T33n1707_p0353c20║德者，明地起行廣多。第四彰位分齊高極者，
T33n1707_p0353c21║文云登一切法解脫住金剛臺者，第十地以
T33n1707_p0353c22║為金剛臺也。亦可此句舉果顯因，名佛以為
T33n1707_p0353c23║金剛臺。以彼十地因滿，故佛住金剛臺果
T33n1707_p0353c24║也。
T33n1707_p0353c25║「善男子！從習忍至頂三昧皆名為伏一切煩惱，
T33n1707_p0353c26║而無相信滅一切煩惱，生解脫智照第一義諦，
T33n1707_p0353c27║不名為見，所謂見者是薩婆若，是故我從昔以
T33n1707_p0353c28║來常說唯佛所知見覺，從灌頂三昧以下至於
T33n1707_p0353c29║習忍所不知不見不覺。唯佛頓解，不名為信漸
T33n1707_p0354a01║漸伏者。慧雖起滅，以能無生無滅，此心若滅則
T33n1707_p0354a02║累無不滅，無生無滅入理盡金剛三昧，同真際、
T33n1707_p0354a03║等法性而未能等無等等。」善男子習忍下，第
T33n1707_p0354a04║二段挍量顯勝彰行分齊。文有六句：一簡因
T33n1707_p0354a05║異果、二彰果異因、三釋因異果、四釋果異因、
T33n1707_p0354a06║五結因異果、六結果異因。第一簡因異果者，
T33n1707_p0354a07║云習忍至灌頂皆名為伏者，從習忍至金剛
T33n1707_p0354a08║未除一念元品已來，一剎那惑在，通而言之，故
T33n1707_p0354a09║名為伏。又云以因對果，心內帶惑非是永無，
T33n1707_p0354a10║故言伏也。文云而無相信滅一切者，初地至
T33n1707_p0354a11║三地信忍位中亦照第一義。不名為見者，見
T33n1707_p0354a12║性未明。又解：不名為見者，十地因位，不見果
T33n1707_p0354a13║性，名不見。《涅槃》云「十地菩薩見不了了，佛地
T33n1707_p0354a14║始終皆見」也。第二彰果異因，云所謂見者是
T33n1707_p0354a15║薩婆若，是故我言唯佛所知見覺者，彰佛果
T33n1707_p0354a16║見性分明。第三釋因異果，文云從灌頂三昧
T33n1707_p0354a17║至於習忍所不能知見覺者，十地金剛三昧
T33n1707_p0354a18║也。習忍者，三十心。所不知不見不覺者，是因
T33n1707_p0354a19║位故，不見佛性。第四釋果異因，文云唯佛頓解
T33n1707_p0354a20║不名為信者，頓解者，萬行斯滿，佛照理窮，故名
T33n1707_p0354a21║為頓也。第五結因異果，云漸漸伏者，慧雖起
T33n1707_p0354a22║滅者，明因道無常。以能無生無滅者，明能滅
T33n1707_p0354a23║彼生滅煩惱。又解：若知因非因、知起非起，故云
T33n1707_p0354a24║以能無生無滅也。第六結果異因中，初法說、
T33n1707_p0354a25║次喻說、後合。初云此心者，無明住地心。若滅
T33n1707_p0354a26║者，無明住地滅也，明因道離生滅也。言則累
T33n1707_p0354a27║無不滅者，明累外遣障也。言無生無滅者，究
T33n1707_p0354a28║竟清淨也。照理窮源，故云理盡三昧。言同真
T33n1707_p0354a29║際者，同會無所得也。等法性者，知諸法不二
T33n1707_p0354b01║也。而未能等無等等者，未與佛同也。
T33n1707_p0354b02║「譬如有人登大高臺，下觀一切，無不斯了；住理
T33n1707_p0354b03║盡三昧亦復如是。常修一切行，滿功德藏，入婆
T33n1707_p0354b04║伽度位，亦復常住佛慧三昧。」譬如下，譬說。云
T33n1707_p0354b05║譬如有人登大高臺者，即如來地。三藏師云：
T33n1707_p0354b06║譬有五。一最高，一切頂故。二真實不壞，如佛
T33n1707_p0354b07║果常住難登。三還源，越凡聖故。四自性寂靜，
T33n1707_p0354b08║如佛無生滅故。五安樂依處，如寂觀照無不
T33n1707_p0354b09║了故。言住理盡三昧亦復如是者，合譬也。常
T33n1707_p0354b10║修一切行下，第三結勸位。入婆伽度位者，此
T33n1707_p0354b11║云施德地，以能雲雨說法，故亦名破度地。定
T33n1707_p0354b12║慧具足，故云佛慧三昧也。
T33n1707_p0354b13║「善男子！如是諸菩薩皆能一切十方諸如來國
T33n1707_p0354b14║土中化眾生，正說正義，受持讀誦解達實相，如
T33n1707_p0354b15║我今日等無有異。」善男子如是下，正答中有
T33n1707_p0354b16║三章，初略答、二廣答，二段畢；今第三總結。有
T33n1707_p0354b17║三：初明十三法師能弘化大乘，故云如是諸
T33n1707_p0354b18║菩薩皆能一切十方化導眾生也。正說正義
T33n1707_p0354b19║下，第二明十三法師能說正義。正義者，即諸
T33n1707_p0354b20║法實相也。如我下，第三明所說無異。此意明
T33n1707_p0354b21║十三人能化齊佛，故云等無異也。
T33n1707_p0354b22║佛告波斯匿王：「我當滅度後，法欲滅盡時，諸國
T33n1707_p0354b23║王等皆應受持是般若波羅蜜，大作佛事，一切
T33n1707_p0354b24║國土安立、萬姓快樂，皆由此般若波羅蜜。」佛
T33n1707_p0354b25║告波斯匿王下，答問中大段第二勸持。文有
T33n1707_p0354b26║七段：第一略舉時節，以明付囑王不付屬餘人
T33n1707_p0354b27║之意。大王吾今下，第二出宣弘經處。其國中
T33n1707_p0354b28║下，第三出七難也。大王是般若下，第四歎波
T33n1707_p0354b29║若之德能滅七難。大王我今五眼下，第五舉
T33n1707_p0354c01║三世功德利益也。大王若未來世下，第六明
T33n1707_p0354c02║能依教而行，當遣五大菩薩為護，勸造經像
T33n1707_p0354c03║供養。大王吾今下，第七正結勸持經。
T33n1707_p0354c04║「是故付囑諸國王，不付囑比丘、比丘尼、清信男、
T33n1707_p0354c05║清信女。何以故？無王威力故，故不付囑。汝當受
T33n1707_p0354c06║持讀誦解其義理。」第一付囑中有二：初明付
T33n1707_p0354c07║囑國王受持般若；二不付囑比丘下，次明無
T33n1707_p0354c08║有王力勢所以不附屬，但令受持讀誦解釋
T33n1707_p0354c09║其義理。付王有二義：一能化難化眾生；二利
T33n1707_p0354c10║益大人如風靡草，比丘無此等力，故不可
T33n1707_p0354c11║付。
T33n1707_p0354c12║「大王！吾今所化，百億須彌、百億日月，一一須彌
T33n1707_p0354c13║有四天下，其南閻浮提有十六大國、五百中國、
T33n1707_p0354c14║十千小國。」第二明弘說般若處所。云大王
T33n1707_p0354c15║吾今所化百億須彌山等，總明閻浮提處也。
T33n1707_p0354c16║其南閻浮提下，別明諸國土，初十六大國、次
T33n1707_p0354c17║五百中國、次十千小國。
T33n1707_p0354c18║「其國土中有七可畏難，一切國王為是難故講
T33n1707_p0354c19║讀般若波羅蜜，七難即滅、七福即生，萬姓安樂、
T33n1707_p0354c20║帝王歡喜。云何為難？」其國土中下，第三明七
T33n1707_p0354c21║難。文有二：初總明法力能為滅七難、能生七
T33n1707_p0354c22║福。次從云何為難下，別列七難，明經力能滅。
T33n1707_p0354c23║言七難者，一日月失度、二星宿變異、三火災、四
T33n1707_p0354c24║水災、五風災、六旱災、七賊。
T33n1707_p0354c25║「日月失度，時節返逆，或赤日出、黑日出、二三四
T33n1707_p0354c26║五日出、或日蝕無光、或日輪一重二三四五重
T33n1707_p0354c27║輪現，當變怪時，讀說此經，為一難也。」第一日
T33n1707_p0354c28║月難。內有十四：一明失度，不依常道名失度；
T33n1707_p0354c29║二明時節變逆；三赤日出、四黑日出、五二日
T33n1707_p0355a01║出、六三日出、七四日出、八五日出、九日蝕、十
T33n1707_p0355a02║日一重輪、十一兩重輪、十二三重輪、十三四重
T33n1707_p0355a03║輪、十四五重輪。如此等十四種，皆是災難、飢
T33n1707_p0355a04║餓、刀兵、疾疫相也。
T33n1707_p0355a05║「二十八宿失度，金星、彗星、輪星、鬼星、火星、水星、
T33n1707_p0355a06║風星、刀星、南斗北斗、五鎮大星，一切國主星、三
T33n1707_p0355a07║公星、百官星，如是諸星各各變現，亦讀說此經，
T33n1707_p0355a08║為二難也。」第二星宿難。二十八者，四方各
T33n1707_p0355a09║有七，四七二十八也。失度者，行不依常道，故
T33n1707_p0355a10║云失度。金星者，太白星也。三藏師云：外國名
T33n1707_p0355a11║天師星。如理行即國豐，失度則儉。彗星者，外
T33n1707_p0355a12║國名閻羅王星，此星隨所出處必有災難也。
T33n1707_p0355a13║輪星者，有暉如輪，若日月五星破輪星中央，則
T33n1707_p0355a14║國土分散。日月五星在輪星右行，則國土安
T33n1707_p0355a15║樂也，左行亦不好也。鬼星者，九月中日設
T33n1707_p0355a16║在東北，若行駃是過時節，若近上則鬼神來
T33n1707_p0355a17║破國病人。火星者，營惑星也，此主賊，若其高
T33n1707_p0355a18║則賊起，若下則賊伏。若在子處則下，若在午
T33n1707_p0355a19║為高。水星者，即是濕星，亦是太白星，若在寅
T33n1707_p0355a20║為下，若在申為高。一處三十日行，十二月得
T33n1707_p0355a21║一周。從鷄狗猪鼠四處行無水，從兔蛇羊猴
T33n1707_p0355a22║四處行則多水，從牛虎龍馬四處行平水，平
T33n1707_p0355a23║水則不多不少。風星者，即𭦐星，在虎處則高，
T33n1707_p0355a24║一處三十日行，猴處行則下。若高多風無雨，
T33n1707_p0355a25║若下多雨少風。七月高，正月下，八月至正月
T33n1707_p0355a26║漸漸下，二月至七月漸漸高。隨日行則有三
T33n1707_p0355a27║種：二月三月八月九月同日行，十月十一月
T33n1707_p0355a28║十二月正月此四月在日前行，四月五月六
T33n1707_p0355a29║月七月此四月在日後行。此是如法行，異此
T33n1707_p0355b01║則失度不好也。刀星者，且是滿星，一處行逕
T33n1707_p0355b02║二年半。若在兔處最高，若在雞處最下。若高
T33n1707_p0355b03║多刀兵，眾生飢餓疾病，若下少刀兵。南斗北
T33n1707_p0355b04║斗者，非宿是曜。五鎮大星者，金木水火土也。
T33n1707_p0355b05║一切國主星三公星百官星，若善星來入此四
T33n1707_p0355b06║星處則大安穩豐樂，惡星來入則大苦惱。隨
T33n1707_p0355b07║諸星並行不依常道，故云各各變現也。若大
T33n1707_p0355b08║王大臣治民非道縱逸自在，苦報將生，則日
T33n1707_p0355b09║月虧盈、星道失度，以表非祥，故能表難。若能
T33n1707_p0355b10║講讀大乘、歸依三寶，隨福去災，日星復路，故云
T33n1707_p0355b11║亦說此經也。
T33n1707_p0355b12║「大火燒國，萬姓燒盡。或鬼火、龍火、天火、山神火、
T33n1707_p0355b13║人火、樹木火、賊火，如是變怪，亦讀說此經，為三
T33n1707_p0355b14║難也。」大火燒國下，第三火難。有二：初明七
T33n1707_p0355b15║種火；二亦讀此經下，明經力能滅火也。七種
T33n1707_p0355b16║火者，鬼火者，鬼瞋眾生為惡火夜起，亦令人熱
T33n1707_p0355b17║病。龍火者，龍瞋雨毒火，令人癰腫，即報得神
T33n1707_p0355b18║通火也。天火者，礔礰火，就天為名也。神火者，
T33n1707_p0355b19║變現也。神有二：一仙人瞋，火從瞋生。二仙人
T33n1707_p0355b20║誦呪，使鬼神燒百姓家也。人火者，約人得名。
T33n1707_p0355b21║樹木火可知。賊火者，賊投火，即名賊火也。亦
T33n1707_p0355b22║讀說此經者，經力能滅火也。
T33n1707_p0355b23║「大水漂沒百姓，時節返逆，冬雨夏雪，冬時雷電
T33n1707_p0355b24║礔礰、六月雨氷霜雹，雨赤水、黑水、青水，雨土山
T33n1707_p0355b25║石山，雨沙礫石，江河逆流，浮山流石，如是變時
T33n1707_p0355b26║亦讀說此經，為四難也。」大水下，第四水難。
T33n1707_p0355b27║須水而無，不用處多有。霜雹等悉屬水難。雨
T33n1707_p0355b28║赤水多刀兵，雨黑水為疾病，雨青水多飢餓，
T33n1707_p0355b29║雨土石仙人羅剎瞋；江河逆流海水溢，有賊也。
T33n1707_p0355c01║「大風吹殺萬姓，國土山河樹木一時滅沒，非時
T33n1707_p0355c02║大風、黑風、赤風、青風、天風、地風、火風、水風，如是
T33n1707_p0355c03║變時亦讀說此經，為五難也。」第五風難。亦二：
T33n1707_p0355c04║初列七風；二亦讀此經下，經力能轉滅也。黑
T33n1707_p0355c05║風者，海邊風，吹黑沙也。赤風者，即赤沙。青風
T33n1707_p0355c06║者，即青沙。天風地風者，天陽地陰也。火風者，
T33n1707_p0355c07║熱風也。
T33n1707_p0355c08║「天地國土亢陽，炎火洞然，百草亢旱，五穀不登，
T33n1707_p0355c09║土地赫然，萬姓滅盡，如是變時亦讀說此經，為
T33n1707_p0355c10║六難也。」天地亢陽下，第六旱難，文相可知。
T33n1707_p0355c11║「四方賊來侵，國內外賊起，火賊、水賊、風賊、鬼賊，
T33n1707_p0355c12║百姓荒亂，刀兵劫起，如是怪時亦讀說此經，為
T33n1707_p0355c13║七難也。」四方賊起下，第七賊難也。
T33n1707_p0355c14║「大王！是般若波羅蜜，是諸佛菩薩一切眾生心
T33n1707_p0355c15║識之神本也，一切國王之父母也，亦名神符，亦
T33n1707_p0355c16║名辟鬼珠，亦名如意珠，亦名護國珠，亦名天地
T33n1707_p0355c17║鏡，亦名龍寶神王。」大王般若下，第四歎般若
T33n1707_p0355c18║之德能滅七難。文有二：初歎般若不可思議；
T33n1707_p0355c19║次佛告大王下，第二明般若既滅七難，勸人供
T33n1707_p0355c20║養也。就初歎般若中有八句：初明般若能為
T33n1707_p0355c21║諸佛菩薩一切心識神本者，般若是無所得，
T33n1707_p0355c22║以諸佛因般若悟無所得，故波若是佛母，故云
T33n1707_p0355c23║為佛本也。一切眾生心識神本無所得，以妄
T33n1707_p0355c24║想因緣有六道差別，若能知妄畢竟無所有，
T33n1707_p0355c25║還歸般若，故云為一切眾生心識神本。心意
T33n1707_p0355c26║識神，體一名異耳。又解：心識神本者，似如來藏，
T33n1707_p0355c27║是生死根本。言一切國王之父母者，般若能
T33n1707_p0355c28║護國土，故譬如之父母。亦名神符者，能通達
T33n1707_p0355c29║如實境界，能伏天魔外道，是世出世善根悉
T33n1707_p0356a01║能守護，故譬神符也。辟鬼珠者，能除鬼神難
T33n1707_p0356a02║故也。如意珠者，般若稱意所得故也。護國珠
T33n1707_p0356a03║者，波若力能令國土安穩故也。天地鏡者，波
T33n1707_p0356a04║若照世界無所有故。龍寶神王者，波若能出
T33n1707_p0356a05║諸善神，故云龍寶神王也。
T33n1707_p0356a06║佛告大王：「應作九色幡，長九丈；九色華，高二丈；
T33n1707_p0356a07║千枝燈，高五丈；九玉箱、九玉巾，亦作七寶案，以
T33n1707_p0356a08║經卷置上。」佛告大王下，第二明勸人供養中
T33n1707_p0356a09║有二：初事別供養；日日下，次總以華香供養。
T33n1707_p0356a10║就前別中，初列六種供養事，第二出般若而供
T33n1707_p0356a11║養之。初六事者，一幡、二華、三燈、四玉箱、五玉
T33n1707_p0356a12║巾、六七寶案。
T33n1707_p0356a13║「若王行時，常於其前足一百步，是經常放千光
T33n1707_p0356a14║明，令千里內七難不起、罪過不生。若王住時，作
T33n1707_p0356a15║七寶帳，帳中七寶高座，以經卷置上，日日供養，
T33n1707_p0356a16║散華燒香，如事父母、如事帝釋。」第二供養法
T33n1707_p0356a17║用，內有五句：初出般若置案上；二王行時以
T33n1707_p0356a18║波若在前；三王行百步，般若放千里光；四令
T33n1707_p0356a19║千里內無七難，得益也；五若住時作七寶座，
T33n1707_p0356a20║以般若置上也。第二日日下，總明供養，法譬
T33n1707_p0356a21║可解。
T33n1707_p0356a22║「大王！我今五眼明見，三世一切國王皆由過去
T33n1707_p0356a23║世侍五百佛得為帝王主，是為一切聖人羅漢
T33n1707_p0356a24║而為來生彼國土中作大利益。若王福盡時，一
T33n1707_p0356a25║切聖人皆為捨去。若一切聖人去時，七難必起。」
T33n1707_p0356a26║大王我今五眼下，第五明三世利益，令人信
T33n1707_p0356a27║持。文有三：初明五眼照一切國王侍五百佛
T33n1707_p0356a28║等，明久供多聖，現居王位。是為聖人來下，
T33n1707_p0356a29║二明聖人來生此國，明作大利益。若王下，三
T33n1707_p0356b01║福盡難生也。
T33n1707_p0356b02║「大王！若未來世有諸國王受持三寶者，我使五
T33n1707_p0356b03║大力菩薩往護其國，一金剛吼菩薩，手持千寶
T33n1707_p0356b04║相輪往護彼國；二龍王吼菩薩，手持金輪燈往
T33n1707_p0356b05║護彼國；三無畏十力吼菩薩，手持金剛杵往護
T33n1707_p0356b06║彼國；四雷電吼菩薩，手持千寶羅網往護彼國；
T33n1707_p0356b07║五無量力吼菩薩，手持五千劍輪往護彼國。是
T33n1707_p0356b08║五大士、五千大鬼神王於汝國中大作利益，當
T33n1707_p0356b09║立形像而供養之。」大王若未來世下，第六明
T33n1707_p0356b10║能依教而行，當遣五大菩薩為護，勸造像供
T33n1707_p0356b11║養。文有四：初總明未來世五大菩薩常護其
T33n1707_p0356b12║國；二別列五大菩薩名；三五千大神王於汝
T33n1707_p0356b13║國作大利益；四令立形像供養。
T33n1707_p0356b14║「大王！吾今三寶付囑汝等一切諸王，毘舍離國、
T33n1707_p0356b15║憍薩羅國、舍衛國、摩竭提國、波羅奈國、迦夷羅
T33n1707_p0356b16║衛國、鳩尸那國、鳩睒彌國、鳩留國、罽賓國、彌提
T33n1707_p0356b17║國、伽羅乾國、乾陀衛國、沙陀國、僧伽陀國、健拏
T33n1707_p0356b18║掘闍國、波提國，如是一切諸國王等，皆應受持
T33n1707_p0356b19║般若波羅蜜。」大王吾今下，第七勸受持此經。
T33n1707_p0356b20║文有三：初明付囑諸國王；二列十六國；如是
T33n1707_p0356b21║一切下，第三勸受持。此經但明十七國，那云十
T33n1707_p0356b22║六？答：《大雲經》有十六大國也。
T33n1707_p0356b23║時諸大眾阿須輪王，聞佛所說未來世中七可
T33n1707_p0356b24║畏難，身毛為竪呼聲大叫而言：「願不生彼國。」時
T33n1707_p0356b25║十六大國王即以國事付弟，出家修道，觀四大
T33n1707_p0356b26║四色勝出相，四大四色不用識空入行相。時
T33n1707_p0356b27║諸大眾阿須輪王下，答問中大段第三，明時
T33n1707_p0356b28║眾聞法得益。就文有六：初總明大眾聞說起
T33n1707_p0356b29║願；第二十六國王悟道；第三十八梵天等得
T33n1707_p0356c01║益；第四九百億菩薩眾證果；第五十千菩薩
T33n1707_p0356c02║念來世得益；第六十億菩薩現成正覺。第一
T33n1707_p0356c03║時眾聞說七難可畏，身毛為竪，發願不生彼國
T33n1707_p0356c04║也。第二十六國王得益中有二：初明十六
T33n1707_p0356c05║國王付國與弟發願出家；第二明修道。此中
T33n1707_p0356c06║又二：初兩科假相觀修道；次三十忍下，明實
T33n1707_p0356c07║行入道。初觀四大四色勝出相者，八勝處。內
T33n1707_p0356c08║觀四大即是四勝處，內觀四大外觀色少不
T33n1707_p0356c09║壞內外色觀一勝處，內觀四大外觀色多二
T33n1707_p0356c10║勝處，內無四大外觀色少三勝處，內無四大
T33n1707_p0356c11║外觀色多四勝處。此壞內色不壞外色觀。後
T33n1707_p0356c12║四勝處者，青黃赤白合為八勝處也。八勝處
T33n1707_p0356c13║觀成，故云勝出相也。次明十一切入觀。四大
T33n1707_p0356c14║四色即為八，不用者是無處有處、識是識處、
T33n1707_p0356c15║空是空處，此三合為十一切處。十一切入觀
T33n1707_p0356c16║成，故言入行相。
T33n1707_p0356c17║三十忍初地相，第一義諦九地相，是故大王捨
T33n1707_p0356c18║凡夫身入六住身，捨七報身入八法身，證一切
T33n1707_p0356c19║行般若波羅蜜。三十忍下，次明實行入道。
T33n1707_p0356c20║二種假相觀在地前，三十忍在地上。十地各
T33n1707_p0356c21║三心，合有三十忍。言初地相者，即是第一地
T33n1707_p0356c22║也。言第一義諦者，此明初地得第一義諦成，
T33n1707_p0356c23║與九地作方便相。言九地者，即離垢已上餘
T33n1707_p0356c24║九地也。捨凡夫身入六住身者，捨外凡夫身，
T33n1707_p0356c25║入種性已上六住身。捨七報身入八法身者，
T33n1707_p0356c26║捨地前七方便，得初地第八法身。亦可捨前
T33n1707_p0356c27║七地有功用身，入八地已上無功用法身也。
T33n1707_p0356c28║十八梵天阿須輪王，得三乘觀，同無生境，復散
T33n1707_p0356c29║華供養，空華、法性華、聖人華、順華、無生華、法樂
T33n1707_p0357a01║華、金剛華、緣觀中道華、三十七品華而散佛上，
T33n1707_p0357a02║及九百億大菩薩眾，其餘一切眾證道迹果，散
T33n1707_p0357a03║心空華、心樹華、六波羅蜜華、妙覺華而散佛上
T33n1707_p0357a04║及一切大眾。十八梵天阿須輪王下，第三明
T33n1707_p0357a05║諸天得益。就文為二：初三乘觀成，得無生利
T33n1707_p0357a06║益；第二散華供養。此散華中有二：初散五忍
T33n1707_p0357a07║華、二散二乘華。五忍華者，空華、法性華、地前
T33n1707_p0357a08║伏忍華也。聖人華者，初二三地信忍華。順忍
T33n1707_p0357a09║華者，四五六地順忍華也。無生華者，七八九地
T33n1707_p0357a10║無生忍華。金剛華者，十地華也。佛華，即寂滅
T33n1707_p0357a11║忍華。次辨二乘華。緣觀中道華者，即緣覺中
T33n1707_p0357a12║乘華。三十七品華，聲聞華。而散佛上者，供養
T33n1707_p0357a13║也。及九百億大菩薩眾下，第四段得益。文有
T33n1707_p0357a14║二：初明九百億菩薩大眾悟解得益；次明散
T33n1707_p0357a15║華供養得益。文云證道迹果者，得初地解故
T33n1707_p0357a16║云證，即證能通名道，即道能進故言迹，悟解
T33n1707_p0357a17║滿足故名果也。次供養內即有四種因果華供
T33n1707_p0357a18║養，心空華者即是理空無生華，心樹華者即
T33n1707_p0357a19║意樹華，六波羅蜜華是行華，妙覺華者佛地
T33n1707_p0357a20║華。散佛上者，供養也。
T33n1707_p0357a21║十千菩薩念來世眾生，即證妙覺三昧、圓明三
T33n1707_p0357a22║昧、金剛三昧、世諦三昧、真諦三昧、第一義諦三
T33n1707_p0357a23║昧，此三諦三昧是一切三昧王三昧。十千菩
T33n1707_p0357a24║薩下，第五明十千菩薩念來世眾生悟解得證
T33n1707_p0357a25║三昧。所言妙覺三昧者，亦名理盡三昧。圓明
T33n1707_p0357a26║三昧者，照理盡故言圓明三昧。金剛三昧者，
T33n1707_p0357a27║堅固不可壞也。世諦三昧者，約凡夫所見明
T33n1707_p0357a28║定相，故云世諦也。真諦三昧者，約二乘所見
T33n1707_p0357a29║偏真，故云真諦也。第一義諦三昧者，即是中
T33n1707_p0357b01║道第一義。法中精最不散，故云第一，亦名實
T33n1707_p0357b02║相三昧也。此三昧是一切王三昧，總攝一切
T33n1707_p0357b03║法，如王能統領，故名一切王。
T33n1707_p0357b04║亦得無量諸餘三昧，七財三昧、二十五有三昧、
T33n1707_p0357b05║一切行三昧。復有十億菩薩登金剛頂，現成正
T33n1707_p0357b06║覺。七財三昧者，一信、二戒、三慚、四愧、五多聞、
T33n1707_p0357b07║六智慧、七捨離。二十五有三昧，壞二十五有。
T33n1707_p0357b08║得無垢三昧，能破地獄有。得不退三昧，能破
T33n1707_p0357b09║畜生有。得心樂三昧，能破餓鬼有。得歡喜三
T33n1707_p0357b10║昧，能壞阿修羅有。得日光三昧，斷弗婆提有。
T33n1707_p0357b11║得月光三昧，斷瞿耶尼有。得熱炎三昧，斷欝
T33n1707_p0357b12║單越有。得如幻三昧，斷閻浮提有。得一切法
T33n1707_p0357b13║不動三昧，斷四天王處有。得難伏三昧，斷三
T33n1707_p0357b14║十三天處有。得悅意三昧，斷炎魔天有。得青
T33n1707_p0357b15║色三昧，斷兜率天有。得黃色三昧，斷化樂天
T33n1707_p0357b16║有。得赤色三昧，斷他化自在天有。得白色三
T33n1707_p0357b17║昧，斷初禪有。得種種三昧，斷大梵天有。得雙
T33n1707_p0357b18║三昧，斷二禪有。得雷音三昧，斷三禪有。得住
T33n1707_p0357b19║雨三昧，斷四禪有。得如虛空三昧，斷無想天
T33n1707_p0357b20║有。得照境三昧，斷淨居阿那含有。得無礙三
T33n1707_p0357b21║昧，斷空處有。得常三昧，斷識處有。得樂三昧，
T33n1707_p0357b22║斷不用處有。得我三昧，斷非想處有。是名菩
T33n1707_p0357b23║薩得二十五有三昧壞二十五有。四有四惡趣，
T33n1707_p0357b24║梵王六欲天，四禪及四空，無想五淨居。復有
T33n1707_p0357b25║十億菩薩下，第六十億菩薩成佛。
T33n1707_p0357b26║仁王護國般若波羅蜜經囑累品第八經有
T33n1707_p0357b27║三段，今是第三流通分。所言囑累者，明如來
T33n1707_p0357b28║慇懃囑寄國王、累眾菩薩，故云囑累品也。此
T33n1707_p0357b29║品分為四段：第一誡勅月光總勸流通，以明
T33n1707_p0357c01║囑累；後五濁世下，第二七門別誡諸國王及
T33n1707_p0357c02║四部弟子；爾時十六大國王聞佛七誡下，第
T33n1707_p0357c03║三明諸國王不制四部弟子；爾時無量大眾
T33n1707_p0357c04║下，第四明時眾歡喜受持。就前總勸流通內
T33n1707_p0357c05║又分為三：初誡勅月光，明法滅時節；二此經
T33n1707_p0357c06║三寶下，明所付人；三為三界眾生下，明流通
T33n1707_p0357c07║利益。
T33n1707_p0357c08║佛告波斯匿王：「我誡勅汝等，吾滅度後八十年
T33n1707_p0357c09║八百年八千年中，無佛無法無僧、無信男信女，
T33n1707_p0357c10║時此經三寶付囑諸國王四部弟子，受持讀誦
T33n1707_p0357c11║解說其義，為三界眾生開空慧道，修七賢行，十
T33n1707_p0357c12║善行化一切眾生。」所言八十年者，佛滅度後
T33n1707_p0357c13║也。佛滅度後一百年中，五師持法各二十年，
T33n1707_p0357c14║迦葉、阿難、末田地此三人親見佛化，行法如
T33n1707_p0357c15║佛在世，故法不滅。三人逕六十年。第四商那
T33n1707_p0357c16║和修、第五優婆毱多，此二師各二十年持法。
T33n1707_p0357c17║商那和修當八十年，以不親覩佛化，故威儀
T33n1707_p0357c18║法滅也。言八百年者，正證法滅。五百年內，
T33n1707_p0357c19║二十五師並是聖人相傳，故證法不滅。六七
T33n1707_p0357c20║二百年內，馬鳴、龍樹二人傳法，以弘法人強，
T33n1707_p0357c21║故法不滅。八百年中餘人弘法，以人弱故，令
T33n1707_p0357c22║法滅也。言八千年者，像末法滅也。由末法眾
T33n1707_p0357c23║生好行邪法、惡賤正法，正法不行，故像末二
T33n1707_p0357c24║法滅耳。依《涅槃經》像末世有十二萬大菩薩
T33n1707_p0357c25║善持我法，我法不滅。前就凡夫，故云滅也。言
T33n1707_p0357c26║無佛法僧者，正明法滅，故須付囑。無信男信
T33n1707_p0357c27║女者，明前無三寶可歸依，故無生信處。以
T33n1707_p0357c28║無信心謗毀三寶，故令不現。第二明所付人
T33n1707_p0357c29║中有二：初付囑國王，有威力，護法功強，故先
T33n1707_p0358a01║付之；二付四部弟子，此是通付一切眾生，以四
T33n1707_p0358a02║部攝眾生盡故。第三明流通利益，內文言為
T33n1707_p0358a03║三界眾生開空慧道者，證無所得解，故云開
T33n1707_p0358a04║空慧道也。又云：證二無我理，故云開空慧道
T33n1707_p0358a05║也。言修七賢行者，即七方便也，一五停心觀、
T33n1707_p0358a06║二別想念處、三總想念處、四煖法、五頂法、六忍
T33n1707_p0358a07║法、七世第一法。言十善行化一切眾生者，一
T33n1707_p0358a08║不殺、二不盜、三不邪婬、四不妄語、五不惡口、六
T33n1707_p0358a09║不兩舌、七不綺語、八不貪、九不瞋、十不邪見。
T33n1707_p0358a10║以此十行教化眾生，故云十善行化一切眾生。
T33n1707_p0358a11║總勸流通竟。
T33n1707_p0358a12║「後五濁世，比丘比丘尼四部弟子、天龍八部、一
T33n1707_p0358a13║切神王、國王大臣、太子王子，自恃高貴，滅破吾
T33n1707_p0358a14║法，明作制法，制我四部弟子比丘比丘尼不聽
T33n1707_p0358a15║出家行道，亦復不聽造作佛像形、佛塔形，立統
T33n1707_p0358a16║官制眾安籍記僧，比丘地立、白衣高座，兵奴為
T33n1707_p0358a17║比丘，受別請法，知識比丘共為一心，親善比丘
T33n1707_p0358a18║為作齋會求福，如外道法，都非吾法。當知爾時
T33n1707_p0358a19║正法將滅不久。」後五濁下，第二七門別誡，即
T33n1707_p0358a20║為七別：一不得障人出家等；二不得俗官治
T33n1707_p0358a21║僧；三不得繫縛比丘；四不得非法說經，似師
T33n1707_p0358a22║子身內虫；五不得驅使比丘似兵奴法；六明
T33n1707_p0358a23║非法得罪制之莫為，自作罪過破壞國土也；
T33n1707_p0358a24║七不得依託佛法求世名利。若為此七事，違
T33n1707_p0358a25║教失理，行義不立。為是義故，佛法速滅。第一
T33n1707_p0358a26║不得障人出家中為二：初總明五濁；二從比
T33n1707_p0358a27║丘下，別明七事。所言五濁者，一眾生濁、二命
T33n1707_p0358a28║濁、三見濁、四煩惱濁、五劫濁。二從比丘下，別
T33n1707_p0358a29║明七事者，一不聽出家、二不聽造像等、三立
T33n1707_p0358b01║統官、四安籍記僧、五不得比丘立地白衣高坐、
T33n1707_p0358b02║六不得兵奴為比丘、七不得受別請行法。七邪
T33n1707_p0358b03║法興，七正法滅。
T33n1707_p0358b04║「大王！壞亂吾道是汝等自作，自恃威力制我四
T33n1707_p0358b05║部弟子，百姓疾病無不苦難，是破國因緣，說五
T33n1707_p0358b06║濁罪過窮劫不盡。」大王壞亂吾道下，第二不
T33n1707_p0358b07║得俗官治僧。言自恃威力制四部弟子者，五
T33n1707_p0358b08║篇七聚外更作俗法治比丘等，以護法善神
T33n1707_p0358b09║瞋，使令疾病破壞國土，五濁增長也。
T33n1707_p0358b10║「大王！法末世時，有諸比丘四部弟子，國王大臣
T33n1707_p0358b11║各作非法之行，橫與佛法眾僧作大非法，作諸
T33n1707_p0358b12║罪過，非法非律繫縛比丘如獄囚法，當爾之時
T33n1707_p0358b13║法滅不久。」大王法末世時下，第三不得繫縛
T33n1707_p0358b14║比丘如獄囚法。當戒律法中極，但有驅擯出
T33n1707_p0358b15║家眾；今行俗法，當知法滅不久。
T33n1707_p0358b16║「大王！我滅度後未來世中，四部弟子，諸小國王
T33n1707_p0358b17║太子王子乃是任持護三寶者，轉更滅破三寶，
T33n1707_p0358b18║如師子身中虫自食師子，非外道也。多壞我佛
T33n1707_p0358b19║法，得大罪過。正教衰薄，民無正行。以漸為惡，其
T33n1707_p0358b20║壽日減至于百歲。人壞佛教，無復孝子，六親不
T33n1707_p0358b21║和，天神不祐，疾疫惡鬼日來侵害。災怪首尾連
T33n1707_p0358b22║禍縱橫，死入地獄餓鬼畜生，若出為人兵奴。果
T33n1707_p0358b23║報如響如影，如人夜書，火滅字存。三界果報亦
T33n1707_p0358b24║復如是。」大王我滅度後下，第四誡四部眾國
T33n1707_p0358b25║王等，皆是任持佛法人，還自破滅，令使國土
T33n1707_p0358b26║諸災競起，皆由破法使之然也。就文有二：初
T33n1707_p0358b27║明非法說經；二正法衰薄下，明其損失。初明
T33n1707_p0358b28║非法說經有三：初法說；二如師子下；喻；三多
T33n1707_p0358b29║壞我佛法下，合譬也。第二損失內，正法衰薄，
T33n1707_p0358c01║得種種苦事也。
T33n1707_p0358c02║「大王！未來世中一切國王太子王子，四部弟子
T33n1707_p0358c03║橫與佛弟子書記制戒，如白衣法、如兵奴法。若
T33n1707_p0358c04║我弟子比丘比丘尼立籍，為官所使，都非我弟
T33n1707_p0358c05║子，是兵奴法。立統官攝僧，典主僧籍，大小僧統
T33n1707_p0358c06║共相攝縛，如獄囚法、兵奴之法。當爾之時，佛法
T33n1707_p0358c07║不久。」大王未來世下，第五誡國王太子四
T33n1707_p0358c08║眾。立籍制約如兵奴法，立統官治人如俗法，
T33n1707_p0358c09║當知佛法滅亦不久。
T33n1707_p0358c10║「大王！未來世中諸小國王四部弟子，自作此罪，
T33n1707_p0358c11║破國因緣，身自受之，非佛法僧。」大王未來世
T33n1707_p0358c12║中諸小國下，第六誡小國四眾。明非法得罪，
T33n1707_p0358c13║制之莫為。自作罪過，破壞國土，自身受之，不
T33n1707_p0358c14║關三寶也。
T33n1707_p0358c15║「大王！未來世中流通此經，七佛法器，十方諸佛
T33n1707_p0358c16║常所行道，諸惡比丘多求名利，於國王太子王
T33n1707_p0358c17║子前自說破佛法因緣、破國因緣，其王不別信
T33n1707_p0358c18║聽此語，橫作法制不依佛戒，是為破佛破國因
T33n1707_p0358c19║緣。當爾之時，正法將滅不久。」大王未來世中
T33n1707_p0358c20║流通此經下，第七誡諸比丘不依七佛教，依
T33n1707_p0358c21║託佛法求世名利，往國王邊自說破佛法因
T33n1707_p0358c22║緣。文有三別：初明比丘等邪說佛法；二其王
T33n1707_p0358c23║不別下，明國王不知三寶也；三當爾之時下，
T33n1707_p0358c24║滅正法也。
T33n1707_p0358c25║爾時十六大國王聞佛七誡所說未來世事，悲
T33n1707_p0358c26║啼涕泣聲動三千，日月五星、二十八宿失光不
T33n1707_p0358c27║現。時諸國王等各各至心受持佛語，不制四部
T33n1707_p0358c28║弟子出家行道，當如佛教。爾時大眾，十八梵天
T33n1707_p0358c29║王、六欲諸天子皆悉歎言：「當爾之時，世間空虛，
T33n1707_p0359a01║是無佛世。」爾時十六國下，品中大段第三，
T33n1707_p0359a02║諸國王聞佛七誡不制四眾。就文為二：初十
T33n1707_p0359a03║六國王悲歎驚怖，傷己已往愆，依教不制四
T33n1707_p0359a04║眾。第二十八梵天等傷歎云當當爾之時世
T33n1707_p0359a05║間空虛是無佛世者，歎正法滅盡，故名無佛世
T33n1707_p0359a06║也。
T33n1707_p0359a07║爾時無量大眾中百億菩薩，彌勒、師子月等，百
T33n1707_p0359a08║億舍利弗、須菩提等，五百億十八梵、六欲諸天、
T33n1707_p0359a09║三界六道阿須輪王等，聞佛所說護佛果因緣、
T33n1707_p0359a10║護國土因緣，歡喜無量，為佛作禮，受持般若波
T33n1707_p0359a11║羅蜜。爾時無量大眾下，品內大段第四，時
T33n1707_p0359a12║眾聞法歡喜奉行。就文有三：初列百億菩薩
T33n1707_p0359a13║眾，第二列百億舍利弗等，第三五百億色欲
T33n1707_p0359a14║二界天、六道阿須輪王等眾，悉奉行也。
T33n1707_p0359a15║仁王般若經疏卷下六（終）