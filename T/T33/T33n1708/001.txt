T33n1708_p0359a16║
T33n1708_p0359a17║
T33n1708_p0359a18║No. 1708 [cf. No. 245]
T33n1708_p0359a19║仁王經疏上卷（本）
T33n1708_p0359a20║
T33n1708_p0359a21║西明寺圓測法師撰
T33n1708_p0359a22║佛說仁王護國般若波羅蜜經序品第一
T33n1708_p0359a23║將欲釋經，四門分別：一說經之意及釋題目；
T33n1708_p0359a24║二辨所詮宗、能詮教體；三顯教所依、所為有
T33n1708_p0359a25║情；四翻譯時代、依文正釋。
T33n1708_p0359a26║言說經意及題目者，詳夫實相深妙，非四智
T33n1708_p0359a27║無以證其源；觀察幽微，寄三藏乃可開其轍。
T33n1708_p0359a28║是故法王大聖三般若以標宗、□□開士四
T33n1708_p0359a29║悉檀而演奧，無相之旨寔在茲乎。然則□□
T33n1708_p0359b01║多方、入理非一，為成二護故說此經。序等三
T33n1708_p0359b02║分，略說諸經之儀或八品之義，廣顯此經之
T33n1708_p0359b03║宗旨。題云佛說仁王護國般若波羅蜜經者，
T33n1708_p0359b04║一部之通名。序品第一者，品內之別目。都名
T33n1708_p0359b05║雖一，其義有四，理必歸真，意存護國。一「佛說」
T33n1708_p0359b06║者，所請法王，自他覺滿，開示妙法，故言佛
T33n1708_p0359b07║說。二「仁王」者，能請國王。仁者忍也，善惡含
T33n1708_p0359b08║忍。王者往也，眾所歸往，故名仁王。三「護國」
T33n1708_p0359b09║者，請說所為。四「般若波羅蜜經」者，辨能護
T33n1708_p0359b10║法。般若名智，波羅蜜者云到彼岸，謂由智力
T33n1708_p0359b11║到涅槃岸。經者素怛覽，此云契經。契謂契合，
T33n1708_p0359b12║契當道理，合有情機。經亦二義：一者貫穿、二
T33n1708_p0359b13║者攝持。貫穿法相，攝持有情，故名為經。就能
T33n1708_p0359b14║所請及能所護，以稱經因。序謂由序，起正說
T33n1708_p0359b15║之由致。品謂品類，或是義類。我聞等義類相
T33n1708_p0359b16║從，攝義各別，名之為品。八品之內，此品最
T33n1708_p0359b17║初，名為第一，故言
T33n1708_p0359b18║佛說仁王護國般若波羅蜜經序品第一。
T33n1708_p0359b19║第二辨所詮宗、能詮教體者，自有兩門：先辨
T33n1708_p0359b20║教體、後顯宗旨。然出教體，諸宗不同。薩婆
T33n1708_p0359b21║多宗、毘曇俱舍及舊毘婆沙皆有兩說：一
T33n1708_p0359b22║說音聲、二名句文，雖有兩說而無別判。新翻
T33n1708_p0359b23║《俱舍》第一，具申兩釋亦無別判。《正理》第三
T33n1708_p0359b24║敘兩師說，亦同《俱舍》兼有問答。故《正理》第三
T33n1708_p0359b25║卷頌曰「牟尼說法蘊，數有八十千，彼體語或
T33n1708_p0359b26║名，此色行蘊攝。」論云「有說：佛教語為自性，
T33n1708_p0359b27║彼說法蘊皆色蘊攝，語用音聲為自性故。有
T33n1708_p0359b28║說：佛教名為自性，彼說法蘊皆行蘊攝，名不
T33n1708_p0359b29║相應行為性故。問：語教異名，教容是語，名教
T33n1708_p0359c01║別體。教何是名？彼作是釋：要由有名，乃說為
T33n1708_p0359c02║教。是故佛教體即是名。所以者何？詮義如實，
T33n1708_p0359c03║故名佛教。名能詮義，故教是名。由是佛教定
T33n1708_p0359c04║名為體，舉名為首，以攝句文。」《顯宗》第三亦同
T33n1708_p0359c05║《正理》。解云：西方諸師傳作此釋，《俱舍》、《正理》各
T33n1708_p0359c06║有所歸。所以者何？令物生喜，音聲為勝；若依
T33n1708_p0359c07║詮法，名等即強。故知所對皆有准據，由斯兩
T33n1708_p0359c08║說皆是正義。依《大婆沙》百二十六，具申兩說，
T33n1708_p0359c09║評家正義以聲為體。故彼論云「問：如是佛教
T33n1708_p0359c10║以何為體？為是語業？為是名等？答：應作是說，
T33n1708_p0359c11║語業為體。問：若爾，次後所說當云何通？如說
T33n1708_p0359c12║佛教名何法？答謂名身、句身、文身，次第行列、
T33n1708_p0359c13║次第安布、次第建立。答：後文為顯佛教作用，
T33n1708_p0359c14║不欲開示佛教自體。謂次第行列安布建立
T33n1708_p0359c15║名句文身，是佛教用。有說：佛教名等為體。問：
T33n1708_p0359c16║若爾，此文所說當云何通？如說佛教，云何答
T33n1708_p0359c17║謂佛語言唱詞評論語音語路語業語表，是
T33n1708_p0359c18║謂佛教？答：依展轉因，故作是說。如世子孫展
T33n1708_p0359c19║轉生法，謂語起名，名能顯義。評家釋云：如是
T33n1708_p0359c20║說者語業為體，佛意所說，他所聞故。」具說如
T33n1708_p0359c21║彼。問：定不正理，依評家義。答：正理師意，理
T33n1708_p0359c22║長為正。故別生理，名等為正。又解：眾賢具申
T33n1708_p0359c23║兩家問答，非自判定，是故不違評家正義。若
T33n1708_p0359c24║依經部以聲為體，就彼宗中有三師說。一云：
T33n1708_p0359c25║十二處中聲處為性，離聲無別名句字故。一
T33n1708_p0359c26║云：法處相續假聲以為自性，唯是意識所緣
T33n1708_p0359c27║性故。一云：通用假實二聲為體，前二義故。若
T33n1708_p0359c28║依大乘，諸教不同。有處唯聲，如《維摩》等，「佛以
T33n1708_p0359c29║一音演說法，眾生隨類各得解。」又《大界經》云
T33n1708_p0360a01║「如來一語說法中，演說無量契經海。」如是等
T33n1708_p0360a02║教，誠證非一。有處但用名等為體，如《成唯識》
T33n1708_p0360a03║云「若名句文不異聲者，法詞無礙境應無別。」
T33n1708_p0360a04║有處合說聲及名等以為自性，如《無垢稱》云
T33n1708_p0360a05║「或以音聲語言文字而作佛事」。有處能詮所
T33n1708_p0360a06║詮合說為體，如《瑜伽》八十一云「謂契經體，略
T33n1708_p0360a07║有二種：一文、二義。文是所依，義是能依。如
T33n1708_p0360a08║是二種，總名一切所知境界。」《顯揚》亦同。所以
T33n1708_p0360a09║如是諸教異者，三藏解云：「據實皆名句文身
T33n1708_p0360a10║聲及文義合說為體。而諸聖教各據一義，故
T33n1708_p0360a11║不相違。所以者何？以假從實，用聲為體。離
T33n1708_p0360a12║聲無別名句等故。以體從用，名等為體，能詮
T33n1708_p0360a13║諸法自性差別二所依故。假實相藉合說為
T33n1708_p0360a14║體，隨闕一種說不成故。生解究竟必由文義，
T33n1708_p0360a15║是故諸說互不相違。」依此經文，唯有兩門：一
T33n1708_p0360a16║法數門，以名句等四法為體。故下文云「是經
T33n1708_p0360a17║名味句，乃至千佛萬佛，說名味句。」又下經云
T33n1708_p0360a18║「名味句音聲果，文字記句，一切如故。」二歸真
T33n1708_p0360a19║門，以真如為體。故下經云「法本如，重頌如，乃
T33n1708_p0360a20║至論議如。」若廣分別，如《解深密經》第一卷記。
T33n1708_p0360a21║言所詮宗者，諸說不同，略作三釋。一云：此經
T33n1708_p0360a22║三種般若以為宗旨，謂所觀空理即是實相，
T33n1708_p0360a23║能證之智即是觀照，能詮聖教以為文字。是
T33n1708_p0360a24║故〈觀空品〉中說三般若。一云：此經宗明二諦。
T33n1708_p0360a25║所以者何？〈觀空品〉中明自利行，〈教化品〉中明
T33n1708_p0360a26║利他行。菩薩觀門不出二行，如是二行不出
T33n1708_p0360a27║二諦，以真諦故無能所護，以世諦故能所二
T33n1708_p0360a28║護，自他行成。言二諦者，一者真諦，是其空
T33n1708_p0360a29║理；二者世諦，即是有門。〈二諦品〉中當廣分別。
T33n1708_p0360b01║一云：此經世尊自判三法輪中無相為宗，故
T33n1708_p0360b02║《解深密經》作如是說「初為發趣聲聞乘者說
T33n1708_p0360b03║四諦輪（如四阿含經），次為發趣菩薩乘者說無相輪
T33n1708_p0360b04║（諸般若等），後為發一切乘者說了義教。」具如彼說。
T33n1708_p0360b05║問：此無相輪，三性中遣何等，此三無性中依
T33n1708_p0360b06║何無性？解云：西方諸師分成兩釋。一者清辨，
T33n1708_p0360b07║其遣三性以立為空，即說空理以為無相，
T33n1708_p0360b08║具如《掌珍》。二者護法，但遣所執以為無相，如
T33n1708_p0360b09║《深密》等。三無性中，清辨、護法皆依三種無自
T33n1708_p0360b10║性，亦以為無相。由斯真諦、慈恩三藏各依一
T33n1708_p0360b11║宗。真諦三藏，如其次第，具遣三性，立三無
T33n1708_p0360b12║性：一遣分別性，立分別無相性；二遣依他，立
T33n1708_p0360b13║依他無生性；三遣真實性，立真實無性性。於
T33n1708_p0360b14║一真如，遣三性故，立三無性，具如《三無性論》。
T33n1708_p0360b15║是故真諦大同清辨，而差別者，清辨菩薩立
T33n1708_p0360b16║而無當。真諦師意存三無性，非安立諦。二慈
T33n1708_p0360b17║恩三藏，但遣所執，不遣二性，情有理無、理有
T33n1708_p0360b18║情無二義別故。又三無性，如其次第，即說三
T33n1708_p0360b19║性為三無性，故《三十唯識》言「即依此三性，立
T33n1708_p0360b20║彼三無性。」具如《成唯識》、《深密經》等。是故清辨、
T33n1708_p0360b21║護法二菩薩，各依自宗以釋此經。問：如何得
T33n1708_p0360b22║知此經具說三種無性？解云：如《解深密經》
T33n1708_p0360b23║云「或如經，一切諸法皆無自性，無生無滅，本
T33n1708_p0360b24║來寂靜，自性涅槃。依何密意世尊自說一切
T33n1708_p0360b25║諸法皆無自性者，具依三種無自性密意，說
T33n1708_p0360b26║言一切諸法皆無自性。無生無滅等者，唯依
T33n1708_p0360b27║相無自性性說，或可亦依相及勝義無自性
T33n1708_p0360b28║說。」問：若爾，如何第二無相名為不了？解云：據
T33n1708_p0360b29║實具說三種無自性性，理無淺深，以隱密相，
T33n1708_p0360c01║言一切法無自性等，而不分別配三無性。《深
T33n1708_p0360c02║密經》等廣顯三種無自性性，是故第三法輪
T33n1708_p0360c03║門中加「無自性性」四字，意顯別有三無性理，
T33n1708_p0360c04║由是名為了不了義，非理淺深名了不了。若
T33n1708_p0360c05║廣分別，如《廣百論》第十卷中有三師釋：一瑜
T33n1708_p0360c06║伽學徒立依他有，二清辨菩薩說依他空，三
T33n1708_p0360c07║護法菩薩雙破兩執。故彼論中云「第一瑜伽
T33n1708_p0360c08║學徒，以理標宗云：分別所執法體是無，因緣
T33n1708_p0360c09║所生法體是有，由斯感果，輪迴三有；或修加
T33n1708_p0360c10║行，證三菩提，乃至廣說。為證此義，引經頌
T33n1708_p0360c11║云『遍計所執無，依他起性有，妄分別失壞，隨
T33n1708_p0360c12║增減二邊。』第二清辨釋此經云：名是遍計所
T33n1708_p0360c13║執，義是依他起性。名於其義非有故無，義隨
T33n1708_p0360c14║世間非無故有，不可引此證有依他。次瑜伽
T33n1708_p0360c15║學徒破彼釋經，文有三節：初總據非理、次
T33n1708_p0360c16║別顯四失、後結破違經。初總破云：此釋不然，
T33n1708_p0360c17║義相違故。次四失者，一若名於義非有故無，
T33n1708_p0360c18║義亦於名是無何有？二又於其義所立名言，
T33n1708_p0360c19║既因緣生，如義應有。三若妄所執能詮性無，
T33n1708_p0360c20║妄執所詮其性豈有？四名隨世俗有詮表能，
T33n1708_p0360c21║汝不許為依他起性，義亦隨俗假說有能，何
T33n1708_p0360c22║不許為遍計所執？後結假云：世俗假立能詮
T33n1708_p0360c23║所詮，無應並無、有應齊有。如今經說一有
T33n1708_p0360c24║一無，故汝所言不符經義。次清辨為證己義，
T33n1708_p0360c25║復引經言『由立此此名，詮於彼彼法。彼皆性
T33n1708_p0360c26║非有，由法性皆然。』次瑜伽學徒破此經云：經
T33n1708_p0360c27║意不說名於義無，但說所詮法性非有，辨諸
T33n1708_p0360c28║法性皆不可詮，名言所詮皆是共相，諸法自
T33n1708_p0360c29║相皆絕名言，自相非無、共相非有。此中略說
T33n1708_p0361a01║所詮性無，非謂能詮其性實有，故頌但說彼
T33n1708_p0361a02║非有言，不爾應言此性非有。次清辨為證依
T33n1708_p0361a03║他性無，復引經中所說略頌『無有少法生，亦
T33n1708_p0361a04║無少法滅。淨見觀諸法，非有亦非無。』次瑜伽
T33n1708_p0361a05║學徒又破此說：此頌意顯遍計所執自性差
T33n1708_p0361a06║別，能詮所詮其體皆空，無生無滅離執淨
T33n1708_p0361a07║見，觀諸世間因緣所生非無非有。故此非證
T33n1708_p0361a08║依他是無。次清辨菩薩引經證成依他性空，
T33n1708_p0361a09║故契經言『諸法從緣起，緣法兩皆無，能如是
T33n1708_p0361a10║正知，名通達緣起。若法從緣生，此法都無性，
T33n1708_p0361a11║若法都無性，此法非緣生。』次瑜伽學徒會彼
T33n1708_p0361a12║經云：如是二經說緣生法雖無自性，而不相
T33n1708_p0361a13║違。以從緣生法有二種：一者遍計所執、二者
T33n1708_p0361a14║依他起性。此中意明遍計所執自性非有，不
T33n1708_p0361a15║說依他。若說依他都無自性，便撥染淨二法
T33n1708_p0361a16║皆無，名惡取空，自他俱損。次清辨云：此妄分
T33n1708_p0361a17║別，誰復能遮？得正見時，自當除遣。第三護法
T33n1708_p0361a18║菩薩雙破空有兩執，建立中道依他起性非
T33n1708_p0361a19║空非有。故彼復云：如是等類，隨見不同，分隔
T33n1708_p0361a20║聖言，合成多分，互興諍論、各執一邊。既不能
T33n1708_p0361a21║除惡見塵垢，詎能契當諸佛世尊所說大乘
T33n1708_p0361a22║清淨妙旨？未會真理，隨己執情，自是非他，深
T33n1708_p0361a23║可怖畏。應捨執著空有兩邊，領悟大乘不二中
T33n1708_p0361a24║道。」廣說如彼。問：護法宗，如《成唯識》不遣依他，
T33n1708_p0361a25║如何此中說依他起非空非有？解云：護法正
T33n1708_p0361a26║言，如《成唯識》不遣依他，而今欲成聖天論
T33n1708_p0361a27║意，故立中道，而不相違。一云：護法正宗立中
T33n1708_p0361a28║道義，而《成唯識》述瑜伽宗，故亦不違。
T33n1708_p0361a29║第三顯教所依所為有情。亦有二門：一顯教
T33n1708_p0361b01║所依、二所為有情。言所依者，聖教雖眾，要唯
T33n1708_p0361b02║三藏、二藏、十二部經。言三藏，一素怛纜，此云
T33n1708_p0361b03║契經，義如上說。二毘奈耶，此云調伏，調伏身
T33n1708_p0361b04║語七種非故；或調三業令不造惡亦名調伏。
T33n1708_p0361b05║三阿毘達磨，此云對法，無漏聖道對境果故，
T33n1708_p0361b06║名為對法。或名摩怛尸迦，此云本母，分別法
T33n1708_p0361b07║相，能生智故，名為本母。言二藏者，如《攝大
T33n1708_p0361b08║乘》「如是三藏，下乘上乘有差別故，則成二藏：
T33n1708_p0361b09║一聲聞藏、二菩薩藏。」言十二部者，如《解深密》
T33n1708_p0361b10║「所謂契經、應頌、記別、諷頌、自說、因緣、譬喻、
T33n1708_p0361b11║本生、本事、方廣、希法、論議。」至〈二諦品〉當廣
T33n1708_p0361b12║分別。此經一部，三藏之內是契經藏，二藏之
T33n1708_p0361b13║內菩薩藏收，十二部中且初部攝。若廣分
T33n1708_p0361b14║別，具如別章。言所為者，有其二義：一就三
T33n1708_p0361b15║乘。如《解深密》三法輪中，一為發趣聲聞乘者
T33n1708_p0361b16║說四諦輪，二為欲發趣菩薩乘者說無相教，
T33n1708_p0361b17║三為發趣一切乘者說第三輪。故知此經為
T33n1708_p0361b18║菩薩說。若依五性，為菩薩性及不定者故說
T33n1708_p0361b19║此經。五姓之義，具如別章。
T33n1708_p0361b20║第四翻譯時代依文正釋。即有二門：一翻譯
T33n1708_p0361b21║時代、二依文正釋。言翻譯時代者，此經一部，
T33n1708_p0361b22║准下經文，自有兩本：一者廣本，故下〈散華品〉
T33n1708_p0361b23║云「爾時十六大國王，聞佛所說十方億偈般
T33n1708_p0361b24║若波羅蜜經，散華供養。」故知此經亦有廣本。
T33n1708_p0361b25║二者略本，梵本雖一，隨譯者異，乃成三本。一
T33n1708_p0361b26║者，晉時泰始元年，月支國三藏法師曇摩羅
T33n1708_p0361b27║密，晉云法護，翻出一卷，名「仁王般若」。二者，
T33n1708_p0361b28║秦時弘始三年，三藏法師鳩摩羅什，秦言童
T33n1708_p0361b29║壽，於常安西明閣逍遙園別舘翻出一本，名
T33n1708_p0361c01║「仁王護國般若波羅蜜」。三者，梁時承聖三年，
T33n1708_p0361c02║西天竺優禪差國三藏法師波羅末陀，梁
T33n1708_p0361c03║云真諦，於豫章寶田寺翻出一卷，名「仁王般
T33n1708_p0361c04║若經」，疏有六卷。雖有三本，晉本創初恐不周
T33n1708_p0361c05║悉，真諦一本隱而不行，故今且依秦時一本
T33n1708_p0361c06║（依費長房《三寶錄》三譯皆言一卷，然費學七《入藏目錄》即云兩卷）。
T33n1708_p0361c07║經：如是我聞。釋曰：自下第二判文正釋。於
T33n1708_p0361c08║一部內，即其八品，自有兩判：一依本記，大分
T33n1708_p0361c09║為四：一發起分，即初〈序品〉；二正說分，謂次五
T33n1708_p0361c10║品；三王得護國分，即〈受持品〉；四流通分，即〈囑
T33n1708_p0361c11║累品〉。今判此經，依《佛地論》大分為三：初之
T33n1708_p0361c12║一品，名教起因緣分；次有五品，名聖教所說
T33n1708_p0361c13║分；後有二品，名依教奉行分。顯已聞等，即是
T33n1708_p0361c14║教起所因所緣，故名教起因緣分；正顯聖教
T33n1708_p0361c15║所說法門、品類差別，故名聖教所說分；顯彼
T33n1708_p0361c16║時眾聞佛聖教，歡喜奉行，故名依教奉行分。
T33n1708_p0361c17║即當舊說序、正、流通。序謂由序，起正說之由
T33n1708_p0361c18║致。正即正宗，辨所詮之宗義。通即流通，攝
T33n1708_p0361c19║末代之勝益。
T33n1708_p0361c20║就序分中，文別有二：初明證信序，後「爾時十
T33n1708_p0361c21║號」下辨發起序。然此二序，有三差別：一者名
T33n1708_p0361c22║別。一名證信，亦名通序；二名發起，亦名別
T33n1708_p0361c23║序。說我聞等，令物生信，名為證信。諸經皆
T33n1708_p0361c24║同，名為通序。以放光等發起正宗，名為發起；
T33n1708_p0361c25║隨部各別，名為別序。二者時別。一名經前序，
T33n1708_p0361c26║未說經時，先發起故；二名經後序，說經以後
T33n1708_p0361c27║方始諸故。三者人別。一名如來序，於諸經中
T33n1708_p0361c28║佛發起故；二名阿難序，由阿難請方始說故。
T33n1708_p0361c29║就證信中，略有四門：一說事緣起、二說事之
T33n1708_p0362a01║意、三辨事多少、四隨事別釋。言緣起者，如
T33n1708_p0362a02║《智度論》第二卷云「佛涅槃時，於俱第那竭國
T33n1708_p0362a03║薩羅樹間，北首而臥，將入涅槃。爾時阿難親
T33n1708_p0362a04║愛未除，未離欲故。心沒憂海，不能自出。爾時
T33n1708_p0362a05║長老阿㝹樓豆語阿難言：『汝等是守護佛法
T33n1708_p0362a06║藏者，不應如凡人沒憂海。諸有為法，皆是無
T33n1708_p0362a07║常，汝何憂愁？又佛世尊手付汝法，汝今愁悶
T33n1708_p0362a08║失所聞事。汝當問佛：佛涅槃後，云何修行？
T33n1708_p0362a09║誰當作師？惡口車匿云何共住（《長含經》第四卷闡拏比丘云何共住）？
T33n1708_p0362a10║佛諸經首作何等語？』阿難即以此事問佛。佛
T33n1708_p0362a11║告阿難：『行四念處。戒經為師。車匿比丘如梵
T33n1708_p0362a12║法治（《長阿含》第四、《增一阿含》三十六皆云：梵法治者，即是不共語也。廣說如彼）。佛諸經首
T33n1708_p0362a13║皆稱「如是我聞」等語。』」依《集法經》及《涅槃》後分，
T33n1708_p0362a14║大同《智論》，恐繁不述。《大悲經》說是憂波離教
T33n1708_p0362a15║阿難問。所以經論說不同者，二人共教，各據
T33n1708_p0362a16║一義亦不相違。說事意者，略有二種：一為
T33n1708_p0362a17║斷疑、二為生信。言斷疑者，真諦記云「微細律
T33n1708_p0362a18║說：阿難比丘當昇高座出法藏時，身即如佛，
T33n1708_p0362a19║具諸相好。若下高座，還復本形。眾見此瑞，遂
T33n1708_p0362a20║有三疑：一疑大師釋迦如來以慈悲故，從涅
T33n1708_p0362a21║槃起，更宣深法；二疑諸佛他方來；三疑阿難
T33n1708_p0362a22║轉身成佛。今欲除遣三種疑故，亦說『如是我
T33n1708_p0362a23║聞』等語，明其阿難親從佛聞，非關慈悲從涅
T33n1708_p0362a24║槃起，亦非餘佛從他方來，又非阿難轉身成
T33n1708_p0362a25║佛自說經也。」言生信者，妙《智度論》云「說時
T33n1708_p0362a26║方人，欲令眾生心生信故。」
T33n1708_p0362a27║事多少者，自有三說。一者真諦《七事記》中開
T33n1708_p0362a28║為七事：一如是者，標所聞法。一部文理，決定
T33n1708_p0362a29║可信。二言我者，出能聞人，即是阿難。三言聞
T33n1708_p0362b01║者，親奉音旨。四一時者，顯所聞法，善會時
T33n1708_p0362b02║機。五佛世尊，出能說師。六住處者，顯說有
T33n1708_p0362b03║處。七大比丘，顯非獨聞。然此七事總唯四意：
T33n1708_p0362b04║初如是者，明所聞法。次我聞者，辨能聞人，次
T33n1708_p0362b05║二證所聞法，後二證能聞人，廣說如彼。二依
T33n1708_p0362b06║龍猛《大智度論》開為六事：一信、二聞、三時、
T33n1708_p0362b07║四主、五處、六眾。世親《燈論》然說六事，故彼
T33n1708_p0362b08║頌言「前三明弟子，後三證師說，一切修多羅，
T33n1708_p0362b09║法門皆如是。」三依親光《佛地論》中攝為五事：
T33n1708_p0362b10║一總顯已聞、二教起時分、三別顯教主、四顯
T33n1708_p0362b11║教起處、五教所被機。隨事別釋者，雖有七
T33n1708_p0362b12║六五事不同，且依五事以釋此經。於中同異，
T33n1708_p0362b13║至文對辨。言如是我聞者，即是第一總顯
T33n1708_p0362b14║已聞。釋有三義：一者總釋如是我聞、二者
T33n1708_p0362b15║別釋如是我聞、三者申其合說之意。言總釋
T33n1708_p0362b16║者，謂傳佛教曼殊室利及阿難等皆作此言，
T33n1708_p0362b17║如是所說甚深句義，我昔曾聞。言別釋者，先
T33n1708_p0362b18║釋如是，後解我聞。言如是者，此地諸師雖
T33n1708_p0362b19║有多釋，且述西方三藏及論說。西方三藏略
T33n1708_p0362b20║有三說。一真諦三藏云：言如是者，是決定義。
T33n1708_p0362b21║有其二種：一文、二理，文是能詮、理即所詮。
T33n1708_p0362b22║阿難所傳，文理決定，如佛所說，故曰如是。二
T33n1708_p0362b23║長耳三藏釋有三義：一就佛釋，三世諸佛所
T33n1708_p0362b24║說無異，故名為如；以同說故，稱之為是。二依
T33n1708_p0362b25║法解；諸法實相；故名為如；如如而說，故稱為
T33n1708_p0362b26║是。三依僧辨，阿難所傳不異佛說，故名為如；
T33n1708_p0362b27║永離過非，稱之曰是。三菩提留支略為四義：
T33n1708_p0362b28║一者發心如是，謂自念言：我當如是發菩提
T33n1708_p0362b29║心修諸善行。二者教他如是，教前人言：汝當
T33n1708_p0362c01║如是發菩提心修諸善行。三者譬喻如是，是
T33n1708_p0362c02║人威德熾盛如日光明，智慧深廣猶如大
T33n1708_p0362c03║海，面貌端正猶如滿月。四者決定如是，我如
T33n1708_p0362c04║是見聞等。今言如是者，但取第四決定如是。
T33n1708_p0362c05║傳法者言：我從佛聞所說理教，我之所說，不
T33n1708_p0362c06║多不少、不錯不謬，決定如是。不謬傳之失，故
T33n1708_p0362c07║曰如是。依諸論說亦有三釋：一依功德施。《般
T33n1708_p0362c08║若論》云「如是我聞者，顯示此經是世尊現覺
T33n1708_p0362c09║而演，非自所作。」二依龍猛《智度論》云「如是
T33n1708_p0362c10║者，即信也。佛法大海中，信為能入，智慧能度。
T33n1708_p0362c11║其信順者，言是事如是。其不信者，言此事不
T33n1708_p0362c12║如是。」廣說如彼。三依親光《佛地論》中為四義
T33n1708_p0362c13║故，第一云如是，總言依四義轉：一依譬喻，謂
T33n1708_p0362c14║當所說如是文句，如我昔聞（此即以今喻古）；二依教誨，
T33n1708_p0362c15║謂告時眾，如是當聽我昔所聞。三依問答，謂
T33n1708_p0362c16║有問言：「汝當所說昔定聞耶？」故此答言：「如是
T33n1708_p0362c17║我聞。」四依許可，謂結集時，諸菩薩眾咸共請
T33n1708_p0362c18║言：「如汝所聞，當如是說。」傳法菩薩便許彼言：
T33n1708_p0362c19║「如是當說如是我聞。」又如是言，信可審定，謂
T33n1708_p0362c20║如是法我昔曾聞，此事如是，齊此當說，定無
T33n1708_p0362c21║有異（此依信可釋經中所說如是言者，是文殊、阿難信可審定之言。謂如是經法，我昔聞此事，如是此經中
T33n1708_p0362c22║所明之義，我今當說，定無為異也）。又《佛地論》有三師釋：一云第
T33n1708_p0362c23║四、一云四中唯依後二、一云總依四義而說，
T33n1708_p0362c24║廣如彼論。別釋我聞者，先釋我相，後解其
T33n1708_p0362c25║聞。所言我者。傳法文殊及阿難等，五蘊身上
T33n1708_p0362c26║假立為我，耳根發識能聞所說，故名為聞。故
T33n1708_p0362c27║《佛地論》云「我謂諸蘊世俗假者，聞謂耳根發
T33n1708_p0362c28║識聽受。廢別就總，故言我聞。」問：佛法中無人
T33n1708_p0362c29║無我，如何諸經皆說我聞？解云：此義諸說不
T33n1708_p0363a01║同。依龍猛宗，如《智度論》第一，說四悉檀中，世
T33n1708_p0363a02║界悉檀故說有我，第一義悉檀故說無我。問：
T33n1708_p0363a03║豈不《中論》說實相門中，非我非無我。如何《智
T33n1708_p0363a04║度論》中說為無我？答：不相違。世界悉檀即說
T33n1708_p0363a05║為我，第一義中說為無我，各各為人。或我無
T33n1708_p0363a06║我雙遣二執，亦得說言非我非無我。故《中論》
T33n1708_p0363a07║云「諸佛或說我，或說於無我。諸法實相中，非
T33n1708_p0363a08║我非無我。」若偏對我，即說無我以為實相。若
T33n1708_p0363a09║雙遣執，非我非無我以為實相。各據一義，故
T33n1708_p0363a10║不相違。依彌勒宗《瑜伽》第六「由四因故，依諸
T33n1708_p0363a11║蘊中假說為我。一為世間言說易故、二欲隨順
T33n1708_p0363a12║諸世間故、三為斷除決定無我諸怖畏故、四
T33n1708_p0363a13║為宣說自他得失令其決定信解心故。」廣釋
T33n1708_p0363a14║四因，如《雜集論》第十三說。所言聞者，自有
T33n1708_p0363a15║二義：一依法相、二就唯識。依法相者，諸說不
T33n1708_p0363a16║同。薩婆多宗，耳聞非識。法教論師，識聞非
T33n1708_p0363a17║耳，《成實》亦同。譬喻論者，和合能聞，如《大婆
T33n1708_p0363a18║娑》第十三說。今依大乘龍樹菩薩，自有兩釋：
T33n1708_p0363a19║一耳聞非識、二和合能聞。如《智度論》雖有兩
T33n1708_p0363a20║釋，和合為正，正釋聞中說和合故。依彌勒
T33n1708_p0363a21║宗，自有三說：一云耳聞非識。《雜集論》云「耳界
T33n1708_p0363a22║何相？謂能聞聲。」又《瑜伽》云「數於此聲至能聞
T33n1708_p0363a23║故。一云識聞，非耳。」《佛地論》云「聞謂耳根發識
T33n1708_p0363a24║聽受。」又《瑜伽釋》論云「聞謂聽聞，即是耳根發
T33n1708_p0363a25║耳識，聞言教故。」又解：二論耳聞識非發識，耳
T33n1708_p0363a26║根是聞體故。一云：二論和合能聞，根識和合
T33n1708_p0363a27║是聞體故，故《雜集》云「問：為眼見色？為識等耶？
T33n1708_p0363a28║答：非眼見色：亦非識等：以一切法無作用故。
T33n1708_p0363a29║由有和合：假立為見。耳等亦爾。」廣說如彼。所
T33n1708_p0363b01║以如是諸論異者，為顯聞聲最勝依故。《瑜伽》
T33n1708_p0363b02║等說耳為聞，就分別義故。《佛地》等云識為聞，
T33n1708_p0363b03║為顯諸法無作用故。《智度論》及《雜集》等，和合
T33n1708_p0363b04║為聞。各據一義，互不相違。依唯識理以解聞
T33n1708_p0363b05║者，自有二釋，故《佛地》云「有義如來慈悲本願
T33n1708_p0363b06║增上緣力，聞者識上文義相生。此文義相，雖
T33n1708_p0363b07║親依自善根力起，而就強緣，名為佛說。由耳
T33n1708_p0363b08║根力，自心變現，故名我聞。」有義：聞者善根本
T33n1708_p0363b09║願增上緣力，如來識上文義相生。此文義
T33n1708_p0363b10║相，是佛利他善根所起，名為佛說。聞者識心
T33n1708_p0363b11║雖不取得，然似彼相分明顯現，故名我聞。解
T33n1708_p0363b12║云：《佛地》二師所說，初即那伽犀那，那伽此云
T33n1708_p0363b13║龍、犀那云軍，即是龍軍論師也，不許佛果有
T33n1708_p0363b14║色聲等。第二師義，許佛果中具色聲等，護法
T33n1708_p0363b15║等宗皆依後釋。問曰：阿難如來成道日生，經
T33n1708_p0363b16║二十年方為侍者，前所說經皆非親聞，如何
T33n1708_p0363b17║諸經皆說我聞？答：依《報恩經》釋有三義：一者
T33n1708_p0363b18║阿難從他諸天及諸比丘邊傳聞。二者佛入
T33n1708_p0363b19║世俗心，令阿難知前所說經。三者前所說經
T33n1708_p0363b20║佛重為說。佛善巧力故，於一法句中演無量
T33n1708_p0363b21║法，能以無量法為一句義。佛粗示其端，阿難
T33n1708_p0363b22║蓋已得知，速利強持力故。問曰：阿難既是聲
T33n1708_p0363b23║聞，如何能持大乘經典？答：阿難有三。一者阿
T33n1708_p0363b24║難陀，持聲聞法；二者阿難賢，持緣覺法；三者
T33n1708_p0363b25║阿難海，持摩訶衍。第三阿難持大乘經，故不
T33n1708_p0363b26║相違。如《金剛仙論》及真諦所引《闍王懺悔經》
T33n1708_p0363b27║說。第三申其合說意者，《佛地論》云「應知說此
T33n1708_p0363b28║如是我聞，意避增減異分過失。謂如是法，我
T33n1708_p0363b29║從佛聞，非他展轉。顯示聞者有所堪能，諸有
T33n1708_p0363c01║所聞皆離增減異分過失。非如凡夫無所堪
T33n1708_p0363c02║能，諸有所聞或不能離增減異分。結集法時，
T33n1708_p0363c03║傳佛教者依如來教，初說此言，為令眾生恭
T33n1708_p0363c04║敬信受，言如是法我從佛聞，文義決定無所
T33n1708_p0363c05║增減。是故聞者，應正聞已，如理思惟，當勤
T33n1708_p0363c06║修學。」
T33n1708_p0363c07║經：一時。釋曰：第二教起時分。西方諸師略
T33n1708_p0363c08║有三釋。一菩提留支云：時有多種，謂念日
T33n1708_p0363c09║夜，壽等百歲，及一切時。今一時者，正是如
T33n1708_p0363c10║來說此經時。二長耳云：時有三種。一迦羅
T33n1708_p0363c11║時，此云別相時，如來戒律大戒時、出家時，
T33n1708_p0363c12║國王得聞，餘不合聞。二三摩耶時，此云破邪
T33n1708_p0363c13║見時，謂五部《阿含》、九分達摩，不簡黑白，一切
T33n1708_p0363c14║得聞（五部阿含，是《長》、《增一》、《中》、《雜》。有部言九分者，一分別說戒、二世間、三因緣、四界、五同隨得、六名
T33n1708_p0363c15║句文、七集定、八集業、九諸蘊。一分有六千偈，六九五十四，合五萬四千偈。如真論部集記第一說）。三世
T33n1708_p0363c16║流布者，如說一時佛在恒河岸、一時在申恕
T33n1708_p0363c17║林。今言一時，但依後二，或唯第三。真諦三藏
T33n1708_p0363c18║說有十時，恐繁不述。今依諸論亦有三說：一
T33n1708_p0363c19║功德施。《般若論》云「言一時者，說此經時，餘時
T33n1708_p0363c20║復說無量經故。」二依龍猛《智度論》云「時有二
T33n1708_p0363c21║種：一迦羅時，通假及實，內外通用。二三摩耶
T33n1708_p0363c22║時，唯假非實。經云一時，依三摩耶說，以破實
T33n1708_p0363c23║時，說假時故。」具說如彼。三依親光《佛地論》
T33n1708_p0363c24║中時有三種：一者說聽究竟，總名一時。故
T33n1708_p0363c25║彼論云「言一時者，謂說聽時。此就剎那相續
T33n1708_p0363c26║無斷，說聽究竟總名一時（此即總說一會說法，說聽究竟總名一時）。
T33n1708_p0363c27║若不爾者，字名句等說聽時異，云何言一
T33n1708_p0363c28║（此即反解。若不就其說聽究竟名一時者，如初說字、次名、後句，乃至頌品部等，說聽時異，云何言一）？」二者
T33n1708_p0363c29║一剎那頃能持、能說、能領、能受，故名一時。故
T33n1708_p0364a01║彼論云「或能說者得陀羅尼，於一字中一剎
T33n1708_p0364a02║那頃能持能說一切法門。或能聽者得淨耳
T33n1708_p0364a03║根，一剎那頃聞一字時，於餘一切法皆無障
T33n1708_p0364a04║礙悉能領受故名一時（初也。已上得陀羅尼耳根功德，一剎那頃能持能說
T33n1708_p0364a05║能領能受故名一時也）。」三者共相會遇，名為一時。故彼論
T33n1708_p0364a06║云「或相會遇，時分無別，故名一時。即是說
T33n1708_p0364a07║聽共相會遇，同一時義（感聖赴機，更相會遇，名一時也。或可為四：開說聽異
T33n1708_p0364a08║為二時故）。」問：一及時，其體是何？答：一是數，時即時
T33n1708_p0364a09║分。薩婆多宗及經部宗無別有法，即用五蘊
T33n1708_p0364a10║為性，處界門中有為為性。今依大乘，自有兩
T33n1708_p0364a11║釋：一龍猛宗，數及時等皆無有體，非蘊處界
T33n1708_p0364a12║三科所攝。故《智度論》云「數時等法實無所有，
T33n1708_p0364a13║陰入持所不攝故（持即界也，持自性故）。」又彼論云「時方離
T33n1708_p0364a14║合一異長短名字，凡人心著謂是實有。」廣說
T33n1708_p0364a15║如彼。二彌勒宗，數時即是有為法上分位假
T33n1708_p0364a16║立，二十四不相應中數及時也。五蘊門中行
T33n1708_p0364a17║蘊所攝，界處門中法處法界，意識境故。《佛地
T33n1708_p0364a18║論》云「時者即是有為法上假立分位（約法相釋），或是
T33n1708_p0364a19║心上分位影像（約唯識釋）。依色心等總假立故，是
T33n1708_p0364a20║不相應行蘊所攝。」問：何不別顯如下處等，但
T33n1708_p0364a21║說一時？答：晝夜時分諸方不定，不可別說。又
T33n1708_p0364a22║義不定，或一剎那、或復相續，不可定說。是故
T33n1708_p0364a23║總相但說一時。
T33n1708_p0364a24║經：佛。釋曰：第三別顯教主。《智度論》云「說佛
T33n1708_p0364a25║法人，有其五種：一佛自說、二弟子說、三神仙
T33n1708_p0364a26║說、四諸天說、五化人說。」為簡餘四，故標佛
T33n1708_p0364a27║也。自覺覺他、覺行窮滿，故名為佛。廣如餘處。
T33n1708_p0364a28║然諸經首標名不同，乃有四種：自有經初唯
T33n1708_p0364a29║置佛名，如《涅槃》等；自有經初唯婆伽婆，如《大
T33n1708_p0364b01║品》等；自有經初雙標兩號，如《無上依》等；或有
T33n1708_p0364b02║經文二號俱無，如《多心》等。所以如是諸本異
T33n1708_p0364b03║者，《多心經》等於一部中別銀流行，故不標
T33n1708_p0364b04║名。餘之三句，西方三說：一依《真實論》，一切經
T33n1708_p0364b05║初唯應說佛。故彼論云「問：大師十號經中，何
T33n1708_p0364b06║故不列餘九而獨稱佛？答：有十義故。一覺勝
T33n1708_p0364b07║無敵；二不由他悟；三離二無知（一解脫障無知、二一切智障無
T33n1708_p0364b08║知）；四已過睡眠；五譬如蓮華；六自性無染；七
T33n1708_p0364b09║具足三義（三義者，一假名佛，即六神通。二寂靜佛，惑不生故三真實佛，即真如也）；八具
T33n1708_p0364b10║於三德（一法身、二般若、三解脫）；九具三寶性；十自知令他
T33n1708_p0364b11║知。佛具十義，餘名不爾，故諸經首皆稱佛也。」
T33n1708_p0364b12║廣如本記。二依《佛地論》一切經初安薄伽梵，
T33n1708_p0364b13║謂具六德，破四魔故。故彼論云「薄伽梵聲，依
T33n1708_p0364b14║六義轉。一自在義，永不繫屬諸煩惱故。二熾
T33n1708_p0364b15║盛義，是炎猛智火所燒經故。三端嚴義，妙
T33n1708_p0364b16║三十二大士相等所莊飾故。四名稱義，一切
T33n1708_p0364b17║殊勝功德圓滿無不知故。五吉祥義，一切世
T33n1708_p0364b18║間親近供養咸稱讚故。六尊貴義，具一切德，
T33n1708_p0364b19║常起方便，利益安樂一切有情無懈癈故。如
T33n1708_p0364b20║有頌言：自在熾盛與端嚴，名稱吉祥及尊貴，
T33n1708_p0364b21║如是六種義差別，應知總名為薄伽。」四魔怨
T33n1708_p0364b22║者，煩惱魔、蘊魔、死魔、自在天魔。問：佛具十
T33n1708_p0364b23║種功德名號，何故如來教傳法者，一切經首
T33n1708_p0364b24║但置如是薄伽梵名？答：謂此一名世咸尊重，
T33n1708_p0364b25║故諸外道皆稱本師名薄伽梵。又此一名總
T33n1708_p0364b26║攝眾德，餘名不爾，是故經首皆置此名。《金剛
T33n1708_p0364b27║仙論》亦同《佛地》，廣說婆伽婆，如《涅槃》經首及
T33n1708_p0364b28║《智度論》。三依真諦，一切經初皆令雙標佛婆
T33n1708_p0364b29║伽婆。故《七事記》云「佛婆伽婆有其四句：一是
T33n1708_p0364c01║佛非婆伽婆，即聲聞二乘觀，世諦證無餘涅
T33n1708_p0364c02║槃，在自位中得名為佛，不修功德行故非婆
T33n1708_p0364c03║伽婆。二是婆伽婆非佛，即是菩薩，修功德故
T33n1708_p0364c04║名婆伽婆，既在因位智慧未滿不得名佛。三
T33n1708_p0364c05║非佛非婆伽婆，即是凡夫，不修功德故非婆
T33n1708_p0364c06║伽婆，不修智慧故不名為佛。四是佛亦婆伽
T33n1708_p0364c07║婆，即是佛世尊，智慧滿故名為佛，功德具
T33n1708_p0364c08║足故是婆伽婆。若但佛，恐濫二乘；若單婆
T33n1708_p0364c09║伽，婆濫菩薩及轉輪王。若合說者，即是如來，
T33n1708_p0364c10║故諸經首皆標兩號。」雖有三解，今依此經同
T33n1708_p0364c11║《真實論》，唯名佛也。
T33n1708_p0364c12║經：住王舍城耆闍崛山中。釋曰：第四說經
T33n1708_p0364c13║處也。國名摩竭提，或云摩竭陀，亦言嘿偈
T33n1708_p0364c14║陀，又作摩伽陀，皆梵音訛轉也。正言摩竭陀，
T33n1708_p0364c15║此云善勝國，或云無惱害國。一云：摩伽，星名，
T33n1708_p0364c16║此云不惡，陀者處也，名為不惡處國，亦名星
T33n1708_p0364c17║處國。依《法華論》如王舍城勝餘城，耆闍崛山
T33n1708_p0364c18║勝餘山，以佛在勝處說故，顯此法門勝也。今
T33n1708_p0364c19║先解城、後解其山。真諦云：律毘婆沙自有三
T33n1708_p0364c20║釋。一云：婆藪王子初共人民造舍，即為鬼神
T33n1708_p0364c21║壞之，唯留王舍。如是至七，太子教言：「但更造
T33n1708_p0364c22║舍，悉題王舍。」於是遂得不毀，因此立名為王
T33n1708_p0364c23║舍城。二云：輪王出世相承住此，故名王舍。三
T33n1708_p0364c24║云：四天王共修羅鑽乳海，得為甘露，於此山
T33n1708_p0364c25║中起舍，七日守之然後乃分之，因此立名為
T33n1708_p0364c26║王舍城。依《智度論》亦有三釋。一云：摩伽陀
T33n1708_p0364c27║王初生一子，一頭兩面四臂。後大成人，有大
T33n1708_p0364c28║力勢，治閻浮提之天下，取諸國王一萬八千，
T33n1708_p0364c29║置此五山中住，因此立名為王舍城。一云：摩
T33n1708_p0365a01║伽王先所住城中失火，一燒一作，如是至七。
T33n1708_p0365a02║國人疲役，王即更求住處。見此五山周匝如
T33n1708_p0365a03║城，即作宮殿於中止住，故名王舍城。一云：往
T33n1708_p0365a04║昔世時此國有王名曰廣車，出遊畋獵，遇見
T33n1708_p0365a05║五山周匝峻固種種嚴妙，即捨本城於此中
T33n1708_p0365a06║住。以王先於此住，故名王舍城也。具說如彼。
T33n1708_p0365a07║《善見論》云「此城最大，縱廣三百由旬，有八億
T33n1708_p0365a08║萬戶、八萬聚落。」若廣分別，如《西域傳》。耆闍崛
T33n1708_p0365a09║山者，音訛略也，正言姞栗陀羅矩吒山，唐云
T33n1708_p0365a10║鷲峯，又云鷲臺。此山既栖鷲鳥，其形又類高
T33n1708_p0365a11║臺，故以名鳥。舊云鷲頭，或云鷲嶺，或云靈鷲
T33n1708_p0365a12║者，皆一義也。依《智度論》，釋有二義。一云：山頭
T33n1708_p0365a13║似鷲，故云鷲頭。一云：鷲居山頂，故名鷲頭。
T33n1708_p0365a14║謂王舍城南屍陀林中多諸死人，諸鷲常來
T33n1708_p0365a15║食之，還在山頭，時人遂名鷲頭山也。又別記
T33n1708_p0365a16║云：靈者，仙靈也。此鳥有靈，知人死活。人欲死
T33n1708_p0365a17║時，導類彼家。待其送林，則飛下食。而以能
T33n1708_p0365a18║懸知，故號靈鷲也。又真諦《七事記》云「律毘婆
T33n1708_p0365a19║沙說：釋迦本行菩薩道時，為化物故，受鷲鳥
T33n1708_p0365a20║身。其父母老而眼失明，為報恩故，求食供
T33n1708_p0365a21║養。王舍城中有一長者入山見之，因問供養
T33n1708_p0365a22║有何功德？鷲鳥如法為說。長者大喜言：『汝是
T33n1708_p0365a23║山中善神。從今以去，盡我餘年，當供養汝。』一
T33n1708_p0365a24║切諸鳥因此皆得供養。鷲語諸鳥言：『汝等當
T33n1708_p0365a25║報施主恩。』諸鳥不得其意，日日盜他財物遣
T33n1708_p0365a26║餉長者。諸人失物，向王陳訴。王問長者，長者
T33n1708_p0365a27║依事奉答。王聞驚物遂入山，是鷲為說法。王
T33n1708_p0365a28║大歡喜，後送供養。此山因靈鳥所居，故名靈
T33n1708_p0365a29║鷲山也。」
T33n1708_p0365b01║經：與大比丘眾八百萬億。釋曰：自下第五
T33n1708_p0365b02║教所被機。於中方二：初別敘讚德，後「他方」下
T33n1708_p0365b03║總結集會。就別敘中，有十二眾：一聲聞、二
T33n1708_p0365b04║緣覺、三菩薩、四優婆塞、五優婆夷、六居士、七
T33n1708_p0365b05║色天、八欲天、九人王、十雜類、十一他方、十
T33n1708_p0365b06║二變化。雖有十二，總攝為三：初十此方、次一
T33n1708_p0365b07║他方、後一變化。就聲聞眾，文別有四：一標類
T33n1708_p0365b08║辨數、二略明行位、三別讚德、四總結德。此即
T33n1708_p0365b09║第一標類辨數。與大比丘眾者，標別異類。類
T33n1708_p0365b10║有十二，此即第一明聲聞眾。簡於餘乘，故曰
T33n1708_p0365b11║聲聞。《成實論》云「聞法得悟，故曰聲聞。」《佛地論》
T33n1708_p0365b12║云「聞佛言音而入聖道，故曰聲聞。」又《瑜伽論》
T33n1708_p0365b13║八十二云「從他聽聞正法言音，又能令聞他
T33n1708_p0365b14║正法聲，故曰聲聞。」今言比丘眾者，七中別稱，
T33n1708_p0365b15║簡尼等六，故言比丘。舉比丘名，顯聲聞眾，文
T33n1708_p0365b16║有四節：一與、二大、三比丘、四釋眾也。佛身
T33n1708_p0365b17║兼彼，目之為與。又與是共。諸比丘眾七義共
T33n1708_p0365b18║故，名之為與。故《智度論》云「一處、一時、一心、
T33n1708_p0365b19║一戒、一見、一道、一解脫，是名為共。」此經與
T33n1708_p0365b20║者，即彼共也。所言大者，依《智度論》釋有三
T33n1708_p0365b21║義：一大、二多、三勝。眾中上故、諸障斷故、王
T33n1708_p0365b22║等敬故，名為大也。數甚多故，名之為多。能破
T33n1708_p0365b23║九十六種外道異論，故名為勝。依《佛地論》，大
T33n1708_p0365b24║有四釋：一者利根故大、二者無學故大、三者
T33n1708_p0365b25║迴向大故大、四者眾多故大，具說如彼。言比
T33n1708_p0365b26║丘者，此云乞士。《金剛仙》云「比丘是梵語，此方
T33n1708_p0365b27║義譯或云破惡，或云怖魔。」又《本記》云「在因名
T33n1708_p0365b28║怖魔、乞士、破惡，至果轉怖魔為殺賊、改乞士
T33n1708_p0365b29║為應供、說破惡為不生。」又《瑜伽》第二十九「苾
T33n1708_p0365c01║芻有五：一乞丐苾芻（釋云常行乞士）；二自稱苾芻（犯重失戒，而自
T33n1708_p0365c02║稱言我是苾芻）；三名想苾芻（雖剃髮染衣而未有戒，但有名想也）；四破壞煩惱
T33n1708_p0365c03║苾芻（得果聖人）；五白四羯磨比丘（凡夫持戒人也）。」今此比丘，即
T33n1708_p0365c04║是五中第四第五人也。所言眾，梵音僧伽，
T33n1708_p0365c05║此云和合眾，謂理事二和故名眾也。《佛地論》
T33n1708_p0365c06║云「並出家僧，故名為眾。」《智度論》云「眾多比
T33n1708_p0365c07║丘一處和合，故名為眾。」廣說如彼。八百萬億
T33n1708_p0365c08║者，辨數也。問：如何不說比丘尼眾？答：有二義，
T33n1708_p0365c09║一者略故、二就勝故。
T33n1708_p0365c10║經：學無學皆阿羅漢。釋曰：第二略辨行位。
T33n1708_p0365c11║言學無學者，如《俱舍論》第二十四云「謂八人
T33n1708_p0365c12║中，四向三果皆名有學，為得漏盡常樂學故；
T33n1708_p0365c13║第八阿羅漢名為無學，所應脩學此無有故。」
T33n1708_p0365c14║學無學體，皆是無漏戒定及慧。云何涅槃非
T33n1708_p0365c15║學無學？於異生身亦成就故。依經部宗，大同
T33n1708_p0365c16║大乘，勘今依大乘諸論不同。若依《集論》，通於
T33n1708_p0365c17║異生，名為有學。故彼第二云「求解脫者，所有
T33n1708_p0365c18║善法是有學義。十界四處諸蘊一分是有學
T33n1708_p0365c19║義。於諸學處已得究竟者，所有善法是無學
T33n1708_p0365c20║義。謂諸異生所有善不善無記法，及諸學者
T33n1708_p0365c21║染污無記法，諸無學者無記法，并無為法，是
T33n1708_p0365c22║非學非無學義。八界八處全，及餘蘊處界一
T33n1708_p0365c23║分，是非學非無學。」廣如《雜集》。若依《瑜伽》，唯取
T33n1708_p0365c24║聖人所有善法名學無學，故六十六云「謂預
T33n1708_p0365c25║流等出世有為法。若世間善法，是名為學。云
T33n1708_p0365c26║何無學法？謂阿羅漢出世有為法。若世間善
T33n1708_p0365c27║法，是名無學。謂除先所說學無學法，所餘預
T33n1708_p0365c28║流乃至阿羅漢，若墮一切異生相續，彼增上
T33n1708_p0365c29║所有諸法皆名非學、名非無學。」然彼二文猶
T33n1708_p0366a01║未盡理。學無學者，所有滅定皆是非學非無
T33n1708_p0366a02║學攝，故《瑜伽》六十二云「又此等至皆言非學
T33n1708_p0366a03║非無學，非所行故、似涅槃故。」阿羅漢者，行位
T33n1708_p0366a04║通名。梵音阿羅漢，翻含多義。薩婆多宗，釋有
T33n1708_p0366a05║四義：一名應供，應受世間勝供養故。二名殺
T33n1708_p0366a06║賊，害煩惱賊令無餘故。三名不生，生死法中
T33n1708_p0366a07║不復生故。四名遠惡，遠離諸惡不善法故。廣
T33n1708_p0366a08║如《婆沙》第九十四。依經部宗，斷惑盡故名阿
T33n1708_p0366a09║羅漢，如《成實論》。今依大乘，釋有三義。故《成
T33n1708_p0366a10║唯識》第三卷云「此中所說阿羅漢者，通攝三
T33n1708_p0366a11║乘無學果位，皆已永害煩惱賊故、應受世間
T33n1708_p0366a12║妙供養故、永不復受分段生故。」《智度論》云「亦
T33n1708_p0366a13║同《法華論》中十五義釋。」恐繁不述。問：第四果
T33n1708_p0366a14║具三義故可名羅漢。餘闕三義，如何說言皆
T33n1708_p0366a15║阿羅漢？依《本記》云「趣寂聲聞不受教故，名為
T33n1708_p0366a16║無學。迴向聲聞趣菩提故，名為有學。」又解：阿
T33n1708_p0366a17║羅漢者，具有四義：一離凡、二殺賊、三故應
T33n1708_p0366a18║供、四破因緣。通論四果皆有四義，是故言皆
T33n1708_p0366a19║阿羅漢。有云：轉根等故名為有學，無所求
T33n1708_p0366a20║果名為無學。今解羅漢自有二種：一行阿羅
T33n1708_p0366a21║漢，即是學人；二住阿羅漢，第四果故。《成實論》
T33n1708_p0366a22║云「阿羅漢二種，謂住及行。」又下經五戒賢者
T33n1708_p0366a23║行阿羅漢等，或可分有應供等義，故名阿羅
T33n1708_p0366a24║漢，是故此中通名阿羅漢。
T33n1708_p0366a25║經：有為功德、無為功德。釋曰：自下第三別
T33n1708_p0366a26║讚功德。即分為八：一有為無為德、二十智差
T33n1708_p0366a27║別德、三三根差別德、四十六觀門德、五三假
T33n1708_p0366a28║觀門德、六三空觀門德、七四諦觀門德、八緣
T33n1708_p0366a29║生觀門德。此即第一、有為無為德。薩婆多宗，
T33n1708_p0366b01║即下所說十智等德皆是有為，四相所遷故。
T33n1708_p0366b02║自性出體，即用大地慧為自性。共有出體，
T33n1708_p0366b03║隨其所應，四蘊五蘊以為自性。無為功德，即
T33n1708_p0366b04║滅諦無為，或非擇滅，亦名斷德，謂斷一切事
T33n1708_p0366b05║中無知，得非擇滅，亦斷德攝，如《俱舍》云「諸一
T33n1708_p0366b06║切種諸冥滅等，讚佛德故。」今依大乘，有為功
T33n1708_p0366b07║德，麁相分別，大同薩婆多宗，於理無違。無為
T33n1708_p0366b08║功德，即是真如擇滅無為及非擇滅。所以者
T33n1708_p0366b09║何？本來清淨涅槃，即六無為中非擇滅攝。又
T33n1708_p0366b10║大乘宗擇滅無為，即真如上離障所顯，更無
T33n1708_p0366b11║別體。如是無為，非相所遷，故名無為。識心所
T33n1708_p0366b12║變，據實生滅，似無為故，亦是無為。
T33n1708_p0366b13║經：無學十智、有學六智。釋曰：第二、十智差
T33n1708_p0366b14║別德。然此中十智，諸教不同。薩婆多宗，以十
T33n1708_p0366b15║種智攝一切智。故《俱舍論》二十六云「智有十
T33n1708_p0366b16║種，攝一切智。一世俗智、二法智、三類智、四
T33n1708_p0366b17║苦智、五集智、六滅智、七道智、八他心智、九
T33n1708_p0366b18║盡智、十無生智。如是十種智，總有二種：有漏、
T33n1708_p0366b19║無漏，性差別故。如是二智，相別有三，謂世俗
T33n1708_p0366b20║智、法智、類智。前有漏智，總名世俗，多取瓶等
T33n1708_p0366b21║世俗境故。後無漏智，分法類別。三中世俗，遍
T33n1708_p0366b22║以一切有為無為為所緣境。法、類二種，如其
T33n1708_p0366b23║次第，以欲上界四諦為境，法智類智由境差
T33n1708_p0366b24║別，分為苦集滅道四智。」能緣他心等為境界
T33n1708_p0366b25║故，名他心智。若正自知我已知苦、我已斷集、
T33n1708_p0366b26║我已證滅、我已修道，由此所有智見明覺解
T33n1708_p0366b27║慧光觀，是名盡智。我已知苦不應更知，廣說
T33n1708_p0366b28║乃至我已修道不應更修，由此所有廣說乃
T33n1708_p0366b29║至是名無生智。如何無漏智可作如是知？迦
T33n1708_p0366c01║濕彌羅諸論師說：從二智出，後得智中作如
T33n1708_p0366c02║是知，故無有失。由此後得二智別故，表前觀
T33n1708_p0366c03║中二智差別。有說：無漏智亦作如是知。依經
T33n1708_p0366c04║部宗，《成實論．十智品》云「知現世法，是名法智。
T33n1708_p0366c05║知過未法，名曰比智。餘智大同。」今依大乘者，
T33n1708_p0366c06║依此經約位差別，且說三種：一在無學，具足
T33n1708_p0366c07║十智。二在脩位，唯有八智，除盡、無生。若在見
T33n1708_p0366c08║道，唯有六智，謂四諦智及法、類智，此約現
T33n1708_p0366c09║起；若通成就，亦得世俗。三類智邊，世俗智
T33n1708_p0366c10║故。有處說十，如《顯揚論》，意同《俱舍》。或說十
T33n1708_p0366c11║一，如《智度論》加如實智，謂能如實知諸法
T33n1708_p0366c12║故。或說十三，如《集論》等。然今此中說十智義，
T33n1708_p0366c13║故依《顯揚》說十智相。故《顯揚》第二云「論曰
T33n1708_p0366c14║智者，謂十種智。」廣說如經。一法智，謂於內共
T33n1708_p0366c15║了現見所知諸義境界無漏之智。二種類智，
T33n1708_p0366c16║謂於不共了不現前所知義無漏之智。三他
T33n1708_p0366c17║心智，謂脩所生脩果，能知他心及心法智。及
T33n1708_p0366c18║諸如來知諸眾生，隨其意解、隨其隨眠，教授
T33n1708_p0366c19║教誡轉起妙智。四世俗智，謂世間慧，由依此
T33n1708_p0366c20║故，如來為諸眾生，隨其意解、隨其隨眠，演說
T33n1708_p0366c21║妙法。五苦智，謂於有漏諸行之中，無常苦空
T33n1708_p0366c22║離我思惟，若智若見明了覺悟慧觀察性。六
T33n1708_p0366c23║集智，謂於有漏諸行因中，因集生緣思惟若
T33n1708_p0366c24║智若見，餘如前說。七滅智，謂於有漏諸行滅
T33n1708_p0366c25║中，滅靜妙離思惟若智若見，餘如前說。八道
T33n1708_p0366c26║智，謂於能斷有漏諸行無漏道中，道如行出
T33n1708_p0366c27║思惟若智若見，餘如前說。九盡智，謂苦已知、
T33n1708_p0366c28║集已斷、滅已脩，或緣盡境，或復為盡，若智若
T33n1708_p0366c29║見，餘如前說。十無生智，謂苦已知不復當
T33n1708_p0367a01║知、集已斷不復當斷、滅已證不復當證、道
T33n1708_p0367a02║已脩不復當脩，或緣無生境，或為無生，若智
T33n1708_p0367a03║若見，餘如前說。依此十智，分別經中十智等
T33n1708_p0367a04║義，亦同前說。廣辨十智，義如別章。
T33n1708_p0367a05║經：三根。釋曰：第三、三根差別德。言三根者，
T33n1708_p0367a06║依《本記》云「一自性根，謂凡夫；二引取根，謂十
T33n1708_p0367a07║信至十地；三得果根，謂如來。」今解不爾，一
T33n1708_p0367a08║未知當知根、二者已知根、三者具知根。然此
T33n1708_p0367a09║三根，對見修道及無學道三位別者，諸宗不
T33n1708_p0367a10║同。薩婆多宗，三無漏根，見道、修道及無學道
T33n1708_p0367a11║三位差別，謂十五心名為見位，亦名未知當
T33n1708_p0367a12║知根。第十六心乃至金剛三昧，名為修道，亦
T33n1708_p0367a13║名已知根。得盡智後，名為無學，及具知根。外
T33n1708_p0367a14║國師說：十六心皆是見道，亦名未知當知根，
T33n1708_p0367a15║餘如前說。若廣分別，如《正理》第九、《婆沙》一百
T33n1708_p0367a16║四十二說。今依大乘，《智度論》說，或十五心名
T33n1708_p0367a17║為見道，或十六心名為見道。若依《成唯識》等，
T33n1708_p0367a18║見道多種：一無相見道、二三心見道、三二種
T33n1708_p0367a19║十六心、四九心見道。然此三根位差別者，如
T33n1708_p0367a20║《成唯識》第七卷說：未知當知根體，位有三種：
T33n1708_p0367a21║一根本位，謂在見道，除後剎那，無所未知可
T33n1708_p0367a22║當知故。二加行位，謂煗、頂、忍、世第一法，近能
T33n1708_p0367a23║引發根本位故。三資糧位，謂從為得諦現觀
T33n1708_p0367a24║故，發起決定勝善法欲，乃至未得順決擇分
T33n1708_p0367a25║所有善根，名資糧位，能遠資生根本位故。於
T33n1708_p0367a26║此三位，信等五根意喜樂捨，為此根性。加行
T33n1708_p0367a27║等位，於後勝法求證愁慼亦有憂根，非正善
T33n1708_p0367a28║根，故多不說。前三無色有此根者，有勝見道
T33n1708_p0367a29║傍修得故。或二乘位迴脩大者，為證法空，地
T33n1708_p0367b01║前亦起九地所攝生空無漏，彼皆菩薩，此根
T33n1708_p0367b02║攝故；餘二根位尋即可知。有頂雖有遊觀無
T33n1708_p0367b03║漏而不明利，非後三根。若廣分別，義如別章。
T33n1708_p0367b04║經：十六心行。釋曰：第四、十六觀門德。依《本
T33n1708_p0367b05║記》云「十六心者，地前三十心合為四心，登地
T33n1708_p0367b06║為十，金剛與佛合為十六心。」今解不爾，謂緣
T33n1708_p0367b07║四諦起十六行相，行相即用慧為自性。而言
T33n1708_p0367b08║心行者，心之行故名為心行，非心即行也。此
T33n1708_p0367b09║十六行，如《俱舍論》第二十六。論曰「有餘師說：
T33n1708_p0367b10║十六行相，名雖十六，實事唯七，謂緣苦諦，名
T33n1708_p0367b11║實俱四；緣餘三諦，名四實一。如是說者，實亦
T33n1708_p0367b12║十六，謂苦聖諦有四行相：一非常、二苦、三空、
T33n1708_p0367b13║四非我，待緣故非常、逼迫性故苦、違我所見
T33n1708_p0367b14║故空、違我見故非我。集聖諦有四相：一因、二
T33n1708_p0367b15║集、三生、四緣，如種理故因、等現種故集、相
T33n1708_p0367b16║續理故生、成辦理故緣。譬如泥團輪繩水等
T33n1708_p0367b17║眾緣和合，成辦瓶等。滅聖諦有四相：一滅、二
T33n1708_p0367b18║靜、三妙、四離，諸蘊盡故滅、三火息故靜、無
T33n1708_p0367b19║諸患故妙、脫眾災故離。道聖諦有四相：一道、
T33n1708_p0367b20║二如、三行、四出，通行義故道、契正理故如、
T33n1708_p0367b21║正趣向故行、能永超故出。」若廣分別，如《大婆
T33n1708_p0367b22║沙》七十九。今依大乘說十六行，如《瑜伽》四十
T33n1708_p0367b23║四及《集論》等。若依《辨中邊論》，唯有七種，分別
T33n1708_p0367b24║七種，廣如《唯識》。或苦法忍等十六心，為十六
T33n1708_p0367b25║行，義亦無失。
T33n1708_p0367b26║經：法假（至）名假虛實觀。釋曰：第五、三假觀門
T33n1708_p0367b27║德。依《本記》云「三種三假，別教因成等。《成實論》
T33n1708_p0367b28║宗，因生、緣成、相續三假也。通教名受等，《大品》
T33n1708_p0367b29║等云：法假、受假、名假也。通宗如今義（《解深密》等三性三無
T33n1708_p0367c01║性也）：一真實、二依他、三名字。法假則真實之法。
T33n1708_p0367c02║受假則妄相，依他之心受納前境。名假則一
T33n1708_p0367c03║切名相。與《大品》相應，三空即三假空，名為三
T33n1708_p0367c04║無自性。」今解不爾。如《大般若》「一者法假，謂能
T33n1708_p0367c05║成五蘊從緣生故。二者受假，謂蘊所成相續
T33n1708_p0367c06║假者，受五蘊故。三者名假，謂彼二名無實體
T33n1708_p0367c07║故。」遣三虛假，觀實相理，名虛實觀。
T33n1708_p0367c08║經：三空觀門。釋曰：第六、三空觀門德。言三
T33n1708_p0367c09║空者，一空門、二無相門、三無願門。薩婆多
T33n1708_p0367c10║宗，空無我行名為空門，滅下四行名為無
T33n1708_p0367c11║相，餘十種行名為無願，此三亦名三三昧也，
T33n1708_p0367c12║依經部宗勘。今依大乘，《佛地論》云「遍計所執
T33n1708_p0367c13║生法無我說名為空，緣此三摩地名空解
T33n1708_p0367c14║脫門。」相謂十相，即色、聲、香、味、觸、男、女、生、老、死
T33n1708_p0367c15║（亦名生、住、滅也），則是涅槃無此等相，故名無相，緣此三
T33n1708_p0367c16║摩地名無相解脫門。願謂願求，觀三界苦無
T33n1708_p0367c17║所願求，故名無願，緣此三摩地名無願解脫
T33n1708_p0367c18║門。《智度論》第六云「知一切法實相，所謂畢竟
T33n1708_p0367c19║空，是名空三昧。知是空已，不觀諸法若空不
T33n1708_p0367c20║空、若有若無等，是名無作三昧。一切法無有
T33n1708_p0367c21║相，一切法不受不著，是名無相三昧。復次十
T33n1708_p0367c22║八空，是名空三昧。種種有中心不求，是名無
T33n1708_p0367c23║作三昧。一切諸相破壞不憶念，是名無相三
T33n1708_p0367c24║昧。」具說如彼。
T33n1708_p0367c25║經：四諦、十二緣。釋曰：第七、四諦觀門德，第八、
T33n1708_p0367c26║緣生觀門德。就四諦門，兩門分別：一釋名、二
T33n1708_p0367c27║出體。釋名有二：先通、後別。言四諦者，即是
T33n1708_p0367c28║通名。四是標數。諦是實義、真義、如義、不顛
T33n1708_p0367c29║倒義、無虛誑義，如《大婆沙》。若依大乘，如所說
T33n1708_p0368a01║相不捨離義，由觀此故到究竟。清淨義是諦
T33n1708_p0368a02║義，如《瑜伽》說。言別名者，一苦、二集、三滅、四
T33n1708_p0368a03║道，逼迫名苦，生長名集，寂靜名滅，出離名
T33n1708_p0368a04║道，廣如《婆沙》、《俱舍》、《正理》。第二出體。薩婆多
T33n1708_p0368a05║宗，五取蘊是若諦、有漏因是集諦、彼擇滅是
T33n1708_p0368a06║滅諦、學無學法是道諦。依經部宗，諸名色是
T33n1708_p0368a07║苦諦、業煩惱是集諦、業煩惱盡是滅諦、止觀
T33n1708_p0368a08║是道諦。依大乘宗，亦同經部，故不繁述，廣如
T33n1708_p0368a09║別章。言十二緣者，謂無明行乃至老死。三
T33n1708_p0368a10║際中愚於境不了，故名無明。福等三業遷
T33n1708_p0368a11║流造作，名之為行。眼等八識了別境界，故名
T33n1708_p0368a12║為識。想等色等召表質礙，故曰名色。眼等
T33n1708_p0368a13║六根生長心等，名為六處。苦等三觸觸對前
T33n1708_p0368a14║境，故名為觸。苦等三受領順違等，名之為
T33n1708_p0368a15║受。自體等貪貪染自境，故名為愛。欲等四
T33n1708_p0368a16║取執取境等，名之為取。行識等種能招生
T33n1708_p0368a17║等，故名為有。識等五法本無今有，名之為
T33n1708_p0368a18║生。即彼五法，衰變滅壞，故名老死。若具分
T33n1708_p0368a19║別，義如別章。
T33n1708_p0368a20║經：無量功德皆成就。釋曰：第四、總結德也。
T33n1708_p0368a21║經：復有八百萬億大仙緣覺。釋曰：第二、辨
T33n1708_p0368a22║緣覺眾。於中有三：初標數辨類、次讚其功德、
T33n1708_p0368a23║後總結功德。此即初也。八百萬億者，舉其總
T33n1708_p0368a24║數。大仙緣覺者，顯類差別。依《本記》云「自然
T33n1708_p0368a25║朗悟，故名大仙。」今解：仙者，常樂寂靜，如居山
T33n1708_p0368a26║者，故名大仙。是故《瑜伽》釋云「常樂寂靜，不欲
T33n1708_p0368a27║雜居。無師獨悟，故名獨覺。」然彼仙人有其三
T33n1708_p0368a28║種：一佛、二獨覺、三五通，如《大婆沙》一百八十
T33n1708_p0368a29║三。今對五通，故名大仙。問：佛眾會中，有緣覺
T33n1708_p0368b01║不？若言有者，《大嚴經》說如何會釋？彼第一云
T33n1708_p0368b02║「一生補處菩薩將欲下生，有天子下閻浮提，
T33n1708_p0368b03║告辟支佛言：『仁者應捨此土。何以故？十二年
T33n1708_p0368b04║後，當有菩薩降神入胎。』是時五百辟支佛聞
T33n1708_p0368b05║天語已，從座而起，踊在虛空高七多羅樹，化
T33n1708_p0368b06║火燒身入於涅槃。」若言無者，此經所說八百
T33n1708_p0368b07║萬億大仙緣覺，復如何通？答：諸說不同。一云：
T33n1708_p0368b08║祕密即有、顯現即無，故《智度論》云「佛法二種，
T33n1708_p0368b09║一者祕密、二者顯現。」初轉法輪，有三乘人，各
T33n1708_p0368b10║得其果，是祕密眾。今此經中依祕密說，故言
T33n1708_p0368b11║有也；《大嚴》所說依顯現眾，故不相違。一云：
T33n1708_p0368b12║獨覺自有二種，一者本性獨出無俱；二者先
T33n1708_p0368b13║是聲聞後成獨覺，如五百仙人一時出者，如
T33n1708_p0368b14║舊《婆沙》四十二說。解云：二經各據一人，亦不
T33n1708_p0368b15║相違。有說：獨覺自有二種。一麟角喻，獨出無
T33n1708_p0368b16║二，當知如佛；二者部行，多人並出。此有二
T33n1708_p0368b17║種：一是緣覺性，如五百仙人；二是聲聞種性，
T33n1708_p0368b18║亦是五百仙人。故新《婆沙》第三十云「五百仙
T33n1708_p0368b19║人者，多是聲聞種性。」解云：既說多言，故知此
T33n1708_p0368b20║經八百萬億仙人者，或是聲聞種性、或是緣
T33n1708_p0368b21║覺種性。而言出無佛世者，依多分說。又《雜集
T33n1708_p0368b22║論》十三云「獨覺乘補特伽羅者，謂住獨覺法
T33n1708_p0368b23║性，若定不定性。是中根自求解脫，乃至或
T33n1708_p0368b24║未起順決擇分、或先已起，或先未得果、
T33n1708_p0368b25║或先已得果，出無佛時也。唯內思惟聖觀
T33n1708_p0368b26║現前，或如麟角、或復獨勝部行。若先未
T33n1708_p0368b27║起亦未得果，方成麟角；餘名部行。」廣如彼
T33n1708_p0368b28║說。
T33n1708_p0368b29║經：非斷非常，四諦十二緣皆成就。釋曰：第
T33n1708_p0368c01║二、別讚功德。非斷非常者，於四諦中，集諦是
T33n1708_p0368c02║因、苦諦是果，十二緣生展轉相生，如是因果
T33n1708_p0368c03║皆離斷常。又解因果相續不絕，如《成唯識》。因
T33n1708_p0368c04║滅故非常，果生故非斷，非斷非常即因果中
T33n1708_p0368c05║道。四諦緣生，義如上說。
T33n1708_p0368c06║經：無量功德皆成就。釋曰：第三、總結德也。
T33n1708_p0368c07║經：復有（至）摩訶薩。釋曰：第三、顯菩薩眾。文
T33n1708_p0368c08║別有四：一標數辨類、二略辨位地、三別讚功
T33n1708_p0368c09║德、四總結功德。此即初也。然諸菩薩名有二
T33n1708_p0368c10║種：一者通名，有十六種：一名菩薩、二名摩訶
T33n1708_p0368c11║薩，乃至十六名為法師。二者別名，謂曼殊室
T33n1708_p0368c12║利及彌勒等。今言菩薩摩訶薩者，即十六名
T33n1708_p0368c13║中前二名也（此十六名，廣如《瑜伽》、《顯揚》等論也）。又此二名，若具
T33n1708_p0368c14║梵音，應言菩提薩埵摩訶薩埵；為存略故，但
T33n1708_p0368c15║言菩薩摩訶薩也。菩提名覺。薩埵名有情，或
T33n1708_p0368c16║精進義。故《攝大乘》無性釋云「言菩薩者，菩提
T33n1708_p0368c17║薩埵為所緣境，故名菩薩。從境得名，如不淨
T33n1708_p0368c18║觀等。或即彼心為求菩提，有志有能，故名菩
T33n1708_p0368c19║薩。」親光三釋，故《佛地》云「所言菩薩摩訶薩者，
T33n1708_p0368c20║謂諸薩埵求菩提故。此通三乘，為簡取大，故
T33n1708_p0368c21║復須說摩訶薩言。又緣菩提薩埵為境，故名
T33n1708_p0368c22║菩薩。具足自利利他大願，求菩提利有情故。
T33n1708_p0368c23║又薩埵者，是勇猛義，精進勇猛求大菩提，故
T33n1708_p0368c24║名菩薩，此通諸位。今取地上諸大菩薩，是故
T33n1708_p0368c25║復說摩訶薩言（廣釋菩薩，義如《大品》及《大智度論》等）。」
T33n1708_p0368c26║經：皆行阿羅漢。釋曰：第二、略辨行位。釋阿
T33n1708_p0368c27║羅漢，義如上說。而諸菩薩名阿羅漢，有其三
T33n1708_p0368c28║義：一者阿羅漢迴心向大，仍本名說阿羅漢。
T33n1708_p0368c29║二者十地諸菩薩眾皆受應供。三者佛果名
T33n1708_p0369a01║阿羅漢，大地菩薩行阿羅漢亦名阿羅漢。此
T33n1708_p0369a02║義分別，如《成唯識》。
T33n1708_p0369a03║經：實智功德（至）金剛滅定。釋曰：第三、別讚
T33n1708_p0369a04║功德。即分為十：一方便真實二智功德、二行
T33n1708_p0369a05║獨大乘功德、三四眼功德、四五通功德、五三
T33n1708_p0369a06║達功德、六十力功德、七四無量功德、八四辨
T33n1708_p0369a07║功德、九四攝功德、十金剛滅定功德。或可分
T33n1708_p0369a08║為十一，方便、真實二智別故。或可分為十
T33n1708_p0369a09║二，金剛、滅定二種別故。雖有三說，且依初
T33n1708_p0369a10║釋。此即第一二智功德門。然此二智諸說不
T33n1708_p0369a11║同。一云：正體智名為實智，緣實境故。後所得
T33n1708_p0369a12║智名為方便，善巧方便化眾生故。一云：正體
T33n1708_p0369a13║後得名為實智，能緣真俗二境實故。以加行
T33n1708_p0369a14║智名為方便，為能引生正體智故。言行獨大
T33n1708_p0369a15║乘者，讚第二德。依《本記》云「出二乘」也。大乘有
T33n1708_p0369a16║二：一、十信至十解，是不定，猶退為二乘；二、十
T33n1708_p0369a17║行至十地，是定，故言行獨大乘。今解：不爾。四
T33n1708_p0369a18║諦緣起大小共行，六波羅蜜唯菩薩行，故言
T33n1708_p0369a19║行獨大乘。或可生空大小共觀，法空唯大不
T33n1708_p0369a20║通小乘，故言行獨大乘。或可般若有二：一大
T33n1708_p0369a21║小共行；二唯菩薩行，故言行獨大乘。言四眼
T33n1708_p0369a22║者，讚第三德。於五眼中，肉、天、法、慧，唯除佛
T33n1708_p0369a23║眼，未成佛故。形膚名肉，照矚名眼，肉即是
T33n1708_p0369a24║眼故名肉眼。天眼有三種：一者報得，謂四
T33n1708_p0369a25║天王等，及色界眼。天趣之眼，故名天眼。二佛
T33n1708_p0369a26║菩薩報得眼根，淨人眼故，亦名天眼。三者四
T33n1708_p0369a27║種靜慮所生眼根，亦名天眼，此即脩得；觀諸
T33n1708_p0369a28║法門，名為法眼。了達空相，名為慧眼。即此四
T33n1708_p0369a29║眼在佛身者，轉名佛眼。五中肉眼，以色為體。
T33n1708_p0369b01║天眼一種，通色及心，見現在色，即是眼根；知
T33n1708_p0369b02║未來者，唯是心故。法慧二眼，用慧為體。佛眼
T33n1708_p0369b03║即用四眼為體；或可是慧，觀如來藏是慧用
T33n1708_p0369b04║故。此五眼義，廣如別章。言五通者，讚第四
T33n1708_p0369b05║德。於六通中，唯除漏盡，菩薩未斷煩惱盡
T33n1708_p0369b06║故。於所緣中無擁滯故，名之為通。《大婆沙》
T33n1708_p0369b07║云「於自所緣，無倒了達，妙用無礙，故名為
T33n1708_p0369b08║通。一神境智證通。謂等持，由此能為神變事
T33n1708_p0369b09║故。諸神變事，說名為境。二天眼智證通。殊勝
T33n1708_p0369b10║名天，此眼殊勝故名為天。色界大造淨色眼
T33n1708_p0369b11║攝，遠見無礙，故名天眼。三天耳智證通。天
T33n1708_p0369b12║義同前。色界大造淨色耳攝，遠聞無礙，故名
T33n1708_p0369b13║天耳。四他心智證通。知他心故，名他心智。諸
T33n1708_p0369b14║瑜伽師意樂加行，欲知他心、非他心所，是故
T33n1708_p0369b15║但三。他心智名，以心為先，亦知心所。五宿住
T33n1708_p0369b16║隨念智證通。諸過去生有漏五蘊，名為宿住。
T33n1708_p0369b17║隨念勢力而能知彼，故名隨念。謂此聚中雖
T33n1708_p0369b18║有多法，而念力增，故說隨念。六漏盡智證通。
T33n1708_p0369b19║漏謂煩惱，盡即滅盡。煩惱滅盡，故名漏盡。或
T33n1708_p0369b20║可漏盡身中起故，名漏盡通。或可緣漏盡故，
T33n1708_p0369b21║名漏盡通。」若出體者，薩婆多宗，六通皆以智
T33n1708_p0369b22║慧為體，如《婆沙》等。今依大乘，六通皆以定慧
T33n1708_p0369b23║及相應法為體，如《顯揚》等。若廣分別，具如別
T33n1708_p0369b24║章。言三達者，讚第五德，即是三明。達解無
T33n1708_p0369b25║礙，故說為明。故《大婆沙》一百二云「通達解了，
T33n1708_p0369b26║故說為明。一宿住隨念智證明，通達解了前
T33n1708_p0369b27║際法故。二死生智證明，通達解了後際法故。
T33n1708_p0369b28║三漏盡智證明，通達解了涅槃性故。皆說為
T33n1708_p0369b29║明。」若出體者，薩婆多宗以慧為體，於六通中，
T33n1708_p0369c01║宿住、天眼、漏盡為性，如次對治前後中際三種
T33n1708_p0369c02║愚故。《俱舍》云「三明不增不減，真假分別。漏盡
T33n1708_p0369c03║一明，通假及真；餘二是假，唯有漏故。有無漏
T33n1708_p0369c04║智，皆名漏盡，俱在漏盡身中生故。真名無漏，
T33n1708_p0369c05║假名有漏，勝劣相形故說真假。」第四學無學
T33n1708_p0369c06║分別，唯在無學，學有闇故。依《婆沙》立三之意，
T33n1708_p0369c07║稍異《俱舍》。如《婆沙》一百二云。今依大乘，《佛地
T33n1708_p0369c08║論》同《俱舍》，故《佛地》云「無學利根所得三通，除
T33n1708_p0369c09║染不染三際愚故，故說三明。」有義：明者心慧
T33n1708_p0369c10║為性，慧能除闇故說為明。有說：無礙善根為
T33n1708_p0369c11║性，翻無明故（解云：大乘皆通無漏，於理無違，許後得智是無漏故）。問：通之與
T33n1708_p0369c12║明，有何等異？答：《智度論》第二卷云「真知過去
T33n1708_p0369c13║宿命事，是名通；知過去因緣行業，是名明。真
T33n1708_p0369c14║知死此生彼，是名天眼通；知諸行因緣，證會
T33n1708_p0369c15║不失，是名明。真知盡結使，不知更生不生，是
T33n1708_p0369c16║漏盡通；若知漏盡更不復生，是名明。」此三明，
T33n1708_p0369c17║大阿羅漢、大辟支佛所得，故知通明勝劣差
T33n1708_p0369c18║別。言十力者，讚第六德。自有兩釋。有說：十
T33n1708_p0369c19║力唯佛非餘，謂處非處乃至漏盡。有說：菩
T33n1708_p0369c20║薩亦有十力，如《智度論》二十八云「佛有十力、
T33n1708_p0369c21║四無所畏，菩薩有不？答：有。何者是？一發一切
T33n1708_p0369c22║智心堅深牢固力、二大慈力、三大慧力、四
T33n1708_p0369c23║具足精進力、五具足禪定力、六具足智慧力、
T33n1708_p0369c24║七不厭生死力、八無生忍力、九具足解脫力、
T33n1708_p0369c25║十具足無礙智力。其如彼說（或有經本，四無所畏多分無有，故
T33n1708_p0369c26║不可依）。」言四無量者，釋第七德。所謂慈、悲、喜、捨。
T33n1708_p0369c27║於此義中兩門分別：一釋名、二出體。就釋名
T33n1708_p0369c28║中，先通、後別。四無量者，即是通名。依薩婆
T33n1708_p0369c29║多，如《大婆沙》八十一說，彼云「問：何故名無量？
T33n1708_p0370a01║無量是何義？答：如是四種，是諸賢聖廣遊戲
T33n1708_p0370a02║處，故名無量。復次如是四種，能緣無量有
T33n1708_p0370a03║情為境故、生無量福故、引無量果故，故名無
T33n1708_p0370a04║量。」廣說如彼。《俱舍》、《正理》同《大婆沙》第四復次，
T33n1708_p0370a05║故不繁述。依大乘宗，如《顯揚》第四，以其三義
T33n1708_p0370a06║釋無量名：一廣、二大、三無量。廣者，於見所行
T33n1708_p0370a07║作意故。大者，於聞所行作意故。無量者，於覺
T33n1708_p0370a08║知所行作意故。如是三義，遍緣一方乃至十
T33n1708_p0370a09║方無邊器世間，及有情世間，故名無量。言別
T33n1708_p0370a10║名者，一慈、二悲、三喜、四捨。薩婆多宗，如《俱
T33n1708_p0370a11║舍論》第二十九說「慈名與樂，悲名拔苦，喜名
T33n1708_p0370a12║欣慰，捨名平等。」依經部宗，如《成實論．四無量
T33n1708_p0370a13║品》「慈名與嗔相違善心、悲名與惱相違善心、
T33n1708_p0370a14║喜名嫉妬相違善心，此三皆是慈心差別；能
T33n1708_p0370a15║令此三平等，故名為捨。」具如彼說。今依大乘，
T33n1708_p0370a16║如《顯揚》說「一慈無量者，於無苦無樂眾生欲
T33n1708_p0370a17║施樂具。悲者，於有苦眾生欲拔苦具。喜者，
T33n1708_p0370a18║於有樂眾生隨喜彼樂。捨者，謂捨俱心不染
T33n1708_p0370a19║意樂。」言出體者，薩婆多宗，慈悲無量自有兩
T33n1708_p0370a20║說。一云：俱以無嗔善根而為體性，而差別者，
T33n1708_p0370a21║慈對治斷命嗔、悲對治捶打嗔。一云：慈以無
T33n1708_p0370a22║嗔善根而為體性，悲以不害善根為性，對治
T33n1708_p0370a23║害故。喜無量性亦有兩說。一云：善根為性。
T33n1708_p0370a24║一云：忻為自性。捨有一釋，謂以無貪善根為
T33n1708_p0370a25║性。共者出體，四蘊五蘊以為體性，廣如《婆沙》
T33n1708_p0370a26║八十一等。依經部宗，如《成實論》四皆是慧，故
T33n1708_p0370a27║《成實》云「是四無量皆是慧性。」今依大乘，《集
T33n1708_p0370a28║論》、《雜集》，四種皆以若定若慧，及彼相應諸心
T33n1708_p0370a29║心法以為自性。《顯揚》第四「慈以無瞋善根
T33n1708_p0370b01║為體，悲以不害善根為體，喜以不嫉善根為
T33n1708_p0370b02║體，捨以無貪無瞋善根為體，皆是憐愍眾生
T33n1708_p0370b03║法故。於此四中，慈唯無瞋，次二無量無瞋一
T33n1708_p0370b04║分，捨是無貪無瞋一分。又復與彼相應等持
T33n1708_p0370b05║諸心心法并彼眷屬，皆是四無量體。」若廣分
T33n1708_p0370b06║別，具如別章。言四辨者，釋第八德，亦名四無
T33n1708_p0370b07║礙解，謂法、義、詞、辨。於所詮法、於所詮義，諸
T33n1708_p0370b08║方言詞，於正道理一一法中通達無滯，如
T33n1708_p0370b09║次名為法、義、詞、辨四種無礙。廣如《婆沙》、《俱舍
T33n1708_p0370b10║論》等。若依大乘，《瑜伽》四十五「於諸法中，一切
T33n1708_p0370b11║異門、一切異相、一切釋詞、一切品別，一一法
T33n1708_p0370b12║中盡所有性、如所有性，依脩所成無所滯
T33n1708_p0370b13║礙無退轉智，如次名為四種。」《攝大乘論》無
T33n1708_p0370b14║性釋曰「由法無礙，自在了知一切法句。由義
T33n1708_p0370b15║無礙，自在通達一切義理。由詞無礙，自在分
T33n1708_p0370b16║別一切言詞。由辨無礙，遍於十方隨其所
T33n1708_p0370b17║宜自在辨說。」廣如《雜集》第十四等。若出體性，
T33n1708_p0370b18║薩婆多宗，四辨皆用慧為自性，如《婆沙》等。今
T33n1708_p0370b19║依大乘，通用定慧及彼相應心心所法以為
T33n1708_p0370b20║自性，如《雜集》等。言四攝者，釋第九德。二門分
T33n1708_p0370b21║別：一釋名、二辨業。釋名有二：先總、後別。言
T33n1708_p0370b22║四攝者，即是總名。以四種法攝取眾生，故名
T33n1708_p0370b23║四攝。別名有四：一布施、二愛語、三利行、四
T33n1708_p0370b24║同利。依《成實論．四法品》云「布施者，衣食等物
T33n1708_p0370b25║攝取眾生。愛語者，隨意語言取彼意故。利行
T33n1708_p0370b26║者，為他求利助他成事。同利者，如共一船
T33n1708_p0370b27║憂喜是同。」《大品經》云「財法二種攝取眾生，名
T33n1708_p0370b28║為布施。以六波羅蜜為眾生說，名為愛語。教
T33n1708_p0370b29║化眾生令行六度，名為利行。以神通力種種
T33n1708_p0370c01║變化，入五道中與眾生同事，名為同事。」具說
T33n1708_p0370c02║如彼。若廣分別，如《大般若》及《大智度論》七十
T33n1708_p0370c03║一等。第二釋業者，如《莊嚴論》第八卷云「問：四
T33n1708_p0370c04║攝業云何？偈曰：令器及令信，令行亦令解，如
T33n1708_p0370c05║是作四事，次第四攝業。釋曰：布施者，能令於
T33n1708_p0370c06║法成器，由隨順於財則堪受法故。愛語者，能
T33n1708_p0370c07║令於法起信，由教法義彼疑斷故。利行者，能
T33n1708_p0370c08║令於法起行，由如法依行故。同利者，能令彼
T33n1708_p0370c09║得解脫，由行淨長時得饒益故。」廣如彼論
T33n1708_p0370c10║（或有本云：說四弘願，諸眾生知苦斷集、證滅修道。多分無故，不可依也）。言金剛滅定者，
T33n1708_p0370c11║釋第十德。謂第十地末後一念能滅二障，故
T33n1708_p0370c12║言滅定。而言金剛滅定，自有二義：一能斷定。
T33n1708_p0370c13║無物不破，猶如金剛，如《智度論》等勘。二所滅
T33n1708_p0370c14║煩惱堅固難斷，猶若金剛，此定能滅，故言金
T33n1708_p0370c15║剛滅定。故唐本經名為「能斷金剛」。又《十輪經》
T33n1708_p0370c16║第二頌云「云何破相續，如金剛煩惱？」長行云
T33n1708_p0370c17║「摧滅一切諸眾生類，堅如金剛相續煩惱。」有
T33n1708_p0370c18║說滅定者即滅盡定，八地以上及諸如來皆
T33n1708_p0370c19║得滅定，七地以下或得未得，伏非想惑不決
T33n1708_p0370c20║定故。餘義同異，具如別章。
T33n1708_p0370c21║經：一切功德皆成就。釋曰：第四、總結功德
T33n1708_p0370c22║應知。
T33n1708_p0370c23║經：復有千萬億五戒賢者。釋曰：自下第四
T33n1708_p0370c24║明優婆塞眾。文別有四：一標數辨類、二辨行
T33n1708_p0370c25║位、三別讚德、四總結德。此即初也。言五戒賢
T33n1708_p0370c26║者者，舉法標人，由持五戒，故言五戒賢者。故
T33n1708_p0370c27║《婆沙》云「鄔波索迦有五學處，謂離殺生、離不
T33n1708_p0370c28║與取、離欲邪行、離虛誑語、離飲諸酒。」舊經多
T33n1708_p0370c29║云優婆塞、優婆夷者，訛略也。若依《諸法最上
T33n1708_p0371a01║王經》云優婆塞迦、優婆斯迦。慈恩三藏所譯
T33n1708_p0371a02║諸經，皆云鄔波索迦、鄔波斯迦，此云近事男、
T33n1708_p0371a03║近事女。故《順正理》三十七云「依何義說鄔婆
T33n1708_p0371a04║塞迦？彼先歸佛法僧寶，親近奉事所尊重
T33n1708_p0371a05║師，便獲尸羅，故名近事。或能習近如理所為，
T33n1708_p0371a06║壞惡事業，故名近事。或能親近事佛為師，故
T33n1708_p0371a07║名近事。分同諸佛得淨尸羅，善意樂故。」又
T33n1708_p0371a08║《大婆沙》一百二十三云「問：何故名鄔波索迦？
T33n1708_p0371a09║答：親近脩事諸善法故，有親近承事諸善士
T33n1708_p0371a10║故。有說：親近脩事，精進行故。有說：近承事諸
T33n1708_p0371a11║佛法故。」具說如彼。然此五戒，初三護身業，次
T33n1708_p0371a12║一護語業，後一通護身語二業。理實不通身
T33n1708_p0371a13║業所攝，如《俱舍》等。今辨護用，是故通護二業
T33n1708_p0371a14║於理無違。此身語業，一一皆用表及無表以
T33n1708_p0371a15║為自性。薩婆多宗，表即色聲二處所收，無表
T33n1708_p0371a16║皆是法處所攝無見無對色，意識境界故。經
T33n1708_p0371a17║部表業以思為體，無表即是非色非心不相
T33n1708_p0371a18║應行，如《成實論》。今依大乘宗，表即色聲二處
T33n1708_p0371a19║所攝，無表於能發業思種子上假立，無表色
T33n1708_p0371a20║法處所攝。薩婆多宗要具五戒，經部、大乘
T33n1708_p0371a21║一分二分乃至具五。薩婆多宗唯人趣攝，大
T33n1708_p0371a22║乘、經部通於鬼等勘。
T33n1708_p0371a23║仁王經疏卷上（本）
T33n1708_p0371b01║
T33n1708_p0371b02║仁王經疏上卷（末）
T33n1708_p0371b03║
T33n1708_p0371b04║西明寺沙門圓測撰
T33n1708_p0371b05║經：皆行阿羅漢十地。釋曰：第二、辨其行位。
T33n1708_p0371b06║行阿羅漢，廣說如前。言十地者，諸說不同。一
T33n1708_p0371b07║云：此中十解名為十住，即說十住以為十地。
T33n1708_p0371b08║一云：此文依共十地說，如《智度論》地有二種：
T33n1708_p0371b09║一不共，如極喜等地；二共十地，謂乾慧等。合
T33n1708_p0371b10║說三乘地，乃成十地，故名為共。故《大品經》云
T33n1708_p0371b11║「若菩薩具乾慧等十地，速證菩提。」言十地者，
T33n1708_p0371b12║乾慧地、性地、八人地、見地、薄地、離欲地、已
T33n1708_p0371b13║作地、辟支佛地、菩薩地、佛地，廣說如彼。故《智
T33n1708_p0371b14║度論》七十八云「乾慧地有二種：一者聲聞、二
T33n1708_p0371b15║者菩薩。聲聞人獨為涅槃故勤精進持戒，心
T33n1708_p0371b16║清淨，堪任學道，或習觀佛三昧、不淨觀，或行
T33n1708_p0371b17║慈悲無常等觀，分別集諸善法，雖有智慧，不
T33n1708_p0371b18║得禪定水，則不能得道，故名乾慧地；菩薩則
T33n1708_p0371b19║初發心乃至未得順忍。性地者，聲聞人從煖
T33n1708_p0371b20║法乃至世間第一法；於菩薩得順忍，愛著諸
T33n1708_p0371b21║法實相，亦不生邪見，得禪定水。八人地者，從
T33n1708_p0371b22║苦法忍乃至道比忍，是十五心；於菩薩則無
T33n1708_p0371b23║生法忍入菩薩位。見地者，初得聖果，亦謂須
T33n1708_p0371b24║陀洹果；於菩薩則是阿鞞跋致地。薄地者，或
T33n1708_p0371b25║須陀洹、斯陀含，欲界九種煩惱分斷故；於菩
T33n1708_p0371b26║薩過阿鞞跋地，乃至未成佛斷諸煩惱，餘習
T33n1708_p0371b27║氣亦薄。離欲地者，離欲界等貪欲諸煩惱，是
T33n1708_p0371b28║名阿那含；於菩薩離欲因緣，故得五神通。已
T33n1708_p0371b29║作地者，聲聞人得盡智、無生智，無著阿羅漢；
T33n1708_p0371c01║於菩薩成就佛地。辟支佛地者，先世種辟支
T33n1708_p0371c02║佛道因，今世得少因緣，初出家亦觀深因緣
T33n1708_p0371c03║法成道，名辟支佛。菩薩地者，從乾慧地乃至
T33n1708_p0371c04║離欲地，如上說。復次菩薩地，從歡喜地乃至
T33n1708_p0371c05║法雲地皆名菩薩地。」有人言：從一發心來，乃
T33n1708_p0371c06║至金剛三昧名菩薩地。佛地者，一切種智等
T33n1708_p0371c07║諸佛法，菩薩於自地行具足，於他地中觀具
T33n1708_p0371c08║足，二事具足故名具足。按此經文，有其三難：
T33n1708_p0371c09║一於已辦地亦得成佛，如何經說具足十地
T33n1708_p0371c10║速證菩提？二菩薩不行辟支佛行，如何經說
T33n1708_p0371c11║具足辟支佛地？三已得佛地更不重得，如何
T33n1708_p0371c12║經說具足佛地，乃至得菩提？解云：據實，已辦
T33n1708_p0371c13║地早得成佛，經意欲釋具足十地，故總相說
T33n1708_p0371c14║而不別釋。通第二難，龍樹菩薩自作兩釋。一
T33n1708_p0371c15║云：菩薩於自地中行具足，於他地觀具足，二
T33n1708_p0371c16║事具足故名具足。謂於二乘地，觀知二乘地
T33n1708_p0371c17║法，而不行二乘地，於菩薩地具足行，菩薩地
T33n1708_p0371c18║行故言具足十地。一云：菩薩能分別知眾生，
T33n1708_p0371c19║可以辟支佛因緣度者，是故菩薩以智慧行
T33n1708_p0371c20║辟支佛事。如《首楞嚴經》中文殊師利七十二
T33n1708_p0371c21║億返作辟支佛，菩薩亦如是。通第三難，滿足
T33n1708_p0371c22║九地，修習佛法十力、四無所畏等，雖未具足，
T33n1708_p0371c23║以修習佛道故名具足。以是故，言十地具足
T33n1708_p0371c24║故得無上道。具說如彼。今解：於上共與不共
T33n1708_p0371c25║十地門中，且說共十地，或可通說共與不共
T33n1708_p0371c26║二種十地，於理無違，皆是阿羅漢所行地故。
T33n1708_p0371c27║一云：依證契經，有四種十地：一聲聞十地，謂
T33n1708_p0371c28║住三歸行地、隨信行地、隨法行地、善凡夫地、
T33n1708_p0371c29║學戒地、第八人地、須陀洹地、斯陀含地、阿那
T33n1708_p0372a01║含地、阿羅漢地。二獨覺十地，謂眾善資糧地、
T33n1708_p0372a02║自覺深緣起地、四聖諦地、勝深利智地、八聖
T33n1708_p0372a03║支道地、智法界虛空界眾生界地、證滅地、六
T33n1708_p0372a04║通性地、入微妙地、習氣縛地。三菩薩十地者，
T33n1708_p0372a05║謂歡喜地、無垢地、明地、焰地、極難勝地、
T33n1708_p0372a06║現前地、遠行地、不動地、善慧地、法雲地。四
T33n1708_p0372a07║者如來十地，廣說如後。今此經意，通前三
T33n1708_p0372a08║種。所以者何？今此賢者依本性說，即聲聞
T33n1708_p0372a09║故；回心向大，是菩薩故；究竟修習，必圓滿
T33n1708_p0372a10║故；或如前說，度緣覺故。所四無失。
T33n1708_p0372a11║經：迴向五分法身具足。釋曰：第三、別讚功
T33n1708_p0372a12║德。捨小乘行，回向大乘五分法身。亦言五者，
T33n1708_p0372a13║一戒、二定、三慧、四解脫、五解脫知見。故《大
T33n1708_p0372a14║婆沙》三十三云「無學身語律儀及以正命，名
T33n1708_p0372a15║為戒蘊。無學空、無相、無願三三摩地，名為
T33n1708_p0372a16║定蘊。無學正見智，名為慧蘊。無學盡、無生正
T33n1708_p0372a17║見相應勝解，名為解脫蘊；是有為解脫，於境
T33n1708_p0372a18║自在，立解脫名，非謂擇滅無為解脫。無學盡
T33n1708_p0372a19║智、無生智，名解脫知見蘊。」問：何故此二智名
T33n1708_p0372a20║解脫知見蘊？答：解脫身中獨有此故、最能審
T33n1708_p0372a21║決解脫事故。問：無學慧蘊，與解脫知見蘊，有
T33n1708_p0372a22║何差別？答：無學苦集智，是名慧蘊；無學滅道
T33n1708_p0372a23║智，是解脫知見蘊。復次無學苦集滅智，是名
T33n1708_p0372a24║慧蘊；無學道智，是解脫知見蘊。復次無學若
T33n1708_p0372a25║集道智，是名慧蘊；無學滅智，是解脫知見蘊。
T33n1708_p0372a26║具釋如彼。今依大乘，《佛地》第四，自在三釋。故
T33n1708_p0372a27║彼論云「無漏淨戒名為戒蘊，無漏定慧名定
T33n1708_p0372a28║慧蘊，無學勝解名解脫蘊，無學正見名解脫
T33n1708_p0372a29║知見蘊。前三是因、後二是果，前三有學位法、
T33n1708_p0372b01║後二無學位法。有說：一切皆是無學位法，緣
T33n1708_p0372b02║解脫慧名解脫知見，餘慧名慧（五種皆是無學位法，緣滅諦智
T33n1708_p0372b03║名解脫知見，緣餘三諦等智名為慧蘊）。」有說：一切通學無學，學位分
T33n1708_p0372b04║得、無學圓滿，諸佛菩薩皆具五種。薩婆多
T33n1708_p0372b05║宗，總相分別，色心所二法為體。若別說者，
T33n1708_p0372b06║定、慧、勝解、無表色四法為體，漏無漏中唯
T33n1708_p0372b07║是無漏，學無學中唯在無學。今依大乘，同薩
T33n1708_p0372b08║婆多，而差別者，有學位中亦具五種。
T33n1708_p0372b09║經：無量功德皆成就。釋曰：第四、總結功德。
T33n1708_p0372b10║應知。
T33n1708_p0372b11║經：復有十千五戒淨信女。釋曰：第五、優婆
T33n1708_p0372b12║夷眾。文別有四：一標數辨類、二略辨行位、三
T33n1708_p0372b13║別讚功德、四總結功德。此即初也。淨信女
T33n1708_p0372b14║者，是優婆夷，依正梵音鄔波斯迦，此云近事
T33n1708_p0372b15║女，廣釋如前。
T33n1708_p0372b16║經：皆行阿羅漢十地。釋曰：第二、略欲行位。
T33n1708_p0372b17║准上應知。
T33n1708_p0372b18║經：皆成就（至）終生功德。釋曰：第三、別讚功
T33n1708_p0372b19║德。依《本記》云「十住位中，一一皆有初入分、次
T33n1708_p0372b20║住分、後出分，為言始住終生功德也。」
T33n1708_p0372b21║經：三十生功德皆成就。釋曰：第四、總結。十
T33n1708_p0372b22║地各有始住終，生三種功德，故言三十生功
T33n1708_p0372b23║德。有說：上二眾中，十地者即十解位。
T33n1708_p0372b24║經：復有十億七賢居士。釋曰：第六、七賢居
T33n1708_p0372b25║士眾。於中有四：一標數辨類、二總標具德、三
T33n1708_p0372b26║別讚功德、四總結功德。此即初也。《本記》云「有
T33n1708_p0372b27║七賢財，不被法眼，恒樂在家，故言七賢居士
T33n1708_p0372b28║（《本業經》云信、施、戒、聞、慧、慚、愧，名七賢財）。」今解：七賢在七方便。賢
T33n1708_p0372b29║而非聖，無聖道故，故名七賢居士。言七方便
T33n1708_p0372c01║者，一五停心觀、二別相念處、三總相念處、四
T33n1708_p0372c02║煖、五頂、六忍、七世第一法，義如別章。
T33n1708_p0372c03║經：德行具足。釋曰：第二、總標具足，下所說。
T33n1708_p0372c04║經：二十二品（至）得九十忍。釋曰：第三、別讚
T33n1708_p0372c05║功德。總有九門：一道品門、二十遍處、三八勝
T33n1708_p0372c06║處、四八解脫、五者三慧、六十六諦、七四諦
T33n1708_p0372c07║觀、八四行觀、九者十忍。言二十二品者，《本
T33n1708_p0372c08║記》云「聖登地已上至於佛果，有十一地，各有
T33n1708_p0372c09║定慧，合有二十二品也。」今解：不爾。七方便位，
T33n1708_p0372c10║於道品中但得四念處、四正勤、四如意足、五
T33n1708_p0372c11║根、五力二十二品，而未能得七種覺分、八支
T33n1708_p0372c12║聖道，故言二十二品。問：既未得聖，如何說有
T33n1708_p0372c13║得八解脫？解云：八中得七，故總說言得八解
T33n1708_p0372c14║脫，據實未得滅盡解脫。問：若爾，菩薩德中
T33n1708_p0372c15║應得五眼。解云：彼就實義、此即從多，各據一
T33n1708_p0372c16║義，故不相違。廣說道品，義如別章。言十一
T33n1708_p0372c17║切入者，第二遍處德，所謂青黃赤白、地水火
T33n1708_p0372c18║風、空無邊處、識無邊處。薩婆多宗，如《大婆
T33n1708_p0372c19║沙》，前八遍處無貪為性，對治貪故。兼所相應
T33n1708_p0372c20║隨轉，有欲界者，四蘊為性；若色界者，五蘊
T33n1708_p0372c21║為性；後二遍處，俱以四蘊為性。依經部宗，定
T33n1708_p0372c22║慧為體，如《成實論》。今依大乘，如《雜集論》定慧
T33n1708_p0372c23║為性。解云：相應隨轉，同《大婆沙》，理亦無
T33n1708_p0372c24║違。問：何故名遍處？《毘婆沙》云「由二緣故。一由
T33n1708_p0372c25║無間，謂純青等勝解作意，不相間雜故。二由
T33n1708_p0372c26║廣大，謂緣青等勝解作意，境相無邊，故名廣
T33n1708_p0372c27║大。大德說曰：所緣寬廣，無有間隙，故名遍
T33n1708_p0372c28║處。」《雜集論》曰「其量廣大，周普無邊，故名遍
T33n1708_p0372c29║處。」具如別章。言八除入者，三八勝處德。
T33n1708_p0373a01║所言八者，一內有色想觀外色少、二內有色
T33n1708_p0373a02║想觀外色多、三內無色想觀外色少、四內無
T33n1708_p0373a03║色想觀外色多，內無色想觀外諸色青黃赤
T33n1708_p0373a04║白，復為四種。諸宗出體，同前遍處。問：何故
T33n1708_p0373a05║名勝處？答：如《婆沙》，勝所緣境，故名勝處。復
T33n1708_p0373a06║次勝諸煩惱，故名勝處。雖觀行者非一切能
T33n1708_p0373a07║勝所緣境，而於所緣不起煩惱，亦名為勝。
T33n1708_p0373a08║如契經說，於此處勝，故名勝處。《雜集》亦爾，勝
T33n1708_p0373a09║所緣故，名為勝處。此八勝處皆是色界，前四
T33n1708_p0373a10║勝處，初二靜慮、未至、中間，後四勝處在第
T33n1708_p0373a11║四定。乃至所緣者，皆緣欲界一切色處。若爾，
T33n1708_p0373a12║經說當云何通？尊者無滅在室羅筏住一精
T33n1708_p0373a13║舍。爾時有四悅意天女，來至尊者座前而立，
T33n1708_p0373a14║白言：「我等於四色處轉變自在，隨所愛色皆
T33n1708_p0373a15║能化作。」乃至彼云：「尊者無滅入初靜慮，乃至
T33n1708_p0373a16║第四亦不能起不淨想。」答：尊者無滅雖不能
T33n1708_p0373a17║勝，舍利子等皆能勝之。問：緣佛身起不淨觀
T33n1708_p0373a18║不？如是。廣說如《大婆沙》八十五卷，具如別章。
T33n1708_p0373a19║言八解脫者，第四、解脫德。一內有色觀諸
T33n1708_p0373a20║色、二內無色觀外色、三淨解脫具足住、四入
T33n1708_p0373a21║空無邊處、五入無邊識處、六入無所有處、七
T33n1708_p0373a22║入非想非非想處、八入想受滅解脫。具說如
T33n1708_p0373a23║彼，略所如上。然此八種，諸說不同。薩婆多宗，
T33n1708_p0373a24║如《婆沙》說，初三無貪，對治貪故，兼所相應隨
T33n1708_p0373a25║轉。若欲界者，四蘊為性；若色界者，即具五蘊；
T33n1708_p0373a26║四無色處解脫，四蘊為性；第八解脫，是不相
T33n1708_p0373a27║應行蘊所攝。依經部宗，自在兩說。一云：皆用
T33n1708_p0373a28║智慧為體。一云：前七是慧；第八解脫，有餘無
T33n1708_p0373a29║餘二種涅槃以為自性。今依大乘，前三，四蘊
T33n1708_p0373b01║五蘊以為自性；次四，四蘊；第八解脫，非色非
T33n1708_p0373b02║心不相應行以為自性。問：何故名解脫？答：如
T33n1708_p0373b03║《婆沙》，棄背是解脫義。初二解脫棄背色貪心，
T33n1708_p0373b04║第三解脫棄背不淨觀心，四無色解脫棄背
T33n1708_p0373b05║下地心，想受滅解脫棄背一切有所緣心。問：
T33n1708_p0373b06║解脫、勝處、遍處，有何差別？答：能有棄背名解
T33n1708_p0373b07║脫，能勝伏境名勝處，能廣所緣名遍處。廣
T33n1708_p0373b08║如《婆沙》八十四五。言三慧者，第五、三慧德。
T33n1708_p0373b09║三門分別：一釋名、二出體、三約界。就釋名
T33n1708_p0373b10║中，初總、後別。言三慧者，即是總名。三是標
T33n1708_p0373b11║數，慧即簡擇。別名有三：一聞所成慧、二思
T33n1708_p0373b12║所成慧、三修所成慧。依聞至教所生勝慧，名
T33n1708_p0373b13║聞所成；依思正理所生勝慧，名思所成；依修
T33n1708_p0373b14║等持所生勝慧，名修所成慧。如《俱舍》等。又解：
T33n1708_p0373b15║聞謂聽聞，即是耳識，從聞所生解文義慧，名
T33n1708_p0373b16║聞所成；思謂思慮，即是思數，從思所生解法
T33n1708_p0373b17║相慧，名思所成；修謂修習，即是勝定，從修所
T33n1708_p0373b18║生解理事慧，名修所成，如《瑜伽》釋。言出體者，
T33n1708_p0373b19║薩婆多宗，自性唯慧。故《大婆沙》四十二云「聞
T33n1708_p0373b20║思二慧，唯世俗智。修所成慧，通十智性。若並
T33n1708_p0373b21║眷屬，通心所等。」經部大同。若依大乘，《瑜伽》釋
T33n1708_p0373b22║論，慧及相應心心所等以為體性，亦同薩婆
T33n1708_p0373b23║多宗。言約界者，薩婆多宗，思慧唯欲界，聞慧
T33n1708_p0373b24║通欲色，修通色無色，如《婆沙》等。依經部宗，欲
T33n1708_p0373b25║色具三慧，無色唯修慧，如《成實論》。今依大乘，
T33n1708_p0373b26║《瑜伽》等論同薩婆多。依《智度論》，欲界亦許有
T33n1708_p0373b27║電光定，准同經部，義亦無違。問：此三慧，如來、
T33n1708_p0373b28║獨覺及以聲聞，各有幾種？答：佛具三種，而修
T33n1708_p0373b29║慧勝，以自然覺及具力無畏等修功德故。獨
T33n1708_p0373c01║覺亦具三，而思慧勝，以自思惟覺而無力無
T33n1708_p0373c02║畏等修功德故。聲聞亦具三，而聞慧勝，以從
T33n1708_p0373c03║聞他音入聖道故。
T33n1708_p0373c04║言十六諦者，第六、十六諦觀門德。如上已說。
T33n1708_p0373c05║言四諦者，第七、四諦觀門德，亦如上說。言四
T33n1708_p0373c06║三二一品觀者，第八、四行觀門德。謂中忍位
T33n1708_p0373c07║觀察上下八諦理中自有兩門：一者七周減
T33n1708_p0373c08║緣門、二者三周減行門。言七周減緣門者，最
T33n1708_p0373c09║初具緣上下八諦，即屬下忍。次觀行者，始觀
T33n1708_p0373c10║察欲界苦等四諦，乃至觀上二界苦集滅三
T33n1708_p0373c11║諦，而不觀道，即此第一減一所緣。如是更從
T33n1708_p0373c12║欲界三諦，乃至上界減諦，除欲界道，此即第
T33n1708_p0373c13║二減二所緣。如是乃至除上界苦，為第七減
T33n1708_p0373c14║緣。如是七周，減所緣諦。於苦諦下有其四
T33n1708_p0373c15║行，謂苦、空、無常、無我。最初具觀；次四行中
T33n1708_p0373c16║漸次除行，唯留一行，如是名為三周滅行。於
T33n1708_p0373c17║一行中，增上忍、世第一法、苦忍、苦智皆一
T33n1708_p0373c18║剎那，同依一地、同依一行各一剎那。今依忍
T33n1708_p0373c19║位，三周減行，依一行觀，故言四三二一品觀
T33n1708_p0373c20║也。故《順正理》六十云「忍下中上如何分別？且
T33n1708_p0373c21║下品忍具八類心，謂瑜伽師以四行相觀欲
T33n1708_p0373c22║界苦，名一類心。如是次第，觀色無色苦，集滅
T33n1708_p0373c23║道諦亦如是觀，成八類心，名下品忍。中品
T33n1708_p0373c24║減略行相所緣，謂瑜伽師以四行相觀欲界
T33n1708_p0373c25║苦，乃至具足以四行相觀欲界道，於上界
T33n1708_p0373c26║道減一行相，從此名曰中品忍初。如是次第，
T33n1708_p0373c27║漸減略行相所緣，乃至極少唯以二心觀欲
T33n1708_p0373c28║界苦，如苦法忍、苦法智位，齊此名為中品忍
T33n1708_p0373c29║滿。上忍唯觀欲界苦諦，修一行相，唯一剎那
T33n1708_p0374a01║此善根起，不相續故，上忍無間生世第一法。
T33n1708_p0374a02║如上品忍緣欲苦諦修一行相，唯一剎那。」
T33n1708_p0374a03║言得九十忍者，第九德。上來已釋小乘觀門，
T33n1708_p0374a04║今向大乘便成九十。謂初入十信，皆有九品，
T33n1708_p0374a05║故言九十忍。又解：學十解已上三十心，皆有
T33n1708_p0374a06║入、住、出三位，故成九十忍。又解：極喜等十地，
T33n1708_p0374a07║各有始、住、終三，三中一一各有三品，故言九
T33n1708_p0374a08║十。一云：四三二一總攝為二，初四三二合說
T33n1708_p0374a09║為九，更加一數即成十數。故言九十（淨公說）。一
T33n1708_p0374a10║云：四三二一總計為十，皆有九品，故言九
T33n1708_p0374a11║十。一云：諦觀二十，謂十六諦及四諦。品觀有
T33n1708_p0374a12║十，謂四三二一。總計合成三十，皆有三品，故
T33n1708_p0374a13║言九十。
T33n1708_p0374a14║經：一切功德皆成就。釋曰：第四、總結功德。
T33n1708_p0374a15║應知。
T33n1708_p0374a16║經：復有萬萬億十八梵（至）喜樂天。釋曰：第
T33n1708_p0374a17║七、色界天眾。文別有三：初標數辨德、次別讚
T33n1708_p0374a18║德、後總結德。此即初也。然此經文三本不
T33n1708_p0374a19║同。一本如前；自有一本，除「十八梵天」四字；自
T33n1708_p0374a20║有一本除「十八梵天」，更加「梵」字，謂三梵五喜
T33n1708_p0374a21║樂天。雖有三本，且依初本。是故《本記》先舉總
T33n1708_p0374a22║數，故言復有萬萬億十八梵天。三靜慮各有
T33n1708_p0374a23║三天，第四靜慮有其九天，都合十八。故《瑜伽
T33n1708_p0374a24║論》第四卷云「色界有十八處，謂梵眾、梵輔、大
T33n1708_p0374a25║梵、小光、無量光、極光淨、小淨、無量淨、遍淨、
T33n1708_p0374a26║無雲、福生、廣果，無想天即廣果攝，無別處
T33n1708_p0374a27║所；復有諸聖五淨居宮，謂無繁、無熱、善現、
T33n1708_p0374a28║善見及色究竟。復有超過五淨宮地，大自在
T33n1708_p0374a29║住處，十地菩薩得生其中。」然彼諸天，如《順正
T33n1708_p0374b01║理》二十一釋。彼云「廣善所生，故名為梵。此梵
T33n1708_p0374b02║即大，故名大梵。由彼獲得中間定故、最初生
T33n1708_p0374b03║故、最後歿故，威德等勝，故名為大。大梵所有
T33n1708_p0374b04║所化所領，故名梵眾。於大梵前行列侍衛，故
T33n1708_p0374b05║名梵輔。自地天內光明最少，故名少光。光明
T33n1708_p0374b06║轉勝，量難測故，名無量光。淨光遍照自地處
T33n1708_p0374b07║故，名極光淨。意地受樂，說名為淨。於自地
T33n1708_p0374b08║中此淨最劣，故名小淨。此淨轉增，量難測
T33n1708_p0374b09║故，名無量淨。此淨周普，故名遍淨，意顯更無
T33n1708_p0374b10║樂能過此。以下空中天所居地，如雲密合故
T33n1708_p0374b11║說名雲；此上諸天更無雲地，在無雲首故說
T33n1708_p0374b12║無雲。更有異生勝福方所可往生故，說名福
T33n1708_p0374b13║生。居在方所異生果中此最殊勝，故名廣果。
T33n1708_p0374b14║離欲諸聖，以聖道水濯煩惱垢，故名為淨；淨
T33n1708_p0374b15║身所止，故名淨居。或住於此，窮生死邊，如還
T33n1708_p0374b16║債盡，故名為淨；淨者所住，故名淨居。或此天
T33n1708_p0374b17║中無異生雜，純聖所止故名淨居。繁謂繁
T33n1708_p0374b18║雜，或謂繁廣。無繁雜中此最初故，繁廣天
T33n1708_p0374b19║中此最劣故，說名無繁。或名無求，不求趣
T33n1708_p0374b20║入無色界故。已善伏除雜修靜慮上中品障，
T33n1708_p0374b21║意樂調柔，離諸熱惱，故名無熱。或令下生煩
T33n1708_p0374b22║惱名熱，此初遠離，得無熱名。或復熱者，熾盛
T33n1708_p0374b23║為義，謂上品雜脩靜慮及果，此猶未證，故名
T33n1708_p0374b24║無熱。已得上品雜脩靜慮，果德易彰，故名善
T33n1708_p0374b25║現。雜脩定障，餘品至微，見極清徹，故名善
T33n1708_p0374b26║見。更無有處於有色中能過於此，名色究
T33n1708_p0374b27║竟。或此已倒眾苦所依身最後邊，名色究竟。」
T33n1708_p0374b28║有言：色者是積集色，至彼後邊名色究竟。薩
T33n1708_p0374b29║婆多宗，不立大自在天，故不釋也。解名已訖，
T33n1708_p0374c01║今當釋文。言九梵者，第四靜慮九種天也。此
T33n1708_p0374c02║即從上向下次第別釋。言三淨者，第三靜慮
T33n1708_p0374c03║三種天也。言三光者，第二靜慮三種天也。言
T33n1708_p0374c04║三梵五喜樂天者，三梵是初定三天（別本經云「三梵天」也）
T33n1708_p0374c05║五喜樂者，五支具足故名為五言，喜樂者簡
T33n1708_p0374c06║別也。第二靜慮有喜無樂，第三靜慮有樂無喜，
T33n1708_p0374c07║初定天中五支具足、雙有喜樂，故名五喜樂
T33n1708_p0374c08║天也。然此喜樂，自有二義：一者眼耳身識相
T33n1708_p0374c09║應名之為樂，意識相應名之為喜。二者意
T33n1708_p0374c10║識相應喜受，有其二用：一令悅身名之為樂，
T33n1708_p0374c11║二令悅心名之為喜。如《顯揚》說。
T33n1708_p0374c12║經：天定功德定味常樂神通。釋曰：第二、別
T33n1708_p0374c13║讚功德。言天定者，報得功德功。德定者，修生
T33n1708_p0374c14║功德。言味者，謂貪味定。相從而說，非正功
T33n1708_p0374c15║德。一云：屬上，謂功德定味，謂受功德定味。
T33n1708_p0374c16║言常樂神通者，四種靜慮皆有五通，或可六
T33n1708_p0374c17║通。
T33n1708_p0374c18║經：十八生處功德皆成就。釋曰：第三、總結
T33n1708_p0374c19║功德。應知。
T33n1708_p0374c20║經：復有億億六欲諸天子。釋曰：第八、六欲
T33n1708_p0374c21║天眾。文別有二：初標數辨類、後別讚功德。此
T33n1708_p0374c22║即初也。六欲天者，如《順正理》三十一云「四大
T33n1708_p0374c23║王眾天，謂彼有四大王及所領眾，或彼天
T33n1708_p0374c24║眾事四大王，是四大王之所領故。二三十
T33n1708_p0374c25║三天，謂彼天處。是三十三部諸天所居。三夜
T33n1708_p0374c26║摩天，謂彼天處時時多分稱快樂哉。《瑜伽》云
T33n1708_p0374c27║時分天，即與此同。四覩史多天，彼天處多
T33n1708_p0374c28║於自所受生喜足心。五樂化天，謂彼天處
T33n1708_p0374c29║樂數化欲境，於中受樂。六他化自在天，謂彼
T33n1708_p0375a01║天處於他所化欲境自在受樂。」《智度論》云「自
T33n1708_p0375a02║化五塵而自娛樂，故言化自樂天。奪他所化
T33n1708_p0375a03║而娛樂故，言他化自在天（前四天列名不釋）。」
T33n1708_p0375a04║經：十善果報（至）皆成就。釋曰：第二、別讚功
T33n1708_p0375a05║德。謂勝處故，十善所感。通有二種，所謂報得
T33n1708_p0375a06║及修得也。今謂神通，是其報得，欲界諸天不
T33n1708_p0375a07║修定故。或可通二，義亦無傷。
T33n1708_p0375a08║經：復有十六（至）十萬眷屬。釋曰：第九、明十
T33n1708_p0375a09║六王眾。於中有二：初標數辨類、後別讚功德。
T33n1708_p0375a10║此即標也。
T33n1708_p0375a11║經：五戒十善（至）信行具足。釋曰：第二、別讚
T33n1708_p0375a12║功德。德有三種：一五戒德、二十善德、三三歸
T33n1708_p0375a13║德。後信行具足者，總結具德。
T33n1708_p0375a14║經：復有五道一切眾生。釋曰：第十、辨五道
T33n1708_p0375a15║眾，亦名雜類眾。問：地獄來不？若來者，《瑜伽》等
T33n1708_p0375a16║說如何會釋？彼說：地獄一向純苦，傍生、鬼
T33n1708_p0375a17║界一分亦爾。若不來者，如何此經有五道眾？
T33n1708_p0375a18║答：有兩釋。一云：不來，《瑜伽》等說純苦處故；而
T33n1708_p0375a19║此經云五道眾者，從多分說。一云：亦來，此
T33n1708_p0375a20║經說有五道眾故、《陀羅尼經》中有地獄眾故。
T33n1708_p0375a21║《瑜伽》等云一向苦者，從多分說、據自力說。《大
T33n1708_p0375a22║品》云「佛光整照，苦得息故。」
T33n1708_p0375a23║經：復有他方不可量眾。釋曰：第十一、他方
T33n1708_p0375a24║眾。問：他方眾中，唯是菩薩得神足者，亦兼餘
T33n1708_p0375a25║眾未得通者？答：准《大品經》及《智度論》，通七部
T33n1708_p0375a26║眾，并童男童女未得通者。問：若爾，如何能至？
T33n1708_p0375a27║答：准《智度論》，有神足者自力能來；神足力薄
T33n1708_p0375a28║及無通者，彼國佛力、亦是相隨大菩薩力、亦
T33n1708_p0375a29║是釋迦光明之力，一力尚來，何況三力。如轉
T33n1708_p0375b01║輪聖王飛上天時，四兵宮觀乃至畜獸一
T33n1708_p0375b02║切皆飛。轉輪聖王功力大故，能令一切隨而
T33n1708_p0375b03║飛從。此亦如是，雖無自力，他力得來，故無有
T33n1708_p0375b04║失。廣如《智論》第十三說。
T33n1708_p0375b05║經：復有變十方（至）須彌寶華。釋曰：第十二、明
T33n1708_p0375b06║變化眾。文別有二：初明單化，後「華上皆有」下
T33n1708_p0375b07║明其重化。前中有二：一明所依、二明能依眾。
T33n1708_p0375b08║此明所依，有其三種：一者化土、二者化虛、三
T33n1708_p0375b09║者化華。梵云須彌寶華，此云妙高華。
T33n1708_p0375b10║經：各各座前華上（至）坐寶蓮華。釋曰：第二、
T33n1708_p0375b11║明能依眾。有其四種：一無量佛、二無量菩薩、
T33n1708_p0375b12║三無量比丘、四無量八部眾。然八部眾略有
T33n1708_p0375b13║三種：一天龍等八部，如諸經說。二者相傳說
T33n1708_p0375b14║言，四天王各領二部（勘說處）。又八部者，如《長阿
T33n1708_p0375b15║含經》第三卷說，世有八部眾：一剎利眾、二婆
T33n1708_p0375b16║羅門眾、三居士眾、四沙門眾、五四天王眾、六
T33n1708_p0375b17║忉利天眾、七魔眾、八梵眾。《瑜伽》釋云「八眾會
T33n1708_p0375b18║來。」所謂八眾，大同《阿含》及《智度論》等。問：人及
T33n1708_p0375b19║天各說四眾，有何所以？答：如《瑜伽》第十五說，
T33n1708_p0375b20║七因緣故建立八眾。故彼論云「四因緣故，於
T33n1708_p0375b21║人趣中建立四眾；三因緣故，於天趣中建立
T33n1708_p0375b22║四眾。最增上故、世間共許為福田故、受用資
T33n1708_p0375b23║財不由他故、棄捨一切世資財故，由此四緣，
T33n1708_p0375b24║於人趣中建立四眾。依地邊際故、欲界邊際
T33n1708_p0375b25║故、諸行邊際故，由此三緣，於天趣中建立四
T33n1708_p0375b26║眾。」若依《智度論》第十別釋所以，恐繁不述。
T33n1708_p0375b27║經：華上皆有（至）如今無異。釋曰：自下第二
T33n1708_p0375b28║明其重化。文有兩節：初明眾集、後明眾說
T33n1708_p0375b29║經。此即初也。
T33n1708_p0375c01║經：一一國土（至）波羅蜜。釋曰：第二、明眾說
T33n1708_p0375c02║經。
T33n1708_p0375c03║經：他方大眾（至）皆來集會。釋曰：第五、教所
T33n1708_p0375c04║被機。文別有二：初別敘讚德，後「他方」下總結
T33n1708_p0375c05║集會。上來敘眾已訖，自下第二總結集會。
T33n1708_p0375c06║文別有三：初明十二大眾集會、次明坐處分
T33n1708_p0375c07║齊、後明坐儀。此即初也。
T33n1708_p0375c08║經：坐九劫蓮花（至）僉然而坐。釋曰：第二、座
T33n1708_p0375c09║處分齊，第三、座儀，如經可知。
T33n1708_p0375c10║經：爾時十方（至）釋迦牟尼佛。釋曰：自下第
T33n1708_p0375c11║二明發起序。文別有五：一如來現瑞、二大眾
T33n1708_p0375c12║生疑、三覺悟如來、四佛昇華座、五大眾歡喜。
T33n1708_p0375c13║就現瑞中，文別有五：一讚如來德、二現瑞時
T33n1708_p0375c14║節、三正住十地、四入大寂室、五思緣現瑞。此
T33n1708_p0375c15║即初也。言爾時者，釋迦如來坐十地時。言十
T33n1708_p0375c16║號等者，人所成德。德有四種：一十號德、二三
T33n1708_p0375c17║明德、三斷德、四智德。然此通號，諸教不同。
T33n1708_p0375c18║若依《本業瓔珞》第二，世尊不入十號之數。彼
T33n1708_p0375c19║云「諸佛道同，果法不異。所謂十號：一如來、
T33n1708_p0375c20║二應供、三正遍知、四明行足、五善逝、六世間
T33n1708_p0375c21║解、七無上士、八調御丈夫、九天人師、十佛
T33n1708_p0375c22║陀。」若依《涅槃．梵行品》，十號之外別說婆伽婆
T33n1708_p0375c23║十號，即同《瓔珞》所說。若依《瑜伽》第三十八、《成
T33n1708_p0375c24║實論．十號品》，世尊即是第十名號。無上士、調
T33n1708_p0375c25║御丈夫合為一數以為第七，天人師第八、佛
T33n1708_p0375c26║為第九、世尊第十，餘六同前。故今且依《瑜伽》
T33n1708_p0375c27║所說。故彼論云「又諸如來，略有十種功德名
T33n1708_p0375c28║號隨念功德。何等為十？謂薄伽梵，號為如
T33n1708_p0375c29║來、應、正等覺、明行圓滿、善逝、世間解、無上
T33n1708_p0376a01║丈夫、調御師、天人師、佛。薄伽梵言無虛妄，
T33n1708_p0376a02║故名如來。已得一切所應得義，應依世間無
T33n1708_p0376a03║上福田，應為一切恭敬供養，是故名應。如其
T33n1708_p0376a04║勝義覺諸法故，名正等覺。明謂三明，行如經
T33n1708_p0376a05║說，止觀二品極善圓滿，是故說名明行圓滿。
T33n1708_p0376a06║上昇最極，永不退還，故名善逝。善知世界及
T33n1708_p0376a07║有情界一切品類染淨相故，名世間解。唯
T33n1708_p0376a08║一丈夫，善知最勝調心方便，是故說名無上
T33n1708_p0376a09║丈夫。調御師，為實眼故、為實智故、為實義
T33n1708_p0376a10║故、為實法故。與顯了義，為開導故。與一切
T33n1708_p0376a11║義，為所依故。與不了義，為能了故。與所生
T33n1708_p0376a12║疑，為能斷故。與甚深處，為能顯故、令明淨
T33n1708_p0376a13║故。與一切法，為根本故、為開導故、為所依
T33n1708_p0376a14║故。能正教誡教授天人，令其出離一切眾
T33n1708_p0376a15║苦，是故說佛名天人師。於能引攝義利法聚，
T33n1708_p0376a16║於能引攝非義利非非義利法聚，於能引攝
T33n1708_p0376a17║非義利非不義利法聚，遍一切種現前等覺，
T33n1708_p0376a18║故名為佛。能破諸魔大力軍眾，具多功德，名
T33n1708_p0376a19║薄伽梵。」若廣分別，如《瑜伽》八十三、《涅槃經》第
T33n1708_p0376a20║十八卷〈梵行品〉、《成實論．十號品》、《大智度論》第
T33n1708_p0376a21║二卷。具辨同異，義如別章。言三明者，所謂
T33n1708_p0376a22║宿命、生死、漏盡，義如上說。言大滅諦金剛智
T33n1708_p0376a23║者，智、斷二德門。斷謂涅槃，真如為性。智即菩
T33n1708_p0376a24║提，四智為性。言釋迦牟尼佛者，德所成人。釋
T33n1708_p0376a25║迦是姓，牟尼是名。然如來種姓不同，種謂剎
T33n1708_p0376a26║帝利、婆羅門，姓謂喬答摩、迦葉波等，如《順正
T33n1708_p0376a27║理》七十五等。今言釋迦，此云能仁。如《長阿含
T33n1708_p0376a28║經》說：昔者梵摩鼓王，四子有過，徙向雪山直
T33n1708_p0376a29║樹林下，令自在活。四子至彼，能自存活。王
T33n1708_p0376b01║歎四子：「是直釋子，能自存立。」因此姓釋法。
T33n1708_p0376b02║佛第四祖已來，始姓釋法也。又解：釋是樹名，
T33n1708_p0376b03║四子治化在釋樹下，從樹立名，故名為釋。是
T33n1708_p0376b04║故本姓名瞿曇，今改本姓名釋迦也。言瞿曇
T33n1708_p0376b05║者，訛也，正音名喬答摩，此翻甘𧀹種，或云日
T33n1708_p0376b06║天種、或云月天種、或云牛糞種。此是劫初有
T33n1708_p0376b07║旃陀羅王等，殺諸釋種並皆都盡。時有仙人
T33n1708_p0376b08║在深山中，脩得天眼，見誅釋種，被誅欲盡。意
T33n1708_p0376b09║欲留釋種，遂藏得一釋子，擬紹王位。時彼旃
T33n1708_p0376b10║陀羅王，遣瞻天文者瞻之，知有釋種不盡。入
T33n1708_p0376b11║山伺求仙人不在，提童子將去，以日炙治。臨
T33n1708_p0376b12║命終時，仙人既見不可教免，遂於空中為其
T33n1708_p0376b13║說法，化作美女令生世心，遂有身分，遣之在
T33n1708_p0376b14║地。仙人取置牛糞中，著甘𧀹園內。滿足數月，
T33n1708_p0376b15║於牛糞內有雙童子化生，因續釋種。今現釋
T33n1708_p0376b16║種，並從此生。若好心嘆者，言是日天種、或云
T33n1708_p0376b17║甘𧀹種；若惡心毀者，言是泥土種、或云牛糞
T33n1708_p0376b18║種。言牟尼者，即是名也，此云寂默。故《婆沙論》
T33n1708_p0376b19║一百一十七云「三寂默者，謂身語意寂默也」，
T33n1708_p0376b20║乃至云「無學身中煩惱意究竟滅，寂默圓滿，
T33n1708_p0376b21║故名寂默。」具說如彼，廣如《俱舍》。
T33n1708_p0376b22║經：初年月八日。釋曰：第二現瑞時節。如來
T33n1708_p0376b23║成道已後第三十年初正月八日，或即說
T33n1708_p0376b24║時。有云：真諦三藏意，如來在世四十五年，說
T33n1708_p0376b25║三乘法輪：一轉轉法輪，說小乘故。然轉有顯
T33n1708_p0376b26║密，密則始從得道夜至涅槃夜但具轉三法
T33n1708_p0376b27║輪，顯即從初成道七年但轉轉法輪。次七年
T33n1708_p0376b28║後三十一年中，兼轉照法輪。從三十八年後，
T33n1708_p0376b29║於七年中轉種法輪。從初照至于轉治來，
T33n1708_p0376c01║合有三十一年。前二十九年已說餘《般若》，今
T33n1708_p0376c02║至三十年初月八日方說《仁王般若》，故云初
T33n1708_p0376c03║年月八日。故今《本記》云「言初年月八日者，即
T33n1708_p0376c04║正月八日。如來成道七年說般若。」案此經文，
T33n1708_p0376c05║已二十九年，至此時應是成道後三十六年。
T33n1708_p0376c06║此《本記》意，義如上記。
T33n1708_p0376c07║經：方坐十地。釋曰：第三、正住十地。方者正
T33n1708_p0376c08║也。謂諸如來欲現瑞相，正住十地。然此十
T33n1708_p0376c09║地，自有兩釋。一云：極喜等菩薩十地。一云：
T33n1708_p0376c10║《大乘同性經》所說四種十地中如來十地，如
T33n1708_p0376c11║上所引。《證契經》者，與《同性經》同本異譯，前三
T33n1708_p0376c12║十地文意大同，故不別敘。如來十地者，《同性
T33n1708_p0376c13║經》云「一名甚深難知廣明智德地（《證契經》云毘富羅光明智作
T33n1708_p0376c14║地），除一切微細習氣，於一切法得自在故。二
T33n1708_p0376c15║名清淨身分威嚴不思議明德地，轉正法輪，
T33n1708_p0376c16║顯甚深義。三名善明因幢寶相（《證契經》云寶熾海藏地），說
T33n1708_p0376c17║聲聞戒，顯三乘故。四名精妙金光功德神通
T33n1708_p0376c18║智德地，說八萬四千法門，降伏四魔故。五名
T33n1708_p0376c19║大輪威藏明德地，摧諸異論及其邪法，調伏
T33n1708_p0376c20║一切行惡道者（《證契經》云光明味場）。六名虛空內清淨無
T33n1708_p0376c21║垢炎光開相地（《證契經》云空中勝淨無垢持炬間敷作地），示六神通，現
T33n1708_p0376c22║六大神通故，謂現無邊清淨佛剎功德莊嚴，
T33n1708_p0376c23║顯現無邊菩薩大眾圍遶，顯現無邊廣大佛
T33n1708_p0376c24║剎，顯現無邊佛剎自體，顯現無邊諸佛剎中
T33n1708_p0376c25║從兜率天下託胎乃至法滅，示現無邊種種
T33n1708_p0376c26║神通。七名廣勝法界藏明界地（《證契經》云光明起作），為
T33n1708_p0376c27║諸菩薩如實開顯七菩提法，自性無有無
T33n1708_p0376c28║所著故。八者最勝普覺智海藏能淨無垢
T33n1708_p0376c29║遍無礙智通地（《證契經》云最勝妙淨佛智藏光明遍照清淨諸障智遍地也），授一
T33n1708_p0377a01║切菩薩阿耨多羅三藐三菩提四種記故（《首楞嚴經》
T33n1708_p0377a02║說：一未發心記、二遍發心記、三密受記、四已得無生忍記。《寶雲經》亦同此說也）。九名無邊億
T33n1708_p0377a03║莊嚴迴向能照明地（《證契經》云無邊莊嚴俱那願毘盧遮那光作地也），為諸
T33n1708_p0377a04║菩薩現善方便。十名毘盧遮那智海藏地（《證契經》云
T33n1708_p0377a05║智海信盧遮那），為諸菩薩說一切法無所有故，本來寂
T33n1708_p0377a06║滅。」《大般涅槃》雖有兩說，《本記》意存菩薩十地，
T33n1708_p0377a07║故彼記云「今言十地，通入十地法門。若只入
T33n1708_p0377a08║第十地，下九地則不解，化身故有出入，應身
T33n1708_p0377a09║即常在定，法身非定非不定。」
T33n1708_p0377a10║經：入大寂室三昧。釋曰：第四、入大寂室。言
T33n1708_p0377a11║三昧者，訛者訛略，依正梵音名三摩地，此云
T33n1708_p0377a12║等持，離於沈掉故名為等，持心令住一境性
T33n1708_p0377a13║故名之為持。此通定散，即別境中定數為體。
T33n1708_p0377a14║而有大寂室三昧，自有兩釋：一云：真如空性，
T33n1708_p0377a15║止觀所依，名大寂室。從境得名，故名大寂室；
T33n1708_p0377a16║三昧，依主釋也。一云：定極寂靜，智慧所依，名
T33n1708_p0377a17║大寂室三昧，即持業釋也。此上二種，現瑞勝
T33n1708_p0377a18║緣。然釋此定，差別有三：一名三摩地，如前所
T33n1708_p0377a19║說。二名三摩鉢底，此云等至。等義如前。至謂
T33n1708_p0377a20║至極，謂彼寂靜至極處故。三名三摩呬多地，
T33n1708_p0377a21║此云等引。等義如前說。引有三義：一平等能
T33n1708_p0377a22║引、二或引平等、三或是平等所引發故。然此
T33n1708_p0377a23║三定，各有寬狹。三摩地名，自心數中等持一
T33n1708_p0377a24║法，通攝一切；有心位中心一境性，通定散
T33n1708_p0377a25║位。三摩鉢底，通目一切有心無心諸定位中
T33n1708_p0377a26║所有定體。等引地名，通目一切有心無心定
T33n1708_p0377a27║位功德。
T33n1708_p0377a28║經：思緣放大光明照三界眾生（或有本云「照三界中」）。釋曰：
T33n1708_p0377a29║第五、思緣現瑞。文別有五：一思緣放大光、二
T33n1708_p0377b01║頂上出華、三諸天雨華、四佛華自生、五大地
T33n1708_p0377b02║六動。此即初也。謂今世尊思緣放光，照三界
T33n1708_p0377b03║中。又解：思緣屬上段也。問：二界有色，應是所
T33n1708_p0377b04║照。無色界中都無有色，如何說言照於三界？
T33n1708_p0377b05║答：諸宗不同。薩婆多宗及經部等，唯有四蘊，
T33n1708_p0377b06║故無能照及所照法。摩訶僧祇部，具十八界，
T33n1708_p0377b07║故有所照及能照法。今依大乘，《中陰經》說，如
T33n1708_p0377b08║來至無色界，無色眾生禮拜世尊。又《本業經》
T33n1708_p0377b09║云「如來說法會中，無色諸天來入會中。」故知
T33n1708_p0377b10║無色具能所照。又下經云「寶華上于非想非
T33n1708_p0377b11║非想天，時無色界雨無量香華，如雲而下。」若
T33n1708_p0377b12║依《瑜伽》，無色界中唯有法處定所生色。解云：
T33n1708_p0377b13║依《瑜伽》者，依如是說。如上所引諸經皆依法
T33n1708_p0377b14║處說，更會勘。
T33n1708_p0377b15║經：復於頂上（至）諸佛國土。釋曰：第二、頂上
T33n1708_p0377b16║出華。文別有三：一明頂上出現、二明華至非
T33n1708_p0377b17║想、三明至諸佛國土。問：上明放光、後明出華，
T33n1708_p0377b18║此有何意？依《本記》云「放光意顯斷眾生愚，出
T33n1708_p0377b19║華意顯修因得果，如華顯果。」
T33n1708_p0377b20║經：時無色界（至）如雲而下。釋曰：第三、明諸
T33n1708_p0377b21║天雨華。文別有三：初明無色雨華、次明色界
T33n1708_p0377b22║華、後明欲界華。此即初也。
T33n1708_p0377b23║經：十八梵天（至）異色華。釋曰：第三、明欲界華。
T33n1708_p0377b24║經：其佛（至）非非想天。釋曰：第四、自然生華，
T33n1708_p0377b25║佛威力故（劫是層劫）。
T33n1708_p0377b26║經：是時（至）六種震動。釋曰：第五、明六種震
T33n1708_p0377b27║動。略有四義：一明動相、二顯動因、三辨動
T33n1708_p0377b28║境、四釋動意。言動相者，依舊《華嚴》第二，明起
T33n1708_p0377b29║動等三六十八動相，謂動、遍動、等遍動，起、
T33n1708_p0377c01║覺、震、吼、涌皆具三相，准動意應知。相傳釋
T33n1708_p0377c02║曰：搖颺不安為動，自下昇高為起，令生覺悟
T33n1708_p0377c03║為覺，行隱隱有聲為震，砰礚發聲為吼，鱗隴
T33n1708_p0377c04║凹凸為涌。若依《華嚴》第三十六〈如來性起品〉，
T33n1708_p0377c05║具有二種六相：一動起等六，同第二卷；二東涌
T33n1708_p0377c06║西沒、西涌東沒、南涌北沒、北涌南沒、邊涌中
T33n1708_p0377c07║沒、中涌邊沒。解云：此後六相，如《智度》第十卷
T33n1708_p0377c08║說「何故有六動？答曰：起動有上中下，下者二
T33n1708_p0377c09║種，或東涌西沒、或南涌北沒、或邊涌中沒。中
T33n1708_p0377c10║者有四，或東西南北、或東西邊中、或南北邊
T33n1708_p0377c11║中。上者六種動。」若依新翻《華嚴》，與前不同。彼
T33n1708_p0377c12║云「爾時佛威力故，普遍一切華積藏土世海
T33n1708_p0377c13║六種震動，謂震、遍震、普遍震，動、遍動、普遍
T33n1708_p0377c14║動，涌、遍涌、普遍涌，運、遍運、普遍運，吼、遍吼、
T33n1708_p0377c15║普遍吼，擊、遍擊、普遍擊。」解云：初漸動為震，
T33n1708_p0377c16║漸大動為動，上下踏涌為涌，隱隱出聲為運，
T33n1708_p0377c17║漸大出聲為吼，互相皷擊其聲轉大為擊。《大
T33n1708_p0377c18║般若》第一卷亦說二種六動，初六稍異。故彼
T33n1708_p0377c19║云「現神通力，令此世界六種震動，謂動，極動，
T33n1708_p0377c20║等極動，涌、極涌、等極涌，震、極震、等極震，擊、極
T33n1708_p0377c21║擊、等極擊，吼、極吼、等極吼，爆、極爆、等極爆。」如
T33n1708_p0377c22║此六種各有三相，准上應思。若依《佛地論》
T33n1708_p0377c23║第十二云「動、涌、覺、起、震、吼，各有三相。」彼論
T33n1708_p0377c24║釋云「六種動者，一動、二涌、三上去、四起、五
T33n1708_p0377c25║下去、六吼。」廣釋如彼。言動因者，《長阿含》說，動
T33n1708_p0377c26║有八因緣：一大水動時動、二尊神試力時、三
T33n1708_p0377c27║如來入胎時、四出胎時、五成道時、六轉法輪
T33n1708_p0377c28║時、七息教時、八入涅槃時。《增一阿含》說八因
T33n1708_p0377c29║者，一閻浮提風輪從上向下，有地水火風，從
T33n1708_p0378a01║下向上次第動；二菩薩入胎；三出胎；四出家
T33n1708_p0378a02║學道成正覺；五入涅槃；六神通比丘心得自
T33n1708_p0378a03║在；七諸天命終還生勝處；八眾生命終福盡
T33n1708_p0378a04║相恥代等。而無轉法輪。言動境者，依《法華經》，
T33n1708_p0378a05║此有二義：一名少動。故彼經云「而此世界六
T33n1708_p0378a06║種震動」。二者大動，文殊偈云「一切諸佛土，即
T33n1708_p0378a07║時大震動。」依《大智度論》第十卷云「地動因緣，
T33n1708_p0378a08║有少有大有動。一閻浮提有動、四天下有動。
T33n1708_p0378a09║小千國土、三千大千國土少動，以少因緣故。
T33n1708_p0378a10║若福德人若生若死，一國土地動，是為少動。
T33n1708_p0378a11║大動，以大因緣故，如佛初生時、成佛時、將滅
T33n1708_p0378a12║度時，三千大千世界皆為震動，是時為大動。」
T33n1708_p0378a13║具說如彼。言動意者，自有兩說。一依《十地論》，
T33n1708_p0378a14║動地治四種煩惱：一信生天眾生，信現天報，
T33n1708_p0378a15║震動天宮便生厭捨，起求法心。二造惡眾生，
T33n1708_p0378a16║不識無常，縱心蕩識，令因動地捨惡從善。三
T33n1708_p0378a17║我慢眾生，或因呪力能少動地。四起慢高心，
T33n1708_p0378a18║使依大動，知其已劣。二依《勝思惟梵天經》，論
T33n1708_p0378a19║動意有七：一令諸魔生驚怖故，二令說法時
T33n1708_p0378a20║大眾不起散亂心故，三令放逸者生覺知故，
T33n1708_p0378a21║四令眾生念法相故，五令眾生令觀說處故，
T33n1708_p0378a22║六令成就者得解脫故，七令隨順問正義故。
T33n1708_p0378a23║經：爾時諸大眾（至）生疑。釋曰：第二、眾疑。文
T33n1708_p0378a24║別有三：一顯眾者疑、二申眾疑相、三問眾不
T33n1708_p0378a25║決。此即初也。謂放光時，眾共生疑。
T33n1708_p0378a26║經：各相謂言（至）斯作何事。釋曰：第二、申眾
T33n1708_p0378a27║疑相。文有三節：初讚佛德、次領前事、後正申
T33n1708_p0378a28║疑。就讚德中，初明成人之德。且辨四種：一
T33n1708_p0378a29║者四無所畏，謂一切知無畏；二漏盡無畏；
T33n1708_p0378b01║三盡苦道無畏；四說障道無畏。此四無畏，〈受
T33n1708_p0378b02║持品〉中依文當說。二者十八不共法，自有二
T33n1708_p0378b03║種：一者聲聞藏中十八不共法，謂十力、四無
T33n1708_p0378b04║畏、三念處（應貪不貪、嗔不嘆、常行捨心）及大悲，如《俱舍論》。今
T33n1708_p0378b05║大乘十八不共法者，一身無失、二口無失、
T33n1708_p0378b06║三意無失、四無異相、五無不定心、六無不
T33n1708_p0378b07║知已捨、七欲無減、八精進無減、九念無
T33n1708_p0378b08║減、十慧無減、十一解脫無減、十二解脫
T33n1708_p0378b09║知見無減、十三一切身業隨智慧行、十四
T33n1708_p0378b10║口業隨智慧行、十五意業隨智慧行、十六
T33n1708_p0378b11║智慧知過去無礙、十七知未來無礙、十八
T33n1708_p0378b12║知現在無礙。不與二乘共，名不共法（出體，如諸
T33n1708_p0378b13║論說勘）。三者五眼德，四眼如前，更加佛眼。佛眼
T33n1708_p0378b14║用四眼為體，在一佛身者總名佛眼。法身者，
T33n1708_p0378b15║有其三種：一者通名法身，總攝佛德。二者
T33n1708_p0378b16║五分法身，如上應知。三者真如法身，用如為
T33n1708_p0378b17║體。言大覺世尊者，德所成人也。五蘊，假者也。
T33n1708_p0378b18║言前已為我等者，領前事也。謂前已為我等
T33n1708_p0378b19║大眾，初成道後二十九年說四般若：一《摩訶
T33n1708_p0378b20║般若》、二《金剛》、三《天王問》、四者《光讚》。解云：《本
T33n1708_p0378b21║記》云「今准此經，應成五部。」舊相傳云：二種八
T33n1708_p0378b22║部。一此地流行八部者，一者《大品般若》。二者
T33n1708_p0378b23║《小品般若》。三者《文殊般若》。四者《金剛般若》。五
T33n1708_p0378b24║者《光讚般若》。六者《道行般若》。七者《勝天王
T33n1708_p0378b25║般若》。八者《仁王般若》。二依菩提留支《金剛仙
T33n1708_p0378b26║論》等所說八部，一十萬偈部、二二萬五千偈
T33n1708_p0378b27║部，上之二部，此方未有。三一萬八千偈部，《大
T33n1708_p0378b28║品》是。四八千偈部，即《小品般若》。五四千偈部，
T33n1708_p0378b29║此方未有。六二千五百偈部，即《天王問般若》。
T33n1708_p0378c01║七六百偈部，即《文殊問》。八三百偈部，即《金剛
T33n1708_p0378c02║般若》。若依真諦《金剛般若記》中所說八部般
T33n1708_p0378c03║若，亦同留支，而差別者，第六部無云，此方
T33n1708_p0378c04║未有。今問：日照三藏、于闐三藏皆作此說，彼
T33n1708_p0378c05║處未聞八部之名。今依《大般若》四處十六會，
T33n1708_p0378c06║而不攝《仁王般若》。又慈恩三藏云：西方不限
T33n1708_p0378c07║八部。問：依《大般若》十六會中，《摩訶般若》是第
T33n1708_p0378c08║一會，《金剛般若》是第九會，《天王問》是第六
T33n1708_p0378c09║會，《光讚》亦是第二會。如何此經不依彼十六
T33n1708_p0378c10║會次第？解云：此經理應依彼次第，亦應通說
T33n1708_p0378c11║餘部。而翻譯者隨其所聞，且說四部也。言四
T33n1708_p0378c12║處者，一王舍城鷲峯山、二室羅筏誓多林給
T33n1708_p0378c13║孤獨園、三者在他化自在天宮末尼寶藏殿、
T33n1708_p0378c14║四在王舍城竹林園白鷺池側說慧度也。言
T33n1708_p0378c15║十六會者，其如別記。然今科十六會，有其三
T33n1708_p0378c16║節：初之五會，從廣至略皆說六度，文雖廣略，
T33n1708_p0378c17║義無寬狹。是故龍猛菩薩依第二分造《智度
T33n1708_p0378c18║論》。次有五會，遂難決釋。後有六會，如其次第，
T33n1708_p0378c19║說其六廣。然十六會不攝此一部者，如來說
T33n1708_p0378c20║教隨機異故。
T33n1708_p0378c21║經：今日如來（至）斯作何事。釋曰：第三、正申疑
T33n1708_p0378c22║情。謂前放光等，說四《般若》。今後放光，斯作何
T33n1708_p0378c23║事？理應具說雨華動地，就初而說且申放
T33n1708_p0378c24║光。
T33n1708_p0378c25║經：時十六（至）名曰月光。釋曰：第三、問眾不
T33n1708_p0378c26║決。文別有二：初王問眾、次明眾不決。前中
T33n1708_p0378c27║有三：初辨住處、次標別名、後讚其德。言舍
T33n1708_p0378c28║衛國主，舉國顯人。依《智度論》，國名憍薩羅國，
T33n1708_p0378c29║主名波斯匿王（不知以何為正）。今言舍衛國，或言舍婆
T33n1708_p0379a01║提城、或言舍羅婆悉帝夜城，並訛也。正言室
T33n1708_p0379a02║羅婆悉底城，此譯云聞者城。《法鏡經》云「聞物
T33n1708_p0379a03║國」，《十二遊經》云「無物不有國」，《善見律》云「舍衛
T33n1708_p0379a04║者，是人名。昔人居住此城，往古有王見此地
T33n1708_p0379a05║好，故乞立為國。以此人名，號舍衛國。一名多
T33n1708_p0379a06║有國，諸國珍奇皆歸此國。」又西方典語，名室
T33n1708_p0379a07║羅筏，此云幼少不可害。由劫初有仙，兄弟二
T33n1708_p0379a08║人在此修道。弟云室羅，此云幼少。兄名阿羅
T33n1708_p0379a09║筏，在此修道，因以名地，以地名國，以國名城，
T33n1708_p0379a10║名室羅筏國及室羅筏城。前譯訛略，故云舍
T33n1708_p0379a11║衛。國名為憍薩羅，城名舍衛城等，前翻譯者
T33n1708_p0379a12║以其城名持為國稱。言波斯匿王名曰月光
T33n1708_p0379a13║者，標別名也。梵音波斯匿王，此云勝軍，在俗
T33n1708_p0379a14║之稱。名曰月光者，《本記》云「國王姓月，聞法以
T33n1708_p0379a15║後更立光名。」
T33n1708_p0379a16║經：德行十地（至）摩訶衍化。釋曰：第三讚德。謂
T33n1708_p0379a17║位登極喜等十地，行施等六度及念住等三
T33n1708_p0379a18║十七法，如上已說。四不壞淨者，依薩婆多，信
T33n1708_p0379a19║三寶及信戒不壞為四。依《成實論》，信三寶及
T33n1708_p0379a20║戒，四信為體。今大乘宗，同《成實論》，義亦無
T33n1708_p0379a21║違。行摩訶衍化者，梵音摩訶衍，此云大乘。行
T33n1708_p0379a22║自利利他兩行平等，故名摩訶衍化。
T33n1708_p0379a23║經：次第問（至）無能答者。釋曰：第二、明眾不
T33n1708_p0379a24║決。文別有三：初問居士、次問二乘、後問菩薩。
T33n1708_p0379a25║寶，謂寶積。蓋，謂月蓋。法，謂法財。淨名，即維摩
T33n1708_p0379a26║詰。此等皆在家，故稱居士。有云。寶蓋者，寶蓋
T33n1708_p0379a27║長者。法者，護法長者。淨名者，維摩詰。有云：寶
T33n1708_p0379a28║謂寶積長者，以蓋献佛，故名寶蓋。法淨名者，
T33n1708_p0379a29║是維摩詰。法者軌則，即所解之法；淨謂無垢，
T33n1708_p0379b01║名即名稱。謂以居士廣解諸法，無煩惱垢，名
T33n1708_p0379b02║聞十方也。須菩提者，此云空生，或善吉及善
T33n1708_p0379b03║現等。舍利弗者，梵云奢利局多羅，或云舍利
T33n1708_p0379b04║弗多羅。舍利母名，眼之青精名舍利。又母眼
T33n1708_p0379b05║似鸜鵒眼，以名焉。經中或言鶖鷺子者，一翻
T33n1708_p0379b06║也。此明如來放光，意趣難知。故《智度論》第十
T33n1708_p0379b07║一云「佛智慧力方便神通，舍利弗等大阿羅
T33n1708_p0379b08║漢、大菩薩彌勒等尚不能知，何況凡夫。」
T33n1708_p0379b09║經：爾時（至）有緣斯現。釋曰：第三、覺悟如來。
T33n1708_p0379b10║文別有三：初明此方設樂覺悟如來、次他方
T33n1708_p0379b11║設樂、後明共設樂覺悟如來。此即初也。文別
T33n1708_p0379b12║有二：初明三類設樂，謂一月光王、次十八梵
T33n1708_p0379b13║天、後六欲諸天。二聲動三千等者，顯聲勢力，
T33n1708_p0379b14║如經可知。
T33n1708_p0379b15║經：彼他身（至）入此大會。釋曰：自下第二明
T33n1708_p0379b16║他方設樂。文別有二：初明來集、後顯設樂。就
T33n1708_p0379b17║來集中，文別有二：初別釋四方、後類釋六方。
T33n1708_p0379b18║此釋四方，如經可知。
T33n1708_p0379b19║經：六方亦復如是。釋曰：第二、類釋六方。
T33n1708_p0379b20║經：作樂亦然。釋曰：第二、類釋作樂。
T33n1708_p0379b21║經：亦復共作（至）覺悟如來。釋曰：第三、共設
T33n1708_p0379b22║音樂覺悟如來。然覺悟如來，言通兩段。
T33n1708_p0379b23║經：佛即知時（至）如金剛山王。釋曰：第四、佛
T33n1708_p0379b24║昇華座。謂知根熟，坐師子座。
T33n1708_p0379b25║經：大眾歡喜（至）大眾而住。釋曰：第五、大眾
T33n1708_p0379b26║歡喜。現通而住，為顯眾多及神通力。依空及
T33n1708_p0379b27║地，仰待佛說。問：何等眾生依空依地而住？答：
T33n1708_p0379b28║他方依空，此方依地。或可實眾依地，化眾
T33n1708_p0379b29║依空。或聖依空，凡眾依地。或可他力接凡亦
T33n1708_p0379c01║在空。隨樂隨通，故分兩處。
T33n1708_p0379c02║觀空品第二
T33n1708_p0379c03║將釋此品，有其二義：一釋品名、二正釋文。言
T33n1708_p0379c04║觀空者，舊來諸說不同。無分別智內證生法
T33n1708_p0379c05║二空，能除二障，名觀空品。慈恩三藏汎論空
T33n1708_p0379c06║者，略四種：一者說無為空。是故《瑜伽．菩薩
T33n1708_p0379c07║地》說有為無為名為有，無我我所名為無。
T33n1708_p0379c08║二者別空無我。謂有漏五蘊上無我我所，即
T33n1708_p0379c09║說五蘊為空。故《成唯識》云「別空非我，屬苦諦
T33n1708_p0379c10║故。」三者通空為我。如世尊說：一切法皆空。
T33n1708_p0379c11║空無我體，通一切法。四者生法二空所顯真
T33n1708_p0379c12║如說之為空，此即空之性故說名為空。若依
T33n1708_p0379c13║梵音，空有二義：一者舜若，此翻為空。四中第
T33n1708_p0379c14║一，能顯無義。二舜若多，此云空性，即是第四
T33n1708_p0379c15║所顯真性。今論此中舜若多處說舜若聲，非
T33n1708_p0379c16║如舊說空即是理。觀謂觀察，即鈍觀智。空者
T33n1708_p0379c17║空性，是所觀境。無分別智觀空真如，境智合
T33n1708_p0379c18║說，名觀空品。
T33n1708_p0379c19║經：爾時佛告（至）國王因緣。釋曰：第二、依文
T33n1708_p0379c20║正釋。自下五品明正說分，總分為三：初有三
T33n1708_p0379c21║品正明內護；次〈護國品〉辨其外護；後〈散華
T33n1708_p0379c22║品〉荷恩供養。或可《受持品》亦為正宗，荷恩
T33n1708_p0379c23║散華及受持故。雖有兩說，且依前釋。就內護
T33n1708_p0379c24║中，復分為二：初略開二護，後「爾時大王」下問
T33n1708_p0379c25║答廣釋。略中有四：一者知王請意、二略開二
T33n1708_p0379c26║護、三勸發三慧、四歡喜供養。此即第一知王
T33n1708_p0379c27║意也。
T33n1708_p0379c28║經：吾今先為（至）十地行因緣。釋曰：第二、略
T33n1708_p0379c29║開二護，一護佛果因緣、二護十地行因緣。此
T33n1708_p0380a01║中佛果為所護；以十地般若為能護因緣，生
T33n1708_p0380a02║佛果故。又十地菩薩為所護；以地前般若為
T33n1708_p0380a03║能護因緣，能生十地菩薩行故。或可護行，亦
T33n1708_p0380a04║通十地，始從初地生第二地故、諸地展轉前
T33n1708_p0380a05║生後故。問：王請護國，佛說二護，是不相違？
T33n1708_p0380a06║答：護國土力要依二護，是故如來先說二
T33n1708_p0380a07║護。
T33n1708_p0380a08║經：諦聽諦聽（至）如法修行。釋曰：第三、勸發
T33n1708_p0380a09║三慧。言諦聽者，發生聞慧，因聞生故。善恩念
T33n1708_p0380a10║之者，發生思慧，因思生故。如法修行者，顯其
T33n1708_p0380a11║修慧，因修禪定所生慧故。
T33n1708_p0380a12║經：時波斯（至）蓋諸大眾。釋曰：第四、歡喜供
T33n1708_p0380a13║養。言大事因緣者，如《智度論》第九卷云「佛說
T33n1708_p0380a14║般若，無央數眾生當續佛種，是為大事因緣。」
T33n1708_p0380a15║又七十四云「須菩提白佛言：世尊！般若為大
T33n1708_p0380a16║事故起。龍樹釋云：能破眾生諸大煩惱、能與
T33n1708_p0380a17║諸佛無上大法，名為大事。」言即散百億眾色
T33n1708_p0380a18║華者，表能護行成，引生勝果。言變成百億寶
T33n1708_p0380a19║帳蓋諸大眾者，表所護果滿，覆育群生。
T33n1708_p0380a20║經：爾時大王（至）十地行因緣。釋曰：第二、問
T33n1708_p0380a21║答廣釋。於中有二：先問、後答。此即月光乘前
T33n1708_p0380a22║起問。問有二意：一問護佛果因緣、二問護十
T33n1708_p0380a23║地行因緣。
T33n1708_p0380a24║經：佛言菩薩化四生。釋曰：自下第二如來
T33n1708_p0380a25║正說。文別有三：初〈觀空品〉，明自利行，答前
T33n1708_p0380a26║問。次〈教化品〉，明利他行，答第二問。後〈二諦
T33n1708_p0380a27║品〉，明二護所依理，就答初問。文別有二：初正
T33n1708_p0380a28║釋觀空，後「佛說法時」下時眾得益。前中有二：
T33n1708_p0380a29║初正釋觀空，後「大王菩薩」下，釋已總結。前中
T33n1708_p0380b01║有二：初標宗正釋，後「白佛言」下問答重釋。此
T33n1708_p0380b02║即標宗正釋。然釋此文，自有二說。若依《本記》，
T33n1708_p0380b03║文別有三：一所化之境、二能化之智、三「是為」
T33n1708_p0380b04║下結成化體。言菩薩化四生者，所化境也。
T33n1708_p0380b05║四生有三義：一形色四生，謂胎、卵、濕、化。二小
T33n1708_p0380b06║乘心神四生：一一闡提、二我見、三怖畏生死
T33n1708_p0380b07║聲聞、四自利行緣覺。三大乘心神四生，謂樂
T33n1708_p0380b08║三有，有二人：一樂大乘闡提、二執著我見，是
T33n1708_p0380b09║大乘外道。不樂三有，有二人：一人即是二乘，
T33n1708_p0380b10║不樂生死、不樂涅槃；一人即是菩薩。此三四
T33n1708_p0380b11║生，即所化之境，故言菩薩化四生也。言不
T33n1708_p0380b12║觀色如至二諦者，自下第二能化之智，見諸
T33n1708_p0380b13║法如如，同一無相。文別有三：一約法、二解
T33n1708_p0380b14║釋、三結成。第一約法，略舉五條：一五陰、二
T33n1708_p0380b15║眾生、三佛果、四菩薩、五真妄。五陰是生死假
T33n1708_p0380b16║人所依，眾生我人是能依，四德佛果是出世
T33n1708_p0380b17║依處。解云：佛果四德即是能化菩薩所依止
T33n1708_p0380b18║處，是故經云「菩薩化生，不論於佛知見壽者。」
T33n1708_p0380b19║菩薩是能依，就菩薩有三：一位、二人、三法。
T33n1708_p0380b20║位者即有三種：一未知欲知，是十信，名為知。
T33n1708_p0380b21║二十解十行，名為見。三護知即壽者，從十迴
T33n1708_p0380b22║向至金剛。所言壽者，能護智慧壽命使不斷
T33n1708_p0380b23║失也。人者，文言菩薩。法者，文云六度等，舉
T33n1708_p0380b24║人欲法也。五真妄者，文言二諦，如生死為俗、
T33n1708_p0380b25║出世為真也。解釋有二：一總、二列。總者，文
T33n1708_p0380b26║言是故一切法性真實空。分為五義：一者立
T33n1708_p0380b27║名。謂真實空，真如、實際等（《大般若》十二名等）。二相不
T33n1708_p0380b28║定。有無等三義，能知可知更無別體。解云：
T33n1708_p0380b29║本覺反照自體第九識，即《智度論》第一義悉
T33n1708_p0380c01║檀。四略分拆。道前不淨、道後淨，有垢無垢。
T33n1708_p0380c02║五廣分拆。謂十六空、十八空等。別者有五：一
T33n1708_p0380c03║文言不來不去，是生死空。二文言無生無滅，
T33n1708_p0380c04║是涅槃空。生死是來、涅槃是滅，無去即無來，
T33n1708_p0380c05║所以是生死空；無生故無滅，所以涅槃空。三
T33n1708_p0380c06║文言同真際，道前如。四文言等法性，道後如。
T33n1708_p0380c07║實際無窮，法性無斷，無窮故無前，不斷故無
T33n1708_p0380c08║後。五者，結。有三：一者標無人法二我。文言
T33n1708_p0380c09║無二無別，無二是人無我、無別是法無我，我
T33n1708_p0380c10║對我所故成二，萬法不同故成別。二總結。
T33n1708_p0380c11║文言如虛空，總結二無我也。三別結。文言無
T33n1708_p0380c12║我我所，別結人空。文言無所有相，別結法空
T33n1708_p0380c13║也。第三、結成。如上觀解，即是十地般若。故
T33n1708_p0380c14║《金剛經》云「無為法而有差別」，即用無為為菩
T33n1708_p0380c15║薩體。今解不爾。菩薩化生，文別有四：一總標
T33n1708_p0380c16║能化所化、二「不觀色」下別釋能所化空、三「是
T33n1708_p0380c17║故一切」下結成空義、四「是為菩薩」下結成護
T33n1708_p0380c18║體。此即初也。言四生者，如《瑜伽》第二卷云
T33n1708_p0380c19║「云何卵生？謂諸有情破㲉而生，如鵝雁等。云
T33n1708_p0380c20║何胎生？謂諸有情胎所纏裹剖胎而生，如象
T33n1708_p0380c21║馬等。云何濕生？謂諸有情隨因一種濕氣而
T33n1708_p0380c22║生，如蛾蝎等。云何化生？謂諸有情業增上
T33n1708_p0380c23║故，具足六處而生、或復不具，如天、那落迦全，
T33n1708_p0380c24║及人、鬼、傍生一分。」
T33n1708_p0380c25║經：不觀色如受想行識如。釋曰：自下第二
T33n1708_p0380c26║別釋能所化空。文別有二：初明所化生法二
T33n1708_p0380c27║空，後「菩薩如」下明能化生法二空。前中有二：
T33n1708_p0380c28║初明所化法空、後明所化生空。此即初也。言
T33n1708_p0380c29║不觀色如者，不觀之言通下諸句。然不觀色
T33n1708_p0381a01║如，諸說不同。一依《本記》云：若化不觀如，觀如
T33n1708_p0381a02║即不化；今說化生，故言不觀如也。下不觀言，
T33n1708_p0381a03║皆應准此。一云：不觀色如者，不觀色如，以所
T33n1708_p0381a04║執如無所觀故，是依主釋。一云：不觀色及如，
T33n1708_p0381a05║皆是所執，無所觀故（是相違釋）；餘皆准此。一云：見
T33n1708_p0381a06║色之如，如即是空，空無所有，故說不觀如，清
T33n1708_p0381a07║辨等宗。一云，理實菩薩化有情時，見彼五陰
T33n1708_p0381a08║及真如，而不分別是色是如，故言不觀。是故
T33n1708_p0381a09║《瑜伽．菩薩地》云「菩薩觀行，隨事所、隨如所，不
T33n1708_p0381a10║作是事，是事是如。」下皆准此。是故菩薩，用而
T33n1708_p0381a11║常寂、寂而常用。受等四蘊，准色應知。
T33n1708_p0381a12║經：眾生我人（至）壽者如。釋曰：第二、所化生
T33n1708_p0381a13║空。謂五蘊上計我以為眾生、我及人等，情有
T33n1708_p0381a14║理無，故說為空。或於蘊上計我為常樂我淨，
T33n1708_p0381a15║或於蘊上如其所應計識蘊為智者，色蘊一
T33n1708_p0381a16║分眼為見者，行蘊一分命等為壽者，亦是
T33n1708_p0381a17║情有理無，所執情故，說為生空。諸宗同異，
T33n1708_p0381a18║如宗中說。
T33n1708_p0381a19║經：菩薩如（至）二諦如。釋曰：自下第二能化
T33n1708_p0381a20║生法二空。言菩薩如者，能化生空，所執菩薩，
T33n1708_p0381a21║理非有故。六度四攝一切行如者，能化法空，
T33n1708_p0381a22║能成菩薩六度等行，理非有故。二諦如者，非
T33n1708_p0381a23║但能觀，所觀亦空，故言二諦如也。
T33n1708_p0381a24║經：是故一切（至）無所有相。釋曰：第三結成
T33n1708_p0381a25║空義。文別有二：初結一切法空，「是故陰入」下
T33n1708_p0381a26║結成二科空義。此上空相，義如《本記》，故不列
T33n1708_p0381a27║敘。
T33n1708_p0381a28║經：是為菩薩（至）般若波羅蜜。釋曰：第四、結
T33n1708_p0381a29║成護體。
T33n1708_p0381b01║經：白佛言（至）為化眾生耶。釋曰：第二、問答
T33n1708_p0381b02║重釋。文別有三：初明實相般若，次「白佛言」下
T33n1708_p0381b03║明觀照般若，後「此經名味句」下讚文字般若。
T33n1708_p0381b04║就實相中，先問、後答。此即問也。問有三意：
T33n1708_p0381b05║初領上說，謂若諸法皆空爾者；次舉化事，謂
T33n1708_p0381b06║護化眾生；後正設難，謂若皆空，云何有菩薩
T33n1708_p0381b07║化眾生耶？若依《本記》，釋難意云：若觀空則
T33n1708_p0381b08║不能化，若言化則不觀空。二義相違，化云何
T33n1708_p0381b09║成？
T33n1708_p0381b10║經：大王法性色（至）常樂我淨。釋曰：自下第
T33n1708_p0381b11║二如來正答。文別有二：初明依真觀空不化、
T33n1708_p0381b12║後辨依俗能化眾生。前中有四：一舉境、二辨
T33n1708_p0381b13║觀、三徵詰、四釋通。此舉境也。若依《本記》，境
T33n1708_p0381b14║有二種：一者五蘊，是地前境。二者常樂我
T33n1708_p0381b15║淨，是地上境。今解：不爾。五蘊是所依境，常樂
T33n1708_p0381b16║是能依境。如此二種境，通地前地上。
T33n1708_p0381b17║經：不住色（至）不住非非色。釋曰：第二、辨觀。
T33n1708_p0381b18║文別有二：初觀色陰、後類釋四陰。此即初也
T33n1708_p0381b19║然釋此文，諸說不同。一《本記》云「不住色者，第
T33n1708_p0381b20║一句遮色，色是色蘊，即質礙義。非色者，第二
T33n1708_p0381b21║句遮四蘊，即了別心等。非非色者，第三句重
T33n1708_p0381b22║遮色心。若具應言不住非色非非色，為存略
T33n1708_p0381b23║故但言非非色。」此意釋云：能緣之智觀彼真
T33n1708_p0381b24║如，離色、離非色，雙離色非色也。一云：言不
T33n1708_p0381b25║住者，謂內證智不執著故，名為不住。如《攝大
T33n1708_p0381b26║乘》，色有三種：一分別色，即是遍計所執。二種
T33n1708_p0381b27║類色，是依他起。三法性色，是圓成實。由三無
T33n1708_p0381b28║性，遣三性色，故言不住色，乃至不住非非色。
T33n1708_p0381b29║一云：法性真如，離四句、絕百非。言不住色等
T33n1708_p0381c01║者，若具應言不住色、不住非色、不住亦色亦
T33n1708_p0381c02║非色、不住非色非非色，以存略故，除第三句
T33n1708_p0381c03║及第四句中非色兩字。
T33n1708_p0381c04║經：乃至非非住。釋曰：第二、類釋四蘊。而言
T33n1708_p0381c05║不住非非住者，為存略故，舉後攝前。
T33n1708_p0381c06║經：何以故。釋曰：第三徵詰。此有兩釋。一云：
T33n1708_p0381c07║豈不真如皆是一體，何故別釋諸蘊如耶？一
T33n1708_p0381c08║云：既有真諦，如何不住？
T33n1708_p0381c09║經：非色非非色如。釋曰：第四釋通。亦有兩
T33n1708_p0381c10║釋：一釋前徵，云非色如即是非非色如，應說
T33n1708_p0381c11║三句，略故說二。一釋後徵，云如者空義，即是
T33n1708_p0381c12║真性，空無所住故云不住。
T33n1708_p0381c13║經：世諦故（至）一切生性實故。釋曰：自下第
T33n1708_p0381c14║二依俗能化眾生。於中有二：初明二緣故見
T33n1708_p0381c15║所化眾生、後「乃至」下明有能化眾生。前中有
T33n1708_p0381c16║三：初言世諦故三假故者，出其二因。言世諦
T33n1708_p0381c17║故者，有云：世諦三種。一云色諦，四大為性；
T33n1708_p0381c18║二者心諦，識界為性；三者空諦，空界為性。言
T33n1708_p0381c19║三假故者，即謂法假、受假、名假。次言名見眾
T33n1708_p0381c20║生者，標宗。依二因故，有所化人。後言一切生
T33n1708_p0381c21║性實故者，重出因也。《本記》云「謂非勝義中實
T33n1708_p0381c22║性可得，而俗諦中一切四生亦有實性義，此
T33n1708_p0381c23║依受假。」或有本云「一切法性實故者，通約三
T33n1708_p0381c24║假。」
T33n1708_p0381c25║經：乃至亦名見。釋曰：自下第二明有能化。
T33n1708_p0381c26║於中有二：初約受假明有能化、後「大王」下約
T33n1708_p0381c27║名假以明能化。前中有二：初約正見證有能
T33n1708_p0381c28║化、後外道邪見證其見義。七賢者，謂七方
T33n1708_p0381c29║便，或可信行、法行、信解脫、見至、身證、慧解
T33n1708_p0382a01║脫、俱解脫，廣如別章。四向四果，名為八聖。
T33n1708_p0382a02║六十二見，義如別章。
T33n1708_p0382a03║經：大王（至）非非見一切法也。釋曰：此依名
T33n1708_p0382a04║假證有能化，如經可知。
T33n1708_p0382a05║經：白佛言（至）云何照。釋曰：自下第二問答
T33n1708_p0382a06║分別觀照般若，先問、後答。今此問意，具如《本
T33n1708_p0382a07║記》。有法者，是世俗境。非非法者，是真諦境。
T33n1708_p0382a08║執諸法有，即增益謗。諸法非有，是損減謗。雙
T33n1708_p0382a09║遮二謗，是故重言非非法。此難意云：為如俗
T33n1708_p0382a10║諦有法故照？為如真諦非非法照？或可諸法
T33n1708_p0382a11║同真際、等法性，離四句、絕百非。即是境空，
T33n1708_p0382a12║如何般若有照用非？
T33n1708_p0382a13║經：大王（至）見非非法。釋曰：自下第二如來
T33n1708_p0382a14║正答。於中有二：初標宗略答、後「法若」下依
T33n1708_p0382a15║宗廣釋。此即略答。謂摩訶衍見非非法，以證空
T33n1708_p0382a16║故。
T33n1708_p0382a17║經：法若非非法是名非非法空。釋曰：自下
T33n1708_p0382a18║依宗廣釋。於中有二：初廣釋非非法、後「以般
T33n1708_p0382a19║若波羅蜜空故」下釋能觀智照空及有。前中
T33n1708_p0382a20║有二：初以非非法屬當空境、後歷門辨空。此
T33n1708_p0382a21║即初也。謂所緣法若非非法者，於諸空中名
T33n1708_p0382a22║非非法空。
T33n1708_p0382a23║經：法性空（至）十二緣空。釋曰：自下第二歷
T33n1708_p0382a24║門辨空。於中有二：初歷門辨空、後「是法」下以
T33n1708_p0382a25║生等相釋成空義。此即初也。謂非非法空，歷
T33n1708_p0382a26║法差別，便成七空。七法空者，諸法實性，本性
T33n1708_p0382a27║自空，不由智力，名法性空，通下六門。二者五
T33n1708_p0382a28║蘊、三十二處、四十八界，此三科門，義如上
T33n1708_p0382a29║說。五者六大，所謂四大及與空、識。六者四諦、
T33n1708_p0382b01║七者十二緣生。此上七門，皆是非非法，故說
T33n1708_p0382b02║名為空。
T33n1708_p0382b03║經：是法即生（至）即空。釋曰：自下第二以生
T33n1708_p0382b04║等相釋成空義。文別有二：初就識蘊以釋空
T33n1708_p0382b05║義、後「乃至」下類釋四蘊及一切法。前中有四：
T33n1708_p0382b06║一標宗、二類釋、三徵詰、四釋通。此即標宗。
T33n1708_p0382b07║謂五蘊中有五相故，說名為空。言即生等，自
T33n1708_p0382b08║有二義：一就體說。即謂大乘宗，諸識生時從
T33n1708_p0382b09║因而起，假說為生，是不相應行蘊所攝。以此
T33n1708_p0382b10║假故，不同薩婆多實而非假，不相應故。不同
T33n1708_p0382b11║經部即說色等名為生等。二依時名。即諸說
T33n1708_p0382b12║不同。薩婆多宗，生在未來，住滅二相皆在現
T33n1708_p0382b13║在。於現在中自有兩說。一云：二相即有前
T33n1708_p0382b14║後；一云：二相無有前後。《大毘婆沙》具有兩
T33n1708_p0382b15║說，順正理師說無前後。今依大乘，生住二
T33n1708_p0382b16║相皆有現在，自有兩說：一勝軍師云二相
T33n1708_p0382b17║前後，先生後住；二護法等說無前後。故《成唯
T33n1708_p0382b18║識》破上坐部：如何一念而有二時？是故依時，
T33n1708_p0382b19║亦名即也。如是諸法不成實故，即有即空。
T33n1708_p0382b20║經：剎那剎那（至）法滅。釋曰：第二類釋。謂如
T33n1708_p0382b21║初剎那，餘諸剎那亦如是法生法住法滅。梵
T33n1708_p0382b22║音剎那，此云極促時也。具足應言即空，准可
T33n1708_p0382b23║知故，略而不說。
T33n1708_p0382b24║經：何以故。釋曰：第三外人徵詰。生滅相違，
T33n1708_p0382b25║如前所說，不應同時，如何說言即生即滅等
T33n1708_p0382b26║也？或復有無相違，如何說言即有即空？
T33n1708_p0382b27║經：九十剎那（至）九百生滅。釋曰：第四世尊
T33n1708_p0382b28║釋通。以九十小剎那成一大念，一大念中一
T33n1708_p0382b29║小剎那復有九百生滅，是故前言生時即有
T33n1708_p0382c01║滅也。或復多剎那為一念，是故念時假有非
T33n1708_p0382c02║實，以非實故，即有即空亦不相違。又大念
T33n1708_p0382c03║時分為三分，一分有三十，三分即成九十。一
T33n1708_p0382c04║大念中九十剎那，一剎那中經九百生滅。若
T33n1708_p0382c05║生滅合論即有九百生滅，別論即有一千八
T33n1708_p0382c06║百（一云九十剎那，經八萬一千生滅方成一念。勘《莊嚴論》及《大婆沙》）。
T33n1708_p0382c07║經：乃至色一切法亦如是。釋曰：此即第二
T33n1708_p0382c08║類釋四蘊及一切法。謂如前識蘊即住即滅，
T33n1708_p0382c09║即有即空，乃至受想行色，五蘊以外從有後
T33n1708_p0382c10║十二緣等諸門亦如是。
T33n1708_p0382c11║經：以般若（至）一切法空。釋曰：自下第二辨
T33n1708_p0382c12║能觀智照空乃有。於中有二：初明照空及有、
T33n1708_p0382c13║後「善男子」下辨觀得失。前中有二：初明照空、
T33n1708_p0382c14║後「但法集故」下明其證有。是故《本記》分為兩
T33n1708_p0382c15║節：初即無相、後即有相。言無相者，非但無所
T33n1708_p0382c16║照亦無能照，照無所照，是了義說。故《大品經》
T33n1708_p0382c17║名真實般若。言有相者，攝引凡聖無量教門，
T33n1708_p0382c18║有十地可修、佛果可得，無照說照，是不了義。
T33n1708_p0382c19║故《大品經》云「名相似般若」。就證空中，文分為
T33n1708_p0382c20║二：初明般若證境空相、後「因空」下辨一切法
T33n1708_p0382c21║空之分齊。此即初也。般若波羅蜜者，是能觀
T33n1708_p0382c22║智，有生等故；亦名為空，以智空故。能證三
T33n1708_p0382c23║空：一不見緣者，不見十二緣；二不見諦者，不
T33n1708_p0382c24║見四諦；三乃至一切者，不見六大法乃至五
T33n1708_p0382c25║陰有法空。此即從後向前釋也。言不見者，離
T33n1708_p0382c26║分別見，故言不見，非謂不證故名不見。
T33n1708_p0382c27║經：內空（至）空空故空。釋曰：第二辨一切法
T33n1708_p0382c28║空之分齊。有十二種，謂內空等。然此空相，如
T33n1708_p0382c29║《智度論》五十一說。然彼論本卷數多少，諸本
T33n1708_p0383a01║不定，或四十六。故彼文云「內謂內法，即內六
T33n1708_p0383a02║處。此中眼由眼空。何以故？非常非壞，本性爾
T33n1708_p0383a03║故。耳等亦然。外謂外法，即外六處。內外謂
T33n1708_p0383a04║內外法，即十二處，准上應知。」有為空，謂欲
T33n1708_p0383a05║等三界。無為空者，無生無住、無異無滅。無
T33n1708_p0383a06║始空者，謂無初中後可得，及無往來際可得。
T33n1708_p0383a07║言性空者，彼云本性空，謂一切法本性，若有
T33n1708_p0383a08║為法性、若無為法性，皆非三乘所作。第一義
T33n1708_p0383a09║空者，彼云勝義空，謂涅槃此勝義。由勝義空，
T33n1708_p0383a10║般若波羅蜜多者，如名可知。因空者，解云六
T33n1708_p0383a11║度空。佛果空者，解云菩提涅槃空。空空故空
T33n1708_p0383a12║者，《智度論》云「一切法空，此空由空空。」又彼論
T33n1708_p0383a13║云「問：諸空後皆云非常非滅故。此義云何？答
T33n1708_p0383a14║曰：若人不知此空，必墮二邊，若常若滅。所以
T33n1708_p0383a15║者何？若諸法實有則無滅義，墮在常中。如人
T33n1708_p0383a16║云一舍入一舍。眼雖不見，不名為無。諸法亦
T33n1708_p0383a17║爾，從本來世入現現在世，從現在世入過去
T33n1708_p0383a18║世，如是則不滅。行者以有為患，用空破有，心
T33n1708_p0383a19║復貴空，著於空者則墮斷滅。以是故，行是空
T33n1708_p0383a20║以破有，亦不著空。離是二邊，以中道行。行是
T33n1708_p0383a21║十八空，以大悲心為度眾生。是故十八空後
T33n1708_p0383a22║皆云非常非非滅，是名摩訶衍。若異此者，則
T33n1708_p0383a23║是戲論狂人，於佛法中空無所得。如人於珍
T33n1708_p0383a24║寶聚中取水精珠，眼見雖好，價無所直。」廣如
T33n1708_p0383a25║彼說。諸論同異，具如別章。
T33n1708_p0383a26║經：但法集故（至）名集故有。釋曰：第二辨其
T33n1708_p0383a27║照有八有不同。若依《本記》，文有三節：初約三
T33n1708_p0383a28║假。言法集故有者，是真實性。受集故有者，是
T33n1708_p0383a29║依他性。名集故有者，是分別性。次辨因果有。
T33n1708_p0383b01║言因集故有者，分別真實二種境界，能生心
T33n1708_p0383b02║故名之為因。言果集故有者，是依他性，從境
T33n1708_p0383b03║生故，因之為果。後明階位。言十行故有者，此
T33n1708_p0383b04║即道中，始從十信乃至十地，是依他起。言佛
T33n1708_p0383b05║果故有者，此即道後，是真實性。言乃至六道
T33n1708_p0383b06║一切有者，此即道前，分別依他二種性也。今
T33n1708_p0383b07║解八有，大分為三：一三假門、二四諦門、三
T33n1708_p0383b08║界趣生等門。言三假者，如上〈序品〉引《大品》
T33n1708_p0383b09║說。
T33n1708_p0383b10║經：因集故有（至）佛果故有。釋曰：第二、即四
T33n1708_p0383b11║諦門。因集故有，即此集諦，是生死因。果集
T33n1708_p0383b12║故有，即是苦諦，是生死果。十行故有，即是
T33n1708_p0383b13║道諦，是涅槃因。謂從十信乃至十地，五種
T33n1708_p0383b14║十行皆名道諦。不同薩婆多宗，苦忍已上
T33n1708_p0383b15║方名道諦，資糧、加行，道諦攝故。佛果故有者，
T33n1708_p0383b16║菩提涅槃。菩提是道諦一分，涅槃正是滅諦
T33n1708_p0383b17║所攝。
T33n1708_p0383b18║經：乃至六道一切。釋曰：第三、界趣生等。事
T33n1708_p0383b19║差別有，乃至言含三界四生等有，是故結云
T33n1708_p0383b20║一切有也。
T33n1708_p0383b21║經：善男子（至）不異於世間。釋曰：自下第二
T33n1708_p0383b22║辨觀得失。若依《本記》即分為二：初辨得失、
T33n1708_p0383b23║後示說處。得失中，從凡至佛凡有七見，初一
T33n1708_p0383b24║辨失、後六顯得。一、虛妄見，謂十住前凡夫二
T33n1708_p0383b25║乘，執有涅槃即法我見、眾生等者人我見，是
T33n1708_p0383b26║故不異世間也，具說如彼。二、真實見，謂十信
T33n1708_p0383b27║信真、十解解真、十行並成就不移動，以不動
T33n1708_p0383b28║故不到，不到故不滅，不滅故無相，無相故亦
T33n1708_p0383b29║無無相，是故一切法如也。三、最勝見，謂十迴
T33n1708_p0383c01║向，明即體無相，三寶一體也。故《涅槃》云「三寶
T33n1708_p0383c02║一體」。又此菩薩，引二乘入迴向位也。四、入位
T33n1708_p0383c03║見，初地至七地皆見第一義諦，是菩薩正位，
T33n1708_p0383c04║一念具足八萬四千法門。五、成就他見，八地
T33n1708_p0383c05║證見第一義，見始圓足、但化他未足，欲成就
T33n1708_p0383c06║他故，成就他見。所言能運載名摩訶衍下，以
T33n1708_p0383c07║如理為能運載。運是遷動義，載是成持義。行
T33n1708_p0383c08║由如理，成持運動，故從生死出到薩婆若，以
T33n1708_p0383c09║無到無出故，具說如彼。六、次第見，是無間道，
T33n1708_p0383c10║為解脫道作次第緣，故言即滅。為金剛便有
T33n1708_p0383c11║堅利之用，故言金剛。亦名定者，以無間道窂
T33n1708_p0383c12║發解脫道，如定發慧。七、解脫見，佛以一切智
T33n1708_p0383c13║見一切法，於一行中行一切行，故名一切行。
T33n1708_p0383c14║自下示其說處。總結七見，如《光讚般若》中說。
T33n1708_p0383c15║今解：不爾。辨觀得失，文別有二：初明妄見，名
T33n1708_p0383c16║之為失；後明正觀，即名為得也。釋其妄見，義
T33n1708_p0383c17║同《本記》。
T33n1708_p0383c18║經：於諸法而不動（至）亦如也。釋曰：自下第
T33n1708_p0383c19║二明正觀。文別有二：初明方便正觀、後明入
T33n1708_p0383c20║位正觀。此即初也。謂十信已上乃至十迴向
T33n1708_p0383c21║皆作此觀，所觀空理於諸法中平等一味無
T33n1708_p0383c22║動轉相，無動轉故不到。到是生義，以無動故
T33n1708_p0383c23║無生，無生故亦無滅相，無生無滅故亦無有
T33n1708_p0383c24║相，以相無故對何說無相？故言無無相。以此
T33n1708_p0383c25║義故，一切法皆如也。若依前解，而不動等屬
T33n1708_p0383c26║能觀心，即與此文諸法皆如義便不順。
T33n1708_p0383c27║經：是即初地般若波羅蜜。釋曰：第二、明入
T33n1708_p0383c28║位正觀。文別有二：初明正觀、後示說處。前中
T33n1708_p0383c29║有三：初就位讚德、次標名讚德、後據用讚德。
T33n1708_p0384a01║此即初也。釋位如上，意同《本記》。言八萬四千
T33n1708_p0384a02║者，依《俱舍論》三師說，故彼頌曰「有言諸法
T33n1708_p0384a03║蘊，量如彼論說。或隨蘊等言，如實行對治。」論
T33n1708_p0384a04║曰「有諸師言：八萬法蘊，一一量等。」《法蘊足
T33n1708_p0384a05║論》謂彼一一有六千頌，如對法中《法蘊足》說。
T33n1708_p0384a06║或說法蘊隨蘊等言，一一差別數有八萬。謂
T33n1708_p0384a07║蘊處界等一一教門，名一法蘊。如實說者，所
T33n1708_p0384a08║化有情貪嗔等八萬行別，為對治彼八萬行
T33n1708_p0384a09║故，世尊宣說八萬法蘊。若依正理，有三師說，
T33n1708_p0384a10║前二師義同於《俱舍》，彼破《俱舍》第三正義，故
T33n1708_p0384a11║彼論云「此即順成隨蘊等言、無蘊等言，不為
T33n1708_p0384a12║對治有情病行，唐捐而說。」《大毘婆沙》有六師
T33n1708_p0384a13║說，廣如《深密記》。若依《賢劫經》，始從光曜度，終
T33n1708_p0384a14║至分布舍利度，合有三百五十功德門，一一
T33n1708_p0384a15║各修六度，即二千一百。後將二千一百，對彼
T33n1708_p0384a16║十法四大六衰，十十一一皆說二千一百即
T33n1708_p0384a17║二萬一千。又將二萬一千，對四眾生，一多貪、
T33n1708_p0384a18║二多嗔、三多癡、四三毒等分。此四各有二萬
T33n1708_p0384a19║一千，四箇二萬一千即有八萬四千。
T33n1708_p0384a20║經：即載名摩訶衍（或有本云「即能運名摩訶衍」）。釋曰：第二、
T33n1708_p0384a21║就名讚德。梵音摩訶衍，此云大乘行。此即通
T33n1708_p0384a22║前十地，義亦無失。
T33n1708_p0384a23║經：即滅為金剛亦名定。釋曰：第三約用讚
T33n1708_p0384a24║德。文別有二：初讚等覺、後讚妙覺。此即初
T33n1708_p0384a25║也。謂第十地末後一念，能破二障，如金剛破
T33n1708_p0384a26║物。
T33n1708_p0384a27║經：亦名一切行（至）波羅蜜中說。釋曰：第二、
T33n1708_p0384a28║別讚妙覺。於一切行中具一切行，故名一切
T33n1708_p0384a29║行，即解脫道也。此解脫道，如《光讚般若波羅
T33n1708_p0384b01║蜜》中說者，示說處也，此即示彼第八卷（勘《大般若》）。
T33n1708_p0384b02║經：大王是（至）說名味句。釋曰：第三、讚文字
T33n1708_p0384b03║般若。文別有二：初讚教殊勝、後「大王若菩薩」
T33n1708_p0384b04║下依教發觀。就初文中，若依《本記》有四無
T33n1708_p0384b05║上：一說者無上、二信無上、三所說無上、四
T33n1708_p0384b06║智慧無上，此即大覺所說，故應信受。又彼所
T33n1708_p0384b07║說，符正理故、得勝慧故。今解：不爾。即分為
T33n1708_p0384b08║三：初三同前；第四無上屬所說故，此即第
T33n1708_p0384b09║一說者無上，一切諸佛所說同故。此名味句
T33n1708_p0384b10║差別相者，依大乘宗，聲上假立名味句身，是
T33n1708_p0384b11║不相應行蘊所攝。名詮自性，句詮差別，為二
T33n1708_p0384b12║所依即說為文，具如別章。
T33n1708_p0384b13║經：於恒河沙（至）何況解一句者。釋曰：第二、
T33n1708_p0384b14║信受無上，此即挍量歎勝。言於恒河沙三千
T33n1708_p0384b15║大千國中者，盛寶之處。一妙高山等，數滿至
T33n1708_p0384b16║千，名為小千。即此小千，數滿至千，名為中
T33n1708_p0384b17║千。即此中千，數滿至千，名為大千。《智度論》
T33n1708_p0384b18║云「二過復三，故言三千。三千重數，故名大
T33n1708_p0384b19║千。」若廣分別，如《深密記》。謂前七寶施等，令
T33n1708_p0384b20║得信行等七賢、預流等四果，不說空故，所以
T33n1708_p0384b21║福少；此經說空，令諸眾生得大菩提，故知勝
T33n1708_p0384b22║也。
T33n1708_p0384b23║經：句非句非非句故。釋曰：第三、所說無上。
T33n1708_p0384b24║文別有三：一明文空、二明文義俱空、三明人
T33n1708_p0384b25║法俱空。此即文空。有二：一句非句，是句性
T33n1708_p0384b26║空，一切名句之體本來無自性也。二非非句
T33n1708_p0384b27║者，非有非無修得，遣有無空。非句是性得，非
T33n1708_p0384b28║非句是脩德，遣性也。
T33n1708_p0384b29║經：般若非句句非般若。釋曰：第二、文義俱
T33n1708_p0384c01║空。般若非句，是義空。句非般若，是文空。文中
T33n1708_p0384c02║求般若不可得，般若中求文不可得，是互無
T33n1708_p0384c03║空。離文無義、離義無文，乃成平等無義。意明
T33n1708_p0384c04║平等，略說互無。
T33n1708_p0384c05║經：般若亦無菩薩。釋曰：第三、人法俱空。此
T33n1708_p0384c06║即法空。應說人空，准可知故，略而不說。就法
T33n1708_p0384c07║空中，文別有二：初約因位以辨法空、後依果
T33n1708_p0384c08║位以釋法空。前中有三：初標、次徵、後釋。此
T33n1708_p0384c09║即標也。謂般若是法、菩薩是人，人中求法不
T33n1708_p0384c10║可得，即是法空。
T33n1708_p0384c11║經：何以故。釋曰：第二、徵也。
T33n1708_p0384c12║經：十地（至）三十生空故。釋曰：第三、釋法空
T33n1708_p0384c13║也。謂於十地，皆有始生、住生、終生不可得。地
T33n1708_p0384c14║地有三，故成三十。
T33n1708_p0384c15║經：亦非薩婆若（至）空故。釋曰：第二、依果釋空。
T33n1708_p0384c16║薩婆若者，此是梵言，翻云一切智。謂般若
T33n1708_p0384c17║非但非菩薩，亦非薩婆若體；非但體空，大乘
T33n1708_p0384c18║行用亦空故。
T33n1708_p0384c19║經：大王（至）凡夫人也。釋曰：第二、依教發觀。
T33n1708_p0384c20║文別有二：初明倒想觀、後「見三界」下明正觀。
T33n1708_p0384c21║此即初也。謂若菩薩見境者，見實相。見智者，
T33n1708_p0384c22║見觀照。見說者，見文字般若。見受者，於諸
T33n1708_p0384c23║境中有執著故，即非聖見，此即倒想見法，
T33n1708_p0384c24║凡夫人也。
T33n1708_p0384c25║經：見三界（至）果報之名也。釋曰：第二、明正
T33n1708_p0384c26║觀也。文別有二：初染淨因果以明空相、二「善
T33n1708_p0384c27║男子」下約無聽說以辨空相。前中有二：初明
T33n1708_p0384c28║生死空、後「薩婆若」下明佛果空。前中有二：初
T33n1708_p0384c29║明分段變易二生死空、後「金剛菩薩」下釋空
T33n1708_p0385a01║所由。前中有二：初明分段生死、後顯變易生
T33n1708_p0385a02║死。初後有三：初明果名，而無實體。
T33n1708_p0385a03║經：六識（至）無色界藏空。釋曰：第二、明業空。
T33n1708_p0385a04║謂欲界中具起六識，起無量欲，發業受生。
T33n1708_p0385a05║此中文意，即說彼業名之為藏，攝藏果故；或
T33n1708_p0385a06║即彼業以為業果，由諸煩惱所發故。
T33n1708_p0385a07║經：三界空（至）無明藏亦空。釋曰：第三、煩惱
T33n1708_p0385a08║空。此有兩釋：一依《本記》，文有三節：初三界
T33n1708_p0385a09║空者，三界中皮煩惱，謂迷事貪等。次三界根
T33n1708_p0385a10║本亦空者，三界中肉煩惱，謂迷理見等諸空，
T33n1708_p0385a11║與皮為本。後三界本無明藏亦空者，三界中
T33n1708_p0385a12║心煩惱，謂所知障。所有諸空就勝說故但言
T33n1708_p0385a13║無明，通為皮肉為根本故。三界根本亦空六
T33n1708_p0385a14║字，言通肉心二種煩惱。一云：三界空者，結上
T33n1708_p0385a15║業果二段文也。三界根本無明藏亦空者，謂
T33n1708_p0385a16║三界中見修煩惱，就根本說但舉無明。
T33n1708_p0385a17║經：三地九生滅（至）果報果。釋曰：第二、明變
T33n1708_p0385a18║易生死空。然釋此文，自有兩釋。若依《本記》
T33n1708_p0385a19║即是四種變易生死，無明習為緣，得此果。文
T33n1708_p0385a20║言三地者，一見地，從十迴至三地。除伴者，出
T33n1708_p0385a21║觀見有之執強，故言伴。助道法亦呼為伴也。
T33n1708_p0385a22║二修地，從四地至七地。除羸弱者，出觀見有
T33n1708_p0385a23║執不微弱也。三究竟地，八地至十地。除微細
T33n1708_p0385a24║者，但見有之執不現前，稱之微細也。九生者，
T33n1708_p0385a25║合十地為三地，一地始、住、終三生，此三地為
T33n1708_p0385a26║九生也。此通結上下十地滅前三界無明習
T33n1708_p0385a27║之果報皆空者。明十地所滅，滅無所滅也。無
T33n1708_p0385a28║明或名三界習，故言三界無明習。習之果報，
T33n1708_p0385a29║即十地變易生。智勝色妙，故言變易生。今依
T33n1708_p0385b01║慈恩三藏，釋此文意自有兩說：初三地九生
T33n1708_p0385b02║滅者，攝地分齊，謂八九十三地中皆有始、住、
T33n1708_p0385b03║終三生滅，可得名九生滅。所以者何？前七地
T33n1708_p0385b04║中自有二義：一受分段生，故《智度論》云「七地
T33n1708_p0385b05║菩薩受虫身肉身。」一類菩薩初地以上受變
T33n1708_p0385b06║易生，是故《智度論》云「未捨肉身，入於初地。八
T33n1708_p0385b07║地以上，一切煩惱不現前故，唯受變易。」故云
T33n1708_p0385b08║三地九生滅。後三界中餘無明習果空者，對
T33n1708_p0385b09║緣辨果，謂如《勝鬘》說，無明住地為緣，得三種
T33n1708_p0385b10║意生身，故言餘無明習果報空也。若具分別，
T33n1708_p0385b11║廣如別章。故知《本記》所說三地九生滅者，不
T33n1708_p0385b12║攝十地，以為三地及九生滅。又彼所說，從十
T33n1708_p0385b13║迴向至三地除伴煩惱等者，便違《解深密經》。
T33n1708_p0385b14║彼云「隨眠略有三種：一者害伴，謂於前五地，
T33n1708_p0385b15║不俱生現行煩惱是俱生煩惱現行助伴，彼
T33n1708_p0385b16║於爾時永無後有，是故說名害伴隨眠。二者
T33n1708_p0385b17║羸劣隨眠，謂於第六第七地中微細現行，若
T33n1708_p0385b18║修所伏，不現行故。三者微細隨眠，謂於第八
T33n1708_p0385b19║地以上，從此已去一切煩惱不復現行，唯有
T33n1708_p0385b20║所知障為依止故。」
T33n1708_p0385b21║經：金剛菩薩（至）因空故空。釋曰：第二、釋空所
T33n1708_p0385b22║由。此明金剛菩薩得理盡三昧故，二種生死
T33n1708_p0385b23║惑業皆空。所言惑者謂發業煩惱果者，即是
T33n1708_p0385b24║惑所發業。如是惑業皆有生滅，總說為空。有
T33n1708_p0385b25║果空者，惑業所生三者變易果空，因空故空
T33n1708_p0385b26║者，重釋果空所以。由惑業因空故，果亦空
T33n1708_p0385b27║也。
T33n1708_p0385b28║經：薩婆若（至）或前已空故。釋曰：第二、明佛
T33n1708_p0385b29║果空。文別有二：初智斷空、後三無為空。此即
T33n1708_p0385c01║初也。薩婆若亦空者，即智德空。言滅果空，明
T33n1708_p0385c02║斷德空。斷德有二：一方便淨涅槃、二性淨涅
T33n1708_p0385c03║槃。此即方便也。言惑前已空故性淨涅槃，謂
T33n1708_p0385c04║從本已來自性淨故。故《維摩》云「不斷煩惱受
T33n1708_p0385c05║涅槃」即其事也。
T33n1708_p0385c06║經：佛得三無為果（至）薩婆若空。釋曰：第二
T33n1708_p0385c07║三無為空。文別有三：初標、次釋、後屬當。言
T33n1708_p0385c08║得三無為者，總標。言智緣滅者，或名擇滅，
T33n1708_p0385c09║擇謂智慧，由智斷障所得滅者，名為擇滅。非
T33n1708_p0385c10║智緣滅者，亦名非擇滅。不由智力所得滅故，
T33n1708_p0385c11║名非智緣滅，如前所說性淨涅槃等。言虛空
T33n1708_p0385c12║者，即虛空無為。謂於真如上無色所現，義說
T33n1708_p0385c13║名虛空。薩婆若果空，第三屬當。謂薩婆若果
T33n1708_p0385c14║無為體上，義說三種。
T33n1708_p0385c15║經：善男子（至）皆如也。釋曰：第二、約無聽說
T33n1708_p0385c16║以明空相。文有三節：初法、次喻、後合。言無
T33n1708_p0385c17║聽說者，如下經說「若幻化身見幻化，是菩薩
T33n1708_p0385c18║真化。」喻、合可知。
T33n1708_p0385c19║經：大王菩薩（至）為若此。釋曰：就答初門中
T33n1708_p0385c20║正釋觀空。文別有二：初釋、後結。上來釋訖，
T33n1708_p0385c21║此即結也。文別有二：初結能護體、後「般若」下
T33n1708_p0385c22║結能護用，如經可知。
T33n1708_p0385c23║經：佛說法（至）菩薩大行。釋曰：第二、時眾得
T33n1708_p0385c24║益。若依《本記》有二種益：一小乘益，謂皆得
T33n1708_p0385c25║法眼淨，謂已見諦。二大乘益，有四：一、性地
T33n1708_p0385c26║者，十信前有性之地；二、得信地，即十信也；
T33n1708_p0385c27║三、十解已上，名為大空，初得空解故；四、十迴
T33n1708_p0385c28║向已上，名為大行，行第一義諦故。今言法眼
T33n1708_p0385c29║淨者，同《本記》。二性地者，地前三賢，以習性道
T33n1708_p0386a01║三種性故。三信地者，初地已上，已得無漏不
T33n1708_p0386a02║壞信故。四大空者，八地菩薩二空觀智常不
T33n1708_p0386a03║退故。五大行者，九地已上，利他故。諸說同
T33n1708_p0386a04║異，不可具述。
T33n1708_p0386a05║仁王經疏卷上末
T33n1708_p0386a06║
T33n1708_p0386a07║元文二年四月二十一日於雨中閑居交點
T33n1708_p0386a08║了。
T33n1708_p0386a09║點本云：
T33n1708_p0386a10║天喜三年八月十二日辰時點已。
T33n1708_p0386a11║長講會　講師明範院　聽眾僧經讚。
T33n1708_p0386a12║　　　　　　　　　招提寺五室宗祐
T33n1708_p0386a13║寶永元年九月日書寫之　　如幻　慧嚴
T33n1708_p0386a14║延享改元甲子六月二十二日，溽暑如蒸，拜
T33n1708_p0386a15║寫了，願生生遊般若波羅蜜海者也。