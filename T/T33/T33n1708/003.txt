T33n1708_p0407c01║
T33n1708_p0407c02║仁王經疏卷下（本）
T33n1708_p0407c03║
T33n1708_p0407c04║西明寺沙門圓測撰
T33n1708_p0407c05║護國品第五
T33n1708_p0407c06║將釋此品，略有二義：一釋品名、二正釋文。
T33n1708_p0407c07║釋品名者，若依《本記》，國土有二：一世間，二
T33n1708_p0407c08║乘凡夫；二出世，十信至十地。賊有二：一外，
T33n1708_p0407c09║劫盜禽獸等；二內，所謂煩惱。護有二：一外，
T33n1708_p0407c10║即百部鬼神；二內，所謂智慧。若內若外，悉是
T33n1708_p0407c11║諸佛菩薩神力。今解：般若能護人天國土，故
T33n1708_p0407c12║名護國。
T33n1708_p0407c13║經：爾時（至）般若波羅蜜。釋曰：自下第二依
T33n1708_p0407c14║文正釋。能護佛果及十地行，皆是內護。護人
T33n1708_p0407c15║天處，即是外護。上來已釋二種內護，故今第
T33n1708_p0407c16║二明〈護國品〉。若依《本記》即分為四：第一行法、
T33n1708_p0407c17║第二能護、第三引證、第四得益。行法有三：一
T33n1708_p0407c18║誡聽、二勸持、三說護。此當前二，如經可知。
T33n1708_p0407c19║今解：不爾。於一品內，文別有三：初勅聽勸持、
T33n1708_p0407c20║次「當國土」下廣釋護法、後「爾時釋迦」下辨眾
T33n1708_p0407c21║得益。此即初也。誡聽、許說、勸持，如經可知。
T33n1708_p0407c22║經：當國土（至）破國時。釋曰：自下第二廣釋護
T33n1708_p0407c23║法。於中有三：一廣釋護法、二「大王昔日」下引
T33n1708_p0407c24║古證今、三「大王十六」下結示勸持。就廣釋中，
T33n1708_p0407c25║復分為三：一釋護國、二「大王不但」下釋其護
T33n1708_p0407c26║福、三「大王不但」下釋護眾難。就護國中，文別
T33n1708_p0407c27║有四：一明護時、二釋護法、三「汝國」下明能護
T33n1708_p0407c28║體、四「大王」下顯所護難。此即第一明護時
T33n1708_p0407c29║節。據實護國道一切時，為顯要時，舉劫燒
T33n1708_p0408a01║等對說護法。言劫燒者，損害國故，名為劫
T33n1708_p0408a02║燒，非三災中大火災也。
T33n1708_p0408a03║經：當請百佛（至）百阿羅漢像。釋曰：自下第
T33n1708_p0408a04║二釋護法或。於中有三：初請福田、次明供養、
T33n1708_p0408a05║後顯說時。就福田中，文別有三：一諸聖福田、
T33n1708_p0408a06║二講會聽眾、三請師講說。此即初也。謂上三
T33n1708_p0408a07║尊實身難集，為通遠代福田具足，故置百像。
T33n1708_p0408a08║經：百比丘眾（至）七眾共聽。釋曰：第二、講會
T33n1708_p0408a09║聽眾。有三：一百比丘、二百四大眾、三百七眾。
T33n1708_p0408a10║言百比丘者，有云：一一座前皆有百比丘。若
T33n1708_p0408a11║爾便成一萬人，人眾不滿講法不成。今云百
T33n1708_p0408a12║者，一一座前一比丘，撿挍徒眾，故言百也。
T33n1708_p0408a13║言四大眾者，比丘、比丘尼、近事男、近事女。有
T33n1708_p0408a14║云：簡除沙彌、沙彌尼、式叉摩尼。今言：攝在
T33n1708_p0408a15║比丘、比丘尼眾中。言七眾者，前四眾上，加沙
T33n1708_p0408a16║彌等三眾。七眾，往來眾也。問：一一坐前皆有
T33n1708_p0408a17║六類，皆有百數，此有何意？解云：為欲莊嚴
T33n1708_p0408a18║說法會故。問：四眾等已攝比丘，何須別說百
T33n1708_p0408a19║比丘耶？為顯一一會中定須一人而為上
T33n1708_p0408a20║座，故言百也。問曰：大眾與七眾有何別？有
T33n1708_p0408a21║說：門別故說，未必有別。或可四大眾皆大乘
T33n1708_p0408a22║眾。言七眾者，聲聞眾也。
T33n1708_p0408a23║經：請百法師（至）講般若波羅蜜。釋曰：第三、
T33n1708_p0408a24║請師講說。
T33n1708_p0408a25║經：百師子（至）供養三寶。釋曰：第三、明供
T33n1708_p0408a26║養法。大別有三：初明三事供養三寶，謂燈、
T33n1708_p0408a27║香及華。言百燈等者，一一座前各有一燈一
T33n1708_p0408a28║華一香。若不爾者，便成萬華，其事難成。
T33n1708_p0408a29║經：三衣什物供養法師。釋曰：第二、別供法
T33n1708_p0408b01║主。言什物者，此者兩釋。一相傳說云：三衣
T33n1708_p0408b02║即三、鉢四、坐具五、剃刀六、刀子七、漉水袋
T33n1708_p0408b03║八、鉢袋九、針筒十。二淨三藏云：三衣十物
T33n1708_p0408b04║者，蓋是譯者之誤也，離為二處。不依梵本，別
T33n1708_p0408b05║噵三衣，折分十物，訓什為離，臆斷斯甚。十三
T33n1708_p0408b06║資具，益兼中下。言十三資具者，一僧伽梨、
T33n1708_p0408b07║二嗢呾囉僧伽、三安呾婆娑、四尼殺憚娜、五
T33n1708_p0408b08║泥代珊娜（裙也）、六副泥代珊娜（副裙）、七僧劫𮧸迦（帔巾）、
T33n1708_p0408b09║八副僧脚𮧸迦（副帔巾）、九勃里沙奢知迦（雨衣）、十迦
T33n1708_p0408b10║耶褒折娜（拭身巾）、十一日佉褒折娜（拭面巾）、十二雞
T33n1708_p0408b11║舍鉢喇底揭喇呵（剃髮時披不承髮）、十三揵豆鉢底
T33n1708_p0408b12║車憚娜（遮瘡衣）。攝頌曰「三衣兼坐具，裙兩帔有
T33n1708_p0408b13║雙，雨衣拭身面，剃髮及遮瘡。」雖有兩釋，此
T33n1708_p0408b14║猶未了《仁王經》梵本，為是數十百是什字？
T33n1708_p0408b15║經：小飯中食：亦復以時。釋曰：第三、飯食供
T33n1708_p0408b16║養法主，或可通供大眾。
T33n1708_p0408b17║經：大王一日二時講經（或有本云「講讀此經」）。釋曰：第三、
T33n1708_p0408b18║講經時分。講必精力，故隨二食，講亦兩時。
T33n1708_p0408b19║經：汝國土中（至）護汝國土。釋曰：第三、明其
T33n1708_p0408b20║能護。若依《本記》，百部神者，出金眼仙人義。此
T33n1708_p0408b21║仙人領鬼神，根本有十處，開十為百。十者，一
T33n1708_p0408b22║大神，能化諸神。二童子神，是摩醯首羅兒，
T33n1708_p0408b23║夜入仙寶。仙法不殺小兒，仙人記其年十
T33n1708_p0408b24║六，成大仙必死。言既不空，此不可免。摩醯首
T33n1708_p0408b25║羅遂駐此兒恒年十四，以小兒為部黨，故害
T33n1708_p0408b26║世間小兒；若年十五，此兒不復害也。三母神，
T33n1708_p0408b27║即童子乳母。四梵神，摩醯首羅，面上三目，有
T33n1708_p0408b28║一切智。若失物不得，主呪小兒面更
T33n1708_p0408b29║生一目，直往取物，得竟還失目。五家頭神，
T33n1708_p0408c01║障一切願，善惡事不成就。六龍神，多貪嗔。七
T33n1708_p0408c02║脩羅神，能縛杵人天等；又有二健兒，惡健
T33n1708_p0408c03║兒、善健兒。八沙神，食肉薄福德，身如沙土。
T33n1708_p0408c04║九夜叉神，有大神通。十羅剎神，翻為極難（勘）。
T33n1708_p0408c05║經：大王國土（至）多有賊起。釋曰：第四、明所
T33n1708_p0408c06║護難。文別有三：初明鬼等難、次明三災難、後
T33n1708_p0408c07║「一切諸難」下對難辨護。此即初也。略有八
T33n1708_p0408c08║難：一者鬼亂、二萬人亂、三賊來劫國、四百姓
T33n1708_p0408c09║亡喪、五君臣是非、六天地怪異、七星宿失度、
T33n1708_p0408c10║八日月失度，多有賊起。如是等難，不可具述。
T33n1708_p0408c11║言二十八宿者，如《大集經．月藏分》第十卷〈星
T33n1708_p0408c12║宿攝受品〉云「一方有七宿，四方合有二十八
T33n1708_p0408c13║宿。東方七宿，謂角、亢、氐、房、心、尾、箕。南方七宿，
T33n1708_p0408c14║謂井、鬼、柳、星、張、翼、軫。西方七宿，謂奎、婁、胃、昴、畢、
T33n1708_p0408c15║觜、參。北方七宿，謂斗、牛、女、虛、危、室、壁。」又〈月藏
T33n1708_p0408c16║分〉第十卷與上稍異，恐繁不述。
T33n1708_p0408c17║經：大王（至）一切諸難。釋曰：第二、火水風難。
T33n1708_p0408c18║經：亦應講此經，法用如上說（或有本云講讀此經）。釋曰：
T33n1708_p0408c19║第三、准上護法。
T33n1708_p0408c20║經：大王不但護國（至）法用如上說（或有本云講讀此經）。釋
T33n1708_p0408c21║曰：第二、明其護法。文別有三：初標、次釋、後准
T33n1708_p0408c22║上護法，如文可知。問：富貴客安置講，貧賤
T33n1708_p0408c23║如何可成？准下諸難，應有此妨。若准此難，講
T33n1708_p0408c24║讀此經以為正也。
T33n1708_p0408c25║經：大王不但護福亦護眾難。釋曰：第三、明
T33n1708_p0408c26║護諸難。大別有三：初標、次釋、後准。此即
T33n1708_p0408c27║標也。
T33n1708_p0408c28║經：若疾病苦難（至）一切無量苦難。釋曰：第
T33n1708_p0408c29║二、別釋諸難。謂疾病等及枷鎖等果報難，或
T33n1708_p0409a01║四重業、五逆因、八難、六道業難，一切無量苦
T33n1708_p0409a02║果難。言四重者，婬盜殺生及妄語罪。問：講讀
T33n1708_p0409a03║此經，能護四重業不？若能護者，應非失戒；若
T33n1708_p0409a04║已失戒，如何能護？解云：諸宗不同。若依小
T33n1708_p0409a05║乘，自有兩說：如《俱舍》第十五敘三師釋。一薩
T33n1708_p0409a06║婆多宗，別解脫戒五緣捨故。彼頌云「捨別解
T33n1708_p0409a07║調伏，由所捨命終，及二形俱生，斷善根夜
T33n1708_p0409a08║盡。」犯根本羅時，不捨出家戒。所以然者，非
T33n1708_p0409a09║犯一邊，一切律儀應遍捨故。然有二名，謂持
T33n1708_p0409a10║犯戒。如有財者，負他債時，名為富人及負債
T33n1708_p0409a11║者。若於所犯發露悔除，名具尸羅，不名犯
T33n1708_p0409a12║戒，如還債已但名富人。二經部師說，六緣
T33n1708_p0409a13║捨勒策，及比丘別解脫戒，謂於前五更加犯
T33n1708_p0409a14║重。三法密部說，七緣捨別解脫戒，謂於前六
T33n1708_p0409a15║加正法滅。經部難薩婆多云：若爾，何緣薄伽
T33n1708_p0409a16║梵說犯四重者不名比丘、不名沙門，非釋迦
T33n1708_p0409a17║子，破比丘性、害沙門性，懷滅墮落、立他勝
T33n1708_p0409a18║名。薩婆多答：依勝義比丘密意說。正法滅
T33n1708_p0409a19║時不新得，非捨舊戒。廣說如彼。今依大乘，諸
T33n1708_p0409a20║教不同。若依瑜伽，犯重失戒，不說護法故。第
T33n1708_p0409a21║四十云「略由二緣，捨諸菩薩淨戒律儀。一者
T33n1708_p0409a22║棄捨無上正等菩提大願，二者現行上品纏
T33n1708_p0409a23║犯他勝處法。若諸菩薩雖復轉身遍十方
T33n1708_p0409a24║界在在生處不捨菩薩淨戒律儀。由是菩薩
T33n1708_p0409a25║不捨無上菩提大願，亦不現行上品纏犯他
T33n1708_p0409a26║勝處法。」又五十三云「問：有幾因緣，苾芻律
T33n1708_p0409a27║儀受已還捨？答：或由捨所學處故、或由犯根
T33n1708_p0409a28║本罪故、或由形沒二形生故、或由善根斷故、
T33n1708_p0409a29║或由棄捨眾同分故，苾芻律儀受已還捨。若
T33n1708_p0409b01║正法毀壞、正法隱沒，雖無新受苾芻律儀，先
T33n1708_p0409b02║已受得當知不捨。」若依《普賢觀經》云「若聲聞
T33n1708_p0409b03║毀破三歸及五戒、八戒、比丘戒、比丘尼戒、
T33n1708_p0409b04║沙彌戒、沙彌尼戒、式叉摩尼戒及諸威儀，愚
T33n1708_p0409b05║痴不善、惡邪心故，多犯諸戒及諸威儀。若欲
T33n1708_p0409b06║除滅令無過患，還為比丘、具沙門法，當懃
T33n1708_p0409b07║修集讀方等經典，思第一義甚深空法，令此
T33n1708_p0409b08║空慧與心相應。當知此人於念念頃，一切罪
T33n1708_p0409b09║垢永盡無餘。是名具諸沙門法戒、具諸威
T33n1708_p0409b10║儀。」依方等經及此經文，亦得還生。故《大方
T33n1708_p0409b11║等陀羅尼經》第一卷云「若菩薩二十四戒、沙
T33n1708_p0409b12║彌十戒、式叉沙彌尼戒、比丘戒、比丘尼戒，
T33n1708_p0409b13║如是諸戒，若犯一一諸戒，當一心懺悔。若不
T33n1708_p0409b14║還生，無有是處，除不至心；若犯五逆罪身有
T33n1708_p0409b15║白癩，若不除差，無有是處。」又第四云「若有比
T33n1708_p0409b16║丘毀四重禁，至心憶念此陀羅尼經，誦千四
T33n1708_p0409b17║百遍。誦千四百遍已乃懺悔，請一比丘為
T33n1708_p0409b18║作證人，自陳其罪向形像前。如是次第經八
T33n1708_p0409b19║十七日懃懺悔已，是諸戒根若不還生，終
T33n1708_p0409b20║無是處。彼人能於八十七日懃懺悔已，若不
T33n1708_p0409b21║堅固阿耨多羅三藐三菩提，亦無是處。」若依
T33n1708_p0409b22║《涅槃》，亦捨不捨，失其受力故名為捨、不失受
T33n1708_p0409b23║經故名不捨，猶如燋一種有體無力。故《涅槃
T33n1708_p0409b24║經》三十一云「善男子！我於經中作如是說：若
T33n1708_p0409b25║有比丘犯四重已，不名比丘，名破比丘，已
T33n1708_p0409b26║失比丘，不復能生善牙種子。譬如燋種不生
T33n1708_p0409b27║菓實、如多羅樹頭壞則不生菓，犯重比丘亦
T33n1708_p0409b28║復如是。我諸弟子聞是說已，不解我意，唱言：
T33n1708_p0409b29║如來說諸比丘犯重禁已，失比丘戒。善男子！
T33n1708_p0409c01║我於經中為純陀說四種比丘：一者畢竟到
T33n1708_p0409c02║道、二者樂道、三受道、四者污道。犯四重者，
T33n1708_p0409c03║即是污道。我諸弟子聞是說已，不解我意，唱
T33n1708_p0409c04║言：如來說比丘犯四重已，不失禁戒。」如是諸
T33n1708_p0409c05║宗，應作四句：一一向不捨，如薩婆多；二一向
T33n1708_p0409c06║捨戒，如經部宗及《瑜伽》等；三亦捨亦不捨，如
T33n1708_p0409c07║《涅槃經》等；四非捨非不捨，如方等經及《普賢
T33n1708_p0409c08║觀經》等。若懺不捨、不懺便捨，成第二句及
T33n1708_p0409c09║第四句。所以者何？汎論四句，有其二種：一者
T33n1708_p0409c10║別體，如婆沙等，第三第四別法成句。二者問
T33n1708_p0409c11║體，第三第四遮表一法。若表詮門，成第三句；
T33n1708_p0409c12║若遮詮門，成第四句。由此《涅槃》方等法同而
T33n1708_p0409c13║別。今依方等及此經文，四重五逆諸義得成。
T33n1708_p0409c14║言五逆者，亦名無間業，謂殺父、殺母、破和合
T33n1708_p0409c15║僧、殺阿羅漢及出佛身血。問：此五逆業，能得
T33n1708_p0409c16║護不？若能護在，應非定業？若不能護，此文
T33n1708_p0409c17║相違。解云：諸宗不同。薩婆多宗，決定受業，無
T33n1708_p0409c18║有護法，具如諸論。依經部宗（勘）。今依大乘，諸
T33n1708_p0409c19║教不同。若非勝緣，便生地獄；若勝緣，自有
T33n1708_p0409c20║兩說。一依《造像經》，雖受而輕。故彼經云「由造
T33n1708_p0409c21║像緣，三惡道果略受速出而不受苦，如箭射
T33n1708_p0409c22║林不住而過。」《觀無量壽》云「有五逆者，亦生西
T33n1708_p0409c23║方。」兩方兩番《無量壽》云「不許生彼。」依《涅槃
T33n1708_p0409c24║經》第二十卷〈梵行品〉，阿闍世王發菩提心，不
T33n1708_p0409c25║入地獄。故彼經云「爾時世尊讚阿闍世王：『善
T33n1708_p0409c26║哉善哉！若有人能發菩提心，當知是人莊嚴
T33n1708_p0409c27║佛大眾。大王！汝昔已於毘婆尸佛初發阿耨
T33n1708_p0409c28║多羅三藐三菩提心，從是以來至我出世，於
T33n1708_p0409c29║其中間未曾墮於地獄受苦。大王當知，菩提
T33n1708_p0410a01║之心乃至有如是無量果報。大王！從今已
T33n1708_p0410a02║往常當勤修菩提之心。』」又復前文云「阿闍世
T33n1708_p0410a03║王發大心故，所有重罪別得微薄。」復云「阿闍
T33n1708_p0410a04║世王語耆婆言：『我今未死，已得天身，捨於短
T33n1708_p0410a05║命而得長命。』」廣說如彼。言八難者，依《大般若》
T33n1708_p0410a06║五百六十八云「天王當知，菩薩終不生於無
T33n1708_p0410a07║暇之處。是諸菩薩，無有惡業墮地獄趣、無有
T33n1708_p0410a08║破戒墮傍生趣、無有嫉妬墮餓鬼趣，不生邪
T33n1708_p0410a09║見、常值善友，不缺諸根，成佛法器，不生邊
T33n1708_p0410a10║地、根鈍愚痴、不知善惡，不生長壽天、不能利
T33n1708_p0410a11║他，不見佛故，不生無佛世界。菩薩生處，必具
T33n1708_p0410a12║三寶。」具如彼說。舊《勝天王般若》亦同此說。又
T33n1708_p0410a13║《增一阿含經．八難品》云「比丘當知，有八不聞
T33n1708_p0410a14║之節。何等為八？一地獄；二畜生；三餓鬼；四
T33n1708_p0410a15║長壽天；五生在邊地，誹謗賢聖、造諸惡業；六
T33n1708_p0410a16║生中國，六情不具、不別善惡；七雖生中國、六
T33n1708_p0410a17║情具足，心識邪見；八生中國、六情具，佛不
T33n1708_p0410a18║出世亦不說法。」具說如彼。依此《阿含》尋《大般
T33n1708_p0410a19║若》，八數應知。問：何等名長壽天？答：依《智度論》
T33n1708_p0410a20║三十二，長壽天者，非想非無想，壽八萬
T33n1708_p0410a21║大劫。或有人云：一切無色定，通名長壽天，以
T33n1708_p0410a22║無形不可化故；不堪得道，常是凡夫處故。
T33n1708_p0410a23║或從初禪至四禪，除淨居天，皆名長壽天，以
T33n1708_p0410a24║著味邪見不能受道，乃至彼間著味，善心
T33n1708_p0410a25║難生故。又彼下文云「無色界中無形，不得說
T33n1708_p0410a26║法故不在中生。色界中雖有色身可為說法，
T33n1708_p0410a27║而深著禪味，不能大利益眾生故，是故不在
T33n1708_p0410a28║中生。」有云：北欝單越以為一數，除其邊地
T33n1708_p0410a29║（勘）。行六道事者，造六道業。一切無量苦難者，
T33n1708_p0410b01║總結諸難。
T33n1708_p0410b02║經：若講此經，法用如上說（有本云講讀此經）。釋曰：第三、
T33n1708_p0410b03║准釋也。
T33n1708_p0410b04║經：大王昔（至）欲滅其國。釋曰：自下第二引
T33n1708_p0410b05║古例今。文別有二：初引帝釋證上諸國、二「大
T33n1708_p0410b06║王昔有」下引普明王證上諸身。前中有三：
T33n1708_p0410b07║初明難事、次明護法、後示說處。此即初也。依
T33n1708_p0410b08║《賢愚經．頂生王品》云「爾時世尊見諸比丘貪
T33n1708_p0410b09║於飾好、著於名利、多畜盈長、積聚無厭，說
T33n1708_p0410b10║往過去有大國王名瞿薩離圍斯（《涅槃》云善住王也）。時
T33n1708_p0410b11║王頂生欻生一胞，其形如繭，淨潔清徹亦不
T33n1708_p0410b12║疼痛。後轉轉大，乃至如瓠。便劈看之，得一童
T33n1708_p0410b13║子，甚為端正，頭髮紺青、身紫金色。即召相
T33n1708_p0410b14║師，占知有德，必為聖王，統領四域。因為立
T33n1708_p0410b15║字，名文陀竭（晉云頂生）。年遂長大，英德遂著。王既
T33n1708_p0410b16║薨背，諸附庸王共詣頂生，而咸啟白：『大王
T33n1708_p0410b17║已崩，願嗣國位。』頂生答言：『若五福應為
T33n1708_p0410b18║王者，要今四天及尊帝釋來相迎授，爾乃登
T33n1708_p0410b19║位。』立誓已竟，四天即下，各各捉寶瓶盛滿
T33n1708_p0410b20║香湯灌其頂，時天帝釋復持寶冠來為著
T33n1708_p0410b21║之。於閻浮提，五欲自娛，經八萬四千歲。夜
T33n1708_p0410b22║叉踊出，請遊東弗婆提經八億歲，復請至
T33n1708_p0410b23║西瞿尼耶十四億歲。北欝單越十八億歲，
T33n1708_p0410b24║四天王處經十四億歲。意中復念欲昇忉利
T33n1708_p0410b25║天，五百仙人扶車御一象共至天上。未到
T33n1708_p0410b26║之次，遙覩天城，名曰快見城，有千二百門。
T33n1708_p0410b27║諸天怖畏，悉閉諸門，著三重鐵關。頂生兵眾
T33n1708_p0410b28║直趣不礙，王即吹貝張弓扣彈，千二百門一
T33n1708_p0410b29║時自開。帝釋尋出與共相見，因請入宮，與
T33n1708_p0410c01║共分座。王於天上受五欲樂，盡三十六帝。
T33n1708_p0410c02║末後帝釋是迦葉菩薩，時阿修羅王與軍
T33n1708_p0410c03║上天與帝釋鬪，帝釋不如，退軍入城。頂生復
T33n1708_p0410c04║出，吹貝扣弓，修羅即去。頂生自念：『我如是
T33n1708_p0410c05║無有等者，今與帝釋共坐何為？不如害之，獨
T33n1708_p0410c06║霸為快。』惡心既發，因尋墮落。頂生王者，統
T33n1708_p0410c07║領四域四十億歲而無厭足，由貪而死。是故
T33n1708_p0410c08║比丘！夫利養者實為大患。」廣說如彼。《涅槃
T33n1708_p0410c09║經》第十二說：爾時帝釋受持讀誦大乘經典、
T33n1708_p0410c10║為他演說，因緣力故，有大威德。頂生於是帝
T33n1708_p0410c11║釋生惡其心故，即便墮落還閻浮提。與所
T33n1708_p0410c12║愛念人天離別生大苦惱，復遇惡病，即便
T33n1708_p0410c13║命終。爾時帝釋，迦葉佛是。轉輪王，我身是。
T33n1708_p0410c14║廣說如彼說。與《賢愚經》所有同異，恐繁不
T33n1708_p0410c15║述。
T33n1708_p0410c16║經：時帝釋天（至）頂生即退。釋曰：第二、依
T33n1708_p0410c17║經明護法。如文可知。
T33n1708_p0410c18║經：如滅罪經中說。釋曰：第三、示其說處（此經
T33n1708_p0410c19║即是《涅槃經》也。或可未翻）。
T33n1708_p0410c20║經：大王昔有（至）斑足太子。釋曰：第二、引普
T33n1708_p0410c21║明王證上護身。文別有二：初明難事、後「其普
T33n1708_p0410c22║明」下辨能護難。此之初也。於中有三：初明
T33n1708_p0410c23║斑足因緣、次受邪師教、後正作難事。此即
T33n1708_p0410c24║初也。言斑足者，釋有三義：一如《賢愚經》說，
T33n1708_p0410c25║故名迦摩沙波陀王。漢言駮足，亦云斑足。
T33n1708_p0410c26║波羅達王將四種兵入山遊獵，逢𤙤師子，婬
T33n1708_p0410c27║心猛盛逼王行欲，王怖從之。師子得胎，日
T33n1708_p0410c28║自滿足，生一男兒。遍身似人，唯足斑駮，似
T33n1708_p0410c29║於師子。銜來歸王，王取為兒，立名斑足。二
T33n1708_p0411a01║解：斑足飛行，食人因緣，亦如《賢愚經》。然斑足
T33n1708_p0411a02║王，日日常供一箇仙人，恒奉淨食，不雜魚肉。
T33n1708_p0411a03║遇值仙人一日不來，即有天神化作仙形，詐
T33n1708_p0411a04║入王室索魚肉食。舊仙後日依時還來，王奉
T33n1708_p0411a05║肉食，仙人嗔怪何因相試，令王今後十二
T33n1708_p0411a06║年中恒食人肉。仙人語竟，飛還山中。是後
T33n1708_p0411a07║厨監忘不辦，臨時無計出外覓肉，見死小
T33n1708_p0411a08║兒肥白在地，念且應急，即去頭足作食奉
T33n1708_p0411a09║王。食之甚美，即問由來，厨人實答。王言：「自今
T33n1708_p0411a10║常用此肉。」厨人懼王，專捕小兒殺以為食，日
T33n1708_p0411a11║日供王。國人失兒，處處趣覓，乃見厨人抴他
T33n1708_p0411a12║小兒提縛。國人告王，王言：「我教。」國人聞之，咸
T33n1708_p0411a13║言：「是王是我大怨。」伺王池洗，伏兵提王。王既
T33n1708_p0411a14║被提，即告國人：「願見一恕，後更不殺。」國人不
T33n1708_p0411a15║許，王即起願：「願我比來所修諸善，迴令今
T33n1708_p0411a16║日變成羅剎，飛行食人。」語已即飛，空中唱言：
T33n1708_p0411a17║「自今已後，次當食汝所愛妻兒。」人聞藏走。多
T33n1708_p0411a18║有羅剎附為翼從，徒眾漸多，所害轉廣。後諸
T33n1708_p0411a19║羅剎白斑足言：「我為王從，王今應當為我等
T33n1708_p0411a20║輩搏取千王，設一大會。」斑足言好，一一往
T33n1708_p0411a21║取。已得九百九十九王，唯少一王，不得作會。
T33n1708_p0411a22║諸王各言：「我等今日無所歸告。若當捕得須
T33n1708_p0411a23║陀素王，有大方便，能救我命。」作是計已，白
T33n1708_p0411a24║斑足言：「王欲作會。須陀素王有高名德，若
T33n1708_p0411a25║得彼來，王會圓滿。」時羅剎王即飛取之。值須
T33n1708_p0411a26║陀王出城向園入池欲洗，路見乞人從王告
T33n1708_p0411a27║乞。王言：「待洗還，當施道士。」王始入池，羅剎王
T33n1708_p0411a28║從空飛下，搏須陀王著本山中。須陀王愁
T33n1708_p0411a29║憂悲泣。斑足王言：「聞汝名德第一丈夫，云何
T33n1708_p0411b01║悲啼如世小兒？」須陀素言：「我不愛身命、貪
T33n1708_p0411b02║惜壽命。朝出見乞許施，值王將來，懼違誠
T33n1708_p0411b03║信。是以悲耳。願王放我七日，布施道士。」斑
T33n1708_p0411b04║足即許。須陀尋還，七日布施道士。時婆羅門
T33n1708_p0411b05║見須陀素欲還就死，恐其戀國，為王說偈。偈
T33n1708_p0411b06║同此經，八行相似，唯有一句「天龍人鬼於中
T33n1708_p0411b07║彫喪」異此經也。須陀聞偈，思義歡喜，即立太
T33n1708_p0411b08║子自代為王，辭別就死。斑足至日遙望候
T33n1708_p0411b09║之，見須陀來，形有喜色。斑足怪問：「汝今就
T33n1708_p0411b10║死，何故歡喜？」須陀答曰：「大王恩寬。施我七
T33n1708_p0411b11║日，布施道士。又聞妙法，心自開解。我願既
T33n1708_p0411b12║滿，雖來就死，心喜無憂。」斑足問言：「汝聞何
T33n1708_p0411b13║法？試為吾說。」須陀即為宣說所聞八偈妙法，
T33n1708_p0411b14║并更為說殺生罪報。斑足聞之，即放諸王
T33n1708_p0411b15║各還本國。須陀素王即令兵眾，還將斑足安
T33n1708_p0411b16║置本國復先王位。須陀王者，釋迦佛是。斑
T33n1708_p0411b17║足王者，鴦掘摩是。三明諸經說斑足不同，如
T33n1708_p0411b18║《智論》中說：斑足王名鹿足王，似定斑鹿，名
T33n1708_p0411b19║鹿足也，亦名兩翅王，但說鹿足欲食百王。如
T33n1708_p0411b20║《普明王經》中說：斑足王名河群王，入山見大
T33n1708_p0411b21║樹神，許貢百王。普明王為河群王宣說四偈，
T33n1708_p0411b22║河群王聞偈，放普明及九百九十九王。此《仁
T33n1708_p0411b23║王經》及《賢愚經》宜說千王。然此諸經本是應
T33n1708_p0411b24║一，但以對人見聞不同，故致別耳。
T33n1708_p0411b25║經：其斑足許之一日。釋曰：第二、許假一日。
T33n1708_p0411b26║若依《賢愚經》，許之七日。
T33n1708_p0411b27║經：時普明王（至）偈竟。釋曰：自下第三依時
T33n1708_p0411b28║能護。文別有二：初依七佛所說能護、後「第一
T33n1708_p0411b29║法師」下依順別理以明能護因。此即初也。問：
T33n1708_p0411c01║如何一日能說八千億偈？答：如來冥加，故能
T33n1708_p0411c02║說之。偈數多少，後當會釋。
T33n1708_p0411c03║經：其第一法師為王說偈。釋曰：第二、依順
T33n1708_p0411c04║別理以明能護。文別有二：初正說護法、後「爾
T33n1708_p0411c05║時」下聞法獲益。前中有二：初長行發起、後舉
T33n1708_p0411c06║頌正釋。此即於百座中，第一法師將說八頌。
T33n1708_p0411c07║依《賢愚經》道士說者，譯家別故。
T33n1708_p0411c08║經：劫燒終訖（至）國有何常。釋曰：第二、正釋
T33n1708_p0411c09║護法。有八行偈，說四道理，即分為四：第一兩
T33n1708_p0411c10║偈說無常理、第二兩偈說苦道理、第三兩偈
T33n1708_p0411c11║說空道理、第四兩偈說無我理。此即初也。於
T33n1708_p0411c12║中有三：初有一偈辨器世間劫壞無常、次有
T33n1708_p0411c13║半偈明其內身一期無常、後有半偈舉勝況
T33n1708_p0411c14║劣。言劫燒終訖者，火災纔起，始從風輪乃至
T33n1708_p0411c15║初禪故言終訖。乾坤洞然者，乾者是天，乾者
T33n1708_p0411c16║健也，天行不息，故說為乾。坤者是地，坤者順
T33n1708_p0411c17║也，地順四時，生長萬物，說為坤。天地通燒，
T33n1708_p0411c18║故曰洞然。言須彌巨海者，山水相對，都為灰
T33n1708_p0411c19║燼。次有半偈，天龍彫表皆由業故。若依《賢愚
T33n1708_p0411c20║經》，天龍人鬼於中彫喪。言二儀當殞國有
T33n1708_p0411c21║何賴者，舉勝況劣。如上所說器及有情、天地
T33n1708_p0411c22║二儀當有殞沒，況國不滅。
T33n1708_p0411c23║經：生老病死（至）國有何賴。釋曰：第二兩
T33n1708_p0411c24║頌偈釋諸苦相。文別有二：初一偈半正明
T33n1708_p0411c25║諸苦、後有半偈舉勝況劣。前中有三：初有
T33n1708_p0411c26║兩句明其四苦相續不絕；次有二句通顯
T33n1708_p0411c27║三苦，謂怨憎會苦、愛別離苦、求不得苦，皆與
T33n1708_p0411c28║願違，或是憂悲為害；後有二句明五盛蘊苦。
T33n1708_p0411c29║諸欲是集諦，禍重是苦，如是苦集猶如瘡
T33n1708_p0412a01║疣。如是苦集，不離自身、不出三界，故言無
T33n1708_p0412a02║外。三界皆苦國有何樂者，舉勝況劣。謂三
T33n1708_p0412a03║界勝劣皆悉是苦，況其國土何賴非苦？
T33n1708_p0412a04║經：有本是無（至）國土亦如。釋曰：第三、二偈
T33n1708_p0412a05║明空。文別有二：初有一偈明其法空。初句明
T33n1708_p0412a06║所執性。下三句明依他空，謂依他上無所執
T33n1708_p0412a07║性。眾生蠢蠢都如幻居者，第二一偈明生空。
T33n1708_p0412a08║言聲響俱空國土亦如者，以勝劣況。謂聲及
T33n1708_p0412a09║響皆於所說，非實有性，猶如聲響非實故
T33n1708_p0412a10║空。國土亦爾，諸法因緣所成法故，亦說為
T33n1708_p0412a11║空也。
T33n1708_p0412a12║經：識神無形（至）豈有國耶。釋曰：第四、二偈
T33n1708_p0412a13║顯無我理。於中，初之二句明心識無我假依
T33n1708_p0412a14║四大，次二句明其心識妄計四大以為我
T33n1708_p0412a15║所，次一句明色身無我，次一句明其色身非
T33n1708_p0412a16║我所住；後有二句，舉前無我類國無我。又
T33n1708_p0412a17║解：初有一偈半明身無我，下之二句牒無
T33n1708_p0412a18║我說國亦無。前中初偈明心是苦以影無
T33n1708_p0412a19║我，就中上半正明心神無形。此明心神無
T33n1708_p0412a20║有形段，假我四蛇，依止不安，所以是苦。所
T33n1708_p0412a21║依四大，互相違反，從喻名蛇。下明痴者，保
T33n1708_p0412a22║為樂車。自下半偈用彼無常以顯無我。形
T33n1708_p0412a23║無常主，明形無常。神無常家，明神無常。下
T33n1708_p0412a24║牒況國形神當離，牒前段中後之半偈，豈
T33n1708_p0412a25║有國耶？況國亦無。
T33n1708_p0412a26║經：爾時法師（至）得法眼空。釋曰：自下第二
T33n1708_p0412a27║聞法獲益。於中有三：初聞法得益、次「眾中」下
T33n1708_p0412a28║轉教諸王、後「時斑足」下諸王悟道。前中有二：
T33n1708_p0412a29║初明眷屬得益、後王自得益。此即初也。謂王
T33n1708_p0412b01║眷屬得法眼空，此即人空智也。
T33n1708_p0412b02║經：王自證（至）斑足王所。釋曰：第二、王自得
T33n1708_p0412b03║益。謂王自證虛空等定，聞法悟解，此即法
T33n1708_p0412b04║空觀也。由此定力，至斑足所。
T33n1708_p0412b05║經：眾中即告（至）經中偈句。釋曰：第二、轉教
T33n1708_p0412b06║諸王。文別有七：一轉教諸王、二斑足王問、三
T33n1708_p0412b07║普明奉答、四諸王等得益、五勅放餘王、六斑
T33n1708_p0412b08║足捨國入道、七引說證成。此即初也。謂告
T33n1708_p0412b09║諸王就命時到，應誦過去七佛經中偈句。
T33n1708_p0412b10║經：時斑足王（至）皆誦何法。釋曰：第二、王問
T33n1708_p0412b11║所誦。
T33n1708_p0412b12║經：時普明（至）答王。釋曰：第三、普明奉答。可
T33n1708_p0412b13║解。
T33n1708_p0412b14║經：王聞此法（至）三空定門。釋曰：第四、諸王
T33n1708_p0412b15║得益。謂斑足王得空三昧，餘王皆證三定，謂
T33n1708_p0412b16║空、無願及以無相。
T33n1708_p0412b17║經：時斑足王（至）名味句。釋曰：第五、勅放諸
T33n1708_p0412b18║王。於中有三：初生大歡喜示過自歸、次放還
T33n1708_p0412b19║本國、後勸眾持經。
T33n1708_p0412b20║經：時斑足（至）證無生忍。釋曰：第六、捨國付
T33n1708_p0412b21║弟，證無生忍。
T33n1708_p0412b22║經：如十王地（至）現世生報。釋曰：第七、引說證
T33n1708_p0412b23║成。謂十王地說五千國王當誦是經，於現報
T33n1708_p0412b24║中得現法樂，及生報中得生人天，離諸難。
T33n1708_p0412b25║經：十六大國王（至）汝當受持。釋曰：自下第
T33n1708_p0412b26║三結示勸持。文別有三：初勸月光、次勸六
T33n1708_p0412b27║道、後勸小王。此即初也。文有二節：初結示
T33n1708_p0412b28║護國之法、後勸月光王汝當受持。
T33n1708_p0412b29║經：天上人中（至）名味句。釋曰：第二、勸六道
T33n1708_p0412c01║眾皆應受持。
T33n1708_p0412c02║經：未來世（至）羅蜜。釋曰：第三、勸諸小王如
T33n1708_p0412c03║法受持。
T33n1708_p0412c04║經：爾時釋迦（至）得入初地。釋曰：自下大段
T33n1708_p0412c05║第三時眾得益。若依《本記》，文中有二：初廣顯
T33n1708_p0412c06║得益、後「吾今」下總結得益。前中有六：經時
T33n1708_p0412c07║中王得入初地者，五百億人得入初地，初地
T33n1708_p0412c08║即是十信也。二經復有六欲王得性空地
T33n1708_p0412c09║者，六欲諸天八萬億人得性空地，即是十
T33n1708_p0412c10║解也。三經復有十八王法樂忍者，此明
T33n1708_p0412c11║十八梵王得無生法忍，即是十行也。得無生
T33n1708_p0412c12║法樂忍，即十迴向也。四經復有至乃至十
T33n1708_p0412c13║地者，謂學位菩薩有證一地乃至十地。五
T33n1708_p0412c14║經復有八部王天上正受者，明修羅得益。
T33n1708_p0412c15║有其二種：一得十三昧、二三昧。十三昧者，
T33n1708_p0412c16║一切處；二三昧者，二諦三昧。或可初入聖
T33n1708_p0412c17║道必具三昧。十三昧者，無想三昧，滅十地
T33n1708_p0412c18║故，名十三昧；二三昧者，即空無願二三昧也。
T33n1708_p0412c19║二轉鬼神天上正受。正受者，得無漏聖道。
T33n1708_p0412c20║六經在此會者至無量空信者，此明凡夫得信
T33n1708_p0412c21║佛性，名自性信。無量空信者，信法空也。
T33n1708_p0412c22║經：吾今略說等者。總結，應知。
T33n1708_p0412c23║散華品第六
T33n1708_p0412c24║將釋此品，略有二義：一釋品名、二正釋文。釋
T33n1708_p0412c25║品名者，諸王聞法，仰荷佛恩、散華供養，名散
T33n1708_p0412c26║華品。
T33n1708_p0412c27║經：爾時（至）歡喜無量。釋曰：第二、依文正釋。
T33n1708_p0412c28║上來四品辨內外護，此即第三荷恩供養。於
T33n1708_p0412c29║中有三：初諸王散華供養世尊、次佛現神變
T33n1708_p0413a01║令眾得益、後讚般若勸眾受持。前中有三：初
T33n1708_p0413a02║聞經歡喜、次散華供養、後發願受持。此即初
T33n1708_p0413a03║也。文有三節：即能聞人、次所聞法、後歡喜
T33n1708_p0413a04║心。所謂諸王聞十萬億偈，歡喜無量。問：於此
T33n1708_p0413a05║經中所說般若，三處不同：一〈二諦品〉中說八
T33n1708_p0413a06║萬億偈、二〈護國品〉末八千億偈、此〈散華品〉十
T33n1708_p0413a07║萬億偈。三處所說，有何差別？解云：〈二諦品〉
T33n1708_p0413a08║中，合說三時諸佛所說，總有八萬億偈；而兆
T33n1708_p0413a09║《仁王．護國品》中，別引過去七佛所說《仁王般
T33n1708_p0413a10║若》；於此品中，申今佛說《仁王般若》。由斯三處
T33n1708_p0413a11║所說不同。問：〈護國品〉言一日說八千億偈竟，
T33n1708_p0413a12║如何一日能說如是八千億偈？解云：如來神
T33n1708_p0413a13║力冥加被故。如《報恩經》，阿難暫時領得如來
T33n1708_p0413a14║二十年中所說諸經，此亦如是。諸王聞佛所
T33n1708_p0413a15║說十萬億偈，生歡喜故，散華供養。散華供養，
T33n1708_p0413a16║即〈散華品〉。准此經文，此經一部自有廣略二
T33n1708_p0413a17║本，如上應知。
T33n1708_p0413a18║經：即散（至）蓋諸大眾。釋曰：第二、散華供養。
T33n1708_p0413a19║於中有三：初散行華、次般若華、後妙覺華。此
T33n1708_p0413a20║三種華皆從所表，以立華名。初散行華，為表
T33n1708_p0413a21║三賢，是有漏行。次般若華，為表十聖，是無漏
T33n1708_p0413a22║智。後妙覺華，為顯佛地，覺法圓滿。座表三
T33n1708_p0413a23║賢，最是下故。臺表十聖，出有漏故。城表涅
T33n1708_p0413a24║槃，最大勝故。就前行華，文有四節：一諸王
T33n1708_p0413a25║散華、二「於虛空」下華變為座、三「十方」下化佛
T33n1708_p0413a26║說法、四「無量」下化眾散華。化佛說法，表法是
T33n1708_p0413a27║真，以同說故。化眾散華，表人是勝，堪供養
T33n1708_p0413a28║故。下准此釋。
T33n1708_p0413a29║經：復散（至）及諸大眾。釋曰：第二、散般若華。
T33n1708_p0413b01║文有四節：一諸王散華、二「於虛空」下華變為
T33n1708_p0413b02║臺、三「臺中」下化佛說法、四「臺中」下化佛說法
T33n1708_p0413b03║眾散華。
T33n1708_p0413b04║經：復散（至）第一義諦。釋曰：第三、散妙覺華。
T33n1708_p0413b05║文有四別：一諸王散華、二「於虛空」下華變為
T33n1708_p0413b06║城、三「城中」下化佛說法、四「時城」下化眾散
T33n1708_p0413b07║華。此即前三。金剛喻智、城譬涅槃，智斷雙
T33n1708_p0413b08║明，名金剛城。
T33n1708_p0413b09║經：時城中（至）而下。釋曰：第四、化眾散華。由
T33n1708_p0413b10║妙覺華功德力勝，是故此中三重散華、二重
T33n1708_p0413b11║變現：初菩薩散華變成臺、次臺中佛等散城
T33n1708_p0413b12║蓋、後蓋中天人散恒河沙華。
T33n1708_p0413b13║經：時諸國王（至）波羅蜜。釋曰：第二、諸王發
T33n1708_p0413b14║願。於中有二：初諸王發願、後世尊印述。此
T33n1708_p0413b15║即發願。願中有二：一願諸佛常說、二願四眾
T33n1708_p0413b16║常行。
T33n1708_p0413b17║經：佛告大王（至）神通生處。釋曰：第二、世尊
T33n1708_p0413b18║印述。雙印兩願，重言如是。諸佛母者，顯實相
T33n1708_p0413b19║般若。菩薩母者，觀照般若。神通生處，文字般
T33n1708_p0413b20║若。又解：般若能生諸佛菩薩及彼神通，故說
T33n1708_p0413b21║母言。如《金剛般若》云「一切諸佛阿耨菩提，皆
T33n1708_p0413b22║從此經出。一切諸佛如來，皆從此經生。」
T33n1708_p0413b23║經：時佛為王（至）神變。釋曰：第二、佛現神變
T33n1708_p0413b24║令眾得益。於中有二：初佛現神變、後時眾得
T33n1708_p0413b25║益。前中有二：初標章舉數、後次第別敘。此即
T33n1708_p0413b26║初也。神謂等持，變即轉變。由等持力，轉變自
T33n1708_p0413b27║在，故名神變。不思議者，心不能思、語不能
T33n1708_p0413b28║議，名不思議。故《法華》云「非口所宣，非心所
T33n1708_p0413b29║測。」《智度論》云「心行處滅，言語道斷。」《大般若》
T33n1708_p0413c01║云「心言路絕。名不思議。」
T33n1708_p0413c02║經：一華入（至）火風身。釋曰：第二、次第別敘。
T33n1708_p0413c03║於中有二：初別敘、後重讚。此別敘也。然此五
T33n1708_p0413c04║變，諸說不同。一云：初一華等者，約華及土
T33n1708_p0413c05║一多相入。二無量佛土入毛孔等者，寬狹相
T33n1708_p0413c06║入。三無量須彌等者，麁細相入。四一佛入無
T33n1708_p0413c07║量眾生等者，因果相入。於中初約一趣相入，
T33n1708_p0413c08║後約六趣相入。五佛身入四大身者，情非情
T33n1708_p0413c09║相入。一云：第一就華，一多相入。二就佛土，一
T33n1708_p0413c10║多相入。三佛土毛孔，一多相入。四須彌等，麁
T33n1708_p0413c11║細相入。五就凡聖，內外相入。若依《本記》，五變
T33n1708_p0413c12║三意。五變者：一華、二佛土、三須彌、四佛身、
T33n1708_p0413c13║五入地水火風。三意者，一遍空。一華入無量
T33n1708_p0413c14║華下，為除不願樂大乘障，故有遍空。二轉變。
T33n1708_p0413c15║一佛土入無量佛土下，為除執我所障，故有
T33n1708_p0413c16║轉變。三顯了。一佛身入無量眾下，為除怖畏
T33n1708_p0413c17║生死，故顯了入六道也。問：須彌大海入芥子
T33n1708_p0413c18║中，麁細相違，如何能入？解云：西方諸師略
T33n1708_p0413c19║作三釋。一云：一切諸法用如為性，以所依如
T33n1708_p0413c20║離諸相分，能依諸法無定大小，由此道理細
T33n1708_p0413c21║須彌等。一云：依唯識理，一切諸法皆不離
T33n1708_p0413c22║識，隨心所變亦無定相，以是義故細須彌
T33n1708_p0413c23║等。一云：一切諸法，因緣道理皆無定相，由
T33n1708_p0413c24║此因緣細須彌等。問：色有麁細，許得相入；時
T33n1708_p0413c25║有長短，亦得相攝？答：許亦無失，佛自在故。一
T33n1708_p0413c26║念為多劫、多劫攝為一念，如是等教，誠證非
T33n1708_p0413c27║一。難：諸佛得自在，一念攝多念；諸佛得自在，
T33n1708_p0413c28║一劫成多劫。若爾，三劫時應無異，便違聖教，
T33n1708_p0413c29║菩薩要經三無數劫精勤修習方證菩提。答：
T33n1708_p0414a01║此難不然，非凡等境。《顯揚》、《瑜伽》皆作此說。於
T33n1708_p0414a02║不思議強思量者，得誑麁報。
T33n1708_p0414a03║經：佛身（至）世界不可思議。釋曰：第二、重讚
T33n1708_p0414a04║也。合前五變，為三不思議。佛身即是前一佛
T33n1708_p0414a05║身，眾生即是無量眾生六道身也，世界即是
T33n1708_p0414a06║四大及前四種變也。一云：世界除前四變，餘
T33n1708_p0414a07║義同前。
T33n1708_p0414a08║經：佛現（至）神通三昧。釋曰：第二、云時眾得
T33n1708_p0414a09║益。益有四種：一十方天人得佛華定、二十恒
T33n1708_p0414a10║菩薩現身成佛、三三恒八部成菩提道、四十
T33n1708_p0414a11║千女人得神通定。問：一世界中，多佛並出不？
T33n1708_p0414a12║答：轉輪王當無有二並出，豈況如來而並出
T33n1708_p0414a13║耶？問：若爾，如何此經十恒菩薩現身成佛？答：
T33n1708_p0414a14║但言現身，不道即成。何妨現身，餘界成佛，如
T33n1708_p0414a15║《法華經》龍女現身，他方成佛。此亦應爾。問：若
T33n1708_p0414a16║〈受持品〉末十億菩薩現成正覺，如何會釋？解
T33n1708_p0414a17║云：佛名通於十地，《大般若》等即說十地名十
T33n1708_p0414a18║種佛。又如《法華經．分別功德品》，一四天下微
T33n1708_p0414a19║塵菩薩，一生當得阿耨多羅三藐三菩提。《法
T33n1708_p0414a20║華論》云「即是初地阿耨菩提。」此經准彼，義亦
T33n1708_p0414a21║無傷。
T33n1708_p0414a22║經：善男子（至）如法修行。釋曰：第三、讚般若
T33n1708_p0414a23║益。勸眾修行。文有二節：初讚般若有三世益、
T33n1708_p0414a24║後勸諦聽思念修行。諦聽，顯聞慧。思念，辨思
T33n1708_p0414a25║慧。修行，明修慧。
T33n1708_p0414a26║仁王經疏卷下（本）
T33n1708_p0414b01║
T33n1708_p0414b02║仁王經疏卷下（末）
T33n1708_p0414b03║
T33n1708_p0414b04║大慈恩寺沙門圓測撰
T33n1708_p0414b05║受持品第七
T33n1708_p0414b06║將釋此品，略有二義：一釋品名、二正釋文。釋
T33n1708_p0414b07║品名者，依《智度論》，由信力故，聞而奉行為受；
T33n1708_p0414b08║由念力故，久久不失為持。此品正明十三法
T33n1708_p0414b09║師受持般若，又令他受，名受持品。
T33n1708_p0414b10║經：爾時月光（至）般若波羅蜜。釋曰：第二、依
T33n1708_p0414b11║文正釋。前五品中辨正宗訖，故下二品依教
T33n1708_p0414b12║奉持。於中有二：初明受持、後明付屬。此即初
T33n1708_p0414b13║也。於一品內，文別有三：初問答正說十三法
T33n1708_p0414b14║師、次「佛告波斯」下付王受持、後「時諸大眾」下
T33n1708_p0414b15║明時眾得益。前中有二：初月光王請、後大牟
T33n1708_p0414b16║尼如來正說。請中有二：初觀瑞疑念、後發言
T33n1708_p0414b17║陳請。此即初也。文有三節：一觀釋迦五種神
T33n1708_p0414b18║變。二見臺上寶滿佛是一切佛化身主者，若
T33n1708_p0414b19║准《梵網經》，是盧舍那佛，或云盧招那、亦云盧
T33n1708_p0414b20║折羅，此云照也，以報佛淨色，遍周法界故。又
T33n1708_p0414b21║日月燈光遍周一處，亦盧舍那一也。或可義
T33n1708_p0414b22║翻名寶滿。此佛化千葉釋迦佛，及百億葉上
T33n1708_p0414b23║化佛，故言化身主也。三復現千華葉世界上
T33n1708_p0414b24║佛者，即是千華葉上千佛，及一一葉上百億
T33n1708_p0414b25║佛。其中如上諸佛，各各說般若波羅蜜。此當
T33n1708_p0414b26║《梵網經》云「我今盧舍那，方坐蓮華臺。周匝千
T33n1708_p0414b27║華上，復現千釋迦。一華百億國，一國一釋迦，
T33n1708_p0414b28║各坐菩提樹，一時成佛道。」問：此上寶滿佛，於
T33n1708_p0414b29║三身中何身所攝？有說：自受用身。此說不
T33n1708_p0414c01║爾，自受用土無法眾故。有說：他受用身。此
T33n1708_p0414c02║亦不然，諸微塵眾聽佛說故。今解：於化身中
T33n1708_p0414c03║本末差別，非受用身（更勘《無上依經》、《大乘同性經》，毘盧舍那、釋迦有何差別也）。
T33n1708_p0414c04║經：白佛言（至）不可以識識。釋曰：自下第二
T33n1708_p0414c05║發言陳請，初讚、後請。此即讚也。若依《本記》，
T33n1708_p0414c06║過言說故不可說，過想心故不可解，過覺觀
T33n1708_p0414c07║故不可以識識。此當《智度論》說「言語道斷、心
T33n1708_p0414c08║行處滅」，依《解深密經》云「心言路絕」。
T33n1708_p0414c09║經：云何（至）開空法道。釋曰：第二、請也。開謂
T33n1708_p0414c10║開發。道即聖道。於人法境開發空慧，名空法
T33n1708_p0414c11║道。此中問意：諸佛所說甚深般若，難說難識。
T33n1708_p0414c12║云何諸善男子於此經中明了覺解？依何觀
T33n1708_p0414c13║門為諸眾生開法空道？
T33n1708_p0414c14║經：大牟尼言（至）為大法王。釋曰：第二、如來
T33n1708_p0414c15║正說。於中有三：初總標、次「善男子其法師」下
T33n1708_p0414c16║別釋、後「善男子如是諸菩薩」下總結。前中有
T33n1708_p0414c17║三：初總標、次別敘、後勸供。此即初也。
T33n1708_p0414c18║經：從習忍（至）依持建立。釋曰：第二、別敘。依
T33n1708_p0414c19║謂所依。持謂攝持。為眾所依，能攝持眾建立
T33n1708_p0414c20║正法。
T33n1708_p0414c21║經：汝等大眾（至）而以供養。釋曰：第二、勸供。
T33n1708_p0414c22║應知。
T33n1708_p0414c23║經：善男子其法師者。釋曰：第二、別釋十三
T33n1708_p0414c24║法師。文別有二：初諜總名、後次第別釋。此即
T33n1708_p0414c25║初也。
T33n1708_p0414c26║經：習種性菩薩。釋曰：自下第二次第別釋十
T33n1708_p0414c27║三法師，分為十三。此即第一釋習種性。文別
T33n1708_p0414c28║有五：一標位列名、二辨類差別、三行業不同、
T33n1708_p0414c29║四舉劣顯勝、五入位時分。此即第一標位列
T33n1708_p0415a01║名。謂十三法師中，第一法師名習種性菩薩。
T33n1708_p0415a02║經：若在家（至）比丘尼。釋曰：第二辨類差別。
T33n1708_p0415a03║略辨四眾：一婆差、二優婆差、三比丘、四比
T33n1708_p0415a04║丘尼。言婆差者，或云優婆塞，皆訛略也。正言
T33n1708_p0415a05║鄔波索迦，此云近事男。鄔波斯迦，此云近事
T33n1708_p0415a06║女。索是男聲，斯是女聲。謂彼恒時親承善士，
T33n1708_p0415a07║故名近事，廣釋如前。比丘及比丘尼，亦如前
T33n1708_p0415a08║釋。
T33n1708_p0415a09║經：修行十善。釋曰：第三、行業不同。文別有
T33n1708_p0415a10║三：初修十善、次修不淨忍、後住在佛家。此修
T33n1708_p0415a11║十善，謂不殺生等十善業道，或可十信。十種
T33n1708_p0415a12║信心雖有兩說，《本記》意存十信。
T33n1708_p0415a13║經：自觀己身（至）分分不淨。釋曰：第二、修不
T33n1708_p0415a14║淨忍。自有三種：一觀六大不淨、二觀諸根不
T33n1708_p0415a15║淨、三觀三界不淨。此觀六大，謂諸有情六界
T33n1708_p0415a16║成身，所謂四大及空界也。色界有漏識，皆是
T33n1708_p0415a17║有漏，可破壞故，名為不淨。六界別觀，故言分
T33n1708_p0415a18║分。
T33n1708_p0415a19║經：復觀十四根（至）菩提心。釋曰：第二、諸根
T33n1708_p0415a20║不淨。謂於二十二根中，復觀十四根以為不
T33n1708_p0415a21║淨。所謂眼等五根，有五識情，或可有情數攝，
T33n1708_p0415a22║名五情根；五受根者，苦樂憂喜捨；及男女意
T33n1708_p0415a23║命，皆是有漏，有無量過，故說十四皆為不淨。
T33n1708_p0415a24║信等五根及三無漏，皆唯善性，過中不說，故
T33n1708_p0415a25║觀行者觀十四根，即發無上菩提心也。
T33n1708_p0415a26║經：常修三界（至）忍觀門。釋曰：第三、觀三界
T33n1708_p0415a27║不淨。謂三界繫法皆有漏故，亦是不淨。問
T33n1708_p0415a28║曰：四靜慮及無色界亦有淨法，如何說為不
T33n1708_p0415a29║淨邪？解云：不淨自有多種。如《瑜伽》第二十六
T33n1708_p0415b01║卷說，有六種不淨：一朽穢不淨，自有二種：一
T33n1708_p0415b02║依內不淨，謂髮毛等；二依外不淨，謂青瘀等。
T33n1708_p0415b03║二者苦惱不淨，謂苦觸所生受。三下劣不淨，
T33n1708_p0415b04║所謂欲界。四觀待不淨，如待無色勝清淨事，
T33n1708_p0415b05║色界諸法便似不淨；待菩迦耶寂滅涅槃，乃
T33n1708_p0415b06║至有頂皆似不淨。五煩惱不淨，謂三界中所
T33n1708_p0415b07║有一切結縛睡眠隨煩惱纏。六違壞不淨，謂
T33n1708_p0415b08║五取蘊，無常無恒、不可保信、變壞法性，具說
T33n1708_p0415b09║如彼。由此靜慮無色，皆名不淨。
T33n1708_p0415b10║經：住在佛家。釋曰：第三、住在佛家。文別有
T33n1708_p0415b11║二：初明住在佛家、後修六和敬。此即初也。謂
T33n1708_p0415b12║空無我佛所住處，名為佛家。此習種性初證
T33n1708_p0415b13║空理，故名為住。
T33n1708_p0415b14║經：修六和敬（至）波羅蜜道。釋曰：第二、修六
T33n1708_p0415b15║和敬。謂住佛家故，修六和敬。所謂三業、同戒、
T33n1708_p0415b16║同見、同學八萬四千波羅蜜，為六和敬。
T33n1708_p0415b17║經：善男子（至）有退有進。釋曰：第四、舉劣顯
T33n1708_p0415b18║勝。文別有二：初舉劣、後「是定人」下顯勝。前
T33n1708_p0415b19║中有二：初上釋劣位、後「雖以」下釋通伏難。前
T33n1708_p0415b20║中有三：初法、次喻、後合。此即法說。謂習忍
T33n1708_p0415b21║以前十信菩薩，有退有進，故名劣位。
T33n1708_p0415b22║經：譬如輕毛隨風東西。釋曰：第二、舉喻。可
T33n1708_p0415b23║知。
T33n1708_p0415b24║經：是諸菩薩亦復如是。釋曰：第三、合喻。可
T33n1708_p0415b25║知。
T33n1708_p0415b26║經：雖以十千劫（至）名不定人。釋曰：第二、釋
T33n1708_p0415b27║通伏難。文有兩節：初牒三伏難、後「而不可」下
T33n1708_p0415b28║標宗。略答十善菩薩，有其三義：一以十千劫
T33n1708_p0415b29║行十正道，發菩提心，當入習忍位。三亦常學
T33n1708_p0415c01║三伏忍。以具三義，謂應不退。如何說言有退
T33n1708_p0415c02║有進？故作此言。雖有三事，而不可字名是習
T33n1708_p0415c03║種性，是名不定人。
T33n1708_p0415c04║經：此定人者（至）聖人性故。釋曰：第二、顯其
T33n1708_p0415c05║勝位。文別有二：初明證理、後明離過。此即初
T33n1708_p0415c06║也。謂十住位初證生空理，由此證得聖人性
T33n1708_p0415c07║故，名為定人，亦是不退。問：此種性菩薩，為如
T33n1708_p0415c08║此經定不退耶？或有即耶？解云：設爾何失？
T33n1708_p0415c09║若廣分別，如前已說。
T33n1708_p0415c10║經：必不起（至）無有是處。釋曰：第二、離過。有
T33n1708_p0415c11║其四重：一不起五逆，所謂殺父母、羅漢、出佛
T33n1708_p0415c12║身血、破和合僧。二不起六重，如《優婆塞經》第
T33n1708_p0415c13║四卷〈受戒品〉說，一殺生、二偷盜、三婬蕩、四妄
T33n1708_p0415c14║語、五沽酒、六謗說在家出家四眾過失。廣說
T33n1708_p0415c15║如彼（餘經或說四重、八重。四重者，一貪嫉、二慳、三嗔、四謗三寶藏。言八重者，即菩薩八重，前四重上加
T33n1708_p0415c16║僧四重，即名八重。言十重者，前六重上加貪等四，名為十重。今此說六，犯即失戒法，名為重法。過中極重，名為
T33n1708_p0415c17║重也）。三者不起二十八輕，亦如《優婆塞經．受戒
T33n1708_p0415c18║品》說，一不供養父母師長；二耽樂飲酒；三污
T33n1708_p0415c19║惡不能瞻視病苦；四見有乞者不能多少隨
T33n1708_p0415c20║宜，而與空遣還者；五若見比丘比丘尼、長老
T33n1708_p0415c21║先宿、諸優婆塞優婆夷等，不起奉迎禮拜問
T33n1708_p0415c22║訊；六若見比丘比丘尼、優婆塞優婆夷毀所
T33n1708_p0415c23║受戒，心生憍慢，言我勝彼、彼不如我；七月月
T33n1708_p0415c24║之中不能六日受持八戒、供養三寶；八四十
T33n1708_p0415c25║里中有講法處不能往聽；九受招提僧眾具
T33n1708_p0415c26║床座；十疑水有虫故便飲之；十一險難之處
T33n1708_p0415c27║無伴獨行；十二獨宿尼寺；十三為於財命打
T33n1708_p0415c28║罵奴婢童僕外人；十四若以殘食施於比丘
T33n1708_p0415c29║比丘尼優婆塞優婆夷；十五若畜猫狸；十六
T33n1708_p0416a01║畜養象馬牛羊駝驢，一切畜獸不作淨，施未
T33n1708_p0416a02║受戒者；十七若不貯畜僧伽梨衣鉢盂錫杖；
T33n1708_p0416a03║十八若為身命須田作者，不求淨水及陸種
T33n1708_p0416a04║處；十九為於身命，若作市易斗稱賣物，一說
T33n1708_p0416a05║價已不得前卻捨賤趣貴，斗稱量物仕前互
T33n1708_p0416a06║用，如其不平應語令平；二十若於非處非時
T33n1708_p0416a07║行欲；二十一齎估反賣，不輸官稅盜弄去者；
T33n1708_p0416a08║二十二若犯國制；二十三若得新穀菓苽菜
T33n1708_p0416a09║茹，不先奉獻師供養三寶，先自受用者；二十
T33n1708_p0416a10║四僧若不聽說法讚歎，輒自作者；二十五道
T33n1708_p0416a11║路若在諸比丘前、沙彌前行；二十六僧中付
T33n1708_p0416a12║食，若偏為師選擇美好、過分與者；二十七若
T33n1708_p0416a13║養蠶者；二十八行路之時遇見病者，不住瞻
T33n1708_p0416a14║視為作方便、付屬所在而捨去者。四不起諦
T33n1708_p0416a15║法，謂定位者不謗佛法，經書言非佛說。
T33n1708_p0416a16║經：能以一阿僧祇（至）僧伽陀位。釋曰：第四、入
T33n1708_p0416a17║位時分。梵音阿僧祇劫，此云無數劫。謂日月
T33n1708_p0416a18║歲數不可數故，名阿僧祇。或三災等劫，不可
T33n1708_p0416a19║數故。乃至大小乘宗，三大阿祇名阿僧祇。今
T33n1708_p0416a20║於此中，依日月歲數，非三災等。僧伽陀位者，
T33n1708_p0416a21║相傳釋云性種性，或云離著，謂證人空而不
T33n1708_p0416a22║執著我有情等。此意說云：一僧祇修行習忍，
T33n1708_p0416a23║始入性種性。
T33n1708_p0416a24║經：復次性種性。釋曰：第二、性種性。文別有
T33n1708_p0416a25║三：初標位列名、次辨觀差別、後入位時分。此
T33n1708_p0416a26║即初也。初學名習，數習成性故。十行乃名性
T33n1708_p0416a27║種性也。
T33n1708_p0416a28║經：行十慧觀。釋曰：第二、辨觀差別。於中有
T33n1708_p0416a29║五：一行觀行、二滅障、三知俗、四練觀、五修
T33n1708_p0416b01║行。此即初也。言行十慧觀者，謂四念處、三善
T33n1708_p0416b02║根及三世觀，如前〈教化品〉中說。
T33n1708_p0416b03║經：滅十顛倒。釋曰：第二、滅障。言滅十顛倒
T33n1708_p0416b04║者，謂四念處觀除四顛倒，三善根觀除其三
T33n1708_p0416b05║毒，或三世觀除三世執。定有過去因、有未來
T33n1708_p0416b06║果，及現在因果執，皆不順理，並名顛倒。
T33n1708_p0416b07║經：及我人知見（至）不可得。釋曰：第三、知俗。
T33n1708_p0416b08║謂我人知見者，依世俗說，分分假偽而非實
T33n1708_p0416b09║有，但有名即是名假，但有受即受假，但有法
T33n1708_p0416b10║即法假。由此道理，實不可得，故知我人等者
T33n1708_p0416b11║皆世俗有。
T33n1708_p0416b12║經：無定相（至）修道空觀。釋曰：第四、練觀。無
T33n1708_p0416b13║定相者，總標我法無其定相。無自他相故者，
T33n1708_p0416b14║別釋我法無自他相。此即兩釋。一云：無自相
T33n1708_p0416b15║者，顯無我相；無他相者，顯無法相。一云：無
T33n1708_p0416b16║自相者，無人我法我相；無他相者，無人我法
T33n1708_p0416b17║我二種我所相。修護觀門者，如上觀門，未得
T33n1708_p0416b18║名脩、已得名護。已上文意，義趣難了。有諸異
T33n1708_p0416b19║說，恐繁不述。
T33n1708_p0416b20║經：亦常行百萬（至）念念不去心。釋曰：第五、
T33n1708_p0416b21║修行。謂此位中觀漸勝故，行諸波羅蜜常不
T33n1708_p0416b22║離心。
T33n1708_p0416b23║經：以二阿僧祇（至）波羅陀位。釋曰：第三、入
T33n1708_p0416b24║位時分。波羅陀者，若依《本記》，翻名守護。謂道
T33n1708_p0416b25║種性位，其行堅牢、不失自性，名守護位。此明
T33n1708_p0416b26║十行以二僧祇行正道法，得住十迴向也。若
T33n1708_p0416b27║依《本記》配屬十行名道種性，便違經說伏忍
T33n1708_p0416b28║聖胎三十人。
T33n1708_p0416b29║經：復次道種性。釋曰：第三、道種性。文別有
T33n1708_p0416c01║三：初標位列名、次辨觀差別、後入位時分。
T33n1708_p0416c02║此即初也。地上聖道之種性故，名道種性。故
T33n1708_p0416c03║上經云「修行上伏忍，進入平等道」，名為道種
T33n1708_p0416c04║性。
T33n1708_p0416c05║經：住堅忍中（至）無生無滅。釋曰：第二、辨觀
T33n1708_p0416c06║差別。於中有二：初辨觀差別、後受報勝劣。前
T33n1708_p0416c07║中有三：初總標觀相、次別敘十觀、後舉勝簡
T33n1708_p0416c08║劣。此即初也。住十堅心名住忍。謂此位中觀
T33n1708_p0416c09║一切法皆是無生，生既不成，便無住滅，是
T33n1708_p0416c10║觀空義。
T33n1708_p0416c11║經：所謂五受（至）不可得故。釋曰：第二、別敘
T33n1708_p0416c12║十觀，所謂五受、三界、二諦。言五受者，有漏五
T33n1708_p0416c13║蘊貪等所取，名五受蘊。由觀彼故，得五分法
T33n1708_p0416c14║身。觀三界，得三空忍。觀二諦，得無常無生二
T33n1708_p0416c15║忍。廣如前說。如是十法，無自他相及如實
T33n1708_p0416c16║性，不可得故，皆說為空。
T33n1708_p0416c17║經：而常入（至）心心寂滅。釋曰：第三、舉勝簡
T33n1708_p0416c18║劣。謂此位中雖行十忍，而滿分中簡前九忍，
T33n1708_p0416c19║而行第十真諦忍觀，即說無生忍觀，名為第
T33n1708_p0416c20║一義諦觀也。心心寂滅者，寂謂寂靜、滅謂除
T33n1708_p0416c21║滅，即彼心行念念寂靜，滅除散動，故名心心
T33n1708_p0416c22║寂滅。
T33n1708_p0416c23║經：而受生三界。釋曰：第二、受報勝劣。文別
T33n1708_p0416c24║有三：初標、次徵、後釋。此即總標。雖心寂靜，
T33n1708_p0416c25║而受生三界果報。
T33n1708_p0416c26║經：何以故。釋曰：第二、徵也。謂外詰云：已得
T33n1708_p0416c27║寂滅，如何能受分段報耶？
T33n1708_p0416c28║經：業習業報（至）順道生。釋曰：第三、正釋。謂
T33n1708_p0416c29║由舊業熏習力故，而受三界分段生死，能為
T33n1708_p0417a01║聖道之所依止故，名順道生。或可為化有情，
T33n1708_p0417a02║受六道身，隨順聖道故，言順道生。雖有兩釋，
T33n1708_p0417a03║前說為勝。如上所說，種性菩薩不生惡道
T33n1708_p0417a04║故。
T33n1708_p0417a05║經：復以三阿僧祇劫（至）正位。釋曰：第三、入
T33n1708_p0417a06║位時分。言平等聖人，地名。謂入初地聖道，離
T33n1708_p0417a07║能所取相。或可初地雙證二諦，故言平等。阿
T33n1708_p0417a08║毘跋致，此云不退。謂初地已上證理不退，名
T33n1708_p0417a09║不退。謂三阿僧祇修諸度故，當入聖位、當住
T33n1708_p0417a10║不退。
T33n1708_p0417a11║經：復次善覺菩薩摩訶薩。釋曰：第四、善覺。
T33n1708_p0417a12║文別有五：一標位列名、二辨修差別、三「以四」
T33n1708_p0417a13║下入藏時分、四「無三界」下明受生差別、五「常
T33n1708_p0417a14║修」下登位分齊。此即第一標位列名，准上可
T33n1708_p0417a15║知。
T33n1708_p0417a16║經：住平等忍（至）不去心。釋曰：第二、辨修差
T33n1708_p0417a17║別。文別有二：初顯二智別相、後「如是善男子」
T33n1708_p0417a18║下重顯二智同異。前中有二：初立二章、後「入
T33n1708_p0417a19║無相捨」下別釋二章。此即初也。言平等忍者，
T33n1708_p0417a20║第一章明其實智離有無相，名平等忍。言修
T33n1708_p0417a21║行四攝念念不去心者，立第二方便智，謂以
T33n1708_p0417a22║四攝化眾生，名方便智。
T33n1708_p0417a23║經：入無相捨（至）貪煩惱。釋曰：自下第二別
T33n1708_p0417a24║釋二章。於中有二：初釋實智，釋上平等；後「無
T33n1708_p0417a25║量」下顯方便智，釋上四攝。前中有三：初總標
T33n1708_p0417a26║實智滅三界貪、次別釋實智證三無為、後顯
T33n1708_p0417a27║無為離有無相。此即初也。離三輪捨，無貪性
T33n1708_p0417a28║故，能滅三界貪欲煩惱。
T33n1708_p0417a29║經：於第一義（至）為法性無為。釋曰：第二、別
T33n1708_p0417b01║釋實智證二無為。文別有三：初法性無為、
T33n1708_p0417b02║次擇滅無為、後非擇滅無為。此即初也。此有
T33n1708_p0417b03║兩名：一者法性、二者虛空。
T33n1708_p0417b04║經：緣理而滅（至）無相無為。釋曰：第二、擇滅
T33n1708_p0417b05║無為。謂緣真如滅一切煩惱等相，所顯真如
T33n1708_p0417b06║為擇滅無為。此有三名：一者擇滅。體即是智。
T33n1708_p0417b07║擇謂簡擇，擇所得滅，故名擇滅。二數緣滅。數
T33n1708_p0417b08║謂慧數，慧數所得，名數緣滅。三智緣滅，擇之
T33n1708_p0417b09║與智其義一也。
T33n1708_p0417b10║經：住初忍時（至）無相無為。釋曰：第三、非擇
T33n1708_p0417b11║滅無為。謂住信忍中第一下忍，永斷一切分
T33n1708_p0417b12║別煩惱，故能於無量未來法中得非擇滅，無
T33n1708_p0417b13║相無為。此有三名：一非擇滅、二非數緣滅、三
T33n1708_p0417b14║非智緣滅，准上應知。然此二滅有差別者，薩
T33n1708_p0417b15║婆多宗，由智斷障名為擇滅，滅不由智名非
T33n1708_p0417b16║擇滅。依經部宗，有漏智斷名非擇滅，無漏智
T33n1708_p0417b17║斷名為擇滅。今依大乘，大同經部，具如別
T33n1708_p0417b18║章。問：豈不虛空及非擇滅非無漏智境，如何
T33n1708_p0417b19║無相智得證三無為？解云：諸宗不同。薩婆多
T33n1708_p0417b20║宗，不許無漏智緣二無為。依大乘宗，於真如
T33n1708_p0417b21║上假安立故，許緣無失。
T33n1708_p0417b22║經：無相無為（至）無無相故。釋曰：第三、顯三
T33n1708_p0417b23║無為離有無相，意顯三種其性皆空。然釋
T33n1708_p0417b24║此文，諸說不同。一云：釋無相有其三句。初
T33n1708_p0417b25║無自他者，遣其有相。無無者，遣其無相。言
T33n1708_p0417b26║無相故者，雙遣亦有無相。或有說者：具遣
T33n1708_p0417b27║四句。無自他相，遣有相。無無者，遣無相。
T33n1708_p0417b28║言無相者，遣第三句亦有亦無相及第四
T33n1708_p0417b29║句非有非無相。今解：無自他者，遣我相，即顯
T33n1708_p0417b30║生空理無。無無相者，顯法空理非無相，故言
T33n1708_p0417c01║無無。非有相，故言無相。
T33n1708_p0417c02║經：無量方便皆現前觀。釋曰：第二、顯方便
T33n1708_p0417c03║智。文別有二：初總標六種、後別釋六種。此即
T33n1708_p0417c04║初也。亦非一故名無量，非內證智故名方
T33n1708_p0417c05║便。
T33n1708_p0417c06║經：實相方便（至）不顛倒。釋曰：自下第二別
T33n1708_p0417c07║釋六種方便。即分為六，皆有二段：先牒、後
T33n1708_p0417c08║釋。此釋第一實相方便。緣第一義故名實相，
T33n1708_p0417c09║起巧功能名為方便。問：與根本智有何差別？
T33n1708_p0417c10║解云：如《成唯識》云「根本智內證自體不變影
T33n1708_p0417c11║像，此後得智緣真如境變影而緣，不能親證
T33n1708_p0417c12║於第一義諦。」不沈等言，諸說不同。若依《本記》，
T33n1708_p0417c13║凡夫名沈，沒生死故；二乘名出，出生死故；三
T33n1708_p0417c14║十心至十地已還名不轉，佛地名不顛倒。十
T33n1708_p0417c15║迴向中學此法也。此說不然。所以者何？彼釋
T33n1708_p0417c16║如是善男子下，方屬初地；已上諸文屬十迴
T33n1708_p0417c17║向，不當經意，故今不依。今解：不然。一云：初
T33n1708_p0417c18║二如上十住行可轉，十迴向猶有顛倒。初地
T33n1708_p0417c19║離前四位，故說四不。一云：沈謂惛沈，即是
T33n1708_p0417c20║定障。出即掉舉，即是慧障。轉者，疑等餘惑。顛
T33n1708_p0417c21║倒即是我見等倒。入初地時離上四過，故
T33n1708_p0417c22║說四不。
T33n1708_p0417c23║經：遍學方便（至）一切學。釋曰：第二、遍學方
T33n1708_p0417c24║便。依《本記》云「俗中有真非證，真中有俗非不
T33n1708_p0417c25║證。」有說：五乘中不取人天及二乘故非證，有
T33n1708_p0417c26║大乘故非不證。如《成實論》，廣學諸異論，遍知
T33n1708_p0417c27║聖者意。又《善戒經》，遍學五明論等，而不分別
T33n1708_p0417c28║證不證。雖非證不證，而能學一切法。有本云
T33n1708_p0417c29║「一切學」者謬。
T33n1708_p0418a01║經：迴向方便而向薩婆若。釋曰：第三、迴向
T33n1708_p0418a02║方便。謂求大菩提，不同二乘求住小果，名非
T33n1708_p0418a03║住果。不同凡夫，無求住果，名非不住。求趣菩
T33n1708_p0418a04║提，名向薩波若。
T33n1708_p0418a05║經：魔自在（至）四魔所不動。釋曰：第四、魔自
T33n1708_p0418a06║在方便者，接引方便也。非道行佛道者，即《維
T33n1708_p0418a07║摩》云「或現作淫女，引諸好色者。先以欲鉤牽，
T33n1708_p0418a08║後令入佛道」也。魔不動者，即《維摩》中「在欲而
T33n1708_p0418a09║行禪，令魔心憒亂，不能得其便」也。言四魔者，
T33n1708_p0418a10║一煩惱、二陰魔、三者死魔、四者天魔。前四魔
T33n1708_p0418a11║上，更加無常、無我、不淨、苦，別名八魔也。又
T33n1708_p0418a12║釋：謂雖行魔事，巧便自在，故名魔自在方
T33n1708_p0418a13║便。故《維摩》云「住不可思議解脫菩薩，以方
T33n1708_p0418a14║便力教化眾生，現作魔。」又〈佛道品〉云「若菩薩
T33n1708_p0418a15║行於非道，是為通達佛道。」云何菩薩行於非
T33n1708_p0418a16║道？答曰：菩薩行五無間而無惱患，乃至云「示
T33n1708_p0418a17║有妻妾婇女，而常遠離五欲淤泥，是為菩薩
T33n1708_p0418a18║通達佛道。」具說如彼。
T33n1708_p0418a19║經：一乘方便（至）一切行故。釋曰：第五、一乘
T33n1708_p0418a20║方便。謂理體無二，故說一乘。於一乘法，巧知
T33n1708_p0418a21║眾生差別相，名為方便。不二相者，釋上一乘。
T33n1708_p0418a22║於中通達一切行相者，釋其方便。又《金光明
T33n1708_p0418a23║經》云「法界無分別，為度眾生分別說三乘。」又
T33n1708_p0418a24║《法華》云「諸佛以方便力，於一佛乘分別說三。」
T33n1708_p0418a25║具說一乘，義如別章。
T33n1708_p0418a26║經：變化方便（至）淨佛國土。釋曰：第六、變化
T33n1708_p0418a27║方便。言變化者，變易異名。故《顯揚》及《唯識》依
T33n1708_p0418a28║此說變易生死，名變化生。此明地上菩薩由
T33n1708_p0418a29║願力故，於淨土中受變易生，不受三界分段
T33n1708_p0418b01║之身，故名變化方便。
T33n1708_p0418b02║經：如是善男子（至）實智照。釋曰：第二、重顯
T33n1708_p0418b03║二智同異。於中有三：初結上異相；次舉喻顯
T33n1708_p0418b04║非一異；後「以一切行成就」者，顯行成就。此即
T33n1708_p0418b05║初也。文別有二：初顯實智相、後顯方便智。此
T33n1708_p0418b06║即初也。謂於初地，根本智生，創覺生法二空，
T33n1708_p0418b07║故言初覺智。即此覺智，於有無相而不二
T33n1708_p0418b08║故，是實智照。故前文言「無自他相，無無相故」
T33n1708_p0418b09║也。
T33n1708_p0418b10║經：巧用不證（至）方便觀。釋曰：第二、顯方便
T33n1708_p0418b11║智。言巧用者，總標四用。謂即彼地後得智四
T33n1708_p0418b12║用巧妙，名為巧用。不證等者，別顯四用。不證
T33n1708_p0418b13║者，不同外道證四靜慮以為涅槃。不沈者，不
T33n1708_p0418b14║同凡夫沈沒生死。不出者，不同二乘出離生
T33n1708_p0418b15║死。不到者，不同地前菩薩不到初地。或可「不
T33n1708_p0418b16║到」者謬也，應言「不倒」，謂地前菩薩猶起顛倒，
T33n1708_p0418b17║為簡彼故故言不倒。是方便觀者，結上四用
T33n1708_p0418b18║皆後得智。
T33n1708_p0418b19║經：譬如水之與波不一不異。釋曰：自下第
T33n1708_p0418b20║二舉喻顯非一異。文別有二：初明二智不一
T33n1708_p0418b21║不異、後類顯諸行亦體非一異。謂上二智同
T33n1708_p0418b22║一剎那，二用別故不一、同一慧故不異。譬如
T33n1708_p0418b23║水之波，體相別故不一、波即水故不異。
T33n1708_p0418b24║經：乃至一切行（至）不一不二故。釋曰：第二、
T33n1708_p0418b25║類釋諸行亦非一異。謂如二智不一不異，如
T33n1708_p0418b26║是乃至一切八萬四千波羅蜜行，諸禪定門
T33n1708_p0418b27║及陀羅尼門，展轉相望皆非一異。
T33n1708_p0418b28║經：而一一行成就。釋曰：第三、顯行成就。謂
T33n1708_p0418b29║此位中二智成故，餘一切行悉皆成就。
T33n1708_p0418c01║經：以四阿僧祇（至）功德藏門。釋曰：第三、入
T33n1708_p0418c02║藏時分。謂於此地無漏觀成，攝藏一切諸功
T33n1708_p0418c03║德門，由斯別立功德藏門。理應諸位應有此
T33n1708_p0418c04║門，以非初故，故不別立。此中意說四阿僧祇
T33n1708_p0418c05║行諸行故，入此藏門。有釋：此文准上下文，應
T33n1708_p0418c06║置一切淨土已後方說此文。所以者何？四劫
T33n1708_p0418c07║滿當入後位故。
T33n1708_p0418c08║經：無三界業（至）畢竟故不造新。釋曰：第四、
T33n1708_p0418c09║受生差別。文別有二：初明不生三界、後明生
T33n1708_p0418c10║於淨土。此即初也。謂入初地，斷分別我見，不
T33n1708_p0418c11║造三界業，故畢故業而不造新。問：地上菩薩
T33n1708_p0418c12║不受分段身，諸處所說十王報以何業受？西
T33n1708_p0418c13║方諸師自有兩釋。一云：地上菩薩皆受變易，
T33n1708_p0418c14║故受十王皆是化身。不爾，十處應不見王，變
T33n1708_p0418c15║易妙身非彼境故。一云：有一論師名調伏光，
T33n1708_p0418c16║依《解深密》作如此說：八地已上所現王身，唯
T33n1708_p0418c17║是變化；七地已前，故起煩惱，資三界業，受分
T33n1708_p0418c18║段身、此則實身受十王報，故無有失。
T33n1708_p0418c19║經：以願力故（至）一切淨土。釋曰：第二、以願
T33n1708_p0418c20║力故生於淨土。有解：從多分說。若煩惱資，
T33n1708_p0418c21║或生三界，如調伏光說。
T33n1708_p0418c22║經：常修捨觀（至）常授與人。釋曰：第五、登位
T33n1708_p0418c23║分齊。文別有二：初明登位、後明寶施。此明登
T33n1708_p0418c24║位鳩摩伽。若依《本記》，翻為勝惡魔。初地離五
T33n1708_p0418c25║怖畏，過二乘魔也。
T33n1708_p0418c26║經：以四大寶藏常授與人。釋曰：第二、寶施。
T33n1708_p0418c27║諸說不同。一云：三藏及雜藏，施諸眾生。一
T33n1708_p0418c28║云：依《勝鬘經》四種寶藏。一者無價，菩薩乘
T33n1708_p0418c29║也；二者上價，緣覺乘也；三者中價，聲聞乘
T33n1708_p0419a01║也；四者下價，人天乘也。若依《地持》，四攝益
T33n1708_p0419a02║物，名四寶藏。
T33n1708_p0419a03║經：復次德慧菩薩。釋曰：第五、德慧菩薩。文
T33n1708_p0419a04║別有三：初標位列名、次辨觀差別、後入位時
T33n1708_p0419a05║分。此即初也。謂具律儀等三種戒德與慧俱
T33n1708_p0419a06║生，故名德慧。
T33n1708_p0419a07║經：以四無量心。釋曰：第二、辨觀差別。文別
T33n1708_p0419a08║有三：初顯地別行、次辨除障、後位分齊。此即
T33n1708_p0419a09║初也。為欲對治嗔煩惱故，修四無量。義如上
T33n1708_p0419a10║說。
T33n1708_p0419a11║經：滅三有嗔等煩惱。釋曰：第二、辨除障也。
T33n1708_p0419a12║由修慈故，能滅三界嗔等煩惱。然嗔煩惱，諸
T33n1708_p0419a13║宗不同。若依薩婆多，唯在欲界。依經部宗，嗔
T33n1708_p0419a14║通三界。依大乘宗，《瑜伽》等說，同薩婆多。今依
T33n1708_p0419a15║此經，同經部說。或可此經隨轉理門。或可此
T33n1708_p0419a16║文言總意別，謂三有中欲界有嗔，故言三有。
T33n1708_p0419a17║嗔等據實，不通上界。
T33n1708_p0419a18║經：住中忍中行一切功德。釋曰：第三、位分
T33n1708_p0419a19║齊也。謂信忍住，通在三地，此當第二，故名中
T33n1708_p0419a20║忍。謂此位中，無量為首，通修諸行。
T33n1708_p0419a21║經：以五阿僧祇（至）化一切眾生。釋曰：第三、
T33n1708_p0419a22║入位時分。闍陀波羅，若依《本記》，翻為滿足力。
T33n1708_p0419a23║謂五大劫行大慈觀，常現前故，智力滿足，化
T33n1708_p0419a24║諸眾生故，亦入闍陀波羅位，亦云離闍、亦名
T33n1708_p0419a25║無畏。
T33n1708_p0419a26║經：復次明慧道人。釋曰：第六、明慧菩薩。文
T33n1708_p0419a27║別有三：初標位列名、次辨觀差別、後入位時
T33n1708_p0419a28║分。此即初也。謂此位中行三明觀，故名明
T33n1708_p0419a29║慧。
T33n1708_p0419b01║經：常以無相（至）三明觀。釋曰：第二、辨觀差
T33n1708_p0419b02║別。文別有三：初顯地別行、次辨位除障、後明
T33n1708_p0419b03║滿足。前中有二：初標三明觀、後釋其行相。此
T33n1708_p0419b04║即初也。三明觀者，一宿命智明、二生死智明、
T33n1708_p0419b05║三漏盡智明，廣如〈序品〉。
T33n1708_p0419b06║經：知三世法（至）心心寂滅。釋曰：第二、釋其
T33n1708_p0419b07║行相。知三世法者，標三明。知三世法無來
T33n1708_p0419b08║無去無住處者，別顯三明所行之境，謂未來
T33n1708_p0419b09║未有、過去已滅、現在不住，不同薩婆多宗三
T33n1708_p0419b10║世皆有實體。心心寂滅者，所緣無故，能緣之
T33n1708_p0419b11║心念念寂滅。
T33n1708_p0419b12║經：盡三界痴煩惱。釋曰：第二、辨位除障。知
T33n1708_p0419b13║三世故，能除三界迷三世愚。
T33n1708_p0419b14║經：得三明一切功德觀故。釋曰：第三、明德
T33n1708_p0419b15║滿足。謂除三世愚故，能得隨順三明諸功德
T33n1708_p0419b16║觀。
T33n1708_p0419b17║經：常以六阿僧（至）一切法。釋曰：第三、入位
T33n1708_p0419b18║時分。伽羅陀者，此云度邊。謂此位中，離於邊
T33n1708_p0419b19║鄙下賤諸見，故云伽羅陀。雖有此釋，未勘誠
T33n1708_p0419b20║文。謂六大僧祇集無量明故，入伽羅陀位，以
T33n1708_p0419b21║無相行受持諸法。
T33n1708_p0419b22║經：復次（至）聖覺菩薩。釋曰：自下第七法師。
T33n1708_p0419b23║文別有三：初標位列名、次顯地別行、後行位
T33n1708_p0419b24║時分。此即初也。言爾炎者，此云智母。謂此位
T33n1708_p0419b25║中，生法二空能生聖道，故名智母。言聖覺達
T33n1708_p0419b26║者，即所生聖智。前之三地，行施戒修相同凡
T33n1708_p0419b27║夫，於此位中起道品觀，初證聖覺、達二空
T33n1708_p0419b28║理，名聖覺達。
T33n1708_p0419b29║經：修行順法忍。釋曰：第二、顯地別行。文別
T33n1708_p0419c01║有三：初修忍法位、次起五神通、後滅障分齊。
T33n1708_p0419c02║就初位中，文復有二：初屬順忍、後辨住位。此
T33n1708_p0419c03║即初也。謂順忍中有其三位，謂下中上。此第
T33n1708_p0419c04║四地，於三忍中位在初忍，順聖道故，名為修
T33n1708_p0419c05║行順法忍也。
T33n1708_p0419c06║經：逆五見流（至）住須陀洹。釋曰：第二、辨其
T33n1708_p0419c07║住位。言須陀洹者，有其二義：一逆流、二修
T33n1708_p0419c08║習。於此地中起道品觀，逆五見流，集無量德
T33n1708_p0419c09║故，名住須陀洹位。依《瑜伽》等，翻為預流。預者
T33n1708_p0419c10║入也、流即流類，初入聖流，故名預流。問：是不
T33n1708_p0419c11║五見分別起者，入初地時皆已永斷，如何此
T33n1708_p0419c12║云依第四地逆五見流？解云：據實分別五見
T33n1708_p0419c13║初地位斷，今斷習氣，名斷五見。若不爾者，疑
T33n1708_p0419c14║但分別煩惱所攝，唯見所斷，如何此云五地
T33n1708_p0419c15║所斷？故知此約習氣而說。
T33n1708_p0419c16║經：常以天眼（至）身通達。釋曰：此即第二起
T33n1708_p0419c17║五神通。於此位中未至究竟，故六通中除漏
T33n1708_p0419c18║盡通。而《智度論》及下文中說菩薩漏盡者，依
T33n1708_p0419c19║未盡位假說漏盡，故不相違。
T33n1708_p0419c20║經：念念中滅三界一切見。釋曰：此即第三
T33n1708_p0419c21║滅障分齊。謂此位中配須陀洹，故說能滅三
T33n1708_p0419c22║界諸見。
T33n1708_p0419c23║經：亦以（至）不離心。釋曰：第三：行位時分。以
T33n1708_p0419c24║七大劫行五神通及波羅蜜故，於滿分中，如
T33n1708_p0419c25║上功德，常不離心也。
T33n1708_p0419c26║經：復次勝達菩薩。釋曰：次辨第八法師。文
T33n1708_p0419c27║別有三：初標位列名、次顯地別行、後修行時
T33n1708_p0419c28║分。此即初也。謂能了達二三諦，故名勝達，亦
T33n1708_p0419c29║名勝慧。或可此地真俗雙行，如是難事此地
T33n1708_p0420a01║能勝，故名勝達。
T33n1708_p0420a02║經：於順道忍以四無畏。釋曰：第二、顯地別
T33n1708_p0420a03║行。文別有三：一行四無畏、二辨除障、三入位
T33n1708_p0420a04║分齊。就地數中，文別有二：初總標四數、後
T33n1708_p0420a05║次第別釋。此即初也。謂第五地依順道忍起
T33n1708_p0420a06║四無畏，於外四難心無怯懼，故名無畏。
T33n1708_p0420a07║經：觀那由他諦（至）一切智人。釋曰：第二、次
T33n1708_p0420a08║第別釋。釋四無畏，即分為四。此即第一一切
T33n1708_p0420a09║智無畏。謂於二境，無所不知。一觀那由他諦，
T33n1708_p0420a10║謂二三諦及八諦等其數甚多，名那由他。二
T33n1708_p0420a11║觀內道論，即五明中內明論也。外道論者，因
T33n1708_p0420a12║明論及聲明。藥方、即是醫方。工巧究術、並是
T33n1708_p0420a13║工巧明論。此四明論雖通內外、今依一相、且
T33n1708_p0420a14║說外言。我是一切智人者、自唱德號。於四無
T33n1708_p0420a15║畏皆有二義：一執跡生疑。謂外疑難，佛問阿
T33n1708_p0420a16║難從何所來？或問外聲是何聲等？若一切智，
T33n1708_p0420a17║何謂發問？二自唱德號。我是一切智，隨順世
T33n1708_p0420a18║間故，作此慰問。
T33n1708_p0420a19║經：滅三界（至）我相已盡。釋曰：第二、漏盡無
T33n1708_p0420a20║畏。亦有二事：一執跡生疑。謂外難言：世尊或
T33n1708_p0420a21║時愛語羅睺、呵罵提婆，如何漏盡？二自唱德
T33n1708_p0420a22║號。我漏已盡，順世間故，示現愛嗔（或有本云「我相已盡」，謬也）。
T33n1708_p0420a23║經：知地地有所出故名出道。釋曰：第三、釋
T33n1708_p0420a24║出苦道無畏。亦有二事：一執跡生疑。謂外難
T33n1708_p0420a25║言：以諸聖道，不能盡苦。見阿羅漢，蛇蜇等
T33n1708_p0420a26║苦，似不盡故。二自唱德號。謂諸羅漢斷未來
T33n1708_p0420a27║苦，故言斷苦，非謂現苦無故說斷。
T33n1708_p0420a28║經：有何不出故名障道。釋曰：第四、惑能障
T33n1708_p0420a29║道無畏。亦有二事：一執跡生疑。謂須陀洹等
T33n1708_p0420b01║雖有愛等，而有聖道故，欲不能障道。三自唱
T33n1708_p0420b02║德號。雖不能障預流果等，而能障礙那含等
T33n1708_p0420b03║道。上來且釋佛四無畏。今此文中說第五地
T33n1708_p0420b04║菩薩無畏。無畏之相，尋即可知。
T33n1708_p0420b05║經：逆三界疑。釋曰：第二、除障。此約習氣，故
T33n1708_p0420b06║說除疑。據實已斷，唯分別故。
T33n1708_p0420b07║經：修集無量（至）入斯陀含位。釋曰：第三、入
T33n1708_p0420b08║位分齊。謂此地中，已滅三界疑等惑故，修集
T33n1708_p0420b09║無量勝分功德，由此便入斯陀含位。斯陀含
T33n1708_p0420b10║者，此云一往來。謂斷欲界六品惑盡，有三品
T33n1708_p0420b11║故，於人天中一往來，名一往來。
T33n1708_p0420b12║經：復集行（至）不去心。釋曰：第三、修行時分。
T33n1708_p0420b13║謂於此地，八劫修行諸陀羅尼及四無畏，常
T33n1708_p0420b14║不去心。
T33n1708_p0420b15║經：復次常現真實。釋曰：次釋第九法師。文
T33n1708_p0420b16║別有三：初標位列名、次辨觀差別、後明修行
T33n1708_p0420b17║時分。此即初也。
T33n1708_p0420b18║經：住順忍中。釋曰：自下第二辨觀差別。文
T33n1708_p0420b19║別有五、一配忍分齊、二作地別觀、三辨取除
T33n1708_p0420b20║障、四辨觀行相、五立果差別。此即初也。謂順
T33n1708_p0420b21║忍中上品取攝，故言住順忍中。
T33n1708_p0420b22║經：作中道觀。釋曰：第二、作地別觀。謂入無
T33n1708_p0420b23║相觀，離於有無及常斷等。或依十二緣生
T33n1708_p0420b24║觀，離斷常故，名中道觀也。
T33n1708_p0420b25║經：盡三界集因集果一切煩惱故。釋曰：第
T33n1708_p0420b26║三、辨所除障。言集因者，總標三煩惱及業
T33n1708_p0420b27║名為集諦。言集業者，別釋罪等諸業。一切煩
T33n1708_p0420b28║惱者，別釋根本隨惑等諸煩惱。或可集因
T33n1708_p0420b29║者，發業煩惱。一切煩惱者，潤業煩惱。
T33n1708_p0420c01║經：觀非有非無（至）而無二。釋曰：第四、辨觀
T33n1708_p0420c02║行相。言一切者，真如一味相，即是一相名為
T33n1708_p0420c03║無相。是以《無量義經》云「一相即無相」也。而無
T33n1708_p0420c04║二者，結上一相及無相，皆無有無等二相也。
T33n1708_p0420c05║經：證阿那含位。釋曰：第五立果也。謂此地
T33n1708_p0420c06║中，雖斷三界一切煩惱，而微細者猶現在前。
T33n1708_p0420c07║是取《解深密》等云「第七地來諸菩薩眾，猶起
T33n1708_p0420c08║三界貪等煩惱」，是故此中立阿那含。阿那含
T33n1708_p0420c09║者，翻為不還。據實六地菩薩亦生欲界，如《智
T33n1708_p0420c10║度論》。今一相配，故言不還。
T33n1708_p0420c11║經：復作九阿僧祇劫（至）一切佛土。釋曰：第
T33n1708_p0420c12║三、修行時分。樂謂願樂。謂於此地，九阿僧祇
T33n1708_p0420c13║集中道觀，隨願樂力，生諸佛土。
T33n1708_p0420c14║經：復次玄達菩薩。釋曰：辨第十法師。文別
T33n1708_p0420c15║有三：初標位列名、次入位時分、三「常行三空」
T33n1708_p0420c16║下辨觀差別。此即標名。玄謂玄遠，達即通
T33n1708_p0420c17║達。遠至功用後邊，名之為玄。創入無生忍，名
T33n1708_p0420c18║為達也。
T33n1708_p0420c19║經：十阿僧祇劫中修無生法樂忍。釋曰：自
T33n1708_p0420c20║下第二入位時分。文有五別：一入位分齊、二
T33n1708_p0420c21║辨所滅分辨、三住身分齊、四具諸德、五立果。
T33n1708_p0420c22║此即第一入位分齊。語五忍中，第四無生忍
T33n1708_p0420c23║有其三品，此即下品。此地菩薩十僧祇修下
T33n1708_p0420c24║無生忍。
T33n1708_p0420c25║經：滅三界習因業果。釋曰：第二、所滅分齊。
T33n1708_p0420c26║於此位中，滅三界中業果細習。
T33n1708_p0420c27║經：住後身中。釋曰：第三、住身分齊。住分段
T33n1708_p0420c28║生死中最後一身，至第八地即成變易報也。
T33n1708_p0420c29║經：無量功德（至）皆滿足。釋曰：第四、顯具諸
T33n1708_p0421a01║德。謂六神通、盡無生智，乃至五分法身，悉皆
T33n1708_p0421a02║具足。如是諸德，皆如上說。
T33n1708_p0421a03║經：住第十地（至）梵天位。釋曰：第五、立果也。
T33n1708_p0421a04║謂十三法師中住第十法師位，於四果中第
T33n1708_p0421a05║四果也。梵天位者，梵者淨也，已住清淨行位
T33n1708_p0421a06║故。
T33n1708_p0421a07║經：常脩三空（至）弘化法藏。釋曰：第三、辨觀
T33n1708_p0421a08║差別。謂此地中，空等三昧已得圓滿，具足百
T33n1708_p0421a09║萬三昧，又以如來脩多羅藏等三藏聖教弘
T33n1708_p0421a10║化眾生。
T33n1708_p0421a11║經：復次等覺者。釋曰：次辨第十一法師。文
T33n1708_p0421a12║別有三：初標位列名、次辨觀差別、後「千阿僧
T33n1708_p0421a13║祇」下脩行時分。此即初也。者謂假者，謂第八
T33n1708_p0421a14║地。於一切或時真俗雙觀，名等覺者。
T33n1708_p0421a15║經：住無生忍中。釋曰：自下第二辨觀差別。
T33n1708_p0421a16║文別有三：初明有無觀、次辨十力觀、後顯登
T33n1708_p0421a17║位差別。前中有二：初配屬忍位、後正明有無
T33n1708_p0421a18║觀。此即初也。謂於三品無生忍中，住中品忍
T33n1708_p0421a19║也。
T33n1708_p0421a20║經：觀心心寂滅（至）無知知。釋曰：第二、辨有
T33n1708_p0421a21║無觀。文別有三：初別釋有無、次合釋有無、後
T33n1708_p0421a22║雙結有無。前中有二：初寂而常用：後用而常
T33n1708_p0421a23║寂。此即初也。此地中，觀心心寂滅者，念念皆
T33n1708_p0421a24║空故。心心寂滅，此顯常寂靜義。言無相相無
T33n1708_p0421a25║身身無知知者，顯常用義。謂常寂故離一切
T33n1708_p0421a26║相，而依俗故示現無相。似常空寂故色身，而
T33n1708_p0421a27║依俗故常用色身。以常寂故無知，而依故恒
T33n1708_p0421a28║能照。
T33n1708_p0421a29║經：而用心（至）無住之住。釋曰：第二、用而常
T33n1708_p0421b01║寂。初之二句，顯其有用。「惔怕」已下，顯常寂義
T33n1708_p0421b02║（有本「任於無任之任」者，謬）。
T33n1708_p0421b03║經：在有（至）常萬化。釋曰：第二、合釋有無。言
T33n1708_p0421b04║在有常脩空者，釋上用而常寂。處空常萬化
T33n1708_p0421b05║者，釋上寂而常用。
T33n1708_p0421b06║經：雙照一切法故。釋曰：第三、雙結。謂俗不
T33n1708_p0421b07║離真，寂而常用；真不離俗，用而常寂。
T33n1708_p0421b08║經：知是處非處乃至一切智，十力觀故。釋
T33n1708_p0421b09║曰：第二明十力觀。謂此位中學十力觀，舉
T33n1708_p0421b10║初後二顯中間八，合有十力觀。十力差別，義
T33n1708_p0421b11║如別章。
T33n1708_p0421b12║經：而能發摩訶羅伽位，化一切國土（有本無「登」字）。
T33n1708_p0421b13║釋曰：第三、登位差別。摩訶羅伽，若依《本記》，翻
T33n1708_p0421b14║為大聖，即佛法之大將。或云無功用位、或翻
T33n1708_p0421b15║大力、或翻龍象。
T33n1708_p0421b16║經：千阿僧祇劫（至）見佛三昧。釋曰：第三：脩
T33n1708_p0421b17║行時分。此結住自位經爾所劫，從此以後，功
T33n1708_p0421b18║難成故，時分漸多。
T33n1708_p0421b19║經：復次慧光神變者。釋曰：次辨第十二法
T33n1708_p0421b20║師。文別有三：初標位列名、次辨觀差別、後「萬
T33n1708_p0421b21║阿僧祇」下明入位時分。此即初也。謂第九地，
T33n1708_p0421b22║四無礙智化諸有情，或起六神通，名為慧光
T33n1708_p0421b23║及神變者。
T33n1708_p0421b24║經：住上上無生忍。釋曰：自下第二辨觀差
T33n1708_p0421b25║別。文有四節：一配忍三品、二明滅心心相、三
T33n1708_p0421b26║四眼見法觀、四生淨土。此即第一配忍三位。
T33n1708_p0421b27║謂無生忍有其三品，此即上品。而言上上者，
T33n1708_p0421b28║前上是勝義、後上順品數。謂此第九地得四
T33n1708_p0421b29║辨等，故言勝也。
T33n1708_p0421c01║經：滅心心相。釋曰：第二、明滅心相。於此位
T33n1708_p0421c02║中，除滅心心有執相故，名言勝也。滅心心相，
T33n1708_p0421c03║有說滅見分相分二相，故言滅心心相。今解：
T33n1708_p0421c04║滅心自性，名為滅心。若滅心上差別，名滅心
T33n1708_p0421c05║相。
T33n1708_p0421c06║經：法眼見一切法，三眼色空見。釋曰：第三、四
T33n1708_p0421c07║眼觀門。謂法眼見一切法病藥等種種別相。
T33n1708_p0421c08║三眼見色空者，謂肉眼見麁色、天眼見麁細、
T33n1708_p0421c09║慧眼見色空。據實慧眼觀諸法空，今對肉天
T33n1708_p0421c10║二眼，故但說見色空也。若依《本記》，法眼見一
T33n1708_p0421c11║切真如也，餘如前說。
T33n1708_p0421c12║經：以大願力常生一切淨土。釋曰：第四、常
T33n1708_p0421c13║生淨土。
T33n1708_p0421c14║經：萬阿僧祇（至）佛華三昧。釋曰：第三：入位
T33n1708_p0421c15║時分。薄伽梵位，此云世尊，具諸德故。亦說九
T33n1708_p0421c16║地名世尊；佛華三昧亦復如是，似佛定故，名
T33n1708_p0421c17║為佛華。
T33n1708_p0421c18║經：復次觀佛菩薩。釋曰：次辨第十三法師。
T33n1708_p0421c19║文別有四：一標位列名、二登位時分、三「善男
T33n1708_p0421c20║子」下諸位相對辨差別相。四「常脩」下明入位
T33n1708_p0421c21║住定。此即第一標位列名。謂此位中，二種觀
T33n1708_p0421c22║佛：一眼見者，唯他受用；二定心見，通觀三
T33n1708_p0421c23║身。
T33n1708_p0421c24║經：住寂滅忍者（至）住金剛臺。釋曰：第二登
T33n1708_p0421c25║位時分。文有四節：一配五忍、二逕時分齊、三
T33n1708_p0421c26║辨所脩德、四顯登住位。言住寂滅忍者，配五
T33n1708_p0421c27║忍位，謂寂滅忍。自有二種：一者下品、二者上
T33n1708_p0421c28║品。今第十地，即是第五寂滅忍中，位下品忍
T33n1708_p0421c29║也。言從始至逕百萬阿僧祇劫者，總計從習
T33n1708_p0422a01║種性至灌頂忍，逕百萬阿僧祇劫也。言脩百
T33n1708_p0422a02║萬阿僧祇劫功德者，辨所脩德量。言登一切
T33n1708_p0422a03║法解脫者，就當得位，即是妙覺。住金剛臺者，
T33n1708_p0422a04║金剛三昧，正明等覺如來。或可解脫自有兩
T33n1708_p0422a05║種：一者等覺、二者妙覺。今此金剛雖非妙覺
T33n1708_p0422a06║解脫果攝，而成等覺解脫，故名登一切法解
T33n1708_p0422a07║脫。
T33n1708_p0422a08║經：善男子（至）一切煩惱。釋曰：自下第三諸
T33n1708_p0422a09║位相對辨差別相。文別有五：一伏斷差別、二
T33n1708_p0422a10║信見差別、三頓漸差別、四常無常異、五等無
T33n1708_p0422a11║等異。此即第一伏斷差別。文別有二：先伏、後
T33n1708_p0422a12║斷。此即伏也。謂從習忍至頂三昧，皆名為伏
T33n1708_p0422a13║一切煩惱者。伏義寬故，通名為伏。依《本記》云
T33n1708_p0422a14║「皆名伏者，從十信至金剛末，斷阿賴耶識一
T33n1708_p0422a15║剎那在，故說為伏一切煩惱。」廣說如彼。
T33n1708_p0422a16║經：而無相信（至）照第一義諦。釋曰：此顯第
T33n1708_p0422a17║二斷義狹故。初地已上無漏信位，方能欲斷。
T33n1708_p0422a18║言無相者，即是無漏也，無有漏相故名無相。
T33n1708_p0422a19║謂無相信為無間道，斷滅一切煩惱、生解脫
T33n1708_p0422a20║道，照見第一義諦。
T33n1708_p0422a21║經：不名為見，所謂見者是薩婆若。釋曰：第
T33n1708_p0422a22║二、信見差別。文別有二：初正釋信見、後引說
T33n1708_p0422a23║證成。此即初也。除佛已前，但說為信，不名為
T33n1708_p0422a24║見。所謂見者，是一切智。
T33n1708_p0422a25║經：是故（至）不見不覺（有本云「唯佛所知」者，謬）。釋曰：第二、
T33n1708_p0422a26║引說證成。知、見、覺三，異名同體，雖通因果，皆
T33n1708_p0422a27║得此名。今從勝說，故唯在果。
T33n1708_p0422a28║經：唯佛頓解，不名為信、漸漸伏者。釋曰：第
T33n1708_p0422a29║三、漸頓差別。唯佛頓解，不名為信、漸漸伏者。
T33n1708_p0422b01║所以者何；頓斷一切二障盡故，但名為見，不
T33n1708_p0422b02║名信者，亦不名為漸漸伏者。
T33n1708_p0422b03║經：慧雖起滅（至）無生無滅。釋曰：第四、常無
T33n1708_p0422b04║常異。或可無礙與解脫異。即依此文，自有
T33n1708_p0422b05║兩釋。一真諦三藏立如是義：佛果功德菩提
T33n1708_p0422b06║涅槃皆無生滅，故通伏難。以三宗義，謂外難
T33n1708_p0422b07║云：無間道時慧有生滅，如何能生無生滅智？
T33n1708_p0422b08║故作此言：金剛時慧雖有生滅，能證知無生
T33n1708_p0422b09║滅理。由斯勝慧證理深故，此心若滅，便能證
T33n1708_p0422b10║得累盡涅槃，亦能證得無生無滅常住菩提。
T33n1708_p0422b11║故前經言「薩云若覺非有非無、湛然清淨、常
T33n1708_p0422b12║住不變，同真際、等法性。」二慈恩三藏作如是
T33n1708_p0422b13║說：金剛時慧雖有生滅，而能證解無生滅理，
T33n1708_p0422b14║故能證得果盡涅槃，亦能證得常住法大菩
T33n1708_p0422b15║提也。前經所說常住不變者，就勝說故且說
T33n1708_p0422b16║實相，而非觀照。
T33n1708_p0422b17║經：入理盡金剛三昧（至）等無等等。釋曰：第
T33n1708_p0422b18║五、等無等異。或可無間與解脫異。文別有三：
T33n1708_p0422b19║初法、次喻、後合。此即法說。謂入理盡金剛三
T33n1708_p0422b20║昧，清淨無染，同道後真如際，等於道前法性
T33n1708_p0422b21║真如也。言而未能等無等等者，謂佛世尊，下
T33n1708_p0422b22║不及故，名為無等。與諸佛齊，故名為等。金剛
T33n1708_p0422b23║已還無能等，無等等也。
T33n1708_p0422b24║經：譬如有人（至）無不斯了。釋曰：第二、舉喻。
T33n1708_p0422b25║可知。
T33n1708_p0422b26║經：住理盡三昧亦復如是。釋曰：第三、合喻。
T33n1708_p0422b27║應知。
T33n1708_p0422b28║經：常脩一切（至）佛慧三昧。釋曰：第四、入位
T33n1708_p0422b29║住定。謂此位中，一切六度及四攝等行已滿
T33n1708_p0422c01║足，具功德藏，入婆伽度，住佛慧三昧。梵音婆
T33n1708_p0422c02║伽度，此云世尊，即十號中之一位也。住此位
T33n1708_p0422c03║中，觀三身三昧方得圓滿。
T33n1708_p0422c04║經：善男子如是（至）等無有異。釋曰：就依請
T33n1708_p0422c05║正說十三法師。文別有三：初標、次「善男子」下
T33n1708_p0422c06║別釋。後「善男子」下結歎。上來已釋兩段訖，此
T33n1708_p0422c07║即第三結歎勝德與佛無異。
T33n1708_p0422c08║經：佛告波斯（至）般若波羅蜜。釋曰：自下第
T33n1708_p0422c09║二付王受持。文別有四：一讚用勸持、二「大王
T33n1708_p0422c10║是般若」下讚名勸持、三「大王我今」下釋勸所
T33n1708_p0422c11║由、四「大王今」下稱名付屬。初中有二：前略讚
T33n1708_p0422c12║勸持、後「大王」下廣讚勸持。略中有五：一應時
T33n1708_p0422c13║勸持、二勸持所由、三結屬諸王、四外人徵詰、
T33n1708_p0422c14║五如來釋。此即初也。謂我正法滅時，受持一
T33n1708_p0422c15║部《仁王般若》。
T33n1708_p0422c16║經：大作佛事（至）般若波羅蜜。釋曰：第二、勸
T33n1708_p0422c17║持所由。有其三種：一大作佛事，謂滅惡生善；
T33n1708_p0422c18║二國土安立；三萬姓快樂。或可初一內護、後
T33n1708_p0422c19║二外護。如是利益，皆由般若。
T33n1708_p0422c20║經：是故付屬（至）清信女。釋曰：第三、結屬諸
T33n1708_p0422c21║王。
T33n1708_p0422c22║經：何以故。釋曰：第四、外人徵詰。
T33n1708_p0422c23║經：無王力（至）解其義理。釋曰：第五、始來正
T33n1708_p0422c24║釋。
T33n1708_p0422c25║經：大王吾今（至）帝王歡喜。釋曰：自下第二
T33n1708_p0422c26║廣讚勸持。文別有二：初總標除難福生、後問
T33n1708_p0422c27║答分別別釋七難。此即初也。三千大千世界
T33n1708_p0422c28║分齊，義如常釋。言七福者，如《本記》說，返前七
T33n1708_p0422c29║難以為七福。七福者，一萬姓愛重國王、二四
T33n1708_p0423a01║海賓伏、三怨敵退散、四國王自受己身、五四
T33n1708_p0423a02║方歌讚、六百姓豐樂、七未來入善道。
T33n1708_p0423a03║經：云何為難。釋曰：第二、問答分別釋七難。
T33n1708_p0423a04║文別有二：先問、後答。此即問也。
T33n1708_p0423a05║經：日月失度（至）為一難也。釋曰：第二、答也。
T33n1708_p0423a06║就答七難，即分為八。此即第一日月失度難
T33n1708_p0423a07║也。謂時節轉異多令飢餓，數量轉異多刀兵
T33n1708_p0423a08║起，色相轉異多疾病也。
T33n1708_p0423a09║經：二十八宿（至）為二難也。釋曰：第二、星宿
T33n1708_p0423a10║變怪難。
T33n1708_p0423a11║經：大火燒國（至）為三難也。釋曰：第三、大火
T33n1708_p0423a12║焚燒難。
T33n1708_p0423a13║經：大水漂沒（至）為四難也。釋曰：四、大水漂
T33n1708_p0423a14║沒難。
T33n1708_p0423a15║經：大風吹殺（至）為五難也。釋曰：第五、大風
T33n1708_p0423a16║吹殺難。
T33n1708_p0423a17║經：天地國土（至）為六難也。釋曰：六、亢旱不
T33n1708_p0423a18║熟難。
T33n1708_p0423a19║經：四方賊來（至）為七難也。釋曰：第七、惡賊
T33n1708_p0423a20║侵逼難。廣釋七難，具如《本記》。
T33n1708_p0423a21║經：大王是般（至）龍寶神王。釋曰：第二、讚名
T33n1708_p0423a22║勸持。文別有二：初讚名殊勝、後勸持王供養
T33n1708_p0423a23║也。此即初也。然此八名，諸說不同。一云：八
T33n1708_p0423a24║中初一顯實相般若，是諸凡聖心神體故。第
T33n1708_p0423a25║二明觀照般若，生諸國王慧解心故。後六辨
T33n1708_p0423a26║文字般若有六勝因，護國土故。一云：此能與
T33n1708_p0423a27║凡聖為依故名神本，能生王位故譬父母，能
T33n1708_p0423a28║護身命故譬神符，能治邪魔名辟鬼珠，能滿
T33n1708_p0423a29║諸願故名如意珠，令國安隱名護國珠，明顯
T33n1708_p0423b01║因果名天地鏡，法中最勝威力難思名龍寶
T33n1708_p0423b02║神王。《本記》云「六識名心，第七名識，第八名
T33n1708_p0423b03║神。此經能與凡聖八識為依，故名為本。能生
T33n1708_p0423b04║世出世國王，故譬父母。外道魔王不能降伏，
T33n1708_p0423b05║故喻神符。能除不活等五種怖畏，名辟鬼珠。
T33n1708_p0423b06║能攝利眾生，名如意珠。能降七難，名護國珠。
T33n1708_p0423b07║能顯所知，名天地鏡。道前道後清淨不異，名
T33n1708_p0423b08║龍寶神王。」廣說如彼。
T33n1708_p0423b09║經：彼佛告（至）以經置上。釋曰：第二、勸王供
T33n1708_p0423b10║養。文別有二：初示供養法、後別示行住供養。
T33n1708_p0423b11║此即初也。法有六事：一九色幡長九丈、二九
T33n1708_p0423b12║色華高二丈、三千枝燈高五丈、四九玉箱、五
T33n1708_p0423b13║九玉巾、六七寶案。言九色者，依《本記》云「白黑
T33n1708_p0423b14║黃赤青，此是五塵色，并四大色為九。四大色
T33n1708_p0423b15║者，地依灰色、水依頗梨色水精、火作光色火
T33n1708_p0423b16║珠、風作烟色。」
T33n1708_p0423b17║經：若王行時（至）罪過不生。釋曰：第二、行住
T33n1708_p0423b18║供養。文別有二：初行時供養法、後住時供養
T33n1708_p0423b19║法。此即行時也。
T33n1708_p0423b20║經：若王住時（至）如事帝釋。釋曰：第二、住時
T33n1708_p0423b21║供養。如經可知。
T33n1708_p0423b22║經：大王我今五眼（至）七難安起。釋曰：第三：
T33n1708_p0423b23║釋勸所由。文別有二：初明三世諸王福有興
T33n1708_p0423b24║衰、後明未來護持大作利益。此即初也。
T33n1708_p0423b25║經：若未來世（至）往護其國。釋曰：未來護持。
T33n1708_p0423b26║文別有三：一標章舉數、二次第別釋、三結釋
T33n1708_p0423b27║勸供養。此即初也。
T33n1708_p0423b28║經：一金剛吼（至）往護其國。釋曰：自下第二
T33n1708_p0423b29║次第別釋。文顯可知。
T33n1708_p0423c01║經：是大力士（至）而供養之。釋曰：第三、結釋
T33n1708_p0423c02║勸供。是五大力士者，結五菩薩。五千神王等
T33n1708_p0423c03║者，釋成利益。「當立像形」下，勸供養。勸供養
T33n1708_p0423c04║法，如《五神王因緣經》中說雷電吼菩薩因緣
T33n1708_p0423c05║中教人作讀經寫經法。法用者，應作一團屋，
T33n1708_p0423c06║八面安壁，外薝隨力莊嚴，令其精好。八角之
T33n1708_p0423c07║中開小門，通人入出。於其室內置八面床，留
T33n1708_p0423c08║小空地擬人行處。八壁內外，香泥塗飾。一一
T33n1708_p0423c09║壁上，各量身坐，當兩眼前以開兩孔，使得見
T33n1708_p0423c10║經。正當二手，復開二孔，得容二手，來去捉
T33n1708_p0423c11║經。欲讀經時，安經壁外經架案上。壁內壁外
T33n1708_p0423c12║並燒好香。香湯豆麵以浴身手，及將瀨口。善
T33n1708_p0423c13║須看風，若也東風即東壁外安置經卷，在壁
T33n1708_p0423c14║內向東讀經，使風吹口氣隨風西去不熏經
T33n1708_p0423c15║卷。以口有番氣，故作此屋。寫經類讚，法用如
T33n1708_p0423c16║前（更勘）。
T33n1708_p0423c17║經：大王吾今三寶（至）一切諸王。釋曰：第四、
T33n1708_p0423c18║稱名付屬。文別有三：初總明付屬、次就勝列
T33n1708_p0423c19║名、後「如是一切」下結勸應持。此即初也。
T33n1708_p0423c20║經：憍薩羅國（至）波提國。釋曰：第二、就勝列
T33n1708_p0423c21║名（或有經本列十五國，闕沙陀衛國也）然十六大國名號，《大集．月藏
T33n1708_p0423c22║分》第十六、《大毘婆沙》一百二十四，梵音不同，
T33n1708_p0423c23║不可和會（勘）。
T33n1708_p0423c24║經：如是一切（至）波羅蜜。釋曰：第三、結勸應
T33n1708_p0423c25║持。
T33n1708_p0423c26║經：時諸大眾（至）願不生彼國。釋曰：第三、時
T33n1708_p0423c27║眾得益。於中有五：一明脩羅得益、二顯人王
T33n1708_p0423c28║獲益、三辨梵天等益、四解餘眾獲益、五釋菩
T33n1708_p0423c29║薩獲益。此即初也。時諸大眾，即總句。「阿脩輪」
T33n1708_p0424a01║下，顯利益也。謂彼脩羅聞說七難，身怖聲
T33n1708_p0424a02║悲，發願不生彼惡國土，即是厭惡欣善益也。
T33n1708_p0424a03║經：時十六國王（至）出家脩道。釋曰：自下第
T33n1708_p0424a04║二人王獲益。於中有二：初總明諸王捨俗入
T33n1708_p0424a05║道、後明脩道起觀差別。此即初也。以國付弟，
T33n1708_p0424a06║即是捨俗。出家脩道，即是入道。廣釋在家過
T33n1708_p0424a07║失，出家勝利，如《文殊問經》第二卷。
T33n1708_p0424a08║經：觀四大（至）勝出相。釋曰：自下第二別明
T33n1708_p0424a09║脩道起觀差別。於中有二：初明諸觀、後「是為」
T33n1708_p0424a10║下結成證得。前中有四：一明八勝處、二明十
T33n1708_p0424a11║遍處、三顯初地相、四辨九地相。此即初也。觀
T33n1708_p0424a12║地水火風能造四大，青黃赤白所造四色，名
T33n1708_p0424a13║八勝處。所緣境勝煩惱，故名勝處。出離貪欲，
T33n1708_p0424a14║故名勝出。相謂體相，或是相狀、或是行相，是
T33n1708_p0424a15║八勝處行解相也。依《大般若》，與此稍異。彼云
T33n1708_p0424a16║「一內有色想觀外色少、二內有色想觀外色
T33n1708_p0424a17║多、三內無色想觀外色少、四內無色想觀外
T33n1708_p0424a18║色多、內無色想觀外諸色青黃赤白復為四
T33n1708_p0424a19║種，名八勝處。」依《瓔珞經》，八名復異，四大同此
T33n1708_p0424a20║經，四色同《般若經》。有色等四，不說青等以為
T33n1708_p0424a21║四色。或可此經同《瓔珞經》，義亦無違。
T33n1708_p0424a22║經：四大四色（至）入行相。釋曰：第二、明十遍
T33n1708_p0424a23║處。地水火風、青黃赤白、空處、識處，名十遍
T33n1708_p0424a24║處，亦十一切入。即是處所緣寬廣，無有間隙，
T33n1708_p0424a25║故名遍處。行相，即是十一切入行解相也。言
T33n1708_p0424a26║不用者，乘語故也。故以不說八解脫者，此三
T33n1708_p0424a27║科法是下中上三根人觀。此中唯有中上二
T33n1708_p0424a28║根，無下根故，以是不論。
T33n1708_p0424a29║經：三十忍是初地相。釋曰：第三、明初地相。
T33n1708_p0424b01║地前三十心，名三十忍，即是初地方便相也。
T33n1708_p0424b02║初地即用第一義諦為體。
T33n1708_p0424b03║經：第一義諦九地相。釋曰：第四、明九地相。
T33n1708_p0424b04║初地證如，境智平等，名第一義。與後九地作
T33n1708_p0424b05║其因相，名九地相。故《攝論》云「若於初地達法
T33n1708_p0424b06║界時，速能通達後一切言。如地頌有『如竹破
T33n1708_p0424b07║初節，餘節速能破；得初地真智，諸地疾當
T33n1708_p0424b08║成。』」
T33n1708_p0424b09║經：是故大王（至）般若波羅蜜。釋曰：此即第
T33n1708_p0424b10║二結成證得。文有兩節：初明捨凡入聖、後明
T33n1708_p0424b11║捨分段入變易。言是故大王者，結所告人。言
T33n1708_p0424b12║捨凡夫身者，謂捨地前凡夫身也。言入六住
T33n1708_p0424b13║身者，謂入初地至第六地住地身也。此上即
T33n1708_p0424b14║捨凡入聖。言捨七報身者，謂捨七地分段報
T33n1708_p0424b15║身也。故《智度論》云「七地未捨虫身肉身」。言入
T33n1708_p0424b16║八法身者，謂入八地已上變易法身。故前偈
T33n1708_p0424b17║云「未度報身一生在，進入等觀法流地。」言一
T33n1708_p0424b18║地行般若波羅者，此法身萬行俱也，或可通
T33n1708_p0424b19║說。十地萬行俱也。
T33n1708_p0424b20║經：十八梵天王同無生境。釋曰：自下第三
T33n1708_p0424b21║梵天等益，等言等取阿須輪也。於中有二：初
T33n1708_p0424b22║明得益、後顯供養。此即初也。謂梵天等，隨其
T33n1708_p0424b23║根性，證得三乘真實觀門。問：觀人法無生空
T33n1708_p0424b24║理以為境也。前說脩羅得厭世益，今此脩羅
T33n1708_p0424b25║得三乘觀，與前異故，與梵天同，故與梵天一
T33n1708_p0424b26║處合說。
T33n1708_p0424b27║經：復散華供養。釋曰：自下第二別釋供養。
T33n1708_p0424b28║文有三別：初總標供養、次別列華名、後正顯
T33n1708_p0424b29║供養。此即初也。供養有二：一財、二法。今此
T33n1708_p0424c01║文中顯法供養。
T33n1708_p0424c02║經：空華（至）三十七品華。釋曰：第二、別列華
T33n1708_p0424c03║名。空華顯人空，法性華明法空。此二種華，表
T33n1708_p0424c04║伏忍也，地前仰學二空觀故。聖人華表信忍
T33n1708_p0424c05║也，初入聖法無漏信故。順華表順忍也，四
T33n1708_p0424c06║五六地順無生故。無生華表下中品無生忍
T33n1708_p0424c07║也，證解無生最是初故。法樂華表上品無無
T33n1708_p0424c08║忍也，四辨自在說法樂故。金剛華表下品寂
T33n1708_p0424c09║滅忍也，金剛三昧破諸結故。此上七華表大
T33n1708_p0424c10║乘法。緣觀中道華表緣覺法，證解緣生中道
T33n1708_p0424c11║觀故。三十七品華表聲聞法，道品觀中得自
T33n1708_p0424c12║在故。
T33n1708_p0424c13║經：而散佛上（至）大菩薩眾。釋曰：第三、正顯
T33n1708_p0424c14║供養。由前梵等得三乘觀，以三乘華散佛等
T33n1708_p0424c15║上。
T33n1708_p0424c16║經：其餘一切眾證道迹果。釋曰：第四、明餘
T33n1708_p0424c17║眾益。文有三段：初明得益、次列華名、後正供
T33n1708_p0424c18║養。此即初也。是前眾餘，故名餘眾。道迹是
T33n1708_p0424c19║向，果即是果。又解：道迹有學，果即無學，通
T33n1708_p0424c20║三乘也。前得三乘觀，此證三乘果，故有差
T33n1708_p0424c21║別。
T33n1708_p0424c22║經：散心空華（至）妙覺華。釋曰：第二、別列華
T33n1708_p0424c23║名。心空華者，四空也，三學之中名為心學。心
T33n1708_p0424c24║樹華者，緣生觀也，十二緣生名為華樹。六波
T33n1708_p0424c25║羅蜜華者，十地行也。此上三華，如次顯彼三
T33n1708_p0424c26║乘法也。妙覺華者，佛果行也，因中說果名妙
T33n1708_p0424c27║覺華。
T33n1708_p0424c28║經：十千菩薩念來世眾生。釋曰：第五、明菩
T33n1708_p0424c29║薩益。於中有二：初明十千菩薩得三昧益、後
T33n1708_p0425a01║顯十億菩薩現成佛益。前中有二：初明能證
T33n1708_p0425a02║人、後辨所證定。此即初也。謂此皆是地上菩
T33n1708_p0425a03║薩，得同體大悲，憐念未來惡世眾生也。
T33n1708_p0425a04║經：即登（至）金剛三昧。釋曰：第二、明所證定。
T33n1708_p0425a05║於中有三：初明緣果定、次顯緣義定、後顯得
T33n1708_p0425a06║餘定。此即初也。謂佛果德妙窮真俗，故云妙
T33n1708_p0425a07║覺。照理圓盡，故曰圓明。不沮壞故，云金剛。今
T33n1708_p0425a08║此菩薩證得緣三之定，從所緣為名也。
T33n1708_p0425a09║經：世諦三昧（至）第一義諦三昧。釋曰：第二、
T33n1708_p0425a10║緣義定也。於中有二：初明三定、後顯三勝。此
T33n1708_p0425a11║即初也。知有漏定，名世諦三昧。知無漏定，名
T33n1708_p0425a12║真諦三昧。知非安立真如，名第一義諦三昧。
T33n1708_p0425a13║經：此三諦（至）王三昧。釋曰：第二、顯三勝也。
T33n1708_p0425a14║此三統攝一切三昧，有大勝用，故名為王。《智
T33n1708_p0425a15║度論》云「三昧王三昧」。
T33n1708_p0425a16║經：亦得（至）一切行三昧。釋曰：第三、得餘定
T33n1708_p0425a17║也。無量三昧者，四無量定也。七財三昧者，緣
T33n1708_p0425a18║七財定也，一信、二戒、三慚、四愧、五施、六聞、七
T33n1708_p0425a19║慧，如《瓔珞經》說，廣釋如《集異門論》第十六卷。
T33n1708_p0425a20║二十五有三昧者，證解二十五有定也。四人、
T33n1708_p0425a21║四惡趣、四空，及四禪、梵王、六欲天、無想及那
T33n1708_p0425a22║含，是名二十五有，廣如《涅槃》三十四及《智度
T33n1708_p0425a23║論》說。又解：對治二十五有，定名二十五有三
T33n1708_p0425a24║昧。故《涅槃》云「無垢三昧能對治地獄有，乃至
T33n1708_p0425a25║得我三昧能對治非想非非想有。」廣說如彼。
T33n1708_p0425a26║一切行三昧者，總攝諸行定也。
T33n1708_p0425a27║經：復有現成正覺。釋曰：第二、十億菩薩現
T33n1708_p0425a28║成佛益。謂此皆是第十地菩薩，聞經力故，登
T33n1708_p0425a29║金剛座，坐金剛定，現成佛故。
T33n1708_p0425b01║囑累品第八將釋此品，略有二義：一釋
T33n1708_p0425b02║品名、二正釋文。釋品名者，囑謂付囑、累即重
T33n1708_p0425b03║累，如來重付囑此經，累代流行，故名囑累
T33n1708_p0425b04║品。
T33n1708_p0425b05║經：佛告（至）我誡勅汝等（有本無「等」字者，脫也）。釋曰：自下
T33n1708_p0425b06║第二正釋經文。前品已明勸學流通，故此品
T33n1708_p0425b07║明付囑流通。於中有二：初明付囑誡勸、後
T33n1708_p0425b08║「爾時無量」下依教奉持。前中有二：初累標付
T33n1708_p0425b09║屬誡勅、後廣釋付囑誡勸。此即初也。誡謂誡
T33n1708_p0425b10║勸，即標七誡。勅謂教勅，明其付囑。等言等取
T33n1708_p0425b11║餘大眾也。
T33n1708_p0425b12║經：吾滅度後（至）信女時。釋曰：第二、廣釋付
T33n1708_p0425b13║囑誡勸。於中有二：初明付囑、後「五濁」下廣明
T33n1708_p0425b14║誡勸。前中有二：初明付囑時、後正明付囑。此
T33n1708_p0425b15║即初也。言八十年等者，釋此經文諸說不同。
T33n1708_p0425b16║一云：佛滅後一百年內，五人住持：一迦葉二
T33n1708_p0425b17║十年、二阿難二十年、三未田地二十年，三人
T33n1708_p0425b18║持法經六十年，見佛在世，以行法故持法不
T33n1708_p0425b19║滅。第四商那和脩二十年持、第五優婆毱多
T33n1708_p0425b20║亦二十年，此上二人各二十年。商那和脩以
T33n1708_p0425b21║不現見佛化故，威儀法滅。言八百年者，正法
T33n1708_p0425b22║五百年內，二十五師住持佛法，並是聖人相
T33n1708_p0425b23║傳，佛法不滅。第六百年馬鳴菩薩，第七百年
T33n1708_p0425b24║龍樹菩薩，二人持故，佛法不滅。八百年中持
T33n1708_p0425b25║法人小，故言法滅。言八千年者，像法末法眾
T33n1708_p0425b26║生行邪法，故像末二法滅。《涅槃》云「末世有十
T33n1708_p0425b27║二萬大菩薩善持，我法不滅。就凡所見，故
T33n1708_p0425b28║言滅耳。」有說：此云八十年者，正法五百年內
T33n1708_p0425b29║後八十年。八百年者，像法一千年中後八百
T33n1708_p0425c01║年，故言八百年。八千年者，末法一萬年中取
T33n1708_p0425c02║後八千年，故八千年也。雖有此說，未見誠文，
T33n1708_p0425c03║故不可依。然此正像末法，意趣難了，故今略
T33n1708_p0425c04║以五門分別：第一釋名、二出體性、三時分長
T33n1708_p0425c05║短、四四滅法之相、五會釋違文，廣如別記。言
T33n1708_p0425c06║無佛至信女時者，顯上唯舉八十年、八百年、
T33n1708_p0425c07║八千年意。以此時中，三寶沈沒、弘法人希，是
T33n1708_p0425c08║故唯舉八十年等無佛法時。今言無，少有名
T33n1708_p0425c09║無，亦有令無名無。
T33n1708_p0425c10║經：此經三寶（至）讀誦解義者。釋曰：自下第
T33n1708_p0425c11║二正明付囑。文別有二：初付法令持、後付眾
T33n1708_p0425c12║令化。此即初也。謂此惡時付王四眾，皆令受
T33n1708_p0425c13║持讀誦解義。
T33n1708_p0425c14║經：為三界眾生（至）化一切眾生。釋曰：第二、
T33n1708_p0425c15║付眾令化。謂與三界眾生開三行化也。言三
T33n1708_p0425c16║行者，一者空行、二七賢行、三十善行。有說：
T33n1708_p0425c17║付囑有二，初付囑令解、後「為三界」下付眾令
T33n1708_p0425c18║化。開空慧道者，無漏慧也。七賢行者，七方便
T33n1708_p0425c19║觀。十善行者，十善業道。此即從勝向劣行也。
T33n1708_p0425c20║或可信行等，七賢行也。問：何故前品唯付諸
T33n1708_p0425c21║王，今此品中通付四眾？解云：前品付囑護持，
T33n1708_p0425c22║故唯付王；此品付囑令解教化眾生，故通四
T33n1708_p0425c23║部眾也。
T33n1708_p0425c24║經：後五濁世（至）滅破吾法。釋曰：自下第二
T33n1708_p0425c25║廣辨七誡。文別有二：初廣辨七誡、後「爾時十
T33n1708_p0425c26║六」下依教奉持。此即第一廣辨七誡，即分為
T33n1708_p0425c27║七：一誡諸滅法過、二誡壞四部行、三誡約因
T33n1708_p0425c28║禁不依法、四誡自毀、五誡使役、六誡自咎、七
T33n1708_p0425c29║誡謬信。此即第一誡諸滅法過。文別有三：初
T33n1708_p0426a01║明滅法人、次「明作」下辨滅法過、後「當知」下
T33n1708_p0426a02║結成過。此即初也。文有三節：初五濁世者、滅
T33n1708_p0426a03║法時分即五濁時。此五濁義，略以三門分別：
T33n1708_p0426a04║一別釋名、二出體、三立五所由。第一釋名，略
T33n1708_p0426a05║有二種：一者總名、二者別名。言五濁者，即是
T33n1708_p0426a06║總名。五是標數，濁是滓穢義。故《俱舍論》第十
T33n1708_p0426a07║二云「劫減時將末，壽等鄙下，如滓穢故，說名
T33n1708_p0426a08║為濁。」又《順正理》三十二云「云何濁義？極鄙下
T33n1708_p0426a09║故、應辨捨故、如滓穢故。」總言五濁者，帶數釋
T33n1708_p0426a10║也。言別名者，一者壽濁、二者劫濁、三煩惱
T33n1708_p0426a11║濁、四者見濁、五有情濁。《瑜伽》三十四云「如於
T33n1708_p0426a12║今時，人壽短促，極長壽者不過百年。昔時不
T33n1708_p0426a13║爾，是名壽濁（《文殊問經》云：十歲而生，二十三十乃至千年有長短故，此謂命濁也）。如於
T33n1708_p0426a14║今時，漸次趣入三災中劫，現有眾多飢饉、疫
T33n1708_p0426a15║病、刀兵可得。昔時不爾，是名劫濁。如於今時，
T33n1708_p0426a16║有情多分習非法貪、不平等貪，執持刀劍、執
T33n1708_p0426a17║持器杖、鬪訟諍競，多行諂誑詐偽妄語、攝受
T33n1708_p0426a18║邪法，有無量種惡，下不善法，現可了知。昔時
T33n1708_p0426a19║不爾，是名煩惱濁（經云：多貪嗔痴，名煩惱濁）。如於今時，有情
T33n1708_p0426a20║多分為壞正法、為滅正法，造立眾多像似正
T33n1708_p0426a21║法，靈推求邪法邪義以為先故。昔時不爾，是
T33n1708_p0426a22║名見濁（經云：邪見、戒見取、見取，常見、斷見、有見、無見、我見、眾生見，是名見濁也）。如於
T33n1708_p0426a23║今時，有情多分不識父母沙門婆羅門、不識
T33n1708_p0426a24║家長可尊敬者、作義利者、作所作者，今後世
T33n1708_p0426a25║罪不見怖畏，不修惠施、不作福業、不受齋
T33n1708_p0426a26║法、不受淨戒。昔時不爾，是名有情濁。」《地持》五
T33n1708_p0426a27║濁亦同《瑜伽》（經云：善惡眾生、下中上眾生、勝劣眾生、第一不第一眾生，是名眾生濁）。第
T33n1708_p0426a28║二出體。壽濁，即以命根為性。劫濁、眾生濁，
T33n1708_p0426a29║謂以五蘊為性。煩惱濁，除五見，一切煩惱為
T33n1708_p0426b01║性。見濁，即用五見為性。第三立五所由者，如
T33n1708_p0426b02║《順正理》云「豈不壽、劫、有情濁三互不相離，見
T33n1708_p0426b03║濁即用煩惱為性，五應不成。理實應然，但為
T33n1708_p0426b04║次第顯五衰損極增盛時。何等名為五種衰
T33n1708_p0426b05║損？壽命衰損，時極短故；二資具衰損，少光澤
T33n1708_p0426b06║故；三善品衰損，欣惡行故；四寂靜衰損，展轉
T33n1708_p0426b07║相違，來諠諍故；五自體衰損，非出世間功德
T33n1708_p0426b08║器故。為欲次第顯此五種衰損不同，故分五
T33n1708_p0426b09║濁。顯宗亦同。」又《俱舍論》第十二云「由前二濁，
T33n1708_p0426b10║如其次第，壽命資具極致衰損。由次二濁，善
T33n1708_p0426b11║品衰損，以耽欲樂自在行故，或損在家出家
T33n1708_p0426b12║善故。由後一濁，衰損自身，身量色力、念智勤
T33n1708_p0426b13║勇及無病故。」廣如別章。次比丘等者，辨滅法
T33n1708_p0426b14║人。有其四類：一四部眾，言比丘比丘尼四部
T33n1708_p0426b15║弟子者，標別顯總。二天龍八部者，即八部眾，
T33n1708_p0426b16║此亦標別顯總。三鬼神眾，四王等貴眾。後自
T33n1708_p0426b17║恃齊高貴（或有本云「自是高貴」者，謬也）滅破吾法者，滅法勝
T33n1708_p0426b18║緣，由高貴故能成諸過也。
T33n1708_p0426b19║經：明作制法（至）佛塔形。釋曰：第二、辨滅法
T33n1708_p0426b20║過。文別有二：初制四福、後立四邪。此制四
T33n1708_p0426b21║福，一制出家、二制行道、三制造像、四制造
T33n1708_p0426b22║塔，如經可知。
T33n1708_p0426b23║經：立統官（至）都非吾法。釋曰：第二、立四邪
T33n1708_p0426b24║教。一立統官制眾、安籍記僧，不依僧法過。二
T33n1708_p0426b25║比丘地立、白衣高坐，此即失高下相。此有兩
T33n1708_p0426b26║釋。一云：於僧地中，白衣高坐。二云：同處比丘
T33n1708_p0426b27║下立、白衣高坐。三兵奴為比丘，便違福田尊
T33n1708_p0426b28║貴之相。四受別請者，失福田相，是外道法，非
T33n1708_p0426b29║吾法也。是故《比丘應供法行經》云「若我弟子
T33n1708_p0426c01║有受別請者，是人定失一果二果三果四果，
T33n1708_p0426c02║不名比丘。是其不得國王地行、不得飲食國
T33n1708_p0426c03║王水，有五百大鬼常遮其前。是比丘七劫不
T33n1708_p0426c04║見佛、佛不授手，不得受檀越物。五千大鬼常
T33n1708_p0426c05║隨其後，言佛法中大賊。諸比丘應作次第請
T33n1708_p0426c06║僧，七佛法如是。次第僧中，有佛化僧、四道果
T33n1708_p0426c07║僧、菩薩僧、七賢僧、凡夫僧，欲使四方檀越得
T33n1708_p0426c08║如是僧故，莫別受請。」具說如彼。又《梵網經》云
T33n1708_p0426c09║「一切不得受別請，利養入己。而此利養屬十
T33n1708_p0426c10║方僧，而別受請，即取十方僧物入己。」又云「次
T33n1708_p0426c11║第請者，即得十方賢聖僧。而世人別請五百
T33n1708_p0426c12║羅漢，不如一僧次一凡夫僧。若別請者，是外
T33n1708_p0426c13║道法，七佛無也。」具說如彼。《居士請僧福田經》
T33n1708_p0426c14║大意亦同。
T33n1708_p0426c15║經：當知爾時（至）不久。釋曰：第三、結過。應知。
T33n1708_p0426c16║經：大王（至）是汝等作。釋曰：第三、滅壞四部
T33n1708_p0426c17║行。文別有四：一標過名、二辨過相、三顯其
T33n1708_p0426c18║累、四結過重。此即初也，壞亂四部所行正
T33n1708_p0426c19║道。
T33n1708_p0426c20║經：自恃威力（至）弟子。釋曰：第二、辨過相也。
T33n1708_p0426c21║謂制四部所行正理。
T33n1708_p0426c22║經：百姓疾病（至）破國因緣。釋曰：第三、顯其
T33n1708_p0426c23║果也。由制四部，現感惡報。
T33n1708_p0426c24║經：說五（至）不盡。釋曰：第四、結過重也。如理
T33n1708_p0426c25║可知。
T33n1708_p0426c26║經：大王（至）非法之行。釋曰：第三、誡約囚禁
T33n1708_p0426c27║不依法律。文別有四：一總標過失、二別顯過
T33n1708_p0426c28║相、三「非法」等明非法囚禁、四「當知」等者結過
T33n1708_p0426c29║重。此即初也。
T33n1708_p0427a01║經：橫與佛法（至）作諸罪過。釋曰：第二、別顯
T33n1708_p0427a02║過相。如經可知。
T33n1708_p0427a03║經：非法非律（至）如囚禁法。釋曰：第三、非法
T33n1708_p0427a04║囚禁。
T33n1708_p0427a05║經：當爾之時法滅不久。釋曰：第四、結成過重。
T33n1708_p0427a06║經：大王（至）滅破三寶。釋曰：自下第四誡約
T33n1708_p0427a07║自毀。文別有三：初自毀、次起惡、後招報。就
T33n1708_p0427a08║自毀中，先法、後喻。此即初也，如經可知。
T33n1708_p0427a09║經：如師子身中虫（至）非外道也。釋曰：第二、舉
T33n1708_p0427a10║喻重釋。釋此喻相，如《蓮華面經》佛告阿難：
T33n1708_p0427a11║「譬如師子，命終身死。若空若地、若水若陸，所
T33n1708_p0427a12║有眾生不敢食彼師子身肉。唯師子身自生
T33n1708_p0427a13║諸虫，還自噉食師子之肉。阿難！我之佛法，
T33n1708_p0427a14║非餘能壞；是我法中諸惡比丘，破我三大阿
T33n1708_p0427a15║僧祇劫積行勤苦所集佛法。」解云：彼經但喻
T33n1708_p0427a16║出家比丘，不同此經通喻道俗。
T33n1708_p0427a17║經：壞我佛法（至）至于百歲。釋曰：第二、明起
T33n1708_p0427a18║惡。惡有三種：一壞法得罪惡、二正教不行惡、
T33n1708_p0427a19║三惡增壽減惡。
T33n1708_p0427a20║經：其壞佛教（至）連禍縱橫。釋曰：第三、招報。
T33n1708_p0427a21║於中有三：初法、次喻、後合。此即法說。於中
T33n1708_p0427a22║有三：初明現報、次顯生報、後辨後報。此明現
T33n1708_p0427a23║報。有其五種：一壞佛教、二無孝子、三六親不
T33n1708_p0427a24║和（父母兄弟夫妻）、四天神不祐等、五災怪不絕。
T33n1708_p0427a25║經：死入地獄餓鬼畜生。釋曰：第二、顯生報也。
T33n1708_p0427a26║經：若出為人兵奴果報。釋曰：第三、辨後報
T33n1708_p0427a27║也。廣辨三報，具如別章。
T33n1708_p0427a28║經：如響如影（至）火滅字在。釋曰：第二、舉喻。
T33n1708_p0427a29║喻有三種：初之二喻，喻其現報。如有聲形，響
T33n1708_p0427b01║影必逐；有現業處，報定同時故。後之一喻，喻
T33n1708_p0427b02║生後報。如人夜書，火滅字在。現業雖滅，二報
T33n1708_p0427b03║仍在。或可前二通喻三時，若有三業必有果
T33n1708_p0427b04║隨，如聲形處必有響影。
T33n1708_p0427b05║經：三界果報亦復如是。釋曰：第三、合法。應
T33n1708_p0427b06║知。
T33n1708_p0427b07║經：大王（至）如兵奴法。釋曰：第五、誡使役也。
T33n1708_p0427b08║文有四別：一橫制、二使役、三攝錄、四示過。
T33n1708_p0427b09║橫制有三：一能制人、二橫制誡、三屬當白衣，
T33n1708_p0427b10║是兵奴法也。
T33n1708_p0427b11║經：若我弟子（至）是兵奴法。釋曰：第二、使役
T33n1708_p0427b12║也。文有三節：一立籍、二強使、三顯非佛弟
T33n1708_p0427b13║子，是兵奴法。
T33n1708_p0427b14║經：立統官攝僧（至）兵奴之法。釋曰：第三、攝
T33n1708_p0427b15║錄也。文有四節：一官攝、二典攝、三僧攝、四
T33n1708_p0427b16║屬是獄囚，兵奴法也。
T33n1708_p0427b17║經：當爾之時佛法不久。釋曰：第四、示過也。
T33n1708_p0427b18║經：大王（至）非佛法僧。釋曰：第六、誡自咎也。
T33n1708_p0427b19║破國等緣，自作自受，非佛法僧。
T33n1708_p0427b20║經：大王（至）常所行道。釋曰：第七、誡謬信也。
T33n1708_p0427b21║文有四別：一示善、二示惡、三謬信、四示過。
T33n1708_p0427b22║此即示善。此經乃是七佛法器，十方諸佛常
T33n1708_p0427b23║所行路，故應流通。
T33n1708_p0427b24║經：諸惡比丘（至）破國因緣。釋曰：第二、示惡
T33n1708_p0427b25║也。諸惡比丘求名利故，於王等前，自說破法
T33n1708_p0427b26║破國因緣。比丘自說，名為破法；教王令作，
T33n1708_p0427b27║名為破國。
T33n1708_p0427b28║經：其王不別（至）不依佛法。釋曰：第三、謬信
T33n1708_p0427b29║也。王等不知求名利故，信受諂言，橫作法制，
T33n1708_p0427c01║不依佛誡。
T33n1708_p0427c02║經：是為破佛（至）正法不久。釋曰：第四、示過
T33n1708_p0427c03║也。信他諂語，不依信佛言，定是破佛國因緣，
T33n1708_p0427c04║法滅不久也。
T33n1708_p0427c05║經：爾時十六（至）失光不現。釋曰：自下第二
T33n1708_p0427c06║大眾奉持。於中有二：初人王傷感、後天王嗟
T33n1708_p0427c07║歎。前中有二：初明傷感、後顯受持。此即初
T33n1708_p0427c08║也。十六大王聞佛七誡未來惡事，悲泣出聲，
T33n1708_p0427c09║震動三千，諸光不現也。
T33n1708_p0427c10║經：時諸王等（至）當如佛教。釋曰：第二、受持
T33n1708_p0427c11║佛教。依如佛誡，不敢違逆。
T33n1708_p0427c12║經：爾時大眾（至）是無佛世。釋曰：第二、天王
T33n1708_p0427c13║嗟歎。謂天王等，嗟歎惡時無佛出世，是空虛
T33n1708_p0427c14║也。
T33n1708_p0427c15║經：爾時無量（至）阿須輪王。釋曰：自下第二
T33n1708_p0427c16║大眾奉行。於中有二：初明能受人、後顯所受
T33n1708_p0427c17║法。此即初也。文有三節：一是菩薩、二是聲
T33n1708_p0427c18║聞、三是雜品。
T33n1708_p0427c19║經：聞佛所說（至）波羅蜜。釋曰：第二、結所受
T33n1708_p0427c20║法。聞佛所說二護因緣，頂戴受持，奉行此法
T33n1708_p0427c21║也。
T33n1708_p0427c22║仁王經疏卷下（末）