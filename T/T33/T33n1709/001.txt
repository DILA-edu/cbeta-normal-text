T33n1709_p0429a01║
T33n1709_p0429a02║No. 1709 [cf. No. 246]
T33n1709_p0429a03║仁王護國般若波羅蜜多經疏
T33n1709_p0429a04║第一上
T33n1709_p0429a05║
T33n1709_p0429a06║青龍寺翻經講論沙門
T33n1709_p0429a07║良賁奉　詔述
T33n1709_p0429a08║稽首無上覺，體遍相圓明，
T33n1709_p0429a09║應現塵沙身，大悲無與等。
T33n1709_p0429a10║所說甘露法，清淨修多羅，
T33n1709_p0429a11║巧濟諸群生，甚深不可測。
T33n1709_p0429a12║住果勝果道，麟喻部行尊，
T33n1709_p0429a13║五忍諸聖凡，我今盡敬禮。
T33n1709_p0429a14║三寶悲智力，加護見無遺，
T33n1709_p0429a15║今欲贊真文，願久利含識。
T33n1709_p0429a16║粵真理湛寂逈出有無之表，智鏡澄照洞鑒
T33n1709_p0429a17║性相之源，德海揚波汩清流於塵剎，牟尼大
T33n1709_p0429a18║聖故現迹於王宮。從無生而生則生無所生、
T33n1709_p0429a19║演無說之說則說無所說，動而寂若清月凌
T33n1709_p0429a20║空、語而默等摩尼照物，所以如來在昔居于
T33n1709_p0429a21║鷲峯，住定興悲光馳聚日，波斯匿等露集煙
T33n1709_p0429a22║凝，亂墜天華坦夷巖谷，遂得淨土穢土密布
T33n1709_p0429a23║慈雲、聖眾凡眾皆霑法雨。宗陳護國乃理事
T33n1709_p0429a24║雙彰、包括始終則境智俱寂，啟五忍而行位
T33n1709_p0429a25║在目、談二諦而迷悟唯心。帝釋却頂生之
T33n1709_p0429a26║軍、普明開班足之悟，化彰令德力現難思。十
T33n1709_p0429a27║三法師文照昭乎指掌、七難氛息光炅炅
T33n1709_p0429a28║乎寰區，恐季葉彫殘，故永言深誡。若非大明
T33n1709_p0429a29║作照，何以破昏衢；非大震法音，何以窒諸慾
T33n1709_p0429b01║者矣。
T33n1709_p0429b02║皇唐八葉再造生靈，玄化無垠正刑有截，張
T33n1709_p0429b03║墜網、震頹綱，驅黔庶於福壽之場、導滄波於
T33n1709_p0429b04║無為之宅，廣運明德光揚　聖旨，乃詔不
T33n1709_p0429b05║空三藏今重譯斯經。三藏言善兩方、教傳三
T33n1709_p0429b06║密，　龍宮演奧邃旨聞天，　佛日再中
T33n1709_p0429b07║真風永扇。良賁學孤先哲、有默清流，叨接翻
T33n1709_p0429b08║傳、謬　膺筆受。幸揚　天闕、親奉
T33n1709_p0429b09║　德音，今於　大明宮南桃園脩疏贊
T33n1709_p0429b10║演，　宸光曲照不容避席。竊玄珠於貝
T33n1709_p0429b11║葉但益慚惶，捧白璧於　丹墀寧勝報効。
T33n1709_p0429b12║仰酬　皇澤、俯課忠懃，既竭愚誠，庶照玄
T33n1709_p0429b13║造矣。
T33n1709_p0429b14║解釋經題目義兼通別。仁王護國，標請主之
T33n1709_p0429b15║所為。般若波羅蜜多，明境智之幽玄。序品第
T33n1709_p0429b16║一，即八章之別目。亦可仁者五常之首；王者
T33n1709_p0429b17║統冠三才；護者悲力濟時；國者所居閫城；
T33n1709_p0429b18║般若，淨慧，破識浪之煩籠；波羅，彼岸，即清淨
T33n1709_p0429b19║之室宅；蜜多者，離義到義；經者，連綴攝持。
T33n1709_p0429b20║序者，起之端由；品者，區分彙聚；第者，次第；一
T33n1709_p0429b21║者，數初。人法雙彰，故云仁王護國般若波羅
T33n1709_p0429b22║蜜多經序品第一。
T33n1709_p0429b23║將解此經，略啟四門：一敘經起意、二明經宗
T33n1709_p0429b24║體、三所攝所被、四正解本文。敘經起意，曲
T33n1709_p0429b25║作兩門：初明經起意、後翻譯年代。初中復二：
T33n1709_p0429b26║先總、後別。夫諸佛出興，根緣感赴，諸經處
T33n1709_p0429b27║會，各對宜聞。今說此經，廣陳二護。十四王等
T33n1709_p0429b28║有聖有凡，皆育黎元植菩薩事。此故經云「波
T33n1709_p0429b29║斯匿等十六國王，覩希有相，咸作是念：『世尊
T33n1709_p0429c01║大慈普皆利樂。我等諸王云何護國？如來大
T33n1709_p0429c02║悲平等濟利。』佛言：『善男子！吾今先為諸菩薩
T33n1709_p0429c03║等說護佛果、護十地行。』」廣明內護。又〈護國品〉
T33n1709_p0429c04║云「一切國土若欲亂時，有諸災難賊來破壞。」
T33n1709_p0429c05║廣明外護。備陳二護利樂不斷，說此經矣。次
T33n1709_p0429c06║別明者，略有六門：一明佛母、二明勝德、三明
T33n1709_p0429c07║修行、四明次第、五明同說、六明佛果。諸佛所
T33n1709_p0429c08║生必由智母，母出生佛令德無儔，令德外
T33n1709_p0429c09║章修行是稟，修行之漸次第淺深，非佛獨言
T33n1709_p0429c10║諸佛同說，從因成得故辨果圓。有此六門是
T33n1709_p0429c11║說經意。有如人世慈母所生，從初降靈逮乎
T33n1709_p0429c12║誕育，資德立行自幼及長，師友教誨立身揚
T33n1709_p0429c13║名。敘經起由，大意如是。一明佛母者，一切諸
T33n1709_p0429c14║佛從般若生，般若即是諸佛之母。〈不思議品〉
T33n1709_p0429c15║云「此般若波羅蜜多是諸佛母、諸菩薩母，不
T33n1709_p0429c16║共功德神通生處。」又〈奉持品〉云「大王！般若波
T33n1709_p0429c17║羅蜜多能出生一切諸佛法、一切菩薩解脫
T33n1709_p0429c18║法、一切國王無上法、一切有情出離法。」佛從
T33n1709_p0429c19║母生，還彰母德力能護國，故說此經。二明勝
T33n1709_p0429c20║德者，所詮般若能生諸佛，能詮之教豈有比
T33n1709_p0429c21║方？〈觀如來品〉云「若有人於恒河沙三千大千
T33n1709_p0429c22║世界，滿中七寶以用布施大千世界一切有
T33n1709_p0429c23║情皆得阿羅漢果；不如有人於此經中乃至
T33n1709_p0429c24║起於一念淨信，何況有能受持讀誦解一句
T33n1709_p0429c25║者。」又〈二諦品〉云「若有人能於此經中起一念
T33n1709_p0429c26║淨信，是人即超百劫千劫百千萬劫生死苦
T33n1709_p0429c27║難，何況書寫受持讀誦為人解脫所得功德，
T33n1709_p0429c28║即與十方一切諸佛等無有異。」彰經勝德表
T33n1709_p0429c29║法難聞，全身尚輕半偈斯重，諸佛同說出離
T33n1709_p0430a01║正因。若不因經無容解脫，令生解脫故說此
T33n1709_p0430a02║經。三明修行者，三有苦果長劫輪迴，縱起厭
T33n1709_p0430a03║欣熾然生死，諸外道輩自餓投巖，雖大劬
T33n1709_p0430a04║勞徒抂功力。如來慜世現迹王宮，乘大智
T33n1709_p0430a05║悲無倒宣說，略開五忍為十四忍。〈菩薩行品〉
T33n1709_p0430a06║云「善男子！此十四忍，十方世界過去現在一
T33n1709_p0430a07║切菩薩之所修行、一切諸佛之所顯示、未來
T33n1709_p0430a08║諸佛菩薩摩訶薩亦復如是。若佛菩薩不由
T33n1709_p0430a09║此門得一切智者、無有是處。何以故？諸佛菩
T33n1709_p0430a10║薩無異路故。善男子！若人聞此住忍、行忍、迴
T33n1709_p0430a11║向忍、歡喜忍、離垢忍、發光忍、焰慧忍、難勝
T33n1709_p0430a12║忍、現前忍、遠行忍、不動忍、善慧忍、法雲忍、
T33n1709_p0430a13║正覺忍能起一念清淨信者，是人超過百劫
T33n1709_p0430a14║千劫無量無邊恒河沙劫一切苦難、不生惡
T33n1709_p0430a15║趣，不久當得無上菩提。」於諸忍中備彰勝行
T33n1709_p0430a16║令脫苦縛，故說此經。四明次第者，菩提涅槃
T33n1709_p0430a17║是所求證，須修萬行時歷僧祇，從淺至深次
T33n1709_p0430a18║第悟證。〈奉持品〉云「云何諸善男子於此經中
T33n1709_p0430a19║明了覺解為人演說？佛言：大王！汝今諦聽。從
T33n1709_p0430a20║習忍至金剛定，如法修行十三觀門，皆為法
T33n1709_p0430a21║師依持建立。故十三門廣明修斷，一德不備
T33n1709_p0430a22║無由歸源，勿謂一門致少功力便能圓證無
T33n1709_p0430a23║上菩提。」具明修斷，故說此經。五明同說者，諸
T33n1709_p0430a24║佛利樂隨對根宜，窮其至理宗無異說。〈二諦
T33n1709_p0430a25║品〉云「大王！一切諸佛說般若波羅蜜多、我今
T33n1709_p0430a26║說般若波羅蜜多，無別。汝等大眾受持讀誦
T33n1709_p0430a27║如說修行，即為受持諸佛之法。」然佛化迹語
T33n1709_p0430a28║默或殊，至於般若皆同說故。六明佛果者，
T33n1709_p0430a29║菩薩多劫眾行莊嚴，因滿果圓稱究竟位，非
T33n1709_p0430b01║相無相永超生滅。〈奉持品〉云「善男子！金剛三
T33n1709_p0430b02║昧現在前時，而亦未能等無等等」，等覺因
T33n1709_p0430b03║矣。「若解脫位，一相無相無生無滅，同真際、等
T33n1709_p0430b04║法性，滿功德藏住如來位」，彰佛果矣。豈不果
T33n1709_p0430b05║位菩提涅槃，從生了因凝然相續？此不必爾。
T33n1709_p0430b06║如下文中十三法師，由斷續生煩惱障故得
T33n1709_p0430b07║真解脫，由斷礙解所知障故得大菩提。至彼
T33n1709_p0430b08║經云「從初習忍至金剛定，皆名為伏一切煩惱。」
T33n1709_p0430b09║當廣分別由斯大覺現化利生，此經之興諒
T33n1709_p0430b10║在茲矣。明翻譯年代者，自周星隱耀、漢
T33n1709_p0430b11║日通津，洎乎魏朝，此經尚闕。從初晉代至
T33n1709_p0430b12║今巨唐，前後翻傳凡有四譯。第一晉朝太始
T33n1709_p0430b13║三年，有月支國三藏法師曇摩羅蜜，晉云法
T33n1709_p0430b14║護，譯為一卷，名仁王般若。第二後秦弘始三
T33n1709_p0430b15║年，三藏法師鳩摩羅什，秦云童壽，於長安西
T33n1709_p0430b16║明閣逍遙園譯為兩卷，名仁王護國般若波羅
T33n1709_p0430b17║蜜。第三梁朝承聖三年，有西天竺優禪尼國
T33n1709_p0430b18║三藏法師波羅末陀，梁云真諦，於洪府寶因
T33n1709_p0430b19║寺譯為一卷，名仁王般若，并疏六卷。然則晉
T33n1709_p0430b20║本初翻，方言尚隔。梁朝所譯，隱而不行。秦時
T33n1709_p0430b21║所翻流傳宇內，自古高德疏義寔繁，百坐相
T33n1709_p0430b22║仍崇護國矣。粵惟巨唐　肅宗皇帝，重昌
T33n1709_p0430b23║堯化革弊救焚，至憂黎元澡心齋戒，請南天
T33n1709_p0430b24║竺執師子國灌頂三藏名阿目佉，唐云不空，
T33n1709_p0430b25║翻傳眾經以安社禝，茲願未滿仙駕歸天。我
T33n1709_p0430b26║今　寶應皇帝再造乾坤禮樂惟新，明白
T33n1709_p0430b27║四達恭嗣先訓恩累請焉。永泰元年歲在乙
T33n1709_p0430b28║巳四月二日　詔曰「如來妙旨惠洽生靈，
T33n1709_p0430b29║仁王寶經義崇護國，前代所譯理未融通，望
T33n1709_p0430c01║依梵夾再有翻譯。貝葉之言永無漏略，金口
T33n1709_p0430c02║所說更益詳明。仍請僧懷感等於內道場所
T33n1709_p0430c03║翻譯，福資先代澤及含靈，寇盜永清寰區
T33n1709_p0430c04║允穆，傳之曠劫救護實深者。」遂　詔觀軍
T33n1709_p0430c05║客使開府魚朝恩兼統其事，於南桃園翻譯。
T33n1709_p0430c06║起自月朔終乎月望，於承明殿灌頂道場，
T33n1709_p0430c07║　御執舊經對讀新本。　詔曰「新經舊經理
T33n1709_p0430c08║甚符順，所譯新本文義稍圓。」斯則金言冥契
T33n1709_p0430c09║於　聖心、佛日再生於鳳沼，翻傳先後其
T33n1709_p0430c10║在茲歟。總是初門經起竟。
T33n1709_p0430c11║第二明經宗體。曲作兩門：一明經宗、二明經
T33n1709_p0430c12║體。初明經宗，復分為二：先明諸教、後明此
T33n1709_p0430c13║經。明諸教者，凡諸經宗，隨經以立，所聞既
T33n1709_p0430c14║異非唯一轍。如《維摩經》不思議為宗、《法華經》
T33n1709_p0430c15║一乘為宗、《楞伽經》如來藏為宗、《涅槃經》佛性為
T33n1709_p0430c16║宗，此諸經宗約對待立。若論至理，清淨法界
T33n1709_p0430c17║言語道斷，宗何所宗？《楞伽經》中對治心量立
T33n1709_p0430c18║宗之失，故經偈云「隨其所立宗，即有眾雜義，
T33n1709_p0430c19║等觀自心量，言說不可得。」故知立宗皆是心
T33n1709_p0430c20║量，若宗不生，宗還生矣。故淨法界無宗不宗，
T33n1709_p0430c21║准此而言更何所道？今依言教無倒希求，為
T33n1709_p0430c22║欲了知諸宗旨趣故揚摧矣。外道雖多宗唯
T33n1709_p0430c23║我法，非此所要，廣如餘文。今依文判，教有三
T33n1709_p0430c24║種。然佛出世初轉法輪說《阿含》等，多明有宗；
T33n1709_p0430c25║次說大乘《般若經》等無相之教，多明空宗；後
T33n1709_p0430c26║說大乘《解深密》等不空不有非空有宗。由佛
T33n1709_p0430c27║世尊於法自在，當根為說有斯異矣。自雙林
T33n1709_p0430c28║掩耀，部執競興，初小乘宗鷄薗起諍，四百年
T33n1709_p0430c29║內分二十部，本末前後如常分別，於彼時中
T33n1709_p0431a01║傳法聖者多知有教。次馬鳴、龍猛諸菩薩等
T33n1709_p0431a02║造《智論》等，多知大乘無相空教。後慈氏、無著
T33n1709_p0431a03║諸菩薩等造《瑜伽》等，多知大乘不空不有教。
T33n1709_p0431a04║以佛滅後同佛在時，先有、次空、後非空有，雖
T33n1709_p0431a05║明空有，聖不相違，故大乘法千年間付法相
T33n1709_p0431a06║承曾無異說。洎千年後，空有兩宗清辯、護法
T33n1709_p0431a07║二大菩薩，各依大乘了義之教，明空明有見解
T33n1709_p0431a08║不同。依《西域記》，此二菩薩亦不對敵議其優
T33n1709_p0431a09║劣。言空有者，所謂遍計所執性、依他起性、圓
T33n1709_p0431a10║成實性，於三性中遍計體空兩宗共許，圓成
T33n1709_p0431a11║實性體離名言，次二諦中下具明也。唯就依
T33n1709_p0431a12║他論其空有，具陳此義。文分為二：初依聖教、
T33n1709_p0431a13║後依古德。依聖教中，先明空有、後明二諦。明
T33n1709_p0431a14║空有者，《瑜伽》、《唯識》皆有誠文，如當寺東院《金
T33n1709_p0431a15║剛疏》中以為刊定。今依《廣百論》第十卷中略
T33n1709_p0431a16║申梗槩。於中分三：初明師宗、次明立難、後申
T33n1709_p0431a17║正義。初師宗者，此復有三：第一瑜伽學徒立
T33n1709_p0431a18║依他有、第二清辯菩薩立依他空、第三護法
T33n1709_p0431a19║菩薩雙破二執建立中道。為廣《百論》，聖天造
T33n1709_p0431a20║本、護法造釋，故為第三評家正義。第二立
T33n1709_p0431a21║難，文復分二：一明立宗、二明徵難。明立宗者，
T33n1709_p0431a22║初瑜伽師申有宗云：分別所執法體是無，因
T33n1709_p0431a23║緣所生法體是有，由斯發起煩惱隨眠，繫縛
T33n1709_p0431a24║世間輪迴三有，或修加行證無我空，得三菩
T33n1709_p0431a25║提脫生死苦。為證此義，引經頌難云「遍計所
T33n1709_p0431a26║執無，依他起性有。妄分別失壞，墮增減二邊。」
T33n1709_p0431a27║清辯釋云：名是計執、義是依他，名於其義非
T33n1709_p0431a28║有故無、義隨世間非無故有，不可引此證有
T33n1709_p0431a29║依他。第二徵難，略引四文。第一瑜伽者難清
T33n1709_p0431b01║辯釋，文中有三。初總非云：此釋不然，義相違
T33n1709_p0431b02║故。次興四難：一義例名無難。若名於義非
T33n1709_p0431b03║有故無，義亦於名是無何有？二名例義有
T33n1709_p0431b04║難。又於其義所立名言既因緣生，如義應有。
T33n1709_p0431b05║三名義計執難。若妄所執能詮性無，妄執所
T33n1709_p0431b06║詮其性豈有？四名義依他難。名隨世俗有詮
T33n1709_p0431b07║表能，汝不許為依他起性；義亦隨俗假說有
T33n1709_p0431b08║能，何不許為遍計所執？後總結云：世俗假
T33n1709_p0431b09║立能詮所詮，無應並無、有應齊有，如何經說
T33n1709_p0431b10║一有一無？故汝所言不符經義。應信遍計所
T33n1709_p0431b11║執性無，是諸世間妄情立故；依他起性從因
T33n1709_p0431b12║緣生、非妄情為，應信是有。第二立難。清辯
T33n1709_p0431b13║菩薩為證己義，引經偈云「由立此此名，詮於
T33n1709_p0431b14║彼彼法。彼皆性非有，由法性皆然。」瑜伽者難
T33n1709_p0431b15║云：經意不說名於義無，但說所詮法性非有，
T33n1709_p0431b16║辯諸法性皆不可詮。名言所詮皆是共相，諸
T33n1709_p0431b17║法自相皆絕名言，自相非無、共相非有。此中
T33n1709_p0431b18║略說所詮性無，非謂能詮其性實有，故頌但
T33n1709_p0431b19║說彼非有言，不爾應言此性非有。第三立難。
T33n1709_p0431b20║清辯菩薩證依他無，復引經中所說略頌「無
T33n1709_p0431b21║有少法生，亦無少法滅，淨見觀諸法，非有
T33n1709_p0431b22║亦非無。」瑜伽者難云：此亦不能證依他起其
T33n1709_p0431b23║性非有。所以者何？此頌意明遍計所執自性
T33n1709_p0431b24║差別，能詮所詮其體皆空無生無滅，離執淨
T33n1709_p0431b25║見觀諸世間，因緣所生非無非有，故此非證
T33n1709_p0431b26║依他起無。第四立難。清辯菩薩引經證成依
T33n1709_p0431b27║他性空。契經偈曰「諸法從緣起，緣法兩皆無，
T33n1709_p0431b28║能如是正知，名通達緣起。若法從緣生，此法
T33n1709_p0431b29║都無性，此法非緣生。」瑜伽學徒會此經云：如
T33n1709_p0431c01║是二經說緣生法雖無自性而不相違，以從
T33n1709_p0431c02║緣生。緣生法有二種：一者遍計、二者依他。
T33n1709_p0431c03║此中意明遍計所執自性非有，不說依他。若
T33n1709_p0431c04║說依他都無自性，便撥染淨二法皆無，名惡
T33n1709_p0431c05║取空，自他俱損。清辯菩薩見瑜伽師種種徵
T33n1709_p0431c06║難，遂乃責曰：此妄分別誰復能遮，得正見時
T33n1709_p0431c07║自當除遣。論文第三申正義者，護法評云：如
T33n1709_p0431c08║是等類隨見不同，分隔聖言令成多分，互興
T33n1709_p0431c09║諍論各執一邊，既不能除惡見塵垢，詎能契
T33n1709_p0431c10║當諸佛世尊所說大乘清淨妙旨？未會真理、
T33n1709_p0431c11║隨己執情，自是非他深可怖畏，應捨執著空
T33n1709_p0431c12║有兩邊，領悟大乘不二中道。明二諦者，論云
T33n1709_p0431c13║「然佛所說無相甚深二諦法門最為難測，今
T33n1709_p0431c14║日自勵依了義經略辨指歸息諸諍論。世俗
T33n1709_p0431c15║諦者，謂從緣生世出世間色心等法，親證離
T33n1709_p0431c16║說展轉可言，親證為先、後方起說。此世俗諦
T33n1709_p0431c17║亦有亦空假合所成猶諸幻事，從分別起如
T33n1709_p0431c18║夢所為，有相可言名世俗諦。勝義諦者，謂聖
T33n1709_p0431c19║所知，分別名言皆所不及，自內所證不由他
T33n1709_p0431c20║緣，無相絕言名勝義諦。如是略說二諦法門，
T33n1709_p0431c21║正法學從同無所諍。諸有大心發弘誓者，欲
T33n1709_p0431c22║窮來際利樂有情，應正斷除妄見塵垢，應妙
T33n1709_p0431c23║悟入善逝真空，為滿所求當勤修學。」問：准此
T33n1709_p0431c24║所說，護法失宗。《唯識論》中護法菩薩言依圓
T33n1709_p0431c25║有，何故於此釋勝義諦無相絕言而說為空？
T33n1709_p0431c26║答：彼據《深密》研窮性相，言二性有；此據《般若》
T33n1709_p0431c27║離言絕相，故此言空。理教顯然，斯有何失？依
T33n1709_p0431c28║教明說，後依古德對明三性立三無性，略引
T33n1709_p0431c29║二文。真諦三藏依三無性論，具遣三性立三
T33n1709_p0432a01║無性：一遣分別立分別無相性、二遣依他立
T33n1709_p0432a02║無生性、三遣真實立真實無性性。此所遣者，
T33n1709_p0432a03║於一真理遣三性故立三無性，廣如彼。故慈
T33n1709_p0432a04║恩三藏依《唯識論》即依三性立三無性，如論頌
T33n1709_p0432a05║云「即依此三性，立彼三無性。」一依計執立相
T33n1709_p0432a06║無性、二依依他立無自然性、三依圓成立無
T33n1709_p0432a07║我法性。初計所執情有理無，依他、圓成理有
T33n1709_p0432a08║情無，廣如彼說。問：此二三性所立何別？答：前
T33n1709_p0432a09║對遣三立三無性、後但依三立三無性，前空
T33n1709_p0432a10║後有，是二別也。謹詳至理，實不相遣。如於色
T33n1709_p0432a11║蘊立三性者，依色蘊上橫計我法是計所執，
T33n1709_p0432a12║色蘊有為即是依他，色性真如即圓成實。若
T33n1709_p0432a13║說三性俱有俱空，悉皆無過，但可意會勿滯
T33n1709_p0432a14║於言。言俱有者，遍計妄有、依他緣有、圓成真
T33n1709_p0432a15║有。言俱空者，遍計體空、依他自性空、圓成勝
T33n1709_p0432a16║義空。於如是義，聖賢具悉。勿謂上文前二菩
T33n1709_p0432a17║薩、後二三藏所說相違。言空有者，為彼時中
T33n1709_p0432a18║樂聞空有能起修證。由諸凡愚無始熏習起
T33n1709_p0432a19║有空執，彼彼病深，佛為斷除而作此說。諸
T33n1709_p0432a20║菩薩等依奉聖言，各對彼時執見過失，依至
T33n1709_p0432a21║教量廣有弘揚。幸而詳之，勿復興病。即前所
T33n1709_p0432a22║說三性無性、二諦有空皆此經宗，至文當悉。
T33n1709_p0432a23║明諸教說。明此經者，題云般若，即以為
T33n1709_p0432a24║宗。〈觀如來品〉別明三種：實相、觀照及以文字。
T33n1709_p0432a25║慈恩三藏更加二種：境界、眷屬，通前五法，般
T33n1709_p0432a26║若性故、般若相故、般若因故、般若境故、般若
T33n1709_p0432a27║伴故。有義：此經觀照為宗，經說五忍即是慧
T33n1709_p0432a28║故。生空法空、根本後得、遠近加行皆是經宗，
T33n1709_p0432a29║十四忍中無不攝故。有義：此經實相為宗，經
T33n1709_p0432b01║自說云「以諸法性即真實故，無來無去無生
T33n1709_p0432b02║無滅等。」有義：此二合為經宗，性相名殊、體用
T33n1709_p0432b03║無別，因或具闕果必俱故。又即此二是正所
T33n1709_p0432b04║求，若因若果俱修證故。又即此二是真實身，
T33n1709_p0432b05║合立為宗，義符順故。問：境、伴、文字何不為宗？
T33n1709_p0432b06║答：此二是本，彼三末故。又境與伴及彼能詮，有
T33n1709_p0432b07║此必俱，豈別立故。問：經明二諦，何不為宗？答：
T33n1709_p0432b08║先德以彰，為宗無失。又此智證事理皆周，此
T33n1709_p0432b09║以攝彼不別。明經宗訖。第二明經體。於
T33n1709_p0432b10║中分二：先體、後性。明諸教體，有總、有別。初
T33n1709_p0432b11║總明者，《瑜伽》八十一云「經體有二：一文、二
T33n1709_p0432b12║義，文是所依、義即能依，由能詮文義得顯故。」
T33n1709_p0432b13║後別明者，即於前二復分為五：文三、義二。文
T33n1709_p0432b14║有三者，一隱假談實，以聲為體。《俱舍論》云「有
T33n1709_p0432b15║說佛教語為自性，彼說法蘊皆色蘊攝，語用
T33n1709_p0432b16║音聲為自性故，佛意所說他所聞故。」對法論
T33n1709_p0432b17║有成所引聲，不說名等為成所引。《唯識論》云
T33n1709_p0432b18║「若名句文離聲實有，應如色等非實能詮，故
T33n1709_p0432b19║說佛教以聲為體。」二隱實談假，名等為體。《俱
T33n1709_p0432b20║舍論》云「有說佛教，名為自性。彼說法蘊皆行
T33n1709_p0432b21║蘊攝，名不相應行為性故。」要由有名乃說為
T33n1709_p0432b22║教，是故佛教體即是名。謂如句文次第行列、
T33n1709_p0432b23║次第安布、次第連合，故說佛教名等為體。三
T33n1709_p0432b24║假實合論，性用為體。《十地論》云「說者聽者皆
T33n1709_p0432b25║以二事而得究竟：一者聲、二善字，字為所依，
T33n1709_p0432b26║攝名句故。」謂即此二而為四法，聲、名、句、文用
T33n1709_p0432b27║各別故。名詮自性，句詮差別，文即是字為二
T33n1709_p0432b28║所依。此三離聲雖無別體，而假實異亦不即
T33n1709_p0432b29║聲。由此法詞二無礙解境有別故，法緣名等
T33n1709_p0432c01║詞緣於聲，故說佛教性用為體。義為二者，一
T33n1709_p0432c02║攝境從心，唯識為體。《華嚴經》說三界唯心，此
T33n1709_p0432c03║經下云「從初剎那，有不可說識，生諸有情色
T33n1709_p0432c04║心二法。」《起信論》云「若離心念，則無一切境界
T33n1709_p0432c05║之相。」論說心、心所、色不相應行、諸無為性皆
T33n1709_p0432c06║不離識。識有差別，說者真教、聞者似法，依淨
T33n1709_p0432c07║法界平等所流。若就根本，能說者心；若取於
T33n1709_p0432c08║末，能聞者識。何以知然？《二十唯識》世親頌云
T33n1709_p0432c09║「展轉增上力，二識成決定。」謂餘相續識差別
T33n1709_p0432c10║故，令餘相續差別識生，展轉互為增上緣故，
T33n1709_p0432c11║故說佛教唯識為體。二攝相歸性，真如為體。
T33n1709_p0432c12║故經說云「一切法亦如也，至於彌勒亦如也。」
T33n1709_p0432c13║此經下云「謂契經等所有宣說音聲語言文
T33n1709_p0432c14║字章句，一切皆如，無非實相。」故說佛教真如
T33n1709_p0432c15║為體。上來五種總別淺深，以理而言，隨舉一
T33n1709_p0432c16║門即互相攝不相違也。後明性者，攝相歸性
T33n1709_p0432c17║謂即圓成。前之四門通依、圓二，若從所聞
T33n1709_p0432c18║有漏心變，或從能說有漏文義，唯屬依他；
T33n1709_p0432c19║無漏心變或無漏說，正智所攝，通圓成實，無
T33n1709_p0432c20║漏有為通二性故。問：十八界中十五有漏，如
T33n1709_p0432c21║何聲等亦無漏攝？名句文三自性無記，如
T33n1709_p0432c22║何可說通無漏善？答：隨有部宗，說十五界唯
T33n1709_p0432c23║是有漏，名等無記。今大乘宗，如來說法聲名
T33n1709_p0432c24║句文真善無漏。十地菩薩隨識判性，若無
T33n1709_p0432c25║漏心說聽教者，從能變識是有漏善；若有
T33n1709_p0432c26║漏心說聽教者，從能變識有漏無記。二乘說
T33n1709_p0432c27║聽唯有漏說，彼無無漏說聽智故。質影
T33n1709_p0432c28║有無諸心集現，如常分別。第二門訖。
T33n1709_p0432c29║第三所攝所被者，於中有二：初辨所攝、後明
T33n1709_p0433a01║所被。所攝有五：一藏、二分、三乘、四時、五會。藏
T33n1709_p0433a02║所攝者，依《瑜伽論》說有二藏：一菩薩藏、二聲
T33n1709_p0433a03║聞藏。獨覺教少入聲聞中，從多為藏，名聲聞
T33n1709_p0433a04║藏。或說三藏：一毘柰耶、二素呾纜、三阿毘達
T33n1709_p0433a05║磨，如次詮於戒定慧學。或說六藏：菩薩、聲聞
T33n1709_p0433a06║各有三故。獨覺更無別戒律等，故無三藏可
T33n1709_p0433a07║得成九。此經即於二藏六藏菩薩藏收，三藏
T33n1709_p0433a08║之中素呾纜藏。雖十二分有論義經，〈囑累
T33n1709_p0433a09║品〉中廣明諸誡，義實通貫、文則唯經。二、分所
T33n1709_p0433a10║攝者，十二分義具如別章，今但列名略配經
T33n1709_p0433a11║矣。一者契經。有通有別，通即十二俱名契經，
T33n1709_p0433a12║別即長行所應說義，此經具有。二者應頌。長
T33n1709_p0433a13║行已說應重述頌，謂〈菩薩行品〉有七言偈，雖
T33n1709_p0433a14║佛說長行，王讚偈頌再牒長行即重頌故；又
T33n1709_p0433a15║〈奉持品〉五言偈是。三者記別。此有三相：一
T33n1709_p0433a16║記大人當成佛事、二記弟子死此生彼、三為
T33n1709_p0433a17║記別諸法之義，今此經中可通第三。四者諷
T33n1709_p0433a18║誦。謂前未說，直以偈明，謂〈二諦品〉及〈護國品〉
T33n1709_p0433a19║五言四言二偈頌是。五者自說。謂不待諸觀
T33n1709_p0433a20║機即說，令法久住顯佛悲深，謂〈觀如來品〉云
T33n1709_p0433a21║「善男子！吾今先為諸菩薩摩訶薩說護佛果護
T33n1709_p0433a22║十地行」等。六者緣起。此有三相：一因犯制戒、
T33n1709_p0433a23║二因事說法、三因請說法。今此經中通第二
T33n1709_p0433a24║三，〈囑累品〉中因事說誡，及上下文因請說故。
T33n1709_p0433a25║七者譬喻。謂以喻況曉所說法，謂下經云「恒
T33n1709_p0433a26║沙世界滿中七寶，以用布施大千有情得羅漢
T33n1709_p0433a27║果」等。八者本事。謂除自身，說於過去弟子及
T33n1709_p0433a28║法。即〈菩薩行品〉說波斯匿王為四地菩薩，及
T33n1709_p0433a29║下普明、班足王等護國之事。九者本生。說佛
T33n1709_p0433b01║自身在過去世彼彼方所，若死若生行菩薩
T33n1709_p0433b02║行。即自說云我為八地菩薩，及下頂生欲滅
T33n1709_p0433b03║帝釋《涅槃經》云「爾時頂生即我身是」，明佛
T33n1709_p0433b04║因矣。十者方廣。此有二相：一說行菩薩道、二
T33n1709_p0433b05║法廣多極高大故，此經具有。十一希法。為說
T33n1709_p0433b06║八眾共德及餘最勝殊特驚異，謂下經云「若
T33n1709_p0433b07║人得聞十四忍者，不生惡趣得菩提」等。又班
T33n1709_p0433b08║足聞法證空三昧，又〈不思議品〉散花神變等。
T33n1709_p0433b09║十二論義。謂諸經典修環研窮。摩呾理迦，諸
T33n1709_p0433b10║了義經皆得名為摩呾理迦也。今此經中乘
T33n1709_p0433b11║前起後請問性相修環而說，是論議經，具十
T33n1709_p0433b12║二矣。三、乘所攝者，或說一乘，如《法華經》云「唯
T33n1709_p0433b13║有一乘法，無二亦無三。」或說二乘，如《攝論》等
T33n1709_p0433b14║「一者大乘，謂即上乘。二者小乘，謂即下乘。」或
T33n1709_p0433b15║說三乘：一菩薩乘、二獨覺乘、三聲聞乘，處處
T33n1709_p0433b16║經中皆同說故。及說五乘，如常分別。今此經
T33n1709_p0433b17║者，即一乘收。《勝鬘經》云「一乘即大乘」故；二
T33n1709_p0433b18║三乘中，菩薩乘故。四、時所攝者，古立教時從
T33n1709_p0433b19║一至五，慈恩法師法苑具破，今唯正義。慈
T33n1709_p0433b20║恩三藏依《解深密經》第二卷立三時
T33n1709_p0433b21║教。彼經廣為勝義生菩薩說三性三無性已，
T33n1709_p0433b22║勝義生深生領解，世尊讚歎善解所說。勝義
T33n1709_p0433b23║生白言：「世尊初於一時，波羅痆斯仙人墮處
T33n1709_p0433b24║施鹿林中，唯為發趣聲聞乘者，以四諦初轉
T33n1709_p0433b25║正法輪。雖是甚奇甚為希有，一切世間諸天
T33n1709_p0433b26║人等先無有能如法轉者，而於彼時所轉法
T33n1709_p0433b27║輪有上有容是未了義，是諸諍論安足處所。
T33n1709_p0433b28║世尊在昔第二時中，唯為發趣修大乘者，依
T33n1709_p0433b29║一切法皆無自性無生無滅本來寂靜自性涅
T33n1709_p0433c01║槃，以隱密相轉正法輪。雖更甚奇甚為希有，
T33n1709_p0433c02║而於彼時所轉法輪亦是有上有所容受猶未
T33n1709_p0433c03║了義，是諸諍論安足處所。世尊于今第三時
T33n1709_p0433c04║中，普為發趣一切乘者，依一切法皆無自性
T33n1709_p0433c05║無生無滅本來寂靜自性涅槃無自性性，以
T33n1709_p0433c06║顯了相轉正法輪，第一甚奇最為希有。于今
T33n1709_p0433c07║世尊所轉法輪，無上無容是真了義，非諸諍
T33n1709_p0433c08║論安足處所。」屬諸經者，謂諸《阿含》及諸《般若》、
T33n1709_p0433c09║《深密》等經配三時矣。又《金光明經》說三法輪，
T33n1709_p0433c10║謂轉、照、持。轉四諦法，以空照有，非有非空可
T33n1709_p0433c11║任持故。若唯頓教，時但唯一，對不定性。大由
T33n1709_p0433c12║小起，漸次而被可有三時，《解深密經》約此而
T33n1709_p0433c13║判。今者此經約漸次說，容第二時；隨頓教性
T33n1709_p0433c14║總不立時，設令立時第三時故。何以知然？廣
T33n1709_p0433c15║明大乘十四忍門，從淺至深革凡成聖，具明
T33n1709_p0433c16║空有備陳行位，豈但說空為第二時？問：《解深
T33n1709_p0433c17║密經》據說空教諸《般若》等為第二時，又《大般
T33n1709_p0433c18║若》數處經文諸天讚佛云第三時。答：如彼經
T33n1709_p0433c19║中說非空有為第三時，如《華嚴》等。理實而言，
T33n1709_p0433c20║《華嚴》十地、《金光明》等具明大乘非空非有治斷
T33n1709_p0433c21║行位三賢十地，故為第三。此經亦然，豈為第
T33n1709_p0433c22║二？又彼據漸次可云第二，此約頓悟故云第
T33n1709_p0433c23║三，進退皎然，豈違教也。五、會所攝者，《大般若
T33n1709_p0433c24║經》總依四處十六會說。言四處者，一王舍城
T33n1709_p0433c25║鷲峰山、二室羅筏給孤獨園、三他化天宮摩
T33n1709_p0433c26║尼寶藏殿、四王舍城竹林園白鷺池側。其
T33n1709_p0433c27║十六會初之五分更無別名，但以數次標其
T33n1709_p0433c28║分目；次之三分從請主名、第六最勝天王分、
T33n1709_p0433c29║第七曼殊室利分、第八那伽室利分；後之八
T33n1709_p0434a01║分所詮為目，第九能斷金剛分、第十般若理
T33n1709_p0434a02║趣分、餘之六分如次六度以題今目。然今此
T33n1709_p0434a03║經四處之中同第一處，若十六會，無此會
T33n1709_p0434a04║經。其猶聯綿長山一峯孤秀、盪洋渤澥別浦
T33n1709_p0434a05║澄天，披之者坐覽三祇、尋之者全觀十地，迷
T33n1709_p0434a06║者觀之不惑、悟者藉之昇堦。菩薩行門如
T33n1709_p0434a07║啟諸掌、佛果久近掘鏡融心，淨信則福越河
T33n1709_p0434a08║沙、持讀乃災殃霧卷，安人護國莫大於斯，塵
T33n1709_p0434a09║劫讚揚願中報効故。第二明所被者，初明
T33n1709_p0434a10║根性、後以教被。明根性者，五性一性自古紛
T33n1709_p0434a11║紜，舉領提綱略申三說。有說一切眾生有五
T33n1709_p0434a12║種性：一聲聞性、二緣覺性、三如來性、四不定
T33n1709_p0434a13║性、五無種性。何以得知定不定性及有一類
T33n1709_p0434a14║無種性者？依《大般若》五百九十三「善勇猛言：
T33n1709_p0434a15║而於三乘性決定者、而於三乘性不定者，聞
T33n1709_p0434a16║此法已速發無上正等覺心。」即明三乘定不
T33n1709_p0434a17║定矣。《夫人經》云「離善知識無聞非法眾生，以
T33n1709_p0434a18║人天善根而成熟之。」《善戒經》云「無種性人無
T33n1709_p0434a19║種性故，雖復發心勤行精進，終不能得無上
T33n1709_p0434a20║菩提。」以此等文為定量故，猶斯種性具有五
T33n1709_p0434a21║種。有說一切眾生皆有佛性，無有定性及無
T33n1709_p0434a22║性者。何以知然？《涅槃》二十七云「一切眾生悉
T33n1709_p0434a23║有佛性。」又云「一切眾生悉皆有心，凡有心者
T33n1709_p0434a24║悉皆當得阿耨菩提。」以此等文為定量故，猶
T33n1709_p0434a25║斯眾生無無性矣。兩宗所立教等理齊，破斥
T33n1709_p0434a26║會違廣如餘記。有說有性無性唯佛能知，然
T33n1709_p0434a27║佛世尊於法自在，廣於諸教隨對根宜，說有
T33n1709_p0434a28║說無皆為利樂，勿懷取捨而欲指南。問：有無
T33n1709_p0434a29║相違，云何利樂？答：有情本來種性差別，若聞
T33n1709_p0434b01║無性恐墮彼流，佛為說無令速出離。若聞有
T33n1709_p0434b02║性速起進求，佛為說有令無退墮。故佛所說
T33n1709_p0434b03║皆是法輪，言有言無深為利樂。然《起信論》由
T33n1709_p0434b04║迷本覺有不覺生，照本還源無不成佛也。二
T33n1709_p0434b05║以教被者，經文不簡，顯佛悲深，三界四生等
T33n1709_p0434b06║皆度故。第三門訖。
T33n1709_p0434b07║第四依文正解，曲分為二：初釋題目、後解本
T33n1709_p0434b08║文。釋題目者，晉、梁所譯題目俱云「仁王般若」
T33n1709_p0434b09║無「護國」名，秦本雖有「護國」之言乃無「多」字，巨
T33n1709_p0434b10║唐新譯文義具故。釋題目中，初解通名、後釋
T33n1709_p0434b11║品號。解通名中，先離、後合。唐梵對者，梵云麼
T33n1709_p0434b12║努，此翻為仁。梵云產捺囉，此翻為王。梵云跛
T33n1709_p0434b13║羅，此翻為護。梵云囉瑟吒囉，此翻為國。梵云
T33n1709_p0434b14║鉢囉枳穰，此云智慧，敵對譯者名極智也。梵
T33n1709_p0434b15║云波囉弭多，此云到彼岸。依聲明論分句
T33n1709_p0434b16║釋云：波囉伊（上聲）多，言伊多者，云此岸也。言
T33n1709_p0434b17║波藍者，云彼岸也。由乘極智，離此到彼也。梵
T33n1709_p0434b18║云素怛㘕，此翻為經。然今題云「仁王護國般
T33n1709_p0434b19║若波羅蜜多經」者，一部都名總十一字，上四
T33n1709_p0434b20║下一俱是唐言，中間六字乃是梵語。仁王則
T33n1709_p0434b21║諸主，彰廣敬之令譽。護國則所為，陳博愛之
T33n1709_p0434b22║鴻業。言仁者人也，正理解人多思慮故，依義
T33n1709_p0434b23║訓人有恩親故。依書解者，如大傳云「舜不登
T33n1709_p0434b24║而高、不行而遠，拱揖於天下，而天下稱仁。」《禮》
T33n1709_p0434b25║曰「上下相親是謂之仁。」又曰「溫良者仁之本，
T33n1709_p0434b26║敬慎者仁之地，寬裕者仁之作，遜接者仁之
T33n1709_p0434b27║能，禮節者仁之貌言，談者仁之文，歌樂者仁
T33n1709_p0434b28║之和，散者仁之施，儒者仁之行，兼而有之
T33n1709_p0434b29║是謂之仁。」《論語》曰「克己復禮，天下歸仁。」則恩
T33n1709_p0434c01║惠於物、慈施博眾名為仁矣。言王者主也。《順
T33n1709_p0434c02║正理論》於劫初時，為分香稻共立田主。三曼
T33n1709_p0434c03║多王，此云共許。若言天子者，《金光明》偈云「雖
T33n1709_p0434c04║生在人世，尊勝故名天。由諸天護持，亦得名
T33n1709_p0434c05║天子。」依書解者，《韓詩》曰「王者往也，天下往
T33n1709_p0434c06║之。善養人也，故人尊之。善治人也，故人安
T33n1709_p0434c07║之。善悅人也，故人親之。善飾人也，故人樂
T33n1709_p0434c08║之。具此四德而天下往。」《禮》曰「天子以德為車，
T33n1709_p0434c09║以樂為脚。」又曰「昔者先王尚有德、尊有道、
T33n1709_p0434c10║任有能、舉有賢，故因天事天、因地事地。」《老子》
T33n1709_p0434c11║四大，王居其一。《說文》王字，德貫三才，兆庶又
T33n1709_p0434c12║安，是稱王矣。王有仁德，有財得名。王懷仁德，
T33n1709_p0434c13║仁即王故，持業得名。王行仁惠，仁之王故，依
T33n1709_p0434c14║主得名。言護者，加衛義、覆攝義。蓋為仁王，仰
T33n1709_p0434c15║希如來大悲加衛，普覆含識攝受無遺，故稱
T33n1709_p0434c16║護也。言國者，城也。四海八方有截疆域，聖
T33n1709_p0434c17║凡士庶各安其居，若乃災害不生、禍亂不作，
T33n1709_p0434c18║人天歡慶、龍鬼潛施，至教常流、安人護國，國
T33n1709_p0434c19║之護故，依主得名。言般若者，梵音也，此云智
T33n1709_p0434c20║慧。先別後通，列有五種：一者文字，能詮教
T33n1709_p0434c21║也。二者觀照，即淨慧也。三者實相，即真如也。
T33n1709_p0434c22║四者境界，謂即二諦、三性三無性也。五者眷屬，
T33n1709_p0434c23║相應四蘊、助伴五蘊，定道戒也。般若名寬，通
T33n1709_p0434c24║前五種；勝用唯二，正智、如如。具足應言般羅
T33n1709_p0434c25║賢若，此翻為慧。梵云若那，此翻為智。西方梵
T33n1709_p0434c26║字有界有緣，准《大品經》，若之一字通目智慧，
T33n1709_p0434c27║二字界故；般那兩字別目慧智，二字緣故。以
T33n1709_p0434c28║般助若，若即目慧；以那助若，若即目智。由是
T33n1709_p0434c29║經論，六度十度開合不同。若言六度，即智慧
T33n1709_p0435a01║二總為第六，以合明故。若言十度，慧為第六、
T33n1709_p0435a02║智為第十，各別明故。問：慧之與智為同為異？
T33n1709_p0435a03║答：俱別境慧，二體實同；擇法決斷，二用則別。
T33n1709_p0435a04║故《勝天王般若》云「菩薩具足般若、具足闍那。」
T33n1709_p0435a05║又彼下云「得般若門分別句義，得闍那門能
T33n1709_p0435a06║入眾生諸根利鈍。」若通言之，智處說慧、慧處
T33n1709_p0435a07║說智皆無違矣。雖即檀等俱得度名，題中據
T33n1709_p0435a08║勝唯標般若。言波羅者，梵語也，此云彼岸。對
T33n1709_p0435a09║彼說此，此岸者何？於四諦中已起苦集而為
T33n1709_p0435a10║此岸，未起苦集而為中流，涅槃菩提即滅道
T33n1709_p0435a11║諦而為彼岸。六度萬行以為船筏，五蘊假者
T33n1709_p0435a12║是能乘人，諸修行人乘于六度截流越此，高
T33n1709_p0435a13║翔覺路至究竟位是達彼岸。然配經中教理
T33n1709_p0435a14║行果，彼岸唯果，行唯在因。教之與理通乎因
T33n1709_p0435a15║果，題標果德，云波羅矣。言蜜多者，梵語也，此
T33n1709_p0435a16║具二義，離義、到義，即是施等具七最勝，至下
T33n1709_p0435a17║當悉。於生死中，離此到彼。言經者，唐言也。若
T33n1709_p0435a18║以梵音云修多羅、修妬路，皆訛也。慈恩三藏
T33n1709_p0435a19║云：素呾纜而目四義，衣、綖、席、經，猶如瞿名
T33n1709_p0435a20║具多法故。今此唯取經義綖義。何以知然？
T33n1709_p0435a21║《四分律》云「如種種花置於案上，以綖貫持，雖
T33n1709_p0435a22║為風吹而不分散。」故佛說教其猶眾花，眾生
T33n1709_p0435a23║識心有如案矣，若不以綖連綴攝持，邪見暴
T33n1709_p0435a24║風或當飄散。故結集者連綴佛言，如綖貫
T33n1709_p0435a25║花、如經持緯。《佛地論》云「以佛聖教貫穿攝持
T33n1709_p0435a26║所應說義及所化生。」貫穿即綖，攝持即經。然
T33n1709_p0435a27║其經字，即同此方經籍之名。俗釋經者，常也
T33n1709_p0435a28║法也，古今不易故謂之常，揩定是非稱之為
T33n1709_p0435a29║法。《雜心論》中五義釋經，謂涌泉等，講者敘焉。
T33n1709_p0435b01║今解：經者即能詮教。出體門中依《瑜伽論》亦
T33n1709_p0435b02║取於義所詮之理，故教及理總名為經。仁王
T33n1709_p0435b03║護國般若波羅蜜多，亦通教理，以上十字對
T33n1709_p0435b04║經一字，綺互相望總為四釋，謂仁王護國般
T33n1709_p0435b05║若波羅蜜多。即經之經，持業、依主准釋應知。
T33n1709_p0435b06║解品名者，言序者，因由也，謂說般若起之
T33n1709_p0435b07║由致。言品者，類也，文義彙聚各自區分。言
T33n1709_p0435b08║第者，次之居也。言一者，數之始也。此經一部
T33n1709_p0435b09║總有八品，此品居初故稱第一。解本文者，
T33n1709_p0435b10║先總判科、後隨文釋經。真諦記判釋此經，大分
T33n1709_p0435b11║為四：一發起分，即初〈序品〉；二正說分，謂次五
T33n1709_p0435b12║品；三王得護國分，即第七品；四流通分，即〈囑
T33n1709_p0435b13║累品〉。昔有晉朝道安法師，科判諸經以為三
T33n1709_p0435b14║分，序分、正宗、流通分。故至今巨唐慈恩三
T33n1709_p0435b15║藏譯《佛地論》親光菩薩釋《佛地經》，科判彼經
T33n1709_p0435b16║以為三分。然則東夏西天處雖懸曠，聖心潛
T33n1709_p0435b17║契妙旨冥符。今判此經，依彼三分：一教起因
T33n1709_p0435b18║緣分，即初〈序品〉；二聖教所說分，次之六品；三
T33n1709_p0435b19║依教奉行分，謂〈囑累品〉。釋初序分，文分為二：
T33n1709_p0435b20║初明通序，謂如是等；後明別序，爾時世尊等。
T33n1709_p0435b21║然此二序總為五對：一通別對，諸經通有、當
T33n1709_p0435b22║部別緣。二證發對，初傳法者引證令信、後說
T33n1709_p0435b23║法者別緣發起。三前後對，如是等文，經後教
T33n1709_p0435b24║置；爾時等文，經首本緣。四師資對，阿難請主、
T33n1709_p0435b25║如來說者。五現未對，阿難後請，時在未來；
T33n1709_p0435b26║佛說經前，當時緣起。後之三對，名皆不次，但
T33n1709_p0435b27║取語順，義則依經。初二對名義已周備，為令
T33n1709_p0435b28║盡理，立五對焉。將釋通序，三門分別：一經起
T33n1709_p0435b29║之因、二建立所以、三開合不同。經起因者，《大
T33n1709_p0435c01║悲經》中是優波離教阿難問。《大衍經》云阿泥
T33n1709_p0435c02║樓逗教阿難問。《智論》第二，佛涅槃時娑羅樹
T33n1709_p0435c03║間北首而臥，爾時阿難心沒憂海，阿菟樓
T33n1709_p0435c04║豆語阿難言：「汝是守護佛法藏者，又佛世尊
T33n1709_p0435c05║手付汝法，汝今愁悶失所受事。」《大衍經》云請
T33n1709_p0435c06║問四事：一佛滅度後諸比丘等以誰為師；二
T33n1709_p0435c07║依何處住；三惡性比丘如何調伏；四一切經
T33n1709_p0435c08║首當置何言。佛告阿難：我滅度後，以波羅提
T33n1709_p0435c09║木叉為汝大師；依四念處住；惡性比丘梵壇
T33n1709_p0435c10║治之，梵法默然，不應打罵，但默擯故；一切經
T33n1709_p0435c11║首當置如是我聞等言。何故阿難但申四問？
T33n1709_p0435c12║大意總明三寶不斷。以戒為師，佛寶不斷；四
T33n1709_p0435c13║念處住、如是等言，此二即是法寶不斷；比丘
T33n1709_p0435c14║和合僧寶不斷。三寶久住利樂無邊，故臨涅
T33n1709_p0435c15║槃問答唯四。阿難結集謹奉佛言，於諸經初
T33n1709_p0435c16║置如是等。二立所以者，如是等言自有四意：
T33n1709_p0435c17║一為除疑、二為生信、三為簡邪、四為顯正。言
T33n1709_p0435c18║除疑者，真諦記云「微細律說：阿難比丘當昇
T33n1709_p0435c19║高座出法藏時，眾有三疑：一疑佛大悲從涅
T33n1709_p0435c20║槃起、二疑更有佛從他方來、三疑阿難轉身
T33n1709_p0435c21║成佛。說如是等，三疑併斷。」二生信者，《智度論》
T33n1709_p0435c22║云「說時方人，令生信故。」又云「如是我聞，生信
T33n1709_p0435c23║也。信受奉行，生智也。信為能入，智為能度。」文
T33n1709_p0435c24║無繁約，非信不傳。由起信心所言理順，即由
T33n1709_p0435c25║理順即師資道成，於所說法皆順從故。云何
T33n1709_p0435c26║為信？信是心所善十一中最初信也。令心心
T33n1709_p0435c27║所澄淨為性，如水精珠能清濁水，對治不信
T33n1709_p0435c28║渾濁之心，樂善為業，眾行本矣。何緣經首最
T33n1709_p0435c29║初生信？五根之中先列信根，有信根故能生
T33n1709_p0436a01║萬善。五力之中先陳信力，有信力故魔不能
T33n1709_p0436a02║動。故《華嚴》云「信為道原功德母」故。又趣三
T33n1709_p0436a03║乘有善法欲，由有信故起善希望，信為欲依
T33n1709_p0436a04║最初生故。又此經中，伏忍最初標十信心，聖
T33n1709_p0436a05║胎本故。又《顯揚論》明七聖財，謂信、戒、聞、捨、
T33n1709_p0436a06║慧、慚、愧，七聖財初即信財故。又《正理》云「澄
T33n1709_p0436a07║淨有四種，謂佛、法、僧、戒。信三寶故能越惡趣，
T33n1709_p0436a08║由信戒故離貧賤因，猶如金剛，四不壞故。」又
T33n1709_p0436a09║《俱舍》云「拔眾生苦、出生死泥，序令生信為眾
T33n1709_p0436a10║生手，後陳正宗為佛教手，兩手相接出淤泥
T33n1709_p0436a11║故。」又《智論》云「如人有手，至於寶山隨意所
T33n1709_p0436a12║取。若其無手，空無所得。」有信心人入佛寶山
T33n1709_p0436a13║得諸道果，若無信心雖解文義空無所得，是
T33n1709_p0436a14║故經初令生淨信。三簡邪者，諸外道輩於自
T33n1709_p0436a15║教初皆悉置於阿漚二字，云梵王訓世有七
T33n1709_p0436a16║十二字，眾生轉薄，梵王嗔怒吞噉諸字，唯此
T33n1709_p0436a17║二字在口兩角，阿表於無、漚表於有，置彼教
T33n1709_p0436a18║首。今佛世尊教阿難置如是等言，簡異彼故。
T33n1709_p0436a19║四顯正者，三寶最吉祥故。我經初說佛之一
T33n1709_p0436a20║字即是佛寶，如是一時及彼處即是法寶，我
T33n1709_p0436a21║聞二字及比丘眾即是僧寶。具陳三寶為顯
T33n1709_p0436a22║正矣。第三開合者，真諦記中開為七事，開我
T33n1709_p0436a23║與聞而為二事，餘五如文。今依《智論》總說六
T33n1709_p0436a24║義：一者信成所，謂如是；二者聞成所，謂我聞；
T33n1709_p0436a25║三者時成所，謂一時；四者主成，所謂佛也；五
T33n1709_p0436a26║者處成，住王舍等；六者眾成，與比丘等。世親
T33n1709_p0436a27║菩薩《般若燈論》亦有六義，如彼頌云「前三明
T33n1709_p0436a28║弟子，後三證師說。一切修多羅，其事皆如是。」
T33n1709_p0436a29║減五至一皆有義門，廣如餘文，繁而不敘。今
T33n1709_p0436b01║解通序雖有六成，且初前五其義者何？
T33n1709_p0436b02║經：如是我聞：一時佛住王舍城鷲峯山中。解
T33n1709_p0436b03║曰：如是者，明所聞法，無非法失。略敘三解：初
T33n1709_p0436b04║別解如是。安法師云：有無不二名之為如，如
T33n1709_p0436b05║非有無稱之為是，如無所如、是無所是故云
T33n1709_p0436b06║如是。《注無量義經》云「至人說法但為顯如，唯
T33n1709_p0436b07║如為是故云如是。」梁武帝云：如即指法，是即
T33n1709_p0436b08║定詞，如斯之言是佛所說。次合解如是。真
T33n1709_p0436b09║諦記云「如是者，決定義。決定有二：一文、二理。
T33n1709_p0436b10║文是能詮，理即所詮。阿難所傳，文理決定，如
T33n1709_p0436b11║佛所說也。」法智解云：如是者，阿難自明之
T33n1709_p0436b12║詞。金口所說，旨深意遠非所仰測，章句始末
T33n1709_p0436b13║正自如是。後帶我聞解，《佛地論》云「如是總言，
T33n1709_p0436b14║依四義轉：一依譬喻，如有說言：如是富貴如
T33n1709_p0436b15║毘沙門。二依教誨，如有說言：汝當如是讀誦
T33n1709_p0436b16║經論。三依問答，如有說言：汝當所說昔定聞
T33n1709_p0436b17║耶？故此答云：如是我聞。四依許可，唯依此也。
T33n1709_p0436b18║謂結集時諸菩薩眾咸共請言：如汝所聞，當
T33n1709_p0436b19║如是說。傳法菩薩便許彼言：如是當說，如我
T33n1709_p0436b20║所聞。又如是言，信可審定，謂如是法我昔曾
T33n1709_p0436b21║聞，此事如是，齊此當說，定無有異。」略引六文，
T33n1709_p0436b22║廣如餘記。言我聞者，辨能聞人無非根失。
T33n1709_p0436b23║又復分三：初言我者，我有三種：一妄所執，外
T33n1709_p0436b24║道橫計。二假施設，謂大涅槃常樂我淨，除二
T33n1709_p0436b25║乘倒強施設故。三世流布，我謂世共自指稱
T33n1709_p0436b26║我。遍計無體、圓成無相，傳法菩薩於依他中
T33n1709_p0436b27║隨順世間假說稱我。問：諸佛說法本為除我，
T33n1709_p0436b28║不言無我乃言我聞？答：《瑜伽》第六有其四義：
T33n1709_p0436b29║一言說易故，若說無我，通蘊處界，知此說誰？
T33n1709_p0436c01║二順世間故。三除無我怖，言無我者，為誰修
T33n1709_p0436c02║道？四為宣說自他染淨因果事業，令生決定
T33n1709_p0436c03║信解心故，所以稱我。又《智論》第一，四悉檀中
T33n1709_p0436c04║世界悉檀故說有我，即當瑜伽順世間故。次
T33n1709_p0436c05║言聞者，《婆沙》十二，薩婆多宗耳聞非識。法救
T33n1709_p0436c06║尊者識聞非耳。《成實論》云「譬喻師說：心心所
T33n1709_p0436c07║法和合能聞。」今大乘宗，《雜集》第二，非耳能聞
T33n1709_p0436c08║亦非識等，以一切法無作用故。由有和合假
T33n1709_p0436c09║立為聞，就勝所依或說根聞，以能分別故說
T33n1709_p0436c10║識聞，具前二義說根識聞。《瑜伽》五十六云
T33n1709_p0436c11║「諸法自性，眾緣生故、剎那滅故、無作用故。」《智
T33n1709_p0436c12║論》六云「非耳及識意等能聞，多緣和合故得
T33n1709_p0436c13║聞聲。又耳根識唯聞於聲而不聞教，若約名
T33n1709_p0436c14║句唯意識聞。」故《瑜伽》云「聞謂比量。然由耳識
T33n1709_p0436c15║親聞於聲，與意為門意方得聞，耳意為緣熏
T33n1709_p0436c16║習在識，因聞所成故說為聞。廢別耳等總名
T33n1709_p0436c17║我聞。」故《佛地》云「我謂諸蘊世俗假者，聞謂耳
T33n1709_p0436c18║根發識聽受，廢別就總故說我聞。」問：何須廢
T33n1709_p0436c19║別，總說我聞？答：若不言我但云耳聞，耳通一
T33n1709_p0436c20║切，是誰耳聞？又復聞時，根、境及空、作意、分
T33n1709_p0436c21║別、染淨種子并根本依，一一具陳乃成繁
T33n1709_p0436c22║廣。若唯說一，義用不周，所以廢別總說我
T33n1709_p0436c23║聞。後中問答。問：為佛說法而言我聞、為佛
T33n1709_p0436c24║不說言我聞耶？答：《佛地論》中自有二解。一者
T33n1709_p0436c25║龍軍、無性等云：諸佛如來唯有三法，大定、智、
T33n1709_p0436c26║悲，久離戲論曾不說法。由佛慈悲本願緣力，
T33n1709_p0436c27║眾生識上文義相生。雖親依自善根力起，而
T33n1709_p0436c28║就強緣名為佛說。譬如天等增上力故，令於
T33n1709_p0436c29║夢中得論呪等。二者親光等言：佛身具有蘊
T33n1709_p0437a01║處界等，由離分別名無戲論，豈不說法名無
T33n1709_p0437a02║戲論？謂宜聞者善根力故，本願緣力如來識
T33n1709_p0437a03║上文義相生，是佛利他善根所起，名為佛說。
T33n1709_p0437a04║聞者識心雖不親得，然似彼相分明顯現，故
T33n1709_p0437a05║名我聞。問：阿難是成道日生，二十年後方為
T33n1709_p0437a06║侍者，已前諸教何得親聞？答有四義：一本
T33n1709_p0437a07║願力故，過去作長者，供養誦經沙彌，今得總
T33n1709_p0437a08║持。龍樹讚云「面如淨滿月，目如青蓮華，佛
T33n1709_p0437a09║法大海水，流入阿難心。」二佛加持故，《報恩經》
T33n1709_p0437a10║云「佛入世俗心，令阿難知。」又云「佛為略說，
T33n1709_p0437a11║粗舉其端而能盡解，三三昧力故。」《金剛花
T33n1709_p0437a12║經》云「阿難得法性覺性自在王三昧，悉能憶
T33n1709_p0437a13║故。」四聞法力故，《觀佛三昧海經》第五云「阿難
T33n1709_p0437a14║聞佛說菩薩行，即憶過去九十億佛所說經
T33n1709_p0437a15║藏。」《法華》第四云「自聞授記等，即時憶念過去
T33n1709_p0437a16║無量千萬億諸佛法藏，通達無礙如今所聞
T33n1709_p0437a17║等，而說偈言：『世尊甚希有，令我念過去，無
T33n1709_p0437a18║量諸佛法，如今日所聞。』」問：阿難尊者既是聲
T33n1709_p0437a19║聞，云何能持大乘法藏？答：《集法傳》云「有三阿
T33n1709_p0437a20║難：一阿難此云慶喜，持聲聞藏。二阿難跋陀，
T33n1709_p0437a21║此云喜賢，持獨覺藏。三阿難伽羅，此云喜海，
T33n1709_p0437a22║持菩薩藏。」而實阿難總持自在，三名雖異但
T33n1709_p0437a23║一人矣。又《金剛仙論》及真諦所引《闍王懺悔
T33n1709_p0437a24║經》亦同此說。問：持佛法藏菩薩極多，何唯阿
T33n1709_p0437a25║難，不付菩薩？答：阿難常隨如來，人天具識，寫
T33n1709_p0437a26║瓶有寄，故囑傳燈。菩薩形異處疎，利生嚴土
T33n1709_p0437a27║各自怱務不可例同，表唯阿難言我聞矣。《智
T33n1709_p0437a28║論》第二云「是阿難頂禮僧已坐師子座，一心
T33n1709_p0437a29║合掌向佛涅槃方，如是說言：『佛初說法時，爾
T33n1709_p0437b01║時我不見。如是展轉聞，佛在波羅柰。』是時千
T33n1709_p0437b02║阿羅漢聞是語已，上昇虛空高七多羅樹，皆
T33n1709_p0437b03║言：『無常力大。如我等眼見佛說法，今者乃言
T33n1709_p0437b04║如是我聞。』」《佛地論》云「應知說此如是我聞，意
T33n1709_p0437b05║避增減異分過失。謂如是法我從佛聞，非他
T33n1709_p0437b06║展轉，顯示聞者有所堪能，諸有所聞皆離增
T33n1709_p0437b07║減異分過失，非如愚夫無所堪能，諸有所聞
T33n1709_p0437b08║或不能離增減異分。結集法時傳佛教者，依
T33n1709_p0437b09║如來教初說此言，為令眾生恭敬信受。言如
T33n1709_p0437b10║是法我從佛聞，文義決定無所增減。是故聞
T33n1709_p0437b11║者應正聞已，如理思惟，當勤修學。」言一時者，
T33n1709_p0437b12║第三時成，無非時失。如來說法，善應根宜會
T33n1709_p0437b13║遇無差，唯一時矣。依《佛地論》有三義解：一
T33n1709_p0437b14║謂說聽究竟一時。此就剎那相續無斷說聽
T33n1709_p0437b15║究竟總名一時，若不爾者字名句等。說聽時
T33n1709_p0437b16║異，云何言一？論文反釋，若不就其說聽究竟
T33n1709_p0437b17║名一時者，如初說字、次名、後句，乃至一品一
T33n1709_p0437b18║部終畢，說聽時異云何言一？不以久近一期
T33n1709_p0437b19║究竟，簡說餘部非一時故。二謂剎那領悟一
T33n1709_p0437b20║時。或能說者得陀羅尼，於一字中一剎那頃
T33n1709_p0437b21║能持能說一切法門，或能聽者得淨耳根，一
T33n1709_p0437b22║剎那頃聞一字時，於餘一切皆無障礙悉能
T33n1709_p0437b23║領受，名一時矣。此即上根於一剎那說聽
T33n1709_p0437b24║領悟，簡中下根脩促異故。三謂說聽會遇一
T33n1709_p0437b25║時。或相會遇時無分別，故名一時，即是說
T33n1709_p0437b26║聽共相會遇同一時義，簡不當根時前後故。
T33n1709_p0437b27║此等皆是假名一時。問：大乘過未既非實有，
T33n1709_p0437b28║於三世中何名一時？答：有二義。一道理時。說
T33n1709_p0437b29║者聽者雖唯在五蘊諸行剎那生滅，唯有一
T33n1709_p0437c01║念現在之法，然有酬前引後之義，即以所酬
T33n1709_p0437c02║假名過去、即以所引假名未來，對此二種說
T33n1709_p0437c03║為現在。此過未世並於現在法上假立，故說
T33n1709_p0437c04║聽者事緒究竟，假立三世總名一時，非一生滅
T33n1709_p0437c05║之一時也。二唯識時。識心之上變作三時相
T33n1709_p0437c06║狀而起，然說聽者實是現在，隨心分限變作
T33n1709_p0437c07║短長，事緒終訖總名一時。如夢所見謂有多
T33n1709_p0437c08║生，覺位唯心都無實境。問：說聽一念生已即
T33n1709_p0437c09║滅，如何識上聚集解生？答：雖唯一念，由前前
T33n1709_p0437c10║聞展轉熏習，後識心上連帶解生。前所聞者
T33n1709_p0437c11║聚集顯現，如言諸行無常，至常字時前之三
T33n1709_p0437c12║字一時聚集，乃至後後一偈一品連帶亦爾，
T33n1709_p0437c13║故雖生滅說受義成。五心之義。如常分別。問
T33n1709_p0437c14║一之與時以何為體？答：《成實》、《俱舍》、經部、多宗，
T33n1709_p0437c15║此二假實皆五蘊性，處界門中有為法故。今
T33n1709_p0437c16║依大乘，自有三解：一《智論》云「數時等法實無
T33n1709_p0437c17║所有，謂陰入持所不攝故。」陰入持者，蘊處界
T33n1709_p0437c18║也。二《佛地論》云「時者即是有為法上假立分
T33n1709_p0437c19║位，或是心上分位影像，依色心等總假立故。」
T33n1709_p0437c20║三《百法論》，一之與時即依色心分位假立，是
T33n1709_p0437c21║不相應數及時也，五蘊門中行蘊所攝，處界
T33n1709_p0437c22║門中法處法界，意識境故。亦即《瑜伽》數世識
T33n1709_p0437c23║故。問：凡聖同聽總說一時，淨穢同時應云一
T33n1709_p0437c24║處。答：淨穢既異，即得定言。時中萬差，故總言
T33n1709_p0437c25║一。一會根宜，聖凡勝劣、利鈍短長有多差別，
T33n1709_p0437c26║不可定舉，總說一時。言佛者，第四化主成。《智
T33n1709_p0437c27║論》第二五種能說：一佛、二聖弟子、三諸天、四
T33n1709_p0437c28║神仙、五變化，簡異餘四，故標佛也。梵云佛陀，
T33n1709_p0437c29║此云覺者。依《起信論》，所言覺者，心體離念，永
T33n1709_p0438a01║離妄念不覺之心，有大智慧，光明遍照等虛
T33n1709_p0438a02║空界無所不遍，謂之覺矣。此具三義：一者自
T33n1709_p0438a03║覺，覺知自心本無生滅，異凡夫故；二者覺
T33n1709_p0438a04║他，覺一切法無不是如，異二乘故；三者覺滿，
T33n1709_p0438a05║究竟理圓稱之為滿，異菩薩故。《佛地論》云「具
T33n1709_p0438a06║一切智、一切種智，能自開覺亦能開覺一切
T33n1709_p0438a07║有情，如睡夢覺、如蓮華開，故名為佛。」一切智
T33n1709_p0438a08║者，能自開智，如睡覺智、觀於空智、理智、真
T33n1709_p0438a09║智、無分別智，如所有也。總相而言，證真之智。
T33n1709_p0438a10║一切種智者，覺有情智，如蓮華智、觀於有智、
T33n1709_p0438a11║事智、俗智、後所得智，盡所有也。總相而言，達
T33n1709_p0438a12║俗之智。問：本後二智，體為同異？答：准此下經，
T33n1709_p0438a13║由諦故二，智體唯一，了達一二真第一義。境二
T33n1709_p0438a14║智一，至下當知。若諸經首置薄伽梵者，依《佛
T33n1709_p0438a15║地論》有二義釋：初成德義、後破魔義。初成德
T33n1709_p0438a16║者，薄伽梵聲，依六義轉：一自在義，永不繫屬
T33n1709_p0438a17║諸煩惱故。二熾盛義，炎猛智火所燒鍊故。
T33n1709_p0438a18║三端嚴義，三十二相所莊嚴故。四名稱義，一
T33n1709_p0438a19║切殊勝功德圓滿無不知故。五吉祥義，一切
T33n1709_p0438a20║世間親近供養咸稱讚故。六尊貴義，具一
T33n1709_p0438a21║切德常起方便利益安樂一切有情無懈廢
T33n1709_p0438a22║故。初一斷德、次一智德、後四恩德，如次應
T33n1709_p0438a23║知。後破魔者，或能破壞四魔怨故。破四魔位，
T33n1709_p0438a24║至下當知。若諸經首置佛號者，《真實論》云「大
T33n1709_p0438a25║師十號，經初何故不列餘九而獨稱佛？有十
T33n1709_p0438a26║義故。一覺勝天鼓；二不由他悟；三離二無
T33n1709_p0438a27║如；四已過睡眠；五譬如蓮華；六自性無染；
T33n1709_p0438a28║七具足三義，一假名佛即六神通，二寂靜佛
T33n1709_p0438a29║惑不生故，三真實佛即是真如；八具三德，摩
T33n1709_p0438b01║訶般若、解脫、法身；九具三寶性；十自知令他
T33n1709_p0438b02║知。佛具十義，餘名不爾，故諸經首皆稱佛也。」
T33n1709_p0438b03║然此二名並含眾德，置諸經首是佛意焉。今
T33n1709_p0438b04║仁王經唯言佛者，隨方生善，義如《真實》。問：佛
T33n1709_p0438b05║有三身，此何身說？答：三身俱說。謂空無相真
T33n1709_p0438b06║如妙理，生智解故，名法身說。應化非真，真謂
T33n1709_p0438b07║報德，推功歸本，即真報說。十地同聞他受用
T33n1709_p0438b08║說，穢土聞見即化身說。《佛地論》云「如實義
T33n1709_p0438b09║者，釋迦如來說此經時，地前大眾見變化身
T33n1709_p0438b10║居此穢土為其說法，地上大眾見受用身居
T33n1709_p0438b11║佛淨土為其說法。所聞雖同，所見各別。雖俱
T33n1709_p0438b12║歡喜信受奉行，解有淺深，所行各異。」准彼論
T33n1709_p0438b13║意，隨對根宜，理實三身體不相離。言王舍城
T33n1709_p0438b14║鷲峯山中者，第五處成，無非處失。遊化居止，
T33n1709_p0438b15║目之為住。《佛地論》云「若不說處及能說者，不
T33n1709_p0438b16║知此法何處誰說，一切生疑，故須具說。」文分
T33n1709_p0438b17║為二：先城、後山。摩措陀者，此云善勝，又云無
T33n1709_p0438b18║惱害。又摩伽，星名，此云不惡。陀者，處也，名不
T33n1709_p0438b19║惡處，亦名星處國。舊云摩伽陀、摩揭提、默偈
T33n1709_p0438b20║陀，皆訛也，是其國號。曷羅闍姞利四城者，此
T33n1709_p0438b21║云王舍，即其城名。《婆沙》三釋：婆藪王子初共
T33n1709_p0438b22║人民造舍而居，為鬼神壞，唯留王舍，如是至
T33n1709_p0438b23║七。太子教言：「但更造舍，悉題王舍。」由題字故
T33n1709_p0438b24║遂得不毀，因此立名為王舍城。又云：輪王出
T33n1709_p0438b25║世相承住此，故名王舍。又云：四天王等與阿
T33n1709_p0438b26║修羅共鑽乳海遂得甘露，於此山中起舍而
T33n1709_p0438b27║住，七日守之然後乃分，因此立名為王舍城。
T33n1709_p0438b28║《智論》第三亦有三釋：摩伽陀王初生一子，一
T33n1709_p0438b29║頭兩面而有四臂，後大成人力并諸國，取諸
T33n1709_p0438c01║國王萬八千人置此五山中，以大力勢治閻
T33n1709_p0438c02║浮提，因名此山為王舍城。又云：摩伽陀王先
T33n1709_p0438c03║所住城中失火，一燒一作如是至七。王求住
T33n1709_p0438c04║處，見此五山周匝如城，即作宮殿於山中住，
T33n1709_p0438c05║以是故名王舍城也。又云：往古世時，此國有
T33n1709_p0438c06║王名曰婆藪，厭世出家身作仙人。子名廣車
T33n1709_p0438c07║嗣位為王，如是思惟別求住處。後因出獵，遇
T33n1709_p0438c08║見五山周匝峻固種種嚴好，即捨本城於中
T33n1709_p0438c09║居住，名王舍城。廣如彼論。《西域記》云「矩奢揭
T33n1709_p0438c10║羅補羅城，唐言上茅城，摩揭陀國之正中也。
T33n1709_p0438c11║古先君王所居之處，多出勝上吉祥茅草，因
T33n1709_p0438c12║以為名。崇山四周以為外郭，西通狹徑、北
T33n1709_p0438c13║闢山門，東西長、南北狹，周一百五十里，內
T33n1709_p0438c14║宮子城周三十餘里。羯尼迦樹遍諸道路，花
T33n1709_p0438c15║含殊馥色爛黃金，暮春之月林皆金色。頻毘
T33n1709_p0438c16║娑羅王都上茅城，編戶之家頻遭火害，一家
T33n1709_p0438c17║縱逸四隣罹災，防火不暇資產廢業，眾庶嗟
T33n1709_p0438c18║怨不安其居。王曰：『我以不德，下人罹患。修
T33n1709_p0438c19║何德行可以攘災？』群臣對曰：『大王德化政教
T33n1709_p0438c20║明察，庶人不謹致此火炎，宜制嚴科以清後
T33n1709_p0438c21║犯。若有火起，窮究先發罸其首惡，遷之寒林
T33n1709_p0438c22║同夫棄屍。當自謹護。』王曰：『言善。宜遍宣告。』
T33n1709_p0438c23║居頃之間，王宮失火，謂諸臣曰：『我自遷矣。』乃
T33n1709_p0438c24║命太子監攝怨事，欲清國憲故遷居焉。時
T33n1709_p0438c25║吠舍釐王聞頻毘娑羅王野處寒林，戒弉欲
T33n1709_p0438c26║襲。邊候聞命乃建色城，以王先舍稱王舍城。
T33n1709_p0438c27║有云：至未生怨王嗣位已後，方築此城更為
T33n1709_p0438c28║高厚。至無憂王遷都波吒釐城，以王舍城
T33n1709_p0438c29║施婆羅門。然王舍城，外郭已壞無復遺堵，內
T33n1709_p0439a01║城雖毀基趾猶峻，周二十餘里面有一門。今
T33n1709_p0439a02║故城中無復凡庶，唯婆羅門減千家耳。」鷲峯
T33n1709_p0439a03║山者，梵云結栗陀羅矩吒，唐云鷲峯，亦云鷲
T33n1709_p0439a04║臺。《智論》二義：山頭似鷲，故云鷲頭。又云：王舍
T33n1709_p0439a05║城南屍陀林中多諸死人，眾鷲來噉還止山
T33n1709_p0439a06║頭，時人便名鷲頭山也。又別記說言：靈鷲者，
T33n1709_p0439a07║此鳥有靈知人死活，人將欲死群翔彼家，待
T33n1709_p0439a08║其送林飛下而食，以懸知故號靈鷲焉。又真
T33n1709_p0439a09║諦記引《婆沙》說：釋迦菩薩化受鷲身，廣如彼
T33n1709_p0439a10║文，繁而不錄。《西域記》云「言鷲臺者，接北山之
T33n1709_p0439a11║陽，孤標特起，既棲鷲鳥。又類高臺，空翠相
T33n1709_p0439a12║映濃淡分色。如來御世垂五十年，多居此山
T33n1709_p0439a13║廣說妙法。頻毘娑羅王為聞法故，興發人從
T33n1709_p0439a14║自麓之峯跨壑陵巖編石為砌，廣十餘步長
T33n1709_p0439a15║五六里，中路有二小窣堵波，一謂下乘，即王至
T33n1709_p0439a16║此徒行以進；一謂退凡，即簡凡人不令同往。
T33n1709_p0439a17║其山頂上則東西長而南北狹，臨崖西絕
T33n1709_p0439a18║有甎精舍，高廣奇製，東闢其戶，如來在昔
T33n1709_p0439a19║多居說法。今作說法之像，量等如來之身。」問：
T33n1709_p0439a20║雙舉山城斯有何意？答：准《法華論》，如王舍城
T33n1709_p0439a21║勝餘城故，如鷲峯山勝諸山故。山城俱勝，表
T33n1709_p0439a22║法勝故。《智度論》云「佛生身地，為報地恩，住王
T33n1709_p0439a23║舍城說般若故。」又真諦記住處有二：一境界
T33n1709_p0439a24║處、二依止處，為化在家出家者故、顯佛悲智
T33n1709_p0439a25║無住道故、道體俱成辦故、利他自利成究
T33n1709_p0439a26║竟故。具斯眾德，兩處雙標，聖天梵佛樂者敘
T33n1709_p0439a27║矣。從此第六明眾成者，文分為二：初列大眾、
T33n1709_p0439a28║後結退坐。初中復二：初當根眾、後變化眾。初
T33n1709_p0439a29║中有十：一無學大德眾、二結盡諸尼眾、三隱
T33n1709_p0439b01║顯難思眾、四在家諸聖眾、五在家七賢眾、六
T33n1709_p0439b02║人王自在眾、七六欲諸天眾、八色界諸天眾、
T33n1709_p0439b03║九諸趣變現眾、十脩羅八部眾。最初第一無
T33n1709_p0439b04║學大德眾，於中分三：一標名舉數、二總別
T33n1709_p0439b05║讚德、三結讚成就。且初第一標名舉數。其義
T33n1709_p0439b06║者何？
T33n1709_p0439b07║經：與大比丘眾千八百人俱。解曰：明同聞
T33n1709_p0439b08║眾。來意有五：一為證信，助成阿難同聞可信。
T33n1709_p0439b09║二為顯德，如釋梵等諸天圍繞，顯佛法王諸
T33n1709_p0439b10║聖圍繞。三為啟請，波斯匿王於大眾中顯發
T33n1709_p0439b11║請問。四為當根，令彼時眾於大乘中次第修
T33n1709_p0439b12║行十四忍門至無上覺。五為列攝，若無勝侶
T33n1709_p0439b13║淨信不生，引攝現當令同信學。《佛地論》云「列
T33n1709_p0439b14║菩薩者，輔翼圓滿。天龍等者，眷屬圓滿。」由斯
T33n1709_p0439b15║五種是來意矣。言與者，兼、并、共、及，佛共俱
T33n1709_p0439b16║義。《智論》第三有七義釋，謂與世尊一處、一時、
T33n1709_p0439b17║一心、一戒、一見、一道、同一解脫，故名為共。次
T33n1709_p0439b18║言大者，此有三說。一真諦記三義釋大：一者
T33n1709_p0439b19║數大，如言大軍；二者量大，如言大山；三者勝
T33n1709_p0439b20║大，如言大王。比丘亦爾，眾非一故、德難測故、
T33n1709_p0439b21║修菩提道高無上故。二《佛地論》四義釋大：一
T33n1709_p0439b22║者利根波羅蜜多種性聲聞故、二者無學果
T33n1709_p0439b23║故、三者不定種性迴心向大故、四眾數多
T33n1709_p0439b24║故。三《智度論》五義釋大：一切眾中最為上故、
T33n1709_p0439b25║諸障斷故、王等敬故、數甚多故、能破九十六
T33n1709_p0439b26║種外道論故。此前三文總有八義：一者數大，
T33n1709_p0439b27║千八百故；二者名大，名稱遠故；三者位大，阿
T33n1709_p0439b28║羅漢故；四者離大，障礙斷故；五者德大，功德
T33n1709_p0439b29║智慧波羅蜜多之種性故；六者識大，大人識
T33n1709_p0439c01║故；七者趣大，趣大果故；八者敵大，能破一切
T33n1709_p0439c02║外道論故。具斯眾義，故得名大。言比丘者，梵
T33n1709_p0439c03║云苾芻，訛云比丘。由具五義，所以不譯。一者
T33n1709_p0439c04║怖魔，初出家時魔宮動故；二云乞士，既出家
T33n1709_p0439c05║已乞食濟故；三云淨戒，漸入僧數持淨戒故；
T33n1709_p0439c06║四云淨命，既受戒已，所起三業無貪相應，不
T33n1709_p0439c07║依於貪邪活命故；五曰破惡，漸次伏斷諸煩
T33n1709_p0439c08║惱故。真諦記云：因名怖魔、乞士、破惡，至果位
T33n1709_p0439c09║中轉因怖魔名為殺賊，轉因乞士名為應供，
T33n1709_p0439c10║轉因破惡名不生故。次言眾者，梵云僧伽，此
T33n1709_p0439c11║云和合。理事二和，故名為眾。四人已上得名
T33n1709_p0439c12║眾僧。言千八百人者，明眾數也。此與舊經多
T33n1709_p0439c13║少別者，梵文前後列數異矣。又《大般若》初列
T33n1709_p0439c14║眾云「千二百五十人俱」，此與彼經處同時異。
T33n1709_p0439c15║准斯列眾，足明此經居《大經》後，次當悉矣。言
T33n1709_p0439c16║俱者，同一時義、同一處義。問：與俱二言，此有
T33n1709_p0439c17║何別？答：以佛兼眾故稱為與，將眾就佛故說
T33n1709_p0439c18║為俱。又將此對彼名之為與，彼自同時名之
T33n1709_p0439c19║為俱。問：此諸聲聞為權為實？答：准《智度論》，此
T33n1709_p0439c20║等聲聞皆是應化，常隨如來影響正法。從此
T33n1709_p0439c21║第二總別讚德。文分為三：且初第一總彰無
T33n1709_p0439c22║學。其義者何？
T33n1709_p0439c23║經：皆阿羅漢，諸漏已盡無復煩惱。解曰：此
T33n1709_p0439c24║即總明標位讚德，謂千八百皆無學果。阿羅
T33n1709_p0439c25║漢者，乃是梵語，此有多義。依《婆沙論》第九十
T33n1709_p0439c26║四，有四義解：阿正云無、義翻為殺，羅漢言賊，
T33n1709_p0439c27║殺煩惱賊名阿羅漢。又云應受世間妙供養
T33n1709_p0439c28║故。又云不生，生死法中不復生故。又云遠
T33n1709_p0439c29║惡，遠離諸惡不善法故。《智論》、《唯識》俱翻為應，
T33n1709_p0440a01║應有三義：應已永害煩惱賊故、應受世間妙
T33n1709_p0440a02║供養故、應不復受分段生故。言諸漏者，明所
T33n1709_p0440a03║斷障。漏體不一，故名為諸。諸別有三：一者
T33n1709_p0440a04║欲漏、二者有漏、三無明漏。問：此之三漏，體別
T33n1709_p0440a05║云何？答：欲漏體者，依《佛地論》，欲界見道四諦
T33n1709_p0440a06║各十，謂貪嗔癡慢疑五見即成四十，欲界修
T33n1709_p0440a07║道有其六種，貪嗔癡慢身邊二見，并前見道
T33n1709_p0440a08║有四十六，根本煩惱兼忿恨等二十隨惑成六
T33n1709_p0440a09║十六。於五部下除五無明餘六十，一總名欲
T33n1709_p0440a10║漏。欲唯散地、唯有漏地。謂通五趣具四生地，
T33n1709_p0440a11║不善、有覆二性為體，多緣欲起。欲之漏故，依
T33n1709_p0440a12║主立名，名為欲漏。有漏體者，謂色無色二界
T33n1709_p0440a13║合立，且如色界四諦各八，修道有四，地法無
T33n1709_p0440a14║嗔又除無明有三十六，根本煩惱并八大隨
T33n1709_p0440a15║成四十四。其無色界亦四十四。二界合論有
T33n1709_p0440a16║八十八。色界諂誑及二界憍，此四足前成九
T33n1709_p0440a17║十二，總名有漏。二界定地通無漏地，天趣化
T33n1709_p0440a18║生有覆無記一性為體，由此合明名為有漏。
T33n1709_p0440a19║緣有之漏，有即漏故。二釋皆得名為有漏。無
T33n1709_p0440a20║明漏者，三界五部十五無明名無明漏。無明
T33n1709_p0440a21║力增，相應不共皆是漏故。與前二漏而作所
T33n1709_p0440a22║依，唯自行相迷闇為性。無明即漏，持業得名，
T33n1709_p0440a23║名無明漏。問此等何過名之為漏？答：諸論皆
T33n1709_p0440a24║言煩惱現行令心連注，流散不絕三有輪迴
T33n1709_p0440a25║備受苦患皆由彼漏。如諸漏器亦如漏舍，極
T33n1709_p0440a26║可厭離，損污處深毀責過失立名為漏。隨諸
T33n1709_p0440a27║轉識，唯是現行，羅漢永無故言已盡。無復煩
T33n1709_p0440a28║惱者，明所斷種。諸惑現起熏種，長時隨逐有
T33n1709_p0440a29║情眠伏藏識，設異生等世道暫伏後心還生，
T33n1709_p0440b01║明諸無學聖道斷已永不起故。理實煩惱通
T33n1709_p0440b02║種及現名之為漏，此即唯種。不爾，經文有重
T33n1709_p0440b03║言失。永得清淨如拔草根，是故此中云無復
T33n1709_p0440b04║矣。從此第二辨類差別。其義者何？
T33n1709_p0440b05║經：心善解脫、慧善解脫，九智十智所作已辦。
T33n1709_p0440b06║解云：明諸無學種類差別。謂阿羅漢有其二
T33n1709_p0440b07║種：一者利根，名為不動，不為煩惱所退動故。
T33n1709_p0440b08║亦得名為不時解脫，不假勝上資緣具故。是
T33n1709_p0440b09║先學位見至性故離煩惱障，名慧解脫。得
T33n1709_p0440b10║滅盡定，名俱解脫。俱斷定慧二種障故，名心
T33n1709_p0440b11║解脫，無諍願智諸功德法必成辦故。二者鈍
T33n1709_p0440b12║根，名退法等，謂遇少緣退所得故。亦得名為
T33n1709_p0440b13║時解脫者，以要待時方解脫故。時有六種：
T33n1709_p0440b14║一得好衣、二得好食、三得好臥具、四得好處、
T33n1709_p0440b15║五得好說法人、六得好同學，若無此等不得
T33n1709_p0440b16║解脫。是先學位信解種性，此亦具有慧、俱
T33n1709_p0440b17║解脫，義如前說。於利鈍中，慧解脫者於無諍
T33n1709_p0440b18║等皆不具。故。所言善者，是二通稱，如調惡
T33n1709_p0440b19║馬、離諸不善、棄捨重擔，俱名善矣。九智十智
T33n1709_p0440b20║者，依《俱舍論》，薩婆多宗，一世俗智，多緣瓶
T33n1709_p0440b21║等世俗境故。二者法智，謂緣欲界四聖諦故。
T33n1709_p0440b22║三者類智，緣上二界四聖諦故。四者苦智，苦
T33n1709_p0440b23║諦智故。五者集智，集諦智故。六者滅智，滅諦
T33n1709_p0440b24║智故。七者道智，道諦智故。八他心智，緣他
T33n1709_p0440b25║心故。九者盡智，盡所有故。十無生智，緣無生
T33n1709_p0440b26║故。此十智中，初唯有漏、餘八無漏。其他心智
T33n1709_p0440b27║通漏無漏。緣境別者，謂世俗智遍緣一切有
T33n1709_p0440b28║為無為所緣境也。法智緣欲四諦為境；類
T33n1709_p0440b29║智緣上四諦為境；他心智緣他心為境；盡無
T33n1709_p0440c01║生智初起之時，觀有頂蘊唯苦集類為境界，
T33n1709_p0440c02║故後時方能遍緣四諦。此二別者，且初盡智
T33n1709_p0440c03║聖者初證無學果時，若正自知，從三昧起而
T33n1709_p0440c04║說是言：「我已知苦、我已斷集、我已證滅、我已
T33n1709_p0440c05║修道。」是盡智也。無生智者，聖自知已，而說是
T33n1709_p0440c06║言：「我已知苦，不應更知。我已斷集，不應更斷。
T33n1709_p0440c07║我已證滅，不應更證。我已脩道，不應更修。」無
T33n1709_p0440c08║生智也。依《成實論》，經部宗云：知現在法是名
T33n1709_p0440c09║法智，知過未法名曰比智。餘智如上。鈍根無
T33n1709_p0440c10║學有前九智，容起煩惱退現法樂；利根無學
T33n1709_p0440c11║即具十智，無生智後不起煩惱亦不退失現
T33n1709_p0440c12║法樂住。《顯揚》第二亦明十智，樂者敘矣。所
T33n1709_p0440c13║作已辦者，即同諸經已作所作、已辦所辦也。
T33n1709_p0440c14║謂諸無學得勝對治，能斷煩惱生死怨敵。業
T33n1709_p0440c15║異熟果謂即苦諦，業煩惱因謂即集諦，知苦
T33n1709_p0440c16║斷集起生死流，此證名為作所作故。所證
T33n1709_p0440c17║解脫謂即滅諦，能證妙智謂即道諦。菩提分
T33n1709_p0440c18║等諸功德法無不已修，此即名為辦所辦故。
T33n1709_p0440c19║已捨重障、已具勝德，是故名為所作已辦。從
T33n1709_p0440c20║此第三辨觀不同。其義者何？
T33n1709_p0440c21║經：三假實觀、三空門觀。解云：明二觀門彰
T33n1709_p0440c22║對治行。三假實觀者，法假實觀、受假實觀、
T33n1709_p0440c23║名假實觀，如《大般若》及此下文。法謂五蘊色
T33n1709_p0440c24║心之法。任持自性軌生物解，故名為法。從眾
T33n1709_p0440c25║緣生，如幻士等，依他不實，故說為假。相無自
T33n1709_p0440c26║性，體唯真如，真如不遷，故說為實。觀即正慧
T33n1709_p0440c27║能照之心。由此而言，法之一字標所觀境；假
T33n1709_p0440c28║實二字正解行相，假即世俗、實即勝義；觀之
T33n1709_p0440c29║一字自能照心。境有總別、別中真俗，智有
T33n1709_p0441a01║加行及以根本，能所雙彰名法假實觀。受假
T33n1709_p0441a02║實觀者，遍行中受受之自性，諸心心所受之
T33n1709_p0441a03║相應，苦樂等事受所領境，福非福等受所領
T33n1709_p0441a04║業，諸趣異熟受所領果。味著生死唯受力強，
T33n1709_p0441a05║於心所中別立為蘊。為過既重，故別對治。假
T33n1709_p0441a06║實及觀，義如前說。名假實觀者，名謂呼名表
T33n1709_p0441a07║詮諸法，得法共相非自性故。諸法自性體離
T33n1709_p0441a08║名言，有情妄倒橫生執著，依名計義依義計
T33n1709_p0441a09║名，無始時來妄熏習力，為令除斷故正觀
T33n1709_p0441a10║察，餘假實等皆如前矣。此唯大乘，無學寧具，
T33n1709_p0441a11║如前所引。《智度論》云「應化聲聞實是菩薩，
T33n1709_p0441a12║具此何失？」三空門觀者，所謂空觀、無相觀、無
T33n1709_p0441a13║願觀。依《俱舍》云「於苦聖諦四行相中，取空無
T33n1709_p0441a14║我而為空門；滅下四行為無相門，集道各四、
T33n1709_p0441a15║苦無常二，此之十行為無願門。」問：苦集六行
T33n1709_p0441a16║有漏不願，道是無漏，聖何不願？答：聖道未滿
T33n1709_p0441a17║常起願求，無學果圓於斯不願，到岸捨筏其
T33n1709_p0441a18║理必然，謂已超過現前對故。依《佛地論》第一
T33n1709_p0441a19║云「遍計所執，我法俱空，緣此等持，名空解脫
T33n1709_p0441a20║門。涅槃無相，離十相故，緣此等持，名無相解
T33n1709_p0441a21║脫門。言十相者，所謂色聲香味觸相、男相、女
T33n1709_p0441a22║相、生老死相，為十相也。觀三界苦無所願求，
T33n1709_p0441a23║緣此等持，名無願解脫門。」依《智論》云「知法實
T33n1709_p0441a24║相謂畢竟空，名空三昧。知一切法實相無相
T33n1709_p0441a25║不受不著，是則名為無相三昧。知法空已不
T33n1709_p0441a26║觀諸法若空不空若有若無，是則名為無作三
T33n1709_p0441a27║昧。」此三論文，初唯小乘、後二唯大。羅漢權實
T33n1709_p0441a28║具闕應知。上來三文明讚德竟，從此第三結
T33n1709_p0441a29║讚成就。其義者何？
T33n1709_p0441b01║經：有為功德、無為功德皆悉成就。解曰：歎
T33n1709_p0441b02║諸功德皆成就也。有為功德者，無學身中菩
T33n1709_p0441b03║提分法、無諍願智、諸無漏道、有漏淨定、慈三摩
T33n1709_p0441b04║地、十智及定諸功德法。諸定，即是通大地定：
T33n1709_p0441b05║諸智，即是通大地慧，有為德也。無為功德者，
T33n1709_p0441b06║無學身中所有擇滅無為德也。依有部宗，謂
T33n1709_p0441b07║諸無學見道位中而有八忍，修道九地地別
T33n1709_p0441b08║九品，見修合說八十九品。諸無間道解脫道
T33n1709_p0441b09║等有為功德，八十九品諸解脫道所證擇滅
T33n1709_p0441b10║無為功德，是謂無學為無為德。有學二德唯
T33n1709_p0441b11║此應知。然大乘宗，於真如上而假建立，擇非
T33n1709_p0441b12║擇滅無別實體，亦無此等品數多少，由慧離
T33n1709_p0441b13║障顯如理圓，即是有為無為功德。無學德具
T33n1709_p0441b14║故云成就。從此第二結盡諸尼眾。其義者
T33n1709_p0441b15║何？
T33n1709_p0441b16║經：復有比丘尼眾八百人，俱皆阿羅漢。解
T33n1709_p0441b17║曰：此彰無學諸尼眾也。文中有三：比丘尼眾
T33n1709_p0441b18║者，標類舉眾。比丘如上，尼是女聲，梵語有此
T33n1709_p0441b19║女聲呼爾。八百人俱者，彰眾數也。皆阿羅漢
T33n1709_p0441b20║者，皆讚無學，義如前故。從此第三隱顯難思
T33n1709_p0441b21║眾。文分為三。一標數辨類、二總別讚德、三結
T33n1709_p0441b22║讚成就。且初第一標數辨類。其義者何？
T33n1709_p0441b23║經：復有無量無數菩薩摩訶薩。解曰：標菩薩
T33n1709_p0441b24║眾也。無量無數者，依《華嚴經》第四十五，至一
T33n1709_p0441b25║百四名為無數，至一百六名為無量。今此經
T33n1709_p0441b26║中列雖不次，明其眾廣，是故標云無量無數。
T33n1709_p0441b27║又舊經云九百萬億，此中但言無量無數，表
T33n1709_p0441b28║其眾多何必彼數。菩薩摩訶薩者，梵云菩提
T33n1709_p0441b29║薩埵，此中略云菩薩。梵云菩提，此翻為覺。梵
T33n1709_p0441c01║云薩埵，此云有情。菩薩之行略有二門：一者
T33n1709_p0441c02║自利，大智為先；二者利他，大悲為首。菩提
T33n1709_p0441c03║云覺，智所求果。薩埵有情，悲所度生。故《攝論》
T33n1709_p0441c04║中無性釋士。依四弘誓，語名菩薩。以彼二
T33n1709_p0441c05║種俱屬於境，名菩薩者，是有財釋。又復覺者
T33n1709_p0441c06║是所求果，言有情者目能求人，求菩提之有
T33n1709_p0441c07║情名為菩薩。又復菩提正是所求，言薩埵者
T33n1709_p0441c08║此云勇猛，不憚時處求大菩提，有志有能，故名
T33n1709_p0441c09║菩薩。此後二解，並依《攝論》親光所釋，皆依
T33n1709_p0441c10║主也。又復菩提即是般若，言薩埵者亦名方
T33n1709_p0441c11║便，由此二法能利能樂一切有情，是故假者
T33n1709_p0441c12║名為菩薩，亦即菩提亦即薩埵，皆持業釋。廣
T33n1709_p0441c13║如《不空羂索經》也。梵云摩訶，此翻云大。薩謂
T33n1709_p0441c14║薩埵，義如前釋。如《佛地論》第二云「菩薩摩訶
T33n1709_p0441c15║薩者，謂諸薩埵求菩提故。」此通三乘，為簡二
T33n1709_p0441c16║乘故復言大皆摩訶薩。從此第二總別讚德。
T33n1709_p0441c17║文分為二：初總讚德、後別讚德。初總讚德。其
T33n1709_p0441c18║義者何？
T33n1709_p0441c19║經：實智平等永斷惑障，方便善巧起大行願。
T33n1709_p0441c20║解曰：總讚二智也。上之兩句明自利智，下之
T33n1709_p0441c21║兩句明利他智。然此二智各有二名，如文應
T33n1709_p0441c22║悉。言實智者，根本智也。實謂真如體不遷變，
T33n1709_p0441c23║證實之智名為實智。言平等者，無高下故。永
T33n1709_p0441c24║斷惑障者，惑謂煩惱，障謂二障。分別起者，初
T33n1709_p0441c25║地見道種永斷故，俱生二障十地分除，至金
T33n1709_p0441c26║剛定方永斷故，由初二障說永斷言，若後二
T33n1709_p0441c27║障至果方盡。言方便者是後得智，雖達依他
T33n1709_p0441c28║如幻如焰，大悲拔濟不捨有情，種種利他名
T33n1709_p0441c29║為方便。言善巧者，所化之境善應根宜，能化
T33n1709_p0442a01║之心巧能不住。起大行願者，發起廣大殊勝
T33n1709_p0442a02║行願也。謂諸菩薩七地已前達俗證真智不
T33n1709_p0442a03║俱起，所有行願或定或散，多於後得功用修
T33n1709_p0442a04║行。雖八地後俱緣真俗，任運修行不假功
T33n1709_p0442a05║用，約其義類亦是後得。故此通說起行願矣。
T33n1709_p0442a06║又解：正體後得俱名實智，能緣真俗二實境
T33n1709_p0442a07║故。其加行智名為方便，以能引生正覺智故。
T33n1709_p0442a08║義雖不違，今取前解。◎
T33n1709_p0442a09║◎從此第二別讚德者，十地不同，文分為十。
T33n1709_p0442a10║且初地相，其義者何？
T33n1709_p0442a11║經：以四攝法饒益有情。解曰：讚無貪行。菩
T33n1709_p0442a12║薩濟物得同體悲，正利他時即為自利，不見
T33n1709_p0442a13║離自別有利他。四攝法者，攝有情故。《成實論》
T33n1709_p0442a14║云「一者布施，衣食等物攝取眾生。二者愛語，
T33n1709_p0442a15║隨意語言取彼意故。三者利行，為他求利助
T33n1709_p0442a16║成他事。四者同事，如共一船憂喜同故。」又《大
T33n1709_p0442a17║品經》云「財法二種攝取眾生，名為布施。六波
T33n1709_p0442a18║羅蜜為眾生說，名為愛語。教化眾生令行六
T33n1709_p0442a19║度，名為利行。以神通力種種變化入五趣中，
T33n1709_p0442a20║與諸眾生同其事業，名為同事。」此四攝法業
T33n1709_p0442a21║用云何？如《莊嚴論》第八頌云「令器及令信，令
T33n1709_p0442a22║行亦令解。如是作四事，次第四攝業。」准長行
T33n1709_p0442a23║釋，布施能令於法成器，由隨順彼堪受法
T33n1709_p0442a24║故。愛語能令於法起信，由教法義彼疑斷故。
T33n1709_p0442a25║利行能令於法起行，由能依法如法行故。同
T33n1709_p0442a26║事能令彼得解脫，由行長時得饒益故。理實
T33n1709_p0442a27║初地萬行皆修，此順施度故偏讚矣。次第二
T33n1709_p0442a28║地其義者何？
T33n1709_p0442a29║經：四無量心普覆一切。解曰：讚無嗔行。菩
T33n1709_p0442b01║薩利生怨親平等，為不請友普覆一切。四無
T33n1709_p0442b02║量者，慈悲喜捨。言無量者，如《婆沙論》八十一
T33n1709_p0442b03║云「如是四種，是諸賢聖廣遊戲處。復次此四
T33n1709_p0442b04║能緣無量有情為境，生無量福、引無量果，故
T33n1709_p0442b05║名無量。」《顯揚論》云「廣故大故、無量故，遍緣一
T33n1709_p0442b06║方乃至十方無量無邊外器世間有情世間，故
T33n1709_p0442b07║名無量。」慈等義者，《俱舍論》云「慈名與樂，悲名
T33n1709_p0442b08║拔苦，喜名欣慰，捨名平等。」又《成實論》「慈名
T33n1709_p0442b09║與嗔相違善心，悲名與惱相違善心，喜名嫉
T33n1709_p0442b10║妬相違善心。此三皆是慈心差別，令三平等
T33n1709_p0442b11║故名為捨。」又《顯揚論》「慈無量者，於彼無苦無
T33n1709_p0442b12║樂眾生欲施樂具。悲無量者，於苦眾生欲拔
T33n1709_p0442b13║苦具。喜無量者，於樂眾生隨喜彼樂。捨無量
T33n1709_p0442b14║者，謂捨俱心不染意樂。」辨其體者，如《婆沙論》，
T33n1709_p0442b15║慈悲二種自有兩說。有說：俱以無嗔為體。慈
T33n1709_p0442b16║能對治斷物命嗔，悲謂對治捶打之嗔。有說：
T33n1709_p0442b17║慈以無嗔為體，悲以不害善根為體，對治害
T33n1709_p0442b18║故。喜亦二說。有說：喜以善根為體。有說：喜以
T33n1709_p0442b19║欣為自性。捨以無貪善根為體，相應助伴皆
T33n1709_p0442b20║五蘊性。又《成實論》，此四無量皆是慧性。大乘
T33n1709_p0442b21║《雜集》，四種皆以定慧二法及彼相應諸心心
T33n1709_p0442b22║法以為自性。又《顯揚》云「慈以無嗔善根為體，
T33n1709_p0442b23║悲以不害善根為體，喜以不嫉善根為體，捨
T33n1709_p0442b24║以無貪無嗔為體，皆是憐愍眾生法故。」慈唯
T33n1709_p0442b25║無嗔，悲喜二種無嗔一分，捨以無貪無嗔一
T33n1709_p0442b26║分相應眷屬皆為體也。小乘此四但是觀門，
T33n1709_p0442b27║菩薩利他四皆實行。次第三地，其義者何？
T33n1709_p0442b28║經：三明鑒達，得五神通。解曰：讚具德行。此
T33n1709_p0442b29║地菩薩正斷無明，勝定相應具通明故。三明
T33n1709_p0442c01║鑒達者，舊云：一宿命明、二天眼明、三漏盡
T33n1709_p0442c02║明。依《婆沙論》一百一云「一宿住隨念智證
T33n1709_p0442c03║明，通達解了前際法故。二死生智證明，通達
T33n1709_p0442c04║解了後際法故。三漏盡智證明，通達解了涅
T33n1709_p0442c05║槃性故。」鑒體是慧，目能照心。達為了達，即
T33n1709_p0442c06║所觀境。治三際愚，故云鑒達。依《俱舍論》出三
T33n1709_p0442c07║明體，前二有漏是俗智性；後通無漏，謂以六
T33n1709_p0442c08║智或十智性。依《瑜伽論》三皆無漏，前二後得，
T33n1709_p0442c09║後根本智。得五神通者，依《婆沙論》，於自所緣
T33n1709_p0442c10║無倒了達，妙用不礙無所擁滯，故名神通。
T33n1709_p0442c11║一神境智證通，神謂等持，境謂行化，智證神
T33n1709_p0442c12║境無滯名通。二天眼智證通，殊勝名天，色界
T33n1709_p0442c13║大造淨色眼根，智是眼識相應之慧，遠見無
T33n1709_p0442c14║礙名天眼通。三天耳智證通，色界大造淨色
T33n1709_p0442c15║耳根，智是耳識相應之慧，遠聞無礙名天耳
T33n1709_p0442c16║通。四他心智證通，知他心故名他心智。若就
T33n1709_p0442c17║根本，知心非所、知所非心；此就加行，名他心
T33n1709_p0442c18║通。五宿住隨念智證通，於宿住事隨所憶念。
T33n1709_p0442c19║謂憶前念漸次逆觀，乃至能憶中有初心名
T33n1709_p0442c20║加行滿。根本成時，能憶過去某處某姓彼彼
T33n1709_p0442c21║類身種種事業，名為宿住。謂彼聚心雖有多
T33n1709_p0442c22║法而念力勝，智隨念力而能知彼，故名隨念。
T33n1709_p0442c23║智證宿住無擁名通。明五體者，依《俱舍論》，此
T33n1709_p0442c24║之五通，解脫道攝，慧為其體。神境、天眼、天耳、
T33n1709_p0442c25║宿住四皆俗智，唯是有漏。他心智通，五智為
T33n1709_p0442c26║體，謂法、類、道、世、俗，他心通漏無漏以為體
T33n1709_p0442c27║故。所依地者，於無色界觀滅止增。五通必依
T33n1709_p0442c28║止觀均地，准四根本，近分地無。依《顯揚論》，
T33n1709_p0442c29║五通皆以定慧二法及彼相應而為其體，是
T33n1709_p0443a01║後得智，唯無漏故。問：前說三明即言漏盡，六
T33n1709_p0443a02║通之內何乃闕無？答：約自地辨故說三明，後
T33n1709_p0443a03║地通論無漏盡矣。次第四地，其義者何？
T33n1709_p0443a04║經：修習無邊菩提分法。解曰：讚修習行。言
T33n1709_p0443a05║無邊者，修行數習廣無邊故。菩提分法者，菩
T33n1709_p0443a06║提云覺正是所求。分者因也，亦支分義。三十
T33n1709_p0443a07║七法順趣菩提，菩提之分名菩提分。三十七
T33n1709_p0443a08║者，《華嚴經》云「此地菩薩觀於內外身受心法，
T33n1709_p0443a09║勤勇念知除世貪愛；復次修行未生已生
T33n1709_p0443a10║惡不善法勤令斷故，未生已生於諸善法勤
T33n1709_p0443a11║令增廣；復次修行欲勤心觀成就神足；復次
T33n1709_p0443a12║修行信根進根念根定根慧根、信力進力念力
T33n1709_p0443a13║定力慧力；復次修行念覺分、擇法覺分、精進
T33n1709_p0443a14║覺分、喜覺分、輕安覺分、定覺分、捨覺分；復次
T33n1709_p0443a15║修行正見、正思惟、正語、正業、正命、正精進、正念、
T33n1709_p0443a16║正定。」三十七也。出此體者，《俱舍》二十五頌
T33n1709_p0443a17║云「此實事唯十」，謂慧、勤、定、信、念、喜、捨、輕安及
T33n1709_p0443a18║戒、尋為體。且慧攝八，謂四念住、慧根、慧力、擇
T33n1709_p0443a19║法覺支、正見，以慧為體。勤亦攝八，謂四正斷、
T33n1709_p0443a20║精進根、精進力、精進覺支、正精進，以勤為體。
T33n1709_p0443a21║定亦攝八，謂四神足、定根、定力、定覺支、正定，
T33n1709_p0443a22║以定為體。信但攝二，謂信根、信力，以信為體。
T33n1709_p0443a23║念唯攝四，謂念根、念力、念覺支、正念，以念為
T33n1709_p0443a24║體。喜唯攝一，謂喜覺支，以喜為體。捨唯攝一，
T33n1709_p0443a25║謂捨覺支，行捨為體，非受捨也。輕安攝一，謂
T33n1709_p0443a26║輕安覺支，以輕安為體。戒但攝三，謂正語、正
T33n1709_p0443a27║業、正命，以戒為體。尋唯攝一，謂正思惟，以尋
T33n1709_p0443a28║為體。故三十七，體唯有十。修習此觀二利行
T33n1709_p0443a29║者，如《華嚴》云「皆為不捨一切眾生，乃至安住
T33n1709_p0443b01║一切智智。」次第五地，其義者何？◎
T33n1709_p0443b02║仁王護國般若波羅蜜多經疏卷上一終
T33n1709_p0443b03║
T33n1709_p0443b04║仁王護國般若波羅蜜多經疏卷
T33n1709_p0443b05║上二
T33n1709_p0443b06║
T33n1709_p0443b07║◎經：工巧妓藝超諸世間。解曰：讚方便行。
T33n1709_p0443b08║此地菩薩修諸諦觀，為利有情作工巧等。《俱
T33n1709_p0443b09║舍論》云「起工巧心唯是意識。作工巧處有其
T33n1709_p0443b10║二種：一身工，巧四塵為體。二語工巧，五塵為
T33n1709_p0443b11║體。」言技藝者，謂業藝也。工巧技藝超過世
T33n1709_p0443b12║間，皆為引攝諸眾生故。如《華嚴》云「此地菩薩
T33n1709_p0443b13║為欲利益諸眾生故，世間妓藝靡不該習，所
T33n1709_p0443b14║謂善解文字算數圖畫印璽、地水火風種種諸
T33n1709_p0443b15║論。咸悉通達，乃至不為世間善根所傾動故。」
T33n1709_p0443b16║次第六地，其義者何？
T33n1709_p0443b17║經：深入緣生空無相願。解曰：上句緣生，下
T33n1709_p0443b18║句辨觀。言深入者，是智證也。言緣生者，緣謂
T33n1709_p0443b19║眾緣，生者起也，諸有為法皆從緣生。今此所
T33n1709_p0443b20║明十二因緣，下廣明矣。空無相願者，依緣辨
T33n1709_p0443b21║觀，如《華嚴經》緣生下云「此地菩薩觀諸緣起，
T33n1709_p0443b22║知無我人了無自性空無作受者，得空解脫
T33n1709_p0443b23║門。觀諸有支皆自性滅，畢竟解脫無少生相，
T33n1709_p0443b24║得無相解脫門。如是入空無相已，無有願求，
T33n1709_p0443b25║大悲為首教化眾生，得無願解脫門。乃至菩
T33n1709_p0443b26║薩住現前地，得入百千空無相願三三昧門
T33n1709_p0443b27║皆現前故。」次第七地，其義者何？
T33n1709_p0443b28║經：出入滅定，示現難量。解云：讚自在行。言
T33n1709_p0443b29║出入者，謂即滅定出入之心。言滅定者，明此
T33n1709_p0443c01║菩薩無漏滅心寂然不起似涅槃故。如《瑜伽
T33n1709_p0443c02║論》云「住滅定者，身語心行無不皆滅。」下廣明
T33n1709_p0443c03║也。示現難量者，明此菩薩示現隨類隱顯難
T33n1709_p0443c04║量。如《華嚴》云「此地菩薩，三昧智力以大方便，
T33n1709_p0443c05║雖示現生死而恒住涅槃，雖眷屬圍繞而常
T33n1709_p0443c06║樂遠離，雖以願力三界受生不為世法之所
T33n1709_p0443c07║染污。」次第八地，其義者何？
T33n1709_p0443c08║經：摧伏魔怨，雙照二諦。解曰：梵云魔羅，此
T33n1709_p0443c09║云害者，害人善品故名魔怨。魔別不同，有其
T33n1709_p0443c10║四種。如《佛地論》第一云「煩惱、蘊、死及以天
T33n1709_p0443c11║魔。煩惱魔者，謂一百二十八煩惱并隨煩惱。
T33n1709_p0443c12║蘊魔者，謂五取蘊。死魔者，謂有漏內法諸無
T33n1709_p0443c13║常相。天魔者，謂欲界第六自在天子。如是四
T33n1709_p0443c14║種皆能損害諸善法故。四中初一是生死因，
T33n1709_p0443c15║後一天魔是生死緣，蘊死二魔是生死果，異
T33n1709_p0443c16║熟士用自相害故。」言摧伏者，如《智度論》二十
T33n1709_p0443c17║五云「是諸菩薩得菩薩道破煩惱魔，即真
T33n1709_p0443c18║見道分別二障，魔怨破也。得法身故能破蘊
T33n1709_p0443c19║魔，得法身道能破死魔。」然於初地法身及道
T33n1709_p0443c20║亦能少分破蘊；死魔，成佛初心方能永破。故
T33n1709_p0443c21║《佛地》云「由是四魔，生諸怖畏。如來永離四種
T33n1709_p0443c22║魔故。」不動三昧能破天魔，今第八地名為不
T33n1709_p0443c23║動，初入此地則破天魔，故說此地永摧伏矣。
T33n1709_p0443c24║雙照二諦者，於真俗境智俱雙照，下廣明也。
T33n1709_p0443c25║次第九地，其義者何？
T33n1709_p0443c26║經：法眼普見知眾生根，四無礙解演說無畏。
T33n1709_p0443c27║解曰：法眼普見者，法謂軌持，通真俗境。眼謂
T33n1709_p0443c28║淨慧，照諸有情，隨其種性悉能知故。四無礙
T33n1709_p0443c29║解者，《攝大乘論》無性釋云「由法無礙自在了
T33n1709_p0444a01║知一切法句，由義無礙自在通達一切義理，
T33n1709_p0444a02║由詞無礙自在分別一切言詞，由辨無礙遍
T33n1709_p0444a03║於十方隨其所冥自在辨說。通以定慧及彼
T33n1709_p0444a04║相應心心所法為自性故。」演說無畏者，謂此
T33n1709_p0444a05║菩薩法眼能見上中下根，四無礙解當根演
T33n1709_p0444a06║說。言無畏者，依《智度論》二十四云「四無所
T33n1709_p0444a07║畏菩薩有否？答曰：有之。一者聞持無畏，諸
T33n1709_p0444a08║陀羅尼憶念不忘，在眾說法無所畏故。二者
T33n1709_p0444a09║解脫無畏，一切法藥悉能分別，知眾生根，隨
T33n1709_p0444a10║應說法無所畏故。三者處眾無畏，十方有來
T33n1709_p0444a11║問難我者，在大眾中說法無畏。四者答難無
T33n1709_p0444a12║畏，恣一切之來問難者，一一皆答能斷疑惑，
T33n1709_p0444a13║在大眾中說法無畏。由具此四得自在故。」如
T33n1709_p0444a14║《華嚴經》三十八云「此地菩薩得無礙智、得如
T33n1709_p0444a15║來妙法藏，作大法師。得四無礙陀羅尼門，以
T33n1709_p0444a16║百萬阿僧祇善巧音聲而演說法故。」次第十
T33n1709_p0444a17║地，其義者何。
T33n1709_p0444a18║經：十力妙智雷震法音，近無等等金剛三昧。
T33n1709_p0444a19║解曰：讚滿足行。十力妙智雷震法音者，佛果
T33n1709_p0444a20║十力處非處等，此地菩薩分得彼故。然《智度
T33n1709_p0444a21║論》二十四云「佛有十力，菩薩有否？答曰：有。一
T33n1709_p0444a22║者一切智心堅深窂固力。二者具足大慈力，
T33n1709_p0444a23║不捨一切眾生故。三者具足大悲力，不須一
T33n1709_p0444a24║切供養恭敬故。四者大精進力，勤求一切佛
T33n1709_p0444a25║法心不厭故。五者禪定力，一心慧行威儀不
T33n1709_p0444a26║壞故。六者具足智慧力，斷一切憶想分別戲
T33n1709_p0444a27║論故。七者不厭生死力，成就一切眾生故。八
T33n1709_p0444a28║者無生法忍力，觀一切法實相故。九者解脫
T33n1709_p0444a29║力，入空無相無作解脫故。十者具足無礙智
T33n1709_p0444b01║力，深法自在知諸眾生心行所起故。」然此十
T33n1709_p0444b02║力，於十地中各一隨增。三德別者，五禪定力、
T33n1709_p0444b03║六智慧力、八無生力、九解脫力，此之四力皆
T33n1709_p0444b04║是自利，攝散斷妄為斷德因，正觀解脫為智
T33n1709_p0444b05║德因。二大慈力、三大悲力、七不厭生死力、十
T33n1709_p0444b06║無礙智力，此之四力恩德利他。慈悲二力能
T33n1709_p0444b07║度之心，七、十二力所度之境。四精進力通其
T33n1709_p0444b08║二利。故此十力定慧為性，相應眷屬俱為體
T33n1709_p0444b09║矣。具十智力，妙應根宜演說正法，其由雷震。
T33n1709_p0444b10║如《華嚴》三十九云「此地菩薩以自願力，起大
T33n1709_p0444b11║悲雲震大法雷，通明無畏以為雷光，福德智
T33n1709_p0444b12║慧而為密雲，現種種身普遍十方演說法故。」
T33n1709_p0444b13║近無等等金剛三昧者，歎近果德。佛比菩薩
T33n1709_p0444b14║名為無等，佛佛道齊故名為等，此第十地名
T33n1709_p0444b15║為近也。金剛三昧者，最後勝定，勝用堅固名
T33n1709_p0444b16║金剛定。故一近字通用及定。上來十段別讚
T33n1709_p0444b17║十地。又者後地必具前德，此上通讚亦不相
T33n1709_p0444b18║違。從此第三結讚成就。其義者何？
T33n1709_p0444b19║經：如是功德皆悉具足。解曰：如前功德菩
T33n1709_p0444b20║薩具矣。從此第四在家諸聖眾。其義者何？
T33n1709_p0444b21║經：復有無量優婆塞眾、優婆夷眾，皆見聖諦。
T33n1709_p0444b22║解曰：舊經據人分為二眾。此皆近事，經合為
T33n1709_p0444b23║一。言無量者，標眾廣也。優婆塞眾優婆夷眾
T33n1709_p0444b24║者，彰其類也。此順古譯，言說訛略也。慈恩
T33n1709_p0444b25║三藏所譯諸經皆云鄔婆索迦、鄔波斯迦。鄔
T33n1709_p0444b26║婆云近，迦云事也。索是男聲，斯是女聲，以男
T33n1709_p0444b27║女聲辨其類別。《順正理論》三十七云「依何義
T33n1709_p0444b28║說鄔波索迦？彼先歸依佛法僧寶，親近承事
T33n1709_p0444b29║所尊重師，護尸羅故。或能習近如理所為，壞
T33n1709_p0444c01║惡業故。或能近事，佛為師故。分同諸佛得淨
T33n1709_p0444c02║尸羅，善意樂故。」淨尸羅者，在家五戒：三護身
T33n1709_p0444c03║業，一護語業，後一通護身語三業。前四性
T33n1709_p0444c04║戒，後一遮戒，俱表無表以為自體。有宗表業
T33n1709_p0444c05║謂身語二，無表從表，無見無對法處色故。《成
T33n1709_p0444c06║實》表業身語為體，無表即彼不相應行，非色
T33n1709_p0444c07║心故。大乘表業謂即是思，無表則依勝思種
T33n1709_p0444c08║上假立，非實法處攝故。由具戒德，堪可親近
T33n1709_p0444c09║承事比丘及比丘尼，是故名為近事男女。故
T33n1709_p0444c10║《婆沙》云「親近承事，諸善士故。」皆見聖諦者，讚
T33n1709_p0444c11║聖德也，明在家皆證諦也。見體即是無漏淨
T33n1709_p0444c12║慧，聖諦即是苦等四諦。從世第一善根無間
T33n1709_p0444c13║即緣欲界苦聖諦境生無漏法，名苦法智忍。
T33n1709_p0444c14║如是乃至第十五念，道類智忍皆名見諦。此
T33n1709_p0444c15║所斷者，如《佛地論》第一云「已斷見道一百一
T33n1709_p0444c16║十二種煩惱，即名初果。」其實無學亦皆見諦，
T33n1709_p0444c17║今依初見立見諦名。問：經言見諦但是總明，
T33n1709_p0444c18║理實在家得何等果？答：在家容得前之三果，
T33n1709_p0444c19║阿羅漢果唯是出家。設第三果，生於邊國無
T33n1709_p0444c20║佛法處；證第四果，鬢髮自落作沙門相。如《婆
T33n1709_p0444c21║沙》說。此經列眾無學先明，近事眾中但言見
T33n1709_p0444c22║諦，既無遮表容有前三。何理知然？如次經
T33n1709_p0444c23║云「即問寶蓋、無垢稱等諸優婆塞」。此等居
T33n1709_p0444c24║士尚是應現大菩薩眾，於中三果豈不得哉？
T33n1709_p0444c25║從此第五在家七賢眾。於中分三。且初第一
T33n1709_p0444c26║標數辨類。其義者何？
T33n1709_p0444c27║經：復有無量修七賢行。解曰：言無量者，彰
T33n1709_p0444c28║眾廣也。修七賢行者，修謂進修，賢謂賢善
T33n1709_p0444c29║亦賢和也。賢位有七，名七賢矣。其七者何？
T33n1709_p0445a01║一者五停心觀。由諸有情機類有五，謂貪、嗔、
T33n1709_p0445a02║癡、慢及尋思。停止其心，當病設藥隨應治斷，
T33n1709_p0445a03║名五停心。《順正理論》五十九云「諸有情類行
T33n1709_p0445a04║別眾多，故入修門依二門入：一不淨觀、二持
T33n1709_p0445a05║息念。」如《瑜伽》三十，依聲聞地略引兩門：一明
T33n1709_p0445a06║遠離、二別對治。明遠離者，如彼論云「先當修
T33n1709_p0445a07║習遠離圓滿。此有二種：一身遠離，不與在家
T33n1709_p0445a08║出家二眾共相雜住，獨處閑靜。二心遠離，
T33n1709_p0445a09║遠離一切染污無記所有作意，修習諸善
T33n1709_p0445a10║能引義利定地作意。」別對治者，一者勤修不
T33n1709_p0445a11║淨觀，如理作意知實不淨深可厭逆，尋思內
T33n1709_p0445a12║身種種不淨、外諸死屍或男或女親怨中庸或
T33n1709_p0445a13║劣中勝少中老年，取彼相已若屍青瘀膿爛
T33n1709_p0445a14║虫蛆膖脹爛壞種種勝解，狐狼等食支節分
T33n1709_p0445a15║散，是名尋思修不淨觀，能為貪欲厭離對治
T33n1709_p0445a16║故。二者勤修慈愍觀。由欲利益安樂於諸
T33n1709_p0445a17║有情，作意與樂發起勝解，是慈愍相。復應思
T33n1709_p0445a18║擇親品怨品此中庸品，我於怨品當應與樂。
T33n1709_p0445a19║何以故？此中都無嗔罵打弄故。世尊言：「如是
T33n1709_p0445a20║有情，無始世來經歷生死長時流轉，更互或
T33n1709_p0445a21║為父母兄弟姊妹師友。」皆當發起平等性心，
T33n1709_p0445a22║利益安樂與樂勝解，是名尋思修慈愍觀，能
T33n1709_p0445a23║離嗔恚故。三者勤修緣起觀，能正了知十有
T33n1709_p0445a24║二支，如是一切緣生諸行，無不皆是本無今
T33n1709_p0445a25║有、生已散滅。是故前後皆是無常，皆是生
T33n1709_p0445a26║老病死法故，其性是苦不自有故。中間十
T33n1709_p0445a27║支不可得故性空無我，是名尋思緣起相觀，
T33n1709_p0445a28║能離愚癡故。四者勤修界差別觀，謂正尋思
T33n1709_p0445a29║地等六界，地為堅相、水為濕相、火為煖相、
T33n1709_p0445b01║風為動相、空虛空相、識了別相。此一切相以
T33n1709_p0445b02║要言之，皆是無常苦空無我，由界差別所合
T33n1709_p0445b03║成身，發起高慢便為顛倒。如是六界為所依
T33n1709_p0445b04║故，筋骨血肉眾緣和合圍遶虛空，施設言論
T33n1709_p0445b05║假名為身。若於如是界差別觀善修善習善
T33n1709_p0445b06║多修習，是名尋思界差別觀，能離憍慢故。五
T33n1709_p0445b07║者勤修阿那波那觀，能正了知於入出息所
T33n1709_p0445b08║緣境界，繫心了達無忘明記。若風入內名為
T33n1709_p0445b09║入息，若風出外名為出息，此入出息及所依
T33n1709_p0445b10║止皆是無常。此中都無持息入者持息出者，
T33n1709_p0445b11║從因緣生假設言論。若於如是入出息念善
T33n1709_p0445b12║多修習，能離尋思故。下總結云：如是依止淨
T33n1709_p0445b13║行所緣尋思觀已，數數於內令心寂靜，數數
T33n1709_p0445b14║復於如所尋思以勝觀行審諦伺察，由定為
T33n1709_p0445b15║依慧得清淨，由慧為依定得增長，是故名為
T33n1709_p0445b16║五停心觀。二者別想念住。《正理》六十云「以
T33n1709_p0445b17║自相共相觀身受心法，一一別觀修四念住。
T33n1709_p0445b18║一身念住觀自相者，謂觀於身從眼至觸十
T33n1709_p0445b19║處自性皆不淨故，能治淨倒。二受念住觀自
T33n1709_p0445b20║相者，唯受自性，性自苦故，能治樂倒。三心念
T33n1709_p0445b21║住觀自相者，唯心自性，性自無常，能治常倒。
T33n1709_p0445b22║四法念住觀自相者，唯法自性，性空無我，能
T33n1709_p0445b23║治我倒。觀共相者，身受心法與餘有為俱無
T33n1709_p0445b24║常性，與餘有漏俱是苦性，與一切法空無我
T33n1709_p0445b25║性。」此四念住以慧為體，相應俱有具五蘊性。
T33n1709_p0445b26║三者總相念住。如《正理》云「雜緣法念住。總觀
T33n1709_p0445b27║一切身受心法，所謂非常苦空非我。如是熟
T33n1709_p0445b28║修智及定已，便能安立順諦現觀。」四者煖善
T33n1709_p0445b29║根。如《正理》云「順決擇分初善根起名為煖法。
T33n1709_p0445c01║如鑽火位初煖相生，法與煖同故名煖法。」此
T33n1709_p0445c02║善根起分位長故，能具觀察四聖諦境，由此
T33n1709_p0445c03║具修十六行相觀苦諦等，如次當悉。住空閑
T33n1709_p0445c04║者修習此煖，下中上品漸次增進，觀察諸有
T33n1709_p0445c05║恒為猛盛焰所焚燒，於三寶中信上首故。五
T33n1709_p0445c06║者頂善根。如《正理》云「總緣共相法念住差
T33n1709_p0445c07║別。頂聲顯此是最勝處，謂色界攝。四善根中
T33n1709_p0445c08║可動二中，下者名煖、上者名頂。此境行相與
T33n1709_p0445c09║煖法同，謂觀四諦修十六行，下中上品漸次
T33n1709_p0445c10║增長，緣三寶信多現行故。」六者忍善根。如《正
T33n1709_p0445c11║理》云「總緣共相法念住差別，於四諦理能忍
T33n1709_p0445c12║可中此最勝故、無退墮故。」然此忍法有下中
T33n1709_p0445c13║上，下品忍位具八類心，謂瑜伽師以四行相
T33n1709_p0445c14║觀欲界苦名下品心，如是次觀色無色，苦
T33n1709_p0445c15║集滅道諦亦如是觀，成八類心，名下品忍。中
T33n1709_p0445c16║忍減略行相所緣，謂瑜伽師以四行相觀欲
T33n1709_p0445c17║界苦，乃至具足以四行相觀欲界道，於上界
T33n1709_p0445c18║道減一行相，從此名曰中品忍初。漸減漸略，
T33n1709_p0445c19║唯以二心觀欲界苦，名中品忍。上忍唯觀欲
T33n1709_p0445c20║界苦諦修一行相，唯一剎那，此善根起不相
T33n1709_p0445c21║續故，名上品忍。七者世第一善根。上忍無間
T33n1709_p0445c22║有修所成，初開聖道門，世間功德中勝，此即
T33n1709_p0445c23║說名世第一法。此有漏故名為世間，是最勝
T33n1709_p0445c24║故名為第一。有士用力離同類因引聖道起，
T33n1709_p0445c25║故名最勝。是故名為世第一法，近見道故、似
T33n1709_p0445c26║見道故。唯修爾所似苦法忍，唯緣欲苦，故如
T33n1709_p0445c27║是名為七賢行矣。從此第二別讚具德。其義
T33n1709_p0445c28║者何？
T33n1709_p0445c29║經：念處、正勤、神足、根、力、八勝處、十遍處。解
T33n1709_p0446a01║曰：如《正理論》屬七賢者。言念處者，謂四念處，
T33n1709_p0446a02║身、受、心、法以慧為性，攝彼別總初業位故。言
T33n1709_p0446a03║正勤者，勤斷二惡、勤修二善，精進為性，煖位
T33n1709_p0446a04║增故。言神足者，欲勤心觀，以定為性，頂位
T33n1709_p0446a05║增故。根謂五根。忍必不退，忍位增故。力謂五
T33n1709_p0446a06║力，世第一法惑不能屈，力增勝故。此念住等
T33n1709_p0446a07║具五蘊性。無覺道支，是無漏故。八勝處者，如
T33n1709_p0446a08║《正理》云「一內有色想觀外色少；二內有色想
T33n1709_p0446a09║觀外色多；三內無色想觀外色少；四內無色
T33n1709_p0446a10║想觀外色多；內無色想觀外青黃赤白四色，
T33n1709_p0446a11║足前成八。」初二勝處依初解脫，次二勝處依
T33n1709_p0446a12║第二解脫，前四勝處不淨相轉，作青瘀等諸
T33n1709_p0446a13║行相故。後四勝處依第四禪，緣欲可見青黃
T33n1709_p0446a14║赤白清淨相轉作淨光鮮，行相轉故。此八勝
T33n1709_p0446a15║處能制所緣，隨所樂觀惑終不起。能制伏境、
T33n1709_p0446a16║心勝境處，故名勝處。此八俱以無貪為體，相
T33n1709_p0446a17║應俱有五蘊為性。十遍處者，謂周遍觀地水
T33n1709_p0446a18║火風、青黃赤白及以空識二無邊處。於一切
T33n1709_p0446a19║處周遍觀察無有間隙，故名遍處。十中前八
T33n1709_p0446a20║如勝處中，後四勝處謂八自性皆是無貪，若
T33n1709_p0446a21║并助伴皆五蘊性。依第四禪，緣欲可見色，後
T33n1709_p0446a22║二遍處如次空識，定善無色為其自性，各緣
T33n1709_p0446a23║自地四蘊為境。應知此中修觀行者，從諸勝
T33n1709_p0446a24║處入諸遍處，後勝前故。後四勝處雖能分別
T33n1709_p0446a25║青黃赤白，而未能作無邊行相。前四邊處謂
T33n1709_p0446a26║觀青等一一無邊，復思青等所依大種，故觀
T33n1709_p0446a27║地等一一無邊。此所緣色由何廣大？由所依
T33n1709_p0446a28║空及能緣識，故次觀後二無邊處。賢位所修
T33n1709_p0446a29║勝處、遍處但為治貪，俱有漏故。從此第三結
T33n1709_p0446b01║趣現觀。其義者何？
T33n1709_p0446b02║經：十六心行趣諦現觀。解曰：十六心行者，
T33n1709_p0446b03║依《正理論》，謂從煖法修四聖諦，於一一諦有
T33n1709_p0446b04║四行相。苦諦四者，一非常行，待眾緣故；二者
T33n1709_p0446b05║苦行，逼迫性故；三者空行，違我所故；四無我
T33n1709_p0446b06║行，違我見故。集諦四者；一者因行；如種生牙
T33n1709_p0446b07║故；二者集行；因集果現故；三者生行；令果相
T33n1709_p0446b08║續故；四者緣行；令果成辦故。滅諦四者，一
T33n1709_p0446b09║者滅行，諸蘊盡故；二者靜行，三毒息故；三者
T33n1709_p0446b10║妙行，無眾患故；四者離行，脫眾災故。道諦四
T33n1709_p0446b11║者，一者道行，通聖行故；二者如行，契正理故；
T33n1709_p0446b12║三者行行，趣向涅槃故；四者出行，永超生死
T33n1709_p0446b13║故。所言心者，目能緣心。所言行者，所緣行相。
T33n1709_p0446b14║以能緣心緣四聖諦，施設彼等十六行相，見
T33n1709_p0446b15║緣於相名為心行，俱慧為體，具五蘊故。趣
T33n1709_p0446b16║諦現觀者，趣謂能趣，即十六行。諦現觀者，是
T33n1709_p0446b17║所趣故。世第一後名諦現觀，如《俱舍》云「此有
T33n1709_p0446b18║三種：一見現觀，唯無漏慧見諦分明，名見現
T33n1709_p0446b19║觀。二緣現觀，此無漏慧及慧相應心心所法
T33n1709_p0446b20║同一所緣，名緣現觀。三事現觀，謂前相應及
T33n1709_p0446b21║道共等同一事業，名事現觀。即七賢依趣諦
T33n1709_p0446b22║現觀，乃至無學皆所趣故。」讚已成德，約位
T33n1709_p0446b23║以明聞法獲益，至下當悉。從此第六人王自
T33n1709_p0446b24║在眾。其義者何？
T33n1709_p0446b25║經：復有十六大國王，波斯匿王等，各與若干千
T33n1709_p0446b26║萬眷屬俱。解曰：十六國名，如下當列。彼諸
T33n1709_p0446b27║國王皆來詣會，舉波斯匿等彼諸王，象馬等
T33n1709_p0446b28║軍、王諸導從及以親屬其數既多，故結集者
T33n1709_p0446b29║云若干矣。從此第七六欲諸天眾。其義者
T33n1709_p0446c01║何？
T33n1709_p0446c02║經：復有六欲天王釋提桓因等，與其眷屬無量
T33n1709_p0446c03║天子俱。解曰：六欲天王者，初標類也。欲謂
T33n1709_p0446c04║欲界，婬食引貪。於欲界中天處有六，如《順正
T33n1709_p0446c05║理》三十一云「一四大王眾天，居妙高山第四
T33n1709_p0446c06║層級，謂彼天眾事四大王，是四大王之所領
T33n1709_p0446c07║故。二三十三天，居妙高頂，謂彼天處三十三
T33n1709_p0446c08║部諸天所居。三夜摩天，謂彼天處時時多分
T33n1709_p0446c09║稱快樂哉。四覩史多天，謂彼天處於自所受
T33n1709_p0446c10║生喜足心。五樂變化天，謂彼天處樂化欲境
T33n1709_p0446c11║於中受樂。六他化自在天，謂彼天處於他所
T33n1709_p0446c12║化妙欲境中自在受樂。」彼諸天王皆來詣會。釋
T33n1709_p0446c13║提桓因等者，三十三天主也。梵云釋迦提婆
T33n1709_p0446c14║因達羅者，釋迦姓也，此翻為能。提婆天也，因
T33n1709_p0446c15║陀羅帝也，此正翻云能天帝也。今此經云釋
T33n1709_p0446c16║提桓因，梵語訛略；若餘處云天帝釋者，言乃
T33n1709_p0446c17║倒耳。往昔過去字憍尸迦，此云繭兒。又名阿
T33n1709_p0446c18║摩揭陀，此云無毒害，即摩揭陀國。過去帝
T33n1709_p0446c19║釋修因之處，用為國名。彼國舊名置甘露處，
T33n1709_p0446c20║如《智論》說：劫初帝釋與阿修羅以山為鑽，鑽乳
T33n1709_p0446c21║海，得甘露，置於此地，因以名焉。帝釋往昔有
T33n1709_p0446c22║三十二人以為同伴，有善法天人、圓生天人、
T33n1709_p0446c23║歡喜天人，設支夫人同修勝業故生天中。有
T33n1709_p0446c24║善法堂、圓生樹、歡喜園，阿修羅女設支夫人，
T33n1709_p0446c25║此等因緣如餘處說。舉此等餘五天主也。與
T33n1709_p0446c26║其眷屬等者，明諸天眾隨天主來，故言無量。
T33n1709_p0446c27║從此第八色界諸天眾。其義者何？
T33n1709_p0446c28║經：色四靜慮諸大梵王，亦與眷屬無量天子
T33n1709_p0446c29║俱。解曰：色四靜慮者，初標類也。色謂色界，
T33n1709_p0447a01║色貪隨增。色定地中靜慮有四。靜謂寂靜，慮
T33n1709_p0447a02║者緣慮，慮專一境故名靜慮。《順正理論》二十
T33n1709_p0447a03║一云「初靜慮地，天處有三：一梵眾天，大梵
T33n1709_p0447a04║所有所化所領故名梵眾。二梵輔天，大梵前
T33n1709_p0447a05║後行列侍衛故名梵輔。三大梵天，廣善所生
T33n1709_p0447a06║故名為梵。此梵即大，故名大梵。由彼獲行中
T33n1709_p0447a07║間定故、最初生故、最後歿故，威德等勝故名
T33n1709_p0447a08║為大。第二靜慮，天處有三：一少光天，自地天
T33n1709_p0447a09║內光最小故。二無量光天，光明轉勝量難測
T33n1709_p0447a10║故。三極光淨天，淨光遍照自地處故。第三靜
T33n1709_p0447a11║慮，天處有三，一少淨天，意地受樂說名為淨，
T33n1709_p0447a12║於自地中此淨最劣故。二無量淨天，此淨轉
T33n1709_p0447a13║增，量難測故。三遍淨天，此淨周普，故名遍淨，
T33n1709_p0447a14║意顯更無樂能過此。第四靜慮，天處有九：一
T33n1709_p0447a15║無雲天，以下空中天所居地如雲密合，故說
T33n1709_p0447a16║名雲。此上諸天更無雲地，在無雲首故名無
T33n1709_p0447a17║雲。二福生天，更有異生勝福方所可往生故。
T33n1709_p0447a18║三廣果天，居在方所異生果中此最勝故。四
T33n1709_p0447a19║無想天，修加行時偏厭於想，想滅為首名無
T33n1709_p0447a20║想天。自上五天名五淨居，離欲諸聖以聖
T33n1709_p0447a21║道水濯煩惱垢故名為淨，淨身所止故名淨
T33n1709_p0447a22║居。一無繁天，繁謂繁雜或謂繁廣，無繫雜中
T33n1709_p0447a23║此最初故，繁廣天中此最劣故。二無熱天，已
T33n1709_p0447a24║善伏除雜修靜慮上中品障，意樂調柔離諸熱
T33n1709_p0447a25║惱故。三善現天，已得上品雜修靜慮，果德易
T33n1709_p0447a26║彰故。四善見天，雜修定障除品至微，見極清
T33n1709_p0447a27║徹故。五色究竟天，更無有處於有色中能過
T33n1709_p0447a28║於此，名色究竟。」諸大梵天王者，西云梵摩，此
T33n1709_p0447a29║云寂靜，又亦清淨清潔之義，即四靜慮俱得
T33n1709_p0447b01║梵名，第四禪主名為大梵。故《大般若》五百七
T33n1709_p0447b02║十云「堪忍世界主大梵天王」，即同《法華》「娑婆
T33n1709_p0447b03║世界主梵天王」也。然第四禪等大千界，下三
T33n1709_p0447b04║靜慮皆有梵王，自地中尊亦得名大。梵王無
T33n1709_p0447b05║量，故得云諸。經但總言色四靜慮諸大梵王，
T33n1709_p0447b06║明盡來也。亦與眷屬無量天子俱者，同欲界
T33n1709_p0447b07║來，故復云亦。王來臣從眷屬必俱，數既繁多
T33n1709_p0447b08║故云無量。化身變土，義如常矣。從此第九諸
T33n1709_p0447b09║趣變化眾。其義者何？
T33n1709_p0447b10║經：諸趣變化無量有情。解曰：諸趣變化者，
T33n1709_p0447b11║六趣不一，故名為諸。趣即所趣，無覆無記。變
T33n1709_p0447b12║謂改轉，化謂化現。問：此變化眾定目何趣？答：
T33n1709_p0447b13║經中無簡，通六趣也。然變化通，如《俱舍論》二
T33n1709_p0447b14║十七云「有其五種：一者修得、二者生得、三者
T33n1709_p0447b15║呪得、四者藥得、五者業得。天趣具五，人唯有
T33n1709_p0447b16║四，無生得故。鬼等亦四，無修得故。傍生地
T33n1709_p0447b17║獄有生業二。」能起通者，俱得來矣。若爾，人天
T33n1709_p0447b18║二趣如上具明，修羅鬼畜如次別辨。變化即
T33n1709_p0447b19║彼，此眾是何？地獄趣中如何變化？設有變化
T33n1709_p0447b20║得聞經否？答：此權彼實，亦不相違。《正法念》
T33n1709_p0447b21║云「根本地獄及眷屬處，惡業力故種種變化。」
T33n1709_p0447b22║《正理》三十一云「孤獨地獄亦有變化。」雖純苦
T33n1709_p0447b23║趣亦得聞經。云何知耶？又如《大般若》第一云
T33n1709_p0447b24║「爾時世尊不起本座，復入師子遊戲等持，現
T33n1709_p0447b25║神通力，令此三千大千世界六種變動。時此
T33n1709_p0447b26║世界所有地獄傍生鬼界及餘無暇險惡趣坑
T33n1709_p0447b27║一切有情皆離苦難，從彼捨命，得生人中及
T33n1709_p0447b28║六欲天，皆憶宿住歡喜踊躍，同詣佛所，以慇
T33n1709_p0447b29║淨心頂禮佛足。」以彼准此，六趣皆來。若依此
T33n1709_p0447c01║解經變化言，乃通二釋：一由如來將說經前，
T33n1709_p0447c02║神力動地成熟有情，大悲變化。二則苦趣惡
T33n1709_p0447c03║業有情，承佛威神業力變化脫苦得樂，詣會
T33n1709_p0447c04║聞經。彼眾既多，云無量矣。從此第十明修羅
T33n1709_p0447c05║八部眾。其義者何？
T33n1709_p0447c06║經：阿修羅等若干眷屬俱。解曰：阿修羅等
T33n1709_p0447c07║者，等彼天、龍、藥叉、健達縛、揭路荼、緊捺洛、
T33n1709_p0447c08║莫呼洛伽，此八部眾常隨佛故。阿修羅者，訛
T33n1709_p0447c09║也，新云阿素洛。阿者云非，素洛云天，以多諂
T33n1709_p0447c10║詐無天行故，名曰非天。《佛地》、《瑜伽》云天趣攝，
T33n1709_p0447c11║《雜心》鬼趣，《正法念經》鬼畜趣攝，《伽陀經》云鬼
T33n1709_p0447c12║畜及天三趣攝故。羅睺阿修羅，是師子兒，畜
T33n1709_p0447c13║生所攝。《十地經》說此有五類：一極溺者，住於
T33n1709_p0447c14║人間深山大窟，非天宮也。妙高山北大海之
T33n1709_p0447c15║下二萬一千由旬，有羅睺宮，此云執日；次下
T33n1709_p0447c16║復有勇健之宮；次下復有華鬘之宮；一一相
T33n1709_p0447c17║去二萬一千由旬，其次最下有毘摩質多羅
T33n1709_p0447c18║宮，新云吠摩質呾利，此云綺羅盡，以文身
T33n1709_p0447c19║故，或云寶飾，寶冠飾服此為最大。帝釋妻翁，
T33n1709_p0447c20║說支父也。居大海下時復大唱：我是毘摩質
T33n1709_p0447c21║多阿脩羅王。言天神者，身有光明，住空宮也。
T33n1709_p0447c22║言龍神者，《正法念》云「此有二類：一者法行，謂
T33n1709_p0447c23║難陀等；二非法行，謂黑色等。」如常分別。藥
T33n1709_p0447c24║叉神者，此云勇健，亦云輕捷，飛騰虛空，部攝
T33n1709_p0447c25║地行諸羅剎也。如《起世經》此有三種：一者地
T33n1709_p0447c26║居、二者空居、三者欲天，守護城門。言夜叉
T33n1709_p0447c27║者，訛也。健達縛者，此云尋香，諸天樂神。地居
T33n1709_p0447c28║山穴，諸天須樂，身有相現，即往昇天。言乾闥
T33n1709_p0447c29║婆，訛也。揭路荼者，此云妙翅，妙翅鳥神也。
T33n1709_p0448a01║云迦婁羅金翅鳥者，訛謬也。毛羽之色，雜以
T33n1709_p0448a02║眾寶，豈唯金色？如《增一阿含》此有四生，食四
T33n1709_p0448a03║生龍，如常分別。緊捺洛者，此云疑神，其形似
T33n1709_p0448a04║人，頭有一角，面極端正，疑人非人，故曰疑神，
T33n1709_p0448a05║此即諸天法樂神也。言緊那羅者，訛也。莫呼
T33n1709_p0448a06║洛伽者，此云大腹，大蟒田蛇腹行之類。言摩
T33n1709_p0448a07║睺羅伽者，訛也。此等非人，何得隨佛？如《舍利
T33n1709_p0448a08║弗問經》云「舍利弗白佛言：『世尊！八部鬼神以
T33n1709_p0448a09║何因緣生於惡道而常聞正法？』佛言：『以二種
T33n1709_p0448a10║業：一以惡故生於惡道；二以善故多受快樂。』
T33n1709_p0448a11║又問：『善惡二異，何得同耶？』佛言：『亦得八部鬼
T33n1709_p0448a12║神皆曰人非人也。天神者，過去以車輿舍宅
T33n1709_p0448a13║飯食供養三寶父母賢勝之人，猶懷慳儉諂
T33n1709_p0448a14║佞嫉妬，故受天神身，如普光淨勝天也。龍神
T33n1709_p0448a15║者，修達德本廣行檀施，不依正念，急性好嗔，
T33n1709_p0448a16║故受龍身。如摩尼光夜叉神者，好大布施，或
T33n1709_p0448a17║先損害後加饒益。隨功勝負，故在天上空
T33n1709_p0448a18║中地下。乾闥婆者，前生亦少瞋恚，常好布施，
T33n1709_p0448a19║以青蓮華自嚴其身，作眾伎樂。今為此神，常
T33n1709_p0448a20║為諸天奏諸伎樂。阿脩羅神者，此神志強，不
T33n1709_p0448a21║隨善友，所作淨福好逐幻為作諸邪福，傍於
T33n1709_p0448a22║邪師甚好布施，又樂觀他鬪訟之事，故受此
T33n1709_p0448a23║身。迦婁羅神者，先修大捨，常有高心以陵於
T33n1709_p0448a24║物，故受此身。緊那羅神者，昔好勸人發菩提
T33n1709_p0448a25║心，未正其志逐諸邪行，故受此身。摩睺羅伽
T33n1709_p0448a26║神者，布施護法，性好瞋恚，故受此身。人非人
T33n1709_p0448a27║等皆由依附邪師行諂惡道，以邪亂正俱謂是
T33n1709_p0448a28║道，生彼類中。由有善故，得聞正法。』」此或願生
T33n1709_p0448a29║或是變化，各與眷屬云若干矣。上來別明當
T33n1709_p0448b01║根眾竟。從此第二明變化眾。於中分三：一明
T33n1709_p0448b02║現法座、二明現寶華、三明遍諸國。就初文中
T33n1709_p0448b03║復分為二：初明所現座。其義者何？
T33n1709_p0448b04║經：復有變現十方淨土，而現百億師子之座。
T33n1709_p0448b05║解曰：復有變現十方淨土者，變謂改轉，隱穢
T33n1709_p0448b06║示淨。土體本有，故得變名。現謂化現，無而忽
T33n1709_p0448b07║有。華坐本無，故稱化現。能變之人唯佛菩薩，
T33n1709_p0448b08║所變之土淨妙四塵，廣博莊嚴遍十方故。即
T33n1709_p0448b09║是《瑜伽》三十七說：示現轉變，所作自在，能施
T33n1709_p0448b10║安樂，四種變也。而現百億者，此方常數十十
T33n1709_p0448b11║而增，十万為億此有百億，即是西方百洛
T33n1709_p0448b12║叉矣。師子之座者，佛坐說法名師子座也。從
T33n1709_p0448b13║此第二現能說法。其義者何？
T33n1709_p0448b14║經：佛坐其上廣宣法要。解曰：既現法座，佛
T33n1709_p0448b15║於其上廣宣法要。法之要者，惟般若故。從此
T33n1709_p0448b16║第二明現寶花。文分為二：初明所現花、後明
T33n1709_p0448b17║現眾說法。且初第一明所現花。其義者何？
T33n1709_p0448b18║經：一一座前各現一華，是百億花眾寶嚴飾。
T33n1709_p0448b19║解曰：一一座前者，其變淨土所現法座，座上
T33n1709_p0448b20║有佛，座前現花。花同法座，數亦百億。眾寶嚴
T33n1709_p0448b21║飾者，體即四大。眾寶莊嚴，所現之中座先花
T33n1709_p0448b22║後也。從此第二現眾說法。文復分二：初明能
T33n1709_p0448b23║依眾。其義者何？
T33n1709_p0448b24║經：於諸花上，一一復有無量化佛、無量菩薩，四
T33n1709_p0448b25║眾八部悉皆無量。解曰：於諸花上者，諸花
T33n1709_p0448b26║葉上皆有化佛，佛及餘眾皆無量矣。從此第
T33n1709_p0448b27║二明佛說法。其義者何？
T33n1709_p0448b28║經：其中諸佛各各宣說般若波羅蜜多。解
T33n1709_p0448b29║曰：如文悉也，無勞重釋。問：此所變現，為釋迦
T33n1709_p0448c01║化、為餘佛化？答：二俱無失。表法勝能吉祥瑞
T33n1709_p0448c02║應，又表土體淨穢不二，表所說法真化不二。
T33n1709_p0448c03║或大菩薩莊嚴道場，引攝現當令欣趣入，故
T33n1709_p0448c04║現化矣。從此第二明遍諸國。其義者何？
T33n1709_p0448c05║經：展轉流遍十方恒沙諸佛國土。解曰：所
T33n1709_p0448c06║現淨土及諸佛等，展轉周遍十方佛剎。由此
T33n1709_p0448c07║而言眾會忽覩故云變現，寧知未見淨土宛
T33n1709_p0448c08║然？故《法華》云「眾生見劫盡，大火所燒時，我此
T33n1709_p0448c09║土安穩，天人常充滿。」總是初列眾說，從此
T33n1709_p0448c10║第二結申退坐。其義者何？
T33n1709_p0448c11║經：有如是等諸來大眾，各禮佛足退坐一面。
T33n1709_p0448c12║解曰：將說經前，故光召集，如秋滿月暉映眾
T33n1709_p0448c13║星，如夏日輪先奪諸色，當根變現二眾咸臻，
T33n1709_p0448c14║三業至誠稽首禮足，一心瞻仰默然退坐。從
T33n1709_p0448c15║此第二明發起序。文為二：初說經瑞相、後現
T33n1709_p0448c16║花召眾。初中分三：一現諸瑞相、二大眾驚疑、
T33n1709_p0448c17║三作樂供養。就初瑞相，文復分四。且初第一
T33n1709_p0448c18║如來入定。其義者何？
T33n1709_p0448c19║經：爾時世尊初年月八日入大寂靜妙三摩
T33n1709_p0448c20║地。解曰：經前瑞相各各不同，隨處引導應
T33n1709_p0448c21║根而作，或眉間流照表亦一乘，或合蓋現奇
T33n1709_p0448c22║彰難思德。今茲般若，諸佛之母，故在年初，表
T33n1709_p0448c23║居法上。爾時者，將說經時。言世尊者，即第十
T33n1709_p0448c24║號，破魔威德，義如前釋。初年月八日者，彰演
T33n1709_p0448c25║說時。此方四時，時各三月，皇唐御曆建寅為
T33n1709_p0448c26║正。西國三際，際各四月，寒際之首當十一月，
T33n1709_p0448c27║即同往古建子為正。黑半標元，二十三日即
T33n1709_p0448c28║初八矣。又《金光明》第九立為四時，如《西域記》
T33n1709_p0448c29║第二卷云「從正月十六日至四月十五日為
T33n1709_p0449a01║春三月」，即正月二十三日為初年月八，取捨
T33n1709_p0449a02║如文。入大寂靜者，入謂證入，言大寂靜謂即
T33n1709_p0449a03║勝定。若依《佛地》龍軍所釋，佛三法中即大定
T33n1709_p0449a04║矣。問：佛無散心，無不皆定。何故此中而復言
T33n1709_p0449a05║入？答：佛無散心，為師範故；顯慧依定，示先入
T33n1709_p0449a06║故；定慧雙修，不傾動故。入定放光及以說法，
T33n1709_p0449a07║三業示導，即三密故。如來常法尊敬般若，將
T33n1709_p0449a08║欲演說，示敬儀故。妙三摩地者，唯佛獨得，故
T33n1709_p0449a09║稱為妙。三摩地者，此云等持。體離沈掉故名
T33n1709_p0449a10║為等，專注一境即名為持，等即持故，亦名三
T33n1709_p0449a11║摩提，義同地也。因位等持通定散地，果位唯
T33n1709_p0449a12║定唯是有心亦唯無漏。若云等至，通有無心。
T33n1709_p0449a13║若言等引，即唯是有。二皆唯定，漏等皆通。三
T33n1709_p0449a14║摩地言，簡彼後二，彰欲說經暢乎淨慧，慧依
T33n1709_p0449a15║定發，故先入矣。從此第二光照十方。其義者
T33n1709_p0449a16║何？
T33n1709_p0449a17║經：身諸毛孔放大光明，普照十方恒沙佛土。
T33n1709_p0449a18║解曰：身諸毛孔者，為欲說經故先入定，為驚
T33n1709_p0449a19║凡聖現瑞放光。從佛足輪上至于頂，遍身毛
T33n1709_p0449a20║孔皆流照故。普照十方恒沙佛土者，有緣斯
T33n1709_p0449a21║現，即所照也。從此第三雨花供養。文分為二：
T33n1709_p0449a22║初明欲色、後明無色。初文復三：且初第一欲
T33n1709_p0449a23║界雨花。
T33n1709_p0449a24║經：是時欲界無量諸天雨眾妙花。解曰：欲
T33n1709_p0449a25║界六天天眾無量，各雨妙花而供養故。從此
T33n1709_p0449a26║第二色界雨花。
T33n1709_p0449a27║經：色界諸天亦雨天花。解曰：色界天眾亦
T33n1709_p0449a28║同欲天。從此第三合明花狀。
T33n1709_p0449a29║經：眾色間錯甚可愛樂。解曰：二界雨花，花
T33n1709_p0449b01║多奇狀。眾色交映故云間錯，樂觀無厭故
T33n1709_p0449b02║云愛樂。從此第二無色雨花。
T33n1709_p0449b03║經：時無色界雨諸香花，香如須彌、花如車輪，如
T33n1709_p0449b04║雲而下，遍覆大眾。解曰：時無色界雨諸香
T33n1709_p0449b05║花者，此總標也。明無色界，諸宗不同。一切有
T33n1709_p0449b06║部，《俱舍》頌云「無色謂無色，後色起從心。」經部
T33n1709_p0449b07║宗云「色心二種，互相依持。」謂彼二宗皆唯四
T33n1709_p0449b08║蘊，在欲色界無別所依。大眾部云具十八界，
T33n1709_p0449b09║但無麁色，細色非無。如《正理論》具明立廢。如
T33n1709_p0449b10║《中陰經》說「如來至無色界，無色眾生禮拜世
T33n1709_p0449b11║尊。」又《本業經》云「如來說法，無色諸天來入會
T33n1709_p0449b12║中。」《華嚴經》云「菩薩鼻根聞無色界宮殿之香。」
T33n1709_p0449b13║又《瑜伽論》五十四云「色無色天變身萬億，共
T33n1709_p0449b14║立毛端。」由此等文，彼非無色。若爾，如何名無
T33n1709_p0449b15║色界？答：就色不同，有其四種：業果、通果二色
T33n1709_p0449b16║定無，定境、定果二色容有，云無云有皆不相
T33n1709_p0449b17║違。所雨香花，即定果矣。香如須彌花如車輪
T33n1709_p0449b18║者，明其形狀也。如雲而下者，皆亂墜耳。從此
T33n1709_p0449b19║第四地六震動。
T33n1709_p0449b20║經：普佛世界六種震動。解曰：普佛世界者，
T33n1709_p0449b21║如《華嚴經》云「堪忍世界有佛，號毘盧遮那如
T33n1709_p0449b22║來。」即大千也。又不唯爾，光既遍照，動亦必俱。
T33n1709_p0449b23║故《大般若》云「此大千界六種變動，從此展轉
T33n1709_p0449b24║周遍十方殑伽沙等諸佛世界，以佛神力六
T33n1709_p0449b25║種變動。」以彼准此，故經說云普佛世界。六種
T33n1709_p0449b26║震動者，略有三義：一動因者，《增一阿含》說有
T33n1709_p0449b27║八因：一隨風輪上下而動、二者菩薩入胎出
T33n1709_p0449b28║胎、三者出家道成正覺、四轉法輪、五入涅槃、
T33n1709_p0449b29║六神通比丘心得自在、七諸天命終還生勝
T33n1709_p0449c01║處、八眾生福盡互相攻伐故皆地動。動有
T33n1709_p0449c02║小大，若小動者，如《法華》云「而此世界六動震
T33n1709_p0449c03║動。」若大動者，文殊偈云「一切諸佛土，即時大
T33n1709_p0449c04║震動。」《智論》第十云「若菩薩等，動閻浮提、動四
T33n1709_p0449c05║天下小中大千。若佛世尊，動無量故。」二動相
T33n1709_p0449c06║者，如《華嚴》云「所謂震、動、踊、運、吼、擊。初漸為
T33n1709_p0449c07║震，漸大為動，上下為踊，往來為運，大聲為
T33n1709_p0449c08║吼，相鼓為擊。」《大般若》云「所謂動、涌、震、擊、吼、
T33n1709_p0449c09║爆。動即搖動，涌即出沒，震聲隱隱，擊即扣
T33n1709_p0449c10║擊，吼即發響，爆即聲驚。」上六各三，即為十
T33n1709_p0449c11║八，謂動、遍動、普遍動等。小動名動，諸處皆
T33n1709_p0449c12║動名為遍動，遍大傾動名普遍動。餘皆准也。
T33n1709_p0449c13║此經總云六種震動，震動名寬，通十八矣。又
T33n1709_p0449c14║《大般若》初、《華嚴》三十六皆云「東涌西沒、西涌
T33n1709_p0449c15║東沒、南涌北沒、北涌南沒、中涌邊沒、邊涌
T33n1709_p0449c16║中沒。」經六種言，或准此故。三動意者，如《十地
T33n1709_p0449c17║論》第十二云「依四種眾生：一不善眾生，不識
T33n1709_p0449c18║無常，縱心逸蕩，令因地動修諸善故。二生天
T33n1709_p0449c19║眾生，信現天報，動種傾動，令生厭捨起求法
T33n1709_p0449c20║故。三我慢眾生，恒起種種我慢如山，令因地
T33n1709_p0449c21║動知無常故。四呪術眾生，少能動地便生高
T33n1709_p0449c22║舉，令因大動知己劣故。」又如《勝思惟梵天經
T33n1709_p0449c23║論》說有七因：一令諸魔生驚怖故、二令時眾
T33n1709_p0449c24║心不散故、三令放逸者生覺悟故、四令眾生
T33n1709_p0449c25║念法相故、五令眾生觀說處故、六令成熟者
T33n1709_p0449c26║得解脫故、七令隨順問正義故。今欲說經，治
T33n1709_p0449c27║倒生解，故地動矣。從此第二大眾驚疑。文分
T33n1709_p0449c28║為四：且初第一大眾驚疑。
T33n1709_p0449c29║經：爾時大眾自相謂言：「大覺世尊前已為我等
T33n1709_p0450a01║說摩訶般若波羅蜜多、金剛般若波羅蜜多、天
T33n1709_p0450a02║王問般若波羅蜜多、大品等無量無數般若波
T33n1709_p0450a03║羅蜜多，今日如來放大光明，斯作何事？」解
T33n1709_p0450a04║曰：大覺世尊，無漏假者。前已為我等者，謂見
T33n1709_p0450a05║已前。說諸般若摩訶等者，摩訶云大，謂《大般
T33n1709_p0450a06║若》。《金剛般若》即第九會。《天王問》者，即第六會。
T33n1709_p0450a07║言《大品》者，即第二會，萬八千頌波羅蜜多。所
T33n1709_p0450a08║言等者，等餘一切塵沙數等諸般若矣。謂前
T33n1709_p0450a09║所見說諸般若皆有瑞相，故今生疑。斯作何
T33n1709_p0450a10║事？即其意也。從此第二仁王思念。
T33n1709_p0450a11║經：時室羅筏國波斯匿王作是思惟：「今佛現是
T33n1709_p0450a12║希有之相，必雨法雨普皆利樂。」解曰：室羅
T33n1709_p0450a13║筏者略也，具足應云室羅筏悉底，此云豐德，
T33n1709_p0450a14║一具財寶、二妙欲境、三饒多聞、四豐解脫。
T33n1709_p0450a15║此室羅筏，即中印度憍薩羅國都城之名。准
T33n1709_p0450a16║《西域記》乃有南北二憍薩羅，簡異南國故雙
T33n1709_p0450a17║舉也。波斯匿王者，如《鴦掘摩羅經》云「波斯匿
T33n1709_p0450a18║者，此云和悅。」既覩靈瑞，作是思惟：今佛現是
T33n1709_p0450a19║希有之相，必說大法雨：我等諸王云何護國，
T33n1709_p0450a20║如來大悲普悕利樂。一部之興起于茲矣。從
T33n1709_p0450a21║此第三問諸眾會。
T33n1709_p0450a22║經：即問寶蓋、無垢稱等諸優婆塞，舍利弗、須菩
T33n1709_p0450a23║提等諸大聲聞，彌勒、師子吼等諸菩薩摩訶薩
T33n1709_p0450a24║言：「如來所現是何瑞相？」解曰：言寶蓋者，寶
T33n1709_p0450a25║積長者持蓋自蔭，或由奉佛，故云寶蓋。無垢
T33n1709_p0450a26║稱者，即淨名矣。舍利弗者，具足應云舍利弗
T33n1709_p0450a27║多羅，舍利鳥名，弗者子也。尊者母眼如鶖
T33n1709_p0450a28║鷺目，其相圓淨、其音便辯，因母彰名，稱
T33n1709_p0450a29║舍利弗。須菩提者，此云空生，或云善吉及
T33n1709_p0450b01║善現也。言彌勒者，此譯為慈，多修慈行，又
T33n1709_p0450b02║亦是姓。師子吼者，梵云僧（思孕反）伽娜娜，此云
T33n1709_p0450b03║師子吼。舉此等餘，明遍問故。從此第四明
T33n1709_p0450b04║無答者。
T33n1709_p0450b05║經：時諸大眾無能答者。解曰：無能答者，雖劣
T33n1709_p0450b06║知勝願智能知，為法甚深無能答矣。從此第
T33n1709_p0450b07║三作樂供養。文分為三：且初第一王等作樂。
T33n1709_p0450b08║經：波斯匿王等承佛神力廣作音樂。解曰：
T33n1709_p0450b09║如來住定不合諠繁，波斯匿王及諸眾會承
T33n1709_p0450b10║佛神力故作音樂。從此第二諸天作樂。
T33n1709_p0450b11║經：欲色諸天各奏無量天諸伎樂。解曰：諸
T33n1709_p0450b12║天音樂不鼓自鳴。今明欲色，故作天樂矣。從
T33n1709_p0450b13║此第三聲遍大千。
T33n1709_p0450b14║經：聲遍三千大千世界。解曰：三千大千，如
T33n1709_p0450b15║常分別。大文第二現花召眾。文分為三：一放
T33n1709_p0450b16║無量光、二現僧祇花、三召他方眾。且初第一
T33n1709_p0450b17║放無量光。
T33n1709_p0450b18║經：爾時世尊復放無量阿僧祇光，其明雜色。
T33n1709_p0450b19║解曰：前文放光不言其數，今此乃云復放無
T33n1709_p0450b20║量阿僧祇者，顯其色多。前理後事，表二智故。
T33n1709_p0450b21║從此第二現僧祇花。文分為二：且初第一現
T33n1709_p0450b22║僧祇花。
T33n1709_p0450b23║經：一一光中現寶蓮華，其花千葉皆作金色。
T33n1709_p0450b24║解曰：一一光中者，所放光明既無數量，光中
T33n1709_p0450b25║花現准亦應知。千葉金色，彰其葉多，金色上
T33n1709_p0450b26║矣。從此第二化佛說法。
T33n1709_p0450b27║經：上有化佛宣說法要。解曰：如文應悉。從
T33n1709_p0450b28║此第三召他方眾。文分為二：初召十方眾、後
T33n1709_p0450b29║結申退坐。初中復四：且初第一普照有緣。
T33n1709_p0450c01║經：是佛光明普於十方恒河沙等諸佛國土，有
T33n1709_p0450c02║緣斯現。解曰：有緣斯現者，現大悲之力普
T33n1709_p0450c03║照十方，障重無緣雖近不覩，無障緣熟縱遠
T33n1709_p0450c04║亦來，故說恒沙有緣現斯。從此第二列諸菩
T33n1709_p0450c05║薩。文有五對：且初第一普照無染對。
T33n1709_p0450c06║經：彼地方佛國中，東方普光菩薩摩訶薩，東南
T33n1709_p0450c07║方蓮華手菩薩摩訶薩。解曰：此十菩薩萬
T33n1709_p0450c08║行皆修，略隨其名彰勝行。普光菩薩者，如光
T33n1709_p0450c09║普照不簡高下，菩薩濟利不簡怨親。蓮華手
T33n1709_p0450c10║菩薩者，眾行如蓮，不染塵垢也。從此第二歡
T33n1709_p0450c11║喜破簡對。
T33n1709_p0450c12║經：南方離憂菩薩摩訶薩，西南方光明菩薩摩
T33n1709_p0450c13║訶薩。解曰：離憂菩薩者，說無分別自他無
T33n1709_p0450c14║憂，或隨聞見皆無憂也。光明菩薩者，所起智
T33n1709_p0450c15║悲皆能破闇也。從此第三不住最勝對。
T33n1709_p0450c16║經：西方行慧菩薩摩訶薩，西北方寶勝菩薩摩
T33n1709_p0450c17║訶薩。解曰：行慧菩薩者，二利行中起悲慧
T33n1709_p0450c18║行能不住也。寶勝菩薩者，財法二寶施而無
T33n1709_p0450c19║竭也。從此第四勝受離塵對。
T33n1709_p0450c20║經：北方勝受菩薩摩訶薩，東北方離塵菩薩摩
T33n1709_p0450c21║訶薩。解曰：勝受菩薩者，能與眾生安樂受
T33n1709_p0450c22║行，念捨平等也。離塵菩薩者，智常照如，行離
T33n1709_p0450c23║塵染也。從此第五常喜清淨對。
T33n1709_p0450c24║經：上方喜受菩薩摩訶薩，下方蓮華勝菩薩摩
T33n1709_p0450c25║訶薩。解曰：常得喜受清淨如蓮二菩薩也。
T33n1709_p0450c26║從此第三明其眷屬。
T33n1709_p0450c27║經：各與無量百千俱胝菩薩摩訶薩，皆來至
T33n1709_p0450c28║此。解曰：十方菩薩各各皆有無量百千俱
T33n1709_p0450c29║胝菩薩，皆來至此。從此第四各獻香華。
T33n1709_p0451a01║經：持種種香、散種種花、作無量音樂，供養如
T33n1709_p0451a02║來。解曰：如文可悉。從此第二結申退坐。
T33n1709_p0451a03║經：頂禮佛足，默然退坐，合掌恭敬一心觀佛。
T33n1709_p0451a04║解曰：頂禮合掌，身業恭敬。一心觀佛，意業恭
T33n1709_p0451a05║敬。默然退坐，唯希法雨。明序分竟。
T33n1709_p0451a06║觀如來品第二
T33n1709_p0451a07║大文第二〈觀如來品〉下六品經明正宗分，意
T33n1709_p0451a08║明護國為經之主。國有淨穢，分為二護：即前
T33n1709_p0451a09║三品明其內護，護佛菩薩諸淨土故，〈觀如來
T33n1709_p0451a10║品〉彰其果德，〈菩薩行品〉具明修因，後《二諦品》
T33n1709_p0451a11║前二依故。後之三品明其外護，護諸王等所
T33n1709_p0451a12║居土故。初〈護國品〉明其報得，〈不思議品〉彰法
T33n1709_p0451a13║勝能，後〈奉持品〉明前二故。又科為三：前三
T33n1709_p0451a14║為內；第四為外；下二為總，總彰經德、總明前
T33n1709_p0451a15║故。又科為四，別如二文：總中分二，先顯經德
T33n1709_p0451a16║示不思議、後總彰前具明二護。又科為五：初
T33n1709_p0451a17║二為內，內彰勝劣；次辨總依，通前及後；次為
T33n1709_p0451a18║外護，滿本所求；次因散花，表經奇特。後總前
T33n1709_p0451a19║四內外依持，十三法師從因至果，十六王等
T33n1709_p0451a20║無上寶故。又科為六：開初果因別則為云合
T33n1709_p0451a21║為一故。依二判中，內非無外、果非無因，各依
T33n1709_p0451a22║勝顯，彰內外普。於前三品辨次第者，先彰果
T33n1709_p0451a23║德令生欣求，必藉因故修勝行，無論因果必
T33n1709_p0451a24║有所依。又果位中如智平等，修因趣果二利
T33n1709_p0451a25║雙明，住果修因皆依境故。又即於境有分有
T33n1709_p0451a26║全，全勝居初、分劣居次，位別勝劣，境後明故。
T33n1709_p0451a27║又約果談因、修因趣果，因果雖二，境唯是一。
T33n1709_p0451a28║猶斯因果俱得護名，果不對因更何所護？內
T33n1709_p0451a29║護三品，次第應知。二釋品名。觀如來者，觀謂
T33n1709_p0451b01║能觀，體即是慧，聞思修等生法俱空，加行本
T33n1709_p0451b02║後俱名觀故。相應俱有四蘊五蘊，隨應為性。
T33n1709_p0451b03║言如來者，謂即所觀。本覺真常性非生滅，不
T33n1709_p0451b04║覺迷本妄識輪迴，反本妄除幻夢俱寂，如歸
T33n1709_p0451b05║本來故名如來。雖去無去，來無所來，對不覺
T33n1709_p0451b06║去故名為來。又應化身大悲感赴，隨根應現
T33n1709_p0451b07║乘如而來，亦名如來。若云觀空，直談法性，此
T33n1709_p0451b08║兼人法云觀如來。又立品名，有其三種：一者
T33n1709_p0451b09║從略，謂即此品，前廣般若、後觀如來，以略顯
T33n1709_p0451b10║廣，名如來品。二者從廣，〈菩薩行品〉自初及末
T33n1709_p0451b11║明菩薩行，名菩薩品。三者當相，謂次四品，依
T33n1709_p0451b12║名申義以彰品號。初後二品，依廣立名，義類
T33n1709_p0451b13║相從，大例唯爾。釋品及次，准上應知。三科判
T33n1709_p0451b14║者，總科內護三品經文，大分三段：第一總標，
T33n1709_p0451b15║從「爾時世尊從三昧起至云何護佛果云何護
T33n1709_p0451b16║十地行」為初段也。第二別答，從「佛告波斯匿
T33n1709_p0451b17║王言護佛果者」至〈二諦品〉末云「大王菩薩摩訶
T33n1709_p0451b18║薩護佛果護十地行護化有情為此也」，廣明
T33n1709_p0451b19║因果，為別答也。第三總結，從「波斯匿王白
T33n1709_p0451b20║佛言真理是一」下至卷終一紙經文，為總結
T33n1709_p0451b21║也。至文當悉。別科三品。解此品者，於中分三：
T33n1709_p0451b22║一標二護、二明問答、三明獲益。就初標中，文
T33n1709_p0451b23║分為五：且初第一從三昧起。其義者何？
T33n1709_p0451b24║經：爾時世尊從三昧起坐師子座。解曰：顯
T33n1709_p0451b25║不住道正念正知，故佛世尊將欲演說，從三
T33n1709_p0451b26║昧起警動群情。言三昧者，梵語也，同三摩地，
T33n1709_p0451b27║俱云等持。古譯禪那，云思惟修及功德林，皆
T33n1709_p0451b28║義翻耳。心一境性，謂即等持，別境中定。謂欲
T33n1709_p0451b29║演說，故云起也。坐師子座者，《智度論》云「非實
T33n1709_p0451c01║師子亦非木石用為師子，以佛即是人中師
T33n1709_p0451c02║子，所坐處床皆得名為師子之座。」彼時大眾
T33n1709_p0451c03║皆悉至誠，佛從定起昇座而坐。又解坐者，即
T33n1709_p0451c04║在義也，非別易處。顯亦正住無所傾動，故云
T33n1709_p0451c05║坐矣。如《大般若》「爾時世尊於師子座上，自敷
T33n1709_p0451c06║尼師壇，結加趺坐，端身正願住對面念。」乃至
T33n1709_p0451c07║下云「在師子座，如四大寶妙高山王，臨照諸
T33n1709_p0451c08║山威光逈出。」以彼准此，義周備矣。從此第二
T33n1709_p0451c09║佛知王心。
T33n1709_p0451c10║經：告大眾言：「吾知十六諸國王等咸作是念：世
T33n1709_p0451c11║尊大慈普皆利樂，我等諸王云何護國？」解
T33n1709_p0451c12║曰：正遍知覺善得他心，知諸國王覩相興願
T33n1709_p0451c13║仰希法雨，文具如前。故佛當根發誠諦語，
T33n1709_p0451c14║告彼大眾作如是言：「吾知諸王咸作是念：世
T33n1709_p0451c15║尊大慈普皆利樂，我等諸王云何護國？」彰外
T33n1709_p0451c16║護也。從此第三總標內護。
T33n1709_p0451c17║經：「善男子！吾今先為諸菩薩摩訶薩說護佛果、
T33n1709_p0451c18║護十地行。」解曰：明佛大悲平等濟護，若唯
T33n1709_p0451c19║外護利樂不均，念外答內顯悲深普，不請而
T33n1709_p0451c20║說也。又若唯外，事相雖嚴，內不澄清，心疾
T33n1709_p0451c21║寧念？外嚴內潔，相應義故。又外因內方得無
T33n1709_p0451c22║災，三毒不除三災必起，藉內護外，故先明也。
T33n1709_p0451c23║又內外言，約二相說：法唯一味平等無差，故
T33n1709_p0451c24║佛大悲曾無異說，由悟不悟、修與不修、深淺
T33n1709_p0451c25║次第，理必然故。善男子者，波斯匿等。吾今已
T33n1709_p0451c26║下，明所護人。護佛果者，即此品也。護十地行，
T33n1709_p0451c27║即後品也。先果後因，欣趣次第，義如前說。能
T33n1709_p0451c28║所護者，能護之法則唯般若，所護之者依經
T33n1709_p0451c29║分二：聖凡二人、淨穢二土。從此第四勅令諦
T33n1709_p0452a01║聽。
T33n1709_p0452a02║經：「汝等皆應諦聽諦聽，善思念之。」解曰：諦者
T33n1709_p0452a03║審也，攝耳聆音發生聞慧，善思思慧，念之修
T33n1709_p0452a04║慧。審其句偈，思其義理，如說修行，令諦聽等。
T33n1709_p0452a05║又復諦者，令心寂靜，對治散亂掉動心故。言
T33n1709_p0452a06║善思者，令心調柔，治彼邪妄不正思故。言念
T33n1709_p0452a07║之者，令心明記，治彼妄失顛倒心故。彼所治
T33n1709_p0452a08║者，障生勝慧，謂若有彼性無堪任，猶如覆漏
T33n1709_p0452a09║穢等三器，得甘露味失漏無堪，是故世尊誡
T33n1709_p0452a10║諦聽等。《智論》偈云「聽者端視如渴飲，一心入
T33n1709_p0452a11║於語義中，踴躍聞法心悲喜，如是之人可為
T33n1709_p0452a12║說。」從此第五大眾讚仰。文分為三：且初第一
T33n1709_p0452a13║眾讚善哉。
T33n1709_p0452a14║經：是時大眾、波斯匿王等聞佛語已，咸共讚言：
T33n1709_p0452a15║「善哉善哉。」解曰：初聞佛語喜躍無任，咸共
T33n1709_p0452a16║一心至誠仰讚，仰讚之極，是故重云善哉善
T33n1709_p0452a17║哉。又初善哉讚他心德，次一善哉讚起悲
T33n1709_p0452a18║深。三寶不斷則無七難，是故重言二善哉矣。
T33n1709_p0452a19║從此第二散花成蓋。
T33n1709_p0452a20║經：即散無量諸妙寶花，於虛空中變成寶蓋。
T33n1709_p0452a21║解曰：初各散花，眾心渴仰，後成寶蓋，一法俱
T33n1709_p0452a22║霑。又事雖多，真理唯一。又行雖眾，果必無差。
T33n1709_p0452a23║又蓋與花非多非一，而性與相非異非同。此
T33n1709_p0452a24║表散花成蓋不墜。從此第三覆諸大眾。
T33n1709_p0452a25║經：覆諸大眾靡不周遍。解曰：靡者，無也。蓋
T33n1709_p0452a26║無盈縮，顯說當根不減不增。總標二護大文
T33n1709_p0452a27║第二問答釋成。於中分二：初波斯匿問、後如
T33n1709_p0452a28║來正答。且初第一總問者何？
T33n1709_p0452a29║經：時波斯匿王即從座起，頂禮佛足，合掌長跪
T33n1709_p0452b01║而白佛言：「世尊！菩薩摩訶薩云何護佛果？云何
T33n1709_p0452b02║護十地行？」解曰：即從座起，異諸眾也。頂禮
T33n1709_p0452b03║佛足者，以已尊頂禮佛卑足也。合掌長跪者，
T33n1709_p0452b04║敬請之儀。白佛言下，申其所問。運身發語由
T33n1709_p0452b05║審決思，三業至誠利樂故問。菩薩等者，舉能
T33n1709_p0452b06║行人。云何已下，問所行行。問：菩薩因位護義
T33n1709_p0452b07║極成，佛果已圓更何須護？答：果從因顯，果
T33n1709_p0452b08║德已圓性不離因，故說護果。若爾，護果即因，
T33n1709_p0452b09║與後何別？若因果一，何須分二？答：此品之
T33n1709_p0452b10║內就果談因，後品之中從因趣果。因果事異，
T33n1709_p0452b11║故品別開，約理不殊故俱說護。從此第二如
T33n1709_p0452b12║來正答。文分為三：初略標宗、次別問答、後直
T33n1709_p0452b13║問答。初中分四：一總標護果、二徵其所以、三
T33n1709_p0452b14║佛為釋成、四結修般若。初中分三：且初第一
T33n1709_p0452b15║總標護果。
T33n1709_p0452b16║經：佛告波斯匿王言：「護佛果者，諸菩薩摩訶薩
T33n1709_p0452b17║應如是住。」解曰：王承佛旨因果總問，如來
T33n1709_p0452b18║別答，先果、後因。由前一問起下三品，三段
T33n1709_p0452b19║科中從此已下大文第二如來別答。佛告已
T33n1709_p0452b20║下，諸主及果并能行人，文如前釋。應如是住
T33n1709_p0452b21║者，住悲智心。准無著論釋《金剛經》云何住者，
T33n1709_p0452b22║謂欲願也。欲者，正求也。願者，為所求故作心
T33n1709_p0452b23║思念也。最初發心入諸善法，欲為根本，論名
T33n1709_p0452b24║正求或正希求，以欲為首方起願故。願於百
T33n1709_p0452b25║法無別體性，依無著論思念為體，依《莊嚴論》
T33n1709_p0452b26║思欲為體，依《唯識論》信、欲、勝解三法為體。總
T33n1709_p0452b27║三論文，五法為體，謂彼思、念、欲、信、勝解，以彼
T33n1709_p0452b28║欲願釋此住矣。從此第二廣明化利。
T33n1709_p0452b29║經：「教化一切卵生胎生濕生化生。」解曰：正明
T33n1709_p0452c01║修行。依前住心，廣大思願利他行也。言教化
T33n1709_p0452c02║者，隨病設藥也。菩薩利物遂己修行，悲所度
T33n1709_p0452c03║生廣雖三界，於中含識唯此四生。《瑜伽論》云
T33n1709_p0452c04║「五蘊初起名為生也。如孔雀等從卵㲉出名
T33n1709_p0452c05║為卵生，如牛馬等從胎藏出名為胎生，如飛
T33n1709_p0452c06║蛾等從濕氣出名為濕生，如諸天等諸根頓
T33n1709_p0452c07║具無而歘有名為化生。」如《俱舍》頌云「倒心趣
T33n1709_p0452c08║欲境，濕化染香處。」卵胎二生於中有位，由彼
T33n1709_p0452c09║業力起顛倒心馳趣欲境，雖住遠處能見父
T33n1709_p0452c10║母。於結生位，是男是女起愛恚心隨一現前，
T33n1709_p0452c11║左右向背隨所愛合，即生有身漸次增故。濕
T33n1709_p0452c12║生染智，謂遠嗅知生處香氣便生愛染，業有
T33n1709_p0452c13║勝劣香淨穢故。化生染處，謂遠觀見當所生
T33n1709_p0452c14║處，隨業罪福處有苦樂。故說三界因愛受
T33n1709_p0452c15║生。生之形狀、中有品類，如常分別。又《瑜伽》說
T33n1709_p0452c16║「內心思業而為其因，外㲉胎藏濕潤為緣，卵
T33n1709_p0452c17║生具四、胎三、濕二、化生唯一所謂思業。藉緣
T33n1709_p0452c18║多小從多先明，辨生勝劣少為上也。人與傍
T33n1709_p0452c19║生各具有四，鬼通胎化，天及地獄唯是化生。
T33n1709_p0452c20║欲色界中身具五蘊，若無色界四蘊成身。」於
T33n1709_p0452c21║有色界身量大小頓漸生滅，義如常矣。此明
T33n1709_p0452c22║菩薩所化有情，於三界中據處生說依止境
T33n1709_p0452c23║界，樂者敘焉。雖菩薩願四生等化，理實所
T33n1709_p0452c24║化隨對根緣，難非難處待時熟等，如無著論。
T33n1709_p0452c25║何故經中不言界趣？界通非情，趣無中有。又
T33n1709_p0452c26║尼乾等執草木生，申此經云卵等生故。從此
T33n1709_p0452c27║第三降伏對治。文分為三：且初第一對治蘊
T33n1709_p0452c28║倒。
T33n1709_p0452c29║經：「不觀色相、不觀色如，受想行識、我人知見、常
T33n1709_p0453a01║樂淨倒。」解曰：明所治也。前廣化利，令遠散
T33n1709_p0453a02║動，住相分別，故令對治。不觀色相不觀色如
T33n1709_p0453a03║者，此總標也。於五蘊中舉色為首，色謂質礙
T33n1709_p0453a04║變礙為性。如謂真如，無礙為性。起心分別見
T33n1709_p0453a05║有色如，此分別心正令除斷，若無分別勝義
T33n1709_p0453a06║相應，一毫之善發迹至佛。此無分別，遍下言
T33n1709_p0453a07║故。受想行識者，受謂領納苦樂捨受，想謂能
T33n1709_p0453a08║取怨親等像，行謂造作善染諸行亦遷流故，
T33n1709_p0453a09║識謂了別即眼等識。謂於四蘊皆離分別，性
T33n1709_p0453a10║相平等境智俱如，治依他故。我人知見常樂
T33n1709_p0453a11║淨倒者，依蘊妄執先我後法，各有四倒。我謂
T33n1709_p0453a12║主宰，依《智度論》即陰計我有五、離陰計我有
T33n1709_p0453a13║五、和合計我有十，總二十也。即陰我者，指陰
T33n1709_p0453a14║為我。離陰計我，如將車人。和合有十者，如
T33n1709_p0453a15║色中我，色作窟宅我在其中，四陰亦爾。我中
T33n1709_p0453a16║色者，我作窟宅色居其中，四陰亦爾，分別我
T33n1709_p0453a17║故。依無著論，自體相續總執五蘊相續為我，
T33n1709_p0453a18║計前際我是今世我所執取故。言人者，謂展
T33n1709_p0453a19║轉趣、餘趣、取執趣、未來後生實趣。言知者，數
T33n1709_p0453a20║論執我，體即是思，受用諸法。我為知者，即現
T33n1709_p0453a21║我故。言見者，謂即我執有身見也。如是四種
T33n1709_p0453a22║皆我倒矣。常樂等者，即法四倒，住持自相能
T33n1709_p0453a23║生謬解。謂外道等不了五蘊有為之法剎那
T33n1709_p0453a24║不住，妄起常倒；有漏皆苦，妄起樂倒；實不自
T33n1709_p0453a25║在，妄起我倒；自性不淨，妄起淨倒。第三我倒，
T33n1709_p0453a26║文無者略，舊經具有。或前我故下一倒字，通
T33n1709_p0453a27║上我法。由斯二執，二障具生，為障既重，先對
T33n1709_p0453a28║治故。又報五蘊自性無記，是所依故。我法二
T33n1709_p0453a29║倒不善有覆分別俱生，是能依故。唯無分別
T33n1709_p0453b01║定慧能治，故此具明令對治也。從此第二對
T33n1709_p0453b02║治諸行。
T33n1709_p0453b03║經：「四攝、六度、二諦、四諦、力、無畏等一切諸行。」
T33n1709_p0453b04║解曰：前所治境起心為倒，此能治行動念成
T33n1709_p0453b05║病，但治俱見實不除法。由如禾莠同聚俱
T33n1709_p0453b06║生，俱除其莠非遣禾也。正行諸行起能見
T33n1709_p0453b07║心，治彼起心令無分別，行無所行即正行故。
T33n1709_p0453b08║此段經文通賢聖位，地前修習其相未已有
T33n1709_p0453b09║功用住，若有散心亦未亡相，故通對治。四攝
T33n1709_p0453b10║四諦，如上已明。六度二諦并四無畏，如下當
T33n1709_p0453b11║辨。力謂十力，處非處等，如常分別。一切諸行
T33n1709_p0453b12║者，不唯此所到行門，乃至菩薩所修萬行通
T33n1709_p0453b13║為觀矣。從此第三對能行人。
T33n1709_p0453b14║經：「乃至菩薩如來亦復如是，不觀相、不觀如。」
T33n1709_p0453b15║解曰：不唯於行令心不住，觀佛菩薩亦令不
T33n1709_p0453b16║住。若心分別見相見如，此即所治，令無分別。
T33n1709_p0453b17║雖佛菩薩勝無與等，無分別位起分別心，即
T33n1709_p0453b18║令對治住無相故。若爾，應離相求？此亦不然。
T33n1709_p0453b19║即相觀無，相即無相，非謂相外別更求無。若
T33n1709_p0453b20║更別求，此即為病。然佛菩薩勝功德聚，若稱
T33n1709_p0453b21║念者，障滅河沙。於勝義心，故令不住，非謂世
T33n1709_p0453b22║諦事相撥無。若起此心成大邪見，豈符經意
T33n1709_p0453b23║無相觀耶？問：前云菩薩摩訶薩應如是住，此
T33n1709_p0453b24║云乃至菩薩不觀相如，為復能住即所觀耶？
T33n1709_p0453b25║答：設爾無失。謂令菩薩無相現前，所修勝行
T33n1709_p0453b26║皆無相故。設於勝者亦不起心，正離自他住
T33n1709_p0453b27║無相故。又解：應如是，住明住心也。教化四生，
T33n1709_p0453b28║明修行也。不觀已下盡此段文，明降伏也。如
T33n1709_p0453b29║次即是智恩斷因。因必具修，成果三德至究
T33n1709_p0453c01║竟位報化法身。故初具明，佛深意也。從此第
T33n1709_p0453c02║二徵其所以。
T33n1709_p0453c03║經：「所以者何？」解曰：所以不觀相如者，何所
T33n1709_p0453c04║以也。從此第三佛為釋成。文分為二：且初第
T33n1709_p0453c05║一釋諸法空。
T33n1709_p0453c06║經：「以諸法性即真實故，無來無去、無生無滅，
T33n1709_p0453c07║同真際、等法性，無二無別猶如虛空。」解曰：言
T33n1709_p0453c08║諸法者，即前五蘊。法性空寂，即真實故。無來
T33n1709_p0453c09║無去無生無滅者，釋法四倒。依蘊妄執計常
T33n1709_p0453c10║樂等，心為彼薰識浪流動，故有來有去有生
T33n1709_p0453c11║有滅。若了彼倒妄體即空，本無來去無生滅
T33n1709_p0453c12║故。同真際等法性者，釋諸正行，四攝六度所
T33n1709_p0453c13║修萬行，皆淨法界方便妙用，用不離體、與理
T33n1709_p0453c14║相應，即一一行皆同真際等法性故。無二無
T33n1709_p0453c15║別猶如虛空者，釋菩薩等雖諸法性本來常
T33n1709_p0453c16║住，不因顯說無以證修，故佛菩薩出現於世
T33n1709_p0453c17║廣為開示。然修行者，應正了知能說所說法
T33n1709_p0453c18║界一相，聖凡不二自他無別，覺性常住猶如虛
T33n1709_p0453c19║空，對佛菩薩應如是觀。又解：五蘊諸法其性
T33n1709_p0453c20║真實，性被妄薰故有來去有生有滅，本性空
T33n1709_p0453c21║寂無來無去無生無滅故。同真際等法性者，
T33n1709_p0453c22║蘊與真性事理依持，如波依水故同真際，理
T33n1709_p0453c23║不離事皆等法性。諸法與性無二無別，了法
T33n1709_p0453c24║即性猶如虛空。又解：法性常住故無來去，法
T33n1709_p0453c25║性不變故無生滅。由修行者了法性空，所修
T33n1709_p0453c26║勝行心同真際、行等法性。因果事異所現理
T33n1709_p0453c27║同，故云無二。能觀不異，故云無別。長時無間
T33n1709_p0453c28║障盡果圓，猶如虛空動而常寂，彰果位矣。前
T33n1709_p0453c29║解順文，次解依蘊。今前菩薩行離二邊，後解
T33n1709_p0454a01║順理至無上覺，釋法空也。從此第二釋我等
T33n1709_p0454a02║空。
T33n1709_p0454a03║經：「蘊處界相無我我所。」解曰：明前我空，舉
T33n1709_p0454a04║所依法顯能依空。蘊等何義？《俱舍》頌云「聚生
T33n1709_p0454a05║門種族，是蘊處界義。」聚是蘊義，謂即五蘊。色
T33n1709_p0454a06║聚心聚，故名為蘊。蘊是有為，非無為故。生門
T33n1709_p0454a07║處義謂十二處，六根六境是心心所生長門
T33n1709_p0454a08║處，由六識身依根取境名生門故。種族界義
T33n1709_p0454a09║即十八界，為同類因各生自類等流果故。何
T33n1709_p0454a10║故世尊說蘊處界？如彼頌云「愚根樂三故，說
T33n1709_p0454a11║蘊處分三。」愚有三者，謂諸有情執我一常，
T33n1709_p0454a12║愚心所為，我為說五蘊，五蘊之中三是心所
T33n1709_p0454a13║故。愚色，為我說十二處，十二處中十是色故。
T33n1709_p0454a14║總愚色心以為我者，為說十八界，十八界中
T33n1709_p0454a15║離色心故。根上中下，樂略中廣，是故世尊說
T33n1709_p0454a16║蘊處界。無我我所者，我即前云我人知見。我
T33n1709_p0454a17║所即是彼我資具。此蘊處界從因緣起，其體
T33n1709_p0454a18║尚無，況我我所從計執生而體是有？故皆空
T33n1709_p0454a19║矣。從此第四結脩般若。
T33n1709_p0454a20║經：「是為菩薩摩訶薩修行般若波羅蜜多。」解
T33n1709_p0454a21║曰：若能如上住悲智心，地上地前修諸勝行
T33n1709_p0454a22║不著性相，必得果圓，是真修行至彼岸矣。
T33n1709_p0454a23║此上經文略標宗旨，世尊總陳一部之意；下
T33n1709_p0454a24║文廣辨理事小殊，窮其至理更無異也。又不
T33n1709_p0454a25║唯一部，諸大乘教但是廣文，住修斷障一理
T33n1709_p0454a26║通貫。自下諸文先略後廣，准此廣悉。大文第
T33n1709_p0454a27║二明別問答。文分為三：一別問答、二總問
T33n1709_p0454a28║答、三結護果。初別問答，文分為三：一明實相、
T33n1709_p0454a29║二明觀照、三明文字。初明實相，文分為二：且
T33n1709_p0454b01║初第一波斯匿王問。其義者何？
T33n1709_p0454b02║經：波斯匿王白佛言：「世尊！若菩薩眾生性無二
T33n1709_p0454b03║者，菩薩以何相而化眾生耶？」解曰：世尊略
T33n1709_p0454b04║陳，王應具悉詞微旨妙，歷法廣明，故牒前文
T33n1709_p0454b05║而興此問。問之意者，由諸有情迷無慧目，
T33n1709_p0454b06║故希菩薩悲以利生。若菩薩眾生同一法性，
T33n1709_p0454b07║法性平等即無二別。若無二別，菩薩更以何
T33n1709_p0454b08║法而化眾生耶？從此第二如來正答。文分為
T33n1709_p0454b09║二：初明勝義空、後明世俗有。初中分三：初總
T33n1709_p0454b10║明法性、次徵其所以、後釋諸法空。初法性中，
T33n1709_p0454b11║文復分二：且初第一總標法倒。
T33n1709_p0454b12║經：佛言：「大王！色受想行識、常樂我淨。」解曰：
T33n1709_p0454b13║初列五蘊總標有為，後列四倒總標我法。先
T33n1709_p0454b14║標此二，以明法空。從此第二正答不住。
T33n1709_p0454b15║經：「法性不住色不住非色、受想行識、常樂我淨，
T33n1709_p0454b16║亦不住淨不住非淨。」解曰：法性不住色不
T33n1709_p0454b17║住非色者，色謂色蘊，除色之餘皆名非色。住
T33n1709_p0454b18║不住者，依對待立，如因見住，便言不住。此中
T33n1709_p0454b19║法性離言絕慮寂然一相，唯以智證，豈同對
T33n1709_p0454b20║待住不住乎？受想行識常樂我淨亦不住淨
T33n1709_p0454b21║不住非淨者，義同於上故置亦言。初後具陳，
T33n1709_p0454b22║例中亦爾，皆不住故。如《涅槃》云「為一切諸法
T33n1709_p0454b23║本性自空為因，菩薩修空見空。若一切法本
T33n1709_p0454b24║性自空，何須菩薩修空見空？若一切法本性
T33n1709_p0454b25║不空，菩薩修空何能見空？佛言雖一切法本
T33n1709_p0454b26║性是空，亦因菩薩修空見空。」言本性空所證
T33n1709_p0454b27║境空，修空見空能證智空，以能所證悉皆是
T33n1709_p0454b28║空，故能所化皆不住矣。從此第二徵其所以。
T33n1709_p0454b29║經：「何以故？」解曰：法性非住不住者，何以故？
T33n1709_p0454c01║從此第三釋諸法空。
T33n1709_p0454c02║經：「以諸法性悉皆空故。」解曰：以法性空，無
T33n1709_p0454c03║住不住。為明菩薩法性相應化而不住，同法
T33n1709_p0454c04║性故。從此第二明世諦有。文分為三：初總標
T33n1709_p0454c05║世諦、次別明諸有、後總結非實。且初第一總
T33n1709_p0454c06║標世諦。
T33n1709_p0454c07║經：「由世諦故、由三假故。」解曰：前勝義諦明
T33n1709_p0454c08║諸法空，此世俗諦明諸法有。由諸性相體不
T33n1709_p0454c09║相離，如斷證修故次明矣。由世諦故者，此句
T33n1709_p0454c10║總標。由者因由。世者可毀壞也，通目一切有
T33n1709_p0454c11║漏有為。言諦者，審義實義。審實可壞，名世諦
T33n1709_p0454c12║故。由三假故，此句別也，謂法、受、名，具如前解，
T33n1709_p0454c13║皆世諦故。從此第二別明諸有。文分為三：且
T33n1709_p0454c14║初第一明三界有。
T33n1709_p0454c15║經：「一切有情蘊處界法，造福非福不動行等，因
T33n1709_p0454c16║果皆有。」解曰：此明三界有情因果也。一切
T33n1709_p0454c17║有情者，簡非情也。蘊處界法者，業所依也。造
T33n1709_p0454c18║福非福不動行等者，如《大般若》云「一者福業、
T33n1709_p0454c19║二者非福業、三者不動業」也。欲界善業名為
T33n1709_p0454c20║福業，業能招人天可愛果故。欲不善業名非
T33n1709_p0454c21║福業，損惱有情招三惡趣非愛果故。色無色
T33n1709_p0454c22║界業名不動業，能招彼地不動果故。若爾，何
T33n1709_p0454c23║故《俱舍論》云「如世尊說，初靜慮地有尋伺動，
T33n1709_p0454c24║第二靜慮有喜受動，第三靜慮有樂受動。」何
T33n1709_p0454c25║名不動？答：如彼頌云，約自地處所業果無動
T33n1709_p0454c26║故。雖下三禪有炎患動，約處言之業果不
T33n1709_p0454c27║動。如初禪業招初禪果，初禪處業無容轉令
T33n1709_p0454c28║二禪處受。業果處定，立不動名。不同欲界有
T33n1709_p0454c29║天等業，由別約力轉令異處人等中受，名動
T33n1709_p0455a01║業故。因果皆有者，如上所明作業感果皆悉
T33n1709_p0455a02║有故。從此第二明三乘有。
T33n1709_p0455a03║經：「三乘賢聖所修諸行乃至佛果，皆名為有。」
T33n1709_p0455a04║解曰：三乘賢聖所修諸行者，謂由般若引攝
T33n1709_p0455a05║當根，隨自證修有三別故。言三者，下中上根。
T33n1709_p0455a06║言乘者，教理行果，即所乘也。言賢者，和善之
T33n1709_p0455a07║義，資糧加行也。言聖者，通達修習究竟位也。
T33n1709_p0455a08║所修諸行者，隨前三乘所修行也。略分別者，
T33n1709_p0455a09║一聲聞乘者，如《華嚴》云「上品十善，修自利行，
T33n1709_p0455a10║智慧狹劣，怖三界、闕大悲，從他聞聲而得解
T33n1709_p0455a11║了，名聲聞乘。」依有部宗，前七方便，具如上解。
T33n1709_p0455a12║阿羅漢果，如上略明。餘之三果，義如常說。二
T33n1709_p0455a13║緣覺乘者，如《華嚴》云「上品十善，自利清淨，不
T33n1709_p0455a14║從他教自覺悟故，大悲方便不具足故，悟解
T33n1709_p0455a15║甚深緣生法故，名緣覺乘。」如《瑜伽論》第三十
T33n1709_p0455a16║四獨覺地云「有其五種：一種性、二道、三習、四
T33n1709_p0455a17║住、五行。言種性者，有其三種：一薄塵垢、離憒
T33n1709_p0455a18║鬧處，於寂靜處深心愛樂。二少悲心，說法利
T33n1709_p0455a19║人心不愛樂，樂少思務寂靜而住。三中根性
T33n1709_p0455a20║是慢行類，深心希願無師無敵而證菩提故。
T33n1709_p0455a21║第二道者，亦有三種：一者謂於百劫值佛出
T33n1709_p0455a22║世，親邇承事，成就相續，專心求證獨覺菩
T33n1709_p0455a23║提，於蘊處界、緣起、處非處及諦此六善巧勤
T33n1709_p0455a24║修覺故，於當來世速能證得獨覺菩提，名
T33n1709_p0455a25║麟角喻。二有一類值佛出世，親近善士聽聞
T33n1709_p0455a26║正法，如理作意，未曾修習順決擇分煗等善
T33n1709_p0455a27║根，修前蘊等六種善巧，於當來世證彼菩提
T33n1709_p0455a28║得沙門果。三有一類值佛出世，親近善士聽
T33n1709_p0455a29║聞正法，如理作意證法現觀，得沙門果而無
T33n1709_p0455b01║力能至極究竟阿羅漢果，復修蘊等六種善
T33n1709_p0455b02║巧，依出世道於當來世至極究竟，畢竟離垢
T33n1709_p0455b03║畢竟證得梵行邊際阿羅漢果。後第二三名
T33n1709_p0455b04║部行故。第三習者，此亦有三：一有一類依
T33n1709_p0455b05║獨覺道，滿足百劫修習資糧，過百劫已出無
T33n1709_p0455b06║佛世，無師自能修三十七菩提分法，諸法現
T33n1709_p0455b07║觀得獨覺果，永斷一切諸煩惱盡成阿羅漢，
T33n1709_p0455b08║此麟角喻。復有一類依第二道或第三道，由
T33n1709_p0455b09║彼因緣出無佛世，無師自能修三十七菩提
T33n1709_p0455b10║分法，從前二三所修次第至極究竟，畢竟離
T33n1709_p0455b11║垢、畢竟證得梵行邊際，證得最上阿羅漢果，
T33n1709_p0455b12║皆部行故。第四住者，此亦有三：初麟角喻，樂
T33n1709_p0455b13║處孤林、樂獨居住、樂甚深勝解、樂觀察甚
T33n1709_p0455b14║深緣起道理、樂住最極空無願相，安處作
T33n1709_p0455b15║意。第二第三所習部行，不必一向樂處林野、
T33n1709_p0455b16║樂獨居住，亦樂部眾共相雜住，樂深勝解乃
T33n1709_p0455b17║至作意故。五獨覺行，一切獨覺隨住彼彼村
T33n1709_p0455b18║邑聚落，善護其身、善守諸根、善住正念，隨入
T33n1709_p0455b19║彼彼村邑聚落，或為乞食或濟度化下劣愚
T33n1709_p0455b20║昧，以身濟度不以語言。何以故？唯現身相為
T33n1709_p0455b21║彼說法不發言故，示現種種神通境界，乃至
T33n1709_p0455b22║為令心誹謗者生歸向故。」明緣覺竟。乃至佛
T33n1709_p0455b23║果皆名為有者，大乘賢聖，至下當悉。從此第
T33n1709_p0455b24║三明諸見有。
T33n1709_p0455b25║經：「六十二見亦名為有。」解曰：不唯三界及
T33n1709_p0455b26║以三乘世俗諦中依他故有，外道染見亦計
T33n1709_p0455b27║執有。六十二見者，依《賢劫經》，謂於五蘊計
T33n1709_p0455b28║我我所，言色是我、我有色、色屬我、我住色中。
T33n1709_p0455b29║初句是我，三句我所。受想行識，四句亦然。四
T33n1709_p0455c01║五二十成二十句。五句是我，餘為我所。此上
T33n1709_p0455c02║諸句依現在蘊。於過未世，亦各二十，成六十
T33n1709_p0455c03║句。加斷常見，六十二矣。如《大品經》、《梵網六十
T33n1709_p0455c04║二見經》、《長阿含經》第十〈梵動品〉、《大婆沙論》一百
T33n1709_p0455c05║九十九、《瑜伽》五十八及八十七、《智度》、《唯識》皆明
T33n1709_p0455c06║諸見，於法不倦，樂者敘焉。從此第二總結非
T33n1709_p0455c07║實。
T33n1709_p0455c08║經：「大王！若著名相分別諸法，六趣四生、三乘
T33n1709_p0455c09║行果，即是不見諸法實性。」解曰：若著名相
T33n1709_p0455c10║分別諸法者，此明妄倒著相迷真，五法之中
T33n1709_p0455c11║前三法也。言五法者，相、名、分別、正智、真如。
T33n1709_p0455c12║《顯揚》第六、《瑜伽》七十四，兩論同說依他攝四，
T33n1709_p0455c13║攝彼相、名、分別、正智；圓成實一，攝彼真如；遍
T33n1709_p0455c14║計所執不攝五事。彼說：有漏心心所法變似
T33n1709_p0455c15║所詮，說名為相。似能詮現，施設為名。能變心
T33n1709_p0455c16║等，立為分別。無漏心等離戲論故，名為正智。
T33n1709_p0455c17║《中邊》第二說：依他起攝相、分別；遍計所執唯
T33n1709_p0455c18║攝彼名；正智、真如圓成實攝。彼說：有漏心及
T33n1709_p0455c19║心所相分名相，餘名分別，遍計所執都無體
T33n1709_p0455c20║故。為顯非有，假說為名。正智真如，能證所證
T33n1709_p0455c21║二俱無倒，圓成實攝。《楞伽》偈云「名、相、覺想
T33n1709_p0455c22║自性二相，正智、如如是則成相。」言名相者，遍
T33n1709_p0455c23║計所攝，二無體故。言覺想者，即是妄想，謂心
T33n1709_p0455c24║心所，依他起攝。緣前名相，故名覺想。自性二
T33n1709_p0455c25║相者，即上三法，遍計依他二自性矣。正智如
T33n1709_p0455c26║如是則成相者，智如二種為圓成故。《中邊》、《楞
T33n1709_p0455c27║伽》所明五法屬此經者，前云法性不住色不
T33n1709_p0455c28║住非色等文五中後二，正智如如皆圓成故。
T33n1709_p0455c29║雖即正智而非無為，無漏有為離倒究竟，《楞
T33n1709_p0456a01║伽》說為圓成實故。後世諦文是前三法，三界
T33n1709_p0456a02║三乘依他起故，即是《中邊》相及分別，《楞伽
T33n1709_p0456a03║經》中覺想心故。六十二見遍計所攝，《中邊》之
T33n1709_p0456a04║名、《楞伽》名相。《顯揚》、《瑜伽》屬此經者，法性第五，
T33n1709_p0456a05║世諦前四不立遍計從心說故。六趣四生
T33n1709_p0456a06║三乘行果者，並如前解。即是不見諸法實性
T33n1709_p0456a07║者，若著名相分別諸法，乃至行果執為實有，
T33n1709_p0456a08║即不能見諸法實性。顯無執者能見實性，下
T33n1709_p0456a09║〈二諦品〉因此而興，前後次第至文悉矣。
T33n1709_p0456a10║仁王護國般若波羅蜜經疏卷上二終