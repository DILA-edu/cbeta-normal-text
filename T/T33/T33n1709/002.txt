T33n1709_p0456a11║
T33n1709_p0456a12║
T33n1709_p0456a13║仁王護國般若波羅蜜多經疏卷
T33n1709_p0456a14║中一
T33n1709_p0456a15║
T33n1709_p0456a16║青龍寺翻經講論沙門
T33n1709_p0456a17║良賁奉　詔述
T33n1709_p0456a18║觀如來品第二明觀照般若。從此第二
T33n1709_p0456a19║明觀照中，文分為二：且初第一波斯匿王問。
T33n1709_p0456a20║經：波斯匿王白佛言：「諸法實性清淨平等，非有
T33n1709_p0456a21║非無，智云何照？」解曰：舉前法性以問智也。
T33n1709_p0456a22║諸法實性者，即諸法性也。清淨者，非塵染也。
T33n1709_p0456a23║言平等者，無高下也。非有非無者，舉如問智
T33n1709_p0456a24║也。法若是有，稱有而知；法若是無，稱無而解。
T33n1709_p0456a25║既非有無，智云何照？從此第二如來正答。於
T33n1709_p0456a26║中分三：一明諸法空、二諸法假有、三聖智次
T33n1709_p0456a27║第。初法空中，文分為二：初明境非有、後明智
T33n1709_p0456a28║照空。初境非有，文分為二：初法自性空、後生
T33n1709_p0456a29║滅明空。初法體空，文復分三：且初第一答
T33n1709_p0456b01║智有無。
T33n1709_p0456b02║經：佛言：「大王！智照實性非有非無。」解曰：明
T33n1709_p0456b03║能照智稱境而觀，非有非無通境智矣。叡法
T33n1709_p0456b04║師云：「萬物非無，宗之者無相；虛宗非有，照
T33n1709_p0456b05║之者無心。」故聖人以無心真智照無相虛宗，
T33n1709_p0456b06║內外兩冥、境智俱寂即其照也。從此第二徵
T33n1709_p0456b07║其所以。
T33n1709_p0456b08║經：「所以者何？」解曰：智照實性非有無者，何
T33n1709_p0456b09║所以也。從此第三釋諸法空。文分為二：且初
T33n1709_p0456b10║第一總明法空。
T33n1709_p0456b11║經：「法性空故。」解曰：法者諸法、性者實性，法
T33n1709_p0456b12║及法性悉皆空故。然於諸法執見不同，凡夫
T33n1709_p0456b13║於法執有是非，外道於法執我執法，小乘於
T33n1709_p0456b14║法執實色心，大乘於法達無自性。了法即空
T33n1709_p0456b15║名法性空。從此第二即法明空。
T33n1709_p0456b16║經：「是即色受想行識、十二處、十八界、士夫六
T33n1709_p0456b17║界、十二因緣、二諦四諦一切皆空。」解曰：謂
T33n1709_p0456b18║蘊處界、士夫六界、外道異生執實起倒，舉以
T33n1709_p0456b19║明空。十二因緣，明獨覺觀。言四諦者，明聲
T33n1709_p0456b20║聞觀。言二諦者，明菩薩觀。悉無自性一切皆
T33n1709_p0456b21║空，前四後一如上已明。緣生二諦，至下當悉。
T33n1709_p0456b22║從此第二生滅明空。文分為四：且初第一標
T33n1709_p0456b23║生滅空。
T33n1709_p0456b24║經：「是諸法等即生即滅、即有即空，剎那剎那亦
T33n1709_p0456b25║復如是。」解曰：前明諸法無自性空，此明諸
T33n1709_p0456b26║法生滅故空，隨對有情當根破執。是諸法等
T33n1709_p0456b27║即生即滅即有即空者，謂前蘊等諸有為法，
T33n1709_p0456b28║體不堅住念念遷流，若疾炎過同懸流度，
T33n1709_p0456b29║隨生即滅念念皆空。然有為相，或說四者，如
T33n1709_p0456c01║《婆沙論》，能起名生、能安名住、能衰名異、能
T33n1709_p0456c02║壞名滅，生居未來、餘三現在。又《唯識》云
T33n1709_p0456c03║「本無今有，有位名生。生位暫停，即說為住。住
T33n1709_p0456c04║別前後，復立異名。暫有還無，無時名滅。前三
T33n1709_p0456c05║現在，滅居過去。」此為正也。說三相者，如《俱舍
T33n1709_p0456c06║論》引經說三，一起、二住異、三盡。論有兩解，如
T33n1709_p0456c07║常今別。說二相者，如此經云「即生即滅」。瑜
T33n1709_p0456c08║伽同此，如彼論云「生及住異俱名生品，滅
T33n1709_p0456c09║名滅品。諸弟子眾應觀諸法生滅而住。」說
T33n1709_p0456c10║一相者，如經偈云「諸行無常」。諸者眾也，行謂
T33n1709_p0456c11║遷流，通曰有為，總名諸行。言無常者，如《瑜
T33n1709_p0456c12║伽論》八十一云「有起盡故名無常也。合生滅
T33n1709_p0456c13║二總名無常。」五十二說「若由此相起厭思
T33n1709_p0456c14║惟，為令厭患離欲解脫，合說生滅為無常
T33n1709_p0456c15║故。何謂無常？有非恒有、無非恒無，二無常
T33n1709_p0456c16║相故云無常。經言生滅，乘略明故。」剎那剎
T33n1709_p0456c17║那亦復如是者，言剎那者時極少也，如言極
T33n1709_p0456c18║微色極少也。生滅有二：一者剎那、二者一期，
T33n1709_p0456c19║此非一期云剎那矣。何名剎那？緣和合法得
T33n1709_p0456c20║自體頃。又行動法度一極微，如是名為一剎
T33n1709_p0456c21║那量。重言剎那者，破情計也。有情妄倒執法
T33n1709_p0456c22║常有，謂聞諸法生滅故空，即作是念：唯現在
T33n1709_p0456c23║法剎那生滅，過去未來體應常住。為破此
T33n1709_p0456c24║計，故明諸法無始時來，過去已滅、現在今滅、未
T33n1709_p0456c25║來當滅，念念遷流皆剎那滅。是故經云「剎那
T33n1709_p0456c26║剎那亦復如是」。問：即滅為同剎那、為復異
T33n1709_p0456c27║世？答：然以一念有多剎那，於一剎那有多生
T33n1709_p0456c28║滅。以多生滅成一剎那即體明空，故同念也。
T33n1709_p0456c29║此同《華嚴》偈云「譬如長風起，鼓拂生動勢，二
T33n1709_p0457a01║俱不相知，諸法亦如是。」生滅即空不相知也。
T33n1709_p0457a02║從此第二徵其所以。
T33n1709_p0457a03║經：「何以故？」解曰：諸有為法剎那生滅者，何
T33n1709_p0457a04║所以故？從此第三釋多生滅。
T33n1709_p0457a05║經：「一念中有九十剎那，一剎那經九百生滅。」
T33n1709_p0457a06║解曰：從麁至細，轉折明空。諸有為法漂馳不
T33n1709_p0457a07║住，過去已無、未來當無，現在一念勿謂實
T33n1709_p0457a08║有。拆此一念有九十剎那，勿謂剎那而有實
T33n1709_p0457a09║體。拆一剎那有九百生滅，以多生滅成一剎
T33n1709_p0457a10║那，剎那無體；以多剎那合成一念，念無實體，
T33n1709_p0457a11║故說諸法念念皆空。問：念於別境明記為性，
T33n1709_p0457a12║如何此云念生滅空？答：念名即同，所因有異。
T33n1709_p0457a13║彼別境念，明記為性；此不相應時中假立，一
T33n1709_p0457a14║生滅頃假立念名，念無實體悉皆空也。從此
T33n1709_p0457a15║第四結諸法空。
T33n1709_p0457a16║經：「諸有為法悉皆空故。」解曰：結有為法生
T33n1709_p0457a17║滅故空，及顯無為寂而常矣。從此第二明智
T33n1709_p0457a18║照空。文分為二：且初第一標智照空。
T33n1709_p0457a19║經：「以甚深般若波羅蜜多，照見諸法一切皆
T33n1709_p0457a20║空。」解曰：如宗中解。略屬文者，甚深般若即
T33n1709_p0457a21║淨慧也，波羅蜜多彼岸到也。言照見者，照
T33n1709_p0457a22║謂智體、見謂智用，照體即見，目無相心，由
T33n1709_p0457a23║此淨慧達彼岸故。言諸法者，謂所照境，境智
T33n1709_p0457a24║俱寂，故經說云「一切皆空」。問：前四諦下一切
T33n1709_p0457a25║皆空，此諸法下一切皆空。二文何別？答：前唯
T33n1709_p0457a26║境空，此亦智空。雖境與智，皆自性空。顯智照
T33n1709_p0457a27║如，智即無相，故合明矣。從此第二歷法明空。
T33n1709_p0457a28║文分為六：且初第一明內外空。
T33n1709_p0457a29║經：「內空、外空、內外空。」解曰：自下經文明其
T33n1709_p0457b01║正智即有觀空，有十八也。此十八空，與《大般
T33n1709_p0457b02║若》後四文別，如五十一，善現發問、世尊具答，
T33n1709_p0457b03║略引彼經釋此文也。言內空者，內謂內法，即
T33n1709_p0457b04║是眼耳鼻舌身意。此中眼由眼空，鼻等亦然，
T33n1709_p0457b05║非常非壞，本性爾故。上言眼者，謂即眼處。由
T33n1709_p0457b06║眼空者，眼無自性，眼處即空，餘皆悉矣。如《智
T33n1709_p0457b07║度》論四十六說「若不習空必墮二邊，以空破
T33n1709_p0457b08║有亦不著空。無我我所，本性爾故。」下文皆同，
T33n1709_p0457b09║恐繁故略。言外空者，外謂外法，即是色聲香
T33n1709_p0457b10║味觸法。此中色由色空，聲等亦爾。內外空
T33n1709_p0457b11║者，謂內外法，內六根處、外六塵處。此中內六
T33n1709_p0457b12║處由外六處空，外六處由內六處空，前別後
T33n1709_p0457b13║總偏俱空故。從此第二明二諸空。
T33n1709_p0457b14║經：「空空、大空、勝義空。」解曰：言空空者，謂一
T33n1709_p0457b15║切法空，此空由空空。言大空者，謂即十方，東
T33n1709_p0457b16║南西北四維上下。此中東方由東方空，南等
T33n1709_p0457b17║亦爾。勝義空者，勝義謂涅槃，此勝義由勝義
T33n1709_p0457b18║空，二俗一真相性空故。從此第三為無為空。
T33n1709_p0457b19║經：「有為空、無為空。」解曰：有為空者，謂欲界、
T33n1709_p0457b20║色界、無色界。此中欲界由欲界空，色等亦爾。
T33n1709_p0457b21║無為空者，謂無生無住無異無滅。此無為由
T33n1709_p0457b22║無為空，相無相空故。從此第四明三世空。
T33n1709_p0457b23║經：「無始空、畢竟空。」解曰：無始空者，順古譯
T33n1709_p0457b24║也，新云無際空。謂無初中後際可得，及無往
T33n1709_p0457b25║來際可得，此無際由無際空。畢竟空者，謂諸
T33n1709_p0457b26║法究竟不可得，此畢竟由畢竟空，世非世空
T33n1709_p0457b27║故。從此第五明性相空。
T33n1709_p0457b28║經：「散空、本性空、自相空，一切法空。」解曰：言
T33n1709_p0457b29║散空者，謂有放有棄、有捨可得，此散由散空。
T33n1709_p0457c01║彼經次云「無變異空」，謂無放無棄、無捨可得，
T33n1709_p0457c02║此無變異由無變異空。前有後無，相對相故。
T33n1709_p0457c03║此雖闕無，義影對故。言本性空者，謂一切
T33n1709_p0457c04║法本性，若有為法性、若無為法性，皆非聲聞
T33n1709_p0457c05║獨覺菩薩如來所作亦非餘所作，此本性由
T33n1709_p0457c06║本性空。言自相空者，謂一切法自相，如質
T33n1709_p0457c07║礙是色自相、領納是受自相、取像是想自相、
T33n1709_p0457c08║造作是行自相、了別是識自相。如是等若有
T33n1709_p0457c09║為法自相、若無為法自相，此自相空。言一切
T33n1709_p0457c10║法空者，謂五蘊、十二處、十八界，若有色無色、
T33n1709_p0457c11║有見無見、有對無對、有漏無漏、有為無為法，
T33n1709_p0457c12║此一切法由一切法空。從此第六明因果空。
T33n1709_p0457c13║經：「般若波羅蜜多空、因空、佛果空，空空故空。」
T33n1709_p0457c14║解曰：般若波羅蜜多空者，觀照智空。因空者，
T33n1709_p0457c15║等覺已前諸菩薩等一切皆空。佛果空者，諸
T33n1709_p0457c16║佛所有力無畏等諸不共法體寂故空。空空故
T33n1709_p0457c17║空者，《智度論》云「空空者，先以諸空破內外等
T33n1709_p0457c18║諸法皆空，又以此空破前諸空，是名空空。」
T33n1709_p0457c19║問：前空空與此空空何別？答：前破諸法故云
T33n1709_p0457c20║空空，此破前空故名空空。若爾，由諸法有破
T33n1709_p0457c21║故云空。空既非法，空何所破？答：破諸法已唯
T33n1709_p0457c22║有於空，空亦應捨故須空空。如藥治病，病盡捨
T33n1709_p0457c23║藥。藥若不捨，藥復成病。恐空成病，以空捨空，
T33n1709_p0457c24║故云空空。從此第二諸法假有。於中分二：初
T33n1709_p0457c25║明諸法有、後明我法空。初諸法有，於中分三：
T33n1709_p0457c26║且初第一標諸法有。
T33n1709_p0457c27║經：「諸有為法，法集故有、受集故有、名集故有。」
T33n1709_p0457c28║解曰：前明正智所照皆空，此方便智不壞諸
T33n1709_p0457c29║法，即空觀有。諸有為法者，此句總標世出世
T33n1709_p0458a01║間有為法也。下別明有。法集故有者，五蘊積
T33n1709_p0458a02║集名法集有。受集故有者，領納作業名受集
T33n1709_p0458a03║有。名集故有者，名謂表詮，重習故有。雖此三
T33n1709_p0458a04║集義通無漏，此上下文唯約有漏。從此第二
T33n1709_p0458a05║明世間有。
T33n1709_p0458a06║經：「因集故有、果集故有、六趣故有。」解曰：因
T33n1709_p0458a07║集故有者，有漏善染所造諸業是三有因，集
T33n1709_p0458a08║諦故有。果集故有者，於三界中總別業感淨
T33n1709_p0458a09║無記果，苦諦故有。六趣故有者，趣謂異熟，
T33n1709_p0458a10║地獄、餓鬼、畜生、修羅、人、天等六。能趣即因，所
T33n1709_p0458a11║趣即果，前別後總，明三界矣。從此第三明出
T33n1709_p0458a12║世有。
T33n1709_p0458a13║經：「十地故有、佛果故有，一切皆有。」解曰：十
T33n1709_p0458a14║地故有者，文言十地，義攝三賢、菩薩因有。佛
T33n1709_p0458a15║果故有者，三身故有。亦得說云：因位進趣，道
T33n1709_p0458a16║諦未圓；果位智品道諦圓故，解脫法身滅諦
T33n1709_p0458a17║圓故。對前苦集，即四諦矣。一切皆有者，此
T33n1709_p0458a18║句總結世出世間一切皆有。又料此文最初
T33n1709_p0458a19║一句總標有為；中間分三：三集故有、世間故
T33n1709_p0458a20║有、出世故有；最後一句總結有為。如文悉
T33n1709_p0458a21║矣。從此第二明我法空。於中分二：初明我法
T33n1709_p0458a22║空、後明不起見。初我法空，於中分三：且初第
T33n1709_p0458a23║一標我法相。
T33n1709_p0458a24║經：「善男子！若菩薩住於法相，有我相、人相、有情
T33n1709_p0458a25║知見，為住世間，即非菩薩。」解曰：謂菩薩雖
T33n1709_p0458a26║觀於有，不應住故。住於法相者，即前有為總
T33n1709_p0458a27║名為法，一一皆有軌持相故。謂若菩薩雖觀
T33n1709_p0458a28║諸有，而不壞法通達實性，不應住相。若住相
T33n1709_p0458a29║者即有執生，迷杌謂人，理必然故。有我相者，
T33n1709_p0458b01║我人知見，四如前解。外道執我亦名有情，作
T33n1709_p0458b02║業受果皆計為我。為住世間即非菩薩者，住
T33n1709_p0458b03║我法相即是凡愚，為住世間，非菩薩故。從此
T33n1709_p0458b04║第二徵其所以。
T33n1709_p0458b05║經：「所以者何？」解曰：住我法相，何所以故非
T33n1709_p0458b06║菩薩也。從此第三結諸法空。
T33n1709_p0458b07║經：「一切諸法悉皆空故。」解曰：不了諸空即
T33n1709_p0458b08║非菩薩；悟一切法悉皆空寂，於有不住，即菩
T33n1709_p0458b09║薩矣。從此第二明不起見。於中分三：且初第
T33n1709_p0458b10║一明不起見。
T33n1709_p0458b11║經：「若於諸法而得不動，不生不滅、無相無無相，
T33n1709_p0458b12║不應起見。」解曰：此明菩薩即法觀空。若於
T33n1709_p0458b13║諸法而得不動者，若諸菩薩雖觀諸法達有
T33n1709_p0458b14║即空，空故不動，空不動故不生滅也。言無相
T33n1709_p0458b15║者，相謂諸法無相即空，悟相即空，故云無相。
T33n1709_p0458b16║無無相者，非謂遣相住於無相，無相亦遣，故
T33n1709_p0458b17║無無相。不應起見者，於相住即見生，不住
T33n1709_p0458b18║有無即無見也。故肇法師云「般若之門觀空，
T33n1709_p0458b19║漚和之門涉有。涉有未始迷空，故處有而
T33n1709_p0458b20║不染；不厭有以觀空，故觀空而不證。」斯之謂
T33n1709_p0458b21║矣。從此第二徵其所以。
T33n1709_p0458b22║經：「何以故？」解曰：何以不應起見故也。從此
T33n1709_p0458b23║第三釋法皆如。
T33n1709_p0458b24║經：「一切法皆如也，諸佛法僧亦如也。」解曰：
T33n1709_p0458b25║初舉諸法、後舉三寶，無論勝劣一切皆如。《寶
T33n1709_p0458b26║性論》云「如三器異，空界不別。」一切眾生、菩薩、
T33n1709_p0458b27║諸佛皆無差別，同一如也。從此第三聖智次
T33n1709_p0458b28║第。於中分四：且初第一明初聖智。
T33n1709_p0458b29║經：「聖智現前最初一念，具足八萬四千波羅蜜
T33n1709_p0458c01║多，名歡喜地。」解曰：自上所明智照空有不
T33n1709_p0458c02║辨位地，但是通論；准此下文方明登地，及
T33n1709_p0458c03║顯自上多約地前，智離有無修不住故。又解：
T33n1709_p0458c04║此明觀照，賢聖通論；自下委屬，明聖位故。聖
T33n1709_p0458c05║智現前最初一念具足八萬四千波羅蜜多
T33n1709_p0458c06║者，謂真見道，最初現斷無始已來分別二
T33n1709_p0458c07║執種子永盡，具諸德故。由此言者，於三賢位
T33n1709_p0458c08║一劫修行所有功德，不可比此最初念故。何
T33n1709_p0458c09║謂具足八萬四千？對所治惑，有斯數也。如《俱
T33n1709_p0458c10║舍》云「如實行對治，所治貪等八萬行別，能對
T33n1709_p0458c11║治道其數亦然。」言八萬者，謂貪嗔等十種煩
T33n1709_p0458c12║惱，一一皆以九為方便，足成一百。前分一百、
T33n1709_p0458c13║後分一百，合成三百。置本一百，就前分一百，
T33n1709_p0458c14║一一皆以九為方便，合成一千。後分亦爾，復
T33n1709_p0458c15║成一千。兼本一百，成二千一百。已起未起各
T33n1709_p0458c16║有二千一百，足滿四千二百。約彼多貪、多嗔、
T33n1709_p0458c17║多癡、著我、思覺五人，一一皆有四千二百，成
T33n1709_p0458c18║二萬一千。對治三毒等分四人，一一皆有二
T33n1709_p0458c19║萬一千，遂成八萬四千。此諸煩惱，若約一人
T33n1709_p0458c20║長劫相續，亦不違理。離真見道無此品殊，就
T33n1709_p0458c21║所治種言八萬矣。又《賢劫經》廣說其相，所
T33n1709_p0458c22║謂最初波羅蜜多乃至最後分布舍利，於中
T33n1709_p0458c23║總有三百五十波羅蜜多，一一各有六到彼
T33n1709_p0458c24║岸，成二千一百。對治十患四大六衰，合成二
T33n1709_p0458c25║萬一千。復對四患多貪嗔癡及等分者，故成
T33n1709_p0458c26║八萬四千諸波羅蜜多。此通對治，義如常說。
T33n1709_p0458c27║又解：由無始來二障麁重，能障淨慧所生功
T33n1709_p0458c28║德有如是數。於初見道，二障斷也，為無為德
T33n1709_p0458c29║最初生顯，有斯數故。名歡喜地者，生如來家
T33n1709_p0459a01║住極喜地，下廣明也。從此第一通明十地。
T33n1709_p0459a02║經：「障盡解脫，運載名乘。」解曰：通十地也。言
T33n1709_p0459a03║障盡者，俱生二障，十地分斷、金剛盡故。言解
T33n1709_p0459a04║脫者，解謂離繫，脫謂自在。隨於十地障斷顯
T33n1709_p0459a05║如，金剛心後解脫圓滿。言運載者，即乘義也。
T33n1709_p0459a06║運具四義：運障令盡、運理令顯、運行令滿、運
T33n1709_p0459a07║果令圓至究竟位，此則釋其乘之運用。乘
T33n1709_p0459a08║體所謂教理行果，如前解矣。從此第三明等
T33n1709_p0459a09║覺地。
T33n1709_p0459a10║經：「動相滅時名金剛定。」解曰：動相滅時者，
T33n1709_p0459a11║第十地末最後定也。言動相者，如《起信論》云
T33n1709_p0459a12║「如風依水而有動相，無明依真而起業相。」今
T33n1709_p0459a13║等學位，如風滅故，動相隨滅而水不滅，彼無
T33n1709_p0459a14║明滅，業相隨滅而真不滅，故說此位言動相
T33n1709_p0459a15║滅也。名金剛定者，謂諸菩薩至此位中所依
T33n1709_p0459a16║勝定猶如金剛，悉能斷除微細障故。從此第
T33n1709_p0459a17║四明如來地。
T33n1709_p0459a18║經：「體相平等名一切智智。」解曰：體相平等
T33n1709_p0459a19║者，此有二種：一體平等，一切諸佛所證等故；
T33n1709_p0459a20║二相平等，一切諸佛恒沙功德亦皆等也。名
T33n1709_p0459a21║一切智智者，此有二智：一切智者，即證如智；
T33n1709_p0459a22║下言智者，一切種智，後得智也。真俗二智諸
T33n1709_p0459a23║佛皆等，此即觀照般若因果位故。從此第三
T33n1709_p0459a24║文字般若。如《本記》云「有四無上：一說者無上、
T33n1709_p0459a25║二信受無上、三所說無上、四智慧無上。」且初
T33n1709_p0459a26║第一說者無上。
T33n1709_p0459a27║經：「大王！此般若波羅蜜多文字章句，百佛千佛
T33n1709_p0459a28║百千萬億一切諸佛而共同說。」解曰：所證
T33n1709_p0459a29║實相、能證觀照，彼二般若必有能詮。然就能
T33n1709_p0459b01║詮，諸佛國異。如《維摩經》「或以香飯、或以光明、
T33n1709_p0459b02║或以園林、或無言說。」此堪忍界，即以音聲文
T33n1709_p0459b03║字般若而為佛事，有此文故。言文字者，梵云
T33n1709_p0459b04║便膳那，此翻為文，文即是字。如言噁阿，依聲
T33n1709_p0459b05║所顯，是不相應行蘊中字，非墨書字。言章句
T33n1709_p0459b06║者，梵云鉢陀，正翻云跡，義翻為句。句者章
T33n1709_p0459b07║也，詮義究竟。即如經云「諸行無常」等章句也。
T33n1709_p0459b08║正云跡者，謂如象跡。象有四跡，尋跡得象；偈
T33n1709_p0459b09║有四句，尋句得義。文字般若體即四法，謂名、
T33n1709_p0459b10║句、文及與音聲。名詮自性，如呼色等，色等諸
T33n1709_p0459b11║法自性別故。句詮差別，說無常等，苦空無我
T33n1709_p0459b12║差別法故。文則是字，顯名句故。聲則音聲，耳
T33n1709_p0459b13║所聞故。依聲屈曲說名句文，彼三離聲雖無
T33n1709_p0459b14║別體而假實異。亦不即聲合為般若，解脫因
T33n1709_p0459b15║故。此經文字勿謂唯是世尊獨說，百千萬億
T33n1709_p0459b16║一切諸佛共同說故。從此第二信無上。於中
T33n1709_p0459b17║分二：且初第一明財施劣。
T33n1709_p0459b18║經：「若有人於恒河沙三千大千世界滿中七寶，
T33n1709_p0459b19║以用布施大千世界一切有情皆得阿羅漢
T33n1709_p0459b20║果。」解曰：舉喻校量。言恒河者，新云殑伽河
T33n1709_p0459b21║也。河中多沙，取一一沙數大千界。此多沙界
T33n1709_p0459b22║滿中七寶，如常分別。以用布施大千世界一
T33n1709_p0459b23║切有情者，彰施廣也。以多沙界所貴七寶，持
T33n1709_p0459b24║以布施大千世界六趣四生一一有情，皆悉
T33n1709_p0459b25║等施，故經總說一切有情。皆得阿羅漢果者，
T33n1709_p0459b26║得勝果也。彼受施者，一切有情發聲聞心修
T33n1709_p0459b27║自利行，依舊經云「得七賢四果」，此直舉勝言
T33n1709_p0459b28║「羅漢果」，顯所施中至最勝果。從此第二彰信
T33n1709_p0459b29║受勝。
T33n1709_p0459c01║經：「不如有人於此經中乃至起於一念淨信，何
T33n1709_p0459c02║況有能受持讀誦解一句者。」解曰：信心澄
T33n1709_p0459c03║淨，眾善之本。若常信者無已比方，但取於經
T33n1709_p0459c04║一念淨信勝前福故。何況等者，少信尚勝，何
T33n1709_p0459c05║況有能受持讀誦心生正解，勝無等故。受持
T33n1709_p0459c06║等者，受謂領受，持謂不忘，對文背本，讀誦異
T33n1709_p0459c07║也。如《辯中邊論》十法行頌云「書寫以供養，施
T33n1709_p0459c08║人聽故讀，受持正開演，諷誦及思修。」前八
T33n1709_p0459c09║為聞，後二思修，謂即三慧。此有彼四，三聞一
T33n1709_p0459c10║思，舉其少解即勝前故。問：沙界七寶廣施有
T33n1709_p0459c11║情，彼復修行至無學果，具茲三勝，何乃劣於
T33n1709_p0459c12║一念信耶？答：七寶是財，由住相施，彼二雖廣，
T33n1709_p0459c13║有分別故。阿羅漢果自求解脫，是小乘故，所
T33n1709_p0459c14║以劣矣。此般若教是諸佛母出生諸佛，廣大
T33n1709_p0459c15║甚深勝無等者，一念信等即超彼故。若於前
T33n1709_p0459c16║文不住相施，及以法施、無畏施等無相相應，與
T33n1709_p0459c17║此淨信受持何別而言彼劣？從此第三所說
T33n1709_p0459c18║無上。於中分二：且初第一徵問所以。
T33n1709_p0459c19║經：「所以者何？」解曰：所以淨信持讀勝者，何
T33n1709_p0459c20║也。從此第二釋勝所由。
T33n1709_p0459c21║經：「文字性離、無文字相，非法非非法。」解曰：
T33n1709_p0459c22║文字性離無文字相者，明能詮教。言文字者，
T33n1709_p0459c23║表詮。諸法無自性故，故云性離。以性離故，即
T33n1709_p0459c24║無相也。故《淨名》云「文字性離，即是解脫。」言非
T33n1709_p0459c25║法者，文字空故。非非法者，離相所詮，體非無
T33n1709_p0459c26║故。又非法者，所詮理智非有相故。非非法者，
T33n1709_p0459c27║是所修證，不同兔角，非無法故。由教及理俱
T33n1709_p0459c28║離二邊，故無上矣。從此第四智慧無上。於中
T33n1709_p0459c29║分三：且初第一明般若空。
T33n1709_p0460a01║經：「般若空故，菩薩亦空。」解曰：即此文字所
T33n1709_p0460a02║詮顯也。般若空故者，境智空也。菩薩亦空者，
T33n1709_p0460a03║能行照者菩薩亦空。從此第二徵其所以。
T33n1709_p0460a04║經：「何以故？」解曰：何所以故菩薩亦空？從此
T33n1709_p0460a05║第三釋空所由。於中分二：且初第一菩薩因
T33n1709_p0460a06║空。
T33n1709_p0460a07║經：「於十地中，地地皆有始生、住生及以終生，
T33n1709_p0460a08║此三十生悉皆是空。」解曰：舉所依空，顯能依
T33n1709_p0460a09║空。於十地者，謂歡喜等依持生長，故名為地。
T33n1709_p0460a10║始生已下，明十地空。於一一地皆具有三，且
T33n1709_p0460a11║如初地，最初見道名為始生，於初地中具修
T33n1709_p0460a12║勝行時既經久名為住生，初地將滿進求後
T33n1709_p0460a13║地於最後心名為終生，即入、住、終以為三也。
T33n1709_p0460a14║餘九例此，即成三十。雖後三地無別勉勵，任
T33n1709_p0460a15║運加行亦有三故。悉皆是空者，總即十地、別
T33n1709_p0460a16║三十生，此之因位能依所依悉皆空故。從此
T33n1709_p0460a17║第二明佛果空。
T33n1709_p0460a18║經：「一切智智亦復皆空。」解曰：一切智智者，
T33n1709_p0460a19║謂佛所有本後二智。不唯文字及以所詮并
T33n1709_p0460a20║菩薩空，乃至佛果諸相永寂，亦復皆空。上來
T33n1709_p0460a21║別解三般若中皆通因果，如文釋竟。大文第
T33n1709_p0460a22║二總明般若。於中分三：一總標境智、二別釋
T33n1709_p0460a23║境智、三總結皆如。且初第一總標境智。
T33n1709_p0460a24║經：「大王！若菩薩見境見智、見說見受，即非聖見，
T33n1709_p0460a25║是愚夫見。」解曰：此文通明聖凡二也。為前
T33n1709_p0460a26║別明三種般若，令諸菩薩如是證修，境智雖
T33n1709_p0460a27║同猶迷悟別故。此下凡聖對明，然諸菩薩所
T33n1709_p0460a28║見境者即是實相，言見智者即是觀照，見說
T33n1709_p0460a29║受者即是文字，謂於前二以無相心常證修
T33n1709_p0460b01║說，不壞於相得無住者，真是菩薩。若心取相
T33n1709_p0460b02║所見境者，即是六塵。言見智者，妄分別智。見
T33n1709_p0460b03║說受者，著相說受。迷性取相，愚夫見也。問：凡
T33n1709_p0460b04║境智說與諸菩薩境智說三，體為同異？答：住
T33n1709_p0460b05║相故非同，照解故非異，故無定矣。從此第二
T33n1709_p0460b06║別明境智。於中為三：一明凡境智、二明聖境
T33n1709_p0460b07║智、三別明說聽。初凡境智於中分三：一總標
T33n1709_p0460b08║果報、二釋三界業、三結業果空。且初第一總
T33n1709_p0460b09║標果報。
T33n1709_p0460b10║經：「有情果報，三界虛妄。」解曰：下明三界分
T33n1709_p0460b11║段生死。言有情者，有情世間。言果報者，六趣
T33n1709_p0460b12║業果。言三界者，外器世間。言虛妄者，此二因
T33n1709_p0460b13║果皆不實也。如《不增不減經》云「清淨法身為
T33n1709_p0460b14║諸煩惱之所漂動，往來生死，名為眾生。」明諸
T33n1709_p0460b15║有情本性清淨，謂因無明業所漂動，長眠三
T33n1709_p0460b16║界流轉六趣往來生死，猶如伎兒種種變現，
T33n1709_p0460b17║皆虛妄故。從此第二釋三界業。於中分三：且
T33n1709_p0460b18║初第一明欲界業。
T33n1709_p0460b19║經：「欲界分別所造諸業。」解曰：言欲界者，食
T33n1709_p0460b20║欲二貪所屬之界，謂四趣全、天趣一分，及所
T33n1709_p0460b21║依處，皆名欲界。言分別者，欲界有情諸識散
T33n1709_p0460b22║動，身異想異，種種苦樂起妄分別。言所造者，
T33n1709_p0460b23║謂身口意妄想造作。言諸業者，業體是思，福
T33n1709_p0460b24║非福行如前解矣。從此第二明色界業。
T33n1709_p0460b25║經：「色四靜慮定所作業。」解曰：色謂色界。四
T33n1709_p0460b26║靜慮地，如前已解。所言定者，心一境性。所作
T33n1709_p0460b27║業者，略有三類：一者尋伺，謂初靜慮，有尋有
T33n1709_p0460b28║伺；若中間禪，無尋唯伺；上三靜慮，無尋無伺。
T33n1709_p0460b29║與此三種相應淨定，即不動行，能生彼故。從
T33n1709_p0460c01║此第三明無色界業。
T33n1709_p0460c02║經：「無色四空定所起業。」解曰：無色二字，如
T33n1709_p0460c03║前已解。言四空者，一空無邊處、二識無邊
T33n1709_p0460c04║處、三無所有處、四非想非非想處，定義如前，
T33n1709_p0460c05║唯無尋伺有勝淨定之所起業。如《俱舍》云「修
T33n1709_p0460c06║加行時思無邊空，離第四禪，生立空無邊處。
T33n1709_p0460c07║依此分近諸無間道，厭下有漏，麁苦障三隨
T33n1709_p0460c08║一行相，諸解脫道欣空根本，靜妙離三隨一
T33n1709_p0460c09║行相，得生彼四蘊成身，依命根眾同分壽二
T33n1709_p0460c10║萬劫。識等三處，准此應知，壽四萬劫、六八萬
T33n1709_p0460c11║劫，定漸勝故。」從此第三結業果空。於中分二：
T33n1709_p0460c12║且初第一明業果空。
T33n1709_p0460c13║經：「三有業果一切皆空。」解曰：言三有者，欲
T33n1709_p0460c14║有、色有、無色有也。言業果者，業謂有漏善、不
T33n1709_p0460c15║善業，及煩惱障，緣助力故。果謂所感諸趣異
T33n1709_p0460c16║熟身命短長，隨因緣力有定齊限分段果故。
T33n1709_p0460c17║一切皆空者，彼無自性，皆空無也。從此第
T33n1709_p0460c18║二結無明空。
T33n1709_p0460c19║經：「三界根本無明亦空。」解曰：根本無明者，
T33n1709_p0460c20║如《唯識》云「第七識俱恒行無明，雖恒相續非
T33n1709_p0460c21║能發業。」第六識俱迷理起者，唯取能發福等
T33n1709_p0460c22║諸行，緣生之首為根本矣。如《起信》說，無明
T33n1709_p0460c23║有二：一者根本、二者枝末。枝末細相謂業轉
T33n1709_p0460c24║現，依此現識起事識等。即《楞伽》云「境界風
T33n1709_p0460c25║所動，七識波浪轉。」平相引發受分段生，即枝
T33n1709_p0460c26║末也。言根本者，不如實知真如法一故，不
T33n1709_p0460c27║覺心起而有其念。念無自相不離本覺，猶如
T33n1709_p0460c28║迷人依方故迷，若離於方則無有迷。眾生亦
T33n1709_p0460c29║爾，依覺故迷。若離覺性則無不覺，此根本也。
T33n1709_p0461a01║言亦空者，豈唯業果無自性空，即彼所依根
T33n1709_p0461a02║本無明，無自性故而亦空矣。從此第二明聖
T33n1709_p0461a03║境智。於中分三：且初第一明變易空。
T33n1709_p0461a04║經：「聖位諸地無漏生滅，於三界中餘無明習變
T33n1709_p0461a05║易果報，亦復皆空。」解曰：言聖位者，此明得
T33n1709_p0461a06║人，非凡得也。言諸地者，依舊經云「三地九生
T33n1709_p0461a07║滅」。言三地者，八九十地，地地皆有始住終生
T33n1709_p0461a08║九生滅也。又四卷《楞伽》云「菩薩摩訶薩得無
T33n1709_p0461a09║生法忍住第八地，轉捨心等得意生身。」又第
T33n1709_p0461a10║四云「大慧！聲聞辟支佛未證法無我，未得離
T33n1709_p0461a11║不思議變易生故。」又《夫人經》云「一者阿羅漢、
T33n1709_p0461a12║二者獨覺、三者已得自在菩薩，受變易身。」言
T33n1709_p0461a13║自在者，即是八地，於相及土得自在也。又《楞
T33n1709_p0461a14║伽》第三云「有三種意生身，所謂三昧樂正受
T33n1709_p0461a15║意生身、覺法自性性意生身、種類俱生無行
T33n1709_p0461a16║作意生身。」屬十地者，初至七地得初身矣，其
T33n1709_p0461a17║第八地得第二身，九至十地得第三也。由此
T33n1709_p0461a18║言者，直往菩薩，三文皆同；聲聞獨覺，兩經皆
T33n1709_p0461a19║說，二乘無學迴心向地前，亦得受變易身，況
T33n1709_p0461a20║諸菩薩發地者矣。言無漏者，此明因也。漏謂
T33n1709_p0461a21║煩惱，起過無窮；此智無彼，故云無漏。言生滅
T33n1709_p0461a22║者，雖根本智自體生滅，證不生故，非變易因。
T33n1709_p0461a23║此唯後得，緣生滅法有分別故、為變易因
T33n1709_p0461a24║故。《唯識》云「謂諸無漏有分別業為此因故。」於
T33n1709_p0461a25║三界中餘無明習者，此為緣也。障有二種，得
T33n1709_p0461a26║變易者無煩惱故，唯所知障。是三界中煩
T33n1709_p0461a27║惱之餘，故所知障即無明。《夫人經》云「無明住
T33n1709_p0461a28║地」。慈恩譯云「無明習地」，從無始來，由無明故，
T33n1709_p0461a29║數熏習也。《唯識》第八云「由所知障，緣助勢力，
T33n1709_p0461b01║故為緣也。」無漏為因，所知障為緣，故感殊勝
T33n1709_p0461b02║細異熟果。言變易者，此列名也。變是改義，易
T33n1709_p0461b03║是轉義，改轉身命名變易也。此有三名：《唯識
T33n1709_p0461b04║論》云「由悲願力改轉身命，無定齊限，故名變
T33n1709_p0461b05║易。或名意成身，由悲願力意願成故。亦名
T33n1709_p0461b06║變化身，由無漏力轉令異本，如變化故。」言果
T33n1709_p0461b07║報者，謂諸菩薩依欲色身，隨諸界地令彼改
T33n1709_p0461b08║轉細妙光潔，異熟無記五蘊性故，唯自類身
T33n1709_p0461b09║及復勝位菩薩等境，非劣境故。故何用資
T33n1709_p0461b10║感有漏果為？自證菩提利樂他故。謂菩薩等
T33n1709_p0461b11║已永斷伏煩惱障故，無容復受。當分段身，恐
T33n1709_p0461b12║廢長時修菩薩行，遂以無漏勝定願力，如延
T33n1709_p0461b13║壽法資現身因，令彼長時與果不絕。數數如
T33n1709_p0461b14║是定願力助，乃至證得無上菩提。彼復何須
T33n1709_p0461b15║所知障助？既未圓證無相大悲，不執菩提有
T33n1709_p0461b16║情實有，無由發起猛利悲願。又所知障障大
T33n1709_p0461b17║菩提，為永斷除，留身住故。又《楞伽》云「隨所憶
T33n1709_p0461b18║念本願境界，為成熟眾生得自覺聖智，由如
T33n1709_p0461b19║是等故資感也。」以此而論，變易生死性是有
T33n1709_p0461b20║漏異熟果攝，於無漏業是增上果。若有聖教
T33n1709_p0461b21║說為無漏出三界者，隨助因說。如《佛地》說「有
T33n1709_p0461b22║妙淨土出過三界，十地菩薩當生其中。」准此
T33n1709_p0461b23║悉矣。亦復皆空者，豈准分段無自性空，此
T33n1709_p0461b24║無自性亦復空故。從此第二明等覺空。
T33n1709_p0461b25║經：「等覺菩薩得金剛定，二死因果空，一切智亦
T33n1709_p0461b26║空。」解曰：等覺菩薩者，於十地後等覺位也。
T33n1709_p0461b27║得金剛定者，最後勝定也。二死因果空者，謂
T33n1709_p0461b28║此菩薩由有所治分段變易二種生死微細障
T33n1709_p0461b29║也。如何此位有分段耶？由煩惱種是彼因故，
T33n1709_p0461c01║又由無漏延分段蘊為變易故。又本無明從
T33n1709_p0461c02║本向末，是彼因故。一切智者，能斷智也。彼能
T33n1709_p0461c03║所斷皆無自性，故云亦空。從此第三明果德
T33n1709_p0461c04║空。
T33n1709_p0461c05║經：「佛無上覺，種智圓滿，擇非擇滅真淨法界性
T33n1709_p0461c06║相平等，應用亦空。」解曰：佛無上覺者，梵云
T33n1709_p0461c07║佛陀，義如上也。勝無與等，云無上覺，此總
T33n1709_p0461c08║標也。種智圓滿者，種即事智，智謂理智，智德
T33n1709_p0461c09║圓矣。擇非擇滅者，謂即擇滅、非擇滅也。擇即
T33n1709_p0461c10║淨慧斷惑顯如，名為擇滅；緣𨷂顯如不由擇
T33n1709_p0461c11║力，名非擇滅，解脫圓故。真淨法界者，真謂真
T33n1709_p0461c12║如清淨法界，法身圓故。性相平等者，性謂真
T33n1709_p0461c13║如，相謂智等，悉皆圓極，即平等也。言應用者，
T33n1709_p0461c14║大悲感赴應化之身用而常寂，應化圓故。如
T33n1709_p0461c15║來所有恒沙功德，三身三德亦皆空故。從此
T33n1709_p0461c16║第三明說聽空。於中分二：且初第一明說聽
T33n1709_p0461c17║空。
T33n1709_p0461c18║經：「善男子！若有修習般若波羅蜜多，說者聽
T33n1709_p0461c19║者譬如幻士無說無聽，法同法性猶如虛空。」
T33n1709_p0461c20║解曰：若有修習般若等者，謂若說聽亡說
T33n1709_p0461c21║聽相。譬如等者，舉喻明也，兩句喻人、兩句喻
T33n1709_p0461c22║法。譬如幻士者，幻化之士或如木人，彼雖轉
T33n1709_p0461c23║動，無主宰故；觀身如幻，雖有說聽亡說聽
T33n1709_p0461c24║相，不分別故。法同法性猶如虛空者，上言法
T33n1709_p0461c25║者，所有悟解理事之法。同法性者，即真如也。
T33n1709_p0461c26║於所悟解熾然修行，了相即性如虛空故。從
T33n1709_p0461c27║此第二結人法空。
T33n1709_p0461c28║經：「一切法皆如也。」解曰：若有分別，見人法
T33n1709_p0461c29║異住；無分別，一切皆如。大文第三總結護果。
T33n1709_p0462a01║經：「大王！菩薩摩訶薩護佛果為若此。」解曰：
T33n1709_p0462a02║如上所明，總別問答廣辨修行無分別相，護
T33n1709_p0462a03║佛果者為若此也。總是第二別問答竟也。大
T33n1709_p0462a04║文第三直問直答。於中分三：初如來發問、次
T33n1709_p0462a05║波斯匿王答、後如來印結。且初第一如來發
T33n1709_p0462a06║問。
T33n1709_p0462a07║經：爾時世尊告波斯匿言：「汝以何相而觀如
T33n1709_p0462a08║來？」解曰：前明般若，果德已彰。此問如來，即
T33n1709_p0462a09║相觀性。又彼時眾雖聞勝空，未解亡相，故佛
T33n1709_p0462a10║興問令正觀矣。爾時等者，文如前解。汝以何
T33n1709_p0462a11║相者，以有為相、以無為相而觀如來？從此第
T33n1709_p0462a12║二波斯匿王答。於中分三：一直明實相、二約
T33n1709_p0462a13║法別明、三結觀如來。且初第一直明實相。
T33n1709_p0462a14║經：波斯匿王言：「觀身實相，觀佛亦然。」解曰：世
T33n1709_p0462a15║尊先告，問觀如來；波斯匿答，觀身實相。問答
T33n1709_p0462a16║不同者，有四義故：一令觀者悟因知果。觀自
T33n1709_p0462a17║實相與如來同，法身一故。二令觀者悟果知
T33n1709_p0462a18║因。如來法身與己同體，但證理圓即成佛
T33n1709_p0462a19║故。三令觀者悟因果同。於自身處具有如來
T33n1709_p0462a20║恒沙功德，應至求故。四令觀者悟因果同。所
T33n1709_p0462a21║修二利皆不住相，即證平等實相法故。具斯
T33n1709_p0462a22║眾義，故舉自身。言實相者，真實無相名為實
T33n1709_p0462a23║相。言觀佛者，佛有三身：一觀化身權應示現、
T33n1709_p0462a24║二觀報身真常五蘊、三觀法身二空所顯。真
T33n1709_p0462a25║常法身，今此所觀，化即法故。然此下文與《涅
T33n1709_p0462a26║槃經．金剛身品》及〈梵行品〉念佛之文，《無量義
T33n1709_p0462a27║經》歎佛法身，《維摩經》中〈阿閦佛品〉，《無垢稱經．
T33n1709_p0462a28║觀如來品》，與此經文同小異耳。言亦然者，觀
T33n1709_p0462a29║自實相同佛法身，云亦然矣。從此第二約法
T33n1709_p0462b01║別明。於中總有六十五句，類分為五：初約色
T33n1709_p0462b02║心，文有八對；二約事相，文有八對；三約垢淨，
T33n1709_p0462b03║文有六對；四約知見，文有十對；五約廢詮，文
T33n1709_p0462b04║有兩對。總別不同，三十三對。最初第一約色
T33n1709_p0462b05║相明。於中八對，且初第一三際俱無。
T33n1709_p0462b06║經：「無前際、無後際、無中際。」解曰：所言際者，
T33n1709_p0462b07║是際畔義，謂有為法墮三世故。三世有二：流
T33n1709_p0462b08║轉三世，已往稱前，如前日等；未至稱後，如後
T33n1709_p0462b09║日等。法行三世，未至稱前，如言前路；已往稱
T33n1709_p0462b10║後，如言過後。色心之法相自遷流，遂成三世。
T33n1709_p0462b11║無為實相無前後中，故云無際。從此第二三
T33n1709_p0462b12║際即離。
T33n1709_p0462b13║經：「不住三際、不離三際。」解曰：前說無為體
T33n1709_p0462b14║無三際，此說無為不住三際。雖無為法有自
T33n1709_p0462b15║相住，不同此中有住不住，故為異也。謂由實
T33n1709_p0462b16║相性自空寂，不可說言住此住彼，故云不住。
T33n1709_p0462b17║遍一切法不可言離，體非住離得說住離，若
T33n1709_p0462b18║定住離即不俱也。自下諸文，准此應悉。從此
T33n1709_p0462b19║第三五蘊即離。
T33n1709_p0462b20║經：「不住五蘊、不離五蘊。」解曰：五蘊色心積
T33n1709_p0462b21║聚為義，實相非聚，故言不住；體遍色心，故云
T33n1709_p0462b22║不離。從此第四四大即離。
T33n1709_p0462b23║經：「不住四大、不離四大。」解曰：言四大者，地
T33n1709_p0462b24║水火風，謂堅濕等，至下當悉。起必俱有，無色
T33n1709_p0462b25║處無。實相非，彼故云不住。體遍四大，故云不
T33n1709_p0462b26║離。從此第五六處即離。
T33n1709_p0462b27║經：「不住六處、不離六處。」解曰：言六處者，眼
T33n1709_p0462b28║耳鼻舌身意處也。前五是色，如《俱舍論》，身根
T33n1709_p0462b29║九事，十事餘根。第六意處是心法也，皆心心
T33n1709_p0462c01║所生門處故。實相非彼，故云不住；體遍六處，
T33n1709_p0462c02║故云不離。從此第六三對合明。
T33n1709_p0462c03║經：「不住三界、不離三界；不住方、不離方，明無明
T33n1709_p0462c04║等。」解曰：第六對者，三界即離。實相體非生
T33n1709_p0462c05║死業果，不住三界；體遍於彼，故云不離。第七
T33n1709_p0462c06║對者，十方即離。所言方者，依色而立，日出為
T33n1709_p0462c07║東、日入為西、亭午為南、夜半為北，方之隅角
T33n1709_p0462c08║名為四維，觀待上下，為十方故。又一塵上皆
T33n1709_p0462c09║有方分。此言住離，義有二解。一遣相門，無
T33n1709_p0462c10║處可住云不住方、無處可遠云不離方。二顯
T33n1709_p0462c11║德門，實相超有云不住方、用遍法界云不離
T33n1709_p0462c12║方。第八對者，明闇即離。明無明者，義有二解：
T33n1709_p0462c13║一依色辯，晝夜異故。又體有光體無光者，
T33n1709_p0462c14║明闇異故，實相非明闇故。二依心辯，無
T33n1709_p0462c15║漏淨慧名之為明、有漏迷闇名曰無明，實相
T33n1709_p0462c16║非心，非明闇故。所言等者，非住離也。從此第
T33n1709_p0462c17║二約事相明。文有八對，於中分二：初之四對
T33n1709_p0462c18║雙非以明。
T33n1709_p0462c19║經：「非一非異、非此非彼、非淨非穢、非有為非
T33n1709_p0462c20║無為。」解曰：初一異對。言一異者，義有二解：
T33n1709_p0462c21║一離相門，不被有拘故云非一、體遍有無故
T33n1709_p0462c22║云非異。二顯德門，體具萬德故云非一、萬德
T33n1709_p0462c23║皆如故云非異。由此故云非一非異。二此彼
T33n1709_p0462c24║對。言此彼者，此謂生死、彼謂涅槃，生死涅槃
T33n1709_p0462c25║迷悟對待。離言絕待本來平等，何此彼哉？又
T33n1709_p0462c26║此物依色處說，如非即離非此彼故。三淨
T33n1709_p0462c27║穢對。言淨穢者，義有二釋：一依色辯，一切
T33n1709_p0462c28║聖眾所居淨土、一切凡愚所居穢土。又聖與
T33n1709_p0462c29║凡各多淨穢，實相非色故非淨穢。二依心
T33n1709_p0463a01║辯，諸無漏慧名之為淨、客塵煩惱名之為
T33n1709_p0463a02║穢，實相非心故非淨穢，由此故云非淨非穢。
T33n1709_p0463a03║四為無為對。非有為者，諸有為法念念遷流，
T33n1709_p0463a04║實相空寂故非有為。非無為者，然其實相即
T33n1709_p0463a05║真無為，為遮定執故云非也。從此第二後之
T33n1709_p0463a06║四對雙無以明。
T33n1709_p0463a07║經：「無自相無他相、無名無相、無強無弱、無示無
T33n1709_p0463a08║說。」解曰：一無自他對。言自他者依色心
T33n1709_p0463a09║立，互相形待，對他說自、對自說他；實相絕
T33n1709_p0463a10║待，無自他故。二無名相對。言名相者，名謂
T33n1709_p0463a11║能詮、相謂所詮，通有無也；實相非彼，無名相
T33n1709_p0463a12║故。三無強弱對。言強弱者，謂色力等依觀待
T33n1709_p0463a13║說；實相非彼，無強弱故。四無示說對。言示說
T33n1709_p0463a14║者，有相故可顯示、有名故可演說；此無相故
T33n1709_p0463a15║不可示、無名故不可說也。從此第三約垢淨
T33n1709_p0463a16║明，文有六對。
T33n1709_p0463a17║經：「非施非慳、非戒非犯、非忍非恚、非進非怠、
T33n1709_p0463a18║非定非亂、非智非愚。」解曰：然六度行對六
T33n1709_p0463a19║弊垢，觀待善惡有施慳等；實相絕待，非彼
T33n1709_p0463a20║等故。從此第四約知見明。文有十對，於中分
T33n1709_p0463a21║二：且初六對約相以明。
T33n1709_p0463a22║經：「非來非去、非入非出、非福田非不福田、非相
T33n1709_p0463a23║非無相、非取非捨、非大非小。」解曰：一來去
T33n1709_p0463a24║對。諸有動法有來有去；實相不動，無來去故。
T33n1709_p0463a25║二入出對。迷入生死、悟出生死，故有入出。又
T33n1709_p0463a26║往來法有其入出。實相寂然，非入出故。三福
T33n1709_p0463a27║田非福田對。所言田者，如《婆沙論》有其四種：
T33n1709_p0463a28║趣苦恩德生長福義。實相非有故非福田，實
T33n1709_p0463a29║相非無非不福田。又性空故而非福田，具眾
T33n1709_p0463b01║德故非不福田。四非相無相對。實相常寂故
T33n1709_p0463b02║非有相，妙用隨緣故非無相。五非取捨對。有
T33n1709_p0463b03║為之法可取可捨，實相無為非取捨故。六非
T33n1709_p0463b04║大小對。有形質法可定大小，此無形質非大
T33n1709_p0463b05║小故。從此第二後有四對約境以明。
T33n1709_p0463b06║經：「非見非聞、非覺非知。」解曰：實相非色故
T33n1709_p0463b07║非見、非聲故非聞、非香味觸故非覺、非法塵
T33n1709_p0463b08║故非知。從此第五文有兩對約廢詮明。
T33n1709_p0463b09║經：「心行處滅、言語道斷，同真際、等法性。」解
T33n1709_p0463b10║曰：心行處滅者，心緣慮息也。言語道斷者，言
T33n1709_p0463b11║說不及也。同真際等法性者，謂波斯匿王觀
T33n1709_p0463b12║身實相，體同真際、量等法性。然諸有情無始
T33n1709_p0463b13║時來為我法倒熏習力故自他差別，由業力
T33n1709_p0463b14║故所感身形六趣差異；論其實相，皆同真際
T33n1709_p0463b15║等法性矣。從此第三結觀如來。
T33n1709_p0463b16║經：「我以此相而觀如來。」解曰：波斯匿王言：「我
T33n1709_p0463b17║以上來所說之相觀如來也。」上直答竟。從此
T33n1709_p0463b18║第三如來即結。於中分二：且初第一印述所
T33n1709_p0463b19║說。
T33n1709_p0463b20║經：佛言：「善男子：如汝所說，諸佛如來力無畏等
T33n1709_p0463b21║恒沙功德諸不共法悉皆如是。」解曰：善男
T33n1709_p0463b22║子實如汝說，不唯實相，而實諸佛證智平等
T33n1709_p0463b23║所有十力四無畏等恒沙功德諸不共法，悉如
T33n1709_p0463b24║汝說，皆如是也。從此第二辯觀正邪。
T33n1709_p0463b25║經：「修般若波羅蜜多者應如是觀，若他觀者名
T33n1709_p0463b26║為邪觀。」解曰：修般若者，應如是觀。言他觀
T33n1709_p0463b27║者，但於上文隨偏取一即非正觀，盡名為他，
T33n1709_p0463b28║即邪觀也。大文第三聞法獲益。
T33n1709_p0463b29║經：說是法時，無量大眾得法眼淨。解曰：謂
T33n1709_p0463c01║佛答王說護佛果，無量大眾得法眼淨。法眼
T33n1709_p0463c02║淨者，無漏慧也。若證我空謂即初果，證法空
T33n1709_p0463c03║者即初地矣。
T33n1709_p0463c04║菩薩行品第三
T33n1709_p0463c05║將釋此品，文分為三：初辯來意。謂前品初
T33n1709_p0463c06║所申二問先陳果德，前品已明；次辯勝因，
T33n1709_p0463c07║具彰於此，令修行者觀果修因欣仰進修，有
T33n1709_p0463c08║此品矣。次釋品名。言菩薩者，如〈序品〉明。所言
T33n1709_p0463c09║行者，起悲智也，修二利行無住道故。舊云「教
T33n1709_p0463c10║化」，約利他門。得同體悲，利他即自，亦不違也。
T33n1709_p0463c11║品第三者，無勞釋矣。從此第三分文解釋。於
T33n1709_p0463c12║中分三：第一波斯匿王問、第二如來正答、
T33n1709_p0463c13║第三聞法獲益。且初第一波斯匿王問。其義
T33n1709_p0463c14║者何？
T33n1709_p0463c15║經：爾時波斯匿王白佛言：「世尊！護十地行菩薩
T33n1709_p0463c16║摩訶薩，應云何修行？云何化眾生？復以何相
T33n1709_p0463c17║而住觀察？」解曰：護十地行者，牒先問也。菩
T33n1709_p0463c18║薩摩訶薩者，彰能護人。未修已修，俱標問故。
T33n1709_p0463c19║應云何下，正申三問。意問：發趣修大乘者云
T33n1709_p0463c20║何修行？若修行者云何化利？若修若化如何
T33n1709_p0463c21║觀察即得離障至果德圓？正為希求無上果
T33n1709_p0463c22║德，從初至末種不斷故，興此三問不增減故。
T33n1709_p0463c23║然此三問，即是發心求菩提者三種妙觀，厭
T33n1709_p0463c24║離有為、欣求菩提、悲愍有情，三種之心生起
T33n1709_p0463c25║次第，斷修化利未為初故。又亦得名三聚淨
T33n1709_p0463c26║戒，攝善法戒、攝眾生戒、攝律儀戒，治斷次第，
T33n1709_p0463c27║修行化利遠離諸障，順三問故。即智恩斷三
T33n1709_p0463c28║德之因，如次能得報化法身究竟果故。從此
T33n1709_p0463c29║第二明佛別答。大分為三：一明答修行、二明
T33n1709_p0464a01║答化生、三明答觀察。就初修行，文分為二：初
T33n1709_p0464a02║略明五忍、後廣明五忍。初略明中，文復分三：
T33n1709_p0464a03║且初第一總標五忍。
T33n1709_p0464a04║經：佛言：「大王！諸菩薩摩訶薩，依五忍法以為
T33n1709_p0464a05║修行。」解曰：此總標也。從此第二別列五忍。
T33n1709_p0464a06║經：「所謂伏忍、信忍、順忍、無生忍皆上中下，於寂
T33n1709_p0464a07║滅忍而有上下。」解曰：所言忍者，忍謂忍可
T33n1709_p0464a08║印許之義。以慧為體，相應助伴具五蘊性。言
T33n1709_p0464a09║伏忍者，謂折伏也。於三賢位未親證理，依勝
T33n1709_p0464a10║解力所修正觀，福智二門、自他二利皆未亡
T33n1709_p0464a11║相，分別二障不起現行，二取隨眠伏而未斷，
T33n1709_p0464a12║故名伏忍。即忍之忍，忍有彼伏。三釋得名，即
T33n1709_p0464a13║《起信》中相似覺也。言信忍者，信謂證信，初二
T33n1709_p0464a14║三地名為信忍。順謂順向，順向無生，四五六
T33n1709_p0464a15║地名為順忍。無生目如。七八九地，慧常照理，
T33n1709_p0464a16║名無生忍。寂滅即如。十地佛地，照寂寂照，名
T33n1709_p0464a17║寂滅忍。皆通持業、依主二釋。大果難感故經
T33n1709_p0464a18║五忍，萬行難備漸次而修，從因至果為十四
T33n1709_p0464a19║忍。然此五忍，經論有異。如《本業瓔珞經》略為
T33n1709_p0464a20║六性：一習種性，即十住故。二性種性，即十行
T33n1709_p0464a21║故。三道種性，即十迴向故。四聖種性，即十地
T33n1709_p0464a22║故。五等覺性，金剛心故。六妙覺性，如來地故。
T33n1709_p0464a23║亦名六慧，聞慧、思慧、修慧、無相慧、照寂慧、寂
T33n1709_p0464a24║照慧。如次六性，於彼六生，具明四十二賢聖。
T33n1709_p0464a25║故雖此五忍與彼六性列數不同，合彼後二
T33n1709_p0464a26║為寂滅忍，即與此經義不違也。又《瑜伽》四十
T33n1709_p0464a27║七說十三住：第一種性住，即本性住種性，未
T33n1709_p0464a28║入僧祇，即同此經十善位也。彼云「謂諸菩薩
T33n1709_p0464a29║性自仁賢，性自成就菩薩功德。菩薩所應眾
T33n1709_p0464b01║多善法亦有顯現。由性仁賢逼遣方便令於
T33n1709_p0464b02║善轉，非由思擇有所制約有所防護。住此住
T33n1709_p0464b03║中住持一切佛法種子，於自體中已具足有
T33n1709_p0464b04║一切佛法，一切種故。不能現起上煩惱纏造
T33n1709_p0464b05║無間業或斷善根。」廣如彼矣。第二勝解行住，
T33n1709_p0464b06║即同此經伏忍三品。彼云「謂諸菩薩從初發
T33n1709_p0464b07║心乃至未得清淨意樂所有一切諸菩薩行，
T33n1709_p0464b08║當知皆名勝解行住。於此住中，普於一切餘
T33n1709_p0464b09║菩薩住及如來住皆名發趣。然前住中雖修
T33n1709_p0464b10║諸善，性仁賢故，所已為之非為菩提，故意作
T33n1709_p0464b11║也，未名發趣，不入僧祇。此住所修皆名發趣，
T33n1709_p0464b12║故與前別。然此住中，思擇力勝，所作加行，以
T33n1709_p0464b13║彼修慧未得堅固相續無退。」慈恩法師云：「此
T33n1709_p0464b14║說無漏修慧未得，非有漏慧此住不得。或此
T33n1709_p0464b15║所說初發心時，十信菩薩八相成道未超五
T33n1709_p0464b16║畏，所有修慧未堅固也。又於三處忘失正念：
T33n1709_p0464b17║一於境界可不可意色等六境，其心顛倒忘
T33n1709_p0464b18║失正念。二於受生彼彼身中，既受生已忘前
T33n1709_p0464b19║生事。三於所受所持諸法，久作久說有所忘
T33n1709_p0464b20║失。或於一時具足聰慧，為他說法勉勵而
T33n1709_p0464b21║轉，如闇中射或中不中。或於一時於大菩提
T33n1709_p0464b22║雖已發心而復退捨，或時棄捨先所受學淨
T33n1709_p0464b23║戒律儀不能受學，或時捨於利樂有情而生
T33n1709_p0464b24║厭倦、利益安樂未能廣大，於諸菩薩所學之中
T33n1709_p0464b25║未能普學，菩薩相中未皆成就。在家出家二
T33n1709_p0464b26║分菩薩，正加行中未等顯現。於此所說諸行
T33n1709_p0464b27║相狀，下忍轉時諸行上品，中忍轉時諸行
T33n1709_p0464b28║中品，上忍轉時諸行下品，漸輕微故。入初
T33n1709_p0464b29║地時，此一切相皆無所有。」乃至廣說。第三極
T33n1709_p0464c01║歡喜住，亦名淨勝意樂住，即是此經信忍下
T33n1709_p0464c02║也。第四增上戒住，即信忍中也。第五增上心
T33n1709_p0464c03║住，即信忍上也。第六覺分相應增上慧住，即
T33n1709_p0464c04║順忍下也。第七諸諦相應增上慧住，即順忍
T33n1709_p0464c05║中也。第八緣起流轉止息相應增上慧住，即
T33n1709_p0464c06║順忍上也。第九無相有功用住，即無生忍下
T33n1709_p0464c07║也。第十無相無功用住，即無生忍中也。第十
T33n1709_p0464c08║一無礙解住，即無生忍上也。第十二最上成
T33n1709_p0464c09║滿菩薩住，即寂滅忍下也。第十三最極如來
T33n1709_p0464c10║住，即寂滅忍上也。雖十三住對十四忍數即
T33n1709_p0464c11║少一，彼乃廣也。初種性住，忍所不攝，同下頌
T33n1709_p0464c12║中十善位也。若以十善為忍方便，即彼與此
T33n1709_p0464c13║無寬狹故。《攝大乘論》從初十信乃至佛地，於
T33n1709_p0464c14║中說有三十四忍。地前三忍，於十地中地地
T33n1709_p0464c15║分為三十忍，佛地為一，三十四也。又真諦記
T33n1709_p0464c16║釋此五忍各治三障，《瑜伽》四十九說為七地，
T33n1709_p0464c17║《唯識論》說五位修習，皆與此經五忍相攝，講
T33n1709_p0464c18║者敘焉。問：經列忍等云上中下，順理應云皆
T33n1709_p0464c19║下中上，何不次耶？答：據能行行，理實應然。約
T33n1709_p0464c20║所治障，亦不違理。從此第三結示修行。
T33n1709_p0464c21║經：「名為菩薩修行般若波羅蜜多。」解曰：結
T33n1709_p0464c22║也。從此第二廣明五忍。於中分二：一廣明五
T33n1709_p0464c23║忍、二結修諸忍。廣明五忍，文即為五：初明伏
T33n1709_p0464c24║忍，於中分三：一習種性、二性種性、三道種性。
T33n1709_p0464c25║初習種性，於中分三：初標位辯相、次正解修
T33n1709_p0464c26║行、後結為聖胎。且初第一標位辯相。
T33n1709_p0464c27║經：「善男子！初伏忍位，起習種性，修十住行。」解
T33n1709_p0464c28║曰：伏忍位者，五忍之中伏忍居首，伏忍之
T33n1709_p0464c29║內三中最初創入僧祇，故云初也。伏謂折伏，
T33n1709_p0465a01║忍義如前。位者位次，此下忍也。起習種性者，
T33n1709_p0465a02║起謂生起，超前十善入忍位也。習者修習。言
T33n1709_p0465a03║種性者，順理相應，為後勝因，故得名種。現種
T33n1709_p0465a04║熏習，習成性故。修十住行者，此經略標，不列
T33n1709_p0465a05║住名。如《華嚴經．十住品》云「所謂發心住、治地
T33n1709_p0465a06║住、修行住、生貴住、具足方便住、正心住、不
T33n1709_p0465a07║退住、童真住、王子住、灌頂住。」辯住行相，至
T33n1709_p0465a08║下悉矣。從此第二正辯修行。於中有四：且
T33n1709_p0465a09║初第一明發心相。
T33n1709_p0465a10║經：「初發心相，有恒河沙眾生見佛法僧。」解
T33n1709_p0465a11║曰：初發心相者，長耳三藏云：「初習種性，有三
T33n1709_p0465a12║相發心：一假想發、二輕想發、三信想發。假想
T33n1709_p0465a13║發者，藉三種力：一善友力，謂善知識。二者行
T33n1709_p0465a14║力，謂受律儀。三者法力，通別二因，通謂如來
T33n1709_p0465a15║藏，別謂信等五根也。由此三力，於佛菩提假
T33n1709_p0465a16║起菩提想，以求自安、安諸有情，猶如聲聞觀諸
T33n1709_p0465a17║非青假起青想而能伏惑。此中亦爾，名假想
T33n1709_p0465a18║發。此後後想修習不已，義尚難識，譬如輕毛
T33n1709_p0465a19║無所倚著，名輕想發。此後後心信珠顯現，名
T33n1709_p0465a20║信想發。」得入十信，名發心相也。有恒河沙眾
T33n1709_p0465a21║生者，此顯發心其數雖多，至於不退入忍位
T33n1709_p0465a22║者其數甚少。譬如魚子、菴羅樹花，彼二雖多、
T33n1709_p0465a23║成實極少。見佛法僧者，明發心緣，或復聞
T33n1709_p0465a24║說一體三寶自性常住、或見別相住持三寶。
T33n1709_p0465a25║猶教誨力，於三寶中發起無上良福田想，而
T33n1709_p0465a26║生定信入十信也。從此第二明十信心。
T33n1709_p0465a27║經：「發於十信，所謂信心、念心、精進心、慧心、定
T33n1709_p0465a28║心、不退心、戒心、願心、護法心、迴向心，具此十
T33n1709_p0465a29║心。」解曰：初句總標。言信心者，澄淨為性，善
T33n1709_p0465b01║順三寶，離不信故。言念心者，明記為性，令心
T33n1709_p0465b02║不斷，離忘念故。精進心者，遍策三業皆令不
T33n1709_p0465b03║退，離懈怠故。言慧心者，簡擇為性，令心治斷，
T33n1709_p0465b04║離惡見故。言定心者，專注為性，令心不動，離
T33n1709_p0465b05║散亂故。此上五心，即是五根，遍生一切諸功
T33n1709_p0465b06║德故。亦即五力，不為一切自所治障所屈動
T33n1709_p0465b07║故。不退心者，令五根力具大堪能，必不退起
T33n1709_p0465b08║上品邪見普斷善根作闡提故。故下卷云「若
T33n1709_p0465b09║至忍位入正定聚，不作五逆、不謗正法。」由此
T33n1709_p0465b10║而言。至第六心，不為不善所退動故。四不退
T33n1709_p0465b11║中信不退也。言戒心者，遮防身語，令心調柔，
T33n1709_p0465b12║離破戒故。言願心者，出體如前，求菩提願、利
T33n1709_p0465b13║有情願不間斷故。護法心者，守護六根，離塵
T33n1709_p0465b14║境故。守護餘九，令不失故。或於三寶，不惜
T33n1709_p0465b15║身命常守護故。迴向心者，所修前九及諸勝
T33n1709_p0465b16║行，迴施眾生，迴求菩提，迴向涅槃，不求世
T33n1709_p0465b17║間及二乘故。又《瓔珞經》云「謂十信心各互相
T33n1709_p0465b18║資，心心有十，即是修行百法明門，常發無量
T33n1709_p0465b19║有行無行大願，得入習種性故。」具十心者，明
T33n1709_p0465b20║於十信心須具修，於中隨闕即非此位。然
T33n1709_p0465b21║則此十皆言心者，心謂緣慮而為主故。初信
T33n1709_p0465b22║等五是心所法，恒依心住，起必相應。不退
T33n1709_p0465b23║等五是其勝用，心自在故俱云心也。此前標
T33n1709_p0465b24║云初伏忍位起習種性修十住行，今列十信
T33n1709_p0465b25║云具十心，即顯具修十信心者方入十住。何
T33n1709_p0465b26║以知者？《瓔珞經》說「通賢及聖有此二：初云
T33n1709_p0465b27║十住。」《華嚴經》中具明行位，地前三十十住為
T33n1709_p0465b28║初，無別十信，不應十信判為外凡，即違此中
T33n1709_p0465b29║伏忍位故。由此十信，於十善位雖即修行，有
T33n1709_p0465c01║退有進猶如輕毛，於十千劫修習增勝具足
T33n1709_p0465c02║不退，方名入劫，稱習忍位，即十住中發心住
T33n1709_p0465c03║攝。從此第三利生分齊。
T33n1709_p0465c04║經：「而能少分化諸眾生。」解曰：明利他也。如
T33n1709_p0465c05║下說云「習種銅輪化二天下」。《華嚴經》云「此住
T33n1709_p0465c06║菩薩勸學十法，所謂勤供養佛、樂住生死、主
T33n1709_p0465c07║導世間令除惡業、以勝妙法常行教誨、歎無
T33n1709_p0465c08║上法學佛功德、生諸佛前恒蒙攝受、方便演
T33n1709_p0465c09║說寂靜三昧、讚歎遠離生死輪迴、為苦眾生
T33n1709_p0465c10║作歸依處。」第三主導世間，即此輪王。第十為
T33n1709_p0465c11║苦生依，即八相成佛，故此經云化諸眾生，即
T33n1709_p0465c12║是《華嚴》世出世化。舉初攝後，十住應知。若爾，
T33n1709_p0465c13║如何名少分化？答：望前十善可云廣大，望後後
T33n1709_p0465c14║位云少分矣。從此第四超二乘地。
T33n1709_p0465c15║經：「超過二乘一切善地。」解曰：超過二乘學
T33n1709_p0465c16║無學果。一切善地者，依《大般若》，三乘共行十
T33n1709_p0465c17║地：一乾慧地、二性地、三八人地、四見地、五
T33n1709_p0465c18║薄地、六離垢地、七已辦地、八獨覺地、九
T33n1709_p0465c19║菩薩地、十如來地。於此十中，菩薩第九。今
T33n1709_p0465c20║習種位，由發大心雙修二利，故雖下忍即超
T33n1709_p0465c21║前八，故云超過一切善地。又以義言：二乘皆
T33n1709_p0465c22║有見修無學，菩薩超彼，故云一切。又《大乘同
T33n1709_p0465c23║性經》三乘及佛各有十地，此超前二，云一切
T33n1709_p0465c24║矣。從此第三結為聖胎。
T33n1709_p0465c25║經：「是為菩薩初長養心，為聖胎故。」解曰：於
T33n1709_p0465c26║三賢位俱名聖胎，舉此攝餘，皆聖胎也。所言
T33n1709_p0465c27║胎者，自種為因、善友為緣，聞淨法界等流
T33n1709_p0465c28║正法，修習長養，初地見道，誕佛家矣。從此第
T33n1709_p0465c29║二明性種性。於中分三：一標位辯相、二正
T33n1709_p0466a01║解修行、三結超倒想。且初第一標位辯相。
T33n1709_p0466a02║經：「復次性種性菩薩，修行十種波羅蜜多。」
T33n1709_p0466a03║解曰：性種性者，上言性者，以前習種所修習
T33n1709_p0466a04║性而成此性，故云性也。言種性者，以前種現
T33n1709_p0466a05║如同類因，引生於此，名種性也。即性之種，種
T33n1709_p0466a06║之性矣。問《瑜伽論》云「一本性住種性、二習所
T33n1709_p0466a07║成種性。」此經乃云「一習種性、二性種性。」何故
T33n1709_p0466a08║經論前後相違？答：論中所明，先本有性，依本
T33n1709_p0466a09║修習後習成性。經中所明，先明修習，習成種
T33n1709_p0466a10║性，後以習成為性種性。論約本習、未習、已習；
T33n1709_p0466a11║經唯修習。初習久習各據一義，亦不相違。言
T33n1709_p0466a12║菩薩者，十行菩薩也。如《華嚴經．十行品》云「所
T33n1709_p0466a13║謂歡喜行、饒益行、無違逆行、無屈撓行、離癡
T33n1709_p0466a14║亂行、善現行、無著行、難得行、善法行、真實
T33n1709_p0466a15║行也。」修行十種波羅蜜多者，十度行也。十行
T33n1709_p0466a16║菩薩各修一行，即十度故。云何修行？施等諸
T33n1709_p0466a17║行名波羅蜜多。《唯識論》云「要七最勝之所攝
T33n1709_p0466a18║受，方可建立波羅蜜多。一安住最勝，謂要
T33n1709_p0466a19║安住菩薩種性。二依止最勝，謂要依止大菩
T33n1709_p0466a20║提心。三意樂最勝，謂要悲愍一切有情。四事
T33n1709_p0466a21║業最勝，謂要具行一切事業。五巧便最勝，謂
T33n1709_p0466a22║要無相智所攝受。六迴向最勝，謂要迴向無
T33n1709_p0466a23║上菩提。七清淨最勝，謂要不為二障間雜。若
T33n1709_p0466a24║非此七所攝受者，所修諸行但名施等，非到
T33n1709_p0466a25║彼岸。」此位菩薩依相似修，登地所行皆到彼
T33n1709_p0466a26║岸。從此第二正解修行。於中分三：一標十對
T33n1709_p0466a27║治、二正解對治、三利生分齊。且初第一標十
T33n1709_p0466a28║對治。
T33n1709_p0466a29║經：「起十對治。」解曰：起謂生起，十者總標，對
T33n1709_p0466b01║謂對觀，治即治遣。然此上卷三品之中，廣明
T33n1709_p0466b02║對治、略能行行；下卷三中，廣能行行、略明對
T33n1709_p0466b03║治。文可悉矣。從此第二正解對治。於中分
T33n1709_p0466b04║三：且初第一對治四倒。
T33n1709_p0466b05║經：「所謂觀察身、受、心、法，不淨、諸苦、無常、無我。」
T33n1709_p0466b06║解曰：言觀察者，觀謂對觀。察謂伺察，亦審察
T33n1709_p0466b07║也。體即是慧。身受心法者，所觀境也。身謂
T33n1709_p0466b08║相續，如《智論》中「身謂色蘊」。受謂受蘊，心謂
T33n1709_p0466b09║識蘊，法處法界並名法故。不淨等者，能治行
T33n1709_p0466b10║也。由無始來妄分別力，於身等四計為淨等，
T33n1709_p0466b11║為令觀察知身不淨、知受皆苦、知心無常、知法
T33n1709_p0466b12║無我，即離倒故。又了身等無自性空，即一切
T33n1709_p0466b13║倒悉皆離故。從此第二對治三毒。
T33n1709_p0466b14║經：「治貪、嗔、癡三不善根，起施、慈、慧三種善根。」
T33n1709_p0466b15║解曰：上言治者，通能所治。貪嗔等者，此所
T33n1709_p0466b16║治也。謂由意識於可意境貪欲隨增、不可意
T33n1709_p0466b17║境嗔恚隨增、於中庸境無明隨增，由此三種
T33n1709_p0466b18║為不善根，遍生慢等及隨煩惱。此三若伏，餘
T33n1709_p0466b19║隨伏故。起慈等者，能治行也。施謂無貪，捨財
T33n1709_p0466b20║法故。慈謂無嗔，與他樂故。慧由無癡，即正
T33n1709_p0466b21║慧故。由此三種而為善根，遍生萬行諸功德
T33n1709_p0466b22║故。從此第三對治三世。
T33n1709_p0466b23║經：「觀察三世，過去因忍、現在因果忍、未來果
T33n1709_p0466b24║忍。」解曰：忍體即慧，如上已解。觀過去業起
T33n1709_p0466b25║曾因忍，觀現色心曾因之果、當果之因起因
T33n1709_p0466b26║果忍，觀未來法起當果忍。雖唯現在。過未體
T33n1709_p0466b27║無。所酬所引假變過未。又緣生法。謂無明行
T33n1709_p0466b28║為前際因。識等五支為現在果。愛取有三為
T33n1709_p0466b29║現在因。生老死二為未來果。此約分位三際
T33n1709_p0466c01║因果。此中為破執無因果及執斷常。令知因
T33n1709_p0466c02║緣如幻似有。故觀察也。此位菩薩觀身等四
T33n1709_p0466c03║令離四倒。觀心等三離縛修行。觀三世法有
T33n1709_p0466c04║而不實。故令觀察修勝行矣。從此第三利生
T33n1709_p0466c05║分齊。
T33n1709_p0466c06║經：「此位菩薩廣利眾生。」解曰：性種銀輪，化
T33n1709_p0466c07║三天下。超前習種，故云廣利。從此第三結超
T33n1709_p0466c08║倒想。
T33n1709_p0466c09║經：「超過我見、人見、眾生等想，外道倒想所不能
T33n1709_p0466c10║壞。」解曰：我人等者，義如前釋。等取壽者、作
T33n1709_p0466c11║者、命者、士夫、儒童、我之類也。言外道者，邪論
T33n1709_p0466c12║諸師。言倒想者，四倒相應之想倒也。不能壞
T33n1709_p0466c13║者，彼能執人及所執法所不能壞。由此菩
T33n1709_p0466c14║薩勝解力增，邪師邪法悉超過故。問：二乘外
T33n1709_p0466c15║道俱是所超，何故前越二乘、此超外道，勝劣
T33n1709_p0466c16║不次？答：心由頓發，即越二乘；行約漸修，後超
T33n1709_p0466c17║外道。又此已超，非正超也，如二靜慮名出苦
T33n1709_p0466c18║故。從此第三明道種性。文三如前，且初第一
T33n1709_p0466c19║標位辯相。
T33n1709_p0466c20║經：「復次道種性菩薩修十迴向。」解曰：道種
T33n1709_p0466c21║性者，道謂初地平等聖道。此引彼生，與道為
T33n1709_p0466c22║種。道之種、種之性，名道種性，二依主故。言菩
T33n1709_p0466c23║薩者，舉能行人。修十迴向者，此略標也。如《華
T33n1709_p0466c24║嚴經．十迴向品》云「所謂救護一切眾生離眾
T33n1709_p0466c25║生相迴向、不壞迴向、等一切佛迴向、至一切
T33n1709_p0466c26║處迴向、無盡功德藏迴向、隨順堅固一切善
T33n1709_p0466c27║根迴向、等隨順一切眾生迴向、真實迴向、
T33n1709_p0466c28║無著無縛解脫迴向、等法界無量迴向。」義如
T33n1709_p0466c29║下釋。從此第二正解修行。於中分二：且初第
T33n1709_p0467a01║一總標十忍。
T33n1709_p0467a02║經：「起十忍心。」解曰：此總標也。從此第二正
T33n1709_p0467a03║辯對治。於中分三：且初第一對觀五忍。
T33n1709_p0467a04║經：「謂觀五蘊色受想行識，得戒忍、定忍、慧忍、解
T33n1709_p0467a05║脫忍、解脫知見忍。」解曰：五蘊及忍，義如前
T33n1709_p0467a06║解。對觀五蘊得解脫蘊，謂觀自身語過患，由
T33n1709_p0467a07║思願力遮防七支而得戒忍。次觀受蘊妄生
T33n1709_p0467a08║領納諸受漂動，由定專注而得定忍。次觀想
T33n1709_p0467a09║蘊取怨等像，戲論分別起諸名言，如工畫人
T33n1709_p0467a10║採畫諸境，由慧簡擇而得慧忍。次觀行蘊
T33n1709_p0467a11║造作種種三有諸業繫縛生死，由慧離繫解
T33n1709_p0467a12║脫自在得解脫忍。次觀識蘊妄想分別起諸
T33n1709_p0467a13║知見取著六塵，無分別慧解脫清淨得解脫
T33n1709_p0467a14║知見忍。故對五蘊得解脫蘊。此依言說次第
T33n1709_p0467a15║建立。如實義者，無分別慧觀五蘊空，於念念
T33n1709_p0467a16║中皆具五忍。從此第二對觀三忍。
T33n1709_p0467a17║經：「觀三界因果，得空忍、無相忍、無願忍。」解
T33n1709_p0467a18║曰：言三界者，所依處也。言因果者，業因識果，
T33n1709_p0467a19║即能生也。觀能所感而得三忍，謂於三界及
T33n1709_p0467a20║彼因果執有實體，觀遍計空而得空忍；此空
T33n1709_p0467a21║所顯清淨真如，無十相故得無相忍；有漏因
T33n1709_p0467a22║果虛妄業生，依之修行於此不願，得無願忍。
T33n1709_p0467a23║從此第三對觀二忍。
T33n1709_p0467a24║經：「觀二諦假實，諸法無常得無常忍，一切法空
T33n1709_p0467a25║得無生忍。」解曰：觀二諦假實者，假即世俗、
T33n1709_p0467a26║實即勝義，標二諦也。諸法無常得無常忍者，
T33n1709_p0467a27║有為遷謝剎那不住，得無常忍。觀一切法無
T33n1709_p0467a28║自性空體不生滅，得無生忍。此二引生安非
T33n1709_p0467a29║安立二種正觀，至下當悉。此位菩薩觀流轉
T33n1709_p0467b01║蘊得解脫蘊，觀三界因果得三空忍，觀二諦
T33n1709_p0467b02║假實得生無生忍，皆依勝解治倒進修，引生
T33n1709_p0467b03║聖道證初地故。從此第三結申化利。
T33n1709_p0467b04║經：「此位菩薩作轉輪王，能廣化利一切眾生。」
T33n1709_p0467b05║解曰：即金輪王，化四天下。超前位故，云廣化
T33n1709_p0467b06║也。從此第二明信忍位。文三如前，且初第一
T33n1709_p0467b07║標忍辯位。
T33n1709_p0467b08║經：「復次信忍菩薩，謂歡喜地、離垢地、發光地。」
T33n1709_p0467b09║解曰：此聖位也。言信忍者，謂證信也。此位菩
T33n1709_p0467b10║薩親證真如，三寶及戒皆證淨故，故此三地
T33n1709_p0467b11║俱名信忍。雖後諸地亦有此四，此初現證得
T33n1709_p0467b12║證淨名，加行後得多緣此故。言歡喜者，初
T33n1709_p0467b13║獲聖性具證二空，能益自他生大喜故。所言
T33n1709_p0467b14║地者，依持生長、如智相應，至下當悉。離垢地
T33n1709_p0467b15║者，具淨尸羅，遠離能起微細毀犯煩惱垢故。
T33n1709_p0467b16║發光地者，成就勝定大法總持，能發無邊妙
T33n1709_p0467b17║慧光故。從此第一正解修行。於中分二：且
T33n1709_p0467b18║初第一明斷三障。
T33n1709_p0467b19║經：「能斷三障、色煩惱縛。」解曰：言三障者，如
T33n1709_p0467b20║下經云「初地斷諸無明滅三界貪等，二地斷嗔
T33n1709_p0467b21║等習，三地滅無明闇。」此之三障，至下廣明。然
T33n1709_p0467b22║所斷障，如《唯識》第十，障有二種：一煩惱障、二
T33n1709_p0467b23║所知障。煩惱障中見所斷種，二乘見道皆能
T33n1709_p0467b24║斷盡；修所斷種，乃至金剛方能斷盡。若菩薩
T33n1709_p0467b25║者，見所斷種見道斷盡，修所斷種要至金剛
T33n1709_p0467b26║一時頓斷。所知障中，見所斷種亦見道斷，修
T33n1709_p0467b27║所斷種從初地後乃至金剛地地別斷。此經
T33n1709_p0467b28║所說三地障俱貪嗔癡三，修所斷者遍六識
T33n1709_p0467b29║能發色業，或緣色境名色煩惱。煩惱自性是
T33n1709_p0467c01║縛法故，名為縛也。謂三地中各修勝行，貪等
T33n1709_p0467c02║永除，名為斷故。從此第二明諸行。於中分
T33n1709_p0467c03║二：初明修諸行、後結行根本。初修諸行，於中
T33n1709_p0467c04║分四：且初第一明四攝法。
T33n1709_p0467c05║經：「行四攝法，布施、愛語、利行、同事。」解曰：布
T33n1709_p0467c06║施等者，由無貪等善根相應攝取眾生，義如
T33n1709_p0467c07║前解，方便化也。從此第二明四無量。
T33n1709_p0467c08║經：「修四無量，慈無量心、悲無量心、喜無量心、捨
T33n1709_p0467c09║無量心。」解曰：慈悲等者，由無嗔等善根相
T33n1709_p0467c10║應所利無量，義如前解，憐愍化也。從此第三
T33n1709_p0467c11║明四弘願。
T33n1709_p0467c12║經：「具四弘願，斷諸纏蓋，常化眾生，修佛知見，成
T33n1709_p0467c13║無上覺。」解曰：菩薩所修必備萬行，所發大
T33n1709_p0467c14║願有斯四也。斷諸纏蓋者，由煩惱故，纏縛有
T33n1709_p0467c15║情。由所知故，覆蓋勝慧不得現起。或十纏五
T33n1709_p0467c16║蓋、見修二惑，隨其所應，如常分別，所明斷也。
T33n1709_p0467c17║常化眾生者，二界四生一切有情，明常化也。
T33n1709_p0467c18║修佛知見者，諸佛世尊恒沙妙行悉皆修習，
T33n1709_p0467c19║明常修也。成無上覺者，謂此初地於諸如來
T33n1709_p0467c20║無上正覺，明當證也。初後自利、中二利他，
T33n1709_p0467c21║通因及果，無斷盡故。准《華嚴經》，修行願者，賢
T33n1709_p0467c22║位願增，聖位俱故。從此第四明三脫門。
T33n1709_p0467c23║經：「住三脫門，空解脫門、無相解脫門、無願解脫
T33n1709_p0467c24║門。」解曰：然三脫門，義如前解。若三三昧，通
T33n1709_p0467c25║漏無漏；言解脫門，即無漏故。又准下文，前之
T33n1709_p0467c26║三段於上三地隨次偏增，復三脫門通諸
T33n1709_p0467c27║地故。從此第二結行根本。
T33n1709_p0467c28║經：「此是菩薩摩訶薩從初發心至一切智諸行
T33n1709_p0467c29║根本。」解曰：此上所辯四攝等行，謂諸菩薩
T33n1709_p0468a01║從初發心隨力修習，乃至成佛，皆以此等為
T33n1709_p0468a02║諸行本。從此第三結申化利。
T33n1709_p0468a03║經：「利益安樂一切眾生。」解曰：初地菩薩往
T33n1709_p0468a04║百佛剎、二地往千、三地往萬，利益安樂彼
T33n1709_p0468a05║等生故。從此第三明順忍位。文三如前，且初
T33n1709_p0468a06║第一標忍辨位。
T33n1709_p0468a07║經：「復次順忍菩薩，謂焰慧地、難勝地、現前地。」
T33n1709_p0468a08║解曰：言順忍者，能順者慧、所順者如，由慧隨
T33n1709_p0468a09║順，順向順觀、順後無生，即忍之忍，名為順忍。
T33n1709_p0468a10║如《十地論》第八云「隨順平等真如法故，四五
T33n1709_p0468a11║地中得耎中忍，六地上忍皆悉隨順無生法
T33n1709_p0468a12║忍，此忍即非無生忍故。」焰慧地者，安住最勝
T33n1709_p0468a13║菩提分法，燒煩惱薪，慧焰增故。難勝地者，真
T33n1709_p0468a14║俗兩智行相互違，合令相應極難勝故。現前地
T33n1709_p0468a15║者，住緣起智，引無分別最勝般若令現前故。
T33n1709_p0468a16║從此第二正明斷障。
T33n1709_p0468a17║經：「能斷三障心煩惱縛。」解曰：能斷三障者，
T33n1709_p0468a18║如下經云「四地永斷微細身邊見故，五地斷
T33n1709_p0468a19║隨小乘樂求涅槃，六地能斷三界集因集業
T33n1709_p0468a20║麁現行相。」此之三障，至下當悉。心煩惱縛者，
T33n1709_p0468a21║此上三障唯意識俱，名為心也。言煩惱者，准
T33n1709_p0468a22║《十地論》，三障如次與三慢俱，謂我法慢、身淨
T33n1709_p0468a23║分別慢，從我慢說，名煩惱故。又《善戒經》說皮、
T33n1709_p0468a24║肉、心三種煩惱。若緣六塵起貪嗔癡，如皮在
T33n1709_p0468a25║外，名皮煩惱。若緣內執起我我所，如肉在內，
T33n1709_p0468a26║名肉煩惱。若迷真理真俗別別，如心在於皮
T33n1709_p0468a27║肉之內，名心煩惱。斷次第者，初地見道斷肉
T33n1709_p0468a28║煩惱，初至七地斷皮煩惱，八至十地無功用
T33n1709_p0468a29║道斷心煩惱。如《瑜伽》四十八云「所知障品有
T33n1709_p0468b01║其三品：一者在皮麁重，極喜已斷。二者在膚
T33n1709_p0468b02║麁重，八地已斷。三者在實麁重，如來住斷。」經
T33n1709_p0468b03║論斷位與此不同，皮肉心等通目二障，顯此
T33n1709_p0468b04║色心義同彼故。所言縛者，心為彼拘不證自
T33n1709_p0468b05║地，正智斷彼即離縛故。從此第三結申利
T33n1709_p0468b06║他。
T33n1709_p0468b07║經：「能於一身遍往十方億佛剎土，現不可說神
T33n1709_p0468b08║通變化利樂眾生。」解曰：四地菩薩往億佛
T33n1709_p0468b09║剎、五地百億、六地千億。不可說者，顯其多
T33n1709_p0468b10║也，遍往此等諸剎土中現通化利。從此第四
T33n1709_p0468b11║明無生忍。文三如前，且初第一標忍辯位。
T33n1709_p0468b12║經：「復次無生忍菩薩，謂遠行地、不動地、善慧
T33n1709_p0468b13║地。」解曰：言無生者，謂即真理。智證真理，名
T33n1709_p0468b14║無生忍。《解深密經》、《瑜伽》、《唯識》皆說三性名曰
T33n1709_p0468b15║無生，本性無生、自然無生、惑苦無生。若能證
T33n1709_p0468b16║智名無生忍，兼所證如名無生法忍。即忍之
T33n1709_p0468b17║忍，通二釋也。遠行地者，至無相住功用後邊，
T33n1709_p0468b18║出過世間二乘道故。不動地者，無分別智任
T33n1709_p0468b19║運相續，相用煩惱不能動故。善慧地者，成就
T33n1709_p0468b20║微妙四無礙解，能遍十方善說法故。從此第
T33n1709_p0468b21║二正明斷障。
T33n1709_p0468b22║經：「能斷三障色心習氣。」解曰：能斷三障者，
T33n1709_p0468b23║如下經云「七地斷諸業果細現行相，八地斷
T33n1709_p0468b24║諸功用，九地斷無礙障。」斷此三障也。色心習
T33n1709_p0468b25║氣者，通種現也，下廣明矣。謂所知障，十地於
T33n1709_p0468b26║前六地各治一分。色心麁重彼障下品，故此
T33n1709_p0468b27║三地各別斷故。從此第三結申利他。
T33n1709_p0468b28║經：「而能示現不可說身，隨類饒益一切眾生。」
T33n1709_p0468b29║解曰：七地菩薩住百億佛剎、八地住百萬微
T33n1709_p0468c01║塵數佛剎、九地住百萬億阿僧祇微塵數佛
T33n1709_p0468c02║剎，往彼等土現不可說身，隨類饒益諸眾生
T33n1709_p0468c03║故。從此第五明寂滅忍。文三如前，且初第一
T33n1709_p0468c04║標忍辨位。
T33n1709_p0468c05║經：「復次寂滅忍者，佛與菩薩同依此忍。」解
T33n1709_p0468c06║曰：言寂滅者，謂即真如。智證寂滅，名寂滅
T33n1709_p0468c07║忍。即忍之忍，二釋得名。准下經中「入此地
T33n1709_p0468c08║時斷神通障」，至下當悉。佛與菩薩者，舉能忍
T33n1709_p0468c09║人。謂此菩薩初入十地名為法雲，十地後位
T33n1709_p0468c10║名為等覺。同依此忍者，謂此與佛勝劣雖異，
T33n1709_p0468c11║同一忍也。從此第二正解修行。於中分三：初
T33n1709_p0468c12║明下上忍、次明等妙覺、後明佛三身。且初第
T33n1709_p0468c13║一明下上忍。
T33n1709_p0468c14║經：「金剛喻定，住下忍位名為菩薩，至於上忍名
T33n1709_p0468c15║一切智。」解曰：金剛喻定者，最後勝定。此定
T33n1709_p0468c16║現前，能斷一切微細障種，名金剛定。此定初
T33n1709_p0468c17║起菩薩之身名為下忍，後解脫位成一切智
T33n1709_p0468c18║名為上忍。從此第二明等妙覺。
T33n1709_p0468c19║經：「觀勝義諦斷無明相，是為等覺，一相無相平
T33n1709_p0468c20║等無二，為第十一一切智地。」解曰：上言觀
T33n1709_p0468c21║者，能觀正智。正智有二：等覺照寂、佛果寂照，
T33n1709_p0468c22║是能觀智因果別故。勝義諦者，即是真如。真
T33n1709_p0468c23║如體同，明同證也。斷無明相者，此微細障障第
T33n1709_p0468c24║十一地也。此有二解。有說：無明體通二障，彼
T33n1709_p0468c25║微細種此皆斷故。有說：無明根本不覺，智照
T33n1709_p0468c26║本覺故名為斷。下廣明也。是為等覺者，結斷
T33n1709_p0468c27║位也。一相無相者，明佛果也。如智體同故云
T33n1709_p0468c28║一相，智冥真理故云無相。平等無二者，佛佛
T33n1709_p0468c29║道齊，等無二也。為第十一者，十地為因，佛地
T33n1709_p0469a01║為果。超前十地，第十一也。一切智地者，佛地
T33n1709_p0469a02║圓滿，此解脫道，結果位也。從此第三明佛三
T33n1709_p0469a03║身。於中分三：且初第一明法性身。
T33n1709_p0469a04║經：「非有非無湛然清淨，無來無去常住不
T33n1709_p0469a05║變。」解曰：非有非無者，性功德也。謂諸如來
T33n1709_p0469a06║恒沙性德不同萬像，故云非有；不同兔角，故
T33n1709_p0469a07║云非無。湛然清淨者，永離眾相故云湛然；不
T33n1709_p0469a08║與漏俱故云清淨，無為德也。無來無去者，法
T33n1709_p0469a09║性身也。性淨本覺，體常不生故云無來，體常
T33n1709_p0469a10║不滅故云無去。不隨迷悟性有動靜故云常
T33n1709_p0469a11║住，不隨凡聖性有改易故云不變，即法身也。
T33n1709_p0469a12║從此第二明智德身。
T33n1709_p0469a13║經：「同真際、等法性。」解曰：真言真際，即是法
T33n1709_p0469a14║身。若云同者，智同理也。謂諸如來等覺位中，
T33n1709_p0469a15║無明障盡故同真際，解脫位中證理圓極故
T33n1709_p0469a16║等法性。此與法身非即非離，俱遍法界常安
T33n1709_p0469a17║樂故。從此第三明應化身。於中分二：初明應
T33n1709_p0469a18║化身、後明能所化。且初第一明應化身。
T33n1709_p0469a19║經：「無緣大悲常化眾生，乘一切智乘來化三
T33n1709_p0469a20║界。」解曰：無緣大悲者，悲有四種：一外道異
T33n1709_p0469a21║生起愛見悲、二聲聞獨覺緣欲苦生起觀行
T33n1709_p0469a22║悲、三菩薩利樂得同體悲、四諸佛世尊得無
T33n1709_p0469a23║緣悲。常化眾生者，明應身也。謂諸如來居純
T33n1709_p0469a24║淨土，為住十地諸菩薩眾隨類現身，現大神
T33n1709_p0469a25║通轉正法輪，令彼受用大乘法樂無有間斷，
T33n1709_p0469a26║故云常化也。乘一切智乘來化三界者，明化
T33n1709_p0469a27║身也。能乘者悲、所乘者智，謂從法界最清淨
T33n1709_p0469a28║智，流出智悲演諸至教。此即事智乘理智生，
T33n1709_p0469a29║以一切智為所乘故。來化三界者，所化處也。
T33n1709_p0469b01║虛空世界悉皆無邊，故舉所依明來化也。如
T33n1709_p0469b02║《法華》云「我諸子等先因遊戲來入此宅，長者
T33n1709_p0469b03║驚入」，即此來也。何故須化？如彼又云「我本立
T33n1709_p0469b04║誓願，欲令一切眾，如我等無異。如我昔所願，
T33n1709_p0469b05║今者已滿足。」化一切眾生，皆令入佛道，故現
T33n1709_p0469b06║應化化眾生也。從此第二明能所化。於中分
T33n1709_p0469b07║四：且初第一明所化境。
T33n1709_p0469b08║經：「善男子！諸眾生類一切煩惱業、異熟果、二十
T33n1709_p0469b09║二根，不出三界。」解曰：諸眾生者，諸界趣生
T33n1709_p0469b10║一切含識，諸佛菩薩化境或殊，其所化生種
T33n1709_p0469b11║類唯爾。一切煩惱者，所謂理事發業潤生，一
T33n1709_p0469b12║切煩惱助發緣也。言業者，福非福等染淨諸
T33n1709_p0469b13║業，感生因也。異熟果者，善染所感無記果也。
T33n1709_p0469b14║作業感果時必不同，前後名異。異之熟等，
T33n1709_p0469b15║如常分別。二十二根者，如有頌云「取境續家
T33n1709_p0469b16║族，活命受用果。世間出世淨，依此量立根。」言
T33n1709_p0469b17║取境者，眼等六根。續家族者，女男二根。言活
T33n1709_p0469b18║命者，即是命根。受用果者，所謂苦、樂、憂、喜、捨
T33n1709_p0469b19║根。世間淨者，所謂信、進、念、定、慧根。出世淨者，
T33n1709_p0469b20║未知當知、已知、具知三無漏根。然此體者，應
T33n1709_p0469b21║結頌云「色與不相應，心王及心所，七一一唯
T33n1709_p0469b22║十，三體性隨應。」下之二句，釋上四也。七者，七
T33n1709_p0469b23║色根也。一一者，命意根也。唯十者，五受信等
T33n1709_p0469b24║十心所也。三體隨應者，三無漏體，九根等也。
T33n1709_p0469b25║性隨應者，色命無記、意五、受三、信等唯善也。
T33n1709_p0469b26║不出三界者，結上所明並界內也。問：二十二
T33n1709_p0469b27║根中前十九根是有漏故可屬界繫，最後三
T33n1709_p0469b28║根體是無漏，云何不出？答：此明所化總相而
T33n1709_p0469b29║論，理實三根非界繫也。言不出者，有其二義：
T33n1709_p0469c01║一約彼種，未起現行，從所依識，故云不出。二
T33n1709_p0469c02║約現行，二乘無學、等覺已前一切菩薩，雖六
T33n1709_p0469c03║或七無漏現行，從所依判，異熟有漏亦不出
T33n1709_p0469c04║也。從此第二明能化身。
T33n1709_p0469c05║經：「諸佛示導應化法身，亦不離此。」解曰：言
T33n1709_p0469c06║示導者，開示引導。言應化者，即他受用及大
T33n1709_p0469c07║小化，通名應化。應化所依清淨法界，與此能
T33n1709_p0469c08║依體非即離故，說應化俱名法身。謂諸如來
T33n1709_p0469c09║普遍法界應現三界，亦同所化，云不離故。從
T33n1709_p0469c10║此第三簡外道非。
T33n1709_p0469c11║經：「若有說言於三界外別更有一眾生界者，即
T33n1709_p0469c12║是外道大有經說。」解曰：諸佛所說，界外無
T33n1709_p0469c13║生。若言界外有眾生界者，即是外道吠世史
T33n1709_p0469c14║迦六句義中大有經說，非佛教也。若爾，二乘
T33n1709_p0469c15║無學十地菩薩所居報土，豈非界外？答：據隨
T33n1709_p0469c16║助緣，即居界外；體是異熟，故非外也。從此第
T33n1709_p0469c17║四顯化成佛。
T33n1709_p0469c18║經：「大王！我常語諸眾生，但斷三界無明盡者，
T33n1709_p0469c19║即名為佛。」解曰：三界二障通名無明，唯斷
T33n1709_p0469c20║煩惱但免界繫，斷所知盡名無明盡，即為佛
T33n1709_p0469c21║也。廣明化竟。從此第三結申滿位。
T33n1709_p0469c22║經：「自性清淨名本覺性，即是諸佛一切智智。」
T33n1709_p0469c23║解曰：自性清淨名本覺性者，即真如也。依《起
T33n1709_p0469c24║信論》，上句絕待、下句對待，對不覺等說名本
T33n1709_p0469c25║覺。即是諸佛一切智智，此有二義。有說：真
T33n1709_p0469c26║如是佛法身，法身智身性相平等、體相相從，
T33n1709_p0469c27║亦得名為一切智智，如實非智。有說：真如
T33n1709_p0469c28║即一切智。心歸本原冥合不異，相用非無別
T33n1709_p0469c29║體也。即以真如為一切智智，二智二身隨應
T33n1709_p0470a01║悉故。大文第二結修諸忍。
T33n1709_p0470a02║經：「由此得為眾生之本，亦是諸佛菩薩行本，是
T33n1709_p0470a03║為菩薩本所修行五忍法中十四忍也。」解
T33n1709_p0470a04║曰：由此得為眾生之本者下，有二義。有說：此
T33n1709_p0470a05║者上本覺也，謂由本覺隨不覺故，動眠三界
T33n1709_p0470a06║輪迴六趣，故此本覺為眾生本。亦是諸佛菩
T33n1709_p0470a07║薩行本者，無明微薄，本覺力增心歸本原，從
T33n1709_p0470a08║末向本隨位次第建立五忍，至寂滅忍本覺
T33n1709_p0470a09║湛然，本無動達、今無靜故，此本覺亦是諸佛
T33n1709_p0470a10║菩薩行本。有說：此者即五忍也，是發大乘趣
T33n1709_p0470a11║無上者，從始至終修行之本。亦是諸佛菩薩
T33n1709_p0470a12║行本者，亦是法界已成未成佛菩薩本。是為
T33n1709_p0470a13║已下，如文易了。◎
T33n1709_p0470a14║◎從此第二答化眾生。於中分四：一明十王
T33n1709_p0470a15║位、二明說偈讚、三明忍境智、四諸佛同修。
T33n1709_p0470a16║初明十王，於中分三：一牒問略標、二明十王
T33n1709_p0470a17║位、三結明諸佛。且初第一牒問略標。
T33n1709_p0470a18║經：佛言：「大王！汝先問言菩薩云何化眾生者，菩
T33n1709_p0470a19║薩摩訶薩應如是化，從初一地至後一地，自所
T33n1709_p0470a20║行處及佛行處，一切智見故。」解曰：佛言已
T33n1709_p0470a21║下，牒前問也。從初一地者，歡喜地也。至後一
T33n1709_p0470a22║地者，法雲地也。自所行處者，一一地中菩薩
T33n1709_p0470a23║行處。及佛行處者，即彼十地，佛化處也。又第
T33n1709_p0470a24║十一地，如來行處也。一切知見者，菩薩諸佛
T33n1709_p0470a25║證真達俗，如實知見行二利也。問：初一地者，
T33n1709_p0470a26║何非習種性耶？答：此明十王所行化利，三賢
T33n1709_p0470a27║已辨故此不論。從此第二明十王位。於中分
T33n1709_p0470a28║十，一一地中皆分為五：一居土廣狹、二配屬
T33n1709_p0470a29║王位、三修法多少、四辨修勝行、五明所利生。
T33n1709_p0470b01║初地五中，且初第一居土廣狹。
T33n1709_p0470b02║經：「若菩薩摩訶薩住百佛剎。」解曰：初地菩
T33n1709_p0470b03║薩住百大千。云何知然？一化佛土即一大千，
T33n1709_p0470b04║百化佛剎百大千故。問：所居之土總有幾種？
T33n1709_p0470b05║以何為體？何故十地廣狹異耶？答：准《佛地論》，
T33n1709_p0470b06║諸土相對，總分為二：一淨、二穢。淨中備舉有
T33n1709_p0470b07║十三土：果土有三、因土有十。果土三者，若法
T33n1709_p0470b08║性土，真如為體，恒沙性德依自性故。若報得
T33n1709_p0470b09║土，鏡智為體，諸無漏種依自土故。他受用土，
T33n1709_p0470b10║平等性智為其土體，現大小身依自土故。若
T33n1709_p0470b11║變化土，成事智品為其土體，現變化身依自
T33n1709_p0470b12║土故。合他受用及變化身，俱為第三應化土
T33n1709_p0470b13║也。因土十者，十地菩薩所依之土，本識為
T33n1709_p0470b14║體，即是有漏苦諦攝故。若後得智所變影像，
T33n1709_p0470b15║即是無漏道諦攝故。隨智勝劣，廣狹不同。眾
T33n1709_p0470b16║寶莊嚴皆自智變，有麁妙異，自受用故。乘便
T33n1709_p0470b17║明者，若彼二乘變易之土，體同菩薩，但麁劣
T33n1709_p0470b18║故。西方淨土，地前生者本識為體，由佛本願
T33n1709_p0470b19║及自行力故得往生，無無漏智所資感故，七
T33n1709_p0470b20║寶位劣自受用也。穢土之中，界趣勝劣自
T33n1709_p0470b21║識所變，准此應知。淨穢異同、生之別業，如常
T33n1709_p0470b22║分別。從此第二配屬王位。
T33n1709_p0470b23║經：「作贍部洲轉輪聖王。」解曰：如《十地經》，初
T33n1709_p0470b24║地作閻浮提王。《瓔珞經》說，初地已上瑠璃輪
T33n1709_p0470b25║王。《華嚴經》云「初地作閻浮王」，此云輪王。言閻
T33n1709_p0470b26║浮者，明住處也。言瑠璃者，明勝妙也。言輪王
T33n1709_p0470b27║者，舉輪寶也。居土化境，不相違也。然今此經，
T33n1709_p0470b28║初地菩薩與道種性輪王何別？答：如下偈云
T33n1709_p0470b29║「權化有情遊百國」。此百彼一，聖凡勝劣有多
T33n1709_p0470c01║別故。從此第三修法多少。
T33n1709_p0470c02║經：「修百法明門。」解曰：此經總標，無別名數。
T33n1709_p0470c03║《瓔珞經》云「所謂十信，一一各十，即百法明門。」
T33n1709_p0470c04║《華嚴經》云「此地菩薩若行精進，捨家妻子出
T33n1709_p0470c05║家學道，於一念頃得百三昧，以淨天眼見百
T33n1709_p0470c06║佛國；二見百如來；三動百世界，身亦能往彼
T33n1709_p0470c07║佛世界放大光明；四化為百類，普令他見；五
T33n1709_p0470c08║成熟百類所化有情；六若欲留身，得百劫住；
T33n1709_p0470c09║七見前後際百劫中事；八智見能入百法明
T33n1709_p0470c10║門；九化作百身；十身皆能現百菩薩眷屬。
T33n1709_p0470c11║若以願力自在示現，過於是數，乃至百千億
T33n1709_p0470c12║那由他劫不能數知。」若屬此經十中第八通
T33n1709_p0470c13║而言者，具此應知。從此第四辯修勝行。
T33n1709_p0470c14║經：「以檀波羅蜜多住平等心。」解曰：十度
T33n1709_p0470c15║之中施度圓滿，具七最勝。三輪清淨，得無分
T33n1709_p0470c16║別住平等心。此度偏增，一切常捨；餘非不修，
T33n1709_p0470c17║隨力分故。從此第五明所剎生。
T33n1709_p0470c18║經：「化四天下一切眾生。」解曰：以十善道化
T33n1709_p0470c19║利眾生，此後諸王皆十善化，處有廣狹、行有
T33n1709_p0470c20║勝劣以為異矣。從此第二明離垢地，文分為
T33n1709_p0470c21║五。
T33n1709_p0470c22║經：「若菩薩摩訶薩住千佛剎，作忉利天王，修千
T33n1709_p0470c23║法明門，說十善道化一切眾生。」解曰：居土
T33n1709_p0470c24║漸廣，作天帝釋，廣初地百為千明門，修戒度
T33n1709_p0470c25║圓，以十善化。從此第三明發光地，文五如前。
T33n1709_p0470c26║經：「若菩薩摩訶薩住不可說不可說天王，修
T33n1709_p0470c27║萬法明門，依四禪定化一切眾生。」解曰：此
T33n1709_p0470c28║地菩薩得諸勝定時分天王，漸廣勝故。從此
T33n1709_p0470c29║第四明焰慧地，文五如前。
T33n1709_p0471a01║經：「若菩薩摩訶薩住億佛剎，作覩史多天王，修
T33n1709_p0471a02║億法明門，行菩提分法化一切眾生。」解曰：
T33n1709_p0471a03║知足天王，修諸億門菩提分智，化眾生故。從
T33n1709_p0471a04║此第五明難勝地，文五如前。
T33n1709_p0471a05║經：「若菩薩摩訶薩住百億佛剎，化樂天王，修百
T33n1709_p0471a06║億法明門，二諦四諦化一切眾生。」解曰：所
T33n1709_p0471a07║修轉勝，百億諸門備觀諸諦，化眾生故。從此
T33n1709_p0471a08║第六明現前地，文五如前。
T33n1709_p0471a09║經：「若菩薩摩訶薩住千億佛剎，作他化自在天
T33n1709_p0471a10║王，修千億法明門，十二因緣智化一切眾生。」
T33n1709_p0471a11║解曰：居欲界頂，他化天王，所修所悟悉皆轉
T33n1709_p0471a12║勝，以緣生智化利眾生。從此第七明遠行地，
T33n1709_p0471a13║文五如前。
T33n1709_p0471a14║經：「若菩薩摩訶薩住萬億佛剎，作初禪梵王，修
T33n1709_p0471a15║萬億法明門，方便善巧智化一切眾生。」解
T33n1709_p0471a16║曰：居大梵天，境修俱勝，得方便智化利眾生。
T33n1709_p0471a17║從此第八明不動地，文五如前。
T33n1709_p0471a18║經：「若菩薩摩訶薩住百萬微塵數佛剎，作二禪
T33n1709_p0471a19║梵王，修百萬微塵數法明門，雙照平等神通願
T33n1709_p0471a20║智化一切眾生。」解曰：居遍光淨天，境修轉
T33n1709_p0471a21║勝，真俗雙照現大神通，以大願智化利眾生。
T33n1709_p0471a22║從此第九明善慧地，文五如前。
T33n1709_p0471a23║經：「若菩薩摩訶薩住百萬億阿僧祇微塵數佛
T33n1709_p0471a24║剎，作三禪梵王，修百萬億阿僧祇微塵數法明
T33n1709_p0471a25║門，以四無礙智化一切眾生。」解曰：居遍淨
T33n1709_p0471a26║天，境修轉勝，四無礙智化利眾生。從此第十
T33n1709_p0471a27║明法雲地，文五如前。
T33n1709_p0471a28║經：「若菩薩摩訶薩住不可說不可說佛剎，作第
T33n1709_p0471a29║四禪大梵天王，為三界主，修不可說不可說法
T33n1709_p0471b01║明門，得理盡三昧，同佛行處盡三界原，普利眾
T33n1709_p0471b02║生如佛境界。」解曰：不可說者，如《華嚴經》四
T33n1709_p0471b03║十五云「不可說者，即一百一十九數。若不可
T33n1709_p0471b04║說不可說，即一百二十數也。」居色界頂大自
T33n1709_p0471b05║在宮，作三界主，境修最勝。得理盡三昧者，
T33n1709_p0471b06║照解理極，故名理盡。三昧可知，此即最後金
T33n1709_p0471b07║剛定也。同佛行處者，同寂滅忍也。盡三界原
T33n1709_p0471b08║者，依《本記》云「阿賴耶識以為本原」。如《起信
T33n1709_p0471b09║論》，根本無明而起業識。原集原苦是三界
T33n1709_p0471b10║原，聖智斷此故名為盡。普利等者，謂此地
T33n1709_p0471b11║中所利有情證真達俗，悉皆最勝分同佛境。
T33n1709_p0471b12║故《大品經》云「十地菩薩當知如佛」，又云「見性
T33n1709_p0471b13║未了」，即其義也。從此第三結明諸佛。於中分
T33n1709_p0471b14║二：且初第一結諸菩薩。
T33n1709_p0471b15║經：「是為菩薩摩訶薩現諸王身化導之事。」
T33n1709_p0471b16║解曰：如文悉矣。從此第二結明諸佛。
T33n1709_p0471b17║經：「十方如來亦復如是，證無上覺，常遍法界利
T33n1709_p0471b18║樂眾生。」解曰：不唯菩薩依此利生，十方如
T33n1709_p0471b19║來亦復如是，常遍法界廣利樂故。從此第二
T33n1709_p0471b20║明說偈讚。於中分三：一大眾供養、二王說偈
T33n1709_p0471b21║讚、三聞法獲益。且初第一大眾供養。
T33n1709_p0471b22║經：「爾時一切大眾即從座起，散不可說花，焚不
T33n1709_p0471b23║可說香，供養恭敬稱讚如來。」解曰：聞法喜
T33n1709_p0471b24║慶，供養稱讚也。從此第二王說偈讚。於中分
T33n1709_p0471b25║二：且初第一標王說偈。
T33n1709_p0471b26║經：「時波斯匿王即於佛前以偈讚曰：」解曰：
T33n1709_p0471b27║所言偈者，此有三解。一云：偈者竭也，攝義竭
T33n1709_p0471b28║盡。二云：偈者憩也，語憩息故。三者梵云伽
T33n1709_p0471b29║他，此云諷誦，古譯經者乃至偈他略去他
T33n1709_p0471c01║字但名為偈，語訛略矣。從此第二正明偈
T33n1709_p0471c02║讚。總三十行，於中分三：初有三行讚佛三德、
T33n1709_p0471c03║次有二十六行半廣讚五忍、後有半行結讚
T33n1709_p0471c04║禮敬。初讚三德，於中分三：一讚三業德、二讚
T33n1709_p0471c05║所被妙、三讚所說深。且初第一讚三業德。
T33n1709_p0471c06║經：「世尊導師金剛體，心行寂滅轉法輪，八辯
T33n1709_p0471c07║圓音為開演，時眾得道百萬億。」解曰：世尊
T33n1709_p0471c08║如上。言導師者，善巧具足，如海導師，彼引得
T33n1709_p0471c09║寶、此引成佛。金剛體者，堅固具足。體者身也。
T33n1709_p0471c10║佛身堅固由如金剛，讚身德也。言心行者，悲
T33n1709_p0471c11║智具足，四智心品總名為心，常照二諦故名
T33n1709_p0471c12║為行。言寂滅者，解脫具足，逾動逾寂名為寂
T33n1709_p0471c13║滅，讚心德也。如《淨名》云「心淨已度諸禪定」，不
T33n1709_p0471c14║違此也。轉法輪者，下讚語德。轉者起也。法謂
T33n1709_p0471c15║所說教理行果三乘法也。輪者圓滿，由如車
T33n1709_p0471c16║輪，摧壞諸障能運用故。謂佛所轉無上妙法，
T33n1709_p0471c17║往他相續以被根宜。轉法輪義，如常分別。言
T33n1709_p0471c18║八辯者，八謂八音，辯謂七辯。言八音者，如
T33n1709_p0471c19║《梵摩喻經》云「一最好聲、二易了聲、三調和聲、
T33n1709_p0471c20║四柔軟聲、五不誤聲、六不女聲、七尊慧聲、八
T33n1709_p0471c21║深遠聲。」言七辯者，一捷辯，須言即言，無蹇
T33n1709_p0471c22║叱故。二迅辯，懸河湕冷，不遲訥故。三應
T33n1709_p0471c23║辯，應時應機，不增減故。四無疎謬辯，所
T33n1709_p0471c24║說契理，不邪錯故。五無斷盡辯，相續連環，
T33n1709_p0471c25║終無竭故。六凡所演說豐義味辯，一一言句
T33n1709_p0471c26║多事理故。七一切世間最上妙辯，具足甚深
T33n1709_p0471c27║如雷等故。言圓音者，一音圓音義通多解。有
T33n1709_p0471c28║說：諸佛無形無聲，為對根宜，如空谷響現無
T33n1709_p0471c29║量聲，隨其根性各得一音，等遍十方故云圓
T33n1709_p0472a01║音。有說：諸佛實有色聲，其音圓滿無異韻曲。
T33n1709_p0472a02║如經說云「佛以一音演說法，眾生隨類各得
T33n1709_p0472a03║解。」有說：諸佛實有眾多音聲，但以佛音無障
T33n1709_p0472a04║無礙，一切即一故名一音，一即一切故名圓
T33n1709_p0472a05║音。由具眾德廣為開演，讚語德故。上三業德
T33n1709_p0472a06║即三密門，事用之中即三示導。時眾得道百
T33n1709_p0472a07║萬億者，讚說當根，標所被也。從此第二讚所
T33n1709_p0472a08║被妙。
T33n1709_p0472a09║經：「天人俱修出離行，能習一切菩薩道。」解
T33n1709_p0472a10║曰：天人俱修者，若天若人異類等受，俱能修
T33n1709_p0472a11║習大乘出離菩薩道也。由此言者，三乘種性
T33n1709_p0472a12║但詣斯會皆修大故。自上所明即三寶也。從
T33n1709_p0472a13║此第三讚所說深。於中分三：且初第一明五
T33n1709_p0472a14║忍德。
T33n1709_p0472a15║經：「五忍功德妙法門，十四菩薩能諦了。」解
T33n1709_p0472a16║曰：五忍如前。言功德者，菩薩所修萬行功德。
T33n1709_p0472a17║妙法門者，從凡至聖深妙法門。十四菩薩者，
T33n1709_p0472a18║三賢、十地及以等覺，為十四也。能諦了者，見
T33n1709_p0472a19║解證修能諦了矣。從此第二明因果異。
T33n1709_p0472a20║經：「三賢十聖忍中行，唯佛一人能盡原。」解
T33n1709_p0472a21║曰：因中菩薩依此趣求，故忍中行。唯佛果圓
T33n1709_p0472a22║德行俱滿，獨盡原故。從此第三明三寶藏。
T33n1709_p0472a23║經：「佛法眾海三寶藏，無量功德於中攝。」解
T33n1709_p0472a24║曰：佛法眾者，列三寶名。一體真如，即忍性故。
T33n1709_p0472a25║能說所說諸修行者，即別相故。所言海者，讚
T33n1709_p0472a26║忍深廣包含三寶。蘊積為藏。無量功德者，有
T33n1709_p0472a27║為無為恒沙功德皆積忍中，故云攝也，讚所
T33n1709_p0472a28║說深。明三業竟。從此第二有二十六行半廣
T33n1709_p0472a29║讚五忍。於中分二：初有二十四行廣讚五忍、
T33n1709_p0472b01║後有兩行半讚佛悲深。初明五忍，於中分二：
T33n1709_p0472b02║初有二十三行廣明五忍、後有一行因果對
T33n1709_p0472b03║明。就明五忍，大分為六：初四行半偏明伏忍。
T33n1709_p0472b04║於中分二：初通讚四王、後總明伏忍。初文復
T33n1709_p0472b05║二：且初第一明十善位。◎
T33n1709_p0472b06║仁王護國般若波羅蜜多經疏卷中一終
T33n1709_p0472b07║
T33n1709_p0472b08║
T33n1709_p0472b09║仁王護國般若波羅蜜多經疏卷
T33n1709_p0472b10║中二
T33n1709_p0472b11║
T33n1709_p0472b12║◎經：「十善菩薩發大心，長別三界苦輪海，中下
T33n1709_p0472b13║品善粟散王，上品十善鐵輪王。」解曰：十善
T33n1709_p0472b14║如下。此十善位，經十千劫方入伏忍，忍方便
T33n1709_p0472b15║故。發大心者，所度所斷所修所趣悉皆大故，
T33n1709_p0472b16║名發大心。長別三界者，前發大心總有二類：
T33n1709_p0472b17║一者直往、二者迴心。若前頓發，心必堅猛，惑
T33n1709_p0472b18║雖未斷定當超故。若後漸悟，二乘有學及無
T33n1709_p0472b19║學果，聖道斷障，云長別故。苦輪海者，苦通三
T33n1709_p0472b20║界，謂三苦也，依苦、樂、捨立為苦故。往返不息
T33n1709_p0472b21║迴轉如輪，昇沈出沒深大如海。中下品善者，
T33n1709_p0472b22║所修十善時既長久，初中後位為下中上。中
T33n1709_p0472b23║下二品作粟散王，小王眾多如彼粟散，從喻
T33n1709_p0472b24║立稱。又如劫初分香稻者，以粟散布，名粟
T33n1709_p0472b25║散王。若上品者，鐵輪王也。從此第三明三賢
T33n1709_p0472b26║位。
T33n1709_p0472b27║經：「習種銅輪二天下，銀輪三天性種性，道品
T33n1709_p0472b28║堅德轉輪王，七寶金輪四天下。」解曰：十住
T33n1709_p0472b29║菩薩作銅輪王、十行銀輪、十迴向位作金輪
T33n1709_p0472c01║王。然四輪王王化別者，一二三四洲化境為
T33n1709_p0472c02║異。故《順正理》云「從此洲人壽命無量乃至八
T33n1709_p0472c03║萬歲，有轉輪王生。滅八萬時，有情富樂壽量
T33n1709_p0472c04║損減，眾惡漸盛，非大人器故無輪王。此王由
T33n1709_p0472c05║輪旋轉應導，威伏一切，名轉輪王，金銀銅鐵
T33n1709_p0472c06║輪應別故。若王生在剎帝利種，紹灑頂位，於
T33n1709_p0472c07║十五日受齊戒時，沐浴首身受勝齊戒，昇高
T33n1709_p0472c08║臺殿，臣僚輔翼，東方忽有金輪寶現。餘轉輪
T33n1709_p0472c09║王應知亦爾。輪主如佛，無二俱生。一切輪王
T33n1709_p0472c10║皆無傷害，令伏得勝已各安其所居，勸導令
T33n1709_p0472c11║修十善業道。」言七寶者，所謂輪寶、象寶、馬寶、
T33n1709_p0472c12║珠寶、女寶、主藏臣寶、主兵臣寶。馬等五寶有
T33n1709_p0472c13║情所攝，珠輪二寶乃是非情。《正法念經》又有
T33n1709_p0472c14║七寶，所謂劍寶、皮寶、床寶、林寶、殿寶、衣寶、履
T33n1709_p0472c15║寶，此等諸寶皆由修習無嗔善根之所招感。
T33n1709_p0472c16║所有威德及王風化，如《正法念》及《起世經》，彼
T33n1709_p0472c17║廣明矣。從此第二總明伏忍。於中分三：且
T33n1709_p0472c18║初第一總明聖胎。
T33n1709_p0472c19║經：「伏忍聖胎三十人，十住十行十迴向，三世諸
T33n1709_p0472c20║佛於中學，無不由此伏忍生。」解曰：住伏忍
T33n1709_p0472c21║者即名聖胎，三世諸佛從此生故。從此第二
T33n1709_p0472c22║明難得入。
T33n1709_p0472c23║經：「一切菩薩行根本，是故發心信心難，若得信
T33n1709_p0472c24║心必不退，進入無生初地道。」解曰：一切菩
T33n1709_p0472c25║薩行根本等者，此明入劫菩薩行本，即十信
T33n1709_p0472c26║心。此心難發，如前經云「有恒河沙見佛法僧，
T33n1709_p0472c27║得入信者數極少」矣。若得十信，至第六心必
T33n1709_p0472c28║不退者，信不退也，定證無生至初地故。雖七
T33n1709_p0472c29║住前容作二乘，設爾不久定當得故。又解：若
T33n1709_p0473a01║得信心即十信心必不退者，十住第七位不
T33n1709_p0473a02║退也，已前容退。如《瓔珞經》云「淨目天子、法才
T33n1709_p0473a03║王子、舍利弗等欲入第七，遇緣退故。」從此第
T33n1709_p0473a04║三結名辯相。
T33n1709_p0473a05║經：「化利自他悉平等，是名菩薩初發心。」解
T33n1709_p0473a06║曰：化利自他者，辯發心相。若時菩薩觀他如
T33n1709_p0473a07║自，得平等心而修二利，方名菩薩初發心相
T33n1709_p0473a08║入初住也。明伏忍竟。從此第二有五行半廣
T33n1709_p0473a09║明信忍。於中分二：初別明三地、後總結斷
T33n1709_p0473a10║障。初明三地，文分為三。初明下忍，文復分三：
T33n1709_p0473a11║且初第一明歡喜地。
T33n1709_p0473a12║經：「歡喜菩薩轉輪王，初照二諦平等理，權化有
T33n1709_p0473a13║情遊百國，檀施清淨利群生。」解曰：歡喜等
T33n1709_p0473a14║者，標住地名，明其王位。初照二諦平等理者，
T33n1709_p0473a15║謂此初證平等真如，斷分別也。權化有情者，
T33n1709_p0473a16║或王或佛權現化身。遊百國者，明化境也。檀
T33n1709_p0473a17║度清淨者，勝行利生也。從此第二明地得名。
T33n1709_p0473a18║經：「入理般若名為住，住生德行名為地。」解
T33n1709_p0473a19║曰：入者證也。言般若者，無分別智證實相理，
T33n1709_p0473a20║俱名般若。住者，不動名住，依持義也。住生德
T33n1709_p0473a21║行名為地者，智冥真理，即能生顯為無為德，
T33n1709_p0473a22║有為功德因此而生，無為功德因此而顯。五
T33n1709_p0473a23║相顯發住生二義，故名為地，道十地也。如《唯
T33n1709_p0473a24║識》第九云「如是十地總攝有為無為功德以
T33n1709_p0473a25║為自性。」與所修行為勝依持，令得生長名為
T33n1709_p0473a26║地矣。從此第三初心具德。
T33n1709_p0473a27║經：「初住一心具眾德，於勝義中而不動。」解
T33n1709_p0473a28║曰：言初住者，見道證如名為初住。言一心者，
T33n1709_p0473a29║即一心真見道也。具眾德者，如前經云「具足
T33n1709_p0473b01║八萬四千德」也。於勝義者，境第七聲，謂智證
T33n1709_p0473b02║真寂而不動。此初入地，例後應知。從此第二
T33n1709_p0473b03║明中品忍。於中分二：且初第一明離垢地。
T33n1709_p0473b04║經：「離垢菩薩忉利王，現形六趣千國土，戒度
T33n1709_p0473b05║清淨悉圓滿，永離誤犯諸過失。」解曰：標其
T33n1709_p0473b06║地名，明王居處、明所化境、明修勝行。戒度圓
T33n1709_p0473b07║滿，明其離過，微細不犯矣。從此第二明修境
T33n1709_p0473b08║智。
T33n1709_p0473b09║經：「無相無緣真實性，無體無生無二照。」解
T33n1709_p0473b10║曰：上句明境，妄執緣生圓成異故。下句明智，
T33n1709_p0473b11║達無體故、了無生故、證無二故，明智照解無
T33n1709_p0473b12║分別故。雖於五忍勝劣有殊，論其境智准此
T33n1709_p0473b13║應悉。從此第三明發光地。
T33n1709_p0473b14║經：「發光菩薩夜摩王，應形往萬諸佛剎，善能通
T33n1709_p0473b15║達三摩地，隱顯自在具三明。」解曰：標其地
T33n1709_p0473b16║名，明王居處、明所化境、明其得定、明所具
T33n1709_p0473b17║德。言隱顯者，五通自在，具有三明，如〈序品〉也。
T33n1709_p0473b18║從此第二總結斷障。
T33n1709_p0473b19║經：「歡喜離垢與發光，能滅色縛諸煩惱，具觀一
T33n1709_p0473b20║切身口業，法性清淨照皆圓。」解曰：結上三
T33n1709_p0473b21║地能斷色縛，謂貪等三，如前解故。具觀一切
T33n1709_p0473b22║身口業者，顯離色縛，色業自在。言法性者，色
T33n1709_p0473b23║心實性即是真如，智照圓也。從此第三有四
T33n1709_p0473b24║行偈廣明順忍。於中分二：初別明三地、後總
T33n1709_p0473b25║結斷障。初明三地，文分為三：且初第一明焰
T33n1709_p0473b26║慧地。
T33n1709_p0473b27║經：「焰慧菩薩大精進，覩史天王遊億剎，實智寂
T33n1709_p0473b28║滅方便智，達無生理照空有。」解曰：標其地
T33n1709_p0473b29║名，明修勝行、明王居處。實智寂滅者，證如智
T33n1709_p0473c01║也。方便智者，緣事智也。達無生理者，即是真
T33n1709_p0473c02║如正智境也。照空有者，即是理事方便境故。
T33n1709_p0473c03║從此第二明難勝地。
T33n1709_p0473c04║經：「難勝菩薩得平等，化樂天王百億國，空空諦
T33n1709_p0473c05║觀無二相，垂形六趣靡不周。」解曰：標其地
T33n1709_p0473c06║名，明修正觀，真俗二智行相互違，合令相應，
T33n1709_p0473c07║故名平等；明王居處。空空諦觀者，初空顯
T33n1709_p0473c08║如，後空遣相，或云色心、或云我法。謂此地中
T33n1709_p0473c09║理事合照，故云諦觀。無二相者，能合難合令
T33n1709_p0473c10║相應，無二相故。垂形以下，明所化境。靡者無
T33n1709_p0473c11║也。從此第三明現前地。
T33n1709_p0473c12║經：「現前菩薩自在王，照見緣生相無二，勝義智
T33n1709_p0473c13║光能遍滿，往千億土化眾生。」解曰：標其地
T33n1709_p0473c14║名，明王居處。照見緣生者，智常照解十二緣
T33n1709_p0473c15║生相無二也。勝義智光者，智緣勝義，名勝義
T33n1709_p0473c16║智。智能照理，故名光能。照解體圓，故云遍
T33n1709_p0473c17║滿。往千億土，明所化故。從此第二總結斷障。
T33n1709_p0473c18║經：「焰慧難勝現前地，能斷三障迷心惑，空慧
T33n1709_p0473c19║寂然無緣觀，還照心空無量境。」解曰：結上三
T33n1709_p0473c20║地。能斷三障迷心惑者，如上見等三種障
T33n1709_p0473c21║也。言空慧者，結實智也。言寂然者，結平等也。
T33n1709_p0473c22║無緣觀者，結照見緣生相無二也。還照心空
T33n1709_p0473c23║者，自障既斷，照自地如。如智德廣，云無量矣。
T33n1709_p0473c24║從此第四有兩行半明遠行地。於中分三：且
T33n1709_p0473c25║初第一明遠行地。
T33n1709_p0473c26║經：「遠行菩薩初禪王，住於無相無生忍，方便善
T33n1709_p0473c27║巧悉平等，常萬億土化群生。」解曰：標其地
T33n1709_p0473c28║名，明王居處。無相無生忍者，此地菩薩純
T33n1709_p0473c29║無相觀故，云無相智證無生忍。方便善巧
T33n1709_p0474a01║者，明修勝行，濟利有情悉平等故。常萬已下，
T33n1709_p0474a02║明所化境。從此第二超分段生。
T33n1709_p0474a03║經：「進入不動法流地，永無分段超諸有。」解
T33n1709_p0474a04║曰：此地菩薩必能進入後不動地法駛流也。
T33n1709_p0474a05║永無分段者，自此已前容有分段，受三界
T33n1709_p0474a06║生；今此地中功用分段最後邊故。超諸有
T33n1709_p0474a07║者，無漏定願資彼勝身，令所感報漸漸增
T33n1709_p0474a08║勝，乃至等覺受變易生，超三有故。從此第三
T33n1709_p0474a09║明所斷障。
T33n1709_p0474a10║經：「常觀勝義照無二，二十一生空寂行，順道法
T33n1709_p0474a11║愛無明習，遠行大士獨能斷。」解曰：言常觀
T33n1709_p0474a12║者，表無間斷。言勝義者，明所證也。照無二者，
T33n1709_p0474a13║真俗雙照，無有二也。二十一生者，明經生也。
T33n1709_p0474a14║地地有三，今第七地，經二十一生。智皆照如，
T33n1709_p0474a15║云空寂行。理實住地有二十生，最後終生必
T33n1709_p0474a16║當得故。順道法愛者，愛善法也。《婆沙論》中名
T33n1709_p0474a17║善法欲。《智度論》云「頂位未伏順道法愛，不言
T33n1709_p0474a18║斷位。」此說斷者，謂六地前有定有散，散位
T33n1709_p0474a19║起愛。今入此地雖有加行，以結無相相續
T33n1709_p0474a20║現前，無散忻求，永無愛故。無明習者，如下經
T33n1709_p0474a21║云「斷諸業果細現行相」。諸業果者，即分段
T33n1709_p0474a22║生。細現行者，所知障也。執有生滅細相現
T33n1709_p0474a23║行，能障此地妙無相道。所知障體即是無明，
T33n1709_p0474a24║與前愛俱，入地止斷。故偈說云「遠行大士
T33n1709_p0474a25║獨能斷」也。前長行中七八九地皆無生忍合
T33n1709_p0474a26║為一文，斷色心習。此別結者，永無法愛超分
T33n1709_p0474a27║段生，功用後邊。具此三義，故別結矣。又若大
T33n1709_p0474a28║劫數三無數，今第七地第二劫滿。又後二同
T33n1709_p0474a29║第三劫，皆無功用，故同結矣。從此第五有五
T33n1709_p0474b01║行偈明後三地。於中分二：初別明三地、後總
T33n1709_p0474b02║明斷障。初明三地，文分為三：初不動地。文復
T33n1709_p0474b03║分二：且初第一明不動地。
T33n1709_p0474b04║經：「不動菩薩二禪王，得變易身常自在，能於百
T33n1709_p0474b05║萬微塵剎，隨其形類化眾生。」解曰：明中忍
T33n1709_p0474b06║也。標其地名，明王居處、明得勝身。常自在
T33n1709_p0474b07║者，現相及土悉皆自在，明所化境隨類化故。
T33n1709_p0474b08║從此第二明常不動。
T33n1709_p0474b09║經：「悉知三世無量劫，於第一義常不動。」解
T33n1709_p0474b10║曰：悉知三世者，明智照也。無量劫者，知過未
T33n1709_p0474b11║世俱無量也。於第一義者，此地菩薩雖常證
T33n1709_p0474b12║如，真俗雙照常不動矣。從此第二明善慧
T33n1709_p0474b13║地。
T33n1709_p0474b14║經：「善慧菩薩三禪王，能於千恒一時現，常在無
T33n1709_p0474b15║為空寂行，恒沙佛藏一念了。」解曰：明上忍
T33n1709_p0474b16║也。標其地名，明王居處、明所化境、明修止
T33n1709_p0474b17║觀。智常證如，真俗平等皆空寂故。恒沙佛藏
T33n1709_p0474b18║者，明具德也。恒沙諸佛所流至教，此地菩薩
T33n1709_p0474b19║於一念中四無礙解皆能了矣。從此第三明
T33n1709_p0474b20║法雲地。於中分二：且初第一明法雲地。
T33n1709_p0474b21║經：「法雲菩薩四禪王，於億恒土化群生，始入金
T33n1709_p0474b22║剛一切了，二十九生永已度。」解曰：寂滅忍
T33n1709_p0474b23║中此下品也。標其地名，明王居處、明所化境。
T33n1709_p0474b24║始入金剛者，後勝定也。始者初也，入者證也。
T33n1709_p0474b25║此地末心起金剛定，初無間道證理現前，惑
T33n1709_p0474b26║障永無、照解圓極，名一切了。此等覺位，法雲
T33n1709_p0474b27║地收，上下各半，顯前後故。明所超生，如文悉
T33n1709_p0474b28║矣。從此第二明下品忍。
T33n1709_p0474b29║經：「寂滅忍中下忍觀，一轉妙覺無等等。」解
T33n1709_p0474c01║曰：標忍之名，明下忍觀。言一轉者，辯忍位
T33n1709_p0474c02║也。此無間位轉為解脫，名為一轉，即名妙覺，
T33n1709_p0474c03║佛果圓也。無等等者，若前剎那以因望果名
T33n1709_p0474c04║為無等，至解脫位佛佛道齊即名為等，此下
T33n1709_p0474c05║忍位明當轉故。從此第二總明斷障。
T33n1709_p0474c06║經：「不動善慧法雲地，除前所有無明習，無明習
T33n1709_p0474c07║相識俱轉，二諦理圓無不盡。」解曰：標上三
T33n1709_p0474c08║地。除前所有無明習者，所知障也。除前七地
T33n1709_p0474c09║各治一分色心障外餘之細障，於此三地各
T33n1709_p0474c10║別斷故。無明習相識俱轉者，謂修所斷煩惱
T33n1709_p0474c11║障種，及第七俱所有無明彼微細種，至等覺位
T33n1709_p0474c12║由與識俱，故云俱轉。又如《起信》根本無明與
T33n1709_p0474c13║業識俱，云轉捨也。二諦理圓無不盡者，明等
T33n1709_p0474c14║覺位，照解體圓所斷所棄無不盡矣。從此第
T33n1709_p0474c15║六有一行半明正覺位。於中分二：且初第一
T33n1709_p0474c16║明正覺圓。
T33n1709_p0474c17║經：「正覺無相遍法界，三十生盡智圓明。」解
T33n1709_p0474c18║曰：梵云三菩提，此云正覺，無上覺也。言無相
T33n1709_p0474c19║者，能證所證俱無相也。遍法界者，恒沙功德
T33n1709_p0474c20║一一無邊，乃至毛端皆遍法界。三十生盡者，
T33n1709_p0474c21║超過十地，彼生盡故。智圓明者，智圓極也。從
T33n1709_p0474c22║此第二明佛具德。
T33n1709_p0474c23║經：「寂照無為真解脫，大悲應現無與等，湛然不
T33n1709_p0474c24║動常安穩，光明遍照無所照。」解曰：言寂照
T33n1709_p0474c25║者，明智德圓。無為真解脫者，明斷德圓。大悲
T33n1709_p0474c26║應現者，明恩德圓。無與等者，明上三德俱無
T33n1709_p0474c27║等也。湛然不動者，顯恩德也。由佛大悲利他
T33n1709_p0474c28║願力，應現大小種種類身，動而常寂故云湛
T33n1709_p0474c29║然，雖示去來體常不動。言安隱者，示現化也。
T33n1709_p0475a01║如食馬麥及現出血，未曾動搖，常安隱也。光
T33n1709_p0475a02║明遍照者，恩德之體如淨摩尼，體周法界照
T33n1709_p0475a03║而無照。大文第二結前因果。
T33n1709_p0475a04║經：「三賢十聖住果報，唯佛一人居淨土。一切有
T33n1709_p0475a05║情皆暫住，登金剛原常不動。」解曰：三賢十
T33n1709_p0475a06║聖住果報者，約人明也。分段、變易二種生死，
T33n1709_p0475a07║若身若土、乘因感果，住果報故。唯佛一人居
T33n1709_p0475a08║淨土者，如來亦名無上覺者，隨身所居皆淨
T33n1709_p0475a09║土故。一切有情皆暫住者，約法明也。等覺已
T33n1709_p0475a10║前若賢若聖，有為生滅剎那不住，設令證如
T33n1709_p0475a11║亦暫住故。登金剛原常不動者，此有二義。有
T33n1709_p0475a12║說：佛果真解脫位，智常證如，如智平等，故名
T33n1709_p0475a13║不動。凝然相續，俱名常故。有說：佛果金剛
T33n1709_p0475a14║定後證寂滅原，身智湛然常不動矣。從此第
T33n1709_p0475a15║二有兩行半讚佛悲深。於中分三：且初第一
T33n1709_p0475a16║總讚悲深。
T33n1709_p0475a17║經：「如來三業德無量，隨諸眾生等憐愍。」解
T33n1709_p0475a18║曰：總讚三業德無量也。隨諸眾生等憐愍者，
T33n1709_p0475a19║正讚悲深。如來大悲憐愍平等，隨其種性示
T33n1709_p0475a20║無上乘，實悲深故。從此第二別讚三業。
T33n1709_p0475a21║經：「法王無上人中樹，普蔭大眾無量光，口常說
T33n1709_p0475a22║法非無義，心智寂滅無緣照。」解曰：人中樹
T33n1709_p0475a23║者，舉喻明也。讚佛身業，蔭除執惱，光能破
T33n1709_p0475a24║闇。口常說法者，讚語業也。說即是聲，甚深如
T33n1709_p0475a25║雷，具梵聲也。非無義者，外道異生有字無義、
T33n1709_p0475a26║二乘狹劣、菩薩未圓，唯佛所說有字有義皆
T33n1709_p0475a27║圓滿也。心智寂滅者，讚正智也。智冥真理，常
T33n1709_p0475a28║寂滅故。無緣照者，讚業用也。冥真起化，悉
T33n1709_p0475a29║皆無相，照而無照、化而無化。從此第三讚說
T33n1709_p0475b01║甚深。
T33n1709_p0475b02║經：「人中師子為演說，甚深白義未曾有，塵沙
T33n1709_p0475b03║剎土悉震動，大眾歡喜皆蒙益。」解曰：人中
T33n1709_p0475b04║師子者，師子出聲百獸潛伏，如來演說諸障
T33n1709_p0475b05║雲消，故以喻也。為演說者，讚五忍也。甚深等
T33n1709_p0475b06║者，二乘不測，故云甚深，曠劫難聞，未曾有故。
T33n1709_p0475b07║塵沙等者，以法威力聞所未聞，塵沙剎土皆
T33n1709_p0475b08║震動故。大眾等者，大眾聞法領解歡喜，若凡
T33n1709_p0475b09║若聖皆蒙益故。具斯眾德，故讚悲深。三示道
T33n1709_p0475b10║中偏讚此者，後誡示導利樂廣故。從此第三
T33n1709_p0475b11║結讚敬禮。
T33n1709_p0475b12║經：「世尊善說十四王，是故我今頭面禮。」解曰：
T33n1709_p0475b13║文易可知，此結讚矣。從此第三聞法獲益。
T33n1709_p0475b14║經：爾時百萬億恒河沙大眾，聞佛世尊及波斯
T33n1709_p0475b15║匿王說十四忍無量功德，獲大法利，聞法悟解
T33n1709_p0475b16║得無生法忍，入於正位。解曰：無生忍者，隨
T33n1709_p0475b17║其所應，此多地前無生忍也。入於正位者，即
T33n1709_p0475b18║初地也。偈與長行有差別者，修行諸忍自利
T33n1709_p0475b19║行增，化生為王利他行勝，偈總上二，即為異
T33n1709_p0475b20║矣。從此第三忍位智。於中分三：一印述所
T33n1709_p0475b21║說、二忍位境智、三讚忍德深。初印所說，於中
T33n1709_p0475b22║分四：且初第一明往昔因。
T33n1709_p0475b23║經：爾時世尊告大眾言：「是波斯匿王，已於過去
T33n1709_p0475b24║十千劫龍光王佛法中為四地菩薩，我為八地
T33n1709_p0475b25║菩薩。」解曰：引昔因中明同事也。從此第二
T33n1709_p0475b26║明今偈讚。
T33n1709_p0475b27║經：「今於我前大師子吼。」解曰：讚於佛前得
T33n1709_p0475b28║決定說。從此第三印可所說。
T33n1709_p0475b29║經：「如是如是。如汝所說，得真實義不可思議。」
T33n1709_p0475c01║解曰：重言如是者，如汝所說印能詮文得真
T33n1709_p0475c02║實義者印所詮義，是故重言如是如是。不可
T33n1709_p0475c03║思議者讚其文義心言路絕。從此第四唯佛
T33n1709_p0475c04║能知。
T33n1709_p0475c05║經：「唯佛與佛乃知斯事。」解曰：唯佛等者，菩
T33n1709_p0475c06║薩修證諸忍未圓，設後如前悉皆分故。唯有
T33n1709_p0475c07║諸佛佛道齊，證解忍圓，故盡知也。從此第
T33n1709_p0475c08║二忍位境智。於中分三：一標忍難量、二總
T33n1709_p0475c09║相徵問、三分別解釋。且初第一標忍難量。
T33n1709_p0475c10║經：「善男子！此十四忍，諸佛法身、諸菩薩行，不可
T33n1709_p0475c11║思議、不可稱量。」解曰：前長行中佛說十王，
T33n1709_p0475c12║次於偈中王別讚忍，忍之境智若因若果，此
T33n1709_p0475c13║具明也。此十四忍者，牒前文也。諸佛法身者，
T33n1709_p0475c14║謂應化身皆法身也。諸菩薩行者，等覺已前
T33n1709_p0475c15║一切行也。思議等者，心不能思、口不能議，過
T33n1709_p0475c16║稱量境，云不可也。明佛菩薩皆依此忍，忍之
T33n1709_p0475c17║性相，思議稱量俱不及矣。從此第二總相徵
T33n1709_p0475c18║問。
T33n1709_p0475c19║經：「何以故？」解曰：何故諸佛菩薩皆依十四忍
T33n1709_p0475c20║不可思量也。從此第三分別解釋。於中分二：
T33n1709_p0475c21║初別明境智、後釋結難量。初明境智，於中分
T33n1709_p0475c22║二：一明佛境智、二明菩薩境智。初佛境智，於
T33n1709_p0475c23║中分三：一標佛生化滅、二釋無生化滅、三結
T33n1709_p0475c24║如虛空。且初第一標佛生化滅。
T33n1709_p0475c25║經：「一切諸佛皆於般若波羅蜜多中生、般若
T33n1709_p0475c26║波羅蜜多中化、般若波羅蜜多中滅。」解
T33n1709_p0475c27║曰：實相般若無生化滅。諸佛化現圓應十方，
T33n1709_p0475c28║於般若中示生化滅，即王宮生、轉法輪化、雙
T33n1709_p0475c29║林後滅，則其事也。從此第二釋無生化滅。於
T33n1709_p0476a01║中復二：且初第一釋無生等。
T33n1709_p0476a02║經：「而實諸佛生無所生、化無所化、滅無所滅。」
T33n1709_p0476a03║解曰：謂明諸佛體遍相圓，動而常寂，無生化
T33n1709_p0476a04║滅。從此第二境智俱寂。
T33n1709_p0476a05║經：「第一無二，非相非無相、無自無他、無來無
T33n1709_p0476a06║去。」解曰：言第一者，勝無等故。言無二者，如
T33n1709_p0476a07║智不異故。言非相者，不同色像故。非無相者，
T33n1709_p0476a08║不同兔角故。無自無他者，所現應化勝劣有
T33n1709_p0476a09║殊，與法性身無自他故。無來無去者，化現應
T33n1709_p0476a10║物示有去來，體常不動，無來去故。從此第三
T33n1709_p0476a11║結如虛空。
T33n1709_p0476a12║經：「如虛空故。」解曰：靜不違動，動而常寂，即
T33n1709_p0476a13║動而靜，如虛空故。從此第二明菩薩境智。於
T33n1709_p0476a14║中分二：一即境觀空、二即智觀空。初即境中，
T33n1709_p0476a15║文分為二：一別相觀空、二總相觀空。初別相
T33n1709_p0476a16║中，文分為二，初即法觀空、後即受觀空。初即
T33n1709_p0476a17║法中，文復分三：且初第一標無生滅。
T33n1709_p0476a18║經：「善男子！一切眾生，性無生滅。」解曰：顯依真
T33n1709_p0476a19║也。一切眾生者，通能所化一切生也。蘊等自
T33n1709_p0476a20║性體即真如，無生滅故。從此第二明法不實。
T33n1709_p0476a21║經：「由諸法集幻化而有，蘊處界相無合無散。」
T33n1709_p0476a22║解曰：謂無始來迷自真性為相所動，令知幻
T33n1709_p0476a23║也。由諸法集幻化而有者，五蘊法也。五蘊和
T33n1709_p0476a24║合故名為集，此無實體，幻化有也。蘊處界者，
T33n1709_p0476a25║明幻法也。言無合者，蘊從緣起，緣自性空，故
T33n1709_p0476a26║無合也。言無散者，眾緣假集暫有顯現，故非
T33n1709_p0476a27║散矣。從此第三明法性空。
T33n1709_p0476a28║經：「法同法性，寂然空故。」解曰：上言法者，蘊
T33n1709_p0476a29║等法也。同法性者，同真如性。性相依持，體不
T33n1709_p0476b01║相離，了相即性，寂然空故。從此第二即受觀
T33n1709_p0476b02║空。於中分三：一體性清淨、二明行不實、三總
T33n1709_p0476b03║結明空。且初第一標性清淨。
T33n1709_p0476b04║經：「一切眾生，自性清淨。」解曰：此標眾生真
T33n1709_p0476b05║性清淨。與前別者，前明蘊等體無生滅，此明
T33n1709_p0476b06║作業自性清淨，前果後因、前法後受、前苦後
T33n1709_p0476b07║集，是二別故。從此第二明行不實。文復分
T33n1709_p0476b08║二：且初第一明行不實。
T33n1709_p0476b09║經：「所作諸行無縛無解，非因非果、非不因果。」
T33n1709_p0476b10║解曰：明作業也。所作諸行者，諸即眾也，行謂
T33n1709_p0476b11║造作，依身口意造作善染六趣之業，名諸行
T33n1709_p0476b12║也。無縛無解者，由妄所動、為煩惱縛，求離繫
T33n1709_p0476b13║解故有縛解；了體即真，本自無縛，誰復求解？
T33n1709_p0476b14║即無縛解。非因非果者，所作諸行妄故見有，
T33n1709_p0476b15║妄自性空，非因果也。非不因果者，未了自性
T33n1709_p0476b16║妄想漂馳，乘因感果，如幻有也。從此第二明
T33n1709_p0476b17║受不實。
T33n1709_p0476b18║經：「諸苦受行、煩惱所知、我相人相、知見受者。」
T33n1709_p0476b19║解曰：明妄受也。言諸苦者，三界通論總有三
T33n1709_p0476b20║苦，三苦不一故名為諸。言受行者，受謂領
T33n1709_p0476b21║納，順違俱非境相為性，名受行也。或於所受
T33n1709_p0476b22║善染境中起愛為業，領彼所作為行相也。言
T33n1709_p0476b23║煩惱者，煩勞擾惱，諸有惱故。言所知者，礙
T33n1709_p0476b24║慧不生，障所知故，即二障也。我相等者，如前
T33n1709_p0476b25║已解。障依執生，障寬執狹，具生二障，故別明
T33n1709_p0476b26║也。從此第三總結明空。
T33n1709_p0476b27║經：「一切皆空。」解曰：明所作行乃至受者，
T33n1709_p0476b28║隨彼妄情流動以有，皆無自性，故一切空也。
T33n1709_p0476b29║從此第二總相觀空。文分為三：一標境界空、
T33n1709_p0476c01║二釋境界空、三結如虛空。且初第一標境界
T33n1709_p0476c02║空。
T33n1709_p0476c03║經：「法境界空。」解曰：法境界者，即前蘊等所
T33n1709_p0476c04║作諸行法受二中，三性六趣及以三寶，皆名
T33n1709_p0476c05║為法，標俱空故。從此第二釋境界空。於中分
T33n1709_p0476c06║三：且初第一明三性空。
T33n1709_p0476c07║經：「空、無相、無作，不順顛倒、不順幻化。」解曰：
T33n1709_p0476c08║言空者，妄倒空故。無相者，真如無相故。無作
T33n1709_p0476c09║者，有為不實，無自作故。不順顛倒者，妄體本
T33n1709_p0476c10║空，無所順故。不順幻化者，相無自性，體空寂
T33n1709_p0476c11║故。從此第二明無相空。
T33n1709_p0476c12║經：「無六趣相、無四生相、無聖人相、無三寶相。」
T33n1709_p0476c13║解曰：所趣所生無記三性，彼無自性，照解空
T33n1709_p0476c14║故。無聖人者，二乘聖者、十地菩薩，無自性故。
T33n1709_p0476c15║無三寶者，別相、住持二種三寶，佛身示現，餘
T33n1709_p0476c16║無自性、達無實體，皆無相故。從此第三結如
T33n1709_p0476c17║虛空。
T33n1709_p0476c18║經：「如虛空故。」解曰：照境空寂，如虛空故。從
T33n1709_p0476c19║此第二即智觀空。於中分三：且初第一明智
T33n1709_p0476c20║照空。
T33n1709_p0476c21║經：「善男子！甚深般若無知無見，不行不緣、不
T33n1709_p0476c22║捨不受。」解曰：甚深般若者：謂正智也。言無
T33n1709_p0476c23║知者：無分別故。言無見者：無推求故。言不行
T33n1709_p0476c24║者：智冥真故。言不緣者：無緣相故。言不捨者：
T33n1709_p0476c25║不易脫故。言不受者：無領納故。此之六義：
T33n1709_p0476c26║俱正智也。又解：無所不知，知而無知；無所不
T33n1709_p0476c27║見，見而無見。乃至第六無所不受，受而無受。
T33n1709_p0476c28║此後六義，通真俗也。然後六中，行謂萬行，緣
T33n1709_p0476c29║謂理事，捨謂財法或大捨故，受謂真俗不變
T33n1709_p0477a01║變故。證真達俗，得無住故。從此第二明無照
T33n1709_p0477a02║相。
T33n1709_p0477a03║經：「正住觀察而無照相。」解曰：無分別智正
T33n1709_p0477a04║住現前，照而無照，不住相故。從此第三結智
T33n1709_p0477a05║明空。
T33n1709_p0477a06║經：「行斯道者如虛空故。」解曰：行斯道者，謂
T33n1709_p0477a07║諸菩薩依此證修，境智俱寂，如虛空故。又以
T33n1709_p0477a08║此文對不知亡相生正解者，為立量云：觀照
T33n1709_p0477a09║般若為宗有法，定無照相為宗之法。法及
T33n1709_p0477a10║有法和合為宗。無知無見等故，別三合一，以
T33n1709_p0477a11║為因法。由如虛空，此是喻法。若爾，對佛弟子
T33n1709_p0477a12║宗有相符，小乘諸師因犯隨一。若有空者、若
T33n1709_p0477a13║無空者，喻犯有俱無俱不成：略有四過。若對
T33n1709_p0477a14║外道，宗有所別，能別不極成，同有隨一，彼不
T33n1709_p0477a15║許此。無知見等，取彼無想，非此極成。喻對
T33n1709_p0477a16║空論、對無空論，有俱無俱，二二不成，略有六
T33n1709_p0477a17║過。有過之量，豈能立破耶？此亦不然。為對
T33n1709_p0477a18║大乘初心菩薩，未解亡相生正解者，此無過
T33n1709_p0477a19║量。小乘諸宗慧解狹劣、外道倒執，耳初不聞，
T33n1709_p0477a20║寧以摩尼爾無目者？然此量中改經「而」
T33n1709_p0477a21║字以為「定」字，取文不次，性相求故。由此自上
T33n1709_p0477a22║明忍境智一一文中有多比量，皆無過失，能
T33n1709_p0477a23║生正解，樂者敘焉。又於菩薩境智之中，如次
T33n1709_p0477a24║亦為苦集滅道。從此第二釋結難量。於中分
T33n1709_p0477a25║二：初釋難量、後結難量。釋難量中，文復分三：
T33n1709_p0477a26║且初第一標不可得。
T33n1709_p0477a27║經：「法相如是，有所得心、無所得心皆不可得。」
T33n1709_p0477a28║解曰：法相如是者，前境智也。有所得心者，取
T33n1709_p0477a29║相之心也。無所得心者，無分別智也。皆不可
T33n1709_p0477b01║得者，前有得心，妄故不得。後無得智，真故不
T33n1709_p0477b02║得。設非親證，相似緣如亦不可得。即四句中
T33n1709_p0477b03║初標、次列、後總結矣。從此第二釋非即離。
T33n1709_p0477b04║經：「是以般若，非即五蘊、非離五蘊，非即眾生、非
T33n1709_p0477b05║離眾生，非即境界、非離境界，非即行解、非離行
T33n1709_p0477b06║解。」解曰：釋上四文，體皆般若，由心迷悟，解縛
T33n1709_p0477b07║異也。是以般若者，標可釋法。非即五蘊，幻
T33n1709_p0477b08║妄有故。此非幻妄，故即非也。非離五蘊者，
T33n1709_p0477b09║實相平等體遍一切，故非離也。此釋上云「由
T33n1709_p0477b10║諸法集幻化有也。」非即眾生者，眾生妄倒，
T33n1709_p0477b11║此非妄倒，故即非也。非離可知。釋次眾生所
T33n1709_p0477b12║作諸行也。非即境界者，前諸境界，不了故妄。
T33n1709_p0477b13║實相非妄，故即非也。非離可知。釋次境界
T33n1709_p0477b14║文也。非即行解者，行解即是觀照智也，若住
T33n1709_p0477b15║於相故云非即，若無分別云非離也。釋觀照
T33n1709_p0477b16║故，知斷證修是四別矣。從此第三總釋難量。
T33n1709_p0477b17║經：「如是等相不可思量。」解曰：如是上來諸
T33n1709_p0477b18║佛菩薩忍之性相，不可思惟、不可稱量能知
T33n1709_p0477b19║其德，過思量矣。從此第二明結難量。於中分
T33n1709_p0477b20║三：且初第一結菩薩行。
T33n1709_p0477b21║經：「是故一切菩薩摩訶薩所修諸行，未至究竟
T33n1709_p0477b22║而於中行。」解曰：此結標中諸菩薩行也。言
T33n1709_p0477b23║是故者，結上之詞。言一切者，地前地上諸菩
T33n1709_p0477b24║薩也。從初發心至未成佛，皆於思中而修行
T33n1709_p0477b25║矣。雖忍之性體無聖凡，依忍辯修，故明菩薩
T33n1709_p0477b26║也。從此第二結諸佛化。
T33n1709_p0477b27║經：「一切諸佛知如幻化，得無住相而於中化。」
T33n1709_p0477b28║解曰：一切諸佛者，此結標中諸佛法身。知如
T33n1709_p0477b29║幻化者，知所化生如幻不實。若非教被，無脫
T33n1709_p0477c01║幻縛，故起化也。得無住相者，一切凡夫樂住
T33n1709_p0477c02║生死、二乘聖者樂住涅槃，諸佛世尊得無住
T33n1709_p0477c03║道，大悲大智常所輔翼，由斯不住生死涅槃，
T33n1709_p0477c04║身或異同，恒利樂故。而於中化者，界趣聖賢
T33n1709_p0477c05║忍所攝故、於中化故。從此第三結忍難量。
T33n1709_p0477c06║經：「故十四忍不可思量。」解曰：結也。然據標
T33n1709_p0477c07║中釋結別者，釋後結前，文越次也。又復結中，
T33n1709_p0477c08║人亦越次，標據果因，結依行化。是二別矣。從
T33n1709_p0477c09║此第三讚忍德深。於中分三：一標利益廣、二
T33n1709_p0477c10║喻說難量、三諸佛稱讚。且初第一標利益廣。
T33n1709_p0477c11║經：「善男子！汝今所說此功德藏，有大利益一切
T33n1709_p0477c12║眾生。」解曰：讚所說忍是功德藏，生聞思等
T33n1709_p0477c13║廣利樂故。從此第二喻說難量。
T33n1709_p0477c14║經：「假使無量恒河沙數十地菩薩說是功德，百
T33n1709_p0477c15║千億分如海一滴。」解曰：明德廣也。假使無
T33n1709_p0477c16║量恒河沙數者，明其多也。十地菩薩者，明其
T33n1709_p0477c17║勝也，菩薩之中十地最勝。說是功德者，忍功
T33n1709_p0477c18║德也。百千億分等者，舉喻以明。謂忍德圓，量
T33n1709_p0477c19║同法界、猶如大海，十地讚說，於百千億分
T33n1709_p0477c20║中其如一滴耳。若爾，波斯所證極唯十地，何
T33n1709_p0477c21║故十地讚乃劣耶？答：波斯說忍與佛說同，讚
T33n1709_p0477c22║忍功德亦同前說如一滴矣。從此第三諸佛
T33n1709_p0477c23║稱讚。
T33n1709_p0477c24║經：「三世諸佛如實能知，一切賢聖悉皆稱讚，是
T33n1709_p0477c25║故我今略述所說少分功德。」解曰：此十
T33n1709_p0477c26║四忍所有功德，三世諸佛如實能知，一切菩
T33n1709_p0477c27║薩若賢若聖依忍修行悉皆稱讚。是故等者，
T33n1709_p0477c28║若佛具說者，恐生犯亂，故佛略述少分功德。
T33n1709_p0477c29║從此第四諸佛同修。於中分二：初諸佛同修、
T33n1709_p0478a01║後明起淨信。初同修中，文分為二：初三世同
T33n1709_p0478a02║修、後明必修習。初文復三：且初第一過現同
T33n1709_p0478a03║修。
T33n1709_p0478a04║經：「善男子！此十四忍，十方世界過去現在一切
T33n1709_p0478a05║菩薩之所修行。」解曰：明此忍門，菩薩同修。
T33n1709_p0478a06║從此第二明佛顯示。
T33n1709_p0478a07║經：「一切諸佛之所顯示。」解曰：明同說也。從
T33n1709_p0478a08║此第三合明未來。
T33n1709_p0478a09║經：「未來諸佛菩薩摩訶薩亦復如是。」解曰：例
T33n1709_p0478a10║過現也。從此第二明必修習。於中分三：且初
T33n1709_p0478a11║第一明必修習。
T33n1709_p0478a12║經：「若佛菩薩不由此門得一切智者，無有是
T33n1709_p0478a13║處。」解曰：言不由者，由謂因由，所以之義。若
T33n1709_p0478a14║佛菩薩不因於忍，不入是門得成佛果一切
T33n1709_p0478a15║智者，無有是處。從此第二徵之所以。
T33n1709_p0478a16║經：「何以故？」解曰：何以不修忍者不成佛也。
T33n1709_p0478a17║從此第三釋無所由。
T33n1709_p0478a18║經：「諸佛菩薩無異路故。」解曰：諸佛菩薩不
T33n1709_p0478a19║依忍門次第修證，更無異路得成佛故。從此
T33n1709_p0478a20║第二明起淨信。於中分二：且初第一明信超
T33n1709_p0478a21║劫。
T33n1709_p0478a22║經：「若人聞此住忍、行忍、迴向忍、歡喜忍、離垢
T33n1709_p0478a23║忍、發光忍、焰慧忍、難勝忍、現前忍、遠行忍、不動
T33n1709_p0478a24║忍、善慧忍、法雲忍、正覺忍，能起一念清淨信者，
T33n1709_p0478a25║是人超過百劫千劫無量無邊恒河沙劫一切
T33n1709_p0478a26║苦難，不生惡趣。」解曰：生死長劫無由聞名，
T33n1709_p0478a27║若有得聞不生疑謗深生淨信，乃至極少一
T33n1709_p0478a28║念淨信者，是人即超百千等者，即超沙劫諸
T33n1709_p0478a29║苦八難，不生惡趣。何況多時受持讀誦、起聞
T33n1709_p0478b01║思修，而不越哉？從此第二明得菩提。
T33n1709_p0478b02║經：「不久當得阿耨多羅三藐三菩提。」解曰：
T33n1709_p0478b03║由前淨信豈唯越苦，亦乃不久當得菩提。從
T33n1709_p0478b04║此第三大眾修行。於中分三：且初第一標聞
T33n1709_p0478b05║法人。
T33n1709_p0478b06║經：是時十億同名虛空藏菩薩摩訶薩，與無量
T33n1709_p0478b07║無數諸來大眾，歡喜踊躍。解曰：聞忍之時，
T33n1709_p0478b08║同名菩薩與諸大眾，即〈序品〉中所列大眾，悉
T33n1709_p0478b09║皆歡躍。從此第二明見諸佛。
T33n1709_p0478b10║經：承佛威神，普見十方恒沙諸佛，各於道場說
T33n1709_p0478b11║十四忍，如我世尊所說無異。解曰：以聞法
T33n1709_p0478b12║故，承佛威神，即見十方恒沙佛也。各於道場
T33n1709_p0478b13║等者，謂一切佛各居本土道場海會說十四
T33n1709_p0478b14║忍。如今世尊所說無異，表能說同、表所說同，
T33n1709_p0478b15║以法威力得聞見同。如《華嚴經》法慧菩薩說
T33n1709_p0478b16║十住，功德林菩薩說十行，金剛幢菩薩說十
T33n1709_p0478b17║迴向，金剛藏菩薩說十地，一一會終莊嚴道
T33n1709_p0478b18║場，後後轉勝，阿僧祇數寶幢幡蓋種種嚴飾。
T33n1709_p0478b19║令彼時眾普見十方同名菩薩同說修行。今
T33n1709_p0478b20║者此經世尊自說，故見十方恒河沙數諸佛
T33n1709_p0478b21║會海皆同說也。從此第三如說修行。
T33n1709_p0478b22║經：各各歡喜如說修行般若波羅蜜多。解
T33n1709_p0478b23║曰：歡喜修行，如文易了。從此第三答觀察問。
T33n1709_p0478b24║於中分三：一總標前問、二別相對治、三結正
T33n1709_p0478b25║觀察。標前問中，文分為三：且初第一總標前
T33n1709_p0478b26║問。
T33n1709_p0478b27║經：爾時世尊告波斯匿王：「汝先問云：復以何相
T33n1709_p0478b28║而住觀察。」解曰：牒前問也。初明五忍自利
T33n1709_p0478b29║行增，次說十王利他行勝，若自他利俱令觀
T33n1709_p0478c01║察，總此顯示。觀謂照慧，察謂審諦，觀照審諦
T33n1709_p0478c02║故云觀察。從此第二明住平等。
T33n1709_p0478c03║經：「菩薩摩訶薩應如是觀，以幻化身而見幻化，
T33n1709_p0478c04║正住平等無有彼我。」解曰：應如是觀者，標
T33n1709_p0478c05║示觀行。以幻化身者，觀自如幻。而見幻化者，
T33n1709_p0478c06║觀他如幻。正住平等者，無分別智正住現前，
T33n1709_p0478c07║無自他相，即平等也。無有彼我者，達有如幻，
T33n1709_p0478c08║所修二利長時無間，則彼我亡故。從此第三
T33n1709_p0478c09║結示修行。
T33n1709_p0478c10║經：「如是觀察化利眾生。」解曰：應如是觀行
T33n1709_p0478c11║化利故。從此第二別相對治。於中分二：初別
T33n1709_p0478c12║觀諸假、後結示正觀。初別觀中，文分為七：一
T33n1709_p0478c13║明法假、二明受假、三明名假、四相續假、五相
T33n1709_p0478c14║待假、六緣成假、七因成假。初明法假。於中分
T33n1709_p0478c15║三：一明心法、二明色法、三總結對治。明心法
T33n1709_p0478c16║中，文分為二：初別明二依、後明為心廣。初
T33n1709_p0478c17║文復二：且初第一明迷悟依。
T33n1709_p0478c18║經：「然諸有情於久遠劫，初剎那識異於木石。」
T33n1709_p0478c19║解曰：然諸有情者，等覺已前一切聖凡皆通
T33n1709_p0478c20║攝也。於久遠劫者，時無始故，但言久遠也。初
T33n1709_p0478c21║剎那識異於木石者，此有二義。有說：初識隨
T33n1709_p0478c22║於何趣續生位中最初剎那第八識也。識有
T33n1709_p0478c23║緣慮，異於木石無緣慮故。有說：初識如四卷
T33n1709_p0478c24║《楞伽》第一云「諸識有三種相，謂轉相、業相、真
T33n1709_p0478c25║相。」言真相者，海東法師云：「本覺真心不藉妄
T33n1709_p0478c26║緣，名自真相。」業轉如次也。又《起信論》說業轉
T33n1709_p0478c27║現，大同《楞伽》，名有少別。海東解云：「言業相者，
T33n1709_p0478c28║根本無明起靜令動，動為業識，極微細故。言
T33n1709_p0478c29║轉相者，是能見相，依前業相轉成能緣，雖有
T33n1709_p0479a01║能緣而未能顯所緣境故。」言現相者，即境界
T33n1709_p0479a02║相，依前轉相能現境故。故楞伽云「譬如明鏡，
T33n1709_p0479a03║持諸色像。現識所現，亦復如是。」又經下云
T33n1709_p0479a04║「頓分別知自心現身，及身安立受用境界」如
T33n1709_p0479a05║次即是根身外器色等五境，以一切時任運
T33n1709_p0479a06║現故。此是三細，即本識故。若爾，經初識言，為
T33n1709_p0479a07║目何者？依何熏習為因緣生？答：最初業識即
T33n1709_p0479a08║為初識，依生起門為次第故。又遠劫來時無
T33n1709_p0479a09║初始，過未無體，熏習唯心、妄念為初，違真起
T33n1709_p0479a10║故。又熏習者，《楞伽經》云「不思議熏、不思議變，
T33n1709_p0479a11║是現識因。」海東解云：「根本無明熏彼本覺，名
T33n1709_p0479a12║不思議熏。本覺隨動，說為熏也。又彼本覺體
T33n1709_p0479a13║雖不變，由隨緣故，故說為變。若熏若變，心言
T33n1709_p0479a14║路絕名不思議。現識因者，據麁顯說，然其
T33n1709_p0479a15║理實是業識因。」又因緣者，海東法師解《楞伽
T33n1709_p0479a16║經》流注雖等辯因緣者，本覺為因、無明為
T33n1709_p0479a17║緣而起業識，異木石有，同前解故。從此第二
T33n1709_p0479a18║明染淨依。
T33n1709_p0479a19║經：「生得染淨，各自能為無量無數染淨識本。」
T33n1709_p0479a20║解曰：生得染淨者，與身俱生，生便得故，此亦
T33n1709_p0479a21║無始所生得也。染有二種，有覆、不善；淨有二
T33n1709_p0479a22║種，無記及善，俱生得故。言各自者，從染生染、
T33n1709_p0479a23║從淨生淨，如同類因引等流果，為各自也。能
T33n1709_p0479a24║為無量無數者，一則長劫時無量數，二則所
T33n1709_p0479a25║生染淨二種無量數也。染淨識本者，由前生
T33n1709_p0479a26║得，引後自類，前為後本，名識本也。諸識別者，
T33n1709_p0479a27║此有二義。有說：第八唯淨無記，趣生本故。第
T33n1709_p0479a28║七亦恒，有覆善故。前六間斷，俱通三性。唯第
T33n1709_p0479a29║六識染淨皆增，修斷事中最為勝故。雖互
T33n1709_p0479b01║熏習為因故生，此俱本來本有種起，各從自
T33n1709_p0479b02║種生染淨識，為後本故。有說：業識謂無明力，
T33n1709_p0479b03║不覺心動故。依於動心而起轉識能見相，故
T33n1709_p0479b04║依於能見而起現識，所謂能現一切境界故。
T33n1709_p0479b05║依於現識而起智識，分別染淨起我法，故依
T33n1709_p0479b06║於智識起相續識，住持過去善惡之業令不
T33n1709_p0479b07║失故，成熟現未苦樂等報無差違故。前之三
T33n1709_p0479b08║細雖無明起，由不相應，淨無記故。後二染淨
T33n1709_p0479b09║劣勝雖殊，從前而生，業為本故。有差別者，業
T33n1709_p0479b10║從本覺起，本覺為業本。業生餘染淨，業為染
T33n1709_p0479b11║淨本，故以業相為染淨本。若爾，識有幾種？如
T33n1709_p0479b12║何熏習為因緣生？答：《楞伽經》云「大慧！略說有
T33n1709_p0479b13║三種識，廣說有八相。三謂真識、現識及分別
T33n1709_p0479b14║事識。」海東解云：「真謂本覺，現謂第八，餘七俱
T33n1709_p0479b15║名分別事識。雖第七識不緣外塵，緣第八故
T33n1709_p0479b16║名分別事。」若對前師，不須問答也。又熏習者，
T33n1709_p0479b17║依《楞伽經》，現識及分別事識展轉因故。第八
T33n1709_p0479b18║種識為因生七，前七能熏復重生八，無始時
T33n1709_p0479b19║來展轉因故。又因緣者，自種為因，現識所
T33n1709_p0479b20║現諸境為緣，能合染淨諸識生故。若謂般
T33n1709_p0479b21║若無八識者，經無遮表，故引成文釋染淨
T33n1709_p0479b22║言，乃得盡理。不爾，初識為目何者？然於《增一》
T33n1709_p0479b23║已說賴耶，引此釋經，幸詳察矣。從此第二明
T33n1709_p0479b24║色心廣。於中分二：一標陳初後、二明色心
T33n1709_p0479b25║廣。且初第一標陳初後。
T33n1709_p0479b26║經：「從初剎那不可說劫，乃至金剛終一剎那。」
T33n1709_p0479b27║解曰：前據生起從細至麁，此舉始終明中多
T33n1709_p0479b28║故。從初剎那者，即前初也。不可說劫者，生死
T33n1709_p0479b29║長遠不可說其塵沙算數，故經但云不可說
T33n1709_p0479c01║也。乃至金剛者，菩薩後定，明其終也。雖二乘
T33n1709_p0479c02║人至無學位亦起此定，彼未究竟，略不明故。
T33n1709_p0479c03║終一剎那者，等覺菩薩依金剛定無間道時
T33n1709_p0479c04║為最後也。於此中間有幾生滅者，如《楞伽》
T33n1709_p0479c05║云「大慧！諸識有二種生住滅，非思量所知。
T33n1709_p0479c06║謂流注生住滅、相生住滅。」海東解云：「言流注
T33n1709_p0479c07║者，唯目第八。三相微隱，種現不斷，名為流注。
T33n1709_p0479c08║由無明緣初起業識，故說為生。相續長劫，故
T33n1709_p0479c09║名為住。至金剛定等覺一念斷本無明，名流
T33n1709_p0479c10║注滅。相生住滅者，謂餘七識心境麁顯，故名
T33n1709_p0479c11║為相。雖七緣八，望六為細，具有四惑，亦云
T33n1709_p0479c12║麁故。依彼現識自種諸境，緣和生七，說為相
T33n1709_p0479c13║生。長劫熏習，名為相住。從末向本，漸伏及斷
T33n1709_p0479c14║至七地滿，名為相滅。」依前生滅立迷悟依，依
T33n1709_p0479c15║後生滅立染淨依，後短前長，是二別矣。然
T33n1709_p0479c16║今此文，即前生滅相，生住滅在其中矣。從此
T33n1709_p0479c17║第二明色心廣。於中分三：且初第一從心生
T33n1709_p0479c18║心。
T33n1709_p0479c19║經：「有不可說不可說識。」解曰：不可說識者，
T33n1709_p0479c20║此有二義。有說：本識從初結生一期壽命，
T33n1709_p0479c21║乃至最後剎那滅識，於二中間剎那不住，識
T33n1709_p0479c22║之生滅不可說也。舉其邊者，如有頂地及無
T33n1709_p0479c23║間中，從初至後有不可說，況於長劫豈可說
T33n1709_p0479c24║業乎？有說：業識從初起後、至末斷前，然於
T33n1709_p0479c25║中間無始生滅造業受果，於界趣生、從心生
T33n1709_p0479c26║心，染淨諸識剎那相續皆不可說，故經重云
T33n1709_p0479c27║不可說矣。從此第二從心生色。
T33n1709_p0479c28║經：「生諸有情色心二法。」解曰：生諸有情色
T33n1709_p0479c29║心二法者，准《起信論》，從轉相後而起現相
T33n1709_p0480a01║現境方有色塵，即轉識後而生色也。此亦不
T33n1709_p0480a02║然。現識現境因前六熏，豈以現境便從心起？
T33n1709_p0480a03║鏡中之像從鏡生邪？如依《唯識》，三類境中
T33n1709_p0480a04║且如性境，於相分中熏色之時，種因心熏現
T33n1709_p0480a05║從識起，從心生色有何過耶？此亦不然。緣慮
T33n1709_p0480a06║質礙一各別故。能熏持種皆自類生，豈以熏
T33n1709_p0480a07║持體即是色？此亦不然。熏持由心故說心
T33n1709_p0480a08║生，心若不生，何名唯識？況《楞伽》第三云「謂津
T33n1709_p0480a09║潤妄想大種生內外水界，湛能妄想大種生
T33n1709_p0480a10║內外火界，飄動妄想大種生內外風界，斷截
T33n1709_p0480a11║色妄想大種生內外地界。」彼經既云妄想種
T33n1709_p0480a12║生，說心生色斯有何過？若礙慮異，定別有
T33n1709_p0480a13║體，云何修斷得無漏耶？又佛菩薩毛容巨海、
T33n1709_p0480a14║芥納須彌，色若定礙，何不礙彼？但對妄情說
T33n1709_p0480a15║礙慮異，得自在者實無異矣。是心之相從心
T33n1709_p0480a16║而生，聖教正理之為定量。從此第三色心
T33n1709_p0480a17║蘊義。
T33n1709_p0480a18║經：「色名色蘊、心名四蘊，皆積聚性，隱覆真實。」
T33n1709_p0480a19║解曰：五蘊之中，初一色蘊、後四心蘊。皆積聚
T33n1709_p0480a20║性者，明蘊義也。隱覆真實者，明障真也。清淨
T33n1709_p0480a21║法界其體湛然，由蘊隱覆不顯現故。從此第
T33n1709_p0480a22║二別明色法。於中分四：且初第一明色生色。
T33n1709_p0480a23║經：「大王！此一色法生無量色。」解曰：此總明
T33n1709_p0480a24║也。所言色者，質礙為性。從一色蘊，無始時來
T33n1709_p0480a25║於諸界趣備受眾身，自類相生，生無量故。從
T33n1709_p0480a26║此第二明所造色。
T33n1709_p0480a27║經：「眼得為色、耳得為聲、鼻得為香、舌得為味、身
T33n1709_p0480a28║得為觸。」解曰：舉根取塵，不明根也。五塵自
T33n1709_p0480a29║類名數多大，大小乘教如常釋矣。從此第三
T33n1709_p0480b01║明能造大。
T33n1709_p0480b02║經：「堅持名地、津潤名水、煗性名火、輕動名風。」
T33n1709_p0480b03║解曰：於觸塵中有四大觸堅持等者，堅濕煗
T33n1709_p0480b04║動別其體也，地水火風列四名也。持攝熟長，
T33n1709_p0480b05║辨業用也。文有具闕，義類應知。望前所造，
T33n1709_p0480b06║為緣，多少，如常分別。從此第四明五色根。
T33n1709_p0480b07║經：「生五識處，名五色根。」解曰：然五色根淨
T33n1709_p0480b08║色為體，根之形量、取境離合、界地有無，并
T33n1709_p0480b09║前伏斷，如常分別。從此第三總結對治。
T33n1709_p0480b10║經：「如是展轉，一色一心生不可說無量色心，皆
T33n1709_p0480b11║如幻故。」解曰：如是展轉者，謂無始來依一
T33n1709_p0480b12║色心生不可說無量色心。此明多者，令生厭
T33n1709_p0480b13║患，若不治遣，永劫輪迴。皆如幻故者，令觀色
T33n1709_p0480b14║心如幻不實，離諸過患，即對治也。從此第二
T33n1709_p0480b15║明觀受假。於中分三：一總標受假、二明受行
T33n1709_p0480b16║相、三顯示對治。且初第一總標受假。
T33n1709_p0480b17║經：「善男子！有情之受，依世俗立。」解曰：言有
T33n1709_p0480b18║情者，簡彼非情五蘊。受者，總名受蘊。若別明
T33n1709_p0480b19║者，有別領納，故云之受，體即心所。遍行中受，
T33n1709_p0480b20║法假五蘊。受假受蘊，前總後別，是二別矣。依
T33n1709_p0480b21║世俗立者，世俗兩字，如次當釋，明不實故。從
T33n1709_p0480b22║此第二明受行相。於中分二：且初第一明受
T33n1709_p0480b23║作業。
T33n1709_p0480b24║經：「若有若無，但生有情妄想憶念、作業受果，皆
T33n1709_p0480b25║名世諦。」解曰：若有若無者，受所領也。領對
T33n1709_p0480b26║現前色心之法，故云若有。緣實我法，過未無
T33n1709_p0480b27║法，不對現前及無體法，故云若無。境雖萬殊，
T33n1709_p0480b28║此並攝故。但生有情妄想憶念者，明受妄倒
T33n1709_p0480b29║也。領納有無順違俱境，起三性等種種妄想、
T33n1709_p0480c01║種種憶念，隨所應故。雖想與念體非是受，因
T33n1709_p0480c02║受由受相應所領也。作果受果者，福及非
T33n1709_p0480c03║福、不動等業，故云作業。能感順生、順後及不
T33n1709_p0480c04║定報，故云受果。雖業與果體是思議，由所領
T33n1709_p0480c05║故，名為受也。皆名世諦者，明不實故。從此第
T33n1709_p0480c06║二明受所依。
T33n1709_p0480c07║經：「三界六趣一切有情，婆羅門、剎帝利、毘舍、首
T33n1709_p0480c08║陀。」解曰：言三界者，受所依處。言六趣者，受
T33n1709_p0480c09║所生趣。一切有情者，能起受者。婆羅門等者，
T33n1709_p0480c10║明受妄分別也。婆羅門者，此云靜志。剎帝利
T33n1709_p0480c11║者，此王種也。言毘舍者，順古譯也，新云吠舍，
T33n1709_p0480c12║此為商也。言首陀者，亦順古譯，新云戍達羅，
T33n1709_p0480c13║此為農也。受於四姓，領解勝劣，令別作業，皆
T33n1709_p0480c14║名為受。從此第三顯妄對治。
T33n1709_p0480c15║經：「我人知見、色法心法，如夢所見。」解曰：我
T33n1709_p0480c16║人知見者，受妄倒也。色法心法者，受所依也。
T33n1709_p0480c17║受依色心起我法倒，領解種種虛妄法故。如
T33n1709_p0480c18║夢所見者，明不實也。夢中謂實，覺已都無，
T33n1709_p0480c19║故《唯識》云「未得真覺，恒處夢中。諸佛說為
T33n1709_p0480c20║生死長夜。」是故應知作業受果、界趣往還皆
T33n1709_p0480c21║如夢中，悉不實也。若得真覺，當自了矣。從
T33n1709_p0480c22║此第三明觀名假。於中分四：且初第一標名
T33n1709_p0480c23║不實。
T33n1709_p0480c24║經：「善男子！一切諸名皆假施設。」解曰：言一
T33n1709_p0480c25║切者，為無為法、世出世法，故云一切。言諸名
T33n1709_p0480c26║者，名謂表詮。一切諸法隨方萬異，故云諸名。
T33n1709_p0480c27║皆假施設者，明不實也。名詮諸法自性之共
T33n1709_p0480c28║相，是意長緣，不得法體，故云假也，如《唯識》云
T33n1709_p0480c29║「名詮自性」。此何乃云不得法體？說火不燒、說
T33n1709_p0481a01║食不飽。若稱法體，應令貧者多說寶藏，故
T33n1709_p0481a02║假施設明無實故。從此第二明本無名。
T33n1709_p0481a03║經：「佛未出前，世諦幻法無名無義，亦無體相，無
T33n1709_p0481a04║三界名、善惡果報、六趣名字。」解曰：世諦幻
T33n1709_p0481a05║法者，法受二假皆如幻故，明不實也。無名無
T33n1709_p0481a06║義者，名謂能詮、義謂所詮，世俗言論隨情
T33n1709_p0481a07║橫設，不稱法境，彼皆不實，故云無也。又諸世
T33n1709_p0481a08║間世俗言論毀其過失，無名義故。亦無體相
T33n1709_p0481a09║者，有為幻法藉諸因緣，無自體相，類前名義，
T33n1709_p0481a10║云亦無故。無三界等者，不因佛說，不知三界
T33n1709_p0481a11║處之上下及大小故。善惡果報者，作善惡業
T33n1709_p0481a12║當得何果，勝劣報也。六趣名字者，於六趣中
T33n1709_p0481a13║受生差別皆無名字，悉不知故。從此第三明
T33n1709_p0481a14║佛建立。
T33n1709_p0481a15║經：「諸佛出現，為有情故說於三界、六趣、染淨無
T33n1709_p0481a16║量名字。」解曰：諸佛世尊所出現者，為諸有
T33n1709_p0481a17║情令出離故，立種種名。說於三界者，示勝劣
T33n1709_p0481a18║故。說六趣者，示所生故。說染淨者，示染令斷、
T33n1709_p0481a19║示淨令修。世出世間，無量名故。從此第四明
T33n1709_p0481a20║對治相。
T33n1709_p0481a21║經：「如是一切如呼聲響。」解曰：如是一切者，
T33n1709_p0481a22║世出世間一切言故。如呼聲響者，正示對治，
T33n1709_p0481a23║世諸言論皆不實故。出世言教離相脩故，皆
T33n1709_p0481a24║如響矣。從此第四明相續假。於中分三：且初
T33n1709_p0481a25║第一標相續假。
T33n1709_p0481a26║經：「諸法相續，念念不住。」解曰：諸法相續者，
T33n1709_p0481a27║蘊等不一，名為諸法。生滅遷流，故云相續。
T33n1709_p0481a28║如《維摩》云「生者是虛誑法相續之相，沒者是
T33n1709_p0481a29║虛誑法敗壞之相。」相即續也。念念不住者，正
T33n1709_p0481b01║明假也。從此第二明相續義。
T33n1709_p0481b02║經：「剎那剎那非一非異，速起速滅非斷非常。」
T33n1709_p0481b03║解曰：剎那剎那非一非異者，標生滅法非定
T33n1709_p0481b04║一異也。速起速滅非斷非常者，釋生滅法非
T33n1709_p0481b05║定斷常及一異也。若執蘊等過未無者，以速
T33n1709_p0481b06║起故，故非斷也。若執蘊等體是常者，以速滅
T33n1709_p0481b07║故，故非常也。由非常故，故非定一；由非斷故，
T33n1709_p0481b08║故非定異。妙離斷常一異倒者，是謂觀察相
T33n1709_p0481b09║續假也。從此第三結示對治。
T33n1709_p0481b10║經：「諸有為法如陽炎故。」解曰：如陽炎者，指
T33n1709_p0481b11║事明也。春陽發生，郊野氣動，若謂實有，轉近
T33n1709_p0481b12║轉無；若謂今無，能誑渴者。故有為法體非有
T33n1709_p0481b13║無，示其不實如陽炎矣。從此第五明相待假。
T33n1709_p0481b14║於中分二：一明觀待假、二明觀待假。且初
T33n1709_p0481b15║第一明觀待假。
T33n1709_p0481b16║經：「諸法相待，所謂色界、眼界、眼識界，乃至法界、
T33n1709_p0481b17║意界、意識界，猶如電光。」解曰：諸法相待者，
T33n1709_p0481b18║此總標也。待者藉待，謂蘊處界諸有為法闕
T33n1709_p0481b19║緣不起，相待藉也。所謂色界眼界眼識界者，
T33n1709_p0481b20║明行相也。根境識三若不同世及互闕者，識
T33n1709_p0481b21║定不生。境正現前、根正發識，識正了境，必相藉
T33n1709_p0481b22║待方照解故。乃至已下舉後例中，皆具三和
T33n1709_p0481b23║明待藉也。猶如電光者，結不久也，假不實故，
T33n1709_p0481b24║即滅無故。從此第二明形待假。
T33n1709_p0481b25║經：「不定相待，有無一異，如第二月。」解曰：不
T33n1709_p0481b26║定相待者，此初標也。諸法形待，好醜高下，及
T33n1709_p0481b27║長短等色心形待，皆不定故。有無一異者，
T33n1709_p0481b28║有不自有，待無故有；無不自無，待有故無。一
T33n1709_p0481b29║異亦爾。更相形待，無定體也。又假有以形
T33n1709_p0481c01║無，得無而有遣；待無而觀有，立有而無去。
T33n1709_p0481c02║遞為往返，俱無體也。一異亦爾。故《密嚴》偈云
T33n1709_p0481c03║「世間妄分別，見兔等有角。不了角非有，因
T33n1709_p0481c04║言兔角無。分折至極微，求角無所有。要待
T33n1709_p0481c05║於有法，而起於無見。」問：此有無等，為一法前
T33n1709_p0481c06║後、為兩法俱時相形待耶？答：有無俱時，待唯
T33n1709_p0481c07║一法，如將一丈對丈五等，即彼一丈而有短
T33n1709_p0481c08║相，對五尺等即無短相而有長相，故彼一丈
T33n1709_p0481c09║短長二相，體俱無故。一法前後，例此應知。如
T33n1709_p0481c10║第二月者，結無實體。由眼病故，見第二也。開
T33n1709_p0481c11║一觸一，見一謂二；閇一觸一及眼無病，即無
T33n1709_p0481c12║二也。由心病故，妄見有無一異好醜及長短
T33n1709_p0481c13║等，示令觀察，如月無矣。從此第六明緣成
T33n1709_p0481c14║假。
T33n1709_p0481c15║經：「諸法緣成，蘊處界法，如水上泡。」解曰：諸
T33n1709_p0481c16║法緣成者：標有為也。如穀生牙，藉水土等，何
T33n1709_p0481c17║不言生言緣成者，因生緣成，是二別故。蘊處
T33n1709_p0481c18║界法者，顯示諸法。此三具攝一切有為，但言
T33n1709_p0481c19║色心亦皆攝故。雖於處界亦通無為，唯取有
T33n1709_p0481c20║為藉緣成矣。如水上泡者，明不實也。水上
T33n1709_p0481c21║起泡，泡無實體，從緣成法，法豈實乎？從此
T33n1709_p0481c22║第七明因成假。
T33n1709_p0481c23║經：「諸法因成，一切有情俱時因果、異時因果、三
T33n1709_p0481c24║世善惡，如空中雲。」解曰：諸法因成者，標諸
T33n1709_p0481c25║有為必藉因生。此言成者，是生成也。前為增
T33n1709_p0481c26║上，此為因緣，是二別也。一切有情者，表此有
T33n1709_p0481c27║因，遮餘非情無因緣故。外草木等雖從種起，
T33n1709_p0481c28║是增上緣，非因緣故。俱時因果者，於本識中
T33n1709_p0481c29║有漏三性、無漏萬行一切種子悉皆具故。
T33n1709_p0482a01║如現身中，同一剎那，從種生現、現能熏種，三
T33n1709_p0482a02║法同時有二因果，故《唯識》云「如炷生焰，焰生
T33n1709_p0482a03║燋炷。三法展轉，更互同時。如二束蘆，俱時依
T33n1709_p0482a04║住，故二因果必俱時也。」異時因果者，如識中
T33n1709_p0482a05║種前後相望，或種現在、果未來世，不俱起故，
T33n1709_p0482a06║名異時也。三世善惡者，業種識種必唯現在，
T33n1709_p0482a07║作業感果有三世也。如空中雲者，示對治也。
T33n1709_p0482a08║如於晴空不見雲狀，遇緣彌滿雷雨霈作。種
T33n1709_p0482a09║於識中亦無形，遇緣界地苦樂顯然。又蘊等
T33n1709_p0482a10║種有無如雲，蘊從種生，如雲故假。然上七種
T33n1709_p0482a11║觀蘊體用，觀體用名生滅藉待，現及因故，對
T33n1709_p0482a12║治實常。領納名字，斷常自然空無因，例有斯
T33n1709_p0482a13║七矣。從此第二結示正觀。於中分三：且初第
T33n1709_p0482a14║一明菩薩行。
T33n1709_p0482a15║經：「善男子！菩薩摩訶薩住無分別，無彼此相、無
T33n1709_p0482a16║自他相，常行化利無化利相。」解曰：明正觀
T33n1709_p0482a17║也。住無分別者，定慧相應，無分別故。無彼此
T33n1709_p0482a18║相者，由無分別，無彼此故。無自他相者，由無
T33n1709_p0482a19║彼此，自他平等，無二相故。常行化利無化利
T33n1709_p0482a20║相者，菩薩利物遂己悲心，雖常利他不住相
T33n1709_p0482a21║故。從此第二明愚夫行。
T33n1709_p0482a22║經：「是故應知，愚夫垢識染著虛妄，為相所縛。」
T33n1709_p0482a23║解曰：言愚夫者，舊云愚癡凡夫，亦云小兒凡
T33n1709_p0482a24║夫，今此文略，但云愚夫，愚無智也。言垢識者，
T33n1709_p0482a25║無始塵垢妄分別故，名為垢識。染著虛妄者，
T33n1709_p0482a26║不能觀察蘊處界等，如衣潤濕塵垢隨住，故
T33n1709_p0482a27║云染著；不了真實，故云虛妄。為相所縛者，被
T33n1709_p0482a28║虛妄法相所縛故。如《顯揚》十九云「相縛縛眾
T33n1709_p0482a29║生，亦由麁重縛。善雙脩止觀，方乃俱解脫。」由
T33n1709_p0482b01║不了境唯是自心，見被相拘，故云相縛。從此
T33n1709_p0482b02║第三結示正觀。
T33n1709_p0482b03║經：「菩薩照見，知如幻士，無有體相，但如空花。」
T33n1709_p0482b04║解曰：菩薩照見等者，明諸菩薩住無分別，照
T33n1709_p0482b05║見有為達如幻士，無體相故。但如空花者，明
T33n1709_p0482b06║無體也。目翳見花、無翳無花，同處同時見不
T33n1709_p0482b07║見異。照蘊處界，有無亦爾。從此第三結正觀
T33n1709_p0482b08║察。
T33n1709_p0482b09║經：「是為菩薩摩訶薩住利自他，如實觀察。」解
T33n1709_p0482b10║曰：明諸菩薩能如上觀，是脩二利，正觀察矣。
T33n1709_p0482b11║從此第三聞法獲益。
T33n1709_p0482b12║經：說是法時，會中無量人天大眾，有得伏忍、空
T33n1709_p0482b13║無生忍、一地二地乃至十地，無量菩薩得一生
T33n1709_p0482b14║補處。解曰：由聞法故，各得勝進。若劫外者，
T33n1709_p0482b15║進得伏忍，三賢位也。空無生忍者，空謂三空，
T33n1709_p0482b16║及無生忍，此之二忍通別如前。言一地者，即
T33n1709_p0482b17║初地也，乃至勝進至十地故。一生補處者，如
T33n1709_p0482b18║《瑜伽》說，知足天身，補處尊故。
T33n1709_p0482b19║二諦品第四
T33n1709_p0482b20║將解此品，辯來意者，前之二品別明果因，此
T33n1709_p0482b21║顯彼依總明二諦。然於上文〈觀如來品〉，明實
T33n1709_p0482b22║相中略明真俗。此處彼文具明一二，境智文
T33n1709_p0482b23║字，如前次也。釋品者，題云二諦，一者世諦、二
T33n1709_p0482b24║者真諦，二智之境，萬行皆宗。空有對明，故云
T33n1709_p0482b25║二諦，帶數釋也。言世諦者，謂有為法，體從緣
T33n1709_p0482b26║生，假而非實，故名世諦。言真諦者，實相真如，
T33n1709_p0482b27║本性清淨，實而非假，故名真諦。經言世俗及
T33n1709_p0482b28║以勝義。初世俗者，梵云三佛栗底，此隱顯義。
T33n1709_p0482b29║護法釋云：「世謂隱覆，可毀壞義。俗謂顯現，隨
T33n1709_p0482c01║世流義。如結手巾幻為兔等，相現隱真顯
T33n1709_p0482c02║俗。」准此應悉，世即俗之俗，具二釋故。言勝義
T33n1709_p0482c03║者，舊云第一義也。勝謂殊勝，義有二種：一境
T33n1709_p0482c04║界名義、二道理名義。真理名義，勝即義也。依
T33n1709_p0482c05║他、圓成二智境故，勝智之義，依主釋也。諦者
T33n1709_p0482c06║實也，事如實事、理如實理，理事不謬，俱名為
T33n1709_p0482c07║諦。如《瑜伽》說，諦有二義：一如所說相不捨離
T33n1709_p0482c08║義、二由觀此故至究竟處，故名為諦。即諦隨
T33n1709_p0482c09║應二釋。依人辯者，《涅槃經》云「上智所知名
T33n1709_p0482c10║為勝義，中智所知名為世俗，二智所知皆通
T33n1709_p0482c11║空有。」依法辯者，法有勝劣，互相形待而為
T33n1709_p0482c12║真俗。總依五法建立四重：一假實二諦，瓶
T33n1709_p0482c13║軍林等假為世俗，蘊處界等實為勝義。二理
T33n1709_p0482c14║事二諦，蘊等事法麁為世俗，四諦道理細為
T33n1709_p0482c15║勝義。三淺深二諦，四諦安立淺為世俗，二空
T33n1709_p0482c16║真如深為勝義。四詮旨二諦，二空真如帶詮
T33n1709_p0482c17║世俗，一真法界亡詮勝義。初一唯俗、後一唯
T33n1709_p0482c18║真，中間三法亦真亦俗。《唯識》第九《顯揚》第六
T33n1709_p0482c19║皆廣明故。今此經中依境智辯，有無一二至
T33n1709_p0482c20║文當悉。品第四者，如文悉矣。釋經文者，大分
T33n1709_p0482c21║為三：一問答分別、二明佛同說、三聞法獲益。
T33n1709_p0482c22║就初問答，於中分三：一問答境智、二問答脩
T33n1709_p0482c23║證、三問答理事。亦得名為二諦不二、文字不
T33n1709_p0482c24║二、法門不二，如文悉也。初問境智，文分為二：
T33n1709_p0482c25║初波斯匿王問、後如來正答。問中復三：且初
T33n1709_p0482c26║第一問諦有無。
T33n1709_p0482c27║經：爾時波斯匿王白佛言：「世尊！勝義諦中有世
T33n1709_p0482c28║俗諦不？」解曰：此問境也。勝義真常而為主
T33n1709_p0482c29║故，世俗生滅如客住故，故問勝義中有世
T33n1709_p0483a01║諦不。從此第二難智一二。
T33n1709_p0483a02║經：「若言無者，智不應二，若言有者，智不應一。」
T33n1709_p0483a03║解曰：若言無等者，此雙難也。若俗無者，智不
T33n1709_p0483a04║應二，何故說有真俗二智？若言有者，智不應
T33n1709_p0483a05║一，何故真智證解之時無有二也。約人辯
T33n1709_p0483a06║者，凡夫迷真，智唯緣俗；二乘理事，定散別
T33n1709_p0483a07║緣；地上菩薩實智唯真；五地已前根本證真
T33n1709_p0483a08║後得達俗，於真俗諦二智不俱；八地已後乃
T33n1709_p0483a09║至諸佛，境雖有二智容俱故。總依此義，隨應
T33n1709_p0483a10║問者。若言無者，俗智不應見二；若言有者，真
T33n1709_p0483a11║智不應照一。牒境難智，有斯異矣。從此第三
T33n1709_p0483a12║雙結云何。
T33n1709_p0483a13║經：「一二之義，其事云何？」解曰：一二等者，境
T33n1709_p0483a14║一智二、境二智一，雙結境智，其事云何。從此
T33n1709_p0483a15║第二如來正答。於中分二：初答二諦、後明正
T33n1709_p0483a16║智。初二諦中，文分為二：一長行略答、二說偈
T33n1709_p0483a17║廣明。初中復三：且初第一明昔已問。
T33n1709_p0483a18║經：佛言：「大王！汝於過去龍光王佛法中已問此
T33n1709_p0483a19║義。」解曰：舉昔問故。從此第二略答一二。
T33n1709_p0483a20║經：「我今無說，汝今無聽，無說無聽是即名為一
T33n1709_p0483a21║義二義。」解曰：我今無說等者，如《本記》云「有
T33n1709_p0483a22║說有聽即是不一，無說無聽即是不二，不一
T33n1709_p0483a23║不二即是第一義諦。」古釋此文，乃有二解。
T33n1709_p0483a24║一云：不一即是二諦，一真、二俗。不二即是第
T33n1709_p0483a25║一義諦，非真非俗故，名第一義諦。二云：不一
T33n1709_p0483a26║即是二諦差別義，不二即是二諦無差別義，
T33n1709_p0483a27║非二諦外有第三諦也。今又解云：見有說聽，
T33n1709_p0483a28║俗故不一；無說聽相，真故不二。即相無相，明
T33n1709_p0483a29║一二矣。從此第三勅聽為說。
T33n1709_p0483b01║經：「汝今諦聽，當為汝說。」解曰：令審聽也。從
T33n1709_p0483b02║此第二說偈廣明。於中分二：且初第一世尊
T33n1709_p0483b03║說偈。
T33n1709_p0483b04║經：爾時世尊即說偈言：解曰：如文悉也。從
T33n1709_p0483b05║此第二說偈廣明。於中分二：一別明二諦、二
T33n1709_p0483b06║結勸正觀。初明二諦於中分三：一明二諦體、
T33n1709_p0483b07║二對明境智、三喻明俗諦。初二諦中，文復分
T33n1709_p0483b08║三：且初第一明二諦體。
T33n1709_p0483b09║經：「無相勝義諦，體非自他作，因緣如幻有，亦非
T33n1709_p0483b10║自他作。」解曰：此下三行上半明真，下半明
T33n1709_p0483b11║俗也。無相勝義諦者，明真諦體，無彼十相故
T33n1709_p0483b12║云無相。勝智所證，體即真常，故云勝義。體非
T33n1709_p0483b13║自他作者，遮我我所也。體非我作，故云非自；
T33n1709_p0483b14║非我所作，故云非他。我我所空，非彼作故。因
T33n1709_p0483b15║緣如幻有者，明俗諦體。色心之法，種為似因、
T33n1709_p0483b16║惑為似緣。或因即緣生諸有為，如幻有故。
T33n1709_p0483b17║亦非自他作者，如《大品》云「十二因緣是誰所
T33n1709_p0483b18║作？佛言：非佛所作、非菩薩作，乃至非一切人
T33n1709_p0483b19║作也」，故緣生法無自他作。又如論說：諸有為
T33n1709_p0483b20║法不從自生，故非自作；不從他生，故非他作，
T33n1709_p0483b21║如前勝義，是故略云亦非自他作。若具應云
T33n1709_p0483b22║亦不共作、不無因作，謂有為法現種熏生，無
T33n1709_p0483b23║我我所，如幻有故。從此第二明體有無。
T33n1709_p0483b24║經：「法性本無性，勝義諦空如，諸有幻有法，三假
T33n1709_p0483b25║集假有。」解曰：法性本無性者，諸有為法真
T33n1709_p0483b26║實之性，常自寂滅，無相為性。勝義諦空如者，
T33n1709_p0483b27║即此法性不生不滅常不變易，故云空如。諸
T33n1709_p0483b28║有幻有法者，三有不一，故名諸有。言其體者，
T33n1709_p0483c01║蘊等色心名為諸有，以不實故，名幻有也。三
T33n1709_p0483c02║假集假有者，由法、受、名三假集故，有而不實，
T33n1709_p0483c03║名假有矣。從此第三結明空有。
T33n1709_p0483c04║經：「無無諦實無，寂滅勝義空，諸法因緣有，有無
T33n1709_p0483c05║義如是。」解曰：無無諦實無者，我法俱無，故
T33n1709_p0483c06║云無無。實相真無，名諦實無。寂滅勝義空者，
T33n1709_p0483c07║惑相永滅，故云寂滅。聖智所諦，結勝空也。諸
T33n1709_p0483c08║法因緣有者，明前諸有似因緣，故名為有。有
T33n1709_p0483c09║無義如是者，結勝義無；智證之無，結世俗有。
T33n1709_p0483c10║幻有之有，義如是也。從此第二對明境智。
T33n1709_p0483c11║於中分三：且初第一明體一二。
T33n1709_p0483c12║經：「有無本自二，譬如牛二角，照解見無二，二諦
T33n1709_p0483c13║常不即。」解曰：無有本自二者，明諦體也。俗
T33n1709_p0483c14║有真無，故云有無。從本已來性相依持，體非
T33n1709_p0483c15║即離，故云自二。譬如牛二角者，謂真俗諦若
T33n1709_p0483c16║俗智緣，故見二也。照解見無二者，明其真智
T33n1709_p0483c17║離相絕待，證無二也。二諦常不即者，謂由證
T33n1709_p0483c18║解無二相也。若真俗有二可相即，真俗諦無
T33n1709_p0483c19║二無所即。從此第二明遣一二。
T33n1709_p0483c20║經：「解心見無二，求二不可得，非謂二諦一，一亦
T33n1709_p0483c21║不可得。」解曰：解心見無二者，明智證也。求
T33n1709_p0483c22║二不可得者，此遣二也。智現證如，求真俗諦
T33n1709_p0483c23║二相別者不可得也。非謂二諦一一亦不可
T33n1709_p0483c24║得者，此遣一也。非謂證如無二有一，求其一
T33n1709_p0483c25║相亦不可得。從此第三結成一二。
T33n1709_p0483c26║經：「於解常自一，於諦常自二，了達此一二，真入
T33n1709_p0483c27║勝義諦。」解曰：明前問中境智一二。於解常
T33n1709_p0483c28║自一者，無分別智於相無相，解常一也。於諦
T33n1709_p0483c29║常自二者，於真俗諦，不以解一即無二也。了
T33n1709_p0484a01║達此一二者，了達智諦，俗故不一、真故不二。
T33n1709_p0484a02║真入勝義諦者，真是智證。勝義諦者，了達智
T33n1709_p0484a03║諦無定一二，即真證也。從此第三喻明世諦。
T33n1709_p0484a04║於中分二：且初第一喻明世諦。
T33n1709_p0484a05║經：「世諦幻化起，譬如虛空花，如影如毛輪，因緣
T33n1709_p0484a06║故幻有。」解曰：世諦幻化起者，總明有為幻
T33n1709_p0484a07║化起也。次下兩句別舉三喻。譬如虛空花者，
T33n1709_p0484a08║喻妄有也，謂計執性，無實體故。言如影者，水
T33n1709_p0484a09║鏡等影皆託質生，喻依他性，業緣現故。如毛
T33n1709_p0484a10║輪者，合明前也。由翳有異，故見毛輪，若眼翳
T33n1709_p0484a11║無，二俱無矣。由心迷故妄見前二，若智證如，
T33n1709_p0484a12║二俱無故。因緣故幻有者，結世諦法由似因
T33n1709_p0484a13║緣，如幻有故。從此第二舉幻已明。
T33n1709_p0484a14║經：「幻化見幻化，愚夫名幻諦，幻師見幻法，諦幻
T33n1709_p0484a15║悉皆無。」解曰：幻化見幻化者，明諸世間能
T33n1709_p0484a16║見所見悉皆不實，是幻化故。愚夫名幻諦者，
T33n1709_p0484a17║謂諸異生愚無慧目，常處幻中，名幻諦也。幻
T33n1709_p0484a18║師見幻法者，謂諸菩薩得如幻身，能見世諦
T33n1709_p0484a19║幻不實故。諦幻悉皆無者，了人法空，悉皆無
T33n1709_p0484a20║矣。從此第二結勸正觀。
T33n1709_p0484a21║經：「若了如是法，即解一二義。遍於一切法，應作
T33n1709_p0484a22║如是觀。」解曰：上之兩句結示上文，了前性
T33n1709_p0484a23║相境智如是，解一二義。下之兩句勸令正觀，
T33n1709_p0484a24║性相真俗不相離故，如是觀也。從此第二別
T33n1709_p0484a25║明正智。於中分三：一明境智空、二明迷悟空、
T33n1709_p0484a26║三明染淨空。初境智中，文分為四：且初第一
T33n1709_p0484a27║標境智空。
T33n1709_p0484a28║經：「大王！菩薩摩訶薩住勝義諦化諸有情，一
T33n1709_p0484a29║而無二。」解曰：明觀照也。同〈如來品〉實相下
T33n1709_p0484b01║文。前對二諦辯智一二，此明智體照解皆
T33n1709_p0484b02║空。菩薩摩訶薩者，明觀行人。住勝義諦者，
T33n1709_p0484b03║智相應行，此自利也。化諸有情者，明利他行。
T33n1709_p0484b04║佛及有情一而無二者，此有二義：一者真理
T33n1709_p0484b05║不二，性平等故；二者事相不二，無分別智
T33n1709_p0484b06║不取二相起勝劣故。如《維摩》說「乃受瓔珞，施
T33n1709_p0484b07║最下乞人，奉難勝如來，無所分別等為法施。」
T33n1709_p0484b08║即同此中一而無二。從此第二徵其所以。
T33n1709_p0484b09║經：「何以故？」解曰：何故佛及有情一無二也。
T33n1709_p0484b10║從此第三釋境界空。
T33n1709_p0484b11║經：「有情、菩提此二皆空。」解曰：言有情者，悲
T33n1709_p0484b12║所度生。言菩提者，智所求覺。菩提有二：性淨
T33n1709_p0484b13║菩提，即本覺故；無上菩提，究竟覺故。此二菩
T33n1709_p0484b14║提與所度生，照解平等，二皆空也。從此第四
T33n1709_p0484b15║結境界空。
T33n1709_p0484b16║經：「以有情空，得置菩提空；以菩提空，得置有情
T33n1709_p0484b17║空。」解曰：以有情空等者，以所度生與菩提
T33n1709_p0484b18║空無有二也，謂性淨菩提自他平等。此俱空
T33n1709_p0484b19║者，有情諸法無自性空，清淨菩提性淨故空。
T33n1709_p0484b20║明脩二利無能所相，故以此二性反明空。從
T33n1709_p0484b21║此第二明迷悟空。於中分四：一標諸法空、
T33n1709_p0484b22║二徵之所以、三釋境智空、四結境智空。且初
T33n1709_p0484b23║第一標諸法空。
T33n1709_p0484b24║經：「以一切法空空故空。」解曰：以一切法者，
T33n1709_p0484b25║所謂二諦、生死涅槃、境智俱空。空空故空者，
T33n1709_p0484b26║能所俱空、我法俱空，故云空空。照解空寂，故
T33n1709_p0484b27║云空也。從此第二徵之所以。
T33n1709_p0484b28║經：「何以故？」解曰：何所以故彼皆空也。從此
T33n1709_p0484b29║第三釋境智空。
T33n1709_p0484c01║經：「般若無相，二諦皆空。」解曰：般若無相者，
T33n1709_p0484c02║能照智空。二諦皆空者，生死涅槃彼二皆空。
T33n1709_p0484c03║從此第四結境智空。於中分二：且初第一智
T33n1709_p0484c04║因果空。
T33n1709_p0484c05║經：「謂從無明至一切智，無自相無他相。」解
T33n1709_p0484c06║曰：明本末空，此有兩釋。有說：無始十二緣生，
T33n1709_p0484c07║從無明行乃至最後一切智位，無人相故名無
T33n1709_p0484c08║自相，無法相故名無他相。又無我我所，彼二
T33n1709_p0484c09║空故，無自他矣。有說：無始根本無明順自違
T33n1709_p0484c10║他故眠生死，覺迷反本違自順他成一切
T33n1709_p0484c11║智。迷悟自他依對待立，照解絕待，彼皆無故。
T33n1709_p0484c12║從此第二境性相空。
T33n1709_p0484c13║經：「於勝義諦見無所見，若有修行亦不取著，若
T33n1709_p0484c14║不修行亦不取著，非行非不行亦不取著，於一
T33n1709_p0484c15║切法皆不取著。」解曰：於勝義諦者，標所詮
T33n1709_p0484c16║也。見無所見者，無分別智照解理事悉皆平
T33n1709_p0484c17║等，即見無所見也。若有修行亦不取著者，下
T33n1709_p0484c18║別明也。明三賢位所有修行雖未亡相，修無
T33n1709_p0484c19║分別，於諸法中而不執取起染著也。下取著
T33n1709_p0484c20║言，准此應悉。如前勝義，故云亦也。若不修行
T33n1709_p0484c21║者，謂根本智正冥真理而無修相，名不修行，
T33n1709_p0484c22║非謂馳散不修行也。又設散位，如不散時於
T33n1709_p0484c23║諸法中亦不取著，此依前解。非行非不行者，
T33n1709_p0484c24║謂後得智，由帶相故，非親證如，名為非行，了
T33n1709_p0484c25║幻利樂非不行也。於一切法皆不取著者，明
T33n1709_p0484c26║於理事皆不著矣。從此第三明染淨空。於中
T33n1709_p0484c27║分三：一標染淨位、二徵其所以、三釋染淨空。
T33n1709_p0484c28║且初第一標染淨位。
T33n1709_p0484c29║經：「菩薩未成佛，以菩提為煩惱；菩薩成佛時，以
T33n1709_p0485a01║煩惱為菩提。」解曰：菩薩未成佛等者，此有二
T33n1709_p0485a02║義。有說：煩惱菩提互有勝劣，如於凡位，煩惱
T33n1709_p0485a03║現增、菩提種劣；於諸聖位，菩提現增、煩惱種
T33n1709_p0485a04║劣。於前位中說為煩惱，於後位中說為菩提，
T33n1709_p0485a05║於成未成說為二故。有說：煩惱菩提其性無
T33n1709_p0485a06║二，於隨染位，性染菩提動為煩惱；於性淨位，
T33n1709_p0485a07║煩惱妄滅即為菩提。染淨雖殊，性不異矣。從
T33n1709_p0485a08║此第二徵其所以。
T33n1709_p0485a09║經：「何以故？」解曰：染淨相違，如何不異也。從
T33n1709_p0485a10║此第三釋染淨空。文復分二：且初第一染淨
T33n1709_p0485a11║俱空。
T33n1709_p0485a12║經：「於第一義而無二故。」解曰：於第一義等
T33n1709_p0485a13║者，謂智證如，煩惱菩提俱不可得，無二體故。
T33n1709_p0485a14║從此第二明相皆空。
T33n1709_p0485a15║經：「諸佛如來與一切法悉皆如故。」解曰：由
T33n1709_p0485a16║智證理，理無二故。由智達事，事相皆如故。
T33n1709_p0485a17║說諸佛與一切法悉皆如矣。從此第二問答
T33n1709_p0485a18║修證。於中分二：且初第一波斯匿王問。
T33n1709_p0485a19║經：波斯匿王白佛言：「十方諸佛、一切菩薩，云何
T33n1709_p0485a20║不離文字而行實相？」解曰：問文字也。同〈如
T33n1709_p0485a21║來品〉觀照下文。十方諸佛者，明已修也。一切
T33n1709_p0485a22║菩薩者，明現修也。云何已下，問所修法。不離
T33n1709_p0485a23║文字者，云何不離也。而行實相者，如何修習
T33n1709_p0485a24║而行實相。從此第二如來正答。於中分二：初
T33n1709_p0485a25║別答修行、後結護果等。初別答中，文分為三：
T33n1709_p0485a26║一明文字相、二明修實相、三遣文字相。初文
T33n1709_p0485a27║字中，文復分三：且初第一總標文字。
T33n1709_p0485a28║經：佛言：「大王！文字者，謂契經、應頌、記別、諷誦、自
T33n1709_p0485a29║說、緣起、譬喻、本事、本生、方廣、希有、論議。」解
T33n1709_p0485b01║曰：佛言等者，牒前問也。謂契經下，列其名也。
T33n1709_p0485b02║能說之人有五，如上所說。教法數等塵沙，彙
T33n1709_p0485b03║聚區分唯有此等十二分教。梵語列者，所謂
T33n1709_p0485b04║修多羅、祇夜、和伽羅那、伽他、優陀那、尼陀
T33n1709_p0485b05║那、阿波陀那、伊帝越多伽、闍多伽、毘佛略、
T33n1709_p0485b06║阿浮陀達摩、優波提舍。敵對翻者，如經所列。
T33n1709_p0485b07║牒名辯相，如上卷初。義理徵求，如別章矣。從
T33n1709_p0485b08║此第二明皆實相。
T33n1709_p0485b09║經：「所有宣說音聲語言、文字章句，一切皆如，無
T33n1709_p0485b10║非實相。」解曰：此出體也。所有宣說者，標所
T33n1709_p0485b11║說也。音聲語言者，諸說佛教聲為體者，色
T33n1709_p0485b12║蘊所攝，即此句也。文字章句者，諸說佛教名
T33n1709_p0485b13║為體者，行蘊所攝，即此句也。一切皆如無非
T33n1709_p0485b14║實相者，謂契經等，彼能所詮攝事歸如，無非
T33n1709_p0485b15║實相。又佛說法正為顯如，離如之外更無一
T33n1709_p0485b16║字，故聲及字悉皆如矣。從此第三及結非
T33n1709_p0485b17║如。
T33n1709_p0485b18║經：「若取文字相者，即非實相。」解曰：若取文
T33n1709_p0485b19║字等者，明取著也。謂無分別不著文相是修
T33n1709_p0485b20║實相，取文字相即非實相。從此第二明修實
T33n1709_p0485b21║相。於中分二：一依文字修、二明佛智母。初文
T33n1709_p0485b22║字中，文復分三：且初第一如文字脩。
T33n1709_p0485b23║經：「大王！修實相者，如文字修。」解曰：修實相
T33n1709_p0485b24║者，牒能修人。如文字修，示所修法。文字所說
T33n1709_p0485b25║理事皆如，如文字修，得實相故。從此第二明
T33n1709_p0485b26║是智母。
T33n1709_p0485b27║經：「實相即是諸佛智母，一切有情根本智母。」
T33n1709_p0485b28║解曰：上兩句明諸佛已修實相，下兩句明有
T33n1709_p0485b29║情現當修故。謂契經等文字實相所詮理事，
T33n1709_p0485c01║事有斷修、修有萬行，萬行雖別，實相體同，
T33n1709_p0485c02║故言實相為佛智母也。有情智母者，謂諸有
T33n1709_p0485c03║情實相平等聞名信解，即本母也。又實相者
T33n1709_p0485c04║即是本覺，由本覺故發生正智，至究竟覺一
T33n1709_p0485c05║切智圓，本覺即是諸佛智母。有情智母者，有
T33n1709_p0485c06║情由斯為眾行本，故以本覺為智母矣。從此
T33n1709_p0485c07║第三結為智體。
T33n1709_p0485c08║經：「此即名為一切智體。」解曰：即此實相為
T33n1709_p0485c09║智體矣。從此第二明佛智母。於中分三：且
T33n1709_p0485c10║初第一明佛智母。
T33n1709_p0485c11║經：「諸佛未成佛，與當佛為智母；諸佛已成佛，即
T33n1709_p0485c12║為一切智。未得為性、已得為智。」解曰：諸佛
T33n1709_p0485c13║未成佛者，明在因也。與當佛為智母者，謂前
T33n1709_p0485c14║實相即是本覺。因中本覺為無明覆，望後當
T33n1709_p0485c15║果必正智圓，與自當佛為智因也。如如意寶，
T33n1709_p0485c16║垢穢暫時，垢盡體圓，說初為母。諸佛已成佛
T33n1709_p0485c17║即為一切智者，明果德圓。覺解圓極，即為智
T33n1709_p0485c18║也。未得為性已得為智者，辯因果也。因中
T33n1709_p0485c19║障覆即為佛性，果德顯現名一切智。問：為復
T33n1709_p0485c20║實相為緣生智、為復實相即為智母？答：有二
T33n1709_p0485c21║義。有說：實相體常不變，因聲詮顯，名言故熏。
T33n1709_p0485c22║熏發識中本無漏種，從種起現證實相理，因
T33n1709_p0485c23║彼緣彼正智得生，故說實相名為智母。有說：
T33n1709_p0485c24║實相即是本覺，因中本覺有勝堪能，令未無
T33n1709_p0485c25║明漸次微劣，初地分顯名為始覺，果位頓圓
T33n1709_p0485c26║名一切智，說因本覺即為智母。法相法性，幸
T33n1709_p0485c27║而參詳。從此第二明三乘性。
T33n1709_p0485c28║經：「三乘般若不生不滅，自性常住。」解曰：言
T33n1709_p0485c29║三乘者，三乘之人。言般若者，實相等也。不生
T33n1709_p0486a01║不滅者，明體常也。自性常住者，謂彼實相體
T33n1709_p0486a02║不生滅，不變易也。雖三乘者證解不同，論其
T33n1709_p0486a03║智體等無異矣。從此第三總明覺性。
T33n1709_p0486a04║經：「一切有情此為覺性。」解曰：豈唯諸佛及
T33n1709_p0486a05║三乘人，不以巨細一切有情，實相平等為覺
T33n1709_p0486a06║性故。從此第三違文字相。於中分三：且初
T33n1709_p0486a07║第一遣文字相。
T33n1709_p0486a08║經：「若菩薩不著文字、不離文字，無文字相，非無
T33n1709_p0486a09║文字。」解曰：若菩薩者，明修行人。不著文字
T33n1709_p0486a10║者，遣如言執。不離文字者，不應撥無。無文字
T33n1709_p0486a11║相者，不應住相。非無文字者，謂離分別，如文
T33n1709_p0486a12║字修，一一文字皆得實相解脫智也。初離執
T33n1709_p0486a13║有，次離撥無，次不住相，後順解脫。從此第二
T33n1709_p0486a14║遣修行相。
T33n1709_p0486a15║經：「能如是修不見修相，是即名為修文字者，而
T33n1709_p0486a16║能得於般若真性。」解曰：初之兩句遣修行
T33n1709_p0486a17║相，次之兩句明順文修，後之兩句得般若性。
T33n1709_p0486a18║從此第三結修般若。
T33n1709_p0486a19║經：「是為般若波羅蜜多。」解曰：能如上者，智
T33n1709_p0486a20║隨文字而證實相，是即名為至彼岸矣。從此
T33n1709_p0486a21║第二結護果等。
T33n1709_p0486a22║經：「大王！菩薩摩訶薩護佛果、護十地行、護化有
T33n1709_p0486a23║情，為若此也。」解曰：此文結上果因兩品。顯
T33n1709_p0486a24║別依總彰此勝德，無倒修習即護國也。從此
T33n1709_p0486a25║第三問答理事。於中分五：一波斯匿王問、
T33n1709_p0486a26║二世尊總答、三總徵所以、四別釋一多、五結
T33n1709_p0486a27║非一二。且初第一波斯匿王問。
T33n1709_p0486a28║經：波斯匿王白佛言：「真性是一，有情品類根行
T33n1709_p0486a29║無量，法門為一、為無量耶？」解曰：此下經文
T33n1709_p0486b01║近明二諦，遠結上也。如前長科，〈觀如來品〉初
T33n1709_p0486b02║九行經為總標問；從佛告下至此上結為問
T33n1709_p0486b03║答也；此下至終即是第三總結上文明前理
T33n1709_p0486b04║事。文有遠近，義含通為，讀者悉矣。真性是
T33n1709_p0486b05║一者，標所證理，真如法性體是一也。言有情
T33n1709_p0486b06║者，通諸聖凡一切有情也。言品類者，聖中三
T33n1709_p0486b07║乘、凡中六趣也。且如人中種類無數，況餘界
T33n1709_p0486b08║趣詎可測乎？言根行者，根有三種：上中下
T33n1709_p0486b09║根。行有頓漸利鈍等異。言無量者，通上四類：
T33n1709_p0486b10║一者有情、二者品類、三根、四行，從寬向狹悉
T33n1709_p0486b11║皆無量，標其多也。法門為一為無量者，發二
T33n1709_p0486b12║問也。如來所說般若之法，為如真性法門是
T33n1709_p0486b13║一、為如有情法門無量耶？從此第二如來總
T33n1709_p0486b14║答。
T33n1709_p0486b15║經：佛言：「大王！法門非一亦非無量。」解曰：法
T33n1709_p0486b16║門非一者，佛對根宜，當病設藥，一音演說隨
T33n1709_p0486b17║類各解，故非一也。亦非無量者，當病之教雖
T33n1709_p0486b18║等塵沙，隨所證理，非無量也。又以所證就有
T33n1709_p0486b19║情心，一一門中皆得解脫，故非一也。有情畢
T33n1709_p0486b20║竟行無不修、障無不盡，至無上覺佛果圓滿，
T33n1709_p0486b21║非無量矣。從此第三總徵所以。
T33n1709_p0486b22║經：「何以故？」解曰：何所以故非定一多也。從
T33n1709_p0486b23║此第四別釋一多。於中分二：一明法一多、二
T33n1709_p0486b24║明諦一二。初明一多，中復分二：且初第一明
T33n1709_p0486b25║法門多。
T33n1709_p0486b26║經：「由諸有情，色法心法五取蘊相、我人知見、種
T33n1709_p0486b27║種根行品類無邊，法門隨根亦有無量。」解
T33n1709_p0486b28║曰：明非一也。由諸有情者，總標類也。言色法
T33n1709_p0486b29║者，有色界中色差別也。言心法者，三界之中
T33n1709_p0486c01║心差別也。五取蘊相者，合明色心也。取謂煩
T33n1709_p0486c02║惱，執取生死故名為取。言取蘊者，蘊從取生
T33n1709_p0486c03║故名取蘊，從因為名，如草糠火。或蘊生取故
T33n1709_p0486c04║名取蘊，從果為名，如花果樹。或蘊屬取故名
T33n1709_p0486c05║取蘊，從屬為名，如帝王臣。三界色心皆名取
T33n1709_p0486c06║蘊。我人知見者，明妄倒也。種種根行品類無
T33n1709_p0486c07║邊者，如前悉也。法門隨根亦有無量者，應病
T33n1709_p0486c08║之藥教等塵沙，故云隨根亦無量矣。從此第
T33n1709_p0486c09║二明非無量。
T33n1709_p0486c10║經：「此諸法性，非相非無相，而非無量。」解曰：明
T33n1709_p0486c11║其一也。此諸法性者，即實性也。言非相者，非
T33n1709_p0486c12║十相也。非無相者，智所證故，非如兔角畢
T33n1709_p0486c13║竟無也。而非無量者，隨證雖多，解脫之理一
T33n1709_p0486c14║相一味，非無量矣。從此第二明諦一二。文復
T33n1709_p0486c15║分三：且初第一標見一二。
T33n1709_p0486c16║經：「若菩薩隨諸有情見二，是即不見一二之
T33n1709_p0486c17║義。」解曰：若菩薩等者，謂若菩薩不能亡相
T33n1709_p0486c18║見無所見而起分別，見實相一、見有情多，故
T33n1709_p0486c19║云二也。是即不見一二之義者，即是取相妄
T33n1709_p0486c20║見一二，不能悟解：真不違俗，隨修證多，解脫
T33n1709_p0486c21║門多；俗不違真，實相體一，萬行歸一，此之真
T33n1709_p0486c22║俗一二義矣。從此第二釋勝義諦。
T33n1709_p0486c23║經：「乃知一二非一非二，即勝義諦。」解曰：了
T33n1709_p0486c24║知一二者，了上一二也。非一非二者，了真非
T33n1709_p0486c25║定一，了俗非受二。如上悟解，即無分別勝義
T33n1709_p0486c26║諦也。從此第三釋世俗諦。
T33n1709_p0486c27║經：「取著一二、若有若無，即世俗諦。」解曰：取
T33n1709_p0486c28║著一二者，取相執著，見一定一、見二定二也。
T33n1709_p0486c29║若有若無者，執俗定有、勝義定無，此皆妄情，
T33n1709_p0487a01║世俗諦故。從此第五結非一二。
T33n1709_p0487a02║經：「是故法門非一非二。」解曰：是故等者，可
T33n1709_p0487a03║以虛心融其妙旨。是故法門非一非二，破情
T33n1709_p0487a04║計也。自上三門境智、文字及法門者，由依說
T33n1709_p0487a05║聽如文字修，悟解法門非一非二，從淺至深
T33n1709_p0487a06║明二諦故。從此第二明佛同說。於中分三：一
T33n1709_p0487a07║明佛同說、二明功德多、三明受持勝。初明同
T33n1709_p0487a08║說，文分為二：且初第一標佛同說。
T33n1709_p0487a09║經：「大王！一切諸佛說般若波羅蜜多！我今說般
T33n1709_p0487a10║若波羅蜜多！無二無別。」解曰：顯同說也。
T33n1709_p0487a11║從此第二明受持等。
T33n1709_p0487a12║經：「汝等大眾，受持讀誦、如說修行，即為受持諸
T33n1709_p0487a13║佛之法。」解曰：一者受持、二讀、三誦、四如說
T33n1709_p0487a14║行，四法行也。即是受持一切諸佛所說之法，
T33n1709_p0487a15║非唯世尊獨說法也。從此第二明功德多。於
T33n1709_p0487a16║中分三：一標功德多、二明多佛說、三明少況
T33n1709_p0487a17║多。且初第一標功德多。
T33n1709_p0487a18║經：「大王！此般若波羅蜜多功德無量。」解曰：
T33n1709_p0487a19║此般若等者，攝此一部能詮所詮總名般若。
T33n1709_p0487a20║又不唯爾，塵沙教法皆名般若。功德無量
T33n1709_p0487a21║者，般若功德猶如虛空，不可量矣。從此第二
T33n1709_p0487a22║明多佛說。文復分二：且初第一明能說多。
T33n1709_p0487a23║經：「若有恒河沙不可說諸佛，是一一佛教化無
T33n1709_p0487a24║量不可說有情，是一一有情皆得成佛，是諸
T33n1709_p0487a25║佛等復教化無量不可說有情亦皆成佛。」解
T33n1709_p0487a26║曰：若有恒沙等者，明多佛也。是一一佛者，化
T33n1709_p0487a27║多成佛也。是諸佛等者，復化多佛也。此上三
T33n1709_p0487a28║重喻說，諸佛所有數量唯佛能知，顯能說多。
T33n1709_p0487a29║從此第二顯所說多。
T33n1709_p0487b01║經：「是諸佛等所說般若波羅蜜多，有無量不可
T33n1709_p0487b02║說那庾多億偈，說不可盡。」解曰：是諸佛等
T33n1709_p0487b03║者，明各說般若也。有無量等者，明所說多也。
T33n1709_p0487b04║此上所明，於前般若所有功德，有爾所佛，各
T33n1709_p0487b05║各說有爾所偈，讚般若德說不可盡。從此第
T33n1709_p0487b06║三明少況多。
T33n1709_p0487b07║經：「於諸偈中而取一偈分為千分，復於千分
T33n1709_p0487b08║而說一分，句義功德尚無窮盡，何況如是無量
T33n1709_p0487b09║句義所有功德。」解曰：於諸等者，明取一偈
T33n1709_p0487b10║分為千也。復於千等者，明說一分尚無窮盡，
T33n1709_p0487b11║何況等者，況多佛說無量句義，所有功德而
T33n1709_p0487b12║能測量？從此第三明受持勝。於中分二：初
T33n1709_p0487b13║明受持勝、後當得菩提。初文復二：且初第一
T33n1709_p0487b14║明受持勝。
T33n1709_p0487b15║經：「若有人能於此經中起一念淨信，是人即超
T33n1709_p0487b16║百劫千劫百千萬劫生死苦難。」解曰：明一
T33n1709_p0487b17║念信超多劫苦。從此第二明等諸佛。
T33n1709_p0487b18║經：「何況書寫、受持、讀誦、為人解說所得功德，即
T33n1709_p0487b19║與十方一切諸佛等無有異。」解曰：何況等
T33n1709_p0487b20║者，彰持說勝。即與等者，同諸佛說。諸佛所說
T33n1709_p0487b21║文句甚深，顯書寫等皆佛所說，人雖勝劣教
T33n1709_p0487b22║理無差，所有功德等無異矣。從此第二當得
T33n1709_p0487b23║菩提。
T33n1709_p0487b24║經：「當知此人諸佛護念，不久當成阿耨多羅三
T33n1709_p0487b25║藐三菩提。」解曰：諸佛護念者，顯法勝也，當
T33n1709_p0487b26║得菩提法力修行也。從此第三聞法獲益。
T33n1709_p0487b27║經：說是法時，有十億人得三空忍，百萬億人得
T33n1709_p0487b28║大空忍，無量菩薩得住十地。解曰：依《本記》
T33n1709_p0487b29║者，一得三空，即三賢位三假空也。二得大空，
T33n1709_p0487c01║即登地也。三得十地，隨地增進皆蒙益也。
T33n1709_p0487c02║仁王護國般若波羅蜜多經疏卷中二終