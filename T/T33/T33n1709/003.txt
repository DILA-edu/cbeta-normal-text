T33n1709_p0487c03║
T33n1709_p0487c04║
T33n1709_p0487c05║
T33n1709_p0487c06║仁王護國般若波羅蜜多經疏卷
T33n1709_p0487c07║下
T33n1709_p0487c08║
T33n1709_p0487c09║青龍寺翻經講論沙門
T33n1709_p0487c10║良賁奉　詔述
T33n1709_p0487c11║護國品第五
T33n1709_p0487c12║解曰：大文第二後之三品，明其外護：初〈護國
T33n1709_p0487c13║品〉正陳外護、〈不思議品〉表殊勝德、後〈奉持品〉
T33n1709_p0487c14║彰奉持人除諸災難。先明外護，王等廼誠，示
T33n1709_p0487c15║法令遵、現難思力，依持具德內潔外清，由是
T33n1709_p0487c16║故有後之三品。辯來意者，依《本記》云「國土有
T33n1709_p0487c17║二：一世間，二乘凡夫土；二出世間，信至十地
T33n1709_p0487c18║土。賊有二種：一外劫盜賊、二內煩惱賊。護有
T33n1709_p0487c19║二種：一謂鬼神、二謂智慧。內外悉是佛菩薩
T33n1709_p0487c20║護，已明內護，此明外護，遂諸王願，有此品故。」
T33n1709_p0487c21║釋品名者，上釋總名，即此別號。恩惠曰仁、自
T33n1709_p0487c22║在曰王、覆攝為護、率土為國，具如上解。明
T33n1709_p0487c23║護義者，略以四門：一能護人者，若佛菩薩攝
T33n1709_p0487c24║生如子，為不請友，如母之慈。《維摩經》云「如菩
T33n1709_p0487c25║薩者，謂不離大慈、不捨大悲，深發一切智心
T33n1709_p0487c26║而不忽忘，教化眾生終不厭倦。」又諸菩薩現
T33n1709_p0487c27║種種身，隨念而應，如觀音等，即其護也。又
T33n1709_p0487c28║諸王仁惠慈育為心，大臣百察奉法陳令，亦
T33n1709_p0487c29║其護也。若爾自護，何待于經？世出世間，此為
T33n1709_p0488a01║異故。二所護法者，謂此般若及餘諸經，更無
T33n1709_p0488a02║有法過於般若波羅蜜多者，信受讀誦、依教
T33n1709_p0488a03║修行，天龍潛護、尚得成佛，況乎七難豈不滅
T33n1709_p0488a04║哉？若王法者，文武之道，賞罰兩權、進善黜惡，
T33n1709_p0488a05║斯為化本。故《金光明經》第八偈云「國人造惡
T33n1709_p0488a06║業，王捨不禁制，斯非順正理，治擯當如法。若
T33n1709_p0488a07║見惡不遮，非法便滋長，遂令王國內，姦訴日
T33n1709_p0488a08║增多，被他怨敵侵，破壞其國土。」由國正令，亦
T33n1709_p0488a09║護法也。三能護心者，佛無緣慈、菩薩之悲，應
T33n1709_p0488a10║念如響、不言而悉，即護心也。若諸王臣常以
T33n1709_p0488a11║正直，無貪嗔癡、依文奉法、亦護心也。故《正理》
T33n1709_p0488a12║云「由彼時人不平等貪，天龍忿責不降甘雨，
T33n1709_p0488a13║故遭飢饉。又彼時人不平等心，非人吐毒，疾
T33n1709_p0488a14║疫難救。又彼時人不平等貪嗔毒增上，故有
T33n1709_p0488a15║刀兵互相殘害。」由貪嗔癡積之於內，三災七
T33n1709_p0488a16║耀災變于外。內心不平欲求外護，煎水求氷
T33n1709_p0488a17║不亦難矣。由無貪等，從化如流，即是經中外
T33n1709_p0488a18║護之意。四所護事者，嚴飾道場、聽受持讀、孝
T33n1709_p0488a19║養恭敬、王臣正治，如下具明，至文當悉。釋經
T33n1709_p0488a20║文者，文分三段：一正明護國、二引昔護國、三
T33n1709_p0488a21║聞法獲益。初明護國，於中分二：初明護國法、
T33n1709_p0488a22║後明除災難。初護國法，文分為三：一明護國
T33n1709_p0488a23║法、二嚴飾道場、三明其說聽。初護國法，文復
T33n1709_p0488a24║分三：且初第一標陳護國。其義者何？
T33n1709_p0488a25║經：爾時世尊告波斯匿王等諸大國王：「諦聽諦
T33n1709_p0488a26║聽，我為汝等說護國法。」解曰：答先所願。若
T33n1709_p0488a27║不諦聽，聞已忘失，故令審也。從此第二明護
T33n1709_p0488a28║國時。其義者何？
T33n1709_p0488a29║經：「一切國土若欲亂時，有諸災難賊來破壞。」
T33n1709_p0488b01║解曰：一切國土者，十六國也，對諸王等言一
T33n1709_p0488b02║切故。又不唯爾，於贍部洲大小國土，隨教所
T33n1709_p0488b03║被，即一切也。若以教被言一切者，即人三洲，
T33n1709_p0488b04║但有至教所及之處，亦一切也。天宮龍宮至
T33n1709_p0488b05║教所及，亦一切也。設爾無失，慈無限故、彼同
T33n1709_p0488b06║聞眾教必被故、若現若當教所被處皆一切
T33n1709_p0488b07║故。不爾，巨唐豈不護矣？若欲亂時者，標護時
T33n1709_p0488b08║也。國境清平已明常護，若有災難，標求護時。
T33n1709_p0488b09║有諸災難者，災謂三災，如前所引《正理論》說，
T33n1709_p0488b10║刀兵、疾疫、飢饉之災。彼小三災在中劫末，災
T33n1709_p0488b11║之前相相似亦災。難謂七難，下當明也。賊來
T33n1709_p0488b12║破壞者，申難相也。從此第三明受持經。其義
T33n1709_p0488b13║者何？
T33n1709_p0488b14║經：「汝等諸王應當受持讀誦此般若波羅蜜
T33n1709_p0488b15║多。」解曰：令諸王等親自受持、若讀若誦三
T33n1709_p0488b16║法行也，若常持讀難必不生。若有難生，誡持
T33n1709_p0488b17║讀者，如《涅槃經》第二十云「父母之心非不平
T33n1709_p0488b18║等，然於病子心則偏多。」故勸受持以除難矣。
T33n1709_p0488b19║從此第二嚴飾道場。於中分三：且初第一嚴
T33n1709_p0488b20║飾道場。
T33n1709_p0488b21║經：「嚴飾道場，置百佛像、百菩薩像、百師子座，請
T33n1709_p0488b22║百法師解說。」解曰：初句總標。次如文悉。
T33n1709_p0488b23║今此經中不別言處。如《金光明》第六〈護國品〉
T33n1709_p0488b24║說，時四天王白佛言：「世尊！於未來世，若有人
T33n1709_p0488b25║王為護自身后妃王子，於自國土令無怨敵
T33n1709_p0488b26║及諸憂惱災厄事者，世尊！如是人王不應放
T33n1709_p0488b27║逸令心散亂，先當莊嚴最上宮室王所愛重，
T33n1709_p0488b28║顯弊之處香水灑地，散眾名花，安置師子殊
T33n1709_p0488b29║勝法座，以諸珍寶而為挍飾。」乃至下云「時彼
T33n1709_p0488c01║人王應著純淨鮮潔之衣，種種瓔珞以為嚴
T33n1709_p0488c02║飾，自持白蓋及以香花，備整軍儀盛陳音樂，
T33n1709_p0488c03║步出城闕近彼法師，運想虔恭為吉祥事。」以
T33n1709_p0488c04║彼准此，義乃具故。從此第二香花供養。
T33n1709_p0488c05║經：「於諸座前，然種種燈、燒種種香、散諸雜花，廣
T33n1709_p0488c06║大供養。」解曰：一一座前廣嚴飾故。從此第
T33n1709_p0488c07║三百一供事。
T33n1709_p0488c08║經：「衣服臥具飲食湯藥、房舍床座一切供事。」
T33n1709_p0488c09║解曰：一一供事，表其敬也。從此第三明其說
T33n1709_p0488c10║聽。於中分三：且初第一二時解說。
T33n1709_p0488c11║經：「每日二時講讀此經。」解曰：如文悉也。從
T33n1709_p0488c12║此第二王臣聽受。
T33n1709_p0488c13║經：「若王大臣、比丘比丘尼、優婆塞優婆夷，聽受
T33n1709_p0488c14║讀誦。」解曰：國王大臣上行下化，四眾聽受
T33n1709_p0488c15║悉皆遷善，即自護也。又《金光明》云「其王爾
T33n1709_p0488c16║時當淨澡浴，以香塗身著新淨衣，坐小卑座
T33n1709_p0488c17║不生高舉，捨自在位離諸憍慢，端心正念聽
T33n1709_p0488c18║是經王，於法師所起大師想。」以彼准此，明其
T33n1709_p0488c19║敬也。從此第三如說修行。
T33n1709_p0488c20║經：「如法修行，災難即滅。」解曰：如法修行者，
T33n1709_p0488c21║依前理事應如說行，服藥患除理必然故。觀
T33n1709_p0488c22║其即事以略言者，去年四月內譯經畢，我后
T33n1709_p0488c23║至道持讀聽聞。洎夫九月出經百座。秋霖澄
T33n1709_p0488c24║霽卿雲滿空，自卯及申倐乎萬變，軍容相國
T33n1709_p0488c25║爰與百察，士馬溢郭傾城縱觀，或禮或躍
T33n1709_p0488c26║零涕如雨。其月二日恩勅曰：師久植智牙、高
T33n1709_p0488c27║懸心鏡，開法王之祕藏、演金口之玄言，三際
T33n1709_p0488c28║流傳、四生蒙賴。而道符真聖、理契天人，宿雨
T33n1709_p0488c29║𭠎陰、祥雲流彩，感通之力朝野同歡。有媿宣
T33n1709_p0489a01║揚，用增誠敬也。其月下旬，西戎北狄蟻聚王
T33n1709_p0489a02║畿，無勞強師蕃醜𮪋潰。若非明主至信、大臣
T33n1709_p0489a03║盡節，上行下化雷動雲行，道俗精誠，熟能
T33n1709_p0489a04║興於此。善法堂號豈虛也哉。慚不能文，幸而
T33n1709_p0489a05║述矣。從此第二明除災難。於中分二：初明除
T33n1709_p0489a06║災難、後明稱所求。初除災難，文分為二：一明
T33n1709_p0489a07║諸災難、二明災難滅。初明災難，文分為三：一
T33n1709_p0489a08║明鬼神護、二明其喪亡、三列諸災難。且初第
T33n1709_p0489a09║一明鬼神護。
T33n1709_p0489a10║經：「大王！諸國土中有無量鬼神，一一復有無量
T33n1709_p0489a11║眷屬，若聞是經，護汝國土。」解曰：明諸國中
T33n1709_p0489a12║鬼神無量，各有眷屬，聞經護國。此經文總，無
T33n1709_p0489a13║別名也。如《金光明》第八說「僧慎爾耶藥叉大
T33n1709_p0489a14║將，并與二十八部藥叉諸神，白言：世尊！若現
T33n1709_p0489a15║在世及未來世，所在宣揚布流之處，若於城
T33n1709_p0489a16║邑聚落、山澤空林，或王宮殿或僧住處，我與
T33n1709_p0489a17║諸神俱詣其所，各自隱形，隨處擁護彼說法
T33n1709_p0489a18║師，令離衰惱常受安樂。」乃至下云「言詞辯
T33n1709_p0489a19║了具足莊嚴，亦令精氣從毛孔入，身力充足
T33n1709_p0489a20║威光勇健，難思智光皆得成就。及聽法者若
T33n1709_p0489a21║男若女受持供養，我當攝受令無災橫，乃至
T33n1709_p0489a22║常遇諸佛，速證無上正等菩提。」如彼悉矣。從
T33n1709_p0489a23║此第二明其喪亡。於中分二：且初第一明其
T33n1709_p0489a24║喪亡。
T33n1709_p0489a25║經：「若國欲亂鬼神先亂，鬼神亂故即萬人亂，
T33n1709_p0489a26║當有賊起，百姓喪亡。」解曰：由鬼神亂，次萬
T33n1709_p0489a27║人亂，百姓喪亡庶人弊也。從此第二王臣乖
T33n1709_p0489a28║爭。
T33n1709_p0489a29║經：「國王太子王子百官互相是非。」解曰：上
T33n1709_p0489b01║不和也。從此第三明諸災難。
T33n1709_p0489b02║經：「天地變怪，日月眾星失時失度，大火大水
T33n1709_p0489b03║及大風等。」解曰：天地變怪者，天眾象變、地
T33n1709_p0489b04║有妖怪，此總明也。言日月者，如下經中即初
T33n1709_p0489b05║難也。言眾星者，第二難也。失時失度者，即上
T33n1709_p0489b06║二難失時度也。言大火者，第三難也。言大水
T33n1709_p0489b07║者，第四難也。言大風者，第五難也。所言等者，
T33n1709_p0489b08║等披六七，六者亢陽、七者賊來，至下悉矣。
T33n1709_p0489b09║何故有是鬼神先亂、百姓喪亡、王臣不和，七
T33n1709_p0489b10║難俱起？如下經云「由贍部洲大小國邑一切
T33n1709_p0489b11║人民不孝父母，不敬師長沙門婆羅門，國王
T33n1709_p0489b12║大臣不行正法，由是諸惡有是難興。」此即難
T33n1709_p0489b13║因，至下當悉。從此第二明災難滅。
T33n1709_p0489b14║經：「是諸難起，皆應受持講說此般若波羅密
T33n1709_p0489b15║多。」解曰：是諸難起者，一一難起皆須講讀
T33n1709_p0489b16║如說修行，即良藥矣。從此第二明稱所求。於
T33n1709_p0489b17║中分三：且初第一明稱所求。
T33n1709_p0489b18║經：「若於是經受持讀誦，一切所求官位富饒男
T33n1709_p0489b19║女慧解，行來隨意，人天果報皆得滿足。」解
T33n1709_p0489b20║曰：一切所求者，此總標也。此中有七：一求官
T33n1709_p0489b21║位，得榮位故。二求富饒，得福利故。三求男女，
T33n1709_p0489b22║即皆得故。四求慧解，得世出世勝知見故。五
T33n1709_p0489b23║行來者，求往來也，二足四足皆安隱故。六人
T33n1709_p0489b24║中果報。七天中果報。此上皆由受持讀誦經
T33n1709_p0489b25║之威力，所願滿足。如《寶雲經》云「譬如藥樹名
T33n1709_p0489b26║曰善見，若有眾生得其根莖枝葉花菓，或見
T33n1709_p0489b27║色嗅香、甞味得觸，於此十中隨其所得病皆
T33n1709_p0489b28║除愈。」是故於經十法行中，隨其持讀世出世
T33n1709_p0489b29║間願皆滿故。從此第二厄難解脫。
T33n1709_p0489c01║經：「疾疫厄難即得除愈，杻械枷鏁撿繫其身皆
T33n1709_p0489c02║得解脫。」解曰：上之兩句明厄難除，下之三
T33n1709_p0489c03║句繫者得脫。從此第三明諸罪滅。
T33n1709_p0489c04║經：「破四重戒、作五逆罪及毀諸戒無量咎過，
T33n1709_p0489c05║悉得消滅。」解曰：破四重戒者，婬盜殺妄，性
T33n1709_p0489c06║重戒也。作五逆罪者，如《俱舍論》第十八說，所
T33n1709_p0489c07║謂殺父、殺母、殺阿羅漢、破和合僧、出佛身血
T33n1709_p0489c08║也。然此五中四身一語，并彼同類，彼廣明故。
T33n1709_p0489c09║及毀諸戒者，所謂殘等諸戒也。別解脫戒各
T33n1709_p0489c10║有支因，律儀有八，實體唯四，依緣具闕，義
T33n1709_p0489c11║如常解。然其體者，有宗無表色，《成實》不相應。
T33n1709_p0489c12║今大乘宗，依思願種假立為體，不隨心戒四
T33n1709_p0489c13║心三性皆得現前。捨緣別者，有宗五緣，如《俱
T33n1709_p0489c14║舍論》第十五頌云「捨別解調伏，由故捨命終，
T33n1709_p0489c15║及二形俱生，斷善根夜盡。」經部加犯重，法密
T33n1709_p0489c16║加法滅，捨緣別故。《瑜伽》五十三捨有五緣也，
T33n1709_p0489c17║捨學處故、犯根本罪故、二形生故、善根斷故、
T33n1709_p0489c18║捨同分故，捨苾芻律儀。若正法毀壞正法隱
T33n1709_p0489c19║沒，雖無新受，舊不捨故得戒未捨。身有律儀，
T33n1709_p0489c20║遇緣毀犯，名毀諸戒，無別悔緣，定墮地獄，如
T33n1709_p0489c21║常分別。若悔緣者，依大乘教，如《造像經》說，由
T33n1709_p0489c22║造經像，三惡道業略受速出而不受苦，如箭
T33n1709_p0489c23║射林不住而過。又《觀無量壽》云「有五逆者，亦
T33n1709_p0489c24║生西方。」又《涅槃》二十云「阿闍世王發菩提心，
T33n1709_p0489c25║不入地獄。」廣讚發菩提心，如彼文也。又《大方
T33n1709_p0489c26║等陀羅尼經》第一云「若犯菩薩二十四戒、若
T33n1709_p0489c27║犯比丘等一一諸戒，一心懺悔，若不還生，無
T33n1709_p0489c28║有是處。」今此經云「無量過咎悉得消滅」者，即
T33n1709_p0489c29║由聞經受持讀誦，罪皆滅矣。從此第二引昔
T33n1709_p0490a01║護國。於中分二：初引昔護國、後結勸受持。初
T33n1709_p0490a02║引昔中，文分為三：一明昔天王、二明昔人王、
T33n1709_p0490a03║三例指諸王。初天王中，文復分三：且初第一
T33n1709_p0490a04║標頂生王。
T33n1709_p0490a05║經：「大王！往昔過去釋提桓因為頂生王，領四
T33n1709_p0490a06║軍眾來上天宮，欲滅帝釋。」解曰：領四軍眾
T33n1709_p0490a07║者，象、馬、車、步為四軍也。此因緣者，如《賢愚
T33n1709_p0490a08║經．頂生王品》及《涅槃經》第十二說。從此第二
T33n1709_p0490a09║帝釋奉法。
T33n1709_p0490a10║經：「時彼天主即依過去諸佛教法，敷百高座、請
T33n1709_p0490a11║百法師，講讀般若波羅蜜多經。」解曰：明依
T33n1709_p0490a12║法也。從此第三天眾安樂。
T33n1709_p0490a13║經：「頂生即退，天眾安樂。」解曰：結安樂也。從
T33n1709_p0490a14║此第二明昔人王。於中分三：一明斑足王、二
T33n1709_p0490a15║明普明王、三聞法悟解。初斑足王，文分為二：
T33n1709_p0490a16║初明斑足王、後明得千王。初文復三：且初第
T33n1709_p0490a17║一明斑足王。
T33n1709_p0490a18║經：「大王！昔天羅國王有一太子名曰斑足。」
T33n1709_p0490a19║解曰：梵云提婆羅，此云天羅。言斑足者，以足
T33n1709_p0490a20║斑駁，名斑足也。如《賢愚經》及《智度論》敘彼緣
T33n1709_p0490a21║也。從此第二邪師灌頂。
T33n1709_p0490a22║經：「登王位時，有外道師名為善施，與王灌頂。」
T33n1709_p0490a23║解曰：如文易了。從此第三受教祀天。
T33n1709_p0490a24║經：「乃命斑足取千王頭，以祀塚間摩訶迦羅
T33n1709_p0490a25║大黑天神。」解曰：言塚間者，所住處也。言摩
T33n1709_p0490a26║訶者，此翻云大。言迦羅者，此云黑天也。上句
T33n1709_p0490a27║梵語，下句唐言。大黑天神，鬪戰神也。若禮彼
T33n1709_p0490a28║神，增其威德，舉事皆勝，故嚮祀也。何以知者？
T33n1709_p0490a29║三藏引別梵夾云：《孔雀王經》說，烏尸尼國國
T33n1709_p0490b01║城之東有林，名奢摩奢那，此云尸林。其林
T33n1709_p0490b02║縱廣滿一由旬，有大黑天神，是摩醯首羅變
T33n1709_p0490b03║化之身。與諸鬼神無量眷屬，常於夜間遊行
T33n1709_p0490b04║林中。有大神力，多諸珍寶，有隱形藥、有長年
T33n1709_p0490b05║藥，遊行飛空，諸幻術藥與人貿易，唯取生人
T33n1709_p0490b06║血肉，先約斤兩而貿藥等。若人欲往，先以陀
T33n1709_p0490b07║羅尼加持其身，然往貿易；若不加持，彼諸鬼
T33n1709_p0490b08║神乃自隱形，盜人血肉令減斤兩。即取彼人
T33n1709_p0490b09║身上血肉，隨取隨盡，不充先約，乃至取盡一
T33n1709_p0490b10║人血肉，斤兩不充，藥不可得。若加持者，貿
T33n1709_p0490b11║得寶貝及諸藥等，隨意所為皆得成就。若嚮
T33n1709_p0490b12║祀者，唯人血肉。彼有大力，即加護人所作
T33n1709_p0490b13║勇猛，鬪戰等法皆得勝也。故大黑天神即鬪
T33n1709_p0490b14║戰神也。如《賢愚經》說祀羅剎，《普明王經》說取
T33n1709_p0490b15║百王以祀樹神，《師子斷肉經》說取百王以祀
T33n1709_p0490b16║山神，各隨文矣。從此第二明得千王。於中分
T33n1709_p0490b17║二：且初第一得諸王等。
T33n1709_p0490b18║經：「自登王位，已得九百九十九王。」解曰：斑
T33n1709_p0490b19║足登位，威力自在，遂得諸王，滿斯數故。從此
T33n1709_p0490b20║第二明得普明。
T33n1709_p0490b21║經：「唯少一王。北行萬里乃得一王，名曰普明。」
T33n1709_p0490b22║解曰：彰處得王也。從此第二明普明王。於中
T33n1709_p0490b23║分二：一長行建立、二以偈說法。初長行中，文
T33n1709_p0490b24║復分四：且初第一普明諸願。
T33n1709_p0490b25║經：「其普明王白斑足言：『願聽一日禮敬三寶飯
T33n1709_p0490b26║食沙門。』」解曰：依《賢愚經》，願諸七日也。從此
T33n1709_p0490b27║第二斑足忍許。
T33n1709_p0490b28║經：「斑足聞已即便許之。」解曰：斑足許也。從
T33n1709_p0490b29║此第三依法建立。
T33n1709_p0490c01║經：「其王乃依過去諸佛所說教法，敷百高座，請
T33n1709_p0490c02║百法師。」解曰：明依教也。從此第四明說般
T33n1709_p0490c03║若。
T33n1709_p0490c04║經：「一日二時講說般若波羅蜜多八千億
T33n1709_p0490c05║偈。」解曰：明宣說也。從此第二以偈說法。於中
T33n1709_p0490c06║分二：且初第一標說偈人。
T33n1709_p0490c07║經：「時彼眾中第一法師，為普明王而說偈言：」
T33n1709_p0490c08║解曰：標說人也。從此第二明所說偈。於中分
T33n1709_p0490c09║四：一明法無常、二明諸法苦、三明諸法空、四
T33n1709_p0490c10║明法無我。初明無常，又復分二：且初第一外
T33n1709_p0490c11║界無常。
T33n1709_p0490c12║經：「劫火洞然，大千俱壞，須彌巨海，磨滅無餘。」
T33n1709_p0490c13║解曰：劫火洞然，明火災也。《瑜伽》第二說三大
T33n1709_p0490c14║災，謂火、水、風相次起故。三中標初，此火災也。
T33n1709_p0490c15║大千俱壞者，明一大千同成壞也。下之兩句，
T33n1709_p0490c16║九山八海數各百億，滅無餘也。成住壞空相
T33n1709_p0490c17║次而起，此明壞劫，餘三准知。《俱舍》十二、《瑜伽》
T33n1709_p0490c18║第二皆廣說也。從此第二有情無常。
T33n1709_p0490c19║經：「梵釋天龍，諸有情等，尚皆殄滅，何況此身。」
T33n1709_p0490c20║解曰：梵釋天龍者，梵謂梵王，通四禪也。釋謂
T33n1709_p0490c21║帝釋，忉利主也，舉此攝餘諸天處也。此二自
T33n1709_p0490c22║在，勝故標也。言天龍者，八部眾也。諸有情等
T33n1709_p0490c23║者，除前所明餘界趣也。尚皆殄滅者，明無常
T33n1709_p0490c24║也。何況此身者，界無大小、情無勝劣，彼皆殄
T33n1709_p0490c25║滅，何況此身。示無常矣。從此第二明諸法苦。
T33n1709_p0490c26║於中分二：且初第一明列諸苦。
T33n1709_p0490c27║經：「生老病死、憂悲苦惱、怨親逼迫、能與願違。」
T33n1709_p0490c28║解曰：生老病死者，此有四苦。憂悲苦惱者，於
T33n1709_p0490c29║欲界中隨遇苦緣，種種憂悲逼切故惱。下之
T33n1709_p0491a01║兩句明其四苦。怨者，怨憎會苦。親者，愛別離
T33n1709_p0491a02║苦。言逼迫者，五盛陰苦，謂五蘊身生滅遷流，
T33n1709_p0491a03║逼迫性故。能與願違者，求不得苦也。又生老
T33n1709_p0491a04║病死五盛陰苦，此流轉苦，通於三界，是行苦
T33n1709_p0491a05║故。怨憎愛別，此相違苦，是苦苦攝，唯欲界故。
T33n1709_p0491a06║求不得苦，此之受用，是壞苦攝，亦唯欲界；依
T33n1709_p0491a07║樂受者，亦通色界。從此第二明苦因果。
T33n1709_p0491a08║經：「愛欲結使，自作瘡疣，三界無安，國有何樂？」
T33n1709_p0491a09║解曰：愛欲結使者，此明因也。愛為有因，能潤
T33n1709_p0491a10║諸業。欲謂貪欲，於境馳求。言結使者，結謂結
T33n1709_p0491a11║繫，使謂役使。謂貪等十結繫有情，役使三有，
T33n1709_p0491a12║名結使也。又《俱舍》二十一云「結有九種：一愛
T33n1709_p0491a13║結、二恚結、三慢結、四無明結、五見結謂三見
T33n1709_p0491a14║故、六取結謂二取故、七疑結、八嫉結、九慳
T33n1709_p0491a15║結。恚嫉慳三唯欲界繫，餘之六種通於三界。
T33n1709_p0491a16║為結所使，名結使也。」自作瘡疣者，三有苦果，
T33n1709_p0491a17║如瘡疣也。三界無安者，若界若情俱行苦故、
T33n1709_p0491a18║有漏逼迫名無安故。國有何樂者，普明所重
T33n1709_p0491a19║愛國愛身，內外不安，示其苦故。從此第三明
T33n1709_p0491a20║諸法空。於中分二：且初第一總明法空。
T33n1709_p0491a21║經：「有為不實，從因緣起，盛衰電轉，暫有即無。」
T33n1709_p0491a22║解曰：有為不實者，依他有為，幻不實故。從因
T33n1709_p0491a23║緣起者，共相自種親生內外世間，因緣起
T33n1709_p0491a24║故。盛衰電轉者，謂有為法皆有盛衰，起滅
T33n1709_p0491a25║如流、不住如電。暫有即無者，無者暫如電，
T33n1709_p0491a26║有即滅無矣。從此第二明界趣空。
T33n1709_p0491a27║經：「諸界趣生，隨業緣現，如影如響，一切皆空。」
T33n1709_p0491a28║解曰：諸界趣生者，三界六趣及以四生，此總
T33n1709_p0491a29║明也。隨業緣現者，明因果也，隨諸趣業現生
T33n1709_p0491b01║彼故。如影如響者，舉喻明也。由業為質，現果
T33n1709_p0491b02║如影；由業如聲，後果如響。又如影響，明不實
T33n1709_p0491b03║也。一切皆空者，通明界等一切有為悉皆空
T33n1709_p0491b04║故。從此第四明法無我。於中分二：且初第一
T33n1709_p0491b05║明妄起我。
T33n1709_p0491b06║經：「識由業漂，乘四大起，無明愛縛，我我所生。」
T33n1709_p0491b07║解曰：識由業漂者。識謂本識。恒轉如流由
T33n1709_p0491b08║業如風能起識浪，識隨業故，云業漂也。又業
T33n1709_p0491b09║種依識，藉現緣起。現起諸業，隨境界風動本
T33n1709_p0491b10║識浪，故云漂矣。四卷《楞伽》第一，偈云「譬如巨
T33n1709_p0491b11║海浪，斯由猛風起，洪波鼓溟壑，無有斷絕時。
T33n1709_p0491b12║藏識海常住，境界風所動，種種諸浪識，騰躍
T33n1709_p0491b13║而轉生。」業境界風，動生識浪，故說漂也。乘四
T33n1709_p0491b14║大起者，有色界也。無色非顯，略故不說。又王
T33n1709_p0491b15║之身即是四大，舉以令悟知不實也。無明愛
T33n1709_p0491b16║縛者，無明為本，發業感生，愛與無明自纏縛
T33n1709_p0491b17║故。我我所生者，謂依五蘊起我我所也。又
T33n1709_p0491b18║於五蘊而執為我，國城資具而起我所，皆由
T33n1709_p0491b19║無明起斯見矣。從此第二總明無我。
T33n1709_p0491b20║經：「識隨業遷，身即無主；應知國土，幻化亦然。」
T33n1709_p0491b21║解曰：識隨業遷者，謂總報識隨業而生，舊業
T33n1709_p0491b22║無餘新業將熟，識隨業故遷往餘趣。身即無
T33n1709_p0491b23║主者，身謂相續即四大身，執受識遷則無主
T33n1709_p0491b24║故。又主謂主宰，即是我也。識隨業往，身即無
T33n1709_p0491b25║我。我既無故，我所亦無，身無主故。下之兩句
T33n1709_p0491b26║明我所無。彼先愛身，身尚無我，外國土等幻
T33n1709_p0491b27║化亦然，令知內外皆無我故。謂不了身無常
T33n1709_p0491b28║苦空無我我所，橫生愛著，恐怖皆生。聞法悟
T33n1709_p0491b29║空，斯更何懼。從此第三聞法悟解。於中分三：
T33n1709_p0491c01║一普明悟解、二諸王悟解、三斑足悟解。初普
T33n1709_p0491c02║明中，文分為二：一普明悟解、二轉教諸王。初
T33n1709_p0491c03║普明中，文復分二：且初第一普明悟解。
T33n1709_p0491c04║經：「爾時法師說此偈已，時普明王聞法悟解，證
T33n1709_p0491c05║空三昧。」解曰：證空三昧者，若證生空即得
T33n1709_p0491c06║初果，故偈所明苦諦行故。或聞法證空，即法
T33n1709_p0491c07║空理，至初地也。從此第二眷屬悟空。
T33n1709_p0491c08║經：「王諸眷屬得法眼空。」解曰：得法眼空者，
T33n1709_p0491c09║如王悉也。從此第二轉教諸王。於中分三：且
T33n1709_p0491c10║初第一往天羅國。
T33n1709_p0491c11║經：「其王即便詣天羅國。」解曰：所願既滿，聞
T33n1709_p0491c12║法證空，怖畏已無，起所期故。從此第二詰示
T33n1709_p0491c13║諸王。
T33n1709_p0491c14║經：「諸王眾中而作是言：『仁等今者就命時到。』」
T33n1709_p0491c15║解曰：諸王眾中者，如前應悉。就命時到者，舉
T33n1709_p0491c16║所怖事，令發心故。從此第三轉教般若。
T33n1709_p0491c17║經：「『悉應誦持過去諸佛所說般若波羅蜜多
T33n1709_p0491c18║偈。』」解曰：即以前偈令誦持也。從此第二諸
T33n1709_p0491c19║王悟解。
T33n1709_p0491c20║經：「諸王聞已亦皆悟解，得空三昧，各各誦持。」
T33n1709_p0491c21║解曰：彼諸王等因怖發心，因緣俱勝，聞法悟
T33n1709_p0491c22║解，如普明王，故復云亦得空三昧，各誦持也。
T33n1709_p0491c23║從此第三斑足悟解。於中分三：一斑足王問、
T33n1709_p0491c24║二普明王答、三斑足悟解。且初第一斑足王
T33n1709_p0491c25║問。
T33n1709_p0491c26║經：「時斑足王問諸王言：『汝等今者皆誦何法？』」
T33n1709_p0491c27║解曰：斑足緣熟，故為問也。從此第二普明王
T33n1709_p0491c28║答。
T33n1709_p0491c29║經：「爾時普明即以上偈答斑足王。」解曰：如文
T33n1709_p0492a01║悉也。從此第三斑足悟解。於中復四：且初第
T33n1709_p0492a02║一斑足悟解。
T33n1709_p0492a03║經：「王聞是法，亦證空定。」解曰：聞法證解，如
T33n1709_p0492a04║前諸王，故云亦也。從此第二明悔邪師。
T33n1709_p0492a05║經：「歡喜踊躍，告諸王言：『我為外道邪師所誤，非
T33n1709_p0492a06║汝等咎。』」解曰：證解喜躍，悔先咎也。從此第
T33n1709_p0492a07║三令各奉持。
T33n1709_p0492a08║經：「『汝各還國，當請法師解說般若波羅蜜多。』」
T33n1709_p0492a09║解曰：廣令流布。從此第四出家得忍。
T33n1709_p0492a10║經：「時斑足王以國付弟，出家為道，得無生法忍。」
T33n1709_p0492a11║解曰：無生法者：即五忍中第四忍也。菩薩化
T33n1709_p0492a12║跡逆順難思：或引群迷故現斯事。從此第
T33n1709_p0492a13║三例指諸王。
T33n1709_p0492a14║經：「大王！過去復有五千國王常誦此經，現生獲
T33n1709_p0492a15║報。」解曰：說先過去常誦此經，現生獲報，必
T33n1709_p0492a16║招後故。從此第二結勸受持。於中分二：且初
T33n1709_p0492a17║第一勸命受持。
T33n1709_p0492a18║經：「汝等十六諸大國王，修護國法，應當如是受
T33n1709_p0492a19║持讀誦、解說此經。」解曰：前具引昔，此即勸
T33n1709_p0492a20║令修護國法，如上應悉。從此第二勸後受持。
T33n1709_p0492a21║經：「若未來世諸國王等，為欲護國、護自身者，
T33n1709_p0492a22║亦應如是受持讀誦、解說此經。」解曰：護國
T33n1709_p0492a23║之最，誡後亦爾。從此第三聞法獲益。
T33n1709_p0492a24║經：說是法時，無量人眾得不退轉，阿脩羅等得
T33n1709_p0492a25║生天上，無量無數欲色諸天得無生忍。解
T33n1709_p0492a26║曰：得不退者、不退有四：信位證行、從淺至深，
T33n1709_p0492a27║即初二也。阿脩羅等，等餘七部，得生天也。欲
T33n1709_p0492a28║色諸天，得無生忍。天台解云：即十行也，或即
T33n1709_p0492a29║初地。如《大品經》云「初地菩薩得無生法忍。」
T33n1709_p0492b01║不思議品第六
T33n1709_p0492b02║將解此品，辨來意者，護國之法其唯般若，內
T33n1709_p0492b03║護修證亦唯般若，般若威德無以測量，寄事
T33n1709_p0492b04║以明轉益深敬，故因散花見佛聞法，得覩希
T33n1709_p0492b05║有神變難思，以事表經，即來意也。次釋品
T33n1709_p0492b06║名。不思議者，諸佛功德神變妙用，心言不測，
T33n1709_p0492b07║云不思議。故《法花》云「非口所宣、非心所測」，《智
T33n1709_p0492b08║度論》云「心行處滅、言語道斷」，《大般若》云「心言
T33n1709_p0492b09║路絕」，此等皆釋不思議也。古就散花以彰品
T33n1709_p0492b10║號，此覩神變名不思議，各依一義亦不相違。
T33n1709_p0492b11║釋本文者，文分三段：一大眾散花、二佛現神
T33n1709_p0492b12║變、三聞法獲益。初散花中，文分為三：初大眾
T33n1709_p0492b13║歡喜、次散花供養、後王等發願。且初第一大
T33n1709_p0492b14║眾歡喜。其義者何？
T33n1709_p0492b15║經：爾時十六國王及諸大眾，聞佛說此般若波
T33n1709_p0492b16║羅蜜多甚深句義，歡喜踊躍。解曰：諸王所
T33n1709_p0492b17║聞護國之最甚深句義，故喜躍也。從此第二
T33n1709_p0492b18║散花供養。於中分三：一散寶蓮花、二芬陀利
T33n1709_p0492b19║花、三曼殊沙花。初散寶花，文復分四：且初第
T33n1709_p0492b20║一標所散花。
T33n1709_p0492b21║經：「散百萬億眾寶蓮花。」解曰：寶蓮花者，或
T33n1709_p0492b22║眾寶為花，或花如眾寶，云寶花也。舊云行
T33n1709_p0492b23║花，天台解云「表三賢位所修無量福慧之行」。
T33n1709_p0492b24║今言蓮花，表行不染。又表能詮文字般若句
T33n1709_p0492b25║偈無量，皆不染故。從此第二花成寶座。
T33n1709_p0492b26║經：於虛空中成寶花座。解曰：花成寶座，諸
T33n1709_p0492b27║佛所依。賢位居初，為聖之本。又顯文字修證
T33n1709_p0492b28║所依。從此第三諸佛演說。
T33n1709_p0492b29║經：十方諸佛無量大眾共坐此座，說般若波羅
T33n1709_p0492c01║蜜多。解曰：顯同說也。從此第四化眾散花。
T33n1709_p0492c02║經：是諸大眾持十千金蓮花，散釋迦牟尼佛，
T33n1709_p0492c03║合成花輪，蓋諸大眾。解曰：持十千者，舊云
T33n1709_p0492c04║萬輪花蓋也。言釋迦者，舉其性氏。言牟尼者，
T33n1709_p0492c05║此云寂默，煩惱諠諍永寂默故。蓋佛及眾者，
T33n1709_p0492c06║已修未修行必同故、此佛他佛說無異故。從
T33n1709_p0492c07║此第二散芬陀利花。於中分四：且初第一標
T33n1709_p0492c08║其所散。
T33n1709_p0492c09║經：復散八萬四千芬陀利花。解曰：王等重
T33n1709_p0492c10║散，云復也。八萬四千者，表登地也。如上經云
T33n1709_p0492c11║「最初一念具足八萬四千波羅蜜多」，即初地
T33n1709_p0492c12║也。舊云散般若波羅蜜多花，從能散心以立
T33n1709_p0492c13║花稱。此云芬陀利花者，白蓮花也，即從所散
T33n1709_p0492c14║彰其名也。無漏正智能所表同，於初後地觀
T33n1709_p0492c15║照一矣。從此第二花成雲臺。
T33n1709_p0492c16║經：於虛空中成白雲臺。解曰：如下經云「譬
T33n1709_p0492c17║如有人登大高臺」，等覺位也。通表十地，故現
T33n1709_p0492c18║臺矣。從此第三彰佛演說。
T33n1709_p0492c19║經：臺中光明王佛與十方諸佛無量大眾，演說
T33n1709_p0492c20║般若波羅蜜多。解曰：標佛列眾，顯同說
T33n1709_p0492c21║也。從此第四化眾散花。
T33n1709_p0492c22║經：是諸大眾持曼陀羅花，散釋迦牟尼佛及諸
T33n1709_p0492c23║眾會。解曰：曼陀羅者，此云適意花，見者心
T33n1709_p0492c24║悅，即天花也。從此第三散曼殊沙花。於中分
T33n1709_p0492c25║四：且初第一標所散花。
T33n1709_p0492c26║經：復散曼殊沙花。解曰：大眾散也。復義如
T33n1709_p0492c27║前。舊云妙覺，彰果德圓。今言曼殊沙，此云柔
T33n1709_p0492c28║濡，能令見者離剛強故，即天花也。人天同會，
T33n1709_p0492c29║隨所散也。從此第二變作寶城。
T33n1709_p0493a01║經：於虛空中變作金剛寶城。解曰：金剛寶
T33n1709_p0493a02║城者，表示實相，即涅槃城，猶如金剛，體不可
T33n1709_p0493a03║壞。從此第三彰佛演說。
T33n1709_p0493a04║經：城中師子奮迅王佛共十方諸佛大菩薩眾，
T33n1709_p0493a05║演說勝義般若波羅蜜多。解曰：勝義者，
T33n1709_p0493a06║即實相也。上三所現花座、臺、城，顯三般若，文
T33n1709_p0493a07║字、觀照及實相故，三賢十聖果圓滿故，如應
T33n1709_p0493a08║顯示不思議故。從此第四化眾散花。文復分
T33n1709_p0493a09║三：且初第一散花成蓋。
T33n1709_p0493a10║經：復散無量天諸妙花，於虛空中成寶雲蓋。
T33n1709_p0493a11║解曰：所散天花如寶雲蓋，現不思議，與〈如來
T33n1709_p0493a12║品〉所現雖殊，義如彼故。從此第二明蓋廣量。
T33n1709_p0493a13║經：遍覆三千大千世界。解曰明其廣量，滿
T33n1709_p0493a14║大千故。問：舊經所散云行等花，此中乃云寶
T33n1709_p0493a15║蓮花等，為是水陸諸時花否？答：如《大般若》第
T33n1709_p0493a16║八十四〈散花品〉說：爾時天帝釋及此三千大
T33n1709_p0493a17║千世界所有四大王眾天，乃至色究竟天，咸作
T33n1709_p0493a18║是念：「尊者善現承佛神力，為一切有情雨大
T33n1709_p0493a19║法雨。我等今者宜各化作天諸妙花，奉散釋
T33n1709_p0493a20║迦如來及菩薩摩訶薩并苾芻僧。尊者善
T33n1709_p0493a21║現亦散所說甚深般若波羅密多而為供養。」
T33n1709_p0493a22║時諸天眾作是念已，各化種種微妙香花，奉
T33n1709_p0493a23║散如來諸菩薩等。是時於此三千大千佛之
T33n1709_p0493a24║世界，花悉充滿。以佛神力，於虛空中合成花
T33n1709_p0493a25║臺，莊嚴殊妙遍覆三千大千世界。善現覩已
T33n1709_p0493a26║作是念言：「今所散花，於諸天處未曾見有。是
T33n1709_p0493a27║花殊妙，定非草木水陸所生，應是諸天為供
T33n1709_p0493a28║養故從心化出。」時天帝釋知善現心，謂善現
T33n1709_p0493a29║言：「此所散花實非草木水陸所生，亦不從心
T33n1709_p0493b01║實能化出，但變現耳。」具壽善現語帝釋言：「是
T33n1709_p0493b02║花不生，則非花也。」帝釋問言：「為但是花不生、
T33n1709_p0493b03║為餘法亦爾？」善現答言：「非但是花不生，諸餘
T33n1709_p0493b04║法亦爾。遍蘊處界、四諦、十二緣、六度、四攝諸
T33n1709_p0493b05║功德法悉皆不生，並同花也。」此前所散若人
T33n1709_p0493b06║若天，般若理同，准舊經中義同彼矣。從此第
T33n1709_p0493b07║三雨花供養。
T33n1709_p0493b08║經：是花蓋中雨恒河沙花，從空而下。解曰：
T33n1709_p0493b09║從蓋雨花，希有瑞也。從此第三王等發願。於
T33n1709_p0493b10║中分二：初王等發願、後如來印述。初中復三：
T33n1709_p0493b11║且初第一王等稱讚。
T33n1709_p0493b12║經：時波斯匿王及諸大眾見是事已，歎未曾
T33n1709_p0493b13║有。解曰：異口同音歎希有也。從此第二願
T33n1709_p0493b14║佛當說。
T33n1709_p0493b15║經：合掌向佛而作是言：「願過去現在未來諸佛
T33n1709_p0493b16║常說般若波羅蜜多。」解曰：常說等者，地上
T33n1709_p0493b17║菩薩常見佛說，地前處會說或有無，王及大
T33n1709_p0493b18║眾發斯誠願。從此第三願眾常見。
T33n1709_p0493b19║經：「願諸眾生常得見聞，如我今日等無有異。」
T33n1709_p0493b20║解曰：願諸眾生者，除在會中，諸餘界趣及此
T33n1709_p0493b21║未來，願常見佛常聞般若，如今無異。從此第
T33n1709_p0493b22║二如來印述。於中分三：且初第一如來印
T33n1709_p0493b23║述。
T33n1709_p0493b24║經：佛言：「大王！如汝所說。」解曰：如汝所說者，
T33n1709_p0493b25║如《四分律》，不與過願，清淨可辨。此願見聞，義
T33n1709_p0493b26║不違彼，故佛印云如汝所說。從此第二讚法
T33n1709_p0493b27║出生。
T33n1709_p0493b28║經：「此般若波羅蜜多是諸佛母、諸菩薩母，不
T33n1709_p0493b29║共功德神通生處。」解曰：初句指法、次顯出
T33n1709_p0493c01║生，生佛菩薩等而為母故。佛之與法熟為先
T33n1709_p0493c02║後，云般若法生佛菩薩焉？佛稟法成，法先
T33n1709_p0493c03║佛後。如《涅槃經》第四云「諸佛所師，所謂法
T33n1709_p0493c04║也。以法常故，諸佛亦常。」從般若生，法為先
T33n1709_p0493c05║故。若成正覺，念法悲深，說般若法，佛先經後，
T33n1709_p0493c06║教誡示導令出離故。然佛與法互相資說，
T33n1709_p0493c07║徵求此理奚所用為？今此所明，諸佛菩薩皆
T33n1709_p0493c08║因般若而得出生，故說般若為其母也。不
T33n1709_p0493c09║共功德者下，明法也，即大小乘十八不共法
T33n1709_p0493c10║也。又《瑜伽》說一百四十不共功德。神通生處
T33n1709_p0493c11║者，如《花嚴經》十身相作，《涅槃經》中八自在義，
T33n1709_p0493c12║皆因般若波羅蜜多為生處故。從此第三結
T33n1709_p0493c13║勸受學。
T33n1709_p0493c14║經：「諸佛同說能多利益，是故汝等常應受持。」
T33n1709_p0493c15║解曰：諸佛同說，勸受持也。從此第二佛現神
T33n1709_p0493c16║變。於中分三：一標示神變、二廣現神變、三結
T33n1709_p0493c17║不思議。且初第一標示神變。
T33n1709_p0493c18║經：爾時世尊為諸大眾現不可思議神通變
T33n1709_p0493c19║化。解曰：不思議者，義如上解。言神通者，謂
T33n1709_p0493c20║佛世尊神境智通，此總明也。言變化者，《瑜伽》
T33n1709_p0493c21║三十七略有二種：一能變通，謂改轉故；二能
T33n1709_p0493c22║化通，謂化現故。下對文屬。從此第二廣現神
T33n1709_p0493c23║變。於中分四：一一多相容、二巨細相容、三
T33n1709_p0493c24║聖凡相容、四淨穢相容。初一多相容，文復分
T33n1709_p0493c25║三：且初第一諸花相容。
T33n1709_p0493c26║經：一花入無量花、無量花入一花。解曰：於
T33n1709_p0493c27║所散花一多相入。從此第二佛土相容。
T33n1709_p0493c28║經：一佛土入無量佛土、無量佛土入一佛土。
T33n1709_p0493c29║解曰：令眾皆見世界相入。從此第三塵剎相
T33n1709_p0494a01║容。
T33n1709_p0494a02║經：一塵剎土入無量塵剎土、無量塵剎土入
T33n1709_p0494a03║一塵剎土。解曰：令彼大眾於一塵中見佛
T33n1709_p0494a04║剎土一多相入。此三總是廣狹相容，即是十
T33n1709_p0494a05║三所作自在也。從此第二巨細相容。
T33n1709_p0494a06║經：無量大海入一毛孔、無量須彌入芥子中。
T33n1709_p0494a07║解曰：令彼咸見海入毛孔、芥納須彌，即是第
T33n1709_p0494a08║五轉變自在。從此第三聖凡相容。
T33n1709_p0494a09║經：一佛身入無量眾生身、無量眾生身入一佛
T33n1709_p0494a10║身。解曰：令彼皆見凡聖相入，即第九十眾
T33n1709_p0494a11║像入身、同類往趣二種變也，亦是能化神境
T33n1709_p0494a12║智通自他勝劣塵沙身故。從此第四淨穢相
T33n1709_p0494a13║容。
T33n1709_p0494a14║經：大復現小、小復現大，淨復現穢、穢復現淨。
T33n1709_p0494a15║解曰：佛自現身或大或小，即是七八卷舒變
T33n1709_p0494a16║也。現所居土或淨或穢，即十一二隱顯變也。
T33n1709_p0494a17║此上皆為破諸情計，遣事一多、遣相大小、遣
T33n1709_p0494a18║身凡聖、遣佛勝劣、遣土淨穢，破諸有情無
T33n1709_p0494a19║始時來妄生分別，見一定一、見多定多，乃至
T33n1709_p0494a20║見淨定淨、見穢定穢，即法執也。覩佛神變，悟
T33n1709_p0494a21║事由心、了相即性，遣諸執故。又《本記》云「變有
T33n1709_p0494a22║三意：一者遍空，一花入無量花，為除不樂大
T33n1709_p0494a23║乘障故有遍空。二者轉變，一佛土入無量佛
T33n1709_p0494a24║土，為除執我所障故有轉變。三者顯了，一佛
T33n1709_p0494a25║身入無量眾生身，為除怖畏生死障故有顯
T33n1709_p0494a26║了。」問：須彌大海入毛芥中，巨細相違，如何能
T33n1709_p0494a27║入？答曰：西方諸師略作三解。一云：一切諸法
T33n1709_p0494a28║以如為體，所依真如離諸相故，能依諸法無
T33n1709_p0494a29║定大小，故得相容。二云，依唯識理，一切諸法
T33n1709_p0494b01║皆不離識，隨心變現無有定相，故得相容。三
T33n1709_p0494b02║云：一切諸法從因緣生，因緣如幻，幻無定
T33n1709_p0494b03║相，故得容也。問：色中有大小，許小能容大；時
T33n1709_p0494b04║中有短長，長劫應入短。答：此無過難。佛得希
T33n1709_p0494b05║有，延促自在，促多劫為一劫、延一劫為多劫，
T33n1709_p0494b06║如是等文成證非一。若爾，一劫延為三、三劫
T33n1709_p0494b07║促為一，一三無定量，此豈不違文便違佛說，
T33n1709_p0494b08║菩薩要經三無數劫，具修萬行證大菩提？此
T33n1709_p0494b09║難不然。果德自在，非因境故。《顯揚》、《瑜伽》皆作
T33n1709_p0494b10║是說，於不思議強思量者得誑亂報。從此第
T33n1709_p0494b11║三結不思議。
T33n1709_p0494b12║經：佛身不可思議、眾生身不可思議，乃至世
T33n1709_p0494b13║界不可思議。解曰：諸佛之身遍眾生身，諸
T33n1709_p0494b14║眾生身遍諸佛身，體互相遍，俱不思議，即第
T33n1709_p0494b15║三全、第四少分。乃至世界者，即攝二全、一
T33n1709_p0494b16║少分也。心言路絕，名不思議。從此第三聞法
T33n1709_p0494b17║獲益。
T33n1709_p0494b18║經：當佛現此神變之時，十千女人現轉女身得
T33n1709_p0494b19║神通三昧，無量天人得無生法忍，無量阿脩羅
T33n1709_p0494b20║等成菩薩道，恒河沙菩薩現身成佛。解曰：
T33n1709_p0494b21║得益有四。一現轉女身，得如幻故；二天人得
T33n1709_p0494b22║忍，見法理故；三修羅八部，成菩薩故；四恒河
T33n1709_p0494b23║沙菩薩，現成佛故。問：一世界中多佛並出否？
T33n1709_p0494b24║答：輪王尚無二並出者，況乎大覺二並出耶。
T33n1709_p0494b25║若爾，如何恒沙菩薩現身成佛？此亦不然，餘
T33n1709_p0494b26║界何失？如《法花經》彼龍女故。問：現身成佛是
T33n1709_p0494b27║究竟否？答？如《大般若》即說十地名十種佛。又
T33n1709_p0494b28║餘亦說地前現化。又《法花經．分別功德品》一
T33n1709_p0494b29║四天下微塵數菩薩，一生當得阿耨菩提。《法
T33n1709_p0494c01║花論》釋，即是初地。由此而言，以法威力故說
T33n1709_p0494c02║現成，既言現成，非究竟矣。
T33n1709_p0494c03║奉持品第七
T33n1709_p0494c04║將解此品，辨來意者，內外二護前已具明，由
T33n1709_p0494c05║二奉持故有此品，違前二科三等無咎。釋品
T33n1709_p0494c06║名者，奉謂敬承，持謂不忘，如《智論》說「由信力
T33n1709_p0494c07║故聞而信奉，由念力故不忘為持。」若云受持，
T33n1709_p0494c08║領納不失。言第七者，如文悉矣。釋本文者，
T33n1709_p0494c09║然此品經古德西明寺測法師、玄範法師，紀
T33n1709_p0494c10║國寺慧靜法師，皆以此品為流通分。天台智
T33n1709_p0494c11║者、道安法師、安國大法師，皆以此品為正宗
T33n1709_p0494c12║分。雖皆諸理俱有所憑，今依天台等，義如前
T33n1709_p0494c13║故。科此品經，大分為三：一波斯匿王問、二如
T33n1709_p0494c14║來正答、三聞法獲益。波斯匿王問，文復分三：
T33n1709_p0494c15║且初第一明覩諸佛。其義者何？
T33n1709_p0494c16║經：爾時波斯匿王覩佛神變，見千花臺上遍照
T33n1709_p0494c17║如來，千花葉上千化身佛，千花葉中無量諸佛，
T33n1709_p0494c18║各說般若波羅密多。解曰：覩佛神變者，覩
T33n1709_p0494c19║前品中現神變也。見千花臺上遍照如來者，
T33n1709_p0494c20║梵云毘盧遮那，亦云尾嚧遮那，亦云吠路遮那，
T33n1709_p0494c21║此云遍照，亦云大日，至下當悉。准《花嚴》第八，
T33n1709_p0494c22║娑婆世界毘盧遮那如來，即報身佛也。梵云
T33n1709_p0494c23║盧舍那，或云嚧拓那，或云嚧折羅，亦云遍照。
T33n1709_p0494c24║依《梵網經》，他受用身也。然此二名，或云體同，
T33n1709_p0494c25║前後譯異；或云自他二報身也。如《佛地論》，清
T33n1709_p0494c26║淨法界為自性身，四智心品自受用身。又他
T33n1709_p0494c27║受用及變化身，皆為化他方便示現，隨其所
T33n1709_p0494c28║現大小異故。准《佛地論》，遍照如來即他受用
T33n1709_p0494c29║或應化身，以自受用量同法界，不可說其身
T33n1709_p0495a01║量大小。廣如彼矣。如舊經云「是一切佛化身
T33n1709_p0495a02║主」者，若他受用名應化身，依自報身起他受
T33n1709_p0495a03║用。若大小化名為化身，即他受用為化主也。
T33n1709_p0495a04║以自他報體非即離，俱不違理。此中所見花
T33n1709_p0495a05║臺上佛，與前白雲臺體為同異？因覩神變故
T33n1709_p0495a06║見多佛，與前同異俱不相違。此亦不然。前自
T33n1709_p0495a07║云化，此有報化；前白雲臺，此云花臺。異則可
T33n1709_p0495a08║爾，何得言同？答曰：同處同時所見各異，定同
T33n1709_p0495a09║定異非不思議。又前散花，花白如雲，以成雲
T33n1709_p0495a10║臺，非本雲也。又前所見光明王佛，與此所見
T33n1709_p0495a11║遍照如來，義極相應。報化大小，俱不違理。千
T33n1709_p0495a12║花葉上千化身佛者，大化佛也。千花葉中無
T33n1709_p0495a13║量諸佛者，小化佛也。加行資糧二乘異生，見
T33n1709_p0495a14║有異也。同《梵網經》「我今盧舍那，方坐蓮花臺，
T33n1709_p0495a15║周匝千花上，復現千釋迦。一花百億國，一國
T33n1709_p0495a16║一釋迦，各坐菩提樹，一時成佛道。」義不違也。
T33n1709_p0495a17║從此第二明法無量。
T33n1709_p0495a18║經：白佛言：「世尊！如是無量般若波羅蜜多，不
T33n1709_p0495a19║可識識、不可智知。」解曰：如是無量者，明所
T33n1709_p0495a20║聞也。謂波斯匿王，如舊經云行十地行，地上
T33n1709_p0495a21║隨應常見諸佛。今覩神變見大小身，各各宣
T33n1709_p0495a22║說般若波羅蜜多導諸大眾，云無量矣。不可
T33n1709_p0495a23║識識者，淺近之識所不能識。不可智知者，下
T33n1709_p0495a24║劣之智所不能知。顯所說法，多無量故、深不
T33n1709_p0495a25║測故、非識知故。從此第三正問奉持。
T33n1709_p0495a26║經：「云何諸善男子於此經中明了覺解為人演
T33n1709_p0495a27║說？」解曰：言云何者，正是問辭。諸善男子者，
T33n1709_p0495a28║脩行人也。於此經中者，即此經也。所覩雖多，
T33n1709_p0495a29║般若同故。言明了者，於諸理事皆明了也，或
T33n1709_p0495b01║於理明、於事了故。言覺解者，覺謂現證、解謂
T33n1709_p0495b02║悟解，於理明證、於事了解，是故名為明了覺
T33n1709_p0495b03║解，此自利也。為人演說者，即利他也。從此第
T33n1709_p0495b04║二如來正答。大分為二：初明十三法師奉持、
T33n1709_p0495b05║後明十六國王奉持。就明法師中，文分為二：
T33n1709_p0495b06║一略明法師、二廣明行位。初明法師，文復分
T33n1709_p0495b07║三：且初第一誡命諦聽。
T33n1709_p0495b08║經：佛言：「大王！汝今諦聽。」解曰：令審聽也。從
T33n1709_p0495b09║此第二略示行位。
T33n1709_p0495b10║經：「從初習忍至金剛定，如法修行十三觀門，皆
T33n1709_p0495b11║為法師依持建立。」解曰：從初習忍者，標其
T33n1709_p0495b12║初也。至金剛定者，舉其後也。如法修行十三
T33n1709_p0495b13║觀門者，初後及中總十三位，各依行位如法
T33n1709_p0495b14║修行，自觀門也。皆為法師者，此通名也。皆修
T33n1709_p0495b15║二利，名法師也。依持建立者，依彼而修，持令
T33n1709_p0495b16║不失。初起曰建，終成為立。從此第三結勸供
T33n1709_p0495b17║養。
T33n1709_p0495b18║經：「汝等大眾應當如佛而供養之，百千萬億天
T33n1709_p0495b19║妙香花而以奉上。」解曰：以法殊勝，在處處
T33n1709_p0495b20║尊、在人人貴。於修行者，令諸王等敬之如佛，
T33n1709_p0495b21║生尊重故。天妙香花者，舉其勝者而奉上故。
T33n1709_p0495b22║從此第二廣明行位。大分為二：初別明行位、
T33n1709_p0495b23║後結申受持。初別明中，分為十三，如次當悉。
T33n1709_p0495b24║初習種性，於中分三：初標位辨相、次辨所修
T33n1709_p0495b25║法、後結申滿位。且初第一標位辨相。
T33n1709_p0495b26║經：「善男子！其法師者，習種性菩薩，若比丘、比丘
T33n1709_p0495b27║尼、優婆塞、優婆夷。」解曰：其法師者，此名總
T33n1709_p0495b28║也，通十三位皆名法師。習種性者，如前釋也。
T33n1709_p0495b29║苾芻二眾，遠離五邪；索迦斯迦，五戒男女。此
T33n1709_p0495c01║之四眾，如〈序品〉釋。從此第二辨所修法。於中
T33n1709_p0495c02║分二：初明修十住、後聊簡內外。初中復二：初
T33n1709_p0495c03║明十住、後明修習行。初中復二：且初第一
T33n1709_p0495c04║標修十住。
T33n1709_p0495c05║經：「修十住行。」解曰：三賢之中，此位最劣，當
T33n1709_p0495c06║體彰名。十行次勝，業用受稱。後十迴向，賢位
T33n1709_p0495c07║最勝，約自行後大願為名，迴前諸行向正證
T33n1709_p0495c08║故。十地菩薩已登聖位，既得現證，從地立名，
T33n1709_p0495c09║隨位漸增有茲異故。初釋住名，先總、後別。
T33n1709_p0495c10║言十住者，入位不退，故名為住。住法圓滿，故
T33n1709_p0495c11║說為十。總言十住，帶數得名。即住之住，義通
T33n1709_p0495c12║三釋。解別名者，次隨文釋。明住體者，若就所
T33n1709_p0495c13║緣，二諦為體。若就能緣，悲智為體。合以境智
T33n1709_p0495c14║而為住體，相應助伴具五蘊故。明依身者，
T33n1709_p0495c15║唯人三洲，即前四眾，容有凡聖頓漸二矣。從
T33n1709_p0495c16║此第二辨住相。文分為十：且初第一明發心
T33n1709_p0495c17║住。
T33n1709_p0495c18║經：「見佛法僧，發菩提心。」解曰：釋住名者，於
T33n1709_p0495c19║大菩提起決定心，入位不退，名發心住也。見
T33n1709_p0495c20║佛法僧者，發心緣也。佛謂覺者，能開發故。法
T33n1709_p0495c21║謂教等，生正解故。僧謂和合三乘賢聖，良福
T33n1709_p0495c22║田故。初因三寶發無上心，至究竟位常現前
T33n1709_p0495c23║故。發菩提心者，發無上心，起三妙觀，如前釋
T33n1709_p0495c24║也。《攝論》頌云「清淨增上力，堅固心勝進，名菩
T33n1709_p0495c25║薩初修，無數三大劫。」大菩提心以善根為體，
T33n1709_p0495c26║以大願為緣，不退屈為策發方能起，故善根
T33n1709_p0495c27║為因，名清淨力，此能降伏自所治故。大願為
T33n1709_p0495c28║緣，名增上力，常遇善友令增進故。堅固心者，
T33n1709_p0495c29║雖遇惡友方便破壞，終不退捨菩提之心，名
T33n1709_p0496a01║堅固也。言勝進者，所修善根運運增長轉勝
T33n1709_p0496a02║進故。前十信心入此住者，由具彼十於大菩
T33n1709_p0496a03║提堅猛不退，齊此方名初劫之始，即以此心
T33n1709_p0496a04║為十住本。此轉增勝成後諸住，乃至極果由
T33n1709_p0496a05║此得故。有說：十住同十地行。從此第二明治
T33n1709_p0496a06║地住。
T33n1709_p0496a07║經：「於諸眾生利樂悲愍。」解曰：解住名者，磨
T33n1709_p0496a08║練其心，離垢澄淨濤汰諸染，名治地住。於諸
T33n1709_p0496a09║眾生利樂悲愍者，利謂利益，樂謂安樂。言悲
T33n1709_p0496a10║愍者，拔濟行也。如《花嚴》云「誦習多聞，虛閑寂
T33n1709_p0496a11║靜，近善知識，了達於義，如法修行，安住不動。」
T33n1709_p0496a12║從此第三明修行住。
T33n1709_p0496a13║經：「自觀己身六界諸根，一切無常、苦、空、無我。」
T33n1709_p0496a14║解曰：解住名者，審觀自身，遠離空有，正行修
T33n1709_p0496a15║習，名修行住。自觀己身者，此總標也。言六界
T33n1709_p0496a16║者，地等六界也。言諸根者，謂眼等根。如舊經
T33n1709_p0496a17║中五色、五受、女、男、意、命十四根也。謂觀六界
T33n1709_p0496a18║及此諸根，生滅逼迫皆空無我，治彼倒故。從
T33n1709_p0496a19║此第四明生貴住。
T33n1709_p0496a20║經：「了知業行生死涅槃。」解住名者，生在佛
T33n1709_p0496a21║家種性尊貴，此雖長養，已勝餘乘，名生貴住。
T33n1709_p0496a22║了知業行生死涅槃者，了知自他善惡業行，
T33n1709_p0496a23║此順生死、此順涅槃。如舊《花嚴》偈云「第四生
T33n1709_p0496a24║貴真佛子，從諸賢聖正法生。有無諸法無
T33n1709_p0496a25║所著，捨離生死出三界。」著有生死、著無涅槃，
T33n1709_p0496a26║二俱不著，當出難矣。從此第五明具足方便
T33n1709_p0496a27║住。
T33n1709_p0496a28║經：「能利自他，饒益安樂。」解住名者，巧不滯
T33n1709_p0496a29║真，起悲愍物，真俗二行能雙修故，故名此
T33n1709_p0496b01║住。上句二利，下句利他。如經說云「所修善根，
T33n1709_p0496b02║皆為救護饒益安樂哀愍度脫一切眾生，令
T33n1709_p0496b03║離災難出離生死證涅槃故。」從此第六明正
T33n1709_p0496b04║心住。
T33n1709_p0496b05║經：「聞讚佛毀佛，心定不動。」解住名者，觀理
T33n1709_p0496b06║無二漸次純熟，聞讚毀佛心不傾動，名正心
T33n1709_p0496b07║住。聞讚佛等者，謂此菩薩善觀諸法無體無
T33n1709_p0496b08║性，達如幻夢，故聞讚毀心定不動也。如經說
T33n1709_p0496b09║云「讚法毀法、讚毀菩薩，聞說眾生有垢無垢、
T33n1709_p0496b10║易度難度，皆定不動。」此唯就勝，故言佛也。從此
T33n1709_p0496b11║第七明不退住。
T33n1709_p0496b12║經：「聞有佛無佛，心定不退。」解住名者，止觀
T33n1709_p0496b13║雙修，緣不能壞，聞說有無，心定不退，名不退
T33n1709_p0496b14║住。此亦就勝，唯言有佛無佛心定不退，如彼
T33n1709_p0496b15║經說：法及菩薩，聞說有無，定不退也。謂能了
T33n1709_p0496b16║知無相即相、相即無相，於佛法中心不退轉。
T33n1709_p0496b17║從此第八明童真住。
T33n1709_p0496b18║經：「三業無失，起六和敬。」解住名者，三業光
T33n1709_p0496b19║潔，離染如童，行性成就，物莫能壞，名童真住。
T33n1709_p0496b20║三業等者，身口意三離過失故。如舊經云
T33n1709_p0496b21║「謂三業同，戒、見、學同，六和敬故。」如彼經說「身
T33n1709_p0496b22║行無失、語行無失、意行無失。」勤學修習，遊行
T33n1709_p0496b23║無數世界，領受無數佛法，現變化自在身，出
T33n1709_p0496b24║廣大遍滿音，一剎那中承事供養無數諸佛，
T33n1709_p0496b25║三業行矣。從此第九明法王子住。
T33n1709_p0496b26║經：「方便善巧調伏眾生。」解住名者，應根善
T33n1709_p0496b27║說妙合所宜，紹嗣法王，名法王子住。方便等
T33n1709_p0496b28║者，方便演說，皆善巧故、善能調伏諸眾生故。
T33n1709_p0496b29║如經說云「法王軌度、法王觀察、法王宴寢、法
T33n1709_p0496c01║王讚歎，皆悉勤學。」調伏行矣。從此第十明灌
T33n1709_p0496c02║頂住。
T33n1709_p0496c03║經：「勤學十智，神通化利。」解住名者，住位滿
T33n1709_p0496c04║足，成就智身，諸佛法水以灌其頂，名灌頂住。
T33n1709_p0496c05║然灌頂法，如三藏所持梵本《金剛頂經》說「有
T33n1709_p0496c06║五種灌頂，所謂寶冠、印契，以水、光明及以名
T33n1709_p0496c07║號。」三賢十聖將成正覺，一一位中或佛菩薩
T33n1709_p0496c08║與灌頂也。勤學十智者，如經說云「學三世
T33n1709_p0496c09║智、佛法智、法界無礙智、法界無邊智、充滿一
T33n1709_p0496c10║切世界智、普照一切世界智、住持一切世界
T33n1709_p0496c11║智、知一切眾生智、知一切法智、知無邊諸佛
T33n1709_p0496c12║智。」初之五智知世界故，如次所謂隨心轉智、
T33n1709_p0496c13║正覺照智、照法界智、自在普入智、至處皆嚴
T33n1709_p0496c14║智。次之三智知眾生心，所謂知一切心智、知
T33n1709_p0496c15║心境界智、知諸根性智。後之二智明其成德，
T33n1709_p0496c16║所謂當根與法智、令滅諸惑智。明十智矣。神
T33n1709_p0496c17║通化利者，如舊經第九解十住偈云「清淨妙
T33n1709_p0496c18║法身，應現種種形，猶如大幻師，所樂無不現。
T33n1709_p0496c19║或處為眾生，究竟菩薩行；或復現初生，出家
T33n1709_p0496c20║行學道；或於樹王下，自然成正覺；或處為眾
T33n1709_p0496c21║生，示現入泥洹。」此皆神通化利行也。結為頌
T33n1709_p0496c22║曰「發心治修行，生貴具方便，正心及不退，
T33n1709_p0496c23║童真王灌頂。」從此第三明修習行。
T33n1709_p0496c24║經：「下品修習八萬四千波羅蜜多。」解曰：言
T33n1709_p0496c25║下品者，三賢初也。修習等者，此位時長，具修
T33n1709_p0496c26║福智諸行願也。從此第二聊簡內外。於中分
T33n1709_p0496c27║二：初明忍方便、後明正定聚。初忍方便，文復
T33n1709_p0496c28║分二：且初第一忍前方便。
T33n1709_p0496c29║經：「善男子！習忍以前經十千劫行十善行，有退
T33n1709_p0497a01║有進。」解曰：習忍以前者，明劫外也。經十千
T33n1709_p0497a02║劫者，所經時也。此明直往，不同《涅槃》八萬六
T33n1709_p0497a03║萬四萬二萬十千劫等，此頓彼漸，有差別故。
T33n1709_p0497a04║行十善行者，所行行也，身三、口四、意三為十。
T33n1709_p0497a05║有退有進者，明不定矣。從此第二舉喻釋成。
T33n1709_p0497a06║經：「譬如輕毛，隨風東西。」解曰：十善進退，如
T33n1709_p0497a07║毛東西。從此第二明正定聚。於中分二：且初
T33n1709_p0497a08║第一明正定聚。
T33n1709_p0497a09║經：「若至忍位，入正定聚，不作五逆、不謗正法。」
T33n1709_p0497a10║解曰：若至忍位者，謂修十善，上品成滿，發菩
T33n1709_p0497a11║提心。如前不退，名至忍位。入正定聚者，入謂
T33n1709_p0497a12║進入也。即此忍位名正定聚，不同小乘。《俱舍》
T33n1709_p0497a13║第十「正性離生，名正定故。」下之兩句，明不造
T33n1709_p0497a14║逆，非闡提故。從此第二明忍所治。
T33n1709_p0497a15║經：「知我法相悉皆空故，住解脫位。」解曰：知我
T33n1709_p0497a16║法相者，分別二執也，謂由邪教及由邪師、自
T33n1709_p0497a17║邪分別。我謂主宰、法謂蘊等，如上所明。即蘊
T33n1709_p0497a18║離蘊二十句等，六十二見即我法執。由此二
T33n1709_p0497a19║執，二障具生。此伏二執及相應障，伏彼現行，
T33n1709_p0497a20║悉皆空故。二執隨眠，皆未滅也。若爾，何故《花
T33n1709_p0497a21║嚴》第十解十位云「除滅諸煩惱，永盡無有餘。
T33n1709_p0497a22║無礙寂滅觀，是則佛正法。」如何此云隨眠未
T33n1709_p0497a23║滅？答：彼依伏滅邪教邪師所起我法不共無
T33n1709_p0497a24║明伴類煩惱，故云永盡，非謂一切自分別生
T33n1709_p0497a25║煩惱及俱生煩惱亦永盡故。故《緣起經》云「內
T33n1709_p0497a26║法異生不放逸者，我不說為無明緣行。」謂邪
T33n1709_p0497a27║教等所發不共相應無明已永盡故，故不說
T33n1709_p0497a28║為無明緣行。然自分別煩惱及俱生煩惱，現
T33n1709_p0497a29║行漸伏、種皆未盡，至見道位分別二障所有
T33n1709_p0497b01║種子頓斷盡故。至下當悉。住解脫位者，此伏
T33n1709_p0497b02║忍位而有二名，望菩提果故名資糧，望涅槃
T33n1709_p0497b03║果故名解脫。解脫分故，名解脫位。從此第三
T33n1709_p0497b04║結申滿位。
T33n1709_p0497b05║經：「於一阿僧祇劫修習此忍，能起勝行。」解
T33n1709_p0497b06║曰：於一阿僧祇劫者，所經時也。阿之云無，僧
T33n1709_p0497b07║祇云數，劫者梵語也，具足應云劫波者，時分
T33n1709_p0497b08║也，譯為唐言一無數時也。修習此忍者，結此
T33n1709_p0497b09║位也。能起勝行者，起性種性十行位也。此阿
T33n1709_p0497b10║僧祇略分別者，如新《花嚴經》第四十五〈阿僧
T33n1709_p0497b11║祇品〉有一百二十數，從初百洛叉至第一
T33n1709_p0497b12║百三數名阿僧祇，即無數劫也。如《瑜伽》四十
T33n1709_p0497b13║八說十三住竟，下分別云「又即於此一一住
T33n1709_p0497b14║中，經多俱胝百千大劫，或過是數，方乃證得
T33n1709_p0497b15║一住成滿。」由此應悉。今此經中前十法師，一
T33n1709_p0497b16║一各增一僧祇者，准此應悉。《瑜伽》次云「然
T33n1709_p0497b17║一切住，總經於三無數大劫，方乃圓證無上
T33n1709_p0497b18║菩提。謂經第一無數大劫，方乃起過勝解
T33n1709_p0497b19║行住，證歡喜住。此就恒常勇猛精進，非不勇
T33n1709_p0497b20║猛懃精進者。復經第二無數大劫，方乃超過
T33n1709_p0497b21║極歡喜住，乃至有加行有功用無相住，證得
T33n1709_p0497b22║八地，此即決定，以是菩薩得淨意樂，決定勇
T33n1709_p0497b23║猛勤精進故。復經第三無數大劫，方乃超過
T33n1709_p0497b24║無功用住無礙解住，證得最上成滿菩薩住，
T33n1709_p0497b25║即法雲地。」當知此中略有二種無數大劫：一
T33n1709_p0497b26║者日夜半月一月等，算數方便、時無量故，亦
T33n1709_p0497b27║說名為無數大劫。二者大劫。彼論前云「以風
T33n1709_p0497b28║災劫算數方便，超過一切算數之量，亦說名
T33n1709_p0497b29║為無數大劫。」若就前說無數大劫，要由無量
T33n1709_p0497c01║無數大劫，方證無上正等菩提。又以斯文屬
T33n1709_p0497c02║此經者，無數阿僧祇亦不違理。若就後說無
T33n1709_p0497c03║數大劫，但經於三無數大劫，便證無上正等
T33n1709_p0497c04║菩提，更無大劫過此量也。問：論既說云經三
T33n1709_p0497c05║大劫，然一大劫為經幾時？答？如《瓔珞經》下卷
T33n1709_p0497c06║說云「如有大石方八百里，淨居天衣三年一
T33n1709_p0497c07║拂，拂盡此石，名一阿僧祇劫。」問：若如此者，《婆
T33n1709_p0497c08║娑論》說釋迦菩薩超九劫等，為何劫耶？答：
T33n1709_p0497c09║《瑜伽》次云「若正修行最上上品勇猛精進，或
T33n1709_p0497c10║有能轉眾多中劫小三災劫，或有乃至轉多
T33n1709_p0497c11║大劫大三災劫，當知決定無有能轉無數大
T33n1709_p0497c12║劫。」此同《婆沙》於修妙相轉大劫也。若爾，時既
T33n1709_p0497c13║長遠，何由成佛？答曰：處夢謂多年，覺乃須臾
T33n1709_p0497c14║頃故。時雖無量，悟乃一剎那。常自精勤，勿懷
T33n1709_p0497c15║怖懼，由此應說三練磨心。從此第二明性種
T33n1709_p0497c16║性。於中分三：初標位辨相、次正辨修行、後結
T33n1709_p0497c17║申滿位。且初第一標位辨相。
T33n1709_p0497c18║經：「復次性種性菩薩住無分別。」解曰：性種
T33n1709_p0497c19║性者，如前已解。住無分別者，標此位中修十
T33n1709_p0497c20║勝行，遠離自他、取相分別。又了三假無分別
T33n1709_p0497c21║觀也。從此第二正辨修行。於中分三：初明
T33n1709_p0497c22║修十行、次明所對治、後明所修觀。初中復二：
T33n1709_p0497c23║且初第一標十慧觀。
T33n1709_p0497c24║經：「修十慧觀。」解曰：十慧觀者，即十行也，慧
T33n1709_p0497c25║即別境能觀之心，修行施等十勝行也。然十
T33n1709_p0497c26║行者，謂施戒等修起名行。行法圓滿，故說
T33n1709_p0497c27║為十。總言十行，帶數得名。即行之行，自他異
T33n1709_p0497c28║故。然別名者，若云施等當體彰名云歡喜等，
T33n1709_p0497c29║約用為目、出體辨人，如前住故。從此第二別
T33n1709_p0498a01║明十行。文分為十：且初第一明歡喜行。
T33n1709_p0498a02║經：「捨財命故。」解行名者，施悅自他，名歡喜
T33n1709_p0498a03║行，無貪三業為自性也。捨財命者，捨即施也，
T33n1709_p0498a04║由能捨心行施事也。財謂財物，資具法財；命
T33n1709_p0498a05║謂身肉及無畏行，皆能捨故。從此第二明饒
T33n1709_p0498a06║益行。
T33n1709_p0498a07║經：「持淨戒故。」解行名者，護持三聚，能益自
T33n1709_p0498a08║他，名饒益行。受持淨戒，三業為性。持淨戒者，
T33n1709_p0498a09║守護律儀，三業無失。從此第三無違逆行。
T33n1709_p0498a10║經：「心謙下故。」解行名者，忍力能治自他恚
T33n1709_p0498a11║恨，名無違逆行，無嗔三業為自性也。心謙下
T33n1709_p0498a12║者，種種毀辱逼切惱害，心唯謙下，皆能忍也。
T33n1709_p0498a13║從此第四無屈撓行。
T33n1709_p0498a14║經：「利自他故。」解行名者，精懃修習，心不退
T33n1709_p0498a15║亂，名無屈撓行，以懃三業為自性也。利自他
T33n1709_p0498a16║者，遍策諸根修諸勝行，皆不退屈，能益自他。
T33n1709_p0498a17║精進行也。從此第五離癡亂行。
T33n1709_p0498a18║經：「生死無亂故。」解行名者，善修止品得勝
T33n1709_p0498a19║等持，名離散亂行，定為自性也。生死無亂者，
T33n1709_p0498a20║如經說云「於世間中死此生彼、入住出胎，皆
T33n1709_p0498a21║無癡亂。」禪定行也。從此第六明善現行。
T33n1709_p0498a22║經：「無相甚深故。」解行名者，觀法實相照理
T33n1709_p0498a23║現前，名善現行，擇法為性也。無相甚深者，如
T33n1709_p0498a24║經說云「念念觀察一切眾生無性為性，一切
T33n1709_p0498a25║諸法無為為性，一切國土無相為性。」即相觀
T33n1709_p0498a26║性，名為甚深。修慧行也。從此第七明無著行。
T33n1709_p0498a27║經：「達有如幻故。」解行名者，善修勝行，不滯
T33n1709_p0498a28║空有，名無著行，擇法為性也。達有如幻者，達
T33n1709_p0498a29║諸有為如幻不實。如經說云「觀諸法如幻、
T33n1709_p0498b01║諸佛如影、菩薩行如夢、佛說法如響、世間如
T33n1709_p0498b02║化。」由了此等不著空有。方便行也。從此第八
T33n1709_p0498b03║明難得行。
T33n1709_p0498b04║經：「不求果報故。」解行名者，常以大願攝勝
T33n1709_p0498b05║善根，名難得行，以欲勝解信思念等為自性
T33n1709_p0498b06║也。不求果報者，自修勝行不希當果，利樂有
T33n1709_p0498b07║情不求彼報也。從此第九明善法行。
T33n1709_p0498b08║經：「得無礙解故。」解行名者，深達根器善於
T33n1709_p0498b09║法化，名善法行，思擇為性也。得無礙解者，謂
T33n1709_p0498b10║得四種，法，義，詞，辨。無礙解力，思擇修習二
T33n1709_p0498b11║利行也。從此第十明真實行。
T33n1709_p0498b12║經：「念念示現佛神力故。」解行名者，言行相
T33n1709_p0498b13║應所作誠諦，名真實行，擇法為性也。念念示
T33n1709_p0498b14║現佛神力者，如經說云「此菩薩摩訶薩成就
T33n1709_p0498b15║第一誠諦之語，如說能行、如行能說，隨本誓
T33n1709_p0498b16║願皆得究竟，念念遍遊十方世界、念念普詣
T33n1709_p0498b17║諸佛國土、念念悉見不可說諸佛及佛莊嚴
T33n1709_p0498b18║清淨國土，示現如來自在神力，遍法界虛空
T33n1709_p0498b19║界現無量身普入世界，大師子吼得無所畏，
T33n1709_p0498b20║能轉無礙清淨法輪，到佛法海實相源底，行
T33n1709_p0498b21║二利行也。」結為頌曰「歡喜饒無違，無屈離癡
T33n1709_p0498b22║亂，善現無難得，善法真實行。」從此第二明所
T33n1709_p0498b23║對治。於中分二：且初第一明治十倒。
T33n1709_p0498b24║經：「對治四倒、三不善根、三世惑業十顛倒
T33n1709_p0498b25║故。」解曰：前十慧觀是能治行，此下十倒是
T33n1709_p0498b26║所治障。言對治者，此是總標。言四倒者，常樂
T33n1709_p0498b27║我淨。前習種中第三修行住已辨對治，此中
T33n1709_p0498b28║永滅，總聚明也。三不善根者，貪嗔癡也，初歡
T33n1709_p0498b29║喜行治彼貪也，第三無違逆行治彼嗔也，第
T33n1709_p0498c01║六善現行治彼癡也。三世惑業者，過去因忍、
T33n1709_p0498c02║現在因果忍、未來果忍。第七無著行治過現
T33n1709_p0498c03║也，八難得行治當果也。約行別治，准此而悉。
T33n1709_p0498c04║總聚明者，如上卷。十顛倒者，結所治也。從此
T33n1709_p0498c05║第二明我法空。
T33n1709_p0498c06║經：「我人知見念念虛偽。」解曰：我人知見者，
T33n1709_p0498c07║舉所治也。前習種性明漸伏除，此舉所治所
T33n1709_p0498c08║依之蘊，念念虛偽明其不實，顯所治我永
T33n1709_p0498c09║所行故。從此第三明所修觀行。於中分二：
T33n1709_p0498c10║且初第一明所修觀。
T33n1709_p0498c11║經：「了達名假、受假、法假皆不可得，無自他相，
T33n1709_p0498c12║住真實觀。」解曰：了達名等體皆虛偽無有
T33n1709_p0498c13║真實，不可得也。前依生起，以法受名而為次
T33n1709_p0498c14║也；此明對治，從易至難，故與前異。無自他
T33n1709_p0498c15║相者，謂修十行及治十倒，不住自他分別之
T33n1709_p0498c16║相，了三假空不起分別，此即順向無生之理，
T33n1709_p0498c17║真實觀也。天台所謂十行之中有無生忍，此
T33n1709_p0498c18║之類也。從此第二明所修行。
T33n1709_p0498c19║經：「中品修習八萬四千波羅蜜多。」解曰：賢
T33n1709_p0498c20║位中故，文易可知。從此第三結申滿位。
T33n1709_p0498c21║經：「於二阿僧祇劫行諸勝行，得堅忍位。」解
T33n1709_p0498c22║曰：此位長時，於前一上加一劫故。行諸勝行
T33n1709_p0498c23║者，結此十行。得堅忍位者，得入後位。從此第
T33n1709_p0498c24║三明道種性。文三如前，且初第一標位辨相。
T33n1709_p0498c25║經：「復次道種性菩薩，位堅忍中，觀諸法性得無
T33n1709_p0498c26║生滅。」解曰：道種性者，如前已解。住堅忍中
T33n1709_p0498c27║者，堅謂堅固，不可壞義。如《梵網經》謂十迴向
T33n1709_p0498c28║為十金剛也。觀諸法性者，有為法性也。得無
T33n1709_p0498c29║生滅者，達有為空，了無生滅。從此第二正辨
T33n1709_p0499a01║修行。於中分二：初明十迴向、次明對治、後
T33n1709_p0499a02║辨生差別。然十迴向，謂己所修、發勝思願，各
T33n1709_p0499a03║有三義。言迴向者，照理不住曰迴、大悲救物
T33n1709_p0499a04║名向，向眾生也。又行不住有曰迴、直趣菩提
T33n1709_p0499a05║名向，向菩提也。又於相不住曰迴、達事照如
T33n1709_p0499a06║名向，向實際也。由此義故，名為迴向。迴向
T33n1709_p0499a07║圓滿，故說為十。言十迴向，帶數得名。迴向兩
T33n1709_p0499a08║字，六釋不攝，共目一法，非合釋也。此十迴向，
T33n1709_p0499a09║各具三義。向眾生者，善根依彼得增長故；又
T33n1709_p0499a10║以大悲，異二乘故。向菩提者，心依彼發，順向
T33n1709_p0499a11║彼故；希無上果，速圓滿故。向實際者，善根依
T33n1709_p0499a12║彼，必歸理故；智起照如，希證圓故。由此迴向
T33n1709_p0499a13║各具三也。然出體者，總即大願；別即四法，
T33n1709_p0499a14║定、慧、願、悲，具五蘊故。別名辨相，如次釋矣。
T33n1709_p0499a15║明十迴向，文分為十：且初第一明救護一切
T33n1709_p0499a16║眾生離眾生相迴向。
T33n1709_p0499a17║經：「四無量心能破諸闇。」解此名者，拔濟為
T33n1709_p0499a18║救、加衛為護，於所救護照解平等，名離相也。
T33n1709_p0499a19║又悲能救護、智能離相，離相之行為迴向也。
T33n1709_p0499a20║四無量心者，能救護心也。能破諸闇者，拔濟
T33n1709_p0499a21║有情，破煩惱闇。從此第二明不壞迴向。
T33n1709_p0499a22║經：「常見諸佛，廣興供養。」解此名者，三寶及
T33n1709_p0499a23║戒為不壞信，以彼善根成此迴向。常見諸佛
T33n1709_p0499a24║者，就勝而明，法僧及戒理必俱故。廣興供養
T33n1709_p0499a25║者，彰福資糧，廣供養也。從此第三明等一切
T33n1709_p0499a26║諸佛迴向。
T33n1709_p0499a27║經：「常學諸佛，住迴向心。」解此名者，學三世
T33n1709_p0499a28║佛所作迴向，念念修學成此迴向。言常學者，
T33n1709_p0499a29║能受學心。言諸佛者，所受學處。迴向心者，受
T33n1709_p0499b01║學之事。如《花嚴》說，諸佛世尊迴向之道略有
T33n1709_p0499b02║三種：所修善根迴向法界，無與等故；迴向菩
T33n1709_p0499b03║提，願圓滿故；迴向眾生，近三寶故。受行彼三，
T33n1709_p0499b04║即常學故。從此第四明至一切處迴向。
T33n1709_p0499b05║經：「所修善根皆如實際。」解此名者，菩薩所
T33n1709_p0499b06║脩一切善根，至一切處，成此迴向。所修善根
T33n1709_p0499b07║者，所修福慧、自利利他無量行願諸善根故。
T33n1709_p0499b08║皆如實際者，舉喻釋成。實際平等無處不遍，
T33n1709_p0499b09║所修諸行由不住相等實際故。從此第五明
T33n1709_p0499b10║無盡功德藏迴向。
T33n1709_p0499b11║經：「能於三昧廣作佛事。」解此名者，以所修
T33n1709_p0499b12║習無盡諸行功德之法，成此迴向。能於三昧
T33n1709_p0499b13║者，明依定也。廣作佛事者，化利事也。如《花嚴》
T33n1709_p0499b14║說，謂此菩薩懺除重障、禮敬諸佛、勸請一切
T33n1709_p0499b15║諸佛說法、隨喜諸佛及菩薩等一切善根，凡
T33n1709_p0499b16║自所修德行知見，迴向莊嚴一切佛國，入不思
T33n1709_p0499b17║議自在三昧，善巧方便作佛事故。從此第六
T33n1709_p0499b18║明入一切平等善根迴向。
T33n1709_p0499b19║經：「現種種身，行四攝法。」解此名者，廣修檀
T33n1709_p0499b20║施得三輪淨，住平等心，成此迴向。現種種身
T33n1709_p0499b21║者，現諸隨類尊貴之身。行四攝法者，利他行
T33n1709_p0499b22║故。如《花嚴》說，或為帝王、為轉輪王，施外資財
T33n1709_p0499b23║及身肉故。彼有一百二十門，廣示差別。從第
T33n1709_p0499b24║二十五終第二十八，明檀行矣。從此第七明
T33n1709_p0499b25║等隨順一切眾生迴向。
T33n1709_p0499b26║經：「住無分別，化利眾生。」解此名者，廣大善
T33n1709_p0499b27║根方便善巧隨順眾生，成此迴向。住無分別
T33n1709_p0499b28║者，多住相似無分別故。化利眾生者，利他勝
T33n1709_p0499b29║行。從此第八明真實相迴向。◎
T33n1709_p0499c01║仁王護國般若波羅蜜多經疏卷下一
T33n1709_p0499c02║
T33n1709_p0499c03║
T33n1709_p0499c04║仁王護國般若波羅蜜多經疏卷
T33n1709_p0499c05║下
T33n1709_p0499c06║
T33n1709_p0499c07║◎經：「智慧明了甚深觀察。」解此名者，所修
T33n1709_p0499c08║諸行福慧無量，皆等真實，成此迴向。智慧明
T33n1709_p0499c09║了者，謂觀理事悟解明了。甚深觀察者，所行
T33n1709_p0499c10║合理名曰甚深，不住有無即善觀察。從此第
T33n1709_p0499c11║九明無縛無著解脫迴向。
T33n1709_p0499c12║經：「一切行願普皆修習。」解此名者，不為相
T33n1709_p0499c13║縛、不著諸見，所作自在，成此迴向。一切行者，
T33n1709_p0499c14║施等諸行。一切願者，廣大願故。此二相資，起
T33n1709_p0499c15║必俱故。普皆修習者，由無縛著，解脫自在，無
T33n1709_p0499c16║量行願皆修習矣。從此第十明等法界無量
T33n1709_p0499c17║迴向。
T33n1709_p0499c18║經：「能為法師，調御有情。」解此名者，所修諸
T33n1709_p0499c19║行離相廣大，皆等法界，成此迴向。能為法師
T33n1709_p0499c20║者，得無礙解，善化導故。調御有情者，演說
T33n1709_p0499c21║當根，令善調伏，廣利樂故。如《花嚴》云「如離垢
T33n1709_p0499c22║繒而繫其頂，住法師位廣行法施，起大慈悲
T33n1709_p0499c23║安立眾生，於菩提道常行饒益無有休息。以
T33n1709_p0499c24║菩提心長養善根，為諸眾生作調御師，示諸
T33n1709_p0499c25║眾生一切智道。」此即顯示化利行矣。結為頌
T33n1709_p0499c26║曰「救護不壞等一切，至一切處及無盡，隨順
T33n1709_p0499c27║等隨并真實，無著無縛等法界。」從此第二明
T33n1709_p0499c28║所對治。於中分三：一明所對治、二辨生差
T33n1709_p0499c29║別、三所修轉勝。且初第一明所對治。
T33n1709_p0500a01║經：「善觀五蘊、三界、二諦無自他相，得如實性。」
T33n1709_p0500a02║解曰：善觀五蘊等者，如前已釋，謂觀五蘊得
T33n1709_p0500a03║解脫蘊，觀三界因果得空等忍，觀二諦假實
T33n1709_p0500a04║得生無生忍。無自他相者，謂觀蘊等悉不住，
T33n1709_p0500a05║無能所故、無自他故，即無分別。得如實性者，我法俱空，理事平等，如實性也。從此第二辨生差別。文復分三：
T33n1709_p0500a06║且初第一明三界生。
T33n1709_p0500a07║經：「雖常修勝義，而受生三界。」解曰：雖常修
T33n1709_p0500a08║勝義等者，釋疑難也。謂此已前所修勝行皆
T33n1709_p0500a09║順勝義，當何所生？雖常修習皆順勝義，由感
T33n1709_p0500a10║三界分段生死，習種未已、未離相縛，故所修
T33n1709_p0500a11║行生三界也。經言三界，總相而明，多唯欲界，
T33n1709_p0500a12║如次當悉。從此第二徵其所以。
T33n1709_p0500a13║經：「何以故？」解曰：徵也。從此第三釋其所生。
T33n1709_p0500a14║經：「業習果報未壞盡故、於人天中順道生故。」
T33n1709_p0500a15║解曰：言業習者，此為因也。言果報者，此為果
T33n1709_p0500a16║也。未壞盡者，由未斷彼感生之因，故分段生，
T33n1709_p0500a17║未壞盡故。於人天中者，唯欲人天受勝生故。
T33n1709_p0500a18║何非上二，唯欲人天？有現觀故、此近初地非
T33n1709_p0500a19║彼二故。順道生故者，經生不忘，性成就故。此
T33n1709_p0500a20║中所明直往種性；若迴心者，前變易中已分
T33n1709_p0500a21║別故。從此第三明所修行。
T33n1709_p0500a22║經：「上品修習八萬四千波羅蜜多。」解曰：三
T33n1709_p0500a23║賢之上，餘文悉矣。從此第三結申滿位。於中
T33n1709_p0500a24║分三：且初第一明所經劫。
T33n1709_p0500a25║經：「三阿僧祇劫修二利行，廣大饒益。」解曰：
T33n1709_p0500a26║三阿僧祇者，於前二上加一劫故。具修二
T33n1709_p0500a27║利，廣饒益故。從此第二明出離行。
T33n1709_p0500a28║經：「得善調伏諸三摩地，住勝觀察，修出離行。」
T33n1709_p0500a29║解曰：得善調伏者，於三賢位善調伏故。三摩
T33n1709_p0500b01║地者，此云等持，修諸勝定恒相應故。住勝觀
T33n1709_p0500b02║察者，下中上品修勝慧故、為引初地出離行
T33n1709_p0500b03║故。又解：修二利行廣大饒益者，此明結上資
T33n1709_p0500b04║糧位中多住外門修菩薩行，得善調伏已下
T33n1709_p0500b05║文者明加行位。上之兩句明所依定。得善調
T33n1709_p0500b06║伏者，已得上品調伏心故。諸三摩地者，謂明
T33n1709_p0500b07║得等所依定故。此四不一，名諸定故。下之兩
T33n1709_p0500b08║句明燸等位。依四尋思四如實智，名勝觀察。
T33n1709_p0500b09║此略明者，一者燸位，依明得定，發下尋思，觀
T33n1709_p0500b10║無所取。謂此位中，創觀所取名義自性差別
T33n1709_p0500b11║四法，皆自心變假施設有，實不可得。初獲慧
T33n1709_p0500b12║日，前行相故，立明得名。即此所獲道火前相，
T33n1709_p0500b13║故亦名燸。二者頂位，依明增定，發上尋思，觀
T33n1709_p0500b14║無所取。謂此位中重觀所取名等四法，皆自
T33n1709_p0500b15║心變假施設有，實不可得。明相轉盛，故名明
T33n1709_p0500b16║增。尋思位極，故復名頂。三者忍位，依印順定，
T33n1709_p0500b17║發下如實智，如實遍知名義自性差別四法，
T33n1709_p0500b18║於無所取決定印持，無能取中亦順樂忍，既
T33n1709_p0500b19║無實境離能取識，寧有實識離所取境？印前
T33n1709_p0500b20║順後，立印順名；忍境識空，故亦名忍。四世第
T33n1709_p0500b21║一位，依無間定，發上如實智，即二取空。謂前
T33n1709_p0500b22║上忍唯印能取空，今世第一法二空雙印，從
T33n1709_p0500b23║此無間必入見道，立無間名。異生法中此最
T33n1709_p0500b24║勝故，名世第一法。如是燸頂，依能取識，觀所
T33n1709_p0500b25║取空，下忍起時印境空相；中忍轉位，於能取
T33n1709_p0500b26║識如境是空順樂忍可；上忍起位，印能取空；
T33n1709_p0500b27║世第一法雙印空相。皆帶相故，未能證實。故
T33n1709_p0500b28║《厚嚴經》為成此義，如經偈云「菩薩於定位，觀
T33n1709_p0500b29║影唯是心。義想既滅除，審觀唯自想。如是住
T33n1709_p0500c01║內心，知所取非有，次能取亦無，後觸無所得。」
T33n1709_p0500c02║此位菩薩於安立諦觀苦等四，非安立諦總
T33n1709_p0500c03║一真實、別即二空，俱學觀察，為引當來二種
T33n1709_p0500c04║見故。菩薩起此燸等善根，雖方便時通諸靜
T33n1709_p0500c05║慮，而依第四方得成滿，託最勝依入見道故，
T33n1709_p0500c06║唯依欲界善趣身起。故《顯揚論》第十六云「極
T33n1709_p0500c07║厭非惡趣，極欣非上二。唯欲界人天，佛出世
T33n1709_p0500c08║現觀。」此上皆是住勝觀察，修順見道出離行
T33n1709_p0500c09║故。若依《瑜伽》三無數劫，上來總是明初劫竟。
T33n1709_p0500c10║古人立此四加行云：初禪方便非欲界攝，初
T33n1709_p0500c11║地方便非初劫攝。應為質云：初地方便非初
T33n1709_p0500c12║劫者，初地方便非凡夫攝。若言未證真故非
T33n1709_p0500c13║聖人者，應言未證真故非第二劫攝。若觀斯
T33n1709_p0500c14║文，無勞立難。從此第三結後勝地。
T33n1709_p0500c15║經：「能證平等聖人地故。」解曰：能證平等者，
T33n1709_p0500c16║別無漏智親證真如，如即平等聖人地故。從
T33n1709_p0500c17║此第四明歡喜地。於中分三：初標入地相、次
T33n1709_p0500c18║住地修行、後結申滿地。初文復三：且初第一
T33n1709_p0500c19║標入地相。
T33n1709_p0500c20║經：「復次歡喜地，菩薩摩訶薩超愚夫地，生如來
T33n1709_p0500c21║家，住平等忍。」解曰：凡欲登地先瑞相者，如
T33n1709_p0500c22║《金光明》第四云「佛告師子相無礙光焰菩薩
T33n1709_p0500c23║言：『善男子！初地菩薩是相，先現三千大千世
T33n1709_p0500c24║界無量無邊種種寶藏無不盈滿，菩薩悉見。』」
T33n1709_p0500c25║此與《大寶積》第一百一十五卷中十地文同，
T33n1709_p0500c26║即先相矣。歡喜地者，謂初證得出世之心，昔
T33n1709_p0500c27║所未得而今始得，生極喜故。所言地者，為無
T33n1709_p0500c28║為德以為自性，如前解故。超愚夫地者，愚謂
T33n1709_p0500c29║凡愚，無明為地。無漏斷彼，故云超也。生如來
T33n1709_p0501a01║家者，無性《攝論》云「謂佛法界名如來家，於此
T33n1709_p0501a02║證會故名為生，初生聖胎紹佛種故。」如《十地
T33n1709_p0501a03║經》云「過凡夫地，入菩薩位，生在佛家，種姓尊
T33n1709_p0501a04║貴」也。住平等忍者，真無高下，故云平等。正智
T33n1709_p0501a05║證會，為忍住矣。從此第二明所證如。
T33n1709_p0501a06║經：「初無相智照勝義諦，一相平等，非相無相。」
T33n1709_p0501a07║解曰：初無相智者，謂真見道，無分別智證二
T33n1709_p0501a08║空理，此最居初，故名初智。雖相見道，望脩為
T33n1709_p0501a09║初，此在彼先，故名初也。照勝義諦者，證法性
T33n1709_p0501a10║如二空所顯真勝義故。一相平等者，如智不
T33n1709_p0501a11║二即一相平等。非相無相者，無能所相即非
T33n1709_p0501a12║相無相。從此第三明所斷障。
T33n1709_p0501a13║經：「斷諸無明，滅三界貪，未來無量生死永不生
T33n1709_p0501a14║故。」解曰：斷諸無明者，謂二障中分別起者，
T33n1709_p0501a15║無明不一，故名為諸。雖舉無明，執障皆斷。無
T33n1709_p0501a16║明為本，執障所依，但斷無明，餘皆隨斷，故偏
T33n1709_p0501a17║舉也。滅三界貪者，此修斷也。謂貪煩惱與無
T33n1709_p0501a18║明俱障施度增，入初地時，謂貪麁重即永斷
T33n1709_p0501a19║故。未來無量生死永不生故者，謂分別惑所
T33n1709_p0501a20║造十惡及諸善業，感彼惡趣、北俱盧洲長壽
T33n1709_p0501a21║天等無量生死，入初地時永不生故。如《金光
T33n1709_p0501a22║明》第四斷二無明：一執著有相我法無明，
T33n1709_p0501a23║謂二障中著有相者，二執為本，言我法故；即
T33n1709_p0501a24║同此中斷諸無明。二怖畏生死惡趣無明，謂
T33n1709_p0501a25║感惡趣諸業果等；即同此中未來無量生死。
T33n1709_p0501a26║然此三中，前後見惑、貪為修惑，顯此三種皆
T33n1709_p0501a27║永斷故。斷差別者，謂初無明，自性斷故；次三
T33n1709_p0501a28║界貪，檀行離繫，緣縛斷故；無量生死因果皆
T33n1709_p0501a29║無，不生斷故。前二擇滅、後非擇滅，所證真如
T33n1709_p0501b01║即無為故。從此第二住地修行。於中分三：初
T33n1709_p0501b02║明修悲智、次明智一異、後明脩智願。初明
T33n1709_p0501b03║悲智，文分為三：一總標悲智、二明修勝行、三
T33n1709_p0501b04║依地辨德。且初第一總標悲智。
T33n1709_p0501b05║經：「大悲為首，起諸大願，於方便智念念修習無
T33n1709_p0501b06║量勝行。」解曰：大悲為首者，利他本故。起諸
T33n1709_p0501b07║大願者，行所依故。由行與願互相依持，此二
T33n1709_p0501b08║俱修不偏起故。於方便智者，達俗智也。如《十
T33n1709_p0501b09║地經》云「大悲為首、智慧增上，方便善巧所攝
T33n1709_p0501b10║諸智。」准彼經者，顯依悲智，念念修習自利
T33n1709_p0501b11║利他無量勝行皆善巧故。從此第二明修勝
T33n1709_p0501b12║行。文復分二：且初第一遍修諸行。
T33n1709_p0501b13║經：「非證非不證，一切遍學故。」解曰：言非證
T33n1709_p0501b14║者，方便智故。非不證者，影像故。若依《本記》，
T33n1709_p0501b15║真中有俗故云非證，俗中有真故非不證。一
T33n1709_p0501b16║切遍學者，住此地中一無數劫，萬行莊嚴遍
T33n1709_p0501b17║修學故。如《成實論》廣學異論遍知意故。如《善
T33n1709_p0501b18║戒經》遍學五明諸論等故。又《華嚴》三十四、
T33n1709_p0501b19║《十地論》第二三，廣明行矣。從此第二向一切
T33n1709_p0501b20║智。
T33n1709_p0501b21║經：「非住非不住，向一切智故。」解曰：言非住
T33n1709_p0501b22║者，遍修諸行，不住止之。非不住者，於所修
T33n1709_p0501b23║行心無散亂，常寂靜故。向一切智者，所修行
T33n1709_p0501b24║願悉皆趣入一切智故。從此第三依地辨德。
T33n1709_p0501b25║於中分四：且初第一魔不能動。
T33n1709_p0501b26║經：「行於生死，魔不動故。」解曰：行於生死者，
T33n1709_p0501b27║利生處也。魔不能動者，謂四魔也，煩惱、蘊、
T33n1709_p0501b28║死及以天魔，如上〈序品〉已廣分別。如《佛地論》
T33n1709_p0501b29║第一云「初地已上諸大菩薩，在淨土中，離麁
T33n1709_p0501c01║四魔，無五怖畏。」從此第二離諸怖畏。
T33n1709_p0501c02║經：「離我我所，無怖畏故。」解曰：離我我所者，
T33n1709_p0501c03║分別所起已永斷故。無怖畏有五：一不活
T33n1709_p0501c04║畏、二惡名畏、三者死畏、四惡道畏、五大眾威
T33n1709_p0501c05║德畏。辨五依者，《十地論》第二云「此五怖畏
T33n1709_p0501c06║是初地障。第一二五依身口意，第三第四依
T33n1709_p0501c07║身，身者愛憎異故。」辨五因者，略有二種：一者
T33n1709_p0501c08║邪智妄取，想見愛著故；二善根微少故。能對
T33n1709_p0501c09║治者，如《十地經》及《花嚴》云「此菩薩離我想故，
T33n1709_p0501c10║尚不愛身，何況資財？無不活畏。不於他所希
T33n1709_p0501c11║求供養，唯專給施一切眾生，無惡名畏。遠
T33n1709_p0501c12║離我見無有我想，無死畏故。自知死已決定
T33n1709_p0501c13║不離諸佛菩薩，無惡道畏。我所志樂一切世
T33n1709_p0501c14║間無與等者，何況有勝？無大眾威德畏故。」此
T33n1709_p0501c15║總云無怖畏矣。從此第三常化眾生。
T33n1709_p0501c16║經：「無自他相，常化眾生故。」解曰：無自他相
T33n1709_p0501c17║者，得無分別，不住相故。常化眾生者，如《十地
T33n1709_p0501c18║經》云「又發大願，三界所繫入於六趣一切生
T33n1709_p0501c19║處名色所攝如是等類，我皆教化令入佛法，
T33n1709_p0501c20║悉令永斷一切世間趣，令安住一切智道，盡
T33n1709_p0501c21║未來際無休息。」故即常化矣。從此第四生諸
T33n1709_p0501c22║淨土。
T33n1709_p0501c23║經：「自在願力，生諸淨土故。」解曰：自在願力
T33n1709_p0501c24║者，願由行力得自在故。生諸淨土者，所謂諸
T33n1709_p0501c25║佛受用土故。然此菩薩自受用土，與諸佛土
T33n1709_p0501c26║處無有異，體別如前。此受用土體狀如何？依
T33n1709_p0501c27║何乘路即得生故。如《佛地經論》第一云「諸佛
T33n1709_p0501c28║淨土周圓無際，其量難測，超過三界所行之
T33n1709_p0501c29║處，勝出世間善根所起，最極自在淨識為相。
T33n1709_p0502a01║如來所覩，諸大菩薩眾所雲集，大念慧行以
T33n1709_p0502a02║為遊路，大止妙觀以為所乘，大空無相無願
T33n1709_p0502a03║解脫為所入門。」此經上云脩三脫門，今此又
T33n1709_p0502a04║云自在願力，顯願由行得自在故，依彼乘路
T33n1709_p0502a05║而得生故。何以知彼此地生耶？彼論解云「他
T33n1709_p0502a06║受用土，地上菩薩乃得生故。」從此第二明智
T33n1709_p0502a07║一異。於中分三：且初第一明根本智。
T33n1709_p0502a08║經：「善男子！此初覺智，非如非智、非有非無，無
T33n1709_p0502a09║有二相。」解曰：此初覺智者，入地智也。覺謂
T33n1709_p0502a10║覺照，即證真智。非如非智者，境智俱空故。非
T33n1709_p0502a11║有非無者，有無俱寂故。無有二相者，能所兩
T33n1709_p0502a12║亡故。即六七識觀察平等，此二智品最初起
T33n1709_p0502a13║故。從此第二明方便智。
T33n1709_p0502a14║經：「方便妙用，非倒非住、非動非靜。」解曰：方
T33n1709_p0502a15║便妙用者，達俗智也，體具四德故云妙用。非
T33n1709_p0502a16║倒者，雖帶相緣，不顛倒故。非住者，萬行皆修，
T33n1709_p0502a17║非住一故。非動者，緣前如智，不散動故。非靜
T33n1709_p0502a18║者，乘大智悲，修無住故。又初異外道，次異凡
T33n1709_p0502a19║天，動靜二種異於二乘，彼無此智不同此故。
T33n1709_p0502a20║從此第三二智一異。
T33n1709_p0502a21║經：「二利自在，如水與波非一非異，智起諸波羅
T33n1709_p0502a22║蜜多亦非一異。」解曰：二利自在者，真智自
T33n1709_p0502a23║利、方便利地，於此二利作用自在。如水與波
T33n1709_p0502a24║者，舉喻釋成。水喻本智、波喻後智，此二作用
T33n1709_p0502a25║如波水故。非一非異者，由動靜異故非一也，
T33n1709_p0502a26║離水無波故非異也，即是二智非一異義。智
T33n1709_p0502a27║起諸波羅蜜多亦非一異者，依智起行，行與
T33n1709_p0502a28║智俱，亦如水波非一異故。從此第三明脩智
T33n1709_p0502a29║願。於中分二：且初第一明所修行。
T33n1709_p0502b01║經：「於四阿僧祇劫，滿足修習萬萬行願。」解
T33n1709_p0502b02║曰：四阿僧祇者，於前三上加一劫故。修習等
T33n1709_p0502b03║者，此中修行與賢異者，准《瑜伽》云「初無數劫
T33n1709_p0502b04║名波羅蜜多，於一行中修一行故。第二無數
T33n1709_p0502b05║劫名近波羅蜜多，於一行中修一切行故。
T33n1709_p0502b06║第三無數劫名大波羅蜜多，一切行中修一
T33n1709_p0502b07║切行故。」《深密》第四《唯識》第九亦同說故。今此
T33n1709_p0502b08║修習即第二劫，故與賢位有其異矣。從此第
T33n1709_p0502b09║二明智願力。
T33n1709_p0502b10║經：「此地菩薩無三界業習，更不造新，由隨智力
T33n1709_p0502b11║以願生故。」解曰：無三界業習者，業者行也，
T33n1709_p0502b12║習謂習氣，通種現也。見所斷者，皆已無故。更
T33n1709_p0502b13║不造新者，迷理無明轉新發業，既已斷故更
T33n1709_p0502b14║不造新。從此已後乃至十地，所修行願皆不
T33n1709_p0502b15║招生，由初入地無明斷故。若爾，後地無明與
T33n1709_p0502b16║前何別？地上菩薩現貪嗔等，豈非業耶？答：
T33n1709_p0502b17║後自無明唯俱生惑，雖有不起，非發業故。
T33n1709_p0502b18║又諸菩薩所化有情，種種性欲化緣不一，由
T33n1709_p0502b19║大悲力故現貪嗔。如《花嚴》六十八，婆須蜜女
T33n1709_p0502b20║六十六無厭足王，一一皆得無量三昧，豈如
T33n1709_p0502b21║所見同不善故。若爾，地上勝報彼應無因。此
T33n1709_p0502b22║亦不然，謂由地前資糧等位，無明發行以為
T33n1709_p0502b23║因故。由隨智力以願生故者，西方諸師自有
T33n1709_p0502b24║兩解。有說：漸悟及智增者，續生煩惱發潤永
T33n1709_p0502b25║斷，於三界內無分段生，十王果報由隨智力
T33n1709_p0502b26║無漏定願受變易生。不爾，十王彼應無故。若
T33n1709_p0502b27║界外生非凡境者，諸佛菩薩應非見故。有說：
T33n1709_p0502b28║彼有論師名調伏光，依《解深密》作如是說：一
T33n1709_p0502b29║類頓悟悲增上者，地前熏習感勝身因，留事
T33n1709_p0502c01║惑種，隨智願力潤彼生故。八地已上唯變化
T33n1709_p0502c02║生，隨定散地皆得見矣，故七地前十王果等
T33n1709_p0502c03║皆實生故。從此第三結申滿地。
T33n1709_p0502c04║經：「念念常行檀波羅蜜多，布施、愛語、利行、同
T33n1709_p0502c05║事廣大清淨，善能安住饒益眾生」解曰：念
T33n1709_p0502c06║念常行者，十度之中檀度偏增，財法無畏圓
T33n1709_p0502c07║滿修故，餘非不修隨力分故。布施等者，廣大
T33n1709_p0502c08║修習皆清淨故。如《十地論》與此少別，彼第三
T33n1709_p0502c09║云「以二攝法攝取眾生，所謂布施、愛語二也。」
T33n1709_p0502c10║後之二攝但信解力，行未通達。善能安住等，
T33n1709_p0502c11║結圓滿也。從此第五明離垢地。文三如前，且
T33n1709_p0502c12║初第一標入地相。
T33n1709_p0502c13║經：「復次離垢地，菩薩摩訶薩四無量心最勝寂
T33n1709_p0502c14║滅，斷嗔等習。」解曰：明入地者，如《金光明經》
T33n1709_p0502c15║云「二地菩薩是相先現，三千大千世界地平
T33n1709_p0502c16║如掌，無量無邊種種妙色清淨珍寶莊嚴之
T33n1709_p0502c17║具菩薩悉見。離垢地者，諸微細垢犯戒過失
T33n1709_p0502c18║皆得清淨，名無垢故。」四無量心者，謂於此地
T33n1709_p0502c19║斷嗔等習故，四無量與入地心相應起也。最
T33n1709_p0502c20║勝寂滅者，所證如也。此同《攝論》證最勝如，謂
T33n1709_p0502c21║具無邊勝功德故。斷嗔等習者，明所斷也。習
T33n1709_p0502c22║謂習氣，此有二義：一者嗔等煩惱種子、二者
T33n1709_p0502c23║嗔等所熏麁重無堪任性。等亦二義：一者等
T33n1709_p0502c24║彼忿恚害等諸隨煩惱、二者等彼俱所知障。
T33n1709_p0502c25║所斷無明，此復有二。如《金光明》云「一者微細
T33n1709_p0502c26║學處誤犯無明，即此地俱生一分；二者發起
T33n1709_p0502c27║種種業行無明，即彼所起誤犯三業。此無明
T33n1709_p0502c28║等，皆障二地極淨尸羅，入二地時皆永斷故。」
T33n1709_p0502c29║斷差別者，此俱嗔等但斷麁重無堪任性，不
T33n1709_p0503a01║斷種故。以嗔等種是修所斷。《唯識》第十說修
T33n1709_p0503a02║所斷地前漸伏，初地以上能頓伏盡令永不
T33n1709_p0503a03║行。前七地中雖暫現起而不為失，八地以上
T33n1709_p0503a04║畢竟不行。於十地中不別斷種，至金剛定一
T33n1709_p0503a05║切頓斷。問：此所知障與嗔麁重二類不同，為
T33n1709_p0503a06║俱斷否？答：明所斷者，二類雖殊，非離障外別
T33n1709_p0503a07║起無間斷嗔麁重。此無始來與所知障俱，所
T33n1709_p0503a08║知障為本，以無間道斷本障故。嗔麁重性與
T33n1709_p0503a09║所知障麁重性，解脫道中俱時捨故。斷時別
T33n1709_p0503a10║者，無間道起，障種已無，而未捨彼無堪任性。
T33n1709_p0503a11║為捨此故，起解脫道。解脫道起非唯為此，及
T33n1709_p0503a12║證此品擇滅無為。即無堪任性與無間道俱
T33n1709_p0503a13║滅，證無為得與解脫道俱生。於十地中所斷
T33n1709_p0503a14║二障，斷種斷習及能斷道無間解脫，准此悉
T33n1709_p0503a15║矣。從此第二住地修行。於中分二：且初第一
T33n1709_p0503a16║修十善行。
T33n1709_p0503a17║經：「修一切行，所謂遠離殺害、不與不取，心無染
T33n1709_p0503a18║欲，得真實語、得和合語、得柔軟語、得調伏語，
T33n1709_p0503a19║常行捨心，常起慈心，住正直心。」解曰：修一
T33n1709_p0503a20║切行者，此總標也。所謂已下，明十善也。初三
T33n1709_p0503a21║身業，離殺盜婬。次四口業，遠離虛誑、離間、麁
T33n1709_p0503a22║惡、雜穢語故。後三意業，離貪嗔癡不善根故。
T33n1709_p0503a23║謂此菩薩戒度圓滿、三業清淨，具十善故。辨
T33n1709_p0503a24║此體者，有宗七色三心所故。經部唯思，運身
T33n1709_p0503a25║發語、審慮、決定作動三故。大乘亦思，假亦色
T33n1709_p0503a26║故。辨差別者，如《十地經論》第四云「十善業道
T33n1709_p0503a27║集因緣故，則生人中至有頂處。」又此上品十
T33n1709_p0503a28║善業道，與智慧觀和合修行，其心狹劣故、厭
T33n1709_p0503a29║畏三界故、遠離大悲故、從他聞聲而解了故，
T33n1709_p0503b01║成聲聞乘。又此上品十善業道修治清淨，不
T33n1709_p0503b02║從他教自覺悟故、大悲方便不具足故、悟解
T33n1709_p0503b03║甚深因緣法故，成獨覺乘。又此上品十善業
T33n1709_p0503b04║道修治清淨，心廣無量故、具足悲愍故、方便
T33n1709_p0503b05║所攝故、發生大願故、不捨眾生故、希求諸佛
T33n1709_p0503b06║大智故、淨治菩薩諸地故、淨修一切諸度故，
T33n1709_p0503b07║成菩薩廣大行。又此上上十善業道，一切種
T33n1709_p0503b08║清淨故、證十力故、四無畏故、一切佛法皆成
T33n1709_p0503b09║就故。此即具明諸趣諸乘乃至佛果，皆由十
T33n1709_p0503b10║善，有斯異故。與此相違十不善果，有其三種
T33n1709_p0503b11║異熟果者，彼經次云「十不善業道上者地獄
T33n1709_p0503b12║因、中者畜生因、下者餓鬼因，由此故生三惡
T33n1709_p0503b13║趣故。」等流果者，若生人中，殺有二果：短命、多
T33n1709_p0503b14║病。盜有二果：貧窮失財、不得自在。婬有二果：
T33n1709_p0503b15║妻不貞良、不得隨意眷屬。虛誑二果：多被誹
T33n1709_p0503b16║謗、為他所誑。離間二果：眷屬乖離、親族弊惡。
T33n1709_p0503b17║麁惡二果：常聞惡聲、言多諍訟。雜穢二果：言
T33n1709_p0503b18║無人受、語不明了。貪欲二果：心不知足、多欲
T33n1709_p0503b19║無厭。嗔恚二果：常被他人求其長短，又常被
T33n1709_p0503b20║他之所惱害。邪見二果：生邪見家、其心諂曲。
T33n1709_p0503b21║此即人中等流果故。增上果者，如《婆沙》云「身
T33n1709_p0503b22║無光澤常遭霜雹，身多塵垢口恒臭穢。時候
T33n1709_p0503b23║改變由多荊确，居處險曲感外果少。果多辛
T33n1709_p0503b24║辣果少或無。」此即人中增上果故。彼經結云
T33n1709_p0503b25║「十不善道能生此等無量無邊眾大苦聚，故
T33n1709_p0503b26║當遠離。以十善道為法園苑，常自安住亦勸
T33n1709_p0503b27║他故。」從此第二離過修行。
T33n1709_p0503b28║經：「寂靜純善，離破戒垢，行大慈觀念念現前。」
T33n1709_p0503b29║解曰：寂靜純善者，三業寂靜，離諠動故。十善
T33n1709_p0503c01║無雜，即純善故。離破戒垢者，行清淨故。行大
T33n1709_p0503c02║慈觀者，獲勝定故。念念現前者，無間斷故。從
T33n1709_p0503c03║此第三結申滿地。
T33n1709_p0503c04║經：「於五阿僧祇劫，具足清淨戒波羅蜜多，志
T33n1709_p0503c05║意勇猛，永離諸染。」解曰：五阿僧祇者，於前
T33n1709_p0503c06║四上加一劫故。具足等者，戒度偏增，餘隨分
T33n1709_p0503c07║故。志意勇猛者，行無退故。永離諸染者，清
T33n1709_p0503c08║淨圓滿。從此第六明發光地。文三如前，且初
T33n1709_p0503c09║第一標入地相。
T33n1709_p0503c10║經：「復次發光地，菩薩摩訶薩住無分別，滅無明
T33n1709_p0503c11║闇。」解曰：明入地者，如《金光明》云「三地菩薩
T33n1709_p0503c12║是相先現，自身勇健甲伏莊嚴，一切怨賊皆
T33n1709_p0503c13║能推伏，菩薩悉見」也。發光地者，無量智慧三
T33n1709_p0503c14║昧光明不可傾動、無能摧伏，聞持陀羅尼以
T33n1709_p0503c15║為根本，名發光地。住無分別者，謂即入地無
T33n1709_p0503c16║分別智也。但明能證智，必有所證如。准《唯識
T33n1709_p0503c17║論》，此地菩薩證勝流真如，謂此真如所流教
T33n1709_p0503c18║法，於餘教法極為勝故。謂由此地所得三慧
T33n1709_p0503c19║照大乘法，證此教法根本真如。滅無明闇者，
T33n1709_p0503c20║明斷障也，謂入此地斷闇鈍障。所知障中俱
T33n1709_p0503c21║生一分，障彼三地勝定總持及彼所發殊勝三
T33n1709_p0503c22║慧。如《金光明》云，有二無明：一者未得今得愛
T33n1709_p0503c23║著無明，謂障勝定及修慧者。愛謂煩惱，與
T33n1709_p0503c24║無明俱，俱能障也。二能障殊勝總持無明，謂
T33n1709_p0503c25║障總持聞思慧者。梵云陀羅尼，此云總持，念
T33n1709_p0503c26║慧為體。依《地持論》有其四種：一者法持，持
T33n1709_p0503c27║名句文。二者義持，持所詮義。三者詞無礙解，
T33n1709_p0503c28║四者辨才無斷。由得忍智故，於此四總持不
T33n1709_p0503c29║忘。此地於法至求無倦，如《十地論》第五云「假
T33n1709_p0504a01║使三千大千世界大火滿中，投身直過，求佛所
T33n1709_p0504a02║說一句法故。」從此第二住地修行。於中分三：
T33n1709_p0504a03║且初第一顯得三明。
T33n1709_p0504a04║經：「於無相忍而得三明，悉知三世無來無去。」
T33n1709_p0504a05║解曰：於無相忍者，智緣無相，名無相忍也。
T33n1709_p0504a06║而得三明者，一宿住智明、二死生智明、三漏
T33n1709_p0504a07║盡智明，廣如前解。悉知三世無來無去者，由
T33n1709_p0504a08║此三明，初知過去、次知未來、後知現在，了知
T33n1709_p0504a09║三世達彼體空，無來去矣。從此第二明所修
T33n1709_p0504a10║定。
T33n1709_p0504a11║經：「依四靜慮、四無色定，無分別智次第隨順。」
T33n1709_p0504a12║解曰：依四靜慮四無色者，靜慮、無色，如前已
T33n1709_p0504a13║解。二界定地，地別有八。此差別者，前七各三，
T33n1709_p0504a14║淨味無漏，凡聖別故；有頂唯二，無無漏故。無
T33n1709_p0504a15║分別智者，謂即加行、根本、後得，俱無分別也。
T33n1709_p0504a16║次第隨順者，後得智也。云何知然？謂加行智
T33n1709_p0504a17║引根本故，根本智品證真理故。准於後得種
T33n1709_p0504a18║種修行，得於八地皆修習故。言隨順者，修習
T33n1709_p0504a19║義也，從下至上隨順趣入。如《俱舍論》第二十
T33n1709_p0504a20║八，修超等至。彼論頌云「二類定順逆均間次，
T33n1709_p0504a21║及超至間超為成。」於前八地本善等至分，為
T33n1709_p0504a22║二類：一者有漏、二者無漏。往上名順，還下名
T33n1709_p0504a23║逆。同類名均，異類名間。相隣名次，越一為
T33n1709_p0504a24║超。至間超為成者，謂觀行者修超定時，於有
T33n1709_p0504a25║漏八地順逆均次現前數習；無漏七地順逆
T33n1709_p0504a26║均次；漏無漏順逆間次，於有漏地順逆均超，
T33n1709_p0504a27║於無漏地順逆均超現前數習，名加行滿。無
T33n1709_p0504a28║漏等至順逆間超，名超定成。此則隨順《大般
T33n1709_p0504a29║若經》菩薩摩訶薩師子頻申三摩地、集散三摩
T33n1709_p0504b01║地，至下當悉。如《十地論》云「此地菩薩以何義
T33n1709_p0504b02║故入禪無色無量神通？為五種眾生故。一為
T33n1709_p0504b03║禪樂憍慢眾生入諸禪故，二為無色解脫憍
T33n1709_p0504b04║慢眾生入無色定故，三為苦惱眾生令安善
T33n1709_p0504b05║處永與樂故、應解彼苦令不受故、入諸禪定
T33n1709_p0504b06║起慈悲無量故，四為已得解脫眾生入喜捨
T33n1709_p0504b07║無量故，五為邪歸依眾生入勝神通令正信
T33n1709_p0504b08║故。」此地獲得不退禪故，名三昧地，前地非無，
T33n1709_p0504b09║此地勝故。然此五中，前之四門屬此段也，第
T33n1709_p0504b10║五神通屬次下故。從此第三明得五通。於中
T33n1709_p0504b11║分二：且初第一總標定等。
T33n1709_p0504b12║經：「具足勝定，得五神通。」解曰：具足勝定者，
T33n1709_p0504b13║前八定也。於中前四，五通所依。得五神通者，
T33n1709_p0504b14║此總標矣。從此第二別明五通。
T33n1709_p0504b15║經：「現身大小隱顯自在，天眼清淨悉見諸趣，天
T33n1709_p0504b16║耳清淨悉聞眾聲，以他心智知眾生心，宿住能
T33n1709_p0504b17║知無量差別。」解曰：於此五中，第一三四境
T33n1709_p0504b18║唯現在，所現聞知皆現在故。境畔際者，如前
T33n1709_p0504b19║經云萬佛剎土；第五知過去，如《十地經》云「如
T33n1709_p0504b20║實念知過去無量百千萬億那由他劫。」第二
T33n1709_p0504b21║知未來，准彼過去義應悉也。又《十地論》明智
T33n1709_p0504b22║見者，四通明智，第五明見。然《十地經》列五通
T33n1709_p0504b23║者，一者神通、二天耳通、三他心通、四宿命
T33n1709_p0504b24║通、五天眼通。依此次第明智見別，不同此也。
T33n1709_p0504b25║三業異者，彼論次云「初一神通身業清淨，天
T33n1709_p0504b26║耳他心口業清淨，宿命死生意業清淨。」所知
T33n1709_p0504b27║異者，初一神通能至眾生所運身勝解意速
T33n1709_p0504b28║異；天耳智通能知說法音聲義故；他心智通
T33n1709_p0504b29║隨諸言音皆能盡知，依於此義種種異名隨
T33n1709_p0504c01║眾生說故。去來二通，盡知眾生過去未來所
T33n1709_p0504c02║應受化故。釋名、出體，如〈序品〉矣。從此第三結
T33n1709_p0504c03║申滿地。
T33n1709_p0504c04║經：「於六阿僧祇劫，行一切忍波羅蜜多，得大
T33n1709_p0504c05║總持，利益安樂。」解曰：六阿僧祇者，如前加
T33n1709_p0504c06║也。忍波羅蜜者，此度偏增，餘非不修，隨力
T33n1709_p0504c07║分故。得大總持者，四種如前，悉圓滿故。利益
T33n1709_p0504c08║安樂者，結利他故。◎
T33n1709_p0504c09║◎從此第七明焰慧地。文三如前，且初第一標
T33n1709_p0504c10║入地相。
T33n1709_p0504c11║經：「復次焰慧地，菩薩摩訶薩修行順忍，無所攝
T33n1709_p0504c12║受，永斷微細身邊見故。」解曰：明入地者，如
T33n1709_p0504c13║《金光明》云「四地菩薩是相先現，四方風輪種
T33n1709_p0504c14║種妙花悉皆散灑充布地上，菩薩悉見也。焰
T33n1709_p0504c15║慧地者，以智慧火燒諸煩惱，增長光明修覺
T33n1709_p0504c16║分故。」修行順忍者，第三順忍中下品忍也。修
T33n1709_p0504c17║謂修習，行謂進趣。忍名雖通，令入此地證
T33n1709_p0504c18║真之智名為順忍，初證此理忍義勝故。無所
T33n1709_p0504c19║攝受者，所證如也。謂此真如無所繫屬，非我
T33n1709_p0504c20║繫屬，非我執等所依取故。永斷微細身邊見
T33n1709_p0504c21║故者，所斷障也。謂意識俱修斷煩惱身邊見
T33n1709_p0504c22║也。言微細者，此身邊見最下品故、不作意緣
T33n1709_p0504c23║故、遠隨現行故，說名微細。彼障此地菩提分
T33n1709_p0504c24║法，入此地時便永斷故。見俱無明為所知障，
T33n1709_p0504c25║此有二種。如《金光明》云：一者味著等至喜悅
T33n1709_p0504c26║無明，即是此中定愛俱者，於淨定中生味著
T33n1709_p0504c27║故。二者微妙淨法愛樂無明，即是此中法愛
T33n1709_p0504c28║俱者。言淨法者，謂真如法及菩提分法、十二
T33n1709_p0504c29║分教法。此二無明為所知障，與彼煩惱二愛
T33n1709_p0505a01║相應。又二無明從無始來，與意識中任運而
T33n1709_p0505a02║生身邊二見相應而起；今入此地無明斷故，
T33n1709_p0505a03║二愛二見皆永不行。斷種、斷現，准上悉也。然
T33n1709_p0505a04║此地中與前異者，初二三地行施戒修相同
T33n1709_p0505a05║世間，今第四地既得無漏菩提分法名出世
T33n1709_p0505a06║矣。從此第二住地修行。於中分三：且初第一
T33n1709_p0505a07║標所修行。
T33n1709_p0505a08║經：「修習無邊菩提分法。」解曰：言修習者，如
T33n1709_p0505a09║《十地論》，謂此地中修菩提分行相無邊，或所
T33n1709_p0505a10║利無邊、或即趣向果德無邊，名無邊也。分者
T33n1709_p0505a11║因也，亦支分義，趣果果分名分法也。從此第
T33n1709_p0505a12║二明菩提分。
T33n1709_p0505a13║經：「念處、正勤、神足、根、力、覺、道具足。」解曰：念
T33n1709_p0505a14║處等者，前三各四，次二各五，次七後八，為三
T33n1709_p0505a15║十七。列名、出體，如前〈序品〉。此地所修皆無漏
T33n1709_p0505a16║故，如《十地經》修念住勤，一一皆云除世貪憂。
T33n1709_p0505a17║神足已下盡八正道，一一具四，依止厭、依止
T33n1709_p0505a18║離、依心滅、依止捨，《花嚴經》云「迴向於捨」也。如
T33n1709_p0505a19║《婆沙》云「慧緣苦集名為厭故。能斷惑道皆名
T33n1709_p0505a20║為離，離煩惱故。滅謂惑無，滅理顯故。捨謂大
T33n1709_p0505a21║捨，寂靜住故。」廣如《俱舍論》第二十五、對法第
T33n1709_p0505a22║十，具分別也。從此第三明所趣果。
T33n1709_p0505a23║經：「為欲成就力、無所畏、不共佛法。」解曰：為
T33n1709_p0505a24║趣佛果，文易可知。從此第二經申滿地。
T33n1709_p0505a25║經：「於七阿僧祇劫，修習無量精進波羅蜜多，遠
T33n1709_p0505a26║離懈怠，普利眾生。」解曰：於七阿僧祇者，如
T33n1709_p0505a27║前加也。言無量者，眾行廣故，習修不退皆精
T33n1709_p0505a28║進故。此度偏增，餘隨分故。遠離懈怠者，障永
T33n1709_p0505a29║斷故。普利眾生者，等利他故。從此第八明難
T33n1709_p0505b01║勝地。文三如前，且初第一標入地相。
T33n1709_p0505b02║經：「復次難勝地，菩薩摩訶薩以四無畏，隨順
T33n1709_p0505b03║真如清淨平等無差別相，斷隨小乘樂求涅
T33n1709_p0505b04║槃。」解曰：明入地者，如《金光明》云「五地菩薩
T33n1709_p0505b05║是相先現。有妙寶女，寶實瓔珞周遍嚴身，
T33n1709_p0505b06║首冠名花以為其飾，菩薩悉見也。」難勝地者，
T33n1709_p0505b07║修行方便勝智自在，能得難得，名難勝地。以
T33n1709_p0505b08║四無畏者，此有二種：一者佛果四無畏，一一
T33n1709_p0505b09║切智無畏、二漏盡無畏、三障道無畏、四出苦
T33n1709_p0505b10║道無畏，如常分別。二者菩薩四無畏，一聞持
T33n1709_p0505b11║無畏、二解脫無畏、三處眾無畏、四答難無畏，
T33n1709_p0505b12║如前已解。若後四種，希轉增進，廣行利樂加
T33n1709_p0505b13║行引發，入此地故。若前四種，由此地中能證
T33n1709_p0505b14║之智所斷之障，知諸地中障道出道分同果
T33n1709_p0505b15║故，名無畏也。隨順真如者，如《十地論》第八云
T33n1709_p0505b16║「隨順平等真如法故」。准彼論者，謂能證智隨
T33n1709_p0505b17║順平等證真如理，中品順忍也。清淨平等無
T33n1709_p0505b18║差別相者，所證如也。染淨平等體無差別，非
T33n1709_p0505b19║如眼等有差別故。斷隨小乘樂求涅槃者，所
T33n1709_p0505b20║斷障也。謂前地中修菩提分雖得無漏，由所
T33n1709_p0505b21║知障令善心等而有欣厭，同小乘等厭背生
T33n1709_p0505b22║死欣求涅槃。此有二種，如《金光明》云，一者欲
T33n1709_p0505b23║背生死無明，即是此中厭生死者。二者希趣
T33n1709_p0505b24║涅槃無明，即是此中樂涅槃者。此二無明障
T33n1709_p0505b25║於五地無差別道，入五地時便永斷故。從此
T33n1709_p0505b26║第三住地修行。於中分三：初明觀諸諦、次明
T33n1709_p0505b27║習技藝、後明出障道。且初第一明觀諸諦。
T33n1709_p0505b28║經：「集諸功德、具觀諸諦、此苦聖諦集滅道諦、世
T33n1709_p0505b29║俗勝義觀無量諦。」解曰：集諸功德者，積集
T33n1709_p0505c01║無量行願功德也。如《十地論》第七云「修習菩
T33n1709_p0505c02║提心，得大願力故；不疲倦心，慈悲不捨眾生
T33n1709_p0505c03║故；得善根力，修習功德智慧行故；不捨眾生
T33n1709_p0505c04║力，不休息諸行故；正修行力，起方便善巧故；
T33n1709_p0505c05║無厭足力，照見上上地故；得他勝力，正受如
T33n1709_p0505c06║來加護故；自得勝力，得念定慧故。」然此八中
T33n1709_p0505c07║總有四對：初二二利、後二自他，廣明此地集
T33n1709_p0505c08║諸德也。具觀諸諦者，標所觀也。此苦等諦觀
T33n1709_p0505c09║無量者，四諦二諦具攝真俗境無量故，能證
T33n1709_p0505c10║之智解無量故。從此第二明習技藝。文復分
T33n1709_p0505c11║二：且初第一明習技藝。
T33n1709_p0505c12║經：「為利眾生習諸伎藝，文字醫方、讚詠戲㗛、
T33n1709_p0505c13║工巧呪術、外道異論、吉凶占相，一無錯謬。」
T33n1709_p0505c14║解曰：為利眾生習諸伎藝者，標利他也。技術
T33n1709_p0505c15║業藝，有無別故。文字者，書記故。醫方者，救療
T33n1709_p0505c16║故。讚詠者，文辭故。戲㗛者，歌樂故。工巧者，彫
T33n1709_p0505c17║鏤等故。呪術者，隱顯等故。外道異論者，十六
T33n1709_p0505c18║異論故。吉凶占相者，占謂卜噬、相謂候貌，
T33n1709_p0505c19║或於夢寐或於列宿，皆善占相能知吉凶，無
T33n1709_p0505c20║錯謬故。從此第二明趣菩提。
T33n1709_p0505c21║經：「但於眾生不為損惱為利益故，咸悉開示，漸
T33n1709_p0505c22║令安住無上菩提。」解曰：開此示彼，餘文易
T33n1709_p0505c23║了。從此第三明出障道。
T33n1709_p0505c24║經：「知諸地中出道障道。」解曰：知諸地中者，
T33n1709_p0505c25║謂知諸地障道出道、入住滿心皆悉了矣。從
T33n1709_p0505c26║此第三結申滿地。
T33n1709_p0505c27║經：「於八阿僧祇劫，常修三昧，開發諸行。」解
T33n1709_p0505c28║曰：於八阿僧祇劫者，如前加也。常修三昧者，
T33n1709_p0505c29║禪度偏增，餘隨力分，依定開發諸行願故。從
T33n1709_p0506a01║此第九明現前地。文三如前，且初第一標入
T33n1709_p0506a02║地相。
T33n1709_p0506a03║經：「復次現前地，菩薩摩訶薩得上順忍，住三脫
T33n1709_p0506a04║門，能盡三界集因集業麁現行相。」解曰：明
T33n1709_p0506a05║入地者，如《金光明》云「六地菩薩是相先現。七
T33n1709_p0506a06║寶花池有四階道，金砂遍布清淨無穢，八功
T33n1709_p0506a07║德水皆悉盈滿，嗢鉢羅花、波頭摩花、分頭
T33n1709_p0506a08║花、芬陀利花隨處莊嚴。於花池所遊戲快樂，
T33n1709_p0506a09║清涼無比。菩薩悉見也。」現前地者，行法相續
T33n1709_p0506a10║了了顯現，無相思惟悉現前故。得上順忍者，
T33n1709_p0506a11║明能證智，上品忍也。住三脫門者，如《十地論》
T33n1709_p0506a12║第八云「欲入第六地，得一切法自性無相平等
T33n1709_p0506a13║故。」准彼，即顯證三脫門平等真理也。如《唯識
T33n1709_p0506a14║論》，此地所證無染淨如本性。無染，非後淨故。
T33n1709_p0506a15║能盡三界等者，所斷障也。能盡即是斷盡義
T33n1709_p0506a16║也。言三界者，明所依也。集因者，俱生煩惱及
T33n1709_p0506a17║識種也。集業者，福非福等諸業種也。皆是集
T33n1709_p0506a18║諦，分段因故。麁現行相者，所知障也。謂由前
T33n1709_p0506a19║地觀於四諦二染二淨，執有染淨，麁相現行，
T33n1709_p0506a20║障於六地無染淨道。謂此無明有其二種，如
T33n1709_p0506a21║《金光明》云，一者觀行流轉無明，即是此中執
T33n1709_p0506a22║有染者；二者麁相現前無明，即是此中執有
T33n1709_p0506a23║淨者。取淨相故相觀多行，未能多時住無相
T33n1709_p0506a24║觀。入此地時，彼二無明及集因集業俱永斷
T33n1709_p0506a25║故。斷彼種現，准前悉故。從此第二住地修行。
T33n1709_p0506a26║於中分二：且初第一明緣生觀。
T33n1709_p0506a27║◎經：「大悲增上觀諸生死，無明闇覆、業集、識種、
T33n1709_p0506a28║名色、六處、觸、受、愛、取、有、生、老死等，皆由著我。」
T33n1709_p0506a29║解曰：大悲增上觀諸生死者，先起大悲利生
T33n1709_p0506b01║增上，觀諸世間受生死故。如《十地經》云「世間
T33n1709_p0506b02║受身生處差別皆以著我，若離於我則無生
T33n1709_p0506b03║等。」無明闇覆者，發業無明速闇為性，覆真
T33n1709_p0506b04║實理生死本故。業習者，業謂非福、福、不動
T33n1709_p0506b05║行。習謂熏習也。識種者，總報識種，於結生位
T33n1709_p0506b06║種生現故。名色者，初結生位，非色四蘊總立
T33n1709_p0506b07║為名，羯邏藍等名之為色，合此二種為名色
T33n1709_p0506b08║故。六處者，名色增長，有明等生六根處故。觸
T33n1709_p0506b09║謂觸對，根境識三和合生故。受謂領納，因
T33n1709_p0506b10║觸生故。然識等五，約位以明。此之五果，種
T33n1709_p0506b11║唯無記，隨業所生起必俱故。愛謂潤惑。受
T33n1709_p0506b12║增名取。業等六種增長名有，有當果故。隨
T33n1709_p0506b13║於諸趣，蘊起名生、衰變名老、滅壞名死。言等
T33n1709_p0506b14║者，等彼憂悲苦惱也。亦顯緣起長劫輪迴，治
T33n1709_p0506b15║道未生恒無盡故。皆由著我者，菩薩觀彼
T33n1709_p0506b16║長劫輪迴，由有我故生死不斷。從此第二三
T33n1709_p0506b17║脫門觀。
T33n1709_p0506b18║經：「無明業果非有非無，一相無相而不二故。」
T33n1709_p0506b19║解曰：無明業果者，無明、愛、取三是無明，行、有
T33n1709_p0506b20║兩支此二通業，識等五支及生老死七支是
T33n1709_p0506b21║果，二世三世皆不違經，隨應悉故。若以本末明
T33n1709_p0506b22║因果者，十二支中無明愛取體是煩惱，為業
T33n1709_p0506b23║苦本，三唯是因；生老死支體是異熟業惑之
T33n1709_p0506b24║果，二唯是果；行有識等乃具二義，生死之因、
T33n1709_p0506b25║煩惱之果，亦因亦果。故《瑜伽》第十云「三唯是
T33n1709_p0506b26║因，二唯是果，餘之七支通因果故。」若以等起
T33n1709_p0506b27║明因果者，前前為因、後後為果，十二支中無
T33n1709_p0506b28║明唯因、老死唯果，餘望前後亦因亦果。故《瑜
T33n1709_p0506b29║伽》第十云「初一唯因、後一唯果，餘通二故。」非
T33n1709_p0506c01║有非無者，空解脫門也。觀前緣生，我法非有、
T33n1709_p0506c02║實性非無。如《十地論》第八云「如是觀察因緣
T33n1709_p0506c03║法已，無我作者，自性空離，得空解脫門。」一相
T33n1709_p0506c04║無相者，無相解脫門也。彼論次云「觀彼有支，
T33n1709_p0506c05║自性滅故。」如是不見少法相故，得無相解脫
T33n1709_p0506c06║門。而不二故者，無願解脫門也。彼論次云
T33n1709_p0506c07║「見因緣法，無少法相可生願樂，唯除大悲教
T33n1709_p0506c08║化眾生，得無願解脫門。」此即顯示無願與悲
T33n1709_p0506c09║境不二故。又非有故、非無故、一相無相故，知
T33n1709_p0506c10║次即空、無願、無相也。而不二故者，以三脫門
T33n1709_p0506c11║觀緣生法，境唯一相而不二故。從此第三結
T33n1709_p0506c12║申滿地。
T33n1709_p0506c13║經：「於九阿僧祇劫，行百萬空無相無願三昧，得
T33n1709_p0506c14║一切般若波羅蜜多，無邊光照。」解曰：九阿
T33n1709_p0506c15║僧祇者，如前加也。行百萬等者，如《十地經》於
T33n1709_p0506c16║三三昧門一一各得百千萬三昧現前，大同
T33n1709_p0506c17║此也。得一切般若等者，得謂證得，又亦獲也。
T33n1709_p0506c18║慧度偏增，餘隨分也。無邊光照者，達空達
T33n1709_p0506c19║有皆無邊矣。從此第十明遠行地。文三如前，
T33n1709_p0506c20║且初第一標入地相。
T33n1709_p0506c21║經：「復次遠行地，菩薩摩訶薩修無生忍，證法無
T33n1709_p0506c22║別，斷諸業果細現行相。」解曰：明入地者，如
T33n1709_p0506c23║《金光明》云「七地菩薩是相先現。於菩薩前有
T33n1709_p0506c24║諸眾生應墮地獄，以菩薩力便得不墮，無有
T33n1709_p0506c25║損傷亦無恐怖也。」遠行地者，無漏無間無相
T33n1709_p0506c26║思惟解脫三昧，遠修行故。修無生忍者，五中
T33n1709_p0506c27║第四，明能證智，下品忍也。證法無別者，明所
T33n1709_p0506c28║證如，謂此真如雖多教法種種安立而無異
T33n1709_p0506c29║故。斷諸業果者，明所斷也。地前所感分段業
T33n1709_p0507a01║果，極至此地皆永斷故。細現行相者，所知障
T33n1709_p0507a02║也。執有生滅細相現行，能障此地妙無相道。
T33n1709_p0507a03║此有二種，如《金光明》云，一者微細諸相現行
T33n1709_p0507a04║無明，即是此中執有生者，謂取流轉細生相
T33n1709_p0507a05║故；二者作意欣樂無相無明，即是此中執有
T33n1709_p0507a06║滅者，謂取還滅細滅相故。由此二故，純於無
T33n1709_p0507a07║相作意勤求，未能空中起有勝行。入此地時
T33n1709_p0507a08║彼等永斷，故於無相不專懃求，即於空中起
T33n1709_p0507a09║有勝行，冥真俗境合本後智，少用功力即能
T33n1709_p0507a10║超故。從此第二住地修行。於中分二：且初
T33n1709_p0507a11║第一明滅定行。
T33n1709_p0507a12║經：「住於滅定，起殊勝行，雖常寂滅，廣化眾生。」
T33n1709_p0507a13║解曰：住於滅定者，所得定也。《十地》第九云寂
T33n1709_p0507a14║滅定，餘論皆名滅盡定也。《大般若》云滅想受
T33n1709_p0507a15║定。釋此名者，令不恒行恒行染污心心所滅，
T33n1709_p0507a16║故名滅盡。令身安和故亦名定。滅盡之定，依
T33n1709_p0507a17║主得名。出此體者，依彼所滅不恒行識二十
T33n1709_p0507a18║二法，及恒行識有覆心所滅十二法種子為
T33n1709_p0507a19║體，依大小乘假實異故。明所依者，此定加行
T33n1709_p0507a20║由心息想作意為先，初修之時必依有頂遊
T33n1709_p0507a21║觀無漏為加行入，次第定中最居後故，雖屬
T33n1709_p0507a22║有頂，是無漏故。此定微妙，要證二空隨應後
T33n1709_p0507a23║定所引發故。明得人者，三乘無學及有學
T33n1709_p0507a24║聖，已伏或離無所有貪，准在人中此定初
T33n1709_p0507a25║起，佛及弟子說力起故，人中慧解極猛利故。
T33n1709_p0507a26║後上二界亦得現前，如《大般若》三百五十云
T33n1709_p0507a27║「菩薩摩訶薩師子頻申三摩地者，入初靜慮
T33n1709_p0507a28║次第往上，乃至滅想受定。彼復下入初靜慮，
T33n1709_p0507a29║名頻申定。若菩薩摩訶薩集散三摩地者，如
T33n1709_p0507b01║超等至從一切地心入滅想受定，於一切
T33n1709_p0507b02║地心出，名集散故。」今此菩薩於滅盡定入出
T33n1709_p0507b03║自在，起殊勝行故。《十地論》第九引經云「從第
T33n1709_p0507b04║六地能入滅定」。今住此地，於念念中能入寂
T33n1709_p0507b05║滅而不證滅，畢竟成就不可思議身口意業，
T33n1709_p0507b06║行實際行。雖常寂滅廣化眾生者，謂此菩薩
T33n1709_p0507b07║第六識全、第七一分住彼定中，雖常寂滅，第
T33n1709_p0507b08║七智品起三業事廣化眾生故。《十地論》云「行
T33n1709_p0507b09║實際行而不證滅，不捨有情。」即廣化故。從此
T33n1709_p0507b10║第二明示現行。
T33n1709_p0507b11║經：「示入聲聞，常隨佛智；示同外道、示作魔王，
T33n1709_p0507b12║隨順世間而常出世。」解曰：示入聲聞者，現
T33n1709_p0507b13║入小乘，不同於彼但求自度，廣利有情隨佛
T33n1709_p0507b14║智故。如《十地經》亦云「示同辟支佛，達佛境界
T33n1709_p0507b15║故。」示同外道者，著諸見也。同眾魔者，樂生死
T33n1709_p0507b16║也。隨順世間者，世間凡夫染著顛倒，菩薩示
T33n1709_p0507b17║現皆同彼等，常修出世，亦令彼等皆得出世，
T33n1709_p0507b18║同類化矣。從此第三結申滿地。
T33n1709_p0507b19║經：「於十阿僧祇劫，行百萬三昧善巧方便廣宣
T33n1709_p0507b20║法藏，一切莊嚴皆得圓滿。」解曰：十阿僧祇
T33n1709_p0507b21║者，如前加也。行百萬三昧者，如《十地論》云「菩
T33n1709_p0507b22║薩住此第七地，能入百千萬菩薩三昧門，淨治
T33n1709_p0507b23║此地故。」善巧方便者，此偏增故。廣宣法藏者，
T33n1709_p0507b24║利樂他故。一切莊嚴者，悲智行願以自莊嚴
T33n1709_p0507b25║悉圓滿故。從此第十一明不動地。文三如前，
T33n1709_p0507b26║且初第一標入地相。
T33n1709_p0507b27║經：「復次不動地，菩薩摩訶薩住無生忍，體無增
T33n1709_p0507b28║減，斷諸功用。」解曰：明入地者，如《金光明》云
T33n1709_p0507b29║「八地菩薩是相先現。於身兩邊有師子王以
T33n1709_p0507c01║為衛護，一切眾獸悉皆怖畏。菩薩悉見也。」言
T33n1709_p0507c02║不動者，無相思惟修得自在，諸煩惱行不能
T33n1709_p0507c03║動故。住無生忍者，明能證智，中品忍也。體無
T33n1709_p0507c04║增減者，明所證也。體謂證會或即真如，是諸
T33n1709_p0507c05║法體性也。謂此真如離增減執，不隨染淨有
T33n1709_p0507c06║增減故。斷諸功用者，所斷障也。言功用者，加
T33n1709_p0507c07║行義也，謂由功用令無相觀不任運起。通前
T33n1709_p0507c08║辨者，前之五地有相觀多、無相觀少，於第六
T33n1709_p0507c09║地有相觀少、無相觀多，第七地中純無相觀，
T33n1709_p0507c10║雖恒相續而有加行，由無相中有加行故，未
T33n1709_p0507c11║能任運現相及土。如是加行，障此地中無功
T33n1709_p0507c12║用道。彼功用體有二無明，如《金光明》云，一者
T33n1709_p0507c13║於無相觀功用無明，謂無相中未得自在，要
T33n1709_p0507c14║由功用方得起故；二者執相自在無明，謂執
T33n1709_p0507c15║相故令於相中不得，亦攝土相一分故。云何
T33n1709_p0507c16║為相？謂示現身相及淨土相，皆名相故。彼二
T33n1709_p0507c17║無明，入此地時便永斷故。由彼永斷，故此地
T33n1709_p0507c18║中得二自在。此地以上純無漏道常任運起，
T33n1709_p0507c19║三界煩惱永不現行，第七識中細所知障猶
T33n1709_p0507c20║可現起，生空智果不違彼故。從此第二住地
T33n1709_p0507c21║修行。於中分二：初身心不起、後諸佛加持。
T33n1709_p0507c22║初中復二：且初第一無身心相。
T33n1709_p0507c23║經：「心心寂滅，無身心相，猶如虛空。」解曰：言
T33n1709_p0507c24║心心者，前後之心或心心所也。言寂滅者，明
T33n1709_p0507c25║證理也。無身心相者，若身若心無所施作，寂
T33n1709_p0507c26║不動故。上句明心、下句明相，是二別故。猶如
T33n1709_p0507c27║虛空者，喻總明也。如《花嚴》云「離一切心意識
T33n1709_p0507c28║分別，無所取著，猶如虛空，入一切法如虛空
T33n1709_p0507c29║性，各別明故。」從此第二明不起心。
T33n1709_p0508a01║經：「此菩薩，佛心、菩提心、涅槃心悉皆不起。」解
T33n1709_p0508a02║曰：明此菩薩，佛大悲心、趣菩提心、求涅槃心
T33n1709_p0508a03║此等諸心尚皆不起，況復起於世間之心。從
T33n1709_p0508a04║此第二諸佛加持。於中分二：且初第一諸佛
T33n1709_p0508a05║加持。
T33n1709_p0508a06║經：「由本願故，諸佛加持。」解曰：由本願故者，
T33n1709_p0508a07║由此菩薩本勝願也。謂此地中入無相海身
T33n1709_p0508a08║心寂滅，若無勝願永不起故。諸佛加持者，唯
T33n1709_p0508a09║有諸佛加護攝持，即能起心趣無上故。如《花
T33n1709_p0508a10║嚴》三十八、《十地論》第十，俱明十方諸佛悉皆現
T33n1709_p0508a11║前與如來智，申其七勸。今依《花嚴》明七勸者，
T33n1709_p0508a12║一者應趣果德勸，經云「善哉善哉。善男子！此
T33n1709_p0508a13║忍第一，順諸佛法。然善男子！我等所有十力、
T33n1709_p0508a14║無畏、十八不共諸佛之法，汝今未得。汝應為
T33n1709_p0508a15║欲成就此法，勤加精進，勿復放捨。」於此忍門
T33n1709_p0508a16║勸進求故。二者愍念眾生勸，經云「又善男子！
T33n1709_p0508a17║汝雖得是寂滅解脫，然諸凡夫未能證得，種
T33n1709_p0508a18║種煩惱皆悉現前、種種覺觀常相侵害。汝當
T33n1709_p0508a19║愍念如是眾生。」勸令化故。三者令憶本誓勸，
T33n1709_p0508a20║經云「又善男子！汝當憶念本所誓願，普大饒
T33n1709_p0508a21║益一切眾生，皆令得入不可思議智慧之門。」
T33n1709_p0508a22║勸滿本願故。四者訶同二乘勸，經云「又善男
T33n1709_p0508a23║子！此諸法性，若佛出世若不出世，常住不異。
T33n1709_p0508a24║諸佛不以得此法故名為如來，一切二乘亦
T33n1709_p0508a25║能得此無分別法。」勸雙修故。五者指事令成
T33n1709_p0508a26║勸，經云「又善男子！汝觀我等身相無量、智慧
T33n1709_p0508a27║無量、國土無量、方便無量、光明無量、清淨音聲
T33n1709_p0508a28║亦無有量。汝今宜應成就此法。」勸修成故。六
T33n1709_p0508a29║者勿生止足勸，經云「又善男子！汝今適得此
T33n1709_p0508b01║一法明，所謂一切法無生無分別。善男子！如
T33n1709_p0508b02║來法明無量入、無量作、無量轉，乃至百千億那
T33n1709_p0508b03║由他劫不可得知。汝應修行成就此法。」勸遍
T33n1709_p0508b04║修故。《十地論》解云「無量入者，法門差別故。無
T33n1709_p0508b05║量轉者，依上上不斷差別故。謂修前二後後
T33n1709_p0508b06║地中至究竟位，皆不斷故。」七者悉應通達勸，
T33n1709_p0508b07║經云「又善男子！汝觀十方無量國土、無量眾生、
T33n1709_p0508b08║無量法種種差別，悉應如實通達其事。」勸遍
T33n1709_p0508b09║知故。說七勸已，彼經結云「若諸佛不與此菩
T33n1709_p0508b10║薩起智門者，彼時即入究竟涅槃，棄捨一切
T33n1709_p0508b11║利眾生業。」即是此中加持義故。從此第二明
T33n1709_p0508b12║起化利。
T33n1709_p0508b13║經：「能一念頃而起智業，雙照平等，以十力智遍
T33n1709_p0508b14║不可說大千世界隨諸眾生普皆利樂。」解
T33n1709_p0508b15║曰：能一念頃者，蒙誡勸已一剎那也。而起智
T33n1709_p0508b16║業者，利生業也。雙照平等者，真俗雙照，利行
T33n1709_p0508b17║平等。以十力智者，分同諸佛十力智也。遍
T33n1709_p0508b18║不可說大千世界者，即前經云「百萬微塵數
T33n1709_p0508b19║佛剎」也。隨諸眾生者，現隨類身，當根利樂
T33n1709_p0508b20║也。如《花嚴》云「於一念頃所生智業，從初發心
T33n1709_p0508b21║乃至七地所修諸行百分不及一，乃至百千
T33n1709_p0508b22║億那由他分亦不及一。譬如乘船欲入大海，
T33n1709_p0508b23║未至於海多用功力；若至海已但隨風去，不
T33n1709_p0508b24║假人力以至大海。一日所行比於未至，設經
T33n1709_p0508b25║百歲亦不能及。菩薩摩訶薩亦復如是，積集
T33n1709_p0508b26║廣大善根資糧，乘大乘船到菩薩行海，於一
T33n1709_p0508b27║念頃以無功用智入一切智智境界，本有功
T33n1709_p0508b28║用行經於無量百千億那由他劫所不能及。」
T33n1709_p0508b29║從此第三結申滿地。
T33n1709_p0508c01║經：「於千阿僧祇劫，滿足百萬大願，心心趣入一
T33n1709_p0508c02║切種一切智智。」解曰：於千阿僧祇劫者，越
T33n1709_p0508c03║前數也。如前《瑜伽》三無數劫，此地初入第三
T33n1709_p0508c04║劫故，與前異故。雖上下文數有多少，三劫所
T33n1709_p0508c05║經時無異故。滿足百萬大願者，行願相資，故
T33n1709_p0508c06║云滿足。願度偏增，餘隨分故。心心趣入者，無
T33n1709_p0508c07║間修。一切種一切智智者，上俗、下真，移下
T33n1709_p0508c08║智字置於種下，結所趣故。從此第十二明善
T33n1709_p0508c09║慧地。文三如前，且初第一標入地相。
T33n1709_p0508c10║經：「復次善慧地，菩薩摩訶薩住上無生忍，滅心
T33n1709_p0508c11║心相，證智自在，斷無礙障。」解曰：明入地者，
T33n1709_p0508c12║如《金光明》云「九地菩薩是相先現。轉輪聖王
T33n1709_p0508c13║無量億眾圍繞供養，頂上白蓋，無量眾寶之
T33n1709_p0508c14║所莊嚴。菩薩悉見也。」善慧地者，說一切法
T33n1709_p0508c15║種種差別皆得自在，無患無累，增長智慧自
T33n1709_p0508c16║在無礙故。住上無生忍滅心心相者，明能證
T33n1709_p0508c17║智，住上品忍。念念寂滅無相為相，證智自在
T33n1709_p0508c18║者所證如也，由證真如智得自在，謂若此地
T33n1709_p0508c19║證真如已，於無礙解得自在故。斷無礙障者，
T33n1709_p0508c20║明所斷障。此地菩薩得無礙解，由障障彼名
T33n1709_p0508c21║無礙障。此障無明，有其二種。如《金光明》云，一
T33n1709_p0508c22║者於所說義及名句文此二無礙，未善巧無
T33n1709_p0508c23║明。言所說者，義無礙也。名句文者，法無礙也。
T33n1709_p0508c24║此二各有無量差別，名為無量，於此二種未
T33n1709_p0508c25║得善巧故。二者於詞辨才不隨意無明，謂詞
T33n1709_p0508c26║無由無明故，不得隨意故。二無
T33n1709_p0508c27║明障於此地，四無礙解不得自在，入九地時
T33n1709_p0508c28║便永斷故。從此第二住地修行。於中分二：
T33n1709_p0508c29║初明無礙解、後明利眾生。初中復二：且初第
T33n1709_p0509a01║一明護法藏。
T33n1709_p0509a02║經：「具大神通，修力無畏，善能守護諸佛法藏。」
T33n1709_p0509a03║解曰：具大神通者，明已得也。修力無畏者，明
T33n1709_p0509a04║修習也。善能守護諸佛法藏者，四無礙解為
T33n1709_p0509a05║佛法藏，善能持說即為守護。或於四中得初
T33n1709_p0509a06║二種為佛法藏，得後詞辨為能守護，如《花嚴》
T33n1709_p0509a07║云「作大法師、具法師行，善能守護如來法藏。
T33n1709_p0509a08║以善巧智起四無礙，用菩薩言詞而演說也。」
T33n1709_p0509a09║准彼經意，十二分教為佛法藏，具二利行為
T33n1709_p0509a10║能守護，起四無礙利樂事故。從此第二明無
T33n1709_p0509a11║礙解。
T33n1709_p0509a12║經：「得無礙解法義詞辨，演說正法無斷無盡。」
T33n1709_p0509a13║解曰：得無礙解者，至此地中獲無礙智，名為
T33n1709_p0509a14║得也。如《攝大乘論》無性釋云「四無礙解，通以
T33n1709_p0509a15║定慧及彼相應心心所法以為自性。」法義詞
T33n1709_p0509a16║辨者，法者知諸法自相也，義者知諸法差別
T33n1709_p0509a17║相也，詞者無錯謬說也，辨者無斷盡說也。如
T33n1709_p0509a18║《十地論》第十一云「口業成就也。四無礙境界
T33n1709_p0509a19║者，一法體、二法境界體、三正得與眾生、四正
T33n1709_p0509a20║求與無量門。初法體者，遠離二邊生法所攝
T33n1709_p0509a21║如色礙相如是等也。法境界體者，彼遠離二
T33n1709_p0509a22║邊生法所攝中如實智境界。菩薩如彼生法
T33n1709_p0509a23║所攝智境界中住，如前色等。何者是色？謂眼
T33n1709_p0509a24║色等虛妄分別也。正得與眾生者，於彼如實
T33n1709_p0509a25║智境界中，隨他所喜言說正知，隨他言說正
T33n1709_p0509a26║知而與也。正求與無量門者，於彼隨他所喜
T33n1709_p0509a27║言說，正知無量種種義語，隨知而與。」彼論依
T33n1709_p0509a28║經廣解，大精繁故略也。演說正法無斷盡者，
T33n1709_p0509a29║辨無礙也。此有七種，如前解矣。從此第二明
T33n1709_p0509b01║利眾生。
T33n1709_p0509b02║經：「一剎那頃，於不可說諸世界中隨諸眾生所
T33n1709_p0509b03║有問難，一音解釋普令歡喜。」解曰：隨諸眾
T33n1709_p0509b04║生者，人天等趣。所有問難者，各隨言音種種
T33n1709_p0509b05║名義所申問難也。一音解釋者，能解者詞辨
T33n1709_p0509b06║二也，所解者法義二也。普令歡喜者，隨其種
T33n1709_p0509b07║性利中鈍根，普皆攝益，令歡喜故。如《十地經》
T33n1709_p0509b08║云「此菩薩於一佛所，以十阿僧祇百千陀羅
T33n1709_p0509b09║尼門聽受其法，於餘無量無邊諸佛亦復如
T33n1709_p0509b10║是。此菩薩於一念間，若一大千界、若二三四
T33n1709_p0509b11║十百千萬億世界、若十億百億千萬億那由他
T33n1709_p0509b12║乃至不可說不可說大千世界，滿中眾生，於
T33n1709_p0509b13║一念間一時問難，菩薩於一念間但以一音
T33n1709_p0509b14║皆令開解，即於一名句字中說一切名句字、
T33n1709_p0509b15║於一義中說一切義、一方音聲中現一切音
T33n1709_p0509b16║聲、於一法義中皆應根宜演說無盡，名無礙
T33n1709_p0509b17║解。」從此第三結申滿地。
T33n1709_p0509b18║經：「於萬阿僧祇劫，能現百萬恒河沙等諸佛神
T33n1709_p0509b19║力、無盡法藏，利益圓滿。」解曰：於萬阿僧祇
T33n1709_p0509b20║者，所經時劫越前量故。能現百萬等者，能現
T33n1709_p0509b21║此等諸佛神力明神通也。然此菩薩，十度之
T33n1709_p0509b22║中力度偏增。無盡法藏者，四無礙解，廣利樂
T33n1709_p0509b23║故。從此第十三明法雲地。於中分三：初標入
T33n1709_p0509b24║地相、次住地修行、後結申滿位。且初第一標
T33n1709_p0509b25║入地相。
T33n1709_p0509b26║經：「復次法雲地，菩薩摩訶薩無量智慧思惟觀
T33n1709_p0509b27║察，從發信心經百萬阿僧祇劫，廣集無量助道
T33n1709_p0509b28║法，增長無邊大福智證業自在斷神通障。」
T33n1709_p0509b29║解曰：明入地者，《金光明》云「十地菩薩是相先
T33n1709_p0509c01║現。如來之身金色晃耀，無量淨光悉皆圓滿，
T33n1709_p0509c02║有無量億梵王圍繞恭敬供養，轉於無上微
T33n1709_p0509c03║妙法輪。菩薩悉見也。」法雲地者，法身如虛空、
T33n1709_p0509c04║智慧如大雲，皆能遍滿覆一切故。法雲兩字，
T33n1709_p0509c05║如智別故。《唯識論》云「大法智雲，含眾德水，
T33n1709_p0509c06║蔽如空麁重，充滿法身故。」法雲俱智，所遍如
T33n1709_p0509c07║也。無量智慧思惟觀察者，此即加行，遍觀察
T33n1709_p0509c08║也。從發信心者，舉最初也。經百萬阿僧祇
T33n1709_p0509c09║劫者，至九地滿所經時也。廣集無量助道法
T33n1709_p0509c10║者，明已修習一切行願助道之法也。增長無
T33n1709_p0509c11║邊大福智者，明已增長廣大福智。如是觀察
T33n1709_p0509c12║引能證智證寂滅忍，入此地也。證業自在
T33n1709_p0509c13║者，明所證也。證者能證也。業自在者，所證如
T33n1709_p0509c14║也。謂此地中證此真如，普於一切神通作業
T33n1709_p0509c15║總持定門皆自在故。雖十地中真如無別，隨
T33n1709_p0509c16║能證行，假立名故。斷神通障者，所斷障也。神
T33n1709_p0509c17║通障者，就勝立名。通障此地，令於諸法不得
T33n1709_p0509c18║自在。亦障此地大法智雲，及所含藏所起事
T33n1709_p0509c19║業。此有二種，如《金光明》云：一者於大神通未
T33n1709_p0509c20║得自在變現無明，即是此中障所起事業者。
T33n1709_p0509c21║此中應云於大神通變現未得自在無明，文
T33n1709_p0509c22║則順故。二者微細祕密未能悟解事業無明，
T33n1709_p0509c23║即是此中障大法智雲及所含藏者。由二無
T33n1709_p0509c24║明障神通等，入此地時便永斷故。從此第二
T33n1709_p0509c25║住地修行。於中分三：且初第一明利他行。
T33n1709_p0509c26║經：「於一念頃，能遍十方百萬億阿僧祇世界
T33n1709_p0509c27║微塵數國土，悉知一切眾生心行上中下根，為
T33n1709_p0509c28║說三乘，普令修習波羅蜜多。」解曰：於一念
T33n1709_p0509c29║頃等者，明能化時所遍國土、所化有情當根
T33n1709_p0510a01║攝益，隨一味法各修習故。從此第二明修轉
T33n1709_p0510a02║依。
T33n1709_p0510a03║經：「入佛行處力、無所畏，隨順如來寂滅轉依。」
T33n1709_p0510a04║解曰：入佛行處力無所畏者，入謂證也，或趣
T33n1709_p0510a05║入也。證真利樂，佛行處也，力無畏等不共功
T33n1709_p0510a06║德皆趣入故。隨順如來寂滅轉依者，修習果
T33n1709_p0510a07║位所轉依也。轉謂轉易，依謂所依，易劣得勝，
T33n1709_p0510a08║轉依義故。然彼位別，如《唯識論》略有六種：一
T33n1709_p0510a09║損力益能轉，在三賢位，由習勝解及慚愧故，
T33n1709_p0510a10║損本識中染種勢力，益本識內淨種功能，漸
T33n1709_p0510a11║伏現行，名為轉也。二通達轉，謂在初地，由見
T33n1709_p0510a12║道力通達真如，斷分別生二障麁重，證得一
T33n1709_p0510a13║分真實轉依。三修習轉，謂通十地，由數修習
T33n1709_p0510a14║十地行故，漸斷俱生二障麁重，漸次證得真
T33n1709_p0510a15║實轉依。四果圓滿轉，謂究竟位，由三大劫阿
T33n1709_p0510a16║僧企耶修集無邊難行勝行，金剛喻定現在
T33n1709_p0510a17║前時，永斷本來一切麁重，頓證佛果圓滿轉
T33n1709_p0510a18║依，窮盡未來利樂無盡。五下劣轉，謂二乘位，
T33n1709_p0510a19║專求自利，厭苦欣寂無勝堪能，名下劣轉。六
T33n1709_p0510a20║廣大轉，謂大乘位，為利他故趣大菩提，生死
T33n1709_p0510a21║涅槃俱無欣厭，有勝堪能，名廣大轉。今第三
T33n1709_p0510a22║位，已超前二、第五下劣，習種已超趣第四六，
T33n1709_p0510a23║是所隨順。轉依義別，略有四種：一能轉道、二
T33n1709_p0510a24║所轉依、三所轉捨、四所轉得，如彼第十廣分
T33n1709_p0510a25║別故。從此第三明伏滅頓漸。於中分二：初
T33n1709_p0510a26║明伏滅殊、後明見頓漸。初中復三：且初第一
T33n1709_p0510a27║總標伏位。
T33n1709_p0510a28║經：「善男子！從初習忍至金剛定，皆名為伏一切
T33n1709_p0510a29║煩惱。」解曰：從初習忍者，舉其最初。至金剛
T33n1709_p0510b01║定者，舉其最後。標陳初後，明其伏也。所言伏
T33n1709_p0510b02║者，如餘文中。世道名伏，伏煩惱現；聖道名斷，
T33n1709_p0510b03║斷煩惱種。此地伏者，合前二道，俱名為伏。於
T33n1709_p0510b04║伏忍位以世道伏，金剛定前以聖道伏。所謂
T33n1709_p0510b05║二障，麁品雖無，彼微細者，種由未斷，故說為
T33n1709_p0510b06║伏。如《起信論》斷轉識前枝末無明亦合名斷，
T33n1709_p0510b07║望本不覺故名伏也。如《本記》云「從初十信至
T33n1709_p0510b08║金剛定，未斷阿賴耶識，一剎那在，故說為伏
T33n1709_p0510b09║一切煩惱。」從此第二別明斷滅。
T33n1709_p0510b10║經：「無相信忍照勝義諦，滅諸煩惱，生解脫智。」
T33n1709_p0510b11║解曰：無相信忍者，謂入初地真見道也。智證
T33n1709_p0510b12║真如，故云無相。初信忍也。照勝義諦者，謂證
T33n1709_p0510b13║如也。滅諸煩惱者，分別二障故名為諸，體俱
T33n1709_p0510b14║無明通名煩惱。見道初斷故名為滅，前望俱
T33n1709_p0510b15║生故總名伏。此據分別，當體滅也。生解脫智
T33n1709_p0510b16║者，謂法空觀生妙觀察平等智品，名解脫智。
T33n1709_p0510b17║又即《起信論》中法身菩薩始覺位也。從此第
T33n1709_p0510b18║三明究竟滅。
T33n1709_p0510b19║經：「漸漸伏滅，以生滅心得無生滅，此心若滅即
T33n1709_p0510b20║無明滅。」解曰：此有二義。有說：漸漸伏滅者，
T33n1709_p0510b21║依《唯識》第十，修所斷中煩惱即伏、所知即滅。
T33n1709_p0510b22║於十地中地地皆示，故言漸漸。且煩惱障所
T33n1709_p0510b23║有現起，地前漸伏，初地已上皆能伏盡，隨
T33n1709_p0510b24║於諸地智障相應。如初地貪二地嗔等，地地
T33n1709_p0510b25║伏故。此障種子，至金剛定一切頓斷。若所知
T33n1709_p0510b26║障所有現起，地前漸伏，乃至十地方永斷盡。
T33n1709_p0510b27║八地已上六識俱者不復現行，無漏觀心及
T33n1709_p0510b28║果相續能違彼故。第七俱者猶可現行，法空
T33n1709_p0510b29║智果起位方伏。前五轉識設未轉依，無漏伏
T33n1709_p0510c01║故障不現起，此障種子於十地中漸次斷滅，
T33n1709_p0510c02║至金剛定方永斷盡。二障伏滅，有此異故。以
T33n1709_p0510c03║生滅心者，能證智也。得無生滅者，所證如也。
T33n1709_p0510c04║此心若滅即無明滅者，此集起心即第八識，
T33n1709_p0510c05║無明習氣恒依此心。心無漏位有漏識滅，彼
T33n1709_p0510c06║無明種皆已滅故。有說：漸漸伏滅者，依《起信
T33n1709_p0510c07║論》從末向本。如凡夫人，覺知前念起惡業故，
T33n1709_p0510c08║能止後念令其不起。雖復名覺，即是不覺。二
T33n1709_p0510c09║乘觀智、初發意菩薩，相似覺位，覺於念異，念
T33n1709_p0510c10║無異相，捨麁分別，名漸漸伏。初地已上法身
T33n1709_p0510c11║菩薩，隨分覺位，覺於念住，念無住相名漸漸滅，
T33n1709_p0510c12║通說名為漸漸伏滅。以生滅心得無生滅者，
T33n1709_p0510c13║以隨分覺生滅之心修證不已，得至究竟無
T33n1709_p0510c14║生滅故。此心若滅即無明滅者，如菩薩地盡、
T33n1709_p0510c15║等覺位中金剛喻定現在前時，滿足方便即
T33n1709_p0510c16║方便道，一念相應即無間道。覺心初相即業
T33n1709_p0510c17║相心，因本無明業相動念，業相心滅即無明
T33n1709_p0510c18║滅。前唯約聖，後亦通賢，互有廣略不相違故。
T33n1709_p0510c19║從此第二明見頓漸。
T33n1709_p0510c20║經：「金剛定前所有知見皆不名見，唯佛頓解具
T33n1709_p0510c21║一切智所有知見而得名見。」解曰：金剛定
T33n1709_p0510c22║前者，等覺已前也。所有知見者，證真達俗，慧
T33n1709_p0510c23║知見也。皆不名見者，智品未具、覺解未圓，故
T33n1709_p0510c24║不名見。唯佛頓解具一切智所有知見而得
T33n1709_p0510c25║名見者，具四智品覺解圓極，故名見也。佛智
T33n1709_p0510c26║漸圓，云何名頓？汎論漸頓，有其四種：一者教
T33n1709_p0510c27║漸頓，方便說三、直談大故。二者理漸頓，漸次
T33n1709_p0510c28║悟入、照實性故。三者行漸頓，二乘迴心、直往
T33n1709_p0510c29║性故。四者果漸頓，前二智品漸次而圓、圓鏡
T33n1709_p0511a01║智品頓滿足故。所證涅槃體非漸頓，從能證
T33n1709_p0511a02║智亦不違故。又無上菩提從漸修圓，性淨
T33n1709_p0511a03║菩提本滿足故。今佛果位，解理圓極夢想都
T33n1709_p0511a04║盡，覺知自心本不流動、今無所靜，常自一心
T33n1709_p0511a05║住一如床。如《金鼓經》夢中渡河，至彼岸竟，即
T33n1709_p0511a06║斯見也。從此第三結申滿位。文復分二：初
T33n1709_p0511a07║明等覺、後明佛果。初中復二：且初第一明等
T33n1709_p0511a08║覺位。
T33n1709_p0511a09║經：「善男子！金剛三昧現在前時，而亦未能等無
T33n1709_p0511a10║等等。」解曰：然於等覺有初後位，此後位也。
T33n1709_p0511a11║謂此菩薩住第四禪大自在宮，有妙淨土。如
T33n1709_p0511a12║《佛地論》第一云「十地菩薩自心所變淨土有
T33n1709_p0511a13║二：若第八識所變淨土，是有漏識相分攝故，
T33n1709_p0511a14║雖無漏善力所資薰，其相淨妙是苦諦攝。若
T33n1709_p0511a15║隨後得無漏心變淨土影像，是無漏故，從無
T33n1709_p0511a16║漏善種子而生，體是無漏道諦所攝。」居此土
T33n1709_p0511a17║中所修覺者，如《瓔珞經》云「等覺菩薩以大
T33n1709_p0511a18║願力，住壽百劫修千三昧，千劫學佛威儀，萬
T33n1709_p0511a19║劫學佛化現也。自此已前，明等覺位所修行
T33n1709_p0511a20║也。」將成正覺起金剛三昧者，如《十地論》第十
T33n1709_p0511a21║二、《花嚴經》三十九皆云「菩薩摩訶薩入受職
T33n1709_p0511a22║地，已得百萬阿僧祇三昧皆現在前，其最後
T33n1709_p0511a23║三昧名受一切智勝職位。此三昧現，有大寶
T33n1709_p0511a24║蓮花忽然出生，其花廣大，量等百萬三千大
T33n1709_p0511a25║千世界，以眾妙寶間錯莊嚴，超過一切世間
T33n1709_p0511a26║境界，出世善根之所生起，恒放光明普照法
T33n1709_p0511a27║界，三千大千世界微塵數蓮花以為眷屬。爾
T33n1709_p0511a28║時菩薩其身殊妙，坐此花座，身相大小正相
T33n1709_p0511a29║稱可。無量菩薩以為眷屬，各坐其餘蓮花之
T33n1709_p0511b01║上，周匝圍遶，一一各得百萬三昧，向大菩薩
T33n1709_p0511b02║一心瞻仰。此大菩薩并其眷屬，所有光明及
T33n1709_p0511b03║以言音，普皆充滿十方法界。一切世界咸悉
T33n1709_p0511b04║震動，惡趣休息、國土嚴淨，同行菩薩靡不來
T33n1709_p0511b05║集。此大菩薩足下放光照諸地獄，膝輪放光
T33n1709_p0511b06║照諸畜生，齊輪放光照閻羅界，兩脇放光照
T33n1709_p0511b07║諸人趣，兩手放光照天及脩羅，兩肩放光普
T33n1709_p0511b08║照聲聞，項背放光照辟支佛，面門放光照初
T33n1709_p0511b09║發心乃至九地菩薩，眉間放光普照十方受
T33n1709_p0511b10║職菩薩，頂上放光普照十方一切世界諸佛道
T33n1709_p0511b11║場。右繞十匝，住虛空中，成光明網，雨莊嚴具
T33n1709_p0511b12║以為供養。復繞十匝，從諸如來足下而入。爾
T33n1709_p0511b13║時諸佛及諸菩薩，知某世界某菩薩摩訶薩
T33n1709_p0511b14║到受職位，彼諸菩薩皆來觀察，即各獲得十
T33n1709_p0511b15║千三昧。一切諸佛眉間出光，普照十方一切
T33n1709_p0511b16║世界，右繞十匝示現佛事，而來至此菩薩會
T33n1709_p0511b17║上，周匝右繞示現種種莊嚴事已，從大菩薩
T33n1709_p0511b18║頂上而入，得先未得百萬三昧，名為已得受
T33n1709_p0511b19║職之位。如轉輪王所生太子，母是正后，身相
T33n1709_p0511b20║具足。王令太子坐白象寶妙金之座，網幔幢
T33n1709_p0511b21║幡散花奏樂，取四大海水置金瓶內，王執此
T33n1709_p0511b22║瓶灌太子頂，是時即名受王職位。」廣如彼故。
T33n1709_p0511b23║然金剛三昧現在前時者，即前經云「得先未
T33n1709_p0511b24║得百萬三昧中最後三昧」也。依此勝定起無
T33n1709_p0511b25║間道，斷微細障。此有二義。有說：此斷第十一
T33n1709_p0511b26║地如來地障，有二無明，如《金光明》云：一者於
T33n1709_p0511b27║一切境微細所知障礙無明，即是此中微所
T33n1709_p0511b28║知障；二者極細煩惱麁重無明，即是此中一
T33n1709_p0511b29║切任運煩惱障種。此二無明障於佛地，無間
T33n1709_p0511c01║道時此斷捨故，本識種現。許異時者，此捨種
T33n1709_p0511c02║故；若同時者，此未捨故。有說：斷者如《起信
T33n1709_p0511c03║論》，唯心相滅，非心體滅，滅者斷也。自相心體
T33n1709_p0511c04║舉體為彼無明所起，乃是激靜令動，非謂辨
T33n1709_p0511c05║無令有。心之動因即是無明起為業相，今等
T33n1709_p0511c06║覺位斷本無明，無明盡時動相隨滅，但滅心
T33n1709_p0511c07║相不滅心體。此二別者，前斷轉識、後斷本識，
T33n1709_p0511c08║合取兩文義符順故。而亦未能等無等等者，
T33n1709_p0511c09║此位由劣，未能等佛。佛超此位，故名無等。佛
T33n1709_p0511c10║佛道齊，名等等故。從此第二舉喻釋成。
T33n1709_p0511c11║經：「譬如有人登大高臺，普觀一切無不斯了。」
T33n1709_p0511c12║解曰：登高臺者，顯居頂也。菩薩位極，如彼頂
T33n1709_p0511c13║故。從此第二明佛果位。
T33n1709_p0511c14║經：「若解脫位，一相無相，無生無滅，同真際、等法
T33n1709_p0511c15║性，滿功德藏，住如來位。」解曰：若解脫等者，
T33n1709_p0511c16║此有二義。前師解云：解脫道也。本識種現
T33n1709_p0511c17║及劣無漏，與微細障所斷所棄無間解脫，如
T33n1709_p0511c18║前悉故。如《佛地論》第三云「四智心品何位得
T33n1709_p0511c19║者？大圓鏡智種雖本有，此解脫位最初現行，
T33n1709_p0511c20║一切佛果無漏種子圓滿依附，盡未來際常
T33n1709_p0511c21║無間斷。平等智品一初地現行，後後地中修
T33n1709_p0511c22║令增長，法空智果恒常現，有漏心時即便間
T33n1709_p0511c23║斷，乃至等覺最後之心，盡未來際常無間斷，
T33n1709_p0511c24║如有漏位本識恒俱，無漏立中常無斷故。妙
T33n1709_p0511c25║觀察智亦初現行，從此已後漸修增長，乃至
T33n1709_p0511c26║佛果若入滅定亦不行故。成所作智，有說初
T33n1709_p0511c27║地皆得現行。如實義者，佛果方起，有漏五根
T33n1709_p0511c28║發無漏識未曾見故，於佛果位容間斷故。言
T33n1709_p0511c29║一相者，即淨法界一真相故。言無相者，四智
T33n1709_p0512a01║心品隨應證如常無相故。無生無滅者，證如
T33n1709_p0512a02║之智體雖相續，常與如合無間斷故。同真際
T33n1709_p0512a03║者，智等如故。等法性者，不變易故。滿功德藏
T33n1709_p0512a04║者，有為功德滿智德身，無為功德性自滿故。
T33n1709_p0512a05║住如來位者，滿之地也。身差別者，所證真
T33n1709_p0512a06║理即自性身，能證四智自受用身，雖果位中
T33n1709_p0512a07║無能所別，五法性類屬二身故。流出功德，利
T33n1709_p0512a08║他二身，地前地上麁細異故。大悲願力平等
T33n1709_p0512a09║無二，隨類所見勝劣不等，與自二身非即非
T33n1709_p0512a10║離。」廣如彼故。後師解脫同前。言一相者，前
T33n1709_p0512a11║無間道滅本無明，今解脫道心歸本源，同一
T33n1709_p0512a12║相故。言無相者，眾相無故。無生無滅者，智
T33n1709_p0512a13║冥真理，無生滅故。同真際者，動相滅故。等法
T33n1709_p0512a14║性者，智等如故。滿功德藏者，神解體圓。住如
T33n1709_p0512a15║來位者，寂不動故。身差別者，一者體大，真體
T33n1709_p0512a16║遍故；二者相大，性德圓故；三者用大，遍法
T33n1709_p0512a17║界動而常寂，非即離故。前遣定一，後遣定異，
T33n1709_p0512a18║互相影顯，不相違故。此上總是第十三法師
T33n1709_p0512a19║結申滿位。雖明佛果，故不別開，同三賢中申
T33n1709_p0512a20║後位故。從此第二結申受持。於此分二：初
T33n1709_p0512a21║結申受持，後結申信解。且初第一結申受持。
T33n1709_p0512a22║經：「善男子！如是諸菩薩摩訶薩，受持解說皆往
T33n1709_p0512a23║十方諸佛剎土，利安有情、通達實相，如我今
T33n1709_p0512a24║日等無有異。」解曰：如是等者，結總上也。受
T33n1709_p0512a25║持解說往諸佛剎，利樂比佛勝劣懸殊，化利
T33n1709_p0512a26║分同云無異矣。從此第二結申信解。於中分
T33n1709_p0512a27║二：初長行顯示、後說偈重明。且初第一長行
T33n1709_p0512a28║顯示。
T33n1709_p0512a29║經：「善男子！十方法界一切如來，皆依此門而得
T33n1709_p0512b01║成佛。若言越此得成佛者，是魔所說，非是佛
T33n1709_p0512b02║說。是故汝等應如是知、如是見、如是信解。」
T33n1709_p0512b03║解曰：皆依此門者，彰同修也。若言越此等，非
T33n1709_p0512b04║佛說也。是故等者，勸生正解。知見等者，如《智
T33n1709_p0512b05║論》云「若智依止奢摩他故知，依毘鉢舍那故
T33n1709_p0512b06║見。」此二依止三摩提，故信解也。以三摩提作
T33n1709_p0512b07║用自在，解內攀緣，由有影像，彼名勝解。從此
T33n1709_p0512b08║第二說偈重明。於中分二：且初第一標佛說
T33n1709_p0512b09║偈。◎
T33n1709_p0512b10║仁王護國般若波羅蜜多經疏卷下二
T33n1709_p0512b11║
T33n1709_p0512b12║
T33n1709_p0512b13║仁王護國般若波羅蜜多經疏卷
T33n1709_p0512b14║下三
T33n1709_p0512b15║
T33n1709_p0512b16║◎經：「爾時世尊欲重宣此義，而說偈言：」解
T33n1709_p0512b17║曰：重頌前義也。從此第二偈頌重明。於中分
T33n1709_p0512b18║三：初有一行，總明三賢；次有十行，別明十
T33n1709_p0512b19║地；後有一行，結申佛果。且初第一總明三賢。
T33n1709_p0512b20║經：「彼伏忍菩薩，於佛法長養堅固三十心，名
T33n1709_p0512b21║為不退轉。」解曰：明所依忍。長養聖胎、堅固
T33n1709_p0512b22║不退信位及心，結三不退。從此第二別明十
T33n1709_p0512b23║地。文有其十：且初第一明歡喜地。
T33n1709_p0512b24║經：「初證平等性，而生諸佛家，由初得覺悟，名為
T33n1709_p0512b25║歡喜地。」解曰：所證所生，初覺悟故，結名可
T33n1709_p0512b26║知。從此第二明離垢地。
T33n1709_p0512b27║經：「遠離於染污，嗔等種種垢，具戒德清淨，名為
T33n1709_p0512b28║離垢地。」解曰：所離所斷所具德故。從此第
T33n1709_p0512b29║三明發光地。
T33n1709_p0512c01║經：「滅壞無明闇，而得諸禪定，照曜由慧光，名為
T33n1709_p0512c02║發光地。」解曰：所斷所得定慧自在故。從此
T33n1709_p0512c03║第四明焰慧地。
T33n1709_p0512c04║經：「清淨菩提分，遠離身邊見，智慧焰熾然，名為
T33n1709_p0512c05║焰慧地。」解曰：所修所斷焰慧增故。從此第
T33n1709_p0512c06║五明難勝地。
T33n1709_p0512c07║經：「如實知諸諦，世間諸技藝，種種利群生，名為
T33n1709_p0512c08║難勝地。」解曰：所觀所習合二利故。從此第
T33n1709_p0512c09║六明現前地。
T33n1709_p0512c10║經：「觀察緣生法，無明至老死，能證彼甚深，名為
T33n1709_p0512c11║現前地。」解曰：所觀所證了染淨矣。從此第
T33n1709_p0512c12║七明遠行地。
T33n1709_p0512c13║經：「方便三摩地，示現無量身，善巧應群生，名為
T33n1709_p0512c14║遠行地。」解曰：勝行相應，現身善巧故。從此
T33n1709_p0512c15║第八明不動地。
T33n1709_p0512c16║經：「住於無相海，一切佛加持，自在破魔軍，名為
T33n1709_p0512c17║不動地。」解曰：所住所勸，文如次前破天魔
T33n1709_p0512c18║軍極至此地。從此第九明善慧地。
T33n1709_p0512c19║經：「得四無礙解，一音演一切，聞者悉歡喜，名為
T33n1709_p0512c20║善慧地。」解曰：所得所利生歡喜故。從此第
T33n1709_p0512c21║十明法雲地。
T33n1709_p0512c22║經：「智慧如密雲，遍滿於法界，普灑甘露法，名
T33n1709_p0512c23║為法雲地。」解曰：如雲遍滿灑法雨故。從此
T33n1709_p0512c24║第三結申佛果。
T33n1709_p0512c25║經：「滿足無漏界，常淨解脫身，寂滅不思議，名為
T33n1709_p0512c26║一切智。」解曰：言滿足者，即究竟義。言無漏
T33n1709_p0512c27║者，漏永盡也。界者藏義，鏡智含容大功德故。
T33n1709_p0512c28║或是因義，出生諸乘廣利樂故。常淨解脫身
T33n1709_p0512c29║者，轉無常蘊獲常法故，清淨法界無生滅故，
T33n1709_p0513a01║即真解脫體安樂故。寂滅不思議者，菩提涅
T33n1709_p0513a02║槃俱寂滅故。此究竟果俱不思議，超過尋思
T33n1709_p0513a03║言議道故。名為一切智者，舉智結名也。又此
T33n1709_p0513a04║諸偈屬長行科，賢義類一故不別開。最後果
T33n1709_p0513a05║德，如前悉矣。總是第一十三法師奉持文竟。
T33n1709_p0513a06║從此第二明十六國王奉持。於中分三：初諸
T33n1709_p0513a07║王奉持、次明護國法、後諸王獲益。就初第一
T33n1709_p0513a08║諸王奉持，文分為五：一明護國法、二廣明七
T33n1709_p0513a09║難、三明諸難因、四明般若德、五明教興廢。
T33n1709_p0513a10║就初門中，文分為二：初明護國時、後明所付
T33n1709_p0513a11║法。初文復二：且初第一明護國時。
T33n1709_p0513a12║經：佛告波斯匿王：「我滅度後法欲滅時，一切有
T33n1709_p0513a13║情造惡業故，令諸國土種種災起。」解曰：我
T33n1709_p0513a14║滅度者，總舉時也。法欲滅時者，一體、別相悉
T33n1709_p0513a15║皆常住，住持三寶時有衰滅反顯不滅。有修
T33n1709_p0513a16║說行即是好時，無諸難也。一切有情造惡業
T33n1709_p0513a17║故者，由法衰滅，十惡增也。令諸國土種種災
T33n1709_p0513a18║起者，由十惡增，有諸難起，展轉釋也。從此第
T33n1709_p0513a19║二勸王持讀。
T33n1709_p0513a20║經：「諸國王等，為護自身、太子王子、后妃眷屬、百
T33n1709_p0513a21║官百姓、一切國土，即當受持此般若波羅蜜多，
T33n1709_p0513a22║皆得安樂。」解曰：標勸諸王，舉勝者故，各自
T33n1709_p0513a23║持讀皆獲安樂。從此第二明所付法。於中有
T33n1709_p0513a24║四：且初第一明所付法。
T33n1709_p0513a25║經：「我以是經付屬國王，不付比丘、比丘尼、優
T33n1709_p0513a26║婆塞、優婆夷。」解曰：唯有國王能建正法，以
T33n1709_p0513a27║經付囑，故不付餘。從此第二徵其所以。
T33n1709_p0513a28║經：「所以者何？」解曰：徵不付餘者何所以
T33n1709_p0513a29║也。從此第三釋不付意。
T33n1709_p0513b01║經：「無王威力，不能建立。」解曰：餘並依王，無
T33n1709_p0513b02║力建立。從此第四結勸受持。
T33n1709_p0513b03║經：「是故汝等常當受持、讀誦解說。」解曰：王
T33n1709_p0513b04║自受持，化及草木，人臣遷善，災難自除，即護
T33n1709_p0513b05║國矣。從此第二廣明七難。於中分四：一明
T33n1709_p0513b06║所化境、二正明七難、三例明諸難、四結勸
T33n1709_p0513b07║受持。初明化境，文分為二：初總明化境、後別
T33n1709_p0513b08║明贍部。且初第一總明化境。
T33n1709_p0513b09║經：「大王！吾今所化大千世界，百億須彌、百億日
T33n1709_p0513b10║月，一一須彌有四天下。」解曰：總舉大千明
T33n1709_p0513b11║其化境也。從此第二明贍部。於中分三：且
T33n1709_p0513b12║初第一總明諸國。
T33n1709_p0513b13║經：「此贍部洲，十六大國、五百中國、十萬小國。」
T33n1709_p0513b14║解曰：此贍部洲者，從樹立號。洲形大小、身量、
T33n1709_p0513b15║壽量、作業趣果、如常分別。十六大國者，至下
T33n1709_p0513b16║當列。問：舊經但言十千小國，此言十萬，何乃
T33n1709_p0513b17║甚歟？答：舊經多以教所及處而憑論也。云何
T33n1709_p0513b18║知然？如《金光明》第六〈護國品〉云「此贍部洲八
T33n1709_p0513b19║萬四千城邑聚落，八萬四千諸人王等，各於
T33n1709_p0513b20║其國受諸快樂，皆得自在，乃至慈悲謙讓增
T33n1709_p0513b21║長善根，以是因緣安隱豐樂。」此雖小賸，何所
T33n1709_p0513b22║怪焉？梵本不同，各如文矣。從此第二有難受
T33n1709_p0513b23║持。
T33n1709_p0513b24║經：「是諸國中若七難起，一切國王為除難故，受
T33n1709_p0513b25║持解說此般若波羅密多。」解曰：是諸國中
T33n1709_p0513b26║若常受持，難終不起。脫若有難，即唯受持，作
T33n1709_p0513b27║善之家有餘慶矣。從此第三難除安樂。
T33n1709_p0513b28║經：「七難即滅，國土安樂。」解曰：如文悉也。從
T33n1709_p0513b29║此第二正明七難。於中分二：且初第一波斯
T33n1709_p0513c01║匿王問。
T33n1709_p0513c02║經：波斯匿王言：「云何七難？」解曰：問也。從此
T33n1709_p0513c03║第二如來正答。於中分七：且初第一日月薄
T33n1709_p0513c04║蝕難。
T33n1709_p0513c05║經：佛言：「一者日月失度，日色改變，白色赤色
T33n1709_p0513c06║黃色黑色，或二三四五日並照，月色改變，赤
T33n1709_p0513c07║色黃色，日月薄蝕或有重輪，一二三四五重
T33n1709_p0513c08║輪現。」解曰：文中有五。所謂失度、顏色改
T33n1709_p0513c09║變、日體增多、日月薄蝕及以重輪。如文悉
T33n1709_p0513c10║也。從此第二眾星改變難。
T33n1709_p0513c11║經：「二者星辰失度，彗星木星火星金星水星土
T33n1709_p0513c12║等諸星，各各為變，或時晝出。」解曰：文中有
T33n1709_p0513c13║四，所謂失度，及以彗星、五星改變，并其晝
T33n1709_p0513c14║出。如文悉矣。從此第三諸火焚燒難。
T33n1709_p0513c15║經：「三者龍火鬼火人火樹火，大火四起焚燒萬
T33n1709_p0513c16║物。」解曰：文中有五。言龍火者，礔礰起火。言
T33n1709_p0513c17║鬼火者，能為疾疫。言人火者，世五通者遇現
T33n1709_p0513c18║違緣，意願起火。言樹火者，亢陽過時，樹木起
T33n1709_p0513c19║火。大火四起者，不善業熟，隨處火起。皆為難
T33n1709_p0513c20║也。從此第四時候改變難。
T33n1709_p0513c21║經：「四者時節改變，寒暑不恒，冬雨雷電、夏霜氷
T33n1709_p0513c22║雪，雨土石山及以沙礫，非時降雹，雨赤黑水，
T33n1709_p0513c23║江河汎漲，流石浮山。」解曰：文中有六。一時
T33n1709_p0513c24║節改變，二冬夏各三，三雨土石山者，《正法
T33n1709_p0513c25║念經》第二十說：阿脩羅王與諸天戰，或擎大
T33n1709_p0513c26║石方八百里，或取大山名波利佉廣五百由
T33n1709_p0513c27║旬，擲打諸天，以天威力即於空中箭射石碎、
T33n1709_p0513c28║或火燒滅，接彼大山却打脩羅中花鬘阿脩
T33n1709_p0513c29║羅匈，軍眾破散，走入海下，還住本宮海中大
T33n1709_p0514a01║魚皆大怖散。雨土石山此之類也。四非時降
T33n1709_p0514a02║雹，五雨水色變，六大雨過度江河汎漲流石
T33n1709_p0514a03║浮山。從此第五大風數起難。
T33n1709_p0514a04║經：「五者暴風數起，昏蔽日月，發屋拔樹，飛沙走
T33n1709_p0514a05║石。」解曰：初句總標，下三為難，如文悉矣。
T33n1709_p0514a06║從此第六天地亢陽難。
T33n1709_p0514a07║經：「六者天地亢陽，陂池竭涸，草木枯死，百穀
T33n1709_p0514a08║不成。」解曰：標難如前也。茲永泰二年景午
T33n1709_p0514a09║歲夏六月，自夏乏雨，祈諸山川有將逾時，竟
T33n1709_p0514a10║未嘉應。修述至此，慚不能前。對卷長想，輒申
T33n1709_p0514a11║誠告。時乃偶然際會，驗不足徵。天聰俯臨，猥
T33n1709_p0514a12║見搜問，其月三十日詔曰：《仁王》真經義宗
T33n1709_p0514a13║護國，師演述妙旨弘誓逾深，遂得慈雲結
T33n1709_p0514a14║陰、法雨流潤，時稼增茂、年豐有期。至誠之功
T33n1709_p0514a15║載，深喜歎也。此實明主至道、大臣深信，五
T33n1709_p0514a16║方菩薩慈力所祐也。從此第七四方賊來難。
T33n1709_p0514a17║經：「七者四方賊來侵國，內外兵戈競起，百姓喪
T33n1709_p0514a18║亡。」解曰：標難如前。上來總即七文，別乃
T33n1709_p0514a19║二十有九，其中縷紬數亦多矣。從此第三例
T33n1709_p0514a20║明諸難。
T33n1709_p0514a21║經：「大王！我今略說如是諸難，其有日晝不現、月
T33n1709_p0514a22║夜不現，天種種災、無雲雨雪；地種種災，崩裂震
T33n1709_p0514a23║動，或復血流鬼神出現，鳥獸怪異，如是災難無
T33n1709_p0514a24║量無邊。」解曰：文中有五。一日月不現、二天
T33n1709_p0514a25║種種災、三地種種災、四鬼神出現、五鳥獸怪
T33n1709_p0514a26║異。如是等者，例指於餘，黑白二虹諸不祥相，
T33n1709_p0514a27║狼虎肆毒，草木虫傷，若國若家為難眾矣。從
T33n1709_p0514a28║此第四結勸受持。
T33n1709_p0514a29║經：「一一災起，皆須受持讀誦解說此般若波羅
T33n1709_p0514b01║蜜多。」解曰：言一一者，災無大小，皆勸受持
T33n1709_p0514b02║讀誦解說。已於前云七難即滅國土安樂，故
T33n1709_p0514b03║此但勸，不重言滅耳。從此第三明諸難因。於
T33n1709_p0514b04║中分三：且初第一波斯匿王問。
T33n1709_p0514b05║經：爾時十六國王聞佛所說，皆悉驚怖。波斯
T33n1709_p0514b06║匿王白佛言：「世尊！何故天地有是災難？」解
T33n1709_p0514b07║曰：十六國王者，聖眾雖聞以超怖畏，諸王為
T33n1709_p0514b08║國皆悉驚怖，波斯匿王故發茲問。從此第二
T33n1709_p0514b09║世尊正答。
T33n1709_p0514b10║經：佛言：「大王！由贍部洲大小國邑一切人民，不
T33n1709_p0514b11║孝父母、不敬師長沙門婆羅門，國王大臣不
T33n1709_p0514b12║行正法。」解曰：由贍部洲者，舉其總也。於四
T33n1709_p0514b13║大洲災難異者，如《正法念經》第十八云「東弗
T33n1709_p0514b14║婆提若，彼洲人不修法行，惡龍增長，震吼大
T33n1709_p0514b15║雷如大山崩，或耀電光雲中龍現，猶如黑雲
T33n1709_p0514b16║其頸三頭，或作蛇身彼心柔軟，見是事已皆
T33n1709_p0514b17║得疾苦，故衰惱也。西瞿陀尼眾生心濡，不修
T33n1709_p0514b18║法行，非法惡龍空山嶮處降澍洪雨，一切水
T33n1709_p0514b19║濁，彼若飲者得大衰惱。北欝單越，如第二
T33n1709_p0514b20║天，若彼世間不孝父母，惡龍自在起大黑雲，
T33n1709_p0514b21║猶如黑山奄蔽日光，蓮花即合無有香氣
T33n1709_p0514b22║失金色光，僧迦賖山鳥嗚麁惡，彼見是事愁
T33n1709_p0514b23║惱怯劣，雲中出風吹眾樂音，皆悉散滅不可
T33n1709_p0514b24║愛樂。以此為難。閻浮提中有其四緣：一者飢
T33n1709_p0514b25║儉、二者刀兵、三者毒風、四者惡雨，由此緣故
T33n1709_p0514b26║喪失身命。此總明也，北西東南此四大洲，難
T33n1709_p0514b27║漸增故。大小國邑者，舉其別也。下別六緣：一
T33n1709_p0514b28║者不孝父母生身本故；二者不敬師長成德
T33n1709_p0514b29║本故；三者不敬沙門良福田故；四者不敬婆
T33n1709_p0514c01║羅門有志道故；五者國王不行正法；六者大
T33n1709_p0514c02║臣不行正法。有一於此，必有難生。若具斯六，
T33n1709_p0514c03║災難競起。」何以知者？如《正法念》第十九說：云
T33n1709_p0514c04║何因緣，惡龍脩羅損滅不勝？不作衰損壞諸
T33n1709_p0514c05║世間。由閻浮提大小國邑，若修行正法、孝養
T33n1709_p0514c06║父母、供養沙門及諸耆老，若王大臣修行正
T33n1709_p0514c07║法，爾時地神諸夜叉等，即向大海婆修吉等
T33n1709_p0514c08║法行龍王說是事已，復告虛空諸夜叉等，以
T33n1709_p0514c09║疾神力告四天王，如是展轉至上諸禪悉知
T33n1709_p0514c10║是已，乃至時婆修吉自莊嚴已，即往非法諸
T33n1709_p0514c11║龍之所，作如是言：「汝行非法，非為善伴。我
T33n1709_p0514c12║欲與汝決其勝負。」是時非法惱亂龍王聞是語
T33n1709_p0514c13║已，即起莊嚴震雷耀電，礔礰起火、降澍大雨。
T33n1709_p0514c14║由前善等，婆修吉勝、惡龍破壞，令閻浮提雨
T33n1709_p0514c15║澤以時，人民安樂永無災難。若閻浮提不孝
T33n1709_p0514c16║父母，乃至王臣不行正法，婆修吉等龍王破
T33n1709_p0514c17║散、諸大惡龍增其勢力，令閻浮提災旱水澇，
T33n1709_p0514c18║人民飢饉種種災起。閻浮提中邪見論師不識
T33n1709_p0514c19║因果妄作是言，地動星流、大風大雨，妄說豐
T33n1709_p0514c20║儉或言吉凶，無有真實。若天魔梵、若阿脩羅，
T33n1709_p0514c21║不能如是知微細業因緣果報，不能思惟我
T33n1709_p0514c22║此法律十善業道。唯佛世尊如實能知也。然
T33n1709_p0514c23║十善業、十不善業，遂令彼等善惡地神、二種夜
T33n1709_p0514c24║叉、法非法行二種龍王、天阿脩羅種種勝負，
T33n1709_p0514c25║人中伏咎獲如是報。彼十八九至第二十，廣
T33n1709_p0514c26║說大精，講者敘矣。從此第三結諸難起。
T33n1709_p0514c27║經：「由此諸惡，有是難興。」解曰：文易可知。從
T33n1709_p0514c28║此第四明般若德。於中分二：初明般若德、後
T33n1709_p0514c29║結勸奉持。初明德中，文分為二：初明具眾德、
T33n1709_p0515a01║後舉喻以明。且初第一明具眾德。
T33n1709_p0515a02║經：「大王！般若波羅蜜多能出生一切諸佛法、一
T33n1709_p0515a03║切菩薩解脫法、一切國王無上法、一切有情出
T33n1709_p0515a04║離法。」解曰：般若波羅蜜多者，示法體也。次
T33n1709_p0515a05║彰佛母，諸菩薩母，解脫法故。次諸國王願護
T33n1709_p0515a06║國者，無上法寶，無與等也。後一切有情若稱
T33n1709_p0515a07║其名，若復於經受持讀誦，定出離故。從此第
T33n1709_p0515a08║二舉喻釋成。於中分三：初總明喻體、次別顯
T33n1709_p0515a09║勝德、後結申般若。且初第一總彰喻體。
T33n1709_p0515a10║經：「如摩尼寶，體具眾德。」解曰：如謂舉喻。梵
T33n1709_p0515a11║云摩尼，此翻為寶，順舊譯也。新云末尼，具足
T33n1709_p0515a12║應云震跢末尼，此云思惟寶。會意翻云如意
T33n1709_p0515a13║寶珠，隨意所求皆滿足故。體具眾德者，標下
T33n1709_p0515a14║眾德也。從此第二別顯勝德。
T33n1709_p0515a15║經：「能鎮毒龍、諸惡鬼神，能遂人心所求滿足，能
T33n1709_p0515a16║應輪王，名如意珠。能令難陀、跋難陀等諸大龍
T33n1709_p0515a17║王降霔甘雨、潤澤草木，若於闇夜置高幢上，光
T33n1709_p0515a18║照天地明如日出。」解曰：能鎮毒龍者，鎮惡
T33n1709_p0515a19║龍鬼德。謂摩尼寶鎮諸毒龍，止惡風雨；鎮惡
T33n1709_p0515a20║鬼神，不行疾疫，不令非法夭害有情。能遂人
T33n1709_p0515a21║心者，遂人所求德。謂摩尼寶，若有所求，衣服
T33n1709_p0515a22║飲食及諸珍寶，所須皆得。能應輪王者，輪王
T33n1709_p0515a23║意珠德。謂摩尼寶應轉輪王，隨王之意所須
T33n1709_p0515a24║皆得。能令難陀等者，龍降甘雨德。謂摩尼寶
T33n1709_p0515a25║能令難陀此翻云喜、跋難陀者此云賢喜，等
T33n1709_p0515a26║者等和修吉等諸大龍王，隨順法行，降霔甘
T33n1709_p0515a27║雨、潤澤草木。若於闇夜者，光照天地德。謂摩
T33n1709_p0515a28║尼寶若於闇夜，置高幢上，光照天地明如日
T33n1709_p0515a29║出，無所不見。從此第三結申般若。
T33n1709_p0515b01║經：「此般若波羅蜜多亦復如是。」解曰：謂此
T33n1709_p0515b02║般若具前眾德，能鎮信解一切有情、三毒惡
T33n1709_p0515b03║龍、五見諸鬼故。又若受持讀誦之者，一切
T33n1709_p0515b04║所求官位富饒、男女慧解、行來隨意，人天果
T33n1709_p0515b05║報等能遂人心皆滿足故。又此即是諸佛法
T33n1709_p0515b06║王菩提涅槃無上意珠，從淨法界等流出故。
T33n1709_p0515b07║又諸菩薩起大悲雲，於諸世界廣為有情灑甘
T33n1709_p0515b08║露法，當根攝益，皆潤澤故。又此能為生死長
T33n1709_p0515b09║夜大黑闇中寶炬智燈，令受持者發生三慧，
T33n1709_p0515b10║破無明闇如日照故。亦如是言，顯具德矣。從
T33n1709_p0515b11║此第二結勸奉持。於中分四：且初第一勸正
T33n1709_p0515b12║供養。
T33n1709_p0515b13║經：「汝等諸王應作寶幢及以幡蓋，燒燈散花廣
T33n1709_p0515b14║大供養。」解曰：廣建道場，表其敬也。從此第
T33n1709_p0515b15║二置經之處。
T33n1709_p0515b16║經：「寶函盛經，置於寶案。」解曰：寶函寶案，表
T33n1709_p0515b17║至重也。從此第三行常引前。
T33n1709_p0515b18║經：「若欲行時，常導其前。」解曰：王若行時，
T33n1709_p0515b19║常以此經導引其前。傳聞西方有佛法處，諸
T33n1709_p0515b20║國國王皆以般若為鎮國寶，王若出行以經
T33n1709_p0515b21║先導，即得國界無災難矣。從此第四住處供
T33n1709_p0515b22║養。
T33n1709_p0515b23║經：「所在住處作七寶帳，眾寶為座，置經於上種
T33n1709_p0515b24║種供養，如事父母，亦如諸天奉事帝釋。」解
T33n1709_p0515b25║曰：所在住處者，明置經處。喻申供養，文易悉
T33n1709_p0515b26║也。從此第五明教興廢。於中分二：且初第一
T33n1709_p0515b27║明因教興。
T33n1709_p0515b28║經：「大王！我見諸國一切人王，皆由過去供五
T33n1709_p0515b29║百佛恭敬供養得為帝王，一切聖人得道果
T33n1709_p0515c01║者來生其國，作大利益。」解曰：皆由過去者，
T33n1709_p0515c02║明久侍多佛及聖人來生，種種興建作大利
T33n1709_p0515c03║益。如《金剛般若》云「如來滅後後五百歲，能生
T33n1709_p0515c04║信心以此為實，當知是人乃至以於無量千
T33n1709_p0515c05║萬佛所種諸善根。」何況人王興建般若，非侍
T33n1709_p0515c06║多佛能致此歟？從此第二明諸難起。
T33n1709_p0515c07║經：「若王福盡無道之時，聖人捨去，災難競起。」
T33n1709_p0515c08║解曰：如文易了。從此第二明護國法。於
T33n1709_p0515c09║中分三：初明護國人、次明護國法、後世尊印
T33n1709_p0515c10║述。初護國人中，文分為二：初佛令護國、後菩
T33n1709_p0515c11║薩敬承。初文復三：初告示諸王、次誡諸菩薩、
T33n1709_p0515c12║後立像供養。且初第一告示諸王。
T33n1709_p0515c13║經：「大王！若未來世有諸國王建立正法、護三寶
T33n1709_p0515c14║者，我令五方菩薩摩訶薩眾往護其國。」解
T33n1709_p0515c15║曰：建立正法者，此有二種：一世間正法，如《金
T33n1709_p0515c16║光明》云治擯如法故；二出世正法，諸佛所說
T33n1709_p0515c17║解脫法故。餘文易了，無勞重釋。從此第二誡
T33n1709_p0515c18║諸菩薩。於中分五：且初第一東方菩薩。
T33n1709_p0515c19║經：「東方金剛手菩薩摩訶薩，手持金剛杵，放青
T33n1709_p0515c20║色光，與四俱𦙁菩薩往護其國。」解曰：言金
T33n1709_p0515c21║剛者，如三藏所持梵本《金剛頂瑜伽經》云「堅
T33n1709_p0515c22║固、利用，具二義也。」依彼釋者，然五菩薩依二
T33n1709_p0515c23║種輪現身有異：一者法輪，現真實身，所修行
T33n1709_p0515c24║願報得身故。二教令輪，示威怒身，由起大悲
T33n1709_p0515c25║現威猛故。此金剛手，即普賢菩薩也。手持金
T33n1709_p0515c26║剛杵者，所起正智猶如金剛，能斷我法微細
T33n1709_p0515c27║障故。依教令輪，現作威怒降三世金剛，三頭
T33n1709_p0515c28║八臂，摧伏一切摩醯首羅大自在天諸魔軍
T33n1709_p0515c29║眾，能害正法惱眾生者令調伏故。放青色光
T33n1709_p0516a01║者，顯能除遣魔等眾也。與彼東方持國天王，
T33n1709_p0516a02║及將無量乾闥婆眾、毘舍闍眾而為眷屬。四
T33n1709_p0516a03║俱胝者，且一俱胝，如《花嚴經》第四十五〈阿僧
T33n1709_p0516a04║祇品〉云「百洛叉為一俱胝」，當此百億也，餘三
T33n1709_p0516a05║准知。從此第二南方菩薩。
T33n1709_p0516a06║經：「南方金剛寶菩薩摩訶薩，手持金剛摩尼，放
T33n1709_p0516a07║白色光，與四俱胝菩薩往護其國。」解曰：言
T33n1709_p0516a08║金剛寶者，如彼經云，虛空藏菩薩也。依前法
T33n1709_p0516a09║輪，現勝妙身，修檀等行，三輪淨故。手持金剛
T33n1709_p0516a10║摩尼者，體淨堅密猶如金剛，即是金剛如意
T33n1709_p0516a11║寶也，隨諸有情所求皆得也。依教令輪，現作
T33n1709_p0516a12║威怒甘露軍吒利金剛，示現八臂，摧伏一切
T33n1709_p0516a13║阿脩羅眾、炎魔眷屬、諸惡鬼神，惱害有情行
T33n1709_p0516a14║疾疫者，令調伏故。放白色光者，顯能除遣脩
T33n1709_p0516a15║羅等也。與彼南方增長天王，及將無量恭畔
T33n1709_p0516a16║荼眾、薜荔多眾而為眷屬，餘如文矣。從此第
T33n1709_p0516a17║三西方菩薩。
T33n1709_p0516a18║經：「西方金剛利菩薩摩訶薩，手持金剛劍，放金
T33n1709_p0516a19║色光，與四俱胝菩薩往護其國。」解曰：言金
T33n1709_p0516a20║剛利者，如彼經云，文殊師利菩薩也。依前法
T33n1709_p0516a21║輪現勝妙身，正智圓滿，得自在故。手持金剛
T33n1709_p0516a22║劍者，示其所作能斷自他俱生障故。依教令
T33n1709_p0516a23║輪，現作威怒六足金剛，首臂各六，坐水牛上，
T33n1709_p0516a24║摧伏一切諸惡毒龍，與惡風雨損有情者，令
T33n1709_p0516a25║調伏故。放金色光者，顯能除遣惡龍等也。與
T33n1709_p0516a26║彼西方廣目天王，及將無量諸龍、富單那眾而
T33n1709_p0516a27║為眷屬，餘如文矣。從此第四北方菩薩。
T33n1709_p0516a28║經：「北方金剛藥叉菩薩摩訶薩，手持金剛鈴，放
T33n1709_p0516a29║瑠璃色光，與四俱胝藥叉往護其國。」解曰：
T33n1709_p0516b01║梵云藥叉，此云威德，又翻為盡，能盡諸怨故。
T33n1709_p0516b02║如彼經云，摧一切魔怨菩薩也。依前法輪，現
T33n1709_p0516b03║勝妙身，事智圓滿，得自在故。手持金剛鈴者，
T33n1709_p0516b04║鈴音震擊，覺悟有情，表以般若警群迷故。依
T33n1709_p0516b05║教令輪，現作威怒淨身金剛，示四臂身，摧伏一
T33n1709_p0516b06║切可畏藥叉，常於晝夜伺求方便奪人精氣
T33n1709_p0516b07║害有情者，令調伏故。放瑠璃色光者，顯能除
T33n1709_p0516b08║遣藥叉等也。與彼北方多聞天王，及將無量
T33n1709_p0516b09║藥叉、無量邏剎娑眾而為眷屬，餘如文矣。從
T33n1709_p0516b10║此第五中方菩薩。
T33n1709_p0516b11║經：「中方金剛波羅密多菩薩摩訶薩，手持金
T33n1709_p0516b12║剛輪，放五色光，與四俱胝菩薩往護其國。」解
T33n1709_p0516b13║曰：言金剛波羅密多者，此云到彼岸也。如
T33n1709_p0516b14║彼經云，轉法輪菩薩也。依前法輪，現勝妙身，
T33n1709_p0516b15║行願圓滿住等覺位也。手持金剛輪者，毘盧
T33n1709_p0516b16║遮那佛初成正覺請轉法輪，以表示也。又以
T33n1709_p0516b17║法輪化導有情，令無數量至彼岸故。依教令
T33n1709_p0516b18║輪，現作威怒不動金剛，摧伏一切鬼魅惑亂
T33n1709_p0516b19║諸障惱者，令調伏故。五色光者，顯具眾德，破
T33n1709_p0516b20║前諸闇也。與天帝釋，及將無量諸天而為眷
T33n1709_p0516b21║屬，餘如文矣。從此第三立像供養。
T33n1709_p0516b22║經：「是五菩薩摩訶薩，各與如是無量大眾，於汝
T33n1709_p0516b23║國中作大利益，當立形像而供養之。」解曰：
T33n1709_p0516b24║作大利益者，謂五菩薩各作己利護諸世間。
T33n1709_p0516b25║當立形像者，隨於所在，以彩畫等作其形像。
T33n1709_p0516b26║尊敬供養，如別軌儀。從此第二菩薩敬承。於
T33n1709_p0516b27║中分三：且初第一菩薩敬承。
T33n1709_p0516b28║經：爾時金剛手菩薩摩訶薩等即從座起，頂禮
T33n1709_p0516b29║佛足，却住一面。解曰：彰敬承也。從此第二
T33n1709_p0516c01║明有經處。
T33n1709_p0516c02║經：而白佛言：「世尊！我等本願，承佛神力，十方世
T33n1709_p0516c03║界一切國土，若有此經受持讀誦解說之處，我
T33n1709_p0516c04║當各與如是眷屬，於一念頃即至其所，守護正
T33n1709_p0516c05║法建立正法。」解曰：我等本願者，一即本願、
T33n1709_p0516c06║二即承佛神力也。於一念頃者，明其迅速守
T33n1709_p0516c07║護建立般若法故。從此第三明除災難。
T33n1709_p0516c08║經：「令其國界無諸災難，刀兵疾疫一切皆除。」
T33n1709_p0516c09║解曰：上二句標，下二句列，七難三災是所除
T33n1709_p0516c10║故。從此第二明護國法。於中分二：初明有勝
T33n1709_p0516c11║法、後說陀羅尼。初中復二：且初第一明有勝
T33n1709_p0516c12║法。
T33n1709_p0516c13║經：「世尊！我有陀羅尼，能加持擁護是一切佛本
T33n1709_p0516c14║所修行速疾之門。」解曰：陀羅尼者，此云總
T33n1709_p0516c15║持。神力加持威靈無匹，摧邪殄惡，名陀羅尼。
T33n1709_p0516c16║出體辨類，如前釋故。能加持擁護者，謂諸國
T33n1709_p0516c17║王建立正法，及於所在受持之者，皆擁護故。
T33n1709_p0516c18║是一切等者，此陀羅尼密申實相觀照般若，
T33n1709_p0516c19║佛從彼生、因彼成佛，即為出生速疾門故。從
T33n1709_p0516c20║此第二明除災難。
T33n1709_p0516c21║經：「若人得聞一經於耳，所有罪障悉皆消滅，況
T33n1709_p0516c22║復誦習而令通利，以法威力當令國界永無眾
T33n1709_p0516c23║難。」解曰：所有罪障者，謂若一聞，三障皆滅。
T33n1709_p0516c24║況能誦習修行通利，令家令國有諸災難耶？
T33n1709_p0516c25║從此第二說陀羅尼。於中有二：且初第一標
T33n1709_p0516c26║彼同說。
T33n1709_p0516c27║經：即於佛前，異口同音說陀羅尼曰：解曰：
T33n1709_p0516c28║明同說也。從此第二說陀羅尼。於中分二：初
T33n1709_p0516c29║明三歸依、後正明宗旨。初中復二：且初第一
T33n1709_p0517a01║總標三歸。
T33n1709_p0517a02║經：「娜謨囉怛娜怛囉夜耶。」解曰：梵云娜
T33n1709_p0517a03║謨，此云歸命。梵云囉怛娜，此翻云寶。梵云怛
T33n1709_p0517a04║囉夜野，此翻云三。彼云歸命寶三，此云歸命
T33n1709_p0517a05║三寶。謂由持經誦陀羅尼者密語，乃云歸
T33n1709_p0517a06║命三寶也，何須歸依。自下謹依三藏《金剛頂
T33n1709_p0517a07║瑜伽經》梵夾對翻解也。如彼經云歸依佛陀
T33n1709_p0517a08║者，即得諸佛五菩薩等一切菩薩與諸眷屬皆
T33n1709_p0517a09║來加護。謂諸菩薩尊敬菩提心，見發菩提心、
T33n1709_p0517a10║歸依佛者，常加護故。歸依達摩，即得帝釋并
T33n1709_p0517a11║諸眷屬四天王等皆來加護。謂由帝釋往因
T33n1709_p0517a12║危難得般若法加護獲益，常尊敬故。歸依僧
T33n1709_p0517a13║伽，即得色究竟天五淨居等并諸眷屬皆來加
T33n1709_p0517a14║護。謂諸菩薩及聲聞僧，居彼天中住現法樂，
T33n1709_p0517a15║常尊敬故。從此第二別明三歸。於中分二：且
T33n1709_p0517a16║初第一明歸佛寶。
T33n1709_p0517a17║經：「娜莫阿哩夜吠路者娜野怛他𧃯多夜囉
T33n1709_p0517a18║訶諦三藐三沒䭾野。」解曰：娜莫者，歸命也，
T33n1709_p0517a19║亦云稽首，亦云頂禮也。阿哩夜者，此云聖者。
T33n1709_p0517a20║吠路者娜野者，此云遍照，亦云大日。如世間
T33n1709_p0517a21║日唯照一邊，晝照夜不照，照一世界不照餘
T33n1709_p0517a22║世界，但得名日，不得名大。毘盧遮那名大日
T33n1709_p0517a23║者，色身法身普周法界，十方世界悉皆照曜。
T33n1709_p0517a24║若人稱名歸命禮拜，則得法界諸佛菩薩聖賢
T33n1709_p0517a25║八部加持衛護也。怛他𧃯多夜者，此云如來。
T33n1709_p0517a26║囉訶諦者，此云應供，亦云害怨，亦云不生也。
T33n1709_p0517a27║三藐者，此云正也。三沒陀野者，此云等覺。順
T33n1709_p0517a28║此方言，即云歸命聖者遍照如來、應供、正等覺，
T33n1709_p0517a29║即本師也。此闕法寶，下宗旨中廣明法寶，故
T33n1709_p0517b01║此略也。從此第二明歸僧寶。
T33n1709_p0517b02║經：「娜莫阿哩野三滿多跋捺囉野冐地薩怛
T33n1709_p0517b03║嚩野摩賀薩怛嚩野摩賀迦嚕抳迦野。」解
T33n1709_p0517b04║曰：娜莫如前。阿哩野者，此云聖者。三滿多者，
T33n1709_p0517b05║此云普，亦云遍，亦云等也。跋捺囉者，此云
T33n1709_p0517b06║賢也。言野字者，依聲明法八轉聲中第四為
T33n1709_p0517b07║聲，為彼作禮故名為也。下諸野字，皆准知
T33n1709_p0517b08║也。謂此菩薩說三密門，廣明行願。若有諸佛
T33n1709_p0517b09║不修三密門、不依普賢行願，得成佛者，無有
T33n1709_p0517b10║是處。若成佛已，於三密門、普賢行願，有休息
T33n1709_p0517b11║者，亦無是處，故歸命也。冐地薩怛嚩野者，舊
T33n1709_p0517b12║云菩提，今云冐地。舊云薩埵，今云薩怛嚩。
T33n1709_p0517b13║於五字中此方語略，略彼三字但云菩薩也。
T33n1709_p0517b14║摩賀薩怛嚩野者，此云大勇猛者也。摩賀迦
T33n1709_p0517b15║嚕抳迦野者，此云大悲者。順此方言，即云歸
T33n1709_p0517b16║命聖者普賢菩薩大勇猛大悲者也。由歸此
T33n1709_p0517b17║故，則得十方諸佛菩薩悉皆加護。謂佛菩薩
T33n1709_p0517b18║修三密門、行普賢行，得證勝果，故常加護。此
T33n1709_p0517b19║上總明歸佛僧竟。從此第二正明宗旨。於中
T33n1709_p0517b20║分三：初明觀行、次明三密門、後結明果德。初
T33n1709_p0517b21║觀行中，文分為二：且初第一總標所為。
T33n1709_p0517b22║經：「怛儞也他。」解曰：此云所為，古云即說。從
T33n1709_p0517b23║此第二廣明觀行，有十六句。於中分三：初十
T33n1709_p0517b24║二句別明因位、次有兩句總明果位、後有兩
T33n1709_p0517b25║句明佛菩薩母。初明因中，文分為四：一明本
T33n1709_p0517b26║後智、二明實相智、三明二利智、四明大普賢
T33n1709_p0517b27║地。初本後智，文分為二：一根本智、二後得智。
T33n1709_p0517b28║初中復二：且初第一明智燈句。
T33n1709_p0517b29║經：「枳穰娜鉢羅儞閉。」解曰：梵云枳穰娜者，
T33n1709_p0517c01║此翻云智也。鉢囉儞閉者，此翻云燈也。由此
T33n1709_p0517c02║智燈破無明闇也。《瑜伽》釋云「以無所得智為
T33n1709_p0517c03║方便，無智無得，即成般若波羅密多智燈，普
T33n1709_p0517c04║照一切法界無分別故。」從此第二明根本句。
T33n1709_p0517c05║經：「阿乞叉野句勢。」解曰：阿字者上聲呼也，
T33n1709_p0517c06║此翻為無。然梵本中作此阿字，為隨聲便作
T33n1709_p0517c07║惡字呼，經上惡字即此阿字也。乞叉野者，此
T33n1709_p0517c08║翻云盡也。句勢者，此翻為藏，即前智燈為無
T33n1709_p0517c09║盡藏也。《瑜伽》釋云「阿字為種子。種子有二義：
T33n1709_p0517c10║一者引生、二者攝持。」至下當悉。言阿字者，詮
T33n1709_p0517c11║一切法本不生義。然此阿字是諸字母，能生
T33n1709_p0517c12║一切字也。若得阿字門瑜伽相應，則得諸佛
T33n1709_p0517c13║無盡法藏，則悟諸法本來不生，由如虛空一
T33n1709_p0517c14║相清淨平等無二，即是根本無分別智。從此
T33n1709_p0517c15║第二明得後句。
T33n1709_p0517c16║經：「鉢囉（二合）底婆娜嚩底。」解曰：鉢囉底
T33n1709_p0517c17║婆娜者，此云具也。順此方言，具辯才也。《瑜
T33n1709_p0517c18║伽》釋云「鉢囉字為種子。鉢囉字者，詮般若
T33n1709_p0517c19║波羅蜜多無所得也，由證諸法本來不生，故
T33n1709_p0517c20║獲諸佛無盡法藏。於後得智中具四無礙解，
T33n1709_p0517c21║辯說自在。」從此第二明實相智。文有四句，且
T33n1709_p0517c22║初第一明實相句。
T33n1709_p0517c23║經：「薩嚩沒䭾嚩盧枳諦。」解曰：言薩嚩者，此
T33n1709_p0517c24║云一切也。言沒馱者，此云覺也。嚩盧枳諦者，
T33n1709_p0517c25║此云所觀，即一切佛所觀實相也。《瑜伽》釋云
T33n1709_p0517c26║「薩字為種子。薩字者，詮一切法平等義也。住
T33n1709_p0517c27║瑜伽者，能緣所緣悉皆平等，智證真理，入法
T33n1709_p0517c28║駛流，即同無邊一切諸佛所觀察故。」從此第
T33n1709_p0517c29║二明圓成句。
T33n1709_p0518a01║經：「瑜誐跛哩儞澁跛（二合）寧。」解曰：言瑜誐
T33n1709_p0518a02║者，舊云瑜伽，此云想應也。跛哩儞澁跛寧者，
T33n1709_p0518a03║此云圓成，圓滿成實名圓成也。順此方言，圓
T33n1709_p0518a04║成相應也。《瑜伽》釋云「瑜字為種子。瑜字者，詮
T33n1709_p0518a05║一切乘無所得也。觀智相應，證圓成理，即於
T33n1709_p0518a06║諸乘教理行果悉皆證得一真法性也。」從此
T33n1709_p0518a07║第三明甚深句。
T33n1709_p0518a08║經：「儼避羅努囉嚩誐係。」解曰：儼避囉者，此
T33n1709_p0518a09║云甚深也。努囉嚩誐係者，此云難測。謂前圓
T33n1709_p0518a10║成，甚深難測也。《瑜伽》釋云「儼字為種子。儼字
T33n1709_p0518a11║者，詮真如法無來無去，性離言詮，唯自覺聖
T33n1709_p0518a12║智離相而證，故云甚深難測也。」從此第四三
T33n1709_p0518a13║世圓成句。
T33n1709_p0518a14║經：「底哩野（三合）持嚩跛哩儞澁跛寧。」解曰：底
T33n1709_p0518a15║哩野持嚩者，此云三世。跛哩儞澁跛寧者，此
T33n1709_p0518a16║云圓成。即三世圓成也。《瑜伽》釋云「底哩野三
T33n1709_p0518a17║字，是梵一字，以為種子，詮一切法真如平等
T33n1709_p0518a18║塵沙功德性自成就也。此真如法雖遍一切，
T33n1709_p0518a19║體非世也。然過現未從虛妄生，是不相應行
T33n1709_p0518a20║蘊所攝，是有為故；真如雖遍，不同彼故。」從此
T33n1709_p0518a21║第三明二利智文有四句。且初第一菩提心
T33n1709_p0518a22║句。
T33n1709_p0518a23║經：「冐地質多散惹娜儞。」解曰：冐地質多者，
T33n1709_p0518a24║此云正覺心。散惹娜儞者，此云能生也。順此
T33n1709_p0518a25║方言，即前三世圓成能生菩提心也。《瑜伽》釋
T33n1709_p0518a26║云「冐字為種子。冐字詮一切法無縛義也。
T33n1709_p0518a27║若知自身菩提之心自性成就三世平等，猶如
T33n1709_p0518a28║虛空離一切相，則能了知一切有情心及諸
T33n1709_p0518a29║佛心，皆如自心本來清淨，則起大悲深生矜
T33n1709_p0518b01║慜，種種方便令諸有情離苦解脫，得至究竟
T33n1709_p0518b02║無縛無解，是為廣大菩提心也。」從此第二明
T33n1709_p0518b03║灌頂句。
T33n1709_p0518b04║經：「薩嚩毘矖迦毘色訖諦。」解曰：薩嚩毘矖
T33n1709_p0518b05║迦者，此云一切灌灑也。毘色訖諦者，此云所
T33n1709_p0518b06║灌也。會意翻云，以灌頂法而灌其頂。灌頂法
T33n1709_p0518b07║者，彼經有五。所謂寶冠、印、契及水、光明名號
T33n1709_p0518b08║而灌頂也。《瑜伽》釋云「薩字為種子。薩字者詮
T33n1709_p0518b09║一切法無染著義。由觀自他及諸佛心同一真
T33n1709_p0518b10║如，得同體悲，是故獲得不染不著，則得十方
T33n1709_p0518b11║一切諸佛法雨灌頂獲勝地也。」謂十地中地
T33n1709_p0518b12║地皆得勝上灌頂三業加持，於無量脩多羅
T33n1709_p0518b13║演說自在，廣利他故。從此第三法海出生句。
T33n1709_p0518b14║經：「達磨娑誐羅三步諦。」解曰：言達磨者，此
T33n1709_p0518b15║云法也。娑誐囉者，此云海也。三步諦者，此云
T33n1709_p0518b16║出生。順此方言，謂從法海出生無礙解無斷
T33n1709_p0518b17║盡也。《瑜伽》釋云「達字為種子，詮一切法染淨
T33n1709_p0518b18║二體皆不可得。以正體智斷本識中俱生智
T33n1709_p0518b19║障，則成法海流出教法，廣利樂故。」從此第四
T33n1709_p0518b20║無間聽聞句。
T33n1709_p0518b21║經：「阿暮伽室囉嚩儜。」解曰：言阿字者，上聲
T33n1709_p0518b22║短呼。言暮伽者，此云無間斷，古譯云不空者
T33n1709_p0518b23║謬也。室囉嚩儜者，此云間也。順此方言，於諸
T33n1709_p0518b24║佛所無間聽聞。《瑜伽》釋云「今依聲論釋無間
T33n1709_p0518b25║者，阿字為種子者，詮一切法本來寂靜、本
T33n1709_p0518b26║來涅槃。由證此法，遍周法界諸佛剎土大集
T33n1709_p0518b27║會中，於諸佛前所聞教法悉皆憶持永不忘
T33n1709_p0518b28║故。」從此第四明大普賢地句。
T33n1709_p0518b29║經：「摩賀三滿多跋捺囉步彌涅哩野諦。」解
T33n1709_p0518c01║曰：摩賀者，此云大也。三滿多者，此云普也。跋
T33n1709_p0518c02║捺囉者，此云賢也。言步彌者，此云地也。涅
T33n1709_p0518c03║哩野諦者，此云出生。順此方者，從前諸地所
T33n1709_p0518c04║修行願，能出生此大普賢地，即十地後等覺
T33n1709_p0518c05║地。然《瑜伽》中，從凡至聖總為四地：一者勝解
T33n1709_p0518c06║行地，通目地前；二者普賢行願地，通目十地；
T33n1709_p0518c07║三者大普賢地，即等覺地；四者普照曜地，即
T33n1709_p0518c08║成正覺地也。依彼釋者，摩字為種字者，詮一
T33n1709_p0518c09║切法我法空也。謂瑜伽者斷微細障，證我法
T33n1709_p0518c10║空，即超出此大普賢地，證普照照曜成等正
T33n1709_p0518c11║覺，福智莊嚴受用法身俱圓滿故。上明因竟，
T33n1709_p0518c12║從此第二總明果位。文有兩句：且初第一果
T33n1709_p0518c13║圓滿句。
T33n1709_p0518c14║經：「尾野（二合）羯囉拏跛哩鉢囉跛儞。」解曰：上
T33n1709_p0518c15║之五字，此云受記。下之六字，此云獲得。順此
T33n1709_p0518c16║方言，獲得受記，即是先得受記，今獲滿足也。
T33n1709_p0518c17║《瑜伽》釋云「尾野字為種子，尾野字者詮一切
T33n1709_p0518c18║法畢竟不可得，由果圓滿，究竟證得一切諸
T33n1709_p0518c19║法自性寂靜、自性涅槃，能證所證皆同一性，不增
T33n1709_p0518c20║不減，常圓滿故。」從此第二明禮敬句。
T33n1709_p0518c21║經：「薩嚩悉䭾娜麼塞訖哩諦。」解曰：薩嚩悉
T33n1709_p0518c22║䭾者，此云成就人，即是十地諸菩薩成就人
T33n1709_p0518c23║也。娜麼塞訖哩諦者，此云作禮。禮有二義：
T33n1709_p0518c24║一者禮彼般若之法、二者禮彼成正覺人。具
T33n1709_p0518c25║此二義，故十地者之所作禮也。《瑜伽》釋云「薩字
T33n1709_p0518c26║為種子。薩字者詮生滅義，於薩字中有其阿
T33n1709_p0518c27║字詮無生義。然果位中由證阿字不生不滅，
T33n1709_p0518c28║體常堅固猶若金剛，勝用自在，即能普現無
T33n1709_p0518c29║邊應化種種利樂，示有生滅實無生滅也。」上
T33n1709_p0519a01║明果竟。從此第三明佛菩薩母。文有兩句，且
T33n1709_p0519a02║初第一出生菩薩句。
T33n1709_p0519a03║經：「薩嚩冐地薩怛嚩散惹娜儞。」解曰：言薩
T33n1709_p0519a04║嚩者，此云一切也。冐地薩怛嚩者，此云菩
T33n1709_p0519a05║薩也。散惹娜儞者，此云出生。順此方言，出生
T33n1709_p0519a06║一切菩薩也。《瑜伽》釋云「薩字為種子。薩字者
T33n1709_p0519a07║詮一切法無等義也。由觀此字，心與真如平
T33n1709_p0519a08║等平等一相清淨，即是般若波羅密多，出
T33n1709_p0519a09║生一切菩薩地故。」從此第二佛世尊母句。
T33n1709_p0519a10║經：「婆誐嚩底沒䭾麼諦。」解曰：婆嚩底者，敵
T33n1709_p0519a11║對翻云具福者，會意譯云世尊。言沒䭾者，此
T33n1709_p0519a12║云覺也。言麼諦者，此云母也。順此方言，佛世
T33n1709_p0519a13║尊母。婆伽梵者男聲呼也，婆誐嚩底者女聲
T33n1709_p0519a14║呼也，二俱會意，譯云世尊。若依聲明敵對譯
T33n1709_p0519a15║者，婆伽云破，梵翻云能，能破四魔名婆伽梵。
T33n1709_p0519a16║又云薄阿梵，依聲明論分字釋云，薄名為破，
T33n1709_p0519a17║阿名無生，梵翻為證，智能證阿名為阿梵。由
T33n1709_p0519a18║阿梵故能破煩惱，故佛世尊不生不滅、不來
T33n1709_p0519a19║不去、不一不異、不常不斷、不增不減，具如是
T33n1709_p0519a20║德名薄阿梵。又云薄伽梵，薄伽云福智，梵翻
T33n1709_p0519a21║為具。會意譯云，由具福智莊嚴滿足名薄伽
T33n1709_p0519a22║梵，亦是男聲。《瑜伽》釋云「婆字為種子。婆字者
T33n1709_p0519a23║詮一切法有不可得。由心染故有生死，由心
T33n1709_p0519a24║淨故有涅槃，彼二離心俱不可得。」謂由般若
T33n1709_p0519a25║為生了因，即能出生一切諸佛，故名為母。上
T33n1709_p0519a26║十六句，如《瑜伽經》中亦屬普賢十六行也。從
T33n1709_p0519a27║此第二明三密門。
T33n1709_p0519a28║經：「阿羅嬭囉嬭阿囉拏迦囉嬭。」解曰：此
T33n1709_p0519a29║十二字其義深密，唯佛能知。依字釋者，亦得名
T33n1709_p0519b01║為三業清淨。阿字門者，詮一切法本來不生
T33n1709_p0519b02║也。囉字門者，詮一切法離塵義也。嬭字門者，
T33n1709_p0519b03║詮一切法無諍義也。由知諸法不生故離塵，
T33n1709_p0519b04║由離塵故得無諍，名阿囉嬭也。迦字門者，
T33n1709_p0519b05║詮一切法無造作義也。囉字門者，詮一切法
T33n1709_p0519b06║清淨義也。嬭字門者，詮一切法無諍義也。由
T33n1709_p0519b07║知諸法無造作故清淨，由清淨故得無諍，名
T33n1709_p0519b08║迦囉嬭也。阿字門者，詮一切法本來寂靜也。
T33n1709_p0519b09║囉字門者，詮一切法無垢義也。拏字門者，詮
T33n1709_p0519b10║一切法無諍義也。由知諸法寂靜故無垢，
T33n1709_p0519b11║由無垢故得無諍，名阿囉拏也。迦字門者，詮
T33n1709_p0519b12║一切法無造作也。囉字門者，詮一切法無分
T33n1709_p0519b13║別也。嬭字門者，詮一切法無動義也。由知諸
T33n1709_p0519b14║法無造作故無分別，由無分別故不動，由不
T33n1709_p0519b15║動故證摩訶般若波羅蜜多得無住道，名迦
T33n1709_p0519b16║囉嬭也。從此第三結明果德。
T33n1709_p0519b17║經：「摩賀鉢囉枳穰播囉弭諦娑嚩賀。」解曰：
T33n1709_p0519b18║言摩賀者，此云大也。鉢囉枳穰者，此云極智
T33n1709_p0519b19║也。播囉弭諦者，離義到義也。依聲明論分句
T33n1709_p0519b20║釋云，播藍伊（上聲）多，伊多者此岸也，播藍者彼
T33n1709_p0519b21║岸也。乘大極智，離生死此岸，到涅槃彼岸，得
T33n1709_p0519b22║無住處大涅槃也。娑嚩賀者，此岸到涅槃彼
T33n1709_p0519b23║岸，得無住處大涅槃也。娑嚩賀者，此云成就
T33n1709_p0519b24║義，亦云吉祥義，亦云圓寂義，亦云息災增益
T33n1709_p0519b25║義，亦云無住義。今取無住義，即是無住涅槃。
T33n1709_p0519b26║依此涅槃，盡未來際利樂有情無盡期，故名
T33n1709_p0519b27║娑嚩賀也。上言種子者，有其二義：一者引生
T33n1709_p0519b28║義、二者攝持義。且如十字合成一句，以初一
T33n1709_p0519b29║字而為種子，下之九字所有觀智依初別生。
T33n1709_p0519c01║又下九字攝入初字，即是初字攝持餘九。由
T33n1709_p0519c02║此而言，若知一法即知一切法，若知一法空
T33n1709_p0519c03║即知一切法空。能於一字專注觀察修諸
T33n1709_p0519c04║行願，一切行願皆得圓滿，即陀羅尼總持義
T33n1709_p0519c05║故。又此已上義差別者，攝前長行為十六句，
T33n1709_p0519c06║攝十六句為十二字，攝十二字為其十字，攝
T33n1709_p0519c07║彼十字歸一地字，從廣至略漸減漸深，一字現前
T33n1709_p0519c08║周于法界，性相平等至究竟位。觀行次第如
T33n1709_p0519c09║別軌儀廣分別耳。從此第三世尊印述。
T33n1709_p0519c10║經：爾時世尊聞是說已，讚金剛手等諸菩薩言：
T33n1709_p0519c11║「善哉善哉！若有誦持此陀羅尼者，我及十方諸
T33n1709_p0519c12║佛悉常加護，諸惡鬼神敬之如佛，不久當得阿
T33n1709_p0519c13║耨多羅三藐三菩提。」解曰：善哉善哉，印所
T33n1709_p0519c14║說故。諸佛同護，尊敬母故。鬼神敬仰，法威力
T33n1709_p0519c15║故。當得菩提，獲勝果故。從此第三諸王獲益。
T33n1709_p0519c16║於中分三：且初第一標諸國王。
T33n1709_p0519c17║經：「大王！吾以此經付囑汝等毘舍離國、憍薩羅
T33n1709_p0519c18║國、室羅筏國、摩伽陀國、波羅痆斯國、迦毘羅國、
T33n1709_p0519c19║拘尸那國、憍睒彌國、般遮羅國、波吒羅國、末
T33n1709_p0519c20║吐羅國、烏尸尼國、奔吒跋多國、提婆跋多
T33n1709_p0519c21║國、迦尸國、瞻波國，如是一切諸國王等，皆應
T33n1709_p0519c22║受持般若波羅蜜多。」解曰：付諸國王令受
T33n1709_p0519c23║持等，尊建正法永無眾難。此中所列十六
T33n1709_p0519c24║大國，與舊經文同小異。與《大集經．月藏分》第
T33n1709_p0519c25║十六、《大毘婆沙》一百二十四梵音不同，不可
T33n1709_p0519c26║和會。從此第二大眾驚歎。
T33n1709_p0519c27║經：時諸大眾阿修羅等，聞佛所說諸災難事，身
T33n1709_p0519c28║毛皆竪，高聲唱言：「願我未來不生彼國。」解
T33n1709_p0519c29║曰：時諸大眾者，總也。阿修羅等者，別也。諸
T33n1709_p0520a01║災難者，謂七難等。時濁惡故，七難等因惡業
T33n1709_p0520a02║增故。不生彼者，有二義也：大悲方便毀不願
T33n1709_p0520a03║生、報力下劣實不願生。從此第三諸王獲益。
T33n1709_p0520a04║經：時十六王即捨王位修出家道，具八勝處、十
T33n1709_p0520a05║一切處，得伏忍、信忍、無生法忍。解曰：捨王
T33n1709_p0520a06║位者，有實捨位身隨出家；有捨王位高慢心
T33n1709_p0520a07║故，發菩提心即出家道也。餘八勝等，具如前
T33n1709_p0520a08║矣。大文第三聞法獲益。於中分二：且初第一
T33n1709_p0520a09║大眾獲益。
T33n1709_p0520a10║經：爾時一切人天大眾、阿脩羅等，散曼陀羅花、
T33n1709_p0520a11║曼殊沙花、婆師迦花、蘇曼那花以供養佛，隨其
T33n1709_p0520a12║種性得三脫門，生空、法空，菩提分法。解曰：
T33n1709_p0520a13║爾時一切等者，同聞眾也。初二諸天花，後二
T33n1709_p0520a14║人中花。此若實花，如文應悉；若變現者，准上
T33n1709_p0520a15║應知。隨其種性者，三乘種性也。得三脫門及
T33n1709_p0520a16║生空者，通三乘得也。言法空者，唯大乘得也。
T33n1709_p0520a17║菩提分法者，亦通三乘，具如前矣。然般若法
T33n1709_p0520a18║得三乘果者，如《大般若》五百九十三，善勇猛
T33n1709_p0520a19║言：「唯願世尊哀愍我等，為具宣說如來境智。
T33n1709_p0520a20║若有情類於聲聞乘性決定者，聞此法已速能
T33n1709_p0520a21║證得自無漏地。於獨覺乘性決定者，聞此法
T33n1709_p0520a22║已速依於自乘而得出離。於無上乘性決
T33n1709_p0520a23║定者，聞此法已速證無上正等菩提。乃至而
T33n1709_p0520a24║於三乘性不定者，聞此法已速發無上正等覺
T33n1709_p0520a25║心。」則般若法非唯大乘，亦令二乘得自果故。
T33n1709_p0520a26║從此第二菩薩獲益。文復分二：且初第一獲
T33n1709_p0520a27║諸勝忍。
T33n1709_p0520a28║經：無量無數菩薩摩訶薩，散拘勿頭花、波頭
T33n1709_p0520a29║摩花而供養佛，無量三昧悉皆現前，得住順忍、
T33n1709_p0520b01║無生法忍。解曰：菩薩眾多，云無量數。散赤
T33n1709_p0520b02║紅等二色蓮華，三昧及忍如前釋也。從此第
T33n1709_p0520b03║二現身成佛。
T33n1709_p0520b04║經：無量無數菩薩摩訶薩得恒河沙諸三昧門，
T33n1709_p0520b05║真俗平等，具無礙解，常起大悲，於百萬億阿僧
T33n1709_p0520b06║祇佛剎微塵數世界廣利眾生，現身成佛。
T33n1709_p0520b07║解曰：無量等者，明菩薩廣也。恒河沙三昧者，
T33n1709_p0520b08║明三昧多也。真俗等者，諦境辨悲，明具德
T33n1709_p0520b09║也。塵剎成佛，廣利樂故。隨前所聞，皆獲益矣。
T33n1709_p0520b10║囑累品第八
T33n1709_p0520b11║大文第三明流通分。辨來意者，上廣正智，下
T33n1709_p0520b12║顯悲深。雖佛智悲常無間斷，約文前後隨有
T33n1709_p0520b13║偏增，於此下文明諸誡故。釋品名者，囑謂付
T33n1709_p0520b14║囑，累即重累，荷佛重累故名囑累。又以此法
T33n1709_p0520b15║囑付諸王，賀累弘宣令佛種不斷。又囑般若
T33n1709_p0520b16║累代流傳，令除災難利樂有情。如《大品經》囑
T33n1709_p0520b17║付聲聞、《法花經》中付諸菩薩，當根攝益隨別
T33n1709_p0520b18║不同。此令三寶久住，非王不能建立，滿請
T33n1709_p0520b19║主所為，故囑付非餘。分文解者，大分三段：初
T33n1709_p0520b20║標所付法、次廣明諸誡、後問名奉行。初所付
T33n1709_p0520b21║法，文復分二：且初第一標時付法。其義者何？
T33n1709_p0520b22║經：佛告波斯匿王：「今誡汝等，吾滅度後正法
T33n1709_p0520b23║欲滅，後五十年、後五百年、後五千年無佛法
T33n1709_p0520b24║僧，此經三寶付諸國王建立守護。」解曰：今
T33n1709_p0520b25║誡汝等者，誡謂教誡，約勅義故。此與諸戒有
T33n1709_p0520b26║差別者，隨心轉戒，由定道故；不隨心戒，勝思
T33n1709_p0520b27║願故。此中誡者，佛大悲故，恐滅度後正法隱
T33n1709_p0520b28║沒，諸有情等十惡轉增，長劫輪迴，無救護者，
T33n1709_p0520b29║誡諸王等令建立故。又誡凡聖任持守護，則
T33n1709_p0520c01║諸國境永無災難故。經等言，無不攝故。後五
T33n1709_p0520c02║等者，是正法、像法、末法時也。如《大乘同性經》
T33n1709_p0520c03║下卷云「如來顯現從兜率下，乃至住持一切
T33n1709_p0520c04║正法、一切像法、一切滅法，如是化事皆是應
T33n1709_p0520c05║身」也。又《善見論》云「初一千年，若諸弟子勤行
T33n1709_p0520c06║精進，得阿羅漢果。第二千年，得第三果。第三
T33n1709_p0520c07║千年，得第二果。第四千年，得於初果。從此已
T33n1709_p0520c08║後是我末法。」准上論文，正法之時多得無學，
T33n1709_p0520c09║像法之時得前三果，末法之時不得道果。又
T33n1709_p0520c10║如《別記》，正法一千年、像法一千年、末法一萬
T33n1709_p0520c11║年。此三別者，有教有行有得果證，名為正法；
T33n1709_p0520c12║有教有行而無果證，名為像法；唯有其教無
T33n1709_p0520c13║行無證，名為末法。然《法花》、《金剛》俱言五百，此
T33n1709_p0520c14║言五十，其意者何？如《記法住經》以百分配也，
T33n1709_p0520c15║取後五十舉其衰位。如人百齡，以後五十漸
T33n1709_p0520c16║就衰退以喻法也。由前好世弘建非難，後惡
T33n1709_p0520c17║時故皆囑矣。又如《婆沙》，一切有宗說正法五
T33n1709_p0520c18║百年，雖說八敬，由不行故。大眾部說正法千
T33n1709_p0520c19║年，非全不行，亦有行故。雖有二文，多依後說。
T33n1709_p0520c20║又《法住記》云「十六阿羅漢各將無量眷屬，於
T33n1709_p0520c21║人壽漸增至七萬歲時，已本願力用其七寶
T33n1709_p0520c22║為佛造窣堵波，釋迦舍利自然流入塔中。後
T33n1709_p0520c23║佛舍利塔總陷入地，至金剛際時，諸羅漢化
T33n1709_p0520c24║火燒身入般涅槃。次有七俱胝獨覺出世，化
T33n1709_p0520c25║諸眾生。至人壽漸增減八萬歲時，一時各般
T33n1709_p0520c26║無餘涅槃。次後彌勒佛出世也。」又《蓮花面經》，
T33n1709_p0520c27║最後佛法滅盡時，如來舍利陷入龍宮，龍宮
T33n1709_p0520c28║法滅陷入金剛際。次後七日七夜天地大黑，
T33n1709_p0520c29║有外道空中聲言：「沙門瞿曇法今滅盡。我等
T33n1709_p0521a01║當得教化一切法界眾生。」發此語已，現身陷
T33n1709_p0521a02║入阿鼻地獄。次後彌勒佛出世也。無佛法僧
T33n1709_p0521a03║者，如河少水亦得稱無，故就前三以經付囑。
T33n1709_p0521a04║若全無者，何所付焉？從此第二宣說修行。
T33n1709_p0521a05║經：「今我四部諸弟子等，受持讀誦解其義理，
T33n1709_p0521a06║廣為眾生宣說法要，令其修習出離生死。」解
T33n1709_p0521a07║曰：言四部者，出家在家各二如上。言出離者，
T33n1709_p0521a08║三乘修習皆出生死。從此第二廣明諸誡。於
T33n1709_p0521a09║中分三：初廣明諸誡、次諸王敬承、後大眾傷
T33n1709_p0521a10║歎。初明諸誡，文分為七：第一自恃破滅誡。文
T33n1709_p0521a11║復分三：且初第一標建立人。
T33n1709_p0521a12║經：「大王！後五濁世，一切國王、王子大臣，自恃高
T33n1709_p0521a13║貴，破滅吾教。」解曰：言五濁者，依《俱舍論》第
T33n1709_p0521a14║十二云，所謂命濁、劫濁、煩惱濁、見濁、眾生濁
T33n1709_p0521a15║也。所言濁者，如《俱舍》云「劫滅將末，壽等鄙下，
T33n1709_p0521a16║猶如滓穢，說為濁故。」《正理》三十二云「極鄙下
T33n1709_p0521a17║故、應棄捨故、如滓穢故，故名濁也。」總言五者，
T33n1709_p0521a18║帶數釋也。釋別名者，如《瑜伽論》四十四云「一
T33n1709_p0521a19║者命濁，如於今時壽短促故。二者劫濁，漸次
T33n1709_p0521a20║趣入三災中劫，損資具故。三煩惱濁，有情多
T33n1709_p0521a21║分習近非法，貪嗔癡等所擾惱故。四者見濁，
T33n1709_p0521a22║有情多分壞滅正法，虛妄推求五見增故。五
T33n1709_p0521a23║有情濁，有情多分不識父母、不見怖畏，諸惡增
T33n1709_p0521a24║故。」此次第者，壽及資具鈍利作業，果緣因等
T33n1709_p0521a25║依苦集故。或有處說，利鈍作業感內外果，依
T33n1709_p0521a26║治斷故。出五體者，壽依命根，依識為性。劫濁
T33n1709_p0521a27║有情以蘊為性。煩惱與見，心所為性。一種四
T33n1709_p0521a28║現，五蘊為體。立所以者，如《正理》云「豈不壽、劫、
T33n1709_p0521a29║有情三濁互不相離，見濁即用煩惱為體。五
T33n1709_p0521b01║應不成，理實應然，但為次第顯五衰損極增
T33n1709_p0521b02║盛故。何等為五？一壽衰損，時極短故。二資
T33n1709_p0521b03║具衰損，少光澤故。三善品衰損，欣惡行故。四
T33n1709_p0521b04║寂靜衰損，展轉相違成諠諍故。五自體衰損，
T33n1709_p0521b05║非出世間功德器故。」又《俱舍》云「由前二濁，壽
T33n1709_p0521b06║命資具極衰損故。由次二濁，善品衰損，樂自
T33n1709_p0521b07║苦故，或損在家出家善故。由後一濁，衰損自
T33n1709_p0521b08║身，身量色力念智勤勇及無病故。」此對治者，
T33n1709_p0521b09║由三善根起諸正見，修十善行果勝妙故，如
T33n1709_p0521b10║常分別。一切國王者，贍部洲中一切國王也。
T33n1709_p0521b11║王子大臣者，如文悉也。謂此三人力用自在，
T33n1709_p0521b12║遙承付囑建立正法而不建立，自恃高貴
T33n1709_p0521b13║乃破滅矣。從此第二明其非法。
T33n1709_p0521b14║經：「明作制法，制我弟子比丘比丘尼不聽出家
T33n1709_p0521b15║修行正道，亦復不聽造佛塔像。白衣高座比丘
T33n1709_p0521b16║地立，與兵奴法等無有異。」解曰：制我弟
T33n1709_p0521b17║子者，不令出家也。修行正道者，頭陀等也。造
T33n1709_p0521b18║佛塔像者，制造佛像、制造塔像也。白衣高座
T33n1709_p0521b19║者，在家出家高下座立。此二非法，如喻悉也。
T33n1709_p0521b20║從此第三結明不久。
T33n1709_p0521b21║經：「當知爾時法滅不久。」解曰：由初一故，傳
T33n1709_p0521b22║者全無。由後五故，有而不久。從此第二國土
T33n1709_p0521b23║破滅誡。文分為三：且初第一標能制人。
T33n1709_p0521b24║經：「大王！破國因緣皆汝自作，恃己威力制四部
T33n1709_p0521b25║眾不聽修福。」解曰：制修三學習戒定慧，制
T33n1709_p0521b26║修供養真福業事。從此第二明其非法。
T33n1709_p0521b27║經：「諸惡比丘受別請法，知識比丘共為一心，
T33n1709_p0521b28║互相親善齊會求福，是外道法，都非我教。百
T33n1709_p0521b29║姓疾疫，無量苦難。」解曰：別請朋黨，毀如外
T33n1709_p0521c01║道。由出家眾不善守護，作此非法亂正因故，
T33n1709_p0521c02║制修福業為不善因，惡鬼惡龍作諸苦難。從
T33n1709_p0521c03║此第三結明破滅。
T33n1709_p0521c04║經：「當知爾時國土破滅。」解曰：如文悉矣。從
T33n1709_p0521c05║此第三法滅不久誡。文分為三：且初第一標
T33n1709_p0521c06║能作人。
T33n1709_p0521c07║經：「大王！法末世時，國王大臣、四部弟子各作非
T33n1709_p0521c08║法。」解曰：此總標也。從此第二明其非法。
T33n1709_p0521c09║經：「橫與佛教作諸過咎，非法非律繫縛比丘，
T33n1709_p0521c10║如彼獄囚。」解曰：依德有德，如教修行，橫為
T33n1709_p0521c11║遏咎、非法拘擯，如獄囚故。從此第三結明
T33n1709_p0521c12║不久。
T33n1709_p0521c13║經：「當知爾時法滅不久。」解曰：結也。從此第
T33n1709_p0521c14║四隨因感果。於中分三：初標自毀人、次非法
T33n1709_p0521c15║獲報、後舉喻釋成。初中復二：且初第一標自
T33n1709_p0521c16║毀人。
T33n1709_p0521c17║經：「大王！我滅度後，四部弟子、一切國王王子百
T33n1709_p0521c18║官乃是住持護三寶者，而自破滅。」解曰：四
T33n1709_p0521c19║部弟子者，住持眾也。國王百官者，立護眾也。
T33n1709_p0521c20║教依此二得住世間，不持不護即破滅故。從
T33n1709_p0521c21║此第二舉喻彰過。
T33n1709_p0521c22║經：「如師子身中虫，自食師子肉，非外道也。」解
T33n1709_p0521c23║曰：如師子身中虫者，如《蓮花面經》佛告阿難：
T33n1709_p0521c24║「譬如師子若命終者，若水若陸所有眾生不
T33n1709_p0521c25║敢噉食。唯師子身自生諸虫，還自噉食師子
T33n1709_p0521c26║之肉。阿難！我之佛法非餘能壞，是我法中諸
T33n1709_p0521c27║惡比丘自毀壞故。」如彼經中但喻出家，今此
T33n1709_p0521c28║經中具明四眾不能行護，喻同彼故。從此第
T33n1709_p0521c29║二壞法獲報。於中分三：一順現報、二順生報、
T33n1709_p0522a01║三順後報。初中復二：且初第一明諸惡。
T33n1709_p0522a02║經：「壞我法者得大過咎，正法衰薄，民無正行，諸
T33n1709_p0522a03║惡漸增，其壽日減，無復孝子，六親不和，天龍不
T33n1709_p0522a04║祐。」解曰：壞我法等者，兩句標也。正法衰薄
T33n1709_p0522a05║等者，明邪行也。諸惡漸增等者，惡行漸增壽
T33n1709_p0522a06║命短促也。無復孝子等者，家無孝子六親不
T33n1709_p0522a07║和也。天龍不祐者，八部天龍捨而去矣。此第
T33n1709_p0522a08║二明災怪起。
T33n1709_p0522a09║經：「惡鬼惡龍日來侵害，災怪相繼為禍縱橫。」
T33n1709_p0522a10║解曰：惡鬼惡龍者，惡鬼疾疫、惡龍旱澇風雨
T33n1709_p0522a11║不時也。災怪相繼者，眾難競起也。言縱橫
T33n1709_p0522a12║者，南北為縱、東西為橫，明其四方有災難矣。
T33n1709_p0522a13║從此第二明順生報。
T33n1709_p0522a14║經：「當墮地獄、傍生、餓鬼。」解曰：當墮等者，作
T33n1709_p0522a15║不善業有上中下，於三惡趣受異熟果。從此
T33n1709_p0522a16║第三明順後報。
T33n1709_p0522a17║經：「若得為人，貧窮下賤、諸根不具。」解曰：明
T33n1709_p0522a18║後報也。從此第三舉喻釋成。
T33n1709_p0522a19║經：「如影隨形、如響應聲，如人夜書，火滅字存。
T33n1709_p0522a20║毀法果報亦復如是。」解曰：如影隨形者，影
T33n1709_p0522a21║與身俱，喻順現也。如響應聲，聲滅響應，喻
T33n1709_p0522a22║順生也。如人夜書火滅字存者，火喻作業，字
T33n1709_p0522a23║喻熏習。火字二現，喻一現種，舉已見邊顯不
T33n1709_p0522a24║見故。火業雖滅，字種不亡，招順後報近遠必
T33n1709_p0522a25║熟。又現等有幾、何業定招？染善勝因，如常分
T33n1709_p0522a26║別。從此第五佛法不久誡。文分為三：且初第
T33n1709_p0522a27║一標制法人。
T33n1709_p0522a28║經：「大王！未來世中一切國王、王子大臣。」解
T33n1709_p0522a29║曰：設法人也。從此第二明其非法。
T33n1709_p0522b01║經：「與我弟子橫立記籍，設官典主大小僧統，
T33n1709_p0522b02║非理役使。」解曰：西國出家者不立記籍亦
T33n1709_p0522b03║無主典，僧中統攝悉皆無矣。非理役使者，同
T33n1709_p0522b04║俗策役也。從此第三結法不久。
T33n1709_p0522b05║經：「當知爾時佛法不久。」解曰：如文悉也。從
T33n1709_p0522b06║此第六受邪橫制誡。文分為三：且初第一標
T33n1709_p0522b07║依法人。
T33n1709_p0522b08║經：「大王！未來世中，一切國王、四部弟子，當依十
T33n1709_p0522b09║方一切諸佛常所行道建立流通。」解曰：建
T33n1709_p0522b10║立三學，即常道故。從此第二明其非法。文復
T33n1709_p0522b11║分二：且初第一明起非法。
T33n1709_p0522b12║經：「而惡比丘為求名利，不依我法，於國王前自
T33n1709_p0522b13║說過患，作破法緣。」解曰：不依我法者，三學
T33n1709_p0522b14║之外盡非佛法。附近破法，以事應知。從此第
T33n1709_p0522b15║二明橫制法。
T33n1709_p0522b16║經：「其王不別，信受此語，橫立制法，不依佛戒。」
T33n1709_p0522b17║解曰：諸部律說隨佛所制，當如法行。佛所不
T33n1709_p0522b18║制不應橫制，制即非矣。從此第三結明不久。
T33n1709_p0522b19║經：「當知爾時法滅不久。」解曰：如文悉也。從
T33n1709_p0522b20║此第七自作破國誡。文分為三：且初第一標
T33n1709_p0522b21║自作人。
T33n1709_p0522b22║經：「大王！未來世中，國王大臣、四部弟子。」解
T33n1709_p0522b23║曰：標其人也。從此第二明其非法。
T33n1709_p0522b24║經：「自作破法破國因緣，身自受之，非佛法咎，天
T33n1709_p0522b25║龍捨去，五濁轉增。」解曰：自作破法者，謂四
T33n1709_p0522b26║部眾不能依教如法修行也。破國因緣者，國
T33n1709_p0522b27║王大臣自不持正建立正法也。此二相資，正
T33n1709_p0522b28║法隱沒，天龍不護，五濁增故。從此第二結過
T33n1709_p0522b29║無盡。
T33n1709_p0522c01║經：「若具說者，窮劫不盡。」解曰：近結此文濁
T33n1709_p0522c02║惡無盡，遠結上六種類無盡也。從此第二諸
T33n1709_p0522c03║王敬承。於中分二：且初第一諸王悲慟。
T33n1709_p0522c04║經：爾時十六大國王聞說未來如是諸誡，悲啼
T33n1709_p0522c05║號泣聲動三千，天地昏闇光明不現。解曰：
T33n1709_p0522c06║諸王悲泣震動大千，日月不現，即昏闇也。從
T33n1709_p0522c07║此第二依教敬承。
T33n1709_p0522c08║經：時諸王等各各至心受持佛語，不制四部出
T33n1709_p0522c09║家學道，當如佛教。解曰：如文悉矣。從此第
T33n1709_p0522c10║三大眾傷歎。
T33n1709_p0522c11║經：爾時恒河沙等無量大眾皆共歎言：「當爾之
T33n1709_p0522c12║時，世間空虛，是無佛世。」解曰：傷歎惡時，正
T33n1709_p0522c13║慧失滅、住持教沒，即無佛故。從此第三問名
T33n1709_p0522c14║奉行。於中分二：初問經名、後明奉行。初中復
T33n1709_p0522c15║五：且初第二仁王發問。
T33n1709_p0522c16║經：爾時波斯匿王白佛言：「世尊！當何名此經？
T33n1709_p0522c17║我等云何奉持？」解曰：問名奉持也。從此第
T33n1709_p0522c18║二世尊為答。
T33n1709_p0522c19║經：佛告大王：「此經名為仁王護國般若波羅蜜
T33n1709_p0522c20║多；亦得名為甘露法藥，若有服行能愈諸疾。」
T33n1709_p0522c21║解曰：此經名者，初即仁王請問，從請主以標
T33n1709_p0522c22║名。次即依德，彰能愈生死之疾。深累尚遣，況
T33n1709_p0522c23║淺近災咎而不滅者乎？從此第三明經功德。
T33n1709_p0522c24║經：「大王！般若波羅蜜多所有功德，猶如虛空不
T33n1709_p0522c25║可測量。」解曰：隨諸句義，如空不測。從此第
T33n1709_p0522c26║四能護王臣。
T33n1709_p0522c27║經：「若有受持讀誦之者，所獲功德能護仁王及
T33n1709_p0522c28║諸眾生。」解曰：經力深妙，隨讀護持，大悲威
T33n1709_p0522c29║光等無高下。從此第五喻顯受持。
T33n1709_p0523a01║經：「猶如垣牆亦如滅壁。是故汝等應當受持。」
T33n1709_p0523a02║解曰：護家護國，二喻受持。從此第二大眾奉
T33n1709_p0523a03║持。
T33n1709_p0523a04║經：佛說是經已，彌勒、師子吼等無量菩薩摩訶
T33n1709_p0523a05║薩，舍利弗、須菩提等無量聲聞，欲界無量天人，
T33n1709_p0523a06║比丘、比丘尼、優婆塞、優婆夷，阿修羅等一切大
T33n1709_p0523a07║眾，聞佛所說，皆大歡喜，信受奉行。解曰：大
T33n1709_p0523a08║眾聞法，喜躍奉行也。良賁嗟居像季，聖不親
T33n1709_p0523a09║覩，虛陶玄運悲捧餘輝。舊疏傳經久盈區宇，
T33n1709_p0523a10║今屬巨唐御曆四海光臨，再譯斯經，詔令
T33n1709_p0523a11║贊述。良賁僧中至下，豈敢筌蹄，但以經發綸
T33n1709_p0523a12║行微螢助日，詢諸舊轍夕惕臨深，詞旨疎蕪
T33n1709_p0523a13║尤增慚懼。請夫宗匠詳而正焉。
T33n1709_p0523a14║採集經論諸要旨，附贊般若妙難思，
T33n1709_p0523a15║以斯片善施群生，願共速登無上覺。
T33n1709_p0523a16║仁王經疏卷下三終
T33n1709_p0523a17║法師智炬高明、詞峯逈秀，親憑梵夾弘闡微
T33n1709_p0523a18║言，幽賾真宗、演成章疏，開如來之祕藏、示群有
T33n1709_p0523a19║之迷津，貫玉聯珠、鉤深致遠，再三披閱，頗謂精
T33n1709_p0523a20║詳，傳之招提永為法寶也。
T33n1709_p0523a21║沙門良賁言：伏奉今年二月十一日恩命，令
T33n1709_p0523a22║在內於南桃園修撰新譯仁王般若經疏。微僧
T33n1709_p0523a23║寡學，懼不稱　旨，洗心𣺫慮扣寂求音，發明起
T33n1709_p0523a24║自於天言、加被仰憑於　佛力，咸約經論演暢
T33n1709_p0523a25║真乘，亦猶集群玉於崑山、納大川於溟海，火生
T33n1709_p0523a26║於木與七耀而俱明、識轉於智體一相而等照，
T33n1709_p0523a27║成道者法也、載法者經也、釋經者疏也，廣度群
T33n1709_p0523a28║有同於大通。是菩提心，如　陛下意，謹以今月
T33n1709_p0523a29║八日繕寫畢功，文過萬言、部有三卷，施行竊慚
T33n1709_p0523b01║於愚見、裁成異於　聖恩，并陀羅尼念誦軌儀
T33n1709_p0523b02║一卷，承明殿講密嚴經對　御記一卷，今並同
T33n1709_p0523b03║進。輕塵　玄鑒，祇畏無任。謹奉表陳進以聞。
T33n1709_p0523b04║沙門良賁誠歡誠懼謹言。
T33n1709_p0523b05║　　永泰二年十一月八日奉
T33n1709_p0523b06║　　　　　　　詔內修疏沙門良賁上表