T35n1732_p0032b07║
T35n1732_p0032b08║大方廣佛華嚴經搜玄分齊通智
T35n1732_p0032b09║方軌卷第二（之上）
T35n1732_p0032b10║
T35n1732_p0032b11║終南山至相寺沙門智儼述
T35n1732_p0032b12║第三會佛昇須彌頂品第九
T35n1732_p0032b13║四門同前。一釋名者，佛者化主，昇者上進，
T35n1732_p0032b14║須彌者妙高山，頂者居勝尊上也。問：何故
T35n1732_p0032b15║此下四會在天說者？答：德行位成，除障淨勝，
T35n1732_p0032b16║故在天說耳。此答前十住位問也。二來意。
T35n1732_p0032b17║何故來者，信故解也。此初辨會來意。又何故
T35n1732_p0032b18║會來？既報體成已，次須起化赴機，故來也。
T35n1732_p0032b19║因此略料簡教興所表。今諸會但不捨離
T35n1732_p0032b20║本處，即表起行成報體堅固不移也，而往
T35n1732_p0032b21║諸會即表起用隨機，此釋約修行體；若望
T35n1732_p0032b22║生解起信門，即顯行位增微耳。又解文中
T35n1732_p0032b23║約佛起用赴機以解者，即善知識力也；若
T35n1732_p0032b24║約分位等解者，即約自修行解也，可思准
T35n1732_p0032b25║之。又此會已下四會並位相增，與前信行
T35n1732_p0032b26║少別，於三乘一乘法義亦須交絡，思准之，
T35n1732_p0032b27║餘會並同此意。品來者，前說信法已，次辨
T35n1732_p0032b28║赴，後說所依處耳。三宗者，約會分別有二：
T35n1732_p0032b29║一約人、二約法。人有化主及助化，各有體
T35n1732_p0032c01║德用，但局此會。二約法者，謂十解法，後當
T35n1732_p0032c02║辨耳。約品宗者，若依利他時現處及供
T35n1732_p0032c03║養，即顯法緣；若約自利時，此即機感相應，
T35n1732_p0032c04║機緣體用成也。四辨文，此會有六品，分三：
T35n1732_p0032c05║初二品明方便發起、次二品明正位相、次二
T35n1732_p0032c06║品明後成滿足行相。初二品分二：初起用隨
T35n1732_p0032c07║物、二「帝釋遙見」下辨機感相應。前文有二：
T35n1732_p0032c08║初辨依正二融，即顯前體淨；二復顯後用
T35n1732_p0032c09║淨，自在無礙成事之本也。諸會有文，並同
T35n1732_p0032c10║此釋耳，但進勝異也。問：此文何故不在初
T35n1732_p0032c11║會後，乃在後會前？答：若初會後，即但顯說
T35n1732_p0032c12║法利益義明，與後化用體義不顯，故在後
T35n1732_p0032c13║會前辨耳。餘會同此。何故不在第一會後
T35n1732_p0032c14║料簡？為前會兼餘義，意在彼釋；後第六七
T35n1732_p0032c15║八會亦顯別有餘義意耳。體中，身口意三
T35n1732_p0032c16║也。二「爾時世尊」下彰用應物，即用淨也。餘
T35n1732_p0032c17║相可知。第二相應，文有五序：一住處序，以
T35n1732_p0032c18║動靜無礙無處不至，為此說法德也；二請
T35n1732_p0032c19║佛序；三集眾序；四放光序；五讚歎序。若通
T35n1732_p0032c20║下〈住品〉即八序，謂入定、加勸及起定也。又約
T35n1732_p0032c21║品分文亦好也。初住處序及請序，有六：一
T35n1732_p0032c22║見佛來，用從實起，即發心緣。二「即於妙勝
T35n1732_p0032c23║殿」下明天主嚴供養故請佛，具顯從解成
T35n1732_p0032c24║法供養行，即成根也。三世尊即受，赴感施
T35n1732_p0032c25║化，釋音寂然，表息亂應真也。五說偈下，表
T35n1732_p0032c26║從定發慧。六「佛昇坐」下正明化用事成相。
T35n1732_p0032c27║嚴具文分二：初嚴具，即成根也；二請，即成
T35n1732_p0032c28║欲也。初嚴中有三：初總、次嚴坐具、三結。二
T35n1732_p0032c29║「爾時帝釋」下明其請佛，即表欲也。偈文有
T35n1732_p0033a01║三：一憶本行、二偈讚、三結通十方。六化成
T35n1732_p0033a02║中有三：初處坐、二辨用相、三等通餘方也。
T35n1732_p0033a03║菩薩雲集品第十
T35n1732_p0033a04║四門同上。一釋名。菩薩者是人。雲者潤益
T35n1732_p0033a05║故，又齗齶貌也。集者聚集。妙勝等者別處也。
T35n1732_p0033a06║二來意者，何故來？辨處已，次明集眾。三集眾
T35n1732_p0033a07║歎德，順法為宗。四辨文者，此文有三序：一
T35n1732_p0033a08║集眾、二放光、三歎佛。今此下三會集眾，何故
T35n1732_p0033a09║不在初品？復何故一一方各有十？又放光
T35n1732_p0033a10║下何以不漸集眾？答：前會位相未成，但顯
T35n1732_p0033a11║行圓，故在初品說。今此行位具成，同彰行
T35n1732_p0033a12║位、利潤益故，共在此品也。所以一一方具
T35n1732_p0033a13║十者，欲顯解相分明圓融數等，一方即一切
T35n1732_p0033a14║方也。所以此放光下不漸集眾者，欲顯行
T35n1732_p0033a15║位圓成，無有增減之相故也。於中別有增
T35n1732_p0033a16║減，義用上准。成即得也，上下應可准思之。
T35n1732_p0033a17║上第一會釋集眾光者，亦是准義，初為後
T35n1732_p0033a18║則耳。初集眾序，內有二：初指方辨數。此中
T35n1732_p0033a19║一一方者，或通上會、或不通上信行又不
T35n1732_p0033a20║成位相，為此不通；下三會位顯，故通義也。
T35n1732_p0033a21║二「其世」下列名耳。名有三：初明十方佛土菩
T35n1732_p0033a22║薩三種世間，即為二也；二「此諸佛神力」下明
T35n1732_p0033a23║集諸菩薩，有三淨行雲集，依方坐可知。三
T35n1732_p0033a24║「如此世界」下結類十方成法界會。佛同名
T35n1732_p0033a25║月者，依月起光故、清涼故，解法准之。菩薩
T35n1732_p0033a26║同名慧者，解之始故。足指放光者，表立解位
T35n1732_p0033a27║不退故，有二可知。三讚歎。序文有十菩薩
T35n1732_p0033a28║相生次第歎，解相明白耳可知。一、法慧，偈有
T35n1732_p0033a29║二：初長行生起；二正偈頌。下並准之。此文
T35n1732_p0033b01║有二：初七牒眾，明是佛力所成，即結前品
T35n1732_p0033b02║中六段義。次三明勝行者得見佛，餘莫知
T35n1732_p0033b03║者，即通讚前難思。下諸人偈，並約理成也。
T35n1732_p0033b04║二、一切慧，偈有六：初三明謂見之徒不見
T35n1732_p0033b05║真佛、次三顯解無生法身常現、次一明取
T35n1732_p0033b06║著者失、次一明慧解者益、次一明解佛因
T35n1732_p0033b07║緣成即離癡惑、次一推功在本。三、勝慧，偈
T35n1732_p0033b08║有六：初三明妄取者失、次一明有解者德、
T35n1732_p0033b09║次一約法辨觀益、次三推功在佛、次一能
T35n1732_p0033b10║淨慧者見法身、次一推功在本。四、功德慧，
T35n1732_p0033b11║偈有五：初四明迷者失、次一示勝方便、次
T35n1732_p0033b12║三明得法性益、次一歎佛利生方便、次一
T35n1732_p0033b13║推功在本。五、精進慧，偈有三：初一彰失、次
T35n1732_p0033b14║一辨德、次八廣辨觀式獲益相。八文內，前四
T35n1732_p0033b15║無相生、後四真實性也。六、善慧偈，有四：初二
T35n1732_p0033b16║明有解能度自他、次五明無生故應真性、
T35n1732_p0033b17║次一半歎解勝能、次一半推功在本。七、智
T35n1732_p0033b18║慧，偈有三：初一明因教成正解、次六明迷
T35n1732_p0033b19║教理者失、次三重成解德。八、真實慧，偈有
T35n1732_p0033b20║五：初二挍量勝劣得失、次二辨所觀境、次
T35n1732_p0033b21║一舉益勸學、次一釋知者名、次四示其觀
T35n1732_p0033b22║儀。九無上慧，偈有四：初一釋人名、次六歎
T35n1732_p0033b23║自利、次二歎利他德、次一推功在本。十、堅
T35n1732_p0033b24║固慧，偈有四：初四歎佛是真歸、次二舉德
T35n1732_p0033b25║勸依、次二引自勸物令入、次二舉勝人
T35n1732_p0033b26║顯德無盡以勸依也。
T35n1732_p0033b27║十住品第十一
T35n1732_p0033b28║分別有五：一釋十住名，即辨來意。十者數，
T35n1732_p0033b29║住者不退位也。何故來？正說故。二明所治，是
T35n1732_p0033c01║前百障應位斷故，若三乘熟教所斷外道我
T35n1732_p0033c02║執。三所得，光增定及頂善根。
T35n1732_p0033c03║四所成，即十解成。即是三乘熟教說，即此品
T35n1732_p0033c04║宗。五釋文。自下第三品分為正宗。此中二品
T35n1732_p0033c05║即為二：初通道俗、二〈梵行品〉是出家別行法。
T35n1732_p0033c06║初品若義分文，此初有三序。光師云：有八
T35n1732_p0033c07║序，為三：初品二合名住處序、次品三合名
T35n1732_p0033c08║集眾序、此品三合起說序。又依〈地品〉，此下
T35n1732_p0033c09║三會各有六分：初名三昧分、二加分、三起
T35n1732_p0033c10║分、四本分、五說分、六利益分。分齊至文應
T35n1732_p0033c11║知。又此文有二：初明三昧序、次「告眾菩薩
T35n1732_p0033c12║言」下正宗。三昧序加意上已辨。定名無量方
T35n1732_p0033c13║便定，方便是智，定成勝智知法故。所以法
T35n1732_p0033c14║慧菩薩入定及說者，如下論應知。二加序，
T35n1732_p0033c15║有三：初辨同加，此有三：一明現身及顯
T35n1732_p0033c16║同名即為二也；二同讚亦有二可知。三釋
T35n1732_p0033c17║得所以，有四可知。二「欲令汝廣說」下明加
T35n1732_p0033c18║所為，有十一句：一總、九別、後一結成位也。
T35n1732_p0033c19║第二九句內，初五自分、次四勝進耳。三「善男
T35n1732_p0033c20║子」下辨加相，謂三業也。加相，文有三：初「善
T35n1732_p0033c21║男子」下辨口加、二「如來即與」下明意加、三「各
T35n1732_p0033c22║申」下身業加。云何意加？與法同緣資故也。意
T35n1732_p0033c23║加，文有二：初列十智、次「何以故」下釋所以
T35n1732_p0033c24║也。問：何故與智者？為智解法故也。起有四
T35n1732_p0033c25║意：一定事訖、二得勝力、三說時至、四定無
T35n1732_p0033c26║言說故也。第二正說，文有四：初歎種性深
T35n1732_p0033c27║勝并列十名，即本分；二「何者」下廣解住相；
T35n1732_p0033c28║三「爾時佛神力故」下明地動，顯實證成；四以
T35n1732_p0033c29║偈重頌。初文有二：初總歎種性義，即性、習
T35n1732_p0034a01║二種性體也；二「菩薩十住」下列十解相，明佛
T35n1732_p0034a02║同說也，即性、習二種性相也。此約剋性為
T35n1732_p0034a03║語。若就分位時、即有六種性：一習種性，當
T35n1732_p0034a04║十解位；二性種性，當十行；三道種性，當十迴
T35n1732_p0034a05║向；四聖種性，當十地；五等覺性，當十地終
T35n1732_p0034a06║心；六妙覺性，當佛地。復名六堅，亦名堅信、
T35n1732_p0034a07║亦名堅法、亦名堅修、亦名堅德、亦名堅頂、
T35n1732_p0034a08║亦名堅覺。亦名六忍，信忍、法忍、修忍、正忍、無
T35n1732_p0034a09║垢忍、一切智忍。復名六慧，聞慧、思慧、修慧、無
T35n1732_p0034a10║相慧、照慧、寂照慧。亦名六觀，住觀、行觀、向觀、
T35n1732_p0034a11║地觀、無相觀、一切種智觀。此約三乘寄位語
T35n1732_p0034a12║耳。此中十解十行中六決定內，但無大善決
T35n1732_p0034a13║定；十迴向但有觀相善大善及不怯弱，餘三
T35n1732_p0034a14║併無。所以有大善及無餘三者，為迴向是
T35n1732_p0034a15║方便事中顯成，故大善顯也。餘三無者，為義
T35n1732_p0034a16║隱故不說。觀相等可知。十解行等何故無
T35n1732_p0034a17║大善？解行自行義顯，故無也。餘者思之可
T35n1732_p0034a18║知。初體，文有二：初總告、二別明六決定也。
T35n1732_p0034a19║第二解相，文有三：初舉數引證立宗、二別
T35n1732_p0034a20║列有二可知、三引證結也。十解名者，一發
T35n1732_p0034a21║心上期；二治地滅惑，生自他利；三修行，定
T35n1732_p0034a22║成前二耳；四生貴，行成生佛家；五方便，具
T35n1732_p0034a23║足自他行滿；六正心住，得緣起正解；七不退，
T35n1732_p0034a24║理量止觀雙行；八童真，無生妙解以立身，如
T35n1732_p0034a25║童無染；九法王子，善施佛教故；十灌頂，位
T35n1732_p0034a26║滿受職，相應故也。此即是下諸位行相也。第
T35n1732_p0034a27║二廣辨文，一一住皆四段：一問列名；二辨解
T35n1732_p0034a28║相有三，初總、次釋、三結；三明仰修勝進助
T35n1732_p0034a29║行亦三，立、釋、結，下並同此，亦可當位所習；
T35n1732_p0034b01║四「何以故」下釋學意。唯初及十有六句：一
T35n1732_p0034b02║牒寄問；二辨發心緣，有六句；三辨行體，此
T35n1732_p0034b03║有三句：一體發心，有四緣、四因、四力。四緣
T35n1732_p0034b04║者，一見聞佛菩薩神通大事、二聞法、三末世
T35n1732_p0034b05║護法、四見苦眾生故發心。四因者，一種性
T35n1732_p0034b06║因緣、二佛等為善友、三起大悲心、四不畏
T35n1732_p0034b07║眾難。四力者，自力、他力、因力、方便力，如《地持》
T35n1732_p0034b08║說也。二所起。三不退，此有二義：若約一乘
T35n1732_p0034b09║通教，入十住位即四退等皆無；二若依三
T35n1732_p0034b10║乘，十地已來有念退；地前有行退、位退，不
T35n1732_p0034b11║進退亦退；十信已前有實退，已後有示現
T35n1732_p0034b12║退也。此約位語。四明所得、五明學、六辨
T35n1732_p0034b13║前學意。又此下諸文並有三：一問、二答、三
T35n1732_p0034b14║辨成行勝能也。此文有三：初責、次辨意、三
T35n1732_p0034b15║明所成德也。諸位並同此，亦可通釋耳。即
T35n1732_p0034b16║自開解者通因果，其義有三：一不由他小
T35n1732_p0034b17║教等解、二不由他教境成、三不由他性
T35n1732_p0034b18║外別集也。後文所為各同異，思之可知耳。
T35n1732_p0034b19║二治地內，初十同二地十種集，後十同集果
T35n1732_p0034b20║中令諸眾生捨倒住正見等。三修行內，前
T35n1732_p0034b21║十同三地護煩惱行，後十同護小乘。四生貴
T35n1732_p0034b22║內，初十相同四地十種法智，後十同修道品
T35n1732_p0034b23║等。五具足方便內，初十同五地大慈等觀，後
T35n1732_p0034b24║十同大悲觀深重苦。六正心內，初十同六
T35n1732_p0034b25║地十平等中第十句，後十同前九平等也。七
T35n1732_p0034b26║不退內，初十同七地十種樂無作對治，後十
T35n1732_p0034b27║同彼障對治亦同雙行分。退有四種：一位、
T35n1732_p0034b28║二行、三念、四應得不得，此中無四退等。八
T35n1732_p0034b29║童真內，初十同八地勝行分何等身乃至供
T35n1732_p0034c01║養佛等，後十同彼三世間自在。九法王子，初
T35n1732_p0034c02║十同九地智成就入行等，後十同彼口業法
T35n1732_p0034c03║師成就等文。十灌頂有五：初列名、二廣釋、
T35n1732_p0034c04║三顯勝、四進學、五除伏疑。初十同十地三
T35n1732_p0034c05║昧分，次十同彼受位分，三十句同彼大盡
T35n1732_p0034c06║分即入住出也。上來依一乘生信為言。若
T35n1732_p0034c07║約三乘寄位別觀時，如經：初住中，厚集一
T35n1732_p0034c08║切善根成四弘誓，未度苦令度、未解集
T35n1732_p0034c09║令解、未安道令安、未得滅令得滅。第二
T35n1732_p0034c10║住中，修習無量善行，謂四念，觀身受心法此
T35n1732_p0034c11║四皆空。第三住中，善集佛道法，謂觀十一切
T35n1732_p0034c12║入，四大、四色、空處、識處皆如實相故。第四住
T35n1732_p0034c13║中，一切佛前受法而行八勝處觀，內實五陰
T35n1732_p0034c14║中廣相略相二勝處，外假眾生法中廣相略
T35n1732_p0034c15║相二勝處，四大法廣略四勝處，如是觀一切
T35n1732_p0034c16║法空無相故。第五住中，修諸清白法，謂八大
T35n1732_p0034c17║人覺，少欲、知足、寂靜、精進、正念、正定、正慧、
T35n1732_p0034c18║不諍論，順一切法故。第六住中，為諸佛所
T35n1732_p0034c19║護，八解脫觀聞慧得，內假外假二相不可得
T35n1732_p0034c20║故。一解脫，思慧，內五法外一切法不可得故。
T35n1732_p0034c21║二解脫，修慧，六觀具足，色界五陰空。三解脫，
T35n1732_p0034c22║四空五陰及滅定觀皆不可得故。五解脫，如
T35n1732_p0034c23║相故。第七住中，廣正法，謂六和敬，三業、同
T35n1732_p0034c24║戒、同見、同行，入此法和必竟空故，住不退
T35n1732_p0034c25║位。第八住中，信喜大法，所謂三處一切因故
T35n1732_p0034c26║無作，一切果故無相。因空果空，空復空故空
T35n1732_p0034c27║空，如是法如虛空故。第九住中，住四等法，
T35n1732_p0034c28║謂化眾生教四諦法，三界非樂為苦，無明
T35n1732_p0034c29║習因受生無窮，三空道品無為寂滅，四諦
T35n1732_p0035a01║無二，一合相故，即是眾生緣、法緣、無緣也。第
T35n1732_p0035a02║十住中，好求佛功德，謂六念，佛、法、僧、戒、捨、天，
T35n1732_p0035a03║得一切佛功德，念念入，不約三昧，常前修
T35n1732_p0035a04║故。此約三乘寄位觀也。第三顯實證成，文有
T35n1732_p0035a05║二：初動地顯實、二「復云佛神力」下菩薩證
T35n1732_p0035a06║成。前文有三：一動地、二雨華、三等餘十方
T35n1732_p0035a07║世界等。第二文有二：初菩薩證成、二結會
T35n1732_p0035a08║平等廣周法界。前文有四句可知。二結會
T35n1732_p0035a09║中有二可知。第四重誦，文有二百三偈，有
T35n1732_p0035a10║二：初一百八十五頌十解相；二「如是十住諸
T35n1732_p0035a11║菩薩」下有十八，總頌十住結歎勸修。初正
T35n1732_p0035a12║頌，文有十：初九十頌初住；次「第二治地」下
T35n1732_p0035a13║頌第二住，餘並可知。初文有三：初對三十
T35n1732_p0035a14║五事廣成發心體；二「菩薩如是發心已」下辨
T35n1732_p0035a15║初住用；三「是說菩薩」下結也。治地內，初四頌
T35n1732_p0035a16║解、後八頌所學行。修行前四頌解、後六所
T35n1732_p0035a17║學行。生貴，前六解、後六行。方便具足，前六解、
T35n1732_p0035a18║後三行。正心，前八解、後二行。不退，前四解、後
T35n1732_p0035a19║四行。童真，前六解、後四行。法王子，前四解、後
T35n1732_p0035a20║二行。灌頂，前十德體、次二誦住位相、下四
T35n1732_p0035a21║頌後方便行。第二結歎，文有二：初十四總
T35n1732_p0035a22║頌十住難知、次四結說無盡也。
T35n1732_p0035a23║梵行品第十二
T35n1732_p0035a24║四門同上。一釋名者。行中上淨，故名梵行
T35n1732_p0035a25║也。要論梵有二，謂報及方便。始修為淨，成
T35n1732_p0035a26║就為梵。若據報者，欲天為淨，色天為梵。
T35n1732_p0035a27║若約自利利他，自利為淨，利他為梵。故《涅
T35n1732_p0035a28║槃經》云「三學為勝聖行，四無量為梵」也。二
T35n1732_p0035a29║明來意。何以來？其進道多方，從相分二，謂
T35n1732_p0035b01║一緇、一素。素從利他，無方利物，故不住分
T35n1732_p0035b02║齊行；緇從自利故，不可輕壞出世容儀，故
T35n1732_p0035b03║唯成內觀也，故地品辨出家人唯成三昧。
T35n1732_p0035b04║問：前諸會何不亦說此品？答：有二意，一此
T35n1732_p0035b05║中行劣、二以始通終故也。何不十信明此
T35n1732_p0035b06║品？答：此正宗為彰以法成人，不以人成
T35n1732_p0035b07║法。何名人成法者？法無高下，隨人器物
T35n1732_p0035b08║顯法精麁故。十信法解未明，不可以法
T35n1732_p0035b09║成人。十信解劣故，但隨信根定法。若語形
T35n1732_p0035b10║局，即諸見更增，不成正信也。問：梵行發心
T35n1732_p0035b11║明法，何故不通下三會？答：理有，以此類彼
T35n1732_p0035b12║耳。三辨宗者，無念理觀當是自體果涅槃圓
T35n1732_p0035b13║寂行也，即為此品宗。又問：此中始明十住
T35n1732_p0035b14║初發心因，何故乃言是果行也？答：此明自
T35n1732_p0035b15║體真發心故，契於後際體包無外也。又是
T35n1732_p0035b16║自體發中果無戲論行耳。故品下結云「初發
T35n1732_p0035b17║心時便成正覺，具足慧身不由他悟」。四釋
T35n1732_p0035b18║文者，此文有二：初問、後答。所以正念天子
T35n1732_p0035b19║問者，表定顯理故。又正念不妄，淨報堪受
T35n1732_p0035b20║也。問文有四：初總問；次牒事；三自分，成出
T35n1732_p0035b21║家行；四「速成」下勝進明他分，又佛境界。又問：
T35n1732_p0035b22║上〈淨行品〉何故在家出家合明，此即不爾者？
T35n1732_p0035b23║上為信根弱故，始約緣修相易處雙明。此
T35n1732_p0035b24║中已去會法明出家相者，欲明自體緣起
T35n1732_p0035b25║性離，非斷故離也，此如《維摩經》說。
T35n1732_p0035b26║答文有三：一答前自分、二「又復修習增上
T35n1732_p0035b27║十法」下答前他分問、三「菩薩如是觀者」下結
T35n1732_p0035b28║梵行成益耳。初文有三：初辨尋思、二「正念」
T35n1732_p0035b29║下辨正觀、三「是名」下結。初文有二：初辨尋
T35n1732_p0035c01║思、二「又知過去」下明如實。初復分三：初舉
T35n1732_p0035c02║十法明所觀，此有二：初總、次別；次「應如是」
T35n1732_p0035c03║下正明觀；三「當如是」下結。何者梵行體？理實
T35n1732_p0035c04║自體發中正智是也。何故法慧菩薩說者？圓
T35n1732_p0035c05║通性德，非順法之慧不明也。十中前六是行
T35n1732_p0035c06║及行緣，四所信境，故偏說也。餘相可知。如實
T35n1732_p0035c07║文有二：初辨觀行、二「此梵行法」下反驗。第
T35n1732_p0035c08║二菩薩正念無障礙者，辨正觀。文有三：初辨
T35n1732_p0035c09║無相、二「如是觀者」下辨依他無生、三「一切佛」
T35n1732_p0035c10║下辨真實無性法。喻可知。第二勝進，文有
T35n1732_p0035c11║三：一自利，有四句，謂立、問、答、結，可知。二「如
T35n1732_p0035c12║是觀察」下明利他，有句。三「如幻」下喻說。前二
T35n1732_p0035c13║無體如幻、現實如夢、起用如電、緣聚如
T35n1732_p0035c14║響、成事如化也。第三結利自他文，亦可
T35n1732_p0035c15║答上速成問也。有二：初牒、次結益。益文有
T35n1732_p0035c16║二：初結前少行多能，有二可知；二「初發心
T35n1732_p0035c17║時」下成疾所以，有二可知。言即菩提者，有
T35n1732_p0035c18║二：一約位，即十解菩提；二約解，覺正理也。
T35n1732_p0035c19║餘信、行、證等准以知之。又即普賢證得自體
T35n1732_p0035c20║圓明究竟因果，此解約一乘耳。
T35n1732_p0035c21║發心功德品第十三
T35n1732_p0035c22║此下辨此住勝進德。四門同上。一釋名。
T35n1732_p0035c23║發心，牒行體。功德行，所成功德也。就二義
T35n1732_p0035c24║得名。
T35n1732_p0035c25║二來意。所以來？前行已成，今辨歎德相故。
T35n1732_p0035c26║三功德分量，為此品宗。四辨文。此文有四：
T35n1732_p0035c27║初問、次答、三證成、四偈頌。所以帝問者，在
T35n1732_p0035c28║天故，亦即功德自在也。又淨解自在方堪受
T35n1732_p0035c29║德耳。所以法慧菩薩說者，稱法之慧方窮功
T35n1732_p0036a01║德。二答，文有二：初略，此中有三：初總、次別、
T35n1732_p0036a02║三許分齊。教量難知，義深難信，思惟難解，
T35n1732_p0036a03║應教難說，欲證難通，數極故難分別也。
T35n1732_p0036a04║次「假使」下廣答。廣文有二：初辨十二喻、次
T35n1732_p0036a05║「發是心已」下合喻。初文有四：初喻、次徵、三
T35n1732_p0036a06║答、四校量。餘文不定。十二喻中有五：初五
T35n1732_p0036a07║戒、二十善等，此二取所益為況；第三身通，即
T35n1732_p0036a08║所利生處；四知成壞，知法時也。下根悕望
T35n1732_p0036a09║等七喻，明所利根器厚薄。下一明諸行德廣
T35n1732_p0036a10║入勝位也。第二合，文長分為七：初總辨德
T35n1732_p0036a11║能；二「何以故」下責初非劣，成等勝義；三答
T35n1732_p0036a12║所由；四「何故」下重責始同終；五「此初發心」下
T35n1732_p0036a13║以終攝始；六「悉與三世諸如來等」下廣辨；七
T35n1732_p0036a14║「彼初發心」下結因勝緣由耳。又得證者，行證
T35n1732_p0036a15║也；身證者，位證也。又得證，智相應；身證者，身
T35n1732_p0036a16║相應也。此中並是普賢實德也。又問：何故諸
T35n1732_p0036a17║世界等善順菩薩心轉者何也？答：為菩薩
T35n1732_p0036a18║得諸因緣和合自在心，是諸法因緣故隨轉
T35n1732_p0036a19║也。此可思准。又上文十欲等者，隨有一善
T35n1732_p0036a20║欲，即具上十德也。餘可准之。又所以身證
T35n1732_p0036a21║通三世者，為下文菩薩常不離三世佛前
T35n1732_p0036a22║故也。第三動地成證等，文有五：初動地雨華
T35n1732_p0036a23║等；二諸佛同證，有二可知；三利生獲益，有
T35n1732_p0036a24║三耳；四別佛同說證成前義，有二可知；五
T35n1732_p0036a25║辨成所由，有十耳。問：何故佛證？答：為勝進
T35n1732_p0036a26║舉果攝成；又恐不信；又表因與果同一性
T35n1732_p0036a27║故。餘事可知。第四重頌，有二：初長行生起、
T35n1732_p0036a28║次偈頌。初文有八，可知。偈文有二百四十
T35n1732_p0036a29║一半，分四：初廣歎發心現成功德、二「十方
T35n1732_p0036b01║世界中」下重舉前十二喻述德難思、三「三世
T35n1732_p0036b02║人中尊」下辨能成當果、四「菩薩初發心」下結。
T35n1732_p0036b03║此中不得細科，若細即失旨也。又住位已去，
T35n1732_p0036b04║所有解行理事教義等法門，並皆常行無間應
T35n1732_p0036b05║知。又從信位成已去普賢行，乃八相與佛
T35n1732_p0036b06║已來並無差別，此可思之。餘三乘行義等並
T35n1732_p0036b07║別不疑也。
T35n1732_p0036b08║明法品第十四
T35n1732_p0036b09║四門同上。一辨名。言明法者，有二：一約教，
T35n1732_p0036b10║阿含法照理現故名明，法即義也；二約行。
T35n1732_p0036b11║由行增勝後位相現故，即用前位法義解行
T35n1732_p0036b12║等為明，用後位教義等為法也。二來意。
T35n1732_p0036b13║所以興者，用前行德更修，與後地為方
T35n1732_p0036b14║便故也。三即行教法義等為此品宗。四辨
T35n1732_p0036b15║文者，所以精進問者，若不精進行，不能
T35n1732_p0036b16║受此勝進法也。所以法慧菩薩答者，稱法
T35n1732_p0036b17║之慧能申此教故。文有三：初問、次答、三末
T35n1732_p0036b18║後少長行略結流通也。問文有二：初問、次重
T35n1732_p0036b19║頌。初文有三：初先牒前住位中行德，為生
T35n1732_p0036b20║後次第；次「彼菩薩云何修習」下正問勝進中
T35n1732_p0036b21║先際行德。初牒文有六句，可知。次問勝進
T35n1732_p0036b22║先際，文有十一句，分四：初六自利、次「隨其」
T35n1732_p0036b23║下三利他行、次「興隆」下一住持建立、次一成
T35n1732_p0036b24║事不虛。第三勝進中後際利他分法，有二：初
T35n1732_p0036b25║總、次別。別文有三：初明成熟德。此文有二：
T35n1732_p0036b26║初自利成熟行德、二「具足佛剎」下利他成熟
T35n1732_p0036b27║眾生行法。初自利分，有四句：一離障、二成
T35n1732_p0036b28║體、三成德、四成用也。二利他中有三，謂體、
T35n1732_p0036b29║德、用。體有十二事，准此可解耳。第二「天王」
T35n1732_p0036c01║下明眷屬行法，有四可知。三「得善根力」下
T35n1732_p0036c02║辨自他德滿成就不虛義，有四句也。第二
T35n1732_p0036c03║重誦，文有二：初生起、次偈頌。偈有二十二
T35n1732_p0036c04║偈：初四頌前，牒前初發心菩薩前住位中所
T35n1732_p0036c05║進德文；次「云何」下七頌第二彼菩薩下正問
T35n1732_p0036c06║勝進中先際正行；次「人雄」下十一頌善哉下
T35n1732_p0036c07║後際果德利他文。就第二云何下先際自
T35n1732_p0036c08║分中，初有三偈，頌上自利六句；次二頌利
T35n1732_p0036c09║他行中三句；次一頌建立文；次一頌果行
T35n1732_p0036c10║成就不虛。第二答中有二：先長行、後偈頌。
T35n1732_p0036c11║初文有三：初歎所問今時多益，有三可
T35n1732_p0036c12║知；二勅聽許說；三「佛子此菩薩」下正答。答
T35n1732_p0036c13║文有二：初答勝進中先際自分正行、二「菩薩
T35n1732_p0036c14║摩訶薩若得成就」下答上勝進中後際果行。
T35n1732_p0036c15║初文有一百七十句，亦可百八十句耳，有四：
T35n1732_p0036c16║初一百一十，答上十一句中初六句自利行；
T35n1732_p0036c17║次四十，答利他行三句；次十，答住持建立；次
T35n1732_p0036c18║十，答成事不虛。答自利文中，初一百答前
T35n1732_p0036c19║五行；後十答第六行。答前五文中，一一皆
T35n1732_p0036c20║二十句答之。二十內，前十自行相應法，次十
T35n1732_p0036c21║勝進修行法。云具足淨慧等者，牒前自利
T35n1732_p0036c22║行生起後利他，令勢相連也。諸十文各有
T35n1732_p0036c23║四：初生起、次問、三答、四結，亦有不定者，
T35n1732_p0036c24║可准思之。利他，前問有三，此答中有四十，
T35n1732_p0036c25║亦可五十句。此初二十答三中初句、次不捨
T35n1732_p0036c26║諸波羅蜜十句答前第二句、次「佛子」下十答
T35n1732_p0036c27║前第三句。前二十句亦可三十句也，初五知
T35n1732_p0036c28║器所宜、次十應諸病授藥、次十五應器與
T35n1732_p0036c29║法。言能如是行者則興隆三寶者有十，答
T35n1732_p0037a01║第十句內住持建立。此中有二：初總、次別。此
T35n1732_p0037a02║別文中分四：前三別、第四總。前三文，初依
T35n1732_p0037a03║教道、次依證道、後依不住道。六和敬者，身
T35n1732_p0037a04║口意業及見戒施同也。「菩薩如是不斷三寶」
T35n1732_p0037a05║下有十句，答上自分行第十一句行成事不
T35n1732_p0037a06║虛，有三：初十，辨行成事不虛，次第答前五
T35n1732_p0037a07║句；二有十，以德自嚴，即答前不虛句；三有
T35n1732_p0037a08║十，以自嚴故能攝化不虛，亦同答一句。於
T35n1732_p0037a09║中法、喻、合三文。次「若得成就」下第二答後際
T35n1732_p0037a10║果德行，中有三：初「菩薩摩訶薩」下答前滅
T35n1732_p0037a11║除癡闇果熟德行法，此文有二：初辨自成
T35n1732_p0037a12║熟行、二「次第方便」下明利生行耳；二「於大
T35n1732_p0037a13║眾中」下辨眷屬行；三「成就如是勝妙法」下辨
T35n1732_p0037a14║行成不虛。唯除如來者，以下過上也。第三行
T35n1732_p0037a15║不虛，文有三：初立、次責、三答。答中有十一
T35n1732_p0037a16║句，前六因、後果行。第二重頌有二：初長行
T35n1732_p0037a17║生起、二正頌偈。勝進中有二十偈，有二：初
T35n1732_p0037a18║十三頌先際緣起、次七頌上答中勝分果德
T35n1732_p0037a19║自分行法。前中，初六半頌自利行、次三半頌
T35n1732_p0037a20║利他、次一頌住持建立、下二頌成事不虛。
T35n1732_p0037a21║後七中，初一半自利果及利他果、次三半頌
T35n1732_p0037a22║眷屬行、下二頌行成不虛也。
T35n1732_p0037a23║第四會佛昇夜摩天自在品第十五
T35n1732_p0037a24║四門同上。一釋名。佛者化主。昇者上進。夜摩
T35n1732_p0037a25║者時天，亦云戲樂。天者明故。自在者遊空無
T35n1732_p0037a26║礙也。約行，准之可知，即答上十行問。二來
T35n1732_p0037a27║意者，所以來，依解起行也。有二意：一會來
T35n1732_p0037a28║意、二品來意，並如第三會說准之。三宗者，
T35n1732_p0037a29║有二：約人、約法，同上，准思之可知也。此品
T35n1732_p0037b01║宗為明處及興供養。四辨文者，此文四品，
T35n1732_p0037b02║分三：初二辨序、次一明行體、次一明勝進
T35n1732_p0037b03║方便也。此初序文，一同前會，但增勝轉上寄
T35n1732_p0037b04║法不同耳。爾時如來威神力故，十方一切諸
T35n1732_p0037b05║佛世界諸四天下一一閻浮提，乃至無不顯
T35n1732_p0037b06║現等者，若約三乘教辨時，閻浮苦空穢惡，
T35n1732_p0037b07║厭苦情敏、忻上志猛，故在閻浮成道，佛身
T35n1732_p0037b08║非出世。若約一乘三乘共教時，欲顯閻浮
T35n1732_p0037b09║是實即空、是似成假，為事纏綿，聖恒悲愍，
T35n1732_p0037b10║佛以本願力悲愍眾生，應於世處成道佛
T35n1732_p0037b11║身，現佛故身即出世也。若約一乘時，此
T35n1732_p0037b12║閻浮處即一心法界境界，若佛若處俱顯處
T35n1732_p0037b13║染無穢之最佛，故顯在此方成道也。但諸
T35n1732_p0037b14║應化事義，並皆准此別之。第二供養成機中
T35n1732_p0037b15║有四。初文有二：初明興供養，即根也；二「合
T35n1732_p0037b16║掌」下明請佛，即欲也。初供養行中有二：初
T35n1732_p0037b17║嚴、次結。初有二十三事：初辨事嚴。次「善根」
T35n1732_p0037b18║下行嚴。三「如來」下佛德加嚴供養，顯因同
T35n1732_p0037b19║果，餘可知也。問：何故十解讚偈別列佛，此
T35n1732_p0037b20║即不者，何也？答：解相別知，行即通成故也。
T35n1732_p0037b21║菩薩說偈品第十六
T35n1732_p0037b22║四門同上。初釋名。自體妙因，行集文班，教
T35n1732_p0037b23║則顯彰，故言菩薩說偈也。餘義可知。來意
T35n1732_p0037b24║及宗，併同上准也。又問：若義次第相生，意同
T35n1732_p0037b25║但所顯別者，何故名目不與上同？答：此但
T35n1732_p0037b26║欲交絡顯義意故爾也，但增勝及託法為
T35n1732_p0037b27║異者可知。四釋文者，此內第一集眾序中，
T35n1732_p0037b28║世界同慧者，用前解慧即為行所軌故。佛
T35n1732_p0037b29║同眼者，行心見法明白故。菩薩同名林者，但
T35n1732_p0037c01║以此行益物熾燃，俱興顯備集之相故也。第
T35n1732_p0037c02║二段中足指放光，與前會何別？答：況足指
T35n1732_p0037c03║有行、住二力，前彰住、此顯行，故況別也。第
T35n1732_p0037c04║三說偈序內，十人即各以自已得緣起真如
T35n1732_p0037c05║法因歎佛，即歸行相也。初功德林偈，有二：
T35n1732_p0037c06║初長行生起、第二說偈下並准之。此文歎
T35n1732_p0037c07║法身自在功德有十一偈：初六牒前昇天雲
T35n1732_p0037c08║集自在之相、次五法身自在甚深。二慧林偈，
T35n1732_p0037c09║文有二：初二辨佛具德難遇、次八釋前具
T35n1732_p0037c10║德難遇。八中分三：初二明上具德門、二「如
T35n1732_p0037c11║來無與等」下四釋上難遇、三「不可思議劫」下
T35n1732_p0037c12║二校量勸修。三勝林偈，有四：初二喻說微
T35n1732_p0037c13║深、次一法合、次二辨深所以、次五歎其勝
T35n1732_p0037c14║用。四無畏林，內有三：初二舉體勝、次五舉
T35n1732_p0037c15║用勝、次三勸學。初體用二文各有二：初舉
T35n1732_p0037c16║法深、二歎勝。五慚愧林偈，有五：初一總歎
T35n1732_p0037c17║佛法勝益；次一歎勝用相；次六反成勝用所
T35n1732_p0037c18║以，此中初一總、次五別、次一重順成人德
T35n1732_p0037c19║用、五結人難見也。反成文內，初一愚智性
T35n1732_p0037c20║別喻、次一同成虛妄喻、三二性乖違喻、四
T35n1732_p0037c21║愚智緣隔喻、五用無相感喻也。六精進林，有
T35n1732_p0037c22║三：一總歎人勝、次八廣舉法成人、次一明
T35n1732_p0037c23║人法深故難見。八中，一法體無異喻、二法體
T35n1732_p0037c24║空無喻、三法體無實喻、四法體離相喻、五法
T35n1732_p0037c25║體成真喻、六一成多用喻、七起用依緣喻、
T35n1732_p0037c26║八體堅難壞喻，准初說之。七力成就林，有
T35n1732_p0037c27║三：初四依他緣起觀、次五分別無相、次一約
T35n1732_p0037c28║心歎用也。初文分二：初二法、次二觀。八堅
T35n1732_p0037c29║固林，有二：初七辨佛性相二身難議、次三
T35n1732_p0038a01║歎勝。前有二：初二喻辨性身、次有五喻
T35n1732_p0038a02║合并歎應化也。九如來林偈，有二：初九法
T35n1732_p0038a03║喻雙顯、次一勸學。前文有二：初五喻，展轉
T35n1732_p0038a04║答五玄疑：一疑法是實，初行答之；二見生
T35n1732_p0038a05║異解疑法離因；三疑分別實法離心有之；
T35n1732_p0038a06║四疑既是心作何為非有；五謂心作法有
T35n1732_p0038a07║知，此可思准。次四法合。造如來者，謂無作
T35n1732_p0038a08║佛也。所以者，乘前來意，不得為有作佛故。
T35n1732_p0038a09║十智林，有二：前八歎法身甚深、次二結歎勸
T35n1732_p0038a10║學。初文有二：初三歎體、次五歎用也。
T35n1732_p0038a11║功德華聚菩薩十行品第十七
T35n1732_p0038a12║分別有五：一釋十行名及來意。
T35n1732_p0038a13║二所治，一乘如前解。三乘終教者，聲聞畏苦
T35n1732_p0038a14║障。三所得，通行定及忍善根。
T35n1732_p0038a15║四所成，即十行位，即此品宗。
T35n1732_p0038a16║五釋文。一釋名者，功德者行體。華聚者喻名
T35n1732_p0038a17║也。歎行勝妙，能與果為依，眾行集故也。眾
T35n1732_p0038a18║德聚集，能嚴無上菩提果是因，故安菩薩
T35n1732_p0038a19║也。十行者，數行之本相故。文云「譬如數法十，
T35n1732_p0038a20║增一至無量，皆悉是本數，智慧故差別。」從
T35n1732_p0038a21║五義得名耳。前眾既集，次須彰說，故次來
T35n1732_p0038a22║也。四此品以所修行體及位為宗。五辨文
T35n1732_p0038a23║者，此文有七分：初三昧分、二加分、三起分、
T35n1732_p0038a24║四本分、五說分、六利益分、七偈誦。善伏定者，
T35n1732_p0038a25║行力也。加勸序者，明此行法其旨甚深，分在
T35n1732_p0038a26║非已，自非諸佛加持道力，說之莫由，故次
T35n1732_p0038a27║明也。此內有二：初總辨加所為、二「佛子當
T35n1732_p0038a28║承佛」下明加相差別。初文有三：初明佛加
T35n1732_p0038a29║讚、二「十方」下明加所以、三「欲令汝廣」下辨加
T35n1732_p0038b01║所為。初文有三，同上會。所以中有四句，可
T35n1732_p0038b02║知。所為中有十句：初一欲令等者總也、次
T35n1732_p0038b03║八句廣、次一句結差別。二加相差別，三業可
T35n1732_p0038b04║知。問，何故意加與法？答：法是正行之本也，
T35n1732_p0038b05║故與法也。又問：前會何以不與法乃與智
T35n1732_p0038b06║者？答：法從智生，故親能成行。智境即通，故
T35n1732_p0038b07║前會但與智也。此約地前非證位，故作此
T35n1732_p0038b08║解耳。二意加中有三，可知。四「告諸菩薩言」
T35n1732_p0038b09║下即本分，文有二：初歎十行宗本廣大，即體
T35n1732_p0038b10║也；二列十名，即相也。六決定，同前解，但行
T35n1732_p0038b11║異耳。問：何故前觀相約性，今此約行業者？
T35n1732_p0038b12║答：前解相非勝故約性，此行相即勝故約
T35n1732_p0038b13║相也。此可思准。所以並無常果因者，為顯
T35n1732_p0038b14║在有流因位耳。第二就本分相中有五：初
T35n1732_p0038b15║問、次略答、三重問、四答、五結也。第四答中，
T35n1732_p0038b16║一釋歡喜者，施成自他喜；二饒益者，持戒攝
T35n1732_p0038b17║益故；三無恚恨者，忍息自他恨；四無盡者，精
T35n1732_p0038b18║進獲無窮德；五離癡亂者，得定故也；六善現
T35n1732_p0038b19║者，智現緣起法；七無著，即方便度故；八尊重，
T35n1732_p0038b20║即成願；九善法者，力智善說；十真實者，得智
T35n1732_p0038b21║順理善說。五說分中有十，可知。佛子何等者，
T35n1732_p0038b22║此初文，有三：初牒問、次釋、三結。釋文有三：
T35n1732_p0038b23║初辨布施行相，有二：初釋、次結。行相有十
T35n1732_p0038b24║七句，可知。二「菩薩修歡喜行時」下明行熟廣
T35n1732_p0038b25║攝令他喜也。此文有四：一修施儀、二離過、
T35n1732_p0038b26║三設方便、四明所為。此文三句，謂自因果及
T35n1732_p0038b27║為生。第三句有二，可知。三「離諸我相」下明
T35n1732_p0038b28║離三輪成檀度也，此有二句，自利、利他
T35n1732_p0038b29║也。二饒益相，文有三：初問、次答、三結。第二
T35n1732_p0038c01║文有三：初明性成；二戒體有八句；三「菩薩
T35n1732_p0038c02║如是持戒時」下對緣辨持相，此有四：初持
T35n1732_p0038c03║戒儀；二辨方便；三離過，此有五句，初句分
T35n1732_p0038c04║二可知；四明所成，此有二句可知。三「何
T35n1732_p0038c05║以故是我業」下舉行離相成戒度也。此中
T35n1732_p0038c06║有二：初問、次答。答文有三：初明觀有五句、
T35n1732_p0038c07║二「未度者」下明意、三「我當」下明所起。無恚，文
T35n1732_p0038c08║有三：初問、次答、三結。答文有二：初辨忍行
T35n1732_p0038c09║體，有八句；二「菩薩成就如是淨慧忍」下對緣
T35n1732_p0038c10║辨忍相。相文有三：一他不饒益忍，此能所
T35n1732_p0038c11║分二，能中口身分二也。二「菩薩作是思惟」下
T35n1732_p0038c12║安忍，有三：謂立、責、答，可知。三「復更思惟」下
T35n1732_p0038c13║辨法忍。此中初法；次「是故」下所為，有三句；
T35n1732_p0038c14║三「佛所行法」下辨疑也。無盡相，文有三，謂
T35n1732_p0038c15║問、答、結。答文有三：初辨精進體，即懃勇
T35n1732_p0038c16║進，有十一句；二「菩薩復作是念」下加行進，有
T35n1732_p0038c17║二，初明所離、二辨所趣；三「菩薩成就如是」
T35n1732_p0038c18║下辨難壞無足等也，此有二：初有二問答
T35n1732_p0038c19║辨難壞、二釋分齊可知。離癡相，文有三：初
T35n1732_p0038c20║問、次答、三結。答文有三：初辨入理安樂住
T35n1732_p0038c21║定、二是菩薩成就寂靜引通定、三「菩薩聞此
T35n1732_p0038c22║能壞」下隨利他定。此初內有三：初辨定體無
T35n1732_p0038c23║失。二「菩薩成就如是等」下辨定業用，此中有
T35n1732_p0038c24║四：初總辨；二「何以故」下釋所以；三此菩薩
T35n1732_p0038c25║下別辨，有二：初辨、次對因明也；四「如是等」
T35n1732_p0038c26║下以廣顯略也。三「菩薩於三昧中」下辨觀行
T35n1732_p0038c27║成前自在耳。此中相性、成、治分三，餘文可
T35n1732_p0038c28║知也。善現，文有三：初問、次答、三結。答文有
T35n1732_p0038c29║三：初辨加行般若、二「無所依無所住」下正證
T35n1732_p0039a01║智、三「分別一切世間法」下後智般若。初文有
T35n1732_p0039a02║二：初明智體、二「無所有」下釋成前義。正證，
T35n1732_p0039a03║文有十八句，有四：初七，辨智與理相應；二
T35n1732_p0039a04║「離業報」下六，辨正證離諸相；三「無所依住」下
T35n1732_p0039a05║二句，辨所住分量；四「入離虛妄」下三句，明觀
T35n1732_p0039a06║成分入無性問也。後智，文有三：初辨如量
T35n1732_p0039a07║智中如理，即顯所知法；二「安住三世平等」下
T35n1732_p0039a08║辨如量智中如量，即對所化生；三「是菩薩住
T35n1732_p0039a09║此行時」下德用自在。餘文思之可知。七無
T35n1732_p0039a10║著，文有三：初問、次答、三結。答文有三：初
T35n1732_p0039a11║辨自利方便。二「初得受記」下辨利他方便。三
T35n1732_p0039a12║「菩薩如是觀察」下二，自他利善巧滿足，有二：
T35n1732_p0039a13║初辨二行、二「所以者何」下辨所以可知也。
T35n1732_p0039a14║自分文有二：初自分位中修；二「不捨菩薩心」
T35n1732_p0039a15║下辨勝分位修，有二可知。自分位有三：初
T35n1732_p0039a16║於淨法中修無著行，有二可知；二「見不淨
T35n1732_p0039a17║剎」下於染行中見不淨修；三「何以故」下辨
T35n1732_p0039a18║前無著所以，有三：初問答總辨、二廣辨、三
T35n1732_p0039a19║對生明離過。二利他，文分三：初辨大悲方
T35n1732_p0039a20║便觀；「觀二不著身等」下正明不著行，此中有
T35n1732_p0039a21║十句；三「何以故」下明不著所以。初大悲觀有
T35n1732_p0039a22║三：初辨大悲深重、二「爾時菩薩見彼生」下
T35n1732_p0039a23║明增上、三「爾時菩薩作如是念」下明為首
T35n1732_p0039a24║耳。尊重，文有三：初問、次答、三結。答文有六：
T35n1732_p0039a25║初辨所遵法。二「此菩薩行時」下辨所趣，此有
T35n1732_p0039a26║二：初趣、二益。益有三益：一成願、二成生、
T35n1732_p0039a27║三顯理。理中有二：初法喻合，即立宗；二有
T35n1732_p0039a28║二責，可知。三「菩薩如是」下辨所成用，有法
T35n1732_p0039a29║喻合三文。初法中，初行行離非；二得法為
T35n1732_p0039b01║人；三成功入法界；四「而菩薩摩訶薩」下明
T35n1732_p0039b02║行自在；五「如是菩薩成就」下辨用無二，此文
T35n1732_p0039b03║有四義，第四義答中法喻合三，文可知；六
T35n1732_p0039b04║「此菩薩」下明行成就有二：初自利、二利他。
T35n1732_p0039b05║他文有二：初教；二申己意以去疑，有二：
T35n1732_p0039b06║初申意、二有二責，可知也。九善法，文有四：
T35n1732_p0039b07║初問、次答、三結、四利益。答文有三：初
T35n1732_p0039b08║舉善法以為佛種、二「清淨陀羅尼」下釋成
T35n1732_p0039b09║行體、三「菩薩摩訶薩安住善法行」下約修辨
T35n1732_p0039b10║成。第二釋成行體，文有二：初辨行體，有二
T35n1732_p0039b11║可知；二「爾時菩薩」下明行作用，作用有二
T35n1732_p0039b12║可知。三約修辨成，文有二：初總、次別。別文
T35n1732_p0039b13║有三：初總；次「佛子」下別，有二可知；三「成就
T35n1732_p0039b14║如是十種身」下結成行用。十真實，文有二：初
T35n1732_p0039b15║問、次答。答文有七：一言行相應故真實。二「此
T35n1732_p0039b16║菩薩」下行相應，此即釋名。三「菩薩成就眾生」
T35n1732_p0039b17║下辨行體，此有二，初立、次「是故」下結勝。前
T35n1732_p0039b18║文有二，各有立、責、答。四「不捨」下辨行用，謂
T35n1732_p0039b19║身口意即為三也。五「菩薩摩訶薩住大悲」下
T35n1732_p0039b20║辨即位以因成果。六「是名」下結。七「此菩
T35n1732_p0039b21║薩安住」下成利益也。上來約一乘信行相。
T35n1732_p0039b22║若約三乘寄位別觀時如經。初行之中為
T35n1732_p0039b23║自得一切種智故起四精進，懃修二善、懃
T35n1732_p0039b24║斷二惡，為求佛果故。第二行中為得自身
T35n1732_p0039b25║有大力故為四如意足，念守境、精進馳求、
T35n1732_p0039b26║定捨攝、慧照境，得法無生自在故。第三行
T35n1732_p0039b27║中願無畏具足故，謂五根信進念定慧皆無
T35n1732_p0039b28║相故。第四行中求具足三寶故，謂五分法
T35n1732_p0039b29║身，戒除形非、定無心亂、慧悟相虛、解脫無
T35n1732_p0039c01║累、知見一切眾生無縛，知見解脫故、諸法
T35n1732_p0039c02║虛空無二故。第五行中為化一切眾生故，
T35n1732_p0039c03║謂八正道：從師生慧名正知見，得法生思
T35n1732_p0039c04║名正思惟，出家受道得三道分名正語、正
T35n1732_p0039c05║業、正命，入法性空名正定、正覺，於無生無
T35n1732_p0039c06║二觀一合相故。第六行中大悲故起七觀，
T35n1732_p0039c07║擇法、念法、精進法、觀法、喜法、定法、慧法，入一
T35n1732_p0039c08║相故。第七行中為得四無礙故，謂五善根
T35n1732_p0039c09║正觀、煖觀、頂觀、忍觀、三界空第一觀，能生十
T35n1732_p0039c10║地無相大明慧，聖人胎未變第一空平等
T35n1732_p0039c11║故。第八行中一切佛國中行行故，謂四化
T35n1732_p0039c12║法，法辨、義辨、語辨、樂說辨，此四名慧，性
T35n1732_p0039c13║照一切法無生，第一義諦中行故。第九行中
T35n1732_p0039c14║於一念中照一切法，謂三世十二因緣皆假
T35n1732_p0039c15║合會以成性，實不可得故。第十行中為自在
T35n1732_p0039c16║轉大法輪故，謂菩薩三寶，智覺中道一切
T35n1732_p0039c17║法無生佛寶、則用為法寶、常行六道與物
T35n1732_p0039c18║相應名僧寶，轉一切眾生流入佛海故。此
T35n1732_p0039c19║約三乘寄位語也。六「爾時佛神力故」者，證成
T35n1732_p0039c20║所說。此文有四：初動地雨華等；二「如是四天」
T35n1732_p0039c21║下結會平等；三「爾時各過」下明十方菩薩證
T35n1732_p0039c22║成。以此十方菩薩證成文，即知諸會後但此
T35n1732_p0039c23║處同名佛菩薩並為證義故來。會初十方同
T35n1732_p0039c24║名集者，但是影響標位分齊，未是證法，餘
T35n1732_p0039c25║可准之。四結通十方。七重誦文，有二：初長
T35n1732_p0039c26║行，辨說偈意。問：此中佛種性、菩薩種性何別？
T35n1732_p0039c27║答：因位菩薩由佛而成即是佛性，由菩薩自
T35n1732_p0039c28║成即菩薩性也。此等可思准耳。二說偈，有一
T35n1732_p0039c29║百一十二偈。此中有三：初七字偈總歎、二別
T35n1732_p0040a01║歎、三後有四行總結大情。思之。又此眾德，
T35n1732_p0040a02║上十行一一位中皆具有也。
T35n1732_p0040a03║大方廣佛華嚴經搜玄分齊通智方軌卷第二
T35n1732_p0040a04║（之上）
T35n1732_p0040a05║
T35n1732_p0040a06║大方廣佛華嚴經搜玄分齊通智
T35n1732_p0040a07║方軌卷第二（之下）
T35n1732_p0040a08║
T35n1732_p0040a09║終南山至相寺沙門智儼述
T35n1732_p0040a10║菩薩十無盡藏品第十八
T35n1732_p0040a11║四門同上。菩薩者人。十者本數。無盡，分齊
T35n1732_p0040a12║也。藏者蘊積也。良以體非數分、行無窮竭，
T35n1732_p0040a13║而生滅所不易，故云無盡。一攝一切統含
T35n1732_p0040a14║無外，故曰藏也。餘可准知。
T35n1732_p0040a15║二來意者，所以來，正位自分已成，次明進
T35n1732_p0040a16║勝入後位故來也。所以前問在迴向後，今
T35n1732_p0040a17║答在前者，欲顯行通故也。亦可迴向屬助
T35n1732_p0040a18║方便，藏從行本故在初前耳。
T35n1732_p0040a19║三品，以能所甚深功德蘊積諸義為宗。
T35n1732_p0040a20║四辨文者，此文有三：初舉數引證略歎列
T35n1732_p0040a21║名、二「何等為菩薩」下辨相、三「此藏有十」下結
T35n1732_p0040a22║歎也。初文有二，可知。十名者，一信，即十地第
T35n1732_p0040a23║一，及《攝論》中書持。二戒，即地中慈悲，及論中
T35n1732_p0040a24║第六教他得。三慚、四愧，即地中行，及論中第
T35n1732_p0040a25║九獨處空閑等。五聞，即地中知諸經論，及論
T35n1732_p0040a26║中第四恭敬聽受。六施，即地名捨，及論中名
T35n1732_p0040a27║施他。七慧，即地第十如法修，即論中第十修
T35n1732_p0040a28║相入意。八正念，即地中不疲惓，及論中自讀。
T35n1732_p0040a29║九持，即地中堅固力，即論中第七如所說一
T35n1732_p0040b01║心習也。十辯，即地中六善解世法即四辨也，
T35n1732_p0040b02║即論第八為他如理廣釋。《地論》及《攝論》皆有
T35n1732_p0040b03║供養，此中何故無者？此中分慚愧為二故
T35n1732_p0040b04║也，亦可此藏與彼一向義別也。
T35n1732_p0040b05║二廣辨，文有二：一釋相、二「是為」下結歎行
T35n1732_p0040b06║用能成大果。初信藏，文有四：初列名、二辨
T35n1732_p0040b07║相、三結、四重歎行用。二辨相有三：初自性
T35n1732_p0040b08║住佛性、二「佛如是知」下約至得果性、三「此菩
T35n1732_p0040b09║薩成就如是」下約引出性。初自性文有三：初
T35n1732_p0040b10║入理、次辨信堅固、三「何以故」下決疑也。第
T35n1732_p0040b11║二至得果文，初辨信境、次「菩薩成就」下明信
T35n1732_p0040b12║解成相。第三引出，文有三：初牒前、次「不退」
T35n1732_p0040b13║下即明信境界分齊、次「護持」下辨信行成。戒
T35n1732_p0040b14║藏有三：初列名、次別釋、三「是為」下結。已下
T35n1732_p0040b15║諸文三段，准此可知。二別釋，文有三：初牒
T35n1732_p0040b16║十名、次「何等」下辨相、三「此菩薩持如是等」下
T35n1732_p0040b17║大悲利物用。就不諍戒中，不非先制、不更
T35n1732_p0040b18║造立者，隨順實際體非集起。心常隨順向
T35n1732_p0040b19║涅槃者，一切諸事即涅槃相，不復更滅也。慚
T35n1732_p0040b20║文有三，同前。第二辨相內有四：初知己過、
T35n1732_p0040b21║二「一切」下識生有罪、三「自惟」下上聖知見、四
T35n1732_p0040b22║「是故」下離過顯慚心。愧文有三，同前。第二
T35n1732_p0040b23║辨相內有四：初知己過、二「復作」下知生有
T35n1732_p0040b24║罪、三上聖見知、四「我當」下離過顯愧耳。多聞
T35n1732_p0040b25║第二辨相內，初列所聞十種事、二辨十相、
T35n1732_p0040b26║三「菩薩作如是念」下利他。十二因緣是無為
T35n1732_p0040b27║者，《婆沙》一師云：有為不自立，因無為故也。
T35n1732_p0040b28║此中文有六無為。又解：一空約事相辨；二
T35n1732_p0040b29║涅槃約位論；三數滅約性散；四非數滅就
T35n1732_p0040c01║事散；五緣生約理從事；六法界理不對事
T35n1732_p0040c02║耳，對情即有為所以。及餘意思之可解也。
T35n1732_p0040c03║此等義並是自體緣起，參而不雜，不可以
T35n1732_p0040c04║事相論也。是以大乘教相，若論方便解入
T35n1732_p0040c05║時，一切教相要況詮中取也。若論正解時，
T35n1732_p0040c06║要是祕密教詮方得顯大乘義相也。甚須
T35n1732_p0040c07║得意，勿惑其聲。無記有六十也。施，第二辨
T35n1732_p0040c08║相，夫言施者，以捨濟資益為義，故文言乃
T35n1732_p0040c09║至自受資用無非是施。若就事相中明時，
T35n1732_p0040c10║如文所列；若據詮表以明，但使解遠窮宗，
T35n1732_p0040c11║莫問玄想之以正智。一開情已乃至三業
T35n1732_p0040c12║起動進參，隨緣所作，無不隨順如實，與無
T35n1732_p0040c13║盡藏相應，故能建立無上菩提根本種子。文
T35n1732_p0040c14║有二：初列名、後廣辨。前施法中有三種施
T35n1732_p0040c15║法准可知，餘文相顯可知。慧，第二辨相內
T35n1732_p0040c16║有五：初七句所知境，前四各有二義：一色
T35n1732_p0040c17║苦是報色、二色集是業色、三色滅是分別性
T35n1732_p0040c18║色、四色道是道共善色，第二色苦者色無常、
T35n1732_p0040c19║二色集生後、三色滅即如、四色道謂成道具
T35n1732_p0040c20║也。餘准之。聲聞菩薩等者，初知人；次知所
T35n1732_p0040c21║軌法；三知道因，雜煩惱習故得集名；四知
T35n1732_p0040c22║滅果也。體相，如下說。次「云何知」下辨加行
T35n1732_p0040c23║觀諸法。即自利有問答二文。答中有六句
T35n1732_p0040c24║可知。三「廣為說」下利他，有五句：初總、二問
T35n1732_p0040c25║答明義分齊、三問答顯說儀、四責、五答所
T35n1732_p0040c26║由有四句耳。四「菩薩成就」下辨利自他行
T35n1732_p0040c27║成相，有二可知。五「此智慧藏有十種」下辨
T35n1732_p0040c28║慧攝無盡，有四可知。念藏，第二辨相文有
T35n1732_p0040c29║三：初辨所念淨法。云念佛者，隨順實覺
T35n1732_p0041a01║也。云授記者，實覺妙軌顯此心懷也。云念
T35n1732_p0041a02║持修多羅者，圓覺等滿相彰於外，妙軌備時
T35n1732_p0041a03║以為世則故也。次「菩薩作如是念」下辨十念
T35n1732_p0041a04║體。三「此菩薩住是」下明念堅強也。言妙者，
T35n1732_p0041a05║妙過餘人。淨念者，所記分明。不濁者，不雜
T35n1732_p0041a06║闇障。遍淨念者，於法悉明。離塵念者，於所念
T35n1732_p0041a07║事不生貪染。離種種塵念者，不生餘結。離
T35n1732_p0041a08║垢念者，不計我能。光曜念者，廣照無極。言
T35n1732_p0041a09║樂念，樂修不息。無障礙者，發意即知，不得
T35n1732_p0041a10║思量等也。持，文有四：初問、二辨相、三結、四
T35n1732_p0041a11║歎德耳。辨相文有三：初辨持人、次佛明所
T35n1732_p0041a12║聞緣處、三「聞持一品」下辨所聞法。辯釋相
T35n1732_p0041a13║有四：初牒、次辨、三結、四歎德。第二廣辨，文
T35n1732_p0041a14║有五：初明後智辨體、二「廣為」下明辯功能、
T35n1732_p0041a15║三「何故」下釋成、四「成就此藏故」下廣明辨德
T35n1732_p0041a16║所成之事、五「此菩薩成就百萬」下成辦無盡
T35n1732_p0041a17║之用事也。此文有二：初釋、次問答去疑。「云
T35n1732_p0041a18║佛子是為」下，第二結德用能成大果無盡。
T35n1732_p0041a19║次「此藏有十種」下，第三結歎，辯藏深奧生德
T35n1732_p0041a20║無盡，有四可知也。
T35n1732_p0041a21║第五會佛昇兜率天宮一切寶殿品第十
T35n1732_p0041a22║九
T35n1732_p0041a23║此即答上迴向門。四門同上。一釋名者，知
T35n1732_p0041a24║足天約行准之。又前第三會但說其殿，第
T35n1732_p0041a25║四會但論莊嚴，第五會云一切寶莊嚴，第六
T35n1732_p0041a26║會摩尼寶等者欲顯慈悲德相隨物轉增故
T35n1732_p0041a27║也。二來意者，所以來者，若不迴向，進行莫
T35n1732_p0041a28║由故也。一會來意、二品來意，同前准之可
T35n1732_p0041a29║知。第三會宗者，分別有二：約人法同有體
T35n1732_p0041b01║相用，准上可知。又因此會宗體，更舉上下
T35n1732_p0041b02║諸會別。宗有二義：一舉普賢性起實德，隨
T35n1732_p0041b03║差別緣以起信心故說，即初會明世界海、
T35n1732_p0041b04║第二會十信、第三會十解、第四會十行、第五
T35n1732_p0041b05║會方便迴向、第六會明修成本有無漏因果
T35n1732_p0041b06║二行法等、第七會依法成因果行德、第八會
T35n1732_p0041b07║依人成位差別德也。此並是一乘三乘共學
T35n1732_p0041b08║法。第二攝差別緣以從本實，即初會觀圓
T35n1732_p0041b09║明五海十智以起說、第二會位信位成就本
T35n1732_p0041b10║實因果分量德、第三會解位顯證性德普賢
T35n1732_p0041b11║因果、第四會行位顯證本性普賢因果、第五
T35n1732_p0041b12║會方便迴向位顯證法界如相普賢因果、第
T35n1732_p0041b13║六會證位顯證性普賢因果、第七會依法以
T35n1732_p0041b14║顯通教普賢因果行德分齊、第八會依人顯
T35n1732_p0041b15║證普賢因果緣起理事德位分量差別義
T35n1732_p0041b16║也。四釋文者，此文三品分二：初二前方便
T35n1732_p0041b17║序、後一正宗。此初品有二：初體用、二融體。
T35n1732_p0041b18║融內有三，謂身口意。又因果相應為後方便
T35n1732_p0041b19║也，上皆同此耳。第二「時彼天王」下赴緣攝
T35n1732_p0041b20║化。此文有六：一「時彼天王」下從體起用為
T35n1732_p0041b21║攝化緣；二「即於」下辨王修供養具即成就
T35n1732_p0041b22║根；三「爾時世尊以佛莊嚴」下明佛受請昇
T35n1732_p0041b23║座明機感相；四「爾時佛神力為天王故」下
T35n1732_p0041b24║明勝力加被息亂住靜；五「爾時天王」下明
T35n1732_p0041b25║從靜定發智偈歎也；六「爾時世尊昇一切寶
T35n1732_p0041b26║殿」下辨佛法身平等攝益成事不虛。第二
T35n1732_p0041b27║文有二：初成根；二「爾時天王為如來敷坐竟」
T35n1732_p0041b28║下天王出迎世尊，辨敬儀也，即根熟成欲。
T35n1732_p0041b29║初嚴供具，文有三：初總嚴立宗、二「所謂」下
T35n1732_p0041c01║別廣辨修入方儀、三「如是四天」下結歎同等
T35n1732_p0041c02║顯機應法。初文有二：初總明嚴座、二「過去
T35n1732_p0041c03║修習」下辨因緣。因緣有十三，初一總、餘別。
T35n1732_p0041c04║次第除疑，可知也。就第二「所謂」下廣說在
T35n1732_p0041c05║殿修供養行成方儀中，大文有三：初辨器
T35n1732_p0041c06║世間莊嚴自在行；二「百萬億諸天神王」下明
T35n1732_p0041c07║眾生世間莊嚴自在行，此能供養人；第三「百
T35n1732_p0041c08║萬億諸大菩薩」下智正覺莊嚴自在行，此分
T35n1732_p0041c09║證理故。有異解云：此中有五十八眾，可知。
T35n1732_p0041c10║初器，文有二：初外塵莊嚴具、二「百萬億神力
T35n1732_p0041c11║自在」下明內法莊嚴。智正覺中，初十三辨人、
T35n1732_p0041c12║次二十句行德。諸大菩薩者入道場，會人。華
T35n1732_p0041c13║手等，信解位也。第二迎佛，文有三：初出迎
T35n1732_p0041c14║辨敬儀有二，謂初結前、二生後也；二設供
T35n1732_p0041c15║養；三正申請。二設供，文分三：初明自分行
T35n1732_p0041c16║供養，有二，初外、二內，可知；二「佛神力故」下
T35n1732_p0041c17║明勝進分行供養；三「爾時一切諸天眾」下辨
T35n1732_p0041c18║二行入佛界也。二勝分德中有三：初總、二
T35n1732_p0041c19║別莊嚴虛空、三出華供養如來也。三「爾時
T35n1732_p0041c20║一切諸天眾」下明入佛界，中有三：初辨利
T35n1732_p0041c21║他、二「時諸天見如來身一一毛孔」下自利德、
T35n1732_p0041c22║三「爾時如來」下辨自他平等圓極自在。就前
T35n1732_p0041c23║段中，初知利他德、二「如是正念」下十句結觀
T35n1732_p0041c24║解益。初知中有二：初人雄等報身德、二「順眾
T35n1732_p0041c25║生根為現佛身」下化身德。報身中，初身業德、
T35n1732_p0041c26║次「住一切智」下辨口業德、三「佛智慧月」下明
T35n1732_p0041c27║意業。二化佛中，初身業、二「常以法施」下明口
T35n1732_p0041c28║業、三「皆由從心起」下辨意業。此等上遠佛境，
T35n1732_p0041c29║即是迴向。因人用事，可准之。二自利德中
T35n1732_p0042a01║有六句：初辨放光相、二「自然」下辨光說偈、
T35n1732_p0042a02║三「顯現阿僧祇」下明莊嚴相、四「顯現不可思」
T35n1732_p0042a03║下出化身說法、五「又佛身中」下出寶光明
T35n1732_p0042a04║顯其因行、六「又覩自在神力」下明說法教化。
T35n1732_p0042a05║三自他平等圓極，文有四：初牒前慈悲德、二
T35n1732_p0042a06║「欲令無量」下隨機攝益、三「成就如來」下入佛
T35n1732_p0042a07║界德成、「四如來顯現」下結歎難盡。第三赴緣
T35n1732_p0042a08║攝化，文有三：初正赴、二等餘方、三辨益，可
T35n1732_p0042a09║知。第五智，文有三：初長行憶念，即是智體。
T35n1732_p0042a10║二說偈明智相。何意歎一佛德者？為彰迴
T35n1732_p0042a11║向多方便，歸一慈悲善巧也。三等通餘方。
T35n1732_p0042a12║第六攝化成事，文有四：初辨赴機。二正攝
T35n1732_p0042a13║化。三成益，文有二：初二句順理、次順事。所
T35n1732_p0042a14║以但辨具德，不廣殿如來處者，為顯方便
T35n1732_p0042a15║別莊嚴也。四等通十方也。
T35n1732_p0042a16║兜率天宮菩薩雲集讚佛品第二十
T35n1732_p0042a17║四門同上。一釋名者，有四義：一處、二人、三
T35n1732_p0042a18║身儀、四口業。或六句，可知。二來意，同前，但
T35n1732_p0042a19║所為別耳。三宗，亦同前准之。但迴入此品，
T35n1732_p0042a20║歎方便佛行為異耳。四釋文者，此品三序：
T35n1732_p0042a21║初文集眾序內，先舉佛神力顯分齊；次辨
T35n1732_p0042a22║所集眾；後「如此」下結所集眾。第二內三世間，
T35n1732_p0042a23║可知。眾生世間中有五句：初列名、次依本
T35n1732_p0042a24║修行、三俱來、四依方而坐、五歎德。歎德有
T35n1732_p0042a25║三：初明自利行、二「一切眾生觀無厭足」下
T35n1732_p0042a26║利他行、三「此諸菩薩」下辨自他德用自在。第
T35n1732_p0042a27║二放光序中有三：初辨光出處、二明所照
T35n1732_p0042a28║處、三「彼諸菩薩」下光所攝益即歎德也。兩膝
T35n1732_p0042a29║放勝光者，法身行中入佛境界增長勝妙相
T35n1732_p0042b01║也。膝者，表進方便相也。歎德中有三：初
T35n1732_p0042b02║總、次別、三結。別中有三：初自利、二「教化成
T35n1732_p0042b03║就」下一句利他、三「勝進」可知耳。讚佛序中，金
T35n1732_p0042b04║剛者，因行堅也。幢者，行成高出也，亦有攝伏
T35n1732_p0042b05║義耳。又十菩薩中，初名金剛幢者，明自體
T35n1732_p0042b06║真實，能消殄相累，超世之道標別勝負，故
T35n1732_p0042b07║名金剛幢也。餘相可知。此中諸偈並約迴
T35n1732_p0042b08║向方便顯其佛德，即以此教為詮善巧相
T35n1732_p0042b09║也，餘准思之。諸偈文若有二：初長行生起、
T35n1732_p0042b10║第二正說偈。初偈有三：初五自利德、次三
T35n1732_p0042b11║利他、次二勸修也。堅固偈，有三：初三歎
T35n1732_p0042b12║佛自利堅固、次四歎利他堅固、次三勸修
T35n1732_p0042b13║也。勇猛偈，有三：初二辨法界海深、次五辨
T35n1732_p0042b14║利用廣大、次三結體用圓極也。夜光偈，有
T35n1732_p0042b15║二：初四歎法身自在、次六歎化用自在。智
T35n1732_p0042b16║偈，有二：初一歎即位德、次九辨所見勝。所
T35n1732_p0042b17║見，文有二：初一總、次八別。別文有三：初二
T35n1732_p0042b18║歎佛德、次四明佛離數相、次二辨離世相
T35n1732_p0042b19║耳。寶偈，有三：初一化身、次二法身、次七報
T35n1732_p0042b20║身。又問：何故科此經文多依三乘者，何也？
T35n1732_p0042b21║答：所為人三乘者多，故爾也。一乘義文，准之
T35n1732_p0042b22║可知。精進偈，有二：初六通三身自在、次四
T35n1732_p0042b23║約四喻辨成。離垢偈，有三：初七歎智身、次
T35n1732_p0042b24║二歎法身、次一總釋。真實偈，有五：初二歎
T35n1732_p0042b25║化身自在、次二法性身自在、次四重成前化、
T35n1732_p0042b26║次一辨趣方儀、次一結成身離相。法偈，有
T35n1732_p0042b27║四：初二辨明策修者意、次三總舉損益釋
T35n1732_p0042b28║成、次四廣辨損益相以歎德、次一顯德相
T35n1732_p0042b29║也。又亦可此十菩薩德歎不須別科，一一句
T35n1732_p0042c01║義即一方便法也，此約一乘意取文也。
T35n1732_p0042c02║金剛幢菩薩迴向品第二十一
T35n1732_p0042c03║分別五門：一釋十迴向名及來意；二辨所
T35n1732_p0042c04║治，一乘如前准三乘，除獨覺捨大悲障；三所
T35n1732_p0042c05║得，無間定及世間第一善根；四所成，十迴向
T35n1732_p0042c06║行位，即宗體也。五釋文。一釋名者，迴向者，
T35n1732_p0042c07║迴前行向菩提，亦可通眾生及法性。金剛
T35n1732_p0042c08║等是人，迴向等是法，就二義得名也。來意
T35n1732_p0042c09║同前耳，但法體異前耳。今此論所治及成
T35n1732_p0042c10║得等，並約三乘說之。若約一乘別教辨者，
T35n1732_p0042c11║即或治或不治等，可准思攝。四宗者，總相可
T35n1732_p0042c12║知，廣在下文。五釋文者，此文有七分：初入
T35n1732_p0042c13║定三昧分、二加分、三出定分、四本分、五說
T35n1732_p0042c14║分、六利益分、七偈誦。
T35n1732_p0042c15║初云入定者，顯法體非思境也。明智定者，
T35n1732_p0042c16║顯行無惑照明故也，亦可方便淨智依止
T35n1732_p0042c17║能成淨智。加序有三：初總明讚加因緣相。
T35n1732_p0042c18║此文有三：初總諸佛現身及同名證法，有二
T35n1732_p0042c19║可知；二「時彼」下正讚述；三「善男子」下得入
T35n1732_p0042c20║現定。所以加入定，有五因緣：一諸佛力
T35n1732_p0042c21║加、二盧舍耶本願力、三盧舍那今神力、四金
T35n1732_p0042c22║剛幢自智淨力、五餘菩薩善根力也。二「欲令
T35n1732_p0042c23║下」辨加所為中有二十二句：初十二自分
T35n1732_p0042c24║德、次十勝進。今此二十二句內所有諸文，及
T35n1732_p0042c25║上下意加內所有文相，不可一一具解，但
T35n1732_p0042c26║准下〈地品〉初加分內論主所判，約分此文，意
T35n1732_p0042c27║即可知。仍此中文相，或通果及因、或初總後
T35n1732_p0042c28║別、或自他利異、或同異成壞，如是一切及上
T35n1732_p0042c29║會諸文，並准《地論》初六相取之，無不明了。
T35n1732_p0043a01║餘相可知。三「善男子汝當」下辨三業加相差
T35n1732_p0043a02║別。就中，初口內有十句，可知。意加亦十句，
T35n1732_p0043a03║初一總、次別。問：何故此意加與雜法者？為
T35n1732_p0043a04║方便事不定心境，及理事非一法故也，准之
T35n1732_p0043a05║可知。本分正說，文有二：初總辨體、二列名
T35n1732_p0043a06║辨相。初文有二：初總歎；二辨方便體，即六
T35n1732_p0043a07║決定，於中但有觀相、大善及不怯弱，所由上
T35n1732_p0043a08║已辨也。二相，文有五：一問、二舉數及引證、
T35n1732_p0043a09║三重問、四列名、五結及證成。不思議大願者，
T35n1732_p0043a10║是地上願因，亦即十迴向願也。四列十名者，
T35n1732_p0043a11║一救護一切眾生，離眾生相迴向化事，離二
T35n1732_p0043a12║我也。迴向有三：一迴向眾生與物同成故、
T35n1732_p0043a13║二迴向菩提捨諸世有故、三迴向實際用歸
T35n1732_p0043a14║極體故。此三相成，所以知有此三。下彌勒
T35n1732_p0043a15║令善財見菩薩，修三種迴向也。《般若經》中
T35n1732_p0043a16║亦說此也。下並通此意。二不壞者，自行堅固
T35n1732_p0043a17║也。三等一切佛者，自他等入佛境，亦可量等。
T35n1732_p0043a18║四至一切處者，分得佛力故。五無盡功德藏
T35n1732_p0043a19║者，修用出生不窮盡故。六隨順平等善根者，
T35n1732_p0043a20║亦名堅固德用無盡，獲得三堅固，隨順涅槃
T35n1732_p0043a21║也。七隨順等觀一切眾生者，得大涅槃而不
T35n1732_p0043a22║捨世間故。八如相者，行依如修故。九無著
T35n1732_p0043a23║解脫者，理等離縛脫，無脫相故。十法界無
T35n1732_p0043a24║量者，稱性用也。此十相成共有二：一以十
T35n1732_p0043a25║門攝諸行迴向，約此門即是行；二以行依
T35n1732_p0043a26║十門，明迴向也。迴向有三，所謂實際、菩提
T35n1732_p0043a27║及眾生迴向。實際有二種：一現修諸行即是
T35n1732_p0043a28║真如、二為顯真如故修諸行也。眾生亦二
T35n1732_p0043a29║種：一為度生故修菩薩行，即是眾生道具；
T35n1732_p0043b01║二菩薩所成，即眾生所與。菩提亦二：一所修
T35n1732_p0043b02║諸行為成大果、二菩薩眾生諸行即是菩提
T35n1732_p0043b03║芽果。一一迴向併有此門，具述總意，准以
T35n1732_p0043b04║思之。第一中有四：初問列名、二辨相、三
T35n1732_p0043b05║「是為」下結、四以偈重頌。二辨相內有四：初
T35n1732_p0043b06║明行體、二「摩訶薩復作是念發菩提心寶」下
T35n1732_p0043b07║迴向眾生及菩提、三「菩薩復作是念如日天
T35n1732_p0043b08║子等」下迴向實際、四「以如是等善根迴向」下
T35n1732_p0043b09║結歎勝妙德用自在。初辨體內有三：初以
T35n1732_p0043b10║六度四攝等為濟眾生法；二「修善根」下明
T35n1732_p0043b11║救護眾生；三「此菩薩為怨親故」下明託依起
T35n1732_p0043b12║行，此中有二意：一為離眾生相故得成三
T35n1732_p0043b13║迴向、二由離眾生故是三迴也，此可思之。
T35n1732_p0043b14║二正救眾生，文有二：初令生不墮地獄等、
T35n1732_p0043b15║二「復作是念」下得法身樂。於中因果分二
T35n1732_p0043b16║也。三託依起行，文有二：初以善迴向眾
T35n1732_p0043b17║生不揀怨親，有三：初立；次問答釋疑；三「常
T35n1732_p0043b18║以愛眼」下對緣成行，展轉有四辨疑。第四疑，
T35n1732_p0043b19║文有三：初立、次責、三答，可知。二「菩薩不為一
T35n1732_p0043b20║眾生」下顯意廣大，有二可知。第二迴向眾
T35n1732_p0043b21║生及菩提，有五：一行等諸佛，及起心究竟，
T35n1732_p0043b22║即為二也，此二子段中復各為二，可知。二
T35n1732_p0043b23║「菩薩以諸善根迴向時」下令生得清淨趣。三
T35n1732_p0043b24║「復作是念以此善根」下為生得見佛獲益。
T35n1732_p0043b25║七財淨滿足者，謂信、戒、聞、施、智慧、慚、愧。四「此
T35n1732_p0043b26║菩薩復作是念」下代受一切苦，此文有四：初
T35n1732_p0043b27║對物生心；次「何故」下除疑；三「以大」下明善
T35n1732_p0043b28║巧有二可知；四「復作是念我悉當為」下正明
T35n1732_p0043b29║為生受苦。此中有三：初代受苦。二除疑，此
T35n1732_p0043c01║文有三、第二文中有四、第三文有三，可知。
T35n1732_p0043c02║三「是故不以」下結可知。三「復作是念我當以」
T35n1732_p0043c03║下辨所成也，有二可知。五「菩薩以是無量」
T35n1732_p0043c04║下令生得具助道因緣，有三：初起意、二喻
T35n1732_p0043c05║況、三合，可知也。第三迴向實際，文有二：初
T35n1732_p0043c06║簡擇前二迴向；二「令一切不著」等下正迴向
T35n1732_p0043c07║實際，此文有三：初辨分別無相、二「不起虛
T35n1732_p0043c08║妄因緣」下依他不生、三「觀察一切眾生平等」下
T35n1732_p0043c09║真實無性。彼不生諸法、不滅諸法，以如是等
T35n1732_p0043c10║善根迴向者，即第四總結，文有三：初總、次「修
T35n1732_p0043c11║行」下別、後「菩薩」下結歎。別中，初修行對治法
T35n1732_p0043c12║等結初行體、次觀一切結迴眾生及菩提、後
T35n1732_p0043c13║「於彼善根不作二相」下結實際。餘相可知。重
T35n1732_p0043c14║頌有二：初長行辨意；次偈頌，有五十六偈，
T35n1732_p0043c15║有三：初十二總結；次別，此別有三：初十一
T35n1732_p0043c16║結行體、次十三結迴眾生及菩提文、次十五
T35n1732_p0043c17║結實際；第三後六總結之，可准取解。二不
T35n1732_p0043c18║壞者，有五，此中初問、次答、三結、四歎德、五
T35n1732_p0043c19║偈頌。答文中有五：一辨行體、二「欲令一切
T35n1732_p0043c20║眾」下迴向眾生、三「諸佛成就無量德」下迴向
T35n1732_p0043c21║菩提、四「菩薩如是捨離癡」下迴向實際、五「如
T35n1732_p0043c22║是菩薩成善根」下結歎德用。體文有五：一對
T35n1732_p0043c23║緣成信，有二：初立宗、二「何故」下除疑；二「如
T35n1732_p0043c24║是安住」下依信成行因；三「菩薩如是等善」下
T35n1732_p0043c25║辨行所成果；四「菩薩如是精懃」下結興行益；
T35n1732_p0043c26║五「菩薩善根迴向已」下辨依行成願事，此
T35n1732_p0043c27║有二意：一為不壞故得成三迴、二為不
T35n1732_p0043c28║壞故是三迴也，此可思准。二迴眾生等，文可
T35n1732_p0043c29║知。實際，文有三：初簡前二迴向、二「觀察平
T35n1732_p0044a01║等」下正迴實際、三「常為諸佛」下功感聖念。四
T35n1732_p0044a02║結歎內有五：初結行體、次「摩訶薩如是」下結
T35n1732_p0044a03║眾生、次「究竟清淨」下結迴菩提、次「得平等」下
T35n1732_p0044a04║結實際文、次「菩薩行如是」下通結勝妙。偈文
T35n1732_p0044a05║有二：初長行、次偈。頌有五十，有五：初二十
T35n1732_p0044a06║一頌行體、次二頌眾生、次二頌菩提、次十
T35n1732_p0044a07║頌實際文、次十四頌結歎文等。三等一切佛
T35n1732_p0044a08║者，有五：初問、次答、三結、四歎德、五偈頌。答
T35n1732_p0044a09║文有五：初辨行體有二，可知。此迴向有二
T35n1732_p0044a10║意：一為等故成迴三種、二為先應三迴故
T35n1732_p0044a11║得等也，可准之。二「此菩薩得如是樂時」下
T35n1732_p0044a12║迴佛菩薩及眾生，此文有四：初向佛、二迴
T35n1732_p0044a13║菩薩、三迴眾生、四「菩薩攝取行等行」下明儀
T35n1732_p0044a14║式也。菩薩，文有二，可知。第三迴眾生，文中
T35n1732_p0044a15║有三：初迴儀式，此有二，可知；二滅惡；三生
T35n1732_p0044a16║善。三「菩薩若在家時」下辨起心分齊，此文有
T35n1732_p0044a17║二：初釋、次「如是菩薩今集」下結。初文有二：
T35n1732_p0044a18║初在家攝生迴向、二「菩薩作是念乃至小大」
T35n1732_p0044a19║下大悲深重。初文有四：初起心；二對緣辨
T35n1732_p0044a20║攝，有二可知；三明成行無間，即顯智堅
T35n1732_p0044a21║固；四結。第二深重，文有二：初離苦、二得樂，
T35n1732_p0044a22║可知。四「復作是念如彼」下迴向實際，文有
T35n1732_p0044a23║三：初牒前、二「迴向二而無所著」下正迴實
T35n1732_p0044a24║際、三「摩訶薩」下結同佛迴。正迴實際有二：
T35n1732_p0044a25║初約入觀智迴、二「常樂習行普門」下出觀智
T35n1732_p0044a26║以迴向。第五總結中，初牒前行體、次「第一迴
T35n1732_p0044a27║向」下通結。偈有二：初長行；次偈，有四十八：初
T35n1732_p0044a28║二頌體、次三十四頌迴佛眾生等文、次四
T35n1732_p0044a29║頌實際、次八頌結歎。四一切處者，有五：初
T35n1732_p0044b01║問、次答、三結、四歎德、五偈頌。答文分四：初
T35n1732_p0044b02║辨體、二「如是莊嚴」下迴向菩提及眾生、三「菩
T35n1732_p0044b03║薩如是善根迴向了無所」下迴向實際、四「菩
T35n1732_p0044b04║薩如是善根迴向」下結歎德用。初體中分二：
T35n1732_p0044b05║初明行體，有四：一法、二喻、三合、四辨所
T35n1732_p0044b06║成。此有三句，法喻合喻如諸天者，第一義天。
T35n1732_p0044b07║餘相可知也。此有二意：一為順一切故
T35n1732_p0044b08║得迴三、二為順三故得至一切處也。二
T35n1732_p0044b09║「菩薩復作是念」下廣明行相，此文有二：初
T35n1732_p0044b10║明所依方土及佛、二「菩薩於諸如來」下廣明
T35n1732_p0044b11║行相。此中有二：初對境興心，即為二也。前
T35n1732_p0044b12║對境明心，次辨心德。二「復作是念」下對境
T35n1732_p0044b13║成行，則復為二耳。「如是莊嚴」下迴眾生，文
T35n1732_p0044b14║有二：初開理事二門立宗；二「令一切等」
T35n1732_p0044b15║下別辨得成至一切處所以，有法、喻、合，三
T35n1732_p0044b16║文可知。三實際，文有三：初牒前行體及二
T35n1732_p0044b17║迴向、次「了無所有」下正迴向、三「如是菩薩樂
T35n1732_p0044b18║觀」下結迴成益。正實際，有二：初約入觀智、
T35n1732_p0044b19║次「如是菩薩圓滿」下出觀智辯也。一切法眾
T35n1732_p0044b20║因緣地者，依因緣解證一切法故。四總結
T35n1732_p0044b21║歎中，初結行體，「得佛自在」下結菩提；次「教化
T35n1732_p0044b22║眾生」結眾生；次「菩薩如是」下結實際。偈文
T35n1732_p0044b23║有二：初長行、次頌。偈文二十二，初八頌行
T35n1732_p0044b24║體、次六頌菩提及眾生、次六頌實際、次二
T35n1732_p0044b25║頌結歎文。
T35n1732_p0044b26║五無盡功德藏者，此有三義：一出生無盡、二
T35n1732_p0044b27║所成、三自體，以此三准之。初問、次答、三
T35n1732_p0044b28║結、四辨德、五偈頌。答文有四：初辨行體、二
T35n1732_p0044b29║「菩薩諸善根皆悉」下迴向菩提及眾生、三「菩
T35n1732_p0044c01║薩以如是等」下迴向實際、四「菩薩如是善根」
T35n1732_p0044c02║下結歎勝用。此初行體，文有二：初辨行體，
T35n1732_p0044c03║有四：一懺、二勸請、三隨喜、四迴向也。隨喜
T35n1732_p0044c04║有四：一成佛、二說法、三涅槃、四流通等。文
T35n1732_p0044c05║有二：初悔過；第二勸請、隨喜、迴向也。此三義
T35n1732_p0044c06║由是有為德，義分相交故，同處合說。此文有
T35n1732_p0044c07║二：初總舉、二別辨。別中依隨喜四義即為
T35n1732_p0044c08║四段耳。此有二意：一為行順三迴故得
T35n1732_p0044c09║成無盡藏、二為成無盡故迴三處也，此
T35n1732_p0044c10║可准之。二「菩薩作如是念」下辨行相，有二：
T35n1732_p0044c11║初嚴土、二嚴成人。嚴土有四：初成世界
T35n1732_p0044c12║土、二「菩薩修勝善根」下莊嚴佛國土、三「彼諸
T35n1732_p0044c13║世界中」下三世莊嚴、四「如一世界」下結成究
T35n1732_p0044c14║竟。二「菩薩復如是」下嚴人，有二：初辨、次結。
T35n1732_p0044c15║辨中有四：一人；二「此諸菩薩」下略具顯德；
T35n1732_p0044c16║三「成就」下別顯德，有二可知，四「成就等」下
T35n1732_p0044c17║結，有三可知。二「如一佛剎」下以結略顯廣，
T35n1732_p0044c18║可知。迴向菩提眾生，文有二：初以法界方
T35n1732_p0044c19║便迴向二處、二「如是菩薩善」下辨方便分
T35n1732_p0044c20║齊。實際，文有二：初牒總迴向趣向薩婆若
T35n1732_p0044c21║際；二「菩薩行如是」下別迴實際，此文有二：
T35n1732_p0044c22║初入觀智以迴向，此有二可知；二「菩薩如是
T35n1732_p0044c23║起」下出觀智迴。生死非雜亂涅槃非寂靜者，
T35n1732_p0044c24║此有二解：一就破相，生死體空故非雜亂，
T35n1732_p0044c25║涅槃體如故非寂靜。二寂用解，生死體寂故
T35n1732_p0044c26║非雜亂。何者是體？近說空是；深則不空如來
T35n1732_p0044c27║藏是。大涅槃能建大義，妙用繁興無所不
T35n1732_p0044c28║為，故非寂靜。今依後釋。此二佛境，佛所行
T35n1732_p0044c29║道，名境界道。無別生死，故非他作。生死涅
T35n1732_p0045a01║槃體無定相，故曰無法。諸聖同依，名為同
T35n1732_p0045a02║止。如義，同先解。第四結歎，文有二：初牒結
T35n1732_p0045a03║前文、次「菩薩初發」下總結。初文有四：初牒
T35n1732_p0045a04║前行體，結成迴向菩提及眾生；二「以如是等」
T35n1732_p0045a05║下牒前迴眾生，結成實際；三「菩薩如是迴
T35n1732_p0045a06║向眼終」下結所得益；四「菩薩如是迴向時」下
T35n1732_p0045a07║行德勝妙。第四歎德用，文有三：初舉數、二
T35n1732_p0045a08║釋、三結，可知。偈內有二：初長行生起、次偈。
T35n1732_p0045a09║偈有五十偈：初十八頌行體、次六頌迴向
T35n1732_p0045a10║眾生及菩提、次十四頌實際、次十二頌結歎
T35n1732_p0045a11║文也。第六隨順一切堅固善根迴向者，有五：
T35n1732_p0045a12║初問、次答、後「是名」下結、四歎德用、五說偈。
T35n1732_p0045a13║第二答有四：一施門中辨行體、二「菩薩善根
T35n1732_p0045a14║迴向令一切眾生」下迴眾生及菩提、三「菩薩
T35n1732_p0045a15║摩訶薩以此善根迴向時」下迴實際、四「菩薩
T35n1732_p0045a16║以一切善根如是迴向」下結歎德用。初文有
T35n1732_p0045a17║二：初舉輪王位捨，歎成行德體，有二可
T35n1732_p0045a18║知。二「若施飲食」下辨行相，此文有四：一略
T35n1732_p0045a19║列所施諸物名。二「作如是念」下辨修行意。三
T35n1732_p0045a20║「若施飲時」下廣辨施儀則，於中或四五六不
T35n1732_p0045a21║定。四者，一人、二所有事、三迴向、四結前；五
T35n1732_p0045a22║者，第三增田；六者，第三增歎事德，又有成
T35n1732_p0045a23║施心。四「此菩薩以如是等無量」下結利益也。
T35n1732_p0045a24║初列所施名，文有三：初列六十章門中所
T35n1732_p0045a25║施財、二「心不貪著」下辨施心無染、三「若諸
T35n1732_p0045a26║眾生」下辨所施田。第二意，文有二：初辨施
T35n1732_p0045a27║迴向意、二「菩薩如是迴向已」下明迴所成。三
T35n1732_p0045a28║廣，文雖有一百二十事，無不皆在六十門
T35n1732_p0045a29║攝也。此有二意：一為順三迴向故得順
T35n1732_p0045b01║堅固、二為順堅固故得三迴，此可准之。
T35n1732_p0045b02║又今此所捨，並通三義：一是分段依正、二變
T35n1732_p0045b03║化依正、三是變易依正，可准思攝也，地前
T35n1732_p0045b04║具五生身故。四輪乘者，運度八難也。一住
T35n1732_p0045b05║正國，此度三惡道、北單越及長壽天；二正士，
T35n1732_p0045b06║度佛前後；三本功德，度諸根不具；四平等願，
T35n1732_p0045b07║度世智辯聰。又正國輪者，真如法性土也；依
T35n1732_p0045b08║正士輪者，般若正觀也；本功德輪者，施等五
T35n1732_p0045b09║波羅蜜也；平等願輪者，菩薩十種無盡大願
T35n1732_p0045b10║也。菩薩淨行由斯滿足。又字肆者，恣也。第四
T35n1732_p0045b11║結歎中有二：初歎益、二「菩薩爾時」下慶得
T35n1732_p0045b12║成益。此二文各有二：初釋、次結成究竟也。
T35n1732_p0045b13║二實際，文有二：初牒前行體、二「於身口意業
T35n1732_p0045b14║無縛著」下正迴實際。於此正向中有五：初
T35n1732_p0045b15║約入觀智辨行成、二「菩薩如是迴向時不著
T35n1732_p0045b16║內」下明所離、三「菩薩若於此法中」下辨利益、
T35n1732_p0045b17║四「何以故」下釋成、五「菩薩如是見法」下結說
T35n1732_p0045b18║是非。此文有九句相生，可知。前文言禪頭
T35n1732_p0045b19║者，眾生有形有體名禪頭，今無此想也。四
T35n1732_p0045b20║結歎中有四：初菩薩等總釋體用、二「迴向者
T35n1732_p0045b21║何義」下結迴向名義、三「菩薩若能以此」下歎
T35n1732_p0045b22║行迴向德、四「菩薩如是迴向已」下結益。偈
T35n1732_p0045b23║有二：初長行、次偈。偈有八十二：初四十八
T35n1732_p0045b24║頌行體及二種迴向、次「菩薩觀」下三十二頌
T35n1732_p0045b25║實際文，後二頌結歎文。了達菩提從緣起，於
T35n1732_p0045b26║法真性無所壞者，用不違體也。
T35n1732_p0045b27║七等心隨順一切眾生，初問、次答、三結、四
T35n1732_p0045b28║歎德用、五偈頌。第二答，文有四：初辨行體、
T35n1732_p0045b29║二「菩薩離垢清淨」下迴向眾生及菩提、三「菩
T35n1732_p0045c01║薩修行如是善根」下迴實際、四「菩薩行如是」
T35n1732_p0045c02║下結歎勝用。初體，文有三：初辨行體；二「菩
T35n1732_p0045c03║薩行如是等」下辨行用，有二：初離惡、二生
T35n1732_p0045c04║德也；三「不求生天」下辨修意，此有二意：一
T35n1732_p0045c05║隨他眾生所作善根不逆善令進故、二菩
T35n1732_p0045c06║薩自善根隨眾生根性三品授與故，此可
T35n1732_p0045c07║思准之。二眾生及菩提，文有二：初辨修行、
T35n1732_p0045c08║二「菩薩以此善根」下正明迴向。初文有二：初
T35n1732_p0045c09║自分、二「修習平等」下增上修也。初文有五：初
T35n1732_p0045c10║辨所依之緣，謂善根也；二「菩薩復作是念」下
T35n1732_p0045c11║明依緣起心，於中分三可知；三「菩薩如是」
T35n1732_p0045c12║下顯心具德；四辨時分；五「復次菩薩」下廣辨
T35n1732_p0045c13║所施之物。第二增上施中有二：初辨施心、
T35n1732_p0045c14║二「菩薩復作是念」下明心具德。二正迴向中
T35n1732_p0045c15║有二：初正迴向；二「如是菩薩」下結德自在，
T35n1732_p0045c16║此有二：初自分、二「以如是等」下勝進可知
T35n1732_p0045c17║也。實際，文有二：初牒前利益、二「菩薩如是
T35n1732_p0045c18║等」下正明實際。初文有五：初離垢；二明所
T35n1732_p0045c19║得；三明無等；四對果校量，此有二：初總、次
T35n1732_p0045c20║別；五結成具德也。二正迴法界，文相顯，可
T35n1732_p0045c21║知。四結歎，文可知。偈有二，初長行、次偈頌。
T35n1732_p0045c22║偈有四十二：初二頌體、次十七頌眾生及
T35n1732_p0045c23║菩提、次七頌實際、次十六頌結歎文。
T35n1732_p0045c24║八如相者，有五：初問、次答、三結、四辨利益、
T35n1732_p0045c25║五偈頌。第二答中有四：初行體、二「菩薩以此」
T35n1732_p0045c26║下迴向眾生及菩提、三「菩薩善根如是」下迴
T35n1732_p0045c27║實際、四「菩薩如是迴向時」下結歎勝用。初體，
T35n1732_p0045c28║文有三：初集善根體。二「菩薩如是」下攝助
T35n1732_p0045c29║成正行，亦可攝因助果也。此中有二：初攝
T35n1732_p0046a01║次辨觀相、二「菩薩以如是等」下成三業大用
T35n1732_p0046a02║自在也。此大用內有二：初明心所趣，即略
T35n1732_p0046a03║也。三業即為三也，初一句身、次一句口、次
T35n1732_p0046a04║下並意耳。二「一佛世界」下結略顯廣也。此
T35n1732_p0046a05║有二意：一此善根是如家相故迴三處、二
T35n1732_p0046a06║以相等體無礙故迴向三也。二迴眾生及
T35n1732_p0046a07║菩提，文有五：初總明迴向；二「菩薩如是迴
T35n1732_p0046a08║向修」下辨行廣究竟；三「復次菩薩」下對事辨
T35n1732_p0046a09║成行儀，此有二可知；四「菩薩善根如是」下辨
T35n1732_p0046a10║修意也；五「如是菩薩長養」下迴向功力所成。
T35n1732_p0046a11║三實際文。此中迴與上下何異者？諸迴攝
T35n1732_p0046a12║相從體，此中攝相從相，此可思准之。有
T35n1732_p0046a13║三：初明迴向體用、二「善解迴向」下成勝所
T35n1732_p0046a14║以、三「如如」下約法廣辨。初門有三：初辨體、
T35n1732_p0046a15║二「順如來道」下明用、三「觀察寂滅」下結前二。
T35n1732_p0046a16║第二勝用所以中，初舉意、次「如是菩薩」下釋、
T35n1732_p0046a17║三「如法門」下約法辨成。第三廣辨中有一百
T35n1732_p0046a18║句文。初一句所軌則，下諸句依迴耳。又廣
T35n1732_p0046a19║辨文中三種言說：初取無著、第二取施設
T35n1732_p0046a20║法、第三正取言說教事。文中三種時者，初
T35n1732_p0046a21║唯法耳、二揀時論法、三時法雙論耳。此等
T35n1732_p0046a22║依文次第捨之，即知所由。過去非同者，
T35n1732_p0046a23║非同一滅也。未來非故者，非現後故也。
T35n1732_p0046a24║現在非異者，非異前後二世及自同類法也。
T35n1732_p0046a25║此亦反外人見，思之可知。四結歎中，初三
T35n1732_p0046a26║句結歎迴眾生及菩提、次「等觀諸佛無有二」
T35n1732_p0046a27║下結歎實際德用。第四成益，文分二：初辨
T35n1732_p0046a28║德、二結可知。第五重頌，有二：初長行、次偈
T35n1732_p0046a29║頌。偈有二十九：初二頌行體、次四頌生及
T35n1732_p0046b01║菩提、次九頌實際、次十四頌結歎利用。九
T35n1732_p0046b02║無縛無著解脫心，初問、次答、三結、四辨德、
T35n1732_p0046b03║五偈頌。初答文有四：初辨行體、二「摩訶薩
T35n1732_p0046b04║以無縛著」下迴眾生及菩提、三「摩訶薩以如
T35n1732_p0046b05║此無縛」下迴實際、四「摩訶薩如是迴向時」下
T35n1732_p0046b06║結歎勝用。初體，文有二：初總辨不輕眾善；
T35n1732_p0046b07║二「菩薩常樂攝受」下由不輕頓故，於行攝
T35n1732_p0046b08║成自在。此有二意：一為善根無縛著故迴
T35n1732_p0046b09║三處、二以善根順三處故無著也。二迴眾
T35n1732_p0046b10║生及菩提中有二：初辨普賢三業、二「從此
T35n1732_p0046b11║生盡未來際生」下廣約別事顯成自在。初
T35n1732_p0046b12║文有四：初總、次身、三口、四意，可知。二廣顯
T35n1732_p0046b13║內有三十二：一得因果位、二得方便、三得
T35n1732_p0046b14║身業、四得口業、五得意業、六成根、七得神
T35n1732_p0046b15║力、八於佛剎自在、九得家、十得因陀羅智、
T35n1732_p0046b16║十一得時自在、十二身容受、十三入果位
T35n1732_p0046b17║自在、十四入世界自在、十五知想、十六知
T35n1732_p0046b18║心，此等中各有二文：初知、二歎知德。十七
T35n1732_p0046b19║知處、十八知業、十九知法、二十知聲、二十
T35n1732_p0046b20║一說自在、二十二知根自在、二十三智方便
T35n1732_p0046b21║知微細，此文等有二，如前可知。二十四
T35n1732_p0046b22║行方便知微細、二十五知入解位菩薩微
T35n1732_p0046b23║細、二十六知初地微細、二十七知生性微
T35n1732_p0046b24║細、二十八知世界微細、二十九知法界智微
T35n1732_p0046b25║細、三十知劫智微細、三十一知法智微細、
T35n1732_p0046b26║三十二知出生雜法微細也。上知微細中，
T35n1732_p0046b27║何故知智而不知法者？為智能顯成法也。
T35n1732_p0046b28║三實際，文有二：初入觀、二約出觀，可知耳。
T35n1732_p0046b29║四結歎勝用文。滿足等者，滿因果行也，約
T35n1732_p0046c01║位如此；若約行，即通一切耳。偈文有二：
T35n1732_p0046c02║初長行生起、二正頌。偈有一百二，初六頌行
T35n1732_p0046c03║體、次七十頌眾生及菩提、次「如是一切諸法
T35n1732_p0046c04║王」下十八頌實際、次八頌結歎文。十法界無
T35n1732_p0046c05║量者，此文有六：初問、次答、三結、四歎勝用、
T35n1732_p0046c06║五證成、六偈頌。亦可此二段從會初科。第二
T35n1732_p0046c07║答，文有四：初所成行體、二「復次菩薩以法施」
T35n1732_p0046c08║下迴眾生及菩提、三「復次菩薩安住法界」下
T35n1732_p0046c09║迴向實際、四「菩薩如是迴向時」下結歎勝利。
T35n1732_p0046c10║問：此第十迴向與前八九何別？答：第八趣
T35n1732_p0046c11║理，第九約修成，第十二俱通含及所作事
T35n1732_p0046c12║也。初體有三：初總除障顯德，此文有二：初
T35n1732_p0046c13║受記辨位、次明益用也；次「菩薩行法施」下
T35n1732_p0046c14║修行所趣；三「菩薩於彼善根」下辨行廣大所
T35n1732_p0046c15║成自在福智莊嚴也，此有二意：一以行體迴
T35n1732_p0046c16║依法界至於三處、二所有行體即是法界故
T35n1732_p0046c17║可迴至三處也。此廣大，文有四：初總明行
T35n1732_p0046c18║智莊嚴、二「諸佛菩薩所讚」下別辨莊嚴行、三
T35n1732_p0046c19║「何以故」下辨成自行所以、四「復何以故」下
T35n1732_p0046c20║釋自成能得利物所由也。第二迴向眾生
T35n1732_p0046c21║等，文中有二：初明恭敬無間，三業恒行故
T35n1732_p0046c22║也；二「菩薩以此法施」下三業起用不空。初文
T35n1732_p0046c23║有三：初意業隨智慧行、二「令一切眾生皆悉
T35n1732_p0046c24║具足」下口業不空、三「令一切眾生得淨法身」
T35n1732_p0046c25║下身業不空。初意業中有十門知法等，可
T35n1732_p0046c26║知。一令自他得佛無盡法門。此文有五：初
T35n1732_p0046c27║立宗；二「以此」下總辨其德用；三「悉得」下得佛
T35n1732_p0046c28║法；四「於一一」下述自能，於中有二：初總開
T35n1732_p0046c29║十門，於此文中其十海者，一名生法立義
T35n1732_p0047a01║相、二引證相、三方言語則、四施名於義、五
T35n1732_p0047a02║文教成軌、六說則、七所依門、八能入智、九境
T35n1732_p0047a03║智資成相、十義住立不動也；五「菩薩善根如
T35n1732_p0047a04║是」下明所成也。次廣辨，文可知耳。第二「復
T35n1732_p0047a05║次菩薩」下明自迴向所成德。三「菩薩復作是
T35n1732_p0047a06║念」下令同己等得。四「復次菩薩以此等」下緣
T35n1732_p0047a07║成性德。五「復次菩薩以此善根」下行成得佛
T35n1732_p0047a08║隨喜。六「菩薩以此善根如是」下辨迴向所依，
T35n1732_p0047a09║此文有二，謂佛及法界可知。七「復次菩薩」下
T35n1732_p0047a10║辨所趣意。八「菩薩摩訶薩」下得用自在也。
T35n1732_p0047a11║九「菩薩以此善根如是迴向」下以行成位，有
T35n1732_p0047a12║二：初明所離、二明辨所得可知。十「菩薩
T35n1732_p0047a13║如是平等心」下位依成勝進行用，此文有四：
T35n1732_p0047a14║初辨迴行體。二「令一切眾生」下明迴意，此
T35n1732_p0047a15║有二文：一自分、二勝進，可知。三「菩薩善根
T35n1732_p0047a16║如是」下明所離，此文有三：初立、次責、三答，
T35n1732_p0047a17║可知。四「菩薩如是迴向時」下明起行益也。
T35n1732_p0047a18║第二口業，可知。第三就身業，文分三：初辨
T35n1732_p0047a19║身體、二明身德、三辨身用。此有三：初總、次
T35n1732_p0047a20║別、三結。二三業起用不空，文有二：初「復次
T35n1732_p0047a21║菩薩修善」下具辨三業、第二「如是菩薩」下不
T35n1732_p0047a22║空行成。初具明三業，文有二：初辨寶莊嚴、
T35n1732_p0047a23║二廣說香華等下，類辨十門莊嚴。初文有四：
T35n1732_p0047a24║初辨所供境，謂佛等、二「彼一一剎」下供養具、
T35n1732_p0047a25║三「菩薩復作是念」下以略示廣、四「是為菩薩
T35n1732_p0047a26║等」下結。初供境中，初總、次別。別中，依、正分二。
T35n1732_p0047a27║二供養具，有四：初明百句別寶供養、二「寶身
T35n1732_p0047a28║莊嚴」下八句明三業行、三「寶眼」下六根妙用、
T35n1732_p0047a29║四「寶身業」下後以三句成三業智用。二三業
T35n1732_p0047b01║不空行成中有二：初令生成自分行、二「菩
T35n1732_p0047b02║薩復作是念」下令成勝分行。此上各有二
T35n1732_p0047b03║段應知。三「復次菩薩安住法界」下迴實際，
T35n1732_p0047b04║可知也。四利用，文有二：初牒前諸行也、
T35n1732_p0047b05║二「安住法界等無量淨身」下依行成勝三業。
T35n1732_p0047b06║大段第三是為下結文，可知。四歎德，文有二：
T35n1732_p0047b07║初明已成就普賢廣大眾德、二「於念念中」下
T35n1732_p0047b08║明別歎已分成自他勝用一切行事也。上
T35n1732_p0047b09║來依經是一乘法，通而非局。次明三乘寄
T35n1732_p0047b10║位法者，如經：初向心內，一二諦正直，所謂
T35n1732_p0047b11║學習第一義諦，觀一切法相如不可得故，
T35n1732_p0047b12║以慈悲喜捨教授六天人，剃頭被三寶衣。
T35n1732_p0047b13║出家菩薩共一切僧，佛法無二，第一清淨
T35n1732_p0047b14║故。第二向內，第一義智、五神通是慧性差別
T35n1732_p0047b15║用，即以六通為觀境也。第三向中，於無生
T35n1732_p0047b16║慧內四不壞淨，於佛法僧戒中信不可壞
T35n1732_p0047b17║故。於第四向中，量同佛力，所謂三相諸法
T35n1732_p0047b18║本無故假名生、已有還無假名滅、不空有
T35n1732_p0047b19║法假名住，是故一切通達空而不二，名世
T35n1732_p0047b20║諦相空，空一諦相故。第五向中，善計量眾生
T35n1732_p0047b21║力，所謂五陰，色者異空，色集成大色分，故
T35n1732_p0047b22║色相空；剎那剎那成心，故心相空。受想行
T35n1732_p0047b23║無集無散，一相無相故。第六向中，佛教化
T35n1732_p0047b24║力，所謂十二入，外六境、內六根為識所入處，
T35n1732_p0047b25║故名為入。其慧觀者，不在外、不在內、不
T35n1732_p0047b26║在中間，一切法無自他故。第七向中，趣無
T35n1732_p0047b27║礙智，為十八不共法。六境、六根、六識一合
T35n1732_p0047b28║相，一切法亦爾。第八向中，隨順自然智，所謂
T35n1732_p0047b29║因果。善惡名因、苦樂名果，所由為因、所起
T35n1732_p0047c01║為果。因果二空，無生無滅，皆一合相也。第
T35n1732_p0047c02║九向中，受佛法僧故，謂二諦空。因緣集故
T35n1732_p0047c03║謂之有，非曰有是有；因緣散故謂之無，非
T35n1732_p0047c04║曰無是無，故有無無二相也。第十向中，以
T35n1732_p0047c05║自在慧化一切眾生，所謂中道第一義諦。般
T35n1732_p0047c06║若處中而達一切法而無二相，轉增入聖
T35n1732_p0047c07║地，名相似第一義諦觀，非真諦觀，初地已
T35n1732_p0047c08║上是真觀。此是三乘寄位說。所以知者，為
T35n1732_p0047c09║經中明已前三十心並凡夫法、非聖位故也。
T35n1732_p0047c10║初地已上，經本無通三乘立其教義，文相
T35n1732_p0047c11║多同故，不須料簡也。「爾時佛神力故動地」
T35n1732_p0047c12║等下，第五明證實顯成。此文有二：初動地雨
T35n1732_p0047c13║華等證成；次云「十方菩薩悉雲集」者，第二明
T35n1732_p0047c14║諸聖證成勸信流通也。於二文各有二，謂
T35n1732_p0047c15║辨相及結通餘方也。偈，初意、後頌。頌文有
T35n1732_p0047c16║九十四：初十四頌行體。云無相妙智觀法真
T35n1732_p0047c17║相者，末用依體也。世行窮，故最妙。次「菩薩法
T35n1732_p0047c18║施」下六十八頌眾生及菩提。次「譬如如」下二
T35n1732_p0047c19║頌實際。次「如是殊妙」下十頌結歎。就菩提
T35n1732_p0047c20║眾生內，初八頌三業隨智行、次「十方一切」下
T35n1732_p0047c21║二十頌身業不空、次「恭敬」下二十二頌口業、
T35n1732_p0047c22║次「眾生數等」下十八頌意業等也。此會答上
T35n1732_p0047c23║迴向問耳。
T35n1732_p0047c24║大方廣佛華嚴經搜玄分齊通智方軌卷第二
T35n1732_p0047c25║（之下）