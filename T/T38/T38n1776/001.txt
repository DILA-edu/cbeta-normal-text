T38n1776_p0421a01║
T38n1776_p0421a02║
T38n1776_p0421a03║No. 1776 [cf. No. 475]
T38n1776_p0421a04║刊維摩經義記序
T38n1776_p0421a05║
T38n1776_p0421a06║余甞見天僧統《教藏總錄》曰「《維摩經義記》四
T38n1776_p0421a07║卷，慧遠撰。」因謂吾祖智者大師疏《觀經》也多
T38n1776_p0421a08║採用淨影，於《維摩經》想亦當然。頃一書賈齎
T38n1776_p0421a09║《義記》一帙至，余得之欣然。讀之，雖不如素意，
T38n1776_p0421a10║而其釋最委。至其伸釋一義，多先徵起、後方
T38n1776_p0421a11║解之，實不忘本母之體，關中嘉祥不得抗衡
T38n1776_p0421a12║也。吾祖釋義事理兩圓，而以理觀為主、事解
T38n1776_p0421a13║稍略，故先讀斯記而後以智者融譚則可乎。
T38n1776_p0421a14║但脫誤尤多，後之得善本者幸正之。
T38n1776_p0421a15║　旹
T38n1776_p0421a16║正德壬辰冬十月既朔比叡山寶珠沙門可透
T38n1776_p0421a17║謹序
T38n1776_p0421a18║
T38n1776_p0421a19║
T38n1776_p0421a20║維摩義記卷第一（本）
T38n1776_p0421a21║
T38n1776_p0421a22║沙門慧遠撰
T38n1776_p0421a23║聖教雖眾，要唯有二。其二是何？謂聲聞藏及
T38n1776_p0421a24║菩薩藏。教聲聞法名聲聞藏，教菩薩法名菩
T38n1776_p0421a25║薩藏。聲聞藏中所教有二：一是聲聞聲聞、二
T38n1776_p0421a26║緣覺聲聞。聲聞聲聞者，是人本來求聲聞道，
T38n1776_p0421a27║常樂觀察四真諦法，成聲聞性。於最後身值
T38n1776_p0421a28║佛欲小，如來為說四真諦法而得悟道。本聲
T38n1776_p0421a29║聞性故，今復聞聲而得悟道，是故名為聲聞
T38n1776_p0421b01║聲聞。經言「為求聲聞者說四真諦」，據斯為論。
T38n1776_p0421b02║緣覺聲聞者，是人本來求緣覺道，常樂觀察十
T38n1776_p0421b03║二緣法，成緣覺性。於最後身，值佛為說十二
T38n1776_p0421b04║緣法而得悟道。本緣覺性，於最後身聞聲悟
T38n1776_p0421b05║道，是故名為緣覺聲聞。經言「為求緣覺者說
T38n1776_p0421b06║十二緣法」，據此為言。此二雖殊，同期小果，藉
T38n1776_p0421b07║教處等，以是義故齊號聲聞。對斯二人所
T38n1776_p0421b08║說之法，名聲聞藏。菩薩藏中所教亦二：一是
T38n1776_p0421b09║漸入、二是頓悟。言漸入者，是人過去曾習大法，
T38n1776_p0421b10║中退住小、後還入大，大從小來謂之為漸。故
T38n1776_p0421b11║經說言「除先修習學小乘者，我今亦令入是
T38n1776_p0421b12║法中。」此即是其漸入菩薩。言頓悟者，有諸眾
T38n1776_p0421b13║生久習大乘相應善根，今始見佛即能入大，
T38n1776_p0421b14║大不由小，目之為頓。故經說言「或有眾生，世
T38n1776_p0421b15║世已來常受我化，始見我身、聞我所說即皆
T38n1776_p0421b16║信受入如來慧。」此是頓悟。漸入菩薩藉淺階
T38n1776_p0421b17║遠、頓悟菩薩一越解大，頓漸雖殊，以其當時
T38n1776_p0421b18║受大處一，是故對斯二人所說，為菩薩藏。
T38n1776_p0421b19║聖教雖眾，不出此二，故龍樹云：「佛滅度後，迦
T38n1776_p0421b20║葉、阿難於王舍城結集三藏為聲聞藏，文殊、
T38n1776_p0421b21║阿難在鐵圍山集摩訶衍為菩薩藏。」《地持》亦
T38n1776_p0421b22║云「佛為聲聞、菩薩行出苦道說修多羅，結集經
T38n1776_p0421b23║者集為二藏，以說聲聞所行為聲聞藏、說菩
T38n1776_p0421b24║薩所行為菩薩藏。」《地持》復言「十二部經，唯方
T38n1776_p0421b25║廣部是菩薩藏，餘十一部是聲聞藏。」故知聖
T38n1776_p0421b26║教無出此二。此二亦名大乘小乘、半教滿教
T38n1776_p0421b27║等，名雖變改，其義不殊。今此經者，二藏之中
T38n1776_p0421b28║菩薩藏收，為根熟人頓教法輪。已知教之分
T38n1776_p0421b29║齊。次釋其名。今言「維摩詰所說經」，一名「不可
T38n1776_p0421c01║思議解脫」者，蓋乃樹經部別名也。諸經所以
T38n1776_p0421c02║皆首題其名者，為示所明法。此經以不思議
T38n1776_p0421c03║解脫為宗，故始標舉。但諸經立名不同，乃有
T38n1776_p0421c04║多種：或就法為名，如《涅槃經》、《波若經》等；或就
T38n1776_p0421c05║人為目，如《薩和檀》、《須達拏》等；或就事立稱，如
T38n1776_p0421c06║《枯稻芉經》等；或就喻彰名，如《大雲經》、《寶篋
T38n1776_p0421c07║經》等；或人法竝彰，如《勝鬘經》等。或事法雙舉，
T38n1776_p0421c08║如彼《方等大集經》等；或法喻俱題，《華嚴經》、《法
T38n1776_p0421c09║華經》；或人事雙立，如《舍利弗問疾經》等。如是
T38n1776_p0421c10║非一。今此經者人法為名，維摩所說，是其人
T38n1776_p0421c11║名；不可思議解脫，是其法名。法藉人通，故須
T38n1776_p0421c12║標人；法是所顯，故須舉法。但諸經首，列人有
T38n1776_p0421c13║四；一、題說人，如《勝鬘》等；二、舉問人，如彼《彌勒
T38n1776_p0421c14║所問經》等；三、舉所說人，如《睒子經》、《薩和檀》等；
T38n1776_p0421c15║四、舉所化人，如《玉耶經》、《須摩提女》等。今舉說
T38n1776_p0421c16║人，說者不同有其五種：一是佛說；二是聖弟
T38n1776_p0421c17║子說；三是諸天說；四神仙等說；五變化說。此
T38n1776_p0421c18║經維摩中聖弟子說。然此經中三會差別：初
T38n1776_p0421c19║會佛說；第二會是維摩說；第三一會是佛及
T38n1776_p0421c20║維摩共說。由佛有說，故下文言「佛說經已，大
T38n1776_p0421c21║眾歡喜。」由維摩說，故始舉之。以不思議解脫
T38n1776_p0421c22║之法寄其人，故始標舉。「維摩詰」者，是外國語，
T38n1776_p0421c23║此方正翻名曰淨名，隨義傍翻名無垢稱。良
T38n1776_p0421c24║以其人法身體淨妙出塵染，內德既盈美響
T38n1776_p0421c25║外彰，寄名顯德，名無垢稱亦曰淨名。又復其
T38n1776_p0421c26║人內懷真道，能權化無方，雖示同塵俗而心
T38n1776_p0421c27║栖累表，即染無污故名為淨亦曰無垢。無垢
T38n1776_p0421c28║淨德妙出言頑，假以名顯令人歸趣，顯德之
T38n1776_p0421c29║名謂無垢稱。言所「說」者，此維摩詰智慧內盈、
T38n1776_p0422a01║道尊眾聖，能以無量大悲方便現居毘耶，託
T38n1776_p0422a02║疾招問以通法化宣德被人，故稱為說。「經」者，
T38n1776_p0422a03║外國名修多羅，此翻名綖。聖人言說能貫諸
T38n1776_p0422a04║法如綖貫花，是故就喻說之為綖。綖能貫花、
T38n1776_p0422a05║經能持緯，其用相似，故復名經。若依俗訓，經
T38n1776_p0422a06║者常也。人別古今，教義恒定，故名為常。經之
T38n1776_p0422a07║與常何相關預？以常釋經，經者是其經歷之
T38n1776_p0422a08║義，教之一法經古歷今恒有曰常。「一名不思
T38n1776_p0422a09║議解脫」，就法以名。前約說人已立一稱，今後
T38n1776_p0422a10║就法更立一號，故曰一名。不可思議解脫是
T38n1776_p0422a11║一名矣，此第十地所得無量諸解脫中初解
T38n1776_p0422a12║脫門。彼維摩詰德充法界，隨其化相偏住此
T38n1776_p0422a13║門以彰其目，今於此經說自所得令人趣求，
T38n1776_p0422a14║故始舉之。然此不思議解脫之門，乃是神通
T38n1776_p0422a15║化用之本，諸佛菩薩證入此門，神知永亡、取
T38n1776_p0422a16║捨心滅，直以解脫法門之力能現種種神通
T38n1776_p0422a17║化事，如如意珠雖無分別而能普雨一切種
T38n1776_p0422a18║物，諸佛菩薩所得法門例皆同爾。不可思者，
T38n1776_p0422a19║歎深之辭，不思據心、不議就口。解脫真德妙
T38n1776_p0422a20║出情妄、心言不及，是故名為不可思議。分
T38n1776_p0422a21║別有三：一、就體論。此不思議解脫之門，真心
T38n1776_p0422a22║為體，體絕名言心意不及，名不思議。二、就相
T38n1776_p0422a23║說。此解脫門諸德為相，德窮法界難以限算，
T38n1776_p0422a24║妙過情分，名不思議。三、就其用。此解脫門神
T38n1776_p0422a25║通為用，體雖妙寂而是緣起作用之性，諸佛
T38n1776_p0422a26║菩薩證入其中，能現無量神通化用，毛孔納海、
T38n1776_p0422a27║芥受須彌，種種變現情緣莫測，名不思議。言
T38n1776_p0422a28║解脫者，出其法體。前言不思議通眾德，未知
T38n1776_p0422a29║是其何法不思？為簡餘德，故彰解脫。然其解
T38n1776_p0422b01║脫亦復漫通，故須約前不思以別。真德絕累
T38n1776_p0422b02║無礙自在，故稱解脫。分別亦三：一、就體論。真
T38n1776_p0422b03║心體淨，性出塵染、自體無綺，故名解脫。二、就
T38n1776_p0422b04║相說。羈礙永除、淨德無累，故曰解脫。三、就用
T38n1776_p0422b05║辨。妙用無方、所為自在，故稱解脫。問曰：此法
T38n1776_p0422b06║名為解脫，於彼心慧二解脫中何門所收？釋
T38n1776_p0422b07║言：兼通。體則心脫、用則慧脫，真識之心離染
T38n1776_p0422b08║名脫，故體是心、慧用無為，名解脫故。用是慧
T38n1776_p0422b09║故，《涅槃》中說慧解脫開出五道，明知通用悉
T38n1776_p0422b10║是慧脫。又問：此解脫，有為無為二解脫中何
T38n1776_p0422b11║脫所收？義亦兼通。體則無為離染寂滅，用則
T38n1776_p0422b12║有為妙用煩興，此舉通名。「佛國品」者，就初以
T38n1776_p0422b13║列。諸經立品，大例有三：一是從廣。如〈菩薩行
T38n1776_p0422b14║品〉等是。彼品初首非菩薩行，從其後廣名菩
T38n1776_p0422b15║薩行。二者從略。如下文中〈觀生品〉，初首少許
T38n1776_p0422b16║經文明觀眾生、餘者悉非，攝廣從略名觀眾
T38n1776_p0422b17║生。三者當相。如下文中〈弟子品〉等。今言佛國
T38n1776_p0422b18║從廣為名，若從初略應名序品。言佛國者，佛
T38n1776_p0422b19║如後釋。標人別處，故舉其佛。國猶處也，經亦
T38n1776_p0422b20║名土，又亦稱界。安身曰土、攝民稱國，國土不
T38n1776_p0422b21║同分別稱界。若論其土，有身皆有。若說其國，
T38n1776_p0422b22║統王者有，不王者無。今就如來統王以彰，故
T38n1776_p0422b23║言佛國。此國實與眾生共居，佛窮土實為化
T38n1776_p0422b24║之主故偏言耳。法身平等實無栖託，示化在
T38n1776_p0422b25║方故言佛國。又復身土雖復平等，隨其義門
T38n1776_p0422b26║身土恒異，故以其平等法門之身，還依平等
T38n1776_p0422b27║法門之土，如海十相，亦以相依故云佛國。「品」
T38n1776_p0422b28║者品別。前品所明異於後品所明、後品所明
T38n1776_p0422b29║異於前品所明，故云品別。亦可品者是其品
T38n1776_p0422c01║類，義類相從稱為品。此經始終品別十
T38n1776_p0422c02║四，此品建始故云「第一」。此經始終四門分別：
T38n1776_p0422c03║一就處分別；二就會分別；三就義分別；四就文
T38n1776_p0422c04║分別。言就處者，據今一說次第以論。處別唯
T38n1776_p0422c05║二：一菴羅樹園、二維摩詰舍。若通維摩一世所
T38n1776_p0422c06║說，處別眾多。言就會者，據今一說次第以論。
T38n1776_p0422c07║會別有三：一菴羅會、二維摩室、三重會菴羅。
T38n1776_p0422c08║若通維摩一世所說，會別無量。言就義者，此
T38n1776_p0422c09║經宗歸不思議解脫之義，此不思議解脫之
T38n1776_p0422c10║法是法界中一門義也。門別雖一，而妙旨虛
T38n1776_p0422c11║融義無不統，無不統故一切諸法悉入其中。
T38n1776_p0422c12║所攝之法雖復眾多，要唯二種：一是理法、二
T38n1776_p0422c13║是行法。理謂真如，如隨詮異，門別種種。故下
T38n1776_p0422c14║文中，或時宣說如、法性、實際以為理法，或說
T38n1776_p0422c15║三空，或說二諦，或二無我、不二門等。行謂因
T38n1776_p0422c16║果，因謂法身淨土之因、果謂法身淨土之果，
T38n1776_p0422c17║故下文中具以顯之。顯相如何？人多麁判：初
T38n1776_p0422c18║之二會偏明如來淨土因果，第三會中偏明
T38n1776_p0422c19║如來法身因果。細求則通。是義云何？如初中
T38n1776_p0422c20║合蓋現變，顯示如來不思議力是法身果；寶
T38n1776_p0422c21║積讚歎發心願求，即法身因。寶積復即是顯
T38n1776_p0422c22║示淨土因果。第二會中，從初極盡入不二門，
T38n1776_p0422c23║廣明如來法身因果。〈香積〉一品顯示如來淨
T38n1776_p0422c24║土因果，彼初明果，修十修八是淨土因。第三
T38n1776_p0422c25║會中〈菩薩行〉品，雙明法身淨土之因，〈見阿閦
T38n1776_p0422c26║佛品〉雙明法身淨土之果。彼見釋迦及無動
T38n1776_p0422c27║佛是法身果，現妙喜界是淨土果。故下佛言
T38n1776_p0422c28║「菩薩欲得清淨佛土，學無動佛所行之道」，下
T38n1776_p0422c29║文復言「願一切生得清淨土如無動佛」，明知
T38n1776_p0423a01║彼文亦顯淨土。此皆為明不思議法寄事顯
T38n1776_p0423a02║之，所辨雖眾，莫不皆成一不思議解脫門矣。
T38n1776_p0423a03║此不思議法，顯證在人二者，所謂諸佛、菩薩。
T38n1776_p0423a04║據此一化，且就維摩，釋迦以顯。故下文中初
T38n1776_p0423a05║會寄就釋迦以顯，後之兩會寄就維摩而以
T38n1776_p0423a06║顯之。然不思德成之在內，內德難彰，寄就用
T38n1776_p0423a07║相而以顯之。顯相云何？下初會中令蓋現變、
T38n1776_p0423a08║案地令淨，顯示如來不思議相。第二會中借
T38n1776_p0423a09║座燈王、取飯香積，顯示維摩不思議相。第三
T38n1776_p0423a10║會中掌持大眾往至菴羅、遠接妙喜安置此
T38n1776_p0423a11║土，以顯維摩不思議相。此是第三就義分別。
T38n1776_p0423a12║次第四門就文分別，文中細分有其八分，相
T38n1776_p0423a13║從唯三。言其八者，三會之中各有序、正，則有
T38n1776_p0423a14║六分。經初「如是我聞」之言，是其一部證信通
T38n1776_p0423a15║序，別以為一，「佛告舍利汝見妙喜無動不」下，
T38n1776_p0423a16║明其一部流通之義，別以為一，通餘說八。相
T38n1776_p0423a17║從三者，此之八分，要攝唯是序、正、流通。於中
T38n1776_p0423a18║進退凡有五階：第一、偏約維摩現說以為正
T38n1776_p0423a19║宗。是則從初乃至獨寢一床已來，悉為由序。
T38n1776_p0423a20║「善來文殊不來相」下，是其正宗。「佛告舍利汝
T38n1776_p0423a21║見喜無動不」下，是其流通。問曰：初會云何作
T38n1776_p0423a22║序？由其初會大眾雲集，後得告命令往問疾，
T38n1776_p0423a23║故得為序。第二一品現病為由，〈弟子品〉後因
T38n1776_p0423a24║苦起發故，故得為序。昔來相傳多依此判。第
T38n1776_p0423a25║二、約對維摩一世所說之法悉為正宗。是則
T38n1776_p0423a26║從初乃至方便現身有疾來，悉為由序。「以其
T38n1776_p0423a27║疾故國王大臣皆往問疾」下，悉為正宗。正顯
T38n1776_p0423a28║維摩一世所說不思議法，令人學故。流通如
T38n1776_p0423a29║前。問曰：初會云何為序？此義似前。因其初會
T38n1776_p0423b01║大眾雲集，如來告命令往問疾，廣顯維摩一世
T38n1776_p0423b02║所說，故得為序。第二品初列人歎德，起後所
T38n1776_p0423b03║說，故亦名序。第三、通約佛及維摩所說之法
T38n1776_p0423b04║悉為正宗。是則從初盡偈已來見其由序。寶
T38n1776_p0423b05║積請後是其正宗，正顯所說，令人學故。流通
T38n1776_p0423b06║如前。第四、通約諸佛菩薩不思議德以為正
T38n1776_p0423b07║宗。是則從初乃至蔽於諸來大眾，判為由序。
T38n1776_p0423b08║「毘耶離城有長者子名寶積」下，悉為正宗，顯
T38n1776_p0423b09║不思議解脫德故。流通如上。第五、約對三會
T38n1776_p0423b10║別經以別三分。是則最初「如是我聞」以為一
T38n1776_p0423b11║部證信通序。「一時佛在毘耶離」下，三會別經。
T38n1776_p0423b12║流通一文，備如前判。此與《華嚴》大況相似，彼
T38n1776_p0423b13║經最初「如是我聞」是其一部證信通序。「一時
T38n1776_p0423b14║佛在摩竭提」下，八會別經。流通一文，外國不
T38n1776_p0423b15║來。此經科分麁與彼同，今即依此最後一判
T38n1776_p0423b16║科分解釋。就解證信通序之內三門分別：一
T38n1776_p0423b17║解如是我聞有之所由；二解如是我聞達立
T38n1776_p0423b18║之意；三正解如是我聞之言。有之所由者，諸
T38n1776_p0423b19║經之首何因緣故悉有如是我聞之言？阿難
T38n1776_p0423b20║立故。阿難比丘何因緣立？由佛教故。佛何故
T38n1776_p0423b21║教？阿難請故。阿難比丘何因緣請？阿尼樓駄
T38n1776_p0423b22║教故。彼何因緣教？由見阿難以憂惱故。阿難
T38n1776_p0423b23║比丘何故憂惱？由見如來般涅槃故。佛將滅
T38n1776_p0423b24║度，在於雙林北首而臥，阿難爾時以佛將滅，
T38n1776_p0423b25║在佛繩床後悲號啼泣莫能自勝。阿尼樓駄
T38n1776_p0423b26║見其悲泣，開覺阿難：「汝是傳法人，何不請佛
T38n1776_p0423b27║未來世事？徒悲何益。」阿難對曰：「我今心沒憂
T38n1776_p0423b28║海。知何所問？」阿尼樓駄遂教阿難請佛四事：
T38n1776_p0423b29║一問世尊滅度之後，諸比丘等以何為師？二
T38n1776_p0423c01║問佛滅後，諸比丘等依何而住？三問惡性比
T38n1776_p0423c02║丘云何共居？四問一切經首當置何字？阿難
T38n1776_p0423c03║被教，心少惺悟，受教請佛，佛依請而答。一切
T38n1776_p0423c04║比丘何為師者，當依波羅提木叉為師，若我
T38n1776_p0423c05║住世無異於此。木叉是戒，比丘所學，故說為
T38n1776_p0423c06║師。諸比丘等依何住者，當依四念。何謂四念？
T38n1776_p0423c07║所謂比丘觀內身修身觀，精勤一心，除世貪
T38n1776_p0423c08║憂。如是觀外身、內外身，身受心法亦復如是，
T38n1776_p0423c09║是謂比丘所依住處。故經說言「若住四念，名
T38n1776_p0423c10║自境界，不為魔縛。若行五欲，名魔境界，為魔
T38n1776_p0423c11║所縛。」惡性比丘云何共者，梵檀治之。若心調
T38n1776_p0423c12║伏，為說《離有無經》。梵檀，是其默不共語。一切
T38n1776_p0423c13║經首置何字者，共者當置「如是我聞佛在某
T38n1776_p0423c14║方某聚林」等。由佛教置，故有斯言。次第二、明
T38n1776_p0423c15║立意。佛本何故教置如是我聞之言？為生物
T38n1776_p0423c16║信。如是之言若為生信？言如是者，阿難彰己
T38n1776_p0423c17║信順佛語，噵佛所說為如，言佛所說為是，令
T38n1776_p0423c18║他眾生同己生信。我聞云何生信？阿難自是
T38n1776_p0423c19║不足之人，若言此法是己所說，人多不信；由
T38n1776_p0423c20║言此法從佛聞故，人皆歸信。信有何義而為
T38n1776_p0423c21║生乎？信者，入法初門、攝法上首，凡入佛法要
T38n1776_p0423c22║先起信。故《華嚴》中說信為手，如人有手至珍
T38n1776_p0423c23║寶所隨意採取，若當無手，空無所獲。入佛法
T38n1776_p0423c24║者事亦同爾。有信心手，隨意採取道法之寶；
T38n1776_p0423c25║若無信心，空無所得。信有此要，故為生之。次
T38n1776_p0423c26║第三門，解釋如是我聞之言。先解如是，於中
T38n1776_p0423c27║初先就人以定，後正解釋定之云何。昔來相
T38n1776_p0423c28║傳就阿難釋。所言如者，阿難所傳如於佛語，
T38n1776_p0423c29║故名為如。為欲簡去相似之如，故復云是。如
T38n1776_p0424a01║世人言，此物似彼得稱為如，不妨體非不得
T38n1776_p0424a02║言是。今言如者，不同彼如，故須彰是。究尋此
T38n1776_p0424a03║言，乃是就佛，非就阿難。云何得知？如龍樹釋
T38n1776_p0424a04║言「如是者，信順之辭。其信順者言是事如是，
T38n1776_p0424a05║其不信者言是事不如是。」阿難信順佛語，故
T38n1776_p0424a06║名佛語以之為如，噵佛所說以之為是。非是
T38n1776_p0424a07║阿難自信己語、噵己所說為如為是。故《溫室
T38n1776_p0424a08║經》初言阿難曰：「吾從佛聞於如是。」故知名佛
T38n1776_p0424a09║所說為如，噵佛所說以之為是。但方言不同，
T38n1776_p0424a10║彼《溫室經》順此方語，是故先噵吾從佛聞，後
T38n1776_p0424a11║出所聞。如是之法，餘經多順外國人語，先舉
T38n1776_p0424a12║如是却云我聞，定之麁爾。解釋云何？言如是
T38n1776_p0424a13║者，阿難噵佛所說之法如於前事，故名為如。
T38n1776_p0424a14║說理如理說事如事、說因如因說果如果，如
T38n1776_p0424a15║是一切如法之言，是常道理，故名為是。乖此之
T38n1776_p0424a16║言名為非故，如法之言得稱為是。此約法解。
T38n1776_p0424a17║若約人論，阿難噵佛所說之法，如過去佛所
T38n1776_p0424a18║說不變，故名為如。如諸佛說是正非邪，故復
T38n1776_p0424a19║言是。準《涅槃經》釋如來義亦有此相。言「我聞」
T38n1776_p0424a20║者，阿難對彼未來眾生，陳己飡說故曰我聞。
T38n1776_p0424a21║聞實是耳，何得言我？諸根之別皆我用具，是故
T38n1776_p0424a22║就主說言我聞。法中無人，何處有主而言就
T38n1776_p0424a23║主說我聞乎？釋言：法中雖無定主，非無假名
T38n1776_p0424a24║綰御眾生，故得就之宣說我聞。故《涅槃》云「譬
T38n1776_p0424a25║如四兵令以成軍。雖無定主，亦得稱言我軍
T38n1776_p0424a26║勇健、我軍勝彼。此亦如是，故得稱我。」問曰：阿
T38n1776_p0424a27║難得理聖人，以何義故同凡說我？釋言：阿難
T38n1776_p0424a28║雖復說我，不同凡夫。云何不同？說我有三：一、
T38n1776_p0424a29║見心說我。謂諸凡夫我見未亡，我見心中稱
T38n1776_p0424b01║說有我。二、慢心說我。謂諸學人見使雖亡、慢
T38n1776_p0424b02║使猶在，我慢心中稱說有我。三、隨世流布宣
T38n1776_p0424b03║說有我。謂無學人見使久除、慢使亦盡，隨世
T38n1776_p0424b04║流布所以說我。阿難常於結集法時身居無
T38n1776_p0424b05║學，直是隨世流布說我，非見非慢故不同凡。
T38n1776_p0424b06║問曰：無我真諦、有我世諦，無我是勝、有我是
T38n1776_p0424b07║劣，何不從勝宣說無我，就劣說我？化我眾生
T38n1776_p0424b08║法須如是。若不說我，何由可得標別彼此，令
T38n1776_p0424b09║人識知故須說我，是故乃至佛對眾生亦常
T38n1776_p0424b10║說我。上來明期證信通序。下次明其三會別
T38n1776_p0424b11║經。盡此品來是期初會，〈方便品〉下是第二會，
T38n1776_p0424b12║〈菩薩行品〉下是第三會。三會何異？異有三種。
T38n1776_p0424b13║一、由序異。初會之中，佛眾雲集而為由序。第
T38n1776_p0424b14║二會中，維摩現病以為由序。第三會中，維摩持
T38n1776_p0424b15║眾往至菴羅而為由序。二、明法異。法義眾多
T38n1776_p0424b16║難可具論，大約麁分唯因與果。因異有二：一、
T38n1776_p0424b17║約人分別。前之兩會為化娑婆穢土眾生專
T38n1776_p0424b18║教求淨，所修所行專求淨土。後之一會為化
T38n1776_p0424b19║眾香淨土菩薩，專教隨染，不盡有為、不住無
T38n1776_p0424b20║為。二、常法分別。初會之中直出法體未辨修
T38n1776_p0424b21║相。後兩會中明修成相，於中前會教修趣寂，
T38n1776_p0424b22║破捨有無趣入不二，第三會中從寂起用，不
T38n1776_p0424b23║盡有為、不住無為是其用也。因異如是，果異
T38n1776_p0424b24║如何？先就身論，後就土說。身中初會明應身
T38n1776_p0424b25║果，下寄寶積歎而顯之，始在佛樹力降魔等，
T38n1776_p0424b26║悉是應也。第二會中明報身果，宣說佛身從
T38n1776_p0424b27║於無量功德生故。第三會中明法身果，如下
T38n1776_p0424b28║文說「觀身實相，觀佛亦然。我觀如來，前際不
T38n1776_p0424b29║來、後際不去。」如是等也。細實兼通，麁分且然。
T38n1776_p0424c01║若論其土，初會寄就釋迦顯淨土、第二寄就
T38n1776_p0424c02║香積如來辨淨、第三會寄就無動如來彰淨。
T38n1776_p0424c03║初寄釋迦即染彰淨，明淨土體；第二寄就香
T38n1776_p0424c04║積如來染外彰淨，明淨土相；第三寄就無動
T38n1776_p0424c05║如來取之置此彰淨隨染，明淨土用。法異如
T38n1776_p0424c06║是，細求兼通非全一向。三、利益異。三會之中
T38n1776_p0424c07║得益人別。就初會中先序後正，序正不定進
T38n1776_p0424c08║退兩判。一唯取如來所說為正，是則從初盡
T38n1776_p0424c09║偈已來通判為序，偈後為正，因請正說淨土
T38n1776_p0424c10║因果。序中有二：一佛眾雲集。二「毘耶離有長
T38n1776_p0424c11║者子名寶積」下，現相起發。蓋中普現十方佛
T38n1776_p0424c12║國，起後所說淨土因果。二、通攝如來所現神
T38n1776_p0424c13║變不思議德悉以為正。是則從初盡蔽大眾
T38n1776_p0424c14║判為由序，從寶積等獻蓋已後悉為正宗，正
T38n1776_p0424c15║顯如來不思議解脫之德。準《勝鬘經》歎佛章
T38n1776_p0424c16║後齊為正宗，此亦應然。序中有三：一、明佛化
T38n1776_p0424c17║主；二、從「與大比丘」已下，辨其徒眾；三、「彼時佛
T38n1776_p0424c18║與無量眾」下，總明佛眾雲集所為。前中有三：
T38n1776_p0424c19║初言「一時」，明佛化時；第二「佛」，標列化主；第三
T38n1776_p0424c20║「在毘耶」下，彰其化處。釋一時中，先序異說、次
T38n1776_p0424c21║辨過非、後正議。異說如何？昔來相傳。傳言佛
T38n1776_p0424c22║說時、阿難聞時更無先後。簡去傳聞，成上我
T38n1776_p0424c23║聞，故云一時，異說如是。次辨過非，先以事驗、
T38n1776_p0424c24║後引文證。事驗如何？如經說「阿難是佛得道
T38n1776_p0424c25║夜生」。如小乘中，佛成道已過六七日即便說
T38n1776_p0424c26║經，阿難爾時猶在懷抱，身不豫會。佛成道已
T38n1776_p0424c27║過二十年方始出家，三十年後方為侍者，自
T38n1776_p0424c28║斯已前所說諸經多不親聞。雖不親聞，而所
T38n1776_p0424c29║集經亦云一時，明知一時非簡傳之辭。又小乘
T38n1776_p0425a01║中不得說言阿難是權，何由得言說聽一時？
T38n1776_p0425a02║人復反徵：云何得知阿難是佛得道夜生？將
T38n1776_p0425a03║來破我。為證此義，須知阿難立字因緣。阿難
T38n1776_p0425a04║陀者，是外國語，此名歡喜。歡喜之名，三因緣
T38n1776_p0425a05║立：一、過去因緣。如經中說「釋迦過去行菩薩
T38n1776_p0425a06║道時，作一陶師名曰大光。值過去世釋迦文
T38n1776_p0425a07║佛，父名淨飯、母名摩耶、侍者弟子名曰阿難，
T38n1776_p0425a08║國土眷屬如今無別。因即發願：『願我當來成
T38n1776_p0425a09║得佛道，還如今佛。』由斯本願今得成佛，故今
T38n1776_p0425a10║侍者還字阿難。」二、現在因緣。阿難比丘面貌
T38n1776_p0425a11║端正，世人見者莫不歡喜，故字歡喜。是故經
T38n1776_p0425a12║中讚歎阿難，面如滿月目若青蓮，佛法海水
T38n1776_p0425a13║入阿難心。三、父母立字因緣。與字歡喜，喜時
T38n1776_p0425a14║生故。何者喜時？所謂如來得道夜時。如來十
T38n1776_p0425a15║九踰城出家。既出家已，五年習定、六年自餓
T38n1776_p0425a16║身極羸瘦。父王遣人恒往瞻伺，知極微惙常
T38n1776_p0425a17║恐不全。菩薩後時知餓非道，受食乳麋欲取
T38n1776_p0425a18║正覺。魔作是念：「若佛道成，空我境界。曼道未
T38n1776_p0425a19║成，當敗其志。」遂卒官屬十八億萬，持諸苦具
T38n1776_p0425a20║來怖菩薩。菩薩于時入勝意慈定，令魔眷屬
T38n1776_p0425a21║顛倒墮落。魔既被降，便作是念：「菩薩力大，非
T38n1776_p0425a22║我能勝。當惱其父。」遂便往詣淨飯宮上，唱如
T38n1776_p0425a23║是言：「悉達太子昨夜了矣。」王時聞已從床而
T38n1776_p0425a24║墮，良久乃甦，更為傷歎。念子在家當為輪王，
T38n1776_p0425a25║何期出家空無所拔？未久之間，菩提樹神以
T38n1776_p0425a26║佛道成，復持天華慶賀父王。當成佛時，天雨
T38n1776_p0425a27║妙華而為供養，故持慶王。其時亦往淨飯宮
T38n1776_p0425a28║上唱如是言：「大王當知。地天太子昨夜明星
T38n1776_p0425a29║出時，降魔兵眾成佛得道。」王時生疑：「向者有
T38n1776_p0425b01║天言我子死。今復有天云子成道。何者可信？」
T38n1776_p0425b02║菩提神曰：「我言可信。向者是魔，故相惱耳。我
T38n1776_p0425b03║是菩提樹神，以佛於我樹下得道，故相慶賀。」
T38n1776_p0425b04║王時作念：「我子在家當為輪王，今日出家為
T38n1776_p0425b05║法輪大王，彼此無失。」自者聞死，今忽聞活，一
T38n1776_p0425b06║重大喜。復聞道成，兩重大喜。未久之間王弟
T38n1776_p0425b07║斛飯夜生阿難，寅抱詣王：「弟於昨夜生此一
T38n1776_p0425b08║男。」王時對曰：「我子成道，汝復生男。眾慶并集，
T38n1776_p0425b09║與字歡喜。」以斯準驗，定知阿難成道夜生。阿
T38n1776_p0425b10║難既是得道夜生，何由得言說聽一時？事驗
T38n1776_p0425b11║如是。次以文證。佛初成道，在波羅捺仙人
T38n1776_p0425b12║鹿苑為五比丘轉四諦法，名轉法輪經。佛滅
T38n1776_p0425b13║度後，阿難比丘先集此經。將集此經先昇高
T38n1776_p0425b14║坐，說偈自言：「佛初轉法輪，爾時我不見，如是
T38n1776_p0425b15║展轉聞。佛遊波羅捺，為五比丘眾，轉四諦法
T38n1776_p0425b16║輪。」彼經之中道己傳聞，復言一時，明知一時
T38n1776_p0425b17║非簡傳之辭。辨非如此。次顯正義。言「一時」者，
T38n1776_p0425b18║就佛解釋。為化之辰，目之為時。於佛一代化
T38n1776_p0425b19║時眾多，為簡餘時，是故言一。一時之言，經中
T38n1776_p0425b20║大有。如《涅槃》說「我於一時在加尸國。我於一
T38n1776_p0425b21║時在恒河岸。我於一時在尸首林。我於一時
T38n1776_p0425b22║在王舍城。」如是非一。今言一時，共彼相似。云
T38n1776_p0425b23║何得知一時從後非是屬前？準依《地經》所以
T38n1776_p0425b24║得知。《華嚴》大本〈十地品〉初云言「爾時佛在天
T38n1776_p0425b25║中」，龍樹別傳，改「爾」為「一」。爾時之言不可成上，
T38n1776_p0425b26║改爾作一寧不屬下？云言「佛」者，標列化主。佛，
T38n1776_p0425b27║天竺語，此翻名覺。覺有二義：一者覺察、二者
T38n1776_p0425b28║覺悟。言覺察者，對煩惱障。煩惱侵害事等如
T38n1776_p0425b29║賊，唯聖覺知不為其害，故名為覺。此之一義，
T38n1776_p0425c01║如《涅槃》釋。言覺悟者，對其智彰。無明眠寢事
T38n1776_p0425c02║等如睡，聖慧一起朗然大悟如睡得寤，故名
T38n1776_p0425c03║為覺。所對無明，有其二種：一是迷理，性結無
T38n1776_p0425c04║明迷覆實性，翻對彼故覺知自實。如來藏性
T38n1776_p0425c05║從本常寂、無為不動，故名為覺。二事中無知
T38n1776_p0425c06║迷諸法相，翻對彼故，覺知一切善、惡、無記三
T38n1776_p0425c07║聚之法，故名為覺。故《地持》言「於義饒益聚、非
T38n1776_p0425c08║義非非義饒益聚平等開覺，故名為佛。」義，益
T38n1776_p0425c09║善義，利人故。非義，不善不利人故。非非義，是
T38n1776_p0425c10║無記。於此悉知，故名為佛。既能自覺，復能覺
T38n1776_p0425c11║他，覺行窮滿，故名為佛。云言自覺，簡異凡夫；
T38n1776_p0425c12║噵言覺他，簡異二乘；覺行窮滿，別異菩薩。是
T38n1776_p0425c13║故獨此得名為佛。下彰化處。「在毘耶離」，就通
T38n1776_p0425c14║舉之。此翻名為廣博嚴事。「菴羅樹園」，隨處別
T38n1776_p0425c15║指。人謂此園饒菴羅樹名菴羅園，事實不爾，
T38n1776_p0425c16║蓋乃從其園主彰名。有女從於菴羅樹生，即
T38n1776_p0425c17║呼以為菴羅樹女，與經中說㮈女相似。此園
T38n1776_p0425c18║是其菴羅女園，從主作名，名菴羅園。佛至其
T38n1776_p0425c19║國，此女捨園造立精舍，故仍本名名菴羅園。
T38n1776_p0425c20║遊化更中，目之為在。法身平等實無栖託，示
T38n1776_p0425c21║化有方，是故言在。上來明佛，下列其眾。眾別
T38n1776_p0425c22║細分有其十七：一、聲聞眾；二、菩薩眾；三、梵；四、
T38n1776_p0425c23║釋；五、餘天眾；龍鬼八部，通前十三。人眾之中
T38n1776_p0425c24║四部差別，通前十七。相從為五：一聲聞眾、二
T38n1776_p0425c25║菩薩眾、三是天、四鬼神眾、五是人眾。要攝唯
T38n1776_p0425c26║二，聖與凡，前二是聖、後三是凡。聖中先列聲
T38n1776_p0425c27║聞之眾，後列菩薩，諸經多爾。何故而然？汎解
T38n1776_p0425c28║有四：一、近遠分別；二、形相分別；三、就德分別，
T38n1776_p0425c29║亦云約教；四、多少分別。言近遠分別者，聲聞
T38n1776_p0426a01║弟子多近如來故，隨近先列；菩薩不爾，在後
T38n1776_p0426a02║而列。何故聲聞偏多近佛，菩薩不近？解有兩
T38n1776_p0426a03║義：一、聲聞弟子習道未久，雖得聖果，進止威
T38n1776_p0426a04║儀常須佛教，為是近佛。是故如來乃至涅槃
T38n1776_p0426a05║常為制戒，如制聲聞不食害等。又如律中制
T38n1776_p0426a06║阿那律不聽與其女人同宿，制婆伽隨不聽
T38n1776_p0426a07║飲酒。如是等輩雖得聖果，須佛教制，故多近
T38n1776_p0426a08║佛，近故先列。菩薩之人久閑道法不假佛教，
T38n1776_p0426a09║故不近佛，以不近佛在後而列。二、聲聞弟子
T38n1776_p0426a10║現蒙佛度，捨凡成聖荷恩深重，雖得聖果常
T38n1776_p0426a11║隨如來圍侍供養。菩薩之人雖荷佛恩，攝化
T38n1776_p0426a12║眾生利物為事，故不近佛，為是後列。此是第
T38n1776_p0426a13║一近遠分別。次第二門約形分別。聲聞之人
T38n1776_p0426a14║同佛出家，執持威儀形相似佛，世共尊敬，為
T38n1776_p0426a15║是先列。菩薩隨化形儀不定，或道或俗，先列
T38n1776_p0426a16║人怪，故後列之。次第三門約德分別，亦得名
T38n1776_p0426a17║為約教分別。如龍樹釋，教有二種：一、顯示教，
T38n1776_p0426a18║彰相隱實；二、祕密教，翻相顯實。顯示教中，宣
T38n1776_p0426a19║說羅漢及辟支佛同佛漏盡，宣說菩薩現行
T38n1776_p0426a20║煩惱不斷諸結。於此教中若聞菩薩在羅漢
T38n1776_p0426a21║上，人多驚怪。以是義故，先列聲聞、後列菩薩。
T38n1776_p0426a22║若依甚深顯實之教，菩薩德尊，理須在先；聲
T38n1776_p0426a23║聞行卑，宜須後列，如《華嚴經》。次第四門多少
T38n1776_p0426a24║分別。如《涅槃經》一切諸眾少者先列，聲聞眾
T38n1776_p0426a25║少為是先列，菩薩眾多是故後列。此後一義，
T38n1776_p0426a26║局在《涅槃》。今此文中，先列聲聞、後列菩薩，具
T38n1776_p0426a27║前三義。就聲聞中，先標眾別、後列其數。「與大
T38n1776_p0426a28║比丘」，是標眾也。約佛辨眾，以身兼彼，目之為
T38n1776_p0426a29║與。大者歎辭，外國語名曰摩訶，此翻有三：一
T38n1776_p0426b01║者是多。眾數非一，如世多人名為大眾，此通凡
T38n1776_p0426b02║聖。二者勝。勝過餘眾，於諸異學最殊勝故，此
T38n1776_p0426b03║亦該通。三翻名大，曠備高德過喻近學。今言
T38n1776_p0426b04║大者，義當第三。言「比丘」者，是外國語，義翻有
T38n1776_p0426b05║五：一名怖魔，就始彰名。初出家時魔心戰怯，
T38n1776_p0426b06║故名怖魔。比丘出家，何關魔事乃令魔怯？魔
T38n1776_p0426b07║性妬弊，懼他勝己。又恐其人出家之後，化他
T38n1776_p0426b08║同出，空其境界，為是戰怯。二名乞士，既出家
T38n1776_p0426b09║已，無所貯畜，乞求自活。三名淨命，於乞求時
T38n1776_p0426b10║正命乞求，離五邪命，故曰淨命。五邪命法，如
T38n1776_p0426b11║龍樹說道品義中具廣分別。此之兩名，據中
T38n1776_p0426b12║以立。四名淨持戒，精持禁戒，無所毀犯。五名
T38n1776_p0426b13║破惡，以持戒故能離諸過。此後兩名據終以
T38n1776_p0426b14║立。非一稱眾。「八千人俱」，彰其數也。略無歎德。
T38n1776_p0426b15║何故而然？大教有二：一漸、二頓。若論漸教，藉
T38n1776_p0426b16║少而入，須歎聲聞。語其頓教，不由小入，故不
T38n1776_p0426b17║歎小。此經頓教，不藉小入，為是不歎。次列菩
T38n1776_p0426b18║薩，文別有五：一、標別其眾；二、辨其數；三、歎其
T38n1776_p0426b19║德；四、列其名；五、總結。初言「菩薩」，標別眾也。外
T38n1776_p0426b20║國名菩提薩埵，翻譯之者不殊煩廣，菩下去
T38n1776_p0426b21║提、薩下略埵，直云菩薩。此方翻之，名道眾生，
T38n1776_p0426b22║菩提名道、薩埵眾生，良以此人內心求道，備
T38n1776_p0426b23║有道行以道成人，名道眾生。若爾，聲聞緣覺
T38n1776_p0426b24║皆求道竝有道行，同以道成，以何義故不名
T38n1776_p0426b25║菩薩？釋言：賢聖名有通別。通則義齊，《涅槃》說
T38n1776_p0426b26║乃至須陀亦名菩薩，求索盡智、無生智故；亦
T38n1776_p0426b27║名為佛，正覺共道、不共道故。但今為分賢聖
T38n1776_p0426b28║之別，隱顯異名等分賢聖。何故獨偏名菩薩？
T38n1776_p0426b29║解有三義：一就願心望果解釋。唯此眾生求
T38n1776_p0426c01║大菩提，餘悉不求，是故獨此名道眾生。故《地
T38n1776_p0426c02║論》言上決定願大菩提，獨言菩薩故。二就解
T38n1776_p0426c03║心望理解釋。凡夫著有、二乘住無，有無乖中，
T38n1776_p0426c04║不會中道，是故不得名道眾生；唯有菩薩妙
T38n1776_p0426c05║捨有無、契會中道，是故偏得名道眾生。三就
T38n1776_p0426c06║行分別。入佛法中有三門：一教、二義、三者是
T38n1776_p0426c07║行。教淺義深，行為最勝。聲聞最劣，從教為名，
T38n1776_p0426c08║故號聲聞。聲者是教，飡聲悟解故曰聲聞。緣
T38n1776_p0426c09║覺次勝，從義立目。緣者是義，於緣悟解故名
T38n1776_p0426c10║緣覺。菩薩最上，從行立稱，以能成就自利
T38n1776_p0426c11║利他俱利之道故名菩薩。故《地持》言聲聞緣
T38n1776_p0426c12║覺但能自度。菩薩不爾，自度度他是名道勝，
T38n1776_p0426c13║以道勝故名道眾生。「三萬二千」，辨其數也。「眾
T38n1776_p0426c14║知識」下，歎其德也。初無別歎，「如是一切功德
T38n1776_p0426c15║具足」，總以結歎。菩薩德度非別不彰，故先別
T38n1776_p0426c16║歎；非別能盡，故復宜須總結顯多。別中初先
T38n1776_p0426c17║歎其所成自分功德；「近無等」下，歎其所修勝
T38n1776_p0426c18║進功德。自分先成是故先歎，勝進後起為是
T38n1776_p0426c19║後歎。己所成處名為自分，仰習之所說為
T38n1776_p0426c20║勝進，諸經歎德多依此二。前自分中，文別有
T38n1776_p0426c21║三：一明其人，行德顯著為眾知識。二「名聞」下，
T38n1776_p0426c22║明其成，行德寬廣名聞十方。三「名稱高」下，明
T38n1776_p0426c23║其所成，行德殊勝名稱高遠。就初段中，先明
T38n1776_p0426c24║其人為眾知識。「大智本」下辨其行德，成前知
T38n1776_p0426c25║識。就初段中，「眾知識」者，謂知其德、識其形也。
T38n1776_p0426c26║亦可下人咸共聞知、上人同識。就下辨德成
T38n1776_p0426c27║知識中先明自利，「為護法」下明其利他。行
T38n1776_p0426c28║能益己名為自利，行能兼潤說為利他，諸經
T38n1776_p0426c29║歎德多皆依此。前自利中，「大智本行皆成就」
T38n1776_p0427a01║者，直歎行成；「佛威建立」明成所以。由佛威神
T38n1776_p0427a02║教化建立，所以成就。亦可前句歎其行成，佛
T38n1776_p0427a03║威建立歎其德就。就前句中言大智者，是佛
T38n1776_p0427a04║智也，佛慧深廣故名大智。言本行者，約果顯
T38n1776_p0427a05║因，菩薩所修能為佛因，故名本行。斯具名皆
T38n1776_p0427a06║成就。就後句中諸佛威神，諸佛神力名佛威
T38n1776_p0427a07║神。菩薩修成，名為菩薩之所建立。始起名建，
T38n1776_p0427a08║功德曰立。下利他中，為護、受法明能護正，能
T38n1776_p0427a09║師子吼明能摧邪。亦可初句為護、受法，利他
T38n1776_p0427a10║方便。軌則名法、法能遮防、名為法城。為護此
T38n1776_p0427a11║法、不令他人違謗毀滅、故須受法。護法之相、
T38n1776_p0427a12║如《涅槃經．金剛身品》說。又如《地經》說護有三：
T38n1776_p0427a13║一、護教法。於佛教法，書寫讀誦、為他宣說。書
T38n1776_p0427a14║寫讀誦，自行護持；為他演說，外他護持。二、護
T38n1776_p0427a15║證法。自證教他，自證自護、教化他護。三、護
T38n1776_p0427a16║行法。自依修行，他修行時有諸障難攝護救
T38n1776_p0427a17║濟。此之三護，皆須知法，故須受持。飲法稱受、
T38n1776_p0427a18║慍守名持，所持非邪，故云正法。「能師子吼」，正
T38n1776_p0427a19║明化他，借喻名法。所說決定，心無怯懼，如師
T38n1776_p0427a20║子吼；說能摧邪，如師子吼；說能寤寐，如師子
T38n1776_p0427a21║吼；說能安立，如師子王；能安群輩，如師子吼；
T38n1776_p0427a22║說能教告，如師子王；教告諸子，名師子吼。如
T38n1776_p0427a23║《涅槃》說，師子吼者，為十一事，如來是也。菩薩
T38n1776_p0427a24║亦然，不可具列。自下第二彰其德廣名聞十
T38n1776_p0427a25║方。於中初先舉名。顯德寬廣，故名十方。名稱
T38n1776_p0427a26║號等有何差別？通釋是一，隨相別分非無差
T38n1776_p0427a27║異。異相如何？顯體為名、標德為稱，名稱外彰
T38n1776_p0427a28║號令天下，說之為號。今言名者，通相言耳。由
T38n1776_p0427a29║名矣大，十方共聞。「眾人不」下，辨德顯名。於中
T38n1776_p0427b01║亦二：自利、利他。先明利他；「悉已淨」下，明其自
T38n1776_p0427b02║利。前利他中，初明教正；「降伏魔」下，明其摧邪。
T38n1776_p0427b03║前教正中，「眾人不請友而安」者，為化始也。不
T38n1776_p0427b04║待物請，強為非友，化令住正，名友安之。解有
T38n1776_p0427b05║兩義：一、所化眾生無機感聖，名為不請；菩薩
T38n1776_p0427b06║彊化，為作因緣，名友安之。二、所化眾生雖有
T38n1776_p0427b07║道機，無其樂欲不知求聖，名為不請；菩薩隨
T38n1776_p0427b08║機而為彊化，名友安之。「紹隆三寶使不斷絕」，
T38n1776_p0427b09║為化終也。其義云何？如《華嚴經．明法品》說。彼
T38n1776_p0427b10║有三番：其一番能令眾生發菩提心，是故
T38n1776_p0427b11║能令佛寶不斷；開示演說十二部經深妙法
T38n1776_p0427b12║藏，是故能令法寶不斷；受持一切威儀行法，
T38n1776_p0427b13║是故能令僧寶不斷。第二番中讚歎大願，是
T38n1776_p0427b14║故能令佛寶不斷；分別顯示十二緣起甚深之
T38n1776_p0427b15║義，是故能令法寶不斷；修六和敬，是故能令
T38n1776_p0427b16║僧寶不斷。第三番中下佛種子於眾生田生
T38n1776_p0427b17║正覺牙，是故能令佛寶不斷；護持正法不惜
T38n1776_p0427b18║身命，是故能令法寶不斷；善御大眾心無憂
T38n1776_p0427b19║悔，是故能令僧寶不斷。此之三番亦有階
T38n1776_p0427b20║降，初下、次中、第三最上。先就佛寶以顯不同，
T38n1776_p0427b21║第一番中令生發心，標果令求，此為初始。第
T38n1776_p0427b22║二番中讚大願者，讚起行願，令人修行，此以
T38n1776_p0427b23║為中。第三中下佛種子於生田者化人成行，
T38n1776_p0427b24║此為最上。化人成行，堪為佛因，名下佛種於
T38n1776_p0427b25║生田矣。次就法寶以顯不同。第一番中開
T38n1776_p0427b26║示演說十二部經宣通教法，第二番中分別
T38n1776_p0427b27║顯示十二緣起辨釋理法，第三番中護持法
T38n1776_p0427b28║者興建行法。教淺義深，行為最勝。次就僧寶
T38n1776_p0427b29║以辨階降。第一番中受持一切威儀法者，僧
T38n1776_p0427c01║行方便；第二番中修六和敬，行成不乖；第三
T38n1776_p0427c02║番中善御大眾，德成攝他。此亦初下、次中、後
T38n1776_p0427c03║上。以此教他傳學不息，故令三寶永不斷絕。
T38n1776_p0427c04║上來教正，下明摧邪，先除眾魔、後制外道。魔
T38n1776_p0427c05║羅胡語，此云殺者，害人善故。汎論有四，或廣
T38n1776_p0427c06║說八。言其四者：一煩惱魔，謂貪瞋等一切煩
T38n1776_p0427c07║惱能害善法。二者陰魔，謂五陰身共相摧滅。
T38n1776_p0427c08║三者死魔，能壞命根。四者天魔，於彼第六他
T38n1776_p0427c09║化天上別有魔天好壞他善。四中初一是生
T38n1776_p0427c10║死緣，中間陰死是生死果。此之四種，大小通
T38n1776_p0427c11║說。所言八者，如《涅槃》說，前四種上更加無為
T38n1776_p0427c12║四倒之心，合為八也。無為四倒能壞大乘常
T38n1776_p0427c13║樂我淨四種正解，故《涅槃》中說之為魔；小乘
T38n1776_p0427c14║法中未以為患，故多不說。又此通亦煩惱中
T38n1776_p0427c15║收，故諸經中多亦不說。魔法如是。通論此八
T38n1776_p0427c16║竝須降伏。何故如是？煩惱陰死、無為四倒妨
T38n1776_p0427c17║違自行，故須降伏。伏法不同。彼煩惱魔，小乘
T38n1776_p0427c18║多用諦觀降伏，大乘多用空慧降伏。陰魔，小
T38n1776_p0427c19║乘多用無餘涅槃，得滅捨故；大乘多用常住
T38n1776_p0427c20║法身。無為四倒，於大因中正解降伏，於大果
T38n1776_p0427c21║中菩提涅槃真德降伏。天魔一種，妨於自行
T38n1776_p0427c22║亦妨化他，故須降伏。用法不同。自行因中正
T38n1776_p0427c23║智降伏，知邪不從，彼自退故。自行果中十力
T38n1776_p0427c24║降伏，十力固牢不為魔邪所傾動故。自行如
T38n1776_p0427c25║是。化他之中用法不定。若在因中，自身降魔
T38n1776_p0427c26║多用神通；教他降魔多用神呪，彼無神通能
T38n1776_p0427c27║降伏故。若在果中，自身降魔多以慈心；教他
T38n1776_p0427c28║降魔亦用神呪，彼無慈力能降伏故。降魔如
T38n1776_p0427c29║是。今就利他，偏降天魔；菩薩自降，多用神通。
T38n1776_p0428a01║下制外道。法外妄計斯稱外道，此亦妨於自
T38n1776_p0428a02║行外化，並須制伏。但隨行別，用法不同。自行
T38n1776_p0428a03║因中正見降伏，正見道理不從邪故。自行果
T38n1776_p0428a04║中無畏降伏，外道邪智難佛無德；如來有德，
T38n1776_p0428a05║於彼不怯，能降伏故。自行如是。化他純用四
T38n1776_p0428a06║辨降伏。四無礙辨，廣知法義，能難論故。今就
T38n1776_p0428a07║化他，四辨摧邪名制外道。上來利他，下明
T38n1776_p0428a08║自利。於中初先明其斷德；「心常安」下明其行
T38n1776_p0428a09║德。前斷德中，「悉已清淨」明其攝治。「永離蓋等」
T38n1776_p0428a10║彰其離障。又悉清淨，明離惡業，正習斯亡名
T38n1776_p0428a11║悉清淨。永離蓋纏，明無煩惱。蓋謂五蓋，貪欲、
T38n1776_p0428a12║瞋恚、睡眠、掉悔及疑是也，廣如別章；亦可一
T38n1776_p0428a13║切諸煩惱結通名為蓋，蓋眾生故、蓋淨心故。
T38n1776_p0428a14║纏謂十纏，無慚、無愧、睡眠、悔、慳、嫉、掉、眠、忿及
T38n1776_p0428a15║覆是其十也，亦如別章；亦可一切諸煩惱結
T38n1776_p0428a16║通名為纏，纏眾生故、纏縛心故。於此蓋纏正
T38n1776_p0428a17║習斯亡，故云永離。下行德中，文別有二：一、隨
T38n1776_p0428a18║德別歎；二、「布施」下，隨位別歎。前隨德中，「心常
T38n1776_p0428a19║安住無礙解脫」，空解脫也；亦可安住一切法
T38n1776_p0428a20║界無礙解脫，此即十地，解脫大也。「念」謂正念。
T38n1776_p0428a21║念門不同，或說三種，念佛、法、僧。或說四種，身、
T38n1776_p0428a22║受、心、法。又如《地論》上念、同法、功德、求義，亦是
T38n1776_p0428a23║四也。或說六種，念佛、法、僧、戒、施及天，如《涅槃》
T38n1776_p0428a24║釋。或說八種，如龍樹說，前六種上更加二種：
T38n1776_p0428a25║一念出入息，繫心住於數息法門；二者念死，
T38n1776_p0428a26║常修死相。或說十種，如《大智論．摩訶衍品》說，
T38n1776_p0428a27║前八種上更加二種：一者念滅，念彼涅槃無
T38n1776_p0428a28║為寂滅，起意趣求；二者念身，自念己身無常、
T38n1776_p0428a29║苦空、無我、不淨，修行厭離。或說十一，如《地經》
T38n1776_p0428b01║說，念佛法僧、念菩薩行、念菩薩波羅蜜、念十
T38n1776_p0428b02║地、念不壞力、念無畏、念不共法乃至不離念一
T38n1776_p0428b03║切智，廣則無量，菩薩悉念。「定」者，所謂九次第
T38n1776_p0428b04║定，八禪、滅盡是九定也。亦可一切所得三昧
T38n1776_p0428b05║悉名為定，此即十地三昧大也。言「總持」者，是
T38n1776_p0428b06║陀羅尼，此即十地大陀羅尼。言「辨才」者，四無
T38n1776_p0428b07║礙辨，知法辨了名之為辨。又說辨了亦名為
T38n1776_p0428b08║辨，言辭才巧故名為才。念念常現故云不斷，
T38n1776_p0428b09║又說無間亦言不斷。上來第一隨德別歎。人
T38n1776_p0428b10║言：此歎地前功德。當應不然。歎地前行，多不
T38n1776_p0428b11║舉此勝上功德。自下第二隨位別歎初地至
T38n1776_p0428b12║十地德。何故須然？菩薩住於一地之中，普攝
T38n1776_p0428b13║一切諸地功德，故歷諸位而以歎之。言「布施」
T38n1776_p0428b14║者，初地功德。言「持戒」者，二地功德。言「忍辱」者，
T38n1776_p0428b15║三地功德。言「精進」者，四地功德。言「禪定」者，五
T38n1776_p0428b16║地功德。言「智慧」者，六地功德。六度之義，廣如
T38n1776_p0428b17║別章。此應具論，今釋名。言布施者，以己財事
T38n1776_p0428b18║分布與他，名之為布；惙己惠人，目之為施。言
T38n1776_p0428b19║持戒者，胡名尸羅，此方正音名為清涼。三業
T38n1776_p0428b20║炎非焚燒行人，事等如熱，戒能防息故號清
T38n1776_p0428b21║涼。此清涼行，有能禁防止息之義，故復名戒；
T38n1776_p0428b22║堅守名持。言忍辱者，他人加惡名之為辱，於
T38n1776_p0428b23║辱能安說之為忍。言精進者，陳心於法名之
T38n1776_p0428b24║為精，精心務達說以為進。言禪定者，禪那胡
T38n1776_p0428b25║語，此翻名為思惟修習。上界靜法審觀方成，
T38n1776_p0428b26║名思惟修。又亦名為功德叢林，此乃從其所
T38n1776_p0428b27║生為名，能生多德是故為功德叢林。言智慧
T38n1776_p0428b28║者，照見名智，觀達稱慧。此六，經中名波羅蜜，
T38n1776_p0428b29║是外國語，此名度，又亦翻之名到彼岸。所言
T38n1776_p0428c01║度者，《地持論》中說有三義：一者時度，此之六
T38n1776_p0428c02║行種性已上度三阿僧祇方始成滿；二者果
T38n1776_p0428c03║度，此六能得大菩提果；三自性清淨度，此六
T38n1776_p0428c04║能得破情相到法實際。具此三義，故名為度。
T38n1776_p0428c05║言「到彼岸」者，如龍樹說，解有三義：一能捨離
T38n1776_p0428c06║生死此岸，到於無上涅槃彼岸，同前果度。二
T38n1776_p0428c07║能捨離生死涅槃有相此岸，到於平等無相彼
T38n1776_p0428c08║岸，與前自性度義相似。三能捨離六弊此
T38n1776_p0428c09║岸到於六度究竟彼岸，名到彼岸。因修至成，
T38n1776_p0428c10║故名始修為能到矣。具此三義，名到彼岸。此
T38n1776_p0428c11║六同時，隨位且分，檀寄初地乃至波若在第
T38n1776_p0428c12║六地，如《地經》說。「及方便力無不具足」，七地功
T38n1776_p0428c13║德。七地修習十方便慧，發起勝行，名方便力
T38n1776_p0428c14║無不具足。「逮無所得不起法忍」，八地功德。逮
T38n1776_p0428c15║謂及也，亦曰至也。無所得者，理中無淨可
T38n1776_p0428c16║得。此諸菩薩破去情相到無得處，是故名為
T38n1776_p0428c17║逮無所得。不起法忍，猶是經中無生法忍。由
T38n1776_p0428c18║逮無得，是故便成不起法忍，不見淨法可生起
T38n1776_p0428c19║故。「已能隨」等，九地功德。已能隨順轉不退輪，
T38n1776_p0428c20║是九地中說成就矣。謂能隨生轉妙法輪，久
T38n1776_p0428c21║堪化益，故曰已能。化順物機，名為隨順。說授
T38n1776_p0428c22║名轉。不退輪者，經中或說三業為輪，或復宣
T38n1776_p0428c23║說佛法為輪。今此所論名為輪者，如彼轉輪
T38n1776_p0428c24║聖王輪寶，能摧剛強，轉下眾生上昇虛空。佛
T38n1776_p0428c25║法如是，能摧眾生惡不善法，轉下眾生上入
T38n1776_p0428c26║佛道，故名為輪。一得永住故，故不退。「善解法
T38n1776_p0428c27║相」，是九地中智成就也。「知眾生根」，是九地中
T38n1776_p0428c28║入行成就。「蓋諸大眾得無畏」下，十地功德。蓋
T38n1776_p0428c29║諸人眾，得無所畏利他功德。十地學窮，故蓋
T38n1776_p0429a01║大眾。起說不怯，故得無畏。「功德」已下，明其自
T38n1776_p0429a02║利功德智慧。以修心者妙德嚴心，功者是其
T38n1776_p0429a03║功德莊嚴，智慧是智慧莊嚴。此二莊嚴，廣如
T38n1776_p0429a04║別章。此應具論，然今且可釋其名字。其功德
T38n1776_p0429a05║者亦名福德，福謂福利，善能資潤福利行人，
T38n1776_p0429a06║故名為福。是其善行家德，故名福德，如清冷
T38n1776_p0429a07║等是水家德。功謂功能，善有資潤利益之功，
T38n1776_p0429a08║故名為功。還是善行家德，故名功德。言智慧
T38n1776_p0429a09║者，依如《毘曇》，決斷名智，對諸忍故。若依《成實》，
T38n1776_p0429a10║無著名智，別想識故。通相以論，知法名智，觀
T38n1776_p0429a11║達稱慧。此智與慧通釋一物，隨義別分非無
T38n1776_p0429a12║差異。異相如何？依如《地持》，知世諦者名之為
T38n1776_p0429a13║智，知第一義說以為慧，故彼文言「於一切法
T38n1776_p0429a14║部分知者名智波羅蜜，於第一義開覺名波
T38n1776_p0429a15║若波羅蜜。」《涅槃》亦然。若依《地論》，證第一義名
T38n1776_p0429a16║隨智者，了達教法名隨慧者，皆德無傷。此二
T38n1776_p0429a17║經中名為莊嚴，亦名律儀，亦曰助法，亦復說之
T38n1776_p0429a18║為菩提具。言莊嚴者，如《涅槃》說，能嚴行人故
T38n1776_p0429a19║曰莊嚴。又復諸行共相莊飾，亦曰莊嚴，如莊
T38n1776_p0429a20║嚴具眾寶間錯。言律儀者，如《地持》說，此二內
T38n1776_p0429a21║調故名為律，令法稱儀。言助法者，望果為言，
T38n1776_p0429a22║資順菩提故云助法。能為佛因，故復說之為
T38n1776_p0429a23║菩提具。依此二行修練己心，故曰修心。「相好」
T38n1776_p0429a24║已下，勝相嚴身，表德名相，愜情稱好。用此莊
T38n1776_p0429a25║形，故曰嚴身。相好嚴身過餘世報，名「色第一」。
T38n1776_p0429a26║不假餘瑩，故捨世間所有飾好。自下第三彰
T38n1776_p0429a27║德殊勝故名高遠。於中先舉名稱高遠，顯德
T38n1776_p0429a28║殊勝。名聞上徹，名為高遠。高遠如何？「踰於須
T38n1776_p0429a29║彌」。踰謂過世。須彌胡語，此名妙高山，亦名安
T38n1776_p0429b01║明山。舉高三百三十六萬里，縱廣亦然，四寶
T38n1776_p0429b02║所成，六萬諸山而為眷屬。「深信堅」下辨德顯
T38n1776_p0429b03║名。於中有三：一、明其信；二、「深入緣起」下，彰其
T38n1776_p0429b04║解；三、「無有量」下，顯其行。此三分中皆利自他。
T38n1776_p0429b05║就初分中，「深信堅固猶若金剛」是其自利。決
T38n1776_p0429b06║定名信。信門不同，或說為二，如《地經》說信菩
T38n1776_p0429b07║薩行及諸佛法。或分為三，信佛法僧。或說四
T38n1776_p0429b08║種，信佛法僧及以信戒，如《成實論》說。或說八
T38n1776_p0429b09║種，如《地持》說信佛法僧即以為三，信佛菩薩
T38n1776_p0429b10║神通之力通前為四；信種種因果是其世諦、
T38n1776_p0429b11║信真實義是其真諦，通前為六；得義為七；得
T38n1776_p0429b12║方便八，無上菩提名為得義。一切菩薩所修
T38n1776_p0429b13║學道，名得方便，隨別細分亦可無量。慇厚曰
T38n1776_p0429b14║深，難壞稱堅，此是法說；猶如金剛，喻以顯之。
T38n1776_p0429b15║下明利他。「法寶普照而雨甘露」明真能益。法
T38n1776_p0429b16║寶普照，慧法教人。聞思修等三慧之法，名之
T38n1776_p0429b17║為法。此法可珍，又能照曜，故說為寶。隨機等
T38n1776_p0429b18║示，故名為普。開曉物心，除其闇障，說之為照。
T38n1776_p0429b19║「而雨甘露」，功德教人。世間甘露能除燋渴，功
T38n1776_p0429b20║德善法能潤行人，故名甘露。授之稱雨，此明能
T38n1776_p0429b21║益。「於眾言音微妙第一」，彰其能說。說前法時，
T38n1776_p0429b22║能宣吐也，謂於世俗言音之中最為第一。第
T38n1776_p0429b23║二解中「深入緣起斷邪見等」，是自利行。入深
T38n1776_p0429b24║緣起，明其攝治。觀窮曰深，解順名入。言緣起
T38n1776_p0429b25║者，謂十二緣，經名因緣，亦稱緣起，亦曰緣集。
T38n1776_p0429b26║藉因託緣諸法得生，故名因緣。法藉緣起，故
T38n1776_p0429b27║曰緣起。法從緣集，故稱緣集。名字是何？謂
T38n1776_p0429b28║從無明乃至老死。云何深入因緣之法？唯真
T38n1776_p0429b29║不生、單妄不成，真妄和合方得集起。於中開
T38n1776_p0429c01║合廣略不定。或分為二，唯真與妄。據妄統攝，
T38n1776_p0429c02║十二因緣皆妄心起，名之為妄；據真統收，皆真
T38n1776_p0429c03║心起，說以為真。或分為三：一事緣起，十二因
T38n1776_p0429c04║緣皆從六種事識所為。二妄緣起，據妄統收，
T38n1776_p0429c05║十二因緣皆是七識妄相心作，如夢所見。故
T38n1776_p0429c06║經說言「三界虛妄皆一心作」，妄心作矣。三真
T38n1776_p0429c07║緣起，據真統攝，十二因緣皆真心作，如波水
T38n1776_p0429c08║作，此如《地經》六地中說。故彼經言「十二因緣
T38n1776_p0429c09║皆一心作」，謂阿梨耶真心作矣。細分有六，於
T38n1776_p0429c10║前事識因緣之中義別有二：一事相因緣，三世
T38n1776_p0429c11║流轉非我我所，如《毘曇》說。二虛假因緣，十二
T38n1776_p0429c12║因緣皆是名用虛假之有，無有自性，如《成實》
T38n1776_p0429c13║說。於前妄識因緣之中義別亦二：一妄相因
T38n1776_p0429c14║緣，十二因緣皆是虛幻妄相之有，如化如
T38n1776_p0429c15║炎，無相為相、相即無相，不但無性，相亦叵
T38n1776_p0429c16║得。二妄想因緣，十二因緣皆妄心起，心外無
T38n1776_p0429c17║法如夢所覩，但是心見，心外無法。於前真識
T38n1776_p0429c18║因緣之中義別亦二：一真用因緣，如來藏性
T38n1776_p0429c19║不染而染起十二緣，故經說言，如來藏性是
T38n1776_p0429c20║其一切善不善因，能遍興造一切趣生，猶
T38n1776_p0429c21║如伎兒變現眾趣。又經亦言，即此法界輪轉
T38n1776_p0429c22║五道名曰眾生。此等皆是真用因緣。真體因
T38n1776_p0429c23║緣，如來藏性是因緣體，名因緣。而此因緣相，
T38n1776_p0429c24║良以真實如來藏性是緣體故。經中宣說，十
T38n1776_p0429c25║二因緣以為佛性，見十二因緣名為見佛見
T38n1776_p0429c26║法見僧。因緣如是，此諸菩薩皆能窮達，故曰
T38n1776_p0429c27║深入。此明攝治，下明離障。「斷諸邪見」，正使永
T38n1776_p0429c28║亡。五見非一，說以為諸。法外推求，名為邪見。
T38n1776_p0429c29║見實除捨，目之為斷。「有無二邊無復餘習」，殘
T38n1776_p0430a01║氣亦盡，由證因緣非有無性，故使有無二邊
T38n1776_p0430a02║之見永無餘習。下明利他。「演法無畏猶師子
T38n1776_p0430a03║吼」，自心不怯。「其所講說為如雷震」，說能益物。
T38n1776_p0430a04║又演無畏，說能摧邪；講如雷震，語能生善。前
T38n1776_p0430a05║中初言演法無畏，法說利他。依《大智論》，菩薩
T38n1776_p0430a06║別有四種無畏：一總持無畏，於法廣知不畏
T38n1776_p0430a07║屈短。二知根無畏，明了諸根隨而授化不懼
T38n1776_p0430a08║違失。三斷疑無畏，隨問能決不懼不堪。四益
T38n1776_p0430a09║難無畏，隨難能通不懼屈滯。「如師子吼」，喻以
T38n1776_p0430a10║顯之。後中講說利他，如雷喻顯。天雷一動卉
T38n1776_p0430a11║蓻生牙，法音一闡道根普長，故取為喻。第三
T38n1776_p0430a12║行中，初「無有量已過量」者，明其自行。行德深
T38n1776_p0430a13║廣無有分限，故曰無量；非是世人算數能及，
T38n1776_p0430a14║故曰過量。又非世人算數能及，名為無量；超
T38n1776_p0430a15║出世人算數之限，故曰過量。「集眾法」下，明其
T38n1776_p0430a16║利他。「集眾法寶如海導師」，攝他方便。法如珍
T38n1776_p0430a17║寶，門別非一，名眾法寶。導人趣求，名集法寶。
T38n1776_p0430a18║如海導師，喻以顯之。海中導師，導人採寶；菩
T38n1776_p0430a19║薩如是，導人求法，故取為喻。「了達」已下，化德
T38n1776_p0430a20║成就。先知法藥，後知眾生。知法藥中，「了達諸
T38n1776_p0430a21║法」，知世諦也。了達深義，知真諦也。知眾生中，
T38n1776_p0430a22║言「知眾生往來所趣」，知過未也。知過去因，名
T38n1776_p0430a23║為知往。知未來果，名來所趣。「及心所行」，知現
T38n1776_p0430a24║在也。其知現在心行善惡而教化之。上歎自
T38n1776_p0430a25║分，下歎勝進。於中先明修法身行；「無量功德
T38n1776_p0430a26║皆成就」下修淨土行。此二之中，各利自他。修
T38n1776_p0430a27║法身中先明自利，「關閉」已下明其利他。前自
T38n1776_p0430a28║利中，「近無等等」明修至果。佛比餘生名為無
T38n1776_p0430a29║等，佛佛道齊故復言等。剋證不遙故名為近。
T38n1776_p0430b01║佛自在慧辨出無等，佛智無礙故曰自在。「十力
T38n1776_p0430b02║無畏十八不共」，顯自在慧。言十力者，一處非
T38n1776_p0430b03║處力、二者業力、三者定力、四者根力、五者欲力、
T38n1776_p0430b04║六者性力、七者至處道力、八宿命力、九天眼力、
T38n1776_p0430b05║十漏盡力。義如別章，此應具論。四無畏者，一
T38n1776_p0430b06║一切智無畏、二漏盡無畏、三能說彰道、四能
T38n1776_p0430b07║說盡苦道，備如後釋。所言十八不共法者，《毘
T38n1776_p0430b08║曇》宣說，十力、四無所畏、大悲、三念處，以為十
T38n1776_p0430b09║八。依《大品經》，別有名字。三業無失、無異想、無
T38n1776_p0430b10║不定心、無不知已捨，是其初六。欲無減、精進
T38n1776_p0430b11║無減、念無減、智慧無減、解脫無減、解脫知見無
T38n1776_p0430b12║減，是其中六。三業隨慧行，了達三世，是其後
T38n1776_p0430b13║六，亦如後釋。下利他中，「關閉一切諸惡趣門」，
T38n1776_p0430b14║自無惡因。三塗修羅是其惡趣，諸業煩惱通
T38n1776_p0430b15║人趣入，名惡趣門。聖道遮防，稱曰關閉。而生
T38n1776_p0430b16║五道以現其身，隨物現受。三塗人天是其五
T38n1776_p0430b17║道，若分修羅，道別有六。初入名生，終出稱現。
T38n1776_p0430b18║「為大醫」下，隨生攝益。為大醫王療治眾病，總
T38n1776_p0430b19║明化益。能治曰醫，自在名王。醫王中勝，故名
T38n1776_p0430b20║為大。下別顯之。「應病與藥」，量宜授法，貪教不
T38n1776_p0430b21║淨、瞋教慈心，如是等也。「令得服」等，勸物修
T38n1776_p0430b22║習。令得服者，教起聞思攝受法也。令得行者，
T38n1776_p0430b23║教使依法起修行也。下淨土中，先明自利。「無
T38n1776_p0430b24║量功德皆成就」者，淨土因成，如下文說。「無量
T38n1776_p0430b25║佛土皆嚴淨」者，淨土果就。自報離染，名之為
T38n1776_p0430b26║淨。又用自在亦名為淨。淨滿法界，故曰無量。
T38n1776_p0430b27║下明利他。「其見聞者無不蒙益」，親近益也，見
T38n1776_p0430b28║形聞名皆得益也。「諸有所作亦不唐捐」，順行
T38n1776_p0430b29║益也。唐謂虛，捐謂棄。無有順行，虛然唐去，世
T38n1776_p0430c01║名不唐捐。上來別歎。「如是一切德具足」，總以
T38n1776_p0430c02║結歎。言皆具者，解有兩義：一就人以論，所列
T38n1776_p0430c03║菩薩齊具前德，故云皆具。二就德而辨，於前
T38n1776_p0430c04║德中無不備之，故云皆具。次列其名。菩薩眾
T38n1776_p0430c05║多，文中具列五十二人。菩薩之名皆依德立。
T38n1776_p0430c06║言「等觀」者，多觀真諦平等法也。「不等觀」者，多
T38n1776_p0430c07║觀世諦差別法也。「等不等」者，二諦通觀。此約
T38n1776_p0430c08║慧別。「定自在王」，依定立稱，此前約行。其「法自
T38n1776_p0430c09║在」及與「法相」，約法以別。「如是等」也，如是菩薩。
T38n1776_p0430c10║「三萬二千」，第五總結。上列聖眾，下列凡眾。於
T38n1776_p0430c11║中初先列其天眾，次列鬼神，後列人眾。鬼神
T38n1776_p0430c12║是其天之輔從，次天以列。天中，初先列其梵
T38n1776_p0430c13║眾，次列帝釋，後列餘天。梵中，初言「萬梵天王」，
T38n1776_p0430c14║列數辨眾。此皆應是初稱梵王，尸棄列名。此
T38n1776_p0430c15║云頂髻，蓋乃是其偏髮梵王，下言螺髻應是
T38n1776_p0430c16║其人。「從餘天下」，辨其來處。此言稍略，若具應
T38n1776_p0430c17║言從餘四天下。上來之，詣佛所，至聽法所。就
T38n1776_p0430c18║帝釋中，「復萬二千」，舉其數也。天帝辨眾。帝猶
T38n1776_p0430c19║主也，忉利天主名為天帝。「亦從餘天」，還彰來
T38n1776_p0430c20║處。「在會」，所至。下列餘天，噵言「并餘大威力」者，
T38n1776_p0430c21║辨前兼後，故說為并。謂欲界中餘天眾也。次
T38n1776_p0430c22║列鬼神。「龍」是畜生，於中具有四生差別，有大
T38n1776_p0430c23║神德能來聽法，故今列之。「夜叉」，是輕捷鬼也。
T38n1776_p0430c24║「乾闥婆」者，是天樂神，亦鬼道攝。「阿修羅」者，人
T38n1776_p0430c25║釋言名不酒神，不知是非。或云劣天。依如《毘
T38n1776_p0430c26║曇》，修羅唯鬼。依《法念經》，有鬼有畜。如彼羅睺
T38n1776_p0430c27║阿修羅王，是師子兒，體是畜生。依《伽陀經》，有
T38n1776_p0430c28║天、鬼、畜三種差別。修羅凡有五地之別：一、在
T38n1776_p0430c29║地上眾相山中，如《地經》說，勢力最下。二、須彌
T38n1776_p0431a01║山北大海之下二萬一千由旬，有脩羅王名曰
T38n1776_p0431a02║羅睺，統領無量阿脩羅眾。三、羅睺下復過二
T38n1776_p0431a03║萬一千由旬，有阿脩羅王名曰勇健。四、勇健
T38n1776_p0431a04║下復過二萬一千由旬，有阿脩王名曰華鬘。
T38n1776_p0431a05║五、華鬘下復過二萬一千由旬，有脩羅王名
T38n1776_p0431a06║毘摩質多，亦統領無量阿脩羅眾。毘摩之母
T38n1776_p0431a07║本從天生，故名劣天。劫初成時有諸天女，來
T38n1776_p0431a08║海中洗浴，水觸其身遂失精氣，流在水中成
T38n1776_p0431a09║一肉卵，逕八千歲乃生一女，有九百九十頭，
T38n1776_p0431a10║頭有千眼，有九百九十九口，口有四牙，牙上
T38n1776_p0431a11║出火猶如礔礰，二萬四千九百九十九脚。此
T38n1776_p0431a12║女後時在海浮戲，水精入身生一肉卵，逕八
T38n1776_p0431a13║千歲生毘摩質多，有九頭，頭有千眼，口中出
T38n1776_p0431a14║水，有九十九手，脚唯有八。其形四倍大於須
T38n1776_p0431a15║彌，純食淤泥及與藕根，多與天諍，如《法念》說。
T38n1776_p0431a16║「迦樓羅」者，是其鳥神。於中有其金翅之鳥，純
T38n1776_p0431a17║食諸龍，有四生別：有化生者，食四生龍；其胎
T38n1776_p0431a18║生者，食三生龍，除其化生；其卵生者，食二生
T38n1776_p0431a19║龍，除化生、除胎；其濕生者，唯食濕生。此四天
T38n1776_p0431a20║下有一化生迦樓羅王，名曰正音，受八千歲，
T38n1776_p0431a21║日別噉食一大龍王、五百小龍，繞四天下周
T38n1776_p0431a22║而復始次第食之。命終時，諸龍吐毒不復能
T38n1776_p0431a23║食，飢火所燒，聳翅直下至風輪，為風所吹而
T38n1776_p0431a24║復上來，往還七返無處停足，遂至金剛輪山
T38n1776_p0431a25║頂命終。以食諸龍，身肉毒氣遂發猛火。其難
T38n1776_p0431a26║陀龍王及跋難陀龍王，恐燒寶山，遂降大雨渧
T38n1776_p0431a27║如車軸以滅其火。身肉消散唯有心在，大如
T38n1776_p0431a28║人脾純青瑠璃，輪王得之用為珠寶，帝釋得
T38n1776_p0431a29║之為髺中珠。「緊那羅」者，此名疑神。體是畜生，
T38n1776_p0431b01║形狀似人，面極端正，頂有一角。人見生疑，不
T38n1776_p0431b02║知為人為鬼為畜，故曰疑神。此亦是天之樂
T38n1776_p0431b03║神。「摩睺羅伽」是腹行神，世人相傳是魔神也。
T38n1776_p0431b04║下列人眾。「比丘」如上，「尼」猶女也。「優婆塞」者，
T38n1776_p0431b05║名為善宿男，懷善而居；亦云近善住，亦云清
T38n1776_p0431b06║信士。「優婆姨」者，如前，姨猶女也。上來第二列
T38n1776_p0431b07║其從眾。「彼時」下，第三大段，明其徒眾雲集所
T38n1776_p0431b08║為。於中初明佛與諸眾圍繞說法。說何等法？
T38n1776_p0431b09║文中不辨，不知說何。下明如來於眾獨勝，「譬
T38n1776_p0431b10║如須彌顯於大海」，喻說顯勝。高顯獨出在於
T38n1776_p0431b11║大海，名顯于大海。「蔽於諸眾」，合以顯勝。上來
T38n1776_p0431b12║由序，自下約對不思議德悉為正宗。如《勝鬘
T38n1776_p0431b13║經》歎佛功德正宗所收，此亦應然，無勞致疑。
T38n1776_p0431b14║此正宗中文別有二：一、因寶積獻蓋，如來顯
T38n1776_p0431b15║示不思議德令人願求。二、「寶積說偈」已下，因
T38n1776_p0431b16║寶積啟請，如來宣說淨土因果令人習學。前
T38n1776_p0431b17║即是法身因果，後即是其淨土因果。初之
T38n1776_p0431b18║一段，望前為正宗，望後仍有起發之義，故亦名
T38n1776_p0431b19║序。由其蓋中現十方國，起後所說淨土因果，
T38n1776_p0431b20║故得名序。於中有三：一、寶積等獻蓋為由；第
T38n1776_p0431b21║二、如來合蓋現變；三、寶積等覩之敬歎以顯
T38n1776_p0431b22║願求。初中「爾時」，獻蓋時也，當爾佛在菴羅園
T38n1776_p0431b23║時。次舉獻人。「毘耶離城」，出其生處。「有長者子」，
T38n1776_p0431b24║標別其人。「名曰寶積」，論其名諱。「與五百等」，兼
T38n1776_p0431b25║列其眾。下明獻蓋。持蓋詣佛，獻奉方便。「各以
T38n1776_p0431b26║其蓋共供養佛」，正明獻蓋。第二如來現變之
T38n1776_p0431b27║中，先合為一，次廣令大，後於蓋中廣有所現。
T38n1776_p0431b28║前合一中，「佛威神」者，明合所由。此不思議解
T38n1776_p0431b29║脫之力，說為威神。約通而辨，是約通力，非餘
T38n1776_p0431c01║通等。通有幾種而言非餘？通有四種：一如意
T38n1776_p0431c02║通，運變自身大音普遍。二者幻通，轉變外事。
T38n1776_p0431c03║三法智通，通達諸法。四聖自在通，能於苦中
T38n1776_p0431c04║生樂想、於樂法中生於苦想、苦樂法中生不
T38n1776_p0431c05║苦不樂想。如是一切不隨緣變，名聖自在。今
T38n1776_p0431c06║轉外事，故是幻通。何故悉受合之為一？為令
T38n1776_p0431c07║施者眾聖滿足，故悉受之；為成一用，故合為
T38n1776_p0431c08║一。如佛初成，受四王鉢合之為一。又欲顯示
T38n1776_p0431c09║不思議力，故合為一。次廣令大。「遍覆三千大
T38n1776_p0431c10║千世界」，如經說一四天下，有一須彌、四大海
T38n1776_p0431c11║水、鐵圍圍繞，以為一界。數之至千，名小千界。
T38n1776_p0431c12║小千為一，數復至千，名中千界。中千為一，數
T38n1776_p0431c13║復至千，名為三千大千世界。此三千世界同
T38n1776_p0431c14║時成壞，故合為一，名世界剎。數此至於恒河
T38n1776_p0431c15║沙數，名世界性。此性為一，數復至於恒河沙
T38n1776_p0431c16║數，名世界海。海復為一，數至於恒河沙數，名
T38n1776_p0431c17║世界種。種復為一，數之至於恒河沙數，名一
T38n1776_p0431c18║佛界。依如《華嚴》，如是轉增凡有十重，最後名
T38n1776_p0431c19║為世界須彌。今言三千，一剎為言。下明所現。
T38n1776_p0431c20║所現有二：一、現此界；二、「又十方」下，現他方事。
T38n1776_p0431c21║現此之穢令人同厭，現他方淨使人同忻。現
T38n1776_p0431c22║此界中，事別有五：一現地相，廣長悉現；二現
T38n1776_p0431c23║諸山；三現眾水；四現日月星辰等事；五現諸
T38n1776_p0431c24║天龍神宮等。現他方事，言少可知。自下第三，
T38n1776_p0431c25║明寶積等覩前神變敬歎發心。於中初先明諸
T38n1776_p0431c26║大眾讚歎禮敬。「爾時大眾」，舉敬歎人。「覩佛神
T38n1776_p0431c27║力」，敬歎所由。「歎未曾有」，口業歎也。合多為一、
T38n1776_p0431c28║廣小令大，普現諸事，昔所未見，名為未有。「合
T38n1776_p0431c29║掌禮」等，身業敬也。觀佛無厭，故目不捨。下明
T38n1776_p0432a01║寶積說偈廣歎，先舉歎人。「佛前」，歎處。「偈頌」，歎
T38n1776_p0432a02║相。何故偈歎？解有兩義：一、偈言要略，少字之
T38n1776_p0432a03║中能攝多義。寶積今欲以其略言攝佛廣德，
T38n1776_p0432a04║故須偈頌。二、偈言美妙，諸讚歎者多以偈頌。
T38n1776_p0432a05║寶積今欲讚佛美德，故須偈頌。下出歎辭。辭
T38n1776_p0432a06║中合有三十六行，四句為偈，有十八偈。人科
T38n1776_p0432a07║種種，今判為五：初有兩行，以為初段，歎美佛
T38n1776_p0432a08║德。次有兩行，為第二段，頌歎向前所現之事。
T38n1776_p0432a09║「法王法力超群生」下有十三行，為第三段，乘
T38n1776_p0432a10║歎餘德。「今奉世尊此微蓋」下有四行偈，為第
T38n1776_p0432a11║四段，頌歎向前所現之事。「大聖法王眾所歸」
T38n1776_p0432a12║下有十五行，為第五段，廣歎餘德。就初段
T38n1776_p0432a13║中，初先正歎；後「故稽首」，總以結敬。就正歎中，
T38n1776_p0432a14║分別不同乃有三種：一、歎身歎德，二門分別。
T38n1776_p0432a15║初句歎身，餘文歎德。就歎身中，偏歎佛眼。何
T38n1776_p0432a16║故而然？六根身中眼根為首，就始偏歎，餘略
T38n1776_p0432a17║不論。又人身中頭最為上，頭中眼勝，就勝偏
T38n1776_p0432a18║歎。又人相見先目相覩，隨見先歎，故偏歎眼。
T38n1776_p0432a19║言「目淨」歎其眼淨。淨有二種：一、清白分明色
T38n1776_p0432a20║無闇濁，名之為淨。二、照矚分明說之為淨。言
T38n1776_p0432a21║「修廣」者，歎其眼相。修謂長也，廣猶闊也。「如青
T38n1776_p0432a22║蓮」者，類以歎之。如有兩種：一、淨如青蓮，喻前
T38n1776_p0432a23║淨也。二、形如青蓮，喻修廣。下歎德中歎三學
T38n1776_p0432a24║行。「心淨已度諸禪定」，心畢竟離染，超出餘人；
T38n1776_p0432a25║一切正受，名度諸禪。「久積淨業稱無量」者，歎
T38n1776_p0432a26║佛戒行，名戒淨業。佛修曩劫，故云久積。純
T38n1776_p0432a27║淨業故，名稱無量。舉稱無量，彰業淨矣。「導眾
T38n1776_p0432a28║以寂」，歎佛慧行。由慧明勝故能利人，舉能利
T38n1776_p0432a29║他彰慧勝矣。由前見佛為眾說法，故歎導眾。
T38n1776_p0432b01║寂是涅槃，導眾入中。又寂真諦，導人趣入。故
T38n1776_p0432b02║經說言「一切世諦，若於如來悉第一義。為令
T38n1776_p0432b03║眾生得第一義，故說世諦。」第二約就身戒心
T38n1776_p0432b04║慧四門分別。目淨一句歎佛身淨，心淨一句
T38n1776_p0432b05║歎佛心淨。此二一對，身心分別。久積淨業依
T38n1776_p0432b06║身歎戒，導眾以寂依心歎慧。此二一對，福智
T38n1776_p0432b07║分別。此即涅槃修身修戒修心修慧四種果
T38n1776_p0432b08║也。第三約就歎身歎德歎名歎德四門分別。
T38n1776_p0432b09║目淨一句讚歎佛身。心淨已度、久積淨業，歎
T38n1776_p0432b10║佛行德。心淨行體、淨業行德，此二自德。稱
T38n1776_p0432b11║無量者歎佛名稱，導眾以寂重歎佛德，此二
T38n1776_p0432b12║化德。下結敬德。佛備前德，故我稽首。此初段
T38n1776_p0432b13║訖。下次頌前所現神變。「既見大聖以神變」者，
T38n1776_p0432b14║頌歎向前合蓋之事。「既」謂「已」也，「以」猶「用」也。
T38n1776_p0432b15║前以見佛用神通力合蓋為一，故云既見以
T38n1776_p0432b16║神變矣。「普現」已下，頌前蓋中所現事也。向前
T38n1776_p0432b17║蓋中通現此土及他方事，今此偏頌他方之
T38n1776_p0432b18║事，此土之事在後別頌。「普現十方無量土」者，
T38n1776_p0432b19║現其化處。「其中諸佛」，現其化主。「演說法」者，現
T38n1776_p0432b20║其化相。「於是一切悉見聞」者，由佛普現，於是
T38n1776_p0432b21║會中一切大眾悉見十方無量佛土，及見彼佛、
T38n1776_p0432b22║聞其說也。自下第三，乘歎佛餘德，有十三行，
T38n1776_p0432b23║相從為三：初有五行歎佛說巧；次有六行
T38n1776_p0432b24║歎佛化能；下有兩行歎佛心等。就初段中，前
T38n1776_p0432b25║之三行歎說世諦不違第一，後之兩偈歎說
T38n1776_p0432b26║第一不違世諦。前中初行明說益人，中間一
T38n1776_p0432b27║行明說合法，末後一行牒以結敬。就初行中，
T38n1776_p0432b28║「法王法力超群生」者，歎佛說德殊勝過人。佛
T38n1776_p0432b29║於諸法得勝自在，故名法王。知法有餘，稱曰
T38n1776_p0432c01║法力。此得過人，名超群生。「常以法財施一切」
T38n1776_p0432c02║者，說能益物、法能資潤，名為法財。常以法財，
T38n1776_p0432c03║能常說也。言施一切，能廣益也。第二行中，「能
T38n1776_p0432c04║善分別諸法相」者，巧說世諦。「於第一義而不
T38n1776_p0432c05║動」者，不違真諦。第三行中，「以於諸法得自在」
T38n1776_p0432c06║者，牒前初行中法王法力，自在是王之義也。
T38n1776_p0432c07║「是故稽首此法王」者，就之結敬。就下兩行明
T38n1776_p0432c08║說真諦不違世諦中，初行說真不違有果，後
T38n1776_p0432c09║行說真不違有因。「說法不有亦不無」者，能說
T38n1776_p0432c10║真諦。此明法空為真諦矣。真諦離相亦復離
T38n1776_p0432c11║性，名為不有，而有實性，故曰不無，如《地
T38n1776_p0432c12║持》說。又復真諦約對名有、約對名無，就實亡
T38n1776_p0432c13║對，名非有無。「以因緣故諸法生」者，不違世諦。
T38n1776_p0432c14║就真雖說非有非無，隨世恒說從因得果，故云
T38n1776_p0432c15║以緣諸法生矣。所謂以其善惡因緣，苦樂法
T38n1776_p0432c16║生。「無我無造及無受」者，能說真諦。此明生空
T38n1776_p0432c17║為真諦矣。真中無有我人可得，名為無我。以
T38n1776_p0432c18║無我故，無人作因，名為無造；無人受果，名無受
T38n1776_p0432c19║者。「善惡之業亦不亡」者，真中雖無，世諦恒有
T38n1776_p0432c20║用之牽果，故曰不亡。自下第二歎其化能。初先
T38n1776_p0432c21║別歎，「常禮法海」總以結敬。前中，初先歎其化
T38n1776_p0432c22║始；「以斯妙法濟群生」下歎其化終。又復前歎
T38n1776_p0432c23║小乘法化，後則歎其大乘法化。復就前中，初
T38n1776_p0432c24║先別歎；「三寶於」下總以結之。別中明佛寶現
T38n1776_p0432c25║世。「始在佛樹力降魔」者，成佛方便。佛依樹成，
T38n1776_p0432c26║所依之樹或名佛樹、或稱道樹、或復稱之為菩
T38n1776_p0432c27║提樹。樹下成佛名為佛樹，樹下得道說為道
T38n1776_p0432c28║樹，樹下證得菩提之果名菩提樹。將成託此，
T38n1776_p0432c29║故云始在。魔於爾時恐佛道成，而來惱亂，
T38n1776_p0433a01║菩薩即入勝意慈定神力伏魔，名力降魔。又
T38n1776_p0433a02║以慈力令魔摧伏，名力降魔。「得甘露滅覺道
T38n1776_p0433a03║成」者，正明成佛。得甘露滅，明證滅諦。世間
T38n1776_p0433a04║甘露能除燋渴，滅諦涅槃能除渴愛，是故約
T38n1776_p0433a05║喻名甘露滅。隨化現證，故名為得。言覺道成，
T38n1776_p0433a06║明得道諦。覺者是佛，道是菩提，剋就云成。前
T38n1776_p0433a07║得此成，言左右耳。
T38n1776_p0433a08║維摩義記卷第一（本）
T38n1776_p0433a09║
T38n1776_p0433a10║
T38n1776_p0433a11║維摩義記卷第一（末）
T38n1776_p0433a12║
T38n1776_p0433a13║次明法寶。法中有二：一摧邪法；二「三轉」下明
T38n1776_p0433a14║化正法。摧邪法中，「以無心意無受行」者，自無
T38n1776_p0433a15║所著。以謂由也。由無心意無受行等，便能滅
T38n1776_p0433a16║邪，故說為以。言無心意，無妄心體。此言略
T38n1776_p0433a17║少，若具應言無心意識。心意識等有何差別？
T38n1776_p0433a18║依如《毘曇》，就一事識隨義以分，義別五門，所
T38n1776_p0433a19║謂名、義、業、世、施設。名者，名心意、名識。義者，集
T38n1776_p0433a20║起是心義、思量是意、別知是識。業者，遠知名
T38n1776_p0433a21║之為心，知未來法說之為遠，從未來起與身
T38n1776_p0433a22║俱故。前知是意，知過去法。續知是識，知現在
T38n1776_p0433a23║法。此乃約對三世境界以別其業。世者，約就
T38n1776_p0433a24║三世心體以別三種，未來說心、過去說意、現
T38n1776_p0433a25║在說識。言施設者，界施設心，謂七心界；入施
T38n1776_p0433a26║設意，所謂意入；陰施設識，謂識陰。若依《楞伽》，
T38n1776_p0433a27║七識名心，集起本故；意識名意，同諸塵故；五
T38n1776_p0433a28║識名識，了現境故。今依後門。識之一字，偈迮
T38n1776_p0433a29║不論，證實除捨是以言無。「無受行」者，無妄心
T38n1776_p0433b01║用，謂無學果行因心也。亦可初言無心意者，
T38n1776_p0433b02║無識陰也；言無受者，無受陰也；言無行者，無
T38n1776_p0433b03║行陰也。略不說想，以偈迮故。此句明其自無
T38n1776_p0433b04║所著。「而悉摧伏諸外道」者，能破邪執，伏外之
T38n1776_p0433b05║想，廣如經說。下明化正。「三轉法輪」，正明所
T38n1776_p0433b06║說。此名四諦以為法輪，從喻名之。如轉輪
T38n1776_p0433b07║王所有輪寶，能摧剛強，轉下眾生上昇虛空。
T38n1776_p0433b08║四諦如是，能摧眾生惡不善法，轉下眾生上
T38n1776_p0433b09║入聖道，故名為輪。聖說授人，目之為轉。轉有
T38n1776_p0433b10║三種：一示相轉。如說三苦及八苦等是其苦
T38n1776_p0433b11║諦，業煩惱等是其集諦，苦集盡處名為滅
T38n1776_p0433b12║諦，戒定慧等是其道諦，如是一切。二者勸轉。
T38n1776_p0433b13║苦汝當知，集汝當斷，滅汝當證，道汝當修。三
T38n1776_p0433b14║者證轉。苦我已知，集我已斷，滅我已證，道我
T38n1776_p0433b15║已修。三轉如是。初轉何處？波羅捺國仙人鹿
T38n1776_p0433b16║苑。本為誰轉？憍陳如等。「於大千」者，出其說
T38n1776_p0433b17║處，於大千界百億閻浮同時轉也。「其輪本來
T38n1776_p0433b18║常清淨」者，嘆其所說。不同情取，故言常淨。問
T38n1776_p0433b19║曰：滅道常淨可爾。苦集染法，云何言淨？觀此
T38n1776_p0433b20║破染，能淨名淨。又此法相不同情取，故亦名
T38n1776_p0433b21║淨。下明僧寶。「天人得道此為證」者，約人顯法。
T38n1776_p0433b22║六道俱益，至論得聖天與人，故偏舉之。尋說
T38n1776_p0433b23║悟聖，名為得道。以此證成佛說不虛，名此為
T38n1776_p0433b24║證。又證如來所說清淨，亦名為證。上來別舉。
T38n1776_p0433b25║「三寶於是現世間」者，總以結之。上明化始，下
T38n1776_p0433b26║明化終。又復前明小乘法化，下明大乘。於中
T38n1776_p0433b27║三句：前二教人令得涅槃，後一化人令出生
T38n1776_p0433b28║死。前兩句中，「以斯妙法濟群生」者，用法教人，
T38n1776_p0433b29║所謂以此大乘妙法濟度群生。「一受不退常
T38n1776_p0433c01║寂然」者，明受有益。一納在心，名為一受。道行
T38n1776_p0433c02║堅固，稱曰不退。永證涅槃，名常寂然。「度老病
T38n1776_p0433c03║死大醫王」者，嘆佛化人出生死也。教斷集因，不
T38n1776_p0433c04║受來苦，是故名為度老病死。亦教度生，偈迮
T38n1776_p0433c05║不說。以老病死苦過麁重，為是偏舉。佛能教
T38n1776_p0433c06║人除斯苦患，名大醫王。上來別嘆。「當禮法海
T38n1776_p0433c07║德無邊」者，總以結敬。佛具多法，名為法海。化
T38n1776_p0433c08║德廣多，名德無邊。自下第三嘆佛心等。初先
T38n1776_p0433c09║正嘆，「孰聞」以下結成可敬。前正嘆中，先嘆如
T38n1776_p0433c10║來不為緣動，「於善」已下讚嘆如來於緣平等。
T38n1776_p0433c11║此二之中各有法喻。前中初言「毀譽不動」，法
T38n1776_p0433c12║說以嘆。緣有違順，毀違譽順，佛心平等不為
T38n1776_p0433c13║其動。此言略少，若具論之緣有八種：利、衰、毀、
T38n1776_p0433c14║譽、稱、譏、苦、樂，是其八也。利衰二種，約身以說，
T38n1776_p0433c15║財榮潤己名之為利，殺縛等事說以為衰。毀
T38n1776_p0433c16║譽稱譏就口而辨，過惡罵辱名之為毀，過善
T38n1776_p0433c17║談讚目之為譽。當惡而噵名之為譏，當善而
T38n1776_p0433c18║論謂之為稱。苦樂就心。此之八法在世同有，
T38n1776_p0433c19║亦名八風，能動人心，如來於此悉皆不動。偈
T38n1776_p0433c20║言要迮，且舉毀譽。「如須彌者」，喻顯不動。後中
T38n1776_p0433c21║初言「於善不善等以慈」者，法說以歎。順己名
T38n1776_p0433c22║善，違己不善，佛皆慈之。心等如空，喻說明等。
T38n1776_p0433c23║上來別歎，下結可敬。孰謂誰也。誰聞如是人
T38n1776_p0433c24║中之寶，而不尊敬而不師承？次下四行是第
T38n1776_p0433c25║四段重頌前事。「今奉世尊此微蓋」者，頌已向
T38n1776_p0433c26║前獻蓋事也。「於中現我三千界」者，頌前遍覆三
T38n1776_p0433c27║千世界廣長悉現。「諸天龍神所居宮」等，頌前
T38n1776_p0433c28║天宮龍神等宮悉現蓋中。「悉現世間諸所有」
T38n1776_p0433c29║者，頌前須彌鐵圍山等。「十力哀現是化變」者，
T38n1776_p0434a01║頌荷佛恩。佛具十力將德已呼名為十力，由
T38n1776_p0434a02║十力尊哀愍我等現此化變。「眾覩希有皆歎
T38n1776_p0434a03║佛」者，頌前大眾覩佛神力歎未曾有。「今稽首
T38n1776_p0434a04║三千界尊」者，結己歸敬。自下第五乘歎餘德。
T38n1776_p0434a05║行別十五，相從為三：初有兩行歎佛身業，中
T38n1776_p0434a06║間六行歎佛口業，後之七行歎佛意業。就身
T38n1776_p0434a07║業中，「大聖法王眾所歸」者，歎佛人高。「淨心觀
T38n1776_p0434a08║佛靡不忻」者，歎佛身妙。靡猶無也。以佛身妙，
T38n1776_p0434a09║淨心觀者無不忻慶，除邪謗人。「各見世尊在
T38n1776_p0434a10║其前」者，歎佛化巧。以化巧故，有感斯現。佛已
T38n1776_p0434a11║過去業得此妙身相，無心於彼此而能應一
T38n1776_p0434a12║切。「斯則神力不共法」者，結歎顯勝。亦得名為
T38n1776_p0434a13║結歎顯異。他無此力，故云不共。就歎口中，初
T38n1776_p0434a14║有兩行讚歎如來隨音異說。「佛以一音演說
T38n1776_p0434a15║法」者，發言不異。「眾生隨類各得解」者，悟解不
T38n1776_p0434a16║同。汎解有二：一、約真說一。如來真實法螺聲
T38n1776_p0434a17║相名為一音，眾生於中種種異解，如一真身
T38n1776_p0434a18║種種異見。如來真實常寂之聲名法螺音，恒
T38n1776_p0434a19║有恒無名常寂聲。於淨耳者無時不聞，名為
T38n1776_p0434a20║恒有，有非新發。無淨耳者無時暫聞，名為恒
T38n1776_p0434a21║無，無非始然。二、就應說一。於中有二：一、約方
T38n1776_p0434a22║言以說一音。如來或時作一胡音，眾生於中
T38n1776_p0434a23║解種種語，餘亦如是。二、約法說一。如來或時
T38n1776_p0434a24║說一布施名為一音，眾生於中解種種法，餘亦
T38n1776_p0434a25║如是。今此所論，就應辨一。等就應中，此偈約
T38n1776_p0434a26║就方言說一，一切眾生於中解種種語，故云
T38n1776_p0434a27║隨類各得解矣。「皆謂世尊同其語」者，謂偏同
T38n1776_p0434a28║己。「斯則神力」，結歎顯勝。次有兩行讚歎如來
T38n1776_p0434a29║隨法異說。「佛以一音演說法」者，發言不異。「眾
T38n1776_p0434b01║生各各隨所解」者，悟解不同。如來或時對一
T38n1776_p0434b02║眾生說一種法名一音說，眾生於中解種種
T38n1776_p0434b03║義名各各解。「普得受行獲其利」者，起行異也。
T38n1776_p0434b04║「斯則神力」，結歎顯勝。下有兩行讚歎如來隨
T38n1776_p0434b05║心異說。「佛以一音演說法」者，發言不殊，此亦
T38n1776_p0434b06║是其隨法一矣。「或有恐怖或歡喜」等，生心各
T38n1776_p0434b07║異。趣說一法，有人專謂說己罪過當墮惡道，
T38n1776_p0434b08║所以恐怖；有人專謂說己善業當生善處，所
T38n1776_p0434b09║以歡喜；有人專謂呵己過非，所以厭離；有人
T38n1776_p0434b10║專謂教己善義，聞法生信，所以斷疑。「斯則神力」，
T38n1776_p0434b11║結歎顯勝。下歎意中，初四行偈歎佛德備，後
T38n1776_p0434b12║三行偈歎佛解具。前四行中，初兩行偈歎佛
T38n1776_p0434b13║智德，後兩行偈歎佛斷德。此二之中，各分自
T38n1776_p0434b14║利利他之別。前智德中，「稽首十力大精進」者，歎
T38n1776_p0434b15║佛十力。力由勳成，故歎精進。「已得無畏」歎，四
T38n1776_p0434b16║無畏。先成在己，故云已得。「住不共」者，歎佛十
T38n1776_p0434b17║八不共法也。此歎自德。向前文中先舉其德，
T38n1776_p0434b18║後結稽首；今此文中先彰稽首，後出其德。文
T38n1776_p0434b19║之左右。「稽首一切大導師」者，歎其利他。下斷
T38n1776_p0434b20║德中，先歎自德。「稽首能斷眾結縛」者，除其滅障。
T38n1776_p0434b21║「稽首已到於彼岸」者，明證滅果。涅槃彼岸，修
T38n1776_p0434b22║證名到。亦可前言能斷結縛，離生死因；能到
T38n1776_p0434b23║彼岸，出生死果。下歎利他。「能度世間」，謂能於
T38n1776_p0434b24║此度眾生世間，出生死因、離生死道；能教眾
T38n1776_p0434b25║生出生死果、度生死因，得有餘滅；離生死道，
T38n1776_p0434b26║得無餘滅。上明德備，下明解具。「悉知眾生來
T38n1776_p0434b27║去相」者，明能知人。來是未來，去是過去。以偈
T38n1776_p0434b28║迮故，不說現在。下明知法。「善於諸法得解脫」
T38n1776_p0434b29║者，總明知法。於諸法中心無偏著，名得解脫，
T38n1776_p0434c01║下別顯之。「不著世間如蓮華」者，於有不染，此
T38n1776_p0434c02║明離愛。「常善入於空寂行」者，於空能解，此明
T38n1776_p0434c03║離見。「達諸法相無罣礙」者，於有能知，此明離
T38n1776_p0434c04║癡。「稽首如空無所依」者，於空能證，明離妄想。
T38n1776_p0434c05║如空平等更無所依，佛亦如是，證心平等無
T38n1776_p0434c06║所取著故無所依。獻蓋至此，望前為正，望後
T38n1776_p0434c07║仍有起發之義，故亦名序。自下一段唯是正
T38n1776_p0434c08║宗。因寶積請，如來正顯淨土因果。於中有二：
T38n1776_p0434c09║一、從初乃至「隨其心淨則佛土淨」以為初段，
T38n1776_p0434c10║「爾時舍利永承佛威」下，為第二段。此兩段中
T38n1776_p0434c11║總相麁分，初段偏明淨土之因，設使舉果對
T38n1776_p0434c12║以顯因；後段偏明淨土之果，以實細論。初段
T38n1776_p0434c13║因於寶積啟請，具明淨土因之與果；後段因
T38n1776_p0434c14║於舍利疑念，拂疑顯淨以成前義。前中有四：
T38n1776_p0434c15║一、寶積等啟請為由；二、如來讚歎勅聽許說；
T38n1776_p0434c16║三、寶積等奉教聽受；四、佛廣為說。初中「寶積」，
T38n1776_p0434c17║標列請人。「說此偈已」，結前起後。「白佛世尊」，啟
T38n1776_p0434c18║告所請。「皆已發心」，申己所願。前覩如來合蓋
T38n1776_p0434c19║現變顯不思議，生心願求名為發心。諸人齊
T38n1776_p0434c20║發，故云皆發。發之已竟，故云已發。阿耨菩提，
T38n1776_p0434c21║是外國語，此名無上正真正道。阿之言無，耨
T38n1776_p0434c22║多言上，三名為正，藐之言真，三復名正，菩提
T38n1776_p0434c23║稱道。期求此道，名為發心。菩提心義，後當
T38n1776_p0434c24║具論。何故噵此？心為行本。明已有本，唯須修
T38n1776_p0434c25║行，生後請也。「願聞得」下，正宣請辭。「願聞得佛
T38n1776_p0434c26║國土清淨」，彰己所求，求聞常果。願聞得佛，求
T38n1776_p0434c27║聞正果；願聞土淨，求聞依果。此求依果，約正
T38n1776_p0434c28║以辨。「唯世尊說諸菩薩淨土行」者，請說土因。
T38n1776_p0434c29║唯是敬辭，亦是專義。專求如來說淨土行，故
T38n1776_p0435a01║言唯願。前就果德彰己願聞，略不請說；此就
T38n1776_p0435a02║因行唯明請說，不彰願聞。言之隱顯，道理齊
T38n1776_p0435a03║通。自下第二如來歎問勅聽許說。先歎、次勅、
T38n1776_p0435a04║後許宣說。歎中「善哉」，是總歎也。善猶好也，所
T38n1776_p0435a05║請事善。哉是助辭。「乃能為諸菩薩問」等，出其
T38n1776_p0435a06║善事。乃者是其希越之辭。無量眾生皆不能
T38n1776_p0435a07║問，至汝方堪，故曰乃能。前兩句中，據後以歎，
T38n1776_p0435a08║是故偏言為諸菩薩問淨土行。若就前句，應
T38n1776_p0435a09║言乃能願聞得佛國土清淨，略不云耳。「諦聽
T38n1776_p0435a10║善思」，勅誡辭也。諦謂審諦，善謂委善。諦聽得
T38n1776_p0435a11║聞，善思得義，故竝勅之。念能堅持文義不失，
T38n1776_p0435a12║故復教念。為汝許說。「於是寶積及五百」等，是
T38n1776_p0435a13║第三段，奉教聽受。自下第四，佛為廣說。於中
T38n1776_p0435a14║應先解淨土義然後釋文。義如別章。文中有
T38n1776_p0435a15║二：一約大悲隨有之行，宣說眾生以為佛土；
T38n1776_p0435a16║二「真心」下，約就出世順菩提行，說直心等而為
T38n1776_p0435a17║佛土。前中有三：一、總說眾生以為佛土。二、「所
T38n1776_p0435a18║以」下釋前眾生為佛土義。取土為生，故名眾
T38n1776_p0435a19║生以為佛土。三、「所以」下，轉釋為生取佛土義。
T38n1776_p0435a20║初中「眾生之類是佛土」者，緣中說土。土因悲
T38n1776_p0435a21║得，悲由生起，以有眾生菩薩起悲，悲故得土，
T38n1776_p0435a22║故名眾生為佛土耳。無限大悲，等眾生界情
T38n1776_p0435a23║無分限，故名一切眾生之類悉為佛土。第二
T38n1776_p0435a24║釋中，「所以者何」，問前起後。土是己報，所以乃
T38n1776_p0435a25║說他眾生類為我佛土。下對釋之，釋意如前。
T38n1776_p0435a26║菩薩取土原為眾生，得土由生，故名眾生而
T38n1776_p0435a27║為佛土。文中四句：前二為於地前眾生，後二
T38n1776_p0435a28║為於地上眾生。前兩句中，化始調終。化者化
T38n1776_p0435a29║於種性已前，令生信解。調者，種性已上，令起
T38n1776_p0435b01║行修。亦可化者化令生善，善心先無今忽令
T38n1776_p0435b02║有，故名為化。言調伏者，調令離過，離過順法
T38n1776_p0435b03║故名調伏。「隨所化生而取佛土」者，為依淨土
T38n1776_p0435b04║化人生善，故取佛土。如彌陀界，一生其中
T38n1776_p0435b05║永善不退。「為調眾生而取土」者，為依淨土調
T38n1776_p0435b06║人離惡，故取佛土。如彌陀界，一生其中永離
T38n1776_p0435b07║諸過。後兩句中「入佛慧」者，趣入佛果，「起菩薩
T38n1776_p0435b08║根」，修起因行。亦可入慧是慧莊嚴，起菩薩根
T38n1776_p0435b09║是福莊嚴。文中初言「應以何國入佛慧」者，隨
T38n1776_p0435b10║物所宜，故言應以。為依淨土攝諸菩薩修慧莊
T38n1776_p0435b11║嚴故取佛土。初地已上，皆入三世諸佛智地，
T38n1776_p0435b12║為教眾生入是智地，故取佛土。「應以何國起
T38n1776_p0435b13║菩薩根而取土」者，應以如前。為依淨土攝諸
T38n1776_p0435b14║菩薩修福莊嚴故取佛土。菩薩所行能為佛
T38n1776_p0435b15║本，就人以彰名菩薩根。亦可菩薩行中根起，
T38n1776_p0435b16║初為後本，名菩薩根。但諸眾生藉處不同，起
T38n1776_p0435b17║道各異，是故竝言應以何國菩薩為之取
T38n1776_p0435b18║種種土。問曰：所取為真為應？體即是真，用相
T38n1776_p0435b19║是應。應必依真，故為現應而取真土。自下第
T38n1776_p0435b20║三轉釋為生取佛土義。先問、後解。所以問也，
T38n1776_p0435b21║問有兩意：一問菩薩得土自安，所以偏言為
T38n1776_p0435b22║生者何？二問觀空破相之慧，能治染過可得淨
T38n1776_p0435b23║土。為生是其取有之心，所以能得淨土者何？
T38n1776_p0435b24║下對釋之，兩意別解。菩薩取國，皆為饒益諸
T38n1776_p0435b25║眾生故，解初意也。得雖自安，取土之意原為
T38n1776_p0435b26║眾生，故說為生而取土耳。「譬如人」下，釋後意
T38n1776_p0435b27║也。釋意如何？淨土是其功德之果，唯空不成，
T38n1776_p0435b28║故為眾生能得淨土。先喻、後合。「如人欲於空
T38n1776_p0435b29║地造立宮室，隨意無礙」，順舉其得。人喻菩薩，
T38n1776_p0435c01║修起淨土名造宮室。依空修慧、依有起悲，名
T38n1776_p0435c02║為空地。用此求土，得土不難，名為無礙。「若依
T38n1776_p0435c03║虛空終不能成」，舉失顯德。捨有純空，無得土
T38n1776_p0435c04║義，故能不成。下合顯法，先合前得。菩薩合人，
T38n1776_p0435c05║辨法同喻，故曰如是。為成眾生，合於地也。空
T38n1776_p0435c06║略不合。願取佛國，合造宮室。隨意無礙，略而
T38n1776_p0435c07║不合。「願取佛國非於空」者，合後失也。純空
T38n1776_p0435c08║不成，故言非矣。自下第二，明其出世順菩提
T38n1776_p0435c09║行為淨土因。於中有二：一、明行體；二、「如是寶
T38n1776_p0435c10║積隨其直心則能發」下，明其行修次第成義。
T38n1776_p0435c11║就前段中有十七句，一一句中皆先舉因對
T38n1776_p0435c12║上請中願說菩薩淨土之行，後舉其果對上
T38n1776_p0435c13║請中願聞得佛國土清淨。文中皆言菩薩成
T38n1776_p0435c14║佛，對前請中願聞得佛。「不諂眾生來生其國」
T38n1776_p0435c15║等，對前願聞國土清淨，此義須知。文中有二：
T38n1776_p0435c16║一、修善法起淨土行；二、「說除難」下，明離惡法捨
T38n1776_p0435c17║穢土行。前修善中三句分別：一、約因。相從為
T38n1776_p0435c18║三：一、起行心；二、「布施」下明所起行；三、「迴向」下
T38n1776_p0435c19║明轉行心。二、就果分別。汎論土果有三莊嚴：
T38n1776_p0435c20║一、事莊嚴，謂眾寶等；二、法莊嚴，風鈴樹等皆
T38n1776_p0435c21║宣法音；三、人莊嚴，勝善眾生居住其中。今此
T38n1776_p0435c22║文中，從初乃至三十七品，是淨土來，明人莊
T38n1776_p0435c23║嚴，皆說善人來生其國；迴向一句，明事莊嚴
T38n1776_p0435c24║及法莊嚴。故下文言「得一切具足功德國土」。
T38n1776_p0435c25║理實齊通，語之隱顯。三、隨文釋。就因三中，先
T38n1776_p0435c26║解初段起行之心。心別有三：一是直心、二是
T38n1776_p0435c27║深心、三大乘心。此大乘心，下先嚴中名菩提
T38n1776_p0435c28║心。下先嚴中更有一種，名發行心，此中略無。
T38n1776_p0435c29║起行之意名發行心。初言「直心是淨土」者，對
T38n1776_p0436a01║果辨因。對前唯願說淨土行。淨妙之果虛心
T38n1776_p0436a02║不得，故須宣說直心為因。直心有二，如《涅槃》，
T38n1776_p0436a03║一、自行直，起行不虛；二、化他行直，利物不曲。
T38n1776_p0436a04║此能得淨土之果。世尊因中而與果名，故說
T38n1776_p0436a05║直心以為淨土。其猶世人說食為命，餘行皆
T38n1776_p0436a06║爾。「菩薩成佛不諂眾生來生其國」，明因得果，
T38n1776_p0436a07║亦得名為舉果顯因。此即對上願聞得佛國
T38n1776_p0436a08║土清淨。菩薩成佛，是得佛也。不諂眾生來生，
T38n1776_p0436a09║是土淨也。不諂由是直心別稱。菩薩自直，安
T38n1776_p0436a10║能使他直心眾生來生其國？解有四義。一、以
T38n1776_p0436a11║直心淨業之力，自然還感彼不諂眾生來生其
T38n1776_p0436a12║國。如屠殺人，自然還感彼屠殺眾生來生家。
T38n1776_p0436a13║二、由自直心，令他直心眾生樂見愛好親近，
T38n1776_p0436a14║故令不諂眾生來生。三、自直教他，所教眾生
T38n1776_p0436a15║還來歸從，故令不諂眾生來生其國。四、由直
T38n1776_p0436a16║心得好淨土，以土好故物皆樂住，故令不諂
T38n1776_p0436a17║眾生來生。餘行悉爾。第二深心，對果辨因。信
T38n1776_p0436a18║樂慇至，名曰深心。故《地論》言「其深心者，謂信
T38n1776_p0436a19║樂等。」「菩薩成」等，明因得果。言「具功德眾生生」
T38n1776_p0436a20║者，深心是其諸行之因，能生諸德，以是力故
T38n1776_p0436a21║還令具德眾生來生。言「大乘心是淨土」者，對
T38n1776_p0436a22║果辨因。此乃名其求佛之心為大乘心。行能
T38n1776_p0436a23║運通，目之為乘。乘中莫加，謂之為大。又佛菩
T38n1776_p0436a24║薩名為大，大今所乘名為大乘，求此之意名
T38n1776_p0436a25║大乘心。有經亦言菩提心，是皆得無傷。由是
T38n1776_p0436a26║得土，故名淨土。得果可知。上來明其起行之
T38n1776_p0436a27║心，下次明其心所起行。於中有二：一、明行體；
T38n1776_p0436a28║二、「三十七」下，行熟成道。前行體中，六度自利；
T38n1776_p0436a29║「四無量」下，明其利他。就自利中，「布施」舉因，「菩
T38n1776_p0436b01║薩成」下明因得果。「一切能捨」猶是布施。由自
T38n1776_p0436b02║施故，感彼眾生來生其國。「持戒」舉因，「菩薩成」
T38n1776_p0436b03║下明因得果。言「十善道滿願眾生來生國」者，
T38n1776_p0436b04║十善是戒，行十善道戒行是也。言滿願者，戒
T38n1776_p0436b05║心極也。以自持戒，故令十善滿願眾生來生
T38n1776_p0436b06║其國。「忍辱」舉因，下明得果，經文不同。又經直
T38n1776_p0436b07║言「三十二相莊嚴眾生來生其國」，此直舉果。
T38n1776_p0436b08║是義云何？修忍離瞋，得端正報，菩薩自修忍
T38n1776_p0436b09║辱也。行得相好，未來還有修行忍辱得相眾
T38n1776_p0436b10║生來生其國。有經說言「三十二相柔和眾生
T38n1776_p0436b11║來生其國」，此通因說。柔和是忍辱之別稱，菩
T38n1776_p0436b12║薩自修忍辱柔和得相好果，未來還有如是
T38n1776_p0436b13║眾生來生其國。三十二相，如《涅槃》說，《地持》亦
T38n1776_p0436b14║有。諸行皆得，且就忍論。「精進」舉因，「菩薩成」下
T38n1776_p0436b15║明因得果。「勤修一切」猶是精進。「禪定」舉因，
T38n1776_p0436b16║「菩薩成」下明因得果。「攝心不亂」猶是禪定。「智
T38n1776_p0436b17║慧」舉因，「菩薩成」下明因得果。「正定眾生來生
T38n1776_p0436b18║國」者，種性已上名正定聚。慧行成者住正定
T38n1776_p0436b19║眾，住正定者由慧行成就。由自修慧正定不
T38n1776_p0436b20║退，還令如是眾生來生。下利他中，初四無量，
T38n1776_p0436b21║明利他心；第二四攝，明利他行；第三方便，明
T38n1776_p0436b22║利他智。利他心中，「四無量心是菩薩土」，對果
T38n1776_p0436b23║辨因。慈悲喜捨是四無量，義如後釋。「菩薩成」
T38n1776_p0436b24║下，明因得果。愛憐名慈，惻愴曰悲，慶悅名喜，
T38n1776_p0436b25║亡懷稱捨。心無存著，故曰亡懷。利他行中，
T38n1776_p0436b26║四攝舉因，布施、愛語、利益、同事是其四也，義
T38n1776_p0436b27║如別彰。此應具論，今且釋名。布施如上。因
T38n1776_p0436b28║其布施，錄物從道，名布施攝。此與檀度有何
T38n1776_p0436b29║差別？同體義分。直爾與財名為檀度；因其與
T38n1776_p0436c01║財錄人從道，名布施攝。美辭可翫，名為愛語；
T38n1776_p0436c02║因其愛語錄物從道，名愛語攝。言利益者，經
T38n1776_p0436c03║論之中亦名利行，通釋是一。於中別事饒潤
T38n1776_p0436c04║名為利益，化之起道說為利行，因其利行錄
T38n1776_p0436c05║人從道名利益攝。言同利者，經論之中亦名
T38n1776_p0436c06║同事、亦名同行、亦名同利，通釋是一。於中別
T38n1776_p0436c07║分，事中共同名為同事，行中同修名為同行，
T38n1776_p0436c08║成德共同名為同利。初下、次中、第三是上。因
T38n1776_p0436c09║同錄生名同事攝、同行攝等。「菩薩成」下，明因
T38n1776_p0436c10║得果。「解脫所攝眾生生」者，自以四攝攝取眾
T38n1776_p0436c11║生令解脫故，未來成時，還有出世解脫所攝眾
T38n1776_p0436c12║生來生其國。利他智中，「方便」舉因。化智善巧
T38n1776_p0436c13║名為方便，此應宣說四無礙慧為方便矣，故
T38n1776_p0436c14║下宣說「無礙眾生來生其國」，得果可知。上來
T38n1776_p0436c15║明行，下次明其道，行熟虛通，說為道矣。道行眾
T38n1776_p0436c16║多，今此略舉三十七品。「三十七品是菩薩
T38n1776_p0436c17║土」，對果辨因，義如後釋。「菩薩成」下，明因得果。
T38n1776_p0436c18║「念處、正勤、神足、根、力、覺道眾生來生國」者，還是
T38n1776_p0436c19║具道眾生來生。念謂四念，身、受、心、法是其四
T38n1776_p0436c20║也。勤謂四勤，未生諸惡令其不生、已生令滅，
T38n1776_p0436c21║未生諸善令其得生、已生令廣，是其四也。言
T38n1776_p0436c22║神足者，四如意足，欲定、精進定、念定、慧定是
T38n1776_p0436c23║其四也。根謂五根，信、進、念、定、慧是其五也。力
T38n1776_p0436c24║謂五力，名同五根。覺謂七覺，念、擇、精進、猗、喜、
T38n1776_p0436c25║定、捨是其七也。道謂八道，正見、正思惟、正語、
T38n1776_p0436c26║正命、正業、正精進、正念、正定是其八也。以自修
T38n1776_p0436c27║故，令此眾生來生其國。上來明行，下明迴向
T38n1776_p0436c28║轉行之心。以迴向力，令前諸行捨遠諸有、趣向
T38n1776_p0436c29║涅槃，故名轉行。「迴向」舉因，迴己善法有所趣
T38n1776_p0437a01║向，故名迴向。迴向有三：一、菩提迴向，用己善
T38n1776_p0437a02║根求大菩提；二眾生迴向，用己善根迴施眾
T38n1776_p0437a03║生；三實際迴向，用己善根迴求實際。廣如別
T38n1776_p0437a04║章，此應具論。「菩薩成時」，明因得果。亦得
T38n1776_p0437a05║名為舉果顯因。言「得具足功德國」者，上來諸
T38n1776_p0437a06║句明人莊嚴，以說善人來生其國。此句明事
T38n1776_p0437a07║及法莊嚴，故說具足功德國土。眾寶莊嚴及
T38n1776_p0437a08║諸佛法，名為具足功德國矣。上來修善起淨
T38n1776_p0437a09║土行；下明離過捨穢土行，所得國土無諸穢
T38n1776_p0437a10║惡。於中三句：初說除難教他離過，後二自離。
T38n1776_p0437a11║前教他中，「說除八難是淨土」者，對果辨因，
T38n1776_p0437a12║教他除難為土因矣。何者八難？三塗為三。人
T38n1776_p0437a13║中有四：一是生盲難生等聾；二是世智辨聰之
T38n1776_p0437a14║難，謂惡邪見；三是佛前佛後之難，無佛法時；
T38n1776_p0437a15║四欝單越難。四中初一就苦說難、第二就惡，此
T38n1776_p0437a16║二當體，第三就時、第四就處，通前為七。八
T38n1776_p0437a17║長壽天難，謂色無色界。在此無有初入聖道，
T38n1776_p0437a18║故名為難，除辟支佛。教人修治捨離此難，故
T38n1776_p0437a19║名說除。修何等治能除八難？依如《成實》，天人
T38n1776_p0437a20║四輪能治八難：一住善處，謂生中國，對治五
T38n1776_p0437a21║難，三塗、欝單及長壽天。二依善人，謂值佛世，
T38n1776_p0437a22║對治佛前佛後之難。三自發正願，謂正見心，
T38n1776_p0437a23║對治世智辨聰。四宿殖善根，對治生盲聾等
T38n1776_p0437a24║難。若直約行以論對治，受持淨戒，治三塗難；
T38n1776_p0437a25║樂行法施，遠離法慳，對治生盲生聾等難；修正
T38n1776_p0437a26║信解，治辨聰難；親近善友願值佛世，對治佛前
T38n1776_p0437a27║佛後之難；願生中國，對治欝單越、長壽天難。
T38n1776_p0437a28║教人除難能得淨國，故說為土。「菩薩成」下，明
T38n1776_p0437a29║因得果。「國土無有三惡八難」，無惡果也。教人
T38n1776_p0437b01║除難以為因故，淨土無之。離辨聰難應是無
T38n1776_p0437b02║因，云何通名無果乎？《涅槃經》說一闡提等名
T38n1776_p0437b03║為報障，多世積習方成就故，是故離此亦名
T38n1776_p0437b04║無果。就後兩句自離過中，「自守戒行不譏彼
T38n1776_p0437b05║闕是淨土」者，持出家戒，離通過也。己無毀犯
T38n1776_p0437b06║名自守戒，不觀他失名不譏闕。此舉因也。「菩
T38n1776_p0437b07║薩成時」，明因得果。「國土無有犯禁名」者，無惡
T38n1776_p0437b08║因也。尚無犯名，焉有犯事？舉此以顯畢竟淨
T38n1776_p0437b09║矣。行十善道是淨土者，持在家戒，離俗過也。
T38n1776_p0437b10║如《涅槃經》第四德中亦廣宣說十善道法為淨
T38n1776_p0437b11║土因，共此相似。身離三邪、口無四過、意無三
T38n1776_p0437b12║惡，是其十也。此十順益，名之為善。道義有
T38n1776_p0437b13║二：對思心，通暢前思名之為道；若對後果，通
T38n1776_p0437b14║人至果目之為道。此有五階，如經說，所謂凡
T38n1776_p0437b15║夫、聲聞、緣覺、菩薩、佛十善，廣如別章。菩薩具
T38n1776_p0437b16║修而為土因，故言是土。下明得果，通明十善
T38n1776_p0437b17║因果眾生來生其國。「命不中夭」，無殺生果；言
T38n1776_p0437b18║「大富」者，無劫盜果。此明無果。言「梵行」者，無邪
T38n1776_p0437b19║婬行；「所言誠諦」，無妄語行；「常以軟語」，無惡口
T38n1776_p0437b20║行。此明無因。「眷屬不離」，無兩舌果；「善和諍訟」，
T38n1776_p0437b21║無兩舌行；「言必饒益」，無䛴語行。言「不嫉」者，無
T38n1776_p0437b22║貪嫉行；言「不恚」者，無瞋恚行；言「正見」者，無邪
T38n1776_p0437b23║見行。自修十善而為因故，感此眾生來生其
T38n1776_p0437b24║國。此後三句，通亦是其人莊嚴矣。上明行體，
T38n1776_p0437b25║下明行修次第成義。於中初別、後總結勸。別
T38n1776_p0437b26║中初言「如是寶積」，總以告發。如下所說其事
T38n1776_p0437b27║實是，故曰如是。「隨其直心」，是種性心。種性已
T38n1776_p0437b28║上心無邪偽，故名為直。「則能發行」，是解行心。
T38n1776_p0437b29║解行發求出世間行，故名發行。「隨其發行」，因前
T38n1776_p0437c01║起後。「得深心」者，初地心也。初地已上信樂慇
T38n1776_p0437c02║至，故曰深心。「隨其深心則意調伏」，是二地行。
T38n1776_p0437c03║第二地中持戒離過，名為調伏。故彼二地十
T38n1776_p0437c04║直心中，宣說軟心、調伏心矣。「隨其調伏則如
T38n1776_p0437c05║說行」，是三地行。依聞修宣，名如說行。故三地
T38n1776_p0437c06║云如說行者乃得佛法，不可但以口言得淨
T38n1776_p0437c07║入諸禪等。「隨如說行則能迴向」，是其四五六
T38n1776_p0437c08║地行。修習順忍趣向無生，故曰迴向。「隨其迴
T38n1776_p0437c09║向則有方便」，是七地。修習十方便慧，名為方
T38n1776_p0437c10║便。「隨其方便則成生」者，還是七地發起勝行，
T38n1776_p0437c11║亦可七地修無量種化眾生德，名成眾生。「隨
T38n1776_p0437c12║成眾生則佛土淨」，是八地行。八地修習淨佛
T38n1776_p0437c13║國土，名佛土淨。「隨佛土淨則說法淨」，是九地
T38n1776_p0437c14║行。九地辯才為人說法，名說法淨。「隨說法淨
T38n1776_p0437c15║則智慧淨」，是十地行。十地成就智波羅蜜，名
T38n1776_p0437c16║智慧淨。「隨智慧淨則心淨」者，金剛心淨。隨其
T38n1776_p0437c17║心淨，因前起後，則一切功德淨、佛果淨也，由
T38n1776_p0437c18║金剛心得佛一切淨功德矣，淨土之果即是
T38n1776_p0437c19║一切德淨所攝。上來別論。下總結勸。前諸句
T38n1776_p0437c20║中據後以勸，餘略不論。言「是故」者，是前心淨，
T38n1776_p0437c21║得佛一切功德淨土故。「若菩薩欲得淨土當
T38n1776_p0437c22║淨其心」者，舉果勸因。「隨其心淨則佛土淨」，明
T38n1776_p0437c23║因得果。有人宣說心淨在果。當應不然，下文
T38n1776_p0437c24║宣說「為菩薩時意豈不淨」，意猶是心，明不在
T38n1776_p0437c25║果。上來正顯淨土因果。自下第二，拂疑顯淨。
T38n1776_p0437c26║何故須然？前說淨土因得淨土果。而佛自身
T38n1776_p0437c27║現居穢國，事與言乖、所說難信，故須拂疑以
T38n1776_p0437c28║成前義。諸經多爾。故《涅槃》中佛說菩薩修淨
T38n1776_p0437c29║佛土，德王即問：「如來何故不修淨土，自居穢
T38n1776_p0438a01║國？」佛即答之：「我土常淨。」與此相似。文中有三：
T38n1776_p0438a02║一、舍利弗疑念起發；二、「佛知念」下，對之顯淨；
T38n1776_p0438a03║三、「常佛現此嚴淨時」下，明化利益。初中「爾時」，
T38n1776_p0438a04║生念時也，謂此說時。言「舍利弗」，舉疑念人。經
T38n1776_p0438a05║中亦名秋露子，又亦名為憂波提舍。舍利，母
T38n1776_p0438a06║名，母眼似舍利，此翻名身。弗多羅者，此翻名
T38n1776_p0438a07║子。舍利之子，名舍利弗。秋露子者，母名，其母
T38n1776_p0438a08║眼似秋露鳥眼，故名秋露。約母以別，名秋露
T38n1776_p0438a09║子。憂波提舍，此名為論。其人聰慧善能難論，
T38n1776_p0438a10║從此呼之為優波提舍。何故此人偏獨疑念？
T38n1776_p0438a11║良以其人聰慧第一，能於深法生疑起發，故偏
T38n1776_p0438a12║疑念。下文數爾。「承佛威神」，生念所由。下稟
T38n1776_p0438a13║上力，說之為承。威者威德，神者神力。此承如
T38n1776_p0438a14║來意力加被，故生疑念。何故須然？因此疑念
T38n1776_p0438a15║廣有開發、所起事大，故須承矣。噵承佛威，明
T38n1776_p0438a16║念契常。「作是念者」，正起疑心。下顯疑相。「若菩
T38n1776_p0438a17║薩心淨」，牒佛上言。生疑由此，所以牒之。下約
T38n1776_p0438a18║生疑。「我世尊者」，舉所疑人。為簡前他方淨土
T38n1776_p0438a19║之佛，是故標言我世尊矣。此佛居穢，有疑可
T38n1776_p0438a20║怪，故須別標。佛備眾德為世欽仰，故號世尊，
T38n1776_p0438a21║化我之尊名我世尊。「本為菩薩意豈不淨，而
T38n1776_p0438a22║是佛土不淨若此」，出所疑事。本為菩薩意豈
T38n1776_p0438a23║不淨，準果撿因，疑無淨心。意猶心也，豈謂可
T38n1776_p0438a24║也。佛前自說心淨土淨，佛今自身住不淨土，
T38n1776_p0438a25║本在因中為菩薩時所有心意豈不淨也，而
T38n1776_p0438a26║是佛土不淨若此？將因驗果，怪無淨土。本
T38n1776_p0438a27║有淨心應得淨土，何緣今日所得國土不淨
T38n1776_p0438a28║若此？下對顯淨。顯之云何？明土實淨，眾生
T38n1776_p0438a29║不見，土隨不見應為不淨。文中有三：一、佛正
T38n1776_p0438b01║顯淨；二、螺髻助顯；三、如來重顯。此三相成。佛
T38n1776_p0438b02║是化主兼是所疑，故佛先顯。佛雖說淨，無人
T38n1776_p0438b03║證見，語成難信，故須螺髻彰己所見助成佛
T38n1776_p0438b04║語。螺髻雖復言己見淨，舍利不覩猶謂叵信，
T38n1776_p0438b05║故須如來重復顯淨助成螺髻。以此三番展
T38n1776_p0438b06║轉顯淨，穢相始盡。又復初番如來顯淨，令使
T38n1776_p0438b07║聞知；第二螺髻明己見淨，生其信解。第三如
T38n1776_p0438b08║來隱穢顯淨，含其證見。此則教入之次第也。
T38n1776_p0438b09║就初段中，「佛知其念」，顯淨所由。由知所念，故
T38n1776_p0438b10║為顯示。「即告已」下，正為顯淨。約喻顯之，句別
T38n1776_p0438b11║有四：一、如來就喻反問舍利。為約舍利所知
T38n1776_p0438b12║之事，類所不知，故須反問。「於意云何」，就心總
T38n1776_p0438b13║問，問其意解，於汝意中所解云何。「日月豈」下，
T38n1776_p0438b14║就事別問。初言「日月豈不淨」者，是其一問。為
T38n1776_p0438b15║約此事明土非穢，所以問之。耶者，是其不定
T38n1776_p0438b16║之辭。「而盲不見」，復為一問。約此事明舍利等
T38n1776_p0438b17║不見所由，故復問之。二、舍利正答。「不也」，總答。
T38n1776_p0438b18║彰彼日月盲雖不見，而非不淨，故曰不也。下
T38n1776_p0438b19║別答之。「是盲者過」，答其後問，推過在盲。「非日
T38n1776_p0438b20║月咎」，答其初問，免過日月，明其日月無不淨
T38n1776_p0438b21║咎。三、佛取所答，類之顯土。「眾生罪故，不見如
T38n1776_p0438b22║來佛國嚴淨」，取前所答，推過屬凡。「非如來咎」，
T38n1776_p0438b23║取其後答，免過於佛。此言稍隱，準喻應言言
T38n1776_p0438b24║非佛土咎。但前舍利就佛疑責，故今還須就
T38n1776_p0438b25║佛免過，是故說言非非如來咎。此言含通，別
T38n1776_p0438b26║則有二：一、非如來因中有其不淨心咎，二、非
T38n1776_p0438b27║如來果中有其不淨土咎。四、就所顯結己土
T38n1776_p0438b28║淨，推彼不見。「我此土淨」，結己土淨。「而汝不見」，
T38n1776_p0438b29║推其不見。汝自不見，何得疑我心土不淨？自
T38n1776_p0438c01║下第二，螺髻顯淨。佛雖說淨，無人證見，淨則
T38n1776_p0438c02║叵信，故復螺髻顯淨助成。又復舍利穢相未
T38n1776_p0438c03║除，須彼螺髻顯淨除遣。文中有四：一、遮呵舍
T38n1776_p0438c04║利執穢之心。二、「所以」下，螺髻自申己之所見，明
T38n1776_p0438c05║土實淨，成彼不應。三、「舍利言我見此」下，舍利
T38n1776_p0438c06║自彰己之所見，明非故違。四、螺髻釋其見穢
T38n1776_p0438c07║所由，并解菩薩見淨所以。就初段中，「螺髻梵
T38n1776_p0438c08║王」，舉能呵人。「語舍利弗」，告所呵者。「勿作是意
T38n1776_p0438c09║謂此不淨」，正是誡辭。自下第二，螺髻自申己
T38n1776_p0438c10║之所見，明土實淨。「所以者何」，徵前起後。所以
T38n1776_p0438c11║不應謂此佛土不淨者何？「我見已」下，明己所
T38n1776_p0438c12║見，彰土實淨，成前不應。「我見土淨如自在宮」，
T38n1776_p0438c13║類以顯之。此應名彼中間梵王所居之處為
T38n1776_p0438c14║自在宮。何者是其中間梵王？於初禪中，除覺
T38n1776_p0438c15║觀在，名中間禪。彼何處住？初禪之中有其三
T38n1776_p0438c16║天：一梵輔天、二梵眾天、三大梵天。梵眾梵輔同
T38n1776_p0438c17║在一處，民、主之別。大梵即是中間梵王。云何
T38n1776_p0438c18║得知？名此大梵為自在天。如經中說，外道所
T38n1776_p0438c19║計自在天因是大梵王，彼於千世界統王自
T38n1776_p0438c20║在名自在天，此梵住處名自在宮。此即螺髻
T38n1776_p0438c21║所居之處，螺髻見土同彼淨矣。理實佛土淨
T38n1776_p0438c22║過三界，此亦螺髻隨分見耳。自下第三，舍利
T38n1776_p0438c23║自彰己之所見，明非惡心故違說穢。故今說
T38n1776_p0438c24║言「我見此土丘陵坑坎棘沙」等。「螺髻言」下是
T38n1776_p0438c25║第四段，螺髻釋其見穢所由，并解菩薩見淨所
T38n1776_p0438c26║以。解彼舍利見穢所由，令人厭捨；解釋菩薩
T38n1776_p0438c27║見淨所以，使人修學。先明舍利見穢所由。「心
T38n1776_p0438c28║有高下不依佛慧」，見穢所以。心有高下，明無
T38n1776_p0438c29║等悲。於諸眾生分別違順善惡等異，名心高
T38n1776_p0439a01║下。不依佛慧，明無深智。於諸法中分別染淨
T38n1776_p0439a02║空有等別，障佛深慧，故曰不依。「故見此土為
T38n1776_p0439a03║不淨」者，正明見穢。下釋菩薩見淨所由。「於一
T38n1776_p0439a04║切生悉皆平等深心清淨」，見淨所以。於生平
T38n1776_p0439a05║等，明有等慈，翻前高下。深心清淨，明有妙慧，
T38n1776_p0439a06║翻前舍利不依佛慧。「則能見此佛土淨」者，正
T38n1776_p0439a07║明見淨，翻前舍利故見不淨。上來第二螺髻
T38n1776_p0439a08║顯淨。自下第三，如來重顯。以前舍利言見不
T38n1776_p0439a09║淨，故須重現。文中有五：一、如來現淨；二、大眾
T38n1776_p0439a10║同見；三、佛勸舍利令其觀察；四、舍利答佛明
T38n1776_p0439a11║己已見；五、佛就所見明土本淨。初中「佛以足
T38n1776_p0439a12║指按地」，現相變土。「即時三千珍寶嚴飾」，隱穢
T38n1776_p0439a13║現淨。「譬如」已下，類以顯勝。此即顯佛不思議
T38n1776_p0439a14║德。問曰：前說由心高下、不依佛慧，故見不淨。
T38n1776_p0439a15║佛今何不改變其心令使見淨，乃須按地？釋
T38n1776_p0439a16║言：為化差別有三，一變境從心、二變心從境、
T38n1776_p0439a17║三境心俱變。令依初門變境從心，從彼舍利
T38n1776_p0439a18║求淨之意，為彰穢境無定相矣。自下第二大
T38n1776_p0439a19║眾同見。初歎未有，後見自身坐寶蓮華。先來
T38n1776_p0439a20║恒處，今時始見。自下第三，如來勸觀。「汝且觀」
T38n1776_p0439a21║者，暫見非永，故曰且觀。又見不見在於舍利，
T38n1776_p0439a22║未可專定，故曰且觀。自下第四，舍利答佛明
T38n1776_p0439a23║己已見。「唯然世尊」，奉命觀察。唯是敬辭，亦是
T38n1776_p0439a24║專義。然是許可依順之義。專依佛教觀察土
T38n1776_p0439a25║淨，故曰唯然。下明所見。「本所不見本所不聞」，
T38n1776_p0439a26║彰昔未覩。「今佛國土嚴淨悉現」，明今始見。噵
T38n1776_p0439a27║此語者，彰淨殊異。與前大眾歎未曾有，其言
T38n1776_p0439a28║相似。又欲彰土始淨非本。自下第五，為遣舍
T38n1776_p0439a29║利始淨之言，如來重復明土本淨。於中初法、
T38n1776_p0439b01║次喻、後合。法中初言「我佛國土常淨若此」，明
T38n1776_p0439b02║淨非始。「為欲度」下，辨應顯真，成土本淨。言「為
T38n1776_p0439b03║下劣示土不淨」，明於上人由來常淨。問曰：穢
T38n1776_p0439b04║土乃是眾生自業所招，何關佛事，而言為度
T38n1776_p0439b05║示土不淨？釋言：眾生見穢見淨實由自業，然
T38n1776_p0439b06║其所見見於佛土，良以佛土淨妙無礙，能隨
T38n1776_p0439b07║眾生現種種相，如淨妙珠，能隨眾緣現種種
T38n1776_p0439b08║色。佛土隨緣，令人異見，故說為度下劣人故
T38n1776_p0439b09║示不淨耳。喻中「諸天」，喻見土人。天福不同見
T38n1776_p0439b10║飯各異，人行不同見土各別，故取為喻。「共寶
T38n1776_p0439b11║器」者，喻同一國。用土資身，名為共食。「隨其福
T38n1776_p0439b12║德飯色異」者，喻行不同，見土別也。於佛一種
T38n1776_p0439b13║圓妙土中種種異見，如於一飯見色各異，一
T38n1776_p0439b14║質異見此之謂也。下合顯法。「如是舍利若人
T38n1776_p0439b15║心淨便見此土功德嚴」者，合彼勝天見飯好
T38n1776_p0439b16║也。亦應說言，若人心垢見土不淨，合彼劣天
T38n1776_p0439b17║見食不如，文略不說。上來第二因念顯淨。自
T38n1776_p0439b18║下第三明化利益。於中有二：一、由現淨利益；
T38n1776_p0439b19║二、由還穢利益聲聞。前中「常佛現國淨時」，得
T38n1776_p0439b20║益所由。下正明益。「寶積所將得無生」者，知土
T38n1776_p0439b21║本淨從來無染，無染可起故得無生。「八萬四千
T38n1776_p0439b22║發菩提」者，覩淨願求，所以發心。後中「佛攝還
T38n1776_p0439b23║復如故」，得益所由。下正顯益。「三萬二千遠塵
T38n1776_p0439b24║離垢法眼淨」者，道悟初果，由見土變，知有為
T38n1776_p0439b25║法皆悉無常，不取不執，名為遠塵。內離見惑，
T38n1776_p0439b26║名為離垢。見諦明白，名法眼淨。「八千比丘不
T38n1776_p0439b27║受諸法漏盡意解得羅漢果」，由見土變，知三
T38n1776_p0439b28║界法悉無定性，不生貪取，名不受法，當前遠
T38n1776_p0439b29║塵；內除愛染，名為漏盡，當前離垢；得無學智，
T38n1776_p0439b30║名為意解，當前得眼。
T38n1776_p0439c01║「方便品」者，從此已下第二會說。於中九品，此
T38n1776_p0439c02║品之中廣顯維摩權導方便發起後說，因以
T38n1776_p0439c03║標品名方便品。方便之義，汎論有四：一、進
T38n1776_p0439c04║趣方便。進趣向果，如見道前七方便等。二、
T38n1776_p0439c05║權巧方便。如二智中方便智等，實無三乘，權
T38n1776_p0439c06║巧施之。三、施造方便。如十波羅蜜中方便
T38n1776_p0439c07║波羅，所為善巧，故曰方便。四、集成方便。如
T38n1776_p0439c08║《地論》說，此法巧成名方便等。諸法同體巧
T38n1776_p0439c09║相集成，故曰方便。前三唯德，後一通法。今
T38n1776_p0439c10║此所論，義當第二權巧方便。但權巧中義別
T38n1776_p0439c11║有三：一、身方便，現形六道，無所不為；二、口
T38n1776_p0439c12║方便，實無三乘，權以施之；三、意方便，現證
T38n1776_p0439c13║聲聞緣覺之果，及起煩惱業苦等事。今此正
T38n1776_p0439c14║明身業方便，亦兼口意，故下文言「以如是等
T38n1776_p0439c15║無量方便饒益眾生」。又復此中巧化眾生，亦
T38n1776_p0439c16║即是其施造方便。明此方便，名方便品。下隨
T38n1776_p0439c17║文釋。此會之中有序有正。不定進退，有二：一、
T38n1776_p0439c18║唯取維摩現今一會所說之法以為正宗。是
T38n1776_p0439c19║即從初至獨寢以疾臥來，通為由序；「善來文
T38n1776_p0439c20║殊不來相」下，是其正宗。序中約人，兩門分別：
T38n1776_p0439c21║一通維摩及佛分別；第二唯就維摩分別。通
T38n1776_p0439c22║約維摩及佛分別者，序中分二：初〈方便品〉明
T38n1776_p0439c23║其維摩現病起發；二〈弟子品〉下彰其如來告
T38n1776_p0439c24║命起說。前現病中文別有三：初、舉維摩為起
T38n1776_p0439c25║說人；二、「已曾」下，讚歎維摩彰起說德；三，「其以
T38n1776_p0439c26║方便現身疾」下，現病起說。後明如來告命序
T38n1776_p0439c27║中，文別亦三：初、維摩詰念待聖問，起告所由。
T38n1776_p0439c28║二、如來因念，正告問疾。三、「念文殊與眾來」下，
T38n1776_p0439c29║維摩空室待其所告。於此分中告問為宗，是
T38n1776_p0440a01║故總名如來告問起發序矣。即文以求，為序
T38n1776_p0440a02║正爾。通約維摩及佛如是，唯就維摩分別云
T38n1776_p0440a03║何？於中略以三門分別：一、顯德序；二、現相
T38n1776_p0440a04║序；三、興念序。言顯德者，廣顯維摩行德殊勝，
T38n1776_p0440a05║令人敬信，聞說樂受。於中有三：一、直歎顯德；
T38n1776_p0440a06║二、「以疾故國王大臣皆往問」下，寄就說顯德，
T38n1776_p0440a07║亦得名為寄化顯德；三、〈弟子品〉下，寄對顯德。
T38n1776_p0440a08║於此分中，先對不堪，彰其德高。〈問疾品〉初寄
T38n1776_p0440a09║對所堪，顯其德妙。顯德如是。言現相者，所現
T38n1776_p0440a10║有二：一、現病為由。二、〈問疾品〉空室起發。論其
T38n1776_p0440a11║現病為後十原，語其空室為後七本，故得名
T38n1776_p0440a12║序。十之與七，〈問疾品〉中當廣辨列。現相如是。
T38n1776_p0440a13║言興念者，為念有二：一、〈弟子品〉初，念問為由。
T38n1776_p0440a14║二、〈問疾品〉初，念文殊來，空室相待。序相如是，
T38n1776_p0440a15║正宗之文至時當辨。此一序正，舊來共傳。二
T38n1776_p0440a16║通攝維摩一世所說悉為正宗。是則從初乃
T38n1776_p0440a17║至方便現身疾來，判為由序；「以其疾故國王
T38n1776_p0440a18║大臣皆往問」下，悉為正宗。廣集維摩一世所
T38n1776_p0440a19║說，為正行法，令人學故。就初序中，文別有三：
T38n1776_p0440a20║一、標列說人。二、「已曾供」下，歎其說德。三、「其以
T38n1776_p0440a21║方便現身疾」下，現疾起說。初中「毘耶」，出其住
T38n1776_p0440a22║處。言「有長者」，標列其人。德標時望，故號長者。
T38n1776_p0440a23║「名維摩詰」，列其名諱。次歎其德。於中初先歎
T38n1776_p0440a24║其實德。「欲度人」下，歎其權德。實為化本故先
T38n1776_p0440a25║讚歎，權為化由故復歎之。實中有二：一、明
T38n1776_p0440a26║維摩內德充盈；二、「諸佛咨」下，美響遐振，為人
T38n1776_p0440a27║敬歎。前中先歎自分功德，「久於佛道心已純」
T38n1776_p0440a28║下歎其勝進。就自分中先歎自利，「明了生」下
T38n1776_p0440a29║歎其利他。前自利中先歎行圓，「大願成就」歎
T38n1776_p0440b01║其願滿。歎行圓中約位以歎，亦以維摩住於
T38n1776_p0440b02║一地，普攝一切諸地功德，故約諸位而以歎
T38n1776_p0440b03║之。「已曾供養無量諸佛深殖善本」，歎七地已
T38n1776_p0440b04║還功用之行，如《地經》說。一一地中多供養佛，
T38n1776_p0440b05║名為已供。無量諸佛，此攝功德。深殖善本，明
T38n1776_p0440b06║攝智慧。又供諸佛，起行所依。深殖善本，正起
T38n1776_p0440b07║所行。得無生忍，歎八地行。忍別有五，如《仁王》
T38n1776_p0440b08║說：一者伏忍，種性解行深伏煩惱，故名為伏。
T38n1776_p0440b09║二者信忍，初二三地，於後無生深信不壞。三
T38n1776_p0440b10║者順忍，四五六地，趣順無生。四無生忍，七八
T38n1776_p0440b11║九地，見法無起。五寂滅忍，十地及佛，相盡證
T38n1776_p0440b12║寂得大涅槃。七地雖得無生忍而未清淨，八
T38n1776_p0440b13║地已上無生忍淨，故就說之。「辯才無礙」，歎九
T38n1776_p0440b14║地行。彼具四無礙辯才，為生說法，名辯無礙。
T38n1776_p0440b15║「遊戲通」等，歎十地行。遊戲神通，是十地中神
T38n1776_p0440b16║通大也。化用難測名之為神，神而無壅故說
T38n1776_p0440b17║為通。於此神通歷涉名遊，出入無礙如戲相
T38n1776_p0440b18║似，故復名戲。「逮諸總持」，是十地中大陀羅尼
T38n1776_p0440b19║也。「獲無畏」等，是十地中智慧大也。智有四種：
T38n1776_p0440b20║一摧邪智、二入正智，此二一對；三是實智、四
T38n1776_p0440b21║方便智，復是一對。文中初言「獲無所畏降魔
T38n1776_p0440b22║勞怨」，是摧邪智。獲無畏者，得四無畏，伏外道
T38n1776_p0440b23║也。降魔怨者，得佛十力，壞魔怨也。魔能勞亂
T38n1776_p0440b24║名之為勞，敗人善根故說為怨；十力堅固能
T38n1776_p0440b25║降伏之。此皆佛德，何故說為十地智大也？滿
T38n1776_p0440b26║在佛果，得在十地，故《大品經．發趣品》中宣說
T38n1776_p0440b27║十力、四無畏等十地悉得。「入深法門」，是入正
T38n1776_p0440b28║智。如來藏性是深法門，證會名入。此初對竟。
T38n1776_p0440b29║「善於智度」，是其實智。經說十地智波羅蜜最
T38n1776_p0440c01║為增上，名善智度，此即證智。「通達方便」，是方
T38n1776_p0440c02║便智。隨有巧知，名通方便，此即教智。前歎行
T38n1776_p0440c03║圓，「大願成就」歎其願滿。所求皆得，名大願成。
T38n1776_p0440c04║前歎自利，下歎利他。「明了眾生心之所趣」，知
T38n1776_p0440c05║其欲也。現起希望名之為欲，知欲所求名之
T38n1776_p0440c06║所趣。「又能分別諸根利鈍」，知物根也。宿習今
T38n1776_p0440c07║成，說以為根，謂信進等。根性不同有利有鈍，
T38n1776_p0440c08║維摩悉知。前歎自分，下歎勝進。上攝佛德，名
T38n1776_p0440c09║為勝進。於中四句：「久於佛道心已純淑」，是第
T38n1776_p0440c10║一句，明其願成。大菩提果，是其佛道。純謂精
T38n1776_p0440c11║也，淑猶善也。維摩於佛，求心精純、求心善淑，
T38n1776_p0440c12║故名純淑。「決定大乘」，是第二句，明其信成。佛
T38n1776_p0440c13║果為佛，大人所乘，名為大乘。於此深信決定
T38n1776_p0440c14║不疑，故名決定。「諸有所作能善思量」，是第三
T38n1776_p0440c15║句，明其解成。勝修非一，名諸所作。於此中審
T38n1776_p0440c16║觀不謬，名善思量。「住佛威儀心大如海」，是第
T38n1776_p0440c17║四句，明其行成。住佛威儀，身行同佛。心大如
T38n1776_p0440c18║海，心行同佛。前歎德盈，下歎名美為人敬歎。
T38n1776_p0440c19║「諸佛咨嗟」，上為佛歎。十方諸佛咨口嗟歎，故
T38n1776_p0440c20║云咨嗟。「弟子釋梵世主敬」者，下為人敬。弟子敬
T38n1776_p0440c21║者，為人敬也，為佛四部弟子同敬。釋梵世主，
T38n1776_p0440c22║為天敬也。釋謂帝釋，梵謂梵王，世主是其護
T38n1776_p0440c23║世四王，常為此等之所尊敬。六趣同敬，且舉
T38n1776_p0440c24║此等。上歎實德，下歎權德。權中初總，「資財無
T38n1776_p0440c25║量攝貧」下別。「以如是等無量方便饒益生」下，
T38n1776_p0440c26║總以結歎。就初總中，「欲度人故」，現生所為。「以
T38n1776_p0440c27║善方便」，現生之智。方便之義，約行汎論有其
T38n1776_p0440c28║三種：一、證方便，於第一義能捨情相善巧證
T38n1776_p0440c29║入。故彼《地經》第八地中名彼證行以為善慧
T38n1776_p0441a01║方便矣。二、助方便，於彼隨有助道行中善巧
T38n1776_p0441a02║修習故名方便。故《地持》中宣說十二巧方便
T38n1776_p0441a03║行，於此門中巧修自利、巧能利他悉名方便。
T38n1776_p0441a04║三、不住行中善巧修起。於中有六：一、觀空不
T38n1776_p0441a05║著，能起有行，名為方便。如《地經》說「十方便慧
T38n1776_p0441a06║發起勝行」，即其事也。第二、行有不染，心常證
T38n1776_p0441a07║寂，故名方便。三、即淨常染，得大涅槃不捨世
T38n1776_p0441a08║間，故曰方便。四、即染恒淨，不捨世間而常涅
T38n1776_p0441a09║槃，故曰方便。五、自利兼他，不偏自利，故名方
T38n1776_p0441a10║便。六、他利兼自，不失自善，故名方便。今此所
T38n1776_p0441a11║論，不住方便。於不住中，證空隨有、即淨隨染、
T38n1776_p0441a12║即自兼他，名方便智。「居毘耶離」，正明現生。別
T38n1776_p0441a13║中有二：一、以道攝俗，謂以六度攝取眾生，文
T38n1776_p0441a14║相可知。二、從「雖為白衣」已下，即俗以通道。於
T38n1776_p0441a15║中有三：一、處俗不同；二、「入治正」下，以法化益；
T38n1776_p0441a16║三、「若在長者長者尊」下，居上攝下。初中合有
T38n1776_p0441a17║十三句文，攝為三對自利利他：初七一對，次
T38n1776_p0441a18║四一對，後二一對。就初對中，前六自利，後一
T38n1776_p0441a19║利他。前自利中，初一約形道俗分別，「雖為白
T38n1776_p0441a20║衣奉持沙門清淨律行」。次一約處，「雖處居家
T38n1776_p0441a21║不著三界」。次二約人，「示有妻子常修梵行，現
T38n1776_p0441a22║有眷屬常樂遠離」。後二約就資具分別。雖服
T38n1776_p0441a23║寶飾，相好嚴身；雖服飲食，禪悅為味。食有二
T38n1776_p0441a24║種：一世間食、二出世食。世食有四：所謂段食、
T38n1776_p0441a25║思食、觸食及以識食。出世之食有其五種：法
T38n1776_p0441a26║食、禪食、念食、願食及解脫食。然今維摩雖處
T38n1776_p0441a27║段食，禪悅為味。禪即禪食。禪定釋神名之為
T38n1776_p0441a28║悅，甘神曰味。此前自利。「博弈戲處輒以度人」，
T38n1776_p0441a29║是其利他。博謂六博，弈謂碁弈，此等戲處輒
T38n1776_p0441b01║以度人。此初對竟。第二對中，初二自利。「受諸
T38n1776_p0441b02║異道不毀正信」，明信不壞。「雖明世典常樂佛
T38n1776_p0441b03║法」，明願不壞。後二利他。「一切見敬供養中最」，
T38n1776_p0441b04║身業益物。維摩巧化令他見者悉共尊仰，是
T38n1776_p0441b05║故名為一切見敬。維摩德深，有尊敬者獲無
T38n1776_p0441b06║量福，故為一切供養中最。「執持正法攝諸長
T38n1776_p0441b07║幼」口業益物。以佛正法大小同教，故攝長幼。
T38n1776_p0441b08║此兩對竟。第三對中初自利。少集多慶，名作
T38n1776_p0441b09║「諧偶」。心無貪愛，故「獲俗利不以喜悅」。後句利
T38n1776_p0441b10║他。遇人便化，故「遊四衢饒益眾生」。上來第一
T38n1776_p0441b11║在俗不同。自下第二以法益物，於中五句：「入
T38n1776_p0441b12║治正法救護一切」，王法益物。「入講論處導以
T38n1776_p0441b13║大乘」，佛法攝人。「入諸學堂誘開童蒙」，俗法教
T38n1776_p0441b14║物。「入諸婬舍示欲之過，入諸酒肆能立其志」，
T38n1776_p0441b15║此之兩句行法利生。此兩段竟。自下第三居
T38n1776_p0441b16║上攝下。有十一句，前八人尊、後三天尊。六道
T38n1776_p0441b17║俱上，人天益多，所以偏舉。人中初言「長者中
T38n1776_p0441b18║尊說勝法」者，凡是長者人多諮稟，須教勝法。
T38n1776_p0441b19║「居士中尊斷貪著」者，居士有二：一、廣積資產，
T38n1776_p0441b20║居財之士，名為居士。二、在家修道，居家道士，
T38n1776_p0441b21║名為居士。今據初門，彼多貪財，故教斷貪。「剎
T38n1776_p0441b22║利中尊教忍辱」者，剎利王種，自在難寢，故須
T38n1776_p0441b23║教忍。「婆羅門中除我慢」者，彼多博學，喜生慢
T38n1776_p0441b24║高，故教除之。「大臣中尊教正法」者，臣吏宰俗
T38n1776_p0441b25║喜生柱罰，須教正法。「王子中尊示忠孝」者，王
T38n1776_p0441b26║子於父是臣是子，為臣須忠、為子宜孝，所以
T38n1776_p0441b27║教之。王子貪位，喜行逆害，故教忠孝。「內官中
T38n1776_p0441b28║尊化宮女」者，中曹奄人、主常宮女易以法化，
T38n1776_p0441b29║故教以正。「庶民中尊令興福」者，凡庶薄福，故
T38n1776_p0441c01║須教引令修福業。下為天尊。「梵天中尊誨勝
T38n1776_p0441c02║慧」者，梵者多樂習禪、不修聖道，須教勝慧。「帝
T38n1776_p0441c03║釋中尊示無常」者，彼多著欲，須示無常令生厭
T38n1776_p0441c04║離。「護世中尊護眾生」者，彼四天王防護世間，
T38n1776_p0441c05║不令鬼神枉害人民，名護世王。維摩在中，常
T38n1776_p0441c06║護眾生。諸天無量，且舉斯耳。上來別歎。「以如
T38n1776_p0441c07║是等無量方便饒益生」者，總以結歎。上來第
T38n1776_p0441c08║二歎其說德。「其以方便現身有疾」，是第三段，
T38n1776_p0441c09║現病起說。假病弘道，故曰方便。此亦是前諸
T38n1776_p0441c10║方便中一方便耳。上來由序。下為正宗。於中
T38n1776_p0441c11║略以五門分別：一、約所化凡聖分別；二、約所
T38n1776_p0441c12║教凡夫二乘菩薩分別；三、就維摩顯德分別；
T38n1776_p0441c13║四、約所顯因果分別；五、隨文釋。初言所化凡
T38n1776_p0441c14║聖別者，盡此品來因凡問疾，明教凡夫法。〈弟
T38n1776_p0441c15║子品〉下因聖問疾，明教賢聖中先對不堪彰昔
T38n1776_p0441c16║所說。〈問疾品〉下，對其所堪明今所說。此一門
T38n1776_p0441c17║竟。言約所教凡夫二乘菩薩別者，盡此品來
T38n1776_p0441c18║教凡夫法。第二一品教聲聞法。菩薩問疾盡
T38n1776_p0441c19║〈香積品〉，教菩薩法。於中初先寄對不堪彰其
T38n1776_p0441c20║法體，〈問疾品〉下對所堪明其修相。此兩門竟。
T38n1776_p0441c21║就維摩顯德分別者，初盡菩薩問疾品來，廣
T38n1776_p0441c22║舉維摩巧說難敵，彰其智勝。〈問疾品〉下廣顯
T38n1776_p0441c23║維摩神變難測，明其通勝。細實兼通，麁判如
T38n1776_p0441c24║是。此三門竟。言就所顯因果別者，因果有二：
T38n1776_p0441c25║一法身因果、二淨土因果。從初盡〈入不二門
T38n1776_p0441c26║品〉明法身因果，〈香積〉一品明淨土因果。就前
T38n1776_p0441c27║法身因果之中，隨人分三：此品之中對化凡
T38n1776_p0441c28║夫顯法身因果。常樂佛身是法身果，從於無
T38n1776_p0441c29║量功德生等是法身因。〈弟子品〉中對化聲聞
T38n1776_p0442a01║顯法身因果，對前九人明法身因，對後一人
T38n1776_p0442a02║彰法身果。菩薩問疾盡〈不二門〉，對教菩薩顯
T38n1776_p0442a03║法身因果。初彌勒明菩薩德是法身果。先嚴
T38n1776_p0442a04║己，後明法身因。就明因中，先對不堪辨出行
T38n1776_p0442a05║體，〈問疾品〉下約對所堪明修成相。法身因果，
T38n1776_p0442a06║辨之麁爾。就明淨土因果之中，〈香積品〉初明
T38n1776_p0442a07║淨土果，寄就香積如來以顯；〈香積品〉末修十
T38n1776_p0442a08║修八明淨土因，所顯如是。次釋其文。此品之
T38n1776_p0442a09║中因凡問疾，明教凡法。於中有三：一、因前
T38n1776_p0442a10║現病，國王大臣婆羅門等皆往問疾。二、「其往」
T38n1776_p0442a11║下，因其問疾，廣為說法。三、「長者維摩為諸問
T38n1776_p0442a12║疾而說法」下，明說利益。初段可知。第二段中，
T38n1776_p0442a13║初言「往者廣為說法」，總明為說。下別顯之，別
T38n1776_p0442a14║中有二：一、說生死過，令其生厭；二、說佛功德，
T38n1776_p0442a15║使其生欣。前厭生死，護煩惱行；後令生欣，護
T38n1776_p0442a16║小乘行。前教厭中，初先別教觀身五過；下「諸
T38n1776_p0442a17║仁者此可患厭」，結勸生厭。前別教中，教觀無
T38n1776_p0442a18║常、苦、空、無我及與不淨，通後佛身，合有六法。
T38n1776_p0442a19║然諸法門開合不定，總準一法，謂一法界。或
T38n1776_p0442a20║分為二，生死、涅槃，此二之外無第三法。約之
T38n1776_p0442a21║說人，凡聖之外無第三人。或分為三，謂三自
T38n1776_p0442a22║性，如《楞伽》說，所謂緣起、自性及成。緣起妄想
T38n1776_p0442a23║是生死法，生死之中有境無實。從緣集生說
T38n1776_p0442a24║為緣起，心虛不真說為妄想。成是涅槃，性不
T38n1776_p0442a25║壞故。或分為四，謂四法印，如《地持》說：一切行
T38n1776_p0442a26║無常、一切行苦、諸法無我、涅槃寂滅，是其四
T38n1776_p0442a27║也。前三生死，後一涅槃。問曰：無我理通諸法，
T38n1776_p0442a28║何故偏判以為生死？此義不定，進退四門。一、
T38n1776_p0442a29║就情分別。生死有我，涅槃無我。以著我故世
T38n1776_p0442b01║間受生，是故有我偏在生死；離我不生，為是
T38n1776_p0442b02║涅槃一向無我。二、就法相相對分別。生死無
T38n1776_p0442b03║我，涅槃有我。生死之法體無性實、用不自在，
T38n1776_p0442b04║故說無我；涅槃性實，故說有我。三、就性實及
T38n1776_p0442b05║與假用。生死、涅槃二俱有我。是義云何？生死
T38n1776_p0442b06║法中有二種我：一、性實我，所謂佛性。故經問
T38n1776_p0442b07║言「二十五有，有我不也？」佛答：「我者即如來藏，
T38n1776_p0442b08║藏即佛性。一切眾生悉有佛性，即是我義。」二、
T38n1776_p0442b09║假用我，五陰和合集成我人，故經云「言眾生
T38n1776_p0442b10║佛性，不即六法、不離六法。」言六法者，五陰及
T38n1776_p0442b11║我，此我即是假用我也。生死有此，涅槃亦然。
T38n1776_p0442b12║如來法身是其性我，如《涅槃》說「若法是常、是
T38n1776_p0442b13║真是實、是主是依名為我者，是性實我。」說諸
T38n1776_p0442b14║佛五陰集成假人，是假用我，此是第三。四、就
T38n1776_p0442b15║因緣破相空理。生死涅槃二俱無我，如經中
T38n1776_p0442b16║說。今就第二，是故無我判屬生死。故《涅槃》說
T38n1776_p0442b17║「生死法為無常、苦、無我、不淨；涅槃之法，常樂
T38n1776_p0442b18║我淨。」或分為五，如《楞伽》中五法是也。名、相、妄
T38n1776_p0442b19║想、正智、如如，是其五法。名相妄想是生死法，
T38n1776_p0442b20║名之與相是生死境，境體無實但是名有說
T38n1776_p0442b21║之為名，事相差別說之為相，妄想是其生死
T38n1776_p0442b22║之情。正智、如如是涅槃法，正智能證，如如所
T38n1776_p0442b23║證。又復如下迦旃延中所說五法，亦是五也。
T38n1776_p0442b24║彼生死中宣說無常、苦、空、無我，涅槃說一，故
T38n1776_p0442b25║合為五。空與無我有何差別而須分二？依如
T38n1776_p0442b26║《毘曇》，陰體非我名為無我，陰非我所說以為
T38n1776_p0442b27║空。若依《成實》，眾生空者名之為空，法體空者
T38n1776_p0442b28║說為無我。故於彼論中眾生空觀名空，通遣
T38n1776_p0442b29║十六神故；法空觀者名無我行。若依此經，眾
T38n1776_p0442c01║生空者名為無我，故下文言「眾生是道場，知
T38n1776_p0442c02║無我故。」法空名空，故下文言「一切法是道場，
T38n1776_p0442c03║知諸法空故。」以有此異，故別分為二。如此中
T38n1776_p0442c04║說生死，宣說無常、苦、空、無我、不淨，涅槃合一，
T38n1776_p0442c05║故有六種。或分為八，如《涅槃》說，生死法中宣
T38n1776_p0442c06║說無常、苦、無我、不淨，涅槃宣說常、樂、我、淨，是其
T38n1776_p0442c07║八也。或說為十，生死宣說無常、苦、空、無我、不
T38n1776_p0442c08║淨，涅槃宣說常、樂、我、淨及與有義，故合有十。
T38n1776_p0442c09║或說十六，如《涅槃》說，涅槃有八，常樂我淨、真
T38n1776_p0442c10║實善有；翻對涅槃，生死亦八，故有十六。廣則
T38n1776_p0442c11║無量，今據一門且說六矣。就前生死五法之
T38n1776_p0442c12║中，先教無常、次教觀苦、次教觀空、次教觀無
T38n1776_p0442c13║我、後教觀不淨。明無常中，「是身無常」，生無常
T38n1776_p0442c14║也。生分始起，故曰無常。「無彊」是老，老失健故
T38n1776_p0442c15║曰無彊。「無力」病也，病奪彊力故云無力。「無堅」
T38n1776_p0442c16║死也，性不堅固，易可滅壞。此麁無常。「速朽法」
T38n1776_p0442c17║者，是念無常。念念遷滅，名速朽法。「不可信」者，
T38n1776_p0442c18║總結顯過。身相如是，世人謂常，不可信也。就
T38n1776_p0442c19║明苦中，初先正辨。「如此身」下，約智顯過。前正
T38n1776_p0442c20║辨中，「為苦」心苦；「為惱」病集，是身苦也。為惱
T38n1776_p0442c21║外苦，違緣逼惱，病集內苦。就下約智顯過之
T38n1776_p0442c22║中，「如此身」者，牒前苦身。道言「智者所不怙」者，
T38n1776_p0442c23║諸佛賢聖明智慧人，終不恃怙如此苦身。就
T38n1776_p0442c24║明空中，句別有十。前五別就五陰以論，如《華
T38n1776_p0442c25║嚴》說：色如聚沫、受如水泡、想如野馬、行如芭蕉、
T38n1776_p0442c26║觀識如幻。文中初言「身如聚沫不可撮磨」，是
T38n1776_p0442c27║彼色陰。「是身如泡不得久立」，是彼受陰。「是身
T38n1776_p0442c28║如炎從渴愛生」，是彼想陰。炎謂陽炎，浮動相
T38n1776_p0442c29║似野馬，故《華嚴》中說為野馬。「身如芭蕉中無
T38n1776_p0443a01║有堅」，是彼行陰。如芭蕉樹，眾葉相裹中無堅
T38n1776_p0443a02║實；行亦如是，諸心數法聚合成行，中無性實。
T38n1776_p0443a03║「是身如幻從顛倒起」，是彼識陰。如世幻法，依
T38n1776_p0443a04║事妄起；心識如是，依法妄起。後五通就五陰
T38n1776_p0443a05║明空，於中前三約就所依因緣辨空，後之兩
T38n1776_p0443a06║句就身體性無常顯空。就前三中，「是身如夢
T38n1776_p0443a07║虛妄見」者，約就所依明身虛妄。此身依於妄
T38n1776_p0443a08║識心起，如夢中身依睡心起，謂依七識妄心
T38n1776_p0443a09║起也。「是身如影從業現」者，約對所因明身虛
T38n1776_p0443a10║假。身從過去善惡業生，業如形質、身如影像，
T38n1776_p0443a11║故取為喻。「是身如響屬因緣」者，約對所緣明
T38n1776_p0443a12║身虛誑。身從過去煩惱緣生，亦假現在父母
T38n1776_p0443a13║精血、飲食緣成，緣如聲、形如響矣。就後兩句，
T38n1776_p0443a14║以性無常顯空之。「身如浮雲須臾滅」者，此句
T38n1776_p0443a15║舉其分段無常以顯空也。「是身如電念念不
T38n1776_p0443a16║住」，以念無常顯真空也。就無我中，句別有八：
T38n1776_p0443a17║前之五句約就四大以顯無我，後之三句當
T38n1776_p0443a18║相辨無。就前五中，初四別約四大之喻以顯
T38n1776_p0443a19║無我，後一總約四大之法以顯無我。就前四
T38n1776_p0443a20║中，「是身無主為如地」者，眾塵和合假以為地，
T38n1776_p0443a21║地雖昇持而無主宰。身亦如是，假眾法成，雖
T38n1776_p0443a22║有作用而無主宰。「是身無我為如火」者，自實
T38n1776_p0443a23║我體，自在我用。火得草木自在焚蕩，似有我
T38n1776_p0443a24║用而無我實。眾生如是，雖有作用而無我實。
T38n1776_p0443a25║「是身無壽為如風」者，相續名壽，風雖相續偃
T38n1776_p0443a26║山移岳，而無壽者。身亦如是，雖復相續從此
T38n1776_p0443a27║到彼，而無壽者。「是身無人為如水」者，宰用名
T38n1776_p0443a28║人，水雖汎潤而無人體。身亦如是，雖有作用
T38n1776_p0443a29║而無人體。就下總中，「是身不實四大為家」，攬大
T38n1776_p0443b01║成身，所以不實。大為神宅，故名為家。上來約
T38n1776_p0443b02║大明身無我，自下三句當相辨無。「是身為空
T38n1776_p0443b03║離我我所」，明無我體。解釋有三：一內外分別。
T38n1776_p0443b04║約報名我。外境是其我家所有，名為我所。二
T38n1776_p0443b05║就內總分別。五陰和合集成假人，名之為我。
T38n1776_p0443b06║五陰是其我家所有，名為我所。三就五陰相
T38n1776_p0443b07║望分別。說色為我，餘陰為所。說受作我，餘陰
T38n1776_p0443b08║為所。如是一切。云何無我及我所？分別有三：
T38n1776_p0443b09║一無橫計十六神我名為無我，以無我故諸
T38n1776_p0443b10║法便非我家所有，名無我所，如《毘曇》說。二假
T38n1776_p0443b11║眾生中無有我性名為無我，假名法中無有
T38n1776_p0443b12║定性名無我所，如《成實》說。第三假名人相令
T38n1776_p0443b13║無名為無我，假名相全無所有名無我所。此
T38n1776_p0443b14║義如下〈觀生品〉說。今言如空離我我所，含此
T38n1776_p0443b15║多義此無我體。自下兩句明無我用。「是身無
T38n1776_p0443b16║知如草木」等，約就心法明無我用。現見有知，
T38n1776_p0443b17║云何言無？法有四重：一事、二法、三理、四實。陰
T38n1776_p0443b18║界入等事相分別，名之為事。苦無常等諸法
T38n1776_p0443b19║之數，說以為法。破相之空，名之為理。非有非
T38n1776_p0443b20║無如來藏性，說以為實。此四重中，約初事門，
T38n1776_p0443b21║其實有知；就法推求，知則無知。是義云何？
T38n1776_p0443b22║一念之心具足四相，初生、次住、終異、後滅。此
T38n1776_p0443b23║四相中何者是知？若生是知，餘三應非；若餘
T38n1776_p0443b24║非知，生亦應非。乃至滅相，類亦同然。若使四
T38n1776_p0443b25║相各別是知，便是四念別知四法，何關一念
T38n1776_p0443b26║具足四相？若使四相各別非知，四相和合方
T38n1776_p0443b27║為知者，非知共聚云何能知？如一盲不見，雖
T38n1776_p0443b28║伴眾盲豈有見理？又復四相無和合義，生相
T38n1776_p0443b29║現時餘相未來，共誰和合？住相現時，生相已
T38n1776_p0443c01║謝，餘二未現，與誰和合？乃至滅相現前之時，
T38n1776_p0443c02║餘相已謝，復與誰合？是故進退都無合義，何
T38n1776_p0443c03║處生知？就法如是。就理推求，法相尚無，知復
T38n1776_p0443c04║安寄？就實以求，破相之理亦不可得，況法與
T38n1776_p0443c05║知。云何叵得？法若曾有，可對說無。由未不
T38n1776_p0443c06║有，對何說無？是故亦無無相可存。此四重中，
T38n1776_p0443c07║今據後三，故說無知。現見此身有動有止，云
T38n1776_p0443c08║何無知？故復舉草木事類以顯無動。而無知
T38n1776_p0443c09║事同草木不動，無知猶如瓦礫。「是身無作風
T38n1776_p0443c10║力轉」者，約就色法明無我用。進止施為但是
T38n1776_p0443c11║風轉，非是我作。無我如是。次論不淨，句別有
T38n1776_p0443c12║八：初之一句正顯不淨，後七更以餘義助顯。
T38n1776_p0443c13║就初句中，「是身不淨」，當相正舉。「穢惡充滿」，釋
T38n1776_p0443c14║以顯之。不淨有五：一種子不淨，是身過去結
T38n1776_p0443c15║業為種，現在父母精血為種。二住處不淨，在
T38n1776_p0443c16║母腹中生藏之下、熟藏之上安置己體。三自體
T38n1776_p0443c17║不淨，三十六物集成己體。四自相不淨，九孔
T38n1776_p0443c18║常流。五畢竟不淨，此身死已，虫食成糞、火燒
T38n1776_p0443c19║成灰、埋為為土，究竟推求無一淨相。今言不
T38n1776_p0443c20║淨穢惡充滿，即是五中自體不淨，餘略不舉。
T38n1776_p0443c21║下以餘義助顯不淨，謂以無常苦無我等而
T38n1776_p0443c22║助顯之。又苦無常空無我等，不淨法故，亦名
T38n1776_p0443c23║不淨。於中初句以無常義而顯不淨，其次五
T38n1776_p0443c24║句以其苦義而顯不淨，末後一句以空無我而
T38n1776_p0443c25║顯不淨。就初句中，「是身虛偽」，是性無常。因緣
T38n1776_p0443c26║虛集而無性實，名曰虛偽。虛偽無性，說何為
T38n1776_p0443c27║常？名性無常。此破常性。「雖假衣食必歸磨滅」，
T38n1776_p0443c28║是相無常。前後遷變是無常相，破去常相，無
T38n1776_p0443c29║常為體，身云何淨？次五以苦顯不淨中，初三
T38n1776_p0444a01║以其老病死苦而顯不淨，次一以其四大違
T38n1776_p0444a02║苦而顯不淨，後一五陰生滅之苦而顯不淨。
T38n1776_p0444a03║就前三中，「是身為災百一病惱」，是病苦也。一
T38n1776_p0444a04║大不調百一病生，四大不調四百四病同時
T38n1776_p0444a05║俱作，今約一大且言百一。「是身如丘井為老
T38n1776_p0444a06║所逼」，是老苦也。高丘必頹、深井必滿、有身必
T38n1776_p0444a07║老，故取為喻。為老所逼，約喻顯法，亦得名為
T38n1776_p0444a08║辨法同喻。「是身不定為要當死」，是死苦也。此
T38n1776_p0444a09║前三竟，亦應說生苦，微故不論。「如毒蛇」者，是
T38n1776_p0444a10║其四大違損苦也。譬如四蛇盛之一篋，共相
T38n1776_p0444a11║違害。四大如是，盛一身篋，性相乖反，故取為
T38n1776_p0444a12║喻。云何乖反？論地則堅而重、風則動而輕、水
T38n1776_p0444a13║則濕而冷、火則熱而𤍜，故曰相反。「如怨賊」者，
T38n1776_p0444a14║是其五陰生滅苦也。何故五陰說為怨賊，人
T38n1776_p0444a15║皆樂住？而此五陰共相摧滅違反人情，故名
T38n1776_p0444a16║怨賊。以能相害，經中亦說為旃陀羅。是義云
T38n1776_p0444a17║何？於五陰中，識陰始生，想來摧滅。想陰始現，
T38n1776_p0444a18║受來摧滅。受陰始起，行來摧滅。行陰始生，識
T38n1776_p0444a19║復摧滅。想於色陰中，根用相代，生滅相功，故
T38n1776_p0444a20║名怨賊。苦想如是，以苦為身，身云何淨？言「如
T38n1776_p0444a21║空聚陰界諸入共合成」者，以空無我顯不淨
T38n1776_p0444a22║也。上來別教。言「諸仁者此可患厭」，結勸令厭。
T38n1776_p0444a23║上教生厭，護煩惱行。下教生欣，護小乘行。於
T38n1776_p0444a24║中有二：一約自行，教求佛身，護彼小心。二「欲
T38n1776_p0444a25║得佛身斷生病」下，約就利他，教求菩提，護彼狹
T38n1776_p0444a26║心。前中復二：一、勸求佛果；二、「從無量功德生」
T38n1776_p0444a27║下，明果由因，勸修佛因。前中初言「常樂佛身」，
T38n1776_p0444a28║舉果正勸因。聲聞厭有則求取滅，菩薩異彼
T38n1776_p0444a29║故須樂佛。下釋勸意。「所以者何」，徵前起後。所
T38n1776_p0444b01║以勸汝求佛者何？下對釋之。「佛即法身」，故須
T38n1776_p0444b02║樂之。有人見佛示同有為，疑不可求。為遮此
T38n1776_p0444b03║意，故說佛身即是法身，為是須求。佛具三義，
T38n1776_p0444b04║廣如別章。今言法身，是佛報身，說從無量功
T38n1776_p0444b05║德生故。以佛一切功德法成，故名法身。就下
T38n1776_p0444b06║明果從因生中，初「從無量功德生」者，總以標
T38n1776_p0444b07║舉；「從戒」下別；下「從如是無量淨法生如來身」，
T38n1776_p0444b08║總以結之。就初總中，言「從無量功德生」者，報
T38n1776_p0444b09║身本無，方便修起，故從德生。德別眾多，故曰
T38n1776_p0444b10║無量。別中有二：一、從教行生；二、「從真實」下，從
T38n1776_p0444b11║證行生。就教行中，初先別論。「從斷一切不善
T38n1776_p0444b12║法」下，總以結之。別中有四：一、明行因；二、「從六
T38n1776_p0444b13║通」下明其行果；三、「從三十七品」下明其道因；
T38n1776_p0444b14║四、「從十力四無畏」下明其道果。就初段中，文
T38n1776_p0444b15║別有四：初「從戒」等，是自利行。其戒、定、慧、解脫、
T38n1776_p0444b16║知見，餘處名為五分法身，義如別章。今且釋
T38n1776_p0444b17║名。防禁名戒、住緣稱定、觀遠名慧，此三相因
T38n1776_p0444b18║從斯得果。果絕覊縛，說為解脫，謂心解脫、慧
T38n1776_p0444b19║解脫等。於已解脫時，照知顯了，名解脫知見。
T38n1776_p0444b20║此五猶是戒定慧三行所攝，初一是戒，次一
T38n1776_p0444b21║是定，後三通攝皆是智慧。二「慈悲」等，是利他
T38n1776_p0444b22║行。此前一對。三「布施」等，復明自利，施戒忍進
T38n1776_p0444b23║四種可解。就禪度中，「禪」是四禪，「定」者是其四
T38n1776_p0444b24║無色定。言「解脫」者，謂八解脫。言「三昧」者，謂三
T38n1776_p0444b25║三昧。就波若中，多聞教智，智慧理智，亦名證
T38n1776_p0444b26║知。上來別論。「諸波羅蜜」，總以結之。四「從方便
T38n1776_p0444b27║生」，復明利他，謂方便智。此復一對。上來行因，
T38n1776_p0444b28║六通三明是其行果。言「六通」者，身通、天眼、天
T38n1776_p0444b29║耳、他心、宿命、漏盡，是其六也。言「三明」者，宿命、
T38n1776_p0444c01║天眼及以漏盡，亦如別章。「從三十七道品生，
T38n1776_p0444c02║從止觀生」，是其道也。「十力、無畏、十八不共」，是
T38n1776_p0444c03║其道果。四無畏義，此應具釋。此三皆是十地
T38n1776_p0444c04║中得，是故從之得生佛身。上來別竟。「從斷一
T38n1776_p0444c05║切不善法生，集一切善法生」，總以結之。上來
T38n1776_p0444c06║教行，下明證行。「從真實生」，是所證理。如來藏
T38n1776_p0444c07║性是其真實，此佛正因，故佛從生。「從不放逸」，
T38n1776_p0444c08║是其能證。妄情浮蕩，名為放逸；證實除捨，名
T38n1776_p0444c09║不放逸，此即般若不放逸根。前總、次別。「從如
T38n1776_p0444c10║是法生如來身」，總以結之。前約自行，教求佛
T38n1776_p0444c11║身；下約利他，教求菩提，是故告言「欲得佛身
T38n1776_p0444c12║斷生病者，當發阿耨三菩提心。」前明諸人皆
T38n1776_p0444c13║往問疾，次為說法，下明說益。「長者維摩為問
T38n1776_p0444c14║疾者而為說法，令無數人發菩提心。」
T38n1776_p0444c15║維摩義記卷第一（末）