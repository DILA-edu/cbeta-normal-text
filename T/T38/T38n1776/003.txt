T38n1776_p0470c01║
T38n1776_p0470c02║維摩義記卷第三（本）
T38n1776_p0470c03║
T38n1776_p0470c04║沙門慧遠撰
T38n1776_p0470c05║次釋其文。此品有二：一、維摩文殊問答辨法；
T38n1776_p0470c06║二、「文殊所將八千大」下明說利益。前中先遣
T38n1776_p0470c07║來去之相，「且置」已下問答辨法。來去覆真，故
T38n1776_p0470c08║須拂遣。維摩先言，文殊後述。維摩言中，「善來
T38n1776_p0470c09║文殊」，慰問之辭。問言善來，慶其得來，故曰善
T38n1776_p0470c10║來。又嘆來好，亦曰善來。「不來相來，不見相見」，
T38n1776_p0470c11║拂相顯實，亦得名為約實辨相。就前文殊與
T38n1776_p0470c12║眾俱來，拂之顯實，是故說言不來而來。就前
T38n1776_p0470c13║文殊入室見空無諸有等，拂之顯實，是故說
T38n1776_p0470c14║言不見而見。不來而來，汎解有三：一、就世諦
T38n1776_p0470c15║無常以釋。實法無來，相續有來，故《涅槃》云「諸
T38n1776_p0470c16║行無常，亦無有來。」二、就二諦相望以釋。真諦
T38n1776_p0470c17║無來，世諦有來，故《涅槃》云「諸法若常，亦無有
T38n1776_p0470c18║來。」三、就真應二身以釋。真身無來，應身有來。
T38n1776_p0470c19║不見而見，解亦有三：一、就世諦。眼色明等別
T38n1776_p0470c20║分無見，和合有見。又生住異滅四相，分別則
T38n1776_p0470c21║無有見，假合有見。二、就二諦相望以釋。真諦
T38n1776_p0470c22║常寂無眼無見，世諦有見。三、真應相對。真身
T38n1776_p0470c23║平等離相離緣，名為不見；應化隨物示有照
T38n1776_p0470c24║矚，名之為見。「文殊」下述。文殊初言「如是居士」，
T38n1776_p0470c25║總述前言。「若來」已下，別述前義。先就來去述
T38n1776_p0470c26║成前義。據維摩室望彼文殊，說之為來；就菴
T38n1776_p0470c27║羅會望彼文殊，說之為去。「若來不來，若去不
T38n1776_p0470c28║去」，以理正述。汎解亦三：一、就世諦無常以釋。
T38n1776_p0470c29║相續論之有來有去，細實分之來則無來去
T38n1776_p0471a01║則無去。二、就二諦相望以釋。世諦之中有來
T38n1776_p0471a02║有去，於真平等，來則無來、去亦無去。三、就真
T38n1776_p0471a03║應相對以釋。應有來去，真身則無。雖有三義，
T38n1776_p0471a04║第二正當。「所以」下釋。初先徵問，我有何以言
T38n1776_p0471a05║來不來去更不去？下對釋之。「來無所從，去無
T38n1776_p0471a06║所至」，以來無來，去更不去。菴羅會空，故來無
T38n1776_p0471a07║從；維摩室空，故去無至。「所可見者更不可見」，
T38n1776_p0471a08║約就其見述成前義。解亦有三，準上可知。雖
T38n1776_p0471a09║具三義，正當第二。上來拂遣來去之相，從此
T38n1776_p0471a10║已下問答辨法。於中文殊先止前言，次通佛
T38n1776_p0471a11║意，後自為問、維摩具答。「且置是事」，是止前也。
T38n1776_p0471a12║無來去等，具說叵盡，故須且置。「居士是疾寧
T38n1776_p0471a13║可忍」等，通佛問意。居士是疾寧可忍不？問疾
T38n1776_p0471a14║輕重。「療治有損不至增乎」，問疾差劇。此通
T38n1776_p0471a15║問辭，下顯問人。言「世尊」者，正舉問人。言「慇懃」
T38n1776_p0471a16║者，問心重也。「致問無量」，問意深也。致謂通致。
T38n1776_p0471a17║問病之心元元難盡，故曰無量。此問維摩至
T38n1776_p0471a18║竟不答，以此未去，故此不答。及下去時維摩
T38n1776_p0471a19║共往，故亦不答。「居士是疾何所因」下，文殊自
T38n1776_p0471a20║問、維摩具答。然下為問，悉因維摩現病、空室
T38n1776_p0471a21║二重事起。因前現病，為問有八：一問病所因；
T38n1776_p0471a22║二問病久近；三問滅法；四問病相；五問病
T38n1776_p0471a23║所在；六問病體，四大之中何大之病？亦可此
T38n1776_p0471a24║問起病之緣；七問慰喻；八問調伏。通佛兩問，
T38n1776_p0471a25║問合有十。因前空室，為問有二：一問空室；二
T38n1776_p0471a26║問無侍。通下論之，所起有七：前二如向；三、起
T38n1776_p0471a27║下舍利念無床坐；四、起下天女；五、起下室中
T38n1776_p0471a28║八未有事；六、起下文中普現所問父母妻子
T38n1776_p0471a29║親戚等事；七、起下念食具說如是。然今文殊
T38n1776_p0471b01║但問前二。通前問病，自為十問。此十相從以
T38n1776_p0471b02║之為三：初八偏就能化之人問其化相；第九
T38n1776_p0471b03║「云何慰喻有疾」，就能化人對所化者問慰喻
T38n1776_p0471b04║儀；第十「云何調伏其心」，偏就所化問修治法。
T38n1776_p0471b05║要攝唯二：前之八番問維摩詰現化方便，後
T38n1776_p0471b06║二問其所化之人治病之法。復前八中相從
T38n1776_p0471b07║為三：初三問病，為彰維摩大悲方便。次二問
T38n1776_p0471b08║其空室無侍，為顯維摩悲行所依。悲依空成
T38n1776_p0471b09║故問空室，悲隨有生故問無侍。後之三番重
T38n1776_p0471b10║復問疾，為彰維摩病應非實。就初段中，文殊
T38n1776_p0471b11║初先并為三問：「居士是疾何所因起」，問病所
T38n1776_p0471b12║因。「其生久如」，問病遠近。「當云何滅」，問病滅法。
T38n1776_p0471b13║下維摩詰先答第二，後答第三，後答第一。後
T38n1776_p0471b14║二竟初義即顯，故後答之。答第二中，「從癡
T38n1776_p0471b15║有愛我病生」者，謂從眾生起病因來，維摩恒
T38n1776_p0471b16║病。「以一切生病故我病」者，謂從眾生受病果
T38n1776_p0471b17║來，維摩常病。良以維摩自實無病，病皆隨物，
T38n1776_p0471b18║故隨眾生而說久近。問曰：眾生病來無始，維
T38n1776_p0471b19║摩悲病聖來始有，云何得隨眾生之病而說
T38n1776_p0471b20║久近？釋言：此隨一切眾生所有因果分分說
T38n1776_p0471b21║之，不言從於無始已來常起悲病。如緣一人
T38n1776_p0471b22║受地獄苦而起悲心，從造因來維摩恒愁，乃
T38n1776_p0471b23║至受果，餘亦如是。次答第三。於中初言「眾生
T38n1776_p0471b24║病滅則我病滅」，對問總解。眾生斷苦得涅槃
T38n1776_p0471b25║時名為病滅，維摩於彼憂惱心息名我病滅。
T38n1776_p0471b26║下別釋之。「所以」徵問，我有何以說生病滅則
T38n1776_p0471b27║我病滅？下對釋之。於中初法、次喻、後合。法
T38n1776_p0471b28║中初言「菩薩為生生死」等，舉生顯滅。願隨諸
T38n1776_p0471b29║有，名「入生死」。為物受身名有生死，有生死故
T38n1776_p0471c01║諸苦隨逐，名有病矣。若生得離，即菩薩無，當
T38n1776_p0471c02║相正解。眾生離，菩薩悲息，不須為受，故無復
T38n1776_p0471c03║病。次喻顯。「譬如長者唯有一子，其子得病父
T38n1776_p0471c04║母亦病」，喻前為生入生死等。「若子病愈父母
T38n1776_p0471c05║亦愈」，喻生得離則菩薩無。下合顯法。「菩薩如
T38n1776_p0471c06║是」，合前長者。「於諸眾生愛之若子」，合前一子。
T38n1776_p0471c07║言「眾生病則菩薩病」，合子得病父母亦病。「眾
T38n1776_p0471c08║生病愈菩薩亦愈」，合子病愈父母亦愈。下答
T38n1776_p0471c09║初問。「又言是疾何所因起」，牒前問辭。「菩薩病
T38n1776_p0471c10║者以大悲起」，對問正解。上來三問為彰維摩
T38n1776_p0471c11║大悲方便，自下文殊次為兩問顯悲所依。悲
T38n1776_p0471c12║依空成，故問空室；悲隨有生，故問無侍。維摩
T38n1776_p0471c13║具答。問中「居士室何以空」，是一問也。言「無侍
T38n1776_p0471c14║者」，是二問也。答中維摩先辨室空，後顯無侍。
T38n1776_p0471c15║明室空中，具有七番言相自起。維摩初言「諸
T38n1776_p0471c16║佛國土亦復皆空」，類答前問。佛土皆空，室是
T38n1776_p0471c17║土例，何得不空？答意如是。土空似室，是以言
T38n1776_p0471c18║亦。第二番中，文殊就土更重審問。又謂更也，
T38n1776_p0471c19║亦是重也。「又問佛土以何為空」，為當去事無
T38n1776_p0471c20║物名空、為當即事理無為空？維摩下答。「以空
T38n1776_p0471c21║空」者，謂以理空為土空也。第三、文殊以土理
T38n1776_p0471c22║空責室事空。「又問空」者，牒前所答佛土理空。
T38n1776_p0471c23║「何用空」者，責室事空。既說理空為佛土空，何
T38n1776_p0471c24║用空去室中所有而為空乎？「維摩」下答，明須
T38n1776_p0471c25║空意。良以理空無分別故，今須空室而顯彼
T38n1776_p0471c26║空。理空難明，無物顯示令人識知，名「無分別」。
T38n1776_p0471c27║空室顯之令人悟解，名為「故空」。第四、文殊約
T38n1776_p0471c28║理窮詮，故「又問空可分別耶」。此問空理可以
T38n1776_p0471c29║室空而分別也。「維摩」下答。「分別亦空」，此言拂
T38n1776_p0472a01║詮而顯理也。前番之中立詮顯理，故以室空
T38n1776_p0472a02║分別理空；今此轉除破詮顯理，是以答言分
T38n1776_p0472a03║別亦空。是義云何？為不解者須以空室分別
T38n1776_p0472a04║理空，得理返望空室本無，知復時何分別理
T38n1776_p0472a05║空？是故說言分別亦空。分別空故，理已詮示
T38n1776_p0472a06║不可分別。第五、文殊推問空處，故「又問空當
T38n1776_p0472a07║於何求」。維摩為答。「當於六十二見中求」，六十
T38n1776_p0472a08║二見，後當具論。此見是其凡夫妄情無實，即是
T38n1776_p0472a09║空義，故於六十二見中求。又此妄情迷空而
T38n1776_p0472a10║起，推其所迷即是空義，故於六十二見中求。
T38n1776_p0472a11║第六、文殊轉問見處，故又問言「六十二見當
T38n1776_p0472a12║於何求」。維摩為答「當於諸佛解脫中求」。佛
T38n1776_p0472a13║證空理而得解脫，凡於脫處迷而起見，故於
T38n1776_p0472a14║諸佛解脫中求。第七、文殊推問脫處，故又問
T38n1776_p0472a15║言「諸佛解脫當於何求」。「維摩」下答。「當於眾生
T38n1776_p0472a16║心行中求」，眾生心行有迷有悟，迷則繫縛、悟
T38n1776_p0472a17║則解脫。諸佛解脫皆從心起，故於眾生心行
T38n1776_p0472a18║中求。亦可眾生所有心行依真而起，體即是
T38n1776_p0472a19║真，故經宣說生死二法是如來藏，陰即佛性、
T38n1776_p0472a20║十二因緣即佛性等，窮悟此性即真解脫，故
T38n1776_p0472a21║於眾生心行中求。前答室空，下答無侍。「又仁
T38n1776_p0472a22║所問何無侍者」，牒其問辭。下為辨釋。「一切諸
T38n1776_p0472a23║魔及諸外道皆吾侍也」，對問正辨。凡是侍者，
T38n1776_p0472a24║資養為義，菩薩悲行由此資成，故說為侍。「所
T38n1776_p0472a25║以」下釋，於中先徵。我有何以說魔外道而為
T38n1776_p0472a26║侍者？下對釋之。「魔樂生死」，菩薩於彼生死諸
T38n1776_p0472a27║魔隨而不捨，不捨魔行由彼資成，故說諸魔
T38n1776_p0472a28║以為侍者。「外道樂見」，菩薩於彼諸見外道常
T38n1776_p0472a29║隨不捨，名為不動。此不動行由彼資成，故說
T38n1776_p0472b01║外道以為侍者。前言不捨，此云不動，言左右
T38n1776_p0472b02║耳，非是守正邪見不動。自下文殊更為三問，
T38n1776_p0472b03║為彰維摩病應非實。初、問病相。「居士是病為
T38n1776_p0472b04║何等相」，「維摩」下答。「我病無形不可見」者，以病
T38n1776_p0472b05║實無，故無形相而可見也。第二、文殊問病所
T38n1776_p0472b06║在，故言「此病身合心合」。「維摩」下答。云「非身合
T38n1776_p0472b07║身相離」者，應身無身，病無所在，故非身合。言
T38n1776_p0472b08║「非心合心如幻」者，化心不真，事等如幻；幻無
T38n1776_p0472b09║定實，病亦無在，故非心合。第三、文殊問其病
T38n1776_p0472b10║體，亦得名為問病因緣，「四大之中何大之病」。
T38n1776_p0472b11║「維摩」下答。言「非地大不離地」者，彰病實無。以
T38n1776_p0472b12║病無故，不可宣說即地有病，故非地大；亦不
T38n1776_p0472b13║可說離地之外別有病體，故言不離。餘大亦
T38n1776_p0472b14║爾。「而眾生」下，舉病應有，成前實無。「而眾生病
T38n1776_p0472b15║從四大起」，以其有病，維摩現病。病隨物現，故
T38n1776_p0472b16║非實有。非實有故，不可宣說即四大有、離四
T38n1776_p0472b17║大有。亦可向前非地大等彰病實無，亦不離
T38n1776_p0472b18║等顯病應有，而眾生下顯前不離地等所以。
T38n1776_p0472b19║以眾生病從四大起，菩薩隨之，故不離大。上
T38n1776_p0472b20║來八問，廣顯維摩現化方便。自下兩問，就所
T38n1776_p0472b21║化人明治病法，此則菩薩五行之中治病行
T38n1776_p0472b22║也。於中初就種性已前實病之人明慰喻儀，
T38n1776_p0472b23║彼未知法須他慰故。「云何菩薩調伏心」下，就
T38n1776_p0472b24║種性上實病之人明調伏法，彼自知法不須
T38n1776_p0472b25║他慰，能自調故。前中先問「云何慰喻有病菩
T38n1776_p0472b26║薩」。問曰：文殊今來問病，慰喻之儀應當自出，
T38n1776_p0472b27║何故請問維摩慰法？釋言：文殊今來問者問
T38n1776_p0472b28║維摩病，前具問竟。不問維摩所化者疾，維摩
T38n1776_p0472b29║所化慰喻之法唯在維摩，故今問其慰喻之
T38n1776_p0472c01║法，令人習學慰喻病者。「維摩」下答，初別、後
T38n1776_p0472c02║結。別中有其十一句文，攝為三對自利利他：
T38n1776_p0472c03║初六一對教修觀解，次二一對教生善心，後
T38n1776_p0472c04║三一對教起行修。就初對中，前五自利，後一
T38n1776_p0472c05║利他。就自利中，對人分別，初四異小，後一
T38n1776_p0472c06║異凡。對過分別，初四正觀滅煩惱行，後一悔
T38n1776_p0472c07║過滅罪之行。就前四中「說無常」者，觀身生滅，
T38n1776_p0472c08║離常倒也；「不說厭」者，常隨諸有，不厭自身而
T38n1776_p0472c09║取滅也。「說身苦」者，觀身多惱，離樂倒也；「而不
T38n1776_p0472c10║宣說樂涅槃」者，在苦救物，故不厭苦樂涅槃
T38n1776_p0472c11║也。「說身無我」，觀眾生空，離我倒也；「而說教道
T38n1776_p0472c12║生」者，雖知神空而隨假名化眾生也。「說身空」
T38n1776_p0472c13║者，觀法體空，離法著我；「不說畢竟滅」者，雖知
T38n1776_p0472c14║法空而常隨有不永滅也。上來四句，明破煩
T38n1776_p0472c15║惱而常隨有，故異二乘。「說悔先罪」，修滅罪行，
T38n1776_p0472c16║過去所犯名為先罪，追改名悔；「而不說入於
T38n1776_p0472c17║過去」者，雖悔前愆，恒知罪空，不執性罪入於
T38n1776_p0472c18║過去。此滅罪業而不立性，故異凡夫。此前自
T38n1776_p0472c19║利，「以己之疾愍於彼疾」是其利他。此初對竟。
T38n1776_p0472c20║第二對中，「當識宿世無數劫苦」，觀過生厭，此
T38n1776_p0472c21║句自利。「當念饒益一切眾生」，興心廣濟，此句
T38n1776_p0472c22║利他。第三對中，前二自利。「憶所修福念淨命」
T38n1776_p0472c23║者，於己修善正願出離，不異求也。「勿生憂惱
T38n1776_p0472c24║常起精進」，於未修善，忍苦修也。此前自利。「當
T38n1776_p0472c25║作醫王療治眾病」，是其利他。求為佛醫，救眾
T38n1776_p0472c26║生也。上來別竟。「菩薩應如是慰喻有疾令其
T38n1776_p0472c27║歡喜」，總以結勸。下調伏中，文殊先問「有疾菩
T38n1776_p0472c28║薩云何調心」。「維摩」下答。文別有二：一明修相、
T38n1776_p0472c29║二不住。其中「亦復不住不調伏」下，明其成相。
T38n1776_p0472c30║在病修治，名為修相。病愈德立，名為成相。就
T38n1776_p0473a01║前修中，初先別教，後總結勸。前別教中要唯
T38n1776_p0473a02║智悲，修智自利、修悲利他。智依空成、悲隨有
T38n1776_p0473a03║生，是二相須。何故而然？若唯修智，於空滯沒；
T38n1776_p0473a04║若唯修悲，於有染著。於有染著是凡夫法，於空
T38n1776_p0473a05║滯沒是聲聞法，菩薩異彼故須雙修。以雙修
T38n1776_p0473a06║故，悲與智俱於有不染，智與悲俱於空不著。
T38n1776_p0473a07║於有不染非凡夫行，於空不著非賢聖行，故
T38n1776_p0473a08║下文言「非凡非聖是菩薩行」。又不著有則非
T38n1776_p0473a09║垢行，不偏樂空則非淨行，故下文言「非垢非
T38n1776_p0473a10║淨是菩薩行」。菩薩巧行，妙在於此。文中三對
T38n1776_p0473a11║修智修悲。初至「文殊有疾菩薩應如是觀諸
T38n1776_p0473a12║法」來，是第一對。「又復觀身無常苦」下，是第二
T38n1776_p0473a13║對。「又復觀身不離病」下，是第三對。三對何異？
T38n1776_p0473a14║異有四種：一約事分別，事唯身病，初對約病
T38n1776_p0473a15║修智修悲；第二約身，修智修悲；第三雙約身
T38n1776_p0473a16║病兩種修智修悲。二、約法分別，法有階降。初
T38n1776_p0473a17║對約就甚深空理修智修悲；第二約就苦無
T38n1776_p0473a18║常等修智修悲；第三約就身病之事修智修
T38n1776_p0473a19║悲。三、約人分別。初對菩薩不共法中修智修
T38n1776_p0473a20║悲，甚深空理唯菩薩知餘不解故；第二聲聞
T38n1776_p0473a21║共行法中修智修悲，苦無常等聲聞緣覺亦
T38n1776_p0473a22║能觀故；第三凡夫共行法中修智修悲，身病
T38n1776_p0473a23║之事乃至凡夫亦能知故。四、次第分別。次第
T38n1776_p0473a24║有二：第一、據深尋淺次第。空是菩薩正行所
T38n1776_p0473a25║依，故先依之修智修悲；空依詮入，故次第二
T38n1776_p0473a26║依苦無常修智修悲；苦無常等依事而辨，故
T38n1776_p0473a27║次第三依身病事修智修悲。第二、從寂起化
T38n1776_p0473a28║次第。空是菩薩治病所依，故先依之修智修
T38n1776_p0473a29║悲，此即自德；依此起化，為化二乘，故次第二
T38n1776_p0473b01║依苦無常修智修悲；化行漸廣，欲益凡夫，故
T38n1776_p0473b02║次第三依身病事修智修悲。次第如是。就初
T38n1776_p0473b03║對中，文別有四：第一、正明修智修悲；二、「文殊
T38n1776_p0473b04║師利是為有病調伏心」下結歎顯勝；三、「有疾
T38n1776_p0473b05║菩薩復作是念如我此病非真有」下，以智淨
T38n1776_p0473b06║悲；四、「有疾菩薩應如是觀諸法」下，總以結勸。
T38n1776_p0473b07║就初段中，先明修智。「以無受」下，明其修悲。前
T38n1776_p0473b08║修智中，初觀見空，破離有病。「得是平等無餘病」
T38n1776_p0473b09║下，觀空亦空，破遣空病。前破有病滅煩惱障，
T38n1776_p0473b10║後破空病滅除智障，二障雙遣名曰調心。又
T38n1776_p0473b11║復前段滅煩惱障遣分段因，後除智障離變
T38n1776_p0473b12║易因，二因雙除、兩果不起故為治病。前破有
T38n1776_p0473b13║中，觀二無我破二著我。是中應先解無我義，
T38n1776_p0473b14║然後釋文，義如別章。文中初明眾生空觀，
T38n1776_p0473b15║「有疾菩薩為滅法」下，明法空觀。前生空觀破離
T38n1776_p0473b16║我想，後法空觀滅除法想，二想俱息名為調
T38n1776_p0473b17║心。又生空觀斷滅四住去分段因，法空之觀
T38n1776_p0473b18║除捨無明離變易因，二因雙除、兩果不起名
T38n1776_p0473b19║為治病。生空觀中，初約四大為生空觀。「又此
T38n1776_p0473b20║病起皆由著」下，約就五陰為生空觀。前中初
T38n1776_p0473b21║先推其患本。「今我此病皆從前世妄想顛倒
T38n1776_p0473b22║諸煩惱生」，眾生著我名妄顛倒，所取不真名
T38n1776_p0473b23║為妄想，無我計我稱曰顛倒，貪瞋等結名諸
T38n1776_p0473b24║煩惱，由彼生於現在病也。「無有真」下，觀行斷
T38n1776_p0473b25║除。「無有實法誰受病者」，略觀無我。「所以」下釋，
T38n1776_p0473b26║先徵、後解。「四大合故假名為身」，觀身假有。「四
T38n1776_p0473b27║大無生身亦無我」，觀身實無。四大無主，別求無
T38n1776_p0473b28║神，身亦無我，將別顯總，成總無我。下就五陰
T38n1776_p0473b29║明觀無我。於中有二：一、觀五陰破離總我；二、
T38n1776_p0473c01║「又此法者各不知」下，觀察五陰破離別我。前
T38n1776_p0473c02║中初先破離我想，「當起法」下明修法想。前離
T38n1776_p0473c03║我中，「又此病起皆由著我」，推其患本。「是故於
T38n1776_p0473c04║我不應生著」，於過去厭。既知病本，即除我想
T38n1776_p0473c05║及眾生想。知過斷除，不取人性，名除我想。不
T38n1776_p0473c06║取和合假名人想，是故名離眾生之想。觀別
T38n1776_p0473c07║破總，故悉除之。下修法想。「當起法想」，總勸修
T38n1776_p0473c08║習。「應作念」下，別教修習。「應作是念但以眾法
T38n1776_p0473c09║合成此身」，觀別成總。除前我相，無人唯法，是
T38n1776_p0473c10║以言但，謂但五陰眾法成身。「起唯法起、滅唯
T38n1776_p0473c11║法滅」，破總歸別。遣眾生相，無生但法，是以
T38n1776_p0473c12║言唯。此破總我，下破別我。「又此法者各不相
T38n1776_p0473c13║知」，別觀五陰體非知者。「起時不言我起，滅時
T38n1776_p0473c14║不言我滅」，別觀五陰體非五陰體非神我。上
T38n1776_p0473c15║觀生空，下觀法空。「有疾菩薩為滅法想」，明修
T38n1776_p0473c16║所為。下教正修。修有九句：第一、教觀法相之
T38n1776_p0473c17║過。「當作是念，此法想者亦是顛倒」，法著我心
T38n1776_p0473c18║名為法想。倒有三倒、八倒之別，心想見等是
T38n1776_p0473c19║其三倒，常樂我淨、無常無樂無我不淨是其
T38n1776_p0473c20║八倒。心相見等是迷理倒，迷空立有常樂淨
T38n1776_p0473c21║等迷法想倒。翻染為淨及淨為染，廣如別章，
T38n1776_p0473c22║此應具論。前眾生我是八倒收，此法著我是
T38n1776_p0473c23║三倒攝，倒義同前故得言亦。二、教生厭心。「倒
T38n1776_p0473c24║是大患我應離之」，三倒是其一切惑本故言
T38n1776_p0473c25║大患，患故須離。三、教離法。「云何為離」，問前起
T38n1776_p0473c26║後。「離我我所」，對問正辨。法著我中，六根名我、
T38n1776_p0473c27║六塵曰所。四、重顯前離我我所，先徵、後辨，「謂離
T38n1776_p0473c28║二法」。五、重明前離二法義，先徵、後辨，所謂「不
T38n1776_p0473c29║念內外諸法行於平等」。十二入中，六根名內、
T38n1776_p0474a01║六塵稱外，內外皆空所以不念，以不念故純
T38n1776_p0474a02║行平等。諸法皆等，且說斯耳，諸經多爾。故經
T38n1776_p0474a03║言謂十二入自性平等，共此相似。六、釋顯前
T38n1776_p0474a04║等，先徵、後辨，所謂「我等及涅槃等」。此說生死
T38n1776_p0474a05║以之為我，是凡體故；生死法空名為我等，涅
T38n1776_p0474a06║槃亦如名涅槃等。七、重釋前我及涅槃二種
T38n1776_p0474a07║等義，先徵、後辨，「此二皆空」，故曰平等。八、釋顯
T38n1776_p0474a08║前空，先徵、後解，我及涅槃但名無實，是故言
T38n1776_p0474a09║空。經說三但，但名、但用、但假施設。今舉初但，
T38n1776_p0474a10║餘略不論；破相畢竟，用及施設亦皆無故。九、
T38n1776_p0474a11║出所空。如此二法無決定性，故名為空。前破
T38n1776_p0474a12║有病，下破空患。何故須然？如人有病，服藥破
T38n1776_p0474a13║遣；其病既除，藥亦須捨。若藥不捨，藥復成患。
T38n1776_p0474a14║行者如是，為破有病，觀空為治；有病既除，空
T38n1776_p0474a15║亦須捨。若空不遣，彼復成患，為是須破。良以
T38n1776_p0474a16║說空原為破有，不欲使人於空計著，是以破
T38n1776_p0474a17║之。文中初言「得是平等，無有餘病唯有空病」，
T38n1776_p0474a18║簡前起後。問曰：空相云何是病？於空樂著，不
T38n1776_p0474a19║能隨有起諸行故。又妄分別，障於平等如實
T38n1776_p0474a20║智故。是義云何？如上文說「寂滅是菩提，滅諸
T38n1776_p0474a21║相故。」此智是相，所以是過。「不觀是菩提，離諸
T38n1776_p0474a22║緣故。」此智是緣，所以是過。「不行是菩提，無憶
T38n1776_p0474a23║念故。」此智憶念，所以是過。「斷是菩提，斷諸見
T38n1776_p0474a24║故。」此智是見，所以是過。「離是菩提，離妄想故。」
T38n1776_p0474a25║此智妄想，所以是過。如是一切，空病亦空，破
T38n1776_p0474a26║後同前。著空之心名為空病，此妄分別體不
T38n1776_p0474a27║真，以不真故情有理無。觀此理無破遣空病，
T38n1776_p0474a28║是故說言空病亦空。空義同前，是以言亦。前
T38n1776_p0474a29║破有病，通破有法；此破空病，空法亦捨。是義
T38n1776_p0474b01║云何？經說諸法悉如幻化，幻化諸法有無同
T38n1776_p0474b02║體，以同體故無法為有、有法為無，無為有故
T38n1776_p0474b03║有則非有，破遣有病；有為無故無則非無，破
T38n1776_p0474b04║遣無病。若具論之，說此有無為非有無，有無
T38n1776_p0474b05║之外無則非有非無可取。破遣非有非無之
T38n1776_p0474b06║病，還即說此非有非無以為有無，非有無外
T38n1776_p0474b07║無別有無自相可取，是故亦破有無之病。具
T38n1776_p0474b08║離此等，名出四句。破後二病，文略不說。上來
T38n1776_p0474b09║修智，下次修悲。於中有二：一、為化生不滅諸
T38n1776_p0474b10║受；二、「設身有」下，依受生悲。前中初言「以無所
T38n1776_p0474b11║受」，牒前起後，明自無受。向前修智見法平等，
T38n1776_p0474b12║無法可受名「無所受」；而受諸受明受為物，為
T38n1776_p0474b13║化眾生具受諸苦，名「受諸受」。「未具佛法亦不
T38n1776_p0474b14║滅受」，明受不息，未具化他功德佛法。故「不滅
T38n1776_p0474b15║受而取證也」，謂不證於受滅涅槃。上來為化
T38n1776_p0474b16║不滅諸受，下明起悲。「念惡趣生起大悲」者，正
T38n1776_p0474b17║起悲心。「我既調伏」下，依悲化益。益中初言「我
T38n1776_p0474b18║既調伏亦當調伏一切眾生」，明起化意。「但除
T38n1776_p0474b19║其病而不除法」，明知化儀。知化眾生但須教
T38n1776_p0474b20║其斷除心病，不須除法。何故而然？法有真妄，
T38n1776_p0474b21║佛性是真。妄情所取有無法說以為妄，若論
T38n1776_p0474b22║真法體當非過，不須治斷。妄法情有，除情彼
T38n1776_p0474b23║無，不勞別斷故不除法，不除法故易可化度。
T38n1776_p0474b24║「為斷病」下，正明化益。「為斷病本而教導之」，總
T38n1776_p0474b25║明化益。下別顯之，別中有二：一、出其病本；二、
T38n1776_p0474b26║「云何斷」下，教令斷除。前中初言「云何病本」，徵
T38n1776_p0474b27║前起後。「謂有攀緣」，對問正辨。此猶是其法著
T38n1776_p0474b28║我心。諸過之原，名為病本。攀者是手，緣者是
T38n1776_p0474b29║足。心之取境，如手攀物、如足緣樹，法從喻稱
T38n1776_p0474c01║故曰攀緣。下重顯之。「從有攀緣則為病本」，彰
T38n1776_p0474c02║其本義。依此妄心，能生諸惑、發業招苦，故稱
T38n1776_p0474c03║病本。「何所攀緣？謂之三界」，顯攀緣義。攀緣三界
T38n1776_p0474c04║一切諸法，故曰攀緣。下教斷中「云何斷緣」，問
T38n1776_p0474c05║以起發。「以無所得」，對問略辨。觀真捨妄名無
T38n1776_p0474c06║所得，若無所得則無攀緣，重復顯之。離上攀
T38n1776_p0474c07║緣名無得故，若無所得則無攀緣。雖言無得
T38n1776_p0474c08║則無攀緣，而猶不知何者是緣說為無得。下
T38n1776_p0474c09║復顯之。「何謂無得」，徵前顯後。「謂二見」者，出其
T38n1776_p0474c10║所無。二見正是攀緣體也。雖言二見，猶故難
T38n1776_p0474c11║識，更須重辨。「何謂二見」，問前起後。「內見外見」，
T38n1776_p0474c12║對問正辨。內謂六根立有不空，名為內見。外
T38n1776_p0474c13║謂六塵立有不空，名為外見。此內外見，是其
T38n1776_p0474c14║向前無所得也。上來第一明修智悲。自下第
T38n1776_p0474c15║二結嘆顯勝。「文殊是為有病菩薩調伏其心」，
T38n1776_p0474c16║結前修智。「為斷老」等，嘆上修悲。於中初法、次
T38n1776_p0474c17║喻、後合。法中「為斷老病死苦是菩薩菩提」，是
T38n1776_p0474c18║順嘆也。為物斷苦方得名為菩薩正道，是故
T38n1776_p0474c19║名為菩薩菩提。「若不如是己所修治為無惠
T38n1776_p0474c20║利」，是反嘆也。不能以道濟惠利人，名無惠利。
T38n1776_p0474c21║喻中「勝怨乃為勇」者，為他除怨方名大勇。亦
T38n1776_p0474c22║可眾生菩薩所親，眾生所患即菩薩怨，降伏此
T38n1776_p0474c23║怨乃為大勇。合中「兼除菩薩謂」者，兼為他人
T38n1776_p0474c24║除老病死，方乃得其菩薩名也。自下第三以
T38n1776_p0474c25║智淨悲。以智破遣愛見煩惱，合悲離染名為
T38n1776_p0474c26║淨悲。文中有二：一、以正智觀自觀他非真非
T38n1776_p0474c27║有；二、「作是觀」下，用之淨悲。前中初言「有疾應
T38n1776_p0474c28║念如我此病非真非有」，觀自類他。病相非真、
T38n1776_p0474c29║妄情有，故體非有。性空寂故，非真世諦、非有
T38n1776_p0475a01║真諦。言「眾生病亦非真有」，觀他同自，義如前
T38n1776_p0475a02║解。上來世觀，淨悲所依。下用淨悲。於中有二：
T38n1776_p0475a03║一、除愛見淨於悲心；二、「愛見悲者則於生死
T38n1776_p0475a04║有疲厭」下，明淨悲益。前中初言「作是觀時於
T38n1776_p0475a05║生若起愛見大悲即應捨離」，正教淨悲。見有
T38n1776_p0475a06║眾生實病可憐，名愛見悲。菩薩觀察生病非
T38n1776_p0475a07║真，故應捨愛；生病非有，故應離見。通則義齊。
T38n1776_p0475a08║「所以」下釋，先徵、後解。「菩薩斷除客塵煩惱而
T38n1776_p0475a09║起大悲」，故應除離愛見之悲。愛見之心是四
T38n1776_p0475a10║住，惑見是初地，愛是後三。四住煩惱望無明
T38n1776_p0475a11║地，後起依前名之為客、坌污稱塵。斷此客塵
T38n1776_p0475a12║淨心度物，名起大悲。淨悲益中有其二種：一
T38n1776_p0475a13║有不厭常化之益、二有離縛解他之益。前中
T38n1776_p0475a14║初言「愛見悲者即於生死有疲厭心」，舉損顯
T38n1776_p0475a15║益。以有愛見能生諸苦，厭而求滅，故於生死
T38n1776_p0475a16║有疲厭心。又以愛見分別怨親不能廣化，故
T38n1776_p0475a17║有疲厭。「若能離此無有疲厭」，彰益異損，翻前
T38n1776_p0475a18║可知。離縛益中文別有四：初先正辨。「在在所
T38n1776_p0475a19║生不為愛見之覆也」，明自離縛。所生無縛，能
T38n1776_p0475a20║為眾生說法解縛，明能解他。二、「如佛說」下，引
T38n1776_p0475a21║說證成。「如佛所說：若自有縛，能解彼縛，無有
T38n1776_p0475a22║是處」，舉失顯得，反明有益。「若自無縛，能解彼
T38n1776_p0475a23║縛，斯有是處」，彰得異失，順明有益。三、「是故」下，
T38n1776_p0475a24║結勸捨縛。是自有縛不能為他解縛義，故不
T38n1776_p0475a25║應起縛。四、「何謂」下，辨縛解相。先問起發。「云何
T38n1776_p0475a26║謂縛」，問其縛也。「何謂解者」，問其解也。下對辨
T38n1776_p0475a27║之，於中初約禪定之行以論縛解。「貪著禪味
T38n1776_p0475a28║是菩薩縛」，對初問也。得禪愛著，名著禪味。「以
T38n1776_p0475a29║方便生是菩薩解」，對後問也。雖得諸禪，而不
T38n1776_p0475b01║隨禪，解脫力生。隨有能滿菩提法處而生其
T38n1776_p0475b02║中，名方便生。不為禪縛，故名為解。下約智慧
T38n1776_p0475b03║以論縛解。先開四問，後廣辨釋。前開門中，
T38n1776_p0475b04║又者更義。前約定論，更約慧說，是以言又。「無
T38n1776_p0475b05║方便慧縛」，是第一門。隨有生染名無方便，入
T38n1776_p0475b06║空自調說之為慧。如此修者，不能以慧隨有
T38n1776_p0475b07║除染，所以名縛。「有方便慧解」，是第二門。隨有
T38n1776_p0475b08║不染名有方便，入空自調說之為慧。如此修
T38n1776_p0475b09║者，能以空慧隨有除染，所以名解。此前二對
T38n1776_p0475b10║約就有行明慧縛解。「無慧方便縛」，是第三門。
T38n1776_p0475b11║不能觀空除滅煩惱，名為無慧。隨有修善，說
T38n1776_p0475b12║為方便。如此修者，以無慧故有行被染，故說
T38n1776_p0475b13║為縛。「有慧方便解」，是第四門。觀空離染名為
T38n1776_p0475b14║有慧，隨有修善說為方便。如此修者，以慧除
T38n1776_p0475b15║染，有行不染，說以為解。此二對約就空慧有
T38n1776_p0475b16║之與無，明其有行縛之與解。下廣辨釋。「何謂
T38n1776_p0475b17║無方便慧縛」，牒問初門。下釋其相。「謂菩薩以
T38n1776_p0475b18║愛見心莊嚴佛土成就眾生」，釋無方便。見有
T38n1776_p0475b19║佛土可貪可求，名愛見心莊嚴佛土。見有眾
T38n1776_p0475b20║生可悲可起心攝取，名愛見心成就眾生。愛
T38n1776_p0475b21║見心起，名無方便。「於空無相無作法中而自
T38n1776_p0475b22║調伏」，釋有慧也。「是名」下結。如此修者，不能以
T38n1776_p0475b23║慧隨有除染，使無方便，故慧名縛。「何謂有方
T38n1776_p0475b24║便慧解」，牒問第二。謂不以愛見莊嚴佛土成
T38n1776_p0475b25║就眾生，釋有方便。見土及生猶如幻化都無
T38n1776_p0475b26║一實，隨化分齊淨土利生，名無愛見莊嚴佛
T38n1776_p0475b27║土成就眾生。「於空無相無作法中以自調伏
T38n1776_p0475b28║而不疲厭」，釋有慧也。「是名」下結。如此修者，能
T38n1776_p0475b29║以空慧隨有除染，使有方便，故慧名解。「何謂
T38n1776_p0475c01║無慧方便縛」，牒問第三。「謂菩薩住貪欲」等，釋
T38n1776_p0475c02║無慧也。以無空慧破除染過，故住貪等。貪欲
T38n1776_p0475c03║貪毒、瞋恚瞋毒，下邪見等通皆是癡。「而殖德
T38n1776_p0475c04║本」，釋有方便。能隨諸有具修諸行，名有方便。
T38n1776_p0475c05║「是名」下結。以無空慧除煩惱故有行被染，名
T38n1776_p0475c06║方便縛。「何謂有慧方便解」，牒問第四。「謂離貪」
T38n1776_p0475c07║等，釋有慧也。以慧觀空破除染惑，故離貪等。
T38n1776_p0475c08║「殖眾德本迴向菩提」，釋有方便。能隨諸有具
T38n1776_p0475c09║起所行，名有方便。「是名」下結。以有空慧除煩
T38n1776_p0475c10║惱故有行不染，名方便解。上來第三以智淨
T38n1776_p0475c11║悲。自下第四總以結勸。「文殊師利有疾菩薩
T38n1776_p0475c12║應當如是觀察諸法」，前所說中就初以勸，應
T38n1776_p0475c13║說病法非真非有。前唯約病修智修悲，自下
T38n1776_p0475c14║第二明唯約身修智修悲。「又復觀身無常苦
T38n1776_p0475c15║空無我名慧」，是修智也。觀此身法而生厭離，
T38n1776_p0475c16║故名為慧。雖身有疾常在生死，饒益一切而
T38n1776_p0475c17║不厭倦，是名方便，是修悲也。自下第三雙約
T38n1776_p0475c18║身病修智修悲。「又復觀身，身不離病病不離
T38n1776_p0475c19║身，是病是身非新非故，是名為慧」，是修智也。
T38n1776_p0475c20║隨事分齊。身是苦身即體是病，故身與病不
T38n1776_p0475c21║相捨離。下重顯之。「是病」牒病，「是身」牒身。亦可
T38n1776_p0475c22║是病，身是病也。言是身者，病是身也。此二同
T38n1776_p0475c23║體，起無前後，名非新故。噵此何為？若別體法，
T38n1776_p0475c24║起容先後，先故後新。今言身病非新非故，明
T38n1776_p0475c25║非別體。非別體故，厭斷病者身亦須厭。「設身
T38n1776_p0475c26║有疾而不永滅是名方便」，是修悲也。假有非
T38n1776_p0475c27║定，是以言設。上來三對，隨別廣教。下總結勸。
T38n1776_p0475c28║「文殊有疾菩薩應當如是調伏其心」，前明修
T38n1776_p0475c29║相，下明成相。病愈德立，名為成矣。由前智悲
T38n1776_p0476a01║勳成菩薩不住行德。於中有四：第一、寄對以
T38n1776_p0476a02║顯不住；二、「雖過魔」下，約就修義以明不住。三、
T38n1776_p0476a03║「雖行空」下，歷諸行門而顯不住。四、「雖觀諸法
T38n1776_p0476a04║不生滅」下，就佛果德以說不住。初中四句：第
T38n1776_p0476a05║一、約對愚智二人以顯不住。愚謂凡夫，智謂
T38n1776_p0476a06║聲聞。中初先正明不住。「不住中」者，不住向前
T38n1776_p0476a07║調伏心中。專住調心，不能現染攝化眾生，是
T38n1776_p0476a08║故不住，此異聲聞。「亦復不住不調伏」者，明異
T38n1776_p0476a09║凡夫。專住不調，便起染過招集生死，是以不
T38n1776_p0476a10║住。「所以」下釋，先徵、後辨，反以顯之。「若住不調
T38n1776_p0476a11║是愚人法」，釋後不住不調所以。「若住調心是
T38n1776_p0476a12║聲聞法」，釋前不住其中所以。「是故」已下，結勸
T38n1776_p0476a13║不住。「離此二」下，結成菩薩不住道行。第二約
T38n1776_p0476a14║對生死涅槃二種果法以彰不住。初先正辨。
T38n1776_p0476a15║「在於生死不為污行」，不樂有為。「住於涅槃不
T38n1776_p0476a16║永滅度」，不著無為。「是菩薩行」，總以結之。第三
T38n1776_p0476a17║約對凡聖二人而顯不住。初先正辨。「非凡夫
T38n1776_p0476a18║行」，不著於有。「非賢聖行」，不住於空。「是行」總結。
T38n1776_p0476a19║第四約對生死涅槃二種因法以論不住。初
T38n1776_p0476a20║先正辨。「非垢行」者，常修無漏。「非淨行」者，現起
T38n1776_p0476a21║有漏。「是行」總結。此初段竟。自下第二約就修
T38n1776_p0476a22║義以明不住。句別有七：初句約就摧邪行中
T38n1776_p0476a23║以明不住。初先正辨。「雖過魔」者，是入寂行，所
T38n1776_p0476a24║證淵寂。魔緣不及，名過魔行。辨寂兼有，是以
T38n1776_p0476a25║言雖。下諸句中雖義例然。「而現降魔」，是隨有
T38n1776_p0476a26║行。能現勝通令魔佉伏，名現降魔。「是行」總結。
T38n1776_p0476a27║下六約就修正行中以明不住。初三自利，次
T38n1776_p0476a28║一利他，次一自利，後一利他。前三句中，初一
T38n1776_p0476a29║約就求果心中以明自利。初先正辨。「求一切
T38n1776_p0476b01║智」，離不求行。「無非時求」，捨專求行。未至極果
T38n1776_p0476b02║中道取證，名非時求；菩薩不爾，是故名為無
T38n1776_p0476b03║非時求。「是行」總結。後二約就修因行中以明
T38n1776_p0476b04║自利。於中前句是真諦觀，後一世諦因緣之
T38n1776_p0476b05║觀。前中「雖觀諸法不生」，明不著有。「不入正位」，
T38n1776_p0476b06║明不證無，所謂不入無相正位。後中「雖觀十
T38n1776_p0476b07║二緣起」，明不同邪。「而入邪見」，明不守正。此三
T38n1776_p0476b08║自利，次一利他。「雖攝一切」，離不慈行。「而不愛
T38n1776_p0476b09║著」，去愛染行。次一自利。「雖樂遠離」，修寂滅行。
T38n1776_p0476b10║噵言「不依身心盡者」，起隨有行。下一利他。「雖
T38n1776_p0476b11║行三界」，起物行。「不壞法性」，修入寂行。見有乖
T38n1776_p0476b12║空名壞法性，菩薩不爾故云不壞。上來七句
T38n1776_p0476b13║合為第二約就修義以明不住。自下第三歷
T38n1776_p0476b14║諸行門以顯不住。於中細分有十三門，相從
T38n1776_p0476b15║為七：一、三空門。餘處說三，此中說四，謂空、無
T38n1776_p0476b16║相、無作、無起。於空理中無果可為，名為無作。
T38n1776_p0476b17║無因可生，說為無起。「雖行於空」，明不著有。「而
T38n1776_p0476b18║殖德本」，顯不住無。「是行」總結。「雖行無相」，明不
T38n1776_p0476b19║著有。「而度眾生」，顯不住無。「雖行無作」，明不著
T38n1776_p0476b20║有。「而現受」等，顯不住無。「雖行無起」，明不住有。
T38n1776_p0476b21║「而起善行」，顯不住無。二、六度門。「雖行六度」，不
T38n1776_p0476b22║偏利他；「遍知眾生」，不專自利。故名不住。三、六
T38n1776_p0476b23║通門。「雖行六通」，心無壅礙。「而不盡漏」，示起染
T38n1776_p0476b24║障。六通之義廣如別章，此應具論。四、四無量
T38n1776_p0476b25║門。「雖行無量」，明修梵因；「不貪梵世」，不求梵果。
T38n1776_p0476b26║故名不住。五、禪定門。「雖行禪定解脫三昧」，明
T38n1776_p0476b27║修定因。禪是四禪，定者是其四無色定，言解
T38n1776_p0476b28║脫者謂八解脫，言三昧者謂三三昧。「而不隨
T38n1776_p0476b29║生」，不受禪果，故名不住。六、道品門。於中有七。
T38n1776_p0476c01║「雖行四念」，厭捨有為。「而不永離身受心法」，不
T38n1776_p0476c02║證無為。「雖行四懃」，斷離有為。「不捨精進」，不住
T38n1776_p0476c03║無為。「雖行如意」，用而常寂。「而得自在」，寂而常
T38n1776_p0476c04║用。「雖行五根」，明修自利。「分別眾生」，不捨利他。
T38n1776_p0476c05║「雖行五力」，明常修因。「而樂佛力」，亦恒求果。此
T38n1776_p0476c06║二不偏，故名不住。「雖行七覺」，明常修因。「分別
T38n1776_p0476c07║佛慧」，恒求佛果。「雖行八正」，明恒修因。「樂行佛
T38n1776_p0476c08║道」，亦常求果。此是第六。七、止觀門。「雖行止觀」，
T38n1776_p0476c09║不住有為。「而不畢竟墮於寂滅」，不證無為。此
T38n1776_p0476c10║是第三歷諸行門以顯不住。自下第四約佛
T38n1776_p0476c11║果德以明不住。句別有五：前四修因求果不
T38n1776_p0476c12║住，後一得果行因不住。就前四中，初之三句
T38n1776_p0476c13║求佛正果，後之一句求佛依果。求正果中，初
T38n1776_p0476c14║求報身、次求法身、後求應身。求報身中，「雖
T38n1776_p0476c15║觀諸法不生不滅」，明入空行。「而以相好莊嚴
T38n1776_p0476c16║其身」，起隨有行。求法身中，「雖現聲聞辟支
T38n1776_p0476c17║佛等」，起隨小行。「不捨佛法」，修入大行。求應身
T38n1776_p0476c18║中，「雖隨諸法究竟淨相」，修淨滅行。「而隨所應
T38n1776_p0476c19║為現其身」，起化用行。求依果中，「雖觀佛國土永
T38n1776_p0476c20║寂如空」，修離相行。「而現種種清淨佛土」，起嚴
T38n1776_p0476c21║土行。上來四句修因求果，自下一句得果行
T38n1776_p0476c22║因。「雖得佛道轉于法輪入於涅槃」，是得果也。
T38n1776_p0476c23║「而不捨於菩薩之道」，是行因也。此是不斷佛
T38n1776_p0476c24║種業矣。「是行」總結。上來二人問答辨法。「說是
T38n1776_p0476c25║語時文殊所將大眾」已下，明說利益。
T38n1776_p0476c26║「不思議品」者，此初對中前明所行，此明所成。
T38n1776_p0476c27║由前修治斷除病障，便成出世解脫之德。德
T38n1776_p0476c28║成自在妙用難測，心言不及，名不思議。廣辨
T38n1776_p0476c29║此義，名不思議。此品有三：一、因舍利念坐為
T38n1776_p0477a01║由，維摩身現不思議事；二、「舍利言未曾有」下，
T38n1776_p0477a02║因舍利嘆，維摩口說不思議德；三、「時大迦葉
T38n1776_p0477a03║聞說是」下，因大迦葉傷嘆自絕，維摩辨出不
T38n1776_p0477a04║思議人。初中有三：一、舍利弗念坐為由；二、維
T38n1776_p0477a05║摩詰因其所念教正求法；三、「爾時長者問文
T38n1776_p0477a06║殊」下，因其所念取坐燈王，現不思事。初中「舍
T38n1776_p0477a07║利」，舉能念人。「見此室中無有床坐」，明念所因。
T38n1776_p0477a08║因上空室。「作是念」等，正明所念。「斯諸菩薩」，舉
T38n1776_p0477a09║菩薩眾。斯猶此也。「大弟子」者，舉聲聞眾。此等
T38n1776_p0477a10║諸聖當於何坐。何故舍利偏興此念？良以舍
T38n1776_p0477a11║利弟子中標智慧深明，知因此念廣有起發，
T38n1776_p0477a12║故偏起念。第二段中，維摩何故教正求法？正
T38n1776_p0477a13║心求法方與解脫實性相應，維摩所現方能
T38n1776_p0477a14║見聞，故須教之。文中有二：一、教正求法；二、由
T38n1776_p0477a15║正教，五百天子得法眼淨。前中有三：一、「維摩
T38n1776_p0477a16║詰知其心念」，審定舍利為法來耶、求床坐耶？
T38n1776_p0477a17║二、舍利正答。「我為法來，非為床坐」。三、維摩詰
T38n1776_p0477a18║隨答教呵。「夫求法者不貪軀命，何況床坐」，是
T38n1776_p0477a19║呵辭也，餘是教辭。中有三：一、明求正法必
T38n1776_p0477a20║須捨相；二、「所以」下，明其取相不名求法。三、「是
T38n1776_p0477a21║故舍利若求法」下結勸捨相。前中初先教捨
T38n1776_p0477a22║染相，「不著佛」下教捨淨相。染淨雙捨，心與理
T38n1776_p0477a23║合，名求正法。問曰：淨好何須教捨？法門有三：
T38n1776_p0477a24║一是對治修捨之門，有惡斯捨、有善皆修；二
T38n1776_p0477a25║破相門，若好若惡一切悉遣；三立相門，淨穢
T38n1776_p0477a26║斯起。今就第二，故染與淨悉教捨離。前捨染
T38n1776_p0477a27║中，「夫求法者」，舉其所求。下教捨相，於中約就
T38n1776_p0477a28║陰界及入三科法門及三界處教其捨離。「非
T38n1776_p0477a29║有色」等，教捨五陰。隨俗有陰，於真則無。無可
T38n1776_p0477b01║貪求，故言非有色受等求；餘亦如是。亦可了
T38n1776_p0477b02║知非有色等名求正法，故言非有色受等求。
T38n1776_p0477b03║餘亦如是。「非有界」者，了知真中無十八界。「非
T38n1776_p0477b04║有入」者，了知真中無十二入。「非有欲色無色
T38n1776_p0477b05║求」者，了知真中無三界處。教捨淨中，淨法無
T38n1776_p0477b06║量，今且約就三寶境界四諦觀行教令捨著，
T38n1776_p0477b07║餘類可知。前三寶中，「夫求法者」，舉正求法。「不
T38n1776_p0477b08║著佛」等，教其捨相。隨順世諦佛等可受，名之
T38n1776_p0477b09║為著，著故貪求。於理皆如，所以不著。無可貪
T38n1776_p0477b10║取，故曰不求。亦可不著名正求法，故名為求。
T38n1776_p0477b11║後諦觀中，「夫求法者」，舉正求法。下教捨相。隨
T38n1776_p0477b12║世分齊，有苦須見、有集須斷、有滅須證、有道
T38n1776_p0477b13║須修，貪樂此行名之為求。於理悉無，是故說
T38n1776_p0477b14║言「無見苦求乃至無有修道之求」。不求聖人
T38n1776_p0477b15║觀苦之智，名無見苦。不求聖人斷集之行，名
T38n1776_p0477b16║無斷集。不求聖人所造斷障證滅之德，名為
T38n1776_p0477b17║無造盡證之求。造謂作也，盡猶滅也。不求聖
T38n1776_p0477b18║人修道之行，名無修道。於此諸行悉皆不求。
T38n1776_p0477b19║亦可離此名正求法，故名為求。上來第一明
T38n1776_p0477b20║正求法必須捨相。自下第二明其取相不名
T38n1776_p0477b21║求法。於中初言「所以者何」，徵前起後。如來常
T38n1776_p0477b22║說求知陰等名正求法，我有何以說正求法
T38n1776_p0477b23║一切悉捨？下對釋之。釋意如何？明佛隨俗，說
T38n1776_p0477b24║求陰等名正求法；今就真諦，於真法中一切
T38n1776_p0477b25║悉無，凡有所取皆非求法，故教之。文中十句，
T38n1776_p0477b26║一一句中皆初明其法體無相、後明取相不名
T38n1776_p0477b27║求法。此十相從攝為五對，一一對中皆初明
T38n1776_p0477b28║其法體離情，情取之者不名求法；後明離相，
T38n1776_p0477b29║取相之者不名求法。此互相成，由離妄情令
T38n1776_p0477c01║相不生，由離妄相使情不起。五對何別？其第
T38n1776_p0477c02║一對明取淨相不名求法，後之四對明取染
T38n1776_p0477c03║相不名求法。第一對中，約就諦觀明其取淨
T38n1776_p0477c04║不名求法。準依上文，亦應宣說取著三寶不
T38n1776_p0477c05║名求法，今略不論。於此對中，前句明其法體
T38n1776_p0477c06║離相。取相之者不名求法，取已能修是其情
T38n1776_p0477c07║也，所修善法是其相也。就前句中，「法無戲論」，
T38n1776_p0477c08║彰法離情。真諦名法，是法寶故，取已有修。理
T38n1776_p0477c09║外分別名為戲論，真法離此名無戲論。「若言
T38n1776_p0477c10║我當見苦斷」下，明其取情不名求法。何故如
T38n1776_p0477c11║然；若言我當見苦斷集證滅修道，彰於平等
T38n1776_p0477c12║無戲論理，故非求法。就後句中，「法名寂滅」，彰
T38n1776_p0477c13║法離相。「若行生」下，明其取相不名求法。於淨
T38n1776_p0477c14║法中，道起名生、障息稱滅。若行生滅，障於寂
T38n1776_p0477c15║滅無生滅法，故非求法。後四何別？第一對中，
T38n1776_p0477c16║前句明其法體離愛，愛心之者不名求法；後
T38n1776_p0477c17║句明法離愛境界，取著愛境不名求法。第二
T38n1776_p0477c18║對中，前句明其法體離見，有見心者不名求
T38n1776_p0477c19║法；後句明離見之境界，取著見境不名求法。
T38n1776_p0477c20║第三對中，前句明離妄識之心，有妄心者不
T38n1776_p0477c21║名求法；後句明離妄識境界，取著妄境不名
T38n1776_p0477c22║求法。第四對中，前句明離事識之心，有事識
T38n1776_p0477c23║者不名求法；後句明離事識境界，取著事境
T38n1776_p0477c24║不名求法。此四對中，前之兩對明離心法，後
T38n1776_p0477c25║之兩對明離心體。就初對中，先離愛心。「法名
T38n1776_p0477c26║無染」，彰法離愛，法染猶愛也。「若染」已下，明有
T38n1776_p0477c27║愛心不名求法。若染於法，若世法也。「乃至涅
T38n1776_p0477c28║槃」，著出世法。「是則染著非求法」者，以有愛染
T38n1776_p0477c29║障於清淨無染之理，故非求法。下離愛境。「法
T38n1776_p0478a01║無行處」，彰法離相。五塵等法是愛行處，真中
T38n1776_p0478a02║無此，名無行處。「若行」已下，明其取相不名求
T38n1776_p0478a03║法。第二對中，初離見心。「法無取捨」，彰法離見。
T38n1776_p0478a04║見好可取、見惡可捨，真中無此，名無取捨。「若
T38n1776_p0478a05║取捨」下，明有見心不名求法。心有取捨，障於
T38n1776_p0478a06║平等無取捨義，故非求法。下離見境。「法無處
T38n1776_p0478a07║所」，彰法離相。五陰等法是生見處，名為處所；
T38n1776_p0478a08║真中離此，名無處所。「若著處」下，明其取相不
T38n1776_p0478a09║名求法。第三對中，初離妄心。「法名無相」，彰法
T38n1776_p0478a10║離情。妄識之心妄取虛境，名為相識；真中無
T38n1776_p0478a11║此，名法無相。「若隨相」下，明隨識不名求法。下
T38n1776_p0478a12║離妄境。「法不可住」，彰法離相。妄相境界為心
T38n1776_p0478a13║所依，名為住處；真中無此，名法不住。「若住於」
T38n1776_p0478a14║下，明其取相不名求法。第四對中，初句明離
T38n1776_p0478a15║事識之心。言「法不可見聞覺知」，彰法離情。眼
T38n1776_p0478a16║識名見，耳識曰聞，鼻舌身識說以為覺，意識
T38n1776_p0478a17║云知；於真法中畢竟無此，故云不可見聞覺
T38n1776_p0478a18║知。「若行見」下，明有見等不名求法。下明遠離
T38n1776_p0478a19║事識境界。「法名無為」，彰法離相。六塵境界是
T38n1776_p0478a20║其有為，真中無此故曰無為。「若行」已下，明取
T38n1776_p0478a21║有為不名求法。前明求法必須捨相，次明取
T38n1776_p0478a22║相不名求法。「是故舍利若求法」下，是第三段
T38n1776_p0478a23║結勸捨相。是前取相非求法故，正求法者於
T38n1776_p0478a24║一切法應無所求。上來正教。自下第二明教
T38n1776_p0478a25║利益。由前正教，五百天子知法離相，「於諸法
T38n1776_p0478a26║中得法眼淨」。此法眼淨，初地見道。前舍利弗
T38n1776_p0478a27║念坐為由，第二維摩教正求法，自下第三維
T38n1776_p0478a28║摩因念取坐燈王顯不思事。於中有五：一、問
T38n1776_p0478a29║文殊何等佛土有好上妙師子之坐；二、文殊
T38n1776_p0478b01║具答；三、維摩詰神力取坐；四、大眾同見；五、命
T38n1776_p0478b02║眾俱坐。就初段中，「仁者遊於無量千萬阿
T38n1776_p0478b03║僧祇國，何等佛土有好坐」者，為顯所取坐中
T38n1776_p0478b04║勝也。「師子坐」者，人處不怯，名師子坐。亦可坐
T38n1776_p0478b05║下有師子像，如蓮華坐。十方妙坐，維摩應知，
T38n1776_p0478b06║何故須問？為使人文殊以實具答，就實以彰
T38n1776_p0478b07║不思議力，為是須問。又欲使彼文殊彰遠，寄
T38n1776_p0478b08║遠以顯不思議力，是以須問。自下第二文殊
T38n1776_p0478b09║具答。言「東方」者，辨其方所。言「度三十六恒河
T38n1776_p0478b10║沙國」，彰其遠近。言「有世界名須彌相」，列其國
T38n1776_p0478b11║名。佛號須彌，彰其佛稱。「身長八萬四千由旬」，
T38n1776_p0478b12║明佛身相。「坐高八萬四千由旬嚴飾第一」，辨
T38n1776_p0478b13║其坐相。言高八萬四千由旬，是其佛坐與佛
T38n1776_p0478b14║等量，弟子之坐倍卑於此。出世善根之所出
T38n1776_p0478b15║生，故嚴第一。自下第三維摩聖坐現神力者，
T38n1776_p0478b16║如意通力非餘通等。「彼佛遣」者，神力使來，因
T38n1776_p0478b17║之為遣。「三萬二千」，彰其多也。言「高廣」等，顯其
T38n1776_p0478b18║大也。縱廣四萬二千由旬，故言高廣。「入維摩
T38n1776_p0478b19║室」，現不思議，令人敬也。廣多之坐入於小室，
T38n1776_p0478b20║名示不思議。問曰：下說香積取飯，遣化而往；
T38n1776_p0478b21║今此取坐，何故不然？直現神力，化隨時變，非
T38n1776_p0478b22║可一定。又香積國有人欲來，須化引接；此無
T38n1776_p0478b23║來者，故無化往。自下第四大眾同見。言「諸菩
T38n1776_p0478b24║薩大弟子」等，舉能見人。「昔所未見」，彰化異常。
T38n1776_p0478b25║「其室廣」等，正明所見。「其室廣博悉容三萬二千
T38n1776_p0478b26║坐」等，明內不小。「於毘耶離及閻浮提亦不迫
T38n1776_p0478b27║迮悉見如故」，彰外不大。人聞室廣苞容多坐，
T38n1776_p0478b28║謂改舊室令使寬廣方容多坐，故須宣說於
T38n1776_p0478b29║毘耶等亦不迫迮悉見如故。自下第五命眾
T38n1776_p0478c01║俱坐。於中有二：一、命大菩薩令其俱坐。地上
T38n1776_p0478c02║菩薩，是其大也。二、「新發」下，命小菩薩及聲聞
T38n1776_p0478c03║眾，令其同坐。地前菩薩，是其小也。前中
T38n1776_p0478c04║四句：一、勸文殊與諸菩薩上人俱坐。二、教立
T38n1776_p0478c05║身如彼坐像。坐高身卑恐不相稱，是以教之。
T38n1776_p0478c06║三、「其得通」下，明諸菩薩受其後教，變身如坐。
T38n1776_p0478c07║四、受前勸坐師子坐。後中五句：一、新發菩薩
T38n1776_p0478c08║及弟子眾皆不能昇。二、維摩詰告命令坐。以
T38n1776_p0478c09║前舍利念坐為心，故偏告之。三、舍利弗自辭
T38n1776_p0478c10║不堪。四、維摩詰教禮燈王。五、諸菩薩及舍利
T38n1776_p0478c11║等受教禮佛方始得坐。以是燈王化現境界，
T38n1776_p0478c12║故禮承力方堪昇坐。自下第二因舍利嘆維
T38n1776_p0478c13║摩口說不思議德。恐舍利弗取前為極，除此
T38n1776_p0478c14║更無，故須廣說。文中有二：一、舍利弗嘆前起
T38n1776_p0478c15║後。「居士未有」，是總嘆也。「如是小室乃容受」等，
T38n1776_p0478c16║是別嘆也。二、維摩詰因嘆廣說。說中初言「唯
T38n1776_p0478c17║舍利弗諸佛菩薩有解脫」者，總舉德體。此第
T38n1776_p0478c18║十地所得無量諸解脫中初解脫門，德體無
T38n1776_p0478c19║礙名為解脫，又用自在亦名解脫。「不可思」者，
T38n1776_p0478c20║經中亦名不思議也。通釋是一，於中分別非
T38n1776_p0478c21║無差異。異相如何？據實望情名不思議，據情
T38n1776_p0478c22║望實名不可思。何故如然？據實望情，實外無
T38n1776_p0478c23║情，為是不思、為是不議。是義云何？情相之興
T38n1776_p0478c24║原由妄想，以妄想故妄想法生，如因眠睡夢
T38n1776_p0478c25║境界生，此是初對。妄想既生，心取為有為之
T38n1776_p0478c26║施名。施名心起，名心起已名字隨生，此是兩
T38n1776_p0478c27║對。名字既生，心隨名字取著諸法，名為覺觀。
T38n1776_p0478c28║覺觀起已，發動口言名為言說，此是三對。言
T38n1776_p0478c29║說起已，復隨言說取所說法，是則言說以之
T38n1776_p0479a01║為道、心以為行。由心取法，違順等境一切應
T38n1776_p0479a02║心，此是四對。由是生死之相熾然增長不絕。
T38n1776_p0479a03║契證如實達妄本無，由知無故妄想不生，妄
T38n1776_p0479a04║不生故妄相不起，此初對滅。相不生故，不復
T38n1776_p0479a05║取相為之施名，名心則盡。名心盡故，名字不
T38n1776_p0479a06║起，此兩對滅。名不起故，不復隨名取著諸法，
T38n1776_p0479a07║覺觀心息。覺心息故，不起言說，言說亦止，此
T38n1776_p0479a08║三對滅。言說止故，不復隨言取所說法，當知
T38n1776_p0479a09║此則言語道斷心行隨滅。心行滅故，違順等
T38n1776_p0479a10║境一切皆息，名得涅槃，此四對滅。滅此四重
T38n1776_p0479a11║妄相之心說為不思，離名去說稱曰不議。不
T38n1776_p0479a12║思如是。據情望實，情外有實，情外之實心言
T38n1776_p0479a13║不及，是故名為不思議。今據後門，是故名為
T38n1776_p0479a14║不思議。不思有二：一體、二用。體則淵深，情緣
T38n1776_p0479a15║不及，名不可思；口言不逮，名不可議。用則叵
T38n1776_p0479a16║測，名不可思；用過言限，名不可議。名不思議
T38n1776_p0479a17║解脫門矣。此舉德體，下彰其用。良以此法是
T38n1776_p0479a18║其緣起作用之性，諸佛菩薩證會相應，情相
T38n1776_p0479a19║悉滅。但以法力自然普現無盡之用，如如意
T38n1776_p0479a20║珠能出眾物。諸佛菩薩所得法門例皆同爾，
T38n1776_p0479a21║凡所作用皆是法力，都非心力，故今住此解
T38n1776_p0479a22║脫之門能現無量不思議用。文中初別，「我今
T38n1776_p0479a23║略」下，總結顯多。別中合有十三復次：前之十
T38n1776_p0479a24║二色中自在，後一明其音聲自在。色中初有十
T38n1776_p0479a25║一復次，世界自在；後一明於己身自在。前世
T38n1776_p0479a26║界中十一復次相從為七：一、大小自在，「須彌
T38n1776_p0479a27║入芥」。二、廣狹自在，「海入毛孔」。三、身力自在，亦
T38n1776_p0479a28║得名為運轉自在，「斷取三千擲置他方恒沙
T38n1776_p0479a29║界外，還置本處」。四、修促自在，「七日為劫、劫為
T38n1776_p0479b01║七日」。五、示現自在，「一切世界莊嚴之事，集在一
T38n1776_p0479b02║國示於眾生；一國眾生置之右掌飛到十方，遍
T38n1776_p0479b03║示一切」。六、容受自在，於自身中廣容諸物。於
T38n1776_p0479b04║中有四：一、「十方眾生供養之具，於一毛孔皆
T38n1776_p0479b05║令得見」。二、「十方所有日月星等，於一毛孔普
T38n1776_p0479b06║使見之」。三、「十方世界所有諸風，菩薩悉能吸
T38n1776_p0479b07║著口中而身無損」。四、「十方世界劫盡之火，入
T38n1776_p0479b08║於腹中而不為害」。此四合為容受自在。七、輕
T38n1776_p0479b09║舉自在，「下方過於恒沙世界取一佛土，舉著
T38n1776_p0479b10║上方過恒河沙界，如持針鋒舉一棗葉；雖為
T38n1776_p0479b11║此事，不嬈眾生」。上來明其世界自在，下次明
T38n1776_p0479b12║於己身自在。「住不思議解脫菩薩能以神通
T38n1776_p0479b13║現作佛身，乃至或現輪王等身」。上來明其色
T38n1776_p0479b14║中自在，下次明其音聲自在。「十方世界所有
T38n1776_p0479b15║眾聲，皆能變之令作佛聲，演出苦空無常等
T38n1776_p0479b16║音」。又十方佛所說之法，皆於向前所變聲中
T38n1776_p0479b17║普皆得聞。上來別說。下結顯多。「我今略說解
T38n1776_p0479b18║脫之力，若廣說者窮劫不盡」。自下第三因大
T38n1776_p0479b19║迦葉傷嘆自絕，維摩辨出不思議人。於中初
T38n1776_p0479b20║先迦葉傷嘆，「維摩」下出不思議人。迦葉何因
T38n1776_p0479b21║而為傷嘆？由前聞說不思議德，知己無分，所
T38n1776_p0479b22║以傷嘆。傷嘆之意，為欲使人厭小求大。文中
T38n1776_p0479b23║有三：一、大迦葉聞前所說嘆未曾有。二、「謂舍
T38n1776_p0479b24║利」下，傷己絕分。三、因前二諸天發心。初段可
T38n1776_p0479b25║知。第二段中別有四句：一、明聲聞聞大不解，
T38n1776_p0479b26║先喻、後合。二、「智者」下，明諸菩薩聞說不思解
T38n1776_p0479b27║脫之德，無不解了發心願求。三、「我等何為永
T38n1776_p0479b28║絕根」下，就前第一明小絕分，并彰一切聲聞應
T38n1776_p0479b29║泣。「我等何為永絕其根，於此大乘已如敗種」，
T38n1776_p0479c01║明小絕分。迦葉彰己及餘聲聞證小捨大，無
T38n1776_p0479c02║心趣求，故言我等永絕其根於此大乘已如
T38n1776_p0479c03║敗種，類以顯之。「一切聲聞聞是不思解脫門」
T38n1776_p0479c04║等，明小應泣。失利處重，故「應號泣，聲振三千
T38n1776_p0479c05║大千世界」。四、「一切菩薩應大欣」下，就前第二
T38n1776_p0479c06║明諸菩薩聞大應悟，并說信益。有大心者終
T38n1776_p0479c07║能別證，故應欣慶頂受此法。有信解者受味
T38n1776_p0479c08║難捨，諸邪異法不能傾動，故「一切魔無如
T38n1776_p0479c09║之何」。此四句中，第一第三令人厭小，第二第
T38n1776_p0479c10║四使人欣大。第二竟。自下第三明由前說故
T38n1776_p0479c11║令三萬二千天子發菩提心。自下第二維摩
T38n1776_p0479c12║因前辨出不思議解脫之人。何故須辨？前言
T38n1776_p0479c13║信解不思解脫，一切魔眾無如之何。人喜生
T38n1776_p0479c14║疑，向持世為魔惑亂、佛將成道為魔所嬈，如
T38n1776_p0479c15║是非一，云何而言信解不思，一切魔眾無如
T38n1776_p0479c16║之何？為遮此疑成前所說，故今宣說十方世
T38n1776_p0479c17║界作魔王者，及諸乞求惱菩薩者，多是不思
T38n1776_p0479c18║解脫菩薩，非實凡夫。實凡不能為此事故。信
T38n1776_p0479c19║解不思解脫菩薩，凡夫魔眾無如之何。又復
T38n1776_p0479c20║前明順行現示，未明逆行，故此辨之。文中有
T38n1776_p0479c21║三：一、明十方作魔王者多是菩薩。二、明十方
T38n1776_p0479c22║強乞求者亦是菩薩。三、「是名」下總以結嘆。初
T38n1776_p0479c23║中先明「作魔王者多是不思解脫菩薩」。「以方
T38n1776_p0479c24║便」下，明作所以為化眾生。第二段中，先法、後
T38n1776_p0479c25║喻。法中初先彰聖異凡夫。「凡夫下劣不能」已
T38n1776_p0479c26║下，簡凡異聖，亦得名為舉凡顯聖。前中先明
T38n1776_p0479c27║「十方菩薩有人從乞頭目耳等，多是不思解
T38n1776_p0479c28║脫菩薩」。「以方便」下，明作所為，為誠其心令其
T38n1776_p0479c29║堅固。「所以」下釋，釋彼菩薩獨能所以，先徵、後
T38n1776_p0480a01║解。以此菩薩有威德力，故能逼迫，示諸眾生
T38n1776_p0480a02║如是難行苦行之事，令人力厲堅固所行，亦
T38n1776_p0480a03║令世人都之尊敬。簡凡異聖，文顯可知。喻
T38n1776_p0480a04║中，「譬如龍象蹴踏」，喻前不思菩薩獨能。「非驢
T38n1776_p0480a05║所堪」，喻後凡夫下劣不能。彼十方界修行菩
T38n1776_p0480a06║薩，唯有不思菩薩能逼強抑令施，凡夫不堪。
T38n1776_p0480a07║彼一切處所有龍象，唯大龍象能蹴能踏，非
T38n1776_p0480a08║驢所堪。下結嘆中，「是名智慧方便門」者，行違
T38n1776_p0480a09║攝物，故曰方便。
T38n1776_p0480a10║「觀眾生」者，於此品中明觀眾生虛妄不有而
T38n1776_p0480a11║行無量，就斯標品名觀眾生品。向前兩品合
T38n1776_p0480a12║為初對，此品即為第二對也。於此品中初明
T38n1776_p0480a13║所行，「時維摩室有天女」下彰其所成。與前何
T38n1776_p0480a14║別？前初對中，離過之行以為所行，後明所成；
T38n1776_p0480a15║今此對中，集善之行以為所行，後明所成。約
T38n1776_p0480a16║位且分，離過之行是其地前，成善地上。就所
T38n1776_p0480a17║行中，初明利他；「文殊又問生死有畏當何依」
T38n1776_p0480a18║下，明其自利。前利他中，修四無量以為利他。
T38n1776_p0480a19║四無量義，廣如別章，然今且約三緣分別：一
T38n1776_p0480a20║眾生緣、二者法緣、三者無緣。汎解有三：第一
T38n1776_p0480a21║直就化益分別，如《涅槃》說：諸眾生欲與其利
T38n1776_p0480a22║名眾生緣；緣於一切五欲樂具利眾生法，欲
T38n1776_p0480a23║與眾生，名為法緣；緣如來者名曰無緣，簡前
T38n1776_p0480a24║二故。故《涅槃》云「慈者多緣貧窮眾生」。如來大
T38n1776_p0480a25║師永離貧苦，受第一樂。若緣眾生則不緣佛，
T38n1776_p0480a26║故曰無緣。法亦如是。緣法之時，欲與眾生，不
T38n1776_p0480a27║欲與佛，以是義故名無緣。若爾，何故須緣如
T38n1776_p0480a28║來？為將佛樂與眾生故。若緣佛樂，故與眾生，
T38n1776_p0480a29║應名法緣；為欲簡別世間法故，不名法緣。又
T38n1776_p0480b01║佛是人，故不名法。若佛是人，何故不名眾生
T38n1776_p0480b02║緣乎？為欲簡別所益眾生，是故不得名眾生
T38n1776_p0480b03║緣。第二義者，前二化益、後一觀入，以別三
T38n1776_p0480b04║緣。如《地經》說：緣於一切所益眾生，名眾生緣。
T38n1776_p0480b05║緣於一切化眾生法，名曰法緣。此二化益觀
T38n1776_p0480b06║法空寂，稱曰無緣，此一觀入。第三義者，前一
T38n1776_p0480b07║化益、後二觀入，以別三緣。如《涅槃經》及《地持》
T38n1776_p0480b08║說。緣諸眾生欲與其利，名眾生緣；觀諸眾生
T38n1776_p0480b09║但是五陰生滅法數無我無人，而行慈等，名
T38n1776_p0480b10║為法緣。問曰：無人，云何慈念？諸眾生妄為我
T38n1776_p0480b11║人，定所纏縛為之輪轉。深可哀傷，故得行慈。
T38n1776_p0480b12║又如下釋「菩薩自念：為諸眾生說如斯法，是
T38n1776_p0480b13║真行慈。」如是一切。問曰：無人，為誰說乎？經言
T38n1776_p0480b14║無者，無定性人，非無和合假名眾生，故得為
T38n1776_p0480b15║說。觀眾生五陰法數畢竟空寂，而行慈等，名曰
T38n1776_p0480b16║無緣。問曰：無法，云何行慈？解有兩義：一念眾
T38n1776_p0480b17║生妄為有法之所纏縛不能出離，深可哀傷，
T38n1776_p0480b18║故得行慈。二念為生說如斯法，即是第一義
T38n1776_p0480b19║樂，與人，故得名慈。如是一切。問曰：無人，法亦
T38n1776_p0480b20║不有，為誰宣說？釋言：若就菩薩自觀見法平
T38n1776_p0480b21║等，實無能慈亦無所慈，佛亦如是。是以經言
T38n1776_p0480b22║「平等真法界，佛不度眾生。」據凡望聖，凡外有
T38n1776_p0480b23║聖，聞聖宣說空無我義，便能捨有證入其中，
T38n1776_p0480b24║故得宣說菩薩行慈，佛亦如是。是以經言「眾
T38n1776_p0480b25║生強分別，說佛度眾生。」於此門中更有多義，
T38n1776_p0480b26║廣如別章。三緣如是，然今且約第三一門明
T38n1776_p0480b27║修無量。理實四行齊有三緣，但今文中言有
T38n1776_p0480b28║隱顯。慈無量中備具三緣：初觀眾生人法皆
T38n1776_p0480b29║空而起慈行，即是法緣及無緣義。下以六度
T38n1776_p0480c01║益眾生等，兼具生緣。悲喜捨中唯眾生緣，餘
T38n1776_p0480c02║略不論，良以是中慈為行體，故備三緣；餘三
T38n1776_p0480c03║行用，故唯生緣。就前慈中初明修相，「行寂滅」
T38n1776_p0480c04║下，明其相成。修在緣觀，成在真心。修中初觀
T38n1776_p0480c05║人法皆空，即是法緣及無緣觀。「文殊言」下，依
T38n1776_p0480c06║觀修慈。前中文殊先問起發，「云何菩薩觀於
T38n1776_p0480c07║眾生」；「維摩」下答。文別有二：一、觀生空，即是法
T38n1776_p0480c08║緣；二、「如無色界色」已下，明觀法空，即是無緣。
T38n1776_p0480c09║生空觀中有十五句，皆借喻顯。前之一喻別舉
T38n1776_p0480c10║別合，後十四喻併舉總合。此有何別？初之十
T38n1776_p0480c11║句就相明虛，明五陰相虛無神主；後之五句
T38n1776_p0480c12║就情說無，妄情所取畢竟不有。如第五大、第
T38n1776_p0480c13║六陰等。又前十句觀相虛假破去人性，後之
T38n1776_p0480c14║五句觀理空寂破去人相。前十句中，「譬如幻
T38n1776_p0480c15║師見所幻人」，立喻顯法。幻師知幻了了不真，
T38n1776_p0480c16║故取為喻。「菩薩觀生為若此」者，合之顯法。下
T38n1776_p0480c17║「如智者見水月」等，轉喻顯法。「智者見於水中
T38n1776_p0480c18║月」等，知實非有。菩薩生觀實知非有，故取
T38n1776_p0480c19║為喻。說何為水？名何以為空中之月？將何以
T38n1776_p0480c20║為水中之月？總取水月況生無實，不勞別對。
T38n1776_p0480c21║若欲細合，汎解有二：一約眾生分齊以論、二
T38n1776_p0480c22║約法說。約生論者，曲有兩義：一起我見、二起
T38n1776_p0480c23║我相。若起我見，陰法如水。我見之心，如水中
T38n1776_p0480c24║月。於此門中，本識之心及本識中無始薰習
T38n1776_p0480c25║我見種子，如空中月。由依此本，於彼妄想五
T38n1776_p0480c26║陰法中我妄想生，如水中月。故《地持》云「久遠
T38n1776_p0480c27║積習我我所」，著於五受陰，起我妄想，此復為
T38n1776_p0480c28║本，如空中月。於彼事相五陰法中我人見
T38n1776_p0480c29║起，如水中月。故《地持》云「依我妄想起身見我
T38n1776_p0481a01║慢」，若起我想妄心如水，五陰集用我人之相
T38n1776_p0481a02║如水中月。於此門中，佛性緣起集用之我，及
T38n1776_p0481a03║本識中無始薰習我塵種子，如空中月。由依
T38n1776_p0481a04║此本，我妄想中妄相五陰集用人現，如水中
T38n1776_p0481a05║月。此復為本，如空中月，於彼事識我見心中，
T38n1776_p0481a06║五陰集用我人相現，如水中月。妄心妄境宜
T38n1776_p0481a07║相起故。約法論者亦有二種：一起妄心，二
T38n1776_p0481a08║起妄心本識之，心及本識中無始熏習妄想
T38n1776_p0481a09║種子，如空中月。由依此本，於彼妄相虛偽法
T38n1776_p0481a10║中心想見等妄想心生，如水中月。此復為本，
T38n1776_p0481a11║如空中月，於彼事相陰界入中事識心生，如
T38n1776_p0481a12║水中月。若起妄法，妄心為水，妄法如似水中
T38n1776_p0481a13║之月。於此門中，佛性緣起陰界入法，及本識
T38n1776_p0481a14║中無始熏習法塵種子，如空中月。由依此本，
T38n1776_p0481a15║妄想心中陰界入等虛偽相現，如水中月。此
T38n1776_p0481a16║復為本，如空中月。事識心中陰界入等事相
T38n1776_p0481a17║法起，如水中月。汎論如是。今約眾生分齊言
T38n1776_p0481a18║耳。水月既然，鏡中像等類亦同爾。後五句中，
T38n1776_p0481a19║妄情所取我性本無，是故說言如第五大、第
T38n1776_p0481a20║六陰等。又復假名人相亦無，是以說言如第
T38n1776_p0481a21║五大、第六陰等。於色法中，唯有地水火風四
T38n1776_p0481a22║大，更無第五。成身法中，唯有五陰，更無第六。
T38n1776_p0481a23║「如第七情」，情猶識也，於事識中唯有六識，更
T38n1776_p0481a24║無第七。何故如是？六根之外無第七根，六塵
T38n1776_p0481a25║之外無第七識。通妄及真說七說八，理亦無
T38n1776_p0481a26║傷。今唯就事，故無第七。生識法中，唯有六根
T38n1776_p0481a27║及與六塵十二入法，無第十三。根塵識等隨
T38n1776_p0481a28║別開分，唯十八界無第十九。良以此等畢竟
T38n1776_p0481a29║無法，似身無我，故取為喻。法空觀中，先喻、後
T38n1776_p0481b01║合。喻別十五，言皆可知。上來觀生，明其法緣
T38n1776_p0481b02║及無緣義。下明修慈。於中文殊先問起發，若
T38n1776_p0481b03║作是觀，不見人法，云何行慈？「維摩」下答。菩薩
T38n1776_p0481b04║觀無，自念為生說如斯法，是真行慈。是義云
T38n1776_p0481b05║何？為生說前空無我法，能令眾生捨有證空，
T38n1776_p0481b06║即是第一義樂與人，故得名慈。問曰：無人，為
T38n1776_p0481b07║誰說乎？此如上解。前明修相。自下第二明其
T38n1776_p0481b08║成相，先辨、後結。辨中有二：一、明慈體性；二、「行
T38n1776_p0481b09║羅漢」下，明慈行德。明慈體中，句別有九，相從
T38n1776_p0481b10║為四。初有五句，明慈離相；次有兩句，明慈體
T38n1776_p0481b11║堅；次有一句，明慈體淨；下有一句，明慈體廣。
T38n1776_p0481b12║此慈佛性真心為體，真心離相常住不壞，清
T38n1776_p0481b13║淨廣大慈亦如之，故此文中隨而具辨。前離
T38n1776_p0481b14║相中，初句是總、後四是別。前就總中，「行寂滅
T38n1776_p0481b15║慈」，列其名字。慈體無為，遠離一切煩惱業苦，
T38n1776_p0481b16║故云寂滅。「無所生故」，釋顯其相。證實離妄，故
T38n1776_p0481b17║無所生。就後別中，「行不熱慈」，離煩惱因。煩惱
T38n1776_p0481b18║燒人名之為熱，慈行離之故曰不熱。「無煩」釋
T38n1776_p0481b19║之。「行等之慈」，離煩惱果。無有三世分段果別，
T38n1776_p0481b20║故名為等。「等三世故」，釋顯其相。「行無諍慈」，明
T38n1776_p0481b21║離業因。善惡相違名之為諍，慈行離此故曰
T38n1776_p0481b22║不諍。「無起」釋也。「行不二慈」，明離業果。「內外不
T38n1776_p0481b23║合」，釋顯其相。十二入中，六根名內、六塵名外，
T38n1776_p0481b24║內外和合能生六識，故名為合。菩薩真慈證實
T38n1776_p0481b25║以成，契實真慈，性如虛空無內外別，是故名
T38n1776_p0481b26║為內外不合。此前五句明慈離相，次有兩句
T38n1776_p0481b27║明慈體堅。「行不壞慈」，不為緣沮。慈即佛性體，
T38n1776_p0481b28║離相慈亦如之，故緣不壞。「畢竟盡故」，釋不壞
T38n1776_p0481b29║義。離相窮極，名畢竟盡。「行堅固慈」，自體堅固。
T38n1776_p0481c01║「心無毀故」，釋顯堅義。真心為體，故不可毀，無
T38n1776_p0481c02║毀故堅。次有一句明慈體淨。「行清淨慈」，列其
T38n1776_p0481c03║名字。「諸法性淨」，釋顯其相。如來藏中妙淨法
T38n1776_p0481c04║界名諸法淨，慈即彼成，故慈淨矣。下有一句
T38n1776_p0481c05║明慈體廣。「行無邊慈」，列其名字。「如空」釋也。理
T38n1776_p0481c06║性平等名為虛空，慈行同彼，名如虛空。虛空
T38n1776_p0481c07║界廣無有分限，慈行亦爾，故曰無邊。前明慈
T38n1776_p0481c08║體，下明慈德。德義虛融行無不統，無不統故
T38n1776_p0481c09║一備一切、一切成一。一備一切，慈通眾行，故
T38n1776_p0481c10║《涅槃》云「我說是慈有無量門」。一切成一，萬行
T38n1776_p0481c11║皆慈，故此文中遍就諸行以彰慈矣。於中初
T38n1776_p0481c12║先約人分異，「行自然」下約行辨異。前約人中，
T38n1776_p0481c13║從下向上次第論之。「行羅漢慈」，約人列名。「破
T38n1776_p0481c14║結」釋也。羅漢專以斷結為行，故慈行中有破
T38n1776_p0481c15║結義，說為羅漢。外國語中三名相逼，一阿羅
T38n1776_p0481c16║漢，此云無生，亦云無者。二阿盧漢，此云殺賊。
T38n1776_p0481c17║三阿羅呵，此云應供。今破結賊，當阿盧漢；而
T38n1776_p0481c18║賢聖中多無此名，故就羅漢明破結賊。「行菩
T38n1776_p0481c19║薩慈」，約人列名。「安生」釋也。菩薩專以安生為
T38n1776_p0481c20║行，故於慈中有安生義，說為菩薩。「行如來慈」，
T38n1776_p0481c21║約人列名。「得如」釋也。乘如實道來成正覺，是
T38n1776_p0481c22║如來義，故慈行中有證如義，說為如來。「行佛
T38n1776_p0481c23║之慈」，約人列名。「覺生」釋也。自覺覺他是其佛
T38n1776_p0481c24║義，故慈行中有覺生義，說為佛慈。問曰：今此
T38n1776_p0481c25║明菩薩行，菩薩正應行菩薩慈，云何宣說行
T38n1776_p0481c26║羅漢慈乃至佛慈？菩薩遍學一切法故。上來
T38n1776_p0481c27║約人，自下第二約行辨異。於中合有十六句
T38n1776_p0481c28║別，通論慈行俱是利他，隨相且分。初之三句
T38n1776_p0481c29║自行利人，次有一句化行益物，次有七句自
T38n1776_p0482a01║行利人，下有五句化行益物。就初三中，「行自
T38n1776_p0482a02║然慈」，列其名字。「無因」釋也。如涅槃說：因世諦
T38n1776_p0482a03║慈得第一義慈。第一義慈不從因緣，此亦如
T38n1776_p0482a04║之。修時假緣，得實反望，從來無因。無因可從，
T38n1776_p0482a05║故曰自然。「行菩提慈」，列其名字。菩提，胡語，此
T38n1776_p0482a06║翻名道，圓通之道說為菩提。慈行圓通，故名
T38n1776_p0482a07║菩提。「等一味故」，釋顯其相。證菩提時，體外無
T38n1776_p0482a08║緣，故等一味，義如上辨。「行無等慈」，列其名字。
T38n1776_p0482a09║下不能齊，故曰無等。「斷諸愛故」，釋顯其相。體
T38n1776_p0482a10║真窮極，上無所欣，名斷諸愛。次下一句化行
T38n1776_p0482a11║益物。「行大悲慈」，列其名字。分相論之，慈悲各
T38n1776_p0482a12║異；今據攝相，悲亦成慈。「導以大乘」，釋顯其相。
T38n1776_p0482a13║次七復明自行利人。於中初句是其證行，後
T38n1776_p0482a14║六教行。前證行中，「行無厭慈」，列其名字。行常
T38n1776_p0482a15║在空故曰無厭；亦可依空常化不惓，故曰無
T38n1776_p0482a16║厭。「觀空無我」，釋顯其相。下教行中六度差別。
T38n1776_p0482a17║「行法施慈」，就檀明慈。檀有財、法、無畏之別，今
T38n1776_p0482a18║論法施，餘略不辨。「無遺惜故」，釋顯其相。有法
T38n1776_p0482a19║盡施，故無遺惜。「行持戒慈」，就戒明慈。戒行教
T38n1776_p0482a20║人，名持戒慈。「化毀」釋也。「行忍辱慈」，就忍明慈。
T38n1776_p0482a21║忍行安他，名忍辱慈。「護彼我故」，釋顯其相。護
T38n1776_p0482a22║是捨義，捨於彼我，故不親己疎礙於彼而行惱
T38n1776_p0482a23║害。「行精進慈」，就進明慈。勤化眾生，名精進慈。
T38n1776_p0482a24║「荷負眾生」，釋顯其相。「行禪定慈」，就禪明慈。禪
T38n1776_p0482a25║行益人，故名為慈。「不受味故」，釋顯其相。得禪
T38n1776_p0482a26║愛著，名為受味，味則捨他。菩薩不味，故能化
T38n1776_p0482a27║益。「行智慧慈」，就慧明慈。慧行益人，名智慧慈。
T38n1776_p0482a28║「無不知時」，釋顯其相。善知眾生應受化時，隨
T38n1776_p0482a29║而攝取，名無不知。此前七句約就自行以論
T38n1776_p0482b01║慈益，下五復明化行益物。於中初句化他身
T38n1776_p0482b02║巧，中間三句化他心淨，末後一句化他行益。
T38n1776_p0482b03║化他巧中，「行方便慈」，列其名字。化行善巧，故
T38n1776_p0482b04║曰方便。「一切示現」，釋顯其相。巧現異化，故曰
T38n1776_p0482b05║方便。如觀世音種種異現，名為方便。化他心
T38n1776_p0482b06║中，「行無隱慈」，化他心直。心無諂偽，故無隱覆。
T38n1776_p0482b07║「直心清淨」，釋顯其相。行深心慈，化他心慇。化
T38n1776_p0482b08║心慇厚，故名為深。「不雜」釋之。以心深故，不雜
T38n1776_p0482b09║懈怠。又以深故，不雜異求。「行無誑慈」，化他心
T38n1776_p0482b10║實。實心饒益，故無虛誑。「不虛」釋也。化他益中，
T38n1776_p0482b11║「行安樂慈」，列其名字。「令得佛樂」，釋其相。上來
T38n1776_p0482b12║別論。「菩薩之慈為若此也」，總以結之。上來慈
T38n1776_p0482b13║竟。下次明其悲喜捨行。皆初文殊問以起發，
T38n1776_p0482b14║維摩後答。「何謂為悲」，問悲無量。「所作功德皆
T38n1776_p0482b15║與一切眾生共之」，對問辨釋。餘處多說與樂
T38n1776_p0482b16║名慈、拔苦稱悲。依如《涅槃》，除無利益拔苦名
T38n1776_p0482b17║慈，與其利樂說以為悲。今此所論悉不同彼，
T38n1776_p0482b18║利他行體說以為慈，所得共他目之為悲。隨
T38n1776_p0482b19║己所得盡欲與他，名共一切。「何謂為喜」，問喜
T38n1776_p0482b20║無量。「有所饒益歡喜無悔」，對問辨釋。餘處
T38n1776_p0482b21║多說，見他得利慶悅名喜。今此益他不悔名
T38n1776_p0482b22║喜，義之左右。「何謂為捨」，問捨無量。「所作福祐
T38n1776_p0482b23║無所悕望」，對問辨釋。福利眾生蔭祐一切，不
T38n1776_p0482b24║悕名利、不望及報，捨此貪求故名為捨。經中
T38n1776_p0482b25║說捨汎有七種：一、心性平等，亡懷稱捨。情無
T38n1776_p0482b26║存著，故曰亡懷。二、於眾生捨離一切怨親等
T38n1776_p0482b27║礙，目之為捨。三、捨一切貪瞋等過，名之為捨。
T38n1776_p0482b28║四、見生得脫不復憂念，放捨名捨。五、證空平
T38n1776_p0482b29║等，離相名捨。六、自捨己樂施與他人，說之為
T38n1776_p0482c01║捨，如《涅槃》說。七、益眾生無所希望，名之為捨。
T38n1776_p0482c02║今此所論，義當後門。上來利他，下明自行。於
T38n1776_p0482c03║中合有十二問答，相從為三：初一明求一切
T38n1776_p0482c04║智心；次一明其念眾生心；後十明其離有為
T38n1776_p0482c05║心。此三巧觀，互以相成。就初番中，文殊先問。
T38n1776_p0482c06║「生死有畏當何所依」，問以起發。「維摩」下答。「當
T38n1776_p0482c07║依如來功德力」者，依求佛智度生死也。依義
T38n1776_p0482c08║不同，汎釋有三：一、異相歸依，依憑他佛而度
T38n1776_p0482c09║生死；二、自德歸依，自求當來菩提功德；三、自
T38n1776_p0482c10║實歸依，三歸真性是己自體，息妄趣求名曰
T38n1776_p0482c11║歸依。如《涅槃》說。今此所說，義當第二。自依當
T38n1776_p0482c12║來所成佛歸而治生死。第二、深念眾生心中，
T38n1776_p0482c13║文殊先問，「欲依如來當於何住」。「維摩」下答，「當
T38n1776_p0482c14║住度脫一切眾生」。無上菩提獨善不階，故求
T38n1776_p0482c15║佛德須度眾生。此舉化他，自成佛法。第三、厭
T38n1776_p0482c16║離有為心中，有十問答。初四問答尋其行原，
T38n1776_p0482c17║後六問答推其患本。就前四中，初二問答明
T38n1776_p0482c18║離煩惱，後二離業。離煩惱中，「欲度眾生當何
T38n1776_p0482c19║所除」，問先起後。「除其煩惱」，對問辨釋。自有煩
T38n1776_p0482c20║惱不能解人，故欲度生須斷煩惱。「欲除煩惱
T38n1776_p0482c21║當何所行」，問前起後。「當行正念」，對問辨釋。一
T38n1776_p0482c22║切煩惱由邪念生，故斷煩惱須行正念。就離
T38n1776_p0482c23║業中，「云何行正」，問前起後。「答曰當行不生不
T38n1776_p0482c24║滅」，略明離業。「何法不生何法不滅」，問前起後。
T38n1776_p0482c25║「不善不生、善法不滅」，廣明離業。不善不生，教其
T38n1776_p0482c26║離障；善法不滅，教其修治。上來四番尋其行
T38n1776_p0482c27║原，下六問答推其患本。初「善不善孰為本」者，
T38n1776_p0482c28║問前起後。孰謂誰也，前善不善用誰為本？「身
T38n1776_p0482c29║為本」言，對問辨釋。五陰報身而為本也。「身孰
T38n1776_p0483a01║為本」，轉問身本。「欲貪本」者，明其陰身四住煩
T38n1776_p0483a02║惱而為本也。四住惑中貪欲增強，受身所依，
T38n1776_p0483a03║故偏舉之。「又問欲貪孰為本」者，轉問貪本。「答
T38n1776_p0483a04║曰虛妄分別本」者，明前四住用七識中虛妄
T38n1776_p0483a05║分別而為本也。於彼妄心所起法中，分別違
T38n1776_p0483a06║順好惡等異，名妄分別。猶《地持》中念不念等
T38n1776_p0483a07║三種妄想，依此三妄起貪恚癡，故為貪本。「又
T38n1776_p0483a08║問虛妄孰為本」者，轉問妄本。「答曰顛倒想為
T38n1776_p0483a09║本」者，明妄分別七識心體而為本也。七識妄
T38n1776_p0483a10║心是想見三倒所收，名顛倒想。非四顛倒，
T38n1776_p0483a11║四倒乃是四位所攝，非虛妄本，故宜別之。此
T38n1776_p0483a12║顛倒想，猶《地持》中自性差別攝受積聚三妄所
T38n1776_p0483a13║攝。「又問倒想孰為本」者，轉問倒本。「無住本」者，
T38n1776_p0483a14║明前倒想八識真心而為本也。如人眠夢報
T38n1776_p0483a15║心為本，真心無緣無所依託，故曰無住。「又問
T38n1776_p0483a16║無住孰為本」者，轉問真本。「答曰無住則無本」
T38n1776_p0483a17║者，明真體常，更無依託，所以無本。如色依空，
T38n1776_p0483a18║空更無本。「文殊師利從無住本立一切法」者，
T38n1776_p0483a19║明從真心建立一切虛妄法也。故經宣說「三
T38n1776_p0483a20║界虛妄，唯真心作。」若知此本，虛妄之法自然
T38n1776_p0483a21║息滅，故須推之。品初至此明其所行。
T38n1776_p0483a22║維摩義記卷第三（本）
T38n1776_p0483a23║
T38n1776_p0483a24║
T38n1776_p0483a25║維摩義記卷第三（末）
T38n1776_p0483a26║
T38n1776_p0483a27║下明所成。所行是其功用之道，所成是其無
T38n1776_p0483a28║功用德。所成有二：一所成人、二所成事。依前
T38n1776_p0483a29║利他，化益天女，成就出世不思議德，名所成
T38n1776_p0483b01║人。依前自利，成就淨報所居之室具八未有
T38n1776_p0483b02║名所成事。此皆寄約維摩顯之，理通一切。文
T38n1776_p0483b03║中有三：一、明天女聞說現身；二、「即以天華散
T38n1776_p0483b04║菩薩」下寄化顯德；三、「爾時維摩語舍利」下，辨實
T38n1776_p0483b05║顯德。就初段中，「時維摩室」，彰其處也。「有一天
T38n1776_p0483b06║女」，列其人也。此乃鬼神，通名為天，與《華嚴》中
T38n1776_p0483b07║夜天相似。「見諸大人聞所說法」，彰現所由。「便
T38n1776_p0483b08║現其身」，正明現身。聞說心喜，所以現身。又此
T38n1776_p0483b09║天女因說成德，德成起用，用應物情，所以現
T38n1776_p0483b10║身。第二寄化顯德之中，宗意有二：第一為顯
T38n1776_p0483b11║天女之德，第二為彰維摩之室具八未有。隨
T38n1776_p0483b12║文以求，言義有八：一、明菩薩於華不著；二、「舍
T38n1776_p0483b13║利言天止此室其已久」下，不離文字而說解
T38n1776_p0483b14║脫；三、「舍利不復已離婬怒癡」下，不離三毒而
T38n1776_p0483b15║得解脫；四、「舍利言善哉」已下，明無得證；五、「舍
T38n1776_p0483b16║利問汝於三乘為何求」下，明其所求；六、「舍利
T38n1776_p0483b17║言汝何以不轉女身」下，明無所轉；七、「舍利問
T38n1776_p0483b18║汝於此沒當生何」下，明無所生；八、「舍利問汝
T38n1776_p0483b19║久如得三菩提」下，明無所得。就此八中，兩門
T38n1776_p0483b20║分別：一、遣相分別，無得無離。二、顯實分別，實
T38n1776_p0483b21║得實離。遣相門中，相從為四：一明無離、二明
T38n1776_p0483b22║無得、三明無捨、四明無取。八中初三明其無
T38n1776_p0483b23║離，次一無得，次二無捨，後二無取。是義云
T38n1776_p0483b24║何？初之三分，明諸菩薩知相即如，三業無離，
T38n1776_p0483b25║初一身業不離五塵，第二口業不離文字，第
T38n1776_p0483b26║三意業不離三毒。其次一分，明諸菩薩知如
T38n1776_p0483b27║絕相，無得無證。如外無心，故無能得亦無心
T38n1776_p0483b28║外如相可取，故無所證。其次兩分，復明菩薩
T38n1776_p0483b29║知相即如身心無捨，於中初分明其內心不
T38n1776_p0483c01║捨三乘，後明身報不捨女像。後之兩分，復明
T38n1776_p0483c02║菩薩知如絕相無生無取，於中初分明身平
T38n1776_p0483c03║等無生可取，後分明其內心平等無果可取。
T38n1776_p0483c04║遣相如是。顯實門中相從為六，義為三對。言
T38n1776_p0483c05║其六者，初之一分，寄對聲聞，明如實治，處塵
T38n1776_p0483c06║不染。次有兩分，寄對聲聞，明如實脫，在
T38n1776_p0483c07║垢無縛。此二一對。次有一分，明如實德無證
T38n1776_p0483c08║為證。次有一分，明如實願三乘等求。此二一
T38n1776_p0483c09║對。次有兩分，明如實身現無所捨、當無所生。
T38n1776_p0483c10║末後一分，明如實心無得為得。此二一對。就
T38n1776_p0483c11║初段中，文別有六：第一、天女為欲誡諸菩薩
T38n1776_p0483c12║聲聞心行差別，以華普散。二、「華至」下明諸菩
T38n1776_p0483c13║薩聲聞心別華至有異。以諸菩薩離相心成，
T38n1776_p0483c14║華至則落；聲聞弟子取相未遣，華至不墮。三、
T38n1776_p0483c15║「一切弟子神力去」下，明諸聲聞恥花偏著，神
T38n1776_p0483c16║力遣之而不能去。四、「爾時天女問舍利」下，天
T38n1776_p0483c17║女問其去花之意。五、舍利答花綵非是出家
T38n1776_p0483c18║嚴具，名不如法。六、「天曰」下，天女隨答以理教
T38n1776_p0483c19║呵。於中先呵，「若於佛法出家」已下以理教示。
T38n1776_p0483c20║就前呵中，「勿謂此花為不如法」，隨答正呵。「所
T38n1776_p0483c21║以」下釋，先徵、後解。花無分別，明患非境。「仁者
T38n1776_p0483c22║自生分別想耳」，推過歸人。就下教中六句三
T38n1776_p0483c23║對，皆初非小，後顯其大。三中初對約行分異，
T38n1776_p0483c24║第二約心，第三約惑。初中，「若於佛法出家
T38n1776_p0483c25║有所分別為不如法」，是非小也。「若無分別是
T38n1776_p0483c26║如法」等，是顯大也。若無分別是則如法，汎
T38n1776_p0483c27║立道理。「觀諸菩薩花不著」下，就大顯德。此是
T38n1776_p0483c28║初對。「譬如人畏非人得便，如是弟子畏生死
T38n1776_p0483c29║故，色聲香味觸得其便」，此復非小。「已離畏者
T38n1776_p0484a01║一切五欲不能為也」，還是顯大。此是兩對。「結
T38n1776_p0484a02║習未盡花著身耳」，此復非小。「結習盡者花不
T38n1776_p0484a03║著也」，此復顯大。此三對三番非小令人厭捨，
T38n1776_p0484a04║三番顯大使人慕求。自下第二明即文字而
T38n1776_p0484a05║說解脫。於中四對：一、舍利問「天止此室其已
T38n1776_p0484a06║久如」。久近如何，故曰久如。天女具答「如耆年
T38n1776_p0484a07║解脫」。年長曰耆。天女以彼舍利長舊呼為耆
T38n1776_p0484a08║年。耆年脫來，我居此室。二舍利錯解「止此久
T38n1776_p0484a09║耶」。天女尋徵「耆年解脫亦何如久」。天女之意，
T38n1776_p0484a10║將舍利弗平性無縛以為解脫，此解脫來無有
T38n1776_p0484a11║時節。取彼類己身之實性，安住維摩如實
T38n1776_p0484a12║境界亦無久近，凡聖所依實無二故。舍利今
T38n1776_p0484a13║者謂得道來名為解脫，將此類彼，故答久耶。
T38n1776_p0484a14║天女知錯，故即徵責，耆年解脫亦何如久。三
T38n1776_p0484a15║舍利覺失，默然不答。天女尋責，「如何耆舊大
T38n1776_p0484a16║智而默」。道其耆舊彰其學久，云其大智顯其
T38n1776_p0484a17║能答。仁既耆舊而有大知，何故默然？四舍利
T38n1776_p0484a18║反答「其解脫者無所言說，故吾於是不知所
T38n1776_p0484a19║云」。天女因答，以理教呵。於中四句：一、以理正
T38n1776_p0484a20║教。「言說文字皆解脫相」，何須捨言？二、「所以」下
T38n1776_p0484a21║釋，先徵、後解。言「解脫者非內非外不在兩間」，
T38n1776_p0484a22║明脫同字。文字亦不內不外、不在兩間，明字
T38n1776_p0484a23║同脫。是義云何？十二入中六根名內、六塵名
T38n1776_p0484a24║外，約對此二說為兩間。字脫體實皆無所有，
T38n1776_p0484a25║體既不有說何為內、說何為外及在兩間？此
T38n1776_p0484a26║義不異，故說文字皆解脫相，謂同解脫之實
T38n1776_p0484a27║相耳。三、以理結呵。「是故舍利無離文字說解
T38n1776_p0484a28║脫也」。四、「所以」下釋，先徵、後解。「一切諸法皆解
T38n1776_p0484a29║脫相」，類以顯之。諸法性寂，無定無繫，即是解
T38n1776_p0484b01║脫。文字亦爾，是故不應捨離文字別說解脫。
T38n1776_p0484b02║自下第三明即三毒而辨解脫。舍利初問。「不
T38n1776_p0484b03║復以離婬怒癡等為解脫乎」，舍利聞前一切諸
T38n1776_p0484b04║法是解脫相，故為此問。「天女」下答。「佛為慢人
T38n1776_p0484b05║說離婬等為解脫」者，簡小異大。小乘之人實
T38n1776_p0484b06║未究竟，生究竟相名增上慢，佛為是人說離
T38n1776_p0484b07║婬等以為解脫。婬即是貪，怒即是瞋，癡即是
T38n1776_p0484b08║無明。「若無慢者佛說婬等即是解脫」，彰大異
T38n1776_p0484b09║小。婬怒癡等云何即是？解有兩義：一、就化說。
T38n1776_p0484b10║諸佛菩薩雖得涅槃而常現起，故下文言「八
T38n1776_p0484b11║萬四千諸煩惱門，而諸眾生為之疲勞，諸佛
T38n1776_p0484b12║即以此法而作佛事。」又復下說「菩薩現起一
T38n1776_p0484b13║切煩惱，名通佛道。」《地經》說為發起勝行。二、就
T38n1776_p0484b14║實說。貪瞋癡等用真為體，窮其體性即真解
T38n1776_p0484b15║脫，故經說言：凡夫未成佛，菩提為煩惱；聖若
T38n1776_p0484b16║成佛時，煩惱即菩提。共此相似。如人迷解，迷
T38n1776_p0484b17║方即正，非於迷外別求正方。解知貪等即真
T38n1776_p0484b18║解脫，雖得解脫，不捨貪等。自下第四明無得
T38n1776_p0484b19║證。初先舍利嘆問起發。「汝何所得，以何為證，
T38n1776_p0484b20║辨乃如是」。「天女」下答。「無得無證故辨如是」，以
T38n1776_p0484b21║理正解何者是得、何者是證，而復宣說無得
T38n1776_p0484b22║無證。然得與證，通釋是一，隨義別分異有三
T38n1776_p0484b23║種：一、約解行二門分別。解觀納法名之為得，
T38n1776_p0484b24║行心相應說以為證。二、約空有二行分別。有
T38n1776_p0484b25║行成就說以為得，空行成就說以為證。三、約
T38n1776_p0484b26║滅道二門分別。道行成就名之為得，滅果相
T38n1776_p0484b27║應說以為證。無得無證，汎解有三：一、約人分
T38n1776_p0484b28║別。得證在人，菩薩見實知無我人，故無得證。
T38n1776_p0484b29║與前文中「眾生彌勒如故無得」其義相似。二、
T38n1776_p0484c01║約法分別。法謂身心，身心契會名得名證。菩
T38n1776_p0484c02║薩窮觀身心本無，故無得證。與上文中「菩提
T38n1776_p0484c03║不可身得心得」其義相似。三、就理分別。如理
T38n1776_p0484c04║空寂無可悕取，故無得證。又如體常不可取
T38n1776_p0484c05║捨，故無得證。又如無處，故無得證。與下文中
T38n1776_p0484c06║「菩提無處無得」相似。由去妄想得證之情，實
T38n1776_p0484c07║慧無礙，故辨如是。「所以」下釋，先徵、後解。「若有
T38n1776_p0484c08║得證則於佛法為增上慢」，舉失顯得。見我能
T38n1776_p0484c09║證增上之法名增上慢，有得證者必有此過，
T38n1776_p0484c10║我無此過故無得證。自下第五明其所求。初
T38n1776_p0484c11║舍利弗問以起發。「汝於三乘為何志求」。「天女」
T38n1776_p0484c12║下答。文別有二：一、就化他，三乘等求。以聲聞
T38n1776_p0484c13║法化眾生故，我為聲聞；以因緣法化眾生故，
T38n1776_p0484c14║我為辟支佛；大悲化生，我為大乘。二、就自利，
T38n1776_p0484c15║唯求大乘。於中有四：初一喻一合，汎明一切
T38n1776_p0484c16║入此室者，但求佛德不樂二乘。法從喻稱，故
T38n1776_p0484c17║說為香。二、「其有釋梵四王」已下，舉他類己。明
T38n1776_p0484c18║一切眾入此室者，聞斯上人講說妙法，皆樂
T38n1776_p0484c19║佛香發心求。三、「吾止此」下，明己同他。入此室
T38n1776_p0484c20║來純聞大乘發心願求，此即顯己維摩所成。
T38n1776_p0484c21║「吾止此室十二年」者，彰其時分，即相而辨居
T38n1776_p0484c22║其室來始十二年。約法以論，菩薩住於一一
T38n1776_p0484c23║地中，若攝一切諸地功德，天女所成十二住
T38n1776_p0484c24║德皆依此成，名十二年。「初不聞說聲聞辟支」，
T38n1776_p0484c25║明己不求小乘所以。「但聞菩薩大慈大悲」，明
T38n1776_p0484c26║己偏求大乘所由。四、「此室常現八未曾」下，總明
T38n1776_p0484c27║自地入此室中求大所以。以此室中具八未
T38n1776_p0484c28║有，故有入者悉皆求大不求餘乘。此即彰彼
T38n1776_p0484c29║維摩所成不思議事。於中初列八未有事。「誰
T38n1776_p0485a01║有見斯不思議」下，約事顯心。前中初總、次列、
T38n1776_p0485a02║後結，文顯可知。自下第六明無所轉。初先舍
T38n1776_p0485a03║利問以起發，「汝德如是應當自在，女身弊惡，
T38n1776_p0485a04║今有何以不轉女身？」「天女」下答，明其無轉。於
T38n1776_p0485a05║中有三：第一、天女明己無轉，令其生信。二、「譬
T38n1776_p0485a06║如」下，寄喻反問，令其生解。三、「即時天女以神
T38n1776_p0485a07║通」下，變女在彼令其證知。初中「我從十二年
T38n1776_p0485a08║來」，彰其分齊。居其室來求女不得，故云十二。
T38n1776_p0485a09║「求女人相了不可得，當何轉」者，正明無轉。男
T38n1776_p0485a10║女之相就陰身說，觀陰體空，故求不得。求既
T38n1776_p0485a11║不得，知何所轉？第二段中，初先就喻反問舍
T38n1776_p0485a12║利。「譬如幻師化作幻女，若有人問何以不轉，
T38n1776_p0485a13║為正問不？」幻師即是天女真身，化作幻女天
T38n1776_p0485a14║女應身，問人即是舍利弗是。次舍利弗以理
T38n1776_p0485a15║正答。「不也」總答。「幻無定相當何所轉」，釋以辨
T38n1776_p0485a16║答。「天女」下，即取其所答類顯諸法，彰問不應。
T38n1776_p0485a17║「一切諸法亦復如是無有定相」，汎舉諸法類
T38n1776_p0485a18║同前幻。「云何乃」下，彰問不應。第三段中，文
T38n1776_p0485a19║別有二：一、就舍利變男為女，令知無轉。二、「即
T38n1776_p0485a20║時天女還攝神」下，就舍利弗變女為男，令知
T38n1776_p0485a21║無在。前中五句：一、「天女以力變舍利弗令如
T38n1776_p0485a22║天女，天自化身如舍利弗」，此即八地，能以自
T38n1776_p0485a23║身作眾生身、以眾生身作自身矣。二、天女問，
T38n1776_p0485a24║「何以不轉」。三、舍利答。「以天女像」，身為女也。
T38n1776_p0485a25║「而答言」下，口言答也。「不知何轉」，明無所轉。
T38n1776_p0485a26║女即無女，故無所轉；而變為女，明非無轉。
T38n1776_p0485a27║無轉非有，而變非無。第四、天女約其所答彰
T38n1776_p0485a28║顯一切。「舍利若能轉此女身則一切女亦當
T38n1776_p0485a29║能轉」，約前舍利不知何轉，明一切女悉皆無
T38n1776_p0485b01║轉。反以言之，舍利若能於無女處能轉女身，
T38n1776_p0485b02║一切女人實亦無女，於無女處亦應能轉。舍
T38n1776_p0485b03║利不能於無女處轉於女身，一切人於無女
T38n1776_p0485b04║處亦不能轉。云何使我轉於女身？「如舍利
T38n1776_p0485b05║弗非女現女，一切女人亦如是」下，約前舍利
T38n1776_p0485b06║而變為女，明一切女悉皆有轉。如者是其指
T38n1776_p0485b07║斥之辭。如舍利弗非女現女，牒前舍利而變
T38n1776_p0485b08║為女。一切女人亦如是等，類顯餘也。類之云
T38n1776_p0485b09║何？如舍利弗體實非女而現女身，一切女人
T38n1776_p0485b10║亦復如是，體實非女，隨其業幻變以為女。良
T38n1776_p0485b11║以非女變為女故，雖現女身而實非女。我亦
T38n1776_p0485b12║如是，雖現女身而非是女，更何須轉？五、「是故」
T38n1776_p0485b13║已下，引說證成。是一切女非女為女，雖現女
T38n1776_p0485b14║人而非女，故佛說諸法非男非女。自下第二
T38n1776_p0485b15║就舍利弗變女為男，令知無在。於中亦五。第
T38n1776_p0485b16║一、天女自攝神力，令舍利身還復如故。二、天
T38n1776_p0485b17║女問「女身色相今何所在」。三、舍利答「女身色
T38n1776_p0485b18║相無在不在」。即身非女，故曰無在。亦非有女，
T38n1776_p0485b19║捨此之彼名無不在。亦可現無名為不在，亦
T38n1776_p0485b20║非先有後除為無名不在。亦可現無名為無
T38n1776_p0485b21║在，先化在身名無不在。第四、天女約其所答
T38n1776_p0485b22║類顯諸法，明法無在。「一切諸法亦復如是無
T38n1776_p0485b23║在不在」，解有兩義：一、法體非有，故曰無在；此
T38n1776_p0485b24║自體無，非是先有後除為無，名無不在。二、法
T38n1776_p0485b25║體非有名為無在，法相非無名無不在。五、「夫
T38n1776_p0485b26║無在」下，引說證成。自下第七明無所生。舍利
T38n1776_p0485b27║初問「汝於此沒當生何所」。天女類答「佛化所
T38n1776_p0485b28║生吾如彼生」。如來化身生則無生、滅則無滅，
T38n1776_p0485b29║故取類己。舍利次領，「佛化所生無沒生也」。沒
T38n1776_p0485c01║猶滅矣。「天女」下，復取其所言類顯一切。如佛
T38n1776_p0485c02║化生，生則無生、滅則無滅。自下第八明無所
T38n1776_p0485c03║得。於中三番：初舍利問「久如得阿耨菩提」。天
T38n1776_p0485c04║女反答「如舍利弗還為凡夫，我乃當得」。二、舍
T38n1776_p0485c05║利弗彰己作凡無有是處。天女約之，明己有
T38n1776_p0485c06║得阿耨菩提亦無是處。初先略辨，「所以」下釋。
T38n1776_p0485c07║「菩提無處故無得」者，如上文說「菩提離相，是
T38n1776_p0485c08║故不可身得心得。」今言無處，故不可得，別是
T38n1776_p0485c09║一義。問曰：菩提在於後際，云何無處？釋言：據
T38n1776_p0485c10║凡望於菩提，菩提在當；若據菩提實性以論，
T38n1776_p0485c11║體外無凡。既無生死凡夫在此，焉得宣說菩
T38n1776_p0485c12║提為彼？故無住處。以無處故，修證無所，故無
T38n1776_p0485c13║得者。三、舍利弗乘言作難。「現今諸佛證得菩
T38n1776_p0485c14║提，過去已得未來當得如恒河沙。皆謂何乎？」
T38n1776_p0485c15║「天女」下釋。於中初先解釋三世非三世義。「汝
T38n1776_p0485c16║得阿羅漢道」已下，解釋諸佛得無得義。前中
T38n1776_p0485c17║初言「世俗文字說三世」，簡相異實。「非謂菩提
T38n1776_p0485c18║有去來今」，明實異相。是義云何？汎解有四：一、
T38n1776_p0485c19║就真應相對分別。應化在時故有三世，真則
T38n1776_p0485c20║常住猶如虛空無去來今。二、就真中性淨方
T38n1776_p0485c21║便相對分別。依如《涅槃》，性淨之果悉名涅槃，
T38n1776_p0485c22║方便之果說為菩提。是則菩提藉緣修生，雖
T38n1776_p0485c23║三世攝，涅槃之體性出自古，不從緣生非去
T38n1776_p0485c24║來今。若依《金剛般若論》等，菩提門中自有性
T38n1776_p0485c25║淨、方便之別。方便修生說有三世，性淨體常
T38n1776_p0485c26║非三世攝，無去來今。第三、直就性淨之中約
T38n1776_p0485c27║就修證而為分別。性淨菩提藉緣修顯，修別
T38n1776_p0485c28║前後，淨非一時，故有三世。約證反望，從來常
T38n1776_p0485c29║淨。以常淨故，無隱無顯、非因非果，以是義故
T38n1776_p0486a01║無去來今。此之一義，與《涅槃》中「捨世諦慈得
T38n1776_p0486a02║第一義慈，第一義慈不從因緣」其言相似。第
T38n1776_p0486a03║四、直就性淨之中約緣就實而為分別。據緣
T38n1776_p0486a04║望實，緣外有實，緣外之實息緣方會，會之前
T38n1776_p0486a05║後，故有三世。就實論實，實外無緣，緣既不有
T38n1776_p0486a06║誰來覆我？故本無隱。本既無隱，豈有今顯？實
T38n1776_p0486a07║性常寂不隨緣變，以是義故無去來今。汎解
T38n1776_p0486a08║如是。今時所辨，義當第三；又據第四理亦無
T38n1776_p0486a09║傷。上來對難解釋三世義，下復對難明得無
T38n1776_p0486a10║得。於中天女先問「舍利得羅漢耶」。舍利次答
T38n1776_p0486a11║「無得而得」。解有三義：一、得羅漢時滅離情取
T38n1776_p0486a12║名無所得，得此無得名為而得。二、滅離情取
T38n1776_p0486a13║名為無得，證無我理名為而得。三、見法無性
T38n1776_p0486a14║無可貪取名為無得，得此無得故復無得。「天
T38n1776_p0486a15║女」下，即約其所答，明佛菩薩得菩提義無得而
T38n1776_p0486a16║得。解亦有三：一、息情取名為無得，得此無得
T38n1776_p0486a17║名為而得。二、息情取名為無得，故《涅槃》中說
T38n1776_p0486a18║十無得；實證相應名為得，故《涅槃》中宣說菩
T38n1776_p0486a19║薩得第一義、得道菩提及以涅槃，故非無得。
T38n1776_p0486a20║三、真性常寂無修無證名無所得。此無得法
T38n1776_p0486a21║本為妄隱，藉緣修顯名為而得。是則無得從
T38n1776_p0486a22║緣修得，反至得時得於無得。上來第二寄化
T38n1776_p0486a23║顯德。自下第三辨實顯德。於中初明自利之
T38n1776_p0486a24║德；「以本願」下明利他德。前自利中，「爾時維摩
T38n1776_p0486a25║語舍利弗，天女已曾供養九十二億佛已」，彰
T38n1776_p0486a26║昔所修。「已能遊」等，明先所成。前所修中應供
T38n1776_p0486a27║多佛，今言九十二億佛者，當應現報一身為
T38n1776_p0486a28║論。後所成中，「已能遊戲菩薩神通」，明其用勝，
T38n1776_p0486a29║此八地上淨佛國土自在行也。「所願具足」，彰
T38n1776_p0486b01║其德備。「得無生忍」，明其證深。「住不退轉」，顯其
T38n1776_p0486b02║位高。七地已上同得無生，今住不退是八地
T38n1776_p0486b03║上。法流水中任運上昇，名住不退。他利可知。
T38n1776_p0486b04║「佛道品」者，通相論之，一切所修皆菩薩行、悉
T38n1776_p0486b05║是佛道。於中分別，捨相趣寂是菩薩行，證
T38n1776_p0486b06║寂起用名為佛道。今修此道，因以標品，名佛
T38n1776_p0486b07║道品。上來兩對是自分行，自下第三是勝進
T38n1776_p0486b08║行。約位且分，自分在於六地已還，準依《地經》，
T38n1776_p0486b09║六地已還修習捨相趣寂行故。勝進在於七
T38n1776_p0486b10║地已上，準依《地經》，七地已上修方便智發起
T38n1776_p0486b11║菩薩殊勝行故。實則兼通。就此品中，初明所
T38n1776_p0486b12║行；「普現問」下彰其所成。前所行中，初明通道，
T38n1776_p0486b13║彰其行體；下說煩惱為如來種，顯其行本，成
T38n1776_p0486b14║前行非通道之義。前中初先問答正辨，後總
T38n1776_p0486b15║結之。就正辨中，有兩問答。「文殊問言菩薩云
T38n1776_p0486b16║何通達佛道」，是初問也。「菩薩行非名通佛道」，
T38n1776_p0486b17║對問總答。染法非是出世正道名為非道，諸
T38n1776_p0486b18║佛常以此法化人名為佛道，菩薩行此名通
T38n1776_p0486b19║佛道。問曰：非道，菩薩應斷，何用行乎？如上所
T38n1776_p0486b20║辨，法有三門：一、是對治修捨之門，有惡悉除、
T38n1776_p0486b21║有善皆習。故上文言「不善不生、善法不滅」。二、
T38n1776_p0486b22║息相門，善惡俱離，乃至無有一法可存。故論
T38n1776_p0486b23║說言「法尚須捨，何況非法」。三、立相門，染淨俱
T38n1776_p0486b24║行。言行染者，如《地經》說發起勝行，此中所說
T38n1776_p0486b25║行非通道，下文宣說「八萬四千諸煩惱門，而
T38n1776_p0486b26║諸眾生為之疲勞，諸佛以此而作佛事」，如是
T38n1776_p0486b27║等也，行淨可知。問曰：直爾修淨便足，何用行
T38n1776_p0486b28║染？解有四義：一、約行分別。行有自利利他之
T38n1776_p0486b29║異，自行修淨、化他現染，現染對破聲聞偏淨、
T38n1776_p0486c01║修淨對破凡夫偏染。故上文言「非垢非淨是
T38n1776_p0486c02║菩薩行」。第二、約就化人分別。人有凡聖，化凡
T38n1776_p0486c03║現染、化聖修淨。又復人有大小之別，教大起
T38n1776_p0486c04║染、化小唯淨。三、隨法分別。法有世間、涅槃之
T38n1776_p0486c05║異，願隨世間必須現染、欲求涅槃必須修淨。
T38n1776_p0486c06║四、顯實分別。如來藏中有二種門：一是寂滅
T38n1776_p0486c07║真如之門、二是緣起作用之門。欲證是二必
T38n1776_p0486c08║須了因，欲入寂門必須修淨而作了因，欲隨
T38n1776_p0486c09║用門必須行染以為了因。有此多義，故今此
T38n1776_p0486c10║中現行染法通達佛道。然此染行，人言唯應，
T38n1776_p0486c11║他見我作義實不作，此乃一相非謂一切。若
T38n1776_p0486c12║唯應者，今此所修豈可是其應通佛道？地經
T38n1776_p0486c13║所說發起勝行，豈可是其應殊勝行而非實
T38n1776_p0486c14║乎？實有所修，那得唯應？於中分別有修有成，
T38n1776_p0486c15║修必力厲學起，非我不為。成有三義：一、約情
T38n1776_p0486c16║分別。他見我為，我實不作，作染之情聖已斷
T38n1776_p0486c17║故。二、約因分別。所現染用皆是大悲願力因
T38n1776_p0486c18║起，非直他見。三、約法分別。所現染用皆是緣
T38n1776_p0486c19║起三昧法門之所示現，如如意珠雨眾寶物。
T38n1776_p0486c20║故《涅槃》云「大般涅槃能建大義，金剛三昧種
T38n1776_p0486c21║種示現。」如《華嚴》中善財所求法界之門，各有作
T38n1776_p0486c22║用。如是等也。既從悲願法門力起，何得定說
T38n1776_p0486c23║我實不為但是他見？「又問云何行於非道」，重
T38n1776_p0486c24║問起發。下對廣辨，文別有四：一、起凡夫行；二、
T38n1776_p0486c25║從「示入聲聞」已下，起二乘行；三、「示入貧」下，隨
T38n1776_p0486c26║生死行；四、「現涅槃」下，入涅槃行。四中前二凡
T38n1776_p0486c27║聖相對，後二生死涅槃相對。初中有二：一、現
T38n1776_p0486c28║凡夫集生死行。二、「示行慳」下，現起凡夫障道
T38n1776_p0486c29║之行。集生死中，明其現起煩惱業苦。「行五無
T38n1776_p0487a01║間而無惱恚」，現起業因。殺父、殺母、殺羅漢、
T38n1776_p0487a02║破和合僧、出佛身血，是其五也。此五業重，受
T38n1776_p0487a03║苦相續，因從果稱，故曰無間。凡夫五逆瞋惱
T38n1776_p0487a04║心起，菩薩不爾故無惱恚。至地獄等。示受苦
T38n1776_p0487a05║果。至于地獄餓鬼畜生。是三塗難。「至于地獄
T38n1776_p0487a06║無罪垢」者，地獄實從罪業所招，菩薩化受故
T38n1776_p0487a07║無罪垢。「至于畜生無有無明憍慢等」者，如《涅
T38n1776_p0487a08║槃》說：貪瞋癡慢多生地獄，從地獄出受諸畜
T38n1776_p0487a09║身。菩薩不爾，雖現受之而無煩惱，故無無明
T38n1776_p0487a10║憍慢等過。「至于餓鬼而具德」者，餓鬼多由慳
T38n1776_p0487a11║貪所致。菩薩不爾，雖現處之而多福善，名
T38n1776_p0487a12║具功德。「行色無色不為勝」者，是上二界長壽
T38n1776_p0487a13║天難，欲界人天非難不論。欝單雖難，文略不
T38n1776_p0487a14║舉。「示行貪」等，現起煩惱，三毒可知。下起凡
T38n1776_p0487a15║夫障道行中，初起凡夫損己之行。「示入魔」下，
T38n1776_p0487a16║明起凡夫惱他之行。損己行中初示慳等明
T38n1776_p0487a17║無正行，下示諂等無行方便。前中初言「示行
T38n1776_p0487a18║慳貪」，現起檀障。「而捨內外不惜身命」，則實能
T38n1776_p0487a19║施。身內、財外。「示行毀禁」，現起戒障。「而安淨戒
T38n1776_p0487a20║小罪大懼」，明實堅持。「示行瞋恚」，現起忍障。「而
T38n1776_p0487a21║常慈忍」，明實柔軟。「示行懈怠」，起精進障。「勤修
T38n1776_p0487a22║功德。明實策勤。示行亂意。明起禪障。而常念
T38n1776_p0487a23║定」，明實安靜。「示行愚癡」，現起慧障。「而通世間
T38n1776_p0487a24║出世間慧」，明實博知。善達五明名通世間，覺
T38n1776_p0487a25║了真諦名通出世。下彰諂慢妨求正法，是故
T38n1776_p0487a26║名為無行方便。於中三句。「示行諂偽」，現有卑
T38n1776_p0487a27║下。形曲名諂，心虛曰偽。「而善方便隨諸經義」，
T38n1776_p0487a28║明實巧直。而善方便，翻前諂也，巧便隨物故
T38n1776_p0487a29║非曲諂。隨諸經義，翻前偽也，心依法義故無
T38n1776_p0487b01║虛偽。「示行憍慢」，現起慢高。「而於眾生猶如橋
T38n1776_p0487b02║梁」，內實卑濡荷負一切，故於眾生猶如橋梁。
T38n1776_p0487b03║「示行諸惱」，現起染過。除諂除慢起餘煩惱。「而
T38n1776_p0487b04║心常淨」，明實不染。上來明起損己之行。「示入
T38n1776_p0487b05║於魔」，起惱他行。「順佛智慧」，明實善益。正法教
T38n1776_p0487b06║人名順佛慧。上來第一明起凡行。自下第二
T38n1776_p0487b07║起二乘行。「示入聲聞」，現同小乘。「而為眾生說
T38n1776_p0487b08║未聞法」，實有大解。「示入辟支」，現同中乘。「而成
T38n1776_p0487b09║大悲教化眾生」，實有大心。自下第三隨生死
T38n1776_p0487b10║行。於中十句，前之九句現在所為，末後一句
T38n1776_p0487b11║未來所作。就前九，初之五句在苦無惱，後之
T38n1776_p0487b12║四句處染不污。就前五中，「示入貧窮」，現有所
T38n1776_p0487b13║乏。「而有寶手功德無盡」，內實豐盈如轉輪王
T38n1776_p0487b14║主藏之臣。寶從手出名為寶手，此句依果。下
T38n1776_p0487b15║四正報。「示入形殘」，現有缺漏。「而具相好以
T38n1776_p0487b16║自莊嚴」，寶報殊美。「示入下賤」，現處卑劣。「而
T38n1776_p0487b17║生佛種具諸功德」，稟藉尊高。「示入羸醜」，現居
T38n1776_p0487b18║衰漏。「而得那羅眾生樂見」，色身堅妙。得那羅
T38n1776_p0487b19║延，色身堅也。那羅胡語，此云堅牢。眾生樂見，
T38n1776_p0487b20║色身妙也。「示入老病」，現有衰退。「永斷病根超
T38n1776_p0487b21║越死畏」，法身康盛。上來五句在苦無惱。自下
T38n1776_p0487b22║四句處染不污，初二無愛、次一無癡、後一無
T38n1776_p0487b23║見。就前二中，「示有資生」，現居豐逸。「恒觀無常
T38n1776_p0487b24║實無所貪」，內除保愛。「示有妻妾」，現處塵染。「而
T38n1776_p0487b25║常遠離五欲淤」，內心恒淨。此明離愛。「現於訥
T38n1776_p0487b26║鈍」，外示愚拙。「而成辨才總持無失」，內實明利。
T38n1776_p0487b27║此明離癡。「示入邪濟」，現同外道。「而以正濟渡
T38n1776_p0487b28║諸眾生」，心無異執。此明離見。上來九句現在
T38n1776_p0487b29║所為，下二明其未來所作。「現入諸道」，六趣皆
T38n1776_p0487c01║生。「而斷因緣」，實行常淨。上來第三隨生死行，
T38n1776_p0487c02║自下第四入涅槃行。「現於涅槃」，應取小滅。「不
T38n1776_p0487c03║斷生死」，常隨諸有。上來第一問答正辨。「文殊
T38n1776_p0487c04║師利能如是行為通佛道」，總以結之。上來通
T38n1776_p0487c05║道明其所行，下說煩惱為如來種，彰其行本
T38n1776_p0487c06║成前行非通佛道義。云何成前？良以煩惱是
T38n1776_p0487c07║佛種故，向前行非名通佛道。文中有二：一問
T38n1776_p0487c08║答正辨、二迦葉述讚。前中維摩先問起發，「何
T38n1776_p0487c09║等為種」。前通佛道維摩自說，今如來種何不
T38n1776_p0487c10║自論，反問文殊？釋言：維摩上來宣說行非通
T38n1776_p0487c11║道，恐人不信，故今反問文殊佛種，欲令宣說
T38n1776_p0487c12║成己所辨。異人同說，明理決定。「文殊」下答，純
T38n1776_p0487c13║說一切煩惱惡法為如來種。何故而然？為欲
T38n1776_p0487c14║成前行非通道，所以偏舉。問曰：生死煩惱業
T38n1776_p0487c15║等違障佛道，云何說之為如來種？汎解有三：
T38n1776_p0487c16║一、佛性緣起集成凡夫不善五陰，此不善陰
T38n1776_p0487c17║體是真心，能為如來正因種子，名如來種。故
T38n1776_p0487c18║《涅槃》云「無明等結悉是佛性」，性猶種也。二、不
T38n1776_p0487c19║善眾生能厭生死、上求佛道，故名一切惡不善
T38n1776_p0487c20║法為如來種。故《地持》云「以有煩惱，樂求淨法，
T38n1776_p0487c21║名以有因」，因猶種矣。三、有煩惱者能行非道
T38n1776_p0487c22║攝取眾生，以此能起通佛道行，名如來種。今
T38n1776_p0487c23║此所論，義當後二。文中初說煩惱惡法為如
T38n1776_p0487c24║來種。「曰何謂」下，問答解釋。前中有其十二句
T38n1776_p0487c25║別：一、有身為種。二十五有生死之報名為有
T38n1776_p0487c26║身，說此有身為佛種也。第二、無明有愛為種。
T38n1776_p0487c27║前身苦果，此是集因。煩惱無量，無明有愛有
T38n1776_p0487c28║分根本，所以偏說。第三、宣說貪瞋癡等三毒
T38n1776_p0487c29║為種。義如別章，此應具論。第四、宣說四倒為
T38n1776_p0488a01║種。生死之法實無常無我不淨，妄計以為常
T38n1776_p0488a02║樂我淨，是其四也。第五、宣說五蓋為種。貪、瞋、
T38n1776_p0488a03║睡眠、掉悔及疑是其五也。第六、宣說六入為
T38n1776_p0488a04║種。眼等六根名為六入。第七、宣說七識處為
T38n1776_p0488a05║種。欲界人天合以為一也；色界地中下三禪
T38n1776_p0488a06║處即以為三，通前為四；無色界中下三空處
T38n1776_p0488a07║復以為三，通前說七。問曰：欲界有三塗處，何
T38n1776_p0488a08║故不說？論言：三塗有苦前逼，識不樂安，故非
T38n1776_p0488a09║識處。於色界中，第四禪處何故不說？論言：彼
T38n1776_p0488a10║中有無想報殘害心識。又四禪中有五淨居，
T38n1776_p0488a11║樂求涅槃殘滅心識，不欲久安，故非識處。無
T38n1776_p0488a12║色界中非想天處何故不說？論言：彼中有滅
T38n1776_p0488a13║盡定，亦滅心識，識不樂安，故非識處。第八、宣
T38n1776_p0488a14║說八邪為種。邪見、邪思惟、邪念、邪定、邪語、
T38n1776_p0488a15║邪業、邪命、邪精進，是其八也。第九、宣說九惱
T38n1776_p0488a16║處為種。愛我怨家、憎我善友及與我身，為三
T38n1776_p0488a17║惱處；三世分別，即為九也。第十、宣說十不善
T38n1776_p0488a18║業道以為佛種。殺、盜、邪婬、妄言、綺語、兩舌、
T38n1776_p0488a19║惡罵、貪、瞋、邪見，是其十也。其第十一、六十二
T38n1776_p0488a20║見以為佛種。廣如別章，此應具論。其第十二、
T38n1776_p0488a21║宣說一切煩惱為種。上來別論，下總釋之。「曰
T38n1776_p0488a22║何謂也」，問前起後。此皆生死障道之法，今說
T38n1776_p0488a23║佛種，其義何謂？下對釋之，義意如前。有煩惱
T38n1776_p0488a24║者能厭生死、求大菩提，故名佛種。又能行非
T38n1776_p0488a25║通達佛道，亦名佛種。文中有三：一、就愛煩惱
T38n1776_p0488a26║釋為佛種；二、「又如殖」下，就見煩惱釋為佛種；
T38n1776_p0488a27║三、「是故當知一切煩」下，通釋一切煩惱為種。
T38n1776_p0488a28║前中初法、次喻、後合。法中「若見無為入正不
T38n1776_p0488a29║能復發三菩提心」，舉非顯是。聲聞見證無為
T38n1776_p0488b01║涅槃為入正位，於中樂著不能求大，是故不
T38n1776_p0488b02║能發菩提心。是中亦應明凡能發，文略不說，
T38n1776_p0488b03║翻前可知。喻中「高原不生蓮華」，喻前非也。取
T38n1776_p0488b04║著無為名高陸地。「卑濕淤泥乃生此華」，喻前
T38n1776_p0488b05║所明凡夫能也。合中「如是見無為法入正位
T38n1776_p0488b06║者不生佛法」，合前高原不生蓮華。「煩惱泥中
T38n1776_p0488b07║乃有眾生起佛法耳」，合濕淤泥乃生此華。就
T38n1776_p0488b08║見煩惱釋為種中，先喻、後合。喻中「殖種於空
T38n1776_p0488b09║不生」，喻小非種。菩提心法名之為種，用教聲
T38n1776_p0488b10║聞名之為殖。聲聞樂寂說之為空，以樂寂故
T38n1776_p0488b11║不起大心名終不生。「糞壤之地乃得滋茂」，喻
T38n1776_p0488b12║凡是種。我見眾生名糞壤地，此能決意求大
T38n1776_p0488b13║菩提名能滋茂。下合顯法。「入無為者不生佛
T38n1776_p0488b14║法」，合前殖種於空不生。「起我見心如須彌山
T38n1776_p0488b15║猶能發心」，合糞壤地乃能滋茂。五見斯能，我
T38n1776_p0488b16║見是本，所以偏說。自下第三通釋一切煩惱
T38n1776_p0488b17║為種。「是故當知一切煩惱為如來種」，乘前顯
T38n1776_p0488b18║後。是前愛見為佛種故，當知其餘一切煩惱
T38n1776_p0488b19║皆如來種。此顯是也，下彰其非，前喻、後合。
T38n1776_p0488b20║不能隨染行非通道，名為不入煩惱大海，以
T38n1776_p0488b21║不入故不能得生一切智寶。自下第二、迦葉
T38n1776_p0488b22║述讚。「爾時迦葉嘆言：善哉快說是語」，是讚語
T38n1776_p0488b23║也。「誠如」下述。於中四對，皆初述前凡夫為種，
T38n1776_p0488b24║後述向前小乘非種。四對何別？第一、明其煩
T38n1776_p0488b25║惱眾生能為佛種，二乘不能；第二、明其惡業
T38n1776_p0488b26║眾生能為佛種，二乘不能；三、雙結前二；四、雙
T38n1776_p0488b27║釋前二。就初對中，「誠如所言，塵勞之疇為如
T38n1776_p0488b28║來種」，述前凡夫能為佛種。煩惱坌污名之為
T38n1776_p0488b29║塵，有能勞亂，說以為勞。疇謂疇輩，亦曰疇類。
T38n1776_p0488c01║起煩惱者疇輩品類，名塵勞疇，此等實能為
T38n1776_p0488c02║如來種。「我等今者不復堪任發菩提心」，呵毀
T38n1776_p0488c03║二乘、成前文中小乘不能。第二對中、初言乃
T38n1776_p0488c04║至「五無間罪猶能發意生於佛法」，述前凡夫
T38n1776_p0488c05║能為佛種。越輕舉重，故曰乃至。五逆名義，如
T38n1776_p0488c06║上所辨。言無間者，解有四義：一、趣報無間。造
T38n1776_p0488c07║作逆罪，捨此身已直入阿鼻，前念人間後念
T38n1776_p0488c08║已在，故曰無間。二、身形無間。阿鼻地獄縱廣
T38n1776_p0488c09║正等八萬由旬，一人入中身亦遍滿，第二人
T38n1776_p0488c10║入身亦遍滿，如是一切，故曰無間。三、壽命無
T38n1776_p0488c11║間。餘地獄中數生數死，阿鼻不爾，一生其中
T38n1776_p0488c12║壽命一劫，中無間絕，故曰無間。四、受苦無間。
T38n1776_p0488c13║餘地獄中苦樂間雜，阿鼻不爾，受苦相續時
T38n1776_p0488c14║無暫間，故曰無間。五逆之義具此四義，故曰
T38n1776_p0488c15║無間。此業雖重，猶能發意生於佛法，如世王
T38n1776_p0488c16║等。「而今我等永不能發」，呵毀二乘，成上文中
T38n1776_p0488c17║聲聞非種。於中初法、次以喻顯。眼等名根，根
T38n1776_p0488c18║壞名敗，根壞之人名「根敗士」。於色聲等不能
T38n1776_p0488c19║昭曯，不為五塵之所資益，名「於五欲不能復
T38n1776_p0488c20║利」。下合顯法。「如是聲聞諸結斷者」，合根敗士。
T38n1776_p0488c21║「於佛法中」，合於五欲。「無所復益永不志願」，合
T38n1776_p0488c22║不復利。第三結中言「是故」者，是塵勞疇為如
T38n1776_p0488c23║來種，五無間罪生佛法故。「凡於佛法有其反
T38n1776_p0488c24║復」，造惡違背還能趣求，名有反復，是前我等
T38n1776_p0488c25║不復堪任發菩提心；聲聞結斷，於佛法中無所
T38n1776_p0488c26║益故，聲聞無也。第四釋中，「所以者何」，徵前起
T38n1776_p0488c27║後。何以凡夫偏有反復聲聞獨無？下對釋之。
T38n1776_p0488c28║「凡聞佛法起無上心不斷三寶」，釋前凡夫有
T38n1776_p0488c29║反復也。「正使聲聞終身聞法，力無畏等永不
T38n1776_p0489a01║能發」，解釋向前聲聞無也。聲聞樂寂，無苦可
T38n1776_p0489a02║厭，不能隨有悲念眾生，故不能發。上明所行。
T38n1776_p0489a03║下明所成。於中普現初問起發，此問由上空
T38n1776_p0489a04║室而起。「維摩」下答。「於是維摩以偈答曰」，經家
T38n1776_p0489a05║序列。偈言要略，少字之中能攝多義，故以偈
T38n1776_p0489a06║答。下彰答辭，辭中合有四十二偈：前三十九
T38n1776_p0489a07║隨問正答，後三結歎。前正答中，初十一偈明
T38n1776_p0489a08║其所成，即是所有；「摧滅」已下有二十八偈，彰
T38n1776_p0489a09║其所作。前十一中，相從為四：初有七句，約世
T38n1776_p0489a10║內親以顯其德；次有一句，約世住處以彰其
T38n1776_p0489a11║德；次有五句，約世外親以明其德；「四攝」已下
T38n1776_p0489a12║七行三句，約世資具以辨其德。初中「智度菩
T38n1776_p0489a13║薩母」者，照空實慧名為智度，此能內養故說
T38n1776_p0489a14║為母。所言「方便以為父」者，隨有巧智名為方
T38n1776_p0489a15║便，此能外資故說為父。智度之母，《大智論》中
T38n1776_p0489a16║名波若道。方便之父，《大智論》中名方便道。「一
T38n1776_p0489a17║切導師無不由生」，舉佛類己。「法喜妻」者，聞法
T38n1776_p0489a18║度悅，名為法喜。如妻逼情，故說為妻。「慈悲
T38n1776_p0489a19║女」者，慈悲愍物，如世女人多懷慈愛，故說為
T38n1776_p0489a20║女。「善心男」者，善心堅正名為誠實，如男性堅，
T38n1776_p0489a21║故說為男。次約住處以顯其德。所言「畢竟空
T38n1776_p0489a22║寂舍」者，因緣諸法性相皆空名畢竟空，此為
T38n1776_p0489a23║聖依，其猶舍宅，故名為舍。次約外親以顯其
T38n1776_p0489a24║德。初言「弟子眾塵勞」者，一切煩惱諸惡眾生
T38n1776_p0489a25║名眾塵勞，用此以為所化所攝，故名弟子。「隨
T38n1776_p0489a26║意所轉」，釋為弟子，任已化益，名隨意轉。所言
T38n1776_p0489a27║「道品善知識」者，三十七覺名為道品，此能導
T38n1776_p0489a28║人至大菩提，故名知識。「由成正覺」，釋為知識。
T38n1776_p0489a29║所言「諸度法等侶」者，十波羅蜜名諸度法，隨
T38n1776_p0489b01║人至果故為等侶。下約資具以顯其德。初言
T38n1776_p0489b02║「四攝眾伎女」者，四攝攝人如伎𭒒眾，故名伎
T38n1776_p0489b03║女。「歌詠法言以自娛」，釋名為音樂。「總持園」者，
T38n1776_p0489b04║陀羅尼德名為總持，統攝多法持而不忘。如
T38n1776_p0489b05║園苑中多有菓菜，故如園苑。「無漏樹」者，離垢
T38n1776_p0489b06║淨德名無漏法。差別如林，高出如樹。「覺意華」
T38n1776_p0489b07║者，七覺支行名為覺意，念、擇、精進、猗、定、喜、捨，
T38n1776_p0489b08║是其七也。此在修道親生佛德，如華生菓，故
T38n1776_p0489b09║說為華。華有三義：一、感果義，如草木華；二、清
T38n1776_p0489b10║淨義，如世蓮華，在泥不污；三、莊嚴義，如世華
T38n1776_p0489b11║鬘。此文具有，今言覺意淨如華者，是感果華。
T38n1776_p0489b12║「解脫菓」者，無學聖德是解脫智，從前七覺華
T38n1776_p0489b13║中出生，如世菓實，故說為菓。「八解池」者，八解
T38n1776_p0489b14║脫德能除垢染，如世池水，故名浴池，義如後
T38n1776_p0489b15║釋。「定水滿」者，八解位中諸定充盈，名定水滿。
T38n1776_p0489b16║「布七華」者，七淨之德清淨如華，名七淨華，此
T38n1776_p0489b17║華唯取清淨之義。何等為七？一是戒淨、二是
T38n1776_p0489b18║定淨、三是見淨、四度疑淨、五道非道淨，此前
T38n1776_p0489b19║五種大小名同、後二小異。小乘法中，第六行
T38n1776_p0489b20║淨、第七名為行斷智淨。大乘法中，第六行斷、
T38n1776_p0489b21║第七思量菩提分法上上淨矣。此七約行，要
T38n1776_p0489b22║唯三學：初一戒學，次一定學，後五慧學。約位
T38n1776_p0489b23║分之，初二在於見道已前，良以見前創捨外
T38n1776_p0489b24║凡麁重之過，持戒遮防故先明戒；欲求出道
T38n1776_p0489b25║非定不出，故後明定。次三在於見道之中創
T38n1776_p0489b26║捨外凡，以見道中斷除身見故立見淨，斷除
T38n1776_p0489b27║疑心說度疑淨，斷除戒取是故宣說道非道
T38n1776_p0489b28║淨，謂知無漏聖慧是道、戒等非道，名道非道。
T38n1776_p0489b29║問曰：見中是斷十使，以何義故偏說此三？如
T38n1776_p0489c01║《涅槃》釋：此三重故。所以偏說。又見道中雖斷
T38n1776_p0489c02║十使，五見及疑見道中盡，與其斷名；貪瞋癡
T38n1776_p0489c03║慢見中不盡，不與斷稱。就所斷中，三本、三隨。
T38n1776_p0489c04║身見是本、邊見是隨，戒取是本、見取是隨，疑
T38n1776_p0489c05║心是本、邪見是隨。經中就本，為是偏說斷二
T38n1776_p0489c06║結矣，以斷三結故說三淨。後之二種大小不
T38n1776_p0489c07║同。若依小乘，在修道中宣說行淨，以起無漏
T38n1776_p0489c08║修道行故；在無學道說行斷淨，以得畢竟斷
T38n1776_p0489c09║結行故。若依大乘，後之二種竝在修道，七地
T38n1776_p0489c10║已還說行斷淨，以其修習斷結行故，八地已
T38n1776_p0489c11║上說思菩提上上淨矣。此以七淨位分上下，故
T38n1776_p0489c12║名為布。所言「浴此無垢人」者，彰前八解、定水、
T38n1776_p0489c13║七淨之功用也。依前三德蕩除心垢，故名為
T38n1776_p0489c14║浴。所浴是誰？謂無垢人。問曰：無垢復何須
T38n1776_p0489c15║浴？釋言：由浴故得無垢，據終彰始，故言浴此
T38n1776_p0489c16║無垢人矣。此亦得名約始論終，是故名為浴
T38n1776_p0489c17║無垢人。何誰是乎？汎爾論之，名佛如來為無
T38n1776_p0489c18║垢人；即文以求，名維摩詰為無垢人。所言「象
T38n1776_p0489c19║馬五通馳」者，神足、天眼、天耳、他心及與宿
T38n1776_p0489c20║命，是其五通。乘之去來，事同象馬。所任駿疾，
T38n1776_p0489c21║故名為馳。「大乘車」者，以大乘法運載一切物，
T38n1776_p0489c22║故名為車。依法巧修，名為「調御」。調由情專，故
T38n1776_p0489c23║云「一心」。「遊於八正」，出其行處。正見、正思、正
T38n1776_p0489c24║語、正業、正命、正精進、正念、正定，是其八也。
T38n1776_p0489c25║「相具嚴容」者，世人多以天冠、臂印、環玔等事
T38n1776_p0489c26║莊嚴形容，維摩不爾，具足三十二相功德，莊
T38n1776_p0489c27║嚴己容。「眾好飾姿」者，世人多以脂粉等事瑩
T38n1776_p0489c28║飾姿首，維摩不爾，八十種好莊飾其姿。「慚愧
T38n1776_p0489c29║服」者，慚愧之心能防諸過，如世衣服能遮形
T38n1776_p0490a01║醜，故為上服。「深心華鬘」者，信樂慇至名曰深
T38n1776_p0490a02║心，能嚴法身如世華鬘。此華唯取莊嚴義也。
T38n1776_p0490a03║「富有七財寶」者，家豐曰富。富有何等？謂七財
T38n1776_p0490a04║寶，信、戒、施、聞、慧及慚、愧，是其七也。此能資
T38n1776_p0490a05║助，故名財寶。「教授滋息」者，向前七財，因師教
T38n1776_p0490a06║授故得滋息。「如所說行迴向大利」者，依師教
T38n1776_p0490a07║授隨順修行，以己所行迴向菩提、迴施眾生、
T38n1776_p0490a08║迴於實際，令行增廣，名為大利。「四禪為床坐」
T38n1776_p0490a09║者，八禪定中前之四禪有多力用，聖者多依
T38n1776_p0490a10║故為床坐。「從於淨命生」者，一切世人邪命自
T38n1776_p0490a11║活，名之為生。菩薩不爾，正命自活，名淨命生。
T38n1776_p0490a12║「多聞增智慧」者，世人多以習誦外典而增智
T38n1776_p0490a13║慧，維摩不爾，博受聖教而增智慧。「以為自覺
T38n1776_p0490a14║音」者，用所聞法以為自覺之音聲也。「甘露法
T38n1776_p0490a15║之食」者，佛法美善，事同甘露，以此資神如食
T38n1776_p0490a16║資身，故名為食。食有二種：一者世間、二者出
T38n1776_p0490a17║世。世食有四：一者段食、二觸食、三者思食、
T38n1776_p0490a18║四者識食。出世之食有其五種：一法喜食、二
T38n1776_p0490a19║禪悅食、三者願食、四者念食、五解脫食。今就
T38n1776_p0490a20║出世，且舉法食。「解脫味漿」者，無漏解脫為聖
T38n1776_p0490a21║愛樂，名之為味。此能潤神，故說為漿。此亦即
T38n1776_p0490a22║是解脫食耳。「淨心澡浴」者，十五淨心名為淨
T38n1776_p0490a23║心，如《地持》說。出障離染，名為澡浴。前八解等
T38n1776_p0490a24║是其能浴，此是所浴。「戒品塗香」者，惡業臭弊，
T38n1776_p0490a25║戒能防息，故曰塗香。上來第一明其所成，亦
T38n1776_p0490a26║名所有。自下第二明其所作。有二十八偈，於
T38n1776_p0490a27║中有四：初偈自利，起離過行；次有一偈，明其
T38n1776_p0490a28║利他，現化隨物；次有一偈，復明自利，起集善
T38n1776_p0490a29║行；「離知」已下有二十五偈，復明利他，變化度
T38n1776_p0490b01║物。初中「摧滅煩惱賊」者，正明所作。「勇健無踰」，
T38n1776_p0490b02║辨勝過劣。二乘近學治障不過，名無能踰。「降
T38n1776_p0490b03║伏四魔」，重明所作，義如上辨。「勝幡建場」，重復
T38n1776_p0490b04║顯勝。世人鬪勝立幡以表，菩薩鬪勝現坐道
T38n1776_p0490b05║樹成佛以表，法從喻稱，故言勝旛建道場矣。
T38n1776_p0490b06║就第二段利他行中，「雖知無起滅」，知理常寂。
T38n1776_p0490b07║「示彼故有生」，受身隨物。「悉現諸國」，有緣斯起。
T38n1776_p0490b08║「如日無不見」，立喻顯示。就第三段自利行中，
T38n1776_p0490b09║「供養十方無量如來」，供佛求福。「諸佛及己無
T38n1776_p0490b10║分別想」，觀空修智。己佛皆如，故無分別。就第
T38n1776_p0490b11║四段利他行中，二十五偈相從為二：初之一
T38n1776_p0490b12║偈淨土化生，後二十四偈神通益物。前中初
T38n1776_p0490b13║言「雖知佛國及與生空」，知理常寂。「而常修土
T38n1776_p0490b14║教化群生」，隨有益物。空不乖有，故知國空常
T38n1776_p0490b15║修淨土，知眾生空而常教化。就後神通益物
T38n1776_p0490b16║之中，二十四偈相從為三：初有八偈，明其變
T38n1776_p0490b17║化自在之行；「劫中有疾」下六偈之文，明其隨
T38n1776_p0490b18║苦救濟之行；「示受五欲」下十偈之文，明其巧
T38n1776_p0490b19║便攝物之行。初中八偈，相從為四：初有三偈，
T38n1776_p0490b20║明其眾生世間之化；次有一偈，器世間化；次
T38n1776_p0490b21║三偈半，重明眾生世間之化；下有半偈，重復
T38n1776_p0490b22║明其器世間化。就初眾生世間化中，初之一
T38n1776_p0490b23║偈化同物形。「諸有眾生類形聲及威儀」者，舉
T38n1776_p0490b24║其所同。行住坐臥名曰威儀，無畏菩薩一時
T38n1776_p0490b25║盡現，明其能同。十明之中，有一智明名為安
T38n1776_p0490b26║住無畏神力，菩薩住此，故能隨生一時盡現。
T38n1776_p0490b27║中間一偈化同物行。「覺知魔事內心明了」，壞
T38n1776_p0490b28║亂他善名為魔事，如《大品經．魔事品》說。菩薩
T38n1776_p0490b29║悉知而示隨行，現化隨物。「以善方便」，內心善
T38n1776_p0490c01║巧。十方便慧於空不著，名方便智。亦可權實
T38n1776_p0490c02║二智之中權巧之智名方便智。「隨意皆現」，廣
T38n1776_p0490c03║化隨物，以得巧慧，故能皆現。末後一偈化同
T38n1776_p0490c04║物報。「示老病死」，正化同物。亦能現生，偈迮不
T38n1776_p0490c05║說。「成就群生」，明化利益。「了知如幻」者，知有體
T38n1776_p0490c06║虛。知其生老病死等事猶如幻化，於中不畏。
T38n1776_p0490c07║「通達無礙」者，所作自在。由其通達如幻化故，
T38n1776_p0490c08║常能現為，故曰無礙。此初段竟。次下一偈器
T38n1776_p0490c09║世間化。「或現劫燒天地皆洞然」，彰其所為。劫
T38n1776_p0490c10║有內外，約就世界成壞明劫，名之為外；約就
T38n1776_p0490c11║眾生內報明劫，名之為內。外劫有三，謂水、火、
T38n1776_p0490c12║風。廣如經說，此應具論。然今文中且舉火劫，
T38n1776_p0490c13║內劫如後。「眾人有常想照令知無常」，明其化
T38n1776_p0490c14║意，謂令照知覺世無常。此第二竟。次三偈半
T38n1776_p0490c15║重明眾生世間之化。於中初偈出世法化。「無
T38n1776_p0490c16║數眾生俱請菩薩」，物機感聖。「一時到舍」，菩薩
T38n1776_p0490c17║等起。「化令向道」，因赴攝益。其次一偈世俗
T38n1776_p0490c18║法化。「經書呪術工巧伎藝盡現行此」，饒益群
T38n1776_p0490c19║生。次有一偈外道法化。「世眾道法」，外道法也。
T38n1776_p0490c20║「悉於出家」，菩薩示同，因以解人惑。因同化益，
T38n1776_p0490c21║漸教捨邪，名解人惑。「而不墮邪」，自解無失。下
T38n1776_p0490c22║有半偈諸天身化。「或作日月」，現作日月星宿
T38n1776_p0490c23║諸天，且言日月。「梵王世界主」者，作大梵王。千
T38n1776_p0490c24║世界主，餘天亦作，文略不明。此第三竟。下有
T38n1776_p0490c25║半偈重復明其器世間化。「或作地水或作風
T38n1776_p0490c26║火」。上來八偈，明其變化自在之行。自下第二
T38n1776_p0490c27║明救苦行。有其六偈：初之四偈救濟人苦，後
T38n1776_p0490c28║之兩偈救惡道苦。前四偈中初之三偈，於三
T38n1776_p0490c29║劫時能救物苦。內劫有三，所謂飢饉、疾病、刀
T38n1776_p0491a01║兵，事如經說。人壽漸短至十歲時，飢饉劫起，
T38n1776_p0491a02║七年七月七日之頃，五穀不熟，人民死盡，希
T38n1776_p0491a03║在一二。度是已後，人相慈愛。以慈善故，人壽
T38n1776_p0491a04║轉長至八萬四千歲，樂極憍恣，人壽退減，還
T38n1776_p0491a05║至十歲復飢饉起，凡𨒬七反。過七飢已疫病
T38n1776_p0491a06║劫起，於其七月七日之中，惡氣流行遇者皆
T38n1776_p0491a07║死，度是還長。復𨒬七飢，還一疫病。如是𨒬過
T38n1776_p0491a08║七七飢劫、一七疫病，復𨒬七飢，然後有一刀兵
T38n1776_p0491a09║劫起。人心極惡，手攬草木皆成刀劍，共相殘
T38n1776_p0491a10║害，七日都盡，希在一二而得免脫。三劫如是。
T38n1776_p0491a11║菩薩能於此三劫時救濟物苦，初救疫病、次
T38n1776_p0491a12║救飢饉、後救刀兵，文皆可知。第四一偈餘時
T38n1776_p0491a13║救苦。餘時亦五，救飢、病、刀兵苦。「若有大戰立
T38n1776_p0491a14║等力」者，二國相征，齊立兵刀，不相臣屬。菩薩
T38n1776_p0491a15║爾時現大威勢，降伏二家皆使和安。前救人
T38n1776_p0491a16║苦，下救地獄，後救畜生。亦救餓鬼，文略不
T38n1776_p0491a17║說。此之六偈明救苦行。自下第三明其巧便
T38n1776_p0491a18║攝物之行。於中十偈，相從為四：初之四偈，自
T38n1776_p0491a19║有所為饒益眾生；次有三偈，隨他異作；次有
T38n1776_p0491a20║一偈，自有所為饒益眾生；末後兩偈，隨他異
T38n1776_p0491a21║作。就初四偈自所為中，初之兩偈亂行示現。
T38n1776_p0491a22║「在欲行禪」，於中初法、次喻、後合，文皆可知。
T38n1776_p0491a23║第三一偈逆行示現，「現作婬女引諸好色，先
T38n1776_p0491a24║以欲牽後令入法」。第四一偈順行示現，「或為
T38n1776_p0491a25║邑主或作商導國師大臣，以此福祐利益眾
T38n1776_p0491a26║生」。此初段竟。次有三偈隨他作中，初偈「貧者
T38n1776_p0491a27║作無盡藏」，與其財物。於中初半正明所為，後
T38n1776_p0491a28║半攝益。中間一偈「有憍慢者，現作大力而降
T38n1776_p0491a29║伏之」。於中初半正明所作，後半攝益。末後一
T38n1776_p0491b01║偈「有恐怖」者，現作安慰。於中初半正明所為，
T38n1776_p0491b02║後半攝益。此第二竟。次有一偈，自所為中「現
T38n1776_p0491b03║離婬欲五通仙」，正明所為，下半化益。末後兩
T38n1776_p0491b04║偈隨他作中，前偈身益現作童僕，後偈財益
T38n1776_p0491b05║所須皆給。上來合有三十九偈，隨問別答。自
T38n1776_p0491b06║下三偈總以結嘆。於中初偈自嘆顯勝，中間
T38n1776_p0491b07║一偈寄佛顯勝，末後一偈寄人顯勝。初自嘆
T38n1776_p0491b08║中，「如是道無量」，牒以總嘆。如上自利利他之
T38n1776_p0491b09║道，隨別細論，廣多無量。下別嘆之。「所行無崖
T38n1776_p0491b10║智慧無邊」，別嘆自行。所行功德無有崖畔，智
T38n1776_p0491b11║慧之行亦無邊際。「度無數眾」，別嘆利他。寄佛
T38n1776_p0491b12║歎中，「假令一切佛」，歎人廣也。「於無數億劫」，歎
T38n1776_p0491b13║時長也。「讚嘆其德猶尚不盡」，所嘆多也。諸佛
T38n1776_p0491b14║共嘆猶尚不盡，何況餘人。寄人顯中，「誰聞
T38n1776_p0491b15║是法不發心」者，寄智顯勝令人同發。「除不肖
T38n1776_p0491b16║人癡無智者」，簡愚顯勝。聞法拒違，不肯消伏，
T38n1776_p0491b17║名不消人。
T38n1776_p0491b18║「入不二法門品」者，〈問疾〉至此明修教行，教行
T38n1776_p0491b19║既成便能入證。此品廣明證入平等不二之
T38n1776_p0491b20║理，因以標品，是故名入不二品。此品之中四
T38n1776_p0491b21║門分別：一定其所辨、二釋來意、第三解不入
T38n1776_p0491b22║二門義、四隨文釋。所辨如何？有人釋言：此品
T38n1776_p0491b23║宗顯不二之理，非辨行德。即文以求，此品宗
T38n1776_p0491b24║明入不二行，非正論理。此云何知？向前標言
T38n1776_p0491b25║入不二品。「維摩」下問。「云何菩薩入不二門」下，
T38n1776_p0491b26║諸菩薩隨所辨說，皆悉結言「是為菩薩入不
T38n1776_p0491b27║二門」，明知宗顯入不二行，不唯明理。若唯明
T38n1776_p0491b28║理，何須言入？所辨如是。次釋來意。於中有二：
T38n1776_p0491b29║一、就維摩以釋來意。〈問疾〉至此，廣顯維摩所
T38n1776_p0491c01║修所成，明解脫相，此彰維摩入不二門，明解
T38n1776_p0491c02║脫性。性猶體也，相必依體故須辨之。又就維
T38n1776_p0491c03║摩顯德之中，義別四對：前之三對，教行門中
T38n1776_p0491c04║所行所成，從此以下是第四對，證行門中所
T38n1776_p0491c05║行所成。此品所行；下〈香積品〉取飯香積、小室
T38n1776_p0491c06║廣容，明其所成。所行實證，起用所依，故次辨
T38n1776_p0491c07║之。二、就所化菩薩以釋。〈問疾〉至此，教諸菩薩
T38n1776_p0491c08║修習教行，教行既成便能入證，故此品中廣
T38n1776_p0491c09║顯不二，教令證入。故下文中五千菩薩聞說
T38n1776_p0491c10║不二得無生忍，來意如是。次須解釋入不二
T38n1776_p0491c11║義，於中初先釋其名義、後辨其相。名義如何？
T38n1776_p0491c12║言不二者，無異之謂，即是經中一實義也。實
T38n1776_p0491c13║之理妙寂離相，如如平等亡於彼此，故云不
T38n1776_p0491c14║二。問曰：諸法有一二三乃至眾多，翻彼說理，
T38n1776_p0491c15║理應不一不二不三乃至眾多，以何義故偏
T38n1776_p0491c16║言不二？釋言：不一乃至不多，經有說處。故《涅
T38n1776_p0491c17║槃》云「除一法相，不可算數。」但今且就一不二
T38n1776_p0491c18║門而辨道理，餘略不論。良以二者彼此通謂，
T38n1776_p0491c19║是故偏對而說不二。又復二者別法之始，今
T38n1776_p0491c20║此為明理體無別，故偏對二而說不二。雖說
T38n1776_p0491c21║不二，不一不三乃至眾多悉入其中。是義云
T38n1776_p0491c22║何？若立一相，以一對多，即是其二；翻對彼二，
T38n1776_p0491c23║故名不二。若立多相，以多對少，還即是二；翻
T38n1776_p0491c24║對彼二，故名不二。又立多相，於多法中兩兩
T38n1776_p0491c25║相對，亦即是二；翻對彼二，故名不二。以是義
T38n1776_p0491c26║故，遣一遣多悉入不二。多少既然，遣染遣淨、
T38n1776_p0491c27║遣縛遣解、遣有遣無，類皆同爾。若立有相，以
T38n1776_p0491c28║有對無，即是其二；翻對彼二，名為不二。若立
T38n1776_p0491c29║無相，以無對有，還是其二；翻對彼二，名為不
T38n1776_p0492a01║二。若當定立非有無相，以非有無對有對無，
T38n1776_p0492a02║即復是二：翻對彼二，名為不二。乃至建立不
T38n1776_p0492a03║二門相，不二對二，還復是二；翻對彼二，名為
T38n1776_p0492a04║不二。是故不二，有相皆遣、有理悉收，故偏名
T38n1776_p0492a05║之。理體名法，此不二法形對佛性、空、如等義，
T38n1776_p0492a06║門別不同，故名為門。又能通人趣入名門，捨
T38n1776_p0492a07║相證會名之為入。名義如是。次辨其相。此不
T38n1776_p0492a08║二門是法界中一門義也。門別雖一，而妙旨
T38n1776_p0492a09║虛融，義無不在。無不在故，一切諸法皆是不
T38n1776_p0492a10║二。諸法皆是，豈有所局？但此文中且約三十
T38n1776_p0492a11║三人所辨以彰其異，所辨雖異要攝唯二：一、
T38n1776_p0492a12║遣相門。二相雙捨名為不二，非有所留。二、融
T38n1776_p0492a13║相門。二法同體名為不二，非有所遣。遣相門
T38n1776_p0492a14║中曲復有三：一、就妄情所取法中相對分二，
T38n1776_p0492a15║翻除彼二名為不二。如下文說「我我所二。因
T38n1776_p0492a16║有我故便有我所，若無有我則無我所，是為
T38n1776_p0492a17║不二。」如是等也。二、情實相對以別其二，翻對
T38n1776_p0492a18║此二名為不二。是義云何？據情望實，情外有
T38n1776_p0492a19║實，將實對情名之為二。據實望情，情本不有，
T38n1776_p0492a20║情既不有實亦亡對，故云不二。如下文說「實
T38n1776_p0492a21║不實二。其實見者尚不見實，何況非實？」如是
T38n1776_p0492a22║等也。三、唯就實。離相平等名為不二。是義云
T38n1776_p0492a23║何？就實論實，由來無異。異既不有，一亦亡對，
T38n1776_p0492a24║故曰不二。如下文中維摩默顯，義應當此。遣
T38n1776_p0492a25║相如是。融相門中義別亦三：一、就妄情所起
T38n1776_p0492a26║法中義別分二，二法同體名為不二。如經中
T38n1776_p0492a27║說「無常即苦，苦即無常。」是無常苦同體無別，
T38n1776_p0492a28║名為不二。如是一切真妄兩別名之為二，相
T38n1776_p0492a29║依不離名為不二。如下文說「明無明二。無明
T38n1776_p0492b01║實性即是明，名為不二。」如是等也。三、就真中
T38n1776_p0492b02║義別分二，二法同體名為不二。於此門中曲
T38n1776_p0492b03║分有四：一、就真體隨義分二。如來藏中具過
T38n1776_p0492b04║無量恒沙佛法，彼法同體名為不二。如經中
T38n1776_p0492b05║說「過恒沙法，不離不脫、不異不思。」如是等也。
T38n1776_p0492b06║又如下說「空即無相，無相即無願，名為不二。」
T38n1776_p0492b07║亦是其義。二、就真中體用分二。如依真心緣
T38n1776_p0492b08║起集成一切種法，體用無別名為不二。如經
T38n1776_p0492b09║中說「佛性如來無二無別。」如是等也。三、就真
T38n1776_p0492b10║體所起法中隨義分二。彼二同依一佛性體
T38n1776_p0492b11║名為不二。如經中說「佛性與彼不善法俱名
T38n1776_p0492b12║為無明，與善法俱稱之為明。明與無明凡夫
T38n1776_p0492b13║謂二，智者了達其性無二，無二之性即是實
T38n1776_p0492b14║性。」如是等也。四、就真性所起法中相別分二。
T38n1776_p0492b15║如依佛性緣起集成一切行德，於彼德中諸
T38n1776_p0492b16║行同體，緣起相成名為不二。如下文說「布施
T38n1776_p0492b17║迴向一切智二，布施性即是迴向智性。」如是
T38n1776_p0492b18║等也。不二雖眾，要不出此。言其入者，義別有
T38n1776_p0492b19║四：一、就信明入。於此不二信順不違，故名為
T38n1776_p0492b20║入。二、就解說入。於此不二解觀相應，名之為
T38n1776_p0492b21║入。三、就行論入。依空照見明了現前，不見二
T38n1776_p0492b22║相，可以住中，名入不二。不見二相，是其心也。
T38n1776_p0492b23║明了不二，是其觀也。四、就證辨入。亡情契實
T38n1776_p0492b24║名之為證，於得證時不見如外有心能觀。既
T38n1776_p0492b25║無有心，寧復心外有如所觀，不見能觀，妄想
T38n1776_p0492b26║不行；不見所觀，虛偽不起。虛偽不起，如不離
T38n1776_p0492b27║心；妄想不行；心不離如。是則真名入不二門。
T38n1776_p0492b28║入不二義辨之麁爾。次釋其文。於此品中文
T38n1776_p0492b29║別有二：第一廣辨入不二門，二明說益，五千
T38n1776_p0492c01║菩薩得無生忍。前中有三：一、維摩問，諸菩薩
T38n1776_p0492c02║等以言遣相名入不二。二、諸菩薩問，文殊對
T38n1776_p0492c03║之，以言遣言明其不二。三、文殊問，維摩因問
T38n1776_p0492c04║以默遣言而顯不二。此三皆是化之分齊，息
T38n1776_p0492c05║想教入之階降也。若論自覺相應境界，不可
T38n1776_p0492c06║言彰、叵以默顯。何故如是？據實以求，法外本
T38n1776_p0492c07║無音聲文字，何言能彰？法外亦無形相可得，
T38n1776_p0492c08║誰用默顯？無言能彰，證處亡詮；非默能顯，證
T38n1776_p0492c09║處絕相。詮相悉無，他所莫測，是故名為自覺
T38n1776_p0492c10║境界。覺處無他，自亦亡對。問曰：此品闡玄之
T38n1776_p0492c11║極，若使默外猶有自覺相應境界，何故不論？
T38n1776_p0492c12║釋言：為化極於言默，言默之外不復可陳。不
T38n1776_p0492c13║可陳處從來未辨，豈獨今哉！就初段中，維摩
T38n1776_p0492c14║先問，菩薩後說。就前問中，「爾時維摩」，舉能問
T38n1776_p0492c15║人。「謂眾菩薩言：諸仁者」，告命所問。言告稱謂。
T38n1776_p0492c16║「云何菩薩入不二」等，正宣問辭。問曰：維摩深
T38n1776_p0492c17║體不二，何不自說，乃問菩薩令使說乎？釋有
T38n1776_p0492c18║五義：第一、為彰不二之門，眾聖因證，顯法要
T38n1776_p0492c19║勝令人重敬，故須問之。第二、為顯不二之理
T38n1776_p0492c20║門別眾多，隨人示入。第三、為彰不二義廣，諸法
T38n1776_p0492c21║悉是，令人遍學。第四、為欲對之顯己所問淵
T38n1776_p0492c22║深，令人趣求，故須問之。五、維摩所得，藉淺趣
T38n1776_p0492c23║入，故須問之諸菩薩令說。下諸菩薩隨得別
T38n1776_p0492c24║說。義門無量，隨義具說，說亦叵盡，今此略列
T38n1776_p0492c25║三十一人以彰所說。就初人中，言「有菩薩名
T38n1776_p0492c26║法自在」，標人別說。下明所說。言「諸仁者生滅
T38n1776_p0492c27║二」，反立二相。生滅之義汎解有二：一有為法
T38n1776_p0492c28║自相生滅、二染淨法對治生滅。自相生滅義
T38n1776_p0492c29║別有三：一、分段無常，報起名生、報盡稱滅。二、
T38n1776_p0493a01║念無常，初起名生、後謝稱滅。三、自性無常，相
T38n1776_p0493a02║有名生、虛無說滅。自相生滅，要略唯此。對治
T38n1776_p0493a03║生滅，義則有四：一、就染說，凡起名生、聖斷稱
T38n1776_p0493a04║滅。二、就淨說，修起名生、緣治終息說以為滅。
T38n1776_p0493a05║又復淨法為惡所敗亦名為滅。三、雙就染淨
T38n1776_p0493a06║約迷說之。染起名生、淨壞稱滅。又復真淨為
T38n1776_p0493a07║惑隱覆亦名為滅。四、雙就染淨約悟說之。淨
T38n1776_p0493a08║起名生，又復本隱性淨之法為緣顯了始現
T38n1776_p0493a09║名生，染息稱滅。汎辨如是。今此所論，通則皆
T38n1776_p0493a10║是。即文以求，偏就染淨對治門說，對治門中
T38n1776_p0493a11║偏就染說，染起名生、終斷稱滅。生滅兩分故
T38n1776_p0493a12║名為二。下翻此二以明不二。於此門中，二相
T38n1776_p0493a13║雙遣為不二矣，先辨、後結。辨中初言「法本不
T38n1776_p0493a14║生，今則不滅」，解不二義。不生不滅，汎解有
T38n1776_p0493a15║四：一、生死染法虛集無性，以無性故，生無所
T38n1776_p0493a16║生、滅無所滅。二、生死染法妄相而有，妄體空
T38n1776_p0493a17║相則無相，以無相故，生無所生、滅無所滅。三、
T38n1776_p0493a18║生死染法妄想而有，如夢所見心外無法，妄
T38n1776_p0493a19║想情有道理實無，以實無故，生無所生、滅無
T38n1776_p0493a20║所滅。四、生死染法如來藏起，窮之即實，實性
T38n1776_p0493a21║平等，生則無生、滅則無滅。以是義故，本無所
T38n1776_p0493a22║生、今無所滅，不生不滅故曰不二。「得此不生」，
T38n1776_p0493a23║解釋入義。於前無生無滅法中，慧心安住名
T38n1776_p0493a24║無生忍，從緣亦應名無滅忍，初約彰名偏言
T38n1776_p0493a25║無生。上來正辨。「是為」下結。第二人中，初「德
T38n1776_p0493a26║守曰」，標人別說。曰猶辭也。下彰所說。「我我
T38n1776_p0493a27║所二」，反舉二相。汎解有四：一、凡夫所立我人
T38n1776_p0493a28║等性名之為我，五陰諸法是我所有名為我
T38n1776_p0493a29║所。二、五陰集成假名眾生名之為我，五陰是
T38n1776_p0493b01║其我家所有名為我所。三、眾生內報名之為
T38n1776_p0493b02║我，外諸境界說為我所。四、就真法佛性為我，
T38n1776_p0493b03║真性三歸我中所有名為我所，故《涅槃》云「知
T38n1776_p0493b04║我我所，是人出世。」今此所論，義當前三。自下
T38n1776_p0493b05║翻之，以顯不二。於此門中，二相雙遣名為不
T38n1776_p0493b06║二，先辨、後結。辨中初言「因有我故便有我所」，
T38n1776_p0493b07║反明無二。「若無有我則無我所」，順明不二。經
T38n1776_p0493b08║中破法凡有八種：一、推因破。如推五陰破眾
T38n1776_p0493b09║生相，推其往因破現常性，如是一切。二、推果
T38n1776_p0493b10║破。如推當果破現無因，如是一切。三、推理破。
T38n1776_p0493b11║如下文說「色性自空」，如是等也。四、推實破。譬
T38n1776_p0493b12║如世人見繩為蛇，推繩破蛇；迷如來藏起於
T38n1776_p0493b13║生死，推藏破之，如是一切。五、推名破。如說
T38n1776_p0493b14║乳時不得酪名，明知無酪；女不名婦，明無兒
T38n1776_p0493b15║性，如是一切。六、推對破。如《地論》說「若有作者
T38n1776_p0493b16║則有作事，若無作者則無作事。」又如下說「有
T38n1776_p0493b17║縛有解，無縛無解」，如是一切。七、責情破。如經
T38n1776_p0493b18║中說「愚癡所盲，貪著於我」，「三界虛妄，但一心
T38n1776_p0493b19║作」，如是一切。八，推智破。如說「智者不得有無，
T38n1776_p0493b20║明法無、明法無性；牟尼不著，明法無性。」如是
T38n1776_p0493b21║一切。破法不同，有此八種。今言無我則無我
T38n1776_p0493b22║所，是前第六推對破之。云何無我？分別有三，
T38n1776_p0493b23║如上所辨。一、五陰法非是神我，名為無我。二、
T38n1776_p0493b24║假眾生中無其我性，故名無我。第三、假名眾
T38n1776_p0493b25║生亦無，名為無我。言無所者，誰前無我，亦有
T38n1776_p0493b26║三種：一、五陰法非是妄計神我所有，名無我
T38n1776_p0493b27║所。第二、假名我所法中無有定性，名無我所。
T38n1776_p0493b28║第三、假名我所亦無，無我及所，名為不二。「是
T38n1776_p0493b29║為」下結。第三人中，初「不眴曰」，標人別說。下明
T38n1776_p0493c01║所說。「受不受二」，反明二相。汎解有二：一、約因
T38n1776_p0493c02║說。凡夫心識取著諸法，名之為受；聖人離取，
T38n1776_p0493c03║名為不受。二、約果說。凡夫受於生死之身，名
T38n1776_p0493c04║之為受；聖人不生，名為不受。今此所論，就初
T38n1776_p0493c05║言耳。下翻此二以顯不二，二相雙遣為不二
T38n1776_p0493c06║矣。先辨、後結。「若法不受不可得」者，明無二相。
T38n1776_p0493c07║聖人了達諸法皆空，無可貪取，名為不受。以
T38n1776_p0493c08║不受故無法應心，名「不可得」。「無取無捨」，明無
T38n1776_p0493c09║二心。無法可取所以無受，無法可捨故無不
T38n1776_p0493c10║受。「無作無行」，明無二行。以無取故，無有凡夫
T38n1776_p0493c11║造作諸業，名為無作。以無捨故，亦無聖人除
T38n1776_p0493c12║斷之行，名為無行。「是為」下結。第四人中，初「德
T38n1776_p0493c13║頂曰」，標人別說。下明所說。「垢淨為二」，反立二
T38n1776_p0493c14║相，煩惱名垢、聖德名淨。下翻此二以明不二，
T38n1776_p0493c15║二相雙遣為不二矣。先辨、後結。「見垢實性則
T38n1776_p0493c16║無淨」者，第一義空是垢實性，是實性中無有
T38n1776_p0493c17║垢相，無垢相故亦無除垢淨相可取，名無淨
T38n1776_p0493c18║相。「順滅相」者，滅是涅槃，法本不然、今則無滅
T38n1776_p0493c19║是涅槃相。無垢無淨同涅槃相，名順滅矣。「是
T38n1776_p0493c20║為」下結。第五人中，初「善宿曰」，標人別說。下明
T38n1776_p0493c21║所說。「動念為二」，反舉二相。心識有八，相從為
T38n1776_p0493c22║三：一、分別事識，謂六識心；二是妄識，謂第七
T38n1776_p0493c23║識；三是真識，謂第八識。此三如彼八識章中
T38n1776_p0493c24║具廣分別。彼妄識中麁細不同，義別六重：一
T38n1776_p0493c25║是根本不覺知心，謂無明地。二是業識，依前
T38n1776_p0493c26║無明，不覺妄念忽然而動，動故名業。三是轉
T38n1776_p0493c27║識，依前妄念，心相漸麁轉起外境，故名為轉。
T38n1776_p0493c28║四者現識，依前所起虛浪境界應現自心，如
T38n1776_p0493c29║夢所起一切境界現於夢心，故名為現。五是
T38n1776_p0494a01║智識，於己自心所現法中，分別違順染淨等
T38n1776_p0494a02║別，似於智解，故名智識。六相續識，論中亦名
T38n1776_p0494a03║不斷識矣。妄境牽心，心隨妄境，相乘不斷如
T38n1776_p0494a04║海波浪，名不斷識。又能持於事識業果令不斷
T38n1776_p0494a05║絕，亦名不斷。此六差別，如論具辨。今言是動，
T38n1776_p0494a06║是彼業識妄動之心。言是念者，是彼轉識乃
T38n1776_p0494a07║至不斷。根本無明不覺知心未有分別，所以
T38n1776_p0494a08║不舉。下翻此二以明不二，二相雙遣為不二
T38n1776_p0494a09║矣。先辨、後結。辨中「不動則無念」者，於情分齊，
T38n1776_p0494a10║依動起念；於真常寂，業動本無。以無動故，念
T38n1776_p0494a11║心不生。道言「無念無分別」者，無妄識中動念
T38n1776_p0494a12║心故，六種分別事識亦無，名無分別。此解不
T38n1776_p0494a13║二。通達此二，彰其入義。「是為」下結。第六人中，
T38n1776_p0494a14║初「善眼曰」，標人別說。下彰所說。初言「一相無
T38n1776_p0494a15║相二」者，反立二相。此就真中義別分二：一相
T38n1776_p0494a16║是有，無相是無。於真法中攝別成總，諸法同
T38n1776_p0494a17║體名為一相；以別分總，諸法悉空名為無相。
T38n1776_p0494a18║有無兩分，名為二矣。下會此二以為不二。於
T38n1776_p0494a19║此門中二法同體，名為不二。先辨、後結。「若知
T38n1776_p0494a20║一相即是無相」，知有即無，亦不取無；知無即
T38n1776_p0494a21║有，以即有故不偏取無。「入平等者」，解釋入義。
T38n1776_p0494a22║有無同體離於偏著，故名平等。「是為」下結。第
T38n1776_p0494a23║七人中，初「妙臂曰」，標人別說。下明所說。言「菩
T38n1776_p0494a24║薩心聲聞心二」，反舉二相。下翻此二以為不
T38n1776_p0494a25║二，二相雙遣為不二矣。先辨、後結。「觀心相空
T38n1776_p0494a26║如幻化」者，破相入如。觀心相空，明心非有，不
T38n1776_p0494a27║但無性，乃至因緣心相亦無，名心相空。「如幻
T38n1776_p0494a28║化者」，明心非無。因緣之法有無同體，以同體
T38n1776_p0494a29║故說無為有，有即非有；說有為無，無即非無。
T38n1776_p0494b01║有即非有，故心相空；無即非無，故如幻化。「無
T38n1776_p0494b02║菩薩心無聲聞心」，證如遣相。理處無情，故無
T38n1776_p0494b03║菩薩聲聞心別。「是為」下結。第八人中，初「弗沙
T38n1776_p0494b04║曰」，標人別說。下顯所說。「善不善二」，反舉二相。
T38n1776_p0494b05║分別有三：一、約情說，違損下沈名為不善，順
T38n1776_p0494b06║益上昇目之為善。若從是義，凡夫十惡名為
T38n1776_p0494b07║不善，從凡至佛一切善法悉名為善。二、望理
T38n1776_p0494b08║說。違理不善，順理名善。若從是義，凡夫一切
T38n1776_p0494b09║三性之業取性心起悉名不善三業，賢聖所
T38n1776_p0494b10║修善法方名為善。三、望實說。佛性是實，望彼
T38n1776_p0494b11║佛性如來藏法，性違不善，體順是善。若從是
T38n1776_p0494b12║義，凡夫諸業乃至三乘緣治善法相順性違
T38n1776_p0494b13║悉是不善，諸佛菩薩真證善法方為善。善惡
T38n1776_p0494b14║兩分故名為二。下翻此二以為不二，二相雙
T38n1776_p0494b15║遣為不二矣。先辨、後結。辨中「不起善不善」者，
T38n1776_p0494b16║善惡皆空，故悉不起，此明離相即解不二。「入
T38n1776_p0494b17║無相」等，明其證實，即解入義。第一義空名無
T38n1776_p0494b18║相際。始觀名入，窮證名達。「是為」下結。第九人
T38n1776_p0494b19║中初「師子曰」，標人別說。下彰所說。「罪福為二」，
T38n1776_p0494b20║反舉二相。前善不善據因分二，此罪與福就
T38n1776_p0494b21║果分二，罪為罪報、福名福報。下翻此二以為
T38n1776_p0494b22║不二，二相雙遣為不二矣。先辨、後結。辨中初
T38n1776_p0494b23║言「若達罪性與福無異」，破相入如。何者是性，
T38n1776_p0494b24║而言無異？淺如論之相空為性，空理不殊名
T38n1776_p0494b25║為不異。深則佛性真心為性，體一故曰無異。
T38n1776_p0494b26║「以金剛慧決了此相，無縛無解」，證實離相。破
T38n1776_p0494b27║相之智名金剛慧。明見罪福二種實相，名決
T38n1776_p0494b28║此相。於此實中罪福本無，名無縛解。以罪本
T38n1776_p0494b29║無，所以無縛，福亦不有，所以無解。「是為」下結。
T38n1776_p0494c01║第十人中「師子意曰」，標人別說。下明所說。「漏
T38n1776_p0494c02║無漏二」，反立二相。煩惱連注其猶刻漏，故名
T38n1776_p0494c03║為漏。聖德斷除，名為無漏。下翻此二以明不
T38n1776_p0494c04║二，二相雙遣為不二矣。先辨、後結。辨中「若得
T38n1776_p0494c05║諸法等」者，破相入如。染淨一如，名諸法等。言
T38n1776_p0494c06║「不起漏無漏相」者，契實離相。言不起漏，離前
T38n1776_p0494c07║漏相；不起不漏，離無漏相。此離染淨，名為不
T38n1776_p0494c08║二。言「不著相」，不取有相。「亦不住無」，不取無相。
T38n1776_p0494c09║此離有無，名為不二。「是為」下結。第十一中初
T38n1776_p0494c10║「淨解曰」，標人別說。下彰所說。「為無為二」，反舉
T38n1776_p0494c11║二相。言有為者，解有兩義：一、就法外四相以
T38n1776_p0494c12║釋。為之言作，法外四相能有所作，故曰有為，
T38n1776_p0494c13║生能生法乃至滅能滅諸法故。二、就法體四
T38n1776_p0494c14║相以釋。四相集起名之曰為，色等諸法皆此
T38n1776_p0494c15║有為，故曰有為。翻離此二名曰無為。何法是
T38n1776_p0494c16║乎？汎解有三：一、就色說。生死之色是其有為，
T38n1776_p0494c17║諸佛常色乃至佛性真常色等名曰無為。二、
T38n1776_p0494c18║就心說。妄心有為，諸佛常心乃至八識佛性
T38n1776_p0494c19║心等名曰無為。第、三約就非色心說。如《毘曇》
T38n1776_p0494c20║中所辨，十四不相應行名曰有為。諸明四
T38n1776_p0494c21║相、名字句等，是十四也。虛空、數法及非數滅，
T38n1776_p0494c22║乃至真如第一義空，通攝悉是非色心中無
T38n1776_p0494c23║為法也。汎論如是。今就心說，妄想之心生滅
T38n1776_p0494c24║流注名曰有為，真心常寂故曰無為。下反此
T38n1776_p0494c25║二以明不二。於此門中，遣妄唯真名為不二。
T38n1776_p0494c26║先辨、後結。辨中「若離一切數」者，明遣妄也。於
T38n1776_p0494c27║妄心中，諸心心法各各異別，名一切數，謂想
T38n1776_p0494c28║受等。證實反望，從來無此，是故名離一切數
T38n1776_p0494c29║矣。「即心如空」，明澄真也。真心之體性如虛
T38n1776_p0495a01║空，心外無有諸數之別，去妄唯真，故心如空。
T38n1776_p0495a02║有妄對真名之為二，離妄唯真，真即絕對，故
T38n1776_p0495a03║曰不二。今因此言，明諸心有數無數。心有三
T38n1776_p0495a04║重，義如上辨：一事識心、二妄識心、三真識心。
T38n1776_p0495a05║此三重中，初六事識，一向有數。想受行等雖
T38n1776_p0495a06║與心王同在一時，作用別故。第八真心一向
T38n1776_p0495a07║無數，諸法同體如虛空故。第七識中麁細六
T38n1776_p0495a08║重，已如上辨，是無明識乃至相續。此六重中，
T38n1776_p0495a09║根本四重心識微細，諸心心法未曾別起，別
T38n1776_p0495a10║相難得不說有數。以無數故，論中名為不相
T38n1776_p0495a11║應染。不相應者，論自釋言：即心不覺，常無別
T38n1776_p0495a12║異，名不相應。後之兩重心麁用別，別相可得，
T38n1776_p0495a13║說有諸數。以有數故，論中名為心相應染。言
T38n1776_p0495a14║相應者，論自釋言：心異念異，同知同緣，故號
T38n1776_p0495a15║相應。心是心王，念是心法，此二同緣，故曰相
T38n1776_p0495a16║應。細實如此。然今此中總相分之，妄中說數、
T38n1776_p0495a17║真中不辨。此解不二。「以清淨慧無所礙」者，釋
T38n1776_p0495a18║其人義。證真降妄名清淨慧，不為妄纏名無
T38n1776_p0495a19║所礙。此德成時名入不二。「是為」下結。第十二
T38n1776_p0495a20║中「那羅延曰」，標人別說。下彰所說。「世出世二」，
T38n1776_p0495a21║反舉二相。分別有三：一、約位以分。見道以前
T38n1776_p0495a22║名為世間，見道已上名為出世。二、隨義以別。
T38n1776_p0495a23║隨相之行，從凡至佛悉名世間。故《地論》言「世
T38n1776_p0495a24║行有三，廣、大、無量。廣謂初地乃至六地，大謂
T38n1776_p0495a25║七地，無量是其八地已上。」證如實慧名為出
T38n1776_p0495a26║世，故《地論》中法無我智名為出世。三、約理事
T38n1776_p0495a27║以彰二別。事為世間，理為出世。今據後門。下
T38n1776_p0495a28║翻此二以明不二。於此門中，會二同體以為
T38n1776_p0495a29║不二，非全破遣。先辨、後結。辨中初言「世間性
T38n1776_p0495b01║空即是出世」，正會二法以明不二。言性空者，
T38n1776_p0495b02║汎解有二：一、因緣法中無其定性，名為性空，
T38n1776_p0495b03║如《成實》說。二、妄相諸法自性空寂，不假因緣
T38n1776_p0495b04║分段為空，故名性空。如陽炎水，自性非水，不
T38n1776_p0495b05║待塵大分為無水。今據後義。以世體空，無世
T38n1776_p0495b06║可在，名為出世，非有可離名為出矣。即世無
T38n1776_p0495b07║世、無世恒世，故曰不二。下釋入義。「於其中」者，
T38n1776_p0495b08║於前世間出世間中。言「不入」者，明有即空，無
T38n1776_p0495b09║世可在，故曰不入。言「不出」者，明空即有，常隨
T38n1776_p0495b10║世間，故曰不出。言「不溢」者，溢是盈溢增長之
T38n1776_p0495b11║謂。以不入故不增世間，故曰不溢。言「不散」者，
T38n1776_p0495b12║以不出故，常隨世間而不除捨，故曰不散。「是
T38n1776_p0495b13║為」下結。第十三中初「善意曰」，標人別說。下彰
T38n1776_p0495b14║所說。噵言「生死涅槃二」者，反舉二相。下反此
T38n1776_p0495b15║二以明不二，二相雙遣為不二矣。先辨、後結。
T38n1776_p0495b16║辨中初言「見生死性則無生死」，遣生死相。生
T38n1776_p0495b17║死體空名生死性，於此性中無生死相，故無
T38n1776_p0495b18║生死。下約此無遣涅槃相。言「無縛」者，生死性
T38n1776_p0495b19║中無生死故，所以無縛。言「無解」者，此推對破，
T38n1776_p0495b20║以無縛故，不可對之說涅槃解。言「不然」者，以
T38n1776_p0495b21║無縛故，本來不然。言「不滅」者，本無然故，今無
T38n1776_p0495b22║所滅。此解不二。「如是解者」，解釋入義。「是為」下
T38n1776_p0495b23║結。第十四中初「現見曰」，標人別說。下彰所說。
T38n1776_p0495b24║「盡不盡二」，反立二相。妄息名盡，真德常住名
T38n1776_p0495b25║為不盡。下翻此二以明不二，二相雙遣為不
T38n1776_p0495b26║二矣。先辨、後結。辨中「法若究竟盡」者，牒舉前
T38n1776_p0495b27║盡。簡異無常生滅之盡，故云究竟。「若不盡」者，
T38n1776_p0495b28║牒前不盡。「皆無盡」者，前二皆空。空理常住，故
T38n1776_p0495b29║曰無盡。又於空理無法可除，亦名無盡。言「無
T38n1776_p0495c01║盡相即是空」者，指斥其體。上來至此破相入
T38n1776_p0495c02║如。「空則無有盡不盡」者，明實離相。此解不二。
T38n1776_p0495c03║「如是入者」，彰其入義。「是為」下結。第十五中初
T38n1776_p0495c04║「普守曰」，標人別說。下明所說。「我無我二」，反立
T38n1776_p0495c05║二相。分別有三：一、凡夫人取陰為我，聖智觀
T38n1776_p0495c06║察知陰非我。此一五陰於凡為我，於聖非我，
T38n1776_p0495c07║故名為二。二、五陰和合成假人，凡夫於中立
T38n1776_p0495c08║有定性名之為我，聖智觀察但假無性名為
T38n1776_p0495c09║無我。三、妄相諸法集成人相名之為我，聖智
T38n1776_p0495c10║深觀人相空無名為無我。下翻此二以明不
T38n1776_p0495c11║二，二相雙遣為不二矣。先辨、後結。「我尚不可
T38n1776_p0495c12║得非我何可得」，破相入實。向前三重我皆叵
T38n1776_p0495c13║得，何有遣我無我可得？「見我實性不起二」者，
T38n1776_p0495c14║證實遣相。非有非無如來藏體是我實性，此
T38n1776_p0495c15║亦是其無我實性。且約我說，於此實中從來
T38n1776_p0495c16║無我，二無對我，無我可取，故不起二。「是為」下
T38n1776_p0495c17║結。
T38n1776_p0495c18║維摩義記卷第三（末）