T38n1776_p0495c19║
T38n1776_p0495c20║
T38n1776_p0495c21║維摩義記卷第四（本）
T38n1776_p0495c22║
T38n1776_p0495c23║沙門慧遠撰
T38n1776_p0495c24║第十六中，初「電天曰」，標人別說。下彰所說。「明
T38n1776_p0495c25║無明二」，返舉二相。分別有二：一、隨相說。闇惑
T38n1776_p0495c26║之心緣而不了名曰無明，緣智顯了說之為
T38n1776_p0495c27║明。二、約心說。妄心性闇，設有緣解亦是無明。
T38n1776_p0495c28║如人夢中雖有分別性是昏睡，亦如樂受性
T38n1776_p0495c29║是行苦。真心性照說之為明，乃至凡時性淨
T38n1776_p0496a01║之心亦說為明。今依後門。下翻此二以明不
T38n1776_p0496a02║二。於此門中，真妄同體以為不二。先辨、後結。
T38n1776_p0496a03║言「無明即是明」者，會妄即真。妄心體實即是
T38n1776_p0496a04║真心，故無明性即是明也，如昏睡體即是報
T38n1776_p0496a05║心。此句正顯不二義竟。噵言「明亦不可取」
T38n1776_p0496a06║者，簡真異妄。何故須簡？人聞是明，取同緣治。
T38n1776_p0496a07║為遮此見，故說是明不可取同緣治之。「明亦
T38n1776_p0496a08║不可取」，離一切數，釋前叵取緣治。之明是妄
T38n1776_p0496a09║心邊，慧數所攝。今言明者，是真心體，真心平
T38n1776_p0496a10║等性如虛空離一切數，是故不可取同緣治。
T38n1776_p0496a11║亦可是中二相雙遣以為不二。言無明性即
T38n1776_p0496a12║是明者，遣無明相。無明實性即明，故不可一
T38n1776_p0496a13║向取。離一切數，遣其明相。二相俱泯，名為不
T38n1776_p0496a14║二。此解不二。言「於其中等無二」者，釋其入義。
T38n1776_p0496a15║「是為」下結。第十七中，初「喜見曰」，標人別說。下
T38n1776_p0496a16║明所說，先辨、後結。辨中初就色陰論之，後就
T38n1776_p0496a17║餘陰。前色陰中，「色空二」者，反舉二相。次解有
T38n1776_p0496a18║三：一、色非我所名之為空，如《毘曇》說。二、假名
T38n1776_p0496a19║色中無其定性名之為空，如《成實》說。三、假名
T38n1776_p0496a20║色相亦無所有名之為空，此唯在大。今此所
T38n1776_p0496a21║論，義當第三。下翻此二以明不二。於此門中，
T38n1776_p0496a22║二諦同體名為不二，非全破遣。「色即是空」，明
T38n1776_p0496a23║有即無。云色為色，色即無色，故色即空。「非
T38n1776_p0496a24║色滅空」，簡異對治事滅之空。「色性自空」，簡異
T38n1776_p0496a25║將因分果之空，如陽炎水自性非水，不待塵
T38n1776_p0496a26║大分為無水。色亦如是，自性空無，不待塵大
T38n1776_p0496a27║分之為空，名自性空。下餘陰中亦先舉二、後
T38n1776_p0496a28║明不二，文與前同。此解不二。言「於其中而通
T38n1776_p0496a29║達」者，釋其入義。「是為」下結。第十八中，初「明相
T38n1776_p0496b01║曰」，標人別說。下明所說。言「四種異空種異」者，
T38n1776_p0496b02║反舉二相。言四種異，明有異空。地水火風為
T38n1776_p0496b03║四種，此有別空，名之為異；亦可四大各別名
T38n1776_p0496b04║異。空種異者，明空異有，空有相異故名為二。
T38n1776_p0496b05║下翻此二以明不二。於此門中，二法同體名
T38n1776_p0496b06║為不二。先辨、後結。言「四種性即是空性」，正解
T38n1776_p0496b07║不二。四大無性、四大無相，故即是空。言「如前
T38n1776_p0496b08║際後際空故中際亦空」，類顯不二。生死前際、
T38n1776_p0496b09║涅槃後際、聖道名中，前後空故，中際亦空；四
T38n1776_p0496b10║大同爾。此解不二。「若能如是知諸種性」，解釋
T38n1776_p0496b11║入義。「是為」下結。第十九中，初「妙意曰」，標人別
T38n1776_p0496b12║說。下明所說，先辨、後結。辨中約就十二入法
T38n1776_p0496b13║以明不二，初先約就眼色論之。「眼色為二」，反
T38n1776_p0496b14║舉二相。下翻此二以明不二，二相雙遣為不
T38n1776_p0496b15║二矣。「若知眼性於色不貪不恚不癡是名寂
T38n1776_p0496b16║滅」，破遣眼相。性空是其眼之體性，此眼性中
T38n1776_p0496b17║無眼。眼既不有，誰於色所生貪恚癡？貪等
T38n1776_p0496b18║不生故名為寂。此偏破眼破色，不論餘義。若
T38n1776_p0496b19║具為文，亦應說言若知色性，眼無所貪無恚
T38n1776_p0496b20║無癡是名寂滅。且舉一邊，一邊可知。下餘入
T38n1776_p0496b21║中，亦先舉二後明不二。明不中偏就意說，餘
T38n1776_p0496b22║類可解。「安住其中」，為入不二，牒以結之。
T38n1776_p0496b23║第二十中，「無盡意曰」，標人別說。下顯所說，先辨、
T38n1776_p0496b24║後結。辨中初先解不二義，後釋入義。解不二
T38n1776_p0496b25║中，約就六度及迴向心而辨不二，先就布施及
T38n1776_p0496b26║迴向說。「布施迴向一切智二」，反舉二相。諸佛
T38n1776_p0496b27║果德名一切智，用己施行迴求彼德名為迴向
T38n1776_p0496b28║一切智矣。下翻此二以為不二。於此門中，二
T38n1776_p0496b29║相同體名為不二，非令破遣。言「布施性即是
T38n1776_p0496c01║迴向智性」，解有兩義：一約空說，同一空性；二
T38n1776_p0496c02║約有說，此二同用真心為性，體無別故，故云
T38n1776_p0496c03║不二。下餘度中，亦先舉二後明不二，文同前
T38n1776_p0496c04║釋。此解不二。言「於其中入一相」者，釋其入義。
T38n1776_p0496c05║「是為」下結。二十一中，初「深慧曰」，標人別說。下
T38n1776_p0496c06║明所說。「是空無相是無作二」，反舉二相。此三
T38n1776_p0496c07║廣釋，如三脫章。此乃三種，云何稱二？異故名
T38n1776_p0496c08║二。又於其中二二相對亦名為二。下會此二
T38n1776_p0496c09║以為不二。於此門中，二法同體為不二矣。「空
T38n1776_p0496c10║即無相，無相即無作」，遣其別相。一空理中隨
T38n1776_p0496c11║義分三，故得相即。故龍樹云「摩訶衍中三脫
T38n1776_p0496c12║體一。若人入空，即知無相亦知無作；乃至入
T38n1776_p0496c13║於無作之中，亦知於空及無相。」「若空無相無
T38n1776_p0496c14║作則無心意識」者，遣其別情。別曲情取，故須
T38n1776_p0496c15║遣之。心意識等，通釋是一，於中別分：七識名
T38n1776_p0496c16║心，集起本故；六識名意，同說塵故；五識名
T38n1776_p0496c17║識，了現境故。此三差別，如《楞伽》說。就理推求，
T38n1776_p0496c18║此三體空，相亦不有，作用叵得，故悉無之。上
T38n1776_p0496c19║來破別以歸其一。「於一解脫即是三脫」，觀一
T38n1776_p0496c20║開別，成前一義。下總結之，如是知者名入不
T38n1776_p0496c21║二。「是為」下結。二十二中，初「寂根曰」，標人別說。
T38n1776_p0496c22║下彰所說。「佛法僧二」，反舉二相。三寶相二，故
T38n1776_p0496c23║名為二。又於三中二二相對亦名為二。三寶
T38n1776_p0496c24║之義，廣如別章，此應具論。下會此二以為不
T38n1776_p0496c25║二。於此門中，異法同體名為不二，非有破遣。
T38n1776_p0496c26║先辨、後結。辨中先解不二之義。「佛即是法，法
T38n1776_p0496c27║即是眾」，歷別相即而顯不二。此即經中一體
T38n1776_p0496c28║三寶，亦名同體。是義云何？汎解有四：一、就事
T38n1776_p0496c29║辨一。一佛果上隨義分三，覺義名佛、可軌名
T38n1776_p0497a01║法、違淨過盡即名為僧。此之一義該通大
T38n1776_p0497a02║小，乃至《毘曇》亦有此義。二、就破性空理辨一。
T38n1776_p0497a03║三寶雖殊，皆無定性，無性理齊故名同體。此
T38n1776_p0497a04║通大小，乃至《成實》亦有此義，不唯在大。三、就
T38n1776_p0497a05║破相空理辨一。三寶雖別，皆空無相，不但無
T38n1776_p0497a06║性，相亦不有。無相理一，故名同體。此唯在
T38n1776_p0497a07║大。四、就真實緣起門中以辨其一。三寶皆用
T38n1776_p0497a08║真如來藏佛性為體，真識之心緣起集成三
T38n1776_p0497a09║寶義故，於此門中說一不定。若就涅槃以辨
T38n1776_p0497a10║三寶，三寶皆用涅槃為體，故名一體。故《涅槃》
T38n1776_p0497a11║中，菩薩思惟云何三事與我一體？佛自釋言：
T38n1776_p0497a12║我說三事即大涅槃，故名一體。若就佛性以
T38n1776_p0497a13║辨三寶，三寶皆用佛性為體，故名一體，故《涅
T38n1776_p0497a14║槃》云「如是三歸即是我性」。若就真諦以辨三
T38n1776_p0497a15║寶，三寶悉用真諦為體，故《涅槃》云「若能觀三
T38n1776_p0497a16║寶常住同真諦」。若就常義以論三寶，三寶皆
T38n1776_p0497a17║用常義為體，名為一體，故《涅槃》云「我亦不說
T38n1776_p0497a18║佛法眾僧無差別相，唯說常恒無有變易無
T38n1776_p0497a19║差別耳」。若就空門以分三寶，三寶悉用空理
T38n1776_p0497a20║為體。就不二門而辨三寶，齊以不二為體，如
T38n1776_p0497a21║是一切。此一切一，非一種一。今此所論，約就
T38n1776_p0497a22║真實緣起門說。一真如法緣起為三，三皆是
T38n1776_p0497a23║如，佛即法、法即眾矣。前別相即。言「是三寶皆
T38n1776_p0497a24║無為」者，總顯不二。三寶悉是真如常法，故皆
T38n1776_p0497a25║無為。「與虛空等」，類以顯之。如似虛空無礙不
T38n1776_p0497a26║動，隨義以分而體是一。三寶如是，故體是一。
T38n1776_p0497a27║言「一切法亦爾」者，以此三寶同體不二，類一
T38n1776_p0497a28║切法悉皆同體，故云亦爾。此解不二。「能隨此
T38n1776_p0497a29║行」，解釋入義。「是為」下結。二十三中，「無礙曰」，標
T38n1776_p0497b01║人別說。下明所說。「身身滅二」，反舉二相。生死
T38n1776_p0497b02║之報名之為身，身滅涅槃名為身滅，有無兩
T38n1776_p0497b03║分名之為二。下翻此二以明不二，二相雙遣
T38n1776_p0497b04║為不二矣。先辨、後結。辨中「身即是身滅」者，略
T38n1776_p0497b05║明不二。身之無處與彼身滅無處一理，故言
T38n1776_p0497b06║即是。「所以」下釋之，先問、後解。「見身實相不
T38n1776_p0497b07║起見身及滅身」者，觀一破別。第一義空是身
T38n1776_p0497b08║實相，於此實中由來無身，何有所滅？故見身
T38n1776_p0497b09║實，不起見身及與滅身。「身與滅身無二無
T38n1776_p0497b10║別」，破別歸一。身滅竝無，故云無二，此遣別相。
T38n1776_p0497b11║二相既無，取情亦息，名無分別，此遣別情。上
T38n1776_p0497b12║來辨竟。言「於其中不驚不懼為入不二」，牒以
T38n1776_p0497b13║結之。小乘眾生聞說無身及滅亦無，多生怖
T38n1776_p0497b14║畏，故頓宣說不驚不懼，於滅無處不生驚怪、
T38n1776_p0497b15║於身無處不生恐懼。且可於身無處不驚，於
T38n1776_p0497b16║彼身滅無處不懼。通則義齊。「是為」下結。二十
T38n1776_p0497b17║四中，初「上善曰」，標人別說。下彰所說。「身口意
T38n1776_p0497b18║善」，反舉二相。別故稱二。又於其中二二相
T38n1776_p0497b19║對亦名為二。下翻此二以明不二，二相雙遣
T38n1776_p0497b20║為不二矣。先辨、後結。辨中初先釋不二義。言
T38n1776_p0497b21║「是三業皆無作」者，總明不二。窮之皆空，無法
T38n1776_p0497b22║可起，名皆無作。「身無作相即口無作，口無作
T38n1776_p0497b23║相即意無作」，別顯不二。無義不殊，故得相即。
T38n1776_p0497b24║「是三無作即一切法無作相」者，牒此類餘，明
T38n1776_p0497b25║一切法悉皆不二。「能如是隨無作慧」者，釋其
T38n1776_p0497b26║入義。「是為」下結。二十五中，初「福田曰」，標人別
T38n1776_p0497b27║說。下彰所說。「福行罪行不動行二」，反舉二相。
T38n1776_p0497b28║三塗惡業及人天中別報苦業名為罪行，欲
T38n1776_p0497b29║界人天一切善業及鬼畜中別報樂業名為福
T38n1776_p0497c01║行，上二界中稱定靜業名不動行。下翻此二
T38n1776_p0497c02║以明不二，二相雙遣為不二矣。先辨、後結。辨
T38n1776_p0497c03║中初言「三行實性即是空」，破別歸一。空則無
T38n1776_p0497c04║有罪福不動，以一遣別。此解不二。「於此三行
T38n1776_p0497c05║不起」者，釋其入義。「是為」下結。二十六中，初「華
T38n1776_p0497c06║嚴曰」，標人別說。下彰所說。「從我起二」，反舉二
T38n1776_p0497c07║相。五陰及與和合假人名之為我，我所造作
T38n1776_p0497c08║一切諸法名我所起，此別名二。下翻此二以
T38n1776_p0497c09║明不二，二相雙遣為不二矣。先辨、後結。「見我
T38n1776_p0497c10║實性不起二」者，破遣二相。無我之理是我實
T38n1776_p0497c11║相，此實相中本無有我，焉有所起？故不起二。
T38n1776_p0497c12║「不住二法則無有識」，破遣二情。「無所識者為
T38n1776_p0497c13║入不二」，牒以結之。二十七中，初「德藏曰」，標人
T38n1776_p0497c14║別說。下明所說。「有所得二」，反舉二相。造作善
T38n1776_p0497c15║惡得苦樂報名為所得，所得之中苦樂等異
T38n1776_p0497c16║名之為二。下翻此二以明不二，二相雙遣為
T38n1776_p0497c17║不二矣。先辨、後結。「若無所得無取捨」者，於第
T38n1776_p0497c18║一義所得本無，無所得故無樂可取、無苦可
T38n1776_p0497c19║捨。「無取捨者」，牒以結之。二十八中，初「月上曰」，
T38n1776_p0497c20║標人別說。下明所說。「闇與明二」，反舉二相。煩
T38n1776_p0497c21║惱闇惑名之為闇，智慧為明。下翻此二以明
T38n1776_p0497c22║不二，二相雙遣為不二矣。先辨、後結。辨中先
T38n1776_p0497c23║明不二之義。「無闇無明則無有二」，略以辨之。
T38n1776_p0497c24║「所以」下釋，先徵、後解。「如入滅定無闇無明」，
T38n1776_p0497c25║立喻顯示。「一切法相亦復如是」，合喻顯法。
T38n1776_p0497c26║此解不二。言「於其中平等入者」，釋其入義。「是
T38n1776_p0497c27║為」下結。二十九中，「寶印手曰」，標人別說。下彰
T38n1776_p0497c28║所說。「樂涅槃不樂世間二」，反舉二相。下翻此
T38n1776_p0497c29║二以明不二，二相雙遣為不二矣。先辨、後結。
T38n1776_p0498a01║辨中初言「不樂涅槃不厭世間則無有二」，略
T38n1776_p0498a02║辨其相。「所以」下釋，先徵、後解。言「若有縛則有
T38n1776_p0498a03║解」者，反釋不二。「若本無縛其誰求解」，順解不
T38n1776_p0498a04║二，此遣二法。「無縛無解則無樂厭」，破遣二情，
T38n1776_p0498a05║無解可樂無縛可厭。「是為」下結。第三十中，「珠
T38n1776_p0498a06║頂王曰」，標人別說。下彰所說。初言「正道邪道
T38n1776_p0498a07║二」者，反舉二相。汎解有二：一就行論、二就
T38n1776_p0498a08║法說。就行於三：一、凡聖相對。凡夫八邪名為
T38n1776_p0498a09║邪道，一切聖人所修八正悉名正道。二、大小
T38n1776_p0498a10║相對。小乘所明是異乘見名之為邪，大乘名
T38n1776_p0498a11║正。三、相實相對。緣相是邪，實證名正。就行
T38n1776_p0498a12║如是。言就法者亦有三種：一、外法名邪，佛法
T38n1776_p0498a13║為正。二、小法為邪，大法為正。三、妄法名邪，真
T38n1776_p0498a14║法為正。今就法論。等就法中，據第三說，邪正
T38n1776_p0498a15║兩分故名為二。下泯此二以為不二，二相雙
T38n1776_p0498a16║遣為不二矣。先辨、後結。辨中「住正則不分別
T38n1776_p0498a17║是邪正」者，妄情取法名住邪道，滅妄證真名
T38n1776_p0498a18║住正道。若據妄情住邪者說，邪外有正，對邪
T38n1776_p0498a19║為二；若就滅妄住正者說，正外無邪，以無邪
T38n1776_p0498a20║故正亦妄對，不可名正。以無邪故，不生分
T38n1776_p0498a21║別彼為邪道；正妄對故，亦不分別此為正道，
T38n1776_p0498a22║二相雙遣名住不二。「離此二」下，牒以結之。三
T38n1776_p0498a23║十一中，初「樂實曰」，標人別說。下彰所說。「實不
T38n1776_p0498a24║實二」，反舉二相。世諦虛假名為不實，真諦名
T38n1776_p0498a25║實。下泯此二以為不二，先辨、後結。辨中初言
T38n1776_p0498a26║「實見者尚不見實何況非實」，略明不二。就虛
T38n1776_p0498a27║望實，虛外有實，對虛為二。就實論實，實外無
T38n1776_p0498a28║虛，故實亦亡對。實亡對故，有實見者不取實
T38n1776_p0498a29║相。尚不見實，何況非實？是二俱泯名為不二。
T38n1776_p0498b01║「所以」下釋，初先徵問。問意如何？以見實故名
T38n1776_p0498b02║為實見。已言實見，有何所以言不見實及與
T38n1776_p0498b03║非實？下對釋之。「非肉眼見慧眼能見」，釋前實
T38n1776_p0498b04║見。眼有五種，所見各異：一、肉眼，見於障內麁
T38n1776_p0498b05║近之色。二是天眼，見於障外細遠之色。三
T38n1776_p0498b06║者法眼，見於一切苦無常等生滅法數，及見眾
T38n1776_p0498b07║生根欲性等。四者慧眼，見諸法空。五者佛眼，
T38n1776_p0498b08║見法實性。今說空以之為實，是故此實非肉
T38n1776_p0498b09║眼見。唯慧眼見，天眼法眼亦不見空，對初以
T38n1776_p0498b10║論，是故偏言非肉眼見。「而此慧眼無見無不
T38n1776_p0498b11║見」，釋前略中尚不見實何況非實。是義云何？
T38n1776_p0498b12║菩薩慧眼見空之時，窮空畢竟，不見空外有
T38n1776_p0498b13║眼能見。既無空外有眼能見，為有眼外空為
T38n1776_p0498b14║所見？故《涅槃》云「菩薩摩訶薩明大涅槃不見
T38n1776_p0498b15║虛空，如此不見真名見空，名無不見。」故《涅槃》
T38n1776_p0498b16║云「唯有慧眼乃能見之。如是見者無見為見，
T38n1776_p0498b17║故名為見。」共此相似。此言正解尚不見實，不
T38n1776_p0498b18║見非實易解不論。見不實者不能見空，名為
T38n1776_p0498b19║不見。菩薩斷離此不見心，名無不見。「是為」下
T38n1776_p0498b20║結。上來第一維摩為問，菩薩等以言遣相其
T38n1776_p0498b21║不二。自下第二諸菩薩問，文殊對之以言遣
T38n1776_p0498b22║言而顯不二。於中先問。「如是諸菩薩」，牒舉問
T38n1776_p0498b23║人。「各各說已」，結前起後。「問文殊」下，正宣問辭。
T38n1776_p0498b24║「何等菩薩入不二門」下，文殊答。「如我意者」，文
T38n1776_p0498b25║殊彰己隨自意語不隨他也。「於一切法無言
T38n1776_p0498b26║說」等，正辨其相。法有二種：一是世諦、二第一
T38n1776_p0498b27║義諦。通則此二皆有可說、不可說義。以名攝
T38n1776_p0498b28║法，法隨名轉，一切可說。以可說故，諸佛說法
T38n1776_p0498b29║常依二諦。就實推求，法皆離名。以無名故，一
T38n1776_p0498c01║切叵說。故《地持》中說「一切法離於言說、離假
T38n1776_p0498c02║名性。」於中別分，世諦可說、真諦叵說。故龍
T38n1776_p0498c03║樹云「第一義者，言語道斷，心行處滅。」今據末
T38n1776_p0498c04║後。分相門中明第一義妙寂離言，故云無言
T38n1776_p0498c05║說乃至離答為真不二。問曰：言說示識有何
T38n1776_p0498c06║差異而別說無？答云：口陳文字謂之為言，以
T38n1776_p0498c07║言闡法方名為說。亦可依法施語為言，以言
T38n1776_p0498c08║闡法號之為說，顯法據人曰之為示，教人解法
T38n1776_p0498c09║說以為識。隨俗有是，真中悉無，說曰無言乃
T38n1776_p0498c10║至無識。言說既無，請酬義絕，故「離問答」。「是為」
T38n1776_p0498c11║下結。前諸菩薩雖復遣相，留言對法即是其
T38n1776_p0498c12║二，亡言絕對方是不二，故今結之無言說等
T38n1776_p0498c13║為入不二。自下第三文殊為問維摩默顯。於
T38n1776_p0498c14║中文殊初問起發，維摩次默，「文殊」下復一歎
T38n1776_p0498c15║以顯之。初中「文殊」，標舉問人。「問維摩詰」，啟告
T38n1776_p0498c16║所問。「我等說已」，結前起後。「仁者當說何等是」
T38n1776_p0498c17║下，正申問辭。次維摩詰默而顯之。維摩窮證
T38n1776_p0498c18║不二之實，實處亡情，言說悉無，故默顯之。又
T38n1776_p0498c19║前文殊對言期道，未若維摩淵默去求。亡言
T38n1776_p0498c20║即道，故默不言。無言之道居言莫測，欲令言
T38n1776_p0498c21║者息言同會，故下文殊嘆以顯之。「文殊嘆曰」，
T38n1776_p0498c22║總以標舉。「善哉善哉」，正是歎辭。亡言入實顯
T38n1776_p0498c23║理最勝，故名為善。哉是助辭。好中之極，重言
T38n1776_p0498c24║歎善。「乃至無有文字語」下，出其善事。超言至
T38n1776_p0498c25║默，故曰乃至。無言即道，道絕言對，是故名為
T38n1776_p0498c26║「真入不二」。上來第一明入不二，下明說益。五
T38n1776_p0498c27║千菩薩皆入不二，得無生忍。
T38n1776_p0498c28║「香積品」者，此品寄就香積如來以顯諸佛淨
T38n1776_p0498c29║土之果，就所寄人以題品目，名香積品。此品
T38n1776_p0498c30║之中三門分別：一定所辨、二釋來意、三隨文
T38n1776_p0499a01║解。所辨有二：一、就維摩顯德分別。此品亦為
T38n1776_p0499a02║顯示維摩不思議德，取飯香積、小室廣容，是
T38n1776_p0499a03║其所顯不思德也。二、就法分別。法謂法身淨
T38n1776_p0499a04║土因果，今此正顯淨土因果，明眾香界莊嚴
T38n1776_p0499a05║妙事是淨土果，下文所說修十修八是淨土
T38n1776_p0499a06║因。所辨如是。次釋來意。還約向前兩義釋之。
T38n1776_p0499a07║一、就維摩以釋來意。維摩德中義別四對，已
T38n1776_p0499a08║如上辨。〈入不二〉下是第四對。於此對中，前品
T38n1776_p0499a09║所行，修行實證；此品所成，成就不思解脫之
T38n1776_p0499a10║德。因行有就，故須辨之。又復前品入不二門
T38n1776_p0499a11║明解脫體，此品明其解脫之用。依體有用，故
T38n1776_p0499a12║次辨之。第二、約法以釋來意。從上以疾國王
T38n1776_p0499a13║大臣皆往問來，廣明如來法身因果；此品明佛
T38n1776_p0499a14║淨土因果。身必依土，故須辨之。來意如是，須
T38n1776_p0499a15║釋其文。此品有二：一、正辨法；二、「維摩文殊於
T38n1776_p0499a16║大眾」下明說利益。前中復二：一、因舍利念食
T38n1776_p0499a17║為由，取飯香積，明淨土果。二、「彼菩薩聞皆曰未」
T38n1776_p0499a18║下，因彼新來菩薩讚請，明淨土因。淨土之果
T38n1776_p0499a19║香積最顯，寄彼以彰。淨土之因，娑婆明勝，故
T38n1776_p0499a20║就此說。然此所明淨土因果，成上初會。云何
T38n1776_p0499a21║成乎？前初會中宣說菩薩成佛之時具足一
T38n1776_p0499a22║切功德國土，相猶未顯，今此寄就香積顯之，
T38n1776_p0499a23║故下文中明眾香即一切皆以香作，樓閣經
T38n1776_p0499a24║行香地苑薗皆香如是等也。又初會中宣說
T38n1776_p0499a25║菩薩成佛之時，大乘眾生來生其國，相亦未
T38n1776_p0499a26║顯，故今亦就香積顯之，故下文中明香積國
T38n1776_p0499a27║無有聲聞辟支佛名，唯有清淨大菩薩。又初
T38n1776_p0499a28║會中宣說菩薩成佛之時，具足一切功德眾生
T38n1776_p0499a29║來生其國，相亦未顯。今此亦寄香積顯之，故
T38n1776_p0499b01║下文中明香積國諸菩薩等生香樹下即獲
T38n1776_p0499b02║一切德藏三昧，得是三昧菩薩所有功德皆具。
T38n1776_p0499b03║成果如是。又前會中宣說六度四攝等行以
T38n1776_p0499b04║為土因，未出明處，今此辨之，故下文中明娑
T38n1776_p0499b05║婆界獨有十事，諸餘淨土之所無有。又前會
T38n1776_p0499b06║中宣說諸行為淨土因，未出明法，今此辨之，
T38n1776_p0499b07║故下文中明此菩薩成就八法，行無創疣生乎
T38n1776_p0499b08║淨土。此八純是攝明之法，依此攝起一切諸
T38n1776_p0499b09║行為淨土因。成因如是。就初辨明淨土果中，
T38n1776_p0499b10║初舍利弗念食為由，後維摩詰為之取食，顯
T38n1776_p0499b11║示自己不思議力，并顯香積淨土之事。舍利
T38n1776_p0499b12║念中，「於是舍利」，舉興念人。以此慧勝能多起
T38n1776_p0499b13║發，故偏生念。下出所念。「日時欲至，此諸菩薩
T38n1776_p0499b14║當於何食」。因尚空室，故生此念。良以飲食，時
T38n1776_p0499b15║中所須，所以念之。又因念食多有開發，故今
T38n1776_p0499b16║念之。問曰：何故前念床坐通為弟子，今此念
T38n1776_p0499b17║食偏為菩薩？釋言：床坐大小同須，是故通為。
T38n1776_p0499b18║食中聲聞有乞食法，故不為之。又前念坐通
T38n1776_p0499b19║為弟子，而被呵責，故今不舉。就下維摩為取
T38n1776_p0499b20║食中，文曲有三：一、呵所念令捨穢食。二、「若欲」
T38n1776_p0499b21║下，許為取飲，令求淨食。三、「時維摩入三昧」下，
T38n1776_p0499b22║正為取食，遂其心欲。初中「維摩」，舉能呵人。「知
T38n1776_p0499b23║其意」者，明呵所由。「而語」已下，正出呵辭。「佛說
T38n1776_p0499b24║八解仁者受行」，舉其所明。八解是其離欲之
T38n1776_p0499b25║法，所以偏舉。義如別章，此應廣論，今且列
T38n1776_p0499b26║名。內有色想外觀色、內無色想外觀色、淨想
T38n1776_p0499b27║解脫以為第三，空處第四，識處第五，無所有
T38n1776_p0499b28║第六，非想第七，滅盡第八。此八離縛，名為解
T38n1776_p0499b29║脫。背離下過，是故經中名為背捨。又龍樹云
T38n1776_p0499c01║「背淨五欲，捨離著心，亦名背捨。」「仁者受行」，明
T38n1776_p0499c02║應無欲。「豈雜欲」等，約明以呵。豈謂可也。受行
T38n1776_p0499c03║八解，可得雜於貪欲食心而聞法乎？以此穢
T38n1776_p0499c04║食受用多過，故呵令捨。問曰：舍利向前念食
T38n1776_p0499c05║為菩薩，維摩何故呵其自欲？釋言：舍利向前
T38n1776_p0499c06║念食，原從自己須食心起。自有所欲，謂他亦
T38n1776_p0499c07║須，故念菩薩當於何食。維摩今者深察其
T38n1776_p0499c08║本，故就呵之。自下第二許為取食。「若欲食者」，
T38n1776_p0499c09║舉其所須。「當令汝得未曾有食」，許為取之。淨
T38n1776_p0499c10║土之食受用多益，欲令求故須許之。自下第
T38n1776_p0499c11║三正為取食，顯示自己不思議力，令人習學
T38n1776_p0499c12║并顯眾香淨土之果，使人願求。於此文中，宗
T38n1776_p0499c13║為彰淨，對穢顯之。文有六段，攝為三對。言六
T38n1776_p0499c14║段者，第一、維摩以神通力顯示上方香積佛
T38n1776_p0499c15║界，遣他取食，令此眾見。二、「彼諸大士見化」已
T38n1776_p0499c16║下，明眾香國諸菩薩等因化往彼，知此娑婆，
T38n1776_p0499c17║而來聽法。此二一對，顯示異土，令互相知。三、
T38n1776_p0499c18║「維摩即化九百萬」下，明此娑婆小室廣容。四、
T38n1776_p0499c19║「維摩詰語舍利等可食」已下，明眾香界少飯
T38n1776_p0499c20║廣竟。此二一對，顯示異事，令互相敬。五、「維摩
T38n1776_p0499c21║問香積如來以何說」下，彰彼如來攝他之儀。
T38n1776_p0499c22║六、「彼菩薩問釋迦牟尼以何說」下，明此世尊
T38n1776_p0499c23║開道之法。此二一對，顯示異法，令互相學。六
T38n1776_p0499c24║中前四為彰食益，後之兩段為顯法益。彰食
T38n1776_p0499c25║益中，初維摩取、二彼佛與、第三維摩從他受
T38n1776_p0499c26║食、第四維摩與眾令食。初中有三：一、維摩詰
T38n1776_p0499c27║現眾香界令此眾見；二、「問菩薩」下命眾取食；
T38n1776_p0499c28║三、「於是維摩不起坐」下，命眾不得，遣化往取。
T38n1776_p0499c29║就初段中，維摩初現，後眾共見。問曰：維摩何
T38n1776_p0500a01║故現彼令眾見乎？為顯淨土，令眾求故。又現
T38n1776_p0500a02║自己不思議力，令眾學故。云何示現？分別有
T38n1776_p0500a03║二：一為彰所取是實非虛，寄實以顯不思議
T38n1776_p0500a04║力；二為彰所取是遠非近，寄遠以顯不思議
T38n1776_p0500a05║力。文中初言「即入三昧」，現化所依無時不在，
T38n1776_p0500a06║隨化現入，以神通力彰其所用此不思議如
T38n1776_p0500a07║意通力。「示諸大眾」，現化所為。下明所現，於中
T38n1776_p0500a08║有五：一示方界分；二、示遠近，「度四十二恒沙
T38n1776_p0500a09║佛土」；三、所現國，「國名眾香」；四、所現佛，「佛名香
T38n1776_p0500a10║積，於今現在」；五、就所現廣辨其相。辨相有四：
T38n1776_p0500a11║一土、二人、三土、四人。「其國香氣比於十方最
T38n1776_p0500a12║為第一」，是其初段明土勝也。汎論淨土有三
T38n1776_p0500a13║莊嚴，已如上辨：一、事莊嚴，五欲精勝；二、法莊
T38n1776_p0500a14║嚴，純說大乘；三、人莊嚴，純諸菩薩。此三莊嚴
T38n1776_p0500a15║眾香具有，此即第一事莊嚴中香莊嚴也。「彼
T38n1776_p0500a16║土無有聲聞辟支，唯有清淨大菩薩眾，佛為說
T38n1776_p0500a17║法」，是第二段明人勝也。此亦即是人法莊嚴。
T38n1776_p0500a18║「其界皆以香作樓」，是第三段重明大勝。「彼佛
T38n1776_p0500a19║與」下是第四段重明人勝。「佛與菩薩方共坐
T38n1776_p0500a20║食」，受供人勝。「有諸天子皆號香」等，能供人勝。
T38n1776_p0500a21║上來現土，眾見可知。自下第二命眾取食。何
T38n1776_p0500a22║不望真遣化往取，乃須命眾？示不自高、不輕
T38n1776_p0500a23║眾故。又欲對彼顯己力勝，令眾尊敬起佛求
T38n1776_p0500a24║故。於中有四：一、維摩詰命眾取食，故問菩薩，
T38n1776_p0500a25║「仁者誰能致彼佛飯」。致是運致擔輦之謂。二、「以
T38n1776_p0500a26║文殊威神力故眾皆默然」。文殊為使維摩化
T38n1776_p0500a27║取，故制令默。文殊何意欲令維摩遣化往取？
T38n1776_p0500a28║維摩化往，彼多菩薩尋化推本來此聽法。餘
T38n1776_p0500a29║往無宜，故制使默。三、維摩詰擊眾令取。仁德
T38n1776_p0500b01║眾多不堪取食，可明之甚。故今反擊「仁此大
T38n1776_p0500b02║眾無乃可恥」。四、文殊師利為眾解過。「如佛所
T38n1776_p0500b03║言勿輕未學」，以眾生學解脫之德，不堪往取，
T38n1776_p0500b04║願莫輕辱。自下第三彼維摩詰命眾不得，遣
T38n1776_p0500b05║化往取。何不身往，乃使化乎？維摩即是此食
T38n1776_p0500b06║化主，客在其室，無宜輒捨。又欲使彼諸菩薩
T38n1776_p0500b07║等尋化推本來此聽法，故身不去。於中有三：
T38n1776_p0500b08║一、化為菩薩，相好殊勝；二、「而告之」下，教往取
T38n1776_p0500b09║食；三、「時化」下，明化菩薩蒙命往取。初中「維摩
T38n1776_p0500b10║不起於坐居眾會前」，明起化處。「化作菩薩相
T38n1776_p0500b11║好光明威德勝」等，明化所作。依《金光明》，聖身
T38n1776_p0500b12║有三：一是真身，謂法與報；二是應身，隨化現
T38n1776_p0500b13║生；三是化身，從應化起。今維摩詰備此三身：
T38n1776_p0500b14║彼維摩詰真德之體即是真身，毘耶所受即
T38n1776_p0500b15║是應身，所化菩薩即是化身。第二教中「而告
T38n1776_p0500b16║之曰」，總舉教辭。下別顯之，先示其處須教身
T38n1776_p0500b17║往，下教乞辭。「如我辭曰」，總舉教辭。下別，於中
T38n1776_p0500b18║先教問訊世尊。「願得」已下，教從求食。「令此樂」
T38n1776_p0500b19║下，明乞所為。「令樂小者得弘大道」，通法之益。
T38n1776_p0500b20║「亦使如來名聲普聞」，傳人之益。又弘大道，受
T38n1776_p0500b21║法之益。亦使如來名聲普聞，聞佛之益。問曰：
T38n1776_p0500b22║何故舍利念食偏為菩薩，維摩取食偏為樂
T38n1776_p0500b23║小？答：舍利念食偏為菩薩，義如前解。又復舍
T38n1776_p0500b24║利實謂菩薩身有所待，故為念食。維摩深知
T38n1776_p0500b25║菩薩無須，今時取食，專欲使彼樂小法者覩
T38n1776_p0500b26║佛菩薩淨土境界妙用難測，發心願求。第三
T38n1776_p0500b27║化往取食之中，初化菩薩昇于上方舉眾皆
T38n1776_p0500b28║見，後化菩薩發言求食，合眾同聞言如前
T38n1776_p0500b29║教。上來第一現眾香界，遣化取食，合眾同見。
T38n1776_p0500c01║自下第二、明眾香國諸菩薩等因化知此而
T38n1776_p0500c02║來聽法。問曰：諸佛同不異，即彼佛所聽法足
T38n1776_p0500c03║得，何勞來此？汎解有三：一、自為故來。欲於此
T38n1776_p0500c04║方佛菩薩所供養聽法，以於此方佛菩薩所
T38n1776_p0500c05║有最因緣，供養聽法獲多益故。二、為他故來。
T38n1776_p0500c06║所為有二：一、為彼土眾生於此佛所有最因
T38n1776_p0500c07║緣，應見得益。德力微劣莫能自運，須大菩薩
T38n1776_p0500c08║導引將來。如無邊身、流離光等，各將無量菩
T38n1776_p0500c09║薩來此而得利益。如是等也。二、為此土眾生
T38n1776_p0500c10║故來。此土眾生應見彼來，得多益故。此是第
T38n1776_p0500c11║二為他故來。三、為讚揚三寶功德是故須來。
T38n1776_p0500c12║於中或有讚揚佛德，如佛初成，菩薩眾集讚
T38n1776_p0500c13║歎等是。或為顯法，顯法多端不可具列。或為
T38n1776_p0500c14║顯揚菩薩功德，德義非一。今諸菩薩從眾香
T38n1776_p0500c15║來，應具前意。文中正求，為自故來，并欲顯揚
T38n1776_p0500c16║維摩之德。文中有五：一、眾香菩薩覩化致
T38n1776_p0500c17║問，彼佛具答。二、菩薩審問，維摩其人如何能
T38n1776_p0500c18║作是化？彼佛具答。三、彼如來鉢盛香飯與化
T38n1776_p0500c19║菩薩。四、眾香菩薩請欲來此，彼佛聽許。五、「時
T38n1776_p0500c20║化菩薩既受鉢」下，化及彼眾承力至此。初中
T38n1776_p0500c21║先問，彼佛酬答。問中初言「彼諸大士」，舉能問
T38n1776_p0500c22║人。「見化菩薩」，彰其所覩。「歎未曾有」，嗟其高勝。
T38n1776_p0500c23║下正為問。「今此上人從何所來」，問其所從。「娑
T38n1776_p0500c24║婆世界為在何許」，問其方所。言「何名為樂少
T38n1776_p0500c25║法者」，問其所為。彼國無小，所以問之。由化菩
T38n1776_p0500c26║薩前請彼佛，欲於娑婆施作佛事，令樂小者
T38n1776_p0500c27║得弘大道，故發斯問。「即問佛」者，請聖辨答。下
T38n1776_p0500c28║佛答之。「佛告之曰」，總舉答辭。「下方度」等，隨問
T38n1776_p0500c29║別答。於中初至「界名娑婆」，答上問中娑婆世
T38n1776_p0501a01║界為在何許。娑婆，胡語，此翻名忍。《悲華經》釋：
T38n1776_p0501a02║此土眾生忍受三毒及諸煩惱，土從人稱故
T38n1776_p0501a03║名為忍。「佛號釋迦，於五濁世，為樂小眾生敷
T38n1776_p0501a04║演道教」，答上問中云何樂小法者。彼佛所化
T38n1776_p0501a05║五濁惡世樂小眾生，名樂小者。「彼有菩薩名
T38n1776_p0501a06║維摩」下，答上問中今此上人從何所來，明此
T38n1776_p0501a07║化人維摩遣來。先列維摩住不思議，辨其所
T38n1776_p0501a08║得。「為菩薩說」，明其所作。「故遣化來」，彰其所遣。
T38n1776_p0501a09║「稱揚我名并讚此土，令彼菩薩增益功德」，明
T38n1776_p0501a10║遣所為，使此慕求，名增功德。自下第二彼諸
T38n1776_p0501a11║菩薩審定維摩。「其人何如乃作是化」，問其人
T38n1776_p0501a12║也。「德力無畏神足若斯」，問其德也。下佛答之。
T38n1776_p0501a13║「佛言甚大」，嗟其人高，對其初問。「一切十方皆
T38n1776_p0501a14║遣化往」，歎其化廣，對其後問。第三彼佛以眾
T38n1776_p0501a15║香鉢盛滿香飯授化菩薩。文顯可知。自下第
T38n1776_p0501a16║四眾香菩薩請佛來此，彼佛聽許。聽中先請，
T38n1776_p0501a17║初列請人。「俱發聲」等，發言正請。「供養釋迦見
T38n1776_p0501a18║維摩」等，彰請所為。下佛聽許。「可往」，聽去。下
T38n1776_p0501a19║為誡約，先誡其身、後誡其心。身有二：一、教攝
T38n1776_p0501a20║身香。「無令」已下，明教所為。彼見受染，名起惑
T38n1776_p0501a21║著。二、教捨本形。「勿使」已下，明教所為。覩勝卑
T38n1776_p0501a22║退，名自鄙恥。誡心中，「又汝於彼莫懷輕賤而
T38n1776_p0501a23║作礙想」，正勸捨過。於人莫輕、於直莫礙、畏而
T38n1776_p0501a24║不入，名為礙想。「所以」下釋，先徵、後解。「十方如
T38n1776_p0501a25║空」，明土實淨。土等如空，非無如空。「又為化
T38n1776_p0501a26║小不盡現淨」，明化現穢。亦可十方皆如虛空，
T38n1776_p0501a27║明其性淨。佛為化小不盡現淨，明其報淨。彼
T38n1776_p0501a28║土實淨，為化不現，故莫輕賤而作礙想。自下
T38n1776_p0501a29║第五化及彼眾承力至此。「時化菩薩既受鉢
T38n1776_p0501b01║飯」，所求遂心。「與九百萬」，所攝稱意。「俱承佛威
T38n1776_p0501b02║及維摩力」，明來所依。於中分別，眾香菩薩承
T38n1776_p0501b03║彼佛威，其化菩薩承維摩力，通則義有。「於彼
T38n1776_p0501b04║世界忽然不現」，發之速也。「須臾之間至維摩
T38n1776_p0501b05║舍」，所至疾也。由承聖力故彼不現，須臾至此。
T38n1776_p0501b06║彼彰忽然，此云須臾，言左右耳。上來五段合
T38n1776_p0501b07║為第二。自下第三明維摩詰從化受飯，并顯
T38n1776_p0501b08║維摩不思議力小室廣容，令彼新來菩薩深
T38n1776_p0501b09║敬。於中有四：一、維摩詰化九百萬師子之坐，
T38n1776_p0501b10║高廣如前，令彼新來菩薩坐上。二、化菩薩以
T38n1776_p0501b11║所取飯受維摩詰。三、明飯香普薰毘耶及三
T38n1776_p0501b12║千界。四、由香普薰，諸眾雲集。此即香飯之益
T38n1776_p0501b13║也。於中初明聞香快樂，口歎未有。明雲集
T38n1776_p0501b14║中，初明人眾雲集。「諸地神」下，餘眾雲集。人中
T38n1776_p0501b15║初先辨列其眾，次來入舍，後明所見歡喜設
T38n1776_p0501b16║禮。下明却住，餘眾可知。此第三竟。自下第四
T38n1776_p0501b17║維摩得飯，命眾同食，即顯香積少飯廣竟，令
T38n1776_p0501b18║此尊敬。於中有二：一命共食，彰食無盡。二「其
T38n1776_p0501b19║諸菩薩聲聞」已下，明食身樂，顯食殊勝。前中
T38n1776_p0501b20║偏告聲聞令食，不命菩薩。問曰：前坐大小通
T38n1776_p0501b21║告，今此何故偏命聲聞？解有四義：一、前者念
T38n1776_p0501b22║坐通為大小，故前等告。今此念食，偏為菩薩，
T38n1776_p0501b23║恐彼聲聞不敢取食，故偏告之。第二、床坐大
T38n1776_p0501b24║小通須，故所通告。食中聲聞別有乞法，於此
T38n1776_p0501b25║所取無心欲食，故偏告之。第三義者，前所取
T38n1776_p0501b26║坐至極高大，通此人量，須教菩薩變身如坐，
T38n1776_p0501b27║須教聲聞禮佛而坐，為是通告。今所取食至
T38n1776_p0501b28║少不多，聲聞心局畏少不足，無心欲食，為是
T38n1776_p0501b29║次告。菩薩意廣，知少竟多，不慮不食，是故
T38n1776_p0501c01║不告。第四義者，向前取坐不簡大小，故前通
T38n1776_p0501c02║告。今此取食，云言此樂小法者得弘大道，彼
T38n1776_p0501c03║佛與食意亦如之，良以聲聞正是所為，故今
T38n1776_p0501c04║偏告，欲使共食，知飯無盡，發心願求。義意如
T38n1776_p0501c05║是。文中有三：一、告聲聞直勸命食；二、自果
T38n1776_p0501c06║聲聞念其食小，化菩薩彰食無盡。三、「於是鉢
T38n1776_p0501c07║飯悉飽眾」下，者食無盡。初中先告舍利弗等，
T38n1776_p0501c08║勸之令食。「大悲勳」下，誡捨小意。食從悲起，
T38n1776_p0501c09║名大悲勳。取為定少，名為限意。用不應法，名
T38n1776_p0501c10║為不消。此食無宜，故須預誡「無以限意使不
T38n1776_p0501c11║消也」。第二段中，文別有二：初、異聲聞念其飯
T38n1776_p0501c12║少。異有兩種：一、別大稱異。大乘法中見道
T38n1776_p0501c13║已前依教明行，名大聲聞。彼不同此，故名為
T38n1776_p0501c14║異。二、於小中簡大稱異。簡彼舍利、目健連等
T38n1776_p0501c15║諸大聲聞，故名為異。而此大眾人人當食。
T38n1776_p0501c16║二、「化菩薩」下，呵其所念，明食無盡。「勿以聲聞
T38n1776_p0501c17║小德小智稱量如來無量福慧」，言小德者，聲
T38n1776_p0501c18║聞福德莊嚴少也。言小智者，聲聞智慧莊嚴
T38n1776_p0501c19║小也。無量福者，佛福多也。無量慧者，佛智多
T38n1776_p0501c20║也。用少量多，理所不合，故云勿以。「四海竭」下，
T38n1776_p0501c21║明飯無盡，成念不應。「四海有竭此飯無盡」，假
T38n1776_p0501c22║約世事明食無盡。「一切人食揣若須彌乃至
T38n1776_p0501c23║一劫亦不盡」者，假約世人明食無盡。一切人
T38n1776_p0501c24║食，食人廣也。揣若須彌，所食多也。人別須彌，
T38n1776_p0501c25║「乃至一劫」，食時久也。假使如此，猶亦不盡。「所
T38n1776_p0501c26║以」下釋，初先徵問。一鉢之飯所以我言不盡
T38n1776_p0501c27║者何？下對釋之。無盡德人所食之餘終不可
T38n1776_p0501c28║盡。「無盡戒」等，是五分身。「功德具」者，餘德具
T38n1776_p0501c29║也。「於是鉢飯悉飽眾」下，是第三段明諸大眾
T38n1776_p0502a01║共食不盡。上來三段合為第一明食無盡。下
T38n1776_p0502a02║明食者身安快樂，顯食彌勝。於中初明食者
T38n1776_p0502a03║身樂，次喻顯，後明食者身皆出香。下以喻顯。
T38n1776_p0502a04║此第四竟。自下第五明香積佛攝化儀，令此
T38n1776_p0502a05║眾生捨言習學。維摩先問「香積如來以何說
T38n1776_p0502a06║法」，下具答之。「彼菩薩曰：我土如來無文字說」，
T38n1776_p0502a07║彰彼異此。「但以眾香令諸天人得入律」等，正
T38n1776_p0502a08║辨其相。但以眾香得入律行，依香通道。「菩薩
T38n1776_p0502a09║各各坐香樹」等，依香具善。文顯可知。自下第
T38n1776_p0502a10║六彰此如來開導之法，使彼習學。於中初先
T38n1776_p0502a11║眾菩薩問維摩詰「釋迦牟尼以何說法」。「維摩」
T38n1776_p0502a12║下答。於中初總、次別、後結。「此土眾生剛強難
T38n1776_p0502a13║化，佛為說剛強之語以調伏之」，是初總也。「是
T38n1776_p0502a14║地獄」等，是其別也。別中約就四諦分四：一苦、
T38n1776_p0502a15║二集、三道、四滅。何故偏約此四明法？上說說
T38n1776_p0502a16║釋迦於五濁世為樂少眾生敷演道教，教少
T38n1776_p0502a17║眾生多說四諦，故偏舉之。苦中「地獄、畜生、餓
T38n1776_p0502a18║鬼」，是三塗難。「是諸難處」者，謂欝單越、長壽天
T38n1776_p0502a19║等難處也。「愚人生處」，謂餘邊地無法處也。次
T38n1776_p0502a20║明其集。於中雖復因果通舉，約果顯因，宗成
T38n1776_p0502a21║集義。先舉三邪。「是殺生」等，明其十惡。「是慳悋」
T38n1776_p0502a22║等，彰其六弊。文皆可知。次明其道。於中雖
T38n1776_p0502a23║復邪政通舉，對邪辨正。道行雖眾，要唯三
T38n1776_p0502a24║學。先明其戒。「是結戒」者，明其戒法。「是持戒」等，
T38n1776_p0502a25║明其戒行。持戒者是止持也。「是犯戒」者，是止
T38n1776_p0502a26║犯也。「是應作」者，是作持也。「是不應作」，是作犯
T38n1776_p0502a27║也。「是障礙」者，明前二犯能障道也。「是不障」者，
T38n1776_p0502a28║明前二持不障道也。「是得罪」者，明前二犯得
T38n1776_p0502a29║罪報也。「是離罪」者，明前二持離罪報也。次明
T38n1776_p0502b01║定學。言「是淨」者，世俗淨定也。言「是垢」者，味相
T38n1776_p0502b02║應定。亦可淨者是無漏定，垢者一切世俗定
T38n1776_p0502b03║也。下明慧學。「是有漏」者，世俗等智。「是無漏」者，
T38n1776_p0502b04║出世聖智。「是邪道」者，外道邪智。「是正道」者，內
T38n1776_p0502b05║學正智。下明滅諦。是非通舉，對非彰是。「是有
T38n1776_p0502b06║為」者，生死因也。業煩惱等興集生死，故曰有
T38n1776_p0502b07║為。「是無為」者，因中之滅。「是世間」者，生死果也。
T38n1776_p0502b08║「是涅槃」者，果中滅也。亦可分段因之與果名
T38n1776_p0502b09║曰有為，盡此之滅稱無為。變易因果名為世
T38n1776_p0502b10║間，除此之滅說為涅槃。上來別相，下總結之。
T38n1776_p0502b11║於中初法、次喻、後合。「以難化人心如猨猴，以
T38n1776_p0502b12║若干法制御乃調」，是法說也。「譬如」下喻
T38n1776_p0502b13║可知。上來明果，自下第二明因。彼菩薩讚歎
T38n1776_p0502b14║請問明淨土因。起因此勝，就辨之。於中有二：
T38n1776_p0502b15║一、因彼讚歎，彰此明勝。二、因彼請問淨土因，
T38n1776_p0502b16║顯此明法。又復前段明攝善行，後明離過，故
T38n1776_p0502b17║下名為行無瘡疣生乎淨土。又復前段明攝
T38n1776_p0502b18║土行，自攝常土。後段明其生淨土，現生他國。
T38n1776_p0502b19║前中先歎，後對辨勝。歎中，「彼諸菩薩聞已
T38n1776_p0502b20║皆曰未有」，是總歎也。下別歎之，初先歎佛。「隱
T38n1776_p0502b21║其無量自在之力，以貧樂法度眾生」者，此國
T38n1776_p0502b22║眾生無有大乘法財自資，名之為貧。唯樂小
T38n1776_p0502b23║乘，說小以為貧所樂法，如來以此度眾生也。
T38n1776_p0502b24║下歎菩薩。「斯諸菩薩亦能勞謙，無量大悲生
T38n1776_p0502b25║在土」者，勞謂懃勞，懃化人。謙謂謙下，謙卑謙
T38n1776_p0502b26║物。憐苦隨生，名無量悲生是佛土。上來歎竟。
T38n1776_p0502b27║下維摩詰因歎顯勝。明此修勝，故生此土。於
T38n1776_p0502b28║中初明「菩薩於諸眾生大悲堅固，一世所行
T38n1776_p0502b29║多於彼國百千劫行」。所言非虛，故曰誠如。「所
T38n1776_p0502c01║以」下釋，先徵、後解。「此娑婆界有十事善，淨土
T38n1776_p0502c02║所無」，對問總釋。「何等」下別，先問、後別，通皆利
T38n1776_p0502c03║他。於中別分，前六以己所修六度攝益利眾
T38n1776_p0502c04║生，後四以其化他之法隨宜度物。於中前三
T38n1776_p0502c05║是化他法，後一化行。法中初句「說除難法度
T38n1776_p0502c06║八難者」，小乘法化。「以大乘法度樂小者」，大乘
T38n1776_p0502c07║法化。「以諸善根濟無德者」，人天法化。化他行
T38n1776_p0502c08║中，「常以四攝成就眾生」。「是為」下結。自下第二
T38n1776_p0502c09║因彼諸聞顯此修法。於中先問「此土菩薩
T38n1776_p0502c10║成就幾法，於此世界行無瘡疣，生于淨土」。此
T38n1776_p0502c11║菩薩來意，導人往生淨土，故為此問。與《涅槃》
T38n1776_p0502c12║中無畏菩薩問生淨土，其義相似。「維摩」下答。
T38n1776_p0502c13║「成就八法，行無創疣，生乎淨土」，是總答也。行
T38n1776_p0502c14║無瘡疣，能淨其因。生乎淨土，能招淨果。又無
T38n1776_p0502c15║創疣能捨穢國，生于淨土能入淨國。「何等」下
T38n1776_p0502c16║別，先徵、後列。此乃約就修義不同以分以種。
T38n1776_p0502c17║此八悉是攝修之法，用此攝起初會之中淨
T38n1776_p0502c18║土行也。八中初四是利他法。「饒益眾生而不
T38n1776_p0502c19║望報」，是第一句，慈無量也。慈怜心益，故不
T38n1776_p0502c20║望報。「代一切生受諸苦惱」，是第二句，悲無量
T38n1776_p0502c21║也。悲心深厚，故代一切受諸苦惱。問曰：若是
T38n1776_p0502c22║眾生法報，何可代受？由其菩薩住苦教化，彼
T38n1776_p0502c23║得出離，故名代受。又復繫囚鞭杖等苦，有可
T38n1776_p0502c24║代處，菩薩亦代。「功德盡施」，是第三句，喜無量
T38n1776_p0502c25║也。以喜除嫉，故能盡施。「等心眾生謙下無」等，
T38n1776_p0502c26║是第四句，捨無量也。捨除憎愛，名為等心。
T38n1776_p0502c27║齊能卑敬，故曰謙下。絕離怨親差別之異，故
T38n1776_p0502c28║言無礙。後四自利。「於諸菩薩視之如佛，所
T38n1776_p0502c29║未聞經聞之不疑」，是第一句。於自學處起敬信
T38n1776_p0503a01║心，於菩薩視之如佛，於人敬也。所未聞經聞
T38n1776_p0503a02║之不疑，於法信也。「不與聲聞而相違背」，是第
T38n1776_p0503a03║二句，於他學處去恚礙心。「不嫉彼供、不高己
T38n1776_p0503a04║利，而於其中調伏其心」，是第三句，於受用事
T38n1776_p0503a05║恩癡穢心。彼供己利，言之左右。有過背捨，名
T38n1776_p0503a06║為調伏。「常省己過、不訟彼短，恒以一心求諸
T38n1776_p0503a07║功德」，是第四句，於明行事起專精心。常省
T38n1776_p0503a08║己過、不訟彼短，離過心精。恒以一心求諸功
T38n1776_p0503a09║德，慕善心專。不離餘想，名為一心。有善皆
T38n1776_p0503a10║欲，名求功德。以此通前，合為八也。「是為」下結。
T38n1776_p0503a11║上來辨法。「維摩文殊於大眾」下，大段第二明
T38n1776_p0503a12║說利益。此即通明一會之益，故言「維摩文殊
T38n1776_p0503a13║說時，百千天天人發菩提心，十千菩薩得無生
T38n1776_p0503a14║忍。」若準此品，文殊不說。第二會竟。
T38n1776_p0503a15║「菩薩行品」者，於此品中，因彼眾香菩薩請法，
T38n1776_p0503a16║廣辨菩薩盡不盡行，因以標品，是故名為菩
T38n1776_p0503a17║薩行品。從此已下，第三會說。於中頌以四門
T38n1776_p0503a18║分別：一釋來意、二就維摩顯德分別、三就法
T38n1776_p0503a19║分別、四科文辨釋。來意如何？釋有四義：一、維
T38n1776_p0503a20║摩室中所辨之法，須佛述讚，傳希於後，故為
T38n1776_p0503a21║此會。二、維摩所現不思議，菴羅未覩，化事未
T38n1776_p0503a22║周，故興此會。三、香積之飯，菴羅未知，欲使同
T38n1776_p0503a23║知，彼此共求，故須此會。四、眾香菩薩來為見佛
T38n1776_p0503a24║土，上來未覩，今須往見請法還土，故集此會。
T38n1776_p0503a25║來意如是。次維摩顯德。分別有二：一明維摩
T38n1776_p0503a26║解脫之行。寄往見佛明因趣果，趣入如來實
T38n1776_p0503a27║證法身，名解脫體。二彰維摩解脫之用。掌持
T38n1776_p0503a28║大眾往詣菴羅，遠接妙喜安置此土，是不思
T38n1776_p0503a29║議解脫用也。顯德如是，須辨其法。法謂因果。
T38n1776_p0503b01║此品總明法身、淨土二種之因。〈阿閦品〉明其
T38n1776_p0503b02║身淨土之果。問曰：此中所辨因果，與上何異
T38n1776_p0503b03║而須更論？異如上辨，今更顯之。先就因明，後
T38n1776_p0503b04║就異說。因異有二：一、約人分別。向前兩會，
T38n1776_p0503b05║為化娑婆穢土眾生，專教求淨，明所行專求
T38n1776_p0503b06║淨土。此會為化眾香世界淨土菩薩，教其隨
T38n1776_p0503b07║深，不盡不為、不住無為。二、常法分別。前初會
T38n1776_p0503b08║中直出法體，未明修相；後之兩會明修成相。
T38n1776_p0503b09║於中前會教修趣寂，破離有無趣入不二。〈問
T38n1776_p0503b10║疾〉訖盡〈觀眾生品〉，破離凡夫著有趣寂。〈佛道〉
T38n1776_p0503b11║一品，破離二乘著無趣寂。〈不二門品〉，破離菩
T38n1776_p0503b12║薩差別二見以趣一寂。此會明其從寂起用，
T38n1776_p0503b13║不盡有為是其用也。麁分且然，細分實兼通。
T38n1776_p0503b14║因異如是。果異如何？先就身論，後就土說。身
T38n1776_p0503b15║中初會明應身果，前寄寶積歎以顯之，始在
T38n1776_p0503b16║佛樹力降魔等，悉明應也。第二會中明報身
T38n1776_p0503b17║果，說從一無量功德生等。此會明其法身之
T38n1776_p0503b18║果，如下文說「觀身實相，觀佛亦然。我觀如來，
T38n1776_p0503b19║前際不來、後際不去。」如是等也。細求亦通，麁
T38n1776_p0503b20║分亦然。土果如何？前初會中寄就釋迦顯其
T38n1776_p0503b21║淨土，第二會中寄就香積而辨淨土，此會寄
T38n1776_p0503b22║就無動如來而彰淨土。前寄釋迦，即染彰淨，
T38n1776_p0503b23║明淨土體。第二寄就香積如來，染外彰淨，明
T38n1776_p0503b24║淨土相。此會寄就無動如來而辨淨土，取之
T38n1776_p0503b25║置此，彰淨隨染，明淨土用。通則前會取飯、
T38n1776_p0503b26║此食亦是用矣。辨法如是。次第四門科分辨
T38n1776_p0503b27║釋。就此會中，初明由序。「眾坐定」下是其正宗。
T38n1776_p0503b28║序中有三：一、維摩詰欲往佛所先現瑞相發
T38n1776_p0503b29║起眾心；二、掌持大眾往詣佛所起眾所欲；三、
T38n1776_p0503c01║佛為化益勅眾令坐。初中復三：一、維摩現相；
T38n1776_p0503c02║二、阿難請；三、如來辨。初中「是時佛說法」者，明
T38n1776_p0503c03║現相時。「於菴羅薗」，明現相處。「其地忽然廣博
T38n1776_p0503c04║嚴」等，正明現相。為容多眾，故令地廣。為安淨
T38n1776_p0503c05║眾現宣淨法，故令嚴淨。使大眾咸皆慕仰，故
T38n1776_p0503c06║令眾會皆作金色，此亦即顯不思議也。二、阿
T38n1776_p0503c07║難請，三、佛辨答，文皆可知。此初段竟。自下第
T38n1776_p0503c08║二掌持大眾往詣菴羅。於中，維摩初命文
T38n1776_p0503c09║殊，可共見佛，與諸菩薩禮事供養。次、文殊述。
T38n1776_p0503c10║「善哉行矣。今正是時」。下維摩詰正持眾往，先
T38n1776_p0503c11║標其人。「即以神力」，明其所用。謂不思議如意
T38n1776_p0503c12║通力，持諸眾等，顯其所作。先持眾往，須到
T38n1776_p0503c13║著地。下與諸眾禮敬如來。維摩先禮。「稽首足」
T38n1776_p0503c14║下，禮之別稱，此表敬也。屈首接足，是自卑相，
T38n1776_p0503c15║故用表敬。右遶表愛。𧞽還不離，是愛戀相，故
T38n1776_p0503c16║用表愛。「一心合掌」，明心專也。恭敬如來，故「一
T38n1776_p0503c17║面立」。次諸菩薩、後餘聲聞釋梵等眾，咸皆避
T38n1776_p0503c18║坐，稽首佛足。以此諸眾前皆在坐，維摩持來，
T38n1776_p0503c19║故須比之。上來第二維摩持眾往詣菴羅，自
T38n1776_p0503c20║下第三佛勅令坐。先勅、後坐，文顯可知。上來
T38n1776_p0503c21║由序。自下正宗。於中有三：一、重辨前事，令
T38n1776_p0503c22║菴羅薗舊眾同知；二、「或有佛土以佛光明作
T38n1776_p0503c23║佛事」下，淨眾心器；三、「爾時眾香世界菩薩來
T38n1776_p0503c24║者」已下，以法正教。初中有二：一、問舍利所見
T38n1776_p0503c25║維摩神異之事，令此眾知；二、「阿難白」下，辨前
T38n1776_p0503c26║所取香積之飯，令此眾知。前中初言「眾坐已
T38n1776_p0503c27║定」，彰問時也。下正問之，二問兩答。「佛語舍利
T38n1776_p0503c28║汝見大士之所為乎」，問其見不。良以舍利前
T38n1776_p0503c29║與文殊共往，維摩所現舍利具見，故今問之。
T38n1776_p0504a01║「唯然已見」，舍利隨答。「汝意云何」，問其勝劣。「我
T38n1776_p0504a02║覩其為不可思」等，舍利辨答。不可思議，總歎
T38n1776_p0504a03║顯勝。「非意所圖非度所測」，別歎顯勝。非意所
T38n1776_p0504a04║圖，明其不可以識識也。心意識等，眼目之別。
T38n1776_p0504a05║圖謂圖量，凡夫心識不能圖量，是故名為非
T38n1776_p0504a06║意所圖。非度所測，明其不可以智知也。聖以
T38n1776_p0504a07║智慧測度不及，是故名為非度所測。自下第
T38n1776_p0504a08║二辨前香飯令此眾知。文別有四：一、阿難怪
T38n1776_p0504a09║問，如來為辨。二、舍利弗自說身香。阿難審問，
T38n1776_p0504a10║舍利具答。第三、阿難問維摩詰飯消久如，維
T38n1776_p0504a11║摩為辨。四、阿難讚歎，如來述成。初中阿難先
T38n1776_p0504a12║問起發。「今所聞香自昔未有，是為何香」。下佛
T38n1776_p0504a13║為辨。「是彼菩薩毛孔之香」。第二段中，初先舍
T38n1776_p0504a14║利自說身香，阿難次問此所從來，舍利後辨。
T38n1776_p0504a15║「長者維摩從眾香國取佛餘飯，於舍食者一切
T38n1776_p0504a16║毛孔皆香若此，故我身香。」第三段中有兩問
T38n1776_p0504a17║答。初阿難問「香住久如」，維摩次答「至此飯消」。
T38n1776_p0504a18║阿難重問「久如當消」，維摩下答。於中，初約行
T38n1776_p0504a19║德以答，後約斷德。前約行中，初就凡論。「此飯
T38n1776_p0504a20║勢力至于七日後乃消」，凡夫感薄，故唯七日。
T38n1776_p0504a21║次就聲聞。「未入正位食此飯者，得入正位然
T38n1776_p0504a22║後乃消」，謂見道已上。「入正位食此飯者，得心
T38n1776_p0504a23║解脫然後乃消」，謂無學果。下就大說。「若未發
T38n1776_p0504a24║意食此飯者，發意乃消」，種姓已上，亦可是其
T38n1776_p0504a25║初地已上。「發意食者得無生忍」，謂七地已上。
T38n1776_p0504a26║「得無生忍至一生補處然後消」者，謂第十地。
T38n1776_p0504a27║十地學窮度一生已便得菩提，是故名為一生
T38n1776_p0504a28║補處。上來約行明消久近。下就斷絕，先喻、後
T38n1776_p0504a29║合。「譬如有藥名上味」等，立喻顯食。「此飯如是
T38n1776_p0504b01║滅一切煩惱然後乃消」，辨食同喻。問曰：此
T38n1776_p0504b02║飯為實是食、為當是法假說為飯？慕訖之
T38n1776_p0504b03║家言此是法，假說名飯。若實是飯，安能如此？
T38n1776_p0504b04║若法能然，何是稱奇？飯食能示，方是叵思。又
T38n1776_p0504b05║法能示，淺而非深；飯食能示，方為深極。實深
T38n1776_p0504b06║為淺，更別求深，入之謬矣。諸佛菩薩凡所受
T38n1776_p0504b07║用一切境界悉皆如是，能資行用非獨此飯。
T38n1776_p0504b08║如轉輪王所生𤴻寶，聖王居上自然離欲逮
T38n1776_p0504b09║得四禪；玉女雖見，如覩佛像不生欲染。況菩
T38n1776_p0504b10║薩所受境界，如經中說「菩薩有一照法性冠，
T38n1776_p0504b11║著此冠時一切法性悉來現心，諸事齊爾。」第
T38n1776_p0504b12║四段中，阿難先歎。「未有」總歎。「如此香飯能作
T38n1776_p0504b13║佛事」，重復辨歎。下佛述成。如是所歎契當，故
T38n1776_p0504b14║重印之。自下第二淨眾心器。心垢染妨於受
T38n1776_p0504b15║法，故須淨之。所淨有二：一淨眾香菩薩之心；
T38n1776_p0504b16║二淨菴羅聲聞之心。眾香菩薩前來見此，生
T38n1776_p0504b17║下劣心，故須淨之。菴羅薗中聲聞之眾，未
T38n1776_p0504b18║覩維摩妙德神奇，尊仰不深，故亦須淨。文
T38n1776_p0504b19║中初先淨彼眾香菩薩之心；「且止阿難其有
T38n1776_p0504b20║智」下，淨彼菴羅聲聞之心。前中初明諸佛如
T38n1776_p0504b21║來法門不同，去彼輕心。「阿難汝見諸佛國土
T38n1776_p0504b22║地若干」下，彰實平等，生其重心，尊重釋迦同
T38n1776_p0504b23║彼佛也。復就前中，先明如來化門不同。「是名
T38n1776_p0504b24║入」下，結明知益，使彼解入除離心過。前中文
T38n1776_p0504b25║別有十五句。初言「阿難或有佛土以佛光明
T38n1776_p0504b26║作佛事」等；十四種別，順行示現；末後一句「八
T38n1776_p0504b27║萬四千諸煩惱門作佛事」者，逆行示現。何者
T38n1776_p0504b28║八萬四千煩惱？未見說處，不可輒言。若翻八
T38n1776_p0504b29║萬四千度門而為八萬四千煩惱，義則可知。
T38n1776_p0504c01║何者八萬四千度門？如《賢劫經》具廣辨列。彼
T38n1776_p0504c02║有菩薩名曰喜王，心自思惟：「行何三昧，便
T38n1776_p0504c03║速能致八萬四千諸度法門、諸陀羅尼、解脫門
T38n1776_p0504c04║等？」思已請佛，佛隨答之，言：「有三昧，名了法
T38n1776_p0504c05║本。菩薩行之，便速遂致八萬四千諸度門等。」
T38n1776_p0504c06║何者是乎？彼說：佛德具有三百五十種門，一
T38n1776_p0504c07║一門中皆修六度為因，便有二千一百諸度。
T38n1776_p0504c08║用此諸度對治四大、六衰之患，便為二萬一
T38n1776_p0504c09║千諸度。言四大者，凡夫用其地水火風四大
T38n1776_p0504c10║為身。聖修諸度得淨法身，捨彼四大，名為對
T38n1776_p0504c11║治。言六衰者，六塵大賊衰耗善法故名六衰。
T38n1776_p0504c12║聖修諸度諸入佛境，捨彼六塵，名治六衰。用
T38n1776_p0504c13║此二萬一千諸度治四心病，是故便有八萬
T38n1776_p0504c14║四千。何者是乎？治多貪病二萬一千，治多瞋
T38n1776_p0504c15║病二萬一千，治多癡病二萬一千，三毒等分二
T38n1776_p0504c16║萬一千，是故合有八萬四千。此諸煩惱，驅眾
T38n1776_p0504c17║生六道往來受苦不息，多為瘦勞。諸佛現起，
T38n1776_p0504c18║攝化眾生，是故以此而作佛事。煩惱既然，業
T38n1776_p0504c19║苦亦爾。文略不說。化門無量，且舉斯耳。上來
T38n1776_p0504c20║廣舉諸佛化門。下結知益，使彼斯來菩薩入
T38n1776_p0504c21║中際遣心過。「名入一切諸佛法門」，是結言
T38n1776_p0504c22║也。依前具解，名之為入。下彰知益。「菩薩入此
T38n1776_p0504c23║門者」，舉能知。下就論益。益有二種：一於佛土
T38n1776_p0504c24║離分別益、二於諸佛齊敬之益。前中初言「若
T38n1776_p0504c25║見一切淨好佛土不以為喜不貪不高」，見淨
T38n1776_p0504c26║無過。始無欣慶名為不喜，中無貪求偏欲往
T38n1776_p0504c27║生稱曰不貪，終在離慢說為不高。「若見一切
T38n1776_p0504c28║不淨佛土不以為憂不礙不沒」，覩染無失。始
T38n1776_p0504c29║無憂畏名為不憂，中無局難捨而不生說為
T38n1776_p0505a01║無礙，身在不下生退沒想名為不沒。下明
T38n1776_p0505a02║於佛齊敬之益。「但於諸佛生清淨心」，總以標
T38n1776_p0505a03║舉信佛地異、非行不純，名清淨心。無穢唯淨，
T38n1776_p0505a04║故說為但。「歡喜恭敬未曾有也」，顯前清淨慶
T38n1776_p0505a05║佛巧化，所以歡喜。重佛化能，故云恭敬。讚佛
T38n1776_p0505a06║化希，故云未有。「諸佛如來功德平等為化眾
T38n1776_p0505a07║生現土不同」，出其所敬未曾有事。上來第一
T38n1776_p0505a08║明佛化異去眾輕心。自下第二明佛實等生
T38n1776_p0505a09║眾重心。於中初明佛實平等生眾等心；「是故
T38n1776_p0505a10║名為三藐」已下，結歎顯勝，生眾重心。前明等
T38n1776_p0505a11║中，「阿難汝見諸佛國土地有若干空無若干」，
T38n1776_p0505a12║立喻顯法，即明土等。「如是見」下，辨法同喻，即
T38n1776_p0505a13║明佛等。於中初言「諸佛色身有若干耳，其無
T38n1776_p0505a14║礙慧無若干也」，略明佛等，此即明佛證智等
T38n1776_p0505a15║也。「諸佛色身威相種」等，別明佛等、此亦
T38n1776_p0505a16║即顯餘德等也。於中先別，「具諸」下結。別中初
T38n1776_p0505a17║明身德平等，後明土等。前身德中初明自德，
T38n1776_p0505a18║「大慈悲」下明利他德。「威儀所行及其壽命」，復
T38n1776_p0505a19║明自德。「說法教化」，重明化德。自德中有五
T38n1776_p0505a20║種等：一色身等、二威神等、三相好等、四種姓
T38n1776_p0505a21║等、五「戒定」下明功德等，餘皆可知。上來明等
T38n1776_p0505a22║生眾等心。自下第二結歎顯勝生眾重心，尊
T38n1776_p0505a23║重釋迦同於香積。先法三名，後就顯勝。名別
T38n1776_p0505a24║無量，且彰三種。「是故名為三藐三佛」，此翻名
T38n1776_p0505a25║為正真正覺。三言正，藐之言真，三復名正。佛
T38n1776_p0505a26║陀名覺。「名為多陀阿伽度者」，此名如來，乘
T38n1776_p0505a27║如實道來成正覺，故名如來。又復如後諸佛
T38n1776_p0505a28║而來，亦名如來。「名為佛陀」，此直名佛。良以諸
T38n1776_p0505a29║佛功德平等，是故一切悉名三藐乃至名佛。
T38n1776_p0505b01║下就顯勝。於中有三：一、正歎顯勝。明此三義
T38n1776_p0505b02║若具廣說，阿難等輩所不能受。二、阿難聞已
T38n1776_p0505b03║不能受持，便生退心，不敢自謂以為多聞。三、
T38n1776_p0505b04║如來安慰。前正歎中，「若我廣說此三句義」，明
T38n1776_p0505b05║其義廣。「汝以劫壽不能受」等，顯其廣相。於中
T38n1776_p0505b06║初明阿難一人壽命一劫不能受持。「正使」已
T38n1776_p0505b07║下，假舉三千大千眾生皆如阿難，壽命一劫，
T38n1776_p0505b08║亦不能受。「如是阿難諸佛阿耨菩提」已下，舉
T38n1776_p0505b09║佛德廣，成前不能受持所以。「阿耨菩提無有
T38n1776_p0505b10║限量」，明佛體廣。「智慧辨才不可思」者，明佛用
T38n1776_p0505b11║廣。「阿難白佛不敢自謂為多聞」者，是第二句
T38n1776_p0505b12║阿難自退。聞已不能受三句義，故生退心。「佛
T38n1776_p0505b13║告」已下是第三句如來安慰。「佛告阿難勿起
T38n1776_p0505b14║退意」，正安其心。佛義廣多，聲聞不及，故不能
T38n1776_p0505b15║受，非是阿難退失聞持故不能受。已告之勿
T38n1776_p0505b16║起退意。「所以」下釋，初先徵問。所以白前道
T38n1776_p0505b17║汝不能受三句義，今言勿起退意者何？下對
T38n1776_p0505b18║釋之。「我昔說汝聲聞人中為最多聞，不同菩
T38n1776_p0505b19║薩」，良以說汝聲聞人中為最多聞，非菩薩故，
T38n1776_p0505b20║雖復多聞而不能受諸佛功德，非由退失方
T38n1776_p0505b21║妨不能。是故勸汝勿起退意。上來一段淨彼
T38n1776_p0505b22║新來菩薩之心。下次淨彼菴羅薗中聲聞之
T38n1776_p0505b23║心，令於維摩起深敬意。於中先明維摩智德
T38n1776_p0505b24║聲聞不量，後彰維摩所有神通二乘不作。先
T38n1776_p0505b25║中初言「且止阿難」，止其前言。亦可止其測度之
T38n1776_p0505b26║心，故曰且止。下正誡之。「其有智者不應限度
T38n1776_p0505b27║諸菩薩也」，明人叵測。「一切海淵尚可測」等，
T38n1776_p0505b28║明德難量，別言菩薩，正論維摩。下明神通不
T38n1776_p0505b29║可作中，「汝等捨置菩薩所行」，簡去前行。「是維
T38n1776_p0505c01║摩詰一時所現神通力」等，正就神通明不能
T38n1776_p0505c02║作。「是維摩詰」，人之劣也。「一時所現」，時中從
T38n1776_p0505c03║也。「一切聲聞辟支佛」等，明人多也。「於百千劫」，
T38n1776_p0505c04║時之長也。多人多劫尚不能為，何況少人少
T38n1776_p0505c05║時而能作也。上來第二淨眾心器。自下第三
T38n1776_p0505c06║正教以法。於中分二：盡此品來以為初段，〈見
T38n1776_p0505c07║閦品〉為第二段。此兩段中，三句分別：一約化分
T38n1776_p0505c08║別。此品化益眾香菩薩，後品化益娑婆之眾。
T38n1776_p0505c09║二、約修分別。此品明其自分所修，後品彰其
T38n1776_p0505c10║勝進所習，行修上進入佛境界能見佛故。三、
T38n1776_p0505c11║約法分別。法謂因果，此品明因，後品明果。
T38n1776_p0505c12║就此品中，文別有三：一、眾香菩薩請法還土；
T38n1776_p0505c13║二、「佛告」下，如來為說；三、「爾時彼諸菩薩聞」下，
T38n1776_p0505c14║明諸菩薩聞法歡喜禮敬辭去。就初請中，先
T38n1776_p0505c15║悔前過。「唯然」下，請求後法。悔前過中，「爾時眾
T38n1776_p0505c16║香世界」者，標列其人。「合掌向佛」，啟告所請。「我
T38n1776_p0505c17║見此生下劣心」，自申己過。「今自悔責」，捨離是
T38n1776_p0505c18║心，悔愧前愆。「所以者何」下，領佛前教，明悔所
T38n1776_p0505c19║以。「諸佛方便不可思議，為度眾生現佛國異」，
T38n1776_p0505c20║我前不知妄生分別，故今自責。下請法中，言
T38n1776_p0505c21║「唯然」者，求佛許可。唯是專義，然是可義。專求
T38n1776_p0505c22║如來然可於己，故曰唯然。「願賜少法」，正請佛
T38n1776_p0505c23║說。「還於彼土當念如來」，明佛教益。亦可此言
T38n1776_p0505c24║明己敬順念簡佛恩。隨順修行名念如來，亦
T38n1776_p0505c25║可念佛所教之法名念如來。下佛為說。說中
T38n1776_p0505c26║有三：第一總勸。「有盡無盡解脫法門汝等當
T38n1776_p0505c27║學」。二、「何謂」下，隨別以教。三、「是為有盡無盡法
T38n1776_p0505c28║門汝等當學」，結勸修習。就初總中，言「有盡」者
T38n1776_p0505c29║世諦可思言。言「無盡」者，真諦常住。此二無
T38n1776_p0506a01║礙，名為解脫。此舉其法。「汝等當學」，勸之修習。
T38n1776_p0506a02║下文別教。於中初略，「何為不盡有為」下廣。
T38n1776_p0506a03║略中初言「何謂為盡謂有為法」，釋前有盡。世
T38n1776_p0506a04║諦起作名曰有為。以有為故，經可息滅，故名
T38n1776_p0506a05║有盡。「何謂無盡謂無為法」，釋前無盡。真諦常
T38n1776_p0506a06║住，故曰無為。以無為故，不可息滅，故名無盡。
T38n1776_p0506a07║此釋向前有盡無盡解脫法門。「如菩薩」下，釋
T38n1776_p0506a08║顯學法。汎論有三：一、取寂門。同聲聞行，不住
T38n1776_p0506a09║有為、不離無為。二、起用門。別二乘行，不盡有
T38n1776_p0506a10║為、不住無為。三、䨥修具足。離二邊行，於有為法
T38n1776_p0506a11║不住不捨，無為亦然。有為不住，即於有為不
T38n1776_p0506a12║生染著。有為不捨，即於有為不生怖畏。離此
T38n1776_p0506a13║二過，名於有為得解脫矣。於無為法不一向
T38n1776_p0506a14║住，於空不著；於無為法不一向捨，於空不畏。
T38n1776_p0506a15║離此二過，名於無為而得解脫。今此為教眾
T38n1776_p0506a16║香菩薩隨有起用，是故偏授第二門說。「如菩
T38n1776_p0506a17║薩者」，標別二乘。「不盡有為」，即是《地經》發起勝
T38n1776_p0506a18║行常隨有也。「不住無為」，即是《地經》修方便智
T38n1776_p0506a19║不住空。此二為門，下廣顯之。於中初就始修
T38n1776_p0506a20║行中以明不盡不住之義，又具論下終成行
T38n1776_p0506a21║中明其不盡不住之義。前中先明不盡有為，
T38n1776_p0506a22║後顯不住無為之義。就明不盡有為之中，初
T38n1776_p0506a23║問、後總結之。「何謂不盡」，是初問也。「謂不離」等，
T38n1776_p0506a24║是廣辨也。法多難識，今且言之。麁分為二：一、
T38n1776_p0506a25║明地前世間之行；二、「發行善根」下明初地上
T38n1776_p0506a26║出世間行。世間行中，初發正修；「在諸禪定如
T38n1776_p0506a27║地獄」下，教起正心。前正修中，初教悲願以
T38n1776_p0506a28║為行因；後教正行。前教因中，「不離大慈不捨
T38n1776_p0506a29║大悲」，是利他因。慈言不離、悲云不捨，左右言
T38n1776_p0506b01║耳。「深發智心而不忽忘」，是菩提願自行因
T38n1776_p0506b02║也。發意求佛一切種智，是故名發一切智心。
T38n1776_p0506b03║忽謂輕忽。於菩提心重而不輕，名為不忽；堅
T38n1776_p0506b04║守不失，故言不忘。如《涅槃》說。下教正行，於中
T38n1776_p0506b05║初明自分之行，「求法」已下明勝進行。前自分
T38n1776_p0506b06║中，先明利他。「教化眾生終不厭惓」，常化行也。
T38n1776_p0506b07║「於四攝法常念順行」，功攝行也。下明自利。「護
T38n1776_p0506b08║持正法不惜身命」，堅守正法以為行本。「種諸
T38n1776_p0506b09║善根無疲厭」者，依法造修。種諸善根，明修頓
T38n1776_p0506b10║也。無有疲厭，明修常也。「志常安住方便迴向」，
T38n1776_p0506b11║用前所修上求佛也。求心不退，名為安住。巧
T38n1776_p0506b12║以諸善迴求菩提，是故名為方便迴向。此三
T38n1776_p0506b13║行修之次第矣。下勝進中，初智、後福。前修智
T38n1776_p0506b14║中，「求法不懈」，是其自利。「說法不悋」，是其利他。
T38n1776_p0506b15║後修福中，「懃供諸佛」，是其自利。下「不畏」等，是
T38n1776_p0506b16║其利他。於中七句。初「不畏生死」，是勇猛心，以
T38n1776_p0506b17║不畏故常在教化。亦有經言「入生死而無所
T38n1776_p0506b18║畏」，其義相似，翻譯不同。二「於諸榮辱心無憂
T38n1776_p0506b19║喜」，是不動心，榮辱不動故能常化；此亦即是
T38n1776_p0506b20║平等心也，以無憂喜故能齊化。三「不輕未學
T38n1776_p0506b21║敬學如佛」，是離慢心，情無慢高故能接化。四
T38n1776_p0506b22║「墮煩惱者令發正念」，是開導心，教修六念四
T38n1776_p0506b23║念處等令離煩惱。五「於遠離樂不以為貴」，是
T38n1776_p0506b24║隨有心，不貴涅槃遠離樂故，常能隨有教化
T38n1776_p0506b25║眾生。六「不著己樂」，是離著心。得樂不著，故能
T38n1776_p0506b26║捨之利益眾生。七「慶於彼樂」，是隨喜心。菩薩
T38n1776_p0506b27║專以利物為意，故於自樂心不愛著，化樂慶
T38n1776_p0506b28║喜。上來第一教修正行。下教正心，於中有四：
T38n1776_p0506b29║一、利他心。「在諸禪定如地獄想」，離凡夫心，得
T38n1776_p0506c01║而不味，故如地獄。「於生死中如薗觀想」，離二乘
T38n1776_p0506c02║心，常樂遊處，故如薗觀。二、自利心。「見來求者
T38n1776_p0506c03║起善師想」，起敬喜心，凡是善師教人生善，來
T38n1776_p0506c04║乞求者能生我善心，故如師想。「捨諸所有具
T38n1776_p0506c05║一切智想」，生福利心，如施能生一切種智，故
T38n1776_p0506c06║喜不悔。三、重明利他。「見毀戒人起救護想」。四、
T38n1776_p0506c07║重明自利。「諸波羅蜜為父母想」，能生法身。「道
T38n1776_p0506c08║品法為眷屬想者」，能親益己，故如眷屬。上來
T38n1776_p0506c09║明其世間之行。下明出世，於中有二：一、修廣
T38n1776_p0506c10║行。「生死無數劫意而勇」下，明修勝行。前廣行
T38n1776_p0506c11║中，「發行善根無齊限」者，始修寬廣，初地已上
T38n1776_p0506c12║發生廣願，有行皆修，名發善根無有齊限。「以
T38n1776_p0506c13║諸淨國成己土」者，成行寬廣。於中四句：一、依
T38n1776_p0506c14║淨土攝報寬廣，「以諸淨國嚴飾之事成己佛
T38n1776_p0506c15║土」。是義云何？廣修淨因，令一切因莊嚴妙事
T38n1776_p0506c16║於己土中悉皆備有，故云以諸淨國嚴飾之
T38n1776_p0506c17║事成己佛土。二、依淨土起自寬廣，行無限施。
T38n1776_p0506c18║亦有經言「開門大施」，其義相似。諸行皆因，且
T38n1776_p0506c19║舉布施。三、依法身攝報寬廣，具足相好。四、依
T38n1776_p0506c20║法身起因寬廣，「除一切惡淨身口意」，諸行皆
T38n1776_p0506c21║因，且舉持戒，生相好中戒行強故。故《地持》云
T38n1776_p0506c22║「三十二相無差別因，皆是持戒。」若不持戒，尚
T38n1776_p0506c23║不能得下賤人身，況大人相。前明廣行，下
T38n1776_p0506c24║修勝行。「生死無數意而有勇，聞佛無量德志
T38n1776_p0506c25║而不惓」，起以勝也。於彼生死無數劫苦，
T38n1776_p0506c26║力能伏斷，故意有勇。聞佛廣德決修不退，名
T38n1776_p0506c27║志不惓。前意、後志，眼目異辭。「以智慧」下，發行
T38n1776_p0506c28║勝也。於中有二：一、依前生死意而有勇，起治
T38n1776_p0506c29║過行；二、「不壞」下，依前聞佛志而不惓，修攝善
T38n1776_p0507a01║行。前中四句，初二破障、後二攝治。前破障
T38n1776_p0507a02║中，初以智慧破諸煩惱障，後以精進摧伏魔
T38n1776_p0507a03║軍遠離業障。又破煩惱明離解障，後摧魔軍
T38n1776_p0507a04║明除行障。又破煩惱明除慧障，後催魔軍明除
T38n1776_p0507a05║福障。前中初先自破煩惱。「以智慧劍破煩惱
T38n1776_p0507a06║賊」，斷戒因也。慧能破裂故說為劍，煩惱侵害
T38n1776_p0507a07║就喻名賊。「出陰界入」，雜戒果也。下明兼他，
T38n1776_p0507a08║「荷負眾生永使解脫」。就後句中，「以大精進摧
T38n1776_p0507a09║魔軍」者，魔謂四魔，煩惱、陰、死及與天魔。軍謂
T38n1776_p0507a10║十軍，如龍樹說。故彼文言「欲是汝初軍，憂愁
T38n1776_p0507a11║為第二，飢渴第三軍，渴愛第四，睡眠第五軍，
T38n1776_p0507a12║怖畏為第六，疑悔第七軍，瞋恚為第八，利養
T38n1776_p0507a13║軍第九，自高蔑人第十。如是等軍眾，塵沒出
T38n1776_p0507a14║家人，我以禪智力，破汝等諸軍。」得成佛道已，
T38n1776_p0507a15║廣脫一切。亦可正名魔眾為軍，令以精進而摧
T38n1776_p0507a16║伏之。上來兩句明其破障，下二攝治。「常求無
T38n1776_p0507a17║念實相智慧」，對上初句，明攝對治，修起向前
T38n1776_p0507a18║破煩惱慧。真慧離妄名為無念，真慧證實名
T38n1776_p0507a19║實相慧，此常求之於世間法。「少欲知足而不
T38n1776_p0507a20║捨世」，對上後句，明攝對治，修前摧魔精
T38n1776_p0507a21║進行也。「少欲知足」，自行離染。「而不捨世」，隨有
T38n1776_p0507a22║益物。勤修此行，故摧魔事。上來第一依前意
T38n1776_p0507a23║勇，明修對治破生死行。自下依前志而不惓，
T38n1776_p0507a24║修攝善行。於中初明三業化他，「淨十善」下明
T38n1776_p0507a25║具自德。前中初言「不壞威儀能隨俗」等，明身
T38n1776_p0507a26║業化。不壞威儀而能隨俗，俗法益人，所謂不
T38n1776_p0507a27║捨道法能隨俗也。「起神通慧引導眾生」，道法
T38n1776_p0507a28║利物。「得念總」下，明意業化。「得念總持所聞不
T38n1776_p0507a29║忘」，明閑法藥。「善別諸根斷眾生疑」，知物心器。
T38n1776_p0507b01║「以樂說辨演法無礙」，明口業化。上來利他，下
T38n1776_p0507b02║明自德。於中初攝凡夫善法，「勸請說」下明攝
T38n1776_p0507b03║佛善，「深修善」下攝菩薩善。攝凡善中，「淨十善
T38n1776_p0507b04║道」，明修戒因。「受人天福」，明具戒果。於人天中
T38n1776_p0507b05║受八勝報名人天福，此欲界善。「修四無量」，明
T38n1776_p0507b06║修定因。「開梵天道」，明攝定果。四無量心能生
T38n1776_p0507b07║梵果，名開梵道，此上界善。次攝佛善。「隨喜讚
T38n1776_p0507b08║善得佛音聲」，具佛口業。法螺聲相是佛音聲，
T38n1776_p0507b09║良以勸請諸佛說法，故得佛聲。又見眾生所
T38n1776_p0507b10║作善業隨喜讚善，故得佛聲。「身口意善得佛
T38n1776_p0507b11║威儀」，具佛身業。下明攝修菩薩善法。「深修善
T38n1776_p0507b12║法所行轉勝」，因修成德。亦有經言「深行善
T38n1776_p0507b13║法」，其義相似。「以大乘教成菩薩僧」，依法成德。
T38n1776_p0507b14║依大乘法而起行，故與菩薩行德不乖，是故
T38n1776_p0507b15║得成菩薩僧矣。「心無放逸不失眾善」，依心成
T38n1776_p0507b16║德。此三句中，若就所依初句明勝，第三心勝。
T38n1776_p0507b17║若論所成初句報，第二人勝、第三德勝。上來
T38n1776_p0507b18║廣辨，「行如此」下總以結之。下次明其不住無
T38n1776_p0507b19║為，先問、次辨、後總結之。「何謂菩薩不住無為」，
T38n1776_p0507b20║是初問也。下廣辨之。於中初明地前所修，「觀
T38n1776_p0507b21║無常」下地上所成。地前修中，依空、無相、無作、
T38n1776_p0507b22║無起四門修之。諸法體空名定為空，於此空
T38n1776_p0507b23║中無相可得名為無相，無果可造名為無作，
T38n1776_p0507b24║無因可生稱曰無起。於此四中雖復學觀，而
T38n1776_p0507b25║不住著故云「不證」，以不證故能起有行。上來
T38n1776_p0507b26║明其世間所修，下明出世。如實正觀理實同
T38n1776_p0507b27║時，寄從且分。於中初至「觀於寂滅」是初地中
T38n1776_p0507b28║見道解也，見無常等四法即名為見道。「觀於
T38n1776_p0507b29║無常而不厭善本」者，雖見有為無常多過，而
T38n1776_p0507c01║常在中種善根也。「觀世間苦而不惡生死」者，
T38n1776_p0507c02║雖知苦過，願恒處之度眾生也。「觀於無我誨
T38n1776_p0507c03║人不惓」者，見生無實，而隨假名常教誨也。「觀
T38n1776_p0507c04║於寂滅而不永滅」者，雖知涅槃寂滅之樂，為
T38n1776_p0507c05║他在有，不取證也。「觀於遠離而身心修善」，是
T38n1776_p0507c06║二地上修道行也。觀第一義離身心相名觀遠
T38n1776_p0507c07║離，而依身心修智善行。二地持戒名身修
T38n1776_p0507c08║善也，三地修定名心修善。「觀無所歸而歸善
T38n1776_p0507c09║法」，是四地上順忍行也。觀第一義無所歸趣
T38n1776_p0507c10║而修順忍，歸趣土地無生善法。「觀於無生而
T38n1776_p0507c11║以生法荷負一切」，是七地上無生忍也。雖復
T38n1776_p0507c12║觀理無生無起，而常現生教化眾生。「觀於無
T38n1776_p0507c13║漏而不斷漏」，是七地上發起勝行。知諸煩惱
T38n1776_p0507c14║本來寂滅名觀無漏，而常現起煩惱業行名不
T38n1776_p0507c15║斷漏。「觀無所行而以行法教化眾生」，是九地
T38n1776_p0507c16║中化應生行。了知諸行空寂不有，而以諸行
T38n1776_p0507c17║教化應生。「觀於空無不捨大悲」，是九地中化
T38n1776_p0507c18║眾生心。雖知眾生空無所有，大捨大悲怜念
T38n1776_p0507c19║眾生。亦可前句以行教化明其慈益，此不捨
T38n1776_p0507c20║悲彰其悲益。「觀正法位不隨小乘」，是十地中
T38n1776_p0507c21║見分堅固。觀法體空名正法位，於空不著故
T38n1776_p0507c22║不墮小。「觀法虛妄」，知法假有。「無牢人」等，知法
T38n1776_p0507c23║實無。虛妄法中無有真實堅牢之性，故曰無
T38n1776_p0507c24║牢。我人體空，名無人主。假名眾生相亦不有，
T38n1776_p0507c25║名為無相。下明不著。隨有起行，本昔所發求
T38n1776_p0507c26║佛云願。十地未滿，是故名為「本心未滿」。為滿
T38n1776_p0507c27║彼願起修所行，是故名為「不虛福德禪定智
T38n1776_p0507c28║慧」。實心修行故曰不虛，所行施戒忍辱精進
T38n1776_p0507c29║說為福德。禪云度，智慧即是波若度也。此等
T38n1776_p0508a01║隨相約位且分，未可專定。上來廣辨。「修如此
T38n1776_p0508a02║下」總已結之。上來一對始修行中，明其不住
T38n1776_p0508a03║不盡之義；下次就其終成行中，明其不盡之
T38n1776_p0508a04║義。於中四對，初對自利、後三利他。前自利
T38n1776_p0508a05║中，「又具福德不住無」者，福隨有生，故不住無。
T38n1776_p0508a06║「具智慧故不盡有」者，慧知有為幻化非實，於
T38n1776_p0508a07║中不畏，常能處之，故具智慧不盡有為。後利
T38n1776_p0508a08║他中，初之一對見利他始、第二一對是利他
T38n1776_p0508a09║次、第三對是利他終。就初對中，「大慈悲故不
T38n1776_p0508a10║住無」者，慈悲隨有，故不住無。「滿本願故不盡
T38n1776_p0508a11║有」者，本願在有常化眾生，今為滿之故不盡
T38n1776_p0508a12║有。第二對中，「集法藥故不住無」者，從師求於
T38n1776_p0508a13║化眾生法名集法藥。求法在有，故不住無。「隨
T38n1776_p0508a14║授藥故不盡有」者，普隨眾生授法不休，故不
T38n1776_p0508a15║盡有。第三對中，「知眾生病不住無」者，知病在
T38n1776_p0508a16║有，故不住無。「滅眾生病不盡有」者，生病無邊、
T38n1776_p0508a17║隨滅難窮，故不盡有。前總勸學、次別教之，下
T38n1776_p0508a18║總結勸。言「諸正士」，告命所勸。「菩薩已修不盡
T38n1776_p0508a19║有為不住無為，名盡無盡解脫法門」，是結辭
T38n1776_p0508a20║也。「汝等當學」，是勸學也。前諸菩薩請法還
T38n1776_p0508a21║土、次佛為說，下明菩薩聞法歡喜禮讚辭去。
T38n1776_p0508a22║於中初先三業敬養，後辭還土。前中初言「彼
T38n1776_p0508a23║諸菩薩聞說喜」，意業喜也。「以眾華」等，身供養
T38n1776_p0508a24║也。於中先以香華等事供養三寶，後為設禮。
T38n1776_p0508a25║供養中，「以眾妙華若干種色若干種香散遍三
T38n1776_p0508a26║千供養於佛」，供佛寶也。「及此經法」，供法寶也。
T38n1776_p0508a27║「并諸菩薩」，供僧寶也。上來供養。下為設禮，此
T38n1776_p0508a28║身業竟。「歎未」等，口業歎也。上來敬養。「言已不
T38n1776_p0508a29║現還本國」者，辭還土也。
T38n1776_p0508b01║維摩義記卷第四（本）
T38n1776_p0508b02║
T38n1776_p0508b03║
T38n1776_p0508b04║維摩義記卷第四（末）
T38n1776_p0508b05║
T38n1776_p0508b06║「見阿閦品」者，因行既成，入佛境界，能見諸佛，
T38n1776_p0508b07║此品具論。於中初明見釋迦佛，後見阿閦。從
T38n1776_p0508b08║後立稱，名見阿閦。阿閦，胡語，此云無動。此品
T38n1776_p0508b09║明見無動如來，是故名見阿閦佛品。問曰：此
T38n1776_p0508b10║品亦見釋迦，何故偏言見阿閦乎？釋迦此土
T38n1776_p0508b11║恒見，阿閦如來今時親覩，就新立稱名見阿
T38n1776_p0508b12║閦。又見釋迦在於前品，見阿閦佛在於此品。
T38n1776_p0508b13║以阿閦佛此品始見，名見阿閦。就此品中五
T38n1776_p0508b14║門分別：一就維摩顯德分別、二就法分別、三
T38n1776_p0508b15║釋來意、四對上辨異、五隨文釋。初就維摩顯
T38n1776_p0508b16║德如何？彼德有二：一、解脫體。內正觀力見
T38n1776_p0508b17║法身佛；二、解脫用，遠接妙喜安置此土令
T38n1776_p0508b18║此眾見。前即自利，後即利他。顯德如是。次
T38n1776_p0508b19║第二門就法分別。於此品中辨法有二：一為
T38n1776_p0508b20║成因，約法明見。因行既成，能入佛境，見諸佛
T38n1776_p0508b21║故。二、為成果，約見明佛。佛果難彰，寄見顯故。
T38n1776_p0508b22║顯法如是。次第三門解釋來意。有二：一、約見
T38n1776_p0508b23║以解。前品明其因行之體，因行增長能入佛
T38n1776_p0508b24║境見於如來，故次辨之。二、就佛以釋。前品明
T38n1776_p0508b25║因，因成得果，果體微隱寄見以顯，故須辨之。
T38n1776_p0508b26║來意如是。次第四門對上辨異。異有三種，已
T38n1776_p0508b27║如上辨。一、化人異。前品化益眾香菩薩，此品
T38n1776_p0508b28║化益娑婆之眾。二、起明異。前品明修自分之
T38n1776_p0508b29║行，行修增長入佛境界能見諸佛，是勝進也。
T38n1776_p0508c01║三、辨法異。前品明因，此品論果，果謂佛德。辨
T38n1776_p0508c02║異如是。次第五門隨文解釋。此品有二：一、見
T38n1776_p0508c03║釋迦；二、「爾時舍利問維摩」下明見阿閦。於此
T38n1776_p0508c04║二中有七種異：一、能見人異。前維摩見，後大
T38n1776_p0508c05║眾見。二，所見佛異。前見釋迦，後見阿閦。三、能
T38n1776_p0508c06║見行異。前維摩詰內正觀力故能見佛，後諸
T38n1776_p0508c07║大眾願求之力故能見佛。四、所現身異。前維
T38n1776_p0508c08║摩詰內正觀力見法身佛，後段大眾以維摩
T38n1776_p0508c09║詰勝神通力見色身佛。維摩德高故是法身，
T38n1776_p0508c10║大眾行劣故見色身。五、通局異。前段之中局
T38n1776_p0508c11║唯見佛，後段見佛及見佛土。六、成行異。前段
T38n1776_p0508c12║維摩內正觀力見法身佛成就自德，後段維
T38n1776_p0508c13║摩以神通力令諸大眾見色身佛成利他德。
T38n1776_p0508c14║七、化益異。前段化人捨相入實成就證行，證
T38n1776_p0508c15║入如來法身之體；後段化人發願求生成就
T38n1776_p0508c16║教行，故下大眾因見妙喜發願求生。兩段不
T38n1776_p0508c17║同，有此七異。就前段中，如來先問以為起
T38n1776_p0508c18║發。「欲見如來，為以何等觀如來乎」。維摩向前
T38n1776_p0508c19║自從其舍欲往見佛，說之以為欲見如來。隨
T38n1776_p0508c20║其化相自覩佛形名之為見，實則內證相應
T38n1776_p0508c21║名見。內覺證見，大眾未知，故問顯之，為以何
T38n1776_p0508c22║等觀如來乎？下維摩詰身已所見令眾同入。
T38n1776_p0508c23║於中初先觀身類佛，略明所見；「我觀」已下，觀
T38n1776_p0508c24║佛同己，廣明所見。問曰：何不望直就佛已明
T38n1776_p0508c25║所見，乃先觀己以類佛乎？解有四義：一、欲使
T38n1776_p0508c26║人尋因知果。觀察自實，類知如來法身體故。
T38n1776_p0508c27║二、欲使人準果知因。知佛法身與己體同，悟
T38n1776_p0508c28║窮自實成佛道故。三、欲使人知果與因同體
T38n1776_p0508c29║無別，於自身處求佛如來一切法故。四、欲使
T38n1776_p0509a01║人知因與果同體無別，息去異見，證入平等
T38n1776_p0509a02║真如法故。前中「如自觀身實相」，觀因類果，觀
T38n1776_p0509a03║佛同己故曰如自。何者身實？謂如來藏佛性
T38n1776_p0509a04║真我。此身本性故名為實，實之體狀目之為
T38n1776_p0509a05║相。相狀如何？似下佛身。要而論之義門唯
T38n1776_p0509a06║二：一如實空、二如實不空。如實空中略有二
T38n1776_p0509a07║種：一離相名空、二離性名空。言離相者，如論
T38n1776_p0509a08║中說，謂非有相亦非無相，非非有相非非無
T38n1776_p0509a09║相。非一相非異相，非非一相非非異相，非一異
T38n1776_p0509a10║俱相。非自相非他相，非非自相非非他相，非
T38n1776_p0509a11║自他俱相。如是一切妄心分別，悉不相應唯
T38n1776_p0509a12║證境界。言離性者，如來藏中具過一切恒沙
T38n1776_p0509a13║佛法，是諸佛法同一體性緣起相成，以同體
T38n1776_p0509a14║故攝別成總一切皆有，將別分總一切悉無，
T38n1776_p0509a15║是則真法常有常無。今說無義，為離性空。空
T38n1776_p0509a16║義如是。言不空者，如來藏中法雖無量，略要
T38n1776_p0509a17║唯二：一如實色、二如實心。如實色者，如《涅槃》
T38n1776_p0509a18║說，佛性亦色，亦是色故可以眼見；又復如彼
T38n1776_p0509a19║《如來藏經》說，眾生中具足如來眼耳等根如
T38n1776_p0509a20║橫中像。此等名為如實色也，此乃是其色性
T38n1776_p0509a21║法門而非色事。相狀如何？似此比丘無作戒
T38n1776_p0509a22║法，亦如陰陽五行等法，體雖是色而無色相，
T38n1776_p0509a23║無色相故不可青黃赤白已取真色。似彼體
T38n1776_p0509a24║雖是色而無色相，無色相故聖人證得。法身
T38n1776_p0509a25║無形，體是色故，聖人證得具足諸根。又是色
T38n1776_p0509a26║性緣起門故，聖人證得，無緣不現。如實心者，
T38n1776_p0509a27║如經中說真心是也。如來藏中過恒沙法緣
T38n1776_p0509a28║起集成，集成覺知心性。是知性故，與無明合
T38n1776_p0509a29║便起妄知，息去無明便為正知。此亦是其如
T38n1776_p0509b01║實覺知。心性法同而非情事。相狀似何？如鏡
T38n1776_p0509b02║照物而無分別。真心亦爾，體雖是心而無分
T38n1776_p0509b03║別，無分別故，聖人證得神知永亡。是心性故，
T38n1776_p0509b04║聖人證得，具知如實慧。有是知性緣起門故，
T38n1776_p0509b05║聖人證得，於一切法無不覺了。此如實色及
T38n1776_p0509b06║如實心名為不空。如實空、如實不空，似後佛
T38n1776_p0509b07║身，故將類佛。「觀佛亦然」，正將類佛。佛與佛性
T38n1776_p0509b08║同體義分，故觀佛身同己實矣。是義云何？凡
T38n1776_p0509b09║佛體一，以體一故，據佛望之，眾生之體從來
T38n1776_p0509b10║常淨無障無染，即是諸佛圓淨法身。故上文
T38n1776_p0509b11║言「佛知眾生即涅槃相不復更滅」涅
T38n1776_p0509b12║槃既然佛身亦爾。據凡望之，彼淨法身為惑
T38n1776_p0509b13║隱覆，與後顯時淨德為本，說為佛性，故與佛
T38n1776_p0509b14║同體無別。故《涅槃》說實，苦集等實即是如來
T38n1776_p0509b15║佛性虛空。又如彼說三歸即我，以即我故，觀
T38n1776_p0509b16║身實相，觀佛亦然。自下第二觀佛同己廣明
T38n1776_p0509b17║所見。於中先別、後總結之。別中義多，要而論
T38n1776_p0509b18║之，妙絕諸相圓具諸義，妙絕諸相乃至無有
T38n1776_p0509b19║一相可存，圓具眾義乃至無有一相可捨。經
T38n1776_p0509b20║中說真極唯在斯，離此別立悉是虛妄。故下
T38n1776_p0509b21║文言「作如是觀名為正觀，若他觀者名為邪
T38n1776_p0509b22║觀」。以此真極，經中所說悉與此同。故《涅槃經．
T38n1776_p0509b23║金剛身品》明佛法身十功德中明涅槃相，〈聖
T38n1776_p0509b24║行品〉中明性，〈梵行品〉中念法念僧，悉皆同此；
T38n1776_p0509b25║《無量經》歎佛法身亦與此同。是故應以此之
T38n1776_p0509b26║所說，類顯一切真實法矣。有人宣說如來法
T38n1776_p0509b27║身唯空非有，此乃外道所立定空。宣說如來
T38n1776_p0509b28║法身唯有非空，此亦外道所立性有，非佛法
T38n1776_p0509b29║身。有人復言如來法身定非有無，此亦外道
T38n1776_p0509c01║所立定義，非佛法身。有人復言如來法身亦
T38n1776_p0509c02║有亦無，有真色心、無於眾相，有不為無、無不
T38n1776_p0509c03║為有，此亦外道所立有無，非佛法身。有人復
T38n1776_p0509c04║言如來法身出於四句定不可說，此亦外道
T38n1776_p0509c05║所立第五不可說藏，如《成實》說非佛法身。離
T38n1776_p0509c06║此偏過，諸義通取無非法身。即無說有，有非
T38n1776_p0509c07║定有；即有說無，無非定無。即此有無說非
T38n1776_p0509c08║有無，非有非無亦非定性；即非有無而說有
T38n1776_p0509c09║無，當知有無亦非定性。即此四句不可定說
T38n1776_p0509c10║名不可說，彼不可說亦非定性。佛身既爾，菩
T38n1776_p0509c11║提、涅槃、佛性等法類皆同爾。文中合有一百
T38n1776_p0509c12║二句，相從為三：初至「不可以識識」來，明離
T38n1776_p0509c13║妄想，智知識識是妄想故。二「無晦」下乃至「一
T38n1776_p0509c14║切言語道斷」，明離假名，名字是其言語道故。
T38n1776_p0509c15║三「非福田」下乃至「不可言說顯示」，明離言說，
T38n1776_p0509c16║不可言說分別顯故。問曰：妄想、假名、言說何
T38n1776_p0509c17║異而別說離？妄取之情，說為妄想。相所施名
T38n1776_p0509c18║呼召諸法，說為假名。依起言辨說諸法，名為
T38n1776_p0509c19║言說。於真本無名之為離，又佛除捨亦名為
T38n1776_p0509c20║離。《地持論》中辨真實義亦離此三。就初段中，
T38n1776_p0509c21║初先彰其佛體離相，明離所取；末後「不可智
T38n1776_p0509c22║知識識」彰離妄想，明離能取。前離相有十四
T38n1776_p0509c23║門，初八約對諸法別門辨佛體相，後六約對
T38n1776_p0509c24║諸法通門辨佛體相。前八門中，初六離相明
T38n1776_p0509c25║其非有，後二顯實彰其非無。就前六中，第
T38n1776_p0509c26║一約對三世法門明佛離相。不從前來、不去至
T38n1776_p0509c27║後、今則不住，前際、未來、今是現在。有為遷流，
T38n1776_p0509c28║可從前來向後際去，來去之間住今現在。佛
T38n1776_p0509c29║身常住性如虛空，故前不來、後際不去、今不
T38n1776_p0510a01║住矣。餘處多說前際過去、後際未來，今以何
T38n1776_p0510a02║故前際名來翻名不來，後際名去翻稱不去？
T38n1776_p0510a03║釋言：三世是其時分，約法而辨。時雖約法，法
T38n1776_p0510a04║恒是通、時恒是局。如一色法通於三世名
T38n1776_p0510a05║之為通，三世而別說之為局，餘亦如是。又
T38n1776_p0510a06║時是總、法恒是別，一現在時統攝多法名之
T38n1776_p0510a07║為總，諸法各異目之為別。如現既然，過未
T38n1776_p0510a08║亦爾。時之與法有斯不同，若將別時別分一
T38n1776_p0510a09║法，一法隨時分為三法。彼三法中，一分過去、
T38n1776_p0510a10║一分未來、一分現在。是以經中前名過去、後
T38n1776_p0510a11║云未來、今為現在。若約三時辨一通法，得言
T38n1776_p0510a12║此法從前際來、住今現在、向後際去。如世人
T38n1776_p0510a13║言：我從小來向於老去。故今此中前際名來
T38n1776_p0510a14║翻為不來，後際稱去翻為不去。第二約對五
T38n1776_p0510a15║陰法門明佛離相。先就色說。「不觀色」者，不觀
T38n1776_p0510a16║佛身同色有也。「不觀如」者，不觀佛身同色無
T38n1776_p0510a17║也。「不觀性」者，非有非無是色自性，不觀佛身
T38n1776_p0510a18║同彼色性非有無也。於佛平等法性身中從
T38n1776_p0510a19║來無色，就何說有？故不觀色。色本不有，對何
T38n1776_p0510a20║況無，故不觀色如。有無並絕，無可就之說
T38n1776_p0510a21║非有無，故不觀性。色陰既然，餘陰亦爾。第三
T38n1776_p0510a22║約對四大法門明佛離相，「非四大起同於虛
T38n1776_p0510a23║空」。第四約對六入法門明佛離相。「六入無積，
T38n1776_p0510a24║眼耳鼻舌身心過」，現不造因聚積當果名為
T38n1776_p0510a25║無積。先有已捨，故云眼耳鼻等已過。第五約
T38n1776_p0510a26║對三界法門明佛離相。生死報謝，「不在三界」。
T38n1776_p0510a27║第六約對三毒法門明佛離相。生死因盡，見
T38n1776_p0510a28║故名為「三垢已離」。貪嗔癡惑名為三垢，佛先
T38n1776_p0510a29║斷竟名為已離。上來六門明佛離相。次下
T38n1776_p0510b01║兩門顯佛實得彰其非無。「順三脫門」，明其稱
T38n1776_p0510b02║理。空無相願是三脫門，證會名順。亦可如來
T38n1776_p0510b03║法身之體與彼三脫同體義分，同體不乖故
T38n1776_p0510b04║名為順。「具足三明」，影其德備。三明有二：一宿命、
T38n1776_p0510b05║天眼及與漏盡說以為三，佛悉具足。二菩薩
T38n1776_p0510b06║明、佛明及與無明明等說以為三，佛悉具足。
T38n1776_p0510b07║如《涅槃》釋，菩薩明者所謂般若波羅蜜是，言
T38n1776_p0510b08║佛明者所謂佛眼，此二當體。無明明者，謂十
T38n1776_p0510b09║一空，空非慧照故曰無明，能生智明故復名
T38n1776_p0510b10║明。如世五塵名為五欲，能生欲故。無明等者
T38n1776_p0510b11║雖具三明而無分別，是故說之「與無明等」。前
T38n1776_p0510b12║八約對諸法別門而顯佛身。下六約對諸法
T38n1776_p0510b13║通門而顯佛身。彼一異等通諸法故，於中初
T38n1776_p0510b14║明不一不異。解有兩義：一、遣相分別。一異并
T38n1776_p0510b15║絕，是故名為不一不異。二、顯德分別。體備萬
T38n1776_p0510b16║德名「不一相」，萬德圓體如世虛空無礙不動，
T38n1776_p0510b17║非全別體名「非異相」。第二明其不自不他。解
T38n1776_p0510b18║有兩義：一、遣相分別。自他並無，名不自他。二、
T38n1776_p0510b19║顯德分別。隨化現形名「不自相」，法身體寂不
T38n1776_p0510b20║隨緣變，名「不他相」。第三明其非無非取。亦有
T38n1776_p0510b21║二解：一、遣相分別。有無俱絕，是故名為非無
T38n1776_p0510b22║非取。言「非無相」，不著無也。言「非取相」，不取有
T38n1776_p0510b23║也。二、顯德分別。隨化現形故非無相，自德常
T38n1776_p0510b24║寂而無分別名非取相。第四明其不此彼岸
T38n1776_p0510b25║等。解亦有二：一、遣相分別。此彼中間一切皆
T38n1776_p0510b26║無，名「不此岸及不彼岸不中流」等。生死此岸、
T38n1776_p0510b27║涅槃彼岸、聖道為中，對治門中說有此等。就
T38n1776_p0510b28║實以求，本無生死故無此岸。既無生死，知復
T38n1776_p0510b29║對何說為彼岸？故上文言「有縛有解」。若本無
T38n1776_p0510c01║縛，其誰求解？兩邊既無，約何說中？故無中流。
T38n1776_p0510c02║二、顯德分別。捨相證寂，故不此岸。得大涅槃
T38n1776_p0510c03║不捨世間，名不彼岸。染淨俱行不偏在中，名
T38n1776_p0510c04║不中流。第五明其而化眾生。「觀於寂滅亦不
T38n1776_p0510c05║永滅」，解亦有二：一、遣相分別。雖化眾生，觀於
T38n1776_p0510c06║寂滅，不取有相。為化眾生，導以入寂，故化眾
T38n1776_p0510c07║生而觀寂滅。滅而不取，義有兩兼，是以言雖。
T38n1776_p0510c08║亦不永滅，不著無相。二、顯德分別。雖化觀寂，
T38n1776_p0510c09║是入寂行。而不永滅，是隨有行。第六明其「不
T38n1776_p0510c10║此不彼」。解亦有二：一、遣相分別。不此不彼就
T38n1776_p0510c11║身以論，法身離相，故不在此亦不在彼。又佛
T38n1776_p0510c12║國土一切皆如，無此可在名為不此，無彼可
T38n1776_p0510c13║在名為不彼。言「不以此不以彼」者，就心而辨。
T38n1776_p0510c14║以是為也。真心常寂，不為於此，名不以此；不
T38n1776_p0510c15║為於彼，名不以彼。又復眾生一切皆無，無此
T38n1776_p0510c16║可為，名不以此；無彼可為，名不以彼。二、顯德
T38n1776_p0510c17║分別。法身充滿一切法界，不偏在此、不偏在
T38n1776_p0510c18║彼，是故名為不此不彼。大悲普覆，不偏為彼，
T38n1776_p0510c19║名不以此及不以彼。上來離相明無所取。「不
T38n1776_p0510c20║可智知不可識識」，明離妄想彰無能取。聖不
T38n1776_p0510c21║能解，是故名為不可智知。凡不能緣，是故名
T38n1776_p0510c22║為不可識識。上來第一明離妄想。自下第二
T38n1776_p0510c23║彰離假名。於中初明佛體離相，彰無所名；末
T38n1776_p0510c24║後一切言語道斷，彰離假名，明無能名。前離
T38n1776_p0510c25║相中有十一門。第一約對明闇法明佛離相。
T38n1776_p0510c26║解有兩義：一、遣相分別。明闇竝絕，是故說言
T38n1776_p0510c27║「無晦無明」。晦猶闇也。明闇在情，真處無情故
T38n1776_p0510c28║無晦明。二、顯德分別。真慧照明故云無晦，實
T38n1776_p0510c29║證止緣故曰無明。二、「無名無相」，此直遣相。稱
T38n1776_p0511a01║體本無故曰無名，形狀叵得說為無相。三、「無
T38n1776_p0511a02║強無弱」，解有兩義：一、遣相分別。強弱竝絕，名
T38n1776_p0511a03║無強弱。體外無他，知復對誰說強說弱？二、顯
T38n1776_p0511a04║德分別。內心卑濡，故曰無強。德行高勝，故云
T38n1776_p0511a05║無弱。四、「非淨非穢」，解亦有二：一、遣相分別。染
T38n1776_p0511a06║淨兩泯，名非淨穢。若本有穢，可除為淨；穢本
T38n1776_p0511a07║不為，除何說淨？二、顯德分別。現起染過名為
T38n1776_p0511a08║非淨，體出塵染故曰非穢。五、「不在方及不離
T38n1776_p0511a09║方」，解亦有二：一、遣相分別。在離竝無。方謂處
T38n1776_p0511a10║也，無處可在名不在方，無處可遠名不離方。
T38n1776_p0511a11║二、顯德分別。法身出相名不在方，爾化在處
T38n1776_p0511a12║名不離方。六、「非有為非無為」，解亦有二：一、遣
T38n1776_p0511a13║相分別。有為無為二相雙絕，名非有為非無
T38n1776_p0511a14║為矣。問曰：佛常可非有為無為應好，何故非
T38n1776_p0511a15║乎？釋言：據實有為本無，知復對何說為無為？
T38n1776_p0511a16║故亦非之。二、顯德分別。法身體寂故非有為，
T38n1776_p0511a17║妙用煩興故非無為。七、「無示說」，此唯遣相。將
T38n1776_p0511a18║言對人名之為示，以言宣法目之為說。於真
T38n1776_p0511a19║無言，故無示說。八、約六度六弊法門而顯佛
T38n1776_p0511a20║身。解有三義：一、遣相分別。六度六弊一切悉
T38n1776_p0511a21║無，是故說言「不施不慳乃至第六不智不愚」。
T38n1776_p0511a22║二、就遣相顯德分別。就檀度中，於真無捨故
T38n1776_p0511a23║云無施，此句遣相；隨世修檀故曰不慳，此句
T38n1776_p0511a24║顯德。就戒度中，於第一義無惡可防故云不
T38n1776_p0511a25║戒，此句遣相；隨世離罪故曰不犯，此句顯德。
T38n1776_p0511a26║就忍辱中，於第一義無辱可忍故云不忍，此
T38n1776_p0511a27║句遣相；隨世離瞋故曰不恚，此句顯德。就精
T38n1776_p0511a28║進中，於理無修故曰不進，此句遣相；隨世懃
T38n1776_p0511a29║策故言不怠，此句顯德。就禪度中，於第一義
T38n1776_p0511b01║無心可靜故云不定，此句遣相；隨世修禪故
T38n1776_p0511b02║曰不亂，此句顯德。就慧度中，於第一義無慧
T38n1776_p0511b03║可修故云不智，此句遣相；隨世修智稱曰不
T38n1776_p0511b04║愚。此就遣相顯德分別。第三唯就顯德分別。
T38n1776_p0511b05║示起染過故無施等，常行淨德故無慳等。九、
T38n1776_p0511b06║「不誠不欺」，就口誠謂實也，欺是誑也。實
T38n1776_p0511b07║語名誠，虛言曰欺。解有三義：一、遣相分別。誠
T38n1776_p0511b08║欺竝無，是故名為不誠不欺，以無言故。二、就
T38n1776_p0511b09║遣相顯德分別。於真法中實言亦無故曰不
T38n1776_p0511b10║誠，此遣相也。隨世實語，故言不欺。第三唯就
T38n1776_p0511b11║顯德分別。權言度物故曰不誠，真語化物稱
T38n1776_p0511b12║曰不欺。十、「不來不去」。來去就身，解有兩義：一、
T38n1776_p0511b13║遣相分別，來去悉無名不來去。二、顯德分別，
T38n1776_p0511b14║法身常住名不來去。第十一門「不出不入」。出
T38n1776_p0511b15║入就意，隨有名出、證知云入。解亦有二：一、遣
T38n1776_p0511b16║相分別，出入悉無名不出入。二、顯德分別，行
T38n1776_p0511b17║常入如故曰不出，隨化常有故曰不入。上來
T38n1776_p0511b18║明其佛體離相乃至一切言語道斷，彰佛離
T38n1776_p0511b19║名。名字是其言說所依，名言語道。名由相生，
T38n1776_p0511b20║情相本無，依何施名？是一切言語道斷。上來
T38n1776_p0511b21║第二明離假名。自下第三明離言說。於中初
T38n1776_p0511b22║明佛體離相，彰離所說；末後不可言說顯示，
T38n1776_p0511b23║正明離言，彰離能說。前離相中有十六門。一、
T38n1776_p0511b24║「非福田非不福田」。解有兩義：一、遣相分別。田
T38n1776_p0511b25║與非田一切悉無，名非福田非不福田。不同
T38n1776_p0511b26║善人故非福田，不同罪人故非不福。二、就遣
T38n1776_p0511b27║相顯德分別。法身平等無受供者名非福田，
T38n1776_p0511b28║此是遣相；隨化示受故非不田，此句顯德。二、
T38n1776_p0511b29║「非供養非不應供」，兩解同前。三、「非取非捨」，取
T38n1776_p0511c01║淨捨染名為取捨。解有兩義：一、遣相分別，取
T38n1776_p0511c02║捨悉離名不取捨。二、顯德分別，不偏住著名
T38n1776_p0511c03║為非取，染淨雙隨故曰非捨。四、「非相無相」。有
T38n1776_p0511c04║名為相，空名無相。解有兩義：一、遣相分別。就
T38n1776_p0511c05║真以求，相本不有，故曰非相；亦無遣有非相
T38n1776_p0511c06║可存，名非無相。二、就遣相顯德分別。法身常
T38n1776_p0511c07║寂故曰非相，妙用隨緣故非無相。五、「同真際
T38n1776_p0511c08║等法性」，此句唯就顯實分別。如來法身與彼
T38n1776_p0511c09║真際法性體同，同體無別故曰同矣。六、「不可
T38n1776_p0511c10║稱量」，此句唯就遣相分別。口言不及，名不可
T38n1776_p0511c11║稱。心緣不至，名不可量。超過世人稱量分齊，
T38n1776_p0511c12║是故名為過諸稱量。七、「非大非小」，解有兩義：
T38n1776_p0511c13║一、遣相分別，大小竝絕名非大小。二、顯德分
T38n1776_p0511c14║別。能小非大、能大非小，是故名為非大非小。
T38n1776_p0511c15║八、「非見聞覺知」，眼識隨生見、耳識隨生聞、三
T38n1776_p0511c16║識隨生覺、意識隨生知。此句唯就遣相分別。
T38n1776_p0511c17║如來法身不同事相六情諸根，亦不同彼六
T38n1776_p0511c18║塵境界，是故非見乃至非知。九、「離結縛」，此唯
T38n1776_p0511c19║遣相。一切煩惱佛悉斷除，名離結縛。又復據
T38n1776_p0511c20║實從來不有，名離結縛。十、「等諸智及同眾生」，
T38n1776_p0511c21║實性平等凡聖一如，故等諸智同眾生矣。第
T38n1776_p0511c22║十一門、「於諸法無分別」，前等於人，此等於法。
T38n1776_p0511c23║染淨平等，故無分別。第十二門、「一切無失無
T38n1776_p0511c24║濁無惱」，口無過失、心無濁亂、身無衰惱。第
T38n1776_p0511c25║十三門、「無作無起」，無果可作、無因可起。第十
T38n1776_p0511c26║四門、「無生無滅」，體真常住，無有始生亦無終
T38n1776_p0511c27║滅。第十五門、「無畏無憂無喜無厭」，情相悉無，
T38n1776_p0511c28║故無畏憂及喜厭矣。第十六門，明「無已有當
T38n1776_p0511c29║有今有」。無有起已謝性過去，故非已有。亦非
T38n1776_p0512a01║現無當來始生，故無當有。亦非本無今生之
T38n1776_p0512a02║義，故無今有。上來廣舉佛體離相，明無所
T38n1776_p0512a03║說。「不可一切言說顯示」，正明離言，彰無能說。
T38n1776_p0512a04║言依相起，無相可論，知何所說？是故不可一
T38n1776_p0512a05║切言說分別顯示。又復言說皆依情起，情想
T38n1776_p0512a06║本無，誰起言論？是故不可言說顯示。上來別
T38n1776_p0512a07║觀。下總結之。言「如來身為若此」者，結明所觀。
T38n1776_p0512a08║「作如是」下，結明能觀。「作如是觀」，結已能觀。「以
T38n1776_p0512a09║觀」下，辨觀邪政，令他正覺。上來維摩見釋迦
T38n1776_p0512a10║佛。自下第二維摩以神力令諸大眾見阿閦
T38n1776_p0512a11║佛。於中有四：一、舍利弗問維摩詰前所從來
T38n1776_p0512a12║處。如來為辨。二、大眾聞說求欲見之，如來遣
T38n1776_p0512a13║示。三、維摩為現，遠接妙喜安置此土，大眾同
T38n1776_p0512a14║見。四、為化事訖，土還本處，大眾同見。就初段
T38n1776_p0512a15║中，舍利初問、後佛為辨。舍利問中，「汝從何沒
T38n1776_p0512a16║來生此」者，彼舍利弗欲使維摩現本來處，使
T38n1776_p0512a17║眾同見發願求生，所以問之。下維摩詰呵其
T38n1776_p0512a18║所問，彰實無生，令眾趣入。於中有三：一、就
T38n1776_p0512a19║舍利所得之法明理無生；二、「於意云何譬如
T38n1776_p0512a20║幻」下，明法虛幻，彰事無生；三、「沒者」已下，簡
T38n1776_p0512a21║聖異凡，明己無生。前中三句，初維摩詰反問
T38n1776_p0512a22║舍利，「汝所得法有沒生乎」。沒猶滅也。二、舍
T38n1776_p0512a23║利答，「無沒生也」，舍利所得空無我理，不同事
T38n1776_p0512a24║有故無生沒。三、維摩詰約答反呵。「若所得
T38n1776_p0512a25║法無沒生相。云何問云汝於何沒而來至此」。
T38n1776_p0512a26║第二段中句別有五。一、維摩詰舉喻反問。「於
T38n1776_p0512a27║意云何譬如幻師幻作男女寧沒生也」，隨相論
T38n1776_p0512a28║之。業如幻師，由業造作六道之報名作男女。
T38n1776_p0512a29║就本以說，心如幻師，由心造作一切種形名
T38n1776_p0512b01║作男女。二、舍利正答。「無沒生也」，幻無定實，故
T38n1776_p0512b02║無生沒。三、維摩詰舉法反問。「汝豈不聞佛
T38n1776_p0512b03║說諸法如幻相乎」。四、舍利弗答曰如是。五、維
T38n1776_p0512b04║摩詰約答反呵。「若一切法如幻相者，云何問
T38n1776_p0512b05║云汝於何沒而來生此」。第三段中初云「沒者
T38n1776_p0512b06║為虛誑法壞敗之相，生者為虛誑法相續之相」，
T38n1776_p0512b07║簡凡異聖。「菩薩雖沒不盡善本，雖生不長諸
T38n1776_p0512b08║惡」，彰聖異凡，明己無生。自下第二如來為辨。
T38n1776_p0512b09║於中有三：一、如來因問，辨出維摩所從來處；
T38n1776_p0512b10║二、舍利歎；三、維摩因歎，辨己來意。就初段中，
T38n1776_p0512b11║「佛告舍利國名妙喜佛號無動」，正出來處。《法
T38n1776_p0512b12║華經》中說阿閦佛在歡喜國，今云妙喜，大況
T38n1776_p0512b13║相似。「是維摩詰於彼國沒而來生此」，就人辨
T38n1776_p0512b14║來。前舍利弗問，維摩何故不自辨出，使佛說
T38n1776_p0512b15║乎？釋云：維摩前彰己體實無生沒，今人捨
T38n1776_p0512b16║相觀察趣求。今若自說彼沒此生，與前交反，
T38n1776_p0512b17║故自不說，如來為辨之。二、舍利讚歎之中，未
T38n1776_p0512b18║有總歎。「是人乃能捨清淨土而來樂此多怒
T38n1776_p0512b19║害處」，別以歎之。第三、維摩顯來意中，句別有
T38n1776_p0512b20║五：一、維摩問「日光出時與冥合乎」。冥謂闇也。
T38n1776_p0512b21║二、舍利答。「不也」總答，「日出無冥」別以答之。三、
T38n1776_p0512b22║維摩重問。「夫日何故行閻浮提」。四、舍利答。「欲
T38n1776_p0512b23║以明照為之除冥」。五維摩詰約答顯己。「菩薩
T38n1776_p0512b24║如是」，合前日也。「雖生不淨」，合行閻浮。「為化眾
T38n1776_p0512b25║生」，合欲明照。「不與愚合」，日光出則無眾冥。「但
T38n1776_p0512b26║滅眾生煩惱闇耳」，合為除冥。此初段竟。第二
T38n1776_p0512b27║段中，初明大眾聞說求見，後佛遣示。眾求見
T38n1776_p0512b28║中，「渴仰欲見妙喜世界」，求見其土。「不動如來
T38n1776_p0512b29║及菩薩等」，求見其人。佛遣示中，「佛知一切眾
T38n1776_p0512c01║會所念」，明告所由。「告維摩」等，正勸令現。「眾皆
T38n1776_p0512c02║欲見」，彰勸所以。此兩段竟。第三段中，初維摩
T38n1776_p0512c03║詰為現妙喜，後眾同見。維摩現中，先自思念。
T38n1776_p0512c04║「我當不起，接妙喜國安置此土」。「作是念已入
T38n1776_p0512c05║三昧」下，如念正取。前中初言「不起坐」者，彰化
T38n1776_p0512c06║自在，顯己力能，示不思議解脫德也。「接妙喜
T38n1776_p0512c07║國鐵圍山」等，舉所取事，謂土及人。於中前別，
T38n1776_p0512c08║「妙喜世界成就如是無量功德」，總以結之。「上
T38n1776_p0512c09║至阿迦下至水際」，明取分齊。「以右手」等，顯接
T38n1776_p0512c10║取相。在手迴轉「如陶家輪」，迴來至此。名「入此
T38n1776_p0512c11║界」。驚之不重，如「持華鬘」。令眾同見，名「示一切」。
T38n1776_p0512c12║後正取中，句別有四：一、入三昧取彼置此。二、
T38n1776_p0512c13║彰彼眾有覺不覺，先彰覺者、後顯不覺。前明
T38n1776_p0512c14║覺中，先彰彼眾請問取者并求佛護，下佛答
T38n1776_p0512c15║之，非我維摩，不覺可知。三、明妙喜雖入此界
T38n1776_p0512c16║而不增減。四、娑婆雖容彼土亦不迫隘，如本
T38n1776_p0512c17║不異。自下第二大眾同見。於中五句：一、佛觀
T38n1776_p0512c18║察。「汝等且觀妙喜世界」，勸觀彼佛。「其國嚴飾」，
T38n1776_p0512c19║重勸觀土。「菩薩行淨弟子清白」，勸觀彼眾。二、
T38n1776_p0512c20║大眾同答，「皆曰已見」。三、佛勸修學。「欲得如
T38n1776_p0512c21║是清淨佛土當學無動所行之道」。四、明此眾
T38n1776_p0512c22║發願求生。五、如來為記，堅其去心。以斯驗求，
T38n1776_p0512c23║明知此會亦明淨土，非唯明身。此三段竟。第
T38n1776_p0512c24║四初明化訖土還本處，後明大眾咸皆覩見。
T38n1776_p0512c25║文顯可知。上來三會別經已竟。「佛告舍利汝
T38n1776_p0512c26║見妙喜無動佛」下，總明流通。流通有二：一是
T38n1776_p0512c27║勸學修行流通；二、「囑累」下明其付屬傳教流
T38n1776_p0512c28║通。人行法住，故須勸學。傳教法流，故須付
T38n1776_p0512c29║屬。前勸學中，隨人分三：一、舍利勸學；二、〈法供
T38n1776_p0513a01║品〉初天帝勸學；三、〈法供品〉後如來勸學。舍利
T38n1776_p0513a02║勸學既是流通，何故在於此品宣說？釋言：因
T38n1776_p0513a03║佛告言見妙喜不？舍利答見，遂即興願歡喜
T38n1776_p0513a04║自慶，乘勸他學，故此論之。初中有二：一、「佛言
T38n1776_p0513a05║舍利汝見妙喜不動佛不」。二、「舍利」下答。答有
T38n1776_p0513a06║四句：一、彰己已見，故曰「唯然」。二、「願使」下因見
T38n1776_p0513a07║興願。「願一切生得清淨土如無動佛，獲神通
T38n1776_p0513a08║力如維摩詰」。三、「我等快」下，慶己所得。初言「我
T38n1776_p0513a09║等快得善利」，是慶喜辭。「得見是人親近供養」，
T38n1776_p0513a10║出所慶事。四、「其諸眾生若今現」下，正勸修學。
T38n1776_p0513a11║於中七句：「其諸眾生若今現在若佛滅後，聞
T38n1776_p0513a12║是經者亦得善利，況復聞已信解受」等，是第一
T38n1776_p0513a13║句，明聞者益。得益同己，故云亦得。亦可此句
T38n1776_p0513a14║舉劣顯勝，明修行益。「若有手得是經典」下，是
T38n1776_p0513a15║第二句，明得經益。「若有讀誦解釋」已下，是第
T38n1776_p0513a16║三句，明其讀誦解釋等益。「為佛護念」，是其益
T38n1776_p0513a17║也。「其有供養如是人」下，是第四句，明其供養
T38n1776_p0513a18║維摩之益。良以維摩體與佛同，故供維摩則
T38n1776_p0513a19║為供佛。亦可供前讀誦等人則為供佛，傳佛
T38n1776_p0513a20║法故。「其有書」下，是第五句，明其書寫經卷之
T38n1776_p0513a21║益。以此中明佛法身，故書經處室有如來。
T38n1776_p0513a22║「若聞是經能隨喜」下，是第六句，隨喜益。聞經
T38n1776_p0513a23║隨喜，得佛不遙，是故名為「取一切智」。「若能信
T38n1776_p0513a24║解此經」已下，是第七句，明其為化宣說之益。
T38n1776_p0513a25║「信解此經乃至一四句為他說者，當知此人受
T38n1776_p0513a26║菩提記」，佛其人定作佛故。一偈尚然，何況
T38n1776_p0513a27║全部。
T38n1776_p0513a28║「法供品」者，下明天帝、如來勸學。如來勸中明
T38n1776_p0513a29║依法行，上順聖心名法供養，就之標品，是故
T38n1776_p0513b01║名為法供養品。此法供養，《地論》之中名行供
T38n1776_p0513b02║養，《地持》名為至處道供養。名雖變改，其義不
T38n1776_p0513b03║殊。就此品中，初明天帝勸學流通；二、「此經廣
T38n1776_p0513b04║說過去未來現在佛」下，明如來勸學。前中初
T38n1776_p0513b05║先天帝勸學，「佛言善」下如來述讚。天帝勸中，
T38n1776_p0513b06║文別有三：一、嘆經勝，令人愛樂。二、「如我解」下，
T38n1776_p0513b07║明學多益，令人修習。三、「若有愛」下，天帝彰己
T38n1776_p0513b08║供養守護，令人重敬。初中「爾時釋提桓因」，舉
T38n1776_p0513b09║嘆經人，此乃天帝之別名也。「於大眾中」，明嘆
T38n1776_p0513b10║經處。「白佛言」等，彰嘆經辭。「我雖從佛聞百千
T38n1776_p0513b11║經」，舉劣顯勝。「未曾聞此不思議」等，對劣顯勝。
T38n1776_p0513b12║如此經中說維摩詰不思議德，名不思議神
T38n1776_p0513b13║通經典。又此經中宣說諸法決定實義，名為
T38n1776_p0513b14║決定實相經典。第二段中，「如我解佛所說義
T38n1776_p0513b15║趣」，申己所解，明學多益。益有二種：一、依經教
T38n1776_p0513b16║受持之益；二、「何況」下，明依經義修行之益。前
T38n1776_p0513b17║中「若有聞信解受持讀誦之者」，舉持經人。「必
T38n1776_p0513b18║得不疑」，明持經益，謂是經中所說不思議解
T38n1776_p0513b19║法必得不疑。修行益中，初言「何況如說修行」，
T38n1776_p0513b20║以劣況勝。下就論益。益隨位別，上下論之。「斯
T38n1776_p0513b21║人則為閉諸惡趣開眾善門」，是種性前善趣
T38n1776_p0513b22║益也。依經離過名閉惡趣，依經修善名開善
T38n1776_p0513b23║門。「常為佛護」，是種性上所得之益。佛種成立
T38n1776_p0513b24║故為佛護。護令離過，念使增善。「降伏外學摧
T38n1776_p0513b25║滅魔怨修菩提」，是初地上所得益也。降外摧
T38n1776_p0513b26║魔是破邪益，亦即是其利他益也。彼具正智
T38n1776_p0513b27║故破外道，彼具勝道故能摧魔。修菩提道是
T38n1776_p0513b28║住正益，亦即是其自利益也。善學佛德名修
T38n1776_p0513b29║菩提，亦有經言修治佛道，翻譯別耳。「安處道
T38n1776_p0513c01║場」，是八地上所得利益。道場之義，如上廣辨。
T38n1776_p0513c02║地前漸學、地上成就相應，名為安處。「履踐如
T38n1776_p0513c03║來所行之跡」，是十地上所得益也。通則一切
T38n1776_p0513c04║智慧、三昧、神通、解脫、陀羅尼等皆是佛跡，十
T38n1776_p0513c05║地順行名為履踐；別則末後金剛三昧是其
T38n1776_p0513c06║佛跡。此第二竟。自下第三帝釋彰己供養守
T38n1776_p0513c07║護令人重敬。於中有二：一、明依經修行之者
T38n1776_p0513c08║往為供養；二、「所在」下，明有經處往彼守護，未
T38n1776_p0513c09║信令信、已信作護。上來帝釋嘆經勸學。下佛
T38n1776_p0513c10║述讚。「善哉」總嘆，下別述之。「如汝所說」，是即辭
T38n1776_p0513c11║也。即前兩段經勝學益，悉如帝語，名如汝說。
T38n1776_p0513c12║「吾助爾喜」，是述言也。述上第三行者往供、經
T38n1776_p0513c13║處往護，此事大善，故助爾喜。爾猶爾也。自下
T38n1776_p0513c14║如來勸學流通。於中有三：一、明此經說三世
T38n1776_p0513c15║佛阿耨菩提，有人受持供養是經，則為供養
T38n1776_p0513c16║去來今佛。二、「正使」下，明財供養不及修經。三、
T38n1776_p0513c17║「過去無量阿僧祇」下，引事證成。初中此經廣
T38n1776_p0513c18║說過去未來現佛阿耨菩提，明經說佛。前〈佛
T38n1776_p0513c19║國品〉明佛應身，〈方便品〉中明佛報身，〈見阿閦
T38n1776_p0513c20║品〉明佛法身，名說菩提。「是故天帝若男女」下，
T38n1776_p0513c21║明其受持供養經者則為供佛。行順名供，供
T38n1776_p0513c22║佛真身順佛化意亦供應身。自下第二明財
T38n1776_p0513c23║供養不及修經。於中有四：第一、廣舉供佛之
T38n1776_p0513c24║事。二、反問天帝此人供養福寧多不？三、天帝
T38n1776_p0513c25║正答甚多無量。四、佛取所答，約對持經明福
T38n1776_p0513c26║不及。初中先明所供之佛多少之相。「政使三
T38n1776_p0513c27║千如來滿中」，法說明多。「如甘蔗」等，喻說明多。
T38n1776_p0513c28║下對此佛明興供養。於中先明現前供養。「至
T38n1776_p0513c29║佛滅」下，彰佛滅後不現前供。初中「男子女人」，
T38n1776_p0514a01║舉興供人。「或一劫」等，明供時節。下顯供相。「恭
T38n1776_p0514a02║敬尊重」，意業。「供養讚歎」，口業。下言供養「奉諸
T38n1776_p0514a03║所安」，身業供養。不現供中，「至佛滅後」，明供時
T38n1776_p0514a04║也。言「一一全身舍利」，所供事也。舍利胡語，此
T38n1776_p0514a05║翻名身。諸佛或有全身舍利，身形如本。或復
T38n1776_p0514a06║為其分身舍利，如似阿難般涅槃時分身四
T38n1776_p0514a07║分，如是等也。或復為其碎身舍利，如此釋迦
T38n1776_p0514a08║般涅槃時，焚燒骨身碎如芥子。全身舍利供
T38n1776_p0514a09║之最勝，故偏舉之。「若一劫」等，明供久近。上來
T38n1776_p0514a10║第一舉供佛事。自下第二反問天帝其人殖
T38n1776_p0514a11║德寧為多不？第三天帝以理正答多矣。總答
T38n1776_p0514a12║福多。「若百劫」等，別答顯多。自下第四佛取所
T38n1776_p0514a13║答，約對持經，明福不及。於中初明「聞是經典
T38n1776_p0514a14║信解受持讀誦修行」，福多前供。「所以」下釋，先
T38n1776_p0514a15║徵、後解。「諸佛菩提皆從是生」，明佛真德由經
T38n1776_p0514a16║所起。「菩提之相不可限量，以是因緣福不可
T38n1776_p0514a17║量」，約佛真德顯經殊勝，明持福多。上來第二
T38n1776_p0514a18║明財供佛不及持經。自下第三引事證成，於
T38n1776_p0514a19║中有三：一、正舉往事明財供養不及法供。二、
T38n1776_p0514a20║「時王寶蓋豈異人」下，會通古今。三、「如是天帝
T38n1776_p0514a21║當知此」下，結嘆勸學。初中有二：一、舉財供。
T38n1776_p0514a22║二、「時王一子名月蓋」下，約對法供以顯不及。
T38n1776_p0514a23║前財供中，初先辨列所供之佛。「時有輪王名
T38n1776_p0514a24║寶蓋」下，彰能供人。「爾時寶蓋與眷屬」下，明供
T38n1776_p0514a25║養事。所供佛中，「過去無量阿僧祇劫」，明時久
T38n1776_p0514a26║近。「時世有佛號藥王」等，正列所供。藥王別號，
T38n1776_p0514a27║如來等十是佛通稱。「世界大嚴，劫曰莊嚴」，辨
T38n1776_p0514a28║其劫國。「壽二十劫」，明壽長短。劫有內外大小
T38n1776_p0514a29║之別，內外之相已如上辨。飢饉、疾病及與刀
T38n1776_p0514b01║兵，傷害眾生，名為內劫。水火及風壞滅世界，
T38n1776_p0514b02║名為外劫。此二之中各有大小。內中小者，直
T38n1776_p0514b03║爾飢劫、疾病、刀兵，當分名小。言其大者，從初
T38n1776_p0514b04║飢劫至後刀兵，是中凡有六十四劫合為一
T38n1776_p0514b05║劫，名之為大。何故定言六十四乎？兵劫最小，
T38n1776_p0514b06║疫病七倍多於刀兵，飢饉七倍多於疫病，是
T38n1776_p0514b07║故七飢有一疫病，七七飢劫方有七病。從初
T38n1776_p0514b08║飢劫至後病劫五十六劫，於彼最後病劫之
T38n1776_p0514b09║後，復經七飢方有兵劫，以此通前合說以為
T38n1776_p0514b10║六十四矣。外劫之中亦有大小，直爾火劫風
T38n1776_p0514b11║劫水劫名之為小。從初火劫至後風劫，是中
T38n1776_p0514b12║亦有六十四劫合為一劫，名之為大。何故定
T38n1776_p0514b13║言六十四者？義之似前。風劫最少，水劫七倍
T38n1776_p0514b14║多於風劫，大劫七倍多於水劫，是故七火
T38n1776_p0514b15║有一水劫，復經七火方一風劫，為是定言六
T38n1776_p0514b16║十四矣。今言佛壽二十小劫，當應就彼內劫
T38n1776_p0514b17║之中小劫為言。「其聲聞僧三十六億那由他」
T38n1776_p0514b18║等，明眾多少。能供人中，「時有輪王」，舉其人也。
T38n1776_p0514b19║「名曰寶蓋」，列其名諱。「七寶具足」，彰其所有。言
T38n1776_p0514b20║七寶者，一輪寶、二是珠寶，此二非情。三是象
T38n1776_p0514b21║寶、四是馬寶，此二畜生；五典藏臣，龍樹說
T38n1776_p0514b22║云是夜叉神，與人交接。六主兵寶、七玉女
T38n1776_p0514b23║寶，此三是人。此等相狀功能勢力，悉如經說，
T38n1776_p0514b24║不可具辨。「主四天下」，明其所王。須彌四面大
T38n1776_p0514b25║海之中有四洲渚，名四天下。東方有渚名弗
T38n1776_p0514b26║婆提，形如滿月，人面像之。南方有渚名閻浮
T38n1776_p0514b27║提，其形尖邪，人面像之。西方有渚名瞿耶尼，
T38n1776_p0514b28║形如半月，人面像之。北方有渚名欝單越，其
T38n1776_p0514b29║形正方，人面像之。此四天下，金輪聖王通皆
T38n1776_p0514c01║鎮之；銀輪之王王三天下；銅輪之王王二天
T38n1776_p0514c02║下，除東及北；鐵輪之王但王閻浮。為簡後三，
T38n1776_p0514c03║故說寶蓋主四天下。「王有千子端正勇」等，彰
T38n1776_p0514c04║其所生。下明供事，於中初明王自供養。「供藥
T38n1776_p0514c05║王佛至滿五劫」下，教千子供養。王先勅告，後
T38n1776_p0514c06║明諸子奉命供養。上來第一明財供養。自下
T38n1776_p0514c07║第二約對法供以顯不及。於中有四：一、王子
T38n1776_p0514c08║月蓋思己所為財供為勝，空天告之不及法
T38n1776_p0514c09║供。二、月蓋聞已仰請法供，空天教問藥王如
T38n1776_p0514c10║來。三、月蓋受教問藥王佛，如來為說。四、「王子
T38n1776_p0514c11║月蓋從藥王佛聞如是」下，聞法獲益，修行法
T38n1776_p0514c12║供。初中兩句：一、王子月蓋獨坐思惟，寧有供
T38n1776_p0514c13║養殊過此者。二、「以神通」下，明以佛力，空天告
T38n1776_p0514c14║之法供為勝。第二段中句亦有二：一、月蓋王
T38n1776_p0514c15║子聞勝請問，何謂法供？二、空天教之問藥王
T38n1776_p0514c16║佛，當為汝說。第三段中文亦有二一王子月蓋
T38n1776_p0514c17║詣藥王請問法供。二如來為說之中，初言「法
T38n1776_p0514c18║供養」，者牒其所請。下辨有二：一、出法體；二、「若
T38n1776_p0514c19║聞如是等經」已下，約對前法以明供養。明法
T38n1776_p0514c20║體中，文別有二：一、辨法體相；二、「能令眾生坐
T38n1776_p0514c21║道場」下，顯其法能。前中有四：一明法深。二、「菩
T38n1776_p0514c22║薩藏攝」，彰其法大。三、「陀羅尼印印之至不退
T38n1776_p0514c23║轉」，明其法定。四、「成六度」下，彰其法勝，亦名義
T38n1776_p0514c24║備。初中「諸佛所說深經」，總以標舉。顯示深義
T38n1776_p0514c25║故曰深經。下別顯之。深有三種：一、難信深，難
T38n1776_p0514c26║生決定；二、難受深，難領入心；三、難解深，難可
T38n1776_p0514c27║悟入。初言「一切世間難信」，是初深也。言「難受」
T38n1776_p0514c28║者，第二深也。「微妙」已下，是第三深。明經所說
T38n1776_p0514c29║第一實義，出過世人四心分齊，故難解入。言
T38n1776_p0515a01║「微妙」者，明其出過聞慧境界。言教麁事聞慧
T38n1776_p0515a02║能得，深經所顯第一實義不同後麁，故曰
T38n1776_p0515a03║微妙，微妙故聞慧不得。言「難見」者，明其出過
T38n1776_p0515a04║思慧境界。易見之法思能得之，法性實義難
T38n1776_p0515a05║可得見，故思不得。「清淨無染」，明其出過修慧
T38n1776_p0515a06║境界。如來藏性妙出情妄，名淨無染。情緣不
T38n1776_p0515a07║及，是故亦非修慧能得。「非但分別思惟能得」，
T38n1776_p0515a08║明過報生識知境界。前聞思修是變易因，報
T38n1776_p0515a09║生識知是變易果。以修無漏業因力故生便
T38n1776_p0515a10║知法，是故名為報生識知。此知亦以妄心為
T38n1776_p0515a11║體，性是攀緣分別之法，故說以為分別思惟。
T38n1776_p0515a12║以分別故，彰於平等無分別法。然彼平等無
T38n1776_p0515a13║分別法，滅觀方證，非但分別思惟能得。上來
T38n1776_p0515a14║第一明其法深。自下第二明其法大。明前深
T38n1776_p0515a15║法是其菩薩法藏所攝，不同小乘。自下第三
T38n1776_p0515a16║明其法定，約行顯之。「陀羅尼」即舉其行也。即
T38n1776_p0515a17║是外國語，此翻名持，持諸法故。論其體性，唯
T38n1776_p0515a18║念與智。記法不妄是其念也，知法不失是其
T38n1776_p0515a19║智也。持隨義別，廣多無量，要攝唯二：一者法
T38n1776_p0515a20║持亦名聞持，持教不忘。二名義持，持義不失。
T38n1776_p0515a21║隨所記持，如法不改，故說為印。下約顯法。菩
T38n1776_p0515a22║薩以此陀羅尼印印證諸法，故曰「印之」。以法
T38n1776_p0515a23║定故，一得不捨，故至不退。舉至不退，彰法定
T38n1776_p0515a24║矣。此第三竟。自下第四明其法勝，亦名義備。
T38n1776_p0515a25║於中初明修善之法，「離眾魔」下明治過法。前
T38n1776_p0515a26║修善中初明自利，「入大慈悲」，彰其利他。前自
T38n1776_p0515a27║利中，「成就六度」，明能起因。「善分別義」，嘆其教
T38n1776_p0515a28║勝。能善分別行修之義，故成六度。「順菩提法」，
T38n1776_p0515a29║明能趣果。辨果令求，名順菩提。「眾經之上」，嘆
T38n1776_p0515b01║其教勝。善順菩提，故名為上。此起自利。「入大
T38n1776_p0515b02║慈悲」，明起利他。入猶順也。善教菩薩化益眾
T38n1776_p0515b03║生，名入慈悲。上來修善，下明治過。於中初言
T38n1776_p0515b04║「離眾魔事及諸邪見」，明其離障。「離眾魔事」，
T38n1776_p0515b05║除邪業也。「及諸邪見」，滅邪解也。下明攝治。「順
T38n1776_p0515b06║因緣法」，明說世諦令人解也。言不乖法，故曰
T38n1776_p0515b07║為順。說生死法因緣虛集，名順因緣。「無我生」
T38n1776_p0515b08║等，明說真諦令人證也。「無我無生及無壽命」，
T38n1776_p0515b09║明說生空。「空無相」等，明說法空。諸法無性名
T38n1776_p0515b10║之為空，緣相亦無故云無相，無果可造故
T38n1776_p0515b11║云無作，無因可為稱曰無起。凡欲滅邪，要須
T38n1776_p0515b12║觀察十二緣法，上下多然，故約因緣以明攝
T38n1776_p0515b13║治。此第四段明其義備。上來第一辨法體相。
T38n1776_p0515b14║自下第二彰其法能。於中麁分有三，細分有
T38n1776_p0515b15║六。言麁三者，一者能令眾生坐乎道場成佛
T38n1776_p0515b16║正覺；二「令眾生入佛法」下令人起行；三「背生
T38n1776_p0515b17║死」下令人發心。細分六者，一令眾生坐於道
T38n1776_p0515b18║場成佛正覺。二「諸天」下為人稱讚。三「能令生
T38n1776_p0515b19║入佛法」下令人起行。四「諸佛賢聖所共稱」下
T38n1776_p0515b20║為聖稱讚。五「背生死」下令人發心。六「十方三
T38n1776_p0515b21║世諸佛所說」為佛稱說。此六段中，初二一對、
T38n1776_p0515b22║次二一對、後二一對。就初段中，「能令眾生坐
T38n1776_p0515b23║道場」者，此大乘法能令眾生成佛道也。辨義
T38n1776_p0515b24║有三：一直論真。金剛三昧親生佛德名為道
T38n1776_p0515b25║場，依之得果故名為坐。通則諸行能生佛德
T38n1776_p0515b26║悉名道場，如上光嚴問疾中說。坐義如向。二
T38n1776_p0515b27║唯就應。菩提樹下得佛道處名為道場，居中
T38n1776_p0515b28║得果名之為坐。三、約應顯真。寄約應坐心顯
T38n1776_p0515b29║真成，今此所論約應顯真。「而轉法」者，內證真
T38n1776_p0515c01║道能為他說，舉為他說顯己得也。第二段中，
T38n1776_p0515c02║「諸天龍神乾闥等所共嘆」者，為凡歎也，唯後
T38n1776_p0515c03║應爾。第三段中，初能令人起自利行，「說眾菩
T38n1776_p0515c04║薩所行道」下，起利他行。前自利中，「能令眾生
T38n1776_p0515c05║入佛法藏」，入佛教法。「攝諸賢聖一切智慧入
T38n1776_p0515c06║佛義海」，成就證行。亦可令生入法藏、入佛字
T38n1776_p0515c07║義二種法藏。攝眾賢聖一切智慧，成就證教
T38n1776_p0515c08║二種智慧。下利他中，文別有二：一、於法能說；
T38n1776_p0515c09║二、「能救」下於人能益。前能說中，「說眾菩薩所
T38n1776_p0515c10║行之道」，能說行法。「依於諸法實相之義明宣
T38n1776_p0515c11║無常苦空無我」，能說理法。於人益中，初於一
T38n1776_p0515c12║切毀禁眾生能為救濟，教令悔除，名為救矣；
T38n1776_p0515c13║後於一切諸魔外道及貪著者能使怖畏。諸
T38n1776_p0515c14║魔是其邪業眾生，外道及貪煩惱眾生。外道
T38n1776_p0515c15║有見及貪有愛，皆使怖畏厭離斷除。此第三
T38n1776_p0515c16║竟。第四段中，「諸佛賢聖所共稱嘆」，為聖嘆也，
T38n1776_p0515c17║亦嘆其法。第五令人發心之中，「背生死苦」，令
T38n1776_p0515c18║人生厭。「示涅槃樂」，使人生欣。第六段中，「十方
T38n1776_p0515c19║三世諸佛說」者，明此經法能令眾生背生死
T38n1776_p0515c20║苦、求涅槃故，諸佛共說。上來明法。自下第二
T38n1776_p0515c21║約對前法以明供養。於中有二：一、於前教令
T38n1776_p0515c22║信解受持讀誦解說，為法供養；二、依前義旨
T38n1776_p0515c23║如說修行，為法供養。前中先辨，後總結之。辨
T38n1776_p0515c24║中「若聞如是等經信解受」等，依法自覺，為法
T38n1776_p0515c25║供養。「以方便力為眾生」等，以法化他，為法供
T38n1776_p0515c26║養。「是名」下結。下依法行為供養中，先辨、後結。
T38n1776_p0515c27║辨中義二，文別有四。言義二者，一則依前成
T38n1776_p0515c28║六度等集善之法修習善行，為法供養；二則
T38n1776_p0515c29║依前離眾魔等治道之法修離過行，為法供
T38n1776_p0516a01║養。文別四者，第一、總明依四依法修集善行。
T38n1776_p0516a02║第二、「隨順十二緣」下，依向前十二緣法修離
T38n1776_p0516a03║過行。三、「依義」下，重廣初段明依修集善行。四、
T38n1776_p0516a04║「隨順法相無所入」下，重廣第二依十二緣修
T38n1776_p0516a05║離過行。就初段中，「又於諸法如說行」者，準後
T38n1776_p0516a06║明依四依之法而修行也。第二段中，「隨十二
T38n1776_p0516a07║緣」，觀法緣有。十二緣義，廣如別章，此應具論。
T38n1776_p0516a08║「離邪見」等，知法實無，離法邪見，依空所除。「得
T38n1776_p0516a09║無生忍」，依空所滅。「決定無我無有眾生」，正明
T38n1776_p0516a10║所解。此前一對明眾生空。「而於因緣無違無
T38n1776_p0516a11║諍」，復觀緣有。空不乖有名無違諍，於法無違、
T38n1776_p0516a12║於人無諍。「離諸我所」，復觀實無。法為我所，於
T38n1776_p0516a13║理無也。此後一對明法體空。自下第三重就
T38n1776_p0516a14║四依明修善行。四依之義，廣如別章。此廣具
T38n1776_p0516a15║辨，今且釋名并論次第。名字如何？初言「依義
T38n1776_p0516a16║不依語」者，義解有四：一、對相顯實，所以名義；
T38n1776_p0516a17║二、對體彰用，義用名義；三、對惡論善，義利名
T38n1776_p0516a18║義。如《地持》說「善法名為義饒益聚，不善名為
T38n1776_p0516a19║非義饒益，無記名為非義非非義。」四、對因彰
T38n1776_p0516a20║果，德義名義。故《地持》中無上菩提名為得義，
T38n1776_p0516a21║菩薩所行名得方便。諸經說義，具此多種。今
T38n1776_p0516a22║此所論，理法為義，義當初門。憑之起行，故說
T38n1776_p0516a23║為依。「不依語」者，詮談為語。不依有二：一、自未
T38n1776_p0516a24║知義，但可不依乖法之語。二、自己知義，一切
T38n1776_p0516a25║不依。第二「依智不依識」者，解法決了目之為
T38n1776_p0516a26║智，憑之取法故說為依。闇心分別名之為識，
T38n1776_p0516a27║棄而不從故曰不依。第三「依了義經不依不
T38n1776_p0516a28║了義」者，顯實分明名了義經，憑之取義故說
T38n1776_p0516a29║為依。覆障之言名不了經，棄而不從故曰不
T38n1776_p0516b01║依。第四「依法不依人」者，法解有二：一、軌則名
T38n1776_p0516b02║法；二、法名自體。憑之起行目之為依，又憑取
T38n1776_p0516b03║義亦名為依。宰用名人。不依有二：一、自未知，
T38n1776_p0516b04║但可不依乖法之人，非令不依如法之人。二、
T38n1776_p0516b05║自己知，一切不依。名義如是。次第如何？經論
T38n1776_p0516b06║不同，略有五種：一、觀入次第。如《成實》說「第一
T38n1776_p0516b07║依法不依於人，第二依了不依不了，第三依
T38n1776_p0516b08║義不依於語，第四依智不依於識。」此乃約就
T38n1776_p0516b09║聞思修等觀入以辨。依初兩門修成聞慧，於
T38n1776_p0516b10║中初門簡人取法、後門就法簡非取是；第三
T38n1776_p0516b11║依義修起思慧，思知義故；第四依智，依諸賢
T38n1776_p0516b12║聖智行之法起於修慧。第二、從體起用次第，
T38n1776_p0516b13║如《涅槃》說：第一依法不依於人，法者所謂大
T38n1776_p0516b14║涅槃。涅槃果體，故先辨之。第二依義，義者所
T38n1776_p0516b15║謂法身解脫摩訶般若，是佛果德。依體有德，
T38n1776_p0516b16║是以次論。第三依智，智者謂佛一切種智，依
T38n1776_p0516b17║德有用，故須辨之。第四明依了義經，依智起
T38n1776_p0516b18║說，是以後論。第三據果尋因次第，亦如《涅槃》：
T38n1776_p0516b19║第一依義，義謂法身解脫等法。此佛果德，是
T38n1776_p0516b20║以先論。第二依法，所謂法性。果依理成，是
T38n1776_p0516b21║以次辨。第三依智，智者所謂僧行，常住無為
T38n1776_p0516b22║不變。果由因成，所以次說。第四明依了義經，
T38n1776_p0516b23║所謂一切大乘經典。因依教起，所以後辨。又
T38n1776_p0516b24║前果德因之而起，故明依智。前所依法藉教
T38n1776_p0516b25║而顯，故明了義。第四據深尋淺次第，如此中
T38n1776_p0516b26║說：第一依義，義是理體成德所依，故先辨之。
T38n1776_p0516b27║第二依智，智是證智依義成德，故次論之。第
T38n1776_p0516b28║三明依了義之經，經是義詮，前所依義由詮
T38n1776_p0516b29║而顯，所以次辨。第四依法，法謂行法，前智依
T38n1776_p0516c01║於行法修成，故復明法。第五攝法起修次第，
T38n1776_p0516c02║如《地持》說：第一依義，義是理義，起行所依，是
T38n1776_p0516c03║以先論。第二依法，法是教法，義由詮顯，故次
T38n1776_p0516c04║辨之。此二是其攝法次第，後二起修。第三明
T38n1776_p0516c05║其依了義經，依教修解。於此門中正解取教，
T38n1776_p0516c06║莫問大小一切悉了，隨分所說皆當法故。故
T38n1776_p0516c07║彼文言「於如來說深住清淨一切悉了」，與此
T38n1776_p0516c08║相違名為不了。第四依智，智謂修慧，此依前
T38n1776_p0516c09║義起修慧行，故彼文言「以修慧知，不以聞思
T38n1776_p0516c10║議諸法義。」義有多途各據一門，今此且修一
T38n1776_p0516c11║相之言。自下第四重就向前十二因緣修離
T38n1776_p0516c12║過行。於中初辨，「作如是」下結以顯益。辨中初
T38n1776_p0516c13║言「隨順法相」，明觀世諦。「無所入」下，明觀真諦。
T38n1776_p0516c14║言「無所入無所歸」者，總明真觀。因緣空寂，始
T38n1776_p0516c15║無所入、終無所歸。「無明滅」下，別明真觀。初言
T38n1776_p0516c16║「無明畢竟滅故行畢竟滅」，就始觀也。因緣法
T38n1776_p0516c17║中觀法有二：一順、二逆。逆順不同，汎釋有四：
T38n1776_p0516c18║一、就事相次第分別。從前向後尋因趣果，名
T38n1776_p0516c19║之為順；從後向前尋果推因，說之為逆。二、就
T38n1776_p0516c20║法相生滅分別。觀十二緣集生名順，散滅為
T38n1776_p0516c21║逆。三、就理相破性分別。觀十二緣假有名順，
T38n1776_p0516c22║順法有故；無性空寂說以為逆，逆於有故。四、
T38n1776_p0516c23║就理義破相分別。觀十二緣妄相虛有，名之
T38n1776_p0516c24║為順；如空中華如陽炎水，相即無相，名之為
T38n1776_p0516c25║逆。如陽炎水，就觀本無，不但無性，相亦不有。
T38n1776_p0516c26║此反緣相，故說為逆。四中前三大小同知，後
T38n1776_p0516c27║一唯大。今此所論，義當後門。向前宣說隨順
T38n1776_p0516c28║法相，是順觀也；此言無明畢竟等，是逆觀也。
T38n1776_p0516c29║乃至因緣相亦不有，名畢竟滅。「乃至生滅老
T38n1776_p0517a01║死滅」者，越餘舉終。義皆爾也。上來別觀，下結
T38n1776_p0517a02║顯益。「作如是觀十二因緣」，牒前順觀。「無有盡
T38n1776_p0517a03║相」，牒前逆觀。法本無生、今無可滅，名無盡相。
T38n1776_p0517a04║無法可盡，方乃足其畢竟滅矣。「不復起見」，正
T38n1776_p0517a05║顯觀益，一切斷常有等見不復起也。前明法
T38n1776_p0517a06║中，先明離見，後方宣說順因緣法；今此先說
T38n1776_p0517a07║順因緣觀，後明離見。言左右取。上來別明修
T38n1776_p0517a08║行供養。「是名四最上法之供養」，總以結嘆。上
T38n1776_p0517a09║來第三月蓋請問如來為說。自下第四明其
T38n1776_p0517a10║月蓋聞法獲益修行法供。「王子月蓋從藥王
T38n1776_p0517a11║佛聞如是法得柔順忍」，聞法益也，此四地上。
T38n1776_p0517a12║云何得知？五忍別分，地前伏忍；初二三地見
T38n1776_p0517a13║是其信忍；四五六地是其順忍；七八九地是
T38n1776_p0517a14║無生忍；十地及佛是寂滅忍。今言柔順，是
T38n1776_p0517a15║彼第三忍所收，故四地上。「即解寶衣教具供」
T38n1776_p0517a16║等，荷恩供養。「白佛」已後，修行法供。於中有三：
T38n1776_p0517a17║一、自宣己心，彰己欲於如來滅後修行法供，請
T38n1776_p0517a18║佛加護。二、如來為記。三、月蓋蒙記，正行法供。
T38n1776_p0517a19║初中「白佛如來滅後我行法供」，自宣己心，守
T38n1776_p0517a20║護正法，彰己所作，願以神力加哀建立，請佛
T38n1776_p0517a21║加護冥助以力，名威神加哀怜助念。第二
T38n1776_p0517a22║段中「佛知其念」，內心知也。「而記曰」等，口言記
T38n1776_p0517a23║也。法能遮防，從喻名城。知必能護，所以記之。
T38n1776_p0517a24║第三月蓋行法供中，文別有二：一、於佛現在，
T38n1776_p0517a25║修行自德為法供養。二、「於佛滅」下，明佛滅後
T38n1776_p0517a26║以經化他為法供養。前中初先聞佛授記，以
T38n1776_p0517a27║信出家；次「修善法精進不久得五通」下，明其
T38n1776_p0517a28║所得。得五神通，行用無礙。通菩薩道，行體自
T38n1776_p0517a29║在。此二自德。「得陀羅尼」，意業成就。「無斷
T38n1776_p0517b01║辨才」，口業成就。此二化德。就佛滅後行法供
T38n1776_p0517b02║中，初明月蓋依法起說，「月蓋比丘以守護」下
T38n1776_p0517b03║明說益人。前起說中，「於佛滅後」，起說時也。「以
T38n1776_p0517b04║其所得神通總」等，起說德也。「滿十小劫」，彰說
T38n1776_p0517b05║久近。「藥王如來所轉法輪舉所說法隨而分
T38n1776_p0517b06║布」，正明說也。後益人中，「月蓋比丘守護法故
T38n1776_p0517b07║勤行精進」，牒前起後。下正論益。初益菩薩，「即
T38n1776_p0517b08║身化益百萬億人，於大菩提立不退轉」。後益
T38n1776_p0517b09║二乘，「能令十四那由他人發二乘心」。後益凡
T38n1776_p0517b10║夫，「無量眾生得生天上」。就引證中，上來第二
T38n1776_p0517b11║正引往事明財供養不及法供。自下第二會
T38n1776_p0517b12║通古今。明供多益悉得作佛，令人□學。文顯
T38n1776_p0517b13║可知。「如是天帝當知此要以法供」下，是第三
T38n1776_p0517b14║段結嘆勸學。「當知法供於諸供養為上為最
T38n1776_p0517b15║第一無比」，是結嘆也。「是故天帝當知法供供
T38n1776_p0517b16║養於佛」，是勸學也。
T38n1776_p0517b17║「囑累品者」，上來廣明勸學流通，自下明其付
T38n1776_p0517b18║囑流通。累是擔累。法是傳者之重擔，故名為
T38n1776_p0517b19║擔累。以此囑付令人傳通，故名囑累。就斯標
T38n1776_p0517b20║品，名囑累品。亦可累者是其重累，如來慇懃
T38n1776_p0517b21║重累付囑，故云囑累。約斯標品，名囑累品。此
T38n1776_p0517b22║品有二：一、如來付囑令人傳通；二、「佛說是」下，
T38n1776_p0517b23║明其所說當法稱機，大眾同喜。就初段中，付
T38n1776_p0517b24║人有二，傳者有四。付人二者，一付彌勒、二付
T38n1776_p0517b25║阿難。彌勒將於此界成佛，成就眾生，故須付
T38n1776_p0517b26║之，令以神力冥明弘通。阿難是其傳法藏人，
T38n1776_p0517b27║故復須付，令使結集傳布宣通。傳人四者，一
T38n1776_p0517b28║彌勒菩薩奉命流通、二餘菩薩自誓宣通、三
T38n1776_p0517b29║四天王自誓護通、四阿難比丘受教傳通。初
T38n1776_p0517c01║中有三：一、佛付彌勒；二、彌勒聞付奉命弘通；
T38n1776_p0517c02║三、如來述讚。初佛付中，如來初先以法正付
T38n1776_p0517c03║彌勒；「當知菩薩二」下，舉其得失告示彌勒，令
T38n1776_p0517c04║教捨遠。前正付中，文別有三：一、舉法正付。「我
T38n1776_p0517c05║今以是無量億劫所集菩提付囑汝」，此經宣
T38n1776_p0517c06║說菩提真德，約就所說以名其經，名曰所集
T38n1776_p0517c07║阿耨菩提。故上文言「此經廣說過去未來現
T38n1776_p0517c08║在諸佛阿耨菩提，亦說佛因。」從勝言之，亦可
T38n1776_p0517c09║此經能生菩提。菩提從此經生，從其所生以
T38n1776_p0517c10║名其經，名為所集阿耨菩提。故上文言「法佛
T38n1776_p0517c11║菩提皆從是生」，生佛之因，就勝為言。二、「如是
T38n1776_p0517c12║輩經於佛滅後」，勸於未來傳布流通。如是輩
T38n1776_p0517c13║經，牒前所付。輩猶等也，亦是類也。「於佛滅後
T38n1776_p0517c14║末世之中」，流布時也。末世難通，故須勸之。「汝
T38n1776_p0517c15║等當以神力流布」，正勸傳通。「於閻浮提」，須流
T38n1776_p0517c16║處也。閻浮眾生行法最勝，故遍言之。「無令斷
T38n1776_p0517c17║絕」，滅後常通。二、「所以」下，釋勸所以。初先徵問。
T38n1776_p0517c18║我有何所以勸汝傳通？下對釋之。於中初明
T38n1776_p0517c19║不傳之損。「未來當有男子女人及天龍等發
T38n1776_p0517c20║菩提心樂乎大法，若使不聞如是等經則失善
T38n1776_p0517c21║利」，是其損也。下明傳益。「如是輩人聞是等經
T38n1776_p0517c22║必多信」等，是其益也。「如此輩人」，牒前未來發
T38n1776_p0517c23║心之人。「聞是等經必多信樂發希有心當以
T38n1776_p0517c24║頂受」，自行益也。念經希有，名希有心。「隨生得
T38n1776_p0517c25║利而為廣說」，化他益也。上來如來以法正付。
T38n1776_p0517c26║下舉得失告示彌勒令教捨遠。於中三對：一
T38n1776_p0517c27║約理教以辨得失，入理為得；二唯就教以明
T38n1776_p0517c28║其失；三唯就理以彰其失。前中，「有二」舉數，
T38n1776_p0517c29║次列兩名。先問、後辨。「一好雜句文飾之事」，著
T38n1776_p0518a01║教失也。「二不畏深義如實能入」，解理得也。入
T38n1776_p0518a02║猶解矣。下辨其相。「若好雜句是為新學」，彰
T38n1776_p0518a03║劣顯勝。「若於如是無染著等」，辨勝彰得。第二
T38n1776_p0518a04║對中，「復二」舉數。「名新學者，不能決定於甚深
T38n1776_p0518a05║法」，總顯其失。「何等」下別，先問、後辨。初「聞深經
T38n1776_p0518a06║驚怖疑」等，於法起過。「若有護持解脫經者不
T38n1776_p0518a07║肯親」等，於人起過。「有此二」下總河顯失。「有
T38n1776_p0518a08║此」總牒。「當知新學」，明劣非勝。「為自毀傷」，明其
T38n1776_p0518a09║有罪。謗法毀人當墮阿鼻，名曰毀傷。「不能於
T38n1776_p0518a10║深調伏其心」，彰其無善。第三對中，「復二」舉數。
T38n1776_p0518a11║「雖信深」等，總顯其過。「雖信深法猶自毀傷」，明
T38n1776_p0518a12║有罪也。辨得兼失，是以言雖。「而不能得無生
T38n1776_p0518a13║法忍」，明無善也。「何等」下別，先徵，後辨。「輕慢新
T38n1776_p0518a14║學而不教誨」，於人起過，違利他也。「雖解深法
T38n1776_p0518a15║取相分別」，於理起過，違自利也。「是為」總結。上
T38n1776_p0518a16║來第一如來付囑。自下第二彌勒傳通。於中
T38n1776_p0518a17║有二：一、對佛向前舉過告示，驚嘆未有，自誓
T38n1776_p0518a18║捨離。彌勒久無，今為此言，欲使諸人同也捨
T38n1776_p0518a19║遠。二、「奉持」下，對佛向前舉法付囑，自誓弘通。
T38n1776_p0518a20║於中初先對佛向前「所集菩提付囑於汝」，雜
T38n1776_p0518a21║己奉持。「若未來」下，對佛向前「於佛滅後汝等
T38n1776_p0518a22║當以神力流布」，彰己傳通。於中三句：一、明未
T38n1776_p0518a23║來男子女人求大乘者，當令普得如是等經。
T38n1776_p0518a24║二、與其念力，使堪受持，為他廣說。三、明未來
T38n1776_p0518a25║受持說者悉是己力。由佛前勸，當以神力廣
T38n1776_p0518a26║宣流布，故明未來有受學者，悉是己力之所
T38n1776_p0518a27║建立。自下第三如來述讚。「善哉」嘆也。「如汝所
T38n1776_p0518a28║說佛助爾喜」，是述可也。上來彌勒此土流通。
T38n1776_p0518a29║自下第二明餘菩薩他方傳通。「於是一切」，舉
T38n1776_p0518b01║傳通人。「合掌白」等，舉傳通辭。「如來滅後」，流通
T38n1776_p0518b02║時也。「十方國土」，流通處也。「廣宣布」，流通事也。
T38n1776_p0518b03║「廣宣流布阿耨菩提」，明傳證法，令他自學。「復
T38n1776_p0518b04║當開導諸說法者令得是經」，明傳教法，使他
T38n1776_p0518b05║化人。自下第三四王護通。明經卷讀誦說者。
T38n1776_p0518b06║為聽法故往詣其所擁護其人。面百由旬無
T38n1776_p0518b07║令得便。自下第四阿難傳通。於中三句：一、如
T38n1776_p0518b08║來告勸令使傳通。二、阿難奉教，彰己受持，并
T38n1776_p0518b09║問名經。此經義多，當□□□□義而名斯
T38n1776_p0518b10║經。三、如來為說。「此經名為維摩所說」，約人以
T38n1776_p0518b11║名。此經三會：初會佛說，中間一會是維摩說，
T38n1776_p0518b12║第三一會佛及維摩二人共說。今此偏就維
T38n1776_p0518b13║摩所說以立其名，名維摩詰不思解脫，寄其
T38n1776_p0518b14║顯故。「亦名不思解脫法門」，就法彰名，悉如上
T38n1776_p0518b15║解。「如是受持」，依名勸持。上來第一付囑傳通。
T38n1776_p0518b16║自下第二明其所說當法稱機，大眾同喜。從
T38n1776_p0518b17║初訖後，名「佛說已」。
T38n1776_p0518b18║維摩義記卷第四（末）