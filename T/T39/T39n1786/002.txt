T39n1786_p0096b07║
T39n1786_p0096b08║
T39n1786_p0096b09║金光明經文句記卷第二（上）
T39n1786_p0096b10║
T39n1786_p0096b11║宋四明沙門釋知禮述
T39n1786_p0096b12║二、「復次」下，明五戒事理，復簡偏圓。上雖通六，
T39n1786_p0096b13║五戒之義該攝淺深，若不委論事理偏圓，何
T39n1786_p0096b14║能精識持犯之相？此自分五：初、不殺戒，二：
T39n1786_p0096b15║初、委示，二：初、總示事理持犯。欲令行者用理
T39n1786_p0096b16║不殺持事不殺，方名初心持具足戒。今明體
T39n1786_p0096b17║法，須別空中。體法即空，乃屬偏觀，望圓是殺。
T39n1786_p0096b18║須體諸法無非中道、世相皆常，是今所論理
T39n1786_p0096b19║不殺戒。欲顯此意，故從人天辨至圓極，故云
T39n1786_p0096b20║因果種種不同。二、「若作」下，別明偏圓得失，二：
T39n1786_p0096b21║初、偏，二：初、人天但事，二：初、人持戒功淺，須加
T39n1786_p0096b22║防護心。如牛馬，若非轡勒則見奔逸，若無
T39n1786_p0096b23║杖策則犯苗稼，喻不作意則於境成犯。報百
T39n1786_p0096b24║二十年是上方壽，人道諸根但明肉眼，餘根
T39n1786_p0096b25║可例。二、「若任」下，天持戒功成，任運成性。心如
T39n1786_p0096b26║河水，自然注入淨戒海中。未論定共，唯報六
T39n1786_p0096b27║天，以人歲數較第六天當爾許歲。唯得肉天，
T39n1786_p0096b28║無慧法佛。餘根可知。「若加」下，三乘加理，二：
T39n1786_p0096b29║初、二乘，義攝藏通。《涅槃經》以外道先出，喻以
T39n1786_p0096c01║舊醫；如來後現，喻以客醫，佛所制戒名客戒
T39n1786_p0096c02║也。事戒之外加修隨道及無著戒，此戒位極，
T39n1786_p0096c03║當教灰斷不說有報。今據大乘，生方便土受
T39n1786_p0096c04║變易壽。諸文不說此土壽限，但因移果易耳。
T39n1786_p0096c05║今云七百阿僧祇者，必取爾許劫數之後方
T39n1786_p0096c06║入實報也。若在此土破塵沙惑，亦得法眼。今
T39n1786_p0096c07║論二乘初生之者，但得慧眼。二、「若」下，菩薩，二：
T39n1786_p0096c08║初、正示。義當別教，次第修於三諦道共等。常
T39n1786_p0096c09║即假觀，是智所讚及自在戒。無常即空慧，即
T39n1786_p0096c10║是隨道及無著戒。前空次假，今從語便，空慧
T39n1786_p0096c11║居次。言等慧者，即中慧也。乃是隨定及具足
T39n1786_p0096c12║戒，分得此二當於初地。生實報土，名華藏海。
T39n1786_p0096c13║佛眼分顯，四眼乃融，是故名為分得五眼。諸
T39n1786_p0096c14║根亦然。壽是慧命，已屬意根。經云「諸根復云
T39n1786_p0096c15║壽命」，故須並說。二、「比」下，結況。此教比佛，有於
T39n1786_p0096c16║二意：若當教者，以因比果，分滿不同。二比圓
T39n1786_p0096c17║教，別教始終是菩薩法，望圓始終皆是佛法，
T39n1786_p0096c18║故稱不具及損減也。二、「若」下，圓，二：初、示相，
T39n1786_p0096c19║二：初、明得意持，二：初、略示。事持即不傷殺
T39n1786_p0096c20║眾生身命，此同偏小輪王之戒。但不殺所以，
T39n1786_p0096c21║與之永異，次文所明理觀是也。二、「又持」下，廣
T39n1786_p0096c22║明理持，三：初、約體明持。此理不殺，若其不解
T39n1786_p0096c23║性具九界，但云體達諸法即理、全波是水，
T39n1786_p0096c24║猶濫通別未顯圓修。故荊谿云：「若不談具，乃
T39n1786_p0096c25║屬別教。」故須體達假合之身、三惑癡愛、三科
T39n1786_p0096c26║實法，皆性本具，性無差別，故名一相。性非暗
T39n1786_p0096c27║縛，稱為明脫。既即性具，何可毀傷？癡愛是
T39n1786_p0096c28║子，假實是果，全體即性，性豈生滅？如斯妙
T39n1786_p0096c29║觀，即障是德不待轉除，方是持於理不殺戒。
T39n1786_p0097a01║二、「成」下稱性得報。初住已上至于妙覺，皆得
T39n1786_p0097a02║名為成就智慧居常寂光，此乃分滿依正二
T39n1786_p0097a03║報也。無生後報但現報，故名常壽湛然無損
T39n1786_p0097a04║減也。五眼具足，諸根亦然，離不具也。若論外
T39n1786_p0097a05║用，六根互通。略舉眼耳，根自在也。現十界壽，
T39n1786_p0097a06║或脩或短，壽自在也。三、「是」下，結示因果。二、「又
T39n1786_p0097a07║圓」下，明得意犯，二：初、總示二犯。此事理犯，若
T39n1786_p0097a08║其不解性具違用及殺法門，但以慈愍能現
T39n1786_p0097a09║逆相而解釋，此豈前三教菩薩之行不能作
T39n1786_p0097a10║耶？故《普門疏》明嗔法門為成就故，常念觀音。
T39n1786_p0097a11║是知須得性殺之意，慈方無緣，故云唯殺唯
T39n1786_p0097a12║慈，名得意犯。二、「如仙」下，別示二相，二：初、引人
T39n1786_p0097a13║明事殺。《大經．聖行品》佛說本生，曾為國王，名
T39n1786_p0097a14║曰仙豫，愛念大乘。時世無佛，十二年事婆羅
T39n1786_p0097a15║門為師，後遂勸彼發菩提心。而婆羅門不信
T39n1786_p0097a16║謗法，王乃殺之，而王不墮獄，以無殺罪故。至
T39n1786_p0097a17║〈梵行品〉，佛說慈心之果住一子地。迦葉難言：
T39n1786_p0097a18║「若菩薩住一子地，云何佛昔為王斷婆羅門
T39n1786_p0097a19║命耶？」佛言：「我以愛念故斷，非惡心也。諸婆
T39n1786_p0097a20║羅門命終生阿鼻獄，即有三念：一自知從人
T39n1786_p0097a21║道來、二知是地獄、三自知謗法為王所殺。念
T39n1786_p0097a22║是事已即信大乘，尋時命終，生甘露鼓王世
T39n1786_p0097a23║界，於彼壽命十劫。我於住昔乃與是十劫
T39n1786_p0097a24║壽命，云何名殺？」然須明於得殺法門，令其愛
T39n1786_p0097a25║念成無緣慈，方合疏文唯殺唯慈也。二、「又作」
T39n1786_p0097a26║下，據經明理殺，二：初、正釋。前就不斷，名持不
T39n1786_p0097a27║殺。今明有斷，故云犯殺。圓教自論斷與不斷
T39n1786_p0097a28║二義同時。既明六即，六故有斷，即故不斷。
T39n1786_p0097a29║亦可秖就即之一字明於二義：障體即德，無
T39n1786_p0097b01║障可論，斯為斷義。障既即德，障何甞斷？斯不
T39n1786_p0097b02║斷義。故煩惱即菩提、生死即涅槃，斷與不斷
T39n1786_p0097b03║妙在其中。諸大乘經說圓頓觀，有此兩門。今
T39n1786_p0097b04║就有斷名為理殺，故云析蕩累著是業及諸
T39n1786_p0097b05║煩惱以為所斷。樹神諭於修觀之人，劫火諭
T39n1786_p0097b06║於能斷之智。故《大論》三十云「譬如空澤大樹，
T39n1786_p0097b07║眾鳥集宿。一鴿後至，住一枝上，其枝即折。
T39n1786_p0097b08║澤神問其故。樹神答曰：『此鳥從我怨家樹來。
T39n1786_p0097b09║食彼尼俱類子，或當放糞子墮地者。惡樹
T39n1786_p0097b10║復生，為害必大，是故寧捨一枝，所全者大。』菩
T39n1786_p0097b11║薩亦爾，於魔外惑業無如是畏，而畏二乘。二
T39n1786_p0097b12║乘於菩薩邊亦如彼鳥，壞彼大乘心，永滅佛
T39n1786_p0097b13║乘心。」今文但以怨鳥通累著等也。劫火等者，
T39n1786_p0097b14║亦《大論》文。論第二云「二乘雖破三毒，氣分不
T39n1786_p0097b15║盡。如草木薪火燒，煙出炭灰不盡，火力薄故。
T39n1786_p0097b16║佛三毒永盡無餘，譬如劫火燒須彌山，一切
T39n1786_p0097b17║地都盡，無煙無灰。」今謂佛智，即圓智也。斷陰
T39n1786_p0097b18║入界生死，即涅槃也。約即論斷，名得意犯。理
T39n1786_p0097b19║觀斷破，名不持戒，此為誠證。下諸理犯，其義
T39n1786_p0097b20║皆成。一切塵勞是如來種，此是性種，亦敵對
T39n1786_p0097b21║種。惑非性染，安名佛種？以知即性修染本虛，
T39n1786_p0097b22║本虛名滅，即理殺也。二、「成」下，得報。事理二
T39n1786_p0097b23║犯既順性德殺害法門，故殺法成就乃得法
T39n1786_p0097b24║身，垂應九界示命長短、現根缺具。此自在
T39n1786_p0097b25║用，真因分得，極果究竟。二、「前」下，結勝。先且斥
T39n1786_p0097b26║劣。人天近事、藏通淺理、別教次第，是故隘塞，
T39n1786_p0097b27║此等皆非修性不二通達之途。唯圓實戒，一
T39n1786_p0097b28║攝一切宏廣無邊，即事而中深遠莫測。凡
T39n1786_p0097b29║小之徑必會逆順之異，能同十戒之中名畢
T39n1786_p0097c01║竟戒。二、「不」下，結責。先結該收，後責局小。二、
T39n1786_p0097c02║「復次」下，明不盜戒，二：初、總明事理持。犯事盜，
T39n1786_p0097c03║可見。就理論盜，據《阿含經》演小成大。人天取
T39n1786_p0097c04║有、藏通取空、別取但中，皆他物也，非盜是
T39n1786_p0097c05║何？《淨名》云「無取是菩提，捨攀緣故。」二、「若」下，別
T39n1786_p0097c06║明偏圓得失，二：初、偏，三：初、人天，二：初、斥事持
T39n1786_p0097c07║成犯。人天妄樂，為可意也。欲成理持乃斥事
T39n1786_p0097c08║戒，故就所求果報而責有漏之樂。猶如糞中
T39n1786_p0097c09║有菴羅果，有智童子不應求食。樂雜見思，如
T39n1786_p0097c10║世美食雜以毒藥，食則害命，有觀智人所不
T39n1786_p0097c11║應求。設得華報，心不甘嗜而生歡樂，云何
T39n1786_p0097c12║凡夫為欲持戒？二、「貧」下，約經文明報。四姓者，
T39n1786_p0097c13║毘舍、首陀、婆羅門、剎利。人中雖謂二賤二貴，
T39n1786_p0097c14║既乏聖財，四姓三界俱屬貧窮。洄，轉水也。澓，
T39n1786_p0097c15║深水也。漏心持戒求可意果，正為有流洄澓
T39n1786_p0097c16║所困三有流轉，故曰有流，非四流中一。有漏
T39n1786_p0097c17║因果具足三障，能障見佛天中天也。亦是障
T39n1786_p0097c18║於第一義天。以障隔故，義言捨離。此乃事持
T39n1786_p0097c19║成於理犯。據經招報貧窮困苦，諸天捨離也。
T39n1786_p0097c20║二、「又二」下，二乘，二：初、斥理持成犯，二：初、約
T39n1786_p0097c21║有求斥。智舉四諦，境唯在苦。於身等四觀苦
T39n1786_p0097c22║等四，流厭生死苦、忻涅槃樂，在小名持、
T39n1786_p0097c23║於大名盜，為於涅槃生忻求心。介爾者，微
T39n1786_p0097c24║弱也。微有心生，即墮四性。既有性過，乃屬生
T39n1786_p0097c25║死。無所得中而生得想，成不與取，豈非盜
T39n1786_p0097c26║耶？二、「即非」下，引諸經斥。煩惱為薪，智慧為
T39n1786_p0097c27║火，成涅槃食。不非時證，此斥二乘怱怱取證，
T39n1786_p0097c28║是非時證。不待《法華》說於所因，於小涅槃思
T39n1786_p0097c29║惟取證，大根不發如焦敗種。以見苦果故斷
T39n1786_p0098a01║除集因，以修道品故造趣滅盡，則非大乘即
T39n1786_p0098a02║惑成智無斷無修、即生成滅無苦無盡，故
T39n1786_p0098a03║云非求法也。《中論》云「諸佛說空法，為度著
T39n1786_p0098a04║有者；若有著空者，諸佛所不度。」「身長三百」下，
T39n1786_p0098a05║引金翅鳥雛以為喻也。二乘但念空無相無
T39n1786_p0098a06║願三種三昧，如身長三百。無中假二智，如無
T39n1786_p0098a07║兩翅。墮三無為坑，如鳥墮地。若死等苦，成羅
T39n1786_p0098a08║漢果也。若死苦成，辟支果也。苦等於死名死
T39n1786_p0098a09║等苦，而實未死也。或云：二乘方便是死等苦，
T39n1786_p0098a10║聖位是死苦。又學人是死等苦，無學是死苦。
T39n1786_p0098a11║三無為者，一擇滅、二非擇滅、三虛空。通舉言
T39n1786_p0098a12║三，二乘所證蓋擇滅也。然此諭本出《大品》而
T39n1786_p0098a13║《大論》釋之，謂金翅身長三百由旬，能從一須
T39n1786_p0098a14║彌至一須彌。是鳥初出，兩翅未成，意欲飛去
T39n1786_p0098a15║墮閻浮提，受若死、若死等苦。中道生悔，我欲
T39n1786_p0098a16║還天，不能自舉。本諭菩薩墮二乘地，今借諭
T39n1786_p0098a17║二乘耳。二、「法」下，引經明盜報。不得大乘法食
T39n1786_p0098a18║為飢餓，無大力用為羸，無太功德為瘦，
T39n1786_p0098a19║有無善上起見思如瘡癬。不見三身一體之
T39n1786_p0098a20║佛，不聞圓頓之法，不入三賢十聖眾數。三、「若」
T39n1786_p0098a21║下，菩薩，二：初、斥次第成犯。行學道三，對戒定
T39n1786_p0098a22║慧。言次第者，此三皆隨空假中轉。三諦縱故，
T39n1786_p0098a23║從淺至深，是故逐一而論取捨。生死為來，空
T39n1786_p0098a24║中為去。本淪生死已名為來，去已載來建立
T39n1786_p0098a25║生死，故成兩來。破有出界已名為去，捨邊趣
T39n1786_p0098a26║中名為更去，故成兩去。如此來去，豈非屈辱？
T39n1786_p0098a27║諦觀不殊，離二取相。今既別修，以觀緣諦，名
T39n1786_p0098a28║不與取。二、「取已」下，據經明盜報。取捨既數，即
T39n1786_p0098a29║此名為貧窮困苦盜業之報。以別圓教詮變
T39n1786_p0098b01║易報，不就改生，念動是業，遷變是苦。故《起信
T39n1786_p0098b02║論》云「動即有苦，果不離因。」不能初心頓絕思
T39n1786_p0098b03║議，故使義天雖近而遠，即捨離也。二、圓，二：
T39n1786_p0098b04║初、示相，二：初、明得意持，二：初、讚理持相。唯
T39n1786_p0098b05║有圓觀乃能究竟離不與取，絕取之觀謂五
T39n1786_p0098b06║不受，即不受四邊及不受不受。此五不受，
T39n1786_p0098b07║若其不以妙理甄之，恐濫偏教，是故先云
T39n1786_p0098b08║圓人觀諸法實相，諸法不出佛及眾生依報
T39n1786_p0098b09║正報。此乃逆順二修之法。全修即性，一一
T39n1786_p0098b10║無非中道實相，中實之相非待對相，圓人觀
T39n1786_p0098b11║此故無四受。不獨境絕四句之待，亦絕境
T39n1786_p0098b12║觀能所之待，故不受之觀亦不受也。既於
T39n1786_p0098b13║初心即依中實修五不受，則唯屬圓也。五
T39n1786_p0098b14║不受故，名為不取。是大菩提，能障一切有
T39n1786_p0098b15║緣之願，法法皆中，高外無下、下外無高，何
T39n1786_p0098b16║法可取？何法可捨？二、「如是」下，約經明報。即以
T39n1786_p0098b17║理富顯不貧窮。富故不取，寧有困苦？以不取
T39n1786_p0098b18║故思議即絕，第一義天不相違背，乃應經文
T39n1786_p0098b19║諸天不離。二、「圓人」下，明得意犯。盜法門者，
T39n1786_p0098b20║所謂性惡。佛所師故，名之為法。智由茲入，故
T39n1786_p0098b21║名為門。圓人得門，逆順自在，能作理盜亦作
T39n1786_p0098b22║事盜。今文略事，例殺例淫合有其相。若理盜
T39n1786_p0098b23║義，文出《鴦掘》。彼經偈云「不與者菩提，無有授
T39n1786_p0098b24║與者，不與而自取，故我不與取。」此意乃明
T39n1786_p0098b25║究竟不取是究竟取，此取得名如海吞流。四
T39n1786_p0098b26║重擔者，《鴦掘經》云「譬如大地荷負重擔，一者
T39n1786_p0098b27║大水、二者大山、三者草木、四者眾生。菩薩亦
T39n1786_p0098b28║爾，正法住世餘八十年，為一切眾生說如來
T39n1786_p0098b29║藏，是名初擔，重於大山。惡人毀罵聞悉能忍，
T39n1786_p0098c01║是第二擔，重於大水。無緣得為國王大臣說
T39n1786_p0098c02║如來藏，唯為下劣堪忍演說，是第三擔，重於
T39n1786_p0098c03║眾生。窮守邊地惡處，豐樂之處不得止住，是
T39n1786_p0098c04║第四擔，重於草木。」彼經四擔諭於四事，觀今
T39n1786_p0098c05║文意似喻四弘。二、「前」下，結勝。淺而且塞者，且
T39n1786_p0098c06║兼也。三、不淫戒，二：初、示事理持犯。示事理
T39n1786_p0098c07║者，意在兼持，以事扶理、以理導事。既居末代，
T39n1786_p0098c08║功在事持，乃是涅槃扶律之意。理持論於染
T39n1786_p0098c09║不染者，心觀他境名為染法，既境為觀方名
T39n1786_p0098c10║不染。言種種者，事隨理觀，小大偏圓具如下
T39n1786_p0098c11║辨。二、「若關」下，明偏圓得失，二：初、偏，三：初、人天，
T39n1786_p0098c12║二：初、人，持心未淳，如猴著鎖。擎一油鉢者，《大
T39n1786_p0098c13║經》譬如大眾滿二十五里，王勅一臣擎一油
T39n1786_p0098c14║鉢，經由中過勿令傾覆，若棄一滴當斷汝命。
T39n1786_p0098c15║復遣一人拔刀隨之。臣受王勅盡心持行，雖
T39n1786_p0098c16║見五欲心不貪著。彼經以二十五，諭二十五
T39n1786_p0098c17║有。拔刀，諭無常。今文諭凡夫持戒，拔刀
T39n1786_p0098c18║可諭三塗罪也。割捨現麁求未來細，如以
T39n1786_p0098c19║賤易貴也。二、「若為」下，天，二：初、六欲。文舉帝釋
T39n1786_p0098c20║意遍六天。二、「若斷」下，八地。以數息法攝五欲
T39n1786_p0098c21║心，意生四禪受枝林樂，極至有頂如氷魚等。
T39n1786_p0098c22║豈知長壽，八難中一；攝在味禪，非不染欲。
T39n1786_p0098c23║二、「若憎」下，二乘，二：初、於小名持。知苦斷集如
T39n1786_p0098c24║怨如蛇，修道證滅如親如寶，但自調故直去，
T39n1786_p0098c25║無悲濟故不迴。四方四維謂八方風，諭於
T39n1786_p0098c26║人天四違四順，謂利衰、毀譽、稱譏、苦樂也。須
T39n1786_p0098c27║彌，諭二乘心也。二、「若聞」下，於大名犯。隨嵐，此
T39n1786_p0098c28║云迅猛，壞劫中此風起時能破須彌。以界外
T39n1786_p0098c29║二土五塵，能動二乘也。《大論》中迦葉聞甄迦羅
T39n1786_p0099a01║琴不能自安，即云「八方風不能動須彌，隨嵐
T39n1786_p0099a02║風至破如腐草。三界五欲我已斷竟，不能動
T39n1786_p0099a03║心。此是菩薩淨妙五欲，吾於此事不能自安。」
T39n1786_p0099a04║三、菩薩。此別菩薩望圓成犯，緣但中道而生
T39n1786_p0099a05║順愛。若入十行，退不取小、不進求圓，如墮山
T39n1786_p0099a06║頂，故名頂墮。旃陀羅者，此云嚴幟，乃是西
T39n1786_p0099a07║土屠殺之輩，以惡業自嚴，行時搖鉿持竹
T39n1786_p0099a08║以為標幟，故以為名。今斥但中解者，於圓菩
T39n1786_p0099a09║薩猶如人中屠膾惡類也。既無即中二觀方
T39n1786_p0099a10║便，乃被教道中慧所縛。既與無明怨讎其
T39n1786_p0099a11║住，何能勝之？別修之慧無無作利，望畢竟淨
T39n1786_p0099a12║是染欲法。凡斥別教，多是住行及十信人，以
T39n1786_p0099a13║迴向位能圓修故。二、圓，二：初、示相，二：初、明得
T39n1786_p0099a14║意持，二：初約義示，三：初、示能淨諦觀。一心者，
T39n1786_p0099a15║見思心也。觀此染心即是淨性，性非淺狹，極
T39n1786_p0099a16║三諦源。全諦發觀即空假中，即空故不染於
T39n1786_p0099a17║染，即假故不染於淨，即雙遮故不染二邊，即
T39n1786_p0099a18║雙照故不染中道。三諦三觀秖一剎那，能所
T39n1786_p0099a19║不殊、中邊俱淨。二、「即空故」下，示所淨愛見。上
T39n1786_p0099a20║之諦觀俱為能淨，今明見愛方是所淨。須
T39n1786_p0099a21║知所淨該於通別，佛菩提等是順道愛，深觀
T39n1786_p0099a22║即中其愛自泯。三、「三」下，示三諦名淨。淨是空
T39n1786_p0099a23║義。畢竟空者，須空三諦，以驗能空不少三觀。
T39n1786_p0099a24║能空亦空故，是淨亦淨，於通不塞也。二、「經」下，
T39n1786_p0099a25║引經證，二：初、引經文。二、「圓」下，會經意。經就位
T39n1786_p0099a26║論，持唯在果。今約圓觀，初心即能頓持佛戒，
T39n1786_p0099a27║以觀實相因果無殊。若不爾者，云何能以如
T39n1786_p0099a28║來莊嚴而自莊嚴？二、「圓」下，明得意犯，二：初、引
T39n1786_p0099a29║諸經事。既得本性染愛法門，故能行於事染
T39n1786_p0099b01║之行，亦能示於理染之觀。染觀可例取菩提
T39n1786_p0099b02║義，故今略之，但依《華嚴》出事染相。行不污戒
T39n1786_p0099b03║者，菩薩名也。先以欲鉤牽者，愛欲如鉤，能牽
T39n1786_p0099b04║於人，然後令彼達欲法界，名入佛道。二、「斯乃」
T39n1786_p0099b05║下，明用犯意。指上三人久住性染無染法門，
T39n1786_p0099b06║能現修染，故得名為非欲之欲；而令眾生即
T39n1786_p0099b07║欲悟性，故得名為以欲止欲。諭以屑者，字
T39n1786_p0099b08║應作榍，又作楔同。《說文》云「楔，櫼也。櫼，子林
T39n1786_p0099b09║切。」出前櫼者必假後櫼，故云以楔出楔也。將
T39n1786_p0099b10║聲止聲者，《大論》第七云「譬如執事比丘舉手
T39n1786_p0099b11║唱言：『眾皆寂靜。』是為以聲遮聲，非求聲也。」二、
T39n1786_p0099b12║「前」下，結勝。四、「復次」下，明不妄語戒，二：初、示事
T39n1786_p0099b13║理。問：事中妄語重者，乃是未得聖法言知言
T39n1786_p0099b14║見。今法門解於未證得謂已證得，與事何別？
T39n1786_p0099b15║答：蓋第四戒自知未得上人之法，誑他言得，
T39n1786_p0099b16║故此妄語除增上慢。若理妄語，內心實謂已
T39n1786_p0099b17║得已證，此心增上而慢於他，是增上慢。故《法
T39n1786_p0099b18║華》云「比丘比丘尼自謂究竟，便不志求無上
T39n1786_p0099b19║菩提，當知此是增上慢人。」今未解圓理，於人
T39n1786_p0099b20║天三教各自謂實，名為妄語亦是上慢。二、「諸」
T39n1786_p0099b21║下，明偏圓，二：初、偏，三：初、人天，二：初、人，二：初、
T39n1786_p0099b22║妄語相，二：初、愛。下苦者，輕苦也。三塗苦重，
T39n1786_p0099b23║人間苦輕，凡夫不覺計之為樂。以苦為樂，故
T39n1786_p0099b24║曰橫生樂想也。猶如世人罪合當死，而以千
T39n1786_p0099b25║罰放命。罰實是苦，以得全命，罰罰之下皆生
T39n1786_p0099b26║樂想。又如病者恐死，加之針灸。針灸實苦，
T39n1786_p0099b27║言除病故，皆生樂想。八苦交煎，妄謂為樂，事
T39n1786_p0099b28║亦如是。二、「豎」下，見。廣如《大經》。凡夫外道慢心
T39n1786_p0099b29║自高，諭之豎幢。口宣慢言，諭之打鼓。於五
T39n1786_p0099c01║陰上各起四見，文中略示色陰，餘之四陰可
T39n1786_p0099c02║以例作。次句應云「離色是我」，今云「我即是色」
T39n1786_p0099c03║者，文之誤也。色中有我，即色大我小也。我中
T39n1786_p0099c04║有色，即我大色小也。起六十二者，五陰各起
T39n1786_p0099c05║四見共成二十，歷三世成六十，而其所計不
T39n1786_p0099c06║出斷常二見，故有六十二也。所說無實，其猶
T39n1786_p0099c07║諧謔，故云戲論。由斯戲論，不見真空，故破慧
T39n1786_p0099c08║眼。二、「備口」下，結示口過。見是妄情，須生轉計，
T39n1786_p0099c09║即兩舌也。宣邪惡理，即惡口也。巧飾邪言，即
T39n1786_p0099c10║綺語也。諸見本邪，以邪為正而誑於人，故
T39n1786_p0099c11║標妄語，其實備四。二、「三十」下，天。《大經．嬰兒行
T39n1786_p0099c12║品》云「如彼嬰兒啼哭之時，父母即以楊樹黃
T39n1786_p0099c13║葉而語之言：『莫啼莫啼，我與汝金。』嬰兒見已
T39n1786_p0099c14║生真金想，便止不啼。然此楊葉，實非金也。木
T39n1786_p0099c15║牛木馬、木男木女，嬰兒見已亦復生於男女
T39n1786_p0099c16║等想，即止不啼。如來亦爾，眾生造惡，為說三
T39n1786_p0099c17║十三天常樂我淨、端正自恣，於妙宮殿受五
T39n1786_p0099c18║欲樂。眾生聞已心生貪樂，止不作惡、勤作善
T39n1786_p0099c19║業。三十三天實是生死，無常樂我淨，為度眾
T39n1786_p0099c20║生方便說有。」章安釋云：「此合天上四德。楊葉
T39n1786_p0099c21║諭妄，淨色鮮明故。楊樹諭妄，常體柔軟故。
T39n1786_p0099c22║木牛木馬諭妄，樂可戲故。木男木女諭妄，
T39n1786_p0099c23║我似人故。」非想細煩惱者，彼有十種細心數
T39n1786_p0099c24║法：一受，謂識受；二想，謂識想；三行，謂法行；
T39n1786_p0099c25║四觸，謂意觸；五思，謂法思；六欲，謂欲入出
T39n1786_p0099c26║定；七解脫，謂行法解；八念，謂念於三昧；九
T39n1786_p0099c27║定，謂心如法住；十慧，謂慧根慧力。二、二乘，
T39n1786_p0099c28║二：初、出行相。競執瓦礫者，用《大經》春池失
T39n1786_p0099c29║珠諭也。春池，譬眾生塵欲耽湎之境。失珠，
T39n1786_p0100a01║譬圓解潛昏。信小乘教如入水，修觀如求珠，
T39n1786_p0100a02║但見偏真謂為究竟，如得瓦礫便謂真珠。生
T39n1786_p0100a03║滅度安隱之想，猶如歡喜持出也。生實未盡
T39n1786_p0100a04║者，猶受變易故。所作未辦者，佛道未修故。離
T39n1786_p0100a05║毒說脫，乃一小脫。即毒明脫，名一切脫，大涅
T39n1786_p0100a06║槃也。佛為上慢執著三毒，便為解脫，是故說
T39n1786_p0100a07║離。聲聞住此謂究竟脫，其實未得一切解脫。
T39n1786_p0100a08║此以《淨名》對《法華》，文出妄語相也。二、「未得」下，
T39n1786_p0100a09║結成妄語。三、「佛」下，菩薩，二：初、示其行相。佛說
T39n1786_p0100a10║四門，意詮一實。別人根鈍，各執一門彼此隔
T39n1786_p0100a11║礙。二、「夫」下，結為妄語。諸法實相，離言說相、離
T39n1786_p0100a12║心緣相，以法法體遍、多少性融，豈可定以空
T39n1786_p0100a13║有等言、一二等數？此教言思既乖實理，非妄是
T39n1786_p0100a14║何？二、圓：二：初、示相，二：初、明得意持，二：初、總標
T39n1786_p0100a15║心口。圓人根利，聞空有等皆知性具，性具四
T39n1786_p0100a16║門豈有隔礙？一門具三，三門皆爾。稱性而觀，
T39n1786_p0100a17║稱性而說，既皆稱性，性絕言思，故觀即無觀、
T39n1786_p0100a18║說即無說，是故觀說皆云如實。二、「如」下，別釋
T39n1786_p0100a19║心口，二：初、明心離諸相而觀。所非內外，或約
T39n1786_p0100a20║自他、或約根塵、或約心法、或約法性對於無
T39n1786_p0100a21║明。此等內外雙亦雙非，皆成四相。妙觀得脫
T39n1786_p0100a22║皆離此四，亦不以無四相觀而得解脫。性空
T39n1786_p0100a23║非四、相空非無，此之二空名濫通教，須就圓
T39n1786_p0100a24║理揀彼徧空。圓理者何？謂諸四相不出本
T39n1786_p0100a25║覺，全本為始、即境是觀，豈更偏著四種之性
T39n1786_p0100a26║及無四之相？「非此二空」下，名解脫。二、「如實」下，
T39n1786_p0100a27║口稱四實而說，二：初、約法示。實等四句亦乃
T39n1786_p0100a28║不出本覺之性，以此覺性真空畢竟故名為
T39n1786_p0100a29║實，具足緣起故名不實，二不相礙故成雙亦，
T39n1786_p0100b01║二無二相故即雙非。覺性無偏，四皆全分，實
T39n1786_p0100b02║攝三句，乃一實一切實。不實攝三，餘二亦爾，
T39n1786_p0100b03║是故四句皆云一切。其圓解者雖談一句，一
T39n1786_p0100b04║外無餘，何有一言不稱本覺真實之性？是故
T39n1786_p0100b05║四句皆得名為如實說也。二、「經」下，引經證。初
T39n1786_p0100b06║心圓說與果無殊，故引《法華》本佛作證。佛施
T39n1786_p0100b07║權迹及開實本皆稱真如，有何一句而非實
T39n1786_p0100b08║耶？似位妙音髣髴同佛，口密之相開小成
T39n1786_p0100b09║大，能以佛聲如實而說，令諸眾生聞皆入實。
T39n1786_p0100b10║二、「圓」下，明得意犯，二：初、約果人示。雖就果
T39n1786_p0100b11║示，意顯始行，故云圓人。妄語法門者，乃是性
T39n1786_p0100b12║德權巧妙門也。稱妄語者，無而說有也。謂十
T39n1786_p0100b13║界冥合本是一乘，無有三乘差別之相。佛為
T39n1786_p0100b14║機故分別說三，令諸眾生各為究竟，自求趣
T39n1786_p0100b15║證速出生死。如無三車說有三車，令諸樂著
T39n1786_p0100b16║嬉戲之子爭出火宅。天無常樂說有常樂，如
T39n1786_p0100b17║以黃葉止彼啼兒。此皆巧用妄語法門而為
T39n1786_p0100b18║利益也。二、「經」下，引經證。《諸法無行經》中，文殊
T39n1786_p0100b19║說不動相法門已，空中萬天子讚言：「世尊！
T39n1786_p0100b20║文殊名為無礙尸利、不二尸利」等。文殊語天
T39n1786_p0100b21║子言：「止止。天子！汝等勿取相分別。我不見
T39n1786_p0100b22║諸法是上中下，我是貪欲尸利」等，具如今疏。
T39n1786_p0100b23║天子唯以性善法門而讚文殊，且別教但中
T39n1786_p0100b24║豈非性善？須斷九界然後證得，斯乃於法見
T39n1786_p0100b25║上中下。文殊欲顯圓頓之理，具足善惡無非
T39n1786_p0100b26║法界，特以三毒而自立稱。然三毒等雖俱性
T39n1786_p0100b27║具，不異而異，是即實之權，皆是祕妙方便之
T39n1786_p0100b28║法，故一一句望實言，非成妄語義。雖是妄語，
T39n1786_p0100b29║而皆是性本具法門。今宗講者，纔聞權假便
T39n1786_p0100c01║謂非性，吾知其人未生圓解。二、「將」下，明犯
T39n1786_p0100c02║意。同於前文以楔出楔也。二、「前」下，結勝。五、「復
T39n1786_p0100c03║次」下，明不飲酒戒，二：初示事理。二、「夫」下，明偏
T39n1786_p0100c04║圓，二：初、偏，三：初、人天，二：初、人中事酒，二：初、據
T39n1786_p0100c05║教明過。三十六失，出《沙彌戒經》。《大論》唯三十
T39n1786_p0100c06║五失，結為頌曰：
T39n1786_p0100c07║「財虛招病諍（三），裸露醜名彰（二），
T39n1786_p0100c08║無智得者失（二），說匿廢事業（二），
T39n1786_p0100c09║醒愁身少力（二），色壞慢父母（二），
T39n1786_p0100c10║沙門婆羅門（二），及伯叔尊長（二）；
T39n1786_p0100c11║不敬佛法僧（三），黨惡遠賢善（二），
T39n1786_p0100c12║破戒無慚愧（二），不守情縱色（二），
T39n1786_p0100c13║人憎親屬棄（二），行惡捨善法（二），
T39n1786_p0100c14║智人所不信（一），遠涅槃狂癡（二）。
T39n1786_p0100c15║命終墮惡道（一），若得人常騃（一），
T39n1786_p0100c16║酒失三十五，大論之所明。」
T39n1786_p0100c17║五百世無手者，《梵網經》云「若佛子，若自身手
T39n1786_p0100c18║過酒器與人飲酒者，五百世無手，何況自飲。」
T39n1786_p0100c19║伏匿，皆隱也。自說私隱，故云發出也。二、「過」下，
T39n1786_p0100c20║斥人好尚。引滿者，晉左思《蜀都賦》云「合樽促
T39n1786_p0100c21║席，引滿相罰，樂飲今夕，一醉累月。」注云：酒
T39n1786_p0100c22║將闌故，合併其樽，促近其席。引，持也，持滿以
T39n1786_p0100c23║相罰。酒厚樂極，故醉累月。《三國志》魏尚書郎
T39n1786_p0100c24║徐邈私飲至沈醉，時科禁酒，校尉趙達問以
T39n1786_p0100c25║曹事。邈曰：「中，聖人。」達白之太祖，太祖甚怒，
T39n1786_p0100c26║度遼將軍鮮于輔進曰：「醉客謂酒，清者為聖
T39n1786_p0100c27║人，濁者為賢人。邈性修慎，偶醉言耳。」竟免刑。
T39n1786_p0100c28║晉畢卓為吏部郎，比舍釀酒熟。卓醉後，夜而
T39n1786_p0100c29║甕下盜飲之，掌酒者縛之。明旦，乃畢吏部也。
T39n1786_p0101a01║自署為酒徒者，以酒徒自號也。如唐元結自
T39n1786_p0101a02║號酒徒，皮日休自號醉士之類也。《三國志》吳
T39n1786_p0101a03║太中大夫鄭泉，字文淵，陳郡人。博學有奇志，
T39n1786_p0101a04║性嗜酒。臨卒，謂同類曰：「必葬我於陶家側，庶
T39n1786_p0101a05║百年後化成土，卒見取為酒壺。」竹帛載之者，
T39n1786_p0101a06║謂史志皆書其事也。古皆記言事於竹簡繒
T39n1786_p0101a07║帛，以未有紙也。後代稱其故實，故謂史籍為
T39n1786_p0101a08║竹帛也。古今歌之者，古今之人不斥其失，往
T39n1786_p0101a09║往為歌詩以稱美之也。不應作而作者，引滿
T39n1786_p0101a10║中聖、酒徒酒壺之事，皆耽湎荒恣，其失大矣。
T39n1786_p0101a11║《尚書．酒誥》誡之甚明。而四賢反為之，是君子
T39n1786_p0101a12║所不應作之事而作之也。不應歌而歌者，古
T39n1786_p0101a13║今之賢當貶其失，而反作歌詩以美之也。若
T39n1786_p0101a14║作若歌，非酒之過失而是何耶？二、「釋」下，三界
T39n1786_p0101a15║惑酒，二：初、別示，二：初、引論明見醉。《釋論》第
T39n1786_p0101a16║八文也。王，即南天竺王也。侜張，《爾雅》云「侜張，
T39n1786_p0101a17║狂也。」侜字，張由切。二、「又」下，約諭明愛醉。
T39n1786_p0101a18║二、「三」下，總結。二、二乘，二：初、斷通從別，以明能
T39n1786_p0101a19║醉。九十八使者，見惑有八十八，思惑有十
T39n1786_p0101a20║也。四住者，三界見合為見住地，三界思分為
T39n1786_p0101a21║三住地。無明未吐者，以酒諭惑也。半瘧人
T39n1786_p0101a22║者，四住已除，無明尚在，半安半病，其猶瘧
T39n1786_p0101a23║疾。此亦《大經》中諭。二、兼凡斥小，以明所迷。
T39n1786_p0101a24║引醉歸之者，謂佛引醉諭，歸還二乘也。按
T39n1786_p0101a25║〈哀歎品〉中，諸比丘說醉諭，以諭凡夫流轉
T39n1786_p0101a26║無常見常如醉，小乘修無常想故如醒。佛即
T39n1786_p0101a27║引醉諭於二乘，謂於真常而見無常是醉義
T39n1786_p0101a28║也，故云引醉歸之文。人合作文。「世間」下，文辭
T39n1786_p0101a29║從省，四倒四德各舉其二，影互相顯。三、菩薩，
T39n1786_p0101b01║二：初、約教道觀中皆名不了，三：初、法。別教至
T39n1786_p0101b02║極，但破無明一十二品，故於佛性見不了了。
T39n1786_p0101b03║又從初心，不知五住即是法界，不名佛法，是
T39n1786_p0101b04║菩薩行，故於佛性見不了了。二、「如」下，諭。凡
T39n1786_p0101b05║舉五事，悉諭見性不得了了。舶者，大船也。
T39n1786_p0101b06║諭出《大經》。然彼十諭並諭於圓，以分揀極，
T39n1786_p0101b07║故云見不了了。今諭別者有二意：一者、別教
T39n1786_p0101b08║極果秪齊圓教第二行，故見不了了。二者、二
T39n1786_p0101b09║教理同得意、其德失意但中。今就失意，故以
T39n1786_p0101b10║諭別。《如來藏經》十諭亦爾。《止觀》在別，《十六
T39n1786_p0101b11║觀疏》而顯於圓。三、「如」下，合。二、「故」下，明自圓
T39n1786_p0101b12║解外皆名邪見，未得圓中正見故也。二、圓，二：
T39n1786_p0101b13║初、示相，二：初、明示行相，二：初、得意持，二：初、
T39n1786_p0101b14║稱性觀故得名醒悟。此段文意乃將果德頓為
T39n1786_p0101b15║始行，苟不了知第六識心是性惡者，何能初
T39n1786_p0101b16║心修如來行即觀祕藏？肉眼即佛，永不改觀，
T39n1786_p0101b17║而見牟尼與妙德等。荊谿的示須聞性惡方
T39n1786_p0101b18║修性行，不可欺也。二、「是」下，以圓伏故名除酒
T39n1786_p0101b19║法。五住正習同居一念，即惑為觀、觀外無境，
T39n1786_p0101b20║如翻大地，草木寧存？亦如日光不與暗共。有
T39n1786_p0101b21║何酒法而不除耶？此人事戒輕重等持，與
T39n1786_p0101b22║上理戒念念兼行，方名究竟。二、「圓」下，得意犯，
T39n1786_p0101b23║二：初、明具大智故能理醉。何名大智？謂了
T39n1786_p0101b24║性具九界因果，是故名為飲酒法門。真空實
T39n1786_p0101b25║相，如《起信論》一真如性，有二種德：一如實空，
T39n1786_p0101b26║與過河沙煩惱不相應故；二如實不空，體具
T39n1786_p0101b27║河沙功德，無有所少故。護一切失，故空如瓶，
T39n1786_p0101b28║德用無礙，故不空如酒。然河沙性德即十法
T39n1786_p0101b29║界圓融法門，九界即佛，成前持相；佛界即九，
T39n1786_p0101c01║成今犯相。故犯相云「變化五道，宣揚哮吼」，
T39n1786_p0101c02║其猶酗酒之用也。二、「波」下，明具大悲故能事
T39n1786_p0101c03║醉。波斯匿，此云和悅。若飲酒後，應死判生，故
T39n1786_p0101c04║曰多恩。末利，即匿王正后也。王甞嗔怒欲殺
T39n1786_p0101c05║厨人，諸臣共議：「國中唯有此人，殺已無人知
T39n1786_p0101c06║厨稱王意者。」時末利后即辦好酒美肉，沐浴
T39n1786_p0101c07║名香莊嚴身體，將諸妓女來至王所。王見后
T39n1786_p0101c08║已嗔心乃息，后即遣人詐傳王勅勿殺厨人。
T39n1786_p0101c09║匿王後以此事問佛：「后持五戒、月行六齋，
T39n1786_p0101c10║一日之中犯酒妄二戒，八戒之中則犯其五，
T39n1786_p0101c11║謂過中食、服香花、作倡妓、高廣床、飲酒、妄語
T39n1786_p0101c12║也。破戒之罪，輕耶重耶？」佛言：「如是犯者，得
T39n1786_p0101c13║大功德。何以故？為利益故。」出《未曾有經》下
T39n1786_p0101c14║卷。入于酒肆，即淨名居士。此上三人皆是高
T39n1786_p0101c15║位，皆住性惡權巧法門，故於持犯得大自在。
T39n1786_p0101c16║不可秪將慈念而解，若無性染，慈豈無緣？二、
T39n1786_p0101c17║「夫」下，結得斥失。若得性具善惡之門則逆順
T39n1786_p0101c18║俱當；失茲要柄則持犯俱非，如把刃自害。得
T39n1786_p0101c19║失之要，不可不窮。二、「前」下，結勝。若善惡分岐，
T39n1786_p0101c20║豈醉醒不二？諸佛究盡？寧有所偏？二、「上觀」
T39n1786_p0101c21║下，觀心釋。圓論理戒，豈不觀心？但為前文是
T39n1786_p0101c22║約教釋，正為開解。今撮五戒人一念心成於
T39n1786_p0101c23║圓觀，正為立行即聞而修。修發之門，說者應
T39n1786_p0101c24║授；若不爾者，數寶何為？分二：初、附上諦智
T39n1786_p0101c25║問。上觀四諦各發覺智，乃言四佛；今明五戒
T39n1786_p0101c26║亦可觀之，成五佛不？問意如此。二、「觀五」下，
T39n1786_p0101c27║據今戒體答。若觀五戒是實相者，所發覺智
T39n1786_p0101c28║豈非五佛？然五實相是所觀境，五境發智名
T39n1786_p0101c29║為五佛；實相無相尚叵言一，豈定五耶？由附
T39n1786_p0102a01║五戒各見實理，故似分五。實理者何？所謂本
T39n1786_p0102a02║覺。此之覺體是無緣慈故名不殺、無取故不
T39n1786_p0102a03║盜、無染故不婬、真實故不妄、明了故不飲。
T39n1786_p0102a04║今圓行人以妙三觀順性修慈，乃至三觀順
T39n1786_p0102a05║性修智，說之如此修乃同時，故得名為觀五
T39n1786_p0102a06║實相。觀之不已，本覺全體發成始覺，名為五
T39n1786_p0102a07║佛。名字觀五，觀行已去皆得稱發。二、「次」下，
T39n1786_p0102a08║釋煩惱障，三：初、節示經文。二、「上」下，對上下
T39n1786_p0102a09║辨，二：初、對上下定體，二：初、對上報論義便。報
T39n1786_p0102a10║多約色，惑唯在心，故云義便。二、「報」下，與下業
T39n1786_p0102a11║論體別，二：初、問起。以十惡中貪嗔癡業名同
T39n1786_p0102a12║煩惱，如何分別？二、「數」下，釋通，二：初、引數人釋。
T39n1786_p0102a13║二俱數起，但以輕重分於惑業。二、今師釋，二：
T39n1786_p0102a14║初、約心剋示。貪等決定發動身口招報名業，
T39n1786_p0102a15║以異煩惱非決定故。二、「若」下，因示生疑，二：初、
T39n1786_p0102a16║疑。若決定心發動身口名為業者，下惡星等
T39n1786_p0102a17║自是外境，何名業障？二、「此」下，釋。星等乃是
T39n1786_p0102a18║業之前相，表於責報故屬業障；今示作業體，
T39n1786_p0102a19║下明宿業相，若論作起時，豈非心色？二、「若」下，
T39n1786_p0102a20║對上下論轉。二障在因是故易轉，報障已
T39n1786_p0102a21║受是故難傳。難者若轉，易者必去。三、「通」下，約
T39n1786_p0102a22║文示相，二：初、通別。通論可見。若別論者，見惑
T39n1786_p0102a23║執我，愛但著事，此之二惑皆具三毒。執我三
T39n1786_p0102a24║毒若其不遂，則多愁憂。著事三毒既不執我，
T39n1786_p0102a25║但恐不遂必無愁憂。二、「今」下，指廣。章安記錄
T39n1786_p0102a26║不能廣陳見思之相，令後說者委而示之，故
T39n1786_p0102a27║註云云。三、「三破」下，釋業障，二：初、節經。二、釋
T39n1786_p0102a28║義，三：初、定文是業。已作之業將感惡報，故
T39n1786_p0102a29║有異相表發其事。驗知此句明於業障。二、「惡」
T39n1786_p0102b01║下，略釋經文。別有客星者，以五星、二十八宿
T39n1786_p0102b02║常現，則非惡星。「亦是」下，約常星失其行度躔
T39n1786_p0102b03║次，亦名惡星。一方有七者，角、亢、氐、房、心、尾、箕，
T39n1786_p0102b04║東方蒼龍七宿。南斗、牽牛、須女、虛、危、營室、壁。
T39n1786_p0102b05║北方玄武七星。奎、婁、胃、昴、畢、嘴、參，西方白虎
T39n1786_p0102b06║七宿。東井、鬼、柳、七星、張、翼、軫，南方朱鳥七宿。
T39n1786_p0102b07║凡四方之宿皆逆數。宿，音秀。失其分野者，
T39n1786_p0102b08║《周官》云「天星皆有州國分野。角、亢、氐，兗州。
T39n1786_p0102b09║房、心，豫州。尾、箕，幽州。斗、牽牛、婺女，楊州。虛、
T39n1786_p0102b10║危，青州。營室、東壁，并州。奎、婁、胃，徐州。昴、畢，冀
T39n1786_p0102b11║州。嘴、觽參，益州，東井與鬼，雍州。柳、七星、張，
T39n1786_p0102b12║三河。翼、軫，荊州。」榮惑，火星也。《漢書音義》云「妖
T39n1786_p0102b13║星曰孛星、彗星。長星，亦曰攙搶。」《釋名》云「星光
T39n1786_p0102b14║稍稍似彗，言其孛孛然似掃彗也。又類散麻，
T39n1786_p0102b15║故云麻彗。」《左傳》「凡人火白火，天水曰災。」今
T39n1786_p0102b16║但取風雨雪霜乖候者皆名災。法邪，謂外道
T39n1786_p0102b17║經書。蠱道者，事釋乃是仙鬼毒害於人。蠱，
T39n1786_p0102b18║工戶切，《聲類》作弋者切，蠱物害人也。《說文》
T39n1786_p0102b19║「蠱，腹中蠱也。」《楞嚴》云「貪恨為罪，是人罪畢
T39n1786_p0102b20║遇蟲戒形，名蠱毒鬼。」理解乃是自心三毒名
T39n1786_p0102b21║之為蠱，此蠱能害百千萬身，法身慧命永為
T39n1786_p0102b22║所害，比夫毒鬼為害至微矣。醜惡形聲，見聞
T39n1786_p0102b23║為怪。不適意者，適，悅也。三、「夫」下，勸令正信，二：
T39n1786_p0102b24║初、明相見表五罪，二：初、約現文表示。親離，即
T39n1786_p0102b25║親厚鬪訟。幽厄，即王法所加。幽謂幽境。二、
T39n1786_p0102b26║「其」下，例餘相亦然。二、「行」下，誡行者問邪師。
T39n1786_p0102b27║《禮記》曰「龜謂之卜，蓍謂之筮。卜筮者，所以
T39n1786_p0102b28║決嫌疑、定猶豫也。」今云折篾，篾謂竹篾，謂揲
T39n1786_p0102b29║蓍取卦，折竹篾為文也。管公明者，槐人也，
T39n1786_p0102c01║名輅，字公明。善卜筮，所向皆驗。應知惡報由
T39n1786_p0102c02║罪，結罪由心。苟正于心，罪報自蕩；不修內德，
T39n1786_p0102c03║卜筮何為？吳氏《春秋》云「宋景公時，熒惑在心。
T39n1786_p0102c04║公召子韋問焉。子韋曰：『禍當君。雖然，可移於
T39n1786_p0102c05║宰相。』公曰：『宰相所以與理國家。』『可移於民。』
T39n1786_p0102c06║公曰：『民死，寡人將誰言君？』『可移於歲。』公曰：『歲
T39n1786_p0102c07║飢，民餓死。為民后而殺其民，誰以我為君乎？』
T39n1786_p0102c08║子韋曰：『君有至德之言三，天必祐君，熒惑必
T39n1786_p0102c09║三徙舍。舍行七里，一里當一年，君延年二十
T39n1786_p0102c10║一矣。』熒惑果徙三舍。」況能內觀法性達罪本
T39n1786_p0102c11║空，均生佛於自心、起慈悲於法界，惡星之變
T39n1786_p0102c12║何慮乎不滅耶？故於次文明其方法。二、「從」下，
T39n1786_p0102c13║舉方法。若依初開章為四，此當第三能破方
T39n1786_p0102c14║法；今依重科。◎
T39n1786_p0102c15║金光明經文句記卷第二（上）
T39n1786_p0102c16║
T39n1786_p0102c17║
T39n1786_p0102c18║金光明經文句記卷第二（下）
T39n1786_p0102c19║
T39n1786_p0102c20║宋四明沙門釋知禮述
T39n1786_p0102c21║◎從「諸根不具」下，敘〈空品〉，文為二：初三行半，
T39n1786_p0102c22║明所破之惡，即三障文也。次二行半，明能破
T39n1786_p0102c23║之方，即今文也。而釋一行半訖，復依初開章，
T39n1786_p0102c24║以後一行為四結成。然取義成，分章從便，分
T39n1786_p0102c25║三：初、節經立意，以順重科，云能空也。二、「前」下，
T39n1786_p0102c26║據意釋經，三：初、立意。禳，謝也，又除殃祭也。
T39n1786_p0102c27║二、「洗」下，釋經，二：初、釋前三句。欲知智在說，
T39n1786_p0102c28║故以聽經而為般若。又聽經發智慧故。心有
T39n1786_p0102c29║染故，用不自在；今既清淨，能成解脫。二、「前
T39n1786_p0103a01║令」下，釋後三句。至心之境，即甚深行處，不念
T39n1786_p0103a02║此處，安名至心？三、「夫」下，勸信，二：初、約身陳類。
T39n1786_p0103a03║今之三業表法之身，本是血肉不淨之物。次
T39n1786_p0103a04║舉二喻。栴檀，香木。伊蘭，臭樹。《大經》明闍王造
T39n1786_p0103a05║逆，後既見佛罪除，乃自敘云：「我見世間從伊
T39n1786_p0103a06║蘭子生伊蘭樹，不見伊蘭生栴檀樹。我今始
T39n1786_p0103a07║見從伊蘭子生栴檀樹，伊蘭子者，我身是也。
T39n1786_p0103a08║栴檀樹者，即是我心無根信也。」二、「今」下，約行
T39n1786_p0103a09║可期。三業雖近、三德雖遠，修得規矩，即近成
T39n1786_p0103a10║遠。規圓矩方，《孟子》曰「大匠訓人，必以規矩。」三、
T39n1786_p0103a11║「洗」下，行成破障。若於浴等無三德觀，如何能
T39n1786_p0103a12║禳三障惡罪？四、「從是」下，結成，三：初、節示經
T39n1786_p0103a13║文。二、「能」下，正釋經義。三、「寂」下，深明經意，四：初、
T39n1786_p0103a14║據今文示法。寂滅華音，涅槃梵語。涅槃之名
T39n1786_p0103a15║召三德體，故知寂滅是三德成。二、「前」下，約行
T39n1786_p0103a16║成德顯。三業既修金光明行，成則契於三德
T39n1786_p0103a17║之理。修在名字，觀行、相似至分真位皆得，
T39n1786_p0103a18║名為轉障成德。不爾，豈曰行方等經？三、「報」下，
T39n1786_p0103a19║明轉障成德。四、「前寄」下，明經巧難知。五、敘
T39n1786_p0103a20║流通明教相。《疏》略指上。三、明疑念序，二：初、
T39n1786_p0103a21║釋〈壽量品〉題，二：初、正釋，二：初、約三佛難思以
T39n1786_p0103a22║釋，二：初、佛本無三。不唯法佛無身壽量，報應
T39n1786_p0103a23║亦乃不可說三，以一切法離於名字言說相
T39n1786_p0103a24║故。二、「隨順」下，隨世俱立。眾生若有得益因緣，
T39n1786_p0103a25║即須隨世立諸名相。非唯應佛立身壽量，法
T39n1786_p0103a26║報亦乃可論此三。須知無三，不減一法；雖立
T39n1786_p0103a27║三三，不增一法。良以有無皆法界故，故真無
T39n1786_p0103a28║俗有、真有俗無皆是悉檀，令於三身得四益
T39n1786_p0103a29║也。此文分二：初、列三身各三。二、釋三佛三義，
T39n1786_p0103b01║二：初、約義分別；二、據理融即。分別且從修二
T39n1786_p0103b02║性一，令義易明。法是本覺、報是始覺，始本一
T39n1786_p0103b03║合方有應用。一往似縱，說者應以次融即文
T39n1786_p0103b04║非縱非橫，妙會此義，令其聞者識圓三身。
T39n1786_p0103b05║文分三：初、「法身」下，法佛，二：初、別釋，三：初、身。
T39n1786_p0103b06║始覺報智依本覺成，故以法性而為師軌。究
T39n1786_p0103b07║論始本唯是一覺，故云還以法性為身。是
T39n1786_p0103b08║故馬鳴歸命三寶，即以佛身及體相等而為
T39n1786_p0103b09║法寶。此身等者，非分段變易色質心智三
T39n1786_p0103b10║科所攝、乃是常住五陰等法聚以為身。此法
T39n1786_p0103b11║無相不可說示、為眾生故彊名法身。二、「法性」
T39n1786_p0103b12║下，明壽。色心和合乃有報得連持壽命。身既
T39n1786_p0103b13║非陰，豈有命根？為物彊指不遷為壽。三、此壽下
T39n1786_p0103b14║明量；量依身壽，故同彊指。二、「此即」下，總釋身
T39n1786_p0103b15║壽量。上言非無不者，若據次文，義當雙非。以
T39n1786_p0103b16║其法體離於二邊及超報應，彊於此理立身、
T39n1786_p0103b17║壽、量三種名字，令物忘情也。二、「報身」下，明報
T39n1786_p0103b18║佛，二：初、稱法有報，二：初、引經。此從順修稱理
T39n1786_p0103b19║事說，修行所感，釋報義也。《法華》文證智德之
T39n1786_p0103b20║報，以彼經云「慧光照無量」故。《涅槃》文證斷德
T39n1786_p0103b21║之報，以云「大般涅槃」故。二、「如如」下，釋義。修行
T39n1786_p0103b22║所感二種之報，乃是始覺與本覺合，即以始
T39n1786_p0103b23║本而為境智，此二不異故名曰如。各二如者，
T39n1786_p0103b24║智如如境、境如如智故也。復以菩提名如、如
T39n1786_p0103b25║智為能應冥，法性名於如、如之境為所應冥。
T39n1786_p0103b26║以函蓋合，先喻應義。函蓋雖合，猶存際畔，復
T39n1786_p0103b27║以水乳喻其相冥，此乃泯然而成一相。始
T39n1786_p0103b28║覺本覺義二體一，正同於此。二、「法身」下，明就
T39n1786_p0103b29║報立三，即身、壽、量也。三中一一言法身者，
T39n1786_p0103c01║報智所冥，離法無報，故初身。言非身者，非應
T39n1786_p0103c02║佛有分齊身。非不身者，非報佛無分齊身。
T39n1786_p0103c03║又非身則非有、非不身則非空，中道法身乃
T39n1786_p0103c04║本覺體。始覺冥此，能冥亦忘，為成觀故，彊名
T39n1786_p0103c05║報智。二壽、三量，稱本雙非，為物彊指，義皆同
T39n1786_p0103c06║身。三、「應身」下，明應佛，三：初、明應物有三，初
T39n1786_p0103c07║身、二壽、三量，皆如谷響大小隨聲。是故此
T39n1786_p0103c08║三悉云應同。二、「智與」下，明依二有應，三：初、法。
T39n1786_p0103c09║不覺忘處，始本一如，故云智與體冥。覺體自
T39n1786_p0103c10║在，故云能起大用。二、「如水」下，喻。真金上色，
T39n1786_p0103c11║須水銀和，方能塗（去聲）物。闕此一緣，金無塗用。
T39n1786_p0103c12║三、「功德」下，合。報智功德以合水銀，法身合金，
T39n1786_p0103c13║處處應現合塗色像。三、「能為」下，明應遍三土，
T39n1786_p0103c14║二：初、雙明報應；二、「有量」下，單示應身。初義
T39n1786_p0103c15║者，上所說報但論冥法，即自受用也。金明垂
T39n1786_p0103c16║應，以他受用常住之應，對於生身無常之應，
T39n1786_p0103c17║示二迹用。是故雙明身非身等，身即生身，
T39n1786_p0103c18║有分齊相，故名為身；非身是報，無分齊相，故
T39n1786_p0103c19║曰非身。《小般若》云「佛說非身，是名大身。」大身
T39n1786_p0103c20║者，乃他受用身也。無分齊身，其壽則常，故無
T39n1786_p0103c21║量也；有分齊身，壽則無常，故有量也。此二應
T39n1786_p0103c22║用，乃依真中二理而住，機依事業二識而見。
T39n1786_p0103c23║住理，廣如〈序品〉疏文辨之。二識，委在《起信論》
T39n1786_p0103c24║明。論意要在事識見則取色分齊，故名應佛；
T39n1786_p0103c25║業識見則離分齊相，故是報身。行者應知常
T39n1786_p0103c26║身無量，通應三土；無常有量，但應同居。所
T39n1786_p0103c27║以者何？蓋實報機分證，論見他受用身方
T39n1786_p0103c28║便土人唯稟別圓，所見佛相雖小優降，然匪
T39n1786_p0103c29║生身悉是報佛。若同居土，具四教機，稟別圓
T39n1786_p0104a01║者能覩報佛。故《法華》明常在靈山，《華嚴》說法
T39n1786_p0104a02║盡未來際，及諸大乘即於應相見是法性尊
T39n1786_p0104a03║特之身，故知常身遍應三土。若無常身，唯應
T39n1786_p0104a04║同居，逗藏通機及凡夫眾也。次義分二：初、
T39n1786_p0104a05║明有量二義。上之所說自受用外垂三土身，
T39n1786_p0104a06║皆名為應。其他受用雖就對機名之為應，而
T39n1786_p0104a07║是實因之所感剋，復名為報，非是差別逗機
T39n1786_p0104a08║之用。若論逐物隨緣參差長短身壽量者，須
T39n1786_p0104a09║就同居無常用說。故今別示應身之相，但於
T39n1786_p0104a10║有量開出兩量，而此兩量依於事識但空見
T39n1786_p0104a11║故，唯屬無常；若依業識不空見者，即此無常
T39n1786_p0104a12║全體是常。則常無常二用相即，二鳥雙遊也。
T39n1786_p0104a13║若上二土機息應轉，亦是無常，以非八相故
T39n1786_p0104a14║且言常。七百等者，《首楞嚴三昧經》云「堅首菩
T39n1786_p0104a15║薩問佛壽幾何。佛令往東方過三萬二千佛
T39n1786_p0104a16║土，於莊嚴國問照明莊嚴自在王佛。彼佛答
T39n1786_p0104a17║云：『如釋迦壽，我亦如是。汝欲知者，我壽七
T39n1786_p0104a18║百阿僧祇劫。』堅首迴此白佛。阿難云：『彼佛乃
T39n1786_p0104a19║是釋迦異名。』」雖機勝見長，而七百猶可數，
T39n1786_p0104a20║故亦是有量之量。若阿彌陀，人天莫數，故是
T39n1786_p0104a21║有量之無量也。二、「應佛」下，結應佛皆然。佛佛
T39n1786_p0104a22║既皆三身圓證，應身彼物物壽長短，豈不隨
T39n1786_p0104a23║順各示兩量？故彌陀現長亦能現短，釋迦現
T39n1786_p0104a24║短亦能現長。故《大論》第三十六云「當知釋迦
T39n1786_p0104a25║文佛更有清淨國土，如阿彌陀佛國。阿彌陀
T39n1786_p0104a26║佛亦有不嚴淨國，如釋迦文佛國。」又三十八
T39n1786_p0104a27║云「此間閻浮惡故，釋迦壽應短。餘處好故，佛
T39n1786_p0104a28║壽應長。」故《涅槃》二十二云「西方去此三十二
T39n1786_p0104a29║河沙有無勝國，所有莊嚴如安樂世界，我於
T39n1786_p0104b01║彼土出現於世。」斯皆隨逐物機也。二、「然此」下，
T39n1786_p0104b02║據理融即，二：初、約理融。上之三身，三皆在性
T39n1786_p0104b03║則並。二、從修有則別。不分修性即一、三不互
T39n1786_p0104b04║融則異，別異故縱、並一故橫，是則乖於所詮
T39n1786_p0104b05║法體；若能妙達秪一法性，而能成就一性二
T39n1786_p0104b06║修，名即一而三也。修性而成，而其三身一
T39n1786_p0104b07║性本具，名即三而一也。此乃得云全性成修、
T39n1786_p0104b08║全修在性，性無所移、修常宛爾，方合能詮玄
T39n1786_p0104b09║妙之文矣。二、「故下」下，引文證。經文具云「若入
T39n1786_p0104b10║是經，即入法性。如深法性，即於是典金光明
T39n1786_p0104b11║中而得見我釋迦牟尼。」此乃以理而為經也。
T39n1786_p0104b12║金等三字，即法報應三身異名。與一法性，即
T39n1786_p0104b13║一而三、即三而一。若知此理即是三身，三不
T39n1786_p0104b14║縱橫名為得見釋迦牟尼。故《大經》中明於三
T39n1786_p0104b15║德不縱不橫，名大涅槃。我今安住如是三法，
T39n1786_p0104b16║為眾生故，言入涅槃。故知不達三身三一融
T39n1786_p0104b17║妙，不名見佛。今解三佛既此融即，方會此典
T39n1786_p0104b18║玄妙文也。二、「但信」下，明二字標題之巧，二：初、
T39n1786_p0104b19║委明其意，二。初、從應佛融三釋，二：初、明因偏
T39n1786_p0104b20║疑見圓體。偏疑八十，是應有量。四佛舉喻，明
T39n1786_p0104b21║應無量。無量既破有量之疑，即達法報非量
T39n1786_p0104b22║非無量，此因偏疑見於圓體。二、「若從」下，明從
T39n1786_p0104b23║圓體不偏題，二：初、指偏題相；二、「而今」下，示圓
T39n1786_p0104b24║論意。以不偏題，故三壽量，二字能詮。二、「取意」
T39n1786_p0104b25║下，就報佛融三釋，三：初、明報佛體圓。上約品
T39n1786_p0104b26║題壽量二字不偏有無，則收二應能顯法報，
T39n1786_p0104b27║就文便也。若義便者，今經既以果德為宗，
T39n1786_p0104b28║合以報身釋於品目，以報身上冥下應，則三
T39n1786_p0104b29║身義任運成就，是故二字正在報身。二、「量疑」
T39n1786_p0104c01║下，明因疑達圓。報身義顯，良由四佛以長壽
T39n1786_p0104c02║應釋短壽疑，故使信相達於報智圓具三身。
T39n1786_p0104c03║三、「經家」下，明從圓題品。題稱壽量，正在報身，
T39n1786_p0104c04║此從信相圓解所見。蔽，猶當也。舉報身一，當
T39n1786_p0104c05║三身諸也。二、「從此」下，結示立題。二、「又一」下，明
T39n1786_p0104c06║重解，三：初、示異解時。大師非止一迴講說，故
T39n1786_p0104c07║於一時別立名義，章安既聞，是故兼錄。二、
T39n1786_p0104c08║「亦作」下，明異解相，二：初、標列章門。玄義者，《文
T39n1786_p0104c09║選》云「睿哲玄覽」，注云：玄，通也。謂離文通示其
T39n1786_p0104c10║義，故曰玄義。引證者，義雖妙悟而與經曾，
T39n1786_p0104c11║故引文證令人生信。還源者，品題是派，經目
T39n1786_p0104c12║為源。所約三身明於壽量，不離法性金光明
T39n1786_p0104c13║源，攝還此源令義究竟。二、「玄義」下，依章解釋，
T39n1786_p0104c14║三：初、玄義二：初、直示三身壽量三：初、應身三：
T39n1786_p0104c15║初、壽；二、「延促」下，量；三、「此釋」下，結。因緣者，感應
T39n1786_p0104c16║更互而為因緣。二、「又壽」下，報身，三：初、壽。智外
T39n1786_p0104c17║無境、境外無智，名相盛受。既絕能所，故無分
T39n1786_p0104c18║別，函蓋絕待，當體名大。二、「量者」下，釋量。境智
T39n1786_p0104c19║俱遍，名為相應。此之相應實無際畔，義言於
T39n1786_p0104c20║量。三、「此釋」下，結。三、「又壽」下，法身，三：初、壽。法
T39n1786_p0104c21║性不變，無去來今，是真久義，約此久義釋法
T39n1786_p0104c22║身壽。二、「量者」下，量。銓，猶度也。常叉之壽實叵
T39n1786_p0104c23║度量，彊以雙非而度量也。非多等者，出度量
T39n1786_p0104c24║相。初非多少數、次非知不知、三非說不說，此
T39n1786_p0104c25║顯法壽是不思議境。故《大論》云「不思議者，不
T39n1786_p0104c26║決定也。」若離可說而謂法壽定不可說，是名
T39n1786_p0104c27║決定，非不思議。上二雙非，其意亦爾。如此銓
T39n1786_p0104c28║量，是常久量。又多少數銓量法壽，非長短用；
T39n1786_p0104c29║盡知不盡知銓量法壽，非分滿報；可說不可說
T39n1786_p0105a01║銓量法壽，體非說默。三、「此釋」下，結。二、「初番」下，
T39n1786_p0105a02║更作三雙顯示。蓋前直以延促境智及雙非
T39n1786_p0105a03║義示三壽量，恐猶難解，故今各以二義銓
T39n1786_p0105a04║量，欲令行人識三佛相。文分為三：初番、應佛
T39n1786_p0105a05║二義。第二番、報佛二義。境無分別，非謂頑境
T39n1786_p0105a06║全無覺知，乃指心體本來離念，名境無分別。
T39n1786_p0105a07║此離念心全體覺悟，名智有分別。此之境智
T39n1786_p0105a08║究竟相稱，智外無境、境有分別，境外無智、智
T39n1786_p0105a09║無分別，是則境照於境、智寂於智，以此二義
T39n1786_p0105a10║顯報身相。第三番、法佛二義。體本無相故不
T39n1786_p0105a11║可說，依言顯德是故可說。二、引證，二：初、引今
T39n1786_p0105a12║文，三：初、引二文證應身二義；二、引三文證報
T39n1786_p0105a13║身二義。虛空喻通前取，不壞喻無量應；今取
T39n1786_p0105a14║無相，證境無念。三、引三文證法身二義。問：前
T39n1786_p0105a15║云四喻皆喻應壽能為無量，今何引之證報
T39n1786_p0105a16║證法？答：非全法報為應身者，應必斷滅，安能
T39n1786_p0105a17║延促不曾休廢？今欲顯示三身融妙，故即以
T39n1786_p0105a18║應而證法報。若昧此意，諸大乘對機之身莫
T39n1786_p0105a19║能深識。二、引新本，二：初、別證應身二義。彼憍
T39n1786_p0105a20║陳如婆羅門欲得如來舍利如芥粟許，此乃
T39n1786_p0105a21║知佛九旬當滅，故願求之。可證應為八十有
T39n1786_p0105a22║量也。「王子」下，即栗毘王子答婆羅門也。雖即
T39n1786_p0105a23║法報，且從福報以證勝應。二、總證法報四義。
T39n1786_p0105a24║智即報身，境即法身，具知不知、說不說四，但
T39n1786_p0105a25║略舉一以等餘三。四皆絕慮，故可總用難思
T39n1786_p0105a26║難解而證之也。令述此意，故注云云。三、還源，
T39n1786_p0105a27║三：初、總明意。然法報應與金光明，皆是法性
T39n1786_p0105a28║當體之名，本無優劣。以此經正用金等顯於
T39n1786_p0105a29║法性，故佛首唱而為經目，故金光明得為宗
T39n1786_p0105b01║源，一切三法便成流派。金解壽量，須約三身，
T39n1786_p0105b02║恐作別解，故示復宗。二、「初番」下，示還相，三：初、
T39n1786_p0105b03║應還明。勝劣二應全是法性，能多利益也。二、「第
T39n1786_p0105b04║二」下，報還光。報必冥法，故於句句法報雙陳。
T39n1786_p0105b05║此舉所冥智全是法性，寂而常照也。三、「第三」
T39n1786_p0105b06║下，法還金。說時常默、默時常說，圓妙四德有
T39n1786_p0105b07║何損益？全是法性，可尊可重也。合論融即，例
T39n1786_p0105b08║前故略。三、「夫解」下，例一切。若解體金光明
T39n1786_p0105b09║義，豈止三身義歸三字，一切法相皆還此源。
T39n1786_p0105b10║故竟千從，不即萬惑。三、「既是」下，明兼錄意。
T39n1786_p0105b11║二時之說俱彰妙理，後之學人隨何聞悟。
T39n1786_p0105b12║欲示此意，故注云云。二、「此品」下，正明疑念，二：
T39n1786_p0105b13║初、序入正，品指上說。二、「從王」下，還從序意。釋
T39n1786_p0105b14║此文二：初、節經文。二、隨文釋，二：初出人，四：初、
T39n1786_p0105b15║出處。事釋如通序，觀解見出名。二、「菩薩」下，明
T39n1786_p0105b16║位。翻名道心，復能化人，故道心大。此行雖
T39n1786_p0105b17║該前之三教，今位在圓。三、「信相」下，出名，二：
T39n1786_p0105b18║初、約教釋名，三：初、直就相似釋，二：初、約名釋。
T39n1786_p0105b19║信通真似，既言信相，信則非真，以其似信是
T39n1786_p0105b20║其真證前相故也。別教三賢是似信位，初地
T39n1786_p0105b21║已上方得真信，圓教登住便得真信，即以十
T39n1786_p0105b22║信名為似信。言鐵輪者，《本業瓔珞經》以六種
T39n1786_p0105b23║輪譬六因位：鐵輪十信、銅輪十住、銀輪十行、
T39n1786_p0105b24║金輪十向、瑠璃輪十地、摩尼輪等覺。信斷見
T39n1786_p0105b25║思，得是鐵輪。二、「下文」下，以相驗。枹，鼓杖也，或
T39n1786_p0105b26║作桴。二、「又真」下，明似通上位，二：初、明位位有
T39n1786_p0105b27║似。已證名真，未證名似。普賢等覺，望極名似，
T39n1786_p0105b28║故立賢名。二、「信相」下，明高下難測。三、「難者」下，
T39n1786_p0105b29║設難覈實，二：初、高位無疑難，二：初、難；二、「此亦」
T39n1786_p0105c01║下，釋，二：初、約權實釋。為他發起，是權示疑。未
T39n1786_p0105c02║了佛地，是實行疑。二、「法華」下，引二經證。《法華》本
T39n1786_p0105c03║迹皆是彌勒懷疑起問，大集菩薩菩提未極，
T39n1786_p0105c04║故云未了。本性菩提熏心起疑，疑故求了，故
T39n1786_p0105c05║云菩提為我作名。二、「難者」下，斷見無疑難，二：初、
T39n1786_p0105c06║難二答，通疑障真、別疑障中，中道未極安得不
T39n1786_p0105c07║疑？二、「觀解」下，就處辨觀。今出人名，觀那就處？
T39n1786_p0105c08║良由觀法皆從陰起，以王舍城約陰便故，故
T39n1786_p0105c09║就處明。以善惡王觀無記舍，能所不二、人法俱
T39n1786_p0105c10║空，二空所顯即大涅槃。防五住非、禦二死敵，
T39n1786_p0105c11║城豈過此？名字初心，觀陰涅槃；妙覺後心，涅
T39n1786_p0105c12║槃究竟。今意正辨初心住處。明後心者，示此
T39n1786_p0105c13║妙觀同果智也。四、歎德，二：初、科判，二：初、正科
T39n1786_p0105c14║經；二、重判位。植、種也。愧、慚也。云云者、令準歎
T39n1786_p0105c15║德判同普賢。二、「供養」下，隨釋，二：初、外供養
T39n1786_p0105c16║佛，二：初、約財法釋。《大經》云「諸供養中法供
T39n1786_p0105c17║養最為第一」，財供養則有窮盡，法供養者則
T39n1786_p0105c18║無窮盡。二、約觀行釋。無明一念全體覺了，此
T39n1786_p0105c19║之覺心名之為佛。緣因資了，是供佛義。三喻
T39n1786_p0105c20║可見。二、「種善」下，內種善根，四：初、直明種善義。
T39n1786_p0105c21║體本覺心，名法性地。觀性始覺，名為種子。下
T39n1786_p0105c22║種種久，其義可知。五善根者，於本法性生不
T39n1786_p0105c23║動信、進、念、定、慧。五皆不動，名為五根。此根生
T39n1786_p0105c24║者，相似位高，故名增長。二、「增長」下，以值佛釋
T39n1786_p0105c25║成，二：初、舉三事譬。二、「風譬」下，以三輪合。身輪
T39n1786_p0105c26║現通，駭動其心；意輪鑑機，智光照也；口輪演
T39n1786_p0105c27║教，法水潤也。三、「楞嚴」下，明三因增長。楞嚴
T39n1786_p0105c28║是定緣因也，般若是慧了因也，法性是理正
T39n1786_p0105c29║因也。二修一性照發互資，由修照性、由性
T39n1786_p0106a01║發修，此三增長轉似入真，於真增道並得名
T39n1786_p0106a02║為倍明轉顯。四、「植種」下，結二成德。三、「從是」下，
T39n1786_p0106a03║正明疑念序，二：初、節經。二、「由有」下，隨釋，二：初、
T39n1786_p0106a04║生疑之由，三：初、正出疑由。遠則由於九十日
T39n1786_p0106a05║前告魔期滅也，此經乃是方等後分也。近則
T39n1786_p0106a06║由在靈山聞佛定中唱序，既起思惟故生疑
T39n1786_p0106a07║念。雖有二由，無本誓擊，此疑不生。二、「何因」下，
T39n1786_p0106a08║釋何因緣，二；初、約三性分因緣。通論三種，即
T39n1786_p0106a09║正、緣、了，名為三因。同在理性，以修、緣、了各三
T39n1786_p0106a10║為緣。今文略云何因何緣。須合性三，但名為
T39n1786_p0106a11║正，以當於因。修中緣了，合六為二，以對因故
T39n1786_p0106a12║合二為緣，以當於緣。就此因緣而生疑念。二、
T39n1786_p0106a13║「正因」下，約因緣疑壽命。正因常久，為所顯理。
T39n1786_p0106a14║理境既常，全境發智以為能顯，豈可無常？能
T39n1786_p0106a15║顯兼福而智為正，故但云智。此境此智俱感
T39n1786_p0106a16║常壽，故疑八十是何因緣？三、「方八」下，釋方八
T39n1786_p0106a17║十，三：初、通示世壽三方。二「下方」下，特示中方
T39n1786_p0106a18║為表。應化之事皆依理現，是故外事悉內表
T39n1786_p0106a19║理，豈中方壽不表四德？佛意雖密，今智者師
T39n1786_p0106a20║據後四佛約應顯常，故以所顯驗其能表，則
T39n1786_p0106a21║知佛意。三、「信相」下，不知表意故疑。信相若達
T39n1786_p0106a22║上之表意，即見三身是圓四德，豈疑應迹定
T39n1786_p0106a23║是短促，而反疑云何因何緣耶？二、正生疑，
T39n1786_p0106a24║二：初、約理教互疑，二：初、執教疑理；二、執理
T39n1786_p0106a25║惑教。佛之所說是能詮教，長壽因果是所詮
T39n1786_p0106a26║理，即道理也。互執成疑，文義可見。二、「有二」下，
T39n1786_p0106a27║約經文廣示，二：初、釋有二因緣，二：初、對前辦
T39n1786_p0106a28║異。前即經云「何因何緣」也。前釋既以正性
T39n1786_p0106a29║為因，乃以修中緣了為緣。今云長壽有二因
T39n1786_p0106b01║緣，既是佛修止行二善各具緣了，即是前文
T39n1786_p0106b02║能顯之緣。今於前緣自作因緣，是故與前因
T39n1786_p0106b03║緣異也。二、「十善」下，就今解釋，二：初、約十善略
T39n1786_p0106b04║釋，二：初正示因緣，三：初於十善各論止行，二：
T39n1786_p0106b05║初、標示。二、「不殺」下，釋相，二：初、約殺盜釋，二：初、
T39n1786_p0106b06║約行相合具；二、「今經」下，明今經互舉。二、「若備」
T39n1786_p0106b07║下，例八各論。止行二善有三差別，謂自、他、共。
T39n1786_p0106b08║一自行者，如文云「不殺是止、放生是行。不盜
T39n1786_p0106b09║是止、施食是行。」二、化他止行。如文云「若不
T39n1786_p0106b10║遮奪名止、方便勸修名行。」若備論十種止行
T39n1786_p0106b11║者，不殺不盜如疏已明，其八種即不婬、梵行，
T39n1786_p0106b12║不妄言、誠實語，不綺語、質直語，不兩舌、和合
T39n1786_p0106b13║諍訟，不惡口、常行軟語，不貪、不淨觀，不嗔、慈
T39n1786_p0106b14║心觀，不癡、因緣觀，皆自修止行也。自他共明
T39n1786_p0106b15║者，自不作十惡名止、勸他不作十惡名行。二、
T39n1786_p0106b16║「今就」下，於止行各論因緣，二：初、標。二、「夫命」下，
T39n1786_p0106b17║釋，二：初、就不殺示四，二：初、止善因緣。因是善
T39n1786_p0106b18║本，緣是資助，為成慈心故除殺具。二、「夫食」下，
T39n1786_p0106b19║行善因緣，準止可知。二、「不殺」下，例九善皆爾。
T39n1786_p0106b20║三、「總有」下，結示止行因緣數。二、「此等」下，結成
T39n1786_p0106b21║疑念。二、「此約」下，就五乘廣釋，二：初、結上起今。
T39n1786_p0106b22║若其但說十善因果，斯乃淺近一塗之說，於
T39n1786_p0106b23║方等經未為允愜，此結上也。今當更約世出
T39n1786_p0106b24║世間漸頓止行，方是佛因，此起今也。二、「人天」
T39n1786_p0106b25║下，明今廣示，二：初、明教義，二：初、不殺，二：初、明
T39n1786_p0106b26║行相，二：初、示相，二：初、正示，二：初、總示五乘
T39n1786_p0106b27║命殺。若但不殺，報得命根，斯善甚淺。今辨
T39n1786_p0106b28║五乘修因之命，義乃該深。梵云魔羅，此
T39n1786_p0106b29║云殺者，以能害人世出世善故。斷下諸命，皆
T39n1786_p0106c01║是魔業也。二、「若遮」下，別明修者止行，七：初、人
T39n1786_p0106c02║天，此事即戒善也。二、三藏二乘。三、事度菩薩，
T39n1786_p0106c03║以不能達三輪體空，故行六度皆名事也。四、
T39n1786_p0106c04║通教二乘。五、通教菩薩，說法之過名非，廢令
T39n1786_p0106c05║勿學曰撥。體空字下應云六度，方異二乘，或
T39n1786_p0106c06║脫或略。六、別教菩薩。七、圓教菩薩，二：初、順
T39n1786_p0106c07║行。亦斷佛命者，此教初心即佛界故。二、「圓人」
T39n1786_p0106c08║下，逆行，二：初、明二逆。了順逆修，即逆順性。性
T39n1786_p0106c09║非差別，故名一相。故仙豫事殺、果佛理殺，以
T39n1786_p0106c10║即性故，皆長壽因。仙豫緣，如前釋五戒中。二、
T39n1786_p0106c11║「此皆」下，明順理。前三教人皆小行者，以別初
T39n1786_p0106c12║心行亦同小，故皆不能即逆而順。二、「如上」下，
T39n1786_p0106c13║結廣。始從人天、終至圓教，所有止行若無因
T39n1786_p0106c14║緣，善不成就。然且約不殺，須歷餘九及一切
T39n1786_p0106c15║法，皆須論於止行因緣，故云若海。二、「故大」下，
T39n1786_p0106c16║引證。不作上說，豈一一度能施眾生無量壽
T39n1786_p0106c17║命邪？二、「而我」下，成疑念。二、明施食，二：初、明行
T39n1786_p0106c18║相，二：初、明事法權實二；二、明事法食體二。初
T39n1786_p0106c19║明事食輕重，依報食輕、正報食重。二、「經言」下，
T39n1786_p0106c20║明法食權實。經是此經〈流水品〉云「未來當
T39n1786_p0106c21║施法食」也。世間，人天也。出世，三教也。上上，圓
T39n1786_p0106c22║融也。二、「菩薩」下，明菩薩施相，三：初、總明。迴邪
T39n1786_p0106c23║入正者，令正信因果也。萌，始也，種子之始剖
T39n1786_p0106c24║也。卉，草之都名也。鞠，養也。《大論》二十二云
T39n1786_p0106c25║「如國王子，在高危處立，不可救護，欲自投地。
T39n1786_p0106c26║王乃使人敷厚繒褥，墮地不死。」二、「授以」下，別
T39n1786_p0106c27║示，四：初、授人天食；二、「已持」下，授三藏食；三、「已
T39n1786_p0106c28║入」下，施通別食；四、「設飢」下，施圓教食。無大乘
T39n1786_p0106c29║法食，故名飢國。圓頓之法，如王者之膳，非眾
T39n1786_p0107a01║人之食也。膳，善也，謂美食也。「煩惱」下，觀惑
T39n1786_p0107a02║即智，如薪助火。智因惑緣，故能成於四德之
T39n1786_p0107a03║食，令四十一位弟子皆悉分得甘嗜。三、「如是」
T39n1786_p0107a04║下，結示。二、「一一法」下，結止行因緣。二、「此諸」下，
T39n1786_p0107a05║成疑念。二、示觀行。的明己心無明貪愛能生
T39n1786_p0107a06║一切煩惱子孫，故名父母。若不能體二是性
T39n1786_p0107a07║惡，則須斷破乃名教逆。若觀即性，則不離癡
T39n1786_p0107a08║愛全體明淨，能觀所觀皆不可得。既如虛空，
T39n1786_p0107a09║癡愛則寂，故名止善。以即寂觀，歷諸心數皆
T39n1786_p0107a10║令明淨，復名行善。此乃觀心見一切法常，豈
T39n1786_p0107a11║得不感三身常果？二、「己身」下，釋己身骨髓，二：
T39n1786_p0107a12║初、明行根，二：初、簡事從法，二：初、所簡事身。
T39n1786_p0107a13║事論己身，人誰不解？故今簡之。智推九界，皆
T39n1786_p0107a14║非己身，況人報質。二、「己身」下，所取法身。所取
T39n1786_p0107a15║既深，驗前所簡，非獨人報。然若能解色心法
T39n1786_p0107a16║界而捨事身，乃今所取也。今簡不能解法界
T39n1786_p0107a17║捨，名非己身。須知實相為己身者，且是總說，
T39n1786_p0107a18║若依《釋論》，於實相身論戒定慧及妙善心為
T39n1786_p0107a19║皮血骨髓，雖分戒等，一一皆是實相全分。二、
T39n1786_p0107a20║「為他」下，就法明施，二：初施實身，五：初、施皮。為
T39n1786_p0107a21║他宣說實相之戒，遮二邊罪、修中道福。此戒
T39n1786_p0107a22║無相，持尚叵得，豈存於犯？體既雙忘，名尸彼
T39n1786_p0107a23║岸。如此說戒，方名布施法身之皮。血等例爾。
T39n1786_p0107a24║二、「說諸」下，施血。諸禪定者，九種禪也。亦是有
T39n1786_p0107a25║漏無漏一切禪定皆達實相、皆成無記化化
T39n1786_p0107a26║神通，故於滅定現十界身，名諸威儀。例前合
T39n1786_p0107a27║云非定非亂。三、「說無」下，施骨。能照功忘，故云
T39n1786_p0107a28║非智。全惑成智，故曰非愚。此智起說，無說可
T39n1786_p0107a29║得。能說既妙，故使所說皆到智地。智地者，智
T39n1786_p0107b01║即是地，本覺智也。智所依地，始覺智也。修
T39n1786_p0107b02║性合一，二義俱成。四、「檀忍」下，例應施肉，論但
T39n1786_p0107b03║三學及所顯理。大師義加檀忍進三，成六度
T39n1786_p0107b04║義，以消今經骨髓血肉，義方整足。說者應例
T39n1786_p0107b05║前之三學明雙非相。五、「說甚」下，施髓。前說戒
T39n1786_p0107b06║等既皆雙非，豈不斷於言思之道？然是談行，
T39n1786_p0107b07║今是說理，雖皆實相而須分別能契所契，六
T39n1786_p0107b08║度乃是全濕之波，微妙善心是波中濕也。二、
T39n1786_p0107b09║「將此」下，明施權身，三：初、結實標權。以圓法食
T39n1786_p0107b10║充七方便飢餓眾生，圓頓之外所有法門皆
T39n1786_p0107b11║悉名為餘飲食，以勝況劣也。二、「即是」下，正明
T39n1786_p0107b12║施相。文略不語。三教菩薩、別教六度可為餘
T39n1786_p0107b13║食，髓是中道必在己身，是故餘髓但在真諦。
T39n1786_p0107b14║三、引《法華》正示教利喜者，《大論》五十九云「示
T39n1786_p0107b15║者，示人生死涅槃，三乘六度。教者教言，汝應
T39n1786_p0107b16║捨惡行善。利者，未得善法味故心則退沒，為
T39n1786_p0107b17║說法利引導令出。喜者，隨其所行而讚歎之，
T39n1786_p0107b18║令其心喜。」以此四事莊嚴說法。二、「如來」下，成
T39n1786_p0107b19║疑念。隨他意語施權飲食，隨自施實。二、「從
T39n1786_p0107b20║大」下，明現瑞序，二：初、結前開後，二：初、節經。
T39n1786_p0107b21║二、「至心」下，釋意，二：初、結前，二：初、明至心。至，猶
T39n1786_p0107b22║極也。心佛同源，今欲念佛，故須徹至己心實
T39n1786_p0107b23║際。二、「觀心」下，明念佛。觀心既極，故能盡念佛
T39n1786_p0107b24║不殺等種種功德皆等虛空。以深觀故，乃成
T39n1786_p0107b25║疑念。二、明開後。妙機關應，瑞相乃興。二、正明
T39n1786_p0107b26║現瑞，二：初、敘意，分文三：初、敘意，二：初、正敘。為
T39n1786_p0107b27║爾者，爾，汝也。表發信相，增分真因，感究竟果。
T39n1786_p0107b28║二、「問」下，料簡作者，二：初、問。二、答，二：揀感者，
T39n1786_p0107b29║二：初、問。二、答，二：初、簡通從別。二、「雖然」下，益本
T39n1786_p0107c01║在他。信相既為發起之人，乃同諸佛而為
T39n1786_p0107c02║能應，故知能感本在眾機，故應一人是應眾
T39n1786_p0107c03║多也。二、分文。三、「別相」下，判相，二：初、正判，二：初、
T39n1786_p0107c04║約十因一果判；二、「又別」下，約十地一地判。二、
T39n1786_p0107c05║「問」下，料簡，二：初、約經宗簡，二：初、問；二、答。二、約
T39n1786_p0107c06║似位簡、二：初、問。前判似位有二種意：一約十
T39n1786_p0107c07║信似於分真、二例普賢似於妙覺。若今瑞相
T39n1786_p0107c08║定表十地，豈令十信便登法雲？豈使普賢倒
T39n1786_p0107c09║入初地？二、答。須知二往一一地中具諸地功
T39n1786_p0107c10║德，十信發真獲十功德，等覺亦進後心十德。
T39n1786_p0107c11║此則前後皆霑十益，故約橫竪從容而判。二、
T39n1786_p0107c12║「別相」下，隨文釋相，二：初、節文示十相。二、約表
T39n1786_p0107c13║發釋相，二：初、牒示誡勸。斖，尾音。斐斖者，文
T39n1786_p0107c14║藐。意謂止可以經十段文彩，準擬評議倣似
T39n1786_p0107c15║之耳，不可備具論其行相，故云不可責其備
T39n1786_p0107c16║悉。二、「其室」下，約相表德，二：初、竪表十地功德，
T39n1786_p0107c17║十：初、此地初開者，大凡小聖，無明所覆境界
T39n1786_p0107c18║局狹。今破此惑，故以廣博表之。二、此對戒者，
T39n1786_p0107c19║準於《華嚴》十度對地，則初地當檀，文略不言。
T39n1786_p0107c20║既諸地互具，則十度皆融。三、唯辱而忍增者，
T39n1786_p0107c21║不逢屈辱，寧彰忍力？四、督出眾行者，督，率也。
T39n1786_p0107c22║眾行，諸度也。率諸行至于極果，故以高座表
T39n1786_p0107c23║精進也。五六七八九，皆可見。十、隨階而圓者，
T39n1786_p0107c24║行以智導，故隨階位。諸行分圓，其猶根具。注
T39n1786_p0107c25║云云者，應明六度十度開合之相。然六通大
T39n1786_p0107c26║小，十唯在大。十度者，於禪中有願智力，故開
T39n1786_p0107c27║願度；有禪通力，開出力度；根本定禪，守本禪
T39n1786_p0107c28║度。般若有道種智，開出方便度；有一切種智，
T39n1786_p0107c29║開出智度；一切智守本，受般若名。二、「復次」下，
T39n1786_p0108a01║橫表一地功德，二：初、總表一地功德，二：初、約
T39n1786_p0108a02║初地，三：初、通示。二、「其」下，別表，十：初、室淨表智，
T39n1786_p0108a03║二：初、明了陰功能。室能覆蓋，故表五陰。欲彰
T39n1786_p0108a04║智相，須明了陰。於陰達中，故雙非二邊。「不為」
T39n1786_p0108a05║下，釋自然。中智不被二邊所作，良由此智不
T39n1786_p0108a06║作二邊，故本來覺性任運現前。「不得」下，釋廣
T39n1786_p0108a07║博。微有所得，即當局狹。「非直」下，釋嚴事。小智
T39n1786_p0108a08║無常，離過而已，終歸灰滅。大覺本有，過河沙
T39n1786_p0108a09║德，自然莊嚴。二、「嚴事即」下，明三智體相。其室，
T39n1786_p0108a10║表一心。自然廣博嚴事，六字表三智。始行圓
T39n1786_p0108a11║修，今日頓發。二、「天紺」下，寶間表境，二：初、直表
T39n1786_p0108a12║三諦；二、「一地」下，兼表融即。室中一地有此三
T39n1786_p0108a13║相，可表妙境三一相即。行者應知，諦智名別
T39n1786_p0108a14║其體不殊，欲彰修證彊立能所。三、「有妙」下，妙
T39n1786_p0108a15║香表慈悲。一心境智普能與拔，即名慈悲。境
T39n1786_p0108a16║智高廣，與拔稱之，故使慈悲竪高橫闊。三無
T39n1786_p0108a17║差別，故能遍滿一切眾生三科之內。四、「其室」
T39n1786_p0108a18║下，高座表四德。常我是法身，樂即解脫，淨即
T39n1786_p0108a19║般若。三德互具，故一一具四不可思議，名祕
T39n1786_p0108a20║密藏。是佛究竟棲依之處，故以座表。五、「有四」
T39n1786_p0108a21║下，佛坐表覺智。本有四德，即是三諦以為所
T39n1786_p0108a22║坐；修得四德，即是三智以為能坐，故用佛表。
T39n1786_p0108a23║六、「放大」下，放光表自他。以照此土光，即能照
T39n1786_p0108a24║他土，可表以自行而化諸眾生。七、「雨諸」下，雨
T39n1786_p0108a25║華表四辯。解一切眾生語言陀羅尼，用法、義、
T39n1786_p0108a26║辭及樂說辯，一多融談，慈注無盡，聞無不喜，
T39n1786_p0108a27║以華表之。文字性離，故雨於空。此辯方能詮
T39n1786_p0108a28║示妙理。八、「作天」下，天樂表四攝。布施、愛語、利
T39n1786_p0108a29║行、同事，此四攝物，其猶雅樂悅樂於人。九、「受
T39n1786_p0108b01║天」下，受樂表法喜。一心三智即寂而照，無法
T39n1786_p0108b02║不知，此曰澄神受義天樂。十、「根缺」下，根具表
T39n1786_p0108b03║互具用。業轉現識已分破故，見聞覺知根根
T39n1786_p0108b04║皆具。三、「初地」下，總歎。法性功德不可窮盡，此
T39n1786_p0108b05║地能稱法性顯德，故使諸佛不能盡說。止十
T39n1786_p0108b06║相者，經家略舉也。梗介者，介應作概，聲之誤
T39n1786_p0108b07║也。云梗概，粗略也。二、「初地」下，例餘地。此去九
T39n1786_p0108b08║地，地地皆然，將橫入竪、無竪不橫。二、「復次」下，
T39n1786_p0108b09║別表一地自他，二：初、約初地，二：初、略示。自行
T39n1786_p0108b10║功德即自行因果，化他功德即化他能所。此
T39n1786_p0108b11║與《法華》十妙意同。二、「其室」下，正表，二：初、前五
T39n1786_p0108b12║表自行。若以此文配十妙者，法身境妙、般
T39n1786_p0108b13║若智妙、解脫行妙、因成位妙、成佛三法妙。此
T39n1786_p0108b14║自行因果也。若境智行對理性等住前三即，
T39n1786_p0108b15║此乃從彊約修別對，若論法體真位無缺。二、
T39n1786_p0108b16║後五表化他。意輪鑒機，即感應妙；口輪說法
T39n1786_p0108b17║妙；身輪神通妙。「又表」下，以受天樂根缺具足，
T39n1786_p0108b18║既皆轉障，可通對於眷屬、利益二種妙也。此
T39n1786_p0108b19║即化他能所。二、「初地」下，例餘地。二、「從一」下，總
T39n1786_p0108b20║現相，二：初、迷意總表。言意略者，止在十義
T39n1786_p0108b21║故。意廣者，以一切之言無所不該故。二、「一切」
T39n1786_p0108b22║下，依文別表。該，包也。十法界者，心、佛、眾生三
T39n1786_p0108b23║人皆具，具雖不異，迷悟且殊。佛已證悟，心、生
T39n1786_p0108b24║在迷。全迷則曰理性十界，信說則曰名字十
T39n1786_p0108b25║界。念念體達名觀行十，六根遍照名相似十，
T39n1786_p0108b26║證十起應名非真十，今表極果乃究竟十。己
T39n1786_p0108b27║心合佛十界體用，亦見眾生十界同佛，是今
T39n1786_p0108b28║表果十界之義。不作此解，徒云一切該十法
T39n1786_p0108b29║界。三世間者，假實依報也。攬實成假，名字不
T39n1786_p0108c01║同，即眾生世間。所攬實法，色心間隔，即五陰
T39n1786_p0108c02║世間。正報所依，依報差別，即國土世間。未曾
T39n1786_p0108c03║有者，分證十本、分垂十迹雖得圓融，若望極
T39n1786_p0108c04║果，明昧尤別。如《華嚴》說灌頂菩薩所得功德
T39n1786_p0108c05║如一塊土，妙覺功德如四洲土，故因圓理顯。
T39n1786_p0108c06║若自若他三十世間，一一究竟清淨自在，未曾
T39n1786_p0108c07║有也。「國土」下，以三世間配三德，且從義便
T39n1786_p0108c08║也。國土等者，迷時假實既依國土，果上智斷
T39n1786_p0108c09║全依法身，故於國土明實相滿。眾生等者，
T39n1786_p0108c10║《釋論》云「眾生無上者佛是」。佛翻為覺，始覺
T39n1786_p0108c11║人空、終覺法空，故於眾生世間明般若滿。五
T39n1786_p0108c12║陰等者，《釋論》云「法無上者涅槃是」。因滅是色
T39n1786_p0108c13║獲得常色，受想行識亦復如是。二執既盡，五
T39n1786_p0108c14║陰自在，故於五陰世間明解脫滿。以三對三，
T39n1786_p0108c15║須知其意，良以三德舉一即三，顯三世間一
T39n1786_p0108c16║一圓遍、互融互攝，新伊天目類之可知。實相
T39n1786_p0108c17║是要者，實相無相，極果俱是究竟忘相，故稱
T39n1786_p0108c18║實相自他圓滿也。◎五、「從信」下，默念騰疑序，
T39n1786_p0108c19║二：初、分文。二、「歡喜」下，隨釋，二：初、見相歡喜。
T39n1786_p0108c20║二、「從至」下，默念陳疑，三：初、明騰疑意。積疑
T39n1786_p0108c21║不騰，恐成疑蓋。二、「念釋」下，正騰所疑。一切功
T39n1786_p0108c22║德依壽得住，其壽既促，眾德奚為？故皆不疑，
T39n1786_p0108c23║但念壽短。此覆不騰，莫能決了。三、「而不」下，明
T39n1786_p0108c24║默念意。威尊故默，求決故念，承前可見。六、「從
T39n1786_p0108c25║爾」下，止疑序，二：初、分文。二、「疑蓋」下，隨釋，二：
T39n1786_p0108c26║初、正止疑，三：初、止疑意。疑蓋覆心者，五蓋
T39n1786_p0108c27║中疑能覆禪慧。須預止者何哉？若未解理，心
T39n1786_p0108c28║合致疑。既覩威尊，是決疑地，儻堅執疑念則
T39n1786_p0108c29║觀慧莫開，故須止之，令諦心受法。例如等者，
T39n1786_p0109a01║疑是見惑，能障真諦；斷疑見道，方進真修。信
T39n1786_p0109a02║相騰疑或權或實，佛止則令自他獲益。二、「從
T39n1786_p0109a03║汝」下，正止疑，三：初、大用不應。八十之壽是法
T39n1786_p0109a04║界全體起應物大用，故不應以定短致疑。二、
T39n1786_p0109a05║法性不應。釋尊所證性海淵深，豈以長短心
T39n1786_p0109a06║慮測度？三、智度不應。真信真智二皆具足，能
T39n1786_p0109a07║知能證；汝今未具，不應度量。此三不應，是約
T39n1786_p0109a08║三身而成止意。亦可前二約所思止，後一約
T39n1786_p0109a09║能思止。三、「釋論」下，引證結。佛所有法皆悉無
T39n1786_p0109a10║量，若以有量心慮量之，必當覆溺於疑惑海，
T39n1786_p0109a11║是故四佛以三不應止其疑念。二、「何以」下，釋
T39n1786_p0109a12║止疑，三：初、釋法性不應，二：初、明八眾攝菩
T39n1786_p0109a13║薩。經列八眾雖已分明，但闕菩薩，故約生法
T39n1786_p0109a14║權實示之。法性土者，方便實報也，既不居此
T39n1786_p0109a15║故不在言。二、「若凡」下，明皆不應測性。如來所
T39n1786_p0109a16║遊深廣法性，尚過菩薩所行清淨，況復凡小
T39n1786_p0109a17║而能思算？二、「唯除」下，釋智度不應，二：初、正釋
T39n1786_p0109a18║降佛難測。唯佛與佛乃能究盡，因智那知？二、
T39n1786_p0109a19║「舊用」下，兼示佛所知法，二：初、古釋可知故無
T39n1786_p0109a20║常。言此語者，唯除如來句也。壽量既為智之
T39n1786_p0109a21║所知，是可思法，驗是無常。二、「天台」下，明今釋
T39n1786_p0109a22║常智知常。無量常智者，究竟無知方具足知，
T39n1786_p0109a23║此知稱性，以全本智成佛智故。既知本性，性
T39n1786_p0109a24║豈無常？古師不解，故以有知而為佛智，乃以
T39n1786_p0109a25║所知是無常法。三、「智性」下，令比知大用。無知
T39n1786_p0109a26║之智既冥法性，法性本用具足發現，現長現
T39n1786_p0109a27║短皆名常壽，以全性故。經釋智性略大用者，
T39n1786_p0109a28║以可解故。七、「從時」下，集眾序，二：初、正釋經
T39n1786_p0109a29║文，二：初、對他經前後。二、「時者」下，約今經解釋，
T39n1786_p0109b01║三：初、正明此室眾，二：初、略釋時眾；二、「信相」下，
T39n1786_p0109b02║明集眾意。即八十壽顯三身常，豈益信相一
T39n1786_p0109b03║人而已？故以神力攝諸有緣，令聞圓常，得四
T39n1786_p0109b04║悉益。言益處多者，豈止一室。此眾聞後，在處
T39n1786_p0109b05║宣布耳。二、「眾有」下，兼明一經眾。正明此室具
T39n1786_p0109b06║四種眾，傍兼諸品皆有四眾。句三：初、明此經
T39n1786_p0109b07║具四眾。影響眾者，古往諸佛法身大士，隱其
T39n1786_p0109b08║圓極助佛揚化，為伴奉主，如影隨質、似響答
T39n1786_p0109b09║聲。四眾名義，具《法華疏》。二、「此經」下，明眾與諸
T39n1786_p0109b10║經同。此中集天龍，與《華嚴》何異？此品新本既
T39n1786_p0109b11║云「無量婆羅門眾」，又〈懺悔品〉信相出城，與無
T39n1786_p0109b12║量無邊百千眾生俱往靈鷲，豈皆鬼神？驗知
T39n1786_p0109b13║集眾與諸經同。三、「相承」下，止常情偏局解。豈
T39n1786_p0109b14║以此品舊譯文略，便云止集天龍眾耶？三、「總
T39n1786_p0109b15║瑞」下，明經部法益，二：初、異《法華》屬方等。一切
T39n1786_p0109b16║世間合該十界，未曾有事悉具出現。合於十
T39n1786_p0109b17║界皆顯三德，而且未授二乘佛記，驗知未可
T39n1786_p0109b18║同法華部，但就通教對利根者明三身常、辨
T39n1786_p0109b19║圓法性，與其二酥談圓不異。既其首題不標
T39n1786_p0109b20║般若，部內二處稱方等名，故今判教屬於方
T39n1786_p0109b21║等。而此部中得圓益者，自於十界妙證新伊，
T39n1786_p0109b22║亦得稱為未曾有事悉具出現。二、「此中」下，須
T39n1786_p0109b23║乘戒顯眾益。乘戒四句者，一乘戒俱急、二乘
T39n1786_p0109b24║戒俱緩、三乘急戒緩、四乘緩戒急，先須了
T39n1786_p0109b25║知乘戒體相。且戒論十種，唯取不缺、不破、不
T39n1786_p0109b26║穿、不雜，此之四戒雖分定散，皆人天因，是今
T39n1786_p0109b27║戒也。不取隨道、無著、智所讚、自在、隨定、具足，
T39n1786_p0109b28║以此六種雖名為戒，體是三觀，自屬乘耳。乘
T39n1786_p0109b29║論五乘，不取人天，以其二種雖名為乘，不動
T39n1786_p0109c01║不出，體是漏善，事戒所攝。唯取三乘，以此三
T39n1786_p0109c02║乘該於四教，是入理智；雖分深淺，皆動煩惱
T39n1786_p0109c03║出生死故，得名乘也。今以四戒而對三乘
T39n1786_p0109c04║論於緩急，以成四句。乘戒俱急者，今之人天
T39n1786_p0109c05║來聞法者是。其俱緩者，惡道苦縛莫預此會。
T39n1786_p0109c06║乘急戒緩者，今諸龍鬼同集者是。乘緩戒急，
T39n1786_p0109c07║著樂諸天嗜欲人等，不預此者皆是其類。
T39n1786_p0109c08║復須了知，集今會者雖云乘急，乘有權實。
T39n1786_p0109c09║宿世修習藏通急者，今在室中覩於四佛，佛
T39n1786_p0109c10║身不同但見應化，縱聞長壽須歸灰滅，滅已
T39n1786_p0109c11║不生。若其宿修別圓急者，今覩四佛同尊特
T39n1786_p0109c12║身一身一智，聞山斤等雖是應壽，知即法報
T39n1786_p0109c13║三一難思，名見常身。權實等者，此四緩急眾
T39n1786_p0109c14║生之中，有實行者、有權示者，權能引實作
T39n1786_p0109c15║種熟脫久近因緣，故云等事。別記者，即《法華》、
T39n1786_p0109c16║《淨名疏》及《止觀》也。今依彼說，故注云云。三、「齊
T39n1786_p0109c17║此」下，判屬序段。◎
T39n1786_p0109c18║金光明經文句記卷第二（下）