T39n1786_p0109c19║
T39n1786_p0109c20║
T39n1786_p0109c21║金光明經文句記卷第三（上）
T39n1786_p0109c22║
T39n1786_p0109c23║宋四明沙門知禮述
T39n1786_p0109c24║◎二、「從爾時」下，大段正宗分，二：初、總示文義，
T39n1786_p0109c25║二：初、示經文起盡。〈懺悔〉、〈讚歎〉、〈空品〉三品全，及
T39n1786_p0109c26║此〈壽量〉半品，同是正說。二、「凡三」下，辨三章大
T39n1786_p0109c27║義，二：初、敘他師，二：初、正明他義，三：初、敘初
T39n1786_p0109c28║師。二、「二云」下，敘次師，二：初、敘；二、「次乃」下，章安
T39n1786_p0109c29║破。以今不云師及天台，知是私破。空雖是
T39n1786_p0110a01║中，乃是因位用中破執，且非果上所顯中體。
T39n1786_p0110a02║法雖不異，用顯義殊；古既昧此，故今不用。三、
T39n1786_p0110a03║「三藏」下，敘真諦，二：初、敘。虛空等者，新經〈三身
T39n1786_p0110a04║分別品〉云「虛空藏菩薩白佛：『云何菩薩於諸
T39n1786_p0110a05║如來甚深祕密如法修行？』」指此為敘也。二、「直
T39n1786_p0110a06║是」下，章安破。諸經節節皆有發問，豈盡稱
T39n1786_p0110a07║敘？故云義弱。二、「師云」下，今師去取。彼虛空
T39n1786_p0110a08║藏雖約因問，佛答乃云一切如來等有三身，
T39n1786_p0110a09║豈非果義？故去三藏取初家。次師，可知。二、「新
T39n1786_p0110a10║舊」下，明今意，三：初、就新經明宗體，三：初、四佛
T39n1786_p0110a11║說迹以顯本，拂八十之短疑，明海滴之長應。
T39n1786_p0110a12║既聞應化能長能短，則達法報非滅非生，本
T39n1786_p0110a13║迹既融，思議乃絕。上根之者秖聞其迹，亦悟
T39n1786_p0110a14║本源。當第一周也。二、「若未」下，王子示本令悟
T39n1786_p0110a15║迹。新經〈壽量品〉四佛說壽益物事訖，有憍陳
T39n1786_p0110a16║如婆羅門欲生天故，求佛舍利如芥粟許。犂
T39n1786_p0110a17║車毘王子說偈答云：「假使蚊蚋脚，可以作城
T39n1786_p0110a18║樓，如來寂靜身，無有舍利事。兔角為梯隥，
T39n1786_p0110a19║從地得升天，邪思佛舍利，功德無是處。鼠登
T39n1786_p0110a20║兔角梯，食月除修羅，依舍利盡惑，解脫無
T39n1786_p0110a21║是處。」中根直聞法身理本不生滅，乃悟報應
T39n1786_p0110a22║能常無常。理事既融，思議即絕。當第二周也。
T39n1786_p0110a23║三、「若未」下，釋迦雙論令俱解。下根既鈍，偏談
T39n1786_p0110a24║本迹不能懸解互融之意，是故釋迦具演三
T39n1786_p0110a25║身，所謂法身、應身、化身。如依空有電、依電有
T39n1786_p0110a26║光。法身是理、應身是智。智既應理，即起化身，
T39n1786_p0110a27║三身冥一，一不定一，三身宛然，是故品題三
T39n1786_p0110a28║身分別。法應是本，化身是迹，一時俱說則生
T39n1786_p0110a29║妙解，思議乃絕。當第三周。此之三番，皆說如
T39n1786_p0110b01║來常宗顯體，意令聞者發智證理。二、「懺品」下，
T39n1786_p0110b02║判三品俱明用。佛智之宗顯法性體，此即名
T39n1786_p0110b03║為經宗經體。一切眾生以此宗體而為本心，
T39n1786_p0110b04║若能懺歎及修二空，故佛妙用全體而起，令
T39n1786_p0110b05║此眾生滅惡生善，及發空用導成二用，故
T39n1786_p0110b06║云三品俱是經用。三、「今之」下，明此本略二番。
T39n1786_p0110b07║以其二番皆顯三身，今此一番所顯不別，
T39n1786_p0110b08║是故讖師順好略機不翻後二。二、「文為」下，分
T39n1786_p0110b09║文解釋，四：初文，二：初、分文。二、解釋，四：初、四
T39n1786_p0110b10║佛說偈，二：初、經家敘。二、四佛說喻，二：初、料簡
T39n1786_p0110b11║身說，二：初、問。二、答，二：初、明說。本稱機宜，共別
T39n1786_p0110b12║無在。二、「見亦」下，明身。釋題判教，此經屬通。此
T39n1786_p0110b13║教明佛丈六、尊特一身異見，故名合身。今此
T39n1786_p0110b14║室中有三乘眾，三中菩薩利根之者能深觀
T39n1786_p0110b15║空，見不空理。不空理者，乃是生佛同一覺性。
T39n1786_p0110b16║故雖見佛，佛非外來，隨大隨小皆無邊際，故
T39n1786_p0110b17║云四佛同尊特身，身智應用是一是常，豈唯
T39n1786_p0110b18║諸佛無二無別？與其弟子亦復不異，故云眾
T39n1786_p0110b19║一。雖未開廢，利人見同。若鈍菩薩及二乘人，
T39n1786_p0110b20║既但見空，乃覩四佛自外而來，取色分齊但
T39n1786_p0110b21║是應化，佛尚各異，弟子豈同？三乘差別，故云
T39n1786_p0110b22║眾多。二、「分八」下，分文解義，二：初、敘二家分文。
T39n1786_p0110b23║二、「舊云」下，從初師釋義，四：初、四偈立譬，二：
T39n1786_p0110b24║初、斥古，二：初、敘；二、「是義」下，斥。諸佛說法三時
T39n1786_p0110b25║不謬，故上中下善。能詮有法，故其言巧妙。所
T39n1786_p0110b26║詮離情，故其義深遠。若齊無意，寧悟常宗？故
T39n1786_p0110b27║知古師全迷經旨。二、「且作」下，今釋，二：初、開章
T39n1786_p0110b28║敘意，二：初、開章。大師所解其義無窮，稱機釋
T39n1786_p0110b29║文且示三意。二、「四諦」下，敘意，二：初、明三因果。
T39n1786_p0110c01║四諦是理，因果通依；四念是行，修之在因；四
T39n1786_p0110c02║德本有，證之在果。非此三義，莫顯常宗。二、「若
T39n1786_p0110c03║論」下，明三相由。討果由因，因果由諦，欲成因
T39n1786_p0110c04║果，解諦居先。二、「上以」下，依章釋義，三：初、約四
T39n1786_p0110c05║諦釋，二：初、用四諦釋偈，二：初、懸說諦義，二：
T39n1786_p0110c06║初、明四諦義，三：初、對上明境智。上明能說人，
T39n1786_p0110c07║宜對於智；今明所說法，合對於理。二、「舊讀」下，
T39n1786_p0110c08║斥古唯齊事。言讀文者，《大論》第三解十號正
T39n1786_p0110c09║遍知文也。故論問云：「云何正遍知？」答：「知苦、
T39n1786_p0110c10║如苦相」等。舊讀此文，雖以如字為不異解，而
T39n1786_p0110c11║昧三藏以知事稱理為不異，摩訶衍中以知
T39n1786_p0110c12║事即理為不異，致使解義唯齊於事、全不顯
T39n1786_p0110c13║理。又復此文解正遍知，正知於真、遍知於俗。
T39n1786_p0110c14║三、「今明」下，明今師正義，二：初、約二諦；二、約
T39n1786_p0110c15║三諦。二解意者，以苦等四是世出世因果
T39n1786_p0110c16║之境，於此四境若其不了即真即俗及空假
T39n1786_p0110c17║中則不名諦，仍了二諦以中為真。三論空
T39n1786_p0110c18║假意在諦中，欲於迷悟十界因果一一見
T39n1786_p0110c19║中、法法無作，方得名為世相常住。其理不爾，
T39n1786_p0110c20║將何以拂信相之疑？二句皆初約苦諦釋、二
T39n1786_p0110c21║例餘諦結。二、「明識」下，明對諦意。二、「一切」下，
T39n1786_p0110c22║以諦釋文。四、約因前果後以水山地空對集
T39n1786_p0110c23║苦道滅，例皆分三：初、牒示；二、引證；三、釋結。
T39n1786_p0110c24║苦諦中引《小般若》者，《金剛般若》也。對《大
T39n1786_p0110c25║品》等稱之為小，以文為小，理同大部。彼以須
T39n1786_p0110c26║彌喻於佛身。今證苦者積聚義同，非集所感。
T39n1786_p0110c27║然用佛報證生報者，彰苦無作、陰入皆如，
T39n1786_p0110c28║無苦可捨，即生成滅故。盤峙，盤迴。峙，立也。
T39n1786_p0110c29║或作磐字，誤也。道諦中引《法華》智地者，
T39n1786_p0111a01║以地喻地。既到智地，道之中也。水陸兩途
T39n1786_p0111a02║者，陸途但到海之此岸，可喻三乘通修道品，
T39n1786_p0111a03║未度變易，猶在此岸。水途能到海之彼岸，可
T39n1786_p0111a04║喻一乘別修道品，能即二死到三德岸。滅
T39n1786_p0111a05║諦中引《法華》者，以空喻空，此空畢竟，故曰
T39n1786_p0111a06║終歸。五翳者，煙、雲、塵、霧、修羅手也。三光者，
T39n1786_p0111a07║日、月、星也。常住滅理本來不翳，今亦非淨。問：
T39n1786_p0111a08║若以山喻佛身，道以地喻智地，滅以空喻
T39n1786_p0111a09║妙空。此三既有即理之教，則可論於所證法
T39n1786_p0111a10║身。若初集諦引證釋結但論煩惱，豈可亦得
T39n1786_p0111a11║名法身耶？答：無作四諦一一皆中，若非一切
T39n1786_p0111a12║咸趣煩惱，那名即中？以即中故，苦名法身、道
T39n1786_p0111a13║是智地、滅名妙空。故知直以煩惱釋集示於
T39n1786_p0111a14║法身，其意最妙，行者知之。二、明四諦釋疑，
T39n1786_p0111a15║二：初、示理明疑斷，二：初、示理明相。上釋總瑞，
T39n1786_p0111a16║一切世間末曾有事悉具出現，以表十界假
T39n1786_p0111a17║實依報皆顯三德。今明十界假實依報一一
T39n1786_p0111a18║四諦諦諦三德，是理遍相，名為法身，知此名
T39n1786_p0111a19║報、起用名應，應有長短。二、「信相」下，示斷疑相，
T39n1786_p0111a20║三：初、所斷疑。二、「四佛」下，能斷法。四種之喻，本
T39n1786_p0111a21║曉應長，大師特以四諦解之。若非應壽全是
T39n1786_p0111a22║法身、三身一體，何以妙會疏之兩說？故先示
T39n1786_p0111a23║云「其言巧妙，其義深遠。」若定喻一身，言豈巧
T39n1786_p0111a24║耶？三若並別，義豈深耶？三、「舉應」下，歎意巧。文
T39n1786_p0111a25║喻應長，意彰報法。信相得意，疑暗豁明。二、「釋
T39n1786_p0111a26║此」下，歎釋妙勸思。四佛巧喻，斷信相疑。智者
T39n1786_p0111a27║妙釋，發行人解。今既得遇，豈不審思？二、「四偈」
T39n1786_p0111a28║下，約四念釋。念者，即空假中三妙觀也。處者，
T39n1786_p0111a29║身受心法四妙境也。非此觀境，三身不顯，豈
T39n1786_p0111b01║曰談常？此釋分三：初、以偈對法，三：初、捨別
T39n1786_p0111b02║從通。身受心法但是五陰，故知四念本在苦
T39n1786_p0111b03║諦。然念處觀修通四教，今唯約圓，謂觀身淨、
T39n1786_p0111b04║不淨、非淨非不淨，乃至觀法我、經我、非我非
T39n1786_p0111b05║無我，皆成三諦。二、「一切」下，從通對釋。想行念
T39n1786_p0111b06║處者，秖是法念合此二陰；今欲配地，故存陰
T39n1786_p0111b07║名。想取行行者，想取相貌、行乃遷流，故云
T39n1786_p0111b08║行行。下行字，平聲。三、「若觀」下，對偈所以。常壽
T39n1786_p0111b09║因果，非圓念處無由得成，故用對偈。二、「若觀」
T39n1786_p0111b10║下，以法疑釋，二：初、明念處因果，二：初、修因
T39n1786_p0111b11║相。四枯即空、四榮即假、雙非即中，說有次第、
T39n1786_p0111b12║修無前後，乃一心三觀也。故佛於其四枯四
T39n1786_p0111b13║榮雙樹中間般涅槃者，正表於此。二、「成五」下，
T39n1786_p0111b14║得果相，三：初、明三德融即相。即枯即榮、即非
T39n1786_p0111b15║枯榮一剎那修，剎那剎那圓念不息，歷於五
T39n1786_p0111b16║品發似證真，至果位時三惑盡淨，百界五陰
T39n1786_p0111b17║自在無礙，名五解脫。百界五陰清淨如空，
T39n1786_p0111b18║名五般若。百界五陰究竟難思，名五法身。
T39n1786_p0111b19║智冥五陰，理是所冥，故稱之為理。體雖是一，
T39n1786_p0111b20║不分而分。般若能冥、法身所冥，以相冥故起
T39n1786_p0111b21║解脫用。「雖三」下，明祕藏義，如常所說。二、「仁王」
T39n1786_p0111b22║下，明五陰常住相。性名不改，即百界五陰八
T39n1786_p0111b23║相莫遷、十方周遍，然非事底別有性陰，秖善
T39n1786_p0111b24║惡陰穢污陰等當體常住，名法性陰。慎勿別
T39n1786_p0111b25║求。三、「陰之」下，明三身體用相。法報雙非，全體
T39n1786_p0111b26║起用，能常無常。常用則長等者，長則四喻、短
T39n1786_p0111b27║則八十，既皆應壽，悉是無常。今以長短分常
T39n1786_p0111b28║無常者，由山斤等能顯於常。若非體常，安
T39n1786_p0111b29║令應用人天莫數？是故信相聞八十滅，疑壽
T39n1786_p0111c01║無常；聞四喻長，悟常住體。故云常用則長，無
T39n1786_p0111c02║常用則短。二、「信相」下，將果用釋疑，三：初、所破
T39n1786_p0111c03║之疑；二、「四佛」下，能破之法；三、「信相」下，得解之
T39n1786_p0111c04║相。此三興向四諦釋疑其意不別，然須深
T39n1786_p0111c05║究。三、「四偈」下，約四德釋，二：初、以偈對德。碎
T39n1786_p0111c06║地為塵尚無淨相，豈存於穢？故對淨德，喻於
T39n1786_p0111c07║理淨淨於淨穢也。二、「四德」下，以德釋疑，二：初、
T39n1786_p0111c08║顯德用。常等四德，學者須揀，名同體別。一、
T39n1786_p0111c09║凡夫所著常樂我淨，體是見思；二菩薩建立
T39n1786_p0111c10║常樂我淨，體是無明；三佛之所證常樂我淨，
T39n1786_p0111c11║體是中道；今四皆中，是故皆以雙非顯之，
T39n1786_p0111c12║理須非於十二倒也。今此常等，與其非常非
T39n1786_p0111c13║無常等名異體同，四德雙非即法身也，四
T39n1786_p0111c14║能冥智即報身也。法報既冥，則能應物起常
T39n1786_p0111c15║無常至淨不淨自在應用。二、「信相」下，除疑念，
T39n1786_p0111c16║三：初、所破之疑；二、「四佛」下，能破之法；三、「信相」
T39n1786_p0111c17║下，得解之相。若知四諦斷疑之意，此三可見。
T39n1786_p0111c18║二、「億百」下一偈，合譬，二：初、標古解二失。二、「舊
T39n1786_p0111c19║云」下，明今意破古，二：初、破僻取文，二：初、出古
T39n1786_p0111c20║解。古秖齊文，不知四佛巧示之意。二、示今意，
T39n1786_p0111c21║二：初、示經深意。四喻有量，百千是數，誰不知
T39n1786_p0111c22║之？須達舉量舉數，況於無量無數。二、「汝既」下，
T39n1786_p0111c23║斥古誣經。言有縱奪，縱知應化、奪迷報法。報
T39n1786_p0111c24║法乃是應化體本，深文淺解，自毀毀他，自
T39n1786_p0111c25║既招愆，令他謗教也。二、破偏執義。義是所詮
T39n1786_p0111c26║化身應身法身，此之三身皆具四句，謂常、無
T39n1786_p0111c27║常、雙亦、雙非，顯乎三一不可一異而思說之。
T39n1786_p0111c28║古人迷此，化定無常、或聞化身即法故常，猶
T39n1786_p0111c29║謂法常、化是無常，良由不了「即」字義故。故《起
T39n1786_p0112a01║信論》云「隨其所應，常能住持，不毀不失。」此顯
T39n1786_p0112a02║化身二義具足。三、「以是」下二偈，斷疑，二：初、
T39n1786_p0112a03║牒因釋義，二：初、以事行消文，二：初、約因緣釋。
T39n1786_p0112a04║因親、緣疎。不殺存命為長壽因，此因親義也。
T39n1786_p0112a05║施食助命為長壽緣，此緣疎義也。二、「若作」下，
T39n1786_p0112a06║約二緣釋。不殺有二：不殺是止善，放生是行
T39n1786_p0112a07║善。不盜有二：不盜是止善，施食是行善。是故
T39n1786_p0112a08║十善各有止行，悉名二緣。經於二善互舉止
T39n1786_p0112a09║行，一一皆是長壽二緣，發菩提心方名為因。
T39n1786_p0112a10║言法性者，無作四誓全法性起，是長壽因。
T39n1786_p0112a11║種種二緣既能資助真正道心，乃會法報非
T39n1786_p0112a12║常非無常，能起應化常與無常，三身一體斯
T39n1786_p0112a13║為妙常。二、「法食」下，明法門指上。若就法門明
T39n1786_p0112a14║於施食及不殺等，如疑念序，疏中具說。二、「修
T39n1786_p0112a15║因」下，據果斷疑。以長釋短，無常疑斷，常住壽
T39n1786_p0112a16║明。經「是故大士」，即指如來，如言無上士也。故
T39n1786_p0112a17║義淨新譯此句云「是故大覺尊」。四、「是故汝今」
T39n1786_p0112a18║下一偈，結成。二、「爾時」下，信相歡喜，二：初、據
T39n1786_p0112a19║所聞釋信相解。言本迹者，體本、用迹也。聞壽
T39n1786_p0112a20║無量，解迹用能常，非長之長也，乃知迹用能
T39n1786_p0112a21║短，非短而短。定八十之疑，自茲而去也。深心
T39n1786_p0112a22║者，悟於報法高深之體也。此之本體，妙絕於
T39n1786_p0112a23║量及以無量。二、「踊躍」下，約入位釋歡喜。真信
T39n1786_p0112a24║解發，入歡喜位，別在初地、圓在初住，並破無
T39n1786_p0112a25║明名疑惑去。此皆內凡而釋似。位十地頂
T39n1786_p0112a26║者，若不立等覺，即第十地破上品無明之惑，
T39n1786_p0112a27║升於後心，此位名為眾伏之頂金剛喻定。
T39n1786_p0112a28║既為最後無明所動，故生歡喜及踊躍也。三、
T39n1786_p0112a29║「從說」下，當機得道。上根初悟者，即用新經三
T39n1786_p0112b01║周意也。陳如求舍利為中根，三身分別為下
T39n1786_p0112b02║根。阿耨多羅三藐三菩提，翻無上正等覺，即
T39n1786_p0112b03║一切眾生本來覺性，非登極果方名無上及
T39n1786_p0112b04║此正等。此覺心發通於五，即今是分真。四、「從
T39n1786_p0112b05║時」下，四佛還本，二：初、因緣釋。此信相等一
T39n1786_p0112b06║類機緣覺性合興，乃感四佛不現而現，現
T39n1786_p0112b07║為發心。心既已發，故不還而還也。二、觀行釋。
T39n1786_p0112b08║諦境者，三諦一境，本覺也。覺慧者，三智一
T39n1786_p0112b09║心，始覺也。全本起始名之為發，始合於本名
T39n1786_p0112b10║曰相應。善相應者，必雙忘也。不忘乃是通中
T39n1786_p0112b11║起塞，為表俱寂故不現也。二、釋〈懺悔品〉，二：
T39n1786_p0112b12║初、釋題，二：初、明懺悔義，二：初、正明大義，四：
T39n1786_p0112b13║初、釋懺悔名，三：初、對他經。《方等陀羅尼經》明
T39n1786_p0112b14║四眾懺法，《普賢觀法經》明六根懺法，《大經》闍
T39n1786_p0112b15║王懺逆，《請觀音經》銷伏三障。諸經觀門皆能
T39n1786_p0112b16║滅罪，何法非懺？然菩薩行為轉先業，作利他
T39n1786_p0112b17║緣，乃論無生等三種懺法。聲聞自度，縱明懺
T39n1786_p0112b18║悔，多在作法求免三途。故今但對大乘諸經
T39n1786_p0112b19║明散明專。二、正釋名，五：初、約伏首釋。然懺
T39n1786_p0112b20║悔二字乃雙舉二音。梵語懺摩，蓽言悔過，以
T39n1786_p0112b21║由悔過是首伏等五種之義。今既華梵二音
T39n1786_p0112b22║並列，是故大師以首釋懺、以伏釋悔，乃至慚
T39n1786_p0112b23║愧對釋懺悔，欲令稟者即於二字修首伏行
T39n1786_p0112b24║及慚愧等。斯是善巧說法之相，故不可以華
T39n1786_p0112b25║梵詁訓而為責也。初、約首伏釋。首，音獸。自
T39n1786_p0112b26║陳罪也。欵，誠也。二、約黑白釋。企，望也。尚，猶尊
T39n1786_p0112b27║尚也。三約棄求釋。鄙，恥也。惡，烏路切，嫌也。
T39n1786_p0112b28║四、約露斷釋。發露過現，斷未來續。五、約慚愧
T39n1786_p0112b29║釋，二：初、總釋。直以慚愧釋於懺悔，未分五種
T39n1786_p0112c01║人天之義，故名總釋。二、「慚則」下，別釋。乃分人
T39n1786_p0112c02║天及以四教事理之別也。二、初約人天釋。人
T39n1786_p0112c03║是肉眼，但見其顯。諸天則有報得天眼，故見
T39n1786_p0112c04║冥密。此人慚恥愧𧹞，名為懺悔。二、「又人」下，
T39n1786_p0112c05║約四教釋。良以此經通三乘懺，三乘乃攝四
T39n1786_p0112c06║教故也。既慚愧義該於四教，首伏等四豈不
T39n1786_p0112c07║然耶？說者據義，應細作之。又四教賢位皆要
T39n1786_p0112c08║加功，聖則任運，可類三界人天果報作意自
T39n1786_p0112c09║然。又四教賢聖有修有證，四教之理本非造
T39n1786_p0112c10║作，是故復得名為人天，四：初、三藏，二：初、賢聖。
T39n1786_p0112c11║賢則七賢，聖則四聖。逮，及也。二、「又賢」下，事
T39n1786_p0112c12║理。二、「又慚」下，通教，二：初、賢聖。此教菩薩同二
T39n1786_p0112c13║乘斷惑，故三乘皆聖。二、「又三」下，事理。三、「又三」
T39n1786_p0112c14║下，別教，二：初、賢聖。通教聖位止斷見思，別
T39n1786_p0112c15║教三賢能斷塵沙又伏無明，故云尚非。二、
T39n1786_p0112c16║「總此」下，事理。此以但中為第一義。四、「又三」下，
T39n1786_p0112c17║圓教，二：初、賢聖。三十心去，皆證法身、皆垂八
T39n1786_p0112c18║相，故判為聖。十信長別苦輪海故，故得名賢。
T39n1786_p0112c19║二、「總此」下，事理。以具德中為第一義。三、「合十」
T39n1786_p0112c20║下，合十數。以慚愧中分於總別，總一、別五，并
T39n1786_p0112c21║首伏等四，故成十番釋懺悔名。二、明懺悔處，
T39n1786_p0112c22║四：初、明懺須得處。懺之所依，如器淳朴，非砧
T39n1786_p0112c23║不成。以何為砧？謂一實相、無別實相，即罪相
T39n1786_p0112c24║是。得此處者，罪無不滅、德無不顯。此自分二：
T39n1786_p0112c25║初、引經明處，二：初、引諸經，二：初、引《大經》二文。
T39n1786_p0112c26║麁言軟語等者，七方便教，三障須滅、眾行須
T39n1786_p0112c27║修，能所不泯，名曰麁言。若圓教者，一切修惡
T39n1786_p0112c28║皆即性惡，所破既寂、能破自忘，無言之言，名
T39n1786_p0112c29║為軟語。於此麁軟，當處寂然、思議道絕，故
T39n1786_p0113a01║曰皆歸第一義也。四真諦者，二死之苦、五住
T39n1786_p0113a02║之集，以即性故，無一可捨。萬行之道、三德之
T39n1786_p0113a03║滅，以即性故，無修無證。而言斷生死者，就即
T39n1786_p0113a04║論斷。無斷之斷，斷無不盡。亦口斷於性德之
T39n1786_p0113a05║苦。此四絕思，皆第一義。能如是知，名為得處。
T39n1786_p0113a06║二、引《法華》二文。履歷名行、親習名近，此二皆
T39n1786_p0113a07║須依一實處。欲忍眾辱，要住理地，此地是心，
T39n1786_p0113a08║更何所行及以分別？亦不謂我行不分別。若
T39n1786_p0113a09║不爾者，何名得處？寶處在近等者，指障即
T39n1786_p0113a10║德，近豈過此？然須觀照，故云前進。廢執權情，
T39n1786_p0113a11║名即滅化城。體權是實，名即至寶所。二、引此
T39n1786_p0113a12║經，二：初引。我即真我，離人無法。法即所攬
T39n1786_p0113a13║常住五陰，此陰為舍普覆眾生。闍王說偈解
T39n1786_p0113a14║第一義，名歸世尊。令此經云「我作歸處」，彼
T39n1786_p0113a15║感此應其義泯然。二、「歸依處者」下，釋。經云
T39n1786_p0113a16║「我作歸處」，我體如何？故以法性諦理妙境佛
T39n1786_p0113a17║師祕藏而證釋之。十方等者，若分若滿，聖皆
T39n1786_p0113a18║住中，即以此處令眾生住。初心能住，名為得
T39n1786_p0113a19║處。二、「若得」下，結示須處。實相本立，則能生於
T39n1786_p0113a20║無生妙懺清信之道。若其不體諸法即性，乃
T39n1786_p0113a21║於中道平坦之地而起八倒，名為顛墜。如
T39n1786_p0113a22║盲等者，四眼無明，盲於佛眼，入於偏教，諸見
T39n1786_p0113a23║棘林觸途成礙，皆由失處。二、「故普」下，明得處
T39n1786_p0113a24║懺妙，二：初、約妙明懺，三：初、引經示妙。端坐
T39n1786_p0113a25║者，身儀也。禪波羅蜜具出坐法，須者宜檢。念
T39n1786_p0113a26║實相者，懺罪觀也。實相無相，當云何念？必以
T39n1786_p0113a27║無念之念念無相之相，以無相相相無念念。
T39n1786_p0113a28║若於念外別有實相、實相之外別有於念，則
T39n1786_p0113a29║非此經念實相也。眾罪等者，滅罪所以也。
T39n1786_p0113b01║前念實相，蓋體修惡即是性惡，性惡照明斯
T39n1786_p0113b02║為慧日，修惡本虛如鎖霜露。我心等者，
T39n1786_p0113b03║亦出此經。心性本來即空假中，離三惑染，名
T39n1786_p0113b04║曰自空。十界罪福、二我叵得，誰為主宰？如此
T39n1786_p0113b05║體達是無生懺，故使如來立三種名。二、「無罪」
T39n1786_p0113b06║下，約義明妙。以三種名對於三諦，其義可知。
T39n1786_p0113b07║若於三諦歷別而解，乃次第觀，非今妙義。其
T39n1786_p0113b08║義妙者，空即三諦，假中亦然。名即一而三；三
T39n1786_p0113b09║諦俱空假中亦然，即三而一。行者應知，三
T39n1786_p0113b10║一相即，為彰懺處絕乎思議。若以此語增於
T39n1786_p0113b11║言想，則永不識懺悔處也。三、「諸大」下，約人顯
T39n1786_p0113b12║妙。大人所學，其法豈麁？二、「若識」下，結名妙懺。
T39n1786_p0113b13║解見思心即三德藏，罪根既寂懺法自忘。能
T39n1786_p0113b14║所泯然，何以名狀？強稱此處為妙上也。三、「大
T39n1786_p0113b15║經」下，明懺妙人尊，二：初、引經書示。當念深廣，
T39n1786_p0113b16║其猶大海。就此懺悔，名之為浴。萬行皆攝，名
T39n1786_p0113b17║用諸水。此喻懺得般若。無始惡業繫屬行人，
T39n1786_p0113b18║猶如債主。見業實相，名依投王。業隨觀轉，名
T39n1786_p0113b19║返供養。此喻懺得解脫。心性無上，猶如牆頭。
T39n1786_p0113b20║初心達性，如草依高。行位雖卑，已能超過七
T39n1786_p0113b21║方便頂。此喻懺得法身也。書云，即劉子也。
T39n1786_p0113b22║二、「行人」下，舉行人結。四、「行人」下，勸先求懺悔
T39n1786_p0113b23║處。然懺悔處，誰人不具？何法暫非？但為本迷，
T39n1786_p0113b24║滿目不見、全心不知。故下文云「於十力前不
T39n1786_p0113b25║識諸佛」。勸求覓者，須親善師、須憑妙教，勤聽
T39n1786_p0113b26║勤問、審讀審思。若其然者，必於能詮識所詮
T39n1786_p0113b27║體，翛然慮外，無以狀名，斯乃所求法性道理。
T39n1786_p0113b28║此理至妙，為懺法所依，故名為處。若依此處
T39n1786_p0113b29║而立行門，方得名為大乘懺也。三、「次明」下，明
T39n1786_p0113c01║懺悔法。此乃示於能懺之法也，三：初、開章。
T39n1786_p0113c02║此之正助，亦名慧行及行行也。大約即是緣
T39n1786_p0113c03║了二因修德之法也。二、「正法」下，示相，二：初、正
T39n1786_p0113c04║法，二：初、略示。上辦處中雖語能觀，意乃以
T39n1786_p0113c05║觀顯所依處。今說能觀，意乃以處顯能觀觀。
T39n1786_p0113c06║法不孤立故須相帶，解之不濫方可用心。二、
T39n1786_p0113c07║「法性」下，廣示，二：初、明修觀相，二：初、就內心修
T39n1786_p0113c08║觀，二：初、明觀隨於境。法性者，諸法實相也，
T39n1786_p0113c09║名如來藏，何德不具？雖具此德，而本離念。今
T39n1786_p0113c10║乃稱本絕念而觀，是故此觀亦具本性一切
T39n1786_p0113c11║功德，是故結云觀慧亦爾。二、「境智」下，明境觀
T39n1786_p0113c12║不二，二：初、融境觀，二：初、示相。境是本覺，智
T39n1786_p0113c13║是始覺，雖分本始而是一覺。境智既爾，方曰
T39n1786_p0113c14║相冥無二之法。故舉此經如如不異。如名不
T39n1786_p0113c15║異，即境不異智、智不異境。亦云一合，其體一
T39n1786_p0113c16║故方能冥合。二、「經言」下，引證。經即《仁王般若》
T39n1786_p0113c17║也，智是般若，處是實相。能觀之智與所觀處
T39n1786_p0113c18║同是般若，智外無境也。二皆實相，境外無智
T39n1786_p0113c19║也。境智相冥，其狀如是。二、「說如」下，會說默。
T39n1786_p0113c20║復由說默二相不異，顯於境智一體相冥。非
T39n1786_p0113c21║由無相境智，焉發即默之說？非由性離之說，
T39n1786_p0113c22║莫彰不二境智。故境智後，須論說默。是以
T39n1786_p0113c23║《止觀義例》云「故不思議境即是觀。是故得云
T39n1786_p0113c24║境照境、境照智，智照智、智照境。照者方照，非
T39n1786_p0113c25║說可窮；照者應說，非照可了。說者方說，非照
T39n1786_p0113c26║可窮；說者應照，非說可了。」故知彼義與此無
T39n1786_p0113c27║殊。二、「以此」下，用淨心歷法，二：初、例內心泯淨。
T39n1786_p0113c28║上論妙觀，且就內心研於妙境攝一切法，觀
T39n1786_p0113c29║境若成，可以此觀遍歷三科及以業惑，自然
T39n1786_p0114a01║皆見不思議境。故《義例》云「修觀次第，必先內
T39n1786_p0114a02║心。內心若淨，將此淨心遍歷諸法，任運冥
T39n1786_p0114a03║合。」二、「故云」下，引教示融相，二：初、約法示。毘
T39n1786_p0114a04║慮遮那，此方翻為遍一切處，乃以華音彰法
T39n1786_p0114a05║體遍。髓雖本遍，迷時不知；今以內心妙觀遍
T39n1786_p0114a06║歷，於一切處皆見遮那。此猶總歷，復更別歷
T39n1786_p0114a07║六作六受。行住二作，必兼坐臥、語默作作，
T39n1786_p0114a08║是名六作。明暗略舉，眼受於色，合例取聲乃
T39n1786_p0114a09║至意法，是名六受。故總結云六根所對。雖結
T39n1786_p0114a10║六受，身必六作，於此作受常得見佛。佛必三
T39n1786_p0114a11║身，斯由內心成妙三觀，故於作受常見如來
T39n1786_p0114a12║三德三諦，是故結云無非佛法。二、「者婆」下，引
T39n1786_p0114a13║事喻，三：初以耆婆喻任運破障；二以摩男喻
T39n1786_p0114a14║法爾生善；三以那律喻自然顯理。此三乃是
T39n1786_p0114a15║別示三觀遍歷一切，任運能契微妙三法。說
T39n1786_p0114a16║有前後，照不縱橫。二、「若如」下，明滅罪相。既於
T39n1786_p0114a17║內心復歷緣境諦觀冥契，乃達十界罪福無
T39n1786_p0114a18║主，修惡修善全體即是性惡性善，斯乃名
T39n1786_p0114a19║見罪福實相。故《法華》云「深達罪福相，遍照於
T39n1786_p0114a20║十方。」十方即是十界，十界皆實相，相相宛然
T39n1786_p0114a21║一收一切，一切皆各收於一切。此等一切無
T39n1786_p0114a22║非實相，妄想皆實，實亦自忘，此為大懺。二、「助
T39n1786_p0114a23║道」下，助法，三：初、明用助意。正助二懺修逐根
T39n1786_p0114a24║緣，自有一向修於正道直登圓住。或內外凡，
T39n1786_p0114a25║自有一向修於助道。如南嶽立有相安樂行，
T39n1786_p0114a26║不入三昧，但誦持故，亦能得見上妙色像。此
T39n1786_p0114a27║二隨根修入不同，若悟理時必兩捨也。自
T39n1786_p0114a28║有正助相兼而修，或先正後助、或先助後正、
T39n1786_p0114a29║或同時而修，今之所立意在同修耳。若於三
T39n1786_p0114b01║句都不攝者，則人身牛也。二、「所謂」下，明助道
T39n1786_p0114b02║法，二：初、喻用助意。清水喻正、灰等喻助，以垢
T39n1786_p0114b03║難去，獨水不能，灰皂助之，水方有用。二、「略言」
T39n1786_p0114b04║下，示助道法。助本助正，正觀不開蓋理惑覆，
T39n1786_p0114b05║故修助行治於事蔽。事蔽若息不實理惑，
T39n1786_p0114b06║故令正觀開入理門，具論六度、略舉三業。其
T39n1786_p0114b07║策觀者，或以五法策於正觀，亦助開門或
T39n1786_p0114b08║策事觀，謂五門禪各有對治助開正觀。三、「如
T39n1786_p0114b09║順」下，明用助功。正解如順水、正觀如順風，
T39n1786_p0114b10║可喻正道能趣妙理。篙棹可喻施禮等善，
T39n1786_p0114b11║助於風水，船豈不疾？三、「如是」下，總結。四、明懺
T39n1786_p0114b12║悔位，三：初、他釋局淺，二：初、敘他。二、「此」下，略斥。
T39n1786_p0114b13║二、「故新」下，今釋通深，二：初、正釋，二：初、明六凡
T39n1786_p0114b14║合懺，二：初、四趣，二：初、明地獄，二：初、造逆。鞠，亦
T39n1786_p0114b15║養也。撫，拍也。惟惟，憐子之貌也。內則六年教
T39n1786_p0114b16║之數與方名。注云：方名東西。殺逆，殺或作
T39n1786_p0114b17║弒，同音試，下殺於上也。《易》曰「臣弒君，子弒父
T39n1786_p0114b18║也。」「天雖」下，明天地之不能客其受生，故須入
T39n1786_p0114b19║地獄也。以五逆罪，感五無間。二、「佛為」下，二
T39n1786_p0114b20║明破戒。初篇，四重也。後聚，吉羅也。若論五篇
T39n1786_p0114b21║則初後俱篇，六聚則始終俱聚。綺文互現，
T39n1786_p0114b22║故云初篇後聚也。三師，謂和尚及羯磨、教授
T39n1786_p0114b23║二闍黎也。七僧印證戒者，此據中國十人也。
T39n1786_p0114b24║佛海者，佛法如海，犯重如屍。花園，可解。言犯
T39n1786_p0114b25║重者，須出淨眾。二、「多嗔」下，明三趣。心既多嗔
T39n1786_p0114b26║等，身口動作成於嗔業，故墮蛇虺。舉本攝末，
T39n1786_p0114b27║故云多嗔。下多欲等，悉可為例。蛇虺者，《爾
T39n1786_p0114b28║雅》云「蝮虺博三寸，首大如擘。」郭𤩶云「身廣三
T39n1786_p0114b29║寸，頭如大擘指。」此自一稱蛇名蝮虺。諂者，
T39n1786_p0114c01║《莊子》云「希其意而道其言曰諂。」餓鬼當飢等
T39n1786_p0114c02║者，舉果難當，須明懺悔。二、「人中」下，人天，二：
T39n1786_p0114c03║初、人。八苦者，生、老、病、死、怨憎會、愛別離、求不
T39n1786_p0114c04║得、五陰盛。二、天。五衰者，衣裳垢膩、頭上花萎、
T39n1786_p0114c05║身體臭穢、腋下汗出、不樂本座。四心者，受、想、
T39n1786_p0114c06║行、識也。籠樊者，樊，藩也。《詩》云「營營青蠅止于
T39n1786_p0114c07║樊」。今眾生處三界中，如在籠藩籬之內，不能
T39n1786_p0114c08║自出也。二、「苦出」下，明四教皆懺，四：初、三藏，二：
T39n1786_p0114c09║初、聲聞，二：初、七賢。初五停心，謂不淨停貪、
T39n1786_p0114c10║茲悲停嗔、因緣停癡、數息停覺觀、界方便停
T39n1786_p0114c11║著我。若貪等五煩惱，障心不得停，應須懺悔。
T39n1786_p0114c12║停下剩心字。次四念處去，用對位道品。四
T39n1786_p0114c13║顛倒者，執身淨、受樂、心常、法我，四念冶此
T39n1786_p0114c14║四例。四正勤者，二惡者，已起令滅、未起令不
T39n1786_p0114c15║起；二善者，已生令增長、未生令發生。四如
T39n1786_p0114c16║是足者，謂欲、精進、心、思惟。五根者，謂信、進、
T39n1786_p0114c17║念、定、慧。五力者，名同於根，以不動、排障而分
T39n1786_p0114c18║兩科。《法華文句》以正勤、如意、根、力四科，對煖、
T39n1786_p0114c19║頂、忍、世第一位。煖頂與此有不同者，或是文
T39n1786_p0114c20║誤、或別有意。二、「苦忍」下，四果。苦忍明發者，
T39n1786_p0114c21║見道有十六心，謂於下欲界四諦，各起法忍、
T39n1786_p0114c22║法智，上色無色二界四諦，各起類忍、類智，
T39n1786_p0114c23║此上下八諦，共十六心，斷八十八使見惑也。
T39n1786_p0114c24║今云苦忍，即欲界苦諦下苦法忍也，明發得
T39n1786_p0114c25║苦法智也。觀欲界苦諦已，即觀上界苦諦得
T39n1786_p0114c26║類忍智，餘三諦例說。「雖不」下，以無見惑橫起，
T39n1786_p0114c27║故不墮惡道。欲界七生者，欲界九品思惑共
T39n1786_p0114c28║潤七生，謂上上品潤二生、上中上下中上各
T39n1786_p0114c29║潤一生、中中中下共潤一生、下三品共潤一
T39n1786_p0115a01║生。此言初果也。「雖斷欲」下，明二果。五下分者，
T39n1786_p0115a02║身見、戒取、疑、貪、嗔。貪雖通上，不是唯上。嗔一
T39n1786_p0115a03║唯下，不通於上。餘三遍攝一切見惑，雖復通
T39n1786_p0115a04║上而能牽下。縱斷貪等至無所有處，由身見
T39n1786_p0115a05║等還來欲界，是故此五名為下分。餘三品在，
T39n1786_p0115a06║受一生，名一往來也。雖斷五下，名三果向人
T39n1786_p0115a07║也。餘一品，即第九品也。亦名一種子那含。「雖
T39n1786_p0115a08║斷色」下，正明三果人也。九品已盡，不來欲界，
T39n1786_p0115a09║而進斷上惑。「雖入」下，無學二支佛，侵習未能
T39n1786_p0115a10║全盡，故須懺悔。言亦爾者，例上羅漢懺習氣
T39n1786_p0115a11║也。菩薩未斷，且在人天。二、「若乾」下，通教。教詮
T39n1786_p0115a12║體空，異前析滅，空含中道，是大乘門，利根方
T39n1786_p0115a13║見，屬後二教。今就二乘及鈍菩薩論懺悔也。
T39n1786_p0115a14║支佛不達文字者，不能說法化他也。然支佛
T39n1786_p0115a15║有部行、麟喻之別。部行者，或能說法；今約麟
T39n1786_p0115a16║喻為言也。獨悟孤行，喻麟頭之一角，故名麟
T39n1786_p0115a17║喻。三、「十信」下，別教。十信但信者，信能造心
T39n1786_p0115a18║是佛性故。未能稱理者，以佛性心別修空故，
T39n1786_p0115a19║故使十住偏證空理，十行但出建立之事。既
T39n1786_p0115a20║其二觀互破互立，未能入中。十向不偏，但
T39n1786_p0115a21║修未證，然由漸修登地頓證。前前雖顯、後後
T39n1786_p0115a22║猶障，是故名為地地有障，至等覺尚有，未得
T39n1786_p0115a23║無學，故此凡聖皆須懺悔。四、「又十」下，圓教。
T39n1786_p0115a24║此機初解中具二邊、空假即中，故能三智一
T39n1786_p0115a25║心修證。不言名字及五品者，以高況下也。
T39n1786_p0115a26║十信尚懺，況爾前耶？但是等者，《法華》中說三
T39n1786_p0115a27║陀羅尼，雖通初後，似位得之其相最顯。一、
T39n1786_p0115a28║旋旋羅尼，旋假入空，此齊七信；二、百千萬
T39n1786_p0115a29║億旋陀羅尼，旋空出假，此當八信已上；三、法
T39n1786_p0115b01║音方便陀羅尼，以二觀為方便，轉入中道法
T39n1786_p0115b02║音，當第十信也。匡郭等者，此三喻於法身智
T39n1786_p0115b03║斷俱未究盡，俱須懺也。二、「齊此」下，斥局。下從
T39n1786_p0115b04║造無間業者上至圓教等覺，故云位長。位位
T39n1786_p0115b05║橫論，各有三障煩惱頭數、結業流類苦報等
T39n1786_p0115b06║差，故云義廣。古人何為但在凡夫？三、「是故」下，
T39n1786_p0115b07║引經證結。大師本以三昧總持說懺悔位該
T39n1786_p0115b08║亘凡聖，自然與彼《校計經》合，寔匪尋經作
T39n1786_p0115b09║此安布，行者知之。三、「若人」下，舉利勤修，四：
T39n1786_p0115b10║初、明聞者宿殖。二、「語其」下，明聞者得報。果
T39n1786_p0115b11║報者，此懺詣理，功至極果，乃與諸佛互相恭
T39n1786_p0115b12║敬。三、「直聞」下，以聞況修。解既稱理，修之成行，
T39n1786_p0115b13║則分滿之果證之匪遙。四、「已聞」下，結示歸敬。
T39n1786_p0115b14║佛恩若此，欲報之者唯當而說而修行之。歸
T39n1786_p0115b15║命禮佛，五悔中一，其四悔法安得不修？二、
T39n1786_p0115b16║正釋品題，二：初、釋二字義，二：初、依字訓釋，二：
T39n1786_p0115b17║初、釋懺，二：初、明求鑑。恧，奴六切，慚也。二、「身
T39n1786_p0115b18║被」下，明被鑑。二、釋悔，二：初、明能廢；二、明所廢。
T39n1786_p0115b19║意云十廢者，意如君主、身口如臣，君既克己，
T39n1786_p0115b20║臣息暴虐，故意總十。二、「又法」下，約法門釋種
T39n1786_p0115b21║種。二、「懺悔」下，明三種懺，三：初、明三種相貌，二：
T39n1786_p0115b22║初、列名示。列三種名，示事通大小。二、「小乘」下，
T39n1786_p0115b23║約相釋，二：初、明小三初作法。毘尼，此云律。二
T39n1786_p0115b24║十僧者，此約懺僧殘罪也。然對治有四法：一、
T39n1786_p0115b25║治覆藏情過，謂行波利婆沙。此云覆藏，或云
T39n1786_p0115b26║別住，謂別住一房，不得與僧同處。設入眾中，
T39n1786_p0115b27║不得談論亦不得答。行此法者須滿一百日，
T39n1786_p0115b28║不憶元覆藏日數故，乃以百日為限。二、治
T39n1786_p0115b29║覆藏罪，謂犯已覆藏得吉罪，不覆藏得殘罪。
T39n1786_p0115c01║若覆藏者，先懺吉罪，後與別住。三、治僧殘情
T39n1786_p0115c02║過罪，謂六夜行摩那埵，此云意喜。前雖自意
T39n1786_p0115c03║歡喜，亦使眾僧歡喜。由前喜故，與其少日，即
T39n1786_p0115c04║六夜也，故名意喜。僧眾歡云：「此人改悔成清
T39n1786_p0115c05║淨。」故云眾僧喜也。四、治僧殘，謂二十僧中以
T39n1786_p0115c06║白四羯磨出罪。然覆藏，不經明相直行摩那
T39n1786_p0115c07║埵，然後入眾出罪。或半月作法者，謂行別
T39n1786_p0115c08║住時，每至半月說戒，須白眾僧云我犯僧殘。
T39n1786_p0115c09║對首作法者，懺重吉也。責心，懺輕吉也。《摩夷
T39n1786_p0115c10║論》云「故作者，對首一說。誤作者，責心而悔。」
T39n1786_p0115c11║小乘犯夷亦有懺法，而疏文不引者，以懺已
T39n1786_p0115c12║既為學悔沙彌，仍障聖果，故非此中復本清
T39n1786_p0115c13║淨義也。故荊谿云：「小學悔已障果，仍成重罪
T39n1786_p0115c14║未忘。」二、「阿含」下，取相。上明作法，但令三業順
T39n1786_p0115c15║於佛制，法成罪滅。尚是散心，罪滅猶淺。今論
T39n1786_p0115c16║取相屬於定心，想成相起，滅罪則深。故蛇口
T39n1786_p0115c17║想成，豈唯婬罪得除？亦乃欲心不起。三、「亦
T39n1786_p0115c18║有」下，無生。言觀空者，析法明空也。觀造罪
T39n1786_p0115c19║心本無主宰，念念無常，無誰能作、無是業報，
T39n1786_p0115c20║我見若亡，諸使永寂。此觀若成，四趣則除，三
T39n1786_p0115c21║界須出。小乘三懺，其相略然。二、明大，三：初、
T39n1786_p0115c22║作法；二、取相；三、無生。行者應知三種懺法，無
T39n1786_p0115c23║生是主、二為助緣。故前疏云「灰汁皂莢助於
T39n1786_p0115c24║清水，若闕妙觀不名大乘，便同外道無益苦
T39n1786_p0115c25║行。須近善師學懺悔處及懺悔法，方可行於
T39n1786_p0115c26║道場事儀，故於諸事皆用妙觀照而導之，
T39n1786_p0115c27║使作法等皆順實理悉為佛因。」有謂道場所
T39n1786_p0115c28║修行法而而事治，須於十乘先修六法後方
T39n1786_p0115c29║助開，而不思前六在道場中用。如今明懺，
T39n1786_p0116a01║具談三種，豈捨事行？又有一卷《法華三昧》別
T39n1786_p0116a02║行於世，大師制立，正為初心懺障道罪，方可
T39n1786_p0116a03║造修諸禪三昧。又諸苦行精進之門各隨宜
T39n1786_p0116a04║樂，初心可修，但須皆用圓無生觀為主為導，
T39n1786_p0116a05║使一一行即修是性、無修無得，則成圓行也。
T39n1786_p0116a06║豈諸事行妙觀、妙境妙修，發大心、安心等法
T39n1786_p0116a07║皆妙修耶？若其然者，隨自意中歷彼三性
T39n1786_p0116a08║全無十乘，何名三昧？若自未諳，當依善友開
T39n1786_p0116a09║導策修，乃成深益。又須了知，大乘三懺
T39n1786_p0116a10║後一雖可獨修，不進則須假前二，前二不可
T39n1786_p0116a11║暫離無生。得此意已，方可說行三種懺法。初、
T39n1786_p0116a12║作法。八百等者，《虛空藏經》云「知法者復教八
T39n1786_p0116a13║百日塗廁，日日告言：『汝作不淨事，一心塗治
T39n1786_p0116a14║一切廁，勿令人知。塗已洗浴，禮三十五佛，稱
T39n1786_p0116a15║虛空藏名。向十二部經五體投地，自說罪咎』」
T39n1786_p0116a16║等。九十日等者，《般舟經》云「有四事疾得是三
T39n1786_p0116a17║昧：一者、不得有世間思想如指相彈頃三月。
T39n1786_p0116a18║二者、不得臥出三月如指相彈頃。三者、經行
T39n1786_p0116a19║不得休息不得坐三月，除其飯食左右。四者、
T39n1786_p0116a20║為人說經不得望人衣服飲食，是為四。」般舟，
T39n1786_p0116a21║此云佛立。三昧成時，見十方佛在虛空中立，
T39n1786_p0116a22║故名佛立也。「灰湯」下，明上諸行法各淨三業
T39n1786_p0116a23║也。「旋誦」下，諸法各有製度，旋誦之度方等最
T39n1786_p0116a24║切。旋一百二十匝，誦袒持呪一百二十遍，
T39n1786_p0116a25║一旋一呪不徐不疾。旋訖却坐，思惟中道正
T39n1786_p0116a26║空。導此軌儀，故名作法。二、取相。十二夢王者，
T39n1786_p0116a27║《方等陀羅尼經》云「先求好夢凡十二種，隨
T39n1786_p0116a28║得一相則許懺悔。」《梵網經》云「若犯十戒者，
T39n1786_p0116a29║應教懺悔，要見好相。好相者，佛來摩頂、見光
T39n1786_p0116b01║見華等，便得罪滅。」「唱聲」下，彼經明行者夢中
T39n1786_p0116b02║若坐禪中現此菩薩，以摩尼珠印印行者臂、
T39n1786_p0116b03║作罪滅字、或聞罪滅聲，得此相起，知罪必滅。
T39n1786_p0116b04║「雖不」下，以在道場，非不作法，俱從勝立，名為
T39n1786_p0116b05║取相。言事用者，作法也。三、無生。以無念
T39n1786_p0116b06║念念罪實相，念與實相能所名別、其體不二。
T39n1786_p0116b07║如是念之，罪相既忘，實相亦泯。此慧如日，銷
T39n1786_p0116b08║罪霜露。無緣緣畢竟空無中邊相，此理無過，
T39n1786_p0116b09║故名最上。「雖不」下，此三種懺同時而修，無
T39n1786_p0116b10║生是正、二為助緣，故云兼兩。斯乃正助一合
T39n1786_p0116b11║而行，如膏益明，證理彌速也。二、「作法」下，明三
T39n1786_p0116b12║種功能，二：初、正示功能，二：初、明滅惡，二：初四
T39n1786_p0116b13║番，通小釋。言通小者，以此四番釋三種懺，意
T39n1786_p0116b14║雖在大而且未彰異小之相，故使滅惡於大
T39n1786_p0116b15║小說皆無妨故，故云通小。四中，初、約遮性釋，
T39n1786_p0116b16║三：初、作法。無作罪者，昔受佛戒，由作法故發
T39n1786_p0116b17║無作體，若毀犯者得違逆罪。今由作法，翻破
T39n1786_p0116b18║此罪。言性罪者，即十惡也。不論受與不受，犯
T39n1786_p0116b19║之性自是罪。「如犯」下，論云「斬大草、殺畜，二罪
T39n1786_p0116b20║同懺，二種違制之罪俱除，而殺畜償命猶存。」
T39n1786_p0116b21║二、取相。由以定心想成勝相，熏修力強能轉
T39n1786_p0116b22║惡業，是故能滅性遮二罪。「如代」下，枝葉喻
T39n1786_p0116b23║性遮罪，根本喻無明也。心惑既存，罪可重作，
T39n1786_p0116b24║如枝葉續生也。既對遮性辨於無明，故此無
T39n1786_p0116b25║明通界內外，此即通小之相也。三、無生。二、「又」
T39n1786_p0116b26║下，約三學釋。作法防非，故滅戒罪；取相專意，
T39n1786_p0116b27║故滅定罪；無生觀照，故滅慧罪。事非是戒家
T39n1786_p0116b28║罪，散亂是定家罪，惑暗是慧家罪。三、「又作」下，
T39n1786_p0116b29║除三報釋。雖俱報障，而有苦樂。三惡唯苦，違
T39n1786_p0116c01║法而得，故作法能除。人道之報，半苦半樂，散
T39n1786_p0116c02║善所招，故取相能滅。三界天報，望人皆定，無
T39n1786_p0116c03║苦惟樂，三漏所感，故無生能滅。四、「又」下，除
T39n1786_p0116c04║三業釋。例報可知，能感所感而分兩釋也。二、
T39n1786_p0116c05║「又作」下二番，惟大釋。前之四釋通大小乘，無
T39n1786_p0116c06║生滅惑未簡通別，作法或取毘尼之制。今之
T39n1786_p0116c07║二釋，無生的破障中無明，通惑不生，為今取
T39n1786_p0116c08║相。驗知此去惟就大釋，二：初、別煩惱釋。怖畏
T39n1786_p0116c09║屬思，憂愁屬見。今作法成，位在五品，能伏此
T39n1786_p0116c10║惑。指伏為破，故云亦是。取相懺成，在七信位，
T39n1786_p0116c11║故滅四住。既見真諦，望中名相，故名取相。無
T39n1786_p0116c12║生觀成，位登初住，所除的在根本無明，故知
T39n1786_p0116c13║此釋別就大乘明三種懺。二、「又三」下，通三障
T39n1786_p0116c14║釋。共除報者，此乃現報。父母生身得六根淨，
T39n1786_p0116c15║轉報實在、正助合行。若但理觀，雖入真似，亦
T39n1786_p0116c16║有不得六根淨者，故云三懺共除報障。取相
T39n1786_p0116c17║除業者，約出假說。能挾宿世無量業種作度
T39n1786_p0116c18║生緣，業不能障，於業自在，名除業障。以其未
T39n1786_p0116c19║是真出假位，故見俗諦猶名取相。無生除惑，
T39n1786_p0116c20║其義可知。二、「又作」下，明生善。仍約喻顯。五石
T39n1786_p0116c21║者，謂白瑛、紫瑛、石膏、鍾乳、石脂。五芝者，謂五
T39n1786_p0116c22║色令芝也。薑桂且喻小乘作法，故未生善。
T39n1786_p0116c23║若大作法，生善非少。五石、五芝，通喻小大生
T39n1786_p0116c24║事理善。二、「如是」下，勸人修學。言須知者，謂須
T39n1786_p0116c25║知小大皆能滅惡生善，須知此三修方有益，
T39n1786_p0116c26║說而不行，為罪所得也。三、「今文」下，明經具三
T39n1786_p0116c27║懺，二：初、示，經有三文；二、結，懺為經用。◎
T39n1786_p0116c28║金光明經文句記卷第三（上）
T39n1786_p0117a01║
T39n1786_p0117a02║金光明經文句記卷第三（下）
T39n1786_p0117a03║
T39n1786_p0117a04║宋四明沙門知禮述
T39n1786_p0117a05║◎二、「從此」下，釋文，二：初、對判分文，二：初、對判。
T39n1786_p0117a06║明經力用，通指三品也。「今品」下，乃以此品對
T39n1786_p0117a07║〈讚歎品〉論於傍正耳。二、「此品」下，分文。二、「夢者」
T39n1786_p0117a08║下，依文釋義，二：初、明夢中見聞，二：初、夢見金
T39n1786_p0117a09║鼓，三：初、正見金鼓，二：初、釋夢。疏中前釋信
T39n1786_p0117a10║相菩薩在其似位，或是隣極之似、或是隣
T39n1786_p0117a11║極之似。於此位中夢見金鼓，豈是博地昏
T39n1786_p0117a12║惑之夢？故以二義釋於夢字。初、謂三昧名為
T39n1786_p0117a13║如夢。由達性具，修德無功、因辦果事，如夢勤
T39n1786_p0117a14║加，是故名為如夢三昧。次、「又入」下，乃以凡人
T39n1786_p0117a15║有夢有覺，喻法性觀有入有出，此以說默而
T39n1786_p0117a16║為出入。二釋皆示夢是觀智，初釋稍親。問：
T39n1786_p0117a17║夢是顛倒迷真之法，觀是覺智悟理之法。經
T39n1786_p0117a18║文云夢，疏中那以觀智釋之？迷解天殊，如何
T39n1786_p0117a19║融會耶？答：佛地迷盡、凡夫未解，皆不論觀；於
T39n1786_p0117a20║迷能解，得言觀智。故《起信論》云「依業識故，故
T39n1786_p0117a21║說見佛。若離業識，則無所見。」今明似解，照法
T39n1786_p0117a22║性故，名為入觀。依業識故，名之為夢。智解
T39n1786_p0117a23║未極，安得非夢？照法性夢，豈非觀智？不得此
T39n1786_p0117a24║意，此文莫銷。二、「法性即」下，釋鼓，二：初、正釋，二：
T39n1786_p0117a25║初、直表三德。能觀之智既以夢示，夢必見相，
T39n1786_p0117a26║故以金鼓表於所觀，即法性也。蓋由鼓體具
T39n1786_p0117a27║圓、空、鳴、可表三德。其狀姝大、復彰三德無量
T39n1786_p0117a28║甚深。二、「姝大」下，三皆深廣。以此三德一一皆
T39n1786_p0117a29║是法性全體，趣舉一德皆能具二，得名三身三
T39n1786_p0117b01║智三脫。若不爾者，那得三種皆無量甚深耶？
T39n1786_p0117b02║二、「此」下，結示。即鼓之三德，對光秖是所照法
T39n1786_p0117b03║身，即此法身攝報攝應為上三德，故云觀一
T39n1786_p0117b04║而見三佛也。二、「從其」下，見鼓光。全所照理起
T39n1786_p0117b05║能照智，故法性德皆成智德。鼓圓空鳴，光豈
T39n1786_p0117b06║不爾？鼓三姝大，光亦合然。須知法性，體是本
T39n1786_p0117b07║覺、智是始覺，秖是一覺；由不覺故，分本始殊。
T39n1786_p0117b08║既成大果，已離不覺，故始冥本，稱法報合。
T39n1786_p0117b09║豈始覺得異於本耶？所引新本同體同意同
T39n1786_p0117b10║事者，既法報合，故與諸佛無二無別。「此即」
T39n1786_p0117b11║下，此見鼓光，正表報智。此智冥法，法具三故，
T39n1786_p0117b12║故報亦三。亦是此報，上能冥法、下能垂應，故
T39n1786_p0117b13║云具三。三、「復於」下，見光中佛，二：初、約文
T39n1786_p0117b14║表義。言光從等者，對上二身，此總表應，故
T39n1786_p0117b15║云同事。應不孤立，必具三身。「瑠璃」下，法。「佛
T39n1786_p0117b16║坐」下，報。「大眾」下，應。二、「此即」下，結義歸圓，二：
T39n1786_p0117b17║初、別結此三。以全法報為應身故，是故經
T39n1786_p0117b18║文具表三佛。二、「覩此」下，通結上義。言三佛
T39n1786_p0117b19║者，即鼓表法佛、光表報佛、明表應佛。既
T39n1786_p0117b20║其三佛皆具三義，乃顯法法具三，略則十
T39n1786_p0117b21║種三法、廣則一切皆三。此諸三法，順譬釋，則
T39n1786_p0117b22║世金光明所譬三法也。若就附文，當體釋，皆
T39n1786_p0117b23║是法金光明。以一一具三，可貴可重義、寂
T39n1786_p0117b24║而常照義、能多利益義故。其義既爾，是故此
T39n1786_p0117b25║經名「金光明」也。此所表義，乃由大師得旋總
T39n1786_p0117b26║持，一中解無量、無量中解一，故釋題消文圓
T39n1786_p0117b27║融若此。見聞之者，當去情著而思修之。二、「從
T39n1786_p0117b28║見有」下，夢見擊鼓，二：初、分文。二、「見有」下，釋義，
T39n1786_p0117b29║三：初、見擊鼓。二、出大音聲。三、「其聲」下，聲所詮
T39n1786_p0117c01║辨，二：初、「鼓是」下，明似智會法起用。上鼓表
T39n1786_p0117c02║三光三佛，三秖是一三。今對信相機智所觀，
T39n1786_p0117c03║合三為一，但名法身。婆羅門表真似淨行，既
T39n1786_p0117c04║是隣真，故經稱似。圓似能伏同體惑染，故名
T39n1786_p0117c05║淨智。以此淨智會本常理，乃以甘露相似
T39n1786_p0117c06║相應。能以妙音遍三千界、滅苦生樂，故使經
T39n1786_p0117c07║文復以擊鼓表似位三身。若不爾者，則信相
T39n1786_p0117c08║本性與佛天殊，佛之應用非信相感也。行者
T39n1786_p0117c09║應了釋迦、信相同興此夢，故有懺法利益眾
T39n1786_p0117c10║生耳。二、「鼓是」下，明枹鼓合成三身。二、「從時」下，
T39n1786_p0117c11║覺已說見聞，二：初、分文。二、「時信相」下，隨釋，四：
T39n1786_p0117c12║初、往佛所，二：初、釋夢且，二：初、約教釋。疏存
T39n1786_p0117c13║二釋：初、約入觀出觀，此乃就法橫釋；次約伏
T39n1786_p0117c14║惑斷惑，此乃就位竪釋。入觀本期登地斷惑，
T39n1786_p0117c15║故知二釋其意相須也。言三十心者，借別顯
T39n1786_p0117c16║圓也。二、觀解。言觀行位者，既對分真，即五
T39n1786_p0117c17║品十信俱名觀行。以未證真，似受觀名。內外
T39n1786_p0117c18║凡位，無明眠法全未破故，故觀三身如夢所
T39n1786_p0117c19║見。真位分破，於理明了，故觀三身猶如已旦。
T39n1786_p0117c20║出王舍等者，變易五陰因位未離，如居王舍。
T39n1786_p0117c21║今出此舍，表至於果。既論觀法，有入分真及
T39n1786_p0117c22║極果分，故預表之。二、「往耆」下，釋出往。王城靈
T39n1786_p0117c23║鷲雖俱是地，山為佛居，故表果地；信相在城，
T39n1786_p0117c24║合表因地。今以出往，表因趣果。二、「爾時」下，與
T39n1786_p0117c25║緣俱。三、伸敬。信首為貴者，佛法大海以信得
T39n1786_p0117c26║入。信是因人，以上求故，如首為貴。慈悲為賤
T39n1786_p0117c27║者，拔苦與樂乃果人下化，故如足為賤。以貴
T39n1786_p0117c28║敬賤者，以信扣慈也。經禮畢右繞，表戀慕。
T39n1786_p0117c29║四、「從以」下，述夢，二：初、分文。皆言行者，古以
T39n1786_p0118a01║散說一十七字為行。偈頌二等，四五言則四
T39n1786_p0118a02║句為行，七言偈則二句為行。所以古師分經，悉
T39n1786_p0118a03║以行數為準。邇世變亂製度、增減字數，致損
T39n1786_p0118a04║元規。豈但使古疏分經參差，亦令目錄紙數
T39n1786_p0118a05║無準。寄語有識，當依古製。二、「以其」下，釋義，二：
T39n1786_p0118a06║初、總明夢，二：初、明見金鼓，三：初、見鼓形狀；二、
T39n1786_p0118a07║「其光」下，見鼓光明；三、「又因」下，見光中佛。此三
T39n1786_p0118a08║共是長行所表三身之意。鼓雖具三，是所證
T39n1786_p0118a09║故，合為法身。光具鼓三，全理是智，故合為報
T39n1786_p0118a10║身。諸佛境智及以攝機，亦具三身，對上名應。
T39n1786_p0118a11║此合九三，乃如夢三昧所觀之境，三昧是觀。
T39n1786_p0118a12║二、「見婆」下，明見擊鼓。上文所表合九之三雖
T39n1786_p0118a13║是佛法，既與心法及眾生法無差別故，為信
T39n1786_p0118a14║相心性之境。今於夢中見已，似智會性法身
T39n1786_p0118a15║起應機用說懺悔偈，斯乃信相同於如來起
T39n1786_p0118a16║經力用。二、「從是」下，別明夢，二：初、分文。二、釋義，
T39n1786_p0118a17║二：初、明金鼓有滅惡生善之力，二：初、別分經，
T39n1786_p0118a18║六：初、滅世間因果苦。前二行滅果。諸有者，
T39n1786_p0118a19║三有也。後一行滅因。諸惱，三惑也。二、「斷眾」下，
T39n1786_p0118a20║生出世間因果樂。前二行出世間果。斷眾怖
T39n1786_p0118a21║者，離五怖，謂惡道怖、惡名怖、死怖、不活怖、大
T39n1786_p0118a22║眾威德怖。得無所畏者，有四：一一切智無所
T39n1786_p0118a23║畏、二漏盡無所畏、三說障道無所畏、四說盡
T39n1786_p0118a24║苦道無所畏。離二死此岸，到三智彼岸。後一
T39n1786_p0118a25║行出世間因。定謂楞嚴，此定具慧，即觀不思
T39n1786_p0118a26║議境等正道行也。助道，即事度等對治行也。
T39n1786_p0118a27║三、「是鼓」下，能令眾生自他俱備。前一行半自
T39n1786_p0118a28║行備，後二行半化他備。害煩惱是破因，除苦
T39n1786_p0118a29║是破果。下二句釋上。貪瞋癡釋上煩惱。等之
T39n1786_p0118b01║一字，等取諸苦悉令寂滅，是正釋上能害消
T39n1786_p0118b02║除義也。四、「若有」下，能滅報障兼得宿命。以戒
T39n1786_p0118b03║緩故處於地獄，以乘急故聞金鼓聲，不獨出
T39n1786_p0118b04║獄兼知宿命，千萬億生善知此事，故正念諸
T39n1786_p0118b05║佛、復聞諸佛圓妙法音。五、「是金」下，能令眾生
T39n1786_p0118b06║得諸法門。先少得者，且約一種遠惡修善之
T39n1786_p0118b07║法也。後多得者，隨思隨願皆悉令成就也。六、
T39n1786_p0118b08║「若有」下，能破眾生八難流轉。即經云諸難也。
T39n1786_p0118b09║八難者，三塗為三；人中有四：一盲聾瘖瘂、二
T39n1786_p0118b10║世智辯聰、三佛前佛後、四北州；天上一，謂無
T39n1786_p0118b11║想或長壽天。二、「釋此」下，總示義。經示六文，該
T39n1786_p0118b12║益雖遍，語猶總略，備解或難，是故大師令講
T39n1786_p0118b13║解者就此六文一一委明。從苦得樂、漏得無漏、
T39n1786_p0118b14║捨小入大、自權至實、從因至果，節節皆論破
T39n1786_p0118b15║惡生善。具辯應如二十五有，皆得果報因花。
T39n1786_p0118b16║小草中草上草、小樹大樹，一實事、方便實報十
T39n1786_p0118b17║番利益，方盡金鼓所出妙音被物之相。具如
T39n1786_p0118b18║《妙玄》及《請觀音疏》也。二、「從一」下，明教詔懺悔之
T39n1786_p0118b19║法，二：初、分文，二：初、正分經文；二、敘意生起。
T39n1786_p0118b20║邪倒障理者，於苦果身起八顛倒、障四德，此
T39n1786_p0118b21║言報障也。下二可知。「聖人」下，據上釋迦自作
T39n1786_p0118b22║敘云「我今當說懺悔等法」。今云聖人，即本師
T39n1786_p0118b23║也，令達三障即三德也。示其懺悔，總示也。
T39n1786_p0118b24║下三句，別示也，示道理，報障即法身也。示因
T39n1786_p0118b25║果，煩惱即般若。三觀為因，三智為果也。示善
T39n1786_p0118b26║行，結業即解脫也。須願指歸者，以願導之，令
T39n1786_p0118b27║至究竟也。二、「自懺」下，釋義，五：初、教自說罪過
T39n1786_p0118b28║懺悔，二：初、分文。二、「夫法」下，釋義，三：初、明法身
T39n1786_p0118b29║是依憑。對修合故，但名法身。而性常離，故具
T39n1786_p0118c01║三德。此三尊重，復名三寶。法名不覺，佛名為
T39n1786_p0118c02║覺。此寂照性本具諸法，故遍一切修德之處，
T39n1786_p0118c03║以此和義名之為僧。凡小雖迷，而全體即是，
T39n1786_p0118c04║是故圓教初中後心一切菩薩，無不以此為歸
T39n1786_p0118c05║為本。此本若立，則三智三行三身三脫一切道
T39n1786_p0118c06║法任運而生。經言「我為」等者，眾生性德全是
T39n1786_p0118c07║果佛真如我也。二、「內本」下，請佛覆護。經「兩足
T39n1786_p0118c08║之尊」者，《大經》明十號中兩釋：一、約人天善趣
T39n1786_p0118c09║兩足為貴，於佛天人中尊；二、約福慧俱備，名
T39n1786_p0118c10║為兩足。斯須，猶頃刻也。扶疏，盛也。豐欝，茂也。
T39n1786_p0118c11║《說文》云「扶疏，枝葉四布也。」二、正明懺悔，二：
T39n1786_p0118c12║初、分文。二、釋義，二：初、總明懺悔。二、「別懺」下，
T39n1786_p0118c13║別明懺悔，二：初、分文。二、釋義，三：初、懺煩惱障，
T39n1786_p0118c14║二：初、釋文，三：初、釋不識諸佛。十力者，一是
T39n1786_p0118c15║處非處力、二業力、三定力、四根力、五欲力、
T39n1786_p0118c16║六性力、七至處道力、八宿命力、九天眼力、十
T39n1786_p0118c17║漏盡力。此十通名力者，即諸佛所得如實智
T39n1786_p0118c18║用，通達一切了了分明，無能壞無能勝，故名
T39n1786_p0118c19║力也。大菩薩亦分得比力，但比佛小劣故，沒
T39n1786_p0118c20║不受名故，直名佛為十力也。此之十力，法佛
T39n1786_p0118c21║本具，報佛證之，應佛用之。眾生色心依正因
T39n1786_p0118c22║果，舉體即是三佛十力，但以迷故全智為惑，名
T39n1786_p0118c23║煩惱障，而獨頭無明為煩惱種，蓋由觸處不
T39n1786_p0118c24║了法身故，喻牛羊鳥雀之眼，不識天子及以
T39n1786_p0118c25║檠像。以不了故，三細六麁熾然而起。言檠
T39n1786_p0118c26║像者，累土木為佛像也，人知畏敬，鳥雀不然。
T39n1786_p0118c27║或引《周禮》正弓之檠者，非此中意。二、釋及
T39n1786_p0118c28║父母恩。《淨名》云「善權方便父，智度菩薩母，一
T39n1786_p0118c29║切諸導師，無不由之生。」以其不了獨頭、相應
T39n1786_p0119a01║全是二智，是故法身隱滅不生。三、釋不解善
T39n1786_p0119a02║法。助道眾善能辦應身，既其不解，是故不修。
T39n1786_p0119a03║二、「三佛」下，結示。舉不識解，顯今識解是妙懺
T39n1786_p0119a04║也。二、「自恃」下，懺報障，三：初、約事釋。以姓傲
T39n1786_p0119a05║他者，以貴傲賤也。西土剎利、婆羅門姓貴，毘
T39n1786_p0119a06║舍、首陀姓賤。餘二可解。此二善報，若縱恣者
T39n1786_p0119a07║為修道障，若不縱者堪能助道。二、今更約法
T39n1786_p0119a08║釋，二：初、約三學。乃以事三表於三學。由慧得
T39n1786_p0119a09║道故如姓貴，定能資慧故如財寶，戒能制
T39n1786_p0119a10║犯故如盛年。「染此」下，示為障相。《大論》云「自法
T39n1786_p0119a11║愛染故，毀訾他人法。雖持禁戒人，不脫地獄
T39n1786_p0119a12║苦。」非求法者，法過涅槃尚了如幻，豈染自法
T39n1786_p0119a13║以慢他人？不見己他，方名求法也。二、「法華」下，
T39n1786_p0119a14║約三教。三中且取盛年一種該於三教。窮子
T39n1786_p0119a15║除糞至知庫藏，歷漸三昧。二邊心強皆名
T39n1786_p0119a16║少壯，佛居道後究竟無為方名衰邁。「凡人」下，
T39n1786_p0119a17║欲明法壯，更舉事壯。藏教二乘、通教三乘析
T39n1786_p0119a18║體雖殊，皆以空強者陵有弱。別雖三觀共緣
T39n1786_p0119a19║無量，故恃法眼陵於慧眼。此等皆名盛年放
T39n1786_p0119a20║逸。種姓財寶，歷教亦然。三、「著此」下，結須懺。
T39n1786_p0119a21║三學三教名報障者，此心成就由宿熏感，望
T39n1786_p0119a22║後在因、望前為果，故得名為於報起障，障故
T39n1786_p0119a23║須懺。三、「從心」下，懺業障，三：初、節經示義。二、「初
T39n1786_p0119a24║一」下，隨文略釋。十二段如疏列。亦是教他
T39n1786_p0119a25║者，指口作惡業也，即自造四過，復教他人行
T39n1786_p0119a26║一切惡。既隨癡心，豈能反照？經「心生忿恚」
T39n1786_p0119a27║者，求五欲則忿他不與，有五欲則忿他見侵。
T39n1786_p0119a28║忿，怒也。經云「親近非聖」，謂外道也。外道
T39n1786_p0119a29║自以為聖，故佛弟子指為非聖。慳，悋財也。
T39n1786_p0119b01║疾，妬賢也。私詐曰姦，曲媚曰諂，由貧窮故而
T39n1786_p0119b02║行詐媚。言無佛世敬田者，以辟支佛出無佛
T39n1786_p0119b03║世故。菩薩歷劫形服不拘，故無佛世隨機化
T39n1786_p0119b04║物。恩田者，田有三種：三寶曰敬田、父母曰
T39n1786_p0119b05║恩田、貧窮曰悲田。通名田者，皆堪種福故。
T39n1786_p0119b06║經「憍慢」者，《俱舍》云「慢對他心舉，憍由染自
T39n1786_p0119b07║法。」三、「造業」下，示解釋法。約今稟教，且人為始。
T39n1786_p0119b08║若所懺多屬四趣通惑所造，名有漏業；別惑
T39n1786_p0119b09║所造，名無漏業。大悲不思議等種種之業，故
T39n1786_p0119b10║等覺來皆須懺也◎二、「從我」下，明供養諸佛，
T39n1786_p0119b11║二：初、立意分文。二、依文釋義，二：初、明財供養。
T39n1786_p0119b12║經「我今」等者，此乃即法以明財供。何者？以
T39n1786_p0119b13║一大千界中自有千百億佛，況無量無邊大
T39n1786_p0119b14║千諸佛，財若有限何能遍供？良由了達所奉
T39n1786_p0119b15║之供體是法界，出世無盡一一周遍，故一切
T39n1786_p0119b16║剎、一切佛前皆有六塵妙供養事，不獨廣遍
T39n1786_p0119b17║亦乃常存，盡未來時施作佛事。為彰次段修
T39n1786_p0119b18║行法門，故此別名財供養矣。須知二供其體
T39n1786_p0119b19║相即，為門不同故分為二。二、法供養，二：初、
T39n1786_p0119b20║分文立意。化他用慈，是無緣慈不離三智。自
T39n1786_p0119b21║行順智既是佛智，豈離三慈？為令易解，相對
T39n1786_p0119b22║說耳。法供養第一者，能令佛壽常住不斷、
T39n1786_p0119b23║妙化無窮故也。又有法則二供俱成，無法
T39n1786_p0119b24║則財供亦廢，是故法供得稱為最。二、依文釋
T39n1786_p0119b25║義，二：初、明化他法供養，二：初、化他令修行，二：
T39n1786_p0119b26║初、分文。二、釋義，四：初、「我當」下，明化始以大悲
T39n1786_p0119b27║拔苦。二、「我當安」下，勸真因十地之行。三、「已得」
T39n1786_p0119b28║下，勸真果菩提大覺。四、「為一」下，勸精進督使
T39n1786_p0119b29║成行。二、「夫眾」下，初、教義；二、觀行。一念心者，
T39n1786_p0119c01║趣舉一念也。以妙三觀調妄即真，名真明發。
T39n1786_p0119c02║或至初住、或至六根、或成五品，皆得名為成
T39n1786_p0119c03║真果也。故《止觀義例》道樹之喻，觀陰等境成
T39n1786_p0119c04║不思議，名為生芽；初品已上皆名生果。彼修
T39n1786_p0119c05║止觀生芽生果，與今觀心真明真果，法喻相
T39n1786_p0119c06║當。調一切等者，乃一心觀成，歷彼彼心無
T39n1786_p0119c07║不成觀。與彼《義例》淨心遍歷，任運泯合，其意
T39n1786_p0119c08║亦同。二、「次四」下，化他令懺悔，二：初、立意分文。
T39n1786_p0119c09║二、依文釋義，三：初、欲說懺。二、「千釋」下，正為說。
T39n1786_p0119c10║涉時既多，造罪復重。若了逆罪即金光明，
T39n1786_p0119c11║全所具理為能觀觀，由此顯出法性金等，名
T39n1786_p0119c12║拔王難。障轉成德，何罪能縛？故五無間皆解
T39n1786_p0119c13║脫相。此乃名為正為說懺。三、「我今」下，說懺已。
T39n1786_p0119c14║二、「從我」下，明自行法供養，二：初、分文立意。「前
T39n1786_p0119c15║自」下，問。「譬如」下，答。以譬帶法，兼而答之。金師，
T39n1786_p0119c16║譬金鼓釋迦化主也。初習，譬始發僧那時。皓
T39n1786_p0119c17║首，譬今果後示現，從始至今何嘗暫廢說行
T39n1786_p0119c18║說懺？互燒，譬即懺說行。互打，譬即行說懺，智
T39n1786_p0119c19║斷亦然。器成，譬一番之機，自因得果，故未得
T39n1786_p0119c20║果。須數燒打，何嫌重說？「今是」下，辨異。雖數
T39n1786_p0119c21║燒打，各有其門。二、「我當」下，依文釋義，二：初、自
T39n1786_p0119c22║修行，三：初、標章。二、「珍寶」下，修因。脚足者，疏存
T39n1786_p0119c23║二解：初、以十地為果脚足；二、以十度為十地
T39n1786_p0119c24║脚足。言十度者，六外更加方便、願、力、智也。
T39n1786_p0119c25║「於餘」下，釋出十度，為地足意。《華嚴．十地品》廣
T39n1786_p0119c26║明其相。三、「果中」下，明成果。指經初句為總，餘
T39n1786_p0119c27║三行三句為別。功德是福嚴，光明是智嚴。
T39n1786_p0119c28║不離色光而論智光，以其色心不二究竟也。
T39n1786_p0119c29║三行之中疏不釋者，今略列之，冀免檢尋法
T39n1786_p0120a01║藏。須論八萬四千皆祕密，故名為甚深功德。
T39n1786_p0120a02║乃是六度萬行所成就者，略言萬德，廣則無
T39n1786_p0120a03║量。一切種智，即中道智，中必雙照，今三圓極。
T39n1786_p0120a04║禪謂達禪，達根本等皆法界故。定謂楞嚴，本
T39n1786_p0120a05║性、健相二是大乘事理二定。於一切法皆明
T39n1786_p0120a06║靜故，泛舉百千。根謂五根、力謂五力，即信、
T39n1786_p0120a07║進、念、定、慧。此五能生一切善法，名之為根。
T39n1786_p0120a08║力排五障，乃以疑、怠、邪、亂、癡，遮此五故，名之
T39n1786_p0120a09║為力，與上五根名同用別。覺，謂七覺分，一擇
T39n1786_p0120a10║法覺分、二精進、三喜、四除、五捨、六定、七念，
T39n1786_p0120a11║此七能令定慧均平。通名覺分者，有到極果
T39n1786_p0120a12║覺知之分也。道，謂八正道，一正見、二正思惟、
T39n1786_p0120a13║三正語、四正業、五正命、六正精進、七正念、
T39n1786_p0120a14║八正定。八離偏邪，通至涅槃，故名正道。根等
T39n1786_p0120a15║道品，修雖在因，證皆果德。陀羅尼者，翻為遮
T39n1786_p0120a16║持，遮一切惡、持一切善。數或五百、八萬四千，
T39n1786_p0120a17║表破煩惱。且言其實，數一切法能遮能持。十
T39n1786_p0120a18║力，如向記中已列。此乃自行始終之相。二、「從
T39n1786_p0120a19║諸」下，自修懺，二：初、分文。二、釋義，二：初、請佛。二、
T39n1786_p0120a20║「後十」下，明懺，二：初、分文。二、「百劫」下，釋義，五：初、
T39n1786_p0120a21║懺報障，二：初、出報障相。百劫受身，身作眾惡，
T39n1786_p0120a22║惡為因緣，即生憂苦，能生所生皆是報障。良
T39n1786_p0120a23║由報得惡五陰故，故疏與經對於五陰，既知
T39n1786_p0120a24║皆陰非報是何？須了五陰造作眾惡，方名報
T39n1786_p0120a25║障；若作眾善，豈名障耶？二、「十方」下，請惡除滅。
T39n1786_p0120a26║願佛受懺，即是除滅。若不助正資導成懺，佛
T39n1786_p0120a27║雖有力，何能除障？意可見故，疏更不釋。二、懺
T39n1786_p0120a28║煩惱障，二：初、分文二。二、釋義，二：初、出相。經「業
T39n1786_p0120a29║垢」者，業名動作，煩惱心動成於垢染。亦可煩
T39n1786_p0120b01║惱從宿業生，故名業垢。二、「唯願」下，乞清淨。經
T39n1786_p0120b02║「大悲水」者，同體之悲方稱為大。此悲為水，洗
T39n1786_p0120b03║無不淨。悲雖同體，非緣不興。三懺為緣，不洗
T39n1786_p0120b04║而洗也。三、懺業障，二：初、分文。二、隨釋，三：初、竪
T39n1786_p0120b05║論三世造業，二：初、對報示。現前色心名正
T39n1786_p0120b06║受者，未成報者有繫屬能。若修善禪諸無漏
T39n1786_p0120b07║道，則來責報現諸業相、或密為障，不依大
T39n1786_p0120b08║乘三種懺法，此障不滅。二、設問釋，二：初、設未
T39n1786_p0120b09║有問。二、明遮起答，三：初、引經論證。數家是
T39n1786_p0120b10║《婆沙》，論家是《成實》。遮未來者，斷相續心。若
T39n1786_p0120b11║不遮斷（音短），未來必起。故新經〈淨除業障品〉懺
T39n1786_p0120b12║罪文中，依三世菩薩皆云「已作之罪願得除
T39n1786_p0120b13║滅，未來之惡更不敢作」，並遮未來也。二、「今更」
T39n1786_p0120b14║下，引現事例。在家，例造罪時。捨家，例修懺時。
T39n1786_p0120b15║若不遮斷，必須更改未有之事至於正有。三、
T39n1786_p0120b16║「未來」下，據義結答。索然，猶解散也。二、橫。明現
T39n1786_p0120b17║起十惡。三、「遠離」下，求懺過去業。若十惡十
T39n1786_p0120b18║善，止就三塗人天解釋，豈安十住、逮十力耶？
T39n1786_p0120b19║得前五戒持犯之意，則今義可解，十住十
T39n1786_p0120b20║力、別圓二教皆可明之。持犯之意今義易明，
T39n1786_p0120b21║故須因位至於後果節節論於十惡十善。四、
T39n1786_p0120b22║明迴向。此懺愛著因果之罪。他以此國及餘
T39n1786_p0120b23║世界是五乘人修善法處，約處明人，故云隨
T39n1786_p0120b24║喜。今明我在此土他界所修之善，今悉攝取
T39n1786_p0120b25║迴向眾生證無上道。聲喻諸善，角喻迴向。
T39n1786_p0120b26║近遠可知。方便力大者，若善迴向，成大方便，
T39n1786_p0120b27║功等太虛。然若不了善即法界，不名迴向也。
T39n1786_p0120b28║五、「釋八」下，懺善惡二難，二：初、揀示分文。次一
T39n1786_p0120b29║行半，疏釋正取善遮道義。二、「初四」下，釋。二、隨
T39n1786_p0120c01║文釋義，二：初、指惡為難，六：初、釋諸有險難。
T39n1786_p0120c02║二十五有者，四趣并四洲，六欲、大梵天，四禪
T39n1786_p0120c03║無想報，那含四空處，未絕漏業，故同名有。釋
T39n1786_p0120c04║報障義，具於前疏。二、釋生死險難。業為險
T39n1786_p0120c05║難，至非非想定。報為險難，至有頂天，欝頭藍
T39n1786_p0120c06║弗是其例也。下之業報險難可知。三、釋婬欲
T39n1786_p0120c07║難。四、釋輕躁難，二：初、正示輕躁相。謂初心在
T39n1786_p0120c08║緣名覺、細心分別名觀，亦尋伺心也。此之
T39n1786_p0120c09║陰心，故屬報法。二、「如羅」下，引聖凡例，二：初、聖。
T39n1786_p0120c10║出觀者，出定也。就無學釋，無惑業故，驗是報
T39n1786_p0120c11║法也。二、「更舉」下，凡。迴轉易轍者，如學經未成
T39n1786_p0120c12║復欲學律，學律未成復欲學論。此輕躁人，終
T39n1786_p0120c13║不成功業也。不成業障者，「障」應作「者」，字之誤
T39n1786_p0120c14║也。五、釋近惡友難。如移厩者，厩音救，馬舍
T39n1786_p0120c15║也，馬之所聚也。《付法藏傳》云「親近賢善，聽聞
T39n1786_p0120c16║正法。如昔華氏國有一白象，氣力勇健。若有
T39n1786_p0120c17║罪人，令象蹋殺。後時象厩為火所燒，移近精
T39n1786_p0120c18║舍。有一比丘誦《法句》，偈曰『為善生天，為惡入
T39n1786_p0120c19║淵。』白象聞之心便柔和。後付罪人，不害，嗅舐
T39n1786_p0120c20║而已。王召智臣共謀此事。一臣白王：『此象繫
T39n1786_p0120c21║近精舍，必聞妙法，是故爾耳。今可繫近屠坊，
T39n1786_p0120c22║彼覩殺害，惡心當盛。』王令繫象屠所，象見殺
T39n1786_p0120c23║戮，惡心猛盛，殘害彌甚。」隣於哭貨者，謂墓
T39n1786_p0120c24║學哭、隣市學貨。葵氏《貨清經》曰「貨，化也。」變
T39n1786_p0120c25║化易之也，故字有化。又財也。《史記》曰「孟軻
T39n1786_p0120c26║考母偏孤居近墓，軻乃常戲於墓。母曰：『此非
T39n1786_p0120c27║所居。』去居市傍，軻復戲為商賈。母又曰：『不
T39n1786_p0120c28║可居。』又居學館之傍，乃為揖讓，進退有禮。
T39n1786_p0120c29║母曰：『此真可以居。』軻後遂為大儒，著書七
T39n1786_p0121a01║篇。」六、釋三毒難。疏分科云「善惡八難」。善論四
T39n1786_p0121a02║難，經疏可了。今之惡難，經似列七，約何云四？
T39n1786_p0121a03║蓋就三障義有兼獨，一兼三獨乃成四難。何
T39n1786_p0121a04║者？六趣險難、三有險難及輕躁難，此雖三
T39n1786_p0121a05║難，獨在報障。婬欲、愚癡及三毒難，獨屬煩惱。
T39n1786_p0121a06║近惡友難，獨屬業障。若生死險難，疏有兩解，
T39n1786_p0121a07║體兼業報。故三障惡，義當四難。然須了知惡
T39n1786_p0121a08║是性惡，是故此惡即無生觀，如此懺之頓消
T39n1786_p0121a09║諸難。二、「遇無」下，指善為難，二：初、明善惡俱
T39n1786_p0121a10║能為難，二：初、雙明二義。二、「遇無」下，依善釋文，
T39n1786_p0121a11║四：初、釋遇無難難。二乘出宅到無畏處，無難
T39n1786_p0121a12║相顯，故舉為例。暫樂人天，自謂無難，皆當此
T39n1786_p0121a13║難。二、釋修功德難。如一等者，《大論》第八云「迦
T39n1786_p0121a14║葉佛時有兄弟二人出家求道，一人持戒誦
T39n1786_p0121a15║經坐禪、一人廣求檀越修諸福業。至釋迦佛
T39n1786_p0121a16║出世，一人生長者家；一人作大白象，力能破
T39n1786_p0121a17║賊。長者子出家學道，得六通羅漢，而以薄福
T39n1786_p0121a18║乞食難得。他日持鉢入城乞食，遍不能得。
T39n1786_p0121a19║到白象厩，見王供養象種種豐足，語此象言：
T39n1786_p0121a20║『我之與汝，俱有罪過。』象即感結，三日不食。守
T39n1786_p0121a21║象人怖，求覓道人，見而問曰：『汝作何術，令王
T39n1786_p0121a22║白象病而不食？』答：『此象是我先身時弟，共於
T39n1786_p0121a23║迦葉佛時出家學道，我但持戒誦經坐禪，不
T39n1786_p0121a24║行布施；弟但廣求檀越作諸布施，故飲食備
T39n1786_p0121a25║具種種豐足。我但行道不修布施，故今雖得
T39n1786_p0121a26║道，乞食不得。』」妙莊嚴王者，《法華疏》云「昔佛末
T39n1786_p0121a27║法有四比丘，於《法華經》極生殷重，如甘露未
T39n1786_p0121a28║霑，於是結契入山修道。居山日久，衣糧殫罄。
T39n1786_p0121a29║一人云：『君三人但以命奉道，莫慮朝中。我捨
T39n1786_p0121b01║身力，誓給所須。』三人功圓事辦。一人數涉人
T39n1786_p0121b02║間，偶逢王出，愛彼光榮。功德熏修，報生人天
T39n1786_p0121b03║常得為王。三人議云：『我免籠樊，功由於王。王
T39n1786_p0121b04║耽果報，增長有為，方沈火坑，宜早開化。』一人
T39n1786_p0121b05║云：『此王著欲而復邪見，若非愛鉤，無由可拔。
T39n1786_p0121b06║一人為端正婦、二作聰明兒，兒婦之言必當
T39n1786_p0121b07║從順。』如宜設化，果獲改邪。婦即妙音菩薩也，
T39n1786_p0121b08║二子即藥王藥上也，王即花德也。」三、釋值好
T39n1786_p0121b09║時難。如劫初閻浮，人壽八萬歲。北洲，壽定一
T39n1786_p0121b10║千歲。俱以壽長受樂，不樂修道。欝單越，此云
T39n1786_p0121b11║殊勝，勝餘三洲故。四、釋值佛亦難。《興起行經》
T39n1786_p0121b12║云「多舌童女舞杅起腹至我前曰：『沙門！何
T39n1786_p0121b13║不自說家事，乃說他事。汝今自樂，不知我苦
T39n1786_p0121b14║耶？汝先共我通，使我有娠。今當臨月，事須酥
T39n1786_p0121b15║油養於小兒。盡常給我。』天帝化作一鼠，入
T39n1786_p0121b16║其衣裏嚙，杅忽然落地。是時地裂，旃遮現身
T39n1786_p0121b17║墮阿鼻獄。」《涅槃．迦葉品》善星是佛菩薩時子，
T39n1786_p0121b18║出家之後受持解說十二部經，壞欲界結獲
T39n1786_p0121b19║得四禪。而親近惡友，退失四禪，生惡邪見，
T39n1786_p0121b20║言無佛、無法、無有涅槃。遙見佛來，生惡邪心，
T39n1786_p0121b21║入阿鼻獄。調達是佛堂弟，而自造三逆，謂出
T39n1786_p0121b22║佛身血、破轉法輪僧、殺阿羅漢。教阿闍世殺
T39n1786_p0121b23║父成就、害母加行。復以惡心，十爪甲下藏於
T39n1786_p0121b24║毒藥，欲嗚佛足刺足害佛。將往耆山，出城地
T39n1786_p0121b25║裂，生入泥犁。此等值佛而成大難。然上三句，
T39n1786_p0121b26║體是漏善，障修無漏，故名為難。此句造逆，似
T39n1786_p0121b27║不類上。以值三寶最名為善，逆故成難。亦可
T39n1786_p0121b28║例上，於善障道。二、「若讀」下，明平去二聲讀文，
T39n1786_p0121b29║二：初、明讀字通平；二、「又依」下，據經屬去。三、「從
T39n1786_p0121c01║諸」下，明稱歎，二：初、立意分文。二種供養可對
T39n1786_p0121c02║身意，既不興言是故未洩，三業不足是故未
T39n1786_p0121c03║備，今加口業顯而復具，故成次第。前雖自他
T39n1786_p0121c04║修行修懺，而能資益佛之壽命，名供養門。
T39n1786_p0121c05║今雖稱歎佛之三身，而能成就行人觀法，名
T39n1786_p0121c06║念佛門。法雖互具，從增勝故，立二法門。二、「標
T39n1786_p0121c07║諸」下，隨文釋義，三：初、標歎。報應二修，全理之
T39n1786_p0121c08║事也；法身一性，全事之理也。十方三世，佛佛
T39n1786_p0121c09║三身，如此標章，何所不攝？我依止者，既云法
T39n1786_p0121c10║性一體三佛，驗知他佛為心性佛。此依本覺
T39n1786_p0121c11║起於始覺，亦是三諦發於三智。非此依止，不
T39n1786_p0121c12║成妙懺，故圓初心，名修佛行。四眼入佛眼等，
T39n1786_p0121c13║《大論》文也。十智與如實智，總十一智。十智與
T39n1786_p0121c14║二乘共，如實獨在佛。十智者，一法智、二比
T39n1786_p0121c15║智、三他智、四世智、五苦智、六集智、七滅智、
T39n1786_p0121c16║八道智、九盡智、十無生智。如物投等者，石蜜
T39n1786_p0121c17║至甘、海水至鹹，物投水會，皆失本味。體法即
T39n1786_p0121c18║性，無不妙也。此之佛海，寧不歸敬？二、「就正」下，
T39n1786_p0121c19║正歎，二：初、分文。二、「略歎」下，隨釋，二：初、寄言歡，
T39n1786_p0121c20║二：初：略歎略況，二：初、釋略歎，二：初、金色相
T39n1786_p0121c21║貌，二：初、以他金比色。閻浮金者，此是西域
T39n1786_p0121c22║河名，近閻浮樹，其金出彼河中。此河因樹立
T39n1786_p0121c23║稱，金由河得名。二、「又佛」下，以照物顯光。二、
T39n1786_p0121c24║「然金」下，讚金色所以，二：初、明是眾相所依；二、
T39n1786_p0121c25║「金有」下，明為四德之譬。二、「猶如」下，釋略況。二、
T39n1786_p0121c26║廣歎廣況，二：初、廣歎，二：初、分文；二、「從其」下，隨
T39n1786_p0121c27║釋。言讚應色，意彰法報。色相是表，智證是裏，
T39n1786_p0121c28║雖分表裏，豈是異體？故新本中所明四德別
T39n1786_p0121c29║屬三身，謂法具常我、應身具淨、化身具樂。
T39n1786_p0122a01║分圓為別、融別為圓，故圓三身，身身四德。其
T39n1786_p0122a02║得意者，了今應四即法報四，當以此意尋乎
T39n1786_p0122a03║經疏。文四：初、歎我德。二、「從善」下，歎淨德。三、「從
T39n1786_p0122a04║功」下，歎常德。經「巍巍」者，高大貌也。玻𭹳，此
T39n1786_p0122a05║云水王也。四、「從三」下，歎樂德。潦，音老，行水也。
T39n1786_p0122a06║稽首者，《說文》云「下首也。首，頭也。」孔安國云：「稽
T39n1786_p0122a07║首，謂首至地。」二、「從如」下，廣況，二：初分丈。二、
T39n1786_p0122a08║「佛功」下，隨釋，二：初、廣況。此之四句，喻前四佛
T39n1786_p0122a09║舉，大師釋之，或喻應身有量無量、或喻法
T39n1786_p0122a10║報四諦四德。玄文序中顯金光明佛不能喻，
T39n1786_p0122a11║良以三身三一自在，是故四喻或別在一、
T39n1786_p0122a12║或總顯三。此文正同前對四德，海無增減故
T39n1786_p0122a13║常、地體是淨、山形高出如我、虛空無礙故
T39n1786_p0122a14║樂。二、合喻。二、「從一」下，絕言歎，二：初、分文。二、「一
T39n1786_p0122a15║切」下，隨釋，二：初、正絕言；二、「更牒」下，牒喻帖
T39n1786_p0122a16║合。問：疏釋寄言及以絕言，皆離思說。同耶？異
T39n1786_p0122a17║耶？答：四德祕密，本離心緣。今之稱歎，為令眾
T39n1786_p0122a18║生入祕藏故，故寄言絕言皆彰離念，寄言用
T39n1786_p0122a19║四喻於四德，喻既莫數，顯德忘緣。絕言中四
T39n1786_p0122a20║不可為喻，亦顯四德忘於緣慮。大師深達經
T39n1786_p0122a21║文妙旨，故解二文皆絕思說也。三、「從相」下，總
T39n1786_p0122a22║結。四、「從我」下，明發願，二：初、立意分文。如牛無
T39n1786_p0122a23║御者，謂牧豎也。夫立願者，若多若少，皆須不
T39n1786_p0122a24║失四弘之意。而此四弘須依四諦，願不依諦
T39n1786_p0122a25║名為狂願。今就圓論，依無作諦，雖世出世二
T39n1786_p0122a26║種因果，皆了即性，無苦可度、無集可斷、無道
T39n1786_p0122a27║可修、無滅可證，如是則能遍度盡斷圓修妙
T39n1786_p0122a28║證。比前三教願未免狂、銷今諸願。若失此
T39n1786_p0122a29║意，非圓行人。二、隨文釋義，二：初、正明發願，
T39n1786_p0122b01║二：初自發願，二：初願果滿，四：初、「我以」下，願意
T39n1786_p0122b02║輪滿。大覺圓明，故屬意業。二、「講宣」下，願口輪
T39n1786_p0122b03║滿。三、「摧伏」下，願身輪滿。陰死天子多約於身，
T39n1786_p0122b04║煩惱屬意，今從多分。四、「住壽」下，願慈悲滿。
T39n1786_p0122b05║非無緣慈，住壽不爾。二、願因圓，二：初、分文。二、
T39n1786_p0122b06║釋義，四：初、「我當」下，願有為功德滿，六度成就。
T39n1786_p0122b07║此約真因破於六蔽。從斷正論，是智德故，故
T39n1786_p0122b08║名有為。二、「斷諸」下，願無為功德滿。此約真位，
T39n1786_p0122b09║垂形九道調伏眾生，任運不與惑苦相應。是
T39n1786_p0122b10║斷德故，故名無為。故海東法師云：「始覺斷障，
T39n1786_p0122b11║是實斷斷。本覺斷障，是不斷斷。」正與今家智
T39n1786_p0122b12║覺二德其義齊也。三、「我」下，願宿命念佛滿。憶
T39n1786_p0122b13║宿命教、見過去佛，亦憶諸佛所說正法。四、「我
T39n1786_p0122b14║因」下，願值佛滿。因過去善見未來佛，遠惡修
T39n1786_p0122b15║善成智斷因。二、為他發願，二：初、分文。二、「一切」
T39n1786_p0122b16║下，釋義，二：初、願作藥王拔苦；二、願作珠王與
T39n1786_p0122b17║樂。此能拔能與是無緣慈悲，所拔所與須論
T39n1786_p0122b18║十番，所謂果報修因、聲聞支佛、四教菩薩、方
T39n1786_p0122b19║便實報。今藥樹王拔此十種行人之苦，珠
T39n1786_p0122b20║王合與十種人樂，當以此意銷與拔文。初自
T39n1786_p0122b21║分四：初、總拔眾苦。二、「若有」下，拔根缺苦。三、
T39n1786_p0122b22║「十方」下，拔病苦。四、「若犯」下，拔王難苦。次、與
T39n1786_p0122b23║樂，二：初、分文。二、「上文」下，隨釋，三：初、與世間樂
T39n1786_p0122b24║果。經「鼓吹」，《古今注》云「短簫也」。經「優鉢羅」，此云
T39n1786_p0122b25║黛色，即青蓮華也。常於三時者，晝三時也。二、
T39n1786_p0122b26║「從願」下，與出世樂因，二：初、分文。二、「人緣」下，隨
T39n1786_p0122b27║釋，二：初、令修行外緣具，二：初、值三寶；二、離八
T39n1786_p0122b28║難。二、令修行內因具，二，初、分文。二、「人因」下，
T39n1786_p0122b29║隨釋，二：初、生尊貴；二、饒財寶。五礙者，一不作
T39n1786_p0122c01║梵王、二不作帝釋、三不作輪王、四不作魔王、
T39n1786_p0122c02║五不得作佛。三、「從若」下，結成，二：初、分文。二、
T39n1786_p0122c03║釋經，二，初、結自；二、結他。二、「從若此」下，約願隨
T39n1786_p0122c04║喜，二：初、分文。二、釋經，二：初、隨喜他；二、隨喜
T39n1786_p0122c05║自。五、「從若有」下，結成，二：初、分文。二、釋經，三：初、
T39n1786_p0122c06║結成斷惡。二、「諸善」下，結成生善。三、「非於」下，結
T39n1786_p0122c07║值佛多。三、釋〈讚歎品〉，二：初、釋題，二：初、約
T39n1786_p0122c08║義通釋，二：初、示四悉意，二：初、列。二、釋，四：初、世
T39n1786_p0122c09║界。思疑佛壽者，即前經云「作是思惟心生疑
T39n1786_p0122c10║惑」也。一心信解者，開悟也，即經云「信相聞
T39n1786_p0122c11║是四佛宣說壽命，深心信解」也。斯人者，相
T39n1786_p0122c12║信也。本事者，今之所為皆由昔願，令眾歡喜，
T39n1786_p0122c13║故屬世界。二、「從」下，為人。三、「從滅」下，對治。罪之
T39n1786_p0122c14║尤者，尤，甚也。以德勝恩重，毀之罪甚。口毀曰
T39n1786_p0122c15║呰，亦訶也。四、「從所」下，第一義。言諸佛極
T39n1786_p0122c16║尊甚深無量者，圓初住去，分以法性為身體
T39n1786_p0122c17║相。妙覺，盡以深廣法性為身體相。故《起信論》
T39n1786_p0122c18║云「諸佛如來皆是法身智相之身，第一義諦
T39n1786_p0122c19║離於施作。」今稱讚此，令人入理。二、「若欲」下，釋
T39n1786_p0122c20║讚歎名，二：初、分字釋義。亦更互分別者，以
T39n1786_p0122c21║述德為讚、褒喻為歎。但使敘述褓稱義成，
T39n1786_p0122c22║對字無在。二、引論證成。彼之稱揚，可證褒喻
T39n1786_p0122c23║也。二、「此品」下，結示別顯，二：初、約三業別顯。
T39n1786_p0122c24║雖具三業，口業為正，故是別顯。二、「結此」下，約
T39n1786_p0122c25║四悉別顯。四義指向能讚人等也。「此品」下，別
T39n1786_p0122c26║顯也。於四悉中正在生善，對前〈懺品〉正滅惡
T39n1786_p0122c27║故。二、釋文，二：初、分文。二、隨釋，二：初、長行，
T39n1786_p0122c28║二：初、釋對告人、二：初、約對治釋。《瑞應》云
T39n1786_p0122c29║「佛告魔王：『我積功累德，今得作佛。』魔云：『積
T39n1786_p0123a01║功累德，誰為證？』佛時以手指地云：『是知我。』」是
T39n1786_p0123a02║者，謂指地神。干時地神涌現為證。二、「又對」
T39n1786_p0123a03║下，約為人釋。半空已上皆是男天，半空已下
T39n1786_p0123a04║皆是女天。是鬼神報稱為天者，有天然力用，
T39n1786_p0123a05║故褒之以天。召諸鬼神皆以天名，不唯此也。
T39n1786_p0123a06║實智乃是善法之本，今讚覺者生人實智，宜
T39n1786_p0123a07║告善女。又別名堅牢，宜證往事稱理，不懷
T39n1786_p0123a08║云云之意也。二、釋金龍尊。金光明法門，所依
T39n1786_p0123a09║法也。金龍尊，能契行也，若法若行皆性一修
T39n1786_p0123a10║二。故金為理、能讚為龍、能益故尊。斯以證
T39n1786_p0123a11║理起用，二修對於一性，當體名為金龍尊也。
T39n1786_p0123a12║二、偈頌二。初、分文。二、隨釋，三：初、讚三世佛，五：
T39n1786_p0123a13║初、總讚，三：初、約事理明總三世。十方心意
T39n1786_p0123a14║識境，名之為事，何有一事不從理現？經云「寂
T39n1786_p0123a15║滅是涅槃義」。既稱微妙是大滅度，則彰三德
T39n1786_p0123a16║非縱非橫，名祕密藏。密藏圓遍無別世方，世
T39n1786_p0123a17║方宛然無非三德，不以二相見諸佛土，斯之
T39n1786_p0123a18║謂歟！以此總讚，為妙何極。二、「總理」下，約三法
T39n1786_p0123a19║明總。法身者，明性一也。報應者，明修二也。
T39n1786_p0123a20║全修在性，合三為法，名總法身。全性成修，合
T39n1786_p0123a21║三為報、合三為應，是故名為總報應也。一切
T39n1786_p0123a22║三法莫不然耳。又法身總三土，以實報等皆
T39n1786_p0123a23║寂光故。報身總二土，方便、同居覩尊特故。應
T39n1786_p0123a24║身總同居淨穢兩處，凡夫二乘見生身故。分
T39n1786_p0123a25║別則三身三土勝劣不濫，融即則三身三土
T39n1786_p0123a26║局偏相收。以此讚佛，佛德無遺矣。三、「如是」下，
T39n1786_p0123a27║約四德明總。經云「諸佛清淨」，剋果明德也。
T39n1786_p0123a28║果中眾德更無不會，舉一淨德必常樂我，四
T39n1786_p0123a29║德圓妙舉一全牧，是故此四乃是三身之德；
T39n1786_p0123b01║三身融故四德遍嚴，是故三身無非四德。總
T39n1786_p0123b02║此為讚，極佛體用也。今此點示，故注云云。二、
T39n1786_p0123b03║「從色」下，別讚，二：初、分文立義，二：初、分文。大相
T39n1786_p0123b04║謂三十二相，小相謂八十種好。皆稱海者，若
T39n1786_p0123b05║大若小悉無有邊故，皆是法界全體顯現，故
T39n1786_p0123b06║一一相無非法海。據其總讚，諸佛清淨微妙
T39n1786_p0123b07║寂滅；以總顯別，一一相好皆祕密藏。大師見
T39n1786_p0123b08║彼得意處故，故釋相好皆立海名。二、「所以」下，
T39n1786_p0123b09║立義，二：初、明能讚智巧。二、「夫」下，明所讚德深，
T39n1786_p0123b10║二：初、歷教分別；二、據圓融即。此之二意，學者
T39n1786_p0123b11║應知，括經論之幽文、立教觀之深趣、彰化迹
T39n1786_p0123b12║之不濫、顯圓機之頓照。何者？以分別故從勝
T39n1786_p0123b13║別示，以融即故觸境遍收。得後後者必得前
T39n1786_p0123b14║前，得前前者不得後後。不知後故當分義成，
T39n1786_p0123b15║能知前故跨節義顯。若能了知真中感應二
T39n1786_p0123b16║識見佛，則今二意收揀無遺矣。二識者，《起信
T39n1786_p0123b17║論》云「佛用有二種：一依分別事識。凡夫二乘
T39n1786_p0123b18║心所見者，說名應身。以不知轉識現故，見從
T39n1786_p0123b19║外來，取色分齊，不能盡知故。二者依於業識。
T39n1786_p0123b20║謂諸菩薩，從初發意乃至菩薩究竟地，心所見
T39n1786_p0123b21║者名為報身，身有無量色、色有無量相、相有
T39n1786_p0123b22║無量好，所住依果亦復無量，種種莊嚴隨所
T39n1786_p0123b23║示現，即無有邊、不可窮盡、離分齊相，隨其所
T39n1786_p0123b24║應，常能住持不毀不失，皆因諸波羅蜜無漏
T39n1786_p0123b25║行熏及不思議熏之所成就。是受樂相，說名
T39n1786_p0123b26║報身（文畢）。」斯乃如來以法界用，隨順眾生事業
T39n1786_p0123b27║二識，現報應身，應身是今生身、報身是今尊
T39n1786_p0123b28║特及法性身。依事識者，但見應身，不能覩報，
T39n1786_p0123b29║以其麁淺不窮深故。依業識者，既覩報身亦
T39n1786_p0123c01║能見應，以知真如起二用故。行者應知，真如
T39n1786_p0123c02║之用現佛身相，大有三品：一如《華嚴》談相好
T39n1786_p0123c03║數，有十蓮華藏世界微塵。二如《觀無量壽佛
T39n1786_p0123c04║經》，明八萬四千相好光明。三如此經及《法華》、
T39n1786_p0123c05║《般舟》等，說三十二相八十種好。此三品相既
T39n1786_p0123c06║是真如全體之用，若多若少皆無邊際，故悉
T39n1786_p0123c07║稱海、無非尊特。然有通局，以藏塵八萬局業
T39n1786_p0123c08║識見，其三十二通事識見，名生名應。若業識
T39n1786_p0123c09║見，即無有邊、不可窮盡、離分齊相，名為尊特，
T39n1786_p0123c10║屬於報身。此如今經別所歎相在三十二，以
T39n1786_p0123c11║金龍尊就佛四德微妙寂滅而為總讚，以總
T39n1786_p0123c12║顯別，故三十二無非祕藏。故一一相離於分
T39n1786_p0123c13║齊，如空無邊、常住不毀。疏據此釋三身融即，
T39n1786_p0123c14║正讚尊特。若其不知龍尊總讚是依業識見
T39n1786_p0123c15║應即報，豈三十二圓光一尋名尊特耶？言真
T39n1786_p0123c16║中感應者，良以如來現應化身，示住徧真，
T39n1786_p0123c17║說於生滅及無生法，被藏通機。現尊特身，住
T39n1786_p0123c18║於中道，宣說無量及無作法，被別圓機。故《文
T39n1786_p0123c19║句》云「丈六身佛住真諦」。丈六尊特合身佛雙
T39n1786_p0123c20║住真中，尊特身佛雙住俗中，法身佛住中道。
T39n1786_p0123c21║疏有六處明應化尊特，皆約真中感應而辨。
T39n1786_p0123c22║如《法華》歎佛，經文顯云「三十二相八十種好」，
T39n1786_p0123c23║法身具故、嚴法身故，是尊特相。是故荊谿類
T39n1786_p0123c24║同《華嚴》，一一相好與虛空等。又云「一一相皆
T39n1786_p0123c25║法界海，一一好無非名海。」疏釋今文，大相小
T39n1786_p0123c26║相皆稱為海，此大小相全異《華嚴》九十七名，
T39n1786_p0123c27║一一皆與《法界次第》三十二相八十種好名
T39n1786_p0123c28║目無差。又〈懺悔品〉讚佛三十二相八十種好，
T39n1786_p0123c29║豈龍尊昔讚與今金鼓所讚優劣？故知秖就
T39n1786_p0124a01║中道感應稱為尊特，非是加添相好之數方
T39n1786_p0124a02║名尊特。故《華嚴》中，業報眾生等十種之身皆
T39n1786_p0124a03║盧舍那，舍那非報、報非尊特耶？失此意者，勿
T39n1786_p0124a04║議今宗也。父母生身，丈六身也。三藏及通鈍
T39n1786_p0124a05║根所感尊特，即是他受用報。通教利根及別
T39n1786_p0124a06║所感法性，是法身。圓人所感，此乃如來法界
T39n1786_p0124a07║大用。對三類機現三種身，故能嚴相亦分三
T39n1786_p0124a08║種。三身力用優劣有殊，不唯示果身相不同，
T39n1786_p0124a09║亦示行因三種差別。以今見佛，皆是曩世結
T39n1786_p0124a10║緣機也。如示迹因，論四修相、行六度等。或示
T39n1786_p0124a11║事修，或即空修、或次第修、或圓頓修。示修不
T39n1786_p0124a12║等，致令眾機結緣有異，今日感見三身不同。
T39n1786_p0124a13║二、「三身」下，別釋，二：初、釋三身相，三：初、釋生身
T39n1786_p0124a14║相。林微尼，此云解脫處。舉手攀樹者，即摩耶
T39n1786_p0124a15║夫人攀無憂樹，而太子自右脇而生也。阿
T39n1786_p0124a16║夷，亦阿私陀，此云無比，仙人名也。披，開也。太
T39n1786_p0124a17║子既生三日，遂裹以白㲲，王召仙人相之，
T39n1786_p0124a18║於是開㲲相其形也。相相炳明者，謂三十二
T39n1786_p0124a19║相皆明顯也。決定成佛者，即仙人奏王之語。
T39n1786_p0124a20║謂輪王雖有三十二相，相不明了；今觀太子
T39n1786_p0124a21║相相炳明，決定作佛，不為輪王也。悲不能聲
T39n1786_p0124a22║者，即仙人自嗟年老，不見太子成佛，故泣也。
T39n1786_p0124a23║無聲自出淚曰泣，今云悲不能聲是泣也。此
T39n1786_p0124a24║是生身也者，疏雖標云父母生身，須解其意，
T39n1786_p0124a25║豈後二身全無父母？今特云者，彰藏通佛住
T39n1786_p0124a26║偏真也。以偏真理不具五陰，故使佛身從正
T39n1786_p0124a27║習造，機緣若盡，灰滅淪空永無示現。故以父
T39n1786_p0124a28║母顯其有生，機盡歸空顯其有滅。通雖幻有，
T39n1786_p0124a29║亦須永無。依教分別，相狀如是。二、「如釋」下，釋
T39n1786_p0124b01║尊特相。巍巍，高也。堂堂，明也。言尊崇奇特
T39n1786_p0124b02║者，此別圓機所見身也。常身常光者，即凡夫
T39n1786_p0124b03║二乘所見身也。然高明身相，應知兩意：有須
T39n1786_p0124b04║現起、有不須現，皆是如來鑑機進不中道之
T39n1786_p0124b05║力。於須現者即為現之，如《梵網經》云「方坐
T39n1786_p0124b06║蓮華臺」，《華嚴》藏塵相，《維摩》所說身如須彌映
T39n1786_p0124b07║于大海，《觀無量壽》相好八萬、身量無邊。此等
T39n1786_p0124b08║皆是現起尊特相也。有不須現者，但以力加，
T39n1786_p0124b09║令於劣身見無分齊，作巍巍堂堂而解、以不
T39n1786_p0124b10║可思議而觀，此如今經讚三十二為尊特法
T39n1786_p0124b11║性之身，《法華》以三十二相莊嚴法身，相相皆
T39n1786_p0124b12║與虛空等量。此等機緣，悉以業識而見。以中
T39n1786_p0124b13║智而觀，劣即無邊、色即智性，故不須現起而
T39n1786_p0124b14║稱尊特。若不爾者，龍尊所讚三十二相，疏云
T39n1786_p0124b15║「融三正讚尊特」，如何和會？學人於此當善了
T39n1786_p0124b16║之。三、釋法性相。此乃諸佛第一義諦智相之
T39n1786_p0124b17║身，凡夫二乘尚不知名，豈能覩見？若論極證，
T39n1786_p0124b18║等覺罔窮。又復初地不知二地，是故樹神哀
T39n1786_p0124b19║泣雨淚請佛現身，即此身也，皆得名為非下
T39n1786_p0124b20║地見。唯應度等者，斯是大乘第一義悉檀。
T39n1786_p0124b21║機扣佛者，乃以此身應之令見。即前疏解一
T39n1786_p0124b22║時之義，一切種智與中諦一時也。無身等者，
T39n1786_p0124b23║非質礙身，是微妙身；非差別相，是智淨相。一
T39n1786_p0124b24║切智是萬行首，故以為頭。第一義諦諸法中
T39n1786_p0124b25║最，故以為髻。八萬塵勞轉為法門，多數名髮。
T39n1786_p0124b26║大悲為眼，見苦即拔。中道白毫，不偏無染。
T39n1786_p0124b27║無漏為鼻，嗅功德者。十八味舌，遍甞理空。
T39n1786_p0124b28║不共為齒，四十數齊。《大論》以十八不共法、十
T39n1786_p0124b29║力、四無畏、大慈大悲、三念處等為四十，皆不
T39n1786_p0124c01║與下地共故。四弘為肩，荷負不息。三三昧止
T39n1786_p0124c02║散，如腰束衣。圓三三昧秪是三觀，空即空觀；
T39n1786_p0124c03║無相即假觀，不得空相故；無願即中觀，於
T39n1786_p0124c04║二邊不作願求故。如來藏腹，舍三千故。權
T39n1786_p0124c05║實智手，遍拔眾生。定慧等足，究踐理地。今
T39n1786_p0124c06║第三身，與餘處列不無少異，如《觀無量壽佛
T39n1786_p0124c07║經疏》云「色相身，義當生身及他受用，同為應
T39n1786_p0124c08║身。次法門身，即今所列種種法門，義當報
T39n1786_p0124c09║身，乃自受用也。三實相身，即以法門所嚴
T39n1786_p0124c10║之理為第三身。」今則合彼理智二身為法性
T39n1786_p0124c11║身，開彼應身為生身、尊特，互有開合，三身不
T39n1786_p0124c12║虧。又復應知，今法性身頭等法門，即是龍尊
T39n1786_p0124c13║所讚之相，心即色故，名前二身；色即心故，名
T39n1786_p0124c14║為法門。但今歷教，就分別門隨機所見，前不
T39n1786_p0124c15║見後，是故後後從勝立名，故使三身有優劣
T39n1786_p0124c16║相。又復尊特及法性身皆業識見，以尊特相
T39n1786_p0124c17║兼於別修，故就身相高廣而示。今法性佛即
T39n1786_p0124c18║修明性，故隱色相從法門說。講者學者宜
T39n1786_p0124c19║在精詳。二、「種相」下，釋三相業。此從如來淨
T39n1786_p0124c20║佛土時，隨彼機緣示修不等，故分三種。初、
T39n1786_p0124c21║釋生身業。雖通通教，今且在藏，以其通教
T39n1786_p0124c22║是大乘門，利人能見後二佛故。今就三藏修
T39n1786_p0124c23║行事度，為相好因。言修百福成一相者，論存
T39n1786_p0124c24║多解，今明一種。大千眾生遇緣當死，一一救
T39n1786_p0124c25║之皆得壽命，是為一福。此福至百方成一相，
T39n1786_p0124c26║此指伏惑事度所成，令彼眾生効此修之，今
T39n1786_p0124c27║見生身。二、「若以空」下，釋尊特業。言空慧者，
T39n1786_p0124c28║良以體法即空之慧三教共修，鈍根之者但
T39n1786_p0124c29║能空有，利人知空非但空有亦能空空。今
T39n1786_p0125a01║分別門論尊特業，雖能雙空，且在別教但中
T39n1786_p0125a02║之慧導諸相業。諸業不出前之六度，以知中
T39n1786_p0125a03║故，非莊嚴莊嚴乃能莊嚴第一義體。令彼眾
T39n1786_p0125a04║生効此修種，今見尊特無分齊身。三、「若以實」
T39n1786_p0125a05║下，釋法性業。實相者，中道理也。全中實理為
T39n1786_p0125a06║能觀慧，名實相慧。實相即慧也，非別有慧。從
T39n1786_p0125a07║其所照，得實相名。導成諸業者，諸業豈離前
T39n1786_p0125a08║之六度？以圓修故、一一即性故，無非實相。一
T39n1786_p0125a09║攝一切故，無非法界。故〈散脂〉云「安住一切法
T39n1786_p0125a10║如性，於一切法含受一切法。」如是修之，絕三
T39n1786_p0125a11║教之情，名不思議業。令彼眾生効此修之，今
T39n1786_p0125a12║見法佛同虛空相。二、「三身」下，據圓融即，三：初、
T39n1786_p0125a13║正融即。圓佛頓證三身三相，亦能頓示三種
T39n1786_p0125a14║修相。若其圓機能於一念修三相業，能於一
T39n1786_p0125a15║身見三身三相。以了三身是祕藏故，生身必
T39n1786_p0125a16║具尊特、法性，尊特必具法性、生身，法性必具
T39n1786_p0125a17║生身、尊特。見身既爾，修業亦然，如是方祛縱
T39n1786_p0125a18║橫一異之情想也，常樂我淨微妙寂滅此義
T39n1786_p0125a19║方成。金龍尊王，昔是圓人頓修頓見，故於一
T39n1786_p0125a20║身讚三身相，欲彰三相是祕藏故，寄言讚後、
T39n1786_p0125a21║絕言讚之，欲令眾生圓見圓修故也。二、「今經」
T39n1786_p0125a22║下，明巧讚。經之讚辭就三十二，即示絕言，乃
T39n1786_p0125a23║顯能嚴即非莊嚴嚴第一體。尊特身相豈不
T39n1786_p0125a24║然乎？亦可得云非生非法而生而法，上兼法
T39n1786_p0125a25║性、下攝生身，其意在此，斯乃龍尊巧讚之意
T39n1786_p0125a26║也。三、「一一」下，明妙用。三相三業，據圓雖即，
T39n1786_p0125a27║被物成差；歷教分之，即融而別。初安平相，生
T39n1786_p0125a28║身則表魔邪不動。魔謂愛惑、邪是見惑，既
T39n1786_p0125a29║往偏真，此二莫動。若尊特佛雙住俗中，即無
T39n1786_p0125b01║量四諦，故凡夫有、二乘無，此二莫動。若法性
T39n1786_p0125b02║佛唯住中道，邪外三教一切二邊當處皆中，
T39n1786_p0125b03║何邊能動？最後肉髻兼無見頂，故以不禮而
T39n1786_p0125b04║為所表。言法不禮者，謂法爾也。生身出離，愛
T39n1786_p0125b05║見一故，法爾不禮凡夫之人。尊特出離界內
T39n1786_p0125b06║界外二種塵沙，法爾不禮藏通之聖。法性身
T39n1786_p0125b07║佛究竟圓中，法爾不禮分證中道。初後既爾，
T39n1786_p0125b08║中三十相論用可知。然不禮凡聖，兼因而說，
T39n1786_p0125b09║非專果也。別有所出及注云云者，指諸廣文，
T39n1786_p0125b10║解相好處也。◎
T39n1786_p0125b11║金光明經文句記卷第三（下）