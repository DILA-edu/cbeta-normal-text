T39n1786_p0125b12║
T39n1786_p0125b13║
T39n1786_p0125b14║金光明經文句記卷第四（上）
T39n1786_p0125b15║
T39n1786_p0125b16║宋四明沙門知禮述
T39n1786_p0125b17║◎二、依經釋義，六：初、讚七大相海。三十二為
T39n1786_p0125b18║大、八十種好為小，一一相好皆是法界，無邊
T39n1786_p0125b19║無底故稱為海。謂初句是讚第十四金光微
T39n1786_p0125b20║妙，故云上色。次、一句讚第十五身光；三、一行
T39n1786_p0125b21║讚二十八梵音深遠；四、一行讚小相中第七
T39n1786_p0125b22║十九髮色青珠；五、一行讚二十二四十齒具
T39n1786_p0125b23║足；六、一行讚二十九眼；七、一行讚二十七舌
T39n1786_p0125b24║大薄覆面至髮際；八、一行讚三十一眉間白
T39n1786_p0125b25║毫相。此八段中，一是小相、七是大相。二、「眉細」
T39n1786_p0125b26║下，讚兩小相海。初、一行讚第三眉如月初；次、
T39n1786_p0125b27║一行讚第二鼻高好孔不現。脩揚者，脩，長也。
T39n1786_p0125b28║揚，舉也。即是眉高而長也。面門，口也。三、兩
T39n1786_p0125b29║句遍讚大相海者，既云次第最上，即遍讚三
T39n1786_p0125c01║十二也。四、「得味」下，又讚四大相海。初、二句讚
T39n1786_p0125c02║二十六咽中津液，得味中上味。二、四句讚十
T39n1786_p0125c03║三毛向上青色柔軟右旋。三、「脩臂」下，四句讚
T39n1786_p0125c04║第九立手摩膝相。四、「圓光一尋」下，四句讚第
T39n1786_p0125c05║十五身光面各一丈。此言一尋，是約佛說也。
T39n1786_p0125c06║手既摩膝，即當面各一丈也。此既常光，驗知
T39n1786_p0125c07║諸相皆是常相。云讚尊特者，故知不須身大
T39n1786_p0125c08║相多，但是業識依中理見，即名尊特。學者應
T39n1786_p0125c09║知，此丈六身若其量度即不得際；若不度之，
T39n1786_p0125c10║所見如故。如淨名室但是一丈，而能容受百
T39n1786_p0125c11║千人天，又能容於三萬二千師子之座皆高
T39n1786_p0125c12║八萬四千由旬，其一丈量初無所改，良以
T39n1786_p0125c13║三脫不思議力使之然也。今即常身歎尊
T39n1786_p0125c14║特相，義豈不然？微妙寂滅，斯言得矣。經文除
T39n1786_p0125c15║此四大相外，或歎放光拔苦與樂行業之因、
T39n1786_p0125c16║功德之果，悉如經文，但須皆作十番益解。其
T39n1786_p0125c17║有二小相，以文顯故疏不指之，即面貌如月，
T39n1786_p0125c18║乃第四十一面淨如滿月也；身無垢穢，即
T39n1786_p0125c19║十一身淨潔也。五、「臂𦟛」下，二句又讚一小相
T39n1786_p0125c20║海，即第十四指長纖圓也。𦟛，丑凶切，均也、
T39n1786_p0125c21║直也；又音容。六、「手足」下，二句復讚一大相海。
T39n1786_p0125c22║即第四手足柔軟勝餘身分。三十二相八十
T39n1786_p0125c23║種好，具如法界次第。龍尊智巧，雖略而周。
T39n1786_p0125c24║三、「從去」下，遍類讚。三世塵數而言一者，過去
T39n1786_p0125c25║不滅、未來不生、現在不住，法身平等報應無
T39n1786_p0125c26║差，一不離多、多即是一，生佛尚即，佛佛豈
T39n1786_p0125c27║殊？是故讚一類於一切。此文復是讚尊特身。
T39n1786_p0125c28║何者？如前疏云「若見四佛同尊特身，一身一
T39n1786_p0125c29║智慧即是常身，弟子眾一故。若四佛不同，
T39n1786_p0126a01║即是應化，弟子眾多故。」知秖就一身一智及
T39n1786_p0126a02║常住義是尊特相，不必須論現起大身也。《文
T39n1786_p0126a03║殊問般若》者，「問」字誤也，應作「說」字。今家依二
T39n1786_p0126a04║經明常坐三昧：一《文殊說般若》、二《文殊問菩
T39n1786_p0126a05║提》。今所引文，是《說般若》文也。四、「從設」下，絕言
T39n1786_p0126a06║讚，二：初、分文。二、「而有」下，隨釋，二：初、絕言令兼
T39n1786_p0126a07║例絕心。三番者，仍就分別門。三身優劣不
T39n1786_p0126a08║離分別，有融即義，學者應知。「五從」下，迴向。一
T39n1786_p0126a09║迴事向理，即實際；二迴自向他，即眾生際；三
T39n1786_p0126a10║迴因向果，即菩提際。今闕實際，菩提兼之。謂
T39n1786_p0126a11║無上道，本性無上故也。二、「從如」下，發來世願，
T39n1786_p0126a12║二：初、分文立意。來在不久者，即下〈授記品〉十
T39n1786_p0126a13║千天子從忉利天來者是也。二、隨經釋義，二：
T39n1786_p0126a14║初、佛述。二、「若我」下，龍尊發來願，五：初、夜夢晝
T39n1786_p0126a15║說願。二、「我當」下，為他取淨土願。不修六度、不
T39n1786_p0126a16║拔眾生，土無由淨。當知四修及拔四相，令
T39n1786_p0126a17║於當世見我三身。三、「奉貢」下，同求記莂願。以
T39n1786_p0126a18║鼓必具圓空鳴義，今讚如來一體三身，名為
T39n1786_p0126a19║金鼓讚佛因緣。以此因緣趣向果地，名為奉
T39n1786_p0126a20║貢，不論事相金鼓形也。四、「若有」下，下化願。
T39n1786_p0126a21║五、「我未」下，上求願。此之二願，皆明滅惡生善
T39n1786_p0126a22║二益，在文可見。三、「從信」下，結會二世事釋
T39n1786_p0126a23║〈空品〉，二：初、釋題，二：初、正釋題，二：初、約四教
T39n1786_p0126a24║詮空示。所言空者，破相為義，故一代教四空
T39n1786_p0126a25║不同，若不辨之迷名昧理。此自分二：初、約部
T39n1786_p0126a26║列四，二：初、正判四空。滅色入空者，三藏教也。
T39n1786_p0126a27║且寄色言諸法皆滅，謂析破見愛，陰乃不生。
T39n1786_p0126a28║既詮實有，滅方入空也。即色是空者，通教也。
T39n1786_p0126a29║體乎因果非四性生，既詮幻有，故即色是空
T39n1786_p0126b01║也。滅邊入空者，別教也。中道為空，不唯空有
T39n1786_p0126b02║亦乃空空，然不知中具於空有，是故次第滅
T39n1786_p0126b03║二邊已，方入中空也。即邊是空者，圓教也。中
T39n1786_p0126b04║道具德，何邊不中？唯假唯空三皆絕待，頓破
T39n1786_p0126b05║諸相，名即邊空。二、「此經」下，約部須四，判教屬
T39n1786_p0126b06║通。三乘同懺，前攝三藏、後通別圓，導成之空，
T39n1786_p0126b07║合論四種，故四空慧不得不明。二、「而今」下，定
T39n1786_p0126b08║品唯圓，二：初、直示唯圓，二：初、就理示。攝機
T39n1786_p0126b09║用四，此乃通塗。品在圓空，斯為的旨。是故中
T39n1786_p0126b10║空，即邊而示。二、「何故」下，引文示。諸部《般若》廣
T39n1786_p0126b11║示衍中三教空慧，復以三藏為助道觀，斯為
T39n1786_p0126b12║聞持利根之者廣談空相。此空慧機，義持雖
T39n1786_p0126b13║利、聞持根鈍，故不廣談四種空相，唯說即邊
T39n1786_p0126b14║一中空慧。二、「又空」下，略示圓相。中受空名，意
T39n1786_p0126b15║彰蕩相。凡夫執有，塊然質礙：二乘證無，灰滅
T39n1786_p0126b16║歸寂；中觀絕念，空此兩邊令畢竟淨。約次
T39n1786_p0126b17║不次分於別圓，今不次也。二、「直作」下，約六句
T39n1786_p0126b18║對中簡，二：初、明用句意。若直說空是中道義
T39n1786_p0126b19║能空二邊，其如邪小及以別教皆說雙非空
T39n1786_p0126b20║於有無，故迷名者謂與今同，何能超悟邊即
T39n1786_p0126b21║中空？又復恐謂若是圓實合談中道，那但名
T39n1786_p0126b22║空？空唯離有，豈此中道雙離二邊？為防此計，
T39n1786_p0126b23║故作相破相修相，即三雙六句而對辨之。若
T39n1786_p0126b24║諸法相名相濫者，無此六句莫辨異同。二、「空
T39n1786_p0126b25║破」下，正用句簡，二：初、列六句。雙非是中沒於
T39n1786_p0126b26║中名存雙非者，以中道名邪小稀立，若雙非
T39n1786_p0126b27║名處處皆有，故特用之，對今圓空辨於同異。
T39n1786_p0126b28║又外道二乘別教空句及雙非句，體是思議
T39n1786_p0126b29║可破壞法；圓教雙非及空若立，諸義皆滅，是
T39n1786_p0126c01║以圓二互破諸二。又復諸二互修，圓二則二
T39n1786_p0126c02║酥中外道菩薩入圓者是，二乘初心亦有修
T39n1786_p0126c03║義。此之兩雙，諸二對圓優劣有異。第三一雙
T39n1786_p0126c04║屬圓當教，名別體同是故相即，不言修破。
T39n1786_p0126c05║二、「空破」下，釋句相，三：初、釋相破句，二：初、空破
T39n1786_p0126c06║中，二：初、略示。以理定詮，不遭名惑，豈聞雙非
T39n1786_p0126c07║便是實理？蓋能了知凡邪雙非體是見惑，二
T39n1786_p0126c08║乘雙非但證偏真，別教雙非既存教道，未與
T39n1786_p0126c09║三融。圓空若立，前諸雙非須皆銷殞，故云破
T39n1786_p0126c10║也。二、「凡邪」下，廣釋，三：初、破凡邪雙非，二：初、
T39n1786_p0126c11║泛示見相，二：初、正示。複四者。複，猶重也。謂
T39n1786_p0126c12║於一句更計有無，即執有是有、執有是無，乃
T39n1786_p0126c13║至雙非是有、雙非是無。具足之見其計轉巧，
T39n1786_p0126c14║故於句句皆生四計。二、「雖單」下，結過。三種四
T39n1786_p0126c15║句雖轉巧細，以執一為實、餘皆妄語，見愛尤
T39n1786_p0126c16║盛、業苦無涯，浩然如海。二、「雖計」下，正破第四，
T39n1786_p0126c17║二：初、示所破邪計。雙非是惑，不入真中，實是
T39n1786_p0126c18║虛妄。二、「故為」下，明能破圓空。二、破二乘雙非，
T39n1786_p0126c19║二：初、泛明證相，二：初、明證相。二乘雙非雖
T39n1786_p0126c20║非中實，而離斷常、諦於真理，未至寶渚已到
T39n1786_p0126c21║化城，寧不安隱？梵行等者，無學四智四中，
T39n1786_p0126c22║但闕我生已盡，以滅度等當之乃足。由保
T39n1786_p0126c23║此故，不求遍知。二、示四門。阿毘曇，此云無比
T39n1786_p0126c24║法，詮有門觀法，拘隣五人、千二百羅漢皆此
T39n1786_p0126c25║門入。《成實論》詮空門觀法，須菩提此門入。
T39n1786_p0126c26║昆勒，此云篋藏，彼論詮於雙亦觀法。故《大論》
T39n1786_p0126c27║云「若不得般若波羅蜜多，入阿毘曇則墮有
T39n1786_p0126c28║中，若入空門則墮無中，若入昆勒則墮有無
T39n1786_p0126c29║中。」那陀等者，《釋論》明佛垂滅，阿難問車匿，
T39n1786_p0127a01║佛答云：「惡性車匿，吾涅槃後心漸調伏，當為
T39n1786_p0127a02║說《陀那迦旃延經》。」即雙非門也。四門觀法，假
T39n1786_p0127a03║人本無、四門不異，而其實法四相不同：有門
T39n1786_p0127a04║則念念生滅，空門則三假浮虛，雙亦門則有
T39n1786_p0127a05║無從容，雙非門則有無俱遣，隨依一觀可以
T39n1786_p0127a06║發真。三藏四門，其意略爾。二、「離斷」下，正示破
T39n1786_p0127a07║中，二：初、示所破假名中。中道之名大略有二：
T39n1786_p0127a08║一、離斷常稱為中道，有名無體，屬前二教；二
T39n1786_p0127a09║者、佛性稱為中道，此有實體，屬後二教。今論
T39n1786_p0127a10║雙非斷常二見，得中道名，其實全非妙色妙
T39n1786_p0127a11║心，故無中體。故情想不忘、保偏取證，此以沙
T39n1786_p0127a12║礫謂瑠璃珠也。二、「故為」下，示能破畢竟空。斯
T39n1786_p0127a13║乃今品即邊之空，若發此空，假名中壞，是為
T39n1786_p0127a14║空破非有非無。三、破別教雙非門，三：初、示迷
T39n1786_p0127a15║門起失、二：初、舉意明失、二：初、舉意。別人望
T39n1786_p0127a16║圓其根名鈍，非四說四名為權巧。筏喻者，四
T39n1786_p0127a17║門意在入理，𥱼筏意在度川，若執門起諍，如
T39n1786_p0127a18║檐筏馳道。故《筏喻經》云「法尚應捨，何況非法。」
T39n1786_p0127a19║二、「不得」下，明失。失於融攝，是一非三。二、「涅槃」
T39n1786_p0127a20║下，示四門相。亦色非色，雙亦門也。非色非非
T39n1786_p0127a21║色，雙非門也。二、「若各」下，明失故須破。此之執
T39n1786_p0127a22║諍，非即邊空無由可破。三、「新本」下，引證示失
T39n1786_p0127a23║相。經談初地被於地前悉有四門者，經云
T39n1786_p0127a24║「初地菩薩欲行有相道」，即有門；「於無相法多用
T39n1786_p0127a25║功力」，即空門。「一意欲入涅槃、一意欲入生死」，
T39n1786_p0127a26║即兩亦門。「微妙祕密之藏修行未足」，即雙非
T39n1786_p0127a27║門。「大經」下，明今之得、顯前之失。前屬別門，執
T39n1786_p0127a28║諍邪見，非是外道邪見也。二、「非有」下，明中破
T39n1786_p0127a29║空。二、明相修句，二：初、明諸空修圓中凡邪空
T39n1786_p0127b01║見。二乘空證。別教空門既隨二邊，若聞圓中
T39n1786_p0127b02║皆須即邊而觀中道。二、諸雙非修圓空。若邪
T39n1786_p0127b03║小及別教門，雖曰雙非皆成取相，皆須修於
T39n1786_p0127b04║三諦俱空，名畢竟空。由諸雙非及諸空句非
T39n1786_p0127b05║究竟道，是九界法，是故皆須修於圓教空中
T39n1786_p0127b06║妙觀，歸祕密藏。三、釋相即句。雖諸經論說空
T39n1786_p0127b07║說中名相多少，中若即邊、空蕩三諦，此則
T39n1786_p0127b08║圓教一體異名，是相即義，不須相破及互修
T39n1786_p0127b09║也。二、初明圓教空中不二，二：初、直示不二；
T39n1786_p0127b10║二、引《般若》結。實相、觀照、文字三種般若，即三
T39n1786_p0127b11║而一故是一法，即一而三立名何極？得此意
T39n1786_p0127b12║者，一切異名無不相即。二、「而不」下，明今品。略
T39n1786_p0127b13║說名空，文約義豐、空無不盡，以被義持根利
T39n1786_p0127b14║之者，故以略名而標品目。二、「此品」下，明來意，
T39n1786_p0127b15║二：初、導成上品，二：初、正示，二：初、導二用。若其
T39n1786_p0127b16║不了即邊是空，懺非無生，破惡不盡；讚非稱
T39n1786_p0127b17║性，生善不深。善不深故，豈成智德？惡不盡故，
T39n1786_p0127b18║豈成斷德？鈍根之者於前未悟，故於今品圓
T39n1786_p0127b19║談空慧，導前懺歎令成二用。二、「亦是」下，成三
T39n1786_p0127b20║章。懺歎是用，如向說之。導成宗者，萬行之
T39n1786_p0127b21║因。以無所得方證三身，非究竟空豈無所
T39n1786_p0127b22║得？是故圓空導於萬行成果德宗。導成體者，
T39n1786_p0127b23║深廣法性遍一切法。二種我故生死浩然，今
T39n1786_p0127b24║以二空導一切法，顯成經體。二、「故釋」下，引證。
T39n1786_p0127b25║論明一切以體宗用攝無不盡。二、「又常」下，開
T39n1786_p0127b26║悟鈍根。圓空具德一切清淨，故談常宗及顯
T39n1786_p0127b27║悟體。懺歎二用皆是究竟清淨之法，豈有一
T39n1786_p0127b28║句暫離圓空？如云「一切眾生皆是般若」，即此
T39n1786_p0127b29║意也。利根聞上已解空義；今為鈍根未解
T39n1786_p0127c01║之者，特論生法境觀皆空，俾成上義。◎二、
T39n1786_p0127c02║釋文，二：初、分文。二、隨釋，二：初、釋欲說空，
T39n1786_p0127c03║二：初、釋，八：初、釋餘經廣說，二：初、總示相顯
T39n1786_p0127c04║意。二、「若指」下別明指前義，二：初、約部；次、相違
T39n1786_p0127c05║問。《大經》云「從生酥出熟酥，譬從方等出摩訶
T39n1786_p0127c06║般若。」故知《般若》在方等後。此經既屬方等，
T39n1786_p0127c07║豈得指《般若》為已說耶？二、約後分至終答，二：
T39n1786_p0127c08║初、正答通，二：初、引教答通，二：初、總立意。以
T39n1786_p0127c09║此經是方等後分故，信相聞佛入滅唯三月
T39n1786_p0127c10║在，所以懷疑，故指《般若》名為已說。二、「且舉」
T39n1786_p0127c11║下，引三經，三：初、引《阿含》，二。初、正引。前佛而去
T39n1786_p0127c12║者，七日前入滅也。均頭沙彌，是身子弟子。二、
T39n1786_p0127c13║「此」下，結示。二、引方等。即《方等陀羅尼經》。先
T39n1786_p0127c14║於靈山，唯《法華》授聲聞佛記。二、「豈非」下，結示。
T39n1786_p0127c15║三、引《大品》，二：初、正引；二、「當知」下，結示。二、「以此」
T39n1786_p0127c16║下，詳定結斥。二、「此經」下，示非妨。二、釋略而解
T39n1786_p0127c17║說，二：初、示教門名義廣略，二：初、示二門。二、「應
T39n1786_p0127c18║作」下，明四句，二：初、直示三句。十八空等者，
T39n1786_p0127c19║空體唯一，遍蕩諸境，隨境立名。如火是一，隨
T39n1786_p0127c20║所燒物乃有異名，名下之義不得不異。是故
T39n1786_p0127c21║因亡內法乃名內空，因亡外法乃名外空，亡
T39n1786_p0127c22║十八境名十八空，二十空、二十四空亦復如
T39n1786_p0127c23║是，故名義俱廣立一空名，唯詮泯蕩故名義
T39n1786_p0127c24║俱略。若法性等立名眾多，但詮本性之義耳。
T39n1786_p0127c25║二、委示第四，三：初、標示。二、「迄從」下，證釋。
T39n1786_p0127c26║秖立二空，是名略也。此名召義遍乎十界，從
T39n1786_p0127c27║凡至佛皆有眾生及五陰故。問：位至聲聞，生
T39n1786_p0127c28║法已空，因何《釋論》至佛猶有眾生及法，豈
T39n1786_p0127c29║獨不無？又稱無上，其義何耶？答：小乘談空，終
T39n1786_p0128a01║歸灰斷，故入無餘，生法永絕。大乘談空，其體
T39n1786_p0128a02║常住，又非獨一覺性常住。須知生法一切皆
T39n1786_p0128a03║常，故生法未空則凡鄙微劣，生法若空則高
T39n1786_p0128a04║勝廣大。是以極果生法無上，斯乃空之究竟
T39n1786_p0128a05║也。故荊谿云：「三千果成，咸稱常樂。」三千闕，何
T39n1786_p0128a06║生法依報耶？二、「今言」下，明今品名略義廣。三、
T39n1786_p0128a07║釋眾生根鈍，二：初、定廣略利鈍，二：初、約聞持
T39n1786_p0128a08║立。宜廣為利，宜略為鈍。二、「此語」下，約義持翻。
T39n1786_p0128a09║身子初遇阿鞞說偈詮三諦義，謂苦集滅，令
T39n1786_p0128a10║速證故，不言道諦。身子一聞，即悟初果。及
T39n1786_p0128a11║其轉為目連說之，再聞方悟。一說是略，再說
T39n1786_p0128a12║是廣，豈非義持略利廣鈍耶？二、「此經」下，示今
T39n1786_p0128a13║機利鈍，二：初、明經意。自就不能廣持詮空名
T39n1786_p0128a14║數，故曰鈍根。二、示今機。若論義持，聞略能悟
T39n1786_p0128a15║乃稱根利。《無見經》云「眾生根鈍，便謂今機不
T39n1786_p0128a16║能悟於無量空義，尠於智慧。」亦約聞持智也。
T39n1786_p0128a17║此同《起信論》說。尋於廣論，文多為煩，但樂少
T39n1786_p0128a18║文而攝多義者，故造此論。又末為諸佛甚深
T39n1786_p0128a19║廣大義。我已隨順總持說此品，略說無量空
T39n1786_p0128a20║義，同彼總持說深廣義也。四、釋無量空義，二：
T39n1786_p0128a21║初、約真中揀。偏真斷滅不具色心，是有量空
T39n1786_p0128a22║義。中道具足妙色妙心，出生不竭、融攝無遺，
T39n1786_p0128a23║是無量空義。二、就此經示。既談法性，性則不
T39n1786_p0128a24║改。此乃常德實相者，中實之相。此品云「求
T39n1786_p0128a25║於如來真實法身」，新本云「法身是常是實」，
T39n1786_p0128a26║實是我德，自在何窮？既具常我，豈虧樂淨？四
T39n1786_p0128a27║德彌彰，無量空義也。五、釋異妙方便；六、釋起
T39n1786_p0128a28║大悲心；七、釋今我演說；八、釋知眾生意，皆
T39n1786_p0128a29║可見耳。二、正說空，二：初、分文立意，二：初、分
T39n1786_p0128b01║文。二、立意，二：初、直示。無境等者，生法之境皆
T39n1786_p0128b02║妙三諦，故曰二空境。生法之觀皆妙三觀，故
T39n1786_p0128b03║曰二空觀。妙境發觀，其觀方正；妙觀照境，其
T39n1786_p0128b04║境方顯。具明境觀，令正令顯。二、引證。十番檢
T39n1786_p0128b05║境智者，境謂十境，智謂十乘。言十境者，一陰
T39n1786_p0128b06║入境、二煩惱境、三病患境、四業相境、五魔事
T39n1786_p0128b07║境、六禪定境、七諸見境、八增上慢境、九二乘
T39n1786_p0128b08║境、十菩薩境。陰乃現前，九則待發。若現若發，
T39n1786_p0128b09║一一境界皆須修於十乘觀智。言十乘者，一
T39n1786_p0128b10║觀不思議境、二依境發菩提心、三巧安止觀、
T39n1786_p0128b11║四破法遍、五識通塞、六調道品、七對治助開、
T39n1786_p0128b12║八知次位、九安忍、十無法愛。此十都為十種
T39n1786_p0128b13║境絕於思議，是故五品得觀行絕，十信乃得
T39n1786_p0128b14║相似論絕，四十一位分證論絕，妙覺乃能究
T39n1786_p0128b15║論絕也。下文即是散脂自說名密之義，乃名
T39n1786_p0128b16║境智俱不思議。新本言法，即是境也。如者，不
T39n1786_p0128b17║異也。皆重言者，蓋以境智本來不異，以情異
T39n1786_p0128b18║故，今復不異。故東陽大士云：「一是本性如，二
T39n1786_p0128b19║是滅結如。智不異境，故曰如如法；境不異智，
T39n1786_p0128b20║故曰如如智。」斯皆明於不思議意也。二、「明空」
T39n1786_p0128b21║下，隨文釋義，二：初、明空境，二：初、分文立意，
T39n1786_p0128b22║二：初、分文。二、立意，五：初、直示二相。言實法
T39n1786_p0128b23║者，對下假想淨為不淨，乃是事觀；今於五陰
T39n1786_p0128b24║及以假人皆直觀理，故名實法。「身雖」下，出假
T39n1786_p0128b25║想義。二、「亦名」下，示二異名。行行者，慧行之上
T39n1786_p0128b26║加修事行，故名行行。助道者，以不淨想破
T39n1786_p0128b27║事中貪，資於正觀破障理惑，故名助道。三、「小
T39n1786_p0128b28║乘」下，明大小皆修，二：初、明小。三種解脫不言
T39n1786_p0128b29║無疑解脫，以俱脫人達內外典籍，得無疑名。
T39n1786_p0128c01║今論正助，故且明二。二明大。薩婆若，《大論》翻
T39n1786_p0128c02║一切智遊戲神通，以於三界得自在故，名遊
T39n1786_p0128c03║戲；以修得通，多於九想背捨等起，故以假想
T39n1786_p0128c04║為助道也。《法華》大車具度白牛名為正道，儐
T39n1786_p0128c05║從為助。《涅槃》正慧遠離十相，即色聲香味觸、
T39n1786_p0128c06║生住壞、男相女相能離深故，所離非輕。「又
T39n1786_p0128c07║諦」下，明助道也。想白骨等、觀等事禪，即用三
T39n1786_p0128c08║觀於事禪境破三惑障，顯出我性成王三昧。
T39n1786_p0128c09║正助合修，名為達禪，見禪法界也。四、「眾經」下，
T39n1786_p0128c10║明經論有廣略。五、明今品二義，即俱略也。二、
T39n1786_p0128c11║「實法」下，隨釋，二：初、明實法境，二：初、分文。二、隨
T39n1786_p0128c12║釋，二：初、明苦果境，三：初、生空境，二：初、釋是
T39n1786_p0128c13║身虛偽，二：初、體妄計故虛，二：初、計攬陰有身。
T39n1786_p0128c14║攬陰成身者，五陰和合假名為身，如攬五指
T39n1786_p0128c15║故有拳名。凡夫不了，執此假名而為我等。廣
T39n1786_p0128c16║有十六：一我、二眾生、三壽者、四命者、五生
T39n1786_p0128c17║者、六養者、七眾數、八人、九作者、十使作者、
T39n1786_p0128c18║十一起者、十二使起者、十三受者、十四使受
T39n1786_p0128c19║者、十五知者、十六見者。今略云五：我者，於陰
T39n1786_p0128c20║等法中若即若離計我我所之實人者，於陰
T39n1786_p0128c21║中妄計我人眾生者，則於陰五眾妄計我生。
T39n1786_p0128c22║壽者，則陰等法中妄計我受一期報壽命者，
T39n1786_p0128c23║則於陰等法中妄計我命根連持不斷。以執
T39n1786_p0128c24║此故計有我身，名身見得起。二、「若體」下，體本
T39n1786_p0128c25║虛叵得。妄執有生，生實不生，故生名虛偽。
T39n1786_p0128c26║既本不生，故見身寂滅。叵，猶不可也。二、「又檢」
T39n1786_p0128c27║下，檢原由了偽，二：初、正檢，二：初、檢假名。由
T39n1786_p0128c28║一念妄想者，謂男託胎時，見母為所取境、見
T39n1786_p0128c29║父是所競境，於母起貪、於父起瞋，父流謂
T39n1786_p0129a01║是己有，乘茲妄念故得託胎。女人反是。委如
T39n1786_p0129a02║《大經》。假名始者，男女之名由此妄想而為始
T39n1786_p0129a03║也。二、「此赤」下，檢實法由，二：初、五陰。赤白，即遺
T39n1786_p0129a04║體也。三性者，謂善、惡、無記也。二、「又精」下，六大。
T39n1786_p0129a05║五陰、六大是所依實法，原由若是。二、「觀此」下，
T39n1786_p0129a06║結示。身是幻質，名是假名。既由妄想及從精
T39n1786_p0129a07║血，以驗所成身名虛偽。二、釋猶如空聚。無明
T39n1786_p0129a08║業力，業即是行，乃無明緣行也。或初作業時，
T39n1786_p0129a09║或託胎時，如向所明男女之識，於父母起貪
T39n1786_p0129a10║瞋，以父母流謂是已有，乘茲妄念故得託胎。
T39n1786_p0129a11║體即遺體，謂赤白也。二、「從六」下，體法空境，二：
T39n1786_p0129a12║初、立意分文，二：初、立意；二、分文。二、隨釋，三：
T39n1786_p0129a13║初、釋六入，四：初、釋六入，三：初、釋二名。二、「檢
T39n1786_p0129a14║其」下，檢三事。命煖識者，《大集》云「歌羅邏時即
T39n1786_p0129a15║有三事。出入息者，名為壽命。不臭不爛，名之
T39n1786_p0129a16║為煖。」即是業持火大故，地水等色不臭爛也。
T39n1786_p0129a17║此中心意名之為識，即是剎那覺知心也。三
T39n1786_p0129a18║法和合，從生至長無增無減。七日一變者，謂
T39n1786_p0129a19║在胎也。一七名雜穢，狀如凝酥。二七名疱，狀
T39n1786_p0129a20║如瘡疱。三七日名凝結，狀如就血。四七名凝
T39n1786_p0129a21║厚，漸堅硬故。五七名形位，四支差別故。六七
T39n1786_p0129a22║名毛髮爪齒位。七七名具根位，五根圓滿故。
T39n1786_p0129a23║今云五疱，即形位也。三、「結成」下，明六數。五根
T39n1786_p0129a24║并前，識是意根，則六根具足。二、「識依」下，釋村
T39n1786_p0129a25║落。三、「塵從」下，釋結賊所止。由塵起結，能害慧
T39n1786_p0129a26║命，故云結賊。四、「眼見」下，釋不相知。伺，候也。二、
T39n1786_p0129a27║「從眼」下，釋十二入，四：初、約開辨數。開色
T39n1786_p0129a28║為十者，五根、五塵也。少分者，法入攝二種法：
T39n1786_p0129a29║一者心法，除心王，但取相應諸心數也；二者
T39n1786_p0129b01║非心法，即過去未來色法，及心不相應諸行，
T39n1786_p0129b02║及三無為法也。今云少分，即非心法中過未
T39n1786_p0129b03║色也。開心為二者，謂意入也，及法入也。然於
T39n1786_p0129b04║法入亦秖少分，謂於法入二種中但攝心法
T39n1786_p0129b05║耳。今云二者，且舉全數。二、「塵入」下，明通別名。
T39n1786_p0129b06║三、「當一」下，釋各各自緣。四、「他根」下，釋不行他
T39n1786_p0129b07║緣。三、「從心」下，釋十八界，二：初、辨數釋名。二、
T39n1786_p0129b08║隨文釋義，三：初、明識遍諸根。追緣過去，預念
T39n1786_p0129b09║未來。馳騁，猶奔走也。「如人」下，舉例也。端坐
T39n1786_p0129b10║一室而心思天下。愛染塵緣，名曰坐馳。自非
T39n1786_p0129b11║妙空，莫息馳想。「以愚」下，釋六賊所害也。如《大
T39n1786_p0129b12║經》者，〈德王品〉云「譬如有王，以四毒蛇盛之一
T39n1786_p0129b13║篋，令人瞻養。若令一蛇生瞋恚，我當準法戮
T39n1786_p0129b14║之都市。其人怖畏，捨篋逃走。王時復遣五旃
T39n1786_p0129b15║陀羅拔刀隨後。一人藏刀，詐為親善。其人
T39n1786_p0129b16║不信，投一聚落欲自隱匿。既入聚中，不見人
T39n1786_p0129b17║物，即便坐地。聞空中聲云：『今夜當有六大賊
T39n1786_p0129b18║來。』其人恐怖，復捨而去。路值一河，其水漂急，
T39n1786_p0129b19║即取草木為筏，截流而去。既達彼岸，安隱無
T39n1786_p0129b20║患。菩薩亦爾，聞《涅槃經》，觀身如篋，四大如蛇，
T39n1786_p0129b21║五旃陀羅即是五陰，詐親即貪愛，空聚即六
T39n1786_p0129b22║入，六賊即外六塵，河即煩惱，筏即道品，
T39n1786_p0129b23║到於常樂涅槃彼岸。」二、「心常」下，明識常在。根
T39n1786_p0129b24║塵即對即覺者，對塵便覺也。引《釋論》證即覺
T39n1786_p0129b25║義。既云心欲聞，則知識在根。經「隨行」，平聲。
T39n1786_p0129b26║三、「心處」下，明識常去還。乍出乍入者，對塵故
T39n1786_p0129b27║乍出，不對即乍入。出入間關者，應法師云：「謂
T39n1786_p0129b28║出入也。」亦設置之貌，《莊子》云「小智間間」，隔
T39n1786_p0129b29║礙也。啄一捨一者，捨一網目，復啄一網目，
T39n1786_p0129c01║隔礙難出。得論常在者，以塵對即覺故。三、「從
T39n1786_p0129c02║身」下，結二境，二：初、標示。二、「身空」下，牒釋，二：初、
T39n1786_p0129c03║釋初二句結生空境。長養，即十六中養育見
T39n1786_p0129c04║也，妄計我能養育於他。又是計我為父母養
T39n1786_p0129c05║育。二、「亦無」下，釋後二句結法空境，二：初、超
T39n1786_p0129c06║釋無主，二：初、別檢。心主必能制及得自在，
T39n1786_p0129c07║既為他惱，二義不成，知心非主。二、「或時」下，互
T39n1786_p0129c08║推主。四微，色、香、味、觸也。《大論》云「地有色香
T39n1786_p0129c09║味觸，重故自無所作。水少香故，動作勝地。火
T39n1786_p0129c10║少香味故，勢勝於水。風少色香味故，動作勝
T39n1786_p0129c11║火。」心無等者，心望四大，以不藉微勝故為主。
T39n1786_p0129c12║若論被惱，復不成主。二、追釋無諍。因緣和合
T39n1786_p0129c13║雖成諸法，本無思念，有何諍訟？皆由情計故。
T39n1786_p0129c14║四大如蛇、六塵如賊，若觀本空則諸法寂爾，
T39n1786_p0129c15║有誰諍訟？故以無諍結法空境。二、「從諸」下，明
T39n1786_p0129c16║集因境，二：初、分文對辨，二：初、分文。二、「前三」下，
T39n1786_p0129c17║對辨，二：初、對假想辨。前三者，即此集境自立
T39n1786_p0129c18║三科，謂集起相等，是慧行正觀之境。後一
T39n1786_p0129c19║即假想，是行行助道觀境。此九行經文既相
T39n1786_p0129c20║連，又俱言四大，似難分別，故以前三對於後
T39n1786_p0129c21║一而論正助以區別之。又前一者，即以集境
T39n1786_p0129c22║三中初一對後假想而論生滅，以前一云「從
T39n1786_p0129c23║諸因緣和合而有」及云「地水火風合集成立」，
T39n1786_p0129c24║後一乃云「水火風種散滅壞時」，豈非四大生
T39n1786_p0129c25║滅相耶？而言生滅皆從種無明者，彰此生滅
T39n1786_p0129c26║不離迷妄也。故前生云妄想故起，至後滅云
T39n1786_p0129c27║散滅壞時此乃死支，合云憂悲苦惱，斯是無
T39n1786_p0129c28║明之果，復是無明之因。故論云「老死有果，所
T39n1786_p0129c29║謂無明。無明有因，乃指老死。」是故生滅皆
T39n1786_p0130a01║從無明。二、「若直」下，對小乘辨。如上所論無明
T39n1786_p0130a02║生滅，何教不然？若欲了知，須論小衍。小明四
T39n1786_p0130a03║大實從無明生、實從無明滅。衍明四大而有
T39n1786_p0130a04║三教，通教四大，體本自空故本不生滅，由無
T39n1786_p0130a05║明故見有生滅，如幻之生、如幻之滅。別教四
T39n1786_p0130a06║大，體是佛性，由無明故四大生滅，性無生滅、
T39n1786_p0130a07║相有生滅。圓教四大，體亦佛性，而性本具九
T39n1786_p0130a08║界四大，故九四大若生若滅皆是法界，是故
T39n1786_p0130a09║性相俱不生滅，乃不思議論生滅也，故《法華》
T39n1786_p0130a10║明世間相常。其義既爾，則衍三教皆得明於
T39n1786_p0130a11║本不生而生、本不滅而滅，生滅不二而二。今
T39n1786_p0130a12║非通別，的就圓論。二、「從諸」下，隨文釋義，三：初、
T39n1786_p0130a13║明集起相，二：初、通約生法釋，三：初、揀苦從集。
T39n1786_p0130a14║苦是世間果、集是世間因，此之因果皆因緣
T39n1786_p0130a15║生。今之所辨雖然涉苦果，其意乃明集之因
T39n1786_p0130a16║緣。二、「前三」下，分句對義。三、「小乘」下，破小因緣，
T39n1786_p0130a17║二：初、敘小。《俱舍》云「極微、微、金、木、兔、羊、牛、隙塵」
T39n1786_p0130a18║等，小乘有門謂極微。始有十方分，故不破隣
T39n1786_p0130a19║虛，以此為因緣也。二、「今明」下，斥非。細塵亦
T39n1786_p0130a20║盡者，隣虛亦破。二塵既破，因緣不成。二、「言
T39n1786_p0130a21║因」下，別約生法釋，二：初、假名因緣，三：初、釋
T39n1786_p0130a22║從諸因緣。此中宜用《起信論》說「無明為因生
T39n1786_p0130a23║三細，境界為緣生六麁」方盡疏意。言三細者，
T39n1786_p0130a24║業相、轉相、現相，即根本不覺熏習真如生三
T39n1786_p0130a25║種相，故云無明內惑為因也。言六麁者，謂
T39n1786_p0130a26║智相、相續相、執取相、計名字相、起業相、業繫
T39n1786_p0130a27║苦相。即枝末不覺於外境界，起智相等生
T39n1786_p0130a28║法二執，名為染愛，於外觸處染著。以二不覺
T39n1786_p0130a29║熏二執心，成起業相。故云「無明潤愛，集業得
T39n1786_p0130b01║起。」忽都不辨迷一法界為無明內惑等者，豈
T39n1786_p0130b02║能顯今中道空慧耶？二、「以業」下，釋和合而有。
T39n1786_p0130b03║以業起者，即起業相也。「則有」下，即業繫苦相
T39n1786_p0130b04║也。此云苦果，即是攬陰成假名人也。三、「此一」
T39n1786_p0130b05║下，釋無有堅實。由無明、愛者二不覺為因，
T39n1786_p0130b06║即能生心也。一念託胎是不覺果，名所生心。
T39n1786_p0130b07║計此因果，名為本末。既皆不覺，豈是真實？故
T39n1786_p0130b08║云都虛無堅實也。二、「妄想」下，實法因緣亦是
T39n1786_p0130b09║妄想。一念託胎與前不異，但前成於假人，今
T39n1786_p0130b10║則成於實法，假實和合成一報身。修二空故
T39n1786_p0130b11║破於二執，故分二境。機關主者，如機關木偶
T39n1786_p0130b12║假人轉動，主即弄機關人也。故以業因喻所
T39n1786_p0130b13║弄，木偶以陰果喻之。色陰如木偶形質，故云
T39n1786_p0130b14║機關具。三陰如木偶動作去來，識陰如看人，
T39n1786_p0130b15║故云以自娛樂也。二、「隨時」下，明集相吞噬，二：
T39n1786_p0130b16║初、因果對釋，四：初、釋增減殘害。豎約十時者，
T39n1786_p0130b17║《大經》云「一歌羅邏得異、二阿浮陀時異、三
T39n1786_p0130b18║閉手時異、四皰時異、五初生時異、六嬰孩時
T39n1786_p0130b19║異、七童子時異、八年少時異、九壯盛時異、
T39n1786_p0130b20║十老死時異。」又念念生滅雖在於心，須知四
T39n1786_p0130b21║大亦隨增減。又新諸根謂生時，故諸根謂死
T39n1786_p0130b22║時。又飲食資益血肉為新，目淚耳矃等為故。
T39n1786_p0130b23║二、「譬如」下，釋四蛇同篋，二：初、明四蛇，二：初、約
T39n1786_p0130b24║蛇報明四相。蛇有力敵羸絕等報，可譬身有
T39n1786_p0130b25║生老病死增減四相。二、「如此」下，約蛇因明四
T39n1786_p0130b26║分。四分煩惱皆有毒害，即是蛇因。此因能感
T39n1786_p0130b27║四大四相，二：初、別示四分感報，二：初、明生四
T39n1786_p0130b28║大。二、「瑞應」下，明致四相。經出三相，疏以等
T39n1786_p0130b29║分例致生相。二、總結集業致苦。上釋四蛇雖
T39n1786_p0130c01║言苦報，意明集因緣，故總結云集業相噬。
T39n1786_p0130c02║令大增損，推功歸集，是經正意。二、明同篋，二：
T39n1786_p0130c03║初、約身為篋。螫，知列切。又《音釋》音郝，謂行
T39n1786_p0130c04║毒也。經舉四蛇以喻四大，意彰四分有毒害
T39n1786_p0130c05║義。一分具足二萬一千，四分共具八萬四千，
T39n1786_p0130c06║無量劫來法身慧命喪壞由此。《大經》所明身
T39n1786_p0130c07║持四大，大不起集，蛇無毒義。如鳥在籠者，次
T39n1786_p0130c08║文再舉。疎粗釋之，故注云云。二、「又用」下，約業
T39n1786_p0130c09║為篋。宿業尚存，故四大未散，重舉籠鳥以明
T39n1786_p0130c10║業篋。須知今疏舉業持大意顯集因，故云
T39n1786_p0130c11║心鳥。鳥喻四分外馳六塵，常求生死，非安法
T39n1786_p0130c12║身。若人念念思破戒事，乃求地獄永滅五分，
T39n1786_p0130c13║宿人業謝泥犂長往。三、釋其性各異，二：初、約
T39n1786_p0130c14║一身釋。性別等者，雖云四大和合成身，大性
T39n1786_p0130c15║既異，那可合成？此顯成中當處即壞。妄情不
T39n1786_p0130c16║了，於壞執成，保著生集。四大對四方者，顯內
T39n1786_p0130c17║四大有四方性，四方升降驗大相違，對時對
T39n1786_p0130c18║維其意皆爾。良由內體與外時方其性本一，
T39n1786_p0130c19║故依正色心感召義成，是故今經特以四大
T39n1786_p0130c20║明乎集業也。二、「或言」下，約六根釋。以其六
T39n1786_p0130c21║根俱是四大造色故也。四、釋悉滅無餘。比
T39n1786_p0130c22║必利切，及也。見人死滅四大分散，便
T39n1786_p0130c23║謂息風煖氣已歸於上、骨肉血汗必歸於下。
T39n1786_p0130c24║及至推尋都無去處，以本不來故。若有來去，
T39n1786_p0130c25║非今教境。二、「若果」下，結由集業。經舉四大升
T39n1786_p0130c26║沈尤甚，正明集境善惡殊塗，以其四大不獨
T39n1786_p0130c27║是惡亦通漏善也。三、明集善惡境，三：初、釋
T39n1786_p0130c28║心識。學斯宗者要知境觀，若論觀者須明三
T39n1786_p0130c29║識，謂第九菴摩羅是不動識，當正因佛性，
T39n1786_p0131a01║可為中觀；第八阿刺耶是無記無明識，無明
T39n1786_p0131a02║之性即了因佛性，可為空觀？第七阿陀那是
T39n1786_p0131a03║分別識，是惑性故，當緣因佛性，可為假觀。此
T39n1786_p0131a04║之三識既與三德無二無別，是祕密藏，何法
T39n1786_p0131a05║不收？何處不遍？修圓觀者必能了知一心一
T39n1786_p0131a06║塵無非三識，即是所顯妙理，復是能觀妙觀。
T39n1786_p0131a07║若論境者，唯尚近要，秖以第六見思之識而
T39n1786_p0131a08║為境界，知妙三識未始暫離一見一思，故即
T39n1786_p0131a09║此心為妙三觀、顯妙三諦。雖唯一識，未甞不
T39n1786_p0131a10║用三識為觀，未甞不以三識為境。若謂今宗
T39n1786_p0131a11║不明三識，但於第六顯三諦理；今之釋題及
T39n1786_p0131a12║彼《妙玄》示其三識為妙三法，將何用耶？於一
T39n1786_p0131a13║識心以何而為三諦三觀？故無通見，難議圓
T39n1786_p0131a14║宗。今明集境，故引論文通小之說，但於第六
T39n1786_p0131a15║辨心意識一法三能立三名字。對數名心者，
T39n1786_p0131a16║對通大地等一切數故，名曰心王也。能生名
T39n1786_p0131a17║意者，意是依義，依之能起一切因果，以具
T39n1786_p0131a18║三性故也。分別名識者，以能了別所緣之境，
T39n1786_p0131a19║故名識也。「又言」下，雖秖一識，約三時異而立
T39n1786_p0131a20║三名，不同前釋秖約一時有對數能生分別
T39n1786_p0131a21║之義也。前是橫釋，此乃豎釋。初起極微、次起
T39n1786_p0131a22║漸著、後起彌顯，豈非豎耶？二、釋二性。夫性有
T39n1786_p0131a23║二義：一真理不變名性、二隨緣染習名性。此
T39n1786_p0131a24║言性異，約染習性也。此之二性，遍心意識，一
T39n1786_p0131a25║一皆二也。三、釋躁動，二：初、正釋躁動，二：初、
T39n1786_p0131a26║約王數釋。二、「又如」下，約業牽釋，二：初，明業牽；
T39n1786_p0131a27║二、明兩牽。二、「亦是」下，例釋隨業，即當四句也。
T39n1786_p0131a28║若了兩牽，即知受報。二、「水火」下，明假想境，二：
T39n1786_p0131a29║初、正釋相，二：初、釋散滅壞時；二、釋大小不淨。
T39n1786_p0131b01║能破欲情，令正觀立，故名助道。◎
T39n1786_p0131b02║金光明經文句記卷第四（上）
T39n1786_p0131b03║
T39n1786_p0131b04║
T39n1786_p0131b05║金光明經文句記卷第四（下）
T39n1786_p0131b06║
T39n1786_p0131b07║宋四明沙門知禮述
T39n1786_p0131b08║◎二、「若正」下，明功能，二：初、明破欲助正，二：初、
T39n1786_p0131b09║略示。二、廣示，三：初、引《釋論》明助正。三解脫者，
T39n1786_p0131b10║謂空、無相、無作，從三證果，名解脫門。解脫、涅
T39n1786_p0131b11║槃，二名一體。道品是開門法者，小乘則以十
T39n1786_p0131b12║六行觀為三脫門，今品則以即空假中為三
T39n1786_p0131b13║脫門。欲此門開，須以道品調試修之，如以念
T39n1786_p0131b14║處四種修於即空假中，正勤四種乃至八正
T39n1786_p0131b15║調試修之，亦復如是。小乘三脫，七科調試，
T39n1786_p0131b16║其義亦然，俱以道品為開門法。九想者，一脹
T39n1786_p0131b17║想、二壞想、三血塗漫、四膿爛、五青瘀、六噉、
T39n1786_p0131b18║七散、八骨、九燒。若約小乘，有二種人：一、壞法
T39n1786_p0131b19║人，但求斷苦，即至燒想，成慧解脫人。二、不壞
T39n1786_p0131b20║法人，來住骨想，不進燒想，得有流光等功德
T39n1786_p0131b21║具足，成俱解脫人。今明菩薩見禪實相，名
T39n1786_p0131b22║修達禪，永異於小。大小雖異，俱以不淨助開
T39n1786_p0131b23║三解脫。於助開中，不淨九想破欲先鋒，故名
T39n1786_p0131b24║初門。二、示進修明力大。初修不淨，進入八背
T39n1786_p0131b25║及大不淨。所言大者，但觀自他正報，名小
T39n1786_p0131b26║不淨，即九想觀。若兼觀依報，名大不淨，所
T39n1786_p0131b27║謂舍如丘墓、錢如死蛇、羹如屎汁、飯如白蟲、
T39n1786_p0131b28║衣如臭皮、山如肉聚、池如膿河、園林如枯骨、
T39n1786_p0131b29║江海如注穢，名大不淨。亦名大背捨，背謂背
T39n1786_p0131c01║是淨潔五欲，捨謂捨是著心。三、引《大經》顯治
T39n1786_p0131c02║欲得解。觀對治力強，速發無漏。二、「此不」下，明
T39n1786_p0131c03║二空助正，三：初、據義總示。二、引經別示。八色
T39n1786_p0131c04║流光者，謂地、水、火、風、青、黃、赤、白八種色也。《法
T39n1786_p0131c05║界次第》云「見地色如黃白淨潔之地，見水色
T39n1786_p0131c06║如深淵澄清之水，見火色如無烟清淨之火，
T39n1786_p0131c07║見風色如無塵逈淨之風，見青色如金精山，
T39n1786_p0131c08║見黃色如薝蔔花，見赤色如春朝霞，見白
T39n1786_p0131c09║色如珂貝雪。」三、「此就」下，結成助正。為治欲故
T39n1786_p0131c10║修於事禪，而以二空正觀了達不淨境是法
T39n1786_p0131c11║界故，於骨於光不見假人及以實法。此正助
T39n1786_p0131c12║合而修之，方是大乘助開之法。二、明生法二
T39n1786_p0131c13║空觀，二：初、分文立義，二：初、分文。二、立義三：
T39n1786_p0131c14║初、明諦緣本大，二：初、明通大，四：初、約專小問。
T39n1786_p0131c15║今說圓空，那得却用聲聞四諦、支佛因緣？二、
T39n1786_p0131c16║約通大答。佛說諦緣，通被大小二乘菩薩，通
T39n1786_p0131c17║四教故。如世大道，群小同遊，不定屬小。三、
T39n1786_p0131c18║重問。即「通意云何」四字也。四、「涅槃」下，廣釋，二：
T39n1786_p0131c19║初、明四諦通。我昔等者，佛與三乘昔在凡時，
T39n1786_p0131c20║不見四種四諦真理，故又流轉分段生死。偈
T39n1786_p0131c21║文未畢，今具引之，故注云云。凡夫有苦無
T39n1786_p0131c22║諦者，雖遭大苦不以為患，以不審諦知是苦
T39n1786_p0131c23║故。聲聞有苦有苦諦，此當三藏不了無生故
T39n1786_p0131c24║云有苦，能審知故名有苦諦。菩薩等者，通等
T39n1786_p0131c25║三教俱達如幻，俱能解苦當處無苦。而有真
T39n1786_p0131c26║諦者，章安疏云「真是真實故，知即是次第
T39n1786_p0131c27║不次第二種真實也。」諸佛等者，佛果圓極，究
T39n1786_p0131c28║竟實也。是知四教智雖淺深，皆依四諦。「所
T39n1786_p0131c29║以」下，更引《勝鬘》兩種四諦釋成前意。二乘
T39n1786_p0132a01║有量者，藏通不知如來藏故，所觀四諦終成
T39n1786_p0132a02║有量。別圓菩薩了藏性故，所觀四諦皆無限
T39n1786_p0132a03║量。而兼有量者，深必知淺故。別人次第觀量
T39n1786_p0132a04║無量，圓人一念觀四四諦。二、「大經」下，明因緣
T39n1786_p0132a05║通。四智皆觀十二因緣，智淺深故，得菩提
T39n1786_p0132a06║道四種高下。彼經四智意彰四教，故知因緣
T39n1786_p0132a07║不局在小。二、「復有」下，明唯大，二：初、明獨菩
T39n1786_p0132a08║薩法，二：初、引經。儒童者，儒，仁也，謂仁賢童子
T39n1786_p0132a09║也。習應者，謂修習與空相應也。四諦因緣
T39n1786_p0132a10║各舉初後並略中間，故俱云乃至諦緣。既是
T39n1786_p0132a11║法忍菩薩相應之法，驗知理深二乘不及。彼
T39n1786_p0132a12║通衍三，今取圓教諦緣相應成今空慧。二、「當
T39n1786_p0132a13║知」下，結示。二、明二乘見淺，三：初、明聲聞。若望
T39n1786_p0132a14║因緣，乃以七支總為一苦，仍以五支總為一
T39n1786_p0132a15║集。又復苦集不分過未，總是現在。以根鈍
T39n1786_p0132a16║故，法相總略。二、明支佛。開聲聞總成別相。現
T39n1786_p0132a17║在五者，謂識、名色、六入、觸、受。未來二者，謂
T39n1786_p0132a18║生、老死，別相苦也。過去二者，謂無明、行。現在
T39n1786_p0132a19║三者，謂愛、取、有，別相集也。又開三世不唯現
T39n1786_p0132a20║在，故云略果，及略因由中可比三。是則三世
T39n1786_p0132a21║皆有十二，以福資智，故能別觀。三、「雖復」下，斥
T39n1786_p0132a22║淺，二：初、正斥二乘。所修三學，不為眾生，不成
T39n1786_p0132a23║佛法，是故名為自調自度。《大論》云「二乘戒名
T39n1786_p0132a24║自調，定名自度，慧名自淨。緣覺雖有少分慈
T39n1786_p0132a25║悲，不能廣益，故同名自。」二、「與菩薩」下，對彰菩
T39n1786_p0132a26║薩。未分權實，但是菩薩，俱異二乘。二、「今舉」下，
T39n1786_p0132a27║明析體有殊，二：初、約共三乘明析觀；二、約不
T39n1786_p0132a28║共菩薩明體觀。諸文所明，實有滅空為析，幻
T39n1786_p0132a29║有即空名體。今明幻有即中為體，乃以實
T39n1786_p0132b01║滅及以幻空俱名為析，以其未達諸法實體，
T39n1786_p0132b02║體義不成。由謂諸法終歸無常，秖是析義。
T39n1786_p0132b03║今明諸法一一常住，既見法實名為妙體。初
T39n1786_p0132b04║義分二：初、別釋，二：初、約二乘明觀，二：初、生
T39n1786_p0132b05║空觀，二：初、舉譬推。二、「我人」下，就法檢。各推無
T39n1786_p0132b06║故，合之亦無，以聚虛空不成色故。「即陰」下，更
T39n1786_p0132b07║於即離，檢令叵得。二、「雖求」下，法空觀，二：初、明
T39n1786_p0132b08║法存。牒前譬顯人亡法存。二、「更須」下，用觀析，
T39n1786_p0132b09║二：初、正明推法空。正檢法空，先析色陰。次、「前
T39n1786_p0132b10║念」下，析四陰。無想受，略於行識。二、「既不」下，雙
T39n1786_p0132b11║結二空。智雖空境，智須自亡，是故境智俱云
T39n1786_p0132b12║不得。二、「通菩薩」下，以菩薩例結。前論析觀乃
T39n1786_p0132b13║三藏法，以對今品體觀屬圓，故以通教鈍根
T39n1786_p0132b14║菩薩不能體中亦屬析觀，故云通菩薩亦然。
T39n1786_p0132b15║二、「是為」下，總結。言自行為他異者，以通教菩
T39n1786_p0132b16║薩對兩二乘分別二行也。二、約不共菩薩明
T39n1786_p0132b17║體觀，三：初、總示異前。言別菩薩者，非是別教，
T39n1786_p0132b18║乃是圓人，異偏小故稱為別也，故云永異。二、
T39n1786_p0132b19║「如見」下，深明觀相，四：初、明妙空體法，二：初、立
T39n1786_p0132b20║喻顯。然鏡像喻，文乍濫通，須知圓意。通但六
T39n1786_p0132b21║界而為鏡像，別圓十界而為鏡像。別雖十界，
T39n1786_p0132b22║九是修成，修成不實，故如鏡像。圓知十界性
T39n1786_p0132b23║德本具，以本具故，奪修無功，故如鏡像。《不
T39n1786_p0132b24║二門》云「幻因既滿，鏡像果圓。」如此解之，故云
T39n1786_p0132b25║懸體，體秪是解。鏡內鏡外者，解因緣所成，即
T39n1786_p0132b26║鏡內拳指不實。亦解能成因緣，即鏡外拳指
T39n1786_p0132b27║不實。二、「眾生」下，就法觀，二：初、生法雙空，二：初、
T39n1786_p0132b28║明觀。若假若實皆本不生，空則俱空。二、「如
T39n1786_p0132b29║大」下，引證。我是假人、色是實法，二性俱空，人
T39n1786_p0132c01║法不異，是故名如。二、「今世」下，因果俱寂，二：初、
T39n1786_p0132c02║明觀。五果既是因緣所生，可合鏡內拳指不
T39n1786_p0132c03║實。二因既是能生因緣，可合鏡外拳指不實。
T39n1786_p0132c04║二、「下文」下，引證。假實當體即空假中，名本性
T39n1786_p0132c05║空寂。無始強執，謂假實生，名無明故有。既了
T39n1786_p0132c06║因寂，果那不寂？二、「雖不二」下，示妙三諦智，即
T39n1786_p0132c07║空假中而為空觀。以即空故，不得六界生法；
T39n1786_p0132c08║以即假故，不得二乘生法；以即中故，不得菩
T39n1786_p0132c09║薩佛生法。蕩十界惑，是故境智俱名不得，而
T39n1786_p0132c10║能審諦十界生法，故二境二智皆名了了通
T39n1786_p0132c11║達。境是妙俗，以無相故，故無所染；智是妙空，
T39n1786_p0132c12║以無緣故，故無所淨。非染非淨，稱本離念，故
T39n1786_p0132c13║雙亡二邊，正入中道任運雙照。三、結三諦圓
T39n1786_p0132c14║顯。三德三諦，即念開明，舉一即三。體非次第，
T39n1786_p0132c15║顯無前後。無覺而覺，稱為大覺。四、「與此」下，與
T39n1786_p0132c16║經體相應。佛示二空顯法性體，不照三諦豈
T39n1786_p0132c17║稱法性無量甚深？故知今解與性相應。此性
T39n1786_p0132c18║名為金剛寶藏，若偏照之，德非具足。三、「是為」
T39n1786_p0132c19║下，約人結示。故知今體非獨是體空，須體三
T39n1786_p0132c20║諦，方得名為別體。三、「諸小」下，斥諸師失意，三：
T39n1786_p0132c21║初、正斥失，二：初、斥小乘師。《毘曇》有門說存隣
T39n1786_p0132c22║虛，《成實》空門說破隣虛，若存若破皆為析滅
T39n1786_p0132c23║見愛二惑。弘者失意各生定計，起見起思故
T39n1786_p0132c24║屬斷常，同彼外人全非正析。二、斥大乘師。
T39n1786_p0132c25║《般若》等經談一切法如幻即空，此空畢竟三
T39n1786_p0132c26║諦宛然。諸師罔窮作但空解，不即假故不
T39n1786_p0132c27║能遊戲神通，不即中故不能解釋佛之知見。
T39n1786_p0132c28║非佛知故不得三智一心，非佛見故不能五
T39n1786_p0132c29║眼具足，雖依大教，理齊小乘。於小乘中同壞
T39n1786_p0133a01║法人，進修燒想壞滅骨人。既其不修觀練熏
T39n1786_p0133a02║修，無由成就三明六通。三明者，天眼、宿命、漏
T39n1786_p0133a03║盡也。更加天耳、他心、身如意，則成六通。願智
T39n1786_p0133a04║頂禪，以超越禪最高上故，故名為頂。願欲知
T39n1786_p0133a05║三世事，隨願則知，故名願智頂也。二、引經示。
T39n1786_p0133a06║首，即經初。軸，即經末。如來法身，謂果上法身，
T39n1786_p0133a07║智斷必具，今用二空當念求之。無上涅槃
T39n1786_p0133a08║體具三德，皆與無量甚深法性無二無別，故
T39n1786_p0133a09║首軸所詮窮深極廣。三、「豈可」下，結不用。世人
T39n1786_p0133a10║邪見，即是癡空、外道斷見也。小乘之析雖是
T39n1786_p0133a11║正教，以無般若方便，故墮斷常中。大乘之體
T39n1786_p0133a12║法雖圓備，諸師但作偏空之體，同彼小乘慧
T39n1786_p0133a13║解脫觀，安能解此即邊之空耶？二、「善女」下，依
T39n1786_p0133a14║義釋文，二：初、明修因二空觀，二：初、約苦集明
T39n1786_p0133a15║二空觀，二：初、生空，二：初、分文。二、釋義，三：初、對
T39n1786_p0133a16║告勸發，二：初、釋善女，二：初、約四悉釋，四：
T39n1786_p0133a17║初、世界；二、「又時」下，為人；三、「又男」下，對治；四、「又
T39n1786_p0133a18║佛」下，第一義。二、「此是」下，結成因緣。二、釋當觀。
T39n1786_p0133a19║二、「諸法」下，指上境，二：初、釋諸法。名目雖略
T39n1786_p0133a20║者，秖云諸法則能攝上所說諸境無不遍也。
T39n1786_p0133a21║二、釋如是，二：初、標列三義。正明總觀者，下二
T39n1786_p0133a22║空觀歷諦緣境，別別明修空假中觀。此之三
T39n1786_p0133a23║觀盡稱諦境，今一如是總示三觀。如是三觀
T39n1786_p0133a24║如三諦是，有三義者列於三法，即當三觀
T39n1786_p0133a25║所如之義也。二、「如事」下，指釋三義，二：初、指釋。
T39n1786_p0133a26║謂指經文中上下釋三法相。假想指上、餘二
T39n1786_p0133a27║指下，上下皆是不思議境，故皆指為所如之
T39n1786_p0133a28║法。二、「又事」下，融即。初乃俗即真中，次乃中即
T39n1786_p0133a29║真俗，後乃真即俗中。以妙三德為三諦故，
T39n1786_p0133b01║所以此三不一不異。如是之言是故得名，為
T39n1786_p0133b02║正明總觀也。以亦一異為諸法，既以不一不
T39n1786_p0133b03║異為能觀觀，乃以亦一亦異為所觀境。境觀
T39n1786_p0133b04║不二，卷舒無妨。三、「何處」下，正作觀，二：初、通
T39n1786_p0133b05║釋四句，三：初、約初二句明空觀，二：初、釋初句，
T39n1786_p0133b06║二：初、就五陰觀。言點出者，已用如是總示三
T39n1786_p0133b07║觀，今以四句明示三觀，故皆言點出。今檢無
T39n1786_p0133b08║人，義當理觀。二、「又果」下，就因果觀。二、「人既」下，
T39n1786_p0133b09║例次句。二、「本性」下，約第三句明中觀。不以本
T39n1786_p0133b10║性為能觀者，非中觀也。即一切法非理非
T39n1786_p0133b11║事名為本性，非別有也。故《法華》云「諸法從本
T39n1786_p0133b12║來，常自寂滅相。」《般若》讚云「平等真法界，佛不
T39n1786_p0133b13║度眾生。」以本無無明，豈有眾生？本無空慧，豈
T39n1786_p0133b14║有於佛？既無生佛，何度之有？非破非立，雙非
T39n1786_p0133b15║亦忘，名本空寂。三、「無明」下，約第四句明假觀，
T39n1786_p0133b16║二：初、由迷俱立，二：初、正釋，二：初、直約事理釋。
T39n1786_p0133b17║諸法雖即本性空寂，由具性染故起事染，由
T39n1786_p0133b18║破事染故立空慧，欲忘染淨故立即中。此之
T39n1786_p0133b19║藥病，悉由無明。二、「以有」下，委就迷悟釋。生法
T39n1786_p0133b20║是果，成由惑業，故云以有無明等也。「既有」下，
T39n1786_p0133b21║欲空生法，須論三觀。助事觀者，助道事想觀
T39n1786_p0133b22║也，即不淨流溢等是。所助正道，即二空契理
T39n1786_p0133b23║之觀。正助二修為顯一性，故立非事非理之
T39n1786_p0133b24║觀也。「是事」下，以今知三，驗其無明是事不知。
T39n1786_p0133b25║三皆事者，以在修故。《不二門》云「修雖具九」也。
T39n1786_p0133b26║二、「淨名」下，引證。以眾生實病，生菩薩權病。示
T39n1786_p0133b27║病意者，為明法藥也。二、「若知」下，由悟俱忘。
T39n1786_p0133b28║若知無病，用三藥為？此之泯忘，〈空品〉意也。二、
T39n1786_p0133b29║「但我」下，別釋初句，二：初、明所破人執，二：初、總
T39n1786_p0133c01║示我相。五住之初三界之主，若破我者，縱起
T39n1786_p0133c02║結使，不生四趣，故云深重。小乘大乘俱實
T39n1786_p0133c03║無我，我不復斷，四教賢聖入之無路，故云大
T39n1786_p0133c04║障。「凡夫」下，明起我處，初遍六作、次遍六度。
T39n1786_p0133c05║二、「若攬」下，別示利鈍，二：初、鈍。攬他遺體而起
T39n1786_p0133c06║者，是俱生惑，與身俱生名俱生惑。如諸蠕
T39n1786_p0133c07║動實不推理，而舉𧑃張鬐、怒目自大，底小凡
T39n1786_p0133c08║劣何甞執見？行住坐臥常起我心，常時自起，
T39n1786_p0133c09║故名疎鈍。二、「若執」下，利，二：初、明密利。執法
T39n1786_p0133c10║塵起者，是分別惑。以對意根，故曰法塵。因分
T39n1786_p0133c11║別生迷理之惑，此名利使。藏之初果、通之見
T39n1786_p0133c12║地、別之初住、圓之初信，皆斷此惑。二、明相狀，
T39n1786_p0133c13║二：初、略論十使，二：初、正明使相，二：初、明十為
T39n1786_p0133c14║枝葉。執一法者，不問邪正大小偏圓，隨執
T39n1786_p0133c15║一句即生十使。前五是利；後五是鈍，乃利中
T39n1786_p0133c16║鈍也。二、「十使」下，明我為根本。二、「縱令」下，兼示
T39n1786_p0133c17║其人，二：初、明具邪禪慧。長爪，即拘絺羅身子
T39n1786_p0133c18║舅也。勤學不暇剪爪，時人呼為長爪梵志。
T39n1786_p0133c19║根性最利，是外道中高著者，故舉之。鍱腹者，
T39n1786_p0133c20║《金七十論》云「優樓僧佉外道中有一眾首、至
T39n1786_p0133c21║金地國、頭戴火盆、鐵鍱其腹，與僧論義。」難石
T39n1786_p0133c22║等者，《大論》二十六云「薩遮尼乾子難人，乃至
T39n1786_p0133c23║樹木瓦石流汗。」至非想者，如欝頭藍弗已至
T39n1786_p0133c24║有頂，故云將出；却墮飛狸，故云復還。二、「如此」
T39n1786_p0133c25║下，明不能破我，尚非小乘內凡，豈同初果破
T39n1786_p0133c26║我？二、重廣我見。謂即色是我、離色有我，我
T39n1786_p0133c27║大色小色在我中、色大我小我在色中，受想
T39n1786_p0133c28║行識亦復如是，五陰各四即有二十。二、「若
T39n1786_p0133c29║一」下，明能破空慧，二：初、通明空慧，二：初、就境
T39n1786_p0134a01║智明生空，二：初、別示，二：初、於陰境推。還就即
T39n1786_p0134a02║陰、離陰、陰中有我、我中有陰四句推之。是我
T39n1786_p0134a03║不然者，能破之觀也。據義合須二十遍言，以
T39n1786_p0134a04║破二十種身見也。約外境者，望能觀智是其
T39n1786_p0134a05║內心，故所觀陰得名外境，非他身也。二、「而
T39n1786_p0134a06║其」下，明觀智檢。所觀五陰既立於五，能觀之
T39n1786_p0134a07║智任運成五。五陰一一皆有四智，悉應計我，
T39n1786_p0134a08║故須亦破二十身見。二、「內外」下，總結。以數顯
T39n1786_p0134a09║觀，令智不漏。二、「毘曇」下，約大小觀人法，三：初、
T39n1786_p0134a10║《毘曇》。我見是共等因者，即共業、別業合有
T39n1786_p0134a11║四句，略言共等。此有門論陰中求我，我空、陰
T39n1786_p0134a12║有，我法兩分，故我見思惟前後而起。我即眾
T39n1786_p0134a13║生、思是實法，故悟生空，未得法空。二、《成實》。
T39n1786_p0134a14║此空門論攬陰成我，故我見思惟起不異時，
T39n1786_p0134a15║是故生法二空同悟。三、大乘。我見即具諸法
T39n1786_p0134a16║者，俗即真中，何法不具？我性如色性，生空即
T39n1786_p0134a17║法空。二、「破二」下，別明三觀。既云我見即具諸
T39n1786_p0134a18║法，合於三諦而破我見，是故用上三句破之，
T39n1786_p0134a19║二：初、正破人我，三：初、約理觀檢。二、「若作」下，約
T39n1786_p0134a20║非事非理檢。我見即中，豈存境智四十種執？
T39n1786_p0134a21║三、「若作」下，約事觀檢。經文既云「無明故有，愛
T39n1786_p0134a22║取心強」，須作不淨助道之觀，觀邪見惡心是
T39n1786_p0134a23║穢惡陰、若善直心？慚於義天、愧於聖人，入方
T39n1786_p0134a24║便位。真理未明，是隱沒陰；善惡雖異，皆未破
T39n1786_p0134a25║見。豈有見心不依於色？色須敗壞，故云不淨。
T39n1786_p0134a26║不淨之境何處有人？今方便位，義當五品也。
T39n1786_p0134a27║二、「若得」下，更推法我，二：初、明得悟推法破思。
T39n1786_p0134a28║觀雖圓修，而其麁惑有除不除。若以三觀檢
T39n1786_p0134a29║我叵得，見惑斷者得入初信。更於三師修
T39n1786_p0134b01║二十觀者，乃破法執即思惑也，從二信位進
T39n1786_p0134b02║至六信也。二、「若未」下，明未悟推法破見，二：初、
T39n1786_p0134b03║轉計實法，二：初、正明度入。妙觀破見，見惑未
T39n1786_p0134b04║除。見雖未除，觀己有力，能於假名柔伏愛惑，
T39n1786_p0134b05║若其我執度入實法。二、引經及事。屈步蟲者，
T39n1786_p0134b06║要因前脚得移後足，方於假名伏惑。又於實
T39n1786_p0134b07║法起見，如彼蟲也。二、「須實」下，勸更修觀。宜於
T39n1786_p0134b08║五陰作二十觀，顯我本性，使空慧明。隨度
T39n1786_p0134b09║入處以觀逐之，名處處作。二、明法空，二：
T39n1786_p0134b10║初、約經文釋成三觀，二：初、正釋，二：初、立意分
T39n1786_p0134b11║文。我見即具一切諸法，豈觀生空不空實法？
T39n1786_p0134b12║鈍根未了，故今重說。二、「如是」下，隨文釋義，三：
T39n1786_p0134b13║初、明即法而空，二：初、示境觀。二、「若四」下，明
T39n1786_p0134b14║修觀，二，初、就法明空，二：初、正明空。逐一推
T39n1786_p0134b15║檢不應動等者，地動則成風性，煖則成火
T39n1786_p0134b16║性。《史記》曰「陽伏而不能出，陰迫而不能蒸，於
T39n1786_p0134b17║是有地震。」注云：蒸，升也。冬則地中煖，故《禮》云
T39n1786_p0134b18║「古者夏則橧巢，冬則營窟。」水堅故成地性，波
T39n1786_p0134b19║動故成風性。貞，堅也。炭火貞則成地性，火
T39n1786_p0134b20║焰動則成風性，風能持物則成地性，觸壁止
T39n1786_p0134b21║則成水性。二、引經證。水性不住者，不守於濕。
T39n1786_p0134b22║火從緣生者，既賴緣而生，則不能守其熱性。
T39n1786_p0134b23║風性無礙者，以無礙故不能守其動。「一一」下，
T39n1786_p0134b24║四大俱無性故，皆入如實之際。前之二教以
T39n1786_p0134b25║空為如實，後之二教以中為如實；今取圓中，
T39n1786_p0134b26║實際為正。二、「上檢」下，對生辨觀。二、「本自」下明
T39n1786_p0134b27║即法而中，二：初二句法本自中，二：初、明性
T39n1786_p0134b28║非生滅。以元中末三節顯於性是中道。元無
T39n1786_p0134b29║四大者，非謂獨一全無四大，以其大陰皆如
T39n1786_p0134c01║來藏，性體常住、本無生相，故曰元無。既無
T39n1786_p0134c02║法生，與誰相會而為和合？無和合故，無可散
T39n1786_p0134c03║滅，故不論空。如此談中之義顯矣。二、「本自」下，
T39n1786_p0134c04║明非觀使爾。世間之相本來常住，豈以觀智
T39n1786_p0134c05║息乎生滅，然後不生滅耶？此名即事而理，亦
T39n1786_p0134c06║曰即邊而中也。二、三句顯由觀解，二：初、正示。
T39n1786_p0134c07║性雖本然，遣迷由觀。言因緣性欲為因、師教
T39n1786_p0134c08║為緣，因緣成觀達本三諦。諸大即是空假中，
T39n1786_p0134c09║故從本不生。二、引證。無明轉即變為明，名菩
T39n1786_p0134c10║提燈。若非感應因緣之力，豈滅無明？故知成
T39n1786_p0134c11║佛全假因緣。三、「和合」下，明即法而假，二：初、成
T39n1786_p0134c12║違理之事；二、「此法」下，成照性之修。此法有故
T39n1786_p0134c13║者，即迷惑因果也。「體有」下，三諦也。「即空」下，
T39n1786_p0134c14║三觀也。境觀悉由迷惑因果和合而有也。
T39n1786_p0134c15║二、「三觀」下，結觀。三段經文與三觀合，知今宗
T39n1786_p0134c16║旨契會佛心，豈可不信？二、「更為」下，為鈍根重
T39n1786_p0134c17║破法執。前釋生空已明度入實法，或利根雖
T39n1786_p0134c18║曉、恐鈍者猶迷，是故大師以無緣慈更說其
T39n1786_p0134c19║相，二：初、明法執，二：初、依報起見愛心，四：初、依
T39n1786_p0134c20║大陰起四執。一切外道、四教行人，若未伏斷
T39n1786_p0134c21║見惑已來，皆有此執。二、「四執」下，因四執生我
T39n1786_p0134c22║見。四中雖云無及雙非，既是執生，四皆屬
T39n1786_p0134c23║有。見既依色，合當即離色我我色。見依四陰，
T39n1786_p0134c24║即離亦然。三、「我生」下，依我見生十使。如生空
T39n1786_p0134c25║中說四方招下因、十使招生死，縱依圓教性
T39n1786_p0134c26║具大陰開於四門，隨執一門生我見者，起惑
T39n1786_p0134c27║造業招致來苦，與彼外人生死不別。大師正
T39n1786_p0134c28║為即時行人陳四執過。二、「惑此」下，指見心名
T39n1786_p0134c29║污穢陰。此之五陰皆成執見，故悉污穢。襵
T39n1786_p0135a01║𧜼歸有，豈名法空？二、「心不」下，明空觀，三：初、明
T39n1786_p0135a02║不依是忘四執。心不依陰，四教皆然。今明圓
T39n1786_p0135a03║宗論不依者，即穢污陰為能觀智，何陰可依？
T39n1786_p0135a04║何執可破？誰為能觀？亦無所顯。心不依陰，今
T39n1786_p0135a05║意略言。二、「寂然」下，明契理則備眾德。三種般
T39n1786_p0135a06║若與金光明、牟尼三身無二無別，若不以此
T39n1786_p0135a07║為三觀者，見之無由。三、「行人」下，明此觀速能
T39n1786_p0135a08║復本。觀生觀法皆以三觀一念而觀，猶如懷
T39n1786_p0135a09║璧。復金光明法性之理，如向本國。二三世
T39n1786_p0135a10║中可登圓住、可以保任。二、明十二因緣生法
T39n1786_p0135a11║二空觀，二：初、分文立意，二：初、分文。此十二支
T39n1786_p0135a12║而分生法者，順此經文。初支既名曰無明，名
T39n1786_p0135a13║即假名，故屬生境。無明者，我執也。《起信論》云
T39n1786_p0135a14║「計名字相」也。向下諸文但言行識等，既不云
T39n1786_p0135a15║名，乃是直指色心也，以行至老死不出五陰
T39n1786_p0135a16║色心故。義雖炳然，猶恐不信，故引《釋論》逐段
T39n1786_p0135a17║證成。誰老死者，如問云誰，則答言我，故知誰
T39n1786_p0135a18║我悉假名也。經云名曰，與論冥符；論號生空，
T39n1786_p0135a19║經豈不爾？是老死者，則直指色心是老死法。
T39n1786_p0135a20║經不云名，與論亦合。二、「然十」下，立意，二：初、通
T39n1786_p0135a21║辨因緣相貌，二：初、標列。二、「三世」下，解釋，三：初
T39n1786_p0135a22║三世。過去破神常者，過去已滅，故非常也。現
T39n1786_p0135a23║在破神我者，五果皆五陰和合，故無我也。未
T39n1786_p0135a24║來破神斷者，未來有果，故非斷滅。皆言神者，
T39n1786_p0135a25║外執身神有斷常等也。此三世義世共傳之，
T39n1786_p0135a26║故云常塗所用。二、果報。以前十因緣屬現在、
T39n1786_p0135a27║後二因緣屬未來，二世合為十二。而文云一
T39n1786_p0135a28║期始終，且據無明、行在一期之始，相帶而言
T39n1786_p0135a29║逐云始終，非謂秖在一世。此果報因緣，出
T39n1786_p0135b01║《大集經》。以在中陰，於父母所生貪愛心為無
T39n1786_p0135b02║明，出入息風為行，自識支已去義同三世。三、
T39n1786_p0135b03║一念，二：初、所憑教。二、「如眼」下，明行相，二：初、
T39n1786_p0135b04║正釋相，二：初、對塵直釋。六處生貪者，眼識染
T39n1786_p0135b05║故，潛牽諸識各有貪情。故《普賢觀》云「以貪香
T39n1786_p0135b06║故，分別諸識處處染著。」一日等者，一根對塵，
T39n1786_p0135b07║即起十二。六根晝夜數數對塵，何念不起十
T39n1786_p0135b08║二因緣？一一成因皆須感果，迴轉如輪纏
T39n1786_p0135b09║縛如網。二、「今更」下，更推因起。因緣之觀通
T39n1786_p0135b10║三世者，意推過去無明為因，生於現果，現果
T39n1786_p0135b11║之上復起惑因。本欲即今無明不起，是故今
T39n1786_p0135b12║推過現二處起無明相。文二：初、逆推過因。從
T39n1786_p0135b13║名色起者，五果之初故、五陰已具故。識支未
T39n1786_p0135b14║具五陰，故不言也。過去之因極於無明，今觀
T39n1786_p0135b15║無明，意欲令觀成覺了智。而謂無明定是有
T39n1786_p0135b16║等，則能破智翻為無明，藥乃成病，故云四句
T39n1786_p0135b17║取者皆是無明，無明為緣，豈不生行生識等
T39n1786_p0135b18║耶？如前說者，六入至老死，皆如前文直示
T39n1786_p0135b19║中明。二、「又觀」下，順推現果。於此受中等者，以
T39n1786_p0135b20║受支是五果之終，故觀至此；若生計著，還成
T39n1786_p0135b21║一念十二因緣。或有受等者，即是無明不了
T39n1786_p0135b22║之心，行識等支一念成就。二、「如此」下，歎難知。
T39n1786_p0135b23║逆順推檢雖在一念，其十二支宛然具足，所
T39n1786_p0135b24║以枝條遍滿諸有。其猶大樹尚無能識，況能
T39n1786_p0135b25║伐耶？言大樹者，《婆沙》云「過去二支為根，現在
T39n1786_p0135b26║五支為質，現在三支為花，未來二支為果。
T39n1786_p0135b27║布濩者」《文選》注云：布濩，長多貌。從言、從水並
T39n1786_p0135b28║通。《漢書》云「布濩猶布露，謂於闕露處皆布也。」
T39n1786_p0135b29║二、「今經」下，略示今經觀境，二：初、明經意。但舉
T39n1786_p0135c01║生法為境者，以假名無明為生空境，以行識
T39n1786_p0135c02║色心等為法空境。此因緣二境通四教觀，今
T39n1786_p0135c03║意在圓。二、「宜以」下，示境觀，二：初、示境，二：初、立
T39n1786_p0135c04║喻；二、法合。著於假名者，不達三諦而妄起我
T39n1786_p0135c05║見，猶如舞燼成輪，故云不息。輪依火有，而假
T39n1786_p0135c06║名因實法而有也。迷故不達色心即空假中，
T39n1786_p0135c07║名迷陰入。言薪火者，即燼也。二、「若知」下，示觀，
T39n1786_p0135c08║二：初、立喻；二、「輪火」下，法合。觀生觀法皆即空
T39n1786_p0135c09║假中，乃輪火雙無二空觀也。二、「生空」下，依義
T39n1786_p0135c10║釋文，二：初、出境相，二：初、生空境，二：初、分文；
T39n1786_p0135c11║二、釋義。四以前生空三觀釋之，故疏無文。
T39n1786_p0135c12║二、「行識」下，法空境。例應有三者，行即空假中，
T39n1786_p0135c13║乃至老死即空假中，佛言巧略，比前可知故。
T39n1786_p0135c14║二、「眾苦」下，出觀相，二：初、據經文示觀，二：初、正
T39n1786_p0135c15║示，二：初、指文。二、「眾苦」下，釋義，三：初、明中觀。眾
T39n1786_p0135c16║苦行業，指上生法。當體妙故，不可思議。若生
T39n1786_p0135c17║若法皆非空有，如是體達名為中觀。此觀不
T39n1786_p0135c18║見生死輪轉有際有息，即法界故無際，皆常
T39n1786_p0135c19║住故不息。二、「本無」下，明空觀。三、「不善」下，明假
T39n1786_p0135c20║觀。前不善思惟，即過去二支。今不善思惟，即
T39n1786_p0135c21║現在三支。經心行者，即上思惟也。斯乃舉
T39n1786_p0135c22║病必對於藥，假觀彰矣。二、「雖名」下，結勸。名偏
T39n1786_p0135c23║義圓，名但云空，而義乃是即空假中。義既
T39n1786_p0135c24║必當，故明與經任運符契。生空、法空名義皆
T39n1786_p0135c25║爾，故勸修者息乎疑情。仍須了知，全祕密藏
T39n1786_p0135c26║為生為法，是故生法無非三德，故觀生法能
T39n1786_p0135c27║所皆三，境觀名別其體不殊。是故能所二即
T39n1786_p0135c28║非二，此乃今經二空觀也。二、為鈍人更說，二：
T39n1786_p0135c29║初、特示空觀；二、別指假中。良以初心於假
T39n1786_p0136a01║名實法、起見愛增強、障道事重，是故大師特
T39n1786_p0136a02║陳空觀，不說假中。此同釋題觀解三道，三道
T39n1786_p0136a03║正觀舉名而已。但於假實三毒六作，委破四
T39n1786_p0136a04║性、頻示二空。蓋為始行我見彌隆，故示真空
T39n1786_p0136a05║以為要術。初文，二：初、示，二：初、推人法，二：初、推
T39n1786_p0136a06║人。「若假名」下，對於實法推無四性。「今之」下，四
T39n1786_p0136a07║性被推，執情稍薄，但謂有名，還須四性檢今
T39n1786_p0136a08║叵得。所召之人既無生相，能召名字四性亦
T39n1786_p0136a09║忘。略示人空，其觀如是。二、觀法，二：初、橫推。
T39n1786_p0136a10║以現名色對過去業，推無四性。羅漢有業者，
T39n1786_p0136a11║無始所造諸有業因，其數何限？無惑潤故，不
T39n1786_p0136a12║受後身，故曰不生。各有等者，如合兩空，豈成
T39n1786_p0136a13║一色？二、「既不」下，竪推。計法之執，如屈步蟲
T39n1786_p0136a14║捨一取一，生被破故便計無生，還是性執。雙
T39n1786_p0136a15║亦雙非計皆依生，既悉無理復計於滅，亦成
T39n1786_p0136a16║四執。八句之上皆云不得，即是空觀。無滅無
T39n1786_p0136a17║生者，檢滅檢生俱不可得，方乃得名實法無
T39n1786_p0136a18║生。二、「無生故」下，明觀成，二：初、明二執忘。攬
T39n1786_p0136a19║陰成人，實無生故，假名則壞。於假無我，諸見
T39n1786_p0136a20║俱亡。實既無因，安得不壞？二、「既不」下，舉二喻
T39n1786_p0136a21║示。不然火，喻不執法。無煙，喻實法不生。日中
T39n1786_p0136a22║舞，喻燼空、心秉法。是亦無輪，喻不生我見。
T39n1786_p0136a23║二、「是略」下，結。二、「中觀」下，別指中假。言別記云
T39n1786_p0136a24║云者，具如《止觀》假中破法，行者應知。今明三
T39n1786_p0136a25║觀圓修二空，但為鈍根見惑偏重，故別指空
T39n1786_p0136a26║對治此惑。此惑若忘，二諦自顯，故中假別指
T39n1786_p0136a27║而已。二、「我斷」下，明果上二空用，二：初、分文。
T39n1786_p0136a28║二、「一切」下，釋義，二：初、明自行成，二：初、明智德
T39n1786_p0136a29║滿，二：初、明人法。二、觀成，二：初、約人法銷文，
T39n1786_p0136b01║二：初、明人空觀成；二、「以智」下，明法空觀成。別
T39n1786_p0136b02║明十纏者，瞋、覆、睡、眠、戲、掉、無慚、無愧、慳、嫉。忿
T39n1786_p0136b03║恚曰瞋，隱藏自罪曰覆，意識昏熟曰睡，五
T39n1786_p0136b04║情暗冥曰眠，嬉遊曰戲，三業躁動曰掉，屏
T39n1786_p0136b05║處起過不自羞曰無慚，露處為非不羞他曰
T39n1786_p0136b06║無愧，財法不能惠施曰慳，他榮心熱惱曰嫉。
T39n1786_p0136b07║煩惱，即思惑也。雖見思通名煩惱，今別以思
T39n1786_p0136b08║惑當之。罥，繫也。二、「二乘」下，約大小釋斷，二：
T39n1786_p0136b09║初、論大小斷盡不盡，二：初、明二乘斷通餘別。
T39n1786_p0136b10║界內一切煩惱名數皆通界外，但以所障空
T39n1786_p0136b11║中分之，則知通別。淨名室中天女散華，聲聞
T39n1786_p0136b12║著身、菩薩不著，故被訶云：「結習未盡，華則著
T39n1786_p0136b13║身。」斯乃斷通未能斷別也。二、「而言」下，明佛地
T39n1786_p0136b14║通別都忘，二：初、正示。雖云菩薩能斷別見，
T39n1786_p0136b15║而斷未盡，究竟在佛。若至佛地，不唯別盡，通
T39n1786_p0136b16║亦窮邊。何者？蓋由見思遍十方界六道眾生
T39n1786_p0136b17║差別種習之所成就。因地乃斷，未盡邊涯，唯
T39n1786_p0136b18║佛究竟，故云若通若別究竟在佛。二、引證。
T39n1786_p0136b19║性德生法，體本無上，通別二執，染故成卑。妙
T39n1786_p0136b20║覺執盡，二俱無上，故云無上假實，佛地所不
T39n1786_p0136b21║惑也。二、「經論」下，明佛地有斷不斷，二：初、明經
T39n1786_p0136b22║論異說，二：初、明有斷。智以悟極而為上上，
T39n1786_p0136b23║惑以迷極而為上上。今迷將盡，唯餘微細，故
T39n1786_p0136b24║名下下。故《起信論》云「覺心初起，心無初相，
T39n1786_p0136b25║遠離微細念故，心即常住。」惑微細故，難別難
T39n1786_p0136b26║除，故上上智方能斷盡下下之惑。無明力大
T39n1786_p0136b27║者，惑雖微細，能障妙覺。故《華嚴》明，灌頂菩
T39n1786_p0136b28║薩所有功德如一塊土，妙覺功德如四天下
T39n1786_p0136b29║土。最後無明所障若斯，力豈不大？非佛智
T39n1786_p0136c01║發，此惑不忘。一念相應慧者，究竟覺也。正習
T39n1786_p0136c02║俱盡者，該於通別也。二、「或言」下，明無斷。有上
T39n1786_p0136c03║士者，等覺也。此位須修清淨淨禪，斷微細念
T39n1786_p0136c04║故，名之為斷。無上士者，是妙覺位。修證既忘，
T39n1786_p0136c05║更何所斷？二、「斯乃」下，用悉檀和會。此斷不斷，
T39n1786_p0136c06║各見教文，人師執之淨計莫止。今以四悉逗
T39n1786_p0136c07║機之意而和會之，諍無由起。國是境域，即當
T39n1786_p0136c08║世界。機所居處，隨處樂聞佛智有斷不斷，而
T39n1786_p0136c09║歡喜者，時即對治，隨時當有斷不斷義而破
T39n1786_p0136c10║惡者。人即為人，隨人宜以斷不斷而生善者，
T39n1786_p0136c11║悟即第一義，隨悟斷不斷而入理者。為此
T39n1786_p0136c12║四機，說有二義，究論佛智，不可言思。二、「證無」
T39n1786_p0136c13║下，明正助二道滿。無上生法，證由二空，名無
T39n1786_p0136c14║上道。事助之行，與正合修，故得稱為微妙功
T39n1786_p0136c15║德。二、「開甘」下，明斷德滿，二：初、略釋甘露。
T39n1786_p0136c16║以命等四，如次對於常樂我淨。二、「然此」下，廣
T39n1786_p0136c17║釋諸句，四：初、對《華嚴》四位，二：初、正對。彼雖兼
T39n1786_p0136c18║別，今取其圓，別三十位未得甘露故。二、「下地」
T39n1786_p0136c19║下，釋疑。恐後人疑，故釋也，化他令同我之
T39n1786_p0136c20║所得。二、「又通」下，對《般若》四智。論雖多釋，猶通
T39n1786_p0136c21║三教；今四皆從甘露而說，故的在圓。以一
T39n1786_p0136c22║心三智蕩一切相，名道慧開門。一心三智立
T39n1786_p0136c23║一切法，名道種慧示器。一心三智雙遮蕩立，
T39n1786_p0136c24║名一切智入城。一心三智雙照蕩立，名一切
T39n1786_p0136c25║種智處室。由此四智住大涅槃。令諸眾生得
T39n1786_p0136c26║此四智，名食味也。三、對《法華》大事。彼佛知
T39n1786_p0136c27║見，是今甘露。彼之開等對今四句，唯有悟入
T39n1786_p0136c28║與入處少殊，其義不別。四、對《涅槃》四德。前
T39n1786_p0136c29║以四德釋甘露義，今用四德對開等文，有此
T39n1786_p0137a01║異也。二、「吹大」下，明化他成，二：初、分文立意，二：
T39n1786_p0137a02║初、分文。二、「餘經」下，立意，二：初、明智定相成。
T39n1786_p0137a03║前現通者，令重法樂聞；後現通者，令依法修
T39n1786_p0137a04║證。故前云開後，後云成前。二、「修因」下，明因果
T39n1786_p0137a05║同類。二空正道為智德類、二空助道為斷德
T39n1786_p0137a06║類，即緣、了二因。非此二因，安剋二果？二、「說法」
T39n1786_p0137a07║下，依義釋文，二：初、明轉法輪化他，二：初、明說
T39n1786_p0137a08║法，二：初、總示。二、「吹螺」下，別釋，二：初、別明螺
T39n1786_p0137a09║等，二：初、約教位釋，二：初、釋四句，四：初、明吹螺。
T39n1786_p0137a10║是故號者，《大經》云「吹貝，知時是也。」苦忍凡
T39n1786_p0137a11║性者，即內凡上忍位中，於苦諦下留一行
T39n1786_p0137a12║一緣，是凡性也。聖人正性，謂初果也。說大乘
T39n1786_p0137a13║法者，唯以圓教為大乘也。改凡聖偏性，通教
T39n1786_p0137a14║六地是聖，別教十向、圓教十信是內凡，以中
T39n1786_p0137a15║理未顯，悉名偏性。通教七地者，至此得知圓
T39n1786_p0137a16║者，皆是改號之位者。三人俱破無明，見中道
T39n1786_p0137a17║圓性也。二、「擊大」下，明擊鼓誡進者，軍陣之法
T39n1786_p0137a18║也。《兵權》曰「聞鼓則進，聞金則止。鼓則嚴肅軍
T39n1786_p0137a19║眾使前驅也。」督，率也。率，導引也。位在修道者，
T39n1786_p0137a20║令初果進二果也。通教位在八地者，前釋改
T39n1786_p0137a21║號是七地破無明，今進入八地是增道損生。
T39n1786_p0137a22║別教應言二地，圓教應言二住，方名進入修
T39n1786_p0137a23║道。今言十行初住者，恐誤也。或別有意。真
T39n1786_p0137a24║修道者，即通八地、別二地、圓二住，故云咸進。
T39n1786_p0137a25║《地論》以初地為見道，二地至七地名修道，八
T39n1786_p0137a26║九十地為無學道。彼雖別位，例圓可知。三、釋
T39n1786_p0137a27║然炬。「通教」下，皆取當教化他位也。此言八地
T39n1786_p0137a28║不取受接，但約當教出假，道觀雙流耳。別約
T39n1786_p0137a29║十向，其意亦爾，以內修中觀，外亦出假故。圓
T39n1786_p0137b01║在初住者，以百界作佛，普門示現故。圓從勝
T39n1786_p0137b02║說，乃取分真。《止觀》名真，出假位也。「皆是」下，結
T39n1786_p0137b03║示三位。道謂外化、觀謂內行，此該三教，不同
T39n1786_p0137b04║餘文，唯就通說。四、釋雨雨。扶疎，盛茂也。時澤，
T39n1786_p0137b05║時雨也。大恒者，殑伽河也。二、「若得」下，例上四
T39n1786_p0137b06║經。二、「此一」下，以橫竪結。竪擬諸經之位者，
T39n1786_p0137b07║即向四經名字雖殊，但是住、行、向、地圓位耳，
T39n1786_p0137b08║故名為竪。橫論一切諸位者，即攝四教凡聖
T39n1786_p0137b09║諸位，如向消文是也。云云者，部在方等，故
T39n1786_p0137b10║此化他必兼四益，橫攝諸位旨在其中。二、「此
T39n1786_p0137b11║中」下，通釋大義。前三云大、後一云勝，勝亦大
T39n1786_p0137b12║也，故云皆言大也。「通塗」下，若取通名，唯在
T39n1786_p0137b13║大法，義並歸圓。對於四經，其義彌順。二、「我今」
T39n1786_p0137b14║下，明神通，二：初、明摧怨，二：初、明煩惱為怨；
T39n1786_p0137b15║二、「魔為」下，明天魔是主。二、明竪幢。高出眾行
T39n1786_p0137b16║者，即法幢三昧也。萬行功德皆為眷屬，莫不
T39n1786_p0137b17║歸宗。此之三昧，故為眾行之望。兵望麾者，
T39n1786_p0137b18║手指曰麾。《尚書》云「左仗黃鉞、右秉白旄而麾
T39n1786_p0137b19║之。」《兵權》曰「將軍乃秉旄麾，眾而誓之。」又云「聞
T39n1786_p0137b20║鼓則進，聞金乃止。隨其指麾，五陣乃理。」「三
T39n1786_p0137b21║德」下，出三昧體。其體若非不縱不橫，豈出眾
T39n1786_p0137b22║行？豈摧五住？豈壞天魔？無記神通，體用如是。
T39n1786_p0137b23║二、「從度」下，明四弘誓化他，二：初、牒文示義。
T39n1786_p0137b24║雖復等者，既依四諦而運四弘，四諦既常，誓
T39n1786_p0137b25║豈休息？因人求佛意在利生，今遂所求，豈忘
T39n1786_p0137b26║與拔？「四弘是」下，示誓有依。誓即無緣慈悲，
T39n1786_p0137b27║境乃無作四諦。無緣無作，行相如何？眾生誓
T39n1786_p0137b28║度，生死即涅槃故。煩惱誓斷，煩惱即菩提
T39n1786_p0137b29║故。法門誓學，即惑成智故。佛道誓成，即生成
T39n1786_p0137c01║滅故。不爾，豈能廣度永度？二、「度諸」下，隨義釋
T39n1786_p0137c02║文，四：初、令度苦諦。經永斷三惡，即三惡道也，
T39n1786_p0137c03║須約十番論度論斷。二、令斷集諦。須明五住，
T39n1786_p0137c04║燒十界生。三、令證滅諦。當分而論四種甘露，
T39n1786_p0137c05║跨節而辨唯一圓常。四、令安道諦，四：初、約
T39n1786_p0137c06║檀明諦。不獨行檀具於四諦，五度皆然。五不
T39n1786_p0137c07║依諦則不動不出，何度之有？復須知今依無
T39n1786_p0137c08║作諦。二、「無量」下，略釋經文。三、「論云」下，檀攝
T39n1786_p0137c09║六度。《大論》十二解檀度云「若菩薩行檀度，
T39n1786_p0137c10║能生六度，是時名檀度滿。云何布施生檀度？
T39n1786_p0137c11║有下中上：若以飲食麁物軟心布施名下，能
T39n1786_p0137c12║以衣服寶物布施名中檀，能以頭目血肉國
T39n1786_p0137c13║財妻子布施名上。云何施生尸度？菩薩思惟
T39n1786_p0137c14║眾生不知布施，後世貧窮故行惡；若行布施，
T39n1786_p0137c15║後世有福無所乏短，則能持戒。云何生忍度？
T39n1786_p0137c16║菩薩施時受者惡罵、若大求索、若不時索、或
T39n1786_p0137c17║不應索而索，是時菩薩思惟：『我今布施欲求
T39n1786_p0137c18║佛道。亦無有人使我布施，我自為故，云何生
T39n1786_p0137c19║瞋？』如是思惟已而行忍辱。云何生進度？菩
T39n1786_p0137c20║薩布施時，常行精進欲行二施，勤求財法以
T39n1786_p0137c21║求足之。云何生禪度；菩薩施時，能除慳貪而
T39n1786_p0137c22║行一心，漸除五蓋，是名禪度。又心依布施，
T39n1786_p0137c23║入於初禪乃至滅定。云何生智度？菩薩施時，
T39n1786_p0137c24║知有果報而不疑惑，能破邪見無明。又分
T39n1786_p0137c25║別淨不淨施得報不同，是名生智。故云檀義
T39n1786_p0137c26║攝六也。」餘之五度亦互相攝，非今文意，故
T39n1786_p0137c27║且論檀，六之首故、攝生便故。四、「捨身」下，以
T39n1786_p0137c28║彼岸結。生死為前際，涅槃為後際。身命及
T39n1786_p0137c29║財此三屬事，以觀此三及能施心，所施之境，
T39n1786_p0138a01║三輪當處即空假中，是故能等三德涅槃。此
T39n1786_p0138a02║以常因而剋常果。不然，豈得不壞常住？如是
T39n1786_p0138a03║行檀，名波羅蜜。三德甚深，故檀竪高；三德無
T39n1786_p0138a04║量，故檀橫廣。此機樂略，是以如來妙說一檀，
T39n1786_p0138a05║遵修諸行。仍須了知，既談果後行檀利物，行
T39n1786_p0138a06║人豈不即聞而修耶？
T39n1786_p0138a07║金光明經文句記卷第四（下）