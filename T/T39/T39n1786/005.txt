T39n1786_p0138a08║
T39n1786_p0138a09║
T39n1786_p0138a10║金光明經文句記卷第五（上）
T39n1786_p0138a11║
T39n1786_p0138a12║宋四明沙門知禮述
T39n1786_p0138a13║大章流通，二：初、釋〈四天王品〉題，二：初、因
T39n1786_p0138a14║緣釋，二：初、約處釋人，二：初、明處。二十八天皆
T39n1786_p0138a15║上升之趣，此當其首。天分三界，於下界中此
T39n1786_p0138a16║復在初。居半須彌者，處之所依。欲界六天，二
T39n1786_p0138a17║天依山，忉利居頂，四王在半。梵語須彌，此云
T39n1786_p0138a18║妙高，出水八萬四千由旬，四寶所成。二、「東黃」
T39n1786_p0138a19║下，出人。持國者，護持國土故。乾闥婆，此云尋
T39n1786_p0138a20║香，行天帝俗樂神也。富單那，此云臭，餓鬼中
T39n1786_p0138a21║勝者，或云主熱病鬼也。增長者，令自他善根
T39n1786_p0138a22║增長故。鳩槃茶，此云甕形，頗似冬瓜，是厭魅
T39n1786_p0138a23║鬼也。薜荔多，此云祖父鬼，餓鬼中最劣者。
T39n1786_p0138a24║雜語者，能作種種語故。毘舍闍，此云噉精氣
T39n1786_p0138a25║鬼，噉人及五穀精氣故，亦云顛狂鬼也。毘沙
T39n1786_p0138a26║門，此云多聞，福德之名聞四方故。夜叉，此云
T39n1786_p0138a27║輕健，飛空健疾故。羅剎，此云可畏，亦名
T39n1786_p0138a28║暴惡。二、「此四」下，明品來意。二、觀行釋。三種觀
T39n1786_p0138a29║法，此當託事，以其境智一一皆借事義而立
T39n1786_p0138b01║也。須知託事多兼法相，如王舍城而觀五陰、
T39n1786_p0138b02║耆闍崛山而表三德，此之五三何殊四諦？然
T39n1786_p0138b03║此正是託感應事明境觀也。分二：初、示觀相。
T39n1786_p0138b04║四諦四智乃至諦下各論見思，何教不說？今
T39n1786_p0138b05║釋教義既專約圓，故所明觀不關三教。四
T39n1786_p0138b06║天須表無作諦理，四王乃表無緣妙智，照事
T39n1786_p0138b07║即理名護諦境，了縛為脫名護心數，為他說
T39n1786_p0138b08║此名為護世。通別見思同體為障，名為鬼神。
T39n1786_p0138b09║法花指此等者，不無少異，彼以鬼神但譬五
T39n1786_p0138b10║利，乃將蟲鳥而譬五鈍。今則利鈍俱類鬼
T39n1786_p0138b11║神，但取分同也。二、「若不」下，明利益。而且先明
T39n1786_p0138b12║不觀有損。侵害心王，妙智不發也；毀損境界，
T39n1786_p0138b13║諦理不彰也。心王至迸散，示迷三德而為三
T39n1786_p0138b14║障。雖論三障，迷由煩惱，故云俱為鬼神所惱。
T39n1786_p0138b15║「能觀」下，正示觀之有益。無明即明，為能觀智。
T39n1786_p0138b16║此觀觀苦，生死即涅槃也；此觀觀集，煩惱即
T39n1786_p0138b17║菩提也。控御等者，不動諸見而修道品、不斷
T39n1786_p0138b18║癡愛起諸明脫，如斯控御豈獨不被侵害，而
T39n1786_p0138b19║能顯理備德，顯理故諦境國安、備德故心數
T39n1786_p0138b20║民寧，以轉八萬塵勞成八萬定慧也。自行了
T39n1786_p0138b21║達既其若此，令他修證豈不然乎？託護世天
T39n1786_p0138b22║王之事，修觀獲益其相略爾。二、釋十三品經
T39n1786_p0138b23║文，二：初、立意分章，二：初、立意。季，亦末也。翳，障
T39n1786_p0138b24║也。二、「凡為」下，分章，三：初、開流通七章。方軌
T39n1786_p0138b25║者，方法、軌範也。二、「天王」下，出天神五段。以地
T39n1786_p0138b26║味膏腴請處說處者，膏腴，土田良沃也。《史記》
T39n1786_p0138b27║曰「東割膏腴之地」是也。腴下多「味」字。禳，除
T39n1786_p0138b28║也。又「天王」下，且從增勝備論，一一皆有五能。
T39n1786_p0138b29║三、「四天」下示此品六番。二、正釋經文，七：初
T39n1786_p0138c01║段，分五：初，又分六：初、述護國之能，二：初、分
T39n1786_p0138c02║文。二、「敘敬」下，釋義，二：初、四王白佛，二：初、經家
T39n1786_p0138c03║敘。先標北方天王者，西土以北方為上也。偏
T39n1786_p0138c04║袒者，西方之禮，弟子詣師必須偏袒，表有執
T39n1786_p0138c05║役。二、正白佛，二：初、分文立義。二、「法性」下，用義
T39n1786_p0138c06║釋文，二：初、歎經三：初、歎體。佛所護理無量
T39n1786_p0138c07║甚深，橫攝法周、竪收法盡。理若不爾，豈名經
T39n1786_p0138c08║王？問：文詮此理，故言經王。是則經文但是能
T39n1786_p0138c09║詮，王惟在理。釋題那云文號經王、教攝眾典？
T39n1786_p0138c10║指文、指理二處不同，如何和會？答：若前三教
T39n1786_p0138c11║文理不合，此則為妨。今乃從圓，法皆不二，
T39n1786_p0138c12║文外無理、理外無文，釋題舉文若其孤立，豈
T39n1786_p0138c13║得稱王？今疏指理不攝文者，翻屬前教信文
T39n1786_p0138c14║理合是經是王，其義祕妙不可情求。今經王
T39n1786_p0138c15║歎體，與〈序品〉不別。二、「約體」下，歎經宗。約體修
T39n1786_p0138c16║行者，體是本覺，起成始覺，方得名為約體修
T39n1786_p0138c17║行。體具佛界因果二嚴，全體成修、二嚴無作，
T39n1786_p0138c18║名非莊嚴而為莊嚴。今以極果二嚴為宗。「世
T39n1786_p0138c19║天」下，經云「諸天」，包此三也。然應有四，恐文
T39n1786_p0138c20║脫誤。或可天王本是生天，故疏不出。此四天
T39n1786_p0138c21║名義出《大經》。〈德王品〉云「一者世間天，如諸國
T39n1786_p0138c22║王；二者生天，從四天王乃至非非想；三者淨
T39n1786_p0138c23║天，謂四果支佛；四者義天，謂十住菩薩，以
T39n1786_p0138c24║見一切法是空義故。」《大論》明三種天：一假名
T39n1786_p0138c25║天，即世天也；二生天；三清淨天，則兼三乘
T39n1786_p0138c26║也。三、「又下」下，歎經用。上至菩薩者，經無菩
T39n1786_p0138c27║薩之言。既云能滅一切眾生苦惱，則通指九
T39n1786_p0138c28║界方名一切。經文有四：初、天趣。能與眾生
T39n1786_p0138c29║快樂者，天趣眾生也。次、「是經」下，三惡趣。諸
T39n1786_p0139a01║河，三趣沈沒，猶如大河。焦乾枯竭者，滅三惡
T39n1786_p0139a02║苦也。有經於「枯竭」上加「能令」二字者，妄也。三、
T39n1786_p0139a03║「能除怖畏」去，是人趣。初、言一切怖畏是總；次
T39n1786_p0139a04║別明破三障惡。三災，是報障。怨賊，即刀兵也，
T39n1786_p0139a05║并饑饉、疫病，名三災。惡星，是業障。業來責報，
T39n1786_p0139a06║故惡星現也。憂惱，是煩惱障。四、「舉要」下，總指
T39n1786_p0139a07║九界眾生也。二、「從世」下，述能護，二：初、分文。二、
T39n1786_p0139a08║「護國」下，釋義，二：初、內以法護國，四：初、護國之
T39n1786_p0139a09║由。二、以法護國。即是述其護國所以。無法安
T39n1786_p0139a10║能護持國土？而其所以有內有外、外即世法、
T39n1786_p0139a11║內即心法。若但行說世間之法，則令此經非
T39n1786_p0139a12║方等教。天王全是凡夫心口，須知文文皆有
T39n1786_p0139a13║世間出世間意，但以此句顯內義便，故云正
T39n1786_p0139a14║與觀心相應。如下〈散脂鬼神品〉中諸文，且順
T39n1786_p0139a15║世法詮辨。及至自述得名之由，則全廢事解，
T39n1786_p0139a16║故云「現見不思議智境、不思議智光」，乃至云
T39n1786_p0139a17║「我能安住一切法如性，於一切法含受一切
T39n1786_p0139a18║法」。境智若是，故名為密，方能外現鬼神大將。
T39n1786_p0139a19║豈非有理密故乃有事密？今文經雖不顯，大
T39n1786_p0139a20║師得意，乃以行說諦智之法，而為護世安民
T39n1786_p0139a21║所以。心數不行等者，心心數法全體即是方
T39n1786_p0139a22║便般若，心王邪故數行邪境；今王既正導令
T39n1786_p0139a23║不行、不行而行、行深般若到於彼岸。三、天黨
T39n1786_p0139a24║護國。意同向說。黨謂徒黨，即八部也。黨，輩
T39n1786_p0139a25║也。帥黨者，帥音率，導引也。「如轉輪王」下，是
T39n1786_p0139a26║事釋。以輪王降四方，喻天王遮惡鬼。七寶，謂
T39n1786_p0139a27║輪、象、馬、女、珠、臣、兵也。四、天眼護國。以報得天
T39n1786_p0139a28║眼者，非修得也。受天身則眼必徹障。幽，暗也。
T39n1786_p0139a29║燭，照也。萌，種子初剖也。杜，塞也。謂以天眼
T39n1786_p0139b01║徹照，防將萌之禍根、塞漸起之惡源也。二「從
T39n1786_p0139b02║若」下，外以策護國，二：初、標科敘意，二：初、標科。
T39n1786_p0139b03║二、「一若」下，敘意，三：初、勸說聽因緣和合，二：初、
T39n1786_p0139b04║勸法師為外緣。日出朝陽者，《爾雅》云「山東曰
T39n1786_p0139b05║朝陽，山西曰夕陽。」雰，扶文切，不祥氣也。《呂
T39n1786_p0139b06║氏春秋》曰「冬行夏令則氣霧冥冥。」《春秋元命
T39n1786_p0139b07║包》曰「霧，陰陽之氣也。陰陽怒而為風，亂而為
T39n1786_p0139b08║霧。」今以日出喻弘經，雰霧歇喻三災息也。
T39n1786_p0139b09║二、「次王」下，勸王者修內因。秉法者，秉，持也。
T39n1786_p0139b10║一人，謂王也。慶，善也。王有善，則萬方之民恃
T39n1786_p0139b11║賴之。即《尚書》曰「一人有慶，兆民賴之」也。故王
T39n1786_p0139b12║受是典而致國安。經「饑饉」者，《爾雅》云「五穀不
T39n1786_p0139b13║熟曰饑，菜蔬不熟曰饉。」國邑郡縣者，〈王制〉曰
T39n1786_p0139b14║「凡四海之內，九州方千里，州建百里之國三
T39n1786_p0139b15║十、七十里之國六十、五十里之國百有二十，
T39n1786_p0139b16║凡二百一十國。凡九州千七百七十三國。」《春
T39n1786_p0139b17║秋左氏傳》曰「凡邑有宗廟先君之主曰都，無
T39n1786_p0139b18║曰邑。」又曰「上大夫受縣，下大夫受郡。」二、勸
T39n1786_p0139b19║供給四眾因緣。經「優婆塞」，此云近事男。優婆
T39n1786_p0139b20║夷，此云近事女。以成就戒者，堪可親近承事
T39n1786_p0139b21║出家二眾故也。流衍者，衍，達也。三、勸能讚所
T39n1786_p0139b22║讚因緣。先王之德行者，先王道德之行若
T39n1786_p0139b23║行之於身，即可以儀軌風俗。法言者，是出自
T39n1786_p0139b24║典誥、聖人禮法之言。若宣之於口，即可以教
T39n1786_p0139b25║人民。君既無此，故邦民不從其令，隣國不詠
T39n1786_p0139b26║其德。「今勸」下，即勸王重道尊師、修功補過也。
T39n1786_p0139b27║身意恭重，謙以自牧，即道德之行也。讚歎在
T39n1786_p0139b28║口，即典誥之法言也。「夫高」下，明謙卑之意。王
T39n1786_p0139b29║高而民下，為國者以人為本基，故當勞謙以
T39n1786_p0139c01║聚之。辯以訥為師者，訥者內照清淨，故外絕
T39n1786_p0139c02║矜飾，即大辯若訥也，故能為俗中小辯之師。
T39n1786_p0139c03║尋常治身理國尚當如此，況今請出世之法、
T39n1786_p0139c04║祈人民之福，豈宜倨慢乎？儒禮以父事三
T39n1786_p0139c05║老、兄事五更，屈王之尊敬卑為師，儒釋一揆
T39n1786_p0139c06║矣。羽檄者，《文心彫龍》云「檄者皦也。宣露於外，
T39n1786_p0139c07║皦然明白也。或稱露布，蓋露板不封，布諸視
T39n1786_p0139c08║聽也。」顏師古注《漢書．高紀》曰「檄以木簡為
T39n1786_p0139c09║書，長尺二寸，用徵召也。其有急事則加鳥羽
T39n1786_p0139c10║插之，示速疾也。」今云羽檄稱歎者，即告之以
T39n1786_p0139c11║文、辭述具休，明也。《爾雅》云「顒顒昂昂，君之德。」
T39n1786_p0139c12║靡，偃也。《論語》曰「君子之德風，小人之德草，草
T39n1786_p0139c13║上之風必偃。」草萊者，萊，䔧草也。或作「葉」、或
T39n1786_p0139c14║作「菜」，字之誤也。二、用意銷文。三、當以上意對
T39n1786_p0139c15║經釋之，故云可見。二、如來述成，二：初、分文。
T39n1786_p0139c16║二、「四王」下，釋義，二：初、合述歎經。四王所讚經
T39n1786_p0139c17║體宗用，既合佛證三德妙理，故佛述成。諸
T39n1786_p0139c18║佛從是法生者，體宗用三既是法性，豈有一
T39n1786_p0139c19║佛不從此生？二、「從於」下，述能護國，二：初、分文。
T39n1786_p0139c20║二、「法護」下，釋義，二：初、述以法護國，四：初、述護
T39n1786_p0139c21║國由。發心畢竟者，昔種善根是發心，今日
T39n1786_p0139c22║聞經得益是畢竟。二心比校，昔種誠難，故佛
T39n1786_p0139c23║述成歎其宿種。然此發心等語，即《大經》迦葉
T39n1786_p0139c24║說偈讚佛，故佛初心但用彼語以成今意。
T39n1786_p0139c25║「護世」下云云者，此與觀心相應，義如前述也。
T39n1786_p0139c26║三、「從汝」下，超述天眼護國。四、「從汝」下，追述天
T39n1786_p0139c27║黨護國。二、「從汝」下，述以智眼護國。前云策，
T39n1786_p0139c28║今云智眼，互見其文。策即智謀，智能鑒照，
T39n1786_p0139c29║名之為眼。言和合者，即前云內因外緣。因
T39n1786_p0140a01║緣和合，然後禳惡。云云者，前白佛則三段別
T39n1786_p0140a02║明，今則一番總述以包前別也。第二番白佛
T39n1786_p0140a03║述護國之事，二：初、分文。二、「一是」下，釋義，二：初、
T39n1786_p0140a04║白佛，二：初、工奉人法天除怨患。經「天律治世」
T39n1786_p0140a05║者，師古治民則天行化。罰必當罪、賞必當功，
T39n1786_p0140a06║名天律也。二、隣國興兵天令懅退。斥，逐也。
T39n1786_p0140a07║經「四兵」，象、馬、車、步也。規往討罰者，規，求也。
T39n1786_p0140a08║或作「親」者，字之誤也。討，誅也。《傳例》曰：有鐘鼓
T39n1786_p0140a09║曰伐。或作「罰」者，非。罰，折辱也、出金贖罪也。
T39n1786_p0140a10║軍者，萬二千五百人曰軍。天子六軍，諸侯三
T39n1786_p0140a11║軍。二、佛述成，二，初、標科。二、「從爾」下，隨釋，二：初、
T39n1786_p0140a12║述成初意。無鬪訟名僧者，無鬪訟即和合也。
T39n1786_p0140a13║二、述成後意，二：初、正以等慈述其懅退豫安
T39n1786_p0140a14║也。二、「又勸」下，兼勸諸國各守本業。貪企者，企，
T39n1786_p0140a15║望也。佛告帝釋者，《大經》文也。經「楚撻」者，楚，一
T39n1786_p0140a16║名荊，可以為杖。撻，擊也。《廣雅》，沃，濕也、美也，亦
T39n1786_p0140a17║柔也。壤，土也。時不越序者，四時和也。心無貪
T39n1786_p0140a18║悋者，無貪故不多求，無悋故能惠施。后妃婇
T39n1786_p0140a19║女者，天子一后、三夫人、九嬪妃、二十七世
T39n1786_p0140a20║婦、八十一御女。《風俗通》云「婇女者，采擇其
T39n1786_p0140a21║容色之女也。」第三番白佛示其軌模，二：初、分
T39n1786_p0140a22║文。二、釋義，二：初、白佛，二：初、出願欲。六文如
T39n1786_p0140a23║疏列。二示軌模，六，一一如疏對。上六，願
T39n1786_p0140a24║柏梁者，漢時殿名。天火曰災，漢方法以海
T39n1786_p0140a25║中鴟魚尾安殿脊以禳之，災遂息。世昧其由，
T39n1786_p0140a26║謂之鴟吻。八紘八方也，休，美也。自勵者，勵，勉
T39n1786_p0140a27║也。四海者，《博物志》云「天地四方皆海水相通，
T39n1786_p0140a28║地在其中，蓋無幾也。七戎六蠻九夷八狄形
T39n1786_p0140a29║類不同，總而言之謂之四海。」皆言近於海也。
T39n1786_p0140b01║次、「佛」下，述成，二：初：分文立意。二、「佛告」下，用意
T39n1786_p0140b02║釋文，二：初、別述，二：初、述成六方法，六：初、述成
T39n1786_p0140b03║安身方法。羽儀者，《漢書．高紀》曰「紀信乘王車，
T39n1786_p0140b04║黃屋左纛。」注云：以黃繒為蓋裏。纛，毛羽幢
T39n1786_p0140b05║也，在乘輿車衡左方上注之。蔡邕曰：「氂牛尾
T39n1786_p0140b06║為之，如斗，或在騑頭、或在衡。以纛是毛羽幢，
T39n1786_p0140b07║為天子儀仗，故曰羽儀。」經「躬出」者，躬，親也。
T39n1786_p0140b08║二、「從復」下，述成安國方法。爾許生死之難者，
T39n1786_p0140b09║劫數如值佛之數也。三、述成安妻子方法。四、
T39n1786_p0140b10║述成安王領方法。五、「從常」下，述成宮殿方法。
T39n1786_p0140b11║六、「從在」下，述成上攝福方法。二、「從汝」下，述成
T39n1786_p0140b12║六願欲。六段如疏。經「棘」，兵器也，與「戟」字同。
T39n1786_p0140b13║刺，殺也。二、「從汝」下，總述。第四白佛要其法利，
T39n1786_p0140b14║二，初、分文。由第三段末者，由前世尊述成
T39n1786_p0140b15║云「亦當迴此所得最勝功德之分，施與汝等
T39n1786_p0140b16║及餘眷屬。」四王因茲遂要法利。二、釋義，二：
T39n1786_p0140b17║初、白佛，二：初、人王運心。二、「人王」下，天宮相現，
T39n1786_p0140b18║二：初、事釋。人王至金光者，心存，即三智金
T39n1786_p0140b19║光明也。至典，即三諦金光明也。智諦合，即起
T39n1786_p0140b20║事用金光明也。以色心不二故，香隨智遍。「迴
T39n1786_p0140b21║施」下，天王意云：若以法利迴施我等，我等皆
T39n1786_p0140b22║得。故以光照天宮為表。龍猶屬畜，對天并
T39n1786_p0140b23║鬼成三法界。言法界者，今從解脫所燒之香
T39n1786_p0140b24║非法界者，何能周遍？三趣之體非法界者，
T39n1786_p0140b25║豈能承受？二觀釋上之所說，雖談諦智猶
T39n1786_p0140b26║是約教，示經力用、未論觀行。今之所論，的就
T39n1786_p0140b27║研心令觀詣理。故荊谿云：「本雖久遠、圓頓
T39n1786_p0140b28║雖實、第一義雖理，望觀屬事。」此乃託事觀
T39n1786_p0140b29║心、借義成行。三智妙解如火能然，三諦融心
T39n1786_p0140c01║如香離臭，起三學行如煙氤氳，真本覺照故
T39n1786_p0140c02║曰金光。行冥真故無礙而照，但期觀行契金
T39n1786_p0140c03║光明，功用自然相周沙界。唯務相現、內觀不
T39n1786_p0140c04║修，心緣五塵，魔必得便。慎之慎之。次、佛述，
T39n1786_p0140c05║二：初、標科。二、隨釋，二：初、述成香光普遍。經
T39n1786_p0140c06║「摩醯首羅」，此云大自在。金剛密跡者，《正法
T39n1786_p0140c07║念經》云「昔有國王，夫人生千子，欲試當來成
T39n1786_p0140c08║佛次第故，俱留孫探得第一籌，釋迦當第四
T39n1786_p0140c09║籌，乃至樓至當千籌。第二夫人生二子，一
T39n1786_p0140c10║願為梵王，請千兄轉法輪；次願為密跡金剛
T39n1786_p0140c11║神，護千兄教法。」世傳樓至化身，非也，乃法意
T39n1786_p0140c12║王子耳。據經唯一人，今狀於伽藍之門而為
T39n1786_p0140c13║二像者，夫應變無方，多亦無咎。摩尼跋陀，此
T39n1786_p0140c14║云威伏行。阿耨達，此云無熱惱。娑竭，此云鹹
T39n1786_p0140c15║海。經百億非非想天者，夫百億即大千界也，
T39n1786_p0140c16║但同一四禪及四無色。三禪統中千界，以大
T39n1786_p0140c17║千言之，則有一千三禪也。二禪統小千界，則
T39n1786_p0140c18║有百萬二禪，唯四洲至初禪則有百億。今非
T39n1786_p0140c19║想亦言百億，以下望上言之耳。又恐翻譯之
T39n1786_p0140c20║訛也。以義淨重翻，則無百億非想之言。二、
T39n1786_p0140c21║「從諸」下，述成施善護讚，二：初、讚因；二、讚果。
T39n1786_p0140c22║經「勤修」下，明修苦行。「善能」下，壞外道、降魔怨
T39n1786_p0140c23║是莊嚴道場也。「覺了」下，成正覺。「善男子」下，轉
T39n1786_p0140c24║法輪。此並果上之事，如《瑞應經》廣明。第五
T39n1786_p0140c25║白佛舉興衰，二：初、分文。二、釋義，二：初、白
T39n1786_p0140c26║佛，三：初、舉興，勸四：初、述弘經四天聽受。二、
T39n1786_p0140c27║「大梵」下，明釋梵八部皆集。經「釋提桓因」者，具
T39n1786_p0140c28║云釋迦提婆因達羅，此云能天帝。三、「世尊」下，
T39n1786_p0140c29║明人王為善知識。四、「以甘」下，明得利護國彌
T39n1786_p0141a01║勤。二、次舉衰勸，二：初、分文。二、隨釋，四：初、明天
T39n1786_p0141a02║失法食。二、明天神捨離。三、明惡鬼興災。經「流
T39n1786_p0141a03║星」者，《星說》曰「絕跡而去曰奔星，光跡相連曰
T39n1786_p0141a04║流星。」薄蝕者，案《漢書．天文志》作日月薄蝕。
T39n1786_p0141a05║孟康注曰：日月無光曰薄。韋昭曰：氣往迫為
T39n1786_p0141a06║薄，虧缺曰蝕。京房《易傳》云「日月赤黃為薄。」《釋
T39n1786_p0141a07║名》云「日月虧曰蝕。謂稍侵虧，如蟲食草木葉
T39n1786_p0141a08║也。」虹者，《爾雅》云「螮蝀，虹也。」《爾雅音義》云「雙
T39n1786_p0141a09║出鮮盛者為雄，雄曰虹；暗昧者為雌，雌曰
T39n1786_p0141a10║蜺。」蜺或霓，江東呼為絳，俗呼為美人。《釋名》
T39n1786_p0141a11║云「虹，攻也，謂純陽攻陰義也。」四、展轉成災。三、
T39n1786_p0141a12║正勸，二：初、分文。二、隨釋，六：初、欲得現利。二、天
T39n1786_p0141a13║忻法食。三、出過三論。四韋陀者，即外人典
T39n1786_p0141a14║籍。《摩蹬伽經》云「初人名梵天，造一韋陀。次
T39n1786_p0141a15║有仙名白淨，變一為四：一名讚誦、二名祭祀、
T39n1786_p0141a16║三名歌詠、四名禳災。次名弗沙，有二十五弟
T39n1786_p0141a17║子，各一韋陀能廣分別，遂成二十五韋陀。
T39n1786_p0141a18║次名鸚鵡、次名善道，及其弟子漸漸增廣，
T39n1786_p0141a19║如是展轉有千二百六韋陀。」今言四者，從其
T39n1786_p0141a20║根本為名。皆明梵事，出離欲染，故云梵天
T39n1786_p0141a21║說出欲論也。毘伽羅論，此名記論，婆尼尼造，
T39n1786_p0141a22║明種種經書并諸雜語。又名字本。河西云：「世
T39n1786_p0141a23║間文字之根本、典籍音聲之論，宣通四辯，訶
T39n1786_p0141a24║責世法、讚出家法，言辭清雅、義理深邃。雖
T39n1786_p0141a25║是外論而無邪法，將不是善權大士所為也。」
T39n1786_p0141a26║僧佉，此云數論，諸法從數起故，劫初黃頭仙
T39n1786_p0141a27║所造。衛世師，此云勝論，謂諸論中勝故、勝人
T39n1786_p0141a28║所造故，成劫末鵂鶹外道造。勒沙婆，此云
T39n1786_p0141a29║苦行，未知出世時節，以人名名所造論。此三
T39n1786_p0141b01║仙所說無漏盡通，故唯五通。四、始終獲利。
T39n1786_p0141b02║經「如來正遍知說」者，十號中二號也。五、教主
T39n1786_p0141b03║勝故。經「以大悲力故」等者，用無緣大悲普覆
T39n1786_p0141b04║法界，故，超梵王四等之心；以難思苦行積劫
T39n1786_p0141b05║利物，故超帝釋十善之因。六、諸法本故。經「一
T39n1786_p0141b06║切眾生」等者，世間，謂五戒、十善、十二門禪等。
T39n1786_p0141b07║出世間者，四教法門者，三乘修證也。國事者，
T39n1786_p0141b08║禮樂征伐、治世育民之事也。造世論者，如上
T39n1786_p0141b09║三論及下正論等也。皆因此經者，乃教、行、理
T39n1786_p0141b10║三種經也。故新本云「欲生人天、欲得四果支
T39n1786_p0141b11║佛、欲得佛，皆依此經懺悔滅障方得成就。」若
T39n1786_p0141b12║探取化意，即是於一佛乘分別說三。但以此
T39n1786_p0141b13║經部在方等教，猶屬通理，就人分未免異趣
T39n1786_p0141b14║故。欲令等言，隨其五乘而得安樂也。二、佛
T39n1786_p0141b15║述，二：初、分文。二、隨釋，二：初、舉興衰勸。二、正勸
T39n1786_p0141b16║第六說偈頌德，二：初、分文。二、「夫三」下，釋義，三：
T39n1786_p0141b17║初、說偈歎：三：初、歎三身：三：初、依現文別對
T39n1786_p0141b18║三身。空是法身者，經無「空」字，以其日月必依
T39n1786_p0141b19║於空。又下文云「佛真法身猶如虛空」。是故疏
T39n1786_p0141b20║以空、日、月三對於三身。空無明暗，日月共依，
T39n1786_p0141b21║別喻法身體本周遍。日能破暗，別喻報身三
T39n1786_p0141b22║惑盡淨。月能盈昃，別喻應身隨機勝劣。此之
T39n1786_p0141b23║別對為下圓融而作張本耳。二、「通意」下，取喻
T39n1786_p0141b24║義通具三身，二：初、取喻顯圓。若以三喻別對
T39n1786_p0141b25║三身，恐謂三身其體隔異，故今委取能喻之
T39n1786_p0141b26║事其義不局，每喻各自具於三義。如日一喻，
T39n1786_p0141b27║上必依空、下必現水，此之三義則顯報智圓
T39n1786_p0141b28║具三身，此則三般若論三身也。月喻亦爾，
T39n1786_p0141b29║可顯應用圓具三身，此則三解脫論三身也。
T39n1786_p0141c01║太虛空是日所依空，天日水日當體含空，此
T39n1786_p0141c02║之三空則顯法體圓具三身。月亦如是者，月
T39n1786_p0141c03║所依空，天月水月其中含空，亦顯法體圓具
T39n1786_p0141c04║三身。空遍日月兩說三身者，乃約雙照中道
T39n1786_p0141c05║而示，此則三軌而論三身也。二、「依」下，以結文
T39n1786_p0141c06║示。此結歎文，凡舉三喻，謂月、焰、化。此三事義，
T39n1786_p0141c07║各合具三。如月一喻，必上依空、必下現水，
T39n1786_p0141c08║此乃應身圓具三身。文舉如焰，焰必依日、日
T39n1786_p0141c09║必依空，此乃報身圓具三身。文舉如化，化必
T39n1786_p0141c10║有術名為化法、術必在人即是化主、其變化
T39n1786_p0141c11║物名為化事，此乃法身圓具三身。三、「雖復」下，
T39n1786_p0141c12║復取結文以通融別。經既顯云無有障礙，若
T39n1786_p0141c13║非以法而定於喻一一圓融，何稱此中無障
T39n1786_p0141c14║礙說？當以此意融身相文，使一一相皆嚴三
T39n1786_p0141c15║身成密藏相。二、歎身相，二：初、分科釋經，二：初、
T39n1786_p0141c16║分科。二、釋經，五：初、歎上二相。二、歎智斷者，
T39n1786_p0141c17║初二句總標，有喻、有法。次四句是別歎，二句
T39n1786_p0141c18║是智、二句是斷淵海也。《管子》曰「水出於地
T39n1786_p0141c19║而不流曰淵。」三、歎下二相。四、絕言歎。五、結歎。
T39n1786_p0141c20║二、「夫相」下，總示身相，三：初通嚴。三身相好不
T39n1786_p0141c21║獨在應身，報法亦通等者，如今所列。目齒
T39n1786_p0141c22║輪網，例於上下二十八相，通能莊嚴三種身
T39n1786_p0141c23║也，以身相是一，隨見成三。莊嚴父母生身者，
T39n1786_p0141c24║以藏通人但言偏空，所見佛相謂由正習構
T39n1786_p0141c25║造而成，相非奇特，但能少勝輪王而已。以不
T39n1786_p0141c26║知心現見從外來，取色分齊，故名生身。此
T39n1786_p0141c27║乃如來曲順凡小，示現此身，故名為應。莊嚴
T39n1786_p0141c28║尊特身者，以別教人能信中道妙色妙心隨
T39n1786_p0141c29║緣變造，所見佛相知從心現，無有分齊，或
T39n1786_p0142a01║現大身十蓮華藏世界塵相、或現八萬四千
T39n1786_p0142a02║相好、或時秖於丈六三十二相，令其機緣無
T39n1786_p0142a03║分齊見，不同藏通分齊之身，故名尊特。此乃
T39n1786_p0142a04║如來修道所得，故名為報。莊嚴法門者，以圓
T39n1786_p0142a05║教人了大小身及多少相，皆性本具、修德無
T39n1786_p0142a06║功，相雖是色、色即是心，故《起信論》云「色性即
T39n1786_p0142a07║智說名智身，智性即色說名法身。」今從即智
T39n1786_p0142a08║名法門故，以八萬四千陀羅尼為髮，乃至定
T39n1786_p0142a09║慧為足。以即色故，故得名為法身相好。此乃
T39n1786_p0142a10║相好隨解而轉，故使莊嚴三身相異。二、「此中」
T39n1786_p0142a11║下，別示法門。此乃指經智淵無邊而為智德，
T39n1786_p0142a12║百千三昧而為斷德，此之二德能收一切莊嚴
T39n1786_p0142a13║法門也。學者若於色心分隔而解此義，則永
T39n1786_p0142a14║不識法身相好也。三、「文」下，文示圓融。上來分
T39n1786_p0142a15║別法報應相欲令易解，故須就機淺深優劣，
T39n1786_p0142a16║須了前前不知後後、須了後後必見前前，良
T39n1786_p0142a17║以前麁後妙故也。今四天王是大菩薩，就圓
T39n1786_p0142a18║稱歎，見三身相與妙三德無二無別，應是解
T39n1786_p0142a19║脫，豈隔二德？報法準知。欲彰此義，是故特云
T39n1786_p0142a20║無有障礙。若知此意，方是深達金光明法門
T39n1786_p0142a21║也。三、「偈初」下，結歎，二：初、直銷經文，二：初、銷
T39n1786_p0142a22║文。結佛月為三身者，現文唯有空與水月，合
T39n1786_p0142a23║有天月，可喻三身。言佛化為四身者，法身
T39n1786_p0142a24║妙色而為化法，報應二身照理鑑機而為化
T39n1786_p0142a25║主，曲順機緣現九界身而為化事。今以化事
T39n1786_p0142a26║顯具上三，故論四身。皆具三四者，趣舉一身
T39n1786_p0142a27║即三即四，彼彼皆爾，方名無礙。二、「品初」下，結
T39n1786_p0142a28║妙，二：初、明始末皆三。三章是法、三身是人，
T39n1786_p0142a29║攬法為人、人不離法，故云辭異其義是同。佛
T39n1786_p0142b01║月清淨者，取偈初句成今三身。三、歎天辯絕
T39n1786_p0142b02║妙。初、歎三章。云「金光明微妙經典」，顯不縱橫；
T39n1786_p0142b03║今結三身言無障礙，亦非縱橫。以初以後顯
T39n1786_p0142b04║於中間句句無非談祕密藏。大師歎妙，其意
T39n1786_p0142b05║在茲。二、料簡機應。上明三身無有障礙，其義
T39n1786_p0142b06║幽微，猶慮學人三相不泯、情有分張。今明三
T39n1786_p0142b07║身及以所被無非法界，法界無外更何彼此？
T39n1786_p0142b08║三、初一問答，明法外無餘。言法不作報非報
T39n1786_p0142b09║者，非報是應。難云：三身秖一法界，豈有能作
T39n1786_p0142b10║作所作耶？而言依法者，此同體依，依而復即
T39n1786_p0142b11║全體之用，用還依體。二一問答，報即法界、影
T39n1786_p0142b12║是應身、非影是化身，以現九界非佛像故。法
T39n1786_p0142b13║界下注云云者，更合明於應是法界，三同祕
T39n1786_p0142b14║藏，豈有一身非法界耶？三、「又並」下一問答，明
T39n1786_p0142b15║機外無應。三身一體，人或信之，其所對機多
T39n1786_p0142b16║謂他境，故今顯示令泯此疑，二：初、設並顯。
T39n1786_p0142b17║動譬機生，不能覩應。不動譬機熟，則能覩應。
T39n1786_p0142b18║水譬正因。安樂性者，即大涅槃既是三德，性
T39n1786_p0142b19║必妙融，寧非法界？故〈自他不二門〉云「物機無
T39n1786_p0142b20║量，不出三千。能應雖多，不出十界。物機應契，
T39n1786_p0142b21║身土無偏。同常寂光，無非法界。」若昧此意，勿
T39n1786_p0142b22║議今宗。二、「又淨」下，引文證。因感出世，由生成
T39n1786_p0142b23║佛，人皆共知，四教悉爾。今從圓說，始窮經意，
T39n1786_p0142b24║良以自他性本不二，方有能感及有能資。因
T39n1786_p0142b25║感出世者，即十界機感。十界應也，以生地獄
T39n1786_p0142b26║與佛地獄性不二故，方能感見地獄之應，乃至
T39n1786_p0142b27║感佛亦復如是。今宗所論感應皆具十法界
T39n1786_p0142b28║者，為顯不二。義若不然，豈惟眾生不能感
T39n1786_p0142b29║佛，抑亦十處不成法界。宜深究之，宜深究
T39n1786_p0142c01║之。由生成佛者，眾生能作成佛勝緣也。若順
T39n1786_p0142c02║若違，並資佛行。而惡逆者其功最強，如無達
T39n1786_p0142c03║多，佛豈成道？然若惡法本非佛性，何能資助
T39n1786_p0142c04║菩薩成佛？菩薩不觀生為法界，非同體悲、非
T39n1786_p0142c05║無作行，何能成就大菩提果？若其佛外有一
T39n1786_p0142c06║眾生，非佛法界；生外有佛，法界不成。不作此
T39n1786_p0142c07║解，未超三藏，何況通別？二、佛三偈答，二：初、
T39n1786_p0142c08║立意分文，二：初、立意，二：初、正立法。能成佛
T39n1786_p0142c09║者，諸佛軌法方成因果，以法常故諸佛得
T39n1786_p0142c10║常。例樂我淨，亦復如是。二、「般若」下，引證。法
T39n1786_p0142c11║能成立一切凡聖者，以法本具十法界故，
T39n1786_p0142c12║隨染淨緣起成凡聖。凡夫雖迷，而其迷中假
T39n1786_p0142c13║實依正未始離性。須知染緣熏於性染方成
T39n1786_p0142c14║染法、淨緣熏淨，人皆共知。性染性淨其體本
T39n1786_p0142c15║融，全體而起，隨染緣則染淨俱染、隨淨緣則
T39n1786_p0142c16║染淨俱淨。故《不二門》云「三千在理，同名無明。
T39n1786_p0142c17║三千果成，咸稱常樂。」性之染淨是金光明經
T39n1786_p0142c18║妙體，如來今說為作淨緣，是故稱歎以答天
T39n1786_p0142c19║王。二、分文。二、用意釋文，三：初、歎經體；二、「十
T39n1786_p0142c20║力」下，歎經宗；三、「以是」下，歎經用。私開為四：
T39n1786_p0142c21║初三行，通就眾生明生善滅惡。二、「閻浮」下十
T39n1786_p0142c22║二行半，別約人王明生善滅惡，三：初三行半，
T39n1786_p0142c23║明願欲；二、「應當」下三行半，明立行；三、「譬如」下
T39n1786_p0142c24║五行半，明獲益。三、「是金」下二行半，約上聖護
T39n1786_p0142c25║念明生善滅惡。四、「若有」下四行半，約師弟說
T39n1786_p0142c26║聽明生善滅惡。三、四王歡喜發誓。經「悲喜」者，
T39n1786_p0142c27║悲昔不聞，喜今得聞。悲他不聞，喜自得聞。涕
T39n1786_p0142c28║淚橫流者，涕音體，涕即淚，橫謂交橫。古本
T39n1786_p0142c29║皆作「橫流」。不須改為「交」字。《大經》亦爾，無讖
T39n1786_p0143a01║所翻多云橫流也。《文選》王粲《登樓賦》曰「悲舊
T39n1786_p0143a02║鄉之擁隔兮，涕橫墜而未禁。」怡解者，怡謂和
T39n1786_p0143a03║悅，解謂舒散也。二、〈大辯品〉，二：初、釋題，二：
T39n1786_p0143a04║初、釋大辯，二：初、所住法門，二：初、具明四辯擬
T39n1786_p0143a05║於四教。藏不明大，但說無漏，故名小辯。通教
T39n1786_p0143a06║出假，說於界內塵沙八門，名無量辯。別教能
T39n1786_p0143a07║說界內界外二種塵沙，故名雙辯。圓談十界
T39n1786_p0143a08║法法皆中，二邊情泯法法互遍，真俗宛然三
T39n1786_p0143a09║諦一諦，名為大辯。二、「此天」下，明所住法。最勝
T39n1786_p0143a10║王云：「大辯才天女依高山頂，葺茅為室、結草
T39n1786_p0143a11║為衣，坐翹一足。」空假中智一心中得，破根本
T39n1786_p0143a12║惑莊嚴法身，心既融通說乃自在，即自住大
T39n1786_p0143a13║辯也。二、「以自」下，能用四悉圓辯深妙、能談麁
T39n1786_p0143a14║淺，隨機而授無有罣礙，方名大辯。是故疏以
T39n1786_p0143a15║悅宜對悟而論四悉，令得四悅乃至四悟。此
T39n1786_p0143a16║則一悉明於四教，亦是四教各有四益。大辯
T39n1786_p0143a17║才天力用如是。二、「對佛」下，明品意。二、釋文，
T39n1786_p0143a18║二：初、分文釋義，二：初、分文，二：初、「加」下，釋義，三：
T39n1786_p0143a19║初、加法師。加圓四辯，自能該三，即前四四十
T39n1786_p0143a20║六益也。樂說辯者，於一字中說一切字，於一
T39n1786_p0143a21║語中說一切語，於一法中說一切法，隨可度
T39n1786_p0143a22║者而有所益也。辭辯者，種種莊嚴言語善巧
T39n1786_p0143a23║也。義辯者，知諸法義所歸趣處也。法辯者，智
T39n1786_p0143a24║慧通達諸法名字也。二、「若有」下，加化道。前加
T39n1786_p0143a25║四辯，是能化之道；今加其人，是所化之機。此
T39n1786_p0143a26║二和合，化道無窮也。三、「從復」下，加聽者。經「技」，
T39n1786_p0143a27║術也。二、結示益深。第三、〈功德天品〉，二：初、釋
T39n1786_p0143a28║題，二：初、釋功德。於二嚴中此當福德，福能
T39n1786_p0143a29║資智以嚴本理。智即三般若，福即三解脫，
T39n1786_p0143b01║所顯所嚴即是三軌。若總若別，皆金光明一
T39n1786_p0143b02║體異名也。應知〈大辯〉與〈功德天〉咸皆證入金
T39n1786_p0143b03║光明法門，皆能遍攝一切法也。引物偏好，名
T39n1786_p0143b04║行不同，彼攝一切，以智為首；此攝一切，以福
T39n1786_p0143b05║為首。能攝所攝對智不同，故當世界。所須不
T39n1786_p0143b06║乏，能生正念，即當為人。思惟深義，能破偏淺，
T39n1786_p0143b07║即當對治。能令速悟本性菩提，當第一義。
T39n1786_p0143b08║二、「此是」下，明品意。二、釋文，二：初、分文。二、釋
T39n1786_p0143b09║義，六：初、誓給四事。即經所列衣服、飲食、臥具、
T39n1786_p0143b10║醫藥也。及餘資產者，即四事之外，一切資具
T39n1786_p0143b11║產生之物也。二、明福德之由。述過去世值佛
T39n1786_p0143b12║修證金光明法門，故，能今日隨弘經處有求
T39n1786_p0143b13║皆與。寶華等八字，別號也。如來等，通號也。無
T39n1786_p0143b14║虛妄名如來，良福田名應供，知法界名正遍
T39n1786_p0143b15║知，具三明名明行足，不還來名善逝，知眾生
T39n1786_p0143b16║國土名世間解，無與等名無上士，調他心名
T39n1786_p0143b17║調御丈夫，為眾生眼名天人師，知三聚名佛。
T39n1786_p0143b18║具茲十號名世間尊。種諸善根者，以照金光
T39n1786_p0143b19║明微妙之智為諸善之根也。璧者，玉所琢器
T39n1786_p0143b20║也。〈周禮〉云「以蒼璧禮天」是也。珂貝，螺屬也。三、
T39n1786_p0143b21║勸示行法，二：初、略勸示；二、廣勸示。私開六：初、
T39n1786_p0143b22║示常所住處。經「阿尼曼陀」，此云有財。二、示稱
T39n1786_p0143b23║名供養。三、明誦持神呪。四、明歎呪勸持。灌頂
T39n1786_p0143b24║章句者，以法性水灌十地頂，受法王職。今密
T39n1786_p0143b25║談此法，故名灌頂。必定，是般若德；吉祥，是解
T39n1786_p0143b26║脫德；真實不虛，是法身德。以此三德讚灌頂
T39n1786_p0143b27║義。等行，謂具行諸行。中善根，謂行一行。八
T39n1786_p0143b28║戒者，即在家人一日一夜也。於五戒上，更加
T39n1786_p0143b29║不著華香、不觀聽妓樂、不止高床，此八是
T39n1786_p0143c01║戒；不過中食是齋。五、勸迴向菩提。此乃奉供
T39n1786_p0143c02║及誦密言邀請意也。若為自身受五欲樂、希
T39n1786_p0143c03║望財寶，即輪迴業，眾聖所訶，尊天寧護？令為
T39n1786_p0143c04║己他成菩提故，其所剋獲非生死因，當依此
T39n1786_p0143c05║文修今行法。六、勸嚴處奉待。阿蘭若，此云無
T39n1786_p0143c06║諍，以其所居不與世諍，即離聚落五里處也。
T39n1786_p0143c07║又有達摩阿蘭若，謂說諸法本來清淨，因名
T39n1786_p0143c08║其處為法阿蘭若，即《華嚴經》初於阿蘭若法
T39n1786_p0143c09║菩提場是也。今經所指，該其二也。四、誓臨影
T39n1786_p0143c10║響。五、要求同行。六、別示歸敬。問：《大經》中說
T39n1786_p0143c11║「功德姊主、黑暗妹隨，有智主人二俱不受。」今
T39n1786_p0143c12║令奉供與彼大違，兩經所談如何和會？答：尊
T39n1786_p0143c13║經設法取捨多塗，大權垂形表報非一。彼對
T39n1786_p0143c14║黑闇，表生必死，四相相隨；此對大辯，表福資
T39n1786_p0143c15║智，二嚴互顯也。四相是過，寧不雙驅？二嚴是
T39n1786_p0143c16║功，理合俱進。有智之福，生死自亡；有福之智，
T39n1786_p0143c17║菩提可證。今為說聽金光明典，故藉天資所
T39n1786_p0143c18║須之物。須知今用雙亡生死，弘經之心感
T39n1786_p0143c19║功德天，所獲資財離我我所。姊尚不著，妹
T39n1786_p0143c20║豈能來？此為弘經，彼專修觀，用捨論益，去留
T39n1786_p0143c21║豈同？又如國王大臣官長，《法華》令離、《涅槃》令
T39n1786_p0143c22║近，故知設法各有異門，豈以彼經難今所說？
T39n1786_p0143c23║第四、〈堅牢地神品〉，二：初、解題，二：初、正解名，
T39n1786_p0143c24║二：初、所表之智立四悉。《淨名》云「智度菩薩
T39n1786_p0143c25║母，方便以為父，一切眾導師，無不由是生。」
T39n1786_p0143c26║上是天神，天是陽，故如父。此既地神，地是
T39n1786_p0143c27║陰，故如母。一義也者，父母不同，故屬世界。
T39n1786_p0143c28║天陽上覆，地陰下載。卉，是草之總名。木，是樹
T39n1786_p0143c29║之都稱。「智度」下，合喻。眾善，合卉木也。「各有」
T39n1786_p0144a01║下，如檀破主慳，乃至禪主破散。五屬緣因，
T39n1786_p0144a02║故未亡泯。智破生法，方無名相，破惡中最，故
T39n1786_p0144a03║當對治。智度復本，破立俱忘，故無等無上，名
T39n1786_p0144a04║第一義。此於智度立四悉檀。二、「智度法門」下，
T39n1786_p0144a05║能召之名彰四德。堅牢即常德。地即樂淨，無
T39n1786_p0144a06║苦受故，荷持一切；離染著故，出生無盡。神
T39n1786_p0144a07║即我德，威德力用悉自在故。二、「此品」下，明品
T39n1786_p0144a08║意。二、釋文，二：初：分文。二：隨釋，三：初：誓涌地
T39n1786_p0144a09║味，三：初、明己身增長，二：初、生起八事；二、隨事
T39n1786_p0144a10║釋經，當依生起次第消之。經聚落者，落，居
T39n1786_p0144a11║也。人之聚居，故名聚落。山澤者，下有水曰
T39n1786_p0144a12║澤。宿衛，謂止宿衛護。五果者，即經云「壽命、
T39n1786_p0144a13║色、力、辯、安」也。此之五果，由食而致。二、「從何」下，
T39n1786_p0144a14║明眷屬增長，二：初、生起五事；二、隨事釋經。五
T39n1786_p0144a15║並如生起。經「縱廣」者，南北曰縱，東西曰廣。
T39n1786_p0144a16║三、「從世」下，明報恩增長，二：初、生起六事。二、隨
T39n1786_p0144a17║事釋經，亦如生起。二、佛述成，二：初、標文。二、
T39n1786_p0144a18║隨釋，二：初、述成展轉增長。一約聞經下，為成
T39n1786_p0144a19║展轉義，故探取下科為出世也。日夜受樂，在
T39n1786_p0144a20║次文耳。二述成供養增長。經明供養是在人
T39n1786_p0144a21║世也。「是人」下，往天世也。「日夜」下，至出世也。雖
T39n1786_p0144a22║受天樂，住樂法界故無所受，是故名為不可
T39n1786_p0144a23║思議微妙快樂。三、發誓護經，二：初、分文。二、釋
T39n1786_p0144a24║義，三，並如分文。
T39n1786_p0144a25║◎第五、〈散脂品〉，二：初、解題，二：初、釋名并領，
T39n1786_p0144a26║二：初、翻梵名，二：初、翻名；二、「密有」下，示義。密名
T39n1786_p0144a27║順世界，密行可為人，密智能對治，密理是第
T39n1786_p0144a28║一義，皆約三法不縱不橫，非偏小凡下所知，
T39n1786_p0144a29║是故名等悉稱為密。注云云者，旨在於此。二、
T39n1786_p0144b01║「蓋此」下，明屬領，二：初、明所屬，二：初、正明所屬；
T39n1786_p0144b02║二、「餘三」下，兼明三將。二、「管領」下，明所領，二：初、
T39n1786_p0144b03║出部數，二：初、就方維明數。六方者，四方，天地
T39n1786_p0144b04║也。四維者，四隅也。二、「又說」下，約五大明數。此
T39n1786_p0144b05║五各有主執之神故。二、「巡游」下，示功能。二、「聞
T39n1786_p0144b06║經」下，明品來意。注云云者，雖三天王各有神
T39n1786_p0144b07║將，散脂為首，故獨標名，令釋此意也。二、「文為」
T39n1786_p0144b08║下，釋文，二：初、分文。二、隨釋，四：初、發誓護持，
T39n1786_p0144b09║二：初、經家敘；二、正發誓。二、述有能護之德，二：
T39n1786_p0144b10║初、分文。二、釋義，三：初、標經。唯然，上聲。禮對
T39n1786_p0144b11║曰唯，野對曰阿。二、「述又」下，述，二：初、節句立意。
T39n1786_p0144b12║二、「神既」下，總別釋義，二：初、總釋，三：初、據名標
T39n1786_p0144b13║義。大權所為有本有迹，以智證真名之為本，
T39n1786_p0144b14║隨情立俗名之為迹。雖分本迹，但立一名。昔
T39n1786_p0144b15║從密本垂於密迹，今從密迹顯乎密本。垂迹
T39n1786_p0144b16║之際，此之密名但詮世俗統領神眾有於密
T39n1786_p0144b17║謀。今對世尊敘護經德，宜須顯本，此之密名
T39n1786_p0144b18║合詮理智。非是偏小賢聖所知，稱之為密。散
T39n1786_p0144b19║脂本迹既於此彰，以驗四王諸天神等皆是
T39n1786_p0144b20║從本而垂迹化，是故今釋委論密義，豈獨能
T39n1786_p0144b21║顯諸天本迹，亦乃能彰經體宗用。二、「智若」下，
T39n1786_p0144b22║依名釋義，二：初、約境智釋，二：初、釋三。智即
T39n1786_p0144b23║能觀之三智，境即所觀之三諦，正即顯境智
T39n1786_p0144b24║之非邪。能所互融邪正不二，密名顯德其在
T39n1786_p0144b25║茲乎？初、初五句明智密，二：初、揀非淺深階級
T39n1786_p0144b26║者。別雖三智，前空、次假、後中，此可言思，何所
T39n1786_p0144b27║論密？二、「即一」下，顯密，二：初、約三智互融不出
T39n1786_p0144b28║三也。初句即一智是三智，妙空智也。次句即
T39n1786_p0144b29║三智是一智，妙假智也。後雙非三一、雙照三
T39n1786_p0144c01║一，即妙中智也。若指諸法為一切者，未必盡
T39n1786_p0144c02║備；以空假中為一切者，更無遺餘矣。二、「若得」
T39n1786_p0144c03║下，附文示融五句，即三智，配釋如下。二、次五
T39n1786_p0144c04║句明境密，二：初、揀非智。知即可思、口說即
T39n1786_p0144c05║可議，那成密耶？二、「不可」下，示密，二：初、正示。境
T39n1786_p0144c06║非智外，豈以偏小智之可知？識即是境，豈以
T39n1786_p0144c07║六凡識之可識？此明絕思也。境離名字，豈以
T39n1786_p0144c08║諸法名字名之？境離言說，豈以四句言說說
T39n1786_p0144c09║之？此明絕議也。二、「而約」下，附文。前三智云唯
T39n1786_p0144c10║數唯密。今雖五句，句句皆云不可思議，即唯
T39n1786_p0144c11║數唯密也。三、後五句明正密，二：初、揀非。介
T39n1786_p0144c12║爾對待皆非中正，乃麁顯法密義不成。二、「即
T39n1786_p0144c13║邪」下，示密，二：初、直就理示邪正。中邊趣舉其
T39n1786_p0144c14║一，收法畢盡，更欲與誰而論待對？欲令解了，
T39n1786_p0144c15║強言中正。二、引《思益》證心通真妄。今以分別
T39n1786_p0144c16║有無分之。言分別者，分於邪正、別於中邊，乃
T39n1786_p0144c17║令諸法不正其中。其失既然，得可知矣。二、「我
T39n1786_p0144c18║行」下，結。二、「又此」下，約三業釋，二：初、釋。言一
T39n1786_p0144c19║往者，既智境正外傍顯此義故也。散脂今
T39n1786_p0144c20║就密名顯本，本密必三，謂身口意。若其不
T39n1786_p0144c21║爾，何能示現神將三業令眾不知？故未顯
T39n1786_p0144c22║本。前非同證者，皆不能測，此乃三密使之然
T39n1786_p0144c23║也。二、「所以」下，結。雖在三業，言且不彰，復是密
T39n1786_p0144c24║義。如先陀婆，非智臣莫曉。三、「如此」下，結前生
T39n1786_p0144c25║後。二、「世尊」下，別釋。前以五句共明智密，乃
T39n1786_p0144c26║至五句共為正密，但以智等彰其密名，故當
T39n1786_p0144c27║總釋。今於初五句分對三觀，乃至後五句分
T39n1786_p0144c28║對三身，故當別釋。二：初、大師用三法釋，二：
T39n1786_p0144c29║初、正別釋，二：初、約離釋義；二、約合對題。初，
T39n1786_p0145a01║三：初、約五句別對三觀，三：初、牒文示義。作觀
T39n1786_p0145a02║釋者，此出散脂本修之行也。二、「知一」下，依義
T39n1786_p0145a03║釋句，二：初二句示境。能生所生皆言一切法
T39n1786_p0145a04║者，如十二支皆是能生、皆是所生，能生生所
T39n1786_p0145a05║生、所生資能生，能生名因、能資為緣，因緣不
T39n1786_p0145a06║盡生法無窮。此等即是所觀境也。二、「了一」下
T39n1786_p0145a07║三句，示三觀，三：初一句空觀。了達虛無者，悉
T39n1786_p0145a08║從因緣，無性實故虛、離名相故無，畢竟叵得
T39n1786_p0145a09║方名了法。二、「知法」下，次句明假觀。了無性相
T39n1786_p0145a10║名曰知空，不礙緣起名為非空。以一切道起
T39n1786_p0145a11║一切種，名道種智。此智分別十界假名，海印
T39n1786_p0145a12║森羅而有差別。而或作「無」，字必誤也。◎
T39n1786_p0145a13║金光明經文句記卷第五（上）
T39n1786_p0145a14║
T39n1786_p0145a15║
T39n1786_p0145a16║金光明經文句記卷第五（下）
T39n1786_p0145a17║
T39n1786_p0145a18║宋四明沙門知禮述
T39n1786_p0145a19║◎三、「如法」下，後句明中觀。以二觀等者，出安
T39n1786_p0145a20║住行相也。圓論三觀若非一心，觀體則縱；若
T39n1786_p0145a21║其不以二為方便、中為真實，觀體則橫。今論
T39n1786_p0145a22║三觀不縱不橫，如此修之，即能安住十界之
T39n1786_p0145a23║法，如於本性即修成性，功由一心三觀之力
T39n1786_p0145a24║也。故荊谿云：「以正觀安故，世諦方成不思議
T39n1786_p0145a25║也。」此則雙遮中道也。雙照二諦，故言含受。遮
T39n1786_p0145a26║乃遮情，照則照性，邊情既泯，二諦皆中。中
T39n1786_p0145a27║既不偏，是故空假各含一切。經云「於一切法
T39n1786_p0145a28║含受一切法，不作雙照中道解之。」經意莫顯
T39n1786_p0145a29║也。三、「若三」下，結觀名密，二：初、揀非。二、「即一」下，
T39n1786_p0145b01║示密。即一而三故不一、即三而一故不異，
T39n1786_p0145b02║縱橫並別，非之例知。欲知等者，兼用口密以
T39n1786_p0145b03║結此文。二、約次五句別對三脫。此明散脂自
T39n1786_p0145b04║顯本地。已證解脫而兼三諦者，得脫由見諦
T39n1786_p0145b05║也。三：初、牒文示義。二、「現見」下，依義釋句，三：初、
T39n1786_p0145b06║一句示圓淨。實智照不思議真諦者，真諦體
T39n1786_p0145b07║是性德般若，全性起修名為實智。諦非般若，
T39n1786_p0145b08║寧發實智？此諦離縛乃成分滿圓淨解脫，
T39n1786_p0145b09║當知理果終始一如。二、三句示方便淨。隨機
T39n1786_p0145b10║屈曲、因果廢興，皆是權智照不思議俗諦。俗
T39n1786_p0145b11║諦體是性德解脫，全性起修名為權智，離縛
T39n1786_p0145b12║乃成分滿方便淨解脫。理果不二，準前可知。
T39n1786_p0145b13║三、後一句示性淨。前云智光乃至智聚，四名
T39n1786_p0145b14║但召能照之智。唯此智境雖亦標智，體是諦
T39n1786_p0145b15║理義當所照，故疏引經「法如如智，此智與法
T39n1786_p0145b16║如如冥故」，意彰境智如如不二。然而此說人
T39n1786_p0145b17║皆知之，所解終成二物相合，蓋以不曉境智
T39n1786_p0145b18║之體故也。欲知境體，須簡頑境及偏小妄心
T39n1786_p0145b19║假立真如，此境安能與智不二？今依馬鳴，立
T39n1786_p0145b20║境體者所謂本覺，其智體者所謂始覺。故
T39n1786_p0145b21║《起信論》云「所言覺義者，謂心體離念，離念相
T39n1786_p0145b22║者等虛空界無所不遍，法界一相即是如來
T39n1786_p0145b23║常住法身，依此法身說名本學（文畢）。」此覺是
T39n1786_p0145b24║性，全性起修名為始覺。論云始覺者，即同本
T39n1786_p0145b25║覺。既云離念，豈有思議？既等虛空無所不
T39n1786_p0145b26║遍，豈有一時一塵一心而非本覺乃始覺
T39n1786_p0145b27║耶？是故得云三世十方生佛依正為所觀境，
T39n1786_p0145b28║三世一方生佛依正為能觀智。境智名別，其
T39n1786_p0145b29║體不殊，是故能所二而不二。境照於境、境
T39n1786_p0145c01║照於智、智照於智、智照於境，此四句說，說
T39n1786_p0145c02║即無說、無說而說。此四句照，照而無照、無照
T39n1786_p0145c03║而照。不可思議智境，斯之謂歟！此之智境須
T39n1786_p0145c04║論六即，今是分真、究竟二位。三、「若三」下，結脫
T39n1786_p0145c05║名密，二：初、簡非。二、「以不」下，示密，俱例前。三、
T39n1786_p0145c06║約後五句別對三身，三：初：牒文示義。二、「正解」
T39n1786_p0145c07║下，依義釋句，三：初、二句，示報。正解能顯體等
T39n1786_p0145c08║者，此乃似解能顯真體，真體乃是性德般若，
T39n1786_p0145c09║既得顯發，即能觀達根本無明，故名正觀。而
T39n1786_p0145c10║言報身者，在心名觀，就身名報，四十二位皆
T39n1786_p0145c11║得論之。二、「得正」下，二句，示應。分別約法知藥
T39n1786_p0145c12║病也，解緣約機知生熟也。非此解別則無應
T39n1786_p0145c13║身，故應身對機未熟而出乃名待時，已發
T39n1786_p0145c14║後出乃名過時。啐啄同時，是應機相。三、一句，
T39n1786_p0145c15║示法無覺等者，此義須對報應簡之。秖一大
T39n1786_p0145c16║覺而有寂照及非寂照三種之能，故名三身。
T39n1786_p0145c17║覺即照覺，能照理故，即是報身。無覺即寂，覺
T39n1786_p0145c18║能現形故，即是應身。今云無覺無不覺者，即
T39n1786_p0145c19║非照非寂，覺能雙亡雙用，名究竟覺，即是法
T39n1786_p0145c20║身。是故三身名為三佛。三種之了亦復如是，
T39n1786_p0145c21║就身名覺、就心名了，三義宛然。三、「若此」下，結
T39n1786_p0145c22║身名密，二：初、簡非；二、「非一」下，示密可見。二、
T39n1786_p0145c23║「約正」下，約合對題，二：初、合三德對題。上文約
T39n1786_p0145c24║正明於三身、觀明三觀、脫明三脫，三三皆可
T39n1786_p0145c25║對金光明，此明離也。今合三身為一法身，
T39n1786_p0145c26║但對金字，合於三觀為一般若，但對光字，合
T39n1786_p0145c27║於三脫為一解脫，但對明字。諸經諸論以三
T39n1786_p0145c28║德等作修二性一說者，圓人解之，是合三
T39n1786_p0145c29║義。此意至妙，學者應知。二、「三德」下，明五章皆
T39n1786_p0146a01║密。三德是佛所證密藏，以被機故，說金光明
T39n1786_p0146a02║微密之教。散脂本因稟此密教而生密解，即
T39n1786_p0146a03║聞密名也。住理乃是顯於密體也，行行乃是
T39n1786_p0146a04║修於密宗也，利他乃是起於密用也。不言教
T39n1786_p0146a05║者，同佛故也。二、「復次」下，明互通。雖作三身、三
T39n1786_p0146a06║脫、三觀三節解之，而十五句一一皆是金光
T39n1786_p0146a07║明海，體量高廣，故使名義展轉相釋。如《涅槃》
T39n1786_p0146a08║中百句解脫，以一一句皆是三德微密藏，故
T39n1786_p0146a09║大師釋句句具百成於萬句。今舉正解具十
T39n1786_p0146a10║四句、能具成十五句，合云由正解故正觀，
T39n1786_p0146a11║由正解故得正分別，由正解故正解於緣，由
T39n1786_p0146a12║正解故正能覺了，由正解故不思議智光，乃
T39n1786_p0146a13║至由正解故於一切法含受一切法。以正解
T39n1786_p0146a14║一句為首既然，餘句為首例亦如是，乃成一
T39n1786_p0146a15║百七十五句，以體量一貫故名義相成。疏於
T39n1786_p0146a16║三五皆舉頭句，例於四句皆十五句，注云云
T39n1786_p0146a17║令此銷釋也。二、「又作」下，用五性釋所用。五種
T39n1786_p0146a18║皆名佛者，是果德故。皆稱性者，不改義故。
T39n1786_p0146a19║若將此五對今三節五句義者，能顯散脂本
T39n1786_p0146a20║證圓常、迹用周遍，護經德妙、利人益深，此
T39n1786_p0146a21║乃今家對釋意也。文二：初、大師對初五句，二：
T39n1786_p0146a22║初、示五性異同，二：初、明三種不異。正謂中正，
T39n1786_p0146a23║緣謂助緣，了謂覺了。此三名義諸師立同，故
T39n1786_p0146a24║云不異。二、「又一」下，明二性出沒，二：初、二家立
T39n1786_p0146a25║異，二：初、明異相。果性者，緣了所剋智斷果也。
T39n1786_p0146a26║境果者，緣了所轉境界，即陰等十種境也。
T39n1786_p0146a27║果及果果者，果則別在智德；果果者則在斷
T39n1786_p0146a28║德，智德之上又加斷德，故重言果。此之二二
T39n1786_p0146a29║皆稱性者，悉以常住不改為義。境界不改者，
T39n1786_p0146b01║修惡即性惡故也。二、「若作」下，明開合。沒境界
T39n1786_p0146b02║性為緣因所攝者，陰等十境乃是正觀近方
T39n1786_p0146b03║便法，親發了因，故可攝屬緣因也。沒果果性
T39n1786_p0146b04║為果性所攝者，智斷雖殊，俱名果故。二、
T39n1786_p0146b05║「雖開」下，五數不虧。二、「今以」下，約五句對性，二：
T39n1786_p0146b06║初、對初家五性。安樂性即正因佛性者，安樂
T39n1786_p0146b07║乃是涅槃之義，具足三法；今就合說，但名正
T39n1786_p0146b08║因。世出世等者，六道是世間因果，三乘是
T39n1786_p0146b09║出世因果。言因佛性者，境界之性但齊九界
T39n1786_p0146b10║十如，是法望佛是因，以其佛界十如，是法望
T39n1786_p0146b11║九稱果，皆屬能觀，不名境界。故《起信論》但以
T39n1786_p0146b12║九相而為境界。是故業相名細中細，為佛境
T39n1786_p0146b13║界。又云「依轉識故說名境界，而此證者無
T39n1786_p0146b14║有境界可說。」故知境界是九界法。若爾，何名
T39n1786_p0146b15║佛性？良以果人不獨成就佛界十法，亦能
T39n1786_p0146b16║成就九界十法，是故千法。眾生雖具，體用不
T39n1786_p0146b17║彰；唯佛究竟圓融自在，所以因法是果人性。
T39n1786_p0146b18║二、「若作」下，對次家五性。境界既以合入緣因，
T39n1786_p0146b19║遂取知法分齊之句而為果性究盡實相，名
T39n1786_p0146b20║智照分明，見無分齊之分齊也。如云「智度大
T39n1786_p0146b21║海，佛窮其底。」豈非無底而為底耶？乃以安住
T39n1786_p0146b22║諸法如性，一切皆能舍受一切，同名果果
T39n1786_p0146b23║性。此則果後任運永水雙遮雙照也。二、「若然」
T39n1786_p0146b24║下，章安例兩五句，二：初、例上合對。二、「師雖」下，
T39n1786_p0146b25║準義須釋。五性秖是開於三法，三番五句既
T39n1786_p0146b26║其番番對於三法，亦合番番對於五性。後之
T39n1786_p0146b27║二番大師不釋，意云可見；章安恐後學不知，
T39n1786_p0146b28║故略指云義例應爾，復令講者伸釋其意，故
T39n1786_p0146b29║云「準須釋出」等也。第二番中，智光是了因性；
T39n1786_p0146c01║智炬是境界性，知境不濫如炬照物；智行是
T39n1786_p0146c02║緣因性；智聚是果性；智境是正因性。若依次
T39n1786_p0146c03║師沒境界性者，則智炬是果果性，斷德對
T39n1786_p0146c04║機不濫也。第三番中，正解顯體是了因性；正
T39n1786_p0146c05║觀體顯既當報身，合是果性；正能分別是境
T39n1786_p0146c06║界性；正解於圓是緣因性；正能覺了是正因
T39n1786_p0146c07║性。若依次師沒境界性，則以正能分別為果
T39n1786_p0146c08║果性，果後應機任運分明也。三、「世尊以是」下，
T39n1786_p0146c09║結。三、「從世」下，發誓充益，二：初、分文示好。二、
T39n1786_p0146c10║依此消文，二：初、益能化經，三：初、「世尊」下，益
T39n1786_p0146c11║口業；二、「眾味」下，益身業；三、「心進」下，益意業。二、
T39n1786_p0146c12║「以是」下，益所化經，三：初、未種令種；二、「若有」下，
T39n1786_p0146c13║已種令熟；三、「無量」下，已熟令脫。問：既得智聚
T39n1786_p0146c14║又攝福聚，斯乃真似二種莊嚴，合居方便及
T39n1786_p0146c15║實報土。經那但云無量千劫人天受樂？答：須
T39n1786_p0146c16║知十益皆悉不離二十五有。此中乃是人天
T39n1786_p0146c17║方便、人天實報。故《仁王般若》云「出三界外更
T39n1786_p0146c18║有眾生界者，此是外道大有經說。」須知四土
T39n1786_p0146c19║若橫若竪，秖在三界一處而論。學者宜審。四、
T39n1786_p0146c20║「從南」下，歸敬三寶。一切眾經初皆歸敬者，謂
T39n1786_p0146c21║結集經者皆有歸敬在通敘前。此方好略，
T39n1786_p0146c22║譯人省之。亦有存者，如《薩遮尼乾子所說經》
T39n1786_p0146c23║初云「歸命大智海，毘盧遮那佛。」注云：外國本
T39n1786_p0146c24║一切經首皆有此句。「諸論」下，即造論者歸敬
T39n1786_p0146c25║也，如《智度》、《起信》等。三寶者，佛、法可知；功德、
T39n1786_p0146c26║大辯即菩薩，理和僧也。南無，此云歸命。二、正
T39n1786_p0146c27║論善集明人王往日通經，二：初、〈正論品〉，二：初、
T39n1786_p0146c28║解題，二：初、正釋題，二：初、直釋二字。世聖者，
T39n1786_p0146c29║謂輪王也。《易》曰「備物致用立功成器以為
T39n1786_p0147a01║天下利，莫大乎聖人。」《管子》曰「聖人若天然，無
T39n1786_p0147a02║私覆也。若地然，無私載也。」此皆言世間聖人。
T39n1786_p0147a03║出世聖，謂三乘果人斷惑證理名聖也。覈者，
T39n1786_p0147a04║《說文》云「考事之實也。」覈事實則世間正論可
T39n1786_p0147a05║治國，覈理實則出世正論可以詣道。二、「此品」
T39n1786_p0147a06║下，委明四悉。謂世間正論而有四益，皆引《孝
T39n1786_p0147a07║經》結成其義。文為四：初、世界。先王舊法，即世
T39n1786_p0147a08║間事實。世世不同，即世界意也。二、「王行」下，為
T39n1786_p0147a09║人。百穀者，楊泉《物理論》云「粱者，黍稷之總名。
T39n1786_p0147a10║稻者，粳糯之總名。菽者，眾豆之總名。三穀各
T39n1786_p0147a11║二十為六十。蔬果之實助穀各二十，凡為
T39n1786_p0147a12║百穀。」社稷者，《孝經緯》曰「社，土地之主也。土地
T39n1786_p0147a13║闊，不可盡敬，故封土為社以報功也。稷，五穀
T39n1786_p0147a14║之長也。穀眾不可遍祭，故立稷神以祭之。」
T39n1786_p0147a15║《禮記》曰「厲山氏之子（厲或作列）柱及周棄為稷（厲山氏之
T39n1786_p0147a16║有天下也，其子柱，能植百穀。夏之衰也，周棄繼之。故祀為稷神）。共工氏之子后土
T39n1786_p0147a17║為社（共工氏之霸九州也，其子曰后土，能平九州，故祀為社）。」民用和穆者，
T39n1786_p0147a18║人民被服其教，自相和睦，尊卑上下無相怨
T39n1786_p0147a19║者。三、對治。內姦，謂亂臣賊子。孔安國曰：「在內
T39n1786_p0147a20║曰姦，在外曰宄。」「禍亂」下，禍者，謂善人逢殃。亂
T39n1786_p0147a21║者，謂臣下悖逆作起也。災者，天反時，風雨不
T39n1786_p0147a22║節也。害者，地反時，水旱傷稼也。四、第一義。
T39n1786_p0147a23║本金光明者，即〈四王品〉云「所作國事、所造世
T39n1786_p0147a24║論，皆因此經」也。至德要道者，至謂窮理之極，
T39n1786_p0147a25║要謂以一總眾。謂茲正論是先王舊法，為
T39n1786_p0147a26║德之極、道之要也。前之三悉屬於世間，且
T39n1786_p0147a27║就未辨；今此第四兼出世足，故雙明本末
T39n1786_p0147a28║之義，令其聞者解悟兩種第一義故。鈍者但
T39n1786_p0147a29║得世間要道，此從末也；利者乃悟出世要道，
T39n1786_p0147b01║此從本也。增益天德亦須兩分：從末者益但
T39n1786_p0147b02║生天；若從本者益在義天亦兼淨天，以金光
T39n1786_p0147b03║明屬通教故。二、「此文」下，明來意。冥聖者，即
T39n1786_p0147b04║諸天是冥聖也。故《法華三昧》云「一切冥空」。
T39n1786_p0147b05║二、釋文，二：初：分文。二：隨釋，二：初、長行。經「受
T39n1786_p0147b06║灌頂位」者，《華嚴》三十九云「轉輪聖王所生太
T39n1786_p0147b07║子，母是正后，身相具足。其轉輪王令此太
T39n1786_p0147b08║子坐白象寶，妙金之座張大網幔，建大法幢、
T39n1786_p0147b09║然香散華、奏諸音樂。取四大海水置金瓶內，
T39n1786_p0147b10║王執此瓶灌太子頂。是時即名受王職位。」墮
T39n1786_p0147b11║在灌頂剎利之數，即能具足行十善道，亦得
T39n1786_p0147b12║名轉輪聖王。二、偈頌，二：初、分文。二、隨釋，四：
T39n1786_p0147b13║初、集眾，三如分科。二、「次四」下，發問，二：初、分
T39n1786_p0147b14║文。二、釋義，四如分文。三、結問開答。四、梵天
T39n1786_p0147b15║答，二：初、述意分文，二：初、述意。佛經釋天子義，
T39n1786_p0147b16║此文最顯。若儒教則云王者父天母地，為
T39n1786_p0147b17║天子之故。《援神契》曰「天覆地載謂之天子。」
T39n1786_p0147b18║二、分文。二、隨文釋義，二：初、略答，四：初、許答。
T39n1786_p0147b19║二、答王義。經「故稱人王」者，謚法曰「德象天
T39n1786_p0147b20║地稱帝，仁義所生稱王。」《白虎通》曰「王者，往
T39n1786_p0147b21║也。天下所歸往也。」三、答天下。答問天義，二：
T39n1786_p0147b22║初、指出三義。未入等是一義，分德是一義，力
T39n1786_p0147b23║加是一義。二、「以護」下，明答三問，三：初、以護胎
T39n1786_p0147b24║答第二問。未入護者猶在中陰，已入護者處
T39n1786_p0147b25║在胎藏。此之二時多為鬼害，故假天護。二、以
T39n1786_p0147b26║分德答第一問。三、以力加答三四問。前第三
T39n1786_p0147b27║問：處王宮殿，何故名天？四問：以人法治世，
T39n1786_p0147b28║那得名天？故今答中，雖處人宮，天力加故，自
T39n1786_p0147b29║在如天，答第三問也。遮惡勸善，令人生天，
T39n1786_p0147c01║答第四問也。四、「從半」下，重答問王義，二：初、
T39n1786_p0147c02║正明人王三義，三：初、明執樂名王。王執此樂
T39n1786_p0147c03║者，謂持禮樂以化民也。《孝經》曰「導之以禮
T39n1786_p0147c04║樂，而民和睦。」〈樂記〉曰「大樂必易，大禮必簡。
T39n1786_p0147c05║樂至則無怨，禮至則不爭。揖讓而治天下者，
T39n1786_p0147c06║禮樂之謂也。」「使天下」去，明樂之化成也。京房
T39n1786_p0147c07║《易候》云「太平之時十日一雨，凡歲三十六雨。
T39n1786_p0147c08║此休徵時若之應。」《風土記》曰「擊壤者，以木作
T39n1786_p0147c09║之，前廣後銳，長尺三四寸，其形如履。臘節，
T39n1786_p0147c10║僮少以為戲也。」《逸士傳》「帝堯之時，有老人
T39n1786_p0147c11║擊壤於路曰：『吾日出而作、日入而息，鑿井而
T39n1786_p0147c12║飲、耕田而食，帝何力於我哉。』」豈非至聖之德，
T39n1786_p0147c13║為而不宰、玄功讚運，是以百姓日用不知。竹
T39n1786_p0147c14║馬，兒童所戲也。人王執樂治國故，得天下和
T39n1786_p0147c15║平，老幼俱樂其性也。二、明遮惡名王。即經云
T39n1786_p0147c16║「羅剎魁膾等，以能遮暴惡故，亦名羅剎魁膾
T39n1786_p0147c17║也。」以「亦名」二字貫下，如羅剎中魁卒，故眾
T39n1786_p0147c18║鬼不敢為非也。三、明父母名王。即是王為民
T39n1786_p0147c19║之父母也。誨示禍福等者，謂違仁義者致刑
T39n1786_p0147c20║罰，是禍惡也；錄仁義而授爵祿，是福善也。
T39n1786_p0147c21║制禮以檢其迹，作樂以和其心，故〈樂記〉曰「樂
T39n1786_p0147c22║者為同，禮者為異。同則相親，異則相敬。」民知
T39n1786_p0147c23║禁者，民知有禁令也。二、「能為」下，兼顯天子三
T39n1786_p0147c24║義。因中說果者，以禮樂化民，必生天上故。
T39n1786_p0147c25║二、「從若」下，廣答，二，初、分文釋義，二：初、廣明非
T39n1786_p0147c26║法失於六義；二、廣明正治得於六義。此六經
T39n1786_p0147c27║文前後相參，故并前段皆不細分。講者當以
T39n1786_p0147c28║六義得失對文銷之，其理自會。二、「此中」下，示
T39n1786_p0147c29║觀明本，二：初、令思觀義。自思之者，稟斯宗
T39n1786_p0148a01║人合知三種修觀之法，故疏不示，令其自思。
T39n1786_p0148a02║今恐後學未能別之，不免略說。此於三種是
T39n1786_p0148a03║託事觀，謂託世天明於諦境，託於人王明於
T39n1786_p0148a04║妙觀，即此一念性是義天。依止此天，能令此
T39n1786_p0148a05║觀不起邊倒，名天護義中觀也。觀合義天，同
T39n1786_p0148a06║天之德。不分而分，名天分德。空觀也。義天
T39n1786_p0148a07║神力加妙觀故，能歷諸境皆得圓融，假觀也。
T39n1786_p0148a08║又託人王修理觀者，全諦起觀，中觀雙照即
T39n1786_p0148a09║父母義。空觀伏惑，即魁膾義。假觀立法，即執
T39n1786_p0148a10║樂義。此諦此觀皆離縱橫，秖於一心具茲六
T39n1786_p0148a11║義。二、設問明本，二：初、設問。上〈四王品〉云「閻浮
T39n1786_p0148a12║提內諸國王等所作國事、所造世論，皆因此
T39n1786_p0148a13║經。」豈非〈正論〉以金光明而為其本？欲令答示
T39n1786_p0148a14║即末之本，故興此問。二、「天者」下，答示，二：初、正
T39n1786_p0148a15║示。方等所說，豈有一事不本於理？如向〈散脂〉
T39n1786_p0148a16║翻為密者，常所稱呼，豈知召於祕妙三法？
T39n1786_p0148a17║今於此典自敘密名十五句義，斯乃委彰世
T39n1786_p0148a18║名之本。此之〈正論〉，是梵王說梵王之本。諸經
T39n1786_p0148a19║開為法身菩薩，法身菩薩隨所住處是常
T39n1786_p0148a20║寂光，以身例口，隨有所說無非祕藏。今之〈正
T39n1786_p0148a21║論〉既金光明而為其本，豈可末事暫乖本理？
T39n1786_p0148a22║水波金器本末同時，以金光明具世間法，故
T39n1786_p0148a23║即世名而可示本。自此為二：初、明末即於本，
T39n1786_p0148a24║二：初、就天子三義示本。應先了知此金光
T39n1786_p0148a25║明是法非譬，以法報應是金光明異名故也。
T39n1786_p0148a26║天者，第一義天也。子者，無上眾生本來人也。
T39n1786_p0148a27║攬金光明妙三實法為此假人，此人依止第
T39n1786_p0148a28║一義天，本離八倒是天護義；此人智光冥法
T39n1786_p0148a29║身、金德與法同，為分德義。此人應益，名之為
T39n1786_p0148b01║明，義天之力之所加也。二、「又父」下，約人王三
T39n1786_p0148b02║義示本。此妙假人體是金故，雙具權實，能與
T39n1786_p0148b03║一切而作父母。體是光故，照惑本空，即遮惡
T39n1786_p0148b04║義。體是明故，能生眾善，既執樂義。二、「以此」
T39n1786_p0148b05║下，明末從本立。如上所示本之六義，因果六
T39n1786_p0148b06║位皆即此義，此義能作世出世間一切事本，
T39n1786_p0148b07║今即此本而談〈正論〉。其圓教機聞治國事即
T39n1786_p0148b08║達其本，乃能頓治四種之國。二、「如半」下，例結。
T39n1786_p0148b09║經於一人而立人天兩種之稱，意顯此論通
T39n1786_p0148b10║世出世也。釋〈善集品〉，二：初、解題，二：初、正
T39n1786_p0148b11║解題，二：初、釋善集得名，二：初、據名廣集六。善
T39n1786_p0148b12║海導師，謂海中船師。善法雖多，不出此六。
T39n1786_p0148b13║二、附文別集檀智，二：初、明攝六檀能攝六。智
T39n1786_p0148b14║能導五，成就二嚴，故舉茲兩。二、「提如」下，示經
T39n1786_p0148b15║文，二：初、正示經。經舉此二，其相深廣。寶滿四
T39n1786_p0148b16║洲，盡奉三寶，興隆事廣；合掌而立，聽《金光明》，
T39n1786_p0148b17║證悟理深。二、「檀智」下，例餘行。此王心大，集善
T39n1786_p0148b18║不輕、檀智深廣，在文既然，驗餘所修皆非聊
T39n1786_p0148b19║爾。二、「此六」下，用悉檀立品。總舉六度，名數不
T39n1786_p0148b20║同，是世界。五度望智且在事善，屬為人。智照
T39n1786_p0148b21║五度，破取相惡，屬對治。達六法界絕乎思議，
T39n1786_p0148b22║皆到彼岸，名第一義。此王具集四悉檀善，故
T39n1786_p0148b23║以其名立今品目。二、「此品」下，明來意。治國之
T39n1786_p0148b24║論是世正見，聽金光明是出世間上上正見。
T39n1786_p0148b25║夜睡夢中聞佛功德，是感動聖；及見比丘名
T39n1786_p0148b26║曰寶冥，是感動賢。縱入分真，望佛名賢。二、
T39n1786_p0148b27║釋文，二：初、分文釋義，二：初、分文；二、釋義，二：
T39n1786_p0148b28║初、對告地神。二、佛以偈說，二：初、通明因地行
T39n1786_p0148b29║檀；二別明善集二施。謂四天下寶，施財也。
T39n1786_p0148c01║請說此經令無量眾聞金光明，施法也。此別
T39n1786_p0148c02║為六，當如分文以義解釋。經「治政之勢」者，
T39n1786_p0148c03║謂化之勢分極於海際。廁，雜也。填，塞也。繒，帛
T39n1786_p0148c04║之總名也。曼陀羅，此云適意。曼殊沙，此云柔
T39n1786_p0148c05║軟。舊小大白小大赤。不鼓，鼓擊也。熙怡，悅
T39n1786_p0148c06║樂也。璝，美石，次玉。琦，王名耳。璫，《釋名》云「穿
T39n1786_p0148c07║耳施珠曰璫，應作珥璫。」珥，如志切，《蒼頡》云
T39n1786_p0148c08║「珠在耳也。」二、「就此」下，指歸三法。言就此品
T39n1786_p0148c09║論金光明者，就其所說論三法門。疏文秖云
T39n1786_p0148c10║論金光明，驗直就法立此三名，實不從譬，
T39n1786_p0148c11║以前後文悉皆如是。講者學者知之知之。然
T39n1786_p0148c12║以諸句對三字者，以此三是深廣法性當體
T39n1786_p0148c13║之名，法性可尊可貴名金、法性寂而常照名
T39n1786_p0148c14║光、法性能多利益名明，與諸三法無二無別。
T39n1786_p0148c15║若指品內事理依正，即此三者乃令行人達
T39n1786_p0148c16║乎所詮，不縱不橫、絕思絕議，此典方得名為
T39n1786_p0148c17║經王。是知對三，深有所以。此自為三：初、就〈善
T39n1786_p0148c18║集〉論。翻波羅蜜名到彼岸，是所歸處故名
T39n1786_p0148c19║金；般若翻智故名光；五度是行故名明。此就
T39n1786_p0148c20║智行及果為三對金光明。二、就寶冥論。窟是
T39n1786_p0148c21║所依名金、滿月能照名光、讀誦是行名明，此
T39n1786_p0148c22║約依正對於三法。三、就二人論寶冥。依正與
T39n1786_p0148c23║王雨寶對於三法。行者應知，秖一法性名金
T39n1786_p0148c24║光明，豈可光明暫離於金？豈可金光暫離於
T39n1786_p0148c25║明？今以三名分對依正、自他、人物，為令了依
T39n1786_p0148c26║不離於正、自不離他、人不離物。以金光明舉
T39n1786_p0148c27║一即三、全三是一，不縱不橫、而高而廣，物物
T39n1786_p0148c28║皆是金光明海、心心皆是三德祕藏。若不爾
T39n1786_p0148c29║者，何名經王耶？第三、〈鬼神品〉，二：初、釋題，二：
T39n1786_p0149a01║初、正解題，二：初、正釋鬼神，二：初、釋鬼。歸者，《尸
T39n1786_p0149a02║子》曰「人死曰歸」。云云者，《觀佛三昧經》云「修羅
T39n1786_p0149a03║與天帝戰時，空中刀輪而下，修羅軍眾身支
T39n1786_p0149a04║墮落，即便怖畏竄隱藕絲。」若依俗釋者，鄭玄
T39n1786_p0149a05║云：「聖人之精氣謂之神，賢智之精氣謂之鬼。」
T39n1786_p0149a06║《禮記》曰「明則有禮樂，幽則有鬼神。」二、釋神。二、
T39n1786_p0149a07║「此品」下，對上題品。二、「此品」下，明來意。二、釋文，
T39n1786_p0149a08║二：初、分文。二、釋義，二：初、長行，二：初、正釋義，
T39n1786_p0149a09║二：初、列。二、釋，二：初、舉事別。佛從等者，果後慈
T39n1786_p0149a10║悲熏法、現像說法化人，此乃應身。被機之佛，
T39n1786_p0149a11║從本覺如起始覺智合本真如，名報身佛，是
T39n1786_p0149a12║始覺也。一切諸法元是諸佛所行之處，即法
T39n1786_p0149a13║身佛，是本覺也。三佛歷別者，修二性一，能起
T39n1786_p0149a14║所起、能顯所顯條然異故。事供別者，四事供
T39n1786_p0149a15║養資持應佛，萬行功德資成報佛，稱理之智
T39n1786_p0149a16║顯發法佛。資成顯發，皆供養義。三佛既異，三
T39n1786_p0149a17║供亦別。二、圓供養。前有理智，以歷別故貶之
T39n1786_p0149a18║為事；今聽經事，以融即故褒之為法。第一供
T39n1786_p0149a19║養者，不思議供也。能聽所聽體不二故，秖於
T39n1786_p0149a20║文字了具三身。能說是應，解脫德也；能詮是
T39n1786_p0149a21║報，般若德也；所詮是法，身德也。不解新伊，但
T39n1786_p0149a22║論能所，豈顯圓佛及圓供耶？文字若非祕密
T39n1786_p0149a23║之藏，那生諸佛？恭敬之心非祕妙者，安能
T39n1786_p0149a24║圓供三世佛耶？注云云者，令如向釋也。二、
T39n1786_p0149a25║「又別」下，敘重聞，二：初、標示。謂四願一勸也。二、
T39n1786_p0149a26║「若欲」下，釋出，二：初、出四種願欲。問：經示行人，
T39n1786_p0149a27║欲以妙具供三世佛，及知他佛甚深行處。大
T39n1786_p0149a28║師何故即以知字而為報佛？所知是法，二必
T39n1786_p0149a29║垂形，是則三身皆屬行者。因既濫果，供養義
T39n1786_p0149b01║乖。此解違經，如何取信？答：前揀事別，正却此
T39n1786_p0149b02║情。經云「欲知」，豈非行者甚深行處？既是法身
T39n1786_p0149b03║能知之心，寧非報佛文字之應？現亦唯心。若
T39n1786_p0149b04║生佛條然、能所永異，斯出小教，何預圓宗？今
T39n1786_p0149b05║就圓宗解四願欲。若迷三世諸佛三身同在
T39n1786_p0149b06║剎那、法界六塵頓彰妙解，是可思議，正當違
T39n1786_p0149b07║經。二、「聽經」下，明一事滿四。三世諸佛覺智為
T39n1786_p0149b08║命，而與眾生同一心性，乏熏修故，即不受供
T39n1786_p0149b09║養，諸佛壽命不滅而滅，以隱為滅也。今以
T39n1786_p0149b10║聽經為供養故，即是受供，諸佛壽命不生而
T39n1786_p0149b11║生，以顯為生也。行人應了生佛無差，聽經智
T39n1786_p0149b12║生即諸佛現，以諸如來同一智故。觀行、相似、
T39n1786_p0149b13║分真之佛，與究竟佛無二無別。又了智生即
T39n1786_p0149b14║三佛生，即一而三不縱不橫，此乃欲供、欲知
T39n1786_p0149b15║三世諸佛。秖聽經一事，四願俱滿。三、偈頌，
T39n1786_p0149b16║二：初、分文。二、「蠱道」下，隨釋科節。並如分文。
T39n1786_p0149b17║所列經若入是經者，一言於經即有三種，
T39n1786_p0149b18║謂教、行、理。能了此三是妙三法，名入是經。若
T39n1786_p0149b19║不然者，安得入經即入法性？所入法性無量
T39n1786_p0149b20║甚深，三義具足名金光明，稱此安住名之為
T39n1786_p0149b21║如，即見釋迦三身妙體。須論觀行、相似、分真
T39n1786_p0149b22║入經見佛。經若百由旬，滿中盛火，應從中過
T39n1786_p0149b23║者，為法亡軀也。經「文殊師利」，云妙德。彌勒，
T39n1786_p0149b24║云慈氏。經「勇捍」，《說文》云「多力也」。五、舉能
T39n1786_p0149b25║致天龍以勸修，二：初、翻現文疏。從摩醯去
T39n1786_p0149b26║也。閻摩羅王或閻摩羅社，此云雙王。閻摩，
T39n1786_p0149b27║雙也。羅社，王也。兄及妹皆作地獄主，兄治
T39n1786_p0149b28║男事、妹治女事，故曰雙王。又苦樂並受亦名
T39n1786_p0149b29║為雙。那羅延，此云鉤鎖力士。難陀，此云喜。
T39n1786_p0149c01║跋難陀，此云賢喜。兄弟二龍，風雨應時，能令
T39n1786_p0149c02║人喜。賢謂性，又賢善故。毘摩質多，此云淨心。
T39n1786_p0149c03║《正法念經》翻為響高，亦云穴居。正云吠摩質
T39n1786_p0149c04║咀利，此云綺畫，又云寶飾，帝釋婦公、舍支之
T39n1786_p0149c05║父。佉羅騫陀，此云廣脾。二、脫因却解初段。
T39n1786_p0149c06║脫因等者，初段文云「能令一切眾生解脫，度
T39n1786_p0149c07║無量苦諸有大海。」既云一切眾生解脫度諸
T39n1786_p0149c08║有海，須於界內及以界外各脫三障，故以因
T39n1786_p0149c09║果對於業報。諸有由惑，故當煩惱。經「優鉢羅
T39n1786_p0149c10║華」下四句，四色蓮華，優鉢羅是青，波頭摩是
T39n1786_p0149c11║赤，拘物頭是黃，芬陀利是白。◎
T39n1786_p0149c12║金光明經文句記卷第五（下）