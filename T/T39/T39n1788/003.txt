T39n1788_p0219a23║
T39n1788_p0219a24║金光明最勝王經疏卷第三（本）
T39n1788_p0219a25║（三身品末）
T39n1788_p0219a26║
T39n1788_p0219a27║翻經沙門慧沼撰
T39n1788_p0219a28║經　「善男子！一切諸佛於第一身與諸佛同事，於
T39n1788_p0219a29║第二身與諸佛同意，於第三身與諸佛同體。」
T39n1788_p0219b01║贊曰：第五、同異分別門。分文為三：三佛別故，
T39n1788_p0219b02║化身化二乘及地前凡夫，多起六通成其化
T39n1788_p0219b03║事，故諸論等云轉五識得成事智，多以八相
T39n1788_p0219b04║現諸事業，故名同事。應身為化地上菩薩令
T39n1788_p0219b05║受法樂，意樂同故，故云同意。又同有化菩薩
T39n1788_p0219b06║之意。法身如如，所依之體諸佛無異，故云同
T39n1788_p0219b07║體。故無性《攝論》第九云「諸佛法身當言有異？
T39n1788_p0219b08║當言無異？依止意樂作業無別故，當言無異。
T39n1788_p0219b09║無量依身現等覺故，當言有異。如說法身，受
T39n1788_p0219b10║用身亦爾。意樂及業無差別故，當言無異。不
T39n1788_p0219b11║由依止，無差別故，無量依止，差別轉故。應知
T39n1788_p0219b12║化身如受用說，即法身由三無別，受用變化
T39n1788_p0219b13║但意樂作業。」此門意令知心化同異，逆配此
T39n1788_p0219b14║三。彼文雖通，今此經中各據增勝別配三身，
T39n1788_p0219b15║理亦無失，以其五識於因位時事業各別，第
T39n1788_p0219b16║七意識恒執有我令自他差。今在果位證平
T39n1788_p0219b17║等理，故五識所起化身同事，第七所起他受
T39n1788_p0219b18║用同意。
T39n1788_p0219b19║經　「善男子！是初佛身，隨眾生意有多種故現種
T39n1788_p0219b20║種相，是故說多。」贊曰：第六、一多分別門。文
T39n1788_p0219b21║亦分三：前門談體，此門說用。以諸異生異趣
T39n1788_p0219b22║異見云意有多，隨意有多故現化身有種種
T39n1788_p0219b23║相，或說八相、或隨諸類而以現形。設若二乘
T39n1788_p0219b24║已得聖者，亦是一分異生，所知障在，故云隨
T39n1788_p0219b25║所化眾生意。
T39n1788_p0219b26║經　「第二佛身，弟子一意故現一相，是故說一。」
T39n1788_p0219b27║贊曰：應身所化地上菩薩得弟子名。證平等
T39n1788_p0219b28║理，故名一意。現一相者，但現佛相，無六趣別。
T39n1788_p0219b29║所現佛身非無大小勝劣差別，十地位別，見
T39n1788_p0219c01║有勝劣故。
T39n1788_p0219c02║經　「第三佛身，過一切種相，非執相境界，是故說
T39n1788_p0219c03║名不一不二。」贊曰：以真如妙體超過一切
T39n1788_p0219c04║種相，謂非去來非青黃赤白等一切種相。非
T39n1788_p0219c05║執相境界故者，非彼執心所緣之境故。《唯識》
T39n1788_p0219c06║云「圓成實於彼，常遠離前性，是故說名不一
T39n1788_p0219c07║不二。」一二相形，真中絕待故，故非一二。故此
T39n1788_p0219c08║意令知現身同異。
T39n1788_p0219c09║經　「善男子！是第一身，依於應身得顯現故。是第
T39n1788_p0219c10║二身，依於法身得顯現故。是法身者，是真實有，
T39n1788_p0219c11║無依處故。」贊曰：第七、有依非依門。文亦分
T39n1788_p0219c12║三。此意令知本末差別，謂變化身從應身起，
T39n1788_p0219c13║應依如起，復他受用從他起化。《華嚴經》說是
T39n1788_p0219c14║摩菟摩化，謂從他起化，法身本有不依他起，
T39n1788_p0219c15║故是真實。若自受用亦名法身，非從他變，故
T39n1788_p0219c16║無依處。又遍法界，亦無別方所依之處。或可
T39n1788_p0219c17║此門約性相別，自受用身亦應身攝。如為依
T39n1788_p0219c18║持，始從彼起，緣生非實。故《大莊嚴論》第三云
T39n1788_p0219c19║「平等謂自性身，一切諸佛等無別故。受用身
T39n1788_p0219c20║謂食身，此身與平等食，由依起故。應知受用
T39n1788_p0219c21║身復是化身因。」又云「食身以自利為相，化身
T39n1788_p0219c22║以利他為相，故通二說。」論云「言食身者，於大
T39n1788_p0219c23║眾中作法食故。」
T39n1788_p0219c24║經　「善男子！如是三身以有義故而說於常，以有
T39n1788_p0219c25║義故說於無常。」贊曰：第八、常無常門。文分
T39n1788_p0219c26║為二：初總標、次別解。此總標也。以有義故而
T39n1788_p0219c27║說於常，通於三身。說無常者，不遍法身。下云
T39n1788_p0219c28║「非行法故、是根本故，但說為常。」或可如如智
T39n1788_p0219c29║合名法身，四智無常，故總標云或說無常。下
T39n1788_p0220a01║約如如，但云是常，非是行法。或約非煩惱為
T39n1788_p0220a02║之行法，云非行法。
T39n1788_p0220a03║經　「化身者，恒轉法輪，處處隨緣方便相續不斷
T39n1788_p0220a04║絕故，是故說常。」
T39n1788_p0220a05║贊曰：下別釋也。三身為三：初明化中，初辨常、
T39n1788_p0220a06║後無常。此辨常也。化身八相但舉一相，謂轉
T39n1788_p0220a07║法輪。或此望生令得利益為轉法輪。所現諸
T39n1788_p0220a08║相皆名轉法輪，咸令所化有情益故。隨生住
T39n1788_p0220a09║處及隨應化處各各有多，名為處處隨緣。隨
T39n1788_p0220a10║所化緣方便、隨能化方便，十二種方便等相
T39n1788_p0220a11║續不斷，是故說常即相續常，如常受樂、常施
T39n1788_p0220a12║食等。
T39n1788_p0220a13║經　「非是本故、具足大用不顯現故，說為無常。」
T39n1788_p0220a14║贊曰：明無常也。非諸法本如自性身。具足大
T39n1788_p0220a15║用不顯現者，所成功德非頓現起，隨利生緣
T39n1788_p0220a16║方始起故。如薩婆多云「世尊有受用法。逮初
T39n1788_p0220a17║成佛時一時起得，用不頓起。」此亦如是。或約
T39n1788_p0220a18║現涅槃云用不顯現，是應身用故。
T39n1788_p0220a19║經　「應身者，從無始來相續不斷。」贊曰：下明
T39n1788_p0220a20║應身。初明常、後明無常。此初常也，初牒身名、
T39n1788_p0220a21║次顯應體。應身依法起，法是應本性，故從本
T39n1788_p0220a22║性稱無始。故《攝大乘》云「所依常故，應化亦常。」
T39n1788_p0220a23║故今所依無始，應身亦無始。若爾，化身亦應
T39n1788_p0220a24║無始。答：應說不說，互相影顯故。若自受用，剎
T39n1788_p0220a25║那相續；若他受用；此處滅餘處復續。
T39n1788_p0220a26║經　「一切諸佛不共之法能攝持故。」贊曰：明
T39n1788_p0220a27║法身用。力無畏等不共之法，應身能攝，為依
T39n1788_p0220a28║持故。
T39n1788_p0220a29║經　「眾生無盡、用亦無盡，是故說常。」贊曰：明
T39n1788_p0220b01║常也。眾生界無盡，故現命無盡，由此說常。此
T39n1788_p0220b02║約緣常，有隨緣應說常。無性《攝論》云「佛受用
T39n1788_p0220b03║身及變化身既是無常，云何經說如來身常？」
T39n1788_p0220b04║此問此二所依法身常故。又於等流身及變
T39n1788_p0220b05║化身，以恒受用，無休廢故、不永絕故。無性釋
T39n1788_p0220b06║云「謂此二身雖是無常，然依法身常，法身常
T39n1788_p0220b07║故亦說為常。言身常者，或體是常；或依常身
T39n1788_p0220b08║故名身常，是異門常非自性常。」乃至云「猶
T39n1788_p0220b09║如世間言常受樂，雖非受樂常無間斷，而得
T39n1788_p0220b10║說言此常受樂。佛受用身當知亦爾。」準《大莊
T39n1788_p0220b11║嚴論》第三云「一切諸佛悉同常住。由自性常
T39n1788_p0220b12║故，一切諸佛自性身常住。由無間常故，一切
T39n1788_p0220b13║諸佛食身常住。由相續常故，一切諸佛化身
T39n1788_p0220b14║常住。」此中食身攝自他受用說，為自利即自
T39n1788_p0220b15║受；為他說法名為食身，即他受用。而《攝論》
T39n1788_p0220b16║等同。
T39n1788_p0220b17║經　「非是本故、以具足用不顯現故，說為無常。」
T39n1788_p0220b18║贊曰：辨無常也。不顯現言，具如前解。
T39n1788_p0220b19║經　「法身者，非是行法，無有異相。」贊曰：辨法
T39n1788_p0220b20║身常。初辨常、後釋難。初中，初標無異相、次正
T39n1788_p0220b21║釋常。初也。唯就如如名為法身，云非行法無
T39n1788_p0220b22║生滅異相。又釋如，下云「法身者二無所顯。」二
T39n1788_p0220b23║無者，非有非無四種二相。又非行法者，非煩
T39n1788_p0220b24║惱有為有漏行法能證，無分別智亦法身故。
T39n1788_p0220b25║經　「是根本故，猶如虛空，是故說常。」贊曰：正
T39n1788_p0220b26║辨常住。如如是諸法之真性，云是根本。無形
T39n1788_p0220b27║相故如虛空，所以名常。是故說常總結。
T39n1788_p0220b28║經　「善男子！離無分別智更無勝智，離法如如無
T39n1788_p0220b29║勝境界。」贊曰：釋伏難。分文為三：初釋難、次
T39n1788_p0220c01║展轉解、後總結成。此初也。外伏難有二：初、
T39n1788_p0220c02║何故不以餘智餘法名為法身，以無分別智
T39n1788_p0220c03║及法如如合名法身？答：意離無分別智，更無
T39n1788_p0220c04║勝智過此。離法如如，亦更無勝境過此。是故
T39n1788_p0220c05║合二名為法身。又云：若爾，能所緣者別，如何
T39n1788_p0220c06║合名法身？次展轉釋。
T39n1788_p0220c07║經　「是法如如、是慧如如，是二種如如如如不一
T39n1788_p0220c08║不異。」贊曰：展轉釋也。智如二種不一不異。
T39n1788_p0220c09║何以故？如是智境、智是有為，故不一。然智託
T39n1788_p0220c10║境生，如是智性故不異。如若異智，不是彼性，
T39n1788_p0220c11║如破勝論，地性應非他性，以異地故，如水火
T39n1788_p0220c12║等故。此亦然，故《成唯識》第八云「故此與依他，
T39n1788_p0220c13║非異非不異，如無常等性。」
T39n1788_p0220c14║經　「是故法身慧清淨故、滅清淨故，是二清淨。」
T39n1788_p0220c15║贊曰：結成。初成、後結。成云：由有能證淨故，得
T39n1788_p0220c16║慧清淨；由有所證淨故，得滅清淨。是故法身
T39n1788_p0220c17║是二清淨。此中先取二清淨，却取是故法身
T39n1788_p0220c18║是二清淨合名法身。
T39n1788_p0220c19║經　「是故法身具足清淨。」贊曰：結也。言具足
T39n1788_p0220c20║者，是圓滿義。以智境勝，更無淨勝過此，是故
T39n1788_p0220c21║法身具足清淨。
T39n1788_p0220c22║經　「復次，善男子！分別三身有四種異：」贊曰：
T39n1788_p0220c23║第九、四句分別門，有二：一標總數、二別解釋。
T39n1788_p0220c24║此初也。
T39n1788_p0220c25║經　「有化身非應身、有應身非化身、有化身亦應
T39n1788_p0220c26║身、有非化身亦非應身。」贊曰：開四句。
T39n1788_p0220c27║經　「何者化身非應身？」贊曰：別解釋四句，即
T39n1788_p0220c28║為四段。初句有三：一徵、二釋、三結。此徵也。
T39n1788_p0220c29║經　「謂諸如來般涅槃後，以願自在故，隨緣利益。」
T39n1788_p0221a01║贊曰：解四句。解初句也。謂諸如來，通一切
T39n1788_p0221a02║佛。般涅槃後，謂八相中現涅槃相後。以願自
T39n1788_p0221a03║在，宿大悲願自在之力。隨機感緣，或留影像
T39n1788_p0221a04║或餘類身，不作佛形，現形不定而為利益，是
T39n1788_p0221a05║化非應。據實證得涅槃之後，所起成道八相
T39n1788_p0221a06║化身亦是此句。然為簡他受用，平等智起唯
T39n1788_p0221a07║色相佛，住有餘依亦應化身，故說現種種相。
T39n1788_p0221a08║入滅已後所留影等及遺形骨，為化非應。故
T39n1788_p0221a09║舊經云「以願自在故遺身」。不爾，中二句應說
T39n1788_p0221a10║言般涅槃後但是證得無上果後之所起故。
T39n1788_p0221a11║經　「是名化身。」贊曰：結。
T39n1788_p0221a12║經　「何者應身非化身？是地前身。」贊曰：此下
T39n1788_p0221a13║略解第二句也。此是地前所見之身，謂作佛
T39n1788_p0221a14║形逗於地前。四善根位菩薩所見名應，不
T39n1788_p0221a15║作餘形故非化。即《梵網經》「周匝千華臺，一國
T39n1788_p0221a16║一釋迦。一臺有千葉，千百億釋迦。」即是千箇
T39n1788_p0221a17║三千大千世界，一大千界有一大化身。由此
T39n1788_p0221a18║經言「三千大千一佛化境」，若二乘等所見一
T39n1788_p0221a19║佛，但化一四天下，非大千故。據地上見，他受
T39n1788_p0221a20║用身亦名應身非化，今略不論。
T39n1788_p0221a21║經　「何者化身亦應身？謂住有餘涅槃之身。」贊
T39n1788_p0221a22║曰：釋第三句。謂為二乘所現之身，作人天類，
T39n1788_p0221a23║故是化。現成正覺，故名應。於王宮身現成佛，
T39n1788_p0221a24║故名住有餘涅槃之身。初地至七地受分段
T39n1788_p0221a25║身菩薩所見他受用身，亦此句攝，義亦無違。
T39n1788_p0221a26║準此即攝佛欲盡，除八地已上所見他受用，
T39n1788_p0221a27║彼不名化故。
T39n1788_p0221a28║經　「何者非化身非應身？謂是法身。」贊曰：釋
T39n1788_p0221a29║第四句。初直解、後釋難。此初也。即自受用及
T39n1788_p0221b01║自性法身合名法身。然佛三身，諸說不定。如
T39n1788_p0221b02║《佛地論》及《成唯識》說佛四身區分無雜。餘即
T39n1788_p0221b03║通說，如《攝大乘論》自受自性合名自性法身，
T39n1788_p0221b04║他受用身名為應身，說有人天菩薩聲聞間
T39n1788_p0221b05║雜見故。若自受用，等覺菩薩尚不能知，況有
T39n1788_p0221b06║餘眾生？設他受用為地上現，亦無聲聞等。說
T39n1788_p0221b07║有之者，如《佛地論》。有其三釋，第三釋正。謂二
T39n1788_p0221b08║乘人迴心向大，以彼名說。《楞伽》亦爾。又《攝大
T39n1788_p0221b09║乘》四善根位所見佛身亦他受用攝。問：何以
T39n1788_p0221b10║得知自受用身亦自性法身攝？答：彼論第九
T39n1788_p0221b11║云「應知法身幾德相應，謂最清淨四無量、解
T39n1788_p0221b12║脫、勝處」等。彼論第十又云「諸佛法界即是法
T39n1788_p0221b13║身，應知恒時能作五業」等。又彼論「若受用身，
T39n1788_p0221b14║菩薩聲聞及諸天等，種種眾會間雜可見故。」
T39n1788_p0221b15║明非自受。問：若爾，彼論復云「受用非自性身，
T39n1788_p0221b16║以色身可見故。」豈自受用無色身耶？答：他受
T39n1788_p0221b17║用身但唯有色，名為有色。不爾，應云以五蘊
T39n1788_p0221b18║故非自性身，何但言色？唯彼三身，義同此經。
T39n1788_p0221b19║又解：彼論自他受用合名受用，自性法身唯
T39n1788_p0221b20║真如理，云諸佛法界即是法身。說具功德者，
T39n1788_p0221b21║彼自釋云「謂佛法身成實勝義真如所顯。」此
T39n1788_p0221b22║即意說法身自性功德相應，說身差別相應
T39n1788_p0221b23║無失。準此意，同《勝鬘》所說出纏名法身，與恒
T39n1788_p0221b24║沙性功德相應，非相功德。六因明受用非自
T39n1788_p0221b25║性身，且約他受用，非謂自受非受用攝。準此，
T39n1788_p0221b26║即與《大莊嚴論》、《法華經論》、《般若經論》說三身
T39n1788_p0221b27║同，與此經別，故各相從。且《法華經論》說化身
T39n1788_p0221b28║者，即此亦應亦化，同應身。亦可自他受用俱
T39n1788_p0221b29║名應身，說壽量無邊是應身故。法身唯如，彼
T39n1788_p0221c01║經云「非實非虛」等。然上諸文竝約多分，於中
T39n1788_p0221c02║或有於他受用身處說自受用、自受用處說
T39n1788_p0221c03║他受用，或法身處說應化身、或於應化身處
T39n1788_p0221c04║說法身。由是性相同處而說，文有相雜，準此
T39n1788_p0221c05║應知。
T39n1788_p0221c06║經　「善男子！是法身者，二無所有所顯現故。」贊
T39n1788_p0221c07║曰：假釋難也。難意既云非應非化是法身者，
T39n1788_p0221c08║如何前云於第一身與諸佛同事，於第二身
T39n1788_p0221c09║與諸佛同意，於第三身與諸佛同體。又云是
T39n1788_p0221c10║第一身依於應身得顯現故，是第二身依於
T39n1788_p0221c11║法身得顯現故。法身既非應化二身，此如何
T39n1788_p0221c12║成？如世間人身身各別，事業意體各各不等
T39n1788_p0221c13║故。又如前說，日月水鏡因光現影，亦不得成。
T39n1788_p0221c14║今為釋之，文分為四：初標、次徵、三釋、後成。此
T39n1788_p0221c15║即標也。標意：法身即是遠離無二，復由如智
T39n1788_p0221c16║如如而證方能顯得，故能為依，起諸事業。前
T39n1788_p0221c17║言別者，相用別論門。言如日月因光水鏡現
T39n1788_p0221c18║影等者，相性合論門。若說自性法顯應者，即
T39n1788_p0221c19║攝相歸性門。故無性《攝論》云「諸佛法界即法
T39n1788_p0221c20║身，應知恒時能作五業：一救濟災橫業，令見
T39n1788_p0221c21║佛者盲者得眼、聾者得耳、狂者得念。」如是等。
T39n1788_p0221c22║論自問云「如說法身非六根境，云何今說盲
T39n1788_p0221c23║得眼等，能見法身為法身業？答：見法身者，由
T39n1788_p0221c24║昔大願引發勢力成滿法身，次第發起變化身
T39n1788_p0221c25║用，由此能令盲得眼等。由昔資糧引發勢力，
T39n1788_p0221c26║證得法身任運起用，如機關輪。以末歸本，言
T39n1788_p0221c27║見法身，實唯見化。」故下結成云「是故當知境
T39n1788_p0221c28║界清淨、智慧清淨，不可分別、無有中間，為滅
T39n1788_p0221c29║道本故，於此法身能顯如來種種事業。」言二
T39n1788_p0222a01║無所有者，真諦三藏云：「如下五種二無所有
T39n1788_p0222a02║所顯現故者，出過五種二境之外曰顯現，於
T39n1788_p0222a03║五種二是無所有也。」標中通二：一境二無所
T39n1788_p0222a04║有、二智二無所有。由如境勝，超此五二無，由
T39n1788_p0222a05║無分別智順證此五二無境故法身顯現，略
T39n1788_p0222a06║不明其餘方便行大悲願等。然此二無即生
T39n1788_p0222a07║法空，境即法空、智即生空，因二空顯之。
T39n1788_p0222a08║經　「何者名為二無所有？」贊曰：徵也。
T39n1788_p0222a09║經　「於此法身相及相處二皆是無。」贊曰：釋
T39n1788_p0222a10║也。分二：初境無二、後明智無二。此境無二，
T39n1788_p0222a11║初總、後別。此總也。相即人我相，處即法我，由
T39n1788_p0222a12║彼人我依法我起，故名相處。故《成唯識論》云
T39n1788_p0222a13║「如要迷杌等方謂人等，故人我體無，但妄想
T39n1788_p0222a14║見，如目有翳，見毛輪相。」故諸經論名相無
T39n1788_p0222a15║性。由法如如遠離二無，云二皆無。故《成唯識
T39n1788_p0222a16║論》云「圓成實於彼，常遠離前性。」
T39n1788_p0222a17║經　「非有非無、非一非異、非數非非數、非明非暗。」
T39n1788_p0222a18║贊曰：別顯二無。非有非無者，離有無四句，
T39n1788_p0222a19║一有、二無、三亦有亦無、四非有非無，但舉第
T39n1788_p0222a20║四顯離前三。非一非異者，復離此一異四，初
T39n1788_p0222a21║一、二異、三亦一亦異、四非一非異，亦舉第四
T39n1788_p0222a22║顯離前三。非數非非數者，超分別情數名非
T39n1788_p0222a23║數，是無分別境云非非數。又超過數量故非
T39n1788_p0222a24║數，是法攝故非非數。云非明非闇者，即諸經
T39n1788_p0222a25║不垢不淨。始離染時非今始淨云非明，設在
T39n1788_p0222a26║染時非染云非闇。由此勝妙，心言路絕。準《攝
T39n1788_p0222a27║大乘》無三種二：初、無有無二相。非有相者，以
T39n1788_p0222a28║一切法遍計所執，皆無有故；亦非無相，以空
T39n1788_p0222a29║所顯，自性有故。有為無為無二相者，以業煩
T39n1788_p0222b01║惱非所為故，非有為相；於能示現似有為法
T39n1788_p0222b02║得自在故，非無為相。異性一性無二相者，以
T39n1788_p0222b03║佛身體是其一，故非異相；無量依止各差別
T39n1788_p0222b04║證得，故非一相。俱一無故，名無二相。
T39n1788_p0222b05║經　「如是如如智不見相及相處，不見非有非無，
T39n1788_p0222b06║不見非一非異，不見非數非非數，不見非明非
T39n1788_p0222b07║暗。」贊曰：明如如智。即無分別智，如境而證
T39n1788_p0222b08║故不見。此總別五無，圓修道滿。
T39n1788_p0222b09║經　「是故當知，境界清淨、智慧清淨，不可分別、無
T39n1788_p0222b10║有中間。」贊曰：下結成也。此成境智二種平
T39n1788_p0222b11║等，故合為法身。境智二種非一非異不可分
T39n1788_p0222b12║別，無有中間彼此差別，故合名法身。
T39n1788_p0222b13║經　「為滅道本故，於此法身能顯如來種種事業。」
T39n1788_p0222b14║贊曰：此結成法身為應化依，能起種種利
T39n1788_p0222b15║益事業。境清淨故為滅諦本，智清淨故為道
T39n1788_p0222b16║諦本。故者，所以由法如如如如智為滅道本
T39n1788_p0222b17║故，應化依此起種種事業。如《攝大乘》略明五
T39n1788_p0222b18║業，故云種種。言五業者，一救濟災患為業，能
T39n1788_p0222b19║令盲者得眼等故。二救濟惡趣為業，拔不善
T39n1788_p0222b20║處置善處故。三救濟非方便為業，令諸外道
T39n1788_p0222b21║捨非方便求解脫行，置於如來聖教中故。四
T39n1788_p0222b22║救濟薩迦耶為業，授彼能超三界道故。無性
T39n1788_p0222b23║釋云「謂於其中偽身見轉，即是三界有漏諸
T39n1788_p0222b24║法，於彼說授出離法故。」五救濟二乘為業，拯
T39n1788_p0222b25║拔欲趣餘乘菩薩，及不定種姓諸聲聞等，安
T39n1788_p0222b26║處令修大乘行故。問：令得二乘，豈非業耶？答：
T39n1788_p0222b27║此即是前第三四業。
T39n1788_p0222b28║經　「善男子！是身因緣境界處所，果依於本，難思
T39n1788_p0222b29║議故。」贊曰：第三大段答因。即顯依因得果，
T39n1788_p0222c01║答修行問。此中且辨得果次第，未說修行次
T39n1788_p0222c02║第，此意令修因者須知次第。因次第者，由依
T39n1788_p0222c03║果次第故。《辨中邊論》第三云「器說為異熟，力
T39n1788_p0222c04║是彼增上，愛樂增長淨，如次即五果。」論釋云
T39n1788_p0222c05║「器謂隨順善法。異熟謂得勝身，以為道器。力
T39n1788_p0222c06║謂由彼器增上力，令諸善法成上品性。」此意
T39n1788_p0222c07║由依勝身與昔善力，合今善法，成增上品。愛樂
T39n1788_p0222c08║謂先世數修善力，今世於善法深生愛樂。增
T39n1788_p0222c09║長謂現世數修善力，令所修善根速得圓滿。
T39n1788_p0222c10║淨謂斷障，得永離繫。此五如次即是五果：一
T39n1788_p0222c11║異熟（即前器）；二增上果，即善法成上品，由善異熟
T39n1788_p0222c12║增上力故善法成上品，是增上果。三等流果，
T39n1788_p0222c13║即由先世數修善力，令今世於善法深生愛
T39n1788_p0222c14║樂，是前等流果。四士用果，由現數修，能令善
T39n1788_p0222c15║根速得圓滿，是士用果，此依法士用說。五離
T39n1788_p0222c16║繫果，由前斷障得永離繫，是離繫果。今者此
T39n1788_p0222c17║段意明此義。彼論次文辨果差別，有其十種：
T39n1788_p0222c18║一後後果，謂因種姓得發心果，如是等果展
T39n1788_p0222c19║轉應知。此意說前前為因、後後為果，以後後
T39n1788_p0222c20║位因前得故，故後後位即是前果。此總說也。
T39n1788_p0222c21║二最初果，謂最初證出世間，法即初地。三數
T39n1788_p0222c22║習果，謂從此後諸有學位（即十地位）。四究竟果，
T39n1788_p0222c23║謂無學法（即佛地）。五隨順果，謂因漸次，應知即
T39n1788_p0222c24║是後後果攝。六障滅果，謂能斷道，即最初果
T39n1788_p0222c25║能滅障故，說為障滅（此意舉初以顯，後智亦爾）。七離繫果，謂
T39n1788_p0222c26║即數習及究竟果，學無學位如次遠離煩惱
T39n1788_p0222c27║繫故。八殊勝果，謂神通等殊勝功德。九有上
T39n1788_p0222c28║果，謂菩薩地，超出餘乘未成佛故。十無上果，
T39n1788_p0222c29║謂如來地，此上更無餘勝法故。此中後六是
T39n1788_p0223a01║前四果差別義說。大文分三：初總標、二別釋、
T39n1788_p0223a02║三勸修。此初標也。有五義：一身者即器，異熟
T39n1788_p0223a03║果。二因緣，即依其器先所修善是其因緣，即
T39n1788_p0223a04║增上果，由善身器為增上力令善增故。三境
T39n1788_p0223a05║界，即舉等流果所緣之境，即彼諸善菩提涅
T39n1788_p0223a06║槃竝是其境，緣此勝法起愛樂故。四處所者，
T39n1788_p0223a07║即士用果。由數修善菩提速圓是所求處，大
T39n1788_p0223a08║乘意樂大菩提故。五果依於本，是離繫果。果
T39n1788_p0223a09║依本者，此離繫果不離法如如。難思議故者，
T39n1788_p0223a10║總歎難思，非二乘等境。
T39n1788_p0223a11║經　「若了此義，是身即是大乘，是如來性、是如來
T39n1788_p0223a12║藏。」贊曰：下釋也。初釋器異熟果、二「依於此
T39n1788_p0223a13║身」下釋因緣，即增上果。三「不退地心」已下明
T39n1788_p0223a14║士用果。四「善男子如是法身」已下明離繫果。
T39n1788_p0223a15║其境界者，總此諸法。差別十者，是此五果差
T39n1788_p0223a16║別之義。此即初也。若了此義者，初總勸信也。
T39n1788_p0223a17║是身即是大乘，為增上力得大乘果，故名大
T39n1788_p0223a18║乘。是如來性者，即依此身所修諸善，漸漸增
T39n1788_p0223a19║長為如來性。又未現起諸無漏種及真如體
T39n1788_p0223a20║為如來性，事性理性俱名佛性。是如來藏，即
T39n1788_p0223a21║異熟果識。《楞伽經》中說「阿梨耶識者，名空如
T39n1788_p0223a22║來藏，具足熏習無漏法故，名不空如來藏。有
T39n1788_p0223a23║漏第八虛妄故名空。識中無漏諸種子體，云
T39n1788_p0223a24║不空如來藏，離虛妄故。」言具足者，即具足有
T39n1788_p0223a25║有漏無漏二種子故。
T39n1788_p0223a26║經　「依於此身得發初心修行地心而得顯現。」
T39n1788_p0223a27║贊曰：下釋因緣即增上果。由異熟果身增上
T39n1788_p0223a28║力故，便得發初心修行地心。
T39n1788_p0223a29║經　「不退地心亦皆得現，一生補處心金剛之心。」
T39n1788_p0223b01║贊曰：明士用果。士用果中有差別，果中八
T39n1788_p0223b02║果：一後後果、二最初果、三數習果、四究竟
T39n1788_p0223b03║果、五障滅果、六有上果、七無上果、八殊勝
T39n1788_p0223b04║果。此不退地是最初果，得於初地，證不退故，
T39n1788_p0223b05║總為數習果及有上果。後後果通佛地。
T39n1788_p0223b06║經　「如來之心而悉顯現，無量無邊如來妙法皆
T39n1788_p0223b07║悉顯現。」贊曰：四究竟果及第七無上果，於
T39n1788_p0223b08║中初總、後別。此總也。
T39n1788_p0223b09║經　「依此法身不可思議摩訶三昧而得顯現，依
T39n1788_p0223b10║此法身得現一切大智。」贊曰：明別究竟果
T39n1788_p0223b11║及無上果。於中復三：一得定智、二現應化、三
T39n1788_p0223b12║顯四德。此得定智也，亦是得障滅果，得定智
T39n1788_p0223b13║故。
T39n1788_p0223b14║經　「是故二身，依於三昧、依於智慧而得顯現。」
T39n1788_p0223b15║贊曰：現應化。
T39n1788_p0223b16║經　「如此法身依於自體說常說我，依大三昧故
T39n1788_p0223b17║說於樂，依於大智故說清淨。」贊曰：三顯四
T39n1788_p0223b18║德。初別明、後總結。此別明也。自體如如故說
T39n1788_p0223b19║為常，常故說我。由三昧故得大樂。簡因及二
T39n1788_p0223b20║乘，名大三昧。由智斷障故得淨德。問：《寶性論》
T39n1788_p0223b21║及《攝大乘》等說信為淨德因，此何說智？答：彼
T39n1788_p0223b22║除不信之渾濁故及別因故，信為淨德因。此
T39n1788_p0223b23║約斷染及通故，智為淨德因。又常我約體，樂
T39n1788_p0223b24║淨者以因及體互相影說。
T39n1788_p0223b25║經　「是故如來常住自在安樂清淨。」贊曰：總
T39n1788_p0223b26║結自在則我德。
T39n1788_p0223b27║經　「依大三昧，一切禪定首楞嚴等、一切念處大
T39n1788_p0223b28║法念等、大慈大悲。」贊曰：下明殊勝果。分文
T39n1788_p0223b29║為三，初法、次喻、後合。法中有二：初明定品殊
T39n1788_p0223c01║勝功德、後明智品殊勝功德。依定發慧，故先
T39n1788_p0223c02║明定品。定品分三，初標、次列、後結。或初辨所
T39n1788_p0223c03║依、次辨能依、後結。大三昧者，性得三昧也。
T39n1788_p0223c04║唯雖多，有八：一禪、二定、三念處、四大慈悲、
T39n1788_p0223c05║五陀羅尼、六六神通、七八自在、八一切法平
T39n1788_p0223c06║等攝受。此初四也。禪即四靜慮，定謂四無色
T39n1788_p0223c07║定。故《薩遮尼經》「云何如來禪定？答：有次第
T39n1788_p0223c08║定及首楞嚴等，或即大乘光定、集福德王定、
T39n1788_p0223c09║賢守定、健行定。」傳言：首楞嚴者即健行定。正
T39n1788_p0223c10║音蘇楞伽摩，此云健行。舉其上首，定實無邊，
T39n1788_p0223c11║所以言等。總別略標，禪定是總、首楞嚴是別。
T39n1788_p0223c12║一切念處，謂三念處、四念處及六念等。言大
T39n1788_p0223c13║法念者，即六念中念法也。以法是佛師，故先
T39n1788_p0223c14║說法念。或此即壞緣法念住，《薩遮尼》第七云
T39n1788_p0223c15║「法念處者，謂觀內法、外法、內外法作二種想，
T39n1788_p0223c16║謂常、無常。常以佛眼見一切至坐道場，未曾
T39n1788_p0223c17║中失。」此據果說。乃至云「不以肉眼、天眼、慧
T39n1788_p0223c18║眼觀。何以故？三眼無相貌故，以法眼觀。」此通
T39n1788_p0223c19║因說，舉一等餘。大慈大悲者，即四無量，以與
T39n1788_p0223c20║樂拔苦勝故舉明。《薩遮尼經》第六有三十二
T39n1788_p0223c21║種大悲觀，《思益經》第二有三十六種大悲，皆
T39n1788_p0223c22║廣如彼說。
T39n1788_p0223c23║經　「一切陀羅尼、一切神通、一切自在、一切法平
T39n1788_p0223c24║等攝受。」贊曰：第五、總持德。一切神通者，六
T39n1788_p0223c25║通德。如《薩遮尼》第七云「天眼通者，功德智慧
T39n1788_p0223c26║所成，悉見十方所有形色，乃至亦見菩薩、聲
T39n1788_p0223c27║聞、五道眾生所修行業悉無餘等。」乃至餘五，
T39n1788_p0223c28║悉廣如彼。一切自在者，即十自在等，已如上
T39n1788_p0223c29║說。又《薩遮尼》第七云「得四如意，成四自在：一
T39n1788_p0224a01║者命自在、二者身自在、三法自在、四神力自
T39n1788_p0224a02║在。」命如前釋。身自在者，隨心作身、隨心作色，
T39n1788_p0224a03║亦現威儀，為眾生故。若欲與諸一切眾生同
T39n1788_p0224a04║其身相，悉皆能作，是名身自在。法即知出世
T39n1788_p0224a05║世法，得無礙辯，隨眾生意說，令住正信，是名
T39n1788_p0224a06║法自在。神力自在者，廣現神通等是。一切法
T39n1788_p0224a07║平等攝受者，得法平等、眾生平等故，能攝受
T39n1788_p0224a08║一切有情。《瑜伽》四十六由五種相普於有情
T39n1788_p0224a09║其心平等：一者菩薩最初發心願大菩提，如
T39n1788_p0224a10║是亦為利益一切諸有情故起平等心；二於
T39n1788_p0224a11║諸有情住哀愍俱平等之心；三於諸有情深
T39n1788_p0224a12║心發起一子愛俱平等之心；四知一有情所
T39n1788_p0224a13║有法性即是一切有情法性，以法性平等俱
T39n1788_p0224a14║行之心，於諸有情住平等心；五如於一有情
T39n1788_p0224a15║行利益行，於一切有情行利益行亦復如是，
T39n1788_p0224a16║以利心俱於諸有情住平等心。《大莊嚴》第七
T39n1788_p0224a17║五平等，《法華論》及《攝大乘》各三平等。或可一
T39n1788_p0224a18║切法平等者，但諸定品一切功德法平等攝
T39n1788_p0224a19║受。或此攝受屬下結文云「攝受如是佛法悉
T39n1788_p0224a20║皆出現，由此平等故能平等攝受。」
T39n1788_p0224a21║經　「如是佛法悉皆出現。」贊曰：結也。
T39n1788_p0224a22║經　「依此大智、十力、四無所畏、四無礙辯。」贊
T39n1788_p0224a23║曰：下明智品殊勝功德。文三如定，此即總標
T39n1788_p0224a24║及別明也。大智，即一切智為其根本。十力等，
T39n1788_p0224a25║即一切種智。或大智即真如智性故，十力等
T39n1788_p0224a26║三廣如餘辨。
T39n1788_p0224a27║經　「一百八十不共之法、一切希有不可思議法
T39n1788_p0224a28║悉皆顯現。」贊曰：一百八十不共之法者，依
T39n1788_p0224a29║《無上依經》云「佛告阿難：『有百八十不共之法，
T39n1788_p0224b01║此是如來殊勝功德。一、三十二相；二、八十種
T39n1788_p0224b02║好。』」此二廣如餘經論辨，今但略明三十二相。
T39n1788_p0224b03║《大般若經》三百八十一說「一、世尊足下具有
T39n1788_p0224b04║安平相；二、世尊足下有千輻輪文相；三、手足
T39n1788_p0224b05║柔軟相；四、手定指間有鞔網相；五、手足諸指
T39n1788_p0224b06║圓滿纖長；六、足跟廣長與趺相稱；七、足趺充
T39n1788_p0224b07║滿與跟相稱（伽無此相）；八、世尊雙𨄔如瑿泥耶仙鹿
T39n1788_p0224b08║王𨄔；九、雙臂修直平立摩膝；十、陰相峯密；十
T39n1788_p0224b09║一、毛孔各一毛生；十二、髮毛端皆上靡；十三、
T39n1788_p0224b10║身皮細滑；十四、身皮金色；十五、七處充滿；十
T39n1788_p0224b11║六、肩項圓滿；十七、髆腋充實；十八、世尊容儀
T39n1788_p0224b12║洪滿端直；十九、世尊身相修廣端嚴；二十、世
T39n1788_p0224b13║尊體相縱廣量等；二十一、世尊頷臆并身上
T39n1788_p0224b14║半如獅子王；二十二、常光一尋；二十三、齒相
T39n1788_p0224b15║四十齊白深密；二十四、四牙鮮白；二十五、常
T39n1788_p0224b16║得五味；二十六、舌相薄長覆面輪際；二十七、
T39n1788_p0224b17║梵音和雅隨眾樂聞；二十八、目睫紺青齊整
T39n1788_p0224b18║不亂；二十九、眼睛紺青鮮白紅環間飾皎潔；
T39n1788_p0224b19║三、十面如滿月眉如帝弓；三十一、眉間毫相
T39n1788_p0224b20║光逾於珂雪；三十二、烏瑟膩沙猶如天蓋。」然
T39n1788_p0224b21║與《瑜伽》開合有異。《瑜伽》開第十八洪滿端直
T39n1788_p0224b22║為身不僂曲，復開二十三為齒無隙齒鮮白，
T39n1788_p0224b23║開二十一頷臆為二，合第七足趺與跟相稱，
T39n1788_p0224b24║合四牙入齒，合十九修廣端嚴入縱廣量等，
T39n1788_p0224b25║無面如滿月。此隨世俗說相不同，故說有別。
T39n1788_p0224b26║依前列相，頌曰：等現柔網纖，跟趺𨄔臂密，毛
T39n1788_p0224b27║生靡潤滑，皮金七眉滿，體儀修廣高，師子光
T39n1788_p0224b28║具齒，牙味舌音睫，晴輪毫相蓋。四十九云
T39n1788_p0224b29║「所化有情於其種種惡業現行深生喜樂，如
T39n1788_p0224c01║是種種現行惡業是所對治，感相隨好種種
T39n1788_p0224c02║善業是能對治。」又云「如是一切三十二種大
T39n1788_p0224c03║丈夫相無有差別，當知皆用淨戒為因而能
T39n1788_p0224c04║感得。何以故？若諸菩薩毀犯淨戒，尚不能得
T39n1788_p0224c05║下賤人身，何況能感大丈夫相？」《大般若》又云
T39n1788_p0224c06║「如是善現！菩薩摩訶薩行深般若，能以財法
T39n1788_p0224c07║二種布施攝諸有情，是為甚奇希有之法。」又
T39n1788_p0224c08║由行五修，一發心、二長時、三無間、四殷重、
T39n1788_p0224c09║五無餘，之所感得。依《寶女經》第四，修因并相
T39n1788_p0224c10║少有差別。《無上依經》第二明所修因，與《瑜伽》
T39n1788_p0224c11║四十九同，說相少別，由翻者耳。又說修行四
T39n1788_p0224c12║正業得三十二相：一者決定無雜，《瑜伽論》名
T39n1788_p0224c13║決定修作。二者諦觀微密，伽名委悉修作。三
T39n1788_p0224c14║者常修無間，伽名恒常修作。四者不顛倒心，
T39n1788_p0224c15║伽名無罪修作。第一業得足下平相。第二業
T39n1788_p0224c16║得九：一足下輪文、二足踝滿、三手足十指網
T39n1788_p0224c17║密、四皮細軟、五七處滿、六兩肩平兩腋滿、七
T39n1788_p0224c18║臂𦟛圓、八舌廣長、九師子臆。第三業得五：一
T39n1788_p0224c19║指纖長、二脚跟長、三身端不曲、四橫竪等量、
T39n1788_p0224c20║五顏貌圓淨。第四業得餘相，與《瑜伽》同。《十住
T39n1788_p0224c21║毘婆沙》第六亦明三十二相等因，《薩遮尼乾
T39n1788_p0224c22║子經》第六亦明三十二相八十種好，廣如彼
T39n1788_p0224c23║釋。相好總用眼舌身男四根依處及舌根為
T39n1788_p0224c24║體。若諸菩薩種姓地中唯有種子依身而住，
T39n1788_p0224c25║勝解行地始能修彼能得方便，淨勝意樂地
T39n1788_p0224c26║乃名為得。若在餘上地，如是相好轉勝清淨。
T39n1788_p0224c27║若在如來，當知相好善淨無上。問：何故但立
T39n1788_p0224c28║此三十二為大丈夫相？答：四十九云「如是諸
T39n1788_p0224c29║相是有色故劣中勝品，諸有情類易了知故。
T39n1788_p0225a01║雖有一切不共佛法皆得名為大丈夫相，唯
T39n1788_p0225a02║立此為大丈夫相。」《大般若經》三百八十一云
T39n1788_p0225a03║「云何如來八十隨好？善現！一、指爪狹長；二、手
T39n1788_p0225a04║足指圓纖𦟛柔軟；三、手足各等相間充密；四、
T39n1788_p0225a05║手足圓滿如意軟淨；五、筋脈盤結深隱不現；
T39n1788_p0225a06║六、兩踝俱隱；七、行步直進如龍象王；八、行步
T39n1788_p0225a07║威容如師子王；九、行步安平猶如牛王；十、行
T39n1788_p0225a08║步進止猶如鵝王；十一、迴領右旋如龍象王；
T39n1788_p0225a09║十二、支節漸次圓𦟛好妙；十三、骨節交結猶
T39n1788_p0225a10║若龍盤；十四、膝輪妙善堅固圓滿；十五、隱處
T39n1788_p0225a11║姣好圓滿清淨；十六、身皮潤滑塵垢不著；十
T39n1788_p0225a12║七、身容敦肅常不怯弱；十八、身支堅固稠密
T39n1788_p0225a13║相著；十九、身支安定敦重不掉；二十、身相猶
T39n1788_p0225a14║如仙王嚴淨；二十一、身光周匝恒自照耀；二
T39n1788_p0225a15║十二、腹形方正無欠柔軟；二十三、臍深右旋
T39n1788_p0225a16║圓淨光澤；二十四、臍厚不窊不凸妙好；二十
T39n1788_p0225a17║五、皮膚遠離疥癬點贅；二十六、手掌充滿足
T39n1788_p0225a18║下安平；二十七、手文深長直潤不斷；二十八、
T39n1788_p0225a19║脣色光潤如頻婆果；二十九、面門不長不短
T39n1788_p0225a20║大小如量；三十、舌相軟薄廣長赤色；三十一、
T39n1788_p0225a21║發聲威振明朗清徹；三十二、音韻美妙如深
T39n1788_p0225a22║谷響；三十三、鼻高修直其孔不現；三十四、世
T39n1788_p0225a23║尊諸齒方整鮮白；三十五、諸牙圓白光潔峯
T39n1788_p0225a24║利；三十六、世尊眼淨青白分明；三十七、眼相
T39n1788_p0225a25║修廣如青蓮華；三十八、眼睫齊整稠密不白；
T39n1788_p0225a26║三十九、眉長不白緻而細軟；四十、雙眉綺靡
T39n1788_p0225a27║修次紺色；四十一、雙眉高顯潤如初月；四十
T39n1788_p0225a28║二、耳厚廣大輪埵成就；四十三、兩耳綺麗齊
T39n1788_p0225a29║平離過；四十四、容儀見者無生染愛；四十五、
T39n1788_p0225b01║額廣圓滿形相殊妙；四十六、身分上半如師
T39n1788_p0225b02║子王；四十七、首髮脩長紺青稠密；四十八、首
T39n1788_p0225b03║髮香潔潤澤旋轉；四十九、首髮齊整不亂不
T39n1788_p0225b04║雜；五十、首髮堅固不斷不落；五十一、首髮光
T39n1788_p0225b05║滑塵垢不著；五十二、身分堅固逾那邏延；五
T39n1788_p0225b06║十三、世尊身體長大端直；五十四、世尊諸竅
T39n1788_p0225b07║清淨圓好；五十五、身支勢力殊勝無等；五十
T39n1788_p0225b08║六、世尊身相樂覩無厭；五十七、面圓脩廣如
T39n1788_p0225b09║秋滿月；五十八、顏貌舒泰含笑先言；五十九、
T39n1788_p0225b10║面貌光澤遠離頻蹙；六十、身支清淨無垢無
T39n1788_p0225b11║臭；六十一、諸毛孔中常出妙香；六十、二面門
T39n1788_p0225b12║常出勝妙之香；六十三、首相圓妙猶如天蓋；
T39n1788_p0225b13║六十四、身色紺青如孔雀項；六十五、法音隨眾
T39n1788_p0225b14║應理無差；六十六、世尊頂相無能見者；六十
T39n1788_p0225b15║七、手足指約分明嚴好；六十八、行足去地四
T39n1788_p0225b16║指文現；六十九、自持非他身無傾動；七十、威
T39n1788_p0225b17║德遠振見喜怖安；七十一、聲不高下出和悅
T39n1788_p0225b18║言；七十二、隨類言音隨意樂說；七十三、一音
T39n1788_p0225b19║演說隨類得解；七十四、說咸依次必有因緣；
T39n1788_p0225b20║七十五、平觀有情讚毀等現；七十六、所為先
T39n1788_p0225b21║觀威儀善淨；七十七、世尊相好無能觀盡；七
T39n1788_p0225b22║十八、世尊頂骨堅實圓滿；七十九、顏容常少
T39n1788_p0225b23║好巡舊處；八十、手足胸臆喜旋德相。」《瑜伽》四
T39n1788_p0225b24║十九云「謂兩手足具二十指，及以節爪皆悉
T39n1788_p0225b25║殊好，即為二十。兩手兩足表裏八處竝皆殊
T39n1788_p0225b26║勝，即為八種。兩踝膝股六處殊好，即為六種。
T39n1788_p0225b27║兩臂肘腕，即為六種。腰縫各一，兩核為二。陰
T39n1788_p0225b28║藏為一，兩臀為二。臗臚臍三即為三好，兩脇
T39n1788_p0225b29║腋乳為六隨好。腹胸項脊各一隨好。除𩒐已
T39n1788_p0225c01║下六十隨好，上下齒鬘為二隨好，𪙫腭為一，
T39n1788_p0225c02║兩脣為二。頤善圓滿為一隨好，兩頰為二，兩
T39n1788_p0225c03║目為二，兩眉為二，鼻二孔為二，額妙為一，角
T39n1788_p0225c04║鬢兩耳為四隨好，頭髮為一。頭有二十，合前
T39n1788_p0225c05║八十。」略為頌曰：手足二十八，踝膝股臂肘，并
T39n1788_p0225c06║腕成十二。腰縫核陰臀，臗臚臍有十。脇腋乳
T39n1788_p0225c07║為六，腹胸項脊四，𩒐已下六十。鬘腭脣頤六，
T39n1788_p0225c08║頰目眉鼻八，額鬢角耳五，頭髮殊妙一。《無上
T39n1788_p0225c09║依經》又有六十八法，足成一百八十。言六十
T39n1788_p0225c10║八者，即如大乘所說，佛十八不共法：一、無有
T39n1788_p0225c11║誤失；二、無卒暴音；三、無妄失念；四、無不定心；
T39n1788_p0225c12║五、無種種相；六、無不擇捨；七者、欲無退；八、精
T39n1788_p0225c13║進無退；九、念無退；十、定無退；十一、智慧無退；
T39n1788_p0225c14║十二、勝解無退；十三、一切身業智為前導隨
T39n1788_p0225c15║智而轉；十四、語業智為前導隨智而轉；十五、
T39n1788_p0225c16║一切意業智為前導隨智而轉；十六、知過去
T39n1788_p0225c17║世無著無礙；十七、知未來世無著無礙；十八、
T39n1788_p0225c18║知現在世無著無礙。如本師《無垢稱經疏》辨，
T39n1788_p0225c19║并如《俱舍》說。十力、四無畏、大悲、三念處，復為
T39n1788_p0225c20║十八。又有經云獨得法者，如彼經說「如來獨
T39n1788_p0225c21║得如意自在捷疾神通，一也。如來獨得無有
T39n1788_p0225c22║邊際變化神通，二也。如來獨得無量無盡神
T39n1788_p0225c23║通處，三也。如來獨得心自在法，四也。自在無
T39n1788_p0225c24║邊知化他心通，五也。自在無礙天耳神通，六
T39n1788_p0225c25║也。知無色界眾生種子，七也。通達聖眾般涅
T39n1788_p0225c26║槃後，八也。智慧明了無有不定答，九也。大波
T39n1788_p0225c27║羅蜜善能答問，十也。分別說法無有過失，十
T39n1788_p0225c28║一也。開化眾生無有空過，十二也。如來獨得
T39n1788_p0225c29║第一導首，十三也。如來獨得不可害滅，十四
T39n1788_p0226a01║也。如來獨得金剛三昧，十五也。一切諸法非
T39n1788_p0226a02║色非心心不相應如來了知，十六也。無礙解
T39n1788_p0226a03║脫，十七也。三不染法，十八也。斷滅習氣，十
T39n1788_p0226a04║九也。一切種智，二十也。如來獨得金剛聚身，
T39n1788_p0226a05║二十一也。未曾作意一切事成，二十二也。一
T39n1788_p0226a06║切諸相與處相應明淨具足，二十三也。所授
T39n1788_p0226a07║記別無有不定，二十四也。於勝負心佛不聽
T39n1788_p0226a08║許不得見佛，二十五也。轉一切種勝妙法輪，
T39n1788_p0226a09║二十六也。荷負眾生能捨重擔，二十七也。入
T39n1788_p0226a10║般涅槃後更起心，二十八也。如來獨得修因
T39n1788_p0226a11║圓滿無餘，二十九也。如來獨得至果圓滿無
T39n1788_p0226a12║餘，三十也。如來獨得利益他事圓滿無餘，三
T39n1788_p0226a13║十一也。如來獨得辨才無盡，三十二也。如來
T39n1788_p0226a14║獨得說一切法悉能如理，三十三也。」解云：此
T39n1788_p0226a15║中雖有三十三數，《般若》唯取果，有三十二，以
T39n1788_p0226a16║修因滿非果德故，是故唯有百八十法。一切
T39n1788_p0226a17║希有不可思議法悉皆顯現者，第三結也。謂
T39n1788_p0226a18║諸功德勝過一切名希有，超諸情計名不思
T39n1788_p0226a19║議。然準《瑜伽》三十六，無上菩提有五希奇：一
T39n1788_p0226a20║於諸有情非有因緣而生親愛；二唯為饒益
T39n1788_p0226a21║諸有情故，常處生死忍無量苦；三於多煩惱
T39n1788_p0226a22║難伏有情，善能解了調伏方便；四於極難解
T39n1788_p0226a23║真實義理能隨悟入；五具不思議大威神力。
T39n1788_p0226a24║此等希有不可思議，皆依大智而得顯現。
T39n1788_p0226a25║經　「譬如依如意寶珠，無量無邊種種珍寶悉皆
T39n1788_p0226a26║得現。」贊曰：舉喻。準《觀佛三昧海經》，如意寶
T39n1788_p0226a27║珠是金翅鳥王心，輪王出世以為珠寶。若無
T39n1788_p0226a28║輪王入海，海龍王為鎮海珠。《大智度論》云「是
T39n1788_p0226a29║佛舍利，劫末之時變成如意寶珠，利益眾生，
T39n1788_p0226b01║依珠能出一切所須。」此大智定亦復如是。
T39n1788_p0226b02║經　「如是依大三昧寶、依大智慧寶，能出種種無
T39n1788_p0226b03║量無邊諸佛妙法。」贊曰：法合可知。
T39n1788_p0226b04║經　「善男子！如是法身三昧智慧。」贊曰：下明
T39n1788_p0226b05║離繫果。初標、次釋、後成。此標也。法身三昧智
T39n1788_p0226b06║慧，由定智為能證，法身所證，故得解脫。即三
T39n1788_p0226b07║事涅槃，或體或義。而下言「雖有三數而無三
T39n1788_p0226b08║體」，或據義說，或法身定慧及與解脫非定一
T39n1788_p0226b09║異，故無三體，非謂唯法身。
T39n1788_p0226b10║經　「過一切相、不著於相，不可分別、非常非斷，是
T39n1788_p0226b11║名中道。」贊曰：下釋。過一切相，自體勝故離
T39n1788_p0226b12║十相。謂六塵、男女、生滅，不著於相，離諸執故。
T39n1788_p0226b13║不可分別，非心言故。非常非斷，離二邊故。此
T39n1788_p0226b14║中有四：一離諸相、二不執著、三非心言境、
T39n1788_p0226b15║四離二邊。由斯四義，故名中道境。契於正智，
T39n1788_p0226b16║正智名中道，中道之境亦名中道。
T39n1788_p0226b17║經　「雖有分別，體無分別；雖有三數而無三體，不
T39n1788_p0226b18║增不減。」贊曰：重釋成。雖有分別體無分別，
T39n1788_p0226b19║釋前無分別。雖有法身、三昧、智慧三數差別，
T39n1788_p0226b20║而非分別心緣，非語境故，云體無分別。雖有
T39n1788_p0226b21║三數而無三體，釋過一切相。雖有法身三昧
T39n1788_p0226b22║智慧三數，而無條然別體。不增不減，釋非常
T39n1788_p0226b23║非斷，不增故非常、不減故非斷。
T39n1788_p0226b24║經　「猶如夢幻，亦無所執亦無能執。」贊曰：釋
T39n1788_p0226b25║前不著相。三昧、智慧無能執，法身無所執。猶
T39n1788_p0226b26║如夢幻者，喻非夢不分別，意取夢所見境。
T39n1788_p0226b27║經　「法體如如，是解脫處，過死生境、越生死暗。」
T39n1788_p0226b28║贊曰：成前中道。法體如如，法身是解脫生死
T39n1788_p0226b29║之處，即是解脫。過死生境，出有漏果，離苦諦、
T39n1788_p0226c01║越生死闇，離苦諦因、斷集諦，故是中道。
T39n1788_p0226c02║經　「一切眾生不能修，行所不能至，一切諸佛菩
T39n1788_p0226c03║薩之所住處。」贊曰：此即勸修也。明不修不
T39n1788_p0226c04║得，返顯修者即得。初法、後喻。此法也。明眾生
T39n1788_p0226c05║不修，不得此大涅槃諸佛菩薩常所住處。問：
T39n1788_p0226c06║此明得果次第，未辨修行次第，何故勸修？答：
T39n1788_p0226c07║果起依修，欲生下修行次第，所以明也。故下
T39n1788_p0226c08║喻意合明因果也。
T39n1788_p0226c09║經　「善男子！譬如有人願欲得金，處處求覓遂得
T39n1788_p0226c10║金鑛。」贊曰：下喻明。前明五果，喻亦有五。譬
T39n1788_p0226c11║如有人，即譬前依於此身異熟果。願欲得金，
T39n1788_p0226c12║喻得發初心增上果。處處求覓遂得金礦，喻
T39n1788_p0226c13║等流果。喻前修行地心中資糧位，依憑教力
T39n1788_p0226c14║起信心，知自身中有佛性，法身理事兩性俱
T39n1788_p0226c15║得，如金礦為障所覆，如得金礦。
T39n1788_p0226c16║經　「既得鑛已即便碎之，擇取精者。」贊曰：喻
T39n1788_p0226c17║修行地心中加行位心漸次學，除所取能取，
T39n1788_p0226c18║住唯識觀等，如擇精者。
T39n1788_p0226c19║經　「爐中銷鍊，得清淨金。」贊曰：為燒練，喻不
T39n1788_p0226c20║退地心、一生補處心、金剛心。得淨金，喻如來
T39n1788_p0226c21║地心士用果。
T39n1788_p0226c22║經　「隨意迴轉作諸鐶釧種種嚴具，雖有諸用金
T39n1788_p0226c23║性不改。」贊曰：望得涅槃，為離繫果。得常樂
T39n1788_p0226c24║我淨如作鐶釧等，然不失真如性。若望菩提，
T39n1788_p0226c25║總士用果。諸鐶釧等，即定智生一切功德，能
T39n1788_p0226c26║不失定慧性，竝如金不改。上來大段科解相
T39n1788_p0226c27║貌，看行相漸深求遠意，亦應允當。若依古釋，
T39n1788_p0226c28║即譬喻下，屬下修行。初喻、次法，準舊可知。修
T39n1788_p0226c29║行文下自有譬喻，故不依古。
T39n1788_p0227a01║經　「復次，善男子！若善男子善女人求勝解脫修
T39n1788_p0227a02║行世善。」贊曰：第三大段答因中有二：初辨
T39n1788_p0227a03║果、次此下修證次第。準諸文例，應先修因後
T39n1788_p0227a04║方得果；今此乘前明三身，後即先明得果次
T39n1788_p0227a05║第。雖知得果次第，然若不修行，如何得果？故
T39n1788_p0227a06║今次明修證次第。又如《瑜伽》三十八云「已說
T39n1788_p0227a07║菩薩所應學處。如是應學，我今當說。」此意前
T39n1788_p0227a08║〈菩提品〉明二斷二智，菩提最勝、是所應學，意
T39n1788_p0227a09║令生忻如是應學，即令忻求起修妙行，故今
T39n1788_p0227a10║此下明修行次第。將欲趣果，由四種力：一因
T39n1788_p0227a11║力、二善友力、三作意力、四資糧力，此四是因。
T39n1788_p0227a12║資糧已滿便成正覺，此一是果。今此文中分
T39n1788_p0227a13║之為二：初法說、後喻說。法說之中，如前分五。
T39n1788_p0227a14║此即第一先明因力。求勝解脫是所學處，無
T39n1788_p0227a15║上菩提大般涅槃超過二乘名勝解脫。修世
T39n1788_p0227a16║善者，謂善法欲，遠加行因。隱彼種姓，寄現行
T39n1788_p0227a17║緣以為因力。準《瑜伽》三十八，於其八種勝解
T39n1788_p0227a18║依處具足成就，淨信為先決定喜樂。一者於
T39n1788_p0227a19║三寶功德勝解依處、二者於佛菩薩威力、三
T39n1788_p0227a20║者於真實義、四者於因、五者於果、六者於應
T39n1788_p0227a21║得義、七者於應得方便、八者於善言善語善
T39n1788_p0227a22║說求勝解脫，即決定喜樂故。《唯識論》第六云
T39n1788_p0227a23║「於實德能深忍樂欲，心淨為性。」忍即信因，樂
T39n1788_p0227a24║欲謂果，心淨信體。此云求者，即忍樂欲為善
T39n1788_p0227a25║本故，欲為勤依，因修世善。
T39n1788_p0227a26║經　「得見如來及弟子眾，得親近已。」贊曰：善
T39n1788_p0227a27║友力，文分為四：初得親近、二請求勝法、三彼
T39n1788_p0227a28║聞思惟、四正為解說。此初也。此中應說善友
T39n1788_p0227a29║之相、善友作業、親近善友。初二如《瑜伽》四十
T39n1788_p0227b01║四廣辨。親近善友者，彼云「由四種相方得圓
T39n1788_p0227b02║滿親近善友：一於善友有病無病隨時供侍，
T39n1788_p0227b03║恒常發起愛敬淨信；二於善友隨時敬問禮
T39n1788_p0227b04║拜奉迎合掌，殷勤修和敬業而為供養；三於
T39n1788_p0227b05║善友如法衣服、飲食、臥具、病緣醫藥，資身什
T39n1788_p0227b06║物隨時供養；四於善友若正依止，於正法義
T39n1788_p0227b07║若合若離，隨自在轉無有傾動，如實顯發作
T39n1788_p0227b08║奉敬心，隨時往詣恭敬承事請問聽受。」
T39n1788_p0227b09║經　「白佛言：『世尊！何者為？善何者不善？何者正修
T39n1788_p0227b10║得清淨行？』」贊曰：請求勝法。《瑜伽》三十八云
T39n1788_p0227b11║「彼諸菩薩求正法時當何所求？云何而求？何
T39n1788_p0227b12║義故求？初問求何法，次問求軌儀，後問求法
T39n1788_p0227b13║所為。何所求者，當於五明處求。求法軌儀者，
T39n1788_p0227b14║謂諸菩薩於善說法，當應安住猛利愛重求聞
T39n1788_p0227b15║正法，為欲聽聞一善說法，假使路由猛焰熾
T39n1788_p0227b16║然火熱鐵地，無餘方便可得聽聞是善說法，
T39n1788_p0227b17║即便發起猛利愛重歡喜而入。何況欲聞多
T39n1788_p0227b18║善言義，過於自身及諸資具所有愛重百千
T39n1788_p0227b19║萬分，於善說法常樂聽聞，無有勞倦亦無厭
T39n1788_p0227b20║足，淨信深厚其性柔和，心直見直，愛敬德故、
T39n1788_p0227b21║愛敬法故，往法師所無詰難心，有敬重心無
T39n1788_p0227b22║高慢心，專為求善非顯己德，為欲安立自他
T39n1788_p0227b23║善根，不為利養恭敬因緣，無雜染心，遠離貢
T39n1788_p0227b24║高、遠離輕慢、遠離怯弱，應時而聽、殷重而聽、
T39n1788_p0227b25║恭敬而聽，不為損害、不為隨順，不求過失，求
T39n1788_p0227b26║悟解心、專一趣心，聆音屬耳掃滌攝持，聽聞正
T39n1788_p0227b27║法。於所聞法作四種相：一妙寶想：以難得故。
T39n1788_p0227b28║二良藥想：除病義故。三如財物想：不散義故。
T39n1788_p0227b29║四如涅槃想：滅苦義故。由法是相好莊嚴因
T39n1788_p0227c01║故，作妙寶想。由法是滅煩惱因故，作良藥想。
T39n1788_p0227c02║由法是神通因故，作如財物想。由法是正無
T39n1788_p0227c03║盡因故，作涅槃想。」次明求聞法意。求內明時，
T39n1788_p0227c04║為正修行法隨法行，為廣開示利悟於他。求
T39n1788_p0227c05║因明時，為欲如實了知外道所造因論是惡言
T39n1788_p0227c06║說，為欲降伏他諸異論於真實教未淨信者
T39n1788_p0227c07║令其淨信，已淨信者倍令增廣。求聲明時，為
T39n1788_p0227c08║令信樂典語眾生於菩薩身深生敬信，為欲
T39n1788_p0227c09║悟入詁訓言音。求醫明時，為息眾生種種疾
T39n1788_p0227c10║病，為欲饒益一切大眾。求工巧明時，為少功
T39n1788_p0227c11║力多集珍財，為欲利益諸眾生故，為發眾生
T39n1788_p0227c12║甚希奇想，為以巧智平等分布饒益攝受無
T39n1788_p0227c13║量眾生。云何而說？為何義說？正所應求即是
T39n1788_p0227c14║所說，為此義求為此義說。此意為自他利求，
T39n1788_p0227c15║還令眾生行自他利故說。今言何者善不善
T39n1788_p0227c16║者，問所求法。何者正修，即問聽法等儀則。又
T39n1788_p0227c17║問何者得清淨行，即所為求。
T39n1788_p0227c18║經　「諸佛如來及弟子眾，見彼問時，如是思惟：」
T39n1788_p0227c19║贊曰：善友為思。
T39n1788_p0227c20║經　「『是善男子善女人！欲求清淨、欲聽正法。』即便
T39n1788_p0227c21║為說，令其開悟。」贊曰：正為解說。即善友作
T39n1788_p0227c22║業，未解令悟、已解令廣知為開。
T39n1788_p0227c23║經　「彼既聞已，正念憶持。」贊曰：第三作意力。
T39n1788_p0227c24║起如理作意，為正念持不捨。
T39n1788_p0227c25║經　「發心修行，得精進力，除嬾惰障，滅一切罪。」
T39n1788_p0227c26║贊曰：第四資糧力。即三大劫所修萬行為菩
T39n1788_p0227c27║提資糧。五位之初名資糧者，別得總名，如色
T39n1788_p0227c28║處等。以創發心求菩提故，與資糧名。餘得別
T39n1788_p0227c29║名，有勝別行故。此資糧力中分二：初地前、後
T39n1788_p0228a01║地上。此初也。地前有四：一發心修行、二得增
T39n1788_p0228a02║上力、三者除障、四者滅罪。發心修行十住
T39n1788_p0228a03║位，所以十住之初名發心住，創發無上菩提
T39n1788_p0228a04║心故。已前雖發，未入僧祇；此入僧祇初，故得
T39n1788_p0228a05║發名。發心多種，善法欲位種姓發心十住位
T39n1788_p0228a06║中，勝解行發心入初地已名證得發心。今此
T39n1788_p0228a07║勝解發心得精進力，忍第一位，以得五力信
T39n1788_p0228a08║為勤依，非正伏惑。勤能伏惑，故此說之。除懶
T39n1788_p0228a09║惰障者，舉精進行正相違障，據實分別一切
T39n1788_p0228a10║二障此位俱伏，此除苦因。滅一切罪者，苦果。
T39n1788_p0228a11║至增上忍及世第一位，一切惡趣八難苦果
T39n1788_p0228a12║皆得不生。多說見道離此二者，據斷種說，此
T39n1788_p0228a13║據伏位及決定得。故《成唯識論》云「雖見道生，
T39n1788_p0228a14║亦斷惡趣諸業果等。而今且說能起煩惱，是
T39n1788_p0228a15║根本故。」又云「二惡趣雜染愚，即是惡趣諸業
T39n1788_p0228a16║果等。」
T39n1788_p0228a17║經　「於諸學處，離不尊重、息掉悔心，入於初地。」
T39n1788_p0228a18║贊曰：明入地上。十地為十，文各有二：初除障、
T39n1788_p0228a19║後得地。由於初地得四證淨故，於學處離不
T39n1788_p0228a20║尊重。學處即戒，或一切應修名為學處。體不
T39n1788_p0228a21║離三寶，及以淨戒得證淨故，離不尊重心，永
T39n1788_p0228a22║斷分別故。息掉悔心，即異生性障。雖異生性
T39n1788_p0228a23║障，具攝一切分別二障，然由掉悔障定增故，
T39n1788_p0228a24║此令修定，因定發智。合此定智故成於法身，
T39n1788_p0228a25║故偏說除，理實通餘體。又將斷正斷，俱得斷
T39n1788_p0228a26║名。將斷位長，在前；正斷位促，正入地心。此多
T39n1788_p0228a27║依初而說斷障，故先言息掉悔心，後說入初
T39n1788_p0228a28║地。餘皆準知。
T39n1788_p0228a29║經　「依初地心，除利有情障，得入二地。」贊曰：
T39n1788_p0228b01║由第二地持戒波羅蜜。持戒波羅蜜中有三
T39n1788_p0228b02║差別，饒益有情菩薩行勝。初地滿心將入二
T39n1788_p0228b03║地修戒力增，將欲能斷正現行故能饒益生。
T39n1788_p0228b04║說除利生障，即邪行障，伏此障已得入二地。
T39n1788_p0228b05║經　「於此地中除不逼惱障，入於三地。」贊曰：
T39n1788_p0228b06║即闇鈍障。《唯識》等中約障總持聞思勝慧名
T39n1788_p0228b07║闇鈍，此約障忍名逼惱。或彼約障本是愚癡
T39n1788_p0228b08║故名闇鈍障，此據其末即瞋恚等名逼惱障。
T39n1788_p0228b09║或由三忍，以貪樂等具不能忍苦，即貪逼惱；
T39n1788_p0228b10║見他怨害而不能忍，即瞋逼惱；聞於二諦不
T39n1788_p0228b11║能印忍，即愚癡逼惱。入三地時得此三忍，故
T39n1788_p0228b12║除逼惱障。
T39n1788_p0228b13║經　「於此地中除心軟淨障，入於四地。」贊曰：
T39n1788_p0228b14║心淨謂菩提分法，軟謂微細煩惱現行障，即
T39n1788_p0228b15║軟煩惱是此淨障。或此煩惱依心王故從主
T39n1788_p0228b16║為名，名心軟淨障。
T39n1788_p0228b17║經　「於此地中除善方便障，入於五地。」贊曰：
T39n1788_p0228b18║此地所修無差別道，即無分別智能證無差
T39n1788_p0228b19║別如，故得真俗無別。生死涅槃無別故，後得
T39n1788_p0228b20║智修大悲。般若不住生死涅槃，名為方便。涅
T39n1788_p0228b21║槃方便體根本即無分別智，起用即悲智，能
T39n1788_p0228b22║障此者即下乘般涅槃障。涅槃非障，厭於生
T39n1788_p0228b23║死樂彼涅槃心者是障。障此方便，今除此障
T39n1788_p0228b24║得入五地。
T39n1788_p0228b25║經　「於此地中除見真俗障，入於六地。」贊曰：
T39n1788_p0228b26║所言真俗，如常辨，各有四種。諸論之中約通
T39n1788_p0228b27║相故，且說五地作四諦觀。然能真俗二合而
T39n1788_p0228b28║觀，除真俗相違障，不爾不能真俗合觀。由作
T39n1788_p0228b29║四諦觀故，然未能除染淨二相，以染淨相依
T39n1788_p0228c01║真俗生。今從根本名真俗障，據實即是麁相
T39n1788_p0228c02║現行障，此染淨相望生滅相，染淨為麁。由所
T39n1788_p0228c03║知障現行執此麁相而起，名麁相現行障。五
T39n1788_p0228c04║地將除，入六正斷。或據方便，由入五地除真
T39n1788_p0228c05║俗相違障，能合觀二故入六地，前後互影故
T39n1788_p0228c06║此別說。
T39n1788_p0228c07║經　「於此地中除見行相障，入於七地。」贊曰：
T39n1788_p0228c08║見行相障者，即細相現行障，執生滅相。由六
T39n1788_p0228c09║地中作緣生觀，雖除染淨相，見有生滅相，障
T39n1788_p0228c10║無相道不見生滅，妙無相道即不見生滅。今
T39n1788_p0228c11║此見行相正即是障，入七地除。或六地中作
T39n1788_p0228c12║緣生觀，見生死流轉不見有無為。今七地中
T39n1788_p0228c13║除斯二相，長時能作無相觀故。故《唯識論》云
T39n1788_p0228c14║「執有生者，猶取流轉細生相故。執有滅者，尚
T39n1788_p0228c15║取還滅細滅相故。」《般若心經》等亦云「無無明
T39n1788_p0228c16║亦無無明盡」，盡者即滅，滅即無為，不見滅相
T39n1788_p0228c17║即妙無相道。舉不見滅，影不見生，名細相現
T39n1788_p0228c18║行障。形前麁相，說此名細見行相障，即據所
T39n1788_p0228c19║執而說。行相即是生滅行相，見行相之障。
T39n1788_p0228c20║經　「於此地中除不見滅相障，入於八地。」贊
T39n1788_p0228c21║曰：滅相即無相。由七地中多取滅相，純於無
T39n1788_p0228c22║相作意勤求，未能任運空中起有勝行，障無
T39n1788_p0228c23║功用無相妙觀。不見滅相者，是無相觀。入八
T39n1788_p0228c24║地非但不見滅相，亦不見相土二相，故於此
T39n1788_p0228c25║二亦得自在。故八地中斷二種愚：一於無相
T39n1788_p0228c26║作功用愚、二於相自在愚。今且舉初，影除於
T39n1788_p0228c27║後。
T39n1788_p0228c28║經　「於此地中除不見生相障，入於九地。」贊
T39n1788_p0228c29║曰：不見生相者，對前滅相，應是諸法生相。由
T39n1788_p0229a01║入八地樂觀寂滅，故不見有緣生之相，約總
T39n1788_p0229a02║相說。然第八地於利他中猶不欲行，即不別
T39n1788_p0229a03║見有眾生，捨益眾生行故。第八地論云「諸佛
T39n1788_p0229a04║七勸方出，無相觀故。第八地能伏此不見眾
T39n1788_p0229a05║生障，得入九地。」又釋：由不見眾生異於身有，
T39n1788_p0229a06║彼生即我故，不見身外有別眾生，以此故能
T39n1788_p0229a07║常益。今八地初見身外有別眾生故，障此不
T39n1788_p0229a08║見眾生相，故名為障。即不見眾生之障，名不
T39n1788_p0229a09║見眾生障。故《辨中邊論》云「為常益有情，故觀
T39n1788_p0229a10║畢竟空。」《成唯識》亦云「九於利他中不欲行障，
T39n1788_p0229a11║故入九地能畢竟斷。」
T39n1788_p0229a12║經　「於此地中除六通障，入於十地。」贊曰：即
T39n1788_p0229a13║於諸法未自在障。於法自在，即六神通及大
T39n1788_p0229a14║法智。由有此障，障彼自在。且舉六神通，影大
T39n1788_p0229a15║法智雲。又釋：於諸學處離不尊重、息掉悔心，
T39n1788_p0229a16║是牒前修因。入於初地，明所得果。即後後果
T39n1788_p0229a17║由善根位，離不尊重三寶正法故，除懶墮障
T39n1788_p0229a18║滅一切罪。又復能離自在障故，息掉悔心。即
T39n1788_p0229a19║天親《般若論》云「於內心修行，執我為菩薩。此
T39n1788_p0229a20║即障於心，違於不住道。」不住道者，即是初地
T39n1788_p0229a21║執我能修，違初地道。無著菩薩《般若論》云「除
T39n1788_p0229a22║喜動障，由謂我能修斯勝行，多生喜動。」喜動
T39n1788_p0229a23║即掉舉，以此為障，障入初地。由除此障得入
T39n1788_p0229a24║初地，即離不尊重等。皆是地前，非入初地。已
T39n1788_p0229a25║下十障皆應準知。於初地中行三施故能利
T39n1788_p0229a26║有情，故除相違障，得入二地。二地持戒，除逼
T39n1788_p0229a27║惱有情障已，得入三地。三地修定，除心軟淨
T39n1788_p0229a28║障。心即心學，除諸定障，離硬強心，名為心軟
T39n1788_p0229a29║淨，得入四地。入四地中修菩提分觀，名善方
T39n1788_p0229b01║便故。除此障已，得入五地。入五地中能令真
T39n1788_p0229b02║俗互相隨順而不相違，故除見真俗障，得入
T39n1788_p0229b03║六地。入六地中作緣生觀，除見四諦染淨行
T39n1788_p0229b04║相障，得入七地。入七地時多作無相觀，除見
T39n1788_p0229b05║緣生生滅相障，得入八地。入八地中，任運能
T39n1788_p0229b06║觀無相之理，除增減相，淨法生時真如不增、
T39n1788_p0229b07║煩惱滅時真如不減。生者增也，舉其不增影
T39n1788_p0229b08║彰不減，得入九地。入九地中，應說不欲行利
T39n1788_p0229b09║有情障；就滿位說，能伏除彼六神通障，應說
T39n1788_p0229b10║入第十地能除六通障，以第十一障是第十
T39n1788_p0229b11║地滿位能除，故說十地除所知障，隱第九障
T39n1788_p0229b12║所以不論。此解順文，前解順理。兼準舊經，後
T39n1788_p0229b13║解為勝。何以故？舊經地地皆言斷已能入，明
T39n1788_p0229b14║非是伏；或可伏盡名為斷已。由此二釋任情
T39n1788_p0229b15║取捨。
T39n1788_p0229b16║經　「於此地中除所知障、除根本心，入如來地。」
T39n1788_p0229b17║贊曰：下明果位。初明除障得滿佛地，後顯佛
T39n1788_p0229b18║地具三清淨。此即初也。除所知障，無間道斷
T39n1788_p0229b19║二障微細種及習氣，就勝障菩提，云除所知
T39n1788_p0229b20║障、除根本心，即種習所依。除染第七種，恒染
T39n1788_p0229b21║俱故。無間道斷餘七有漏善及無記及相應
T39n1788_p0229b22║心所，名根本心。第八通二依，六識唯習依，此
T39n1788_p0229b23║斷有二說，如《唯識》第十明。
T39n1788_p0229b24║經　「如來地者、由三淨故名極清淨。云何為三？一
T39n1788_p0229b25║者煩惱淨、二者苦淨、三者相淨。」贊曰：顯三
T39n1788_p0229b26║清淨。文段分三，謂標、徵、列。煩惱淨二障及業，
T39n1788_p0229b27║苦淨即二死，相淨即習氣。由斯三淨，更無過
T39n1788_p0229b28║上，名極清淨。
T39n1788_p0229b29║經　「譬如真金鎔銷治鍊，既燒打已無復塵垢。」
T39n1788_p0229c01║贊曰：喻顯。喻顯有四喻，初三喻法如如法身
T39n1788_p0229c02║本淨，後一喻如如智現行始淨。法身本淨有
T39n1788_p0229c03║其三種，即前三淨，三喻如次。然初二喻共一
T39n1788_p0229c04║法合，以惑業二因果相從故一法合。又三淨
T39n1788_p0229c05║者，即法身、般若、解脫三義。法身本常如金，般
T39n1788_p0229c06║若鑑照如水，解脫無礙如空，皆據性得，一如
T39n1788_p0229c07║義說。初喻分二，初喻今淨，後成本有。此初
T39n1788_p0229c08║也。譬如真金，喻道前如。鎔銷練治，喻道中。既
T39n1788_p0229c09║燒已，喻道後。
T39n1788_p0229c10║經　「為顯金性本清淨故。金體清淨，非謂無金。」
T39n1788_p0229c11║贊曰：喻成本有。猶此等文，舊人或云：三身現
T39n1788_p0229c12║常，或復當常。鎔銷練治，為顯金性本淨故。六
T39n1788_p0229c13║度行於法為了因，除垢染故，得金體淨，非謂
T39n1788_p0229c14║無金。
T39n1788_p0229c15║經　「譬如濁水澄渟清淨，無復滓穢。」贊曰：分
T39n1788_p0229c16║段如前，義可準知。
T39n1788_p0229c17║經　「為顯水性本清淨故，非謂無水。」贊曰：喻
T39n1788_p0229c18║成本有。
T39n1788_p0229c19║經　「如是法身與煩惱雜，苦集除已無復餘習，為
T39n1788_p0229c20║顯佛性本清淨故，非謂無體。」贊曰：合準喻
T39n1788_p0229c21║知。
T39n1788_p0229c22║經　「譬如虛空，煙雲塵霧之所障蔽，若除屏已，是
T39n1788_p0229c23║空界淨，非謂無空。」贊曰：空相似染道前。若
T39n1788_p0229c24║屏除，道中。除已是空界，淨道後。與《勝鬘經》說
T39n1788_p0229c25║喻相似。
T39n1788_p0229c26║經　「如是法身，一切眾苦悉皆盡故，說為清淨，非
T39n1788_p0229c27║謂無體。」贊曰：法合，文相可知。
T39n1788_p0229c28║經　「譬如有人於睡夢中，見大河水漂泛其身。」
T39n1788_p0229c29║贊曰：上喻法如如，在纏名如來藏，出纏名法
T39n1788_p0230a01║身。亦即顯涅槃性皆本淨，至果顯淨名所顯
T39n1788_p0230a02║得。顯由智證，次辨智性亦無始有。在因位時
T39n1788_p0230a03║名不空如來藏。至染盡位者，大菩提四智心
T39n1788_p0230a04║品是所生得，所生據現，非種始生，種本有故。
T39n1788_p0230a05║故下文云「是覺清淨，非謂無覺。」即《善戒經》云
T39n1788_p0230a06║「姓種姓者，從無始來法爾所得六處殊勝。」此
T39n1788_p0230a07║六處言，意說六處中意處含持種子，此性種
T39n1788_p0230a08║姓無始法爾，是性所得，故依修行得至大果。
T39n1788_p0230a09║文分為三：初喻、次合、後結。喻中有五：一能修
T39n1788_p0230a10║行者喻、二現處無明喻、三厭怖生死喻、四修
T39n1788_p0230a11║行望出喻、五得果知妄喻。此中有三：譬如有
T39n1788_p0230a12║人，能修行者喻；於睡夢中，現處無明喻。在無
T39n1788_p0230a13║明闇如夜睡夢，此生死因故，《唯識論》引經云
T39n1788_p0230a14║「故契經說：諸異生類恒處長夜無明所盲，惛
T39n1788_p0230a15║醉纏心曾無醒覺。」見大河水漂汎其身，厭怖
T39n1788_p0230a16║生死喻。見其苦果如河漂汎，或喻四流漂生
T39n1788_p0230a17║五趣。見謂知覺，心生厭怖。
T39n1788_p0230a18║經　「運手動足截流而渡，得至彼岸。」贊曰：修
T39n1788_p0230a19║行悕出喻。運手，喻修妙行。動足，喻捨三障。生
T39n1788_p0230a20║死不續，喻截流。金剛位滿，言而渡。在無間道，
T39n1788_p0230a21║菩提在未來，因圓能至，云得至彼岸。
T39n1788_p0230a22║經　「由彼身心不懈退故，從夢覺已，不見有水、彼
T39n1788_p0230a23║此岸別。」贊曰：得果知妄喻。由謂因由，由三
T39n1788_p0230a24║大劫三業重修。舉身心二，影顯語業。勤行不
T39n1788_p0230a25║懈，遂致作佛。故者決定。所以決定，由精進不
T39n1788_p0230a26║懈退故。從夢覺已，在解脫道，不見生死水之
T39n1788_p0230a27║此岸、不見涅槃果之彼岸，以如如如如智俱
T39n1788_p0230a28║無二相俱平等故。彼岸五種：一境、二教、三
T39n1788_p0230a29║理、四行、五果。此五窮達，名到彼岸。
T39n1788_p0230b01║經　「非謂無心。生死妄想既滅盡已，是覺清淨，非
T39n1788_p0230b02║謂無覺。」贊曰：法合。但合大意，非必段別合
T39n1788_p0230b03║也。非謂本來無無漏心，但由妄想無明重障
T39n1788_p0230b04║障不令生故。《成唯識》第五引經云「真義心當
T39n1788_p0230b05║生，常能為障礙」等。勤修三學，妄想滅已，至妙
T39n1788_p0230b06║覺位是覺清淨，非謂本來無覺自性。前云非
T39n1788_p0230b07║謂無心，心積集義，通因果名。後云非謂無覺，
T39n1788_p0230b08║覺覺了義，唯據果稱。各據一義。
T39n1788_p0230b09║經　「如是法界一切妄想不復生故，說為清淨，非
T39n1788_p0230b10║是諸佛無其實體。」贊曰：結也。如是法界，法
T39n1788_p0230b11║界通理事，故《寶性論》解阿毘達磨經「無始時來
T39n1788_p0230b12║界」，即依如理解。《攝大乘》、《成唯識》即說本識
T39n1788_p0230b13║名無始界，《寶性論》中據迷悟依說，《攝大乘》等
T39n1788_p0230b14║據流轉依說，各依一義，故法界言通於二種。
T39n1788_p0230b15║今此說界既結第四，即唯有為無漏第八。若
T39n1788_p0230b16║通結四，即通理事。一切有漏妄想不生，四智
T39n1788_p0230b17║俱起說為清淨。非是諸佛本無此實，無漏之
T39n1788_p0230b18║體望有漏俱名實。
T39n1788_p0230b19║經　「復次善男子！是法身者，惑障清淨，能現應身；
T39n1788_p0230b20║業障清淨，能現化身；智障清淨，能現法身。」贊
T39n1788_p0230b21║曰：第四大段結前因果告示令知。復分三：初
T39n1788_p0230b22║牒前因果勸令信解、次「善男子以是義故」下
T39n1788_p0230b23║重更廣明、後「是故諸佛」下結成勝妙。此初
T39n1788_p0230b24║也。於中復二：初牒因果、後勸令信解。初中復
T39n1788_p0230b25║三：初牒出體門，即離障得身；次牒身相依起
T39n1788_p0230b26║門；後牒依因得果。得果中，初得果、次不異。此
T39n1788_p0230b27║牒出體門。初總標告，諸功德法所成之身總
T39n1788_p0230b28║名法身。次下別明斷障得身，斷煩惱等障具
T39n1788_p0230b29║足法身。令心不決名之為惑，惑體即障。根本
T39n1788_p0230c01║煩惱及隨煩惱二所得果為煩惱障體。業謂
T39n1788_p0230c02║造作，謂有漏三業，業體即障。智謂無漏本後
T39n1788_p0230c03║二智。智體非障，猶所知障礙智不生名為智
T39n1788_p0230c04║障，智之障名智障，此從所障智以為名。若名
T39n1788_p0230c05║所知障，所知非障，覆所知境礙智不生，所知
T39n1788_p0230c06║之障名所知障。由惑障淨，智慧得生為應身；
T39n1788_p0230c07║由業障淨，神通自在得化身；由所知障淨，所
T39n1788_p0230c08║覆理顯得現法身。
T39n1788_p0230c09║經　「譬如依空出電，依電出光。如是依法身故能
T39n1788_p0230c10║現應身，依應身故能現化身。」贊曰：此牒依
T39n1788_p0230c11║起身門，初喻、後法。空體遍常，又性本淨，故喻
T39n1788_p0230c12║法身。應化無常，故喻電光。依起可知。
T39n1788_p0230c13║經　「由性淨故能現法身，智慧清淨能現應身，三
T39n1788_p0230c14║昧清淨能現化身。」贊曰：牒依因得果門。此
T39n1788_p0230c15║得果。
T39n1788_p0230c16║經　「此三清淨，是法如如、不異如如、一味如如、解
T39n1788_p0230c17║脫如如、究竟如如。」贊曰：牒得果門中雖有
T39n1788_p0230c18║三數而無三體，初攝用歸性、次結不異。此初
T39n1788_p0230c19║也。此三清淨不離如如，故是法如如。如體不
T39n1788_p0230c20║別，不異如如。一無漏故，一味如如。離縛故，解
T39n1788_p0230c21║脫如如。證實際滿故，究竟如如。
T39n1788_p0230c22║經　「是故諸佛體無有異。」贊曰：結不異也。由
T39n1788_p0230c23║前五如如故，諸佛體不異。意顯如同，修之皆
T39n1788_p0230c24║得，故云諸佛體無有異。
T39n1788_p0230c25║經　「善男子！若有善男子善女人說於如來是我
T39n1788_p0230c26║大師、若作如是決定信者，此人即應深心解了
T39n1788_p0230c27║如來之身無有別異。」贊曰：勸令信解。令信
T39n1788_p0230c28║解意為修之方便。言善男子，呼虛空藏菩薩。
T39n1788_p0230c29║「若有」已下，一切男女但能說佛是我師者、決
T39n1788_p0231a01║定信者，此人即應能深解了如來無別。或云
T39n1788_p0231a02║如來是我大師，能決定信，應如所說深心解
T39n1788_p0231a03║了。或勸地前應決定信如來無異，地上菩薩
T39n1788_p0231a04║深心解了如來無別。
T39n1788_p0231a05║經　「善男子！以是義故，於諸境界不正思惟悉皆
T39n1788_p0231a06║除斷，即知彼法無有二相，亦無分別聖所修行。」
T39n1788_p0231a07║贊曰：下重更廣明，有二：初廣前因果無異、
T39n1788_p0231a08║第二「如是見者」下廣前信解。就初分五：初於
T39n1788_p0231a09║境起勝行、次如如於彼不能斷障、三「如如一
T39n1788_p0231a10║切」下得因圓、四「如如法界」下得果滿、五「一切
T39n1788_p0231a11║諸障」下結不異。此即初也。以是義故，標舉之
T39n1788_p0231a12║詞。於諸境界，所知境。由於此境不正思惟，故
T39n1788_p0231a13║見異相不能修行；能正思惟，即知無二境、無
T39n1788_p0231a14║邪分別，智無二相便能起修，是聖所修行。
T39n1788_p0231a15║經　「如如於彼無有二相正修行故，如是如是一
T39n1788_p0231a16║切諸障悉皆除滅。」贊曰：能斷障，能於彼彼
T39n1788_p0231a17║見無二相，故云如如於彼。所斷障多，復云如
T39n1788_p0231a18║是如是，連環而起，故却牒前。
T39n1788_p0231a19║經　「如如一切障滅，如是如是，法如如如如智得
T39n1788_p0231a20║最清淨。」贊曰：得因圓，在金剛定無間道位。
T39n1788_p0231a21║牒十障滅，云如如一切障滅。所證如如及所
T39n1788_p0231a22║得智十地位別，復云如是如是。
T39n1788_p0231a23║經　「如如法界正智清淨，如是如是，一切自在具
T39n1788_p0231a24║足攝受皆得成就。」贊曰：得果滿，在解脫道。
T39n1788_p0231a25║一切自在即三身，一切功德不離三身，故云
T39n1788_p0231a26║具足攝受皆得成就。
T39n1788_p0231a27║經　「一切諸障悉皆除滅，一切諸障得清淨故，是
T39n1788_p0231a28║名真如正智真實之相。」贊曰：結無異也。以
T39n1788_p0231a29║一切障滅，得一切障淨故，證清淨如如。即此
T39n1788_p0231b01║清淨，是名真如正智真實之相。真實之相，即
T39n1788_p0231b02║不二相。
T39n1788_p0231b03║經　「如是見者，是名聖見，是則名為真實見佛。何
T39n1788_p0231b04║以故？如實得見法真如故。」贊曰：廣前信解。
T39n1788_p0231b05║分文為三：初令如證知、二「是故諸佛」下明同
T39n1788_p0231b06║諸佛、三「然諸如來」下結成見實。此初也。初令
T39n1788_p0231b07║如證知、次徵所以、後正解釋。聖者正也，見者
T39n1788_p0231b08║解也。能如所證而知之者，即是正解。或以凡
T39n1788_p0231b09║夫能如證信解同聖者之證見，故真見佛。徵
T39n1788_p0231b10║釋可知。
T39n1788_p0231b11║經　「是故諸佛悉能普見一切如來。」贊曰：明
T39n1788_p0231b12║同諸佛。文分為三：初佛能普知、次二乘不了、
T39n1788_p0231b13║三凡夫不測。此即初也。以見如如理圓不二，
T39n1788_p0231b14║故見一切諸佛如來。
T39n1788_p0231b15║經　「何以故？聲聞獨覺已出三界，求真實境不能
T39n1788_p0231b16║知見。」贊曰：二乘不了。初徵、後釋。何以故？唯
T39n1788_p0231b17║佛普知。定性二乘聖者雖出三界，無種智故，
T39n1788_p0231b18║設求真實境，不能以本智知、不能以後得見，
T39n1788_p0231b19║或不能現量知、不能比量見。
T39n1788_p0231b20║經　「如是聖人所不知見，一切凡夫皆生疑惑，顛
T39n1788_p0231b21║倒分別不能得度。」贊曰：凡夫不測。初法、次
T39n1788_p0231b22║喻、後合。此法也。無姓愚夫不能得測，或復疑
T39n1788_p0231b23║無，或顛倒執此計為我故。
T39n1788_p0231b24║經　「如兔浮海必不能過。所以者何？力微劣故。」
T39n1788_p0231b25║贊曰：喻。初標、次徵、後釋。以無大姓，唯有有漏，
T39n1788_p0231b26║智力微劣故，所不能度故。《解深密經》云「我於
T39n1788_p0231b27║凡愚不開演，恐彼分別執為我。」護法菩薩等
T39n1788_p0231b28║釋：凡謂無性，愚謂趣寂。又此或據凡夫二乘
T39n1788_p0231b29║根未熟位不能解了，根熟能知。或如《法華經》
T39n1788_p0231c01║中所說，三乘不知，據未圓滿知。唯佛圓滿知，
T39n1788_p0231c02║言彼不知。將成汝能依言而解，甚為希有。
T39n1788_p0231c03║經　「凡夫之人亦復如是，不能通達法如如故。」
T39n1788_p0231c04║贊曰：法合也。無本智故不能通，無後得智故
T39n1788_p0231c05║不能達。
T39n1788_p0231c06║經　「然諸如來無分別心，於一切法得大自在，具
T39n1788_p0231c07║足清淨深智慧故，是自境界不共他故。」贊
T39n1788_p0231c08║曰：結成見實。由佛無分別、不見二相，證法如
T39n1788_p0231c09║如故、達諸法實空相故，於一切法得大自在；
T39n1788_p0231c10║得智如如故，具足深智慧。由此唯是佛境界，
T39n1788_p0231c11║不共餘人同。《金剛般若經》「如來說般若波羅
T39n1788_p0231c12║蜜多即非般若波羅蜜多，是名波羅蜜多。」天
T39n1788_p0231c13║親菩薩釋云：「說波羅蜜，唯獨佛彼岸。非波羅
T39n1788_p0231c14║蜜，非彼餘人之彼岸故。名波羅蜜者，結是佛
T39n1788_p0231c15║彼岸。」此亦如是。
T39n1788_p0231c16║經　「是故諸佛如來於無量無邊阿僧祇劫不惜
T39n1788_p0231c17║身命難行苦行，方得此身最上無比，不可思議
T39n1788_p0231c18║過言說境，是妙寂靜離諸怖畏。」贊曰：結成
T39n1788_p0231c19║勝妙。於無量至苦行，是行因。不惜身命，由四
T39n1788_p0231c20║因緣：一為求法，如雪山童子。二為報恩，如法
T39n1788_p0231c21║護王子等。三為救貧，如金色師子等。四為
T39n1788_p0231c22║救命，如薩埵王子等。方得此身，顯得果。最上
T39n1788_p0231c23║無比等，是歎勝果。究竟故無上，無倫匹故無
T39n1788_p0231c24║比，超情計故不思議，越語詮故過言說境，大
T39n1788_p0231c25║涅槃故是妙寂靜，生死息故離五怖畏，謂不
T39n1788_p0231c26║活畏、死畏、惡道畏、惡名畏、大眾畏。
T39n1788_p0231c27║經　「善男子！如是知見法真如者，無生老死壽命
T39n1788_p0231c28║無限，無有睡眠亦無饑渴，心常在定無有散動。」
T39n1788_p0231c29║贊曰：下品第三大段結勸修行。文分為三：
T39n1788_p0232a01║一結前信解令依行、二「然諸如來」下結前得
T39n1788_p0232a02║果令求證、三「若善男子」下成前二義。初中有
T39n1788_p0232a03║三：初舉信解益、次不信有損、三說利勸行。此
T39n1788_p0232a04║初也。但能一念如是，知見法真如，當得菩提
T39n1788_p0232a05║永無生老死等，為遠因故，必當得故。故《法華
T39n1788_p0232a06║經．藥王品》云「聞此經者不老不死，不久取草
T39n1788_p0232a07║坐於道場。」若如來德，前已說竟後文復說，故
T39n1788_p0232a08║此說者是信解者當所得果。或再三重舉如
T39n1788_p0232a09║來之德令生信解。得金剛身故無生老死，離
T39n1788_p0232a10║五蓋故無睡眠，破魔軍故無飢渴，餘文可知。
T39n1788_p0232a11║雖然，前解結好。
T39n1788_p0232a12║經　「若於如來起諍論心，是則不能見於如來。」
T39n1788_p0232a13║贊曰：不信有損。起諍論心不能信解，是即當
T39n1788_p0232a14║來不能見證三身如來，亦不能依教比見如
T39n1788_p0232a15║來。
T39n1788_p0232a16║經　「諸佛所說皆能利益。」贊曰：說利勸行。初
T39n1788_p0232a17║標、後釋。此標也。
T39n1788_p0232a18║經　「有聽聞者無不解脫，諸惡禽獸、惡人惡鬼不
T39n1788_p0232a19║相逢值，由聞法故果報無盡。」贊曰：釋得益。
T39n1788_p0232a20║初得涅槃、次離損害、後報無盡。《般若論》云「於
T39n1788_p0232a21║法為了因，亦為餘生因。」聽經故得解脫者，是
T39n1788_p0232a22║了因。果報無盡者，謂得菩提，是生因。《辨中邊
T39n1788_p0232a23║論》「行此法行者，獲福聚無量，勝故無盡故，由
T39n1788_p0232a24║利他不息。」聽聞大乘，果報勝故超二乘。大悲
T39n1788_p0232a25║利他，以不息故無盡。由此諸惡皆不相逢。
T39n1788_p0232a26║經　「然諸如來無無記事，一切境界無欲知心。」
T39n1788_p0232a27║贊曰：結前得果令求證。於中分二：初結所得
T39n1788_p0232a28║意令生欣、後明聞得益勸人修學。結所得果
T39n1788_p0232a29║中有無量種，但結前所得中十八不共法及
T39n1788_p0232b01║大慈悲自利利他功德，影顯餘故。初結十八
T39n1788_p0232b02║不共、後結慈悲。初中有五、一、無無記事者，無
T39n1788_p0232b03║不明記，無妄失念。下有四威儀中，無非智攝，
T39n1788_p0232b04║即智為前故。二、一切境界無欲知心，即欲無
T39n1788_p0232b05║減。或一切境皆任運知，不假尋求方能解了。
T39n1788_p0232b06║經　「生死涅槃無有異想，如來所記無不決定。」
T39n1788_p0232b07║贊曰：三、即無種種想。四、及復三世智無滯
T39n1788_p0232b08║礙故，所說法無不決定。并一切種妙智，能知
T39n1788_p0232b09║蘊等諸法門故，所說決定。或四無畏，或復語
T39n1788_p0232b10║業智為前導，故說決定。
T39n1788_p0232b11║經　「諸佛如來四威儀中無非智攝。」贊曰：五、
T39n1788_p0232b12║身業智為前導故，無非智攝。
T39n1788_p0232b13║經　「一切諸法無有不為慈悲所攝，無有不為利
T39n1788_p0232b14║益安樂諸眾生者。」贊曰：結前所得大慈大
T39n1788_p0232b15║悲利他功德。利益拔苦，安樂與樂。大悲故拔
T39n1788_p0232b16║苦利益，大慈故與樂安樂。又佛本願只欲利
T39n1788_p0232b17║他，修大慈悲求無上果，故所施為無非是為
T39n1788_p0232b18║慈悲攝者。又舉不共者自利勝，舉慈悲者利
T39n1788_p0232b19║他勝，故略結兩門。
T39n1788_p0232b20║經　「善男子！若有善男子善女人於此《金光明經》
T39n1788_p0232b21║聽聞信解。」贊曰：此明聞得益勸人修學。文
T39n1788_p0232b22║分為四：一明聞得益、二徵、三釋、四成。初中，初
T39n1788_p0232b23║聞經信解、後明得益。聽聞聞慧，信即思慧，解
T39n1788_p0232b24║即修慧。或舉最劣，但因聞慧能信能解。或但
T39n1788_p0232b25║信解非是證解尚獲斯福，何況勝行。
T39n1788_p0232b26║經　「不墮地獄、餓鬼、傍生、阿蘇羅道，常處人天，不
T39n1788_p0232b27║生下賤，恒得親近諸佛如來聽受正法，常生諸
T39n1788_p0232b28║佛清淨國土。」贊曰：得益，離於八難。初離三
T39n1788_p0232b29║惡道即為三。阿蘇羅，若依小乘，鬼畜趣攝；若
T39n1788_p0232c01║依大乘，是天趣攝，即邊地攝。生人天者，翻前
T39n1788_p0232c02║惡趣及邊地。不生下賤，即除諸根不具生盲
T39n1788_p0232c03║生聾。恒得近佛者，離佛前後難。聽聞正法者，
T39n1788_p0232c04║離世智辨聰難。常生佛國，離長壽諸天難。依
T39n1788_p0232c05║《成實論》四輪摧八難：一住善處，謂中國，除五
T39n1788_p0232c06║難，謂三惡趣、長壽天、邊地難。二依善人，謂遇
T39n1788_p0232c07║佛，除生佛前後。三發正願，謂正見，除邪見、世
T39n1788_p0232c08║智辨聰。四宿植善根，除諸根不具。今聞此經，
T39n1788_p0232c09║但能信解具推八難，故威力勝，能除障故。非
T39n1788_p0232c10║但除障，亦疾得菩提，下釋成中辨。
T39n1788_p0232c11║經　「所以者何？」贊曰：徵也。聞經能信解，能除
T39n1788_p0232c12║八難之所以者何謂也。
T39n1788_p0232c13║經　「由得聞此甚深法故。」贊曰：釋也。由受持
T39n1788_p0232c14║大乘，集十功德：一成就一切善根種子、二臨
T39n1788_p0232c15║命終得一切喜樂、三於一切處得隨意生、四
T39n1788_p0232c16║於一切生處得自性念生智、五所生之處常
T39n1788_p0232c17║得值佛、六恒在佛邊聞大乘法、七成就增上
T39n1788_p0232c18║信根、八成就增上慧根、九得遠離惑智二障、
T39n1788_p0232c19║十速得成就無上菩提。由此所以，故遠離八
T39n1788_p0232c20║難。
T39n1788_p0232c21║經　「是善男子善女人則為如來已知已記，當得
T39n1788_p0232c22║不退阿耨多羅三藐三菩提。」贊曰：成前所
T39n1788_p0232c23║以。能聞此經生信解者，則為如來已知名身、
T39n1788_p0232c24║已見色身。明此人功德唯佛知見，餘不能知
T39n1788_p0232c25║見。言知即得，何假言見？言見亦得，何須云知？
T39n1788_p0232c26║答：準天親《般若經論》云「佛非見果知，以願智
T39n1788_p0232c27║現見。」但言知者，謂佛見果比知其因，故今言
T39n1788_p0232c28║見。見者願智，舉心能了。若爾但見，何須言知？
T39n1788_p0232c29║謂但見色，今亦能知四蘊身故。非作但佛知
T39n1788_p0233a01║見，即為佛記憶。又復當得不退菩提。雖未即
T39n1788_p0233a02║得，當能證得。隨其何位，當證四不退，謂信、住、
T39n1788_p0233a03║證、行四種不退，信不退，十信第六心；住不退，
T39n1788_p0233a04║十住第七心；證不退，初地；行不退，入八地。
T39n1788_p0233a05║經　「若善男子善女人於此甚深微妙之法一經
T39n1788_p0233a06║耳者，當知是人不謗如來、不毀正法、不輕聖眾。」
T39n1788_p0233a07║贊曰：重更廣成前二勝益，欲令聽受修行
T39n1788_p0233a08║此經。有三勝益：一不謗三寶、二增長善根、三
T39n1788_p0233a09║令行六度故。此初一也。由知佛常住，不謗如
T39n1788_p0233a10║來，言究竟滅。知說決定，故不謗法。知能得成，
T39n1788_p0233a11║故不謗僧。又由聞信能為不壞信因，故不謗
T39n1788_p0233a12║毀輕賤三寶。
T39n1788_p0233a13║經　「一切眾生未種善根令得種故，已種善根令
T39n1788_p0233a14║增長成熟故。」贊曰：增長善根。此未發心求
T39n1788_p0233a15║菩提者令發心求，即令種善根。已發心求令
T39n1788_p0233a16║增，勝解行位初僧祇，令長第二僧祇，令成就
T39n1788_p0233a17║第三僧祇。然上二類，但言聞經者得六波羅
T39n1788_p0233a18║蜜令他人行，此互影顯，自他俱然。
T39n1788_p0233a19║經　「一切世界所有眾生，皆勸修行六波羅蜜多。」
T39n1788_p0233a20║贊曰：後能令行六度。此意明自聞信能成
T39n1788_p0233a21║此三。既聽聞已，後化他作斯之三事。又能信
T39n1788_p0233a22║解，破四種障。初不謗佛等，除闡提不信障；令
T39n1788_p0233a23║種善根，除外道著我障；皆行六度，除聲聞畏
T39n1788_p0233a24║苦、緣覺捨心。既有多益，故應修行行自他利。
T39n1788_p0233a25║經　爾時虛空藏菩薩、梵釋四王諸天眾等，即從
T39n1788_p0233a26║座起，偏袒右肩合掌恭敬頂禮佛足。贊曰：品
T39n1788_p0233a27║第四大段領解持學。文分為四：一虔恭領解、
T39n1788_p0233a28║二「世尊我等」下發願持學、三世尊讚印、四勸
T39n1788_p0233a29║廣流通。初中，初虔恭、後領解。此虔恭也。既聞
T39n1788_p0233b01║勝法，表進菩提，故從座起，顯當作佛。現吉祥
T39n1788_p0233b02║兆，偏袒右肩。心符教理故合掌，心尊重故恭
T39n1788_p0233b03║敬，敬逾深故頂禮佛足。
T39n1788_p0233b04║經　白佛言：「世尊！若所在處講說如是《金光明王》
T39n1788_p0233b05║微妙經典，於其國土有四種利益。」贊曰：領解
T39n1788_p0233b06║也。有四：一標、二徵、三釋、四結。此標也。啟悟所
T39n1788_p0233b07║知，白佛。呼尊號，故云世尊。指所悟解，故云若
T39n1788_p0233b08║說如是《金光經》典。標利益數，故云有四種益。
T39n1788_p0233b09║經　「何者為四？」贊曰：徵也。
T39n1788_p0233b10║經　「一者國王軍眾強盛，無諸怨敵，離於疾病，壽
T39n1788_p0233b11║命延長，吉祥安樂，正法興顯。」贊曰：釋也。隨
T39n1788_p0233b12║所標四即為四段，此初也。國王大臣利益有
T39n1788_p0233b13║四，準〈懺悔品〉文，於其國土獲四種善利：一者
T39n1788_p0233b14║王無病患離諸災厄，即此離於疾病。二者壽
T39n1788_p0233b15║命長遠無有障礙，即此壽命延長。三無諸怨
T39n1788_p0233b16║敵兵眾勇健，即此軍眾強盛無諸怨敵。四者
T39n1788_p0233b17║安穩豐樂正法流通，即此吉祥安樂正法興
T39n1788_p0233b18║顯。依〈懺悔品〉文開之成八。此文有六，如文可
T39n1788_p0233b19║知。
T39n1788_p0233b20║經　「二者中宮妃后、王子諸臣和悅無諍，離於諂
T39n1788_p0233b21║佞，王所愛重。」贊曰：第二臣作利益，有三：一
T39n1788_p0233b22║和悅無諍。下云「更相親穆尊重愛念」，一更相
T39n1788_p0233b23║言貫尊重及愛念。二離於諂佞。由輕財重法、
T39n1788_p0233b24║不求世利，故無諂佞。由此嘉名普暨，眾所欽
T39n1788_p0233b25║仰。三王所愛重。準下，亦為沙門婆羅門大國
T39n1788_p0233b26║小國之所尊敬。今舉勝者，略不言餘。既王愛
T39n1788_p0233b27║重一切尊敬，故亦得壽命延長安穩快樂。
T39n1788_p0233b28║經　「三者沙門婆羅門及諸國人修行正法，無病
T39n1788_p0233b29║安樂無枉死者，於諸福田悉皆修立。」贊曰：
T39n1788_p0233c01║國人利益有四。一修行正法，謂能孝養父母、
T39n1788_p0233c02║奉事師長、修行十善、尊敬三寶。二無病，不逢
T39n1788_p0233c03║七難。七難者，《藥師經》說：他國侵逼難、自界叛
T39n1788_p0233c04║逆難、非時風雨難、遇時不雨難、人眾疾疫
T39n1788_p0233c05║難、星宿變怪難、日月薄蝕難。由王軍眾強盛，
T39n1788_p0233c06║無外逼難。臣佐和悅復無諂佞，無自叛難。吉
T39n1788_p0233c07║祥安樂興顯正法，無非時風雨等難。三無枉
T39n1788_p0233c08║死者，不逢九橫。九橫者，如《藥師經》：一橫遭病
T39n1788_p0233c09║患致亡、二橫被王法誅戮、三橫為非人所損、
T39n1788_p0233c10║四橫為火所焚燒、五橫為水之所溺、六橫為
T39n1788_p0233c11║惡獸所噉、七橫墜山崖、八橫為毒藥等殺、九
T39n1788_p0233c12║橫為飢渴所困。今此《金光明經》行於國內，人
T39n1788_p0233c13║無九橫，故無枉死。云橫者，非無宿因而受惡
T39n1788_p0233c14║果；約今生論，雖不造惡而逢此緣，名之為橫。
T39n1788_p0233c15║聞經悉除。國王流通正法、臣佐輕財重法、妃
T39n1788_p0233c16║后和悅無復諂佞、人人修行正行、故致斯福。
T39n1788_p0233c17║四修植福田。
T39n1788_p0233c18║經　「四者於三時中四大調適，常為諸天增加守
T39n1788_p0233c19║護，慈悲平等無傷害心，令諸眾生歸敬三寶，皆
T39n1788_p0233c20║願修習菩提之行。」贊曰：總為諸天之所加護。
T39n1788_p0233c21║不但加護國王臣人，亦加護持經之者。不爾
T39n1788_p0233c22║下文不應云「我等亦常為弘經故，隨敬如是持
T39n1788_p0233c23║經之人，所在住處為作利益。」準文，應云四者
T39n1788_p0233c24║常為諸天增加守護。於三時中四大調適，慈
T39n1788_p0233c25║悲平等無傷害心等，以文言便，後說守護。或
T39n1788_p0233c26║由經力四大調適，故天增護但屬於後，諸天
T39n1788_p0233c27║復令諸眾生等歸敬三寶修菩提行。準舊經
T39n1788_p0233c28║文「令諸眾生誠心歸仰歸仰三尊」，其文少闕，
T39n1788_p0233c29║文但言天。天謂諸菩薩、一切如來，尊重名天，
T39n1788_p0234a01║故為欲色諸天及諸賢聖常所守護。
T39n1788_p0234a02║經　「是為四種利益之事。」贊曰：結也。
T39n1788_p0234a03║經　「世尊！我等亦常為弘經故，隨逐如是持經之
T39n1788_p0234a04║人，所在住處為作利益。」贊曰：第二發願持
T39n1788_p0234a05║學。隨逐是人，有二意：一為聞經、二為守護。
T39n1788_p0234a06║經　佛言：「善哉善哉，善男子！如是如是。」贊曰：
T39n1788_p0234a07║第三世尊讚印能行利益。故讚善哉，述其經
T39n1788_p0234a08║利。順正理故，即云如是。
T39n1788_p0234a09║經　「汝等應當勤心流布此妙經王，則令正法久
T39n1788_p0234a10║住於世。」贊曰：第四勸廣流通。
T39n1788_p0234a11║金光明最勝王經疏卷第三（本）
T39n1788_p0234a12║
T39n1788_p0234a13║
T39n1788_p0234a14║金光明最勝王經疏卷第三（末）
T39n1788_p0234a15║（盡滅業障品）
T39n1788_p0234a16║
T39n1788_p0234a17║夢見懺悔品第四
T39n1788_p0234a18║夢見懺悔品，三門分別：一來意、二釋名、三
T39n1788_p0234a19║釋難。來意有四：一上之二品明所得果；次下
T39n1788_p0234a20║五品明所修行，分之為四：初二品明地前行、
T39n1788_p0234a21║次一品明十地行、次一品因為釋疑令起願
T39n1788_p0234a22║行、次明護法行。以陀羅尼護其行法，令不退
T39n1788_p0234a23║故。地前行中，初一方便行、後一正起行。將希
T39n1788_p0234a24║勝果，必先修行。修行有二：一者斷惡、二者修
T39n1788_p0234a25║善。惡若未除，難修妙行。故《六門陀羅尼經》云
T39n1788_p0234a26║「我之所有眾魔之業若未先悔，終不發心緣
T39n1788_p0234a27║無上覺。」故所有罪先須悔滅。又如四正勤，初
T39n1788_p0234a28║二斷惡、後二修善，是故將修妙行先教懺悔。
T39n1788_p0234a29║然懺悔心難以頓發，故託夢金鼓說法警之。
T39n1788_p0234b01║故下文云「此之勝業，汝過去供佛，及由諸佛
T39n1788_p0234b02║威力加護。」為欲滅業障之先非，故此品生。雖
T39n1788_p0234b03║此品中及〈滅障品〉亦有生善，謂發願等，以從
T39n1788_p0234b04║正所明，名為離惡行。又各從初名為〈懺悔〉、〈滅
T39n1788_p0234b05║業障品〉，非無修善。二者所修勝行莫過三學，
T39n1788_p0234b06║謂戒、定、慧。由戒能為離惡道因，由定能為出
T39n1788_p0234b07║欲界因，由慧能為離三界因。又復由戒能為
T39n1788_p0234b08║定足，定為慧足，由戒為本方得定慧故。《遺教
T39n1788_p0234b09║經》云「當知此戒，諸善功德安穩住處，能生諸
T39n1788_p0234b10║定禪及滅苦智慧。」此懺悔者是戒學攝，修學
T39n1788_p0234b11║之始，是故先明有此品生。三者佛有三身，謂
T39n1788_p0234b12║法、應、化，如次即斷、智慧德。謂由戒滅惡為斷
T39n1788_p0234b13║德因，定能起化為恩德因，慧能決斷為智德
T39n1788_p0234b14║因。法身斷德為根本故，先明其因，故此品生。
T39n1788_p0234b15║四為機宜，一為妙幢宿善根力詣佛陳彰、二
T39n1788_p0234b16║為時會宜先聞說夢懺悔法方能覺悟，故此品
T39n1788_p0234b17║來。依真諦釋有八因緣。二釋名者，梵云颯
T39n1788_p0234b18║拏達利舍拏阿鉢底提舍那。颯拏此云夢，達
T39n1788_p0234b19║利舍拏此云見，阿鉢底此云罪，提舍那此云
T39n1788_p0234b20║說。人有所犯須向他說，罪即得除，故云說罪。
T39n1788_p0234b21║而言懺悔者，順古人翻，非為正說。若云懺悔，
T39n1788_p0234b22║梵音云懺摩，義當此云容恕或愧謝。或云懺
T39n1788_p0234b23║摩，略此云知厭離，亦義云改悔。言懺悔者，
T39n1788_p0234b24║音訛略也，正應云〈夢見說罪品〉。夢之見、罪之
T39n1788_p0234b25║說，夢者是總、見者是別，以別屬總，云夢之見，
T39n1788_p0234b26║云〈夢見說罪品〉。釋難者，問：妙幢聞說未了，何
T39n1788_p0234b27║故中間還家，因夢聞說懺除，始復詣佛陳耶？
T39n1788_p0234b28║答：鼓元因夢見覩，善緣逼使還家。若當身在
T39n1788_p0234b29║眾中不睡，夢如何起？問：妙幢身當在座，何不
T39n1788_p0234c01║直示悔方，要待歸寢夢中方現金鼓教懺？答：
T39n1788_p0234c02║時眾宜聞說夢，方始發其懺端。復為妙幢宿
T39n1788_p0234c03║緣，聞已慇心懺悔。問：宿緣并佛威力現鼓出
T39n1788_p0234c04║懺悔音，何不現鼓眾中，妙幢夜獨夢見？答：眾
T39n1788_p0234c05║會機別，宜展轉聞。復為妙幢願緣說已，餘方
T39n1788_p0234c06║領解。問，妙幢夢中聞說懺悔，即成自懺罪不？
T39n1788_p0234c07║答：此由宿願，因夢驚覺寤方能懺，非夢聞說
T39n1788_p0234c08║即是懺悔。故下〈蓮華喻讚品〉云「願我當於未
T39n1788_p0234c09║來世生，在無量無邊劫夢中常見大金鼓，得
T39n1788_p0234c10║聞顯說懺悔音。」乃至云「夜夢常聞金鼓音，晝
T39n1788_p0234c11║則隨應而懺悔。」既云願聞悔音晝則隨懺，明
T39n1788_p0234c12║為先聞非即正懺。不爾，夢成懺悔事者，何須
T39n1788_p0234c13║更說〈滅業障品〉？若云令餘發心懺悔，豈可夢
T39n1788_p0234c14║懺罪竝除耶？此品之中，大文分四：一妙幢夢
T39n1788_p0234c15║聞懺悔得益、二詣佛陳說覺悟於餘、三世尊
T39n1788_p0234c16║讚印示其所以、四大眾聞說皆願奉行。
T39n1788_p0234c17║經　爾時妙幢菩薩親於佛前聞妙法已，歡喜踊
T39n1788_p0234c18║躍一心思惟，還至本處。贊曰：第一、妙幢夢
T39n1788_p0234c19║聞懺悔得益。分二：初聞法心歡思惟而去、次
T39n1788_p0234c20║夜夢金鼓說懺悔音。初即經家敘，後彼得夢。
T39n1788_p0234c21║初也。聞壽無量，疑斷心歡，一心思惟大悲世
T39n1788_p0234c22║尊權巧方便，我等亦當如是期願行自他利。
T39n1788_p0234c23║經　於夜夢中見大金鼓，光明晃曜猶如日輪。
T39n1788_p0234c24║贊曰：夢鼓說懺。於中有四：一夢見金鼓、二因
T39n1788_p0234c25║覩三寶、三聞鼓說法、四聞已念持。此初也。
T39n1788_p0234c26║經　於此光中得見十方無量諸佛，於寶樹下坐
T39n1788_p0234c27║瑠璃座，無量百千大眾圍繞而為說法。贊
T39n1788_p0234c28║曰：因覩三寶。
T39n1788_p0234c29║經　見一婆羅門桴擊金鼓出大音聲，聲中演說
T39n1788_p0235a01║微妙伽他，明懺悔法。贊曰：聞鼓說法。
T39n1788_p0235a02║經　妙幢聞已，皆悉憶持繫念而住。贊曰：聞
T39n1788_p0235a03║已念持。
T39n1788_p0235a04║經　至天曉已，與無量百千大眾圍繞持諸供具
T39n1788_p0235a05║出王舍城詣鷲峰山。贊曰：詣佛陳說。初詣
T39n1788_p0235a06║佛、後陳說。此詣佛也，初詣時、二徒眾、三持
T39n1788_p0235a07║供具、四至處、五覩佛、六見儀、七供養、八右
T39n1788_p0235a08║繞、九退住。此初四。
T39n1788_p0235a09║經　至世尊所禮佛足已，布設香華右繞三匝退
T39n1788_p0235a10║坐一面。贊曰：後五段也。
T39n1788_p0235a11║經　合掌恭敬瞻仰尊顏。贊曰：此正陳說。初
T39n1788_p0235a12║請陳、後正說。初中復二：初請儀、後請說。此初
T39n1788_p0235a13║也。
T39n1788_p0235a14║經　白佛言：「世尊！我於夢中見婆羅門以手執桴
T39n1788_p0235a15║擊妙金鼓出大音聲，聲中演說微妙伽他，明懺
T39n1788_p0235a16║悔法，我皆憶持。」贊曰：請說，有二：初陳夢所
T39n1788_p0235a17║見聞、後請許宣說。此初也。
T39n1788_p0235a18║經　「唯願世尊降大慈悲，聽我所說。」贊曰：請
T39n1788_p0235a19║許宣說。
T39n1788_p0235a20║經　即於佛前而說頌曰：「我於昨夜中，夢見大金
T39n1788_p0235a21║鼓，其形極姝妙，周遍有金光，猶如盛日輪，光明
T39n1788_p0235a22║皆普曜，充滿十方界。咸見於諸佛，在於寶樹下，
T39n1788_p0235a23║各處瑠璃座，無量百千眾，恭敬而圍繞。」贊
T39n1788_p0235a24║曰：正說。初經家序、後正陳說。總有一百五十
T39n1788_p0235a25║六行，於中初四行五字成句，四句為一頌，即
T39n1788_p0235a26║成四頌。次有二十二行，七字成句，合十一頌。
T39n1788_p0235a27║次有三十八頌，五字成句。次九十二行，七
T39n1788_p0235a28║字為句，合有四十六頌。若準西方為頌之法，
T39n1788_p0235a29║皆四句成一頌。論句則有五種：一者處中句、
T39n1788_p0235b01║二初句、三後句、四短句、五長句。若八字成，
T39n1788_p0235b02║梵云案多制多，此名處中句，不長不短。如是
T39n1788_p0235b03║四句成於一頌，名室盧迦頌，有三十二字。若
T39n1788_p0235b04║六字以上成，名為初句；若二十字以上成，名
T39n1788_p0235b05║為後句；若減六字成，名短句；過二十六字以
T39n1788_p0235b06║上成，名長句頌。準可知。今此經中依勘梵本，
T39n1788_p0235b07║或有十七字為一句，或有十五字，乃至呼三
T39n1788_p0235b08║字為一句。今若長句處勒為七言頌，若短句
T39n1788_p0235b09║處勒為五言，故總有九十九頌。分之為二：初
T39n1788_p0235b10║四頌略標聞見、後九十五頌廣陳所聞。初中
T39n1788_p0235b11║分三：初一句夢時、次二行三句標所見、後
T39n1788_p0235b12║一頌標所聞。所見中，六句見鼓、三句見佛、二
T39n1788_p0235b13║句覩僧。六句見鼓中，初半行見鼓形、一行見
T39n1788_p0235b14║鼓光。夢見金鼓者，表將聞佛說懺悔音，以可
T39n1788_p0235b15║寶重故。見形妙者，表是大士梵音聲故。周遍
T39n1788_p0235b16║有光者，表能詮教性能顯理周故。猶如盛日
T39n1788_p0235b17║輪者，表能詮教用能除一切不善闇故。光明
T39n1788_p0235b18║皆普耀等者，表一味音怨親等濟故。餘見佛
T39n1788_p0235b19║及大眾者即佛僧寶，聞鼓說法即是法寶，表
T39n1788_p0235b20║因聞教得覩三寶，當亦自成。
T39n1788_p0235b21║經　「有一婆羅門，以杖擊金鼓，於其鼓聲內，說此
T39n1788_p0235b22║妙伽他。」贊曰：標聞法也。有二：初半見能擊
T39n1788_p0235b23║鼓人、次半頌聞鼓說法。有一婆羅門，表能感
T39n1788_p0235b24║教機。以杖擊者，表聞教者以善根杖感擊世
T39n1788_p0235b25║尊能詮教鼓。或婆羅門表當見佛。故《俱舍論》
T39n1788_p0235b26║云「所說沙門性，亦名婆羅門，亦名為梵輪，真
T39n1788_p0235b27║梵所轉故。」準知世尊亦名真婆羅門，真淨行
T39n1788_p0235b28║故。以大悲杖擊後得智鼓，流教法聲，聲上假
T39n1788_p0235b29║立伽陀等故。此即諷誦伽陀頌也。
T39n1788_p0235c01║經　「金光明鼓出妙聲，遍至三千大千界。」贊
T39n1788_p0235c02║曰：下廣陳所聞。有九十五頌，大分為二：初
T39n1788_p0235c03║十一頌總標勝利、次八十四頌別明勝利。初
T39n1788_p0235c04║總標中復分為三：初半頌標鼓勝音、次七頌
T39n1788_p0235c05║半標別勝利、後三頌標下勝因。此初也。
T39n1788_p0235c06║經　「能滅三塗極重罪，及以人中諸苦厄。由此金
T39n1788_p0235c07║鼓聲威力，永滅一切煩惱障，斷除怖畏令安隱，
T39n1788_p0235c08║譬如自在牟尼尊。」贊曰：初標別勝利中，下
T39n1788_p0235c09║有三復次說懺願等。然初二復次影略互明，
T39n1788_p0235c10║第三復次懺等俱廣。今此標中，初四頌半合
T39n1788_p0235c11║標初二略明懺等勝利、次三頌標下第三廣
T39n1788_p0235c12║明懺等勝利。初段分二：初兩頌半標離苦、次
T39n1788_p0235c13║兩頌標得樂。初離苦中，一頌半離苦、一頌讚
T39n1788_p0235c14║佛。此離苦中，初半頌離苦果、次一頌離苦
T39n1788_p0235c15║因。上中惡業招三塗報，云極重罪。下品惡業
T39n1788_p0235c16║招人中苦，即愛別離、老病死等。離苦因中，三
T39n1788_p0235c17║句離因、一句舉喻。喻有兩義：一喻眾生得滅
T39n1788_p0235c18║苦因，如牟尼尊；二喻金鼓亦如牟尼，能說聖
T39n1788_p0235c19║法滅眾生苦。
T39n1788_p0235c20║經　「佛於生死大海中，積行修成一切智，能令眾
T39n1788_p0235c21║生覺品具，究竟咸歸功德海。」贊曰：讚佛，有
T39n1788_p0235c22║二：初半頌讚自利德、後半頌讚利他德。覺
T39n1788_p0235c23║品具者，能令眾生修大菩提。相應眷屬一切
T39n1788_p0235c24║功德皆悉滿足，即大菩提。究竟咸歸功德海，
T39n1788_p0235c25║即大涅槃也。或覺品具是能令修因滿，歸功
T39n1788_p0235c26║德海是能令得果滿。
T39n1788_p0235c27║經　「由此金鼓出妙聲，普令聞者獲梵響，證得無
T39n1788_p0235c28║上菩提果，常轉清淨妙法輪。」贊曰：明得樂
T39n1788_p0235c29║也。初一頌得自利樂、後一頌得利他樂。此得
T39n1788_p0236a01║自利樂，有三：一令得梵音、二證菩提、三得涅
T39n1788_p0236a02║槃。準《瑜伽論》九十五，以轉法輪有自他轉，自
T39n1788_p0236a03║轉之中有五種相：第一為得所得之境、第二
T39n1788_p0236a04║為得之方便、第三為得所得、第四對他相續
T39n1788_p0236a05║令他於自所證深生信解、第五令他於他所
T39n1788_p0236a06║證深生信解。此常轉妙法輪，即第三為得所
T39n1788_p0236a07║得大涅槃果，前有菩提、後有隨機說法故。此
T39n1788_p0236a08║轉法輪，即涅槃也。其法輪義，如《本法華經疏》
T39n1788_p0236a09║明。
T39n1788_p0236a10║經　「住壽不可思議劫，隨機說法利群生，能斷煩
T39n1788_p0236a11║惱眾苦流，貪瞋癡等皆除滅。」贊曰：得利他
T39n1788_p0236a12║樂。一為眾生住壽、二為說法、三斷煩惱。眾苦
T39n1788_p0236a13║流，即惑業苦三。此斷所緣縛，所緣縛盡，能緣
T39n1788_p0236a14║貪等皆亦隨滅，即斷能緣縛。既離諸縛，故得
T39n1788_p0236a15║安樂。
T39n1788_p0236a16║經　「若有眾生處惡趣，大火猛焰周遍身，若得聞
T39n1788_p0236a17║是妙鼓音，即能離苦歸依佛。」贊曰：下三行
T39n1788_p0236a18║頌標下廣懺悔等，有二：初一頌標有罪聞法
T39n1788_p0236a19║解懺離苦、後兩頌因聞鼓聲得於安樂。此初
T39n1788_p0236a20║也。問：此是妙幢自夢金鼓，餘人不聞，如何得
T39n1788_p0236a21║言「有處惡趣大火遍身，聞妙鼓音離苦歸佛」？
T39n1788_p0236a22║答：此前後說他得益等，皆是妙幢菩薩夢見，
T39n1788_p0236a23║實非餘人得聞鼓音。此意即表若眾生類得
T39n1788_p0236a24║聞佛說，得如是益。
T39n1788_p0236a25║經　「皆得成就宿命智，能憶過去百千生，悉皆正
T39n1788_p0236a26║念牟尼尊，得聞如來甚深教。由聞金鼓勝妙音，
T39n1788_p0236a27║常得親近於諸佛，悉能捨離諸惡業，純修清淨
T39n1788_p0236a28║諸善品。」贊曰：標得樂。分六：初半頌得宿命
T39n1788_p0236a29║智、次一句得正念、次一句聞法、次兩句近
T39n1788_p0236b01║佛、次一句離惡、次一句修善。
T39n1788_p0236b02║經　「一切天人有情類，殷重至誠祈願者，得聞金
T39n1788_p0236b03║鼓妙音聲，能令所求皆滿足。」贊曰：下三頌
T39n1788_p0236b04║標下令餘種勝因。有三：初一頌標願遂心、次
T39n1788_p0236b05║一頌標得離苦、次一頌標得安樂。此初也。
T39n1788_p0236b06║經　「眾生墮在無間獄，猛火炎熾苦焚身，無有救
T39n1788_p0236b07║護處輪迴，聞者能令苦除滅。」贊曰：標得離
T39n1788_p0236b08║苦。且據重說，離無間苦。或可初半頌離無間
T39n1788_p0236b09║苦、後半頌通離諸處及諸趣之苦。
T39n1788_p0236b10║經　「人天餓鬼傍生中，所有現受諸苦難，得聞金
T39n1788_p0236b11║鼓發妙響，皆蒙離苦得解脫。」贊曰：標得樂
T39n1788_p0236b12║也。初半頌牒所離苦、後半頌辨所得樂。
T39n1788_p0236b13║經　「現在十方界，常住兩足尊，願以大悲心，哀愍
T39n1788_p0236b14║憶念我。眾生無歸依，亦無有救護，為如是等類，
T39n1788_p0236b15║能作大歸依。」贊曰：下八十四頌別明勝利。
T39n1788_p0236b16║分之為四：初二十五頌第一復次明懺願等、
T39n1788_p0236b17║次「唯願十方佛」下十三頌第二復次明懺願
T39n1788_p0236b18║等、次七言下四十三頌第三復次明懺願等、
T39n1788_p0236b19║次「若有男子及女人」下四頌說勝勸修。然三
T39n1788_p0236b20║復次懺願等中，初復次中多懺煩惱障、第二
T39n1788_p0236b21║復次多懺業障、第三復次多懺報障，其中略
T39n1788_p0236b22║廣有此不同。懺悔正云說罪，應以善悔及所
T39n1788_p0236b23║起善語業為性，若兼能起亦有意業，若申禮
T39n1788_p0236b24║敬亦有身業，具足應以善悔及所起三業為
T39n1788_p0236b25║性。初復次中有三：初二頌請求加護述正歸
T39n1788_p0236b26║依、次十四頌明懺悔、後九頌明發願。初中
T39n1788_p0236b27║分四：初二句舉所歸投、次二句請垂悲念、次
T39n1788_p0236b28║二句申無救護、次二句請作歸依。有情之中
T39n1788_p0236b29║有無足、多足、四足、二足，人天二足於餘為勝，
T39n1788_p0236c01║佛於二足更復為尊。哀其有苦、慜彼無樂，體
T39n1788_p0236c02║即慈悲。願記不捨，名為憶念。投起名歸，恃怙
T39n1788_p0236c03║名依，拔苦為救，與樂為護。
T39n1788_p0236c04║經　「我先所作罪，極重諸惡業，今對十力前，至心
T39n1788_p0236c05║皆懺悔。」贊曰：下十四頌明懺悔。分三：初一
T39n1788_p0236c06║頌標、次十二頌辨、後一頌結。此初標也。罪
T39n1788_p0236c07║者，毀責過失之名。極重惡業亦毀責過失語，
T39n1788_p0236c08║設輕小罪亦名極重作罪惡業。通論三業悉
T39n1788_p0236c09║懺云皆。
T39n1788_p0236c10║經　「我不信諸佛，亦不敬尊親，不務修眾善，常造
T39n1788_p0236c11║諸惡業。」贊曰：下別辨。為十二：初一頌明懺
T39n1788_p0236c12║不信無慚等所造惡業。不敬，即不崇賢、不務
T39n1788_p0236c13║修善。即不重善，由此造惡。
T39n1788_p0236c14║經　「或自恃尊高，種姓及財位，盛年行放逸，常造
T39n1788_p0236c15║諸惡業。」贊曰：第二頌懺由憍慢等造惡罪
T39n1788_p0236c16║業。一恃德尊高、二恃種姓貴勝、三恃多財、四
T39n1788_p0236c17║恃官位、五恃盛年及長壽無病。自舉陵他，即
T39n1788_p0236c18║因慢起惡，恃此醉傲。即由憍造惡，復行放逸，
T39n1788_p0236c19║不能防修，故造惡業。
T39n1788_p0236c20║經　「心恒起邪念，口陳於惡言，不見於過罪，常造
T39n1788_p0236c21║諸惡業。」贊曰：第三頌懺心口二業所造惡
T39n1788_p0236c22║業。
T39n1788_p0236c23║經　「恒作愚夫行，無明暗覆心，隨順不善友，常造
T39n1788_p0236c24║諸惡業。」贊曰：第四頌懺由癡造惡業。
T39n1788_p0236c25║經　「或因諸戲樂，或復懷憂惱，為貪瞋所纏，故我
T39n1788_p0236c26║造諸惡。」贊曰：第五頌懺因貪瞋故造惡業。
T39n1788_p0236c27║戲樂即貪，憂惱即瞋。貪嗔即種子，纏即現行，
T39n1788_p0236c28║或八纏等，舉二攝餘。
T39n1788_p0236c29║經　「親近不善人，及由慳嫉意，貧窮行諂誑，故我
T39n1788_p0237a01║造諸惡。」贊曰：第六懺由近惡友及小隨惑。
T39n1788_p0237a02║畜積不捨，鄙悋稱慳。不耐他榮，妬忌稱嫉。為罔
T39n1788_p0237a03║羂他，曲順彼意，稱諂。心懷異謀，矯現有德，稱
T39n1788_p0237a04║誑。
T39n1788_p0237a05║經　「雖不樂眾過，由有怖畏故，及不得自在，故我
T39n1788_p0237a06║造諸惡。」贊曰：第七懺由怖畏故造惡業。意
T39n1788_p0237a07║雖不樂造過，或怖命財難等，故造惡業。或處
T39n1788_p0237a08║卑賤，被他驅逼不得自在，故造惡業。
T39n1788_p0237a09║經　「或為躁動心，或因瞋恚恨，及以饑渴惱，故我
T39n1788_p0237a10║造諸惡。」贊曰：第八懺由大隨惑等故造惡
T39n1788_p0237a11║業。為飢渴欲所逼惱故，造諸惡業。
T39n1788_p0237a12║經　「由飲食衣服，及貪愛女人，煩惱火所燒，故我
T39n1788_p0237a13║造諸惡。」贊曰：第九懺由貪故造諸惡業。
T39n1788_p0237a14║經　「於佛法僧眾，不生恭敬心，作如是眾罪，我今
T39n1788_p0237a15║悉懺悔。於獨覺菩薩，亦無恭敬心，作如是眾罪，
T39n1788_p0237a16║我今悉懺悔。」贊曰：第十懺由不敬三寶故
T39n1788_p0237a17║造諸惡。
T39n1788_p0237a18║經　「無知謗正法，不孝於父母，作如是眾罪，我今
T39n1788_p0237a19║悉懺悔。」贊曰：第十一懺由五逆所造惡業。
T39n1788_p0237a20║依大乘經所說五逆，非三乘通說。言五逆者，
T39n1788_p0237a21║準《薩遮尼乾子經》，一不得破塔壞寺、焚燒經
T39n1788_p0237a22║像及用盜三寶財物；二謗三乘法言非聖教，
T39n1788_p0237a23║障礙留難隱弊覆藏；三於一切出家人所，若
T39n1788_p0237a24║有戒無戒、持戒破戒，打罵訶嘖、說過禁閉、還
T39n1788_p0237a25║俗驅使、責調斷命；四不得殺父害母、出佛身
T39n1788_p0237a26║血、破和合僧、殺阿羅漢；五不得謗無因果，長
T39n1788_p0237a27║夜常行十不善業。今此謗法即第二逆，不孝
T39n1788_p0237a28║父母即第四逆。
T39n1788_p0237a29║經　「由愚癡憍慢，及以貪瞋力，作如是眾罪，我今
T39n1788_p0237b01║悉懺悔。」贊曰：第十二懺由三不善根故造
T39n1788_p0237b02║惡業。言憍慢者，由癡不善根起，故兼舉之。又
T39n1788_p0237b03║依初科，此之一頌結前所造皆悉懺悔。
T39n1788_p0237b04║經　「我於十方界，供養無數佛，當願拔眾生，令離
T39n1788_p0237b05║諸苦難。願一切有情，皆令住十地，福智圓滿已，
T39n1788_p0237b06║成佛導群迷。」贊曰：下九頌發願。願以後智
T39n1788_p0237b07║或欲勝解為願自性。既禮敬陳彰，亦及所起
T39n1788_p0237b08║三業為體。然後智欲願願自性，身語願所起，
T39n1788_p0237b09║意業願相應及所起，故俱名願。不爾何收？於
T39n1788_p0237b10║中分四：此初二頌利生、一頌願令離苦、一頌
T39n1788_p0237b11║願令得樂。
T39n1788_p0237b12║經　「我為諸眾生，苦行百千劫，以大智慧力，皆令
T39n1788_p0237b13║出苦海。我為諸含識，演說甚深經，最勝《金光明》
T39n1788_p0237b14║能除諸惡業。」贊曰：次二頌願起行。一頌願
T39n1788_p0237b15║為生修福智、一頌願為生說正法。
T39n1788_p0237b16║經　「若人百千劫，造諸極重罪，暫時能發露，眾惡
T39n1788_p0237b17║盡消除。依此《金光明》，作如是懺悔，由斯能速盡，
T39n1788_p0237b18║一切諸苦業。勝定百千種，不思議總持，根力覺
T39n1788_p0237b19║道支，修習常無倦。」贊曰：次三頌願他修行。
T39n1788_p0237b20║初二頌願勸他滅惡、後一頌願勸他修善。
T39n1788_p0237b21║經　「我當至十地，具足珍寶處，圓滿佛功德，濟度
T39n1788_p0237b22║生死流。我於諸佛海，甚深功德藏，妙智難思
T39n1788_p0237b23║議，皆令得具足。」贊曰：次二頌願自果滿。初
T39n1788_p0237b24║頌願因滿利生、後頌願果圓自具。令言雖通
T39n1788_p0237b25║自他，今意取令自具。前已願生令住十地，福
T39n1788_p0237b26║智圓滿已成佛，導群迷竟。
T39n1788_p0237b27║經　「唯願十方佛，觀察護念我，皆以大悲心，哀受
T39n1788_p0237b28║我懺悔。」贊曰：下有十三頌，第二復次多懺
T39n1788_p0237b29║業障。文分為四：初十頌明懺悔、次一頌明隨
T39n1788_p0237c01║喜、次一頌明發願、後一頌迴向。懺悔中分三：
T39n1788_p0237c02║此初一頌請護述依。
T39n1788_p0237c03║經　「我於多劫中，所造諸惡業，由斯生苦惱，哀愍
T39n1788_p0237c04║願消除。」贊曰：次八頌正明懺悔。復分為四：
T39n1788_p0237c05║此初一頌總標懺願。
T39n1788_p0237c06║經　「我造諸惡業，常生憂怖心，於四威儀中，曾無
T39n1788_p0237c07║歡樂想。」贊曰：次一頌述己憂深。
T39n1788_p0237c08║經　「諸佛具大悲，能除眾生怖，願受我懺悔，令得
T39n1788_p0237c09║離憂苦。」贊曰：乞願許悔。
T39n1788_p0237c10║經　「我有煩惱障，及以諸報業，願以大悲水，洗濯
T39n1788_p0237c11║令清淨。」贊曰：次下五頌願懺令除。復分為
T39n1788_p0237c12║四：此初一頌願懺滅三障。佛以大悲滅三障
T39n1788_p0237c13║火，復除罪垢，故喻如水。
T39n1788_p0237c14║經　「我先作諸罪，及現造惡業，至心皆發露，咸願
T39n1788_p0237c15║得蠲除。未來諸惡業，防護令不起，設令有違
T39n1788_p0237c16║者，終不敢覆藏。」贊曰：次二頌願懺三世罪。
T39n1788_p0237c17║蠲，亦除也。過現已造，懺之願除；未來未造，願
T39n1788_p0237c18║懺防令不起。
T39n1788_p0237c19║經　「身三語四種，意業復有三，繫縛諸有情，無始
T39n1788_p0237c20║恒相續。由斯三種行，造作十惡業，如是眾多罪，
T39n1788_p0237c21║我今皆懺悔。」贊曰：次二頌願懺三業罪。即
T39n1788_p0237c22║同《十住毘婆沙》第四所明懺悔云「三三合九
T39n1788_p0237c23║種，從三煩惱起。」合九種者，即前三業及三世
T39n1788_p0237c24║并三報業，謂順生現後受業，合之為九。今者
T39n1788_p0237c25║加三障，除三報業。此經據總，彼論約受，有別
T39n1788_p0237c26║故俱成九，各不相違。此九皆從貪瞋癡起，云
T39n1788_p0237c27║從三煩惱起。又彼論問：三順受中有定不定，
T39n1788_p0237c28║云何懺悔除耶？彼論答云：亦非皆滅。若定報
T39n1788_p0237c29║者，願得今身償故。此亦據報定、時不定說；若
T39n1788_p0238a01║時報俱定，彼即不論。彼約中容懺悔者說，若
T39n1788_p0238a02║能增上懺，罪皆除故。《涅槃經》云「若入我法，即
T39n1788_p0238a03║不決定。」又《瑜伽論》云「依未解脫者建立定報。」
T39n1788_p0238a04║此意約未種解脫分者，依之立定報業；若種
T39n1788_p0238a05║解脫分者，則總不定。不爾，有情如何三生修
T39n1788_p0238a06║即入聖？非皆唯有三生定報故。十業道，義如
T39n1788_p0238a07║別章。
T39n1788_p0238a08║經　「我造諸惡業，苦報當自受，今於諸佛前，至誠
T39n1788_p0238a09║皆懺悔。」贊曰：次一頌屬自結懺。
T39n1788_p0238a10║經　「於此贍部洲，及他方世界，所有諸善業，今我
T39n1788_p0238a11║皆隨喜。」贊曰：第二復次中第二隨喜。隨者
T39n1788_p0238a12║順也，喜者慶悅故。隨即以信、欲、勝解三法為
T39n1788_p0238a13║體，故《成唯識》云「若印順者，體即勝解。若樂順
T39n1788_p0238a14║者，體即是欲。」忍既信因，欲即信果，故信及因
T39n1788_p0238a15║果為其隨體。喜即喜受，或此喜者非必喜受，
T39n1788_p0238a16║但心心所總聚假立慶悅名喜。或即不嫉，故
T39n1788_p0238a17║喜無量，以不嫉為體。此釋為正。因隨生喜，即
T39n1788_p0238a18║隨之喜，或亦隨亦喜名為隨喜。
T39n1788_p0238a19║經　「願離十惡業，修行十善道，安住十地中，常見
T39n1788_p0238a20║十方佛。」贊曰：第三發願。
T39n1788_p0238a21║經　「我以身語意，所修福智業，願以此善根，速成
T39n1788_p0238a22║無上慧。」贊曰：迴向。以後智為體。又解：二頌
T39n1788_p0238a23║俱是發願，初因、後果。
T39n1788_p0238a24║「我今親對十力前，發露眾多苦難事。」贊曰：
T39n1788_p0238a25║下四十二頌是第三復次，廣明懺願，多懺報
T39n1788_p0238a26║障。文分為五：初四頌悔過、次十一頌歎佛功
T39n1788_p0238a27║德、次二十五頌發願、次一頌隨喜、次一頌迴
T39n1788_p0238a28║向。初懺悔中，文復分三：此初半頌歸誠總標。
T39n1788_p0238a29║經　「凡愚迷惑三有難，恒造極重惡業難，我所積
T39n1788_p0238b01║集欲邪難，常起貪愛流轉難，於此世間耽著難，
T39n1788_p0238b02║一切愚夫煩惱難，狂心散動顛倒難，及以親近
T39n1788_p0238b03║惡友難，於生死中貪染難，瞋癡暗鈍造罪難，生
T39n1788_p0238b04║八無暇惡處難，未曾積集功德難。」贊曰：此
T39n1788_p0238b05║次三頌別悔諸難。三頌十二句，一句為一難。
T39n1788_p0238b06║一凡夫不了苦果難、二長時恒造惡業難、三
T39n1788_p0238b07║由計我所積集難、四由貪流轉三界難、五於
T39n1788_p0238b08║世樂果耽著難、六由依凡身起惑難、七邪心
T39n1788_p0238b09║散動起倒難、八由惡友所攝難、九不了生死
T39n1788_p0238b10║染著難、十由因三毒造罪難、十一生於無暇
T39n1788_p0238b11║惡報難、十二無始未殖善因難。此意由惡業
T39n1788_p0238b12║故生無暇，由不修善故起過，故今悉懺。
T39n1788_p0238b13║經　「我今皆於最勝前，懺悔無邊罪惡業。」贊
T39n1788_p0238b14║曰：此後半頌結悔悔諸過。
T39n1788_p0238b15║經　「我今歸依諸善逝，我禮德海無上尊，如大金
T39n1788_p0238b16║山照十方，唯願慈悲哀攝受。」贊曰：下十一
T39n1788_p0238b17║頌歎佛功德。文分為三：初一頌總標歸禮讚、
T39n1788_p0238b18║次五頌隨分見德讚、後五頌顯德無窮讚。此
T39n1788_p0238b19║初也。
T39n1788_p0238b20║經　「身色金光淨無垢，目如清淨紺瑠璃，吉祥威
T39n1788_p0238b21║德名稱尊，大悲慧日除眾闇。」贊曰：隨分見
T39n1788_p0238b22║德讚。讚十三種德，此中有四：初一句讚體金
T39n1788_p0238b23║光德、次一句讚目紺淨德、次一句讚威勢名
T39n1788_p0238b24║聞德、次一句讚悲智破闇德。
T39n1788_p0238b25║經　「佛日光明常普遍，善淨無垢離諸塵，牟尼月
T39n1788_p0238b26║照極清涼，能除眾生煩惱熱。」贊曰：此有二
T39n1788_p0238b27║德，初半頌讚遍智離染德、次半頌讚令證涅
T39n1788_p0238b28║槃德。牟尼能以涅槃清涼，除眾生煩惱之熱
T39n1788_p0238b29║故。
T39n1788_p0238c01║經　「三十二相遍莊嚴，八十隨好皆圓滿，福德難
T39n1788_p0238c02║思無與等，如日流光照世間。」贊曰：此有三
T39n1788_p0238c03║德，初一句讚三十二相德、次一句讚八十隨
T39n1788_p0238c04║好德、次半頌讚成就有情德。如《大莊嚴論》云
T39n1788_p0238c05║「譬如盛日，四攝相應發心亦如是，如日熟穀，
T39n1788_p0238c06║成就眾生故。」若《增一阿含經》云「日出有四事：
T39n1788_p0238c07║一者日出時眾瞑悉除、二農夫作務、三百鳥
T39n1788_p0238c08║悉鳴、四嬰兒啼哭。佛告諸比丘：『若日出時眾
T39n1788_p0238c09║瞑除者，喻佛出世，除去癡闇，靡不明照人民
T39n1788_p0238c10║之類。普共田作者，譬檀越施主，隨時供給衣
T39n1788_p0238c11║服、飲食、床席、臥具、病緣醫藥。百鳥鳴者，譬
T39n1788_p0238c12║如高德諸法師等，能為四眾說微妙法。嬰兒
T39n1788_p0238c13║啼者，此喻弊魔見佛出世心大愁惱。』」
T39n1788_p0238c14║經　「色如瑠璃淨無垢，猶如滿月處虛空，妙玻瓈
T39n1788_p0238c15║網映金軀，種種光明以嚴飾。」贊曰：此有二
T39n1788_p0238c16║德。初半頌讚隨感應現德，如《涅槃經．月喻品》
T39n1788_p0238c17║說見半滿等；次半頌讚焰網莊嚴德。妙頗瓈，
T39n1788_p0238c18║白紅色，如《法華經》云「如淨瑠璃中，內現真金
T39n1788_p0238c19║像」等。
T39n1788_p0238c20║經　「於生死苦暴流內，老病憂愁水所漂，如是苦
T39n1788_p0238c21║海難堪忍，佛日舒光令永竭。」贊曰：此一頌
T39n1788_p0238c22║讚斷他生死德。言暴流者，即四暴流：一欲暴
T39n1788_p0238c23║流，即欲界修惑；二有，即上二界修惑；三見，
T39n1788_p0238c24║即三界見道煩惱；四無明暴流，即三界見修
T39n1788_p0238c25║無明。準此，前三皆除無明。然諸論中說惑為
T39n1788_p0238c26║暴流，據因；此說生死苦為暴流，即談果也。或
T39n1788_p0238c27║可因果合名生死，老病憂愁漂溺有情如暴
T39n1788_p0238c28║流，深廣難度如苦海。《瑜伽論》第七十云「五
T39n1788_p0238c29║法相似生死大海，得大海名。一處所無邊相
T39n1788_p0239a01║似故；二甚深相似故；三難度相似故；四不可
T39n1788_p0239a02║食相似故，此意大海俱苦皆不可食，生死亦
T39n1788_p0239a03║爾，皆不可樂；五大寶所依相似故（此意一切眾寶皆依於海，
T39n1788_p0239a04║於生死中方得三乘功德故也）。」五義之中，今取前四云難堪忍，
T39n1788_p0239a05║佛慧日光爍令涸竭。
T39n1788_p0239a06║經　「我今稽首一切智，三千世界希有尊，光明晃
T39n1788_p0239a07║耀紫金身，種種妙好皆嚴飾。」贊曰：下五頌
T39n1788_p0239a08║顯德無窮讚。分二：此初一頌歸禮總讚。
T39n1788_p0239a09║經　「如大海水量難知，大地微塵不可數，如妙高
T39n1788_p0239a10║山叵稱量，亦如虛空無有際。諸佛功德亦如是，
T39n1788_p0239a11║一切有情不能知，於無量劫諦思惟，無有能知
T39n1788_p0239a12║德海岸。盡此大地諸山嶽，析如微塵能算知，毛
T39n1788_p0239a13║端渧海尚可量，佛之功德無能數。一切有情皆
T39n1788_p0239a14║共讚，世尊名稱諸功德，清淨相好妙莊嚴，不可
T39n1788_p0239a15║稱量知分齊。」贊曰：下四頌陳德別讚。四頌
T39n1788_p0239a16║為四：此初一頌讚德過喻分、次一頌讚過情
T39n1788_p0239a17║計分、次一頌讚德過算分、次一頌讚德過說
T39n1788_p0239a18║分。大同《金剛般若經論》過於四分。又初一頌，或
T39n1788_p0239a19║即如次讚佛常樂我淨四德，或通讚德。有其
T39n1788_p0239a20║四種：一德深如海、二德眾如塵、三德高如山、
T39n1788_p0239a21║四德廣如空。若《寶雲經》第四云「菩薩復有十
T39n1788_p0239a22║法，譬如大海。何等為十？一是大寶藏、二深
T39n1788_p0239a23║廣難度、三廣大無邊、四次第漸深、五不與煩
T39n1788_p0239a24║惱同處而宿、六寂滅一相、七眾流競注皆悉
T39n1788_p0239a25║容受、八潮不失時、九能為他人作歸依處、十
T39n1788_p0239a26║而無竭盡。云何是大寶藏？亦如大海，眾寶出
T39n1788_p0239a27║中，人取不減。菩薩亦爾，無邊眾生信心修行，
T39n1788_p0239a28║功德寶藏亦復不減。譬如大海深廣難度，菩
T39n1788_p0239a29║薩亦爾，智度大海天魔外道無能度者。如海
T39n1788_p0239b01║無邊，菩薩亦爾，功德智慧廣大無邊。如海漸
T39n1788_p0239b02║深，菩薩亦爾，成一切種智以漸轉深。譬如大
T39n1788_p0239b03║海不宿死屍，菩薩法海一切結漏煩惱死屍
T39n1788_p0239b04║及惡知識亦不同宿。譬如大海眾流注中皆
T39n1788_p0239b05║同一味，菩薩亦爾，一切功德至種智海亦同
T39n1788_p0239b06║一味。譬如大海能容眾流然不增減，菩薩亦
T39n1788_p0239b07║爾，聽受一切佛法，亦為眾說，而無增減。譬如
T39n1788_p0239b08║大海潮不失時，菩薩亦爾，於所成就眾生，亦
T39n1788_p0239b09║潮不過限。譬如大海一切大身依止窟宅，菩
T39n1788_p0239b10║薩亦爾，為一切大心眾生作依止窟宅。譬如
T39n1788_p0239b11║大海無有窮盡，菩薩亦爾，為一切眾生隨應
T39n1788_p0239b12║說法無有窮盡。」準此文意，即是說佛。云何知
T39n1788_p0239b13║然？言種智一味，結漏死屍皆不容宿故。菩薩
T39n1788_p0239b14║留惑至惑盡故，未成一切種智故。云菩薩者，
T39n1788_p0239b15║就因為名，或通因果。有此十義，故讚如海。今
T39n1788_p0239b16║此經中且約第三一義如海，餘略不言。若準
T39n1788_p0239b17║《大莊嚴論》云「譬如大海，忍波羅蜜相應發心
T39n1788_p0239b18║亦復如是，諸來違逆心不動故。譬如大地，最
T39n1788_p0239b19║初發心亦復如是，一切佛法能生持故。譬如
T39n1788_p0239b20║山王，禪波羅蜜相應發心亦復如是，物無能
T39n1788_p0239b21║動，以不亂故。」彼有喻六度、四攝、四無量等，此
T39n1788_p0239b22║略喻第三第四。如空，即《十地經》無盡句中第
T39n1788_p0239b23║三虛空界盡，以影餘故。
T39n1788_p0239b24║經　「我之所有眾善業，願得速成無上尊。」贊
T39n1788_p0239b25║曰：下二十五頌發願。分二：初五頌自他利
T39n1788_p0239b26║願、後二十頌唯利他願。初中復二：初三頌求
T39n1788_p0239b27║果願、後二頌求因願。初果願中有二：此半頌
T39n1788_p0239b28║求果自利願。
T39n1788_p0239b29║經　「廣說正法利群生，悉令解脫於眾苦，降伏大
T39n1788_p0239c01║力魔軍眾，當轉無上正法輪。久住劫數難思議，
T39n1788_p0239c02║充足眾生甘露味，猶如過去諸最勝，六波羅蜜
T39n1788_p0239c03║皆圓滿，滅諸貪欲及瞋癡，降伏煩惱除眾苦。」
T39n1788_p0239c04║贊曰：此二頌半求果利他願。於中，初半頌願
T39n1788_p0239c05║令得擇滅、次半頌願令降天魔、次半頌願令
T39n1788_p0239c06║得涅槃、次半頌願令修六度、次半頌願令除
T39n1788_p0239c07║六障。如文句知。
T39n1788_p0239c08║經　「願我常得宿命智，能憶過去百千生，亦常憶
T39n1788_p0239c09║念牟尼尊，得聞諸佛甚深法。願我以斯諸善業，
T39n1788_p0239c10║奉事無邊最勝尊，遠離一切不善因，恒得修行
T39n1788_p0239c11║真妙法。」贊曰：下二頌求因願。略有四願：初
T39n1788_p0239c12║半頌求宿命智願；次半頌求六念願，六念者，
T39n1788_p0239c13║念佛、念法、念僧、念戒、念施、念天，此且舉二；
T39n1788_p0239c14║次半頌求善友願；次半頌求離惡修善願。
T39n1788_p0239c15║經　「一切世界諸眾生，悉皆離苦得安樂，所有諸
T39n1788_p0239c16║根不具足，令彼身相皆圓滿。」贊曰：下二十
T39n1788_p0239c17║頌明唯利他。有二：初十六頌願他得世果、次
T39n1788_p0239c18║四頌願他得出世果。初中有二：初十四頌願
T39n1788_p0239c19║得現在果、後二頌令得未來果。現果分二：初
T39n1788_p0239c20║七頌願令離苦、後七頌願令得樂。初中有三：
T39n1788_p0239c21║此初一頌總標拔苦。
T39n1788_p0239c22║經　「若有眾生遭病苦，身形羸瘦無所依，咸令病
T39n1788_p0239c23║苦得消除，諸根色力皆充滿。」贊曰：次下五
T39n1788_p0239c24║頌半別明離苦。有五：此即第一一頌拔諸疾
T39n1788_p0239c25║病苦。
T39n1788_p0239c26║經　「若犯王法當刑戮，眾苦逼迫生憂惱，彼受如
T39n1788_p0239c27║斯極苦時，無有歸依能救護。」贊曰：下三頌
T39n1788_p0239c28║第二拔刑罰苦。有二：初一頌標有苦無救。
T39n1788_p0239c29║經　「若受鞭杖枷鎖繫，種種苦具切其身，無量百
T39n1788_p0240a01║千憂惱時，逼迫身心無暫樂。皆令得免於繫縛，
T39n1788_p0240a02║及以鞭杖苦楚事，將臨刑者得命全，眾苦皆令
T39n1788_p0240a03║永除盡。」贊曰：下二頌願為斷除。於中，初一
T39n1788_p0240a04║頌半令離枷鎖鞭杖苦、次半頌令離殘害斷
T39n1788_p0240a05║命苦。
T39n1788_p0240a06║經　「若有眾生饑渴逼，令得種種殊勝味，盲者得
T39n1788_p0240a07║視聾者聞，跛者能行瘂能語。」贊曰：此中有
T39n1788_p0240a08║二，第三令離飢渴苦、第四令離不具諸根苦。
T39n1788_p0240a09║經　「貧窮眾生獲寶藏，倉庫盈溢無所乏，皆令得
T39n1788_p0240a10║受上妙樂，無一眾生受苦惱。」贊曰：下初半
T39n1788_p0240a11║頌第五令離貧窮苦、後半頌第三結令離苦。
T39n1788_p0240a12║經　「一切人天皆樂見，容儀溫雅甚端嚴，悉皆現
T39n1788_p0240a13║受無量樂，受用豐饒福德具。」贊曰：下七頌
T39n1788_p0240a14║願令他得樂。有十二，此中有二：初半頌令得
T39n1788_p0240a15║人天敬愛樂、次半頌令得豐諸珍玩樂。
T39n1788_p0240a16║經　「隨彼眾生念妓樂，承妙音聲皆現前，念水即
T39n1788_p0240a17║現清涼池，金色蓮華泛其上。」贊曰：此有二
T39n1788_p0240a18║樂，初半頌令得伎樂隨念樂、次半頌令得池
T39n1788_p0240a19║沼隨心樂。
T39n1788_p0240a20║經　「隨彼眾生心所念，飲食衣服及床敷，金銀珍
T39n1788_p0240a21║寶妙瑠璃，瓔珞莊嚴皆具足。」贊曰：此有二
T39n1788_p0240a22║樂，初半頌令得四事隨念樂、次半頌令得七
T39n1788_p0240a23║寶珠瓔嚴具樂。
T39n1788_p0240a24║經　「勿令眾生聞惡響，亦復不見有相違，所受容
T39n1788_p0240a25║貌悉端嚴，各各慈心相愛樂。」贊曰：此有二
T39n1788_p0240a26║樂，初半頌令得美名和穆樂、次半頌令得端
T39n1788_p0240a27║嚴慈愛樂。
T39n1788_p0240a28║經　「世間資生諸樂具，隨心念時皆滿足，所得珍
T39n1788_p0240a29║財無悋惜，分布施與諸眾生。」贊曰：此有二
T39n1788_p0240b01║樂，初半頌令得資什隨心樂、次半頌令得無
T39n1788_p0240b02║貪樂施樂。
T39n1788_p0240b03║經　「燒香末香及塗香，眾妙雜華非一色，每日三
T39n1788_p0240b04║時從樹墮，隨心受用生歡喜。普願眾生咸供養，
T39n1788_p0240b05║十方一切最勝尊，三乘清淨妙法門，菩薩獨覺
T39n1788_p0240b06║聲聞眾。」贊曰：此有二樂，初一頌令得香華
T39n1788_p0240b07║隨意樂、次一頌令得供養三寶樂。
T39n1788_p0240b08║經　「常願勿處於卑賤，不墮無暇八難中，生在有
T39n1788_p0240b09║暇人中尊，恒得親承十方佛，願得常生富貴家，
T39n1788_p0240b10║財寶倉庫皆盈滿，顏貌名稱無與等，壽命延長
T39n1788_p0240b11║經劫數。」贊曰：下二頌願他得未來果。有五：
T39n1788_p0240b12║初半頌令得不生八難樂、次半頌令得常遇
T39n1788_p0240b13║世尊樂、次半頌令得常生富貴樂、次一句令
T39n1788_p0240b14║得形妙名聞樂、次一句令得壽命延長樂。
T39n1788_p0240b15║經　「悉願女人變為男，勇健聰明多智慧，一切常
T39n1788_p0240b16║行菩薩道，勤修六度到彼岸。」贊曰：下四頌
T39n1788_p0240b17║令得他出世果。有六，此中有二：初半頌令得
T39n1788_p0240b18║男身聰慧樂、次半頌令得常行覺品樂。
T39n1788_p0240b19║經　「常見十方無量佛，寶王樹下而安處，處妙瑠
T39n1788_p0240b20║璃師子座，恒得親承轉法輪。」贊曰：此有二
T39n1788_p0240b21║樂，初半頌令得見佛出現樂、次半頌令得親
T39n1788_p0240b22║承演說法樂。
T39n1788_p0240b23║經　「若於過去及現在，輪迴三有造諸業，能招可
T39n1788_p0240b24║厭不善趣，願得消滅永無餘。一切眾生於有海，
T39n1788_p0240b25║生死羂網堅牢縛，願以智劍為斷除，離苦速證
T39n1788_p0240b26║菩提處。」贊曰：此有二樂，初一頌令他得除
T39n1788_p0240b27║自苦樂、次一頌令他得除生死樂。
T39n1788_p0240b28║經　「眾生於此贍部內，或於他方世界中，所作種
T39n1788_p0240b29║種勝福因，我今皆悉生隨喜。」贊曰：此一頌
T39n1788_p0240c01║是第三廣懺願中第四隨喜。
T39n1788_p0240c02║「以此隨喜福德事，及身語意造眾善，願此勝業
T39n1788_p0240c03║常增長，速證無上大菩提。」贊曰：此一頌第
T39n1788_p0240c04║五四回向，即十度中第七方便。方便有二：一
T39n1788_p0240c05║回向方便、二拔濟方便，此回向也。後智為體。
T39n1788_p0240c06║上句雖有願言，下句意明方便，不爾與前發
T39n1788_p0240c07║願何別？前已發願言我之所有眾善業，願得
T39n1788_p0240c08║速成無上尊等竟，故此回向。
T39n1788_p0240c09║經　「所有禮讚佛功德，深心清淨無瑕穢，回向發
T39n1788_p0240c10║願福無邊，當超惡趣六十劫。」贊曰：下四頌
T39n1788_p0240c11║大段第二別明勝中第四明勝勸修。有五：此
T39n1788_p0240c12║初一頌明修前業能越惡趣。
T39n1788_p0240c13║經　「若有男子及女人，婆羅門等諸勝族，合掌一
T39n1788_p0240c14║心讚歎佛，生生常憶宿世事。」贊曰：此一頌
T39n1788_p0240c15║明修前業能得宿命。
T39n1788_p0240c16║經　「諸根清淨身圓滿，殊勝功德皆成就，願於未
T39n1788_p0240c17║來所生處，常得人天共瞻仰。」贊曰：此初半頌
T39n1788_p0240c18║明修前業得勝身福滿、次半頌得天人敬仰。
T39n1788_p0240c19║經　「非於一佛十佛所，修諸善根今得聞，百千佛
T39n1788_p0240c20║所種善根，方得聞斯懺悔法。」贊曰：明得聞
T39n1788_p0240c21║此法即供養多佛。此意明但得聽聞尚曾供
T39n1788_p0240c22║養多佛，況能聞已而修行。此同《般若》及《法華
T39n1788_p0240c23║經》勸進修習故。
T39n1788_p0240c24║經　爾時世尊聞此說已，讚妙幢菩薩言：「善哉善
T39n1788_p0240c25║哉！」贊曰：下品第三大段世尊讚印。即文分
T39n1788_p0240c26║為三：此初、讚也。
T39n1788_p0240c27║經　「善男子！如汝所夢，金鼓出聲讚歎如來真實
T39n1788_p0240c28║功德并懺悔法，若有聞者獲福甚多，廣利有情
T39n1788_p0240c29║滅除罪障。」贊曰：次、印也。前之頌中，妙幢說
T39n1788_p0241a01║聞此法滅罪得福，恐人不信，故佛為印。
T39n1788_p0241a02║經　「汝今應知此之勝業，皆是過去讚歎發願宿
T39n1788_p0241a03║習因緣，及由諸佛威力加護。此之因緣，當為汝
T39n1788_p0241a04║說。」贊曰：後、許說夢因，即下〈蓮華喻讚品〉是。
T39n1788_p0241a05║經　時諸大眾聞是法已，咸皆歡喜信受奉行。
T39n1788_p0241a06║贊曰：第四大段大眾喜行。
T39n1788_p0241a07║
T39n1788_p0241a08║金光明最勝王經卷第三
T39n1788_p0241a09║　　　　唐三藏法師義淨奉　制譯
T39n1788_p0241a10║滅業障品第五
T39n1788_p0241a11║滅業障品，三門分別，一來意、二釋名、三解難。
T39n1788_p0241a12║言來意者，有三：一明滅惡之中，前品夢聞悔
T39n1788_p0241a13║過以為警覺，今者正示悔法滅除，故前品後
T39n1788_p0241a14║有此品生。第二來意者，妙幢久種善根，因夢
T39n1788_p0241a15║自能悔過。餘眾不能自悟，佛教方解懺除，故
T39n1788_p0241a16║更放光召其有緣，因請佛為廣辨，故前品後
T39n1788_p0241a17║有此品生。三者欲求勝果必殖妙因，障難既
T39n1788_p0241a18║存何能起行？欲起妙行，先令滅障。妙幢但
T39n1788_p0241a19║陳其夢、未自懺除，欲自發露，故請佛說悔
T39n1788_p0241a20║滅之法，故前品後有此品生。釋品名者，真
T39n1788_p0241a21║諦云：「業障滅品，此西國音。此經云滅業障，依
T39n1788_p0241a22║此方語。梵云羯磨（此云業）阿跋囉拏（此云障）毘那奢
T39n1788_p0241a23║（此云滅）。」業謂造作，障謂障礙。由作不善能礙聖道，
T39n1788_p0241a24║業即是障，持業釋也。滅通能所，若能滅名滅，
T39n1788_p0241a25║即懺悔等，曰由此懺等能滅業障，即業障之
T39n1788_p0241a26║滅，依主釋。或所滅名滅，滅者除也，由懺等四
T39n1788_p0241a27║令業障滅，業障即滅，持業釋也。或滅業障總
T39n1788_p0241a28║屬於能，即於能滅說所滅法，由懺悔等四能
T39n1788_p0241a29║滅業障，名〈滅業障品〉。如《理門論》云「於其能破
T39n1788_p0241b01║立所破聲。」解難者，問：障有多種，且惑業苦總
T39n1788_p0241b02║名為障，今何但言滅業障耶？答：有二解。一云：
T39n1788_p0241b03║惑業苦三總得名業，如言煩惱障即大隨惑，
T39n1788_p0241b04║二所發業并及於果，總名煩惱障。準彼相從
T39n1788_p0241b05║業因業果，總名為業。問：若爾，何故不云滅惑
T39n1788_p0241b06║苦障？答：隨舉於一，皆有難故。或可業礙聖道，
T39n1788_p0241b07║勝惑名故。所以業有定業，惑中不說有定惑
T39n1788_p0241b08║故。苦由業生，故但從勝名滅業障。一云：雖惑
T39n1788_p0241b09║業苦俱得障名，業障增強，但偏懺業，以業招
T39n1788_p0241b10║生親於惑故。下請云「曾所造作業障罪者，云
T39n1788_p0241b11║何懺悔」，不問惑苦故。又若有極重不善之業，
T39n1788_p0241b12║必招難身，無暇入聖，故經但云〈滅業障品〉。前
T39n1788_p0241b13║釋為究，下文具懺惑業苦故。問：惑業苦三攝
T39n1788_p0241b14║盡二障，未知所知障今亦懺不？答：既趣佛果，
T39n1788_p0241b15║二障俱懺，故說云「修菩提行，所有業障悉皆
T39n1788_p0241b16║懺悔。」問：三性之業為總懺不？答：三性俱懺。
T39n1788_p0241b17║由於二障發三性業故，招人天業亦皆懺故。
T39n1788_p0241b18║問：今此與前兩品何別：答：傳云真諦有八解
T39n1788_p0241b19║不同。一初夜中妙幢夢見，後大眾晝日修行；
T39n1788_p0241b20║二云初是略釋，後是廣釋；三初是懺悔，後一
T39n1788_p0241b21║罪滅；四云初是暫伏，後是永除；五初明經能
T39n1788_p0241b22║滅罪，後明弘經者罪滅；六初明法身示現，後
T39n1788_p0241b23║明化身為說；七初妙幢獨聞，後大眾共感；八
T39n1788_p0241b24║初品由妙幢願，後品由大眾機。此八釋中，第
T39n1788_p0241b25║二七八三釋為正，餘者不正。今釋不同，如來
T39n1788_p0241b26║意辨。
T39n1788_p0241b27║經　爾時世尊住正分別，入於甚深微妙靜慮。
T39n1788_p0241b28║贊曰：此品之內，大文分四：一放光集眾、二天
T39n1788_p0241b29║帝啟請、三如來為說、四得益喜行。下云「時諸
T39n1788_p0241c01║大眾聞佛說已，咸蒙勝益歡喜奉持」是初。文
T39n1788_p0241c02║分三：初入定放光、次光明利益、後尋光詣佛。
T39n1788_p0241c03║初又分三：一入定、二放光、三照境。此初也。
T39n1788_p0241c04║諸後得智緣俗名為分別，得稱境而知故名
T39n1788_p0241c05║住正。或正謂根本，分別即後得。了俗由證真，
T39n1788_p0241c06║故名為後得。住謂依止，即後得智依本智起。
T39n1788_p0241c07║靜謂寂靜，慮謂審慮。靜簡散心，慮簡無心。上
T39n1788_p0241c08║界定皆具足諸支。雖通名靜慮，世尊所起多
T39n1788_p0241c09║第四定，以最勝故。入者，證也。後智了機及能
T39n1788_p0241c10║被法，二乘不知，名為甚深。超三界故，名為微
T39n1788_p0241c11║妙。審了機法應物示證，所以云入。又解：住
T39n1788_p0241c12║正分別，示起加行為利生故，名正分別。入即
T39n1788_p0241c13║能入，靜慮所入。超過二乘名甚深，勝於菩薩
T39n1788_p0241c14║名微妙。據實放光是神境通，通依靜慮，故先
T39n1788_p0241c15║言入。
T39n1788_p0241c16║經　從身毛孔放大光明，無量百千種種諸色。
T39n1788_p0241c17║贊曰：二放光也。有三：初出處從身毛孔、次所
T39n1788_p0241c18║出放大光明、後光體無量諸色。
T39n1788_p0241c19║經　諸佛剎土悉現光中，十方恒河沙校量譬喻
T39n1788_p0241c20║所不能及。贊曰：三照境也。有二：初照境分
T39n1788_p0241c21║齊，諸佛剎土悉現光中；二殊勝，校喻不及。
T39n1788_p0241c22║經　五濁惡世為光所照。贊曰：第二明光利
T39n1788_p0241c23║益，有四：一總明時處。時即五濁時，處即穢
T39n1788_p0241c24║國。
T39n1788_p0241c25║經　是諸眾生作十惡業、五無間罪、誹謗三寶、不
T39n1788_p0241c26║孝尊親、輕慢師長婆羅門眾，應墮地獄、餓鬼、傍
T39n1788_p0241c27║生。贊曰：二明所照境，即光所照。正佛意為
T39n1788_p0241c28║斷業惑苦，各據重明，云照五濁十惡、五逆及
T39n1788_p0241c29║三惡趣。十惡、五濁及五逆業，廣如餘辨。言無
T39n1788_p0242a01║間者，《俱舍》十七云「約異熟果決定，更無餘業
T39n1788_p0242a02║餘生能為間隔故。」此唯因無間隔義。乃至云
T39n1788_p0242a03║「彼有無間，得無間名。與無間法合，故名無間。」
T39n1788_p0242a04║經　彼各蒙光至所住處。贊曰：三明光能照。
T39n1788_p0242a05║經　是諸有情見斯光已，因光力故皆得安樂，端
T39n1788_p0242a06║正姝妙色相具足，福智莊嚴，得見諸佛。贊
T39n1788_p0242a07║曰：四正明光益。於中復四：一得安樂、二得
T39n1788_p0242a08║端嚴、三得福智、四得見佛。問：覩光安樂已離
T39n1788_p0242a09║前障，何更為說懺悔益？宜覩光而罪滅，即得
T39n1788_p0242a10║見光；宜聞法而罪除，即為說法。或覩暫滅，懺
T39n1788_p0242a11║令永除。又光為現世，法通未來。
T39n1788_p0242a12║經　是時帝釋一切天眾，及恒河女神并諸大眾，
T39n1788_p0242a13║蒙光希有，皆至佛所，右繞三匝退坐一面。贊
T39n1788_p0242a14║曰：尋光詣佛。
T39n1788_p0242a15║經　爾時天帝釋承佛威力即從座起，偏袒右肩
T39n1788_p0242a16║右膝著地合掌向佛而白佛言：「世尊！」贊曰：
T39n1788_p0242a17║帝釋啟請，有四：一請法儀、二所請主、三所為
T39n1788_p0242a18║機、四所請法。此初二。初中三：一能請人、二
T39n1788_p0242a19║所承力、三正軌則。
T39n1788_p0242a20║經　「云何善男子善女人願求阿耨多羅三藐三
T39n1788_p0242a21║菩提，修行大乘，攝受一切邪倒有情曾所造作
T39n1788_p0242a22║業障罪者，云何懺悔當得除滅？」贊曰：此後
T39n1788_p0242a23║二也。所為機中有二：初能行法人、次所利攝
T39n1788_p0242a24║者。此中修行，亦自所習，但菩薩為懷利他為
T39n1788_p0242a25║先，故但舉為他，理實亦自行。請法可知。
T39n1788_p0242a26║經　佛告天帝釋：「善哉善哉！善男子！汝今修行，欲
T39n1788_p0242a27║為無量無邊眾生令得清淨解脫安樂，哀愍世
T39n1788_p0242a28║間福利一切。」贊曰：第三如來為說，有六：一
T39n1788_p0242a29║答所請法、二「若有淨信」下讚勝勸行、三「爾時
T39n1788_p0242b01║天帝」下依勸修學、四「我念往昔」已下引己為
T39n1788_p0242b02║證、五「若有苾芻」下明行法利益、六「爾時釋梵」
T39n1788_p0242b03║下釋梵述成。答所請中，初讚、後答。讚中，初總
T39n1788_p0242b04║讚、後別讚。別讚中、初讚自利、謂汝今修行是；
T39n1788_p0242b05║二讚利他、欲為無量等是。讚利他中，初讚利
T39n1788_p0242b06║他、後釋所以。云為無量眾生者，《瑜伽》四十六
T39n1788_p0242b07║有五無量：一有情界無量、二世界無量、三
T39n1788_p0242b08║法界無量、四調伏界、五調伏方便界。有情界，
T39n1788_p0242b09║即所利生。世界，即所可化處。法界，即三性法
T39n1788_p0242b10║等，謂由此法成染淨故。所調伏界，即種姓差
T39n1788_p0242b11║別，由此種姓有堪能故。調伏方便界，即能成
T39n1788_p0242b12║就有情之法。無量即眾生界，無邊即世界，或
T39n1788_p0242b13║俱通二。令得安樂等，是所調伏界。并所除障，
T39n1788_p0242b14║即法界無量。汝今修行，即調伏方便界，故《無
T39n1788_p0242b15║垢稱經》云「應以是法而化有情，即修是法。」安
T39n1788_p0242b16║樂道，菩提、涅槃，故《唯識》第十云「此二自性皆
T39n1788_p0242b17║無逼惱，及能安樂，故二轉依俱名安樂，具離
T39n1788_p0242b18║二障名清淨解脫。」哀愍，即大悲拔苦。福利，即
T39n1788_p0242b19║大慈與樂。
T39n1788_p0242b20║經　「若有眾生由業障故造諸罪者。」贊曰：正
T39n1788_p0242b21║答，有二：初略明，但令滅惡；後「善男子有四業
T39n1788_p0242b22║障」下廣明，亦令生善。初中復二：初正明懺悔
T39n1788_p0242b23║法、後「若人成就四法」下明能行之人。或初明
T39n1788_p0242b24║暫除、後明永滅。就懺悔中復分為五：一明
T39n1788_p0242b25║應懺之人、二「應當策勵」下明懺悔方軌、三「我
T39n1788_p0242b26║從無始」下正明懺悔、四「以是因緣」下結勸修
T39n1788_p0242b27║行、五「何以故？一切諸法從因緣生」下釋其所
T39n1788_p0242b28║以。此即初也。由業障故者，宿業種。造諸罪者，
T39n1788_p0242b29║更起現。此由宿因，作業決定。不爾，菩薩及諸
T39n1788_p0242c01║如來一切時觀見應起業，制令不作，何故得
T39n1788_p0242c02║造？由決定故。不爾，佛等何故待作後方教懺？
T39n1788_p0242c03║若爾，一切業皆定作，應無不定。答：雖定造業，
T39n1788_p0242c04║感果不定。所以經論又約感果分定不定者，
T39n1788_p0242c05║即假者造業之人。又解：由業障故，即善惡業。
T39n1788_p0242c06║造諸罪者，即感果。業是能造，果是所造。又解：
T39n1788_p0242c07║通前二義故。
T39n1788_p0242c08║經　「應當策勵，晝夜六時偏袒右肩，右膝著地合
T39n1788_p0242c09║掌恭敬，一心專念，口自說言：」贊曰：正明方
T39n1788_p0242c10║軌。有四：一令作意，即是加行并審決思，即應
T39n1788_p0242c11║當策勵是。二明時節，晝夜六時，明動發思正
T39n1788_p0242c12║起三業。此身意語，偏袒等是身業、一心專念
T39n1788_p0242c13║是意業、口自陳說是語業。
T39n1788_p0242c14║經　「『歸命頂禮現在十方一切諸佛已得阿耨多
T39n1788_p0242c15║羅三藐三菩提者。』」贊曰：所對懺者。於中分
T39n1788_p0242c16║二：初虔恭禮讚、次「彼諸世尊」已下投誠請證。
T39n1788_p0242c17║此初也。文分為二：初現世、後「如是等」下過未。
T39n1788_p0242c18║初中復二：初禮、次讚。此禮也。盡壽投誠，故云
T39n1788_p0242c19║歸命。表敬之極，故云頂禮。讚中，初讚自利得
T39n1788_p0242c20║菩提、後讚利他轉法輪等。此即初也。
T39n1788_p0242c21║經　「『轉妙法輪、持照法輪，雨大法雨、擊大法鼓、吹
T39n1788_p0242c22║大法螺、建大法幢、秉大法炬。』」贊曰：此讚利
T39n1788_p0242c23║他。初明說法、次明利他。說中八句，初三句
T39n1788_p0242c24║標、次五句釋。此中二釋。初轉法輪在見道，照
T39n1788_p0242c25║法輪在修，持在無學，義通三乘。見諦道中俱
T39n1788_p0242c26║觀四諦上下轉等，獨得轉名。修道離障，重觀
T39n1788_p0242c27║妙理，獨得照名。無學能攝有無為德，獨得持
T39n1788_p0242c28║名。雨大法雨，勝解行位。擊大法鼓，在見修位。
T39n1788_p0242c29║吹法螺下，在無學位。又釋：初三準《解深密經》
T39n1788_p0243a01║是三時教。此中持應在後，以文言便，持在照
T39n1788_p0243a02║前。下五句中，第一即轉法輪，準《法華經論》云
T39n1788_p0243a03║「已斷疑者令成就智身故」，即是令得二乘果。
T39n1788_p0243a04║擊大法鼓者，即照法輪，《法華經論》云「已成就
T39n1788_p0243a05║智身者示二種密境界故」。說二乘者，是趣大
T39n1788_p0243a06║方便。彼不能知，云密境界，三無性等亦密意
T39n1788_p0243a07║故。今此但有示二乘密境界，無不絕大法鼓
T39n1788_p0243a08║故。次吹大法螺等三是持法輪，初是說法、次
T39n1788_p0243a09║得智、後觀理，即是令得菩提涅槃。《法華經》中
T39n1788_p0243a10║據圓滿能故，於法幢後方說吹螺；此約能為
T39n1788_p0243a11║他說教令得二果，故於法幢前說吹螺。如妙
T39n1788_p0243a12║光菩薩持《妙法華經》化八王子皆成佛道。〈信
T39n1788_p0243a13║解品〉中迦葉等云：「我等今者真是聲聞」，以佛
T39n1788_p0243a14║道聲令一切聞。
T39n1788_p0243a15║經　「『為欲利益安樂諸眾生故，常行法施誘進群
T39n1788_p0243a16║迷，令得大果證常樂故。』」贊曰：利他。令他得
T39n1788_p0243a17║世果名利益，得出世果名安樂。以教授機，名
T39n1788_p0243a18║為法施。未發心令發心名誘，已發心令成就
T39n1788_p0243a19║名進。已成就者令得解脫，名令得大果，證常
T39n1788_p0243a20║樂故。涅槃自性常、菩提三種常、四智所依
T39n1788_p0243a21║常，故俱名常。樂如前釋。
T39n1788_p0243a22║經　「『如是等諸佛世尊，以身語意稽首歸誠至心
T39n1788_p0243a23║禮敬。』」贊曰：過未諸佛。
T39n1788_p0243a24║經　「『彼諸世尊以真實慧、以真實眼、真實證明、真
T39n1788_p0243a25║實平等，悉知悉見一切眾生善惡之業。』」贊
T39n1788_p0243a26║曰：投誠請證。以佛，一、具二智，云真實慧；二、
T39n1788_p0243a27║圓五眼，故云真實眼；三、能真實證，具前二義
T39n1788_p0243a28║故；四、平等心，證平等理故，依三念住故；五、
T39n1788_p0243a29║能知見此意。由佛具二智故悉知眾生，圓五
T39n1788_p0243b01║眼故悉見眾生，故今投誠請佛為證。即無著
T39n1788_p0243b02║《般若經論》云「見智淨具足住」。見即五眼，智即
T39n1788_p0243b03║二智。由肉天眼見一切眾生色蘊色身，由法
T39n1788_p0243b04║眼故見一切眾生四蘊名身。即見身語業是
T39n1788_p0243b05║肉天眼，見意業是法眼，總見佛眼。《瑜伽》八十
T39n1788_p0243b06║二云「成就明眼，具三眼故。」三即肉、天、慧。慧中
T39n1788_p0243b07║本後分為法、慧，體是一故。在果名佛眼，體即
T39n1788_p0243b08║三眼，故不云五，由佛具智故。知者，知寂靜不
T39n1788_p0243b09║寂靜，即知住念住非念、住壞緣法念。通根本
T39n1788_p0243b10║智及具五眼，能悉知見身語心行善不善業。
T39n1788_p0243b11║依三念住，怨親等視，故請為證。又真實證明，
T39n1788_p0243b12║有其二義：一述佛明證、二請為證明。若但為
T39n1788_p0243b13║證，應在後明，由通二義故中間說。亦同《十住
T39n1788_p0243b14║毘婆沙》云「十方一切佛，所知無不盡，我今悉
T39n1788_p0243b15║於前，發露諸黑惡」等。
T39n1788_p0243b16║經　「『我從無始生死以來，隨惡流轉，共諸眾生造
T39n1788_p0243b17║業障罪。』」贊曰：正明懺悔。文復分三：初總標、
T39n1788_p0243b18║次別懺、後順同。此初也。隨惡者，隨惡友、隨惑
T39n1788_p0243b19║業。流轉者，受生死果。種子為流，現果為轉。惑
T39n1788_p0243b20║隨惡惑業，集諦。流隨惡果，苦諦。轉依於苦諦，
T39n1788_p0243b21║復共眾生起於集諦，造於諸業。
T39n1788_p0243b22║經　「『為貪瞋癡之所纏縛，未識佛時、未識法時、未
T39n1788_p0243b23║識僧時，未識善惡。』」贊曰：次別懺也。又分為
T39n1788_p0243b24║三：初舉造業因、次所造業、後所成果。亦即如
T39n1788_p0243b25║次懺惑、業、苦，此即懺惑起業因也。由斯三毒
T39n1788_p0243b26║之所纏縛不自在故，起諸惡本，名不善根。同
T39n1788_p0243b27║《十住毘婆沙》「三三合九種，從三煩惱起。」合九
T39n1788_p0243b28║種者，即身等三業有現生後及三界業，故云三
T39n1788_p0243b29║三。皆貪等起，云從三起。無明勝本，偏云未識
T39n1788_p0243c01║三寶善惡。
T39n1788_p0243c02║經　「『由身語意造無間罪。』」贊曰：懺業障。於中
T39n1788_p0243c03║分三：初舉業障、次證佛證、後正懺悔。初中有
T39n1788_p0243c04║三，謂總、別、結，如次三文。別中，初五逆業、「見有
T39n1788_p0243c05║勝已」已下餘業。此初文也。依《薩遮尼乾子經》
T39n1788_p0243c06║等，有大乘五逆。
T39n1788_p0243c07║經　「『惡心出佛身血、誹謗正法、破和合僧、殺阿羅
T39n1788_p0243c08║漢、殺害父母。』」贊曰：此之五逆，三乘通說，總
T39n1788_p0243c09║大乘不共逆中當第四逆。誹謗正法亦是破
T39n1788_p0243c10║僧。謗佛八正為非正道、說五法為正道，故
T39n1788_p0243c11║云誹謗正法。言五法者，大乘未見其文，準一
T39n1788_p0243c12║切有部《大毘婆沙》一百一十六，「云何五法？一
T39n1788_p0243c13║盡壽著糞掃衣、二盡壽乞食、三盡壽唯一座
T39n1788_p0243c14║食、四盡壽常居逈處、五盡壽不食一切魚肉
T39n1788_p0243c15║味鹽蘇乳等。」《正理律》攝說五有別，具如彼明。
T39n1788_p0243c16║或誹謗正法是大乘第二逆，在此破僧前明
T39n1788_p0243c17║者，以謗佛正法同，故在此而說，非屬破僧。
T39n1788_p0243c18║經　「『身三、語四、意三種行造十惡業，自作、教他、見
T39n1788_p0243c19║作隨喜，於諸善人橫生毀謗、斗秤欺誑、以偽為
T39n1788_p0243c20║真、不淨飲食施與一切、於六道中所有父母更
T39n1788_p0243c21║相惱害。』」贊曰：第五逆也。謂長夜常行十不
T39n1788_p0243c22║善業，初總舉明、後略別明。於諸善人下，略別
T39n1788_p0243c23║明。生毀謗者，語不善業。斗稱欺誑、以偽為真，
T39n1788_p0243c24║是盜業。不淨飲食施諸眾生，是貪不善業，惜
T39n1788_p0243c25║好施惡故。更相惱害，嗔不善業。
T39n1788_p0243c26║經　「『或盜窣堵波物、四方僧物、現前僧物，自在而
T39n1788_p0243c27║有。』」贊曰：是第一逆，用盜三寶財物。
T39n1788_p0243c28║經　「『世尊法律不樂奉行，師長教示不相隨順，見
T39n1788_p0243c29║行聲聞、獨覺、大乘行者喜生罵辱，令諸行人心
T39n1788_p0244a01║生悔惱。』」贊曰：是第二逆。初違教，即隱蔽覆
T39n1788_p0244a02║藏。見行聲聞等下毀人，并含第三逆。
T39n1788_p0244a03║經　「『見有勝已便懷嫉妬，法施財施常生慳惜，無
T39n1788_p0244a04║明所覆邪見惑心。』」贊曰：明懺餘業。初舉起
T39n1788_p0244a05║業因。愱慳，即隨惑十纏。無明邪見，即本惑。各
T39n1788_p0244a06║據勝說。
T39n1788_p0244a07║經　「『不修善因令惡增長，於諸佛所而起誹謗，法
T39n1788_p0244a08║說非法、非法說法。如是眾罪。』」贊曰：即所起
T39n1788_p0244a09║業新薰不善令增、本有不善業等令長。次於
T39n1788_p0244a10║佛法起不善業。
T39n1788_p0244a11║經　「『佛以真實慧、真實眼、真實證明、真實平等，悉
T39n1788_p0244a12║知悉見。』」贊曰：二、請佛證知。
T39n1788_p0244a13║經　「『我今歸命，對諸佛前皆悉發露不敢覆藏，未
T39n1788_p0244a14║作之罪更不復作，已作之罪今皆懺悔。』」贊
T39n1788_p0244a15║曰：三、正陳懺悔。
T39n1788_p0244a16║經　「『所作業障，應墮惡道，地獄、傍生、餓鬼之中，阿
T39n1788_p0244a17║蘇羅眾及八難處。願我此生所有業障皆得消
T39n1788_p0244a18║滅，所有惡報未來不受。』」贊曰：懺報障。
T39n1788_p0244a19║經　「『亦如過去諸大菩薩修菩提行，所有業障悉
T39n1788_p0244a20║已懺悔。我之業障今亦懺悔，皆悉發露不敢覆
T39n1788_p0244a21║藏，已作之罪願得除滅，未來之惡更不敢造。』」
T39n1788_p0244a22║贊曰：懺中後順同也。三世為三，此同過去。初
T39n1788_p0244a23║舉他、「我之業障」下自作。
T39n1788_p0244a24║經　「『亦如未來諸大菩薩修菩提行，所有業障悉
T39n1788_p0244a25║皆懺悔。我之業障今亦懺悔，咸悉發露不敢覆
T39n1788_p0244a26║藏，所作之罪願得除滅，未來之惡更不敢造。亦
T39n1788_p0244a27║如現在十方世界諸大菩薩修菩提行，所有業
T39n1788_p0244a28║障悉亦懺悔。我之業障今亦懺悔，皆悉發露不
T39n1788_p0244a29║敢覆藏，已作之罪願得除滅，未來之惡更不敢
T39n1788_p0244b01║造。』」贊曰：餘二準同。
T39n1788_p0244b02║經　「善男子！以是因緣若有造罪，一剎那中不得
T39n1788_p0244b03║覆藏，何況一日一夜乃至多時。」贊曰：第四結
T39n1788_p0244b04║勸修行。於中分二：初舉罪勸悔、二「若有願生」
T39n1788_p0244b05║下舉益勸修。初中復二：以是因緣，結前。因緣
T39n1788_p0244b06║者，是所以。由惡業感惡果，既有此損所以。又
T39n1788_p0244b07║如菩薩欲修菩提必須懺悔，故是因緣。「若有
T39n1788_p0244b08║造罪」下，正勸。勸文有三，謂法、喻、合。法中有三：
T39n1788_p0244b09║初令不暫停、次令還出淨懷於愧信、後勸應
T39n1788_p0244b10║如前悔。剎那多種，經一生滅之剎那時尚不
T39n1788_p0244b11║應停，而況多時，如毒箭中不可暫忍。
T39n1788_p0244b12║經　「若有犯罪欲求清淨，心懷愧恥，信於未來必
T39n1788_p0244b13║有惡報，生大恐怖。應如是懺。」贊曰：後二文
T39n1788_p0244b14║由愧拒惡。由信因果有善惡報，故生大怖。
T39n1788_p0244b15║經　「如人被火燒頭燒衣，救令速滅；火若未滅，心
T39n1788_p0244b16║不得安。若人犯罪亦復如是，即應懺悔令速除
T39n1788_p0244b17║滅。」贊曰：喻合可知。
T39n1788_p0244b18║經　「若有願生富樂之家多饒財寶，復欲發意修
T39n1788_p0244b19║習大乘，亦應懺悔滅除業障。」贊曰：下舉益
T39n1788_p0244b20║勸修。有三：初舉有漏益勸修、後舉無漏益勸
T39n1788_p0244b21║修。有漏之中，初舉欲界、後舉色界。欲界中，初
T39n1788_p0244b22║人、次天。人中四姓，初舉吠舍、戍陀二勸，次舉
T39n1788_p0244b23║淨行、剎帝利勸。此初二。
T39n1788_p0244b24║經　「欲生豪貴婆羅門種、剎帝利家，及轉輪王七
T39n1788_p0244b25║寶具足，亦應懺悔滅除業障。」贊曰：後二也。
T39n1788_p0244b26║經　「善男子！若有欲生四天王眾、三十三天、夜摩
T39n1788_p0244b27║天、覩史多天、樂變化天、他化自在天，亦應懺悔
T39n1788_p0244b28║滅除業障。」贊曰：舉欲天勸。
T39n1788_p0244b29║經　「若欲生梵眾、梵輔、大梵天、少光、無量光、極光
T39n1788_p0244c01║淨天、少淨、無量淨、遍淨天、無雲、福生、廣果、無煩、
T39n1788_p0244c02║無熱、善現天、善見、色究竟天，亦應懺悔滅除業
T39n1788_p0244c03║障。」贊曰：舉色天勸。如《瑜伽》、《雜集》、《智度》、《長
T39n1788_p0244c04║阿含》、《起世》、《正法念》、《正理》、《婆沙》、《樓炭經》等，廣
T39n1788_p0244c05║說如彼。且《正理》云「大梵所有所化所領，故名
T39n1788_p0244c06║梵眾。於大梵前行列侍衛，故名梵輔。廣善所
T39n1788_p0244c07║生，故名為梵。此梵即大，故名大梵，由彼獲得
T39n1788_p0244c08║中間靜慮故、最初生故、最後沒故、威德等勝
T39n1788_p0244c09║故，名為大。於自地內光明最小，故名小光。光
T39n1788_p0244c10║明轉勝量難測故，名無量光。淨光遍照自地
T39n1788_p0244c11║處故，名極光淨。意地樂受，說名為淨。於自地
T39n1788_p0244c12║中唯此淨最小，故名小淨。此淨轉增量難測
T39n1788_p0244c13║故，名無量淨。此淨周普，故名遍淨。離雲居故，
T39n1788_p0244c14║名無雲。福轉勝故，名福生。有色異生其福最
T39n1788_p0244c15║勝，故言廣果。離欲諸聖以聖道水灌煩惱垢，
T39n1788_p0244c16║故名為淨。淨身所止，故名淨居。又此天中純
T39n1788_p0244c17║聖所止，故名淨居。煩謂繁雜或謂繁廣，無繁
T39n1788_p0244c18║雜中此最初故，令下生煩惱名熱，此初遠離
T39n1788_p0244c19║得無熱名。彼天形色端正妙好，過下二天，故
T39n1788_p0244c20║名善現。形色轉勝，眾所樂觀，故名善見。彼天
T39n1788_p0244c21║形色最為勝妙，餘不及故，名色究竟。或此已
T39n1788_p0244c22║到眾苦所依身最後邊，名色究竟。」
T39n1788_p0244c23║「若欲求預流果、一來果、不還果、阿羅漢果，亦應
T39n1788_p0244c24║懺悔滅除業障。若欲願求三明六通聲聞獨覺
T39n1788_p0244c25║自在菩提至究竟地。」贊曰：舉無漏果勸。有
T39n1788_p0244c26║三：初通說聲聞、次明俱脫到於彼岸小中二
T39n1788_p0244c27║果。然獨覺中部行獨一，雖兩種別，竝得俱脫。
T39n1788_p0244c28║三明六通，如餘處辨。
T39n1788_p0244c29║經　「求一切智智、淨智、不思議智、不動智、三藐三
T39n1788_p0245a01║菩提正遍智者，亦應懺悔滅除業障。」贊曰：
T39n1788_p0245a02║舉大果勸。初四智，智性名智。「三藐」已下，智相
T39n1788_p0245a03║名智。一切智，根本智，能證也。重言智者，智性
T39n1788_p0245a04║所證也，意明智性是根本故。即此智性離二
T39n1788_p0245a05║障故，名淨智。非餘所知，名不思議。離生滅，名
T39n1788_p0245a06║不動，即當阿耨多羅也。三藐等，如常所釋。如
T39n1788_p0245a07║無著菩薩《般若經論》釋：具智斷德是無上菩
T39n1788_p0245a08║提。或復總別配四智品。一切智智總，準《大莊
T39n1788_p0245a09║嚴論》第三說：智淨是觀察，轉五識得，能於大
T39n1788_p0245a10║眾說法斷疑，雨大法雨能令他淨，故名淨智。
T39n1788_p0245a11║又總一切諸陀羅尼門諸三昧門，於所識境
T39n1788_p0245a12║恒無障礙，此自無染故亦名淨。不思議者，是
T39n1788_p0245a13║成事智，轉第六得。於一切世界作種種變化
T39n1788_p0245a14║事，無量無邊不可思議。不動智者，是圓鏡智，
T39n1788_p0245a15║轉第八得。故彼論云「四智鏡不動，三智之所
T39n1788_p0245a16║依。」釋云：彼鏡智以不動為相，恒為餘三智之
T39n1788_p0245a17║所依。不動者是相續一類，唯捨受義。三藐等
T39n1788_p0245a18║者是平等智，轉第七得。故彼論云「眾生平等
T39n1788_p0245a19║智，修淨證菩提。」釋云：若修習此智最極清淨，
T39n1788_p0245a20║即得無上菩提，以無究竟故。由眾生無盡故
T39n1788_p0245a21║無究竟，無究竟故不住涅槃。此意由眾生故，
T39n1788_p0245a22║究竟不得入於涅槃。復言正遍智者，唐梵俱
T39n1788_p0245a23║說。
T39n1788_p0245a24║經　「何以故？」贊曰：下釋懺悔滅障所以，即是
T39n1788_p0245a25║釋難。文復分二：初釋難、後「若有善男子」下結
T39n1788_p0245a26║成懺悔能滅諸惡。初中有三：一依因緣門釋、
T39n1788_p0245a27║第二「何以故」下依無相門釋、三「善男子一切
T39n1788_p0245a28║諸法」下依真如門釋。此依因緣門，初徵、後釋。
T39n1788_p0245a29║此徵也。徵意云：善惡各別、前後生滅，何所以
T39n1788_p0245b01║故懺悔能滅？又徵意云：惡現在時懺心未起；
T39n1788_p0245b02║起懺心時，已生者謝無、未生者住未來復無、
T39n1788_p0245b03║現在時復不俱，明闇不竝。又現在者纔生即
T39n1788_p0245b04║滅，從何所以而說懺滅？
T39n1788_p0245b05║經　「善男子！一切諸法從因緣生。」贊曰：初釋
T39n1788_p0245b06║難、後引證。此釋難。雖前後生滅一切諸法，而
T39n1788_p0245b07║由因緣力故生，亦由因緣力故滅。此但舉因
T39n1788_p0245b08║緣生，必定有因緣滅，故影略言不說滅也。雖
T39n1788_p0245b09║滅不待因，據見生說，若未來應生，落謝應能
T39n1788_p0245b10║感果。由懺因緣令彼不起，亦名為滅，即待因
T39n1788_p0245b11║滅也。
T39n1788_p0245b12║經　「如來所說異相生、異相滅，因緣異故。」贊
T39n1788_p0245b13║曰：此引證。一切如來皆同此說，故云如來所
T39n1788_p0245b14║說。相謂體相。異法體出生，異法體滅壞，猶如
T39n1788_p0245b15║明生而闇法滅。有能生因緣，有能滅因緣，因
T39n1788_p0245b16║緣是所以義，所以有異。故懺法生，不善法滅。
T39n1788_p0245b17║經　「如是過去諸法皆已滅盡，所有業障無復遺
T39n1788_p0245b18║餘。」贊曰：釋第二徵。有三：初牒前所徵過去
T39n1788_p0245b19║已滅、次辨今懺善心得生、後辨懺心所滅之
T39n1788_p0245b20║障。此初也。如是過去諸法皆已滅盡者，牒前
T39n1788_p0245b21║已滅。現行之法云所有業障，彼所薰種可有
T39n1788_p0245b22║當生。無復遺餘，令彼當生無復遺餘，不約現
T39n1788_p0245b23║行已滅說斷。
T39n1788_p0245b24║經　「是諸行法未得現生而今得生。」贊曰：次
T39n1788_p0245b25║辨今懺善心得生。此因緣法，昔不緣合未得
T39n1788_p0245b26║現生，而今現緣合，懺善心得生。
T39n1788_p0245b27║經　「未來業障更不復起。」令未來應生業障更
T39n1788_p0245b28║不復起。復者，重也。未來未生，應生之現更不
T39n1788_p0245b29║生。現已薰業種，應招未來果之業障，更不復
T39n1788_p0245c01║能招後果起。有一業感多生，已感者已滅，未
T39n1788_p0245c02║滅應感更不復起。曾未招者，彼所招果是餘
T39n1788_p0245c03║已生果。惡之類是餘能招惡業之類，云更不
T39n1788_p0245c04║復起。即有漏心懺伏斷，無漏心懺除斷。三門
T39n1788_p0245c05║說懺，皆通漏無漏故。
T39n1788_p0245c06║經　「何以故？」贊曰：第二依無相門釋。初假徵、
T39n1788_p0245c07║後正釋。此假徵也。徵意云：俱生滅法，何以故
T39n1788_p0245c08║異法因緣有生法生、異法因緣有滅法滅？
T39n1788_p0245c09║經　「善男子！一切法空。」贊曰：正釋。初釋、後引
T39n1788_p0245c10║證。此釋。一切所有生滅法相皆悉空故，即相
T39n1788_p0245c11║無自性。
T39n1788_p0245c12║經　「如來所說，無有我人眾生壽者，亦無生滅亦
T39n1788_p0245c13║無行法。」贊曰：此引證也。一切如來說我壽
T39n1788_p0245c14║者悉皆是無故，彼所起善惡之業亦無生滅。
T39n1788_p0245c15║或我壽等即《解深密》等說一切法皆無自性，
T39n1788_p0245c16║無生無滅，本來寂滅，自性涅槃等是。所滅之
T39n1788_p0245c17║障既無生滅，能滅之行法亦無生滅，是一切
T39n1788_p0245c18║法故。又《普賢觀經》云「以此五蘊空無自性」，乃
T39n1788_p0245c19║至云「如此相心從妄想起，如空中風無依止
T39n1788_p0245c20║處。如是法相不生不沒，何者是罪？無住無壞
T39n1788_p0245c21║無觀心，無法不住法中。如是相者，名大懺悔」
T39n1788_p0245c22║等。
T39n1788_p0245c23║經　「善男子！一切諸法皆依於本，亦不可說。」贊
T39n1788_p0245c24║曰：第三依真如門說懺除所以。初釋、次徵、後
T39n1788_p0245c25║通。此釋也。一切法本體即真如，《勝鬘經》云「為
T39n1788_p0245c26║依、為持、為建立故。」《維摩經》云「從無住本立一
T39n1788_p0245c27║切法」故。以本真如無生無滅、不可言說，故一
T39n1788_p0245c28║切法皆歸於本，無生無滅亦不可說，亦彼生
T39n1788_p0245c29║滅皆同無故。前無相門說無生滅，影知真如
T39n1788_p0246a01║門亦無生無滅，故略不說。於真如門明不可
T39n1788_p0246a02║說，影無相門亦不可說。此為除彼能所詮相
T39n1788_p0246a03║遍計性故，攝妄皆盡。
T39n1788_p0246a04║經　「何以故？」贊曰：徵也。何所以故如無生滅
T39n1788_p0246a05║亦不可說？
T39n1788_p0246a06║經　「過一切相故。」贊曰：通也。由真如理出過
T39n1788_p0246a07║生滅相。過者，離也，出離生滅相、出離言說境。
T39n1788_p0246a08║故《無量義經》云「無相不相，故名無相。」《攝論》亦
T39n1788_p0246a09║云「無二相等故」。《普賢觀經》云「以此身心如空
T39n1788_p0246a10║中風住無相理，歸命如如一切三寶。行此懺
T39n1788_p0246a11║悔者身心清淨，不住法中猶如流水念念之
T39n1788_p0246a12║中見十方佛」等。
T39n1788_p0246a13║經　「若有善男子善女人，如是入於微妙真理生
T39n1788_p0246a14║信敬心，是名無眾生而有於本。」贊曰：結成
T39n1788_p0246a15║懺悔。初結懺悔、後結成真說。此初也。結真懺
T39n1788_p0246a16║悔有二：一結無漏，即如是入於微妙真理是。
T39n1788_p0246a17║入者證也，以無分別入真如理，破二障、斷二
T39n1788_p0246a18║結有漏，即生信敬心。雖未能證，而但信解無
T39n1788_p0246a19║相真如，依勝解力亦能除惡。我我所無，依圓
T39n1788_p0246a20║性有，故云名無眾生而有於本。真妄對明，不
T39n1788_p0246a21║言依他有，據實不無。此初門依欲，第三依
T39n1788_p0246a22║真，無相通二。不說依於初世俗觀者，以虛妄
T39n1788_p0246a23║執不能除障故。
T39n1788_p0246a24║經　「以是義故說於懺悔滅除業障。」贊曰：結
T39n1788_p0246a25║成真說。教與機行理相應故。義謂義利，由三
T39n1788_p0246a26║相應有義利故，說於懺悔。
T39n1788_p0246a27║經　「善男子！若人成就四法，能除業障永得清淨。」
T39n1788_p0246a28║贊曰：上明懺悔法，下明能行之人。於中有
T39n1788_p0246a29║三：初標、次釋、後攝。此標也。
T39n1788_p0246b01║經　「云何為四？一者不起邪心正念成就、二者於
T39n1788_p0246b02║甚深理不生誹謗、三者於初行菩薩起一切智
T39n1788_p0246b03║心、四者於諸眾生起慈無量，是謂為四。」贊
T39n1788_p0246b04║曰：次釋有三。謂徵釋結。文段可知。此意應同
T39n1788_p0246b05║《妙法華經》普賢所問：「云何能得是法華經？」佛
T39n1788_p0246b06║答：「成就四法。」此中第一即彼入正定聚深信
T39n1788_p0246b07║三乘，名正念成就；不歸外道，名不起邪心。第
T39n1788_p0246b08║二即佛所護念，能於深理不生誹謗，是根熟
T39n1788_p0246b09║故佛所護念。第三殖眾德本，能於初行菩薩
T39n1788_p0246b10║起一切智心，即種殖善本。第四即彼發救一
T39n1788_p0246b11║切眾生之心，起慈無量能與他樂，亦起於悲
T39n1788_p0246b12║能拔他苦。且據初說云慈無量，據具因說成
T39n1788_p0246b13║就四法能除業障，若分成就亦分能懺。
T39n1788_p0246b14║經　爾時世尊而說頌曰：「專心護三業，不誹謗深
T39n1788_p0246b15║法，作一切智想，慈心淨業障。」贊曰：頌攝。能
T39n1788_p0246b16║於三業正念成就，隨根成就，名護三業。問：何
T39n1788_p0246b17║頌攝？答：行法、持法有差別故，長行令行，頌攝
T39n1788_p0246b18║令持。
T39n1788_p0246b19║經　「善男子！有四業障，難可滅除。」贊曰：上略
T39n1788_p0246b20║陳懺悔滅惡，已下廣明四行辨生善。於中分
T39n1788_p0246b21║二：初明所除障、後明能除行。初中復三：初總
T39n1788_p0246b22║標、次別徵、後別解。此初也。
T39n1788_p0246b23║經　「云何為四？一者於菩薩律儀犯極重惡、二者
T39n1788_p0246b24║於大乘經心生誹謗、三者於自善根不能增長、
T39n1788_p0246b25║四者貪著三有無出離心。」贊曰：後二文也。
T39n1788_p0246b26║徵者可知，同《瑜伽論》第七十九說。彼云「復次
T39n1788_p0246b27║菩薩略有四種增上品障，若不淨除，終不堪
T39n1788_p0246b28║能入菩薩地及地漸次。何等為四？一者於諸
T39n1788_p0246b29║菩薩毘奈耶中起染污犯、二者毀謗大乘相
T39n1788_p0246c01║應妙法、三者不積集善根、四者有染愛心。」言
T39n1788_p0246c02║起染污犯者，起上品纏染污心，犯四他勝處，
T39n1788_p0246c03║云上品故，非諸染心犯皆此攝故。此經云「於
T39n1788_p0246c04║菩薩律儀犯極重惡」，若通染心犯皆此攝，何
T39n1788_p0246c05║名極重？二者謗法。據謗三乘皆是重障，亦是
T39n1788_p0246c06║大乘五逆攝故。今言大乘，約自所學，若生誹
T39n1788_p0246c07║謗，不依行故。三自不久集福慧資糧。設先小
T39n1788_p0246c08║修，不能數起，云於自善根不能增長。《瑜伽》但
T39n1788_p0246c09║約先不曾修，云未集善根；此經約曾不能數
T39n1788_p0246c10║起，或據上品云未曾修，非下劣善亦不修習。
T39n1788_p0246c11║四貪著三界無求出離涅槃之心。涅槃名出，
T39n1788_p0246c12║離三界故。《瑜伽》云有者，即三有。
T39n1788_p0246c13║經　「復有四種對治業障。云何為四？一者於十方
T39n1788_p0246c14║世界一切如來至心親近說一切罪、二者為一
T39n1788_p0246c15║切眾生勸請諸佛說深妙法、三者隨喜一切眾
T39n1788_p0246c16║生所有功德、四者所有一切功德善根悉皆迴
T39n1788_p0246c17║向阿耨多羅三藐三菩提。」贊曰：下明能除
T39n1788_p0246c18║行。文段分二：初佛總標、後天帝別請。初中復
T39n1788_p0246c19║三，謂標、徵、釋，文顯可知。此之四行，於一切位
T39n1788_p0246c20║皆悉通行，亦如《瑜伽》七十九明。
T39n1788_p0246c21║經　爾時天帝釋白佛言：「世尊！世間所有男子女
T39n1788_p0246c22║人，於大乘行有能行者、有不行者，云何能得隨
T39n1788_p0246c23║喜一切眾生功德善根？」贊曰：天帝別請。有
T39n1788_p0246c24║二：初天帝請、後佛為說。此請也。第一說一切
T39n1788_p0246c25║罪，即懺悔是，前已偏明故今不問；餘三未說，
T39n1788_p0246c26║故今請之。初問，有三意：一問一切眾生有不
T39n1788_p0246c27║修善，云何隨喜一切眾生？二問隨喜之法。三
T39n1788_p0246c28║問得幾所福？佛標說中，先明勸請、次辨隨喜。
T39n1788_p0246c29║云何天帝先問隨喜、後請勸請？答：機樂欲故、
T39n1788_p0247a01║勸請難故，逐易先問。佛據福勝，所以先標。
T39n1788_p0247a02║經　佛言：「善男子！若有眾生雖於大乘未能修習，
T39n1788_p0247a03║然於晝夜六時偏袒右肩右膝著地合掌恭敬
T39n1788_p0247a04║一心專念作隨喜時，得福無量。」贊曰：下佛
T39n1788_p0247a05║答，有四：一答初問并教儀則、二正教隨喜、三
T39n1788_p0247a06║明隨喜得福多少、四即勸修。此即初也。儀則
T39n1788_p0247a07║可知。設有未修，當可能修，故能隨喜。又得福
T39n1788_p0247a08║多。
T39n1788_p0247a09║經　「應作是言：『十方世界一切眾生現在修行施
T39n1788_p0247a10║戒心慧，我今皆悉深生隨喜。』由作如是隨喜福
T39n1788_p0247a11║故，必當獲得尊重殊勝無上無等最妙之果。如
T39n1788_p0247a12║是過去未來一切眾生所有善根皆悉隨喜。」
T39n1788_p0247a13║贊曰：答第二問意隨喜之法。文段分四：一隨喜
T39n1788_p0247a14║凡夫福、二隨喜菩薩福、三隨喜如來福、四隨
T39n1788_p0247a15║喜三乘福。此初也，初隨喜現在、後隨喜過未。
T39n1788_p0247a16║謂世間修三福業事，戒施修俱福，云三福業。
T39n1788_p0247a17║過未可知。或戒定慧學，施者無貪即戒學迹，
T39n1788_p0247a18║貪障出家故偏明之，略不說無瞋。
T39n1788_p0247a19║經　「又於現在初行菩薩發菩提心所有功德，過
T39n1788_p0247a20║百大劫行菩薩行有大功德，獲無生忍至不退
T39n1788_p0247a21║轉、一生補處，如是一切功德之蘊，皆悉至心隨
T39n1788_p0247a22║喜讚歎。過去未來一切菩薩所有功德，隨喜讚
T39n1788_p0247a23║歎亦復如是。」贊曰：隨喜菩薩。初隨喜現在、
T39n1788_p0247a24║後隨喜過未。初中七位：一初發心位；二勝解
T39n1788_p0247a25║行位，即過大劫等；三增上意樂位，即獲無生
T39n1788_p0247a26║忍；四行正行地；五決定地；六決定行位，即至
T39n1788_p0247a27║不退轉，二地至九地；七至究竟位，即第十地，
T39n1788_p0247a28║因究竟也。略無種姓及如來地，種姓即前隨
T39n1788_p0247a29║行，如來地在後明故。然於善中各有四種，自
T39n1788_p0247b01║作、教他、慶慰、隨喜，此中舉二，影顯餘二。讚歎，
T39n1788_p0247b02║即慶慰。或可於懺悔等各別有四，於隨喜中
T39n1788_p0247b03║自作教他亦二攝故，更不別說。過未可知。
T39n1788_p0247b04║經　「復於現在十方世界一切諸佛、應、正遍知，證
T39n1788_p0247b05║妙菩提，為度無邊諸眾生故，轉無上法輪、行無
T39n1788_p0247b06║礙法施，擊法鼓、吹法螺、建法幢、雨法雨，哀愍勸
T39n1788_p0247b07║化一切眾生，咸令信受皆蒙法施，悉得充足無
T39n1788_p0247b08║盡安樂。」贊曰：隨喜如來。隨喜如來中，初隨
T39n1788_p0247b09║喜自利，即證菩提；二隨喜利他，即「為度」已下
T39n1788_p0247b10║是。利他中，初說法。次未信令信、已信令入，即
T39n1788_p0247b11║皆蒙法施；已入令熟，即悉得充足；已熟解脫，
T39n1788_p0247b12║即無盡安樂。應有隨喜過未諸佛，在後總於
T39n1788_p0247b13║三乘中說，故此不明。
T39n1788_p0247b14║經　「又復所有菩薩、聲聞、獨覺功德，積集善根；若
T39n1788_p0247b15║有眾生未具如是諸功德者，悉令具足。我皆隨
T39n1788_p0247b16║喜。」贊曰：隨喜三乘。有二：初隨喜向、後隨喜
T39n1788_p0247b17║果。此隨喜向也。
T39n1788_p0247b18║經　「如是過去未來諸佛菩薩、聲聞獨覺所有功
T39n1788_p0247b19║德，亦皆至心隨喜讚歎。」下隨喜果。同《十住
T39n1788_p0247b20║毘婆沙》云「所有布施福、持戒修禪行。」行即是
T39n1788_p0247b21║慧。習行三乘人向，具足三乘者果。一切凡夫
T39n1788_p0247b22║福，或無性乘或見道前，然是無性乘好，以有
T39n1788_p0247b23║習行三乘者故，諸見道前是習行攝故。
T39n1788_p0247b24║經　「善男子！如是隨喜，當得無量功德之聚。如恒
T39n1788_p0247b25║河沙三千大千世界所有眾生皆斷煩惱成阿
T39n1788_p0247b26║羅漢，若有善男子善女人盡其形壽常以上妙
T39n1788_p0247b27║衣服飲食臥具醫藥而為供養，如是功德不及
T39n1788_p0247b28║如前隨喜功德千分之一。何以故？供養功德有
T39n1788_p0247b29║數有量、不攝一切諸功德故，隨喜功德無量無
T39n1788_p0247c01║數、能攝三世一切功德。」贊曰：答第三問福
T39n1788_p0247c02║多少。文中有四：一舉福無邊、二校量勝劣、三
T39n1788_p0247c03║徵所以、四為釋成。文顯可知。
T39n1788_p0247c04║經　「是故若人欲求增長勝善根者，應修如是隨
T39n1788_p0247c05║喜功德。若有女人願轉女身為男子者，亦應修
T39n1788_p0247c06║集隨喜功德，必得隨心現成男子。」贊曰：第
T39n1788_p0247c07║四勸修。文亦可知。
T39n1788_p0247c08║經　爾時天帝釋白佛言：「世尊！已知隨喜功德，勸
T39n1788_p0247c09║請功德唯願為說，欲令未來一切菩薩當轉法
T39n1788_p0247c10║輪、現在菩薩正修行故。」贊曰：第二問勸請。
T39n1788_p0247c11║有五：一天帝為問、二如來為答、三明福多
T39n1788_p0247c12║少、四引己為證、五勸修行。此初問也。有二：
T39n1788_p0247c13║初結前、次請。後請中，初申請、後請意。
T39n1788_p0247c14║經　佛告帝釋：「若有善男子善女人願求阿耨多
T39n1788_p0247c15║羅三藐三菩提者，應當修行聲聞、獨覺、大乘之
T39n1788_p0247c16║道。」下如來為答。分三：初令修行、次教儀軌、
T39n1788_p0247c17║後正教勸請。令修行中，初舉所求果、後令起
T39n1788_p0247c18║行。修二乘道者令生遍智，有法不知，智非無
T39n1788_p0247c19║上故。又為成就彼二乘故。亦應說學人天之
T39n1788_p0247c20║法，即是三乘方便所修，故不別說。
T39n1788_p0247c21║經　「是人當於晝夜六時如前威儀。」下次教儀
T39n1788_p0247c22║軌。
T39n1788_p0247c23║經　「一心專念作如是言：『我今歸依十方一切諸
T39n1788_p0247c24║佛世尊，已得阿耨多羅三藐三菩提，未轉無上
T39n1788_p0247c25║法輪，欲捨報身入涅槃者，我皆至誠頂禮勸請
T39n1788_p0247c26║轉大法輪、雨大法雨、然大法燈，照明理趣施無
T39n1788_p0247c27║礙法，莫般涅槃，久住於世。』」下正教勸請。有
T39n1788_p0247c28║二：初教勸請、次教迴向。問：下自別說迴向之
T39n1788_p0247c29║法，何故請中先明迴向？答：下是總明，此是
T39n1788_p0248a01║別說，影於懺悔、隨喜之善皆應迴向。初中有
T39n1788_p0248a02║二：初請、後請意。請中有二：初歸誠請時、次正
T39n1788_p0248a03║申請。請中二：初請說法、後請久住。三業俱請，
T39n1788_p0248a04║若初成道未轉法輪，請轉法輪；若欲捨報身，
T39n1788_p0248a05║請久住也。
T39n1788_p0248a06║經　「『度脫安樂一切眾生。如前所說乃至無盡安
T39n1788_p0248a07║樂。』」下請意。此指例前，云「咸令信受皆蒙法
T39n1788_p0248a08║施，悉得充足無盡安樂」，故云乃至無盡安樂。
T39n1788_p0248a09║經　「『我今以此勸請功德，迴向阿耨多羅三藐三
T39n1788_p0248a10║菩提。如過去未來現在諸大菩薩勸請功德回
T39n1788_p0248a11║向菩提，我亦如是勸請功德回向無上正等菩
T39n1788_p0248a12║提。』」下迴向。
T39n1788_p0248a13║經　「善男子！假使有人以三千大千世界滿中
T39n1788_p0248a14║七寶供養如來，若復有人勸請如來轉大法輪
T39n1788_p0248a15║所得功德，其福勝彼。何以故？彼是財施，此是法
T39n1788_p0248a16║施。」下明福多少，校量顯之。有二：初舉小校
T39n1788_p0248a17║量、後舉多顯勝。初中有四：一舉施福、二正
T39n1788_p0248a18║校量、三徵所以、四且略釋，文段可知。如《般若
T39n1788_p0248a19║經論》判校量所以。
T39n1788_p0248a20║經　「善男子！且置三千大千世界七寶布施。若人
T39n1788_p0248a21║以滿恒河沙數大千世界七寶供養一切諸佛，
T39n1788_p0248a22║勸請功德亦勝於彼，由其法施有五勝利。云何
T39n1788_p0248a23║為五？一者法施兼利自他，財施不爾；二者法施
T39n1788_p0248a24║能令眾生出於三界，財施之福不出欲界；三者
T39n1788_p0248a25║法施能淨法身，財施但唯增長於色；四者法施
T39n1788_p0248a26║無窮，財施有盡；五者法施能斷無明，財施唯伏
T39n1788_p0248a27║貪愛。是故善男子！勸請功德無量無邊難可譬
T39n1788_p0248a28║喻。」下廣校量。有三：初舉施、次校量、後釋所
T39n1788_p0248a29║以。釋所以中有四：一標、二徵、三釋、四結，文顯
T39n1788_p0248b01║可知。釋法施勝、財施為劣，大同《瑜伽論》第七
T39n1788_p0248b02║十，彼云「由五因緣，於諸財施法施為勝。一者
T39n1788_p0248b03║財施於他身中發起惡行，法施決定起諸善
T39n1788_p0248b04║行。」即此第一。「二者財施於他身中發起煩惱，
T39n1788_p0248b05║法施能令對治煩惱。」即此第二。「三者財施於
T39n1788_p0248b06║他身中無間引發有罪安樂，法施能令無間
T39n1788_p0248b07║引發無罪安樂。」即此第三。「四者財施若佛現
T39n1788_p0248b08║在若不現在易可獲得，法施若無諸佛現在
T39n1788_p0248b09║難可獲得。」此經所無。「五者財施施而有盡，法
T39n1788_p0248b10║施施而無盡。」即此第四。此經第五，彼論所無。
T39n1788_p0248b11║經　「如我昔行菩薩道時，勸請諸佛轉大法輪。由
T39n1788_p0248b12║彼善根，是故今日一切帝釋諸梵王等勸請於
T39n1788_p0248b13║我轉大法輪。善男子！請轉法輪，為欲度脫安樂
T39n1788_p0248b14║諸眾生故。我於往昔為菩提行，勸請如來久住
T39n1788_p0248b15║於世莫般涅槃。依此善根，我得十力、四無所畏、
T39n1788_p0248b16║四無礙辨、大慈大悲、證得無數不共之法。我當
T39n1788_p0248b17║入於無餘涅槃，我之正法久住於世。」下引證，
T39n1788_p0248b18║有三：一初別明請說、請住果；二「我法身者」下
T39n1788_p0248b19║合明二請果；三「此等皆由」下結。初別明果中，
T39n1788_p0248b20║初請說法果、「我於往昔」下後說請住果。請住
T39n1788_p0248b21║果中有四：初智德；次恩德；次不共德，佛所成
T39n1788_p0248b22║德非二乘有、菩薩不圓，皆云不共；後法不滅。
T39n1788_p0248b23║文顯可知。
T39n1788_p0248b24║經　「我法身者，清淨無比種種妙相，無量智慧、無
T39n1788_p0248b25║量自在、無量功德，難可思議。一切眾生皆蒙利
T39n1788_p0248b26║益，百千萬劫說不能盡。法身攝藏一切諸法，一
T39n1788_p0248b27║切諸法不攝法身。法身常住不墮常見，雖復斷
T39n1788_p0248b28║滅亦非斷見。能破眾生種種異見，能生眾生種
T39n1788_p0248b29║種真見，能解一切眾生之縛。無縛可解，能植眾
T39n1788_p0248c01║生諸善根本。未成熟者令成熟，已成熟者令解
T39n1788_p0248c02║脫。無作無動，遠離憒鬧寂靜無為，自在安樂過
T39n1788_p0248c03║於三世，能現三世。出於聲聞獨覺之境，諸大菩
T39n1788_p0248c04║薩之所修行，一切如來體無有異。」下合明二
T39n1788_p0248c05║因果。分二：初明佛自成就德、「能破眾生」下明
T39n1788_p0248c06║令他成就德。自成就德中有二：一總說三身、二
T39n1788_p0248c07║別說三身。初一句總，謂「我法身者清淨無比」。
T39n1788_p0248c08║諸功德法依聚體義合名法身，離二障故名
T39n1788_p0248c09║為清淨。已下別說三身。種種妙相等，報身智
T39n1788_p0248c10║德超情計境故。一切眾生下，應化恩德，超言
T39n1788_p0248c11║說境故。法身攝藏下，法身斷德。以真如理體
T39n1788_p0248c12║遍常，故攝諸法；餘法翻此故不攝。如雖常非
T39n1788_p0248c13║常見、雖斷非斷見者，境真實故，能緣非邊。或
T39n1788_p0248c14║滅性名滅，證此滅性常非常見，能令染斷非
T39n1788_p0248c15║斷見。諸邊見者，非常見常、非斷見斷，所以名
T39n1788_p0248c16║邊，不稱中道無漏智故。能破眾生下，令他成
T39n1788_p0248c17║就德中，一令他捨邪歸正德；二令他離縛斷
T39n1788_p0248c18║障德；三「能殖」下，令他成就應身德；四令他圓
T39n1788_p0248c19║證法身德，「令解脫」已下是，以解脫為後邊故。
T39n1788_p0248c20║就法身德中為五：一具四德、二超三世、三越
T39n1788_p0248c21║二乘、四菩薩境、五佛同證。非惑業作云無作，
T39n1788_p0248c22║非今始生云無動。此常德煩惱皆盡云遠離
T39n1788_p0248c23║闠鬧。寂靜無為，顯法身自體淨德。具大我德，
T39n1788_p0248c24║云自在。非逼惱故，云安樂，是大樂德。即令
T39n1788_p0248c25║他修大悲大信大智大定，如次能證。餘句可
T39n1788_p0248c26║知。
T39n1788_p0248c27║經　「此等皆由勸請功德善根力故。」下結。
T39n1788_p0248c28║經　「如是法身，我今已得。是故若有欲得阿耨多
T39n1788_p0248c29║羅三藐三菩提者，於諸經中一句一頌為人解
T39n1788_p0249a01║說，功德善根尚無限量，何況勸請如來轉大法
T39n1788_p0249a02║輪、久住於世莫般涅槃。」下第五勸修行。有
T39n1788_p0249a03║二：初指前我所得、「是故」下次正勸行。勸行
T39n1788_p0249a04║中有三：初舉應行之人、次舉小福、「何況」下後
T39n1788_p0249a05║況勝福而不行耶？文段可知。
T39n1788_p0249a06║經　時天帝釋復白佛言：「世尊！若善男子善女人
T39n1788_p0249a07║為求阿耨多羅三藐三菩提故修三乘道，所有
T39n1788_p0249a08║善根云何回向一切智智？」下第三明迴向。
T39n1788_p0249a09║文分為二：初天帝請、後如來答。此初也。
T39n1788_p0249a10║經　佛告天帝：「善男子！若有眾生欲求菩提，修三
T39n1788_p0249a11║乘道所有善根願回向者，當於晝夜六時慇重
T39n1788_p0249a12║至心作如是說：『我從無始生死以來，於三寶所
T39n1788_p0249a13║修行成就所有善根，乃至施與傍生一摶之食，
T39n1788_p0249a14║或以善言和解諍訟，或受三歸及諸學處，或復
T39n1788_p0249a15║懺悔、勸請、隨喜所有善根，我今作意悉皆攝取
T39n1788_p0249a16║回施一切眾生，無悔悋心是解脫分善根所攝。』」
T39n1788_p0249a17║贊曰：如來答中有三，一舉修行人。二「當於
T39n1788_p0249a18║晝夜」下儀軌。三「作如是說」下正教迴向，於中
T39n1788_p0249a19║復三：初令運心持所修善；次「我今作意」下令
T39n1788_p0249a20║其迴向，於中復二：初迴施眾生、次迴向菩提。
T39n1788_p0249a21║經　「『如佛世尊之所知見不可稱量無礙清淨，如
T39n1788_p0249a22║是所有功德善根悉以迴施一切眾生，不住相
T39n1788_p0249a23║心、不捨相心，我亦如是功德善根悉以迴施一
T39n1788_p0249a24║切眾生。』」下後正教迴向中，第三教作心想
T39n1788_p0249a25║成前迴向。於中復二：初如佛修、次「又如過
T39n1788_p0249a26║去」下如菩薩修。如佛修中有三：初迴施、次
T39n1788_p0249a27║「願皆獲得」下發願、後「共諸眾生」下迴向。初
T39n1788_p0249a28║迴施中，初舉佛所行、次「我亦如是」下同佛
T39n1788_p0249a29║作想不住相心。如天親《般若經論》云「自身
T39n1788_p0249b01║及報恩，果報斯不著。防求於異事，護存已不
T39n1788_p0249b02║施。」若著自身及財，護惜財物為存活故，不能
T39n1788_p0249b03║行施。若求果報及報恩，便捨菩提別求異事，
T39n1788_p0249b04║是故不住相。不捨相心者，不住空見而不修
T39n1788_p0249b05║斷，都無所住應修其心。
T39n1788_p0249b06║經　「『願皆獲得如意之手，撝空出寶滿眾生願富
T39n1788_p0249b07║樂無盡，智慧無窮妙法辨才悉皆無滯。』」贊曰：
T39n1788_p0249b08║次發願。願中，初願成福、後「智慧無盡」下願得
T39n1788_p0249b09║智。
T39n1788_p0249b10║經　「『共諸眾生同證阿耨多羅三藐三菩提，得一
T39n1788_p0249b11║切智。因此善根，更復出生無量善法，亦皆回向
T39n1788_p0249b12║無上菩提。』」下如佛修中第三迴向，有二：初
T39n1788_p0249b13║迴過去已修善趣菩提、次「因此善根」下迴現
T39n1788_p0249b14║及未來生趣向菩提。
T39n1788_p0249b15║經　「『又如過去諸大菩薩修行之時，功德善根悉
T39n1788_p0249b16║皆迴向一切種智，現在未來亦復如是。然我所
T39n1788_p0249b17║有功德善根，亦皆回向阿耨多羅三藐三菩提。』」
T39n1788_p0249b18║贊曰：教作心想成前迴向中第二，如菩薩
T39n1788_p0249b19║修。亦分為三：初指三世菩薩所修、次「然我所
T39n1788_p0249b20║有」下同修。同修中有二：此初同迴向。
T39n1788_p0249b21║經　「『是諸善根，願共一切眾生俱成正覺，如餘諸
T39n1788_p0249b22║佛坐於道場菩提樹下不可思議無礙清淨，住
T39n1788_p0249b23║於無盡法藏陀羅尼首楞嚴定，破魔波旬無量
T39n1788_p0249b24║兵眾。應見覺知應可通達，如是一切一剎那中
T39n1788_p0249b25║悉皆照了。於後夜中獲甘露法，證甘露義。』」贊
T39n1788_p0249b26║曰：後同發願。於中後四：初總願成正覺、二「如
T39n1788_p0249b27║餘諸佛」下別願所成德、三「我及眾生」下願同
T39n1788_p0249b28║佛證、四「猶如無量壽」下指同諸佛。願所成中，
T39n1788_p0249b29║初別指、後願證得。別願所成中，略舉八德：一
T39n1788_p0249c01║現坐道樹下，此通說應化。二不可思議無礙
T39n1788_p0249c02║清淨，此總句，通於上下。坐道場及菩提樹，俱
T39n1788_p0249c03║不可思無礙清淨，所住總持等亦不可思議。
T39n1788_p0249c04║離障故無礙，除習故清淨。三住於無盡法藏
T39n1788_p0249c05║陀羅尼，謂一切功德藏陀羅尼，即四總持，一
T39n1788_p0249c06║法、二義、三能得菩薩無生忍、四明呪。四首楞
T39n1788_p0249c07║嚴定，是梵語，此云健行定。《大般若》四百一十
T39n1788_p0249c08║四約自性云「能攝一切等持境，能辨無邊行，
T39n1788_p0249c09║為一切等持導首」等。《成唯識論》約能行之人
T39n1788_p0249c10║云「大健有情之所行，故名健行定。」五破四魔
T39n1788_p0249c11║十軍。軍者，《雜藏經》云「欲、憂愁、飢渴，愛、睡眠、
T39n1788_p0249c12║怖畏，疑毒及名利，自高輕蔑彼。汝等軍如
T39n1788_p0249c13║是，一切無能破。我智箭定力，摧坏瓶投水。」六
T39n1788_p0249c14║能了法。應見，謂見色法。應知，謂知非色法。應
T39n1788_p0249c15║覺，通了於二。上是俗諦。應可通達，通達真諦。
T39n1788_p0249c16║一剎那中悉皆照了者，真俗雙行故。又解：具
T39n1788_p0249c17║五眼故應見，具本智故覺，具後智故知，具
T39n1788_p0249c18║六通故通達。七獲甘露法，菩提。八證甘露義，
T39n1788_p0249c19║涅槃。
T39n1788_p0249c20║經　「『我及眾生願皆同證如是妙覺。』」下願同佛
T39n1788_p0249c21║證。
T39n1788_p0249c22║經　「『猶如無量壽佛、勝光佛、妙光佛、阿閦佛、功德
T39n1788_p0249c23║善光佛、師子光明佛、日光明佛、網光明佛、寶相
T39n1788_p0249c24║佛、寶焰佛、焰明佛、焰盛光明佛、吉祥上王佛、微
T39n1788_p0249c25║妙聲佛、妙莊嚴佛、法幢佛、上勝身佛、可愛色身
T39n1788_p0249c26║佛、光明遍照佛、梵淨王佛、上性佛。』」下指同諸
T39n1788_p0249c27║佛。於中復二：初例四方、後總例。此初，西方舉
T39n1788_p0249c28║三佛、東方舉五佛、南方亦舉五佛、北方舉八
T39n1788_p0249c29║佛。
T39n1788_p0250a01║經　「『如是等如來、應、正遍知，過去未來及以現在
T39n1788_p0250a02║示現應化得阿耨多羅三藐三菩提，轉無上法
T39n1788_p0250a03║輪為度眾生，我亦如是。』廣說如上。」下結例。
T39n1788_p0250a04║經　「善男子！若有淨信男子女人，於此《金光明最
T39n1788_p0250a05║勝王經．滅業障品》受持讀誦、憶念不忘、為他廣
T39n1788_p0250a06║說，得無量無邊大功德聚。」下品中第三大段
T39n1788_p0250a07║如來為答，有六，此即第二讚勝勸行。初舉持
T39n1788_p0250a08║經福廣校量，意遣修行。文段分四：一明持經
T39n1788_p0250a09║福多、二「譬如三千」已下舉喻校量顯勝、三「是
T39n1788_p0250a10║故善男子」下廣成福勝、四「是故當知」下總結
T39n1788_p0250a11║令知。此初也。
T39n1788_p0250a12║經　「譬如三千大千世界所有眾生一時皆得成
T39n1788_p0250a13║就人身，得人身已成獨覺道。若有男子女人盡
T39n1788_p0250a14║其形壽，恭敬尊重四事供養，一一獨覺各施七
T39n1788_p0250a15║寶如須彌山。此諸獨覺入涅槃後，皆以珍寶起
T39n1788_p0250a16║塔供養，其塔高廣十二踰繕那，以諸華香寶幢
T39n1788_p0250a17║旛蓋常為供養。善男子！於意云何？是人所獲功
T39n1788_p0250a18║德寧為多不？」天帝釋言：「甚多。世尊！」「善男子！若復
T39n1788_p0250a19║有人於此《金光明》微妙經典眾經之王〈滅業障
T39n1788_p0250a20║品〉受持讀誦、憶念不忘、為他廣說，所獲功德於
T39n1788_p0250a21║前所說供養功德百分不及一，百千萬億分乃
T39n1788_p0250a22║至校量譬喻所不能及。何以故？是善男子善女
T39n1788_p0250a23║人住正行中，勸請十方一切諸佛轉無上法輪，
T39n1788_p0250a24║皆為諸佛歡喜讚歎。善男子！如我所說，一切施
T39n1788_p0250a25║中法施為勝。」下第二舉喻校量。有五：一舉
T39n1788_p0250a26║福田、二「若有善男子」下修供養、三「善男子」下
T39n1788_p0250a27║問多少、四「天帝」下彼答得福多、五「善男子」下
T39n1788_p0250a28║校量顯勝。顯勝中有三：一明福勝、二假徵、三
T39n1788_p0250a29║為釋。釋中有二：初修正行，佛讚故勝；二「善男
T39n1788_p0250b01║子」下由法施過財故勝。
T39n1788_p0250b02║經　「是故善男子！於三寶所設諸供養，不可為比。
T39n1788_p0250b03║勸受三歸、持一切戒無有毀犯，三業不空，不可
T39n1788_p0250b04║為比。一切世界一切眾生，隨力隨能隨所願樂，
T39n1788_p0250b05║於三乘中勸發菩提心，不可為比。於三世中一
T39n1788_p0250b06║切世界所有眾生皆得無礙，速令成就無量功
T39n1788_p0250b07║德，不可為比。三世剎土一切眾生令無障礙得
T39n1788_p0250b08║三菩提，不可為比。三世剎土一切眾生勸令速
T39n1788_p0250b09║出四惡道苦，不可為比。三世剎土一切眾生勸
T39n1788_p0250b10║令除滅極重惡業，不可為比。一切苦惱勸令
T39n1788_p0250b11║解脫，不可為比。一切怖畏苦惱逼切皆令得解，
T39n1788_p0250b12║不可為比。三世佛前一切眾生所有功德，勸令
T39n1788_p0250b13║隨喜發菩提願，不可為比。勸除惡行罵辱之業，
T39n1788_p0250b14║一切功德皆願成就，所在生中勸請供養尊重
T39n1788_p0250b15║讚歎一切三寶，勸請眾生淨修福行成滿菩提，
T39n1788_p0250b16║不可為比。是故當知，勸請一切世界三世三寶，
T39n1788_p0250b17║勸請滿足六波羅蜜，勸請轉於無上法輪，勸請
T39n1788_p0250b18║住世經無量劫演說無量甚深妙法，功德甚深
T39n1788_p0250b19║無能比者。」下廣成福勝，有十一不可比，「是
T39n1788_p0250b20║故」下總結，竝可知。言不可比者，由此經能令
T39n1788_p0250b21║行此等勝行，故不可比，非此等行不可為比。
T39n1788_p0250b22║亦能令得無上菩提，豈不可比？
T39n1788_p0250b23║經。爾時天帝釋及恒河女神、無量梵王、四大天
T39n1788_p0250b24║眾從座而起，偏袒右肩，右膝著地，合掌頂禮，白
T39n1788_p0250b25║佛言：「世尊！我等皆得聞是《金光明最勝王經》，今
T39n1788_p0250b26║悉受持，讀誦通利，為他廣說，依此法住。何以故？
T39n1788_p0250b27║世尊！我等欲求阿耨多羅三藐三菩提，隨順此
T39n1788_p0250b28║義種種勝相如法行故。」爾時，梵王及天帝釋等，
T39n1788_p0250c01║於說法處皆以種種曼陀羅華而散佛上。下
T39n1788_p0250c02║第三大段依勸修行。有五：一願修行、二「爾時
T39n1788_p0250c03║梵王」已下諸天供養、三「三千大千」下現諸瑞
T39n1788_p0250c04║應、四「時天帝釋」下諸天解悟、五「佛言如是」下
T39n1788_p0250c05║佛為印可。初中，初舉行法之者、二「從坐而起」
T39n1788_p0250c06║下請行儀則、三「白佛言」下正願修行。願修行
T39n1788_p0250c07║中有三：初願修、次徵、後釋。諸天供養，文相可
T39n1788_p0250c08║知。
T39n1788_p0250c09║經　三千大千世界地皆大動，一切天鼓及諸音
T39n1788_p0250c10║樂不鼓自鳴，放金色光遍滿世界出妙音聲。
T39n1788_p0250c11║下明現諸瑞應。準文釋意，其義可知。
T39n1788_p0250c12║經　時天帝釋白佛言：「世尊！此等皆是《金光明經》
T39n1788_p0250c13║威神之力慈悲普救，種種利益、種種增長菩薩
T39n1788_p0250c14║善根，滅諸業障。」佛言：「如是如是，如汝所說。」下
T39n1788_p0250c15║諸天解悟。佛印可知。
T39n1788_p0250c16║經　「何以故？善男子！我念往昔過無量百千阿僧
T39n1788_p0250c17║祇劫，有佛名寶王大光照如來、應、正遍知出現
T39n1788_p0250c18║於世，住世六百八十億劫。爾時寶王大光照如
T39n1788_p0250c19║來為欲度脫人天釋梵、沙門婆羅門、一切眾生
T39n1788_p0250c20║令安樂故，當出現時初會說法，度百千億億萬
T39n1788_p0250c21║眾皆得阿羅漢果，諸漏已盡、三明六通自在無
T39n1788_p0250c22║礙。於第二會復度九十千億億萬眾，皆得阿羅
T39n1788_p0250c23║漢果，諸漏已盡，三明六通自在無礙。於第三會
T39n1788_p0250c24║復度九十八千億億萬眾，皆得阿羅漢果。圓滿
T39n1788_p0250c25║如上。」贊曰：下第四大段引己為證，明聞經
T39n1788_p0250c26║福多。初徵、次引。引中有六：初明所逢佛、二陳
T39n1788_p0250c27║己得益、三彼佛現證、四佛指處方、五說聞名
T39n1788_p0250c28║得益、六結成福勝。明所逢佛中有四：一時節；
T39n1788_p0250c29║二「有佛名」下名號；三「住世六百」下住；四「爾時
T39n1788_p0251a01║寶王下」說法利，即三會益。文相可知。
T39n1788_p0251a02║經　「善男子！我於爾時作女人身，名福寶光明。於
T39n1788_p0251a03║第三會親近世尊，受持讀誦是《金光明經》，為他
T39n1788_p0251a04║廣說，求阿耨多羅三藐三菩提故。時彼世尊為
T39n1788_p0251a05║我授記：『此福寶光明女，於未來世當得作佛，號
T39n1788_p0251a06║釋迦牟尼如來、應、正遍知、明行足、善逝、世間解、
T39n1788_p0251a07║無上士、調御丈夫、天人師、佛、世尊。』捨女身後，從
T39n1788_p0251a08║是以來越四惡道，生人天中受上妙樂，八十四
T39n1788_p0251a09║百千生作轉輪王，至于今日得成正覺，名稱普
T39n1788_p0251a10║聞遍滿世界。」下陳己得益。有五：一說自身
T39n1788_p0251a11║名、二「於第三」下聞經修學、三「時彼佛」下得授
T39n1788_p0251a12║佛記、四「捨女身後」下獲勝福報、五「至于今日」
T39n1788_p0251a13║下得成菩提。
T39n1788_p0251a14║經　時會大眾忽然皆見寶王大光照如來轉無
T39n1788_p0251a15║上法輪說微妙法。下彼佛現證。
T39n1788_p0251a16║經　「善男子！去此索訶世界東方過百千恒河沙
T39n1788_p0251a17║數佛土，有世界名寶莊嚴，其寶王大光照如來
T39n1788_p0251a18║今現在彼，未般涅槃，說微妙法廣化群生。汝等
T39n1788_p0251a19║見者即是彼佛。」下佛指處方。問：往受女身
T39n1788_p0251a20║即猶地前，何得三祇彼佛不滅？答：化應現相
T39n1788_p0251a21║出沒隨機，報法常存故言現在。
T39n1788_p0251a22║經　「善男子！若有善男子善女人聞是寶王大光
T39n1788_p0251a23║照如來名號者，於菩薩地得不退轉至大涅槃。
T39n1788_p0251a24║若有女人聞是佛名者，臨命終時得見彼佛來
T39n1788_p0251a25║至其所，既見佛已究竟不復更受女身。善男子！
T39n1788_p0251a26║是《金光明》微妙經典，種種利益、種種增長菩薩
T39n1788_p0251a27║善根，滅諸業障。」下第五聞名得益。有二：一
T39n1788_p0251a28║得至涅槃、二不受女報。六「善男子」下結勝，可
T39n1788_p0251a29║知。
T39n1788_p0251b01║經　「善男子！若有苾芻、苾芻尼、鄔波索迦、鄔波斯
T39n1788_p0251b02║迦，隨在何處為人講說是《金光明》微妙經典，於
T39n1788_p0251b03║其國土皆獲四種福利善根。云何為四？一者國
T39n1788_p0251b04║王無病離諸災厄、二者壽命長遠無有障礙、三
T39n1788_p0251b05║者無諸怨敵兵眾勇健、四者安隱豐樂正法流
T39n1788_p0251b06║通。何以故？如是人王常為釋梵四王藥叉之眾
T39n1788_p0251b07║共守護故。」下大段第五明行經利益。有四：
T39n1788_p0251b08║一國王益、二臣佐益、三沙門婆羅門益、四人
T39n1788_p0251b09║庶益。國王益中有三：一明人王得益、二問梵
T39n1788_p0251b10║釋護不、三世尊重勸。初中有二：初標、後釋。
T39n1788_p0251b11║標中有二：一所行法人、後明國王益。王益有
T39n1788_p0251b12║五：一標得益、二徵問、三釋、四又徵、五「如是
T39n1788_p0251b13║人王」下明護。
T39n1788_p0251b14║經　爾時世尊告天眾曰：「善男子！是事實不？」下
T39n1788_p0251b15║第二問梵釋護不。有三：一佛問令護、二諸天
T39n1788_p0251b16║答護、三佛讚印。初也。
T39n1788_p0251b17║經　是時無量釋梵四王及藥叉眾，俱時同聲答
T39n1788_p0251b18║世尊言：「如是如是。若有國土講宣讀誦此妙經
T39n1788_p0251b19║王，是諸國王，我等四王常來擁護，行住共俱。其
T39n1788_p0251b20║王若有一切災障及諸怨敵，我等四王皆使消
T39n1788_p0251b21║殄，憂愁疾疫亦令除差，增益壽命、感應禎祥、所
T39n1788_p0251b22║願遂心，恒生歡喜。我等亦能令其國中所有軍
T39n1788_p0251b23║兵悉皆勇健。」下諸天答護中有四：初標答
T39n1788_p0251b24║護、二「若有國土」下明得護所以、三「是諸國王」
T39n1788_p0251b25║下明所護之王、四「我等四王」下明能護者。有
T39n1788_p0251b26║三：一為侍衛、二「其王」下為除惡、三「增益壽」下
T39n1788_p0251b27║加善。加善有四：一增壽、二現瑞、三令勸、四
T39n1788_p0251b28║兵勇。
T39n1788_p0251b29║經　佛言：「善哉善哉！善男子！如汝所說，汝當修行。」
T39n1788_p0251c01║下佛讚印。
T39n1788_p0251c02║經　「何以故？是諸國王如法行時，一切人民隨王
T39n1788_p0251c03║修習如法行者，汝等皆蒙色力勝利、宮殿光明、
T39n1788_p0251c04║眷屬強盛。」時釋梵等白佛言：「如是。世尊！」贊
T39n1788_p0251c05║曰：世尊重勸。初假徵令護所由。次佛為說應
T39n1788_p0251c06║護所以，《起世經》、《長阿含經》等皆云「人若修善，
T39n1788_p0251c07║增天勢力。」又如下王法正論廣明。後梵釋領
T39n1788_p0251c08║解，文段可知。
T39n1788_p0251c09║經　佛言：「若有講誦此妙經典流通之處，於其
T39n1788_p0251c10║國中大臣輔相有四種益。云何為四？一者更相
T39n1788_p0251c11║親穆尊重愛念；二者常為人王心所愛重，亦為
T39n1788_p0251c12║沙門婆羅門、大國小國之所遵敬；三者輕財重
T39n1788_p0251c13║法不求世利，嘉名普暨眾所欽仰；四者壽命延
T39n1788_p0251c14║長安隱快樂。是名四益。」下明臣佐益。有四：
T39n1788_p0251c15║一標、二徵、三釋、四結。臣佐敬順方得是益，文
T39n1788_p0251c16║顯可知。
T39n1788_p0251c17║經　「若有國土宣說是經，沙門婆羅門得四種勝
T39n1788_p0251c18║利。云何為四？一者衣服飲食臥具醫藥無所乏
T39n1788_p0251c19║少、二者皆得安心思惟讀誦、三者依於山林得
T39n1788_p0251c20║安樂住、四者隨心所願皆得滿足。是名四種勝
T39n1788_p0251c21║利。」下明沙門等益。國安人富、臣人信敬，故
T39n1788_p0251c22║得如是。文亦四段，如前可知。
T39n1788_p0251c23║經　「若有國土宣說是經，一切人民皆得豐樂無
T39n1788_p0251c24║諸疾疫，商估往還多獲寶貨，具足勝福，是名種
T39n1788_p0251c25║種功德利益。」下明人庶得益。初標所由、次
T39n1788_p0251c26║明得益、後「是名」下結。
T39n1788_p0251c27║經　爾時梵釋四天王及諸大眾白佛言：「世尊！如
T39n1788_p0251c28║是經典甚深之義若現在者，當知如來三十七
T39n1788_p0251c29║種助菩提法住世未滅；若是經典滅盡之時，正
T39n1788_p0252a01║法亦滅。」下第六梵釋述成。有二：初梵釋陳
T39n1788_p0252a02║彰、後如來印勸。初陳彰有二：初明此經在世，
T39n1788_p0252a03║行證二種正法不滅；二「若是經典」下，此經若
T39n1788_p0252a04║無，行證二種正法亦滅。意欲令人久流勝教。
T39n1788_p0252a05║經　佛言：「如是如是。善男子！是故汝等於此《金光
T39n1788_p0252a06║明經》一句一頌一品一部，皆當一心正讀誦、正
T39n1788_p0252a07║聞持、正思惟、正修習，為諸眾生廣宣流布，長夜
T39n1788_p0252a08║安樂福利無邊。」下如來印勸。初印、「善男子」
T39n1788_p0252a09║下勸。勸中有二：初明所流經；次「皆當」下令起
T39n1788_p0252a10║法行，復二：初自利行、後「為諸眾生」下令利
T39n1788_p0252a11║他行。
T39n1788_p0252a12║經　時諸大眾聞佛說已，咸蒙勝益，歡喜受持。
T39n1788_p0252a13║下品中第四大段時會得益。
T39n1788_p0252a14║金光明最勝王經疏卷第三（末）