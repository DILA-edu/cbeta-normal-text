T39n1789_p0343a01║
T39n1789_p0343a02║No. 1789 [cf. No. 670]
T39n1789_p0343a03║
T39n1789_p0343a04║欽錄
T39n1789_p0343a05║洪武十一年七月初十日，天界善世禪寺
T39n1789_p0343a06║住持（宗泐）、演福教寺住持（如玘），持奉新註
T39n1789_p0343a07║《楞伽經》，同考功監令李永等官，於
T39n1789_p0343a08║　西華樓進呈
T39n1789_p0343a09║御覽。當日欽奉
T39n1789_p0343a10║聖旨：這經好生註得停當，可即刊板印行，教
T39n1789_p0343a11║天下眾僧每講習。欽此。
T39n1789_p0343a12║進新註楞伽經序
T39n1789_p0343a13║（臣）聞：法運之興，雖曰在人，亦必有其時
T39n1789_p0343a14║焉。有其人而無其時、有其時而無其人，
T39n1789_p0343a15║雖欲興之，其可得哉？是故必有
T39n1789_p0343a16║聰明聖智之君、當天下又安之時，以興之也。
T39n1789_p0343a17║至若《楞伽》一經，我
T39n1789_p0343a18║大覺世尊說之於二千年之前，而
T39n1789_p0343a19║今上皇帝行之於二千年之後，豈非有其人
T39n1789_p0343a20║而有其時乎？不然，何此經東流中國千有餘
T39n1789_p0343a21║載，前代帝王未曾有如我
T39n1789_p0343a22║聖天子之留神注意，究其旨趣，
T39n1789_p0343a23║　勅僧徒咸隷習之，有如此之盛也。然吾
T39n1789_p0343a24║佛之所以說此經者，蓋欲除眾生之妄心，俾
T39n1789_p0343a25║歸於真正之道。而
T39n1789_p0343a26║皇上之心，欲天下後世之人皆捨妄歸真、去
T39n1789_p0343a27║惡從善，以躋乎仁壽之域，其有契於
T39n1789_p0343a28║佛之心乎！且此經之要，不出五法、三自性、八
T39n1789_p0343a29║識、二無我，而該乎真妄修性、聖凡因果，皆不
T39n1789_p0343b01║外乎一心。能究此心者，則畏惡而遷善、捨妄
T39n1789_p0343b02║而歸真，得至自覺正智之地。不能究此心者，
T39n1789_p0343b03║則縱情肆欲，流而忘返，至于失其忠孝，敗俗
T39n1789_p0343b04║亂常，甘蹈刑辟，如履水火。此吾
T39n1789_p0343b05║佛所以興大悲心而拔濟之，亦猶
T39n1789_p0343b06║帝王之仁育黎庶若保赤子者也。（臣）僧（宗泐、如玘）
T39n1789_p0343b07║昨於
T39n1789_p0343b08║　內廷欽承
T39n1789_p0343b09║聖諭，以為《心經》、《金剛》、《楞伽》三經，實治心法門，
T39n1789_p0343b10║遣情離著，具在是矣，爾輩可不勉乎？（臣）等受
T39n1789_p0343b11║命以來，夙夜兢惕，懼無以上副
T39n1789_p0343b12║宸衷，於是竭誠殫慮，註釋《心經》、《金剛》二典，已
T39n1789_p0343b13║於洪武十一年正月二十八日
T39n1789_p0343b14║　奏準行世。而《楞伽》以今七月初十日始克
T39n1789_p0343b15║註成，謹熏沐繕寫，拜手稽首，詣
T39n1789_p0343b16║　闕進呈。重念（臣）等才識庸陋，學術空疎，固
T39n1789_p0343b17║不敢叨於註釋之列。然承
T39n1789_p0343b18║　雨露之餘澤，依
T39n1789_p0343b19║日月之清光，庶幾少裨流通之萬一云爾。
T39n1789_p0343b20║洪武十一年七月　日序
T39n1789_p0343b21║
T39n1789_p0343b22║
T39n1789_p0343b23║楞伽阿跋多羅寶經註解卷第一
T39n1789_p0343b24║（上）
T39n1789_p0343b25║
T39n1789_p0343b26║宋求那跋多羅奉　詔譯
T39n1789_p0343b27║大明天界善世禪寺住持（臣）僧（宗泐）
T39n1789_p0343b28║演福講寺住持（臣）僧（如玘）奉　詔同註
T39n1789_p0343b29║此經凡四譯，今存者三：其一則鎦宋求那跋
T39n1789_p0343c01║多羅譯成四卷，曰《楞伽阿跋多羅寶經》；其二
T39n1789_p0343c02║則元魏菩提流支譯成十卷，曰《入楞伽經》；其
T39n1789_p0343c03║三則唐實又難陀與復禮等譯成七卷，曰《大
T39n1789_p0343c04║乘入楞伽經》。若論所譯文之難易，則唐之七
T39n1789_p0343c05║卷文易義顯，始末具備。今釋從宋譯四卷者，
T39n1789_p0343c06║以此本首行於世，習誦者眾，況達磨大師授
T39n1789_p0343c07║二祖心法時，指《楞伽》四卷可以印心，而張方
T39n1789_p0343c08║平嘗書此本，蘇子瞻為序其事，是知歷代多
T39n1789_p0343c09║從此本也。然文辭簡古，至於句讀有不可讀，
T39n1789_p0343c10║乃取七卷中文義顯者釋之，仍採古註善者
T39n1789_p0343c11║併註之。此經以法喻為名，第一義心為體，了
T39n1789_p0343c12║妄顯性為宗，斥小辯邪為用，方等大乘為教
T39n1789_p0343c13║相。法喻為名者，楞伽是城名，華言不可往，其
T39n1789_p0343c14║城在南海摩羅山頂，無神通者不可往，佛於
T39n1789_p0343c15║此處說法即佛境界，以處表法也。阿跋多羅
T39n1789_p0343c16║者，華言無上，亦云入。寶者，至貴之物，以喻此
T39n1789_p0343c17║經尊貴，故云法喻為名也。經者，貫也，謂貫通
T39n1789_p0343c18║諸義也。第一義心為體者，即如來藏自性清
T39n1789_p0343c19║淨第一義心也。了妄顯性為宗者，謂達妄顯
T39n1789_p0343c20║真，離性執也。斥小辯邪為用者，謂破小乘之
T39n1789_p0343c21║偏執，摧外道之邪見也。方等大乘為教相者，
T39n1789_p0343c22║謂經通三乘，義從圓頓也。此之五章皆經中
T39n1789_p0343c23║所詮之旨，今預取而釋首題者，欲令學者知
T39n1789_p0343c24║一經之大意也。
T39n1789_p0343c25║一切佛語心品佛語心者，即諸佛所說心
T39n1789_p0343c26║法也。然經中所說法門，大約有四：謂五法、三
T39n1789_p0343c27║自性、八識、二無我，而獨言心者，蓋此四種法
T39n1789_p0343c28║門是一經之綱目、究心之精要。如《入楞伽》
T39n1789_p0343c29║云：「五法自性等眾妙法門，是一切諸佛菩薩
T39n1789_p0344a01║入自心境，離所行相，稱真實義，諸佛教心也。」
T39n1789_p0344a02║如是我聞：一時，佛住南海濱楞伽山頂，種種
T39n1789_p0344a03║寶華以為莊嚴。與大比丘僧及大菩薩眾俱，
T39n1789_p0344a04║從彼種種異佛剎來，是諸菩薩摩訶薩無量
T39n1789_p0344a05║三昧自在之力神通遊戲。大慧菩薩摩訶薩
T39n1789_p0344a06║而為上首，一切諸佛手灌其頂，自心現境界
T39n1789_p0344a07║善解其義，種種眾生、種種心色、無量度門隨
T39n1789_p0344a08║類普現，於五法、自性、識、二種無我究竟通達。
T39n1789_p0344a09║此通序分也。如是者，指所聞之法，亦信順之
T39n1789_p0344a10║辭。我聞者，阿難從佛聞持是法也。一時者，教
T39n1789_p0344a11║主徒眾嘉會之時也。佛者，覺也，謂覺道既成，
T39n1789_p0344a12║乘機說法，導利群生也。住南海濱楞伽山頂
T39n1789_p0344a13║者，說法之處也。寶華莊嚴者，是其處勝也。大
T39n1789_p0344a14║比丘菩薩眾者，列同聞之眾也。從彼異佛剎
T39n1789_p0344a15║來者，舉遠知近以顯眾多也。無量三昧等者，
T39n1789_p0344a16║讚菩薩之德也。自大慧下，別讚大慧之德。諸
T39n1789_p0344a17║佛手灌其頂者，明其位居等覺，當授佛位，故
T39n1789_p0344a18║為灌頂。自心現境界者，一切善惡境界皆由
T39n1789_p0344a19║自心發現，大慧善解，其智超勝也。種種眾生
T39n1789_p0344a20║心色者，謂一切有情五蘊種種不同，大慧以
T39n1789_p0344a21║無量度門而普應之，則法門深廣也。五法者，
T39n1789_p0344a22║曰名、曰相、曰妄想、曰正智、曰如如也；三自性
T39n1789_p0344a23║者，曰妄想、曰緣起、曰成也；識即八識也；二無
T39n1789_p0344a24║我者，即人無我、法無我也。已上諸法大慧皆
T39n1789_p0344a25║能究竟通達，為眾作發起之人，此佛所以深
T39n1789_p0344a26║讚之也。
T39n1789_p0344a27║爾時，大慧菩薩與摩帝菩薩俱遊一切諸佛
T39n1789_p0344a28║剎土，承佛神力，從座而起，偏袒右肩，右膝著
T39n1789_p0344a29║地，合掌恭敬以偈讚佛：此下別序分也。摩
T39n1789_p0344b01║帝，華言慧也。自偏袒至恭敬，天竺之敬儀
T39n1789_p0344b02║也。
T39n1789_p0344b03║「世間離生滅，猶如虛空華，
T39n1789_p0344b04║智不得有無，而興大悲心。
T39n1789_p0344b05║一切法如幻，遠離於心識，
T39n1789_p0344b06║智不得有無，而興大悲心。
T39n1789_p0344b07║遠離於斷常，世間恒如夢，
T39n1789_p0344b08║智不得有無，而興大悲心。」
T39n1789_p0344b09║一切世間眾生背覺合塵，流轉生死，而起妄
T39n1789_p0344b10║想心識，復計斷、常二見，無由出離。如來以妙
T39n1789_p0344b11║智觀察，了達生滅等一切諸法如空華、如幻、
T39n1789_p0344b12║如夢，不有不無，故興大悲心而度脫之，使
T39n1789_p0344b13║其皆得遠離也。
T39n1789_p0344b14║「知人法無我，煩惱及爾焰，
T39n1789_p0344b15║常清淨無相，而興大悲心。」
T39n1789_p0344b16║此離惑、智二障。煩惱，惑障也；爾焰乃梵語，智
T39n1789_p0344b17║障也。智本破惑，惑即人法二執。無我者，無此
T39n1789_p0344b18║二執也。若於智生著，智亦成障。如來了知人
T39n1789_p0344b19║法惑智本空，故云「常清淨無相」。眾生在迷受
T39n1789_p0344b20║苦，故起悲心而拔濟之。
T39n1789_p0344b21║「一切無涅槃，無有涅槃佛，
T39n1789_p0344b22║無有佛涅槃。遠離覺所覺，
T39n1789_p0344b23║若有若無有，是二悉俱離。」
T39n1789_p0344b24║一切者，一切眾生也。涅槃者，不生不滅之理
T39n1789_p0344b25║也。佛與眾生同具此理，尚無生死可斷，焉有
T39n1789_p0344b26║涅槃可證？故云「一切無涅槃」。然非證而證，證
T39n1789_p0344b27║此涅槃，是則佛為能證之人，涅槃是所證之
T39n1789_p0344b28║法，離法無人，故云「無有涅槃佛」；離人無法，故
T39n1789_p0344b29║云「無有佛涅槃」。《入楞伽》云：「佛不住涅槃，涅槃
T39n1789_p0344c01║不住佛。」辭異而義同也。覺即佛、所覺即涅槃。
T39n1789_p0344c02║人法俱泯，故云「遠離覺所覺」。然人法俱泯，
T39n1789_p0344c03║是亡有而未亡無，故云「若有若無有，是二悉俱
T39n1789_p0344c04║離」也。
T39n1789_p0344c05║「牟尼寂靜觀，是則遠離生，
T39n1789_p0344c06║是名為不取，今世後世淨。」
T39n1789_p0344c07║牟尼是梵語，華言寂默，佛之名也。此言人
T39n1789_p0344c08║能如是觀佛寂靜之體從遠離而生，是則於
T39n1789_p0344c09║佛不生取著，故今世後世皆得清淨。《入楞
T39n1789_p0344c10║伽》云：「若見於牟尼，寂靜遠離生，是人今後世，
T39n1789_p0344c11║離著無所取。」辭義尤顯。已上諸偈讚佛，皆言
T39n1789_p0344c12║離著者，蓋讚佛生善。若不離著，生善不深故
T39n1789_p0344c13║也。
T39n1789_p0344c14║爾時，大慧菩薩偈讚佛已，自說姓名：
T39n1789_p0344c15║「我名為大慧，通達於大乘，
T39n1789_p0344c16║今以百八義，仰諮尊中上。」
T39n1789_p0344c17║此下正宗分也。大慧自言是大乘機，為眾
T39n1789_p0344c18║發起。
T39n1789_p0344c19║世間解之士，聞彼所說偈，
T39n1789_p0344c20║觀察一切眾，告諸佛子言：
T39n1789_p0344c21║「汝等諸佛子，今皆恣所問，
T39n1789_p0344c22║我當為汝說，自覺之境界。」
T39n1789_p0344c23║世間解者，如來十號之一也。大慧所問百
T39n1789_p0344c24║八義，皆如來親證之法，故云「自覺之境界」。
T39n1789_p0344c25║爾時，大慧菩薩摩訶薩承佛所聽，頂禮佛足，
T39n1789_p0344c26║合掌恭敬以偈問曰：寶臣註《入楞伽》云：「此
T39n1789_p0344c27║後諸偈問百八句義，或一句為一問、或二句
T39n1789_p0344c28║為一問、或三句為一問，乃至十句為一問，或
T39n1789_p0344c29║一句為兩問。然此百八句，正問五法、三自性、
T39n1789_p0345a01║八識、二無我，度眾生對治法門。」是故大慧舉
T39n1789_p0345a02║上與摩帝遊諸佛剎所見之事，故下問山海
T39n1789_p0345a03║日月等，即五法中名相妄想；下問諸禪解脫
T39n1789_p0345a04║等，即五法中正智如如也。
T39n1789_p0345a05║「云何淨其念？」問淨其妄念，而生正念。
T39n1789_p0345a06║「云何念增長？」問增淨念。
T39n1789_p0345a07║「云何見癡惑？」問起見惑。
T39n1789_p0345a08║「云何惑增長？」問增長見惑。
T39n1789_p0345a09║「何故剎土化相及諸外道？」問如來於剎土
T39n1789_p0345a10║中示現身相，化眾生及諸外道。
T39n1789_p0345a11║「云何無受次？」《入楞伽》云：「及無影次第」，謂問
T39n1789_p0345a12║無相法中因何有次第。
T39n1789_p0345a13║「何故名無受？」承上問，若有次第，何名無相
T39n1789_p0345a14║法？無受，即無相義。
T39n1789_p0345a15║「何故名佛子？」問菩薩何名佛子。
T39n1789_p0345a16║「解脫至何所？」問行人既得解脫，復能往至
T39n1789_p0345a17║何所。
T39n1789_p0345a18║「誰縛誰解脫？」問迷時誰縛，悟時誰解。
T39n1789_p0345a19║「何等禪境界？」問諸禪定以何為境界。
T39n1789_p0345a20║「云何有三乘？惟願為解說。」問何故有聲聞、緣
T39n1789_p0345a21║覺、菩薩三乘。
T39n1789_p0345a22║「緣起何所生？云何作所作？」問善惡緣起及所
T39n1789_p0345a23║作業果。
T39n1789_p0345a24║「云何俱異說？」問外道邪見何有俱異之說。
T39n1789_p0345a25║「云何為增長？」《入楞伽》云：「云何諸有起」，謂起
T39n1789_p0345a26║三有也。
T39n1789_p0345a27║「云何無色定？」問無色界四空定。
T39n1789_p0345a28║「及與滅正受？」問滅盡定之正受。
T39n1789_p0345a29║「云何為想滅？何因從定覺？」問受想心滅為定，
T39n1789_p0345b01║何得從定起覺。
T39n1789_p0345b02║「云何所作生？進去及持身？」問從定起用，凡
T39n1789_p0345b03║所作為，是身去住得大自在。
T39n1789_p0345b04║「云何現分別？」問現身說法，分別諸法種相差
T39n1789_p0345b05║別。
T39n1789_p0345b06║「云何生諸地？」問得悟入諸地位，《入楞伽》云：
T39n1789_p0345b07║「云何入諸地？」
T39n1789_p0345b08║「破三有者誰？何處身云何？」問能破諸有，出三
T39n1789_p0345b09║界，是何佛子。《入楞伽》云：「云何有佛子，而能
T39n1789_p0345b10║破三有？」
T39n1789_p0345b11║「往生何所至？」問既破三有，往生何處。
T39n1789_p0345b12║「云何最勝子？」問弟子之中誰為第一。
T39n1789_p0345b13║「何因得神通，及自在三昧？」問神通三昧修何
T39n1789_p0345b14║行而得。
T39n1789_p0345b15║「云何三昧心？最勝為我說。」問三昧之心何者
T39n1789_p0345b16║為勝。
T39n1789_p0345b17║「云何名為藏？」問第八藏識。
T39n1789_p0345b18║「云何意及識？」問意根及諸識。
T39n1789_p0345b19║「云何生與滅？云何見已還？」問意識起見生滅，
T39n1789_p0345b20║已還亦滅也。《入楞伽》云：「云何起諸見？云何
T39n1789_p0345b21║退諸見？」
T39n1789_p0345b22║「云何為種性、非種及心量？」問三乘差別種性，
T39n1789_p0345b23║外道非種及不定種心量。
T39n1789_p0345b24║「云何建立相，及與非我義？」問有相及無我相。
T39n1789_p0345b25║「云何無眾生？云何世俗說？」問真無俗有。
T39n1789_p0345b26║「云何為斷見，及常見不生？」問斷常二見。
T39n1789_p0345b27║「云何佛、外道，其相不相違？」問邪正無背。
T39n1789_p0345b28║「云何當來世，種種諸異部？」問佛滅後，弟子所
T39n1789_p0345b29║宗經部各異。
T39n1789_p0345c01║「云何空何因？云何剎那壞？」問諸法性空，剎那
T39n1789_p0345c02║念滅。剎那，極微細念也。
T39n1789_p0345c03║「云何胎藏生？」問托胎受生。
T39n1789_p0345c04║「云何世不動？」問世相遷流，性何不動。
T39n1789_p0345c05║「何因如幻夢，及揵闥婆城，世間熱時焰，及與水
T39n1789_p0345c06║月光？」問此五喻，喻世間生滅相皆無實義。
T39n1789_p0345c07║揵闥婆，梵語也，此云尋香城。
T39n1789_p0345c08║「何因說覺支，及與菩提分？」問七覺支及八正
T39n1789_p0345c09║道。
T39n1789_p0345c10║「云何國土亂？」問所依國土何因亂壞。
T39n1789_p0345c11║「云何作有見？」問諸法無體，何作有見？有即
T39n1789_p0345c12║三有。《入楞伽》云：「何故見諸有？」
T39n1789_p0345c13║「云何不生滅，世如虛空華？」問世相如空華，
T39n1789_p0345c14║何故言不生不滅。《入楞伽》云：「云何如空華？
T39n1789_p0345c15║不生亦不滅？」
T39n1789_p0345c16║「云何覺世間？云何說離字？」問眾生云何覺知
T39n1789_p0345c17║世法，云何離文字相。
T39n1789_p0345c18║「離妄想者誰？云何虛空譬？」問誰知諸法如虛
T39n1789_p0345c19║空，離妄想分別。《入楞伽》云：「云何如虛空？云
T39n1789_p0345c20║何離分別？」
T39n1789_p0345c21║「如實有幾種？」問真如有幾。
T39n1789_p0345c22║「幾波羅蜜心？」諸度心有幾。
T39n1789_p0345c23║「何因度諸地？誰至無所受？」問誰能超越十地，
T39n1789_p0345c24║至於佛地。無所受，即佛境界。
T39n1789_p0345c25║「何等二無我？」問誰能空人、法二執惑障。
T39n1789_p0345c26║「云何爾焰淨？」問誰能淨智障。
T39n1789_p0345c27║「諸智有幾種？」問諸正智。
T39n1789_p0345c28║「幾戒眾生性？」問眾生性殊，禁戒有幾。
T39n1789_p0345c29║「誰生諸寶性，摩尼真珠等？」問諸寶物何從而
T39n1789_p0346a01║生。
T39n1789_p0346a02║「誰生諸語言，眾生種種性？」問眾生語言差別
T39n1789_p0346a03║種性不同，何因而起。
T39n1789_p0346a04║「明處及伎術，誰之所顯示？」問五明法及伎
T39n1789_p0346a05║術。五明者，一曰內論，謂一切佛法；二曰外
T39n1789_p0346a06║論，有四種，曰因、曰聲、曰醫方、曰工巧。此五各
T39n1789_p0346a07║能生智，故云明處。
T39n1789_p0346a08║「伽陀有幾種，長頌及短句？」伽陀，梵語也，此
T39n1789_p0346a09║云孤起，亦曰諷誦，與重頌不同。問孤起頌及
T39n1789_p0346a10║長行重頌。
T39n1789_p0346a11║「成為有幾種？」問經中理趣。《入楞伽》云：「道
T39n1789_p0346a12║理幾不同？」
T39n1789_p0346a13║「云何名為論？」問釋經之論。《入楞伽》云：「解
T39n1789_p0346a14║釋幾差別？」
T39n1789_p0346a15║「云何生飲食，及生諸愛欲？」問飲食誰作，愛欲
T39n1789_p0346a16║何起。
T39n1789_p0346a17║「云何名為王？轉輪及小王，云何守護國？」問大
T39n1789_p0346a18║小諸王及守國土之法。
T39n1789_p0346a19║「諸天有幾種？云何名為地、星宿及日月？」問
T39n1789_p0346a20║欲界名相。
T39n1789_p0346a21║「解脫修行者，是各有幾種？」問學、無學人。解脫
T39n1789_p0346a22║是無學，修行是學。
T39n1789_p0346a23║「弟子有幾種？云何阿闍黎？」問師、弟子。阿闍
T39n1789_p0346a24║黎，此云教師。
T39n1789_p0346a25║「佛復有幾種？復有幾種生？」問佛三身及本
T39n1789_p0346a26║生事。本生，謂宿世所行事。《入楞伽》云：「如來
T39n1789_p0346a27║有幾種？本生事亦然。」
T39n1789_p0346a28║「魔及諸異學，彼各有幾種？」問眾魔及諸外
T39n1789_p0346a29║道。魔，梵語魔羅，此云能害，謂能害善法。
T39n1789_p0346b01║「自性及與心，彼復各幾種？」問性與心幾種差
T39n1789_p0346b02║別。
T39n1789_p0346b03║「云何施設量？惟願最勝說。」問心量妄想施設。
T39n1789_p0346b04║最勝者，稱佛也。
T39n1789_p0346b05║「云何空風雲？」問欲界無情名相。
T39n1789_p0346b06║「云何念聰明？」問欲界有情心念云何能生智
T39n1789_p0346b07║慧。
T39n1789_p0346b08║「云何為林樹？云何為蔓草？云何象馬鹿？云
T39n1789_p0346b09║何而捕取？」問草木之生誰使之然，象鹿
T39n1789_p0346b10║誰使之生，又復誰能捕取。
T39n1789_p0346b11║「何因而卑陋？」問卑陋賤人何業所致。
T39n1789_p0346b12║「云何六節攝？」問一年云何分六節。西域以
T39n1789_p0346b13║兩月為一節，一年分為六節。
T39n1789_p0346b14║「云何一闡提？」一闡提是梵語，此云極惡，又
T39n1789_p0346b15║云信不具。
T39n1789_p0346b16║「男、女及不男，斯皆云何生？」問世間若男若女
T39n1789_p0346b17║及五種不男之人，何因而生。
T39n1789_p0346b18║「云何修行退？云何修行生？」問修行之人因何
T39n1789_p0346b19║退墮，因何精進而生。
T39n1789_p0346b20║「禪師以何法？建立何等人？」問修禪定者用
T39n1789_p0346b21║何法示人入道。
T39n1789_p0346b22║「眾生生諸趣，何相何像類？」問六道生趣形像。
T39n1789_p0346b23║「云何為財富？何因致財富？」問世間財富何因
T39n1789_p0346b24║而致。
T39n1789_p0346b25║「云何為釋種？何因有釋種？云何甘蔗種？無上
T39n1789_p0346b26║尊願說。」問釋迦種族及甘蔗種。《本行經》云：
T39n1789_p0346b27║「大茅草王得成王仙，被獵師所射，滴血於地，
T39n1789_p0346b28║生二甘蔗，日炙而開，出一男一女，男名善生，
T39n1789_p0346b29║即甘蔗王，釋種乃其裔也。」
T39n1789_p0346c01║「云何長苦仙？彼云何教授？」問苦行仙人意求
T39n1789_p0346c02║長生，受教於誰。
T39n1789_p0346c03║「如來云何於，一切時剎現，種種名色類，最勝
T39n1789_p0346c04║子圍繞？」問佛現身塵剎，隨類不同，眾所圍
T39n1789_p0346c05║繞，何因如是耶？
T39n1789_p0346c06║「云何不食肉？云何制斷肉？食肉諸種類？何因
T39n1789_p0346c07║故食肉？」問食肉及斷食肉因緣。
T39n1789_p0346c08║「云何日月形？須彌及蓮華，師子勝相剎，側住覆
T39n1789_p0346c09║世界，如因陀羅網。」此問世界形相。須彌者，
T39n1789_p0346c10║妙高山也，統一四天下，一日月所繞。蓮華者，
T39n1789_p0346c11║華藏世界也。師子世界於諸剎土最勝。世界
T39n1789_p0346c12║如器，有側有覆、有仰有橫。因陀羅網即帝網，
T39n1789_p0346c13║網有千珠，珠光交映，喻世界重重無盡。
T39n1789_p0346c14║「或悉諸珍寶，箜篌細腰鼓，狀種種諸華，或離
T39n1789_p0346c15║日月光，如是等無量。」此亦問世界形相不
T39n1789_p0346c16║同，或諸寶所成，或狀如箜篌、如鼓、如華，或無
T39n1789_p0346c17║日月所照，何因而致。
T39n1789_p0346c18║「云何為化佛？云何報生佛？云何如如佛？云何
T39n1789_p0346c19║智慧佛？」問佛身名不同者何。化佛，應身也，
T39n1789_p0346c20║謂千百億化身。報生佛，他報身也，謂他機所
T39n1789_p0346c21║見。如如佛，法身也，謂體性如如不異。智慧佛，
T39n1789_p0346c22║自報身也，謂自己修因感果，以始覺之智
T39n1789_p0346c23║合於本覺，故曰智慧。
T39n1789_p0346c24║「云何於欲界，不成等正覺？何故色究竟，離欲
T39n1789_p0346c25║得菩提？」問盧舍那報身佛不於欲界得道，
T39n1789_p0346c26║而於色究竟處得道者何耶。
T39n1789_p0346c27║「善逝般涅槃，誰當持正法？」問佛滅後傳持正
T39n1789_p0346c28║法者誰。
T39n1789_p0346c29║「天師住久如，正法幾時住？」問佛住世及滅後，
T39n1789_p0347a01║正法所住時分長短。天師，即天人師也。
T39n1789_p0347a02║「悉檀及與見，各復有幾種？」問所化機緣及與
T39n1789_p0347a03║見解。悉檀者，遍施也，有四種：一、世界悉檀，世
T39n1789_p0347a04║界者，次第也，謂聞說法次第得歡喜益；二、對
T39n1789_p0347a05║治悉檀，謂聞法修行，對破宿障，得滅惡益；三、
T39n1789_p0347a06║為人悉檀，謂因聞法故，得生善益；四、第一義
T39n1789_p0347a07║悉檀，謂因聞法故，得悟理益。
T39n1789_p0347a08║「毘尼比丘分，云何何因緣？」毘尼者，律也。問
T39n1789_p0347a09║因事制律，及持律之僧。《入楞伽》云：「何故立
T39n1789_p0347a10║毘尼，及以諸比丘？」
T39n1789_p0347a11║「彼諸最勝子，緣覺及聲聞，何因百變易？云何
T39n1789_p0347a12║百無受？」問二乘生處。變易者，謂變易生死，
T39n1789_p0347a13║居方便土，因移果易也。無受者，謂入無餘涅
T39n1789_p0347a14║槃，不受後有也。
T39n1789_p0347a15║「云何世俗通？云何出世間？云何為七地？惟願
T39n1789_p0347a16║為演說。」問世間五通，得出世六通，及住第七
T39n1789_p0347a17║地中。第七名已辦也。
T39n1789_p0347a18║「僧伽有幾種？云何為壞僧？」問三乘僧及破戒
T39n1789_p0347a19║僧。梵語僧伽，此云眾，亦名和合。
T39n1789_p0347a20║「云何醫方論？是復何因緣？」問世間及出世間
T39n1789_p0347a21║醫方諸論為誰而說。《入楞伽》云：「云何為眾
T39n1789_p0347a22║生，廣說醫方論？」
T39n1789_p0347a23║「何故大牟尼，唱說如是言：『迦葉、拘留孫、拘那
T39n1789_p0347a24║含是我？』」問何故如來說過去佛即是我耶。義
T39n1789_p0347a25║見第三卷經文，四等中釋出。
T39n1789_p0347a26║「何故說斷常，及與我無我？何不一切時，演說
T39n1789_p0347a27║真實義？而復為眾生，分別說心量？」問如來
T39n1789_p0347a28║何不但說大乘，而廣說諸法耶。
T39n1789_p0347a29║「何因男女林，訶梨、阿摩勒？」問世間果木，男女
T39n1789_p0347b01║林木也。訶梨、阿摩勒，二果名，皆西域所有。
T39n1789_p0347b02║「雞羅及鐵圍，金剛等諸山，無量寶莊嚴，仙闥婆
T39n1789_p0347b03║充滿。」問此諸山及眾寶莊嚴，仙人樂神充滿
T39n1789_p0347b04║者何。乾闥婆，天帝之樂神也。此下是世尊領
T39n1789_p0347b05║大慧所問亦釋也。
T39n1789_p0347b06║無上世間解，聞彼所說偈，大乘諸度門，諸佛
T39n1789_p0347b07║心第一。「善哉善哉問，大慧善諦聽，我今當次
T39n1789_p0347b08║第，如汝所問說。」《入楞伽》云：「爾時，世尊聞
T39n1789_p0347b09║其所謂大乘微妙諸佛之心最上法門，即告
T39n1789_p0347b10║之曰：『善哉！大慧，諦聽諦聽，如汝所問，當次第
T39n1789_p0347b11║說。即說頌曰：』」
T39n1789_p0347b12║「生及與不生，涅槃空剎那，趣至無自性。」此釋
T39n1789_p0347b13║大慧所問有為生法、無為不生法，涅槃、虛空、
T39n1789_p0347b14║剎那流轉等法，皆妄想所現，初無自性。
T39n1789_p0347b15║「佛諸波羅蜜，佛子與聲聞、緣覺、諸外道，及與
T39n1789_p0347b16║無色行，如是種種事。」領上所問人及所行
T39n1789_p0347b17║法。無色行，外道所行法也。
T39n1789_p0347b18║「須彌、巨海、山，洲渚、剎土地。」領上國土中無情
T39n1789_p0347b19║名相。
T39n1789_p0347b20║「星宿及日月，外道天修羅。解脫自在通，力禪
T39n1789_p0347b21║三摩提，滅及如意足，覺支及道品。」領上所
T39n1789_p0347b22║問諸法名相也。三摩提，即三昧。滅即無受。如
T39n1789_p0347b23║意足，即欲、念、進、慧四如意足也。覺支，即念、擇、進、
T39n1789_p0347b24║喜、輕安、定、捨，七覺支也。道品，總言即三十七
T39n1789_p0347b25║道品也。
T39n1789_p0347b26║「諸禪定無量，諸陰身往來。正受滅盡定，三昧
T39n1789_p0347b27║起心說，心意及與識，無我法有五，自性想所
T39n1789_p0347b28║想，及與現二見。」諸禪定，世出世間大小禪定
T39n1789_p0347b29║也。諸陰身，六道生死身也。正受即三昧。滅盡
T39n1789_p0347c01║定者，受想心滅，身證此定。三昧起心說者，從
T39n1789_p0347c02║定而起，運心說法也。自心意及二見者，總領
T39n1789_p0347c03║五法、三自性、八識、二無我也。
T39n1789_p0347c04║「乘及諸種性，金、銀、摩尼等，一闡提、大種，荒亂
T39n1789_p0347c05║及一佛，智、爾焰得向，眾生有無有。」乘即三乘。
T39n1789_p0347c06║一闡提，見前註。大種，即四大種。荒亂，即國土
T39n1789_p0347c07║亂。一佛，即前迦葉等是我。得向，猶魔得便義。
T39n1789_p0347c08║有無有，即空有。
T39n1789_p0347c09║「象馬諸禽獸，云何而捕取？譬因成悉檀，及與
T39n1789_p0347c10║作所作。」譬即譬喻。因成即相應。悉檀即四
T39n1789_p0347c11║悉檀，如上註。作所作，即能作所作之業也。
T39n1789_p0347c12║「叢林迷惑通，心量不現有，諸地不相至，百變
T39n1789_p0347c13║百無受。醫方工巧論，伎術諸明處。」名相並
T39n1789_p0347c14║如前註。此上皆領大慧所問。
T39n1789_p0347c15║「諸山須彌地，巨海日月量，下中上眾生，身各
T39n1789_p0347c16║幾微塵？」自此至毛孔眉毛幾，皆佛反詰大
T39n1789_p0347c17║慧所問。不周量者，度數也。上中下眾生，總十
T39n1789_p0347c18║界而言也。身幾塵，謂身量長短輕重也。
T39n1789_p0347c19║「一一剎幾塵？弓弓數有幾？肘步拘樓舍，半由
T39n1789_p0347c20║延由延。」剎即剎土，謂大千世界為一剎土。
T39n1789_p0347c21║二尺為一肘，四肘為一弓，五百弓為一拘樓
T39n1789_p0347c22║舍，十拘樓舍為一由延，由延即由旬也。
T39n1789_p0347c23║「兔毫窓塵蟣，羊毛𪍿麥塵。」古註云：「七微塵
T39n1789_p0347c24║成一窓塵，七窓塵成一兔毛頭塵，七兔毛頭
T39n1789_p0347c25║塵成一羊毛頭塵，七羊毛頭塵成一牛毛頭
T39n1789_p0347c26║塵，七牛毛頭塵成一蟣，七蟣成一虱，七虱成
T39n1789_p0347c27║一芥，七芥成一大麥。」𪍿即大麥也。
T39n1789_p0347c28║「鉢他幾𪍿麥？」鉢他是半斗。
T39n1789_p0347c29║「阿羅𪍿麥幾？」阿羅是一斗。
T39n1789_p0348a01║「獨籠、那佉梨，」獨籠是一斛，那佉梨是十斛。
T39n1789_p0348a02║「勒叉及舉利，」十萬為勒叉，一億為舉利。
T39n1789_p0348a03║「乃至頻婆羅，是各有幾數？」頻婆羅，一兆也。
T39n1789_p0348a04║「為有幾阿㝹，」塵也。
T39n1789_p0348a05║「名舍梨沙婆？」芥子也。
T39n1789_p0348a06║「幾舍梨沙婆，名為一賴提？」草子也。
T39n1789_p0348a07║「幾賴提摩沙，」豆也。
T39n1789_p0348a08║「幾摩沙陀那，」銖也。
T39n1789_p0348a09║「復幾陀那羅，為迦梨沙那？」兩也。
T39n1789_p0348a10║「幾迦梨沙那，為成一波羅？」斤也。
T39n1789_p0348a11║「此等積聚相，幾波羅彌樓？」彌樓，須彌山也，
T39n1789_p0348a12║謂幾斤之塵，能成彌樓之山。《入楞伽》云「幾斤
T39n1789_p0348a13║成須彌」者是矣。
T39n1789_p0348a14║「是等所應請，何須問餘事？聲聞、辟支佛，佛及最
T39n1789_p0348a15║勝子，身各有幾數？何故不問此？」謂何不問
T39n1789_p0348a16║佛及三乘身各幾塵。
T39n1789_p0348a17║「火焰幾阿㝹？風阿㝹復幾？」言火、風二大各幾
T39n1789_p0348a18║塵數。
T39n1789_p0348a19║「根根幾阿㝹？毛孔眉毛幾？」根根，言六根。此
T39n1789_p0348a20║下復領大慧所問。
T39n1789_p0348a21║「護財自在王，」領何名為王。
T39n1789_p0348a22║「轉輪聖帝王，云何王守護？」領云何護國。
T39n1789_p0348a23║「云何為解脫？」領解脫修行者，此復有幾種。
T39n1789_p0348a24║「廣說及句說，如汝之所問。」領伽陀有幾稱長
T39n1789_p0348a25║頌及短句。《入楞伽》云：「云何長行句？」
T39n1789_p0348a26║「眾生種種欲，」五欲也。
T39n1789_p0348a27║「種種諸飲食，」領食肉不食肉。
T39n1789_p0348a28║「云何男女林，金剛堅固山？云何如幻夢？野鹿
T39n1789_p0348a29║渴愛譬。云何山天仙？揵闥婆莊嚴。」領無量
T39n1789_p0348b01║寶莊嚴，仙闥婆充滿。
T39n1789_p0348b02║「解脫至何所？誰縛誰解脫？」此二句領問，語
T39n1789_p0348b03║同。
T39n1789_p0348b04║「云何禪境界？」領何等禪境界。
T39n1789_p0348b05║「變化及外道。」領剎土化相及諸外道。
T39n1789_p0348b06║「云何無因作？云何有因作？有因無因作，及非
T39n1789_p0348b07║有無因。」此四句領云何俱異說。
T39n1789_p0348b08║「云何現已滅？」領見已還。
T39n1789_p0348b09║「云何淨諸覺？云何諸覺轉，及轉諸所作？」領云
T39n1789_p0348b10║何淨其念，云何念增長。
T39n1789_p0348b11║「云何斷諸想？云何三昧起？破三有者誰？何處
T39n1789_p0348b12║為何身？」領破三有及何處身。
T39n1789_p0348b13║「云何無眾生，而說有吾我？云何世俗說？惟願
T39n1789_p0348b14║廣分別。」此領無眾生及世俗說。
T39n1789_p0348b15║「所問相云何，及所問非我？」領建立相及非我
T39n1789_p0348b16║義。
T39n1789_p0348b17║「云何為胎藏，及種種異身？」領胎藏生及名色類。
T39n1789_p0348b18║「云何斷常見？」領何故說斷常。
T39n1789_p0348b19║「云何心得定？」領云何三昧。
T39n1789_p0348b20║「言說及諸智，」領諸語言及諸智。
T39n1789_p0348b21║「戒種性佛子？」領幾戒眾生性。
T39n1789_p0348b22║「云何成及論？」領成為幾種，何名為論。
T39n1789_p0348b23║「云何師弟子？」領弟子幾種，及阿闍梨。
T39n1789_p0348b24║「種種諸眾生，斯等復云何？」領男女及不男。
T39n1789_p0348b25║「云何為飲食？聰明魔施設。」領念聰明魔及幾
T39n1789_p0348b26║種施設量。
T39n1789_p0348b27║「云何樹葛藤？」領林樹蔓草。
T39n1789_p0348b28║「最勝子所問，云何種種剎？」領云何日月形乃
T39n1789_p0348b29║至如是等無量。
T39n1789_p0348c01║「仙人長苦行，云何為族姓？」領釋種乃至甘蔗
T39n1789_p0348c02║種。
T39n1789_p0348c03║「從何師受學？」領建立何等人。
T39n1789_p0348c04║「云何為醜陋？」領云何卑陋。
T39n1789_p0348c05║「云何人修行？」領修行進退。
T39n1789_p0348c06║「欲界何不覺？阿迦膩吒成。」領欲界不成正覺，
T39n1789_p0348c07║及色究竟天離欲得菩提。阿迦膩吒，即色究
T39n1789_p0348c08║竟也。
T39n1789_p0348c09║「云何俗神通？」領世俗通。
T39n1789_p0348c10║「云何為比丘？」領毘尼比丘分。
T39n1789_p0348c11║「云何為化佛？云何為報佛？云何如如佛？平等
T39n1789_p0348c12║智慧佛。」領問佛身。
T39n1789_p0348c13║「云何為眾僧？佛子如是問。」領三乘僧。
T39n1789_p0348c14║「箜篌、腰鼓、華，剎土離光明。」領問剎土形相。
T39n1789_p0348c15║「心地者有七。」領云何為七地。七地乃已辦
T39n1789_p0348c16║地，謂思惑已盡，慧心顯著，故曰心地。
T39n1789_p0348c17║「所問皆如實，」總結指大慧所問皆如實義。
T39n1789_p0348c18║「此及餘眾多，佛子所應問。」總結指大慧所失
T39n1789_p0348c19║問。
T39n1789_p0348c20║「一一相相應，遠離諸見過。悉檀離言說，我今
T39n1789_p0348c21║當顯示，次第建立句。」總結前生後，即總上
T39n1789_p0348c22║問領皆契理離過，以四悉檀當作百八句顯
T39n1789_p0348c23║示建立。
T39n1789_p0348c24║「佛子善諦聽。」戒令聽受。
T39n1789_p0348c25║「此上百八句，如諸佛所說。」此百八句法，該
T39n1789_p0348c26║五法、三自性、八識、二無我，諸佛所說之法無
T39n1789_p0348c27║出于此。自此以下，結指諸句，一一令人破情
T39n1789_p0348c28║遣著，故皆言非句。《入楞伽》云：「爾時，大慧菩薩
T39n1789_p0348c29║摩訶薩白佛言：『世尊！何者是一百八句？』佛言：
T39n1789_p0349a01║『大慧！所謂生句、非生句』云云。
T39n1789_p0349a02║「不生句生句，常句無常句。」合云生句非生
T39n1789_p0349a03║句，此言不生句生句，語倒也。言眾生於真如
T39n1789_p0349a04║無生境上，妄起生法之見，本自非生，故云非
T39n1789_p0349a05║生句。若計生法，此則有常，以無有生故，曰非
T39n1789_p0349a06║常。
T39n1789_p0349a07║「相句無相句，住異句非住異句。」計常則有
T39n1789_p0349a08║相，非常則無相。因生有住，因住有異。住謂住
T39n1789_p0349a09║於世間；異謂從少至老，其相變異。住異二句
T39n1789_p0349a10║前無問辭，蓋問雖略，答必詳悉也。
T39n1789_p0349a11║「剎那句非剎那句，自性句離自性句。」離即
T39n1789_p0349a12║非也。
T39n1789_p0349a13║「空句不空句，斷句不斷句，邊句非邊句，中句
T39n1789_p0349a14║非中句。」此二句無問。
T39n1789_p0349a15║「常句非常句，」前云常句，言凡夫於住計常。
T39n1789_p0349a16║此言常句，言外道計四大性常。
T39n1789_p0349a17║「緣句非緣句，因句非因句，煩惱句非煩惱句，
T39n1789_p0349a18║愛句非愛句，方便句非方便句。」此句無問。
T39n1789_p0349a19║「巧句非巧句，淨句非淨句，成句非成句，譬句
T39n1789_p0349a20║非譬句，弟子句非弟子句，師句非師句，種
T39n1789_p0349a21║性句非種性句，三乘句非三乘句，所有句非
T39n1789_p0349a22║所有句，願句非願句。」此句無問。
T39n1789_p0349a23║「三輪句非三輪句。」此句無問。三輪者，謂身
T39n1789_p0349a24║輪現通、口輪說法、意輪鑒機。
T39n1789_p0349a25║「相句非相句，有品句非有品句，俱句非俱句，
T39n1789_p0349a26║緣自聖智現法樂句非現法樂句。」《入楞伽》
T39n1789_p0349a27║云：「自證聖智句非自證聖智句，現法樂句非
T39n1789_p0349a28║現法樂句。」
T39n1789_p0349a29║「剎土句非剎土句，阿㝹句非阿㝹句，水句非
T39n1789_p0349b01║水句，弓句非弓句，實句非實句，數句非數句。」
T39n1789_p0349b02║數，微塵數也。
T39n1789_p0349b03║「數句非數句，」數，上聲。
T39n1789_p0349b04║「明句非明句，虛空句非虛空句，雲句非雲句，
T39n1789_p0349b05║工巧伎術明處句非工巧伎術明處句，風句
T39n1789_p0349b06║非風句，地句非地句，心句非心句，施設句非
T39n1789_p0349b07║施設句，自性句非自性句，陰句非陰句，眾生
T39n1789_p0349b08║句非眾生句，慧句非慧句，涅槃句非涅槃句，
T39n1789_p0349b09║爾焰句非爾焰句，外道句非外道句，荒亂句
T39n1789_p0349b10║非荒亂句，幻句非幻句，夢句非夢句，焰句非
T39n1789_p0349b11║焰句，像句非像句，輪句非輪句。」《入楞伽》
T39n1789_p0349b12║云：「火輪句。」
T39n1789_p0349b13║「揵闥婆句非揵闥婆句，天句非天句，飲食
T39n1789_p0349b14║句非飲食句，婬欲句非婬欲句，見句非見句，
T39n1789_p0349b15║波羅蜜句非波羅蜜句，戒句非戒句，日月星
T39n1789_p0349b16║宿句非日月星宿句，諦句非諦句。」牒上如
T39n1789_p0349b17║實。
T39n1789_p0349b18║「果句非果句。」此句無問。
T39n1789_p0349b19║「滅起句非滅起句。」《入楞伽》云：「滅句非滅句，
T39n1789_p0349b20║起句非起句。」
T39n1789_p0349b21║「治句非治句。」《入楞伽》云：「醫方句非醫方句。」
T39n1789_p0349b22║「相句非相句。」所答凡有三相：前則體相、次則
T39n1789_p0349b23║標相、此則法相。
T39n1789_p0349b24║「支句非支句。」《入楞伽》云「支分句。」謂支形分
T39n1789_p0349b25║段。
T39n1789_p0349b26║「巧明處句非巧明處句，禪句非禪句，迷句非
T39n1789_p0349b27║迷句，現句非現句，護句非護句，族句非族
T39n1789_p0349b28║句，仙句非仙句，王句非王句，攝受句非攝受
T39n1789_p0349b29║句。」此一句無問。
T39n1789_p0349c01║「寶句非寶句，記句非記句。」此一句無問。
T39n1789_p0349c02║「一闡提句非一闡提句，女男不男句非女男
T39n1789_p0349c03║不男句，味句非味句。」此一句無問。
T39n1789_p0349c04║「事句非事句。」此一句無問。
T39n1789_p0349c05║「身句非身句，覺句非覺句，動句非動句，根句
T39n1789_p0349c06║非根句，有為句非有為句，無為句非無為句，
T39n1789_p0349c07║因果句非因果句。」此三句無問。
T39n1789_p0349c08║「色究竟句非色究竟句，節句非節句，叢樹葛
T39n1789_p0349c09║藤句非叢樹葛藤句，雜句非雜句。」此一句
T39n1789_p0349c10║無問。
T39n1789_p0349c11║「說句非說句，毘尼句非毘尼句，比丘句非比
T39n1789_p0349c12║丘句，處句非處句，字句非字句。大慧！是百八
T39n1789_p0349c13║句，先佛所說，汝及諸菩薩摩訶薩應當修學。」
T39n1789_p0349c14║按今宋本正文，止得百單四句，於中加唐
T39n1789_p0349c15║本四句方足。如「有品句非有品句」下，唐本作
T39n1789_p0349c16║「有句非有句，無句非無句。」又「緣自聖智現法
T39n1789_p0349c17║樂句非現法樂句」，唐本開作兩句。又「起滅句
T39n1789_p0349c18║非起滅句」亦分作兩句。又「說句非說句」下，唐
T39n1789_p0349c19║本更有「決定句非決定句。」總加四句。此一百
T39n1789_p0349c20║八義，文有三段：始則大慧請問；中則如來領
T39n1789_p0349c21║釋，然所問所領皆無倫次，故不可以定數開
T39n1789_p0349c22║合而論之；至後乃結指顯示一百八句，句句
T39n1789_p0349c23║遣著。然而不多不少，數至此者，蓋表對百八
T39n1789_p0349c24║煩惱，成百八法門也。其為法也，有事有理、有
T39n1789_p0349c25║性有修、有真有妄、有迷有悟、有教有行、有因有
T39n1789_p0349c26║果、有體有用、有即有離、有亡有照，一經大旨
T39n1789_p0349c27║舉在是矣。此下別問別答。
T39n1789_p0349c28║爾時，大慧菩薩摩訶薩復白佛言：「世尊！諸識
T39n1789_p0349c29║有幾種生住滅？」佛告大慧：「諸識有二種生住
T39n1789_p0350a01║滅，非思量所知。諸識有二種生，謂流注生及
T39n1789_p0350a02║相生；有二種住，謂流注住及相住；有二種滅，
T39n1789_p0350a03║謂流注滅及相滅。」從此至盡文，別問答五法、
T39n1789_p0350a04║三自性、八識、二無我也。首問諸識者，蓋識即
T39n1789_p0350a05║是心，心為萬法之本故也。據常途所立諸識，
T39n1789_p0350a06║謂第九菴摩羅識，即真常淨識，屬佛；第八阿黎
T39n1789_p0350a07║耶識，即含藏識，屬菩薩；第七阿陀那識，即傳
T39n1789_p0350a08║送識，屬二乘；第六分別事識，亦名波浪識，屬
T39n1789_p0350a09║凡夫。或有譯師不立第九者，謂第九即第八
T39n1789_p0350a10║異名。今經所明諸識，不同常途，據後經文，謂
T39n1789_p0350a11║如來藏名識藏，及意根、意識、眼等五識，共為八
T39n1789_p0350a12║識。以此諸識約生滅門說，故問有幾種生住
T39n1789_p0350a13║滅。佛答有二種生住滅，非思量所知者，真如
T39n1789_p0350a14║妙性本無生滅，隨無明緣而起諸識，故有生
T39n1789_p0350a15║住異滅。生謂因緣所生、住謂住止、異謂變異、
T39n1789_p0350a16║滅謂滅盡，此不言異者，文略耳。然此諸識生
T39n1789_p0350a17║滅之相唯佛智能明，故云非思量所知。言
T39n1789_p0350a18║流注生住滅者，謂識蘊於內念念相續，如水
T39n1789_p0350a19║流注未始暫停也。言相生住滅者，謂相顯於
T39n1789_p0350a20║外，根境相對，起生住滅也。
T39n1789_p0350a21║「大慧！諸識有三種相，謂轉相、業相、真相。」轉
T39n1789_p0350a22║相者，無始熏變，覺成不覺也。業相者，以不覺
T39n1789_p0350a23║故動，則成業也。真相者，隨緣不變，體性真淨
T39n1789_p0350a24║也。依《起信論》云：「業相、轉相、現相，乃從真起妄，
T39n1789_p0350a25║妄動成業，因動故轉，見有境界，次第發現也。」
T39n1789_p0350a26║此不言現而言真者，蓋言此識隨緣不變，故
T39n1789_p0350a27║名真耳。
T39n1789_p0350a28║「大慧！略說有三種識，廣說有八相。何等為
T39n1789_p0350a29║三？謂真識、現識及分別事識。大慧！譬如明鏡
T39n1789_p0350b01║持諸色像，現識處現亦復如是。」諸識略說
T39n1789_p0350b02║有三種者，真識即如來藏識；現識即如來藏
T39n1789_p0350b03║所轉，亦名識藏，名轉而體不轉；分別事識即
T39n1789_p0350b04║意根、意識及五識身。此開藏識為二、合事識
T39n1789_p0350b05║為一也。廣說有八相者，據後經文，即合上真
T39n1789_p0350b06║識、現識為一藏識，開上分別事識為七識，謂
T39n1789_p0350b07║意根、意識、眼識、耳識、鼻識、舌識、身識也。然此
T39n1789_p0350b08║諸識廣略開合不同者，良以如來藏是善不
T39n1789_p0350b09║善因，隨染淨緣熏變不同。眾生無始惡習所
T39n1789_p0350b10║熏，唯逐染緣，故如來藏轉名識藏，次第轉生
T39n1789_p0350b11║諸識，此全真成妄、全理成事也；若能隨於淨
T39n1789_p0350b12║緣，了達諸識皆即真智，如來藏無復轉名，則
T39n1789_p0350b13║即事而理、反妄歸真矣。鏡喻現識者，以現識
T39n1789_p0350b14║是能生諸法之本，造因招果，如鏡之照物，妍
T39n1789_p0350b15║醜不差也。
T39n1789_p0350b16║「大慧！現識及分別事識，此二壞不壞相展轉
T39n1789_p0350b17║因。」現識含藏善惡種子無失，故名不壞。事
T39n1789_p0350b18║識以根對境，起憎愛心，念念生滅，故名為壞。
T39n1789_p0350b19║然此二識雖壞不壞有異，而展轉相因，非異
T39n1789_p0350b20║非不異也。
T39n1789_p0350b21║「大慧！不思議熏及不思議變，是現識因。」熏
T39n1789_p0350b22║者，熏炙也。變者，轉變也。言不思議熏者，
T39n1789_p0350b23║全真成妄也。言不思議變者，全理成事也。真
T39n1789_p0350b24║妄不一，事理體一，不熏而熏、不變而變，不可
T39n1789_p0350b25║心思口議。如是熏變，成現識因。
T39n1789_p0350b26║「大慧！取種種塵及無始妄想熏，是分別事識
T39n1789_p0350b27║因。」種種塵者，六塵也。取者，六根取六塵而
T39n1789_p0350b28║起愛見也。無始妄想熏者，無始以來起此愛
T39n1789_p0350b29║見妄想，熏成事識，是為因也。
T39n1789_p0350c01║「大慧！若覆彼真識，種種不實諸虛妄滅，則一
T39n1789_p0350c02║切根識滅，是名相滅。」覆者，反復也，謂若能
T39n1789_p0350c03║返照真識，則一切愛見妄想自然消滅，能熏
T39n1789_p0350c04║妄想既滅，則所熏根識亦泯，是為相滅。
T39n1789_p0350c05║「大慧！相續滅者，相續所因滅則相續滅，所從
T39n1789_p0350c06║滅及所緣滅則相續滅。大慧！所以者何？是其
T39n1789_p0350c07║所依故。依者，謂無始妄想熏；緣者，謂自心見
T39n1789_p0350c08║等識境妄想。」相續滅者，即流注滅也。識之
T39n1789_p0350c09║相續是有因緣，因緣若滅則相續滅。因謂無
T39n1789_p0350c10║始妄想，緣謂自心所見分別境界，無始妄想
T39n1789_p0350c11║即根本無明也。
T39n1789_p0350c12║「大慧！譬如泥團、微塵，非異非不異，金、莊嚴具
T39n1789_p0350c13║亦復如是。大慧！若泥團、微塵異者，非彼所成，
T39n1789_p0350c14║而實彼成，是故不異；若不異者，則泥團、微塵
T39n1789_p0350c15║應無分別。」此喻明轉識與藏識非異非不
T39n1789_p0350c16║異，正顯藏識真相不滅，以為一經之要，所謂
T39n1789_p0350c17║佛語心者，其在是歟！泥團喻轉識，微塵喻藏
T39n1789_p0350c18║識，藏識是真，轉識是妄。泥團因微塵而成，其
T39n1789_p0350c19║體是一，故不可言異；泥團、微塵若定是一，則
T39n1789_p0350c20║無所分別，故不可言非異。乃喻從真起妄，妄
T39n1789_p0350c21║滅真顯。金為莊嚴具，其喻亦然。然後合法。
T39n1789_p0350c22║「如是大慧！轉識、藏識真相若異者，藏識非因；
T39n1789_p0350c23║若不異者，轉識滅藏識亦應滅，而自真相實
T39n1789_p0350c24║不滅。」此明法非一異，謂諸轉識與藏識若
T39n1789_p0350c25║異者，彼無明風熏動之時，藏識之體應不隨
T39n1789_p0350c26║緣，則墮常見；然藏識是善不善因，非不隨緣
T39n1789_p0350c27║也。若不異者，轉識滅時藏識亦應滅，則墮斷
T39n1789_p0350c28║見；然藏識真相終不可滅，蓋眾生自性清淨
T39n1789_p0350c29║心因無明風動，心與無明俱無形相，不相捨
T39n1789_p0351a01║離。而心非動性，若無明滅，相續則滅，而智性
T39n1789_p0351a02║不壞也。
T39n1789_p0351a03║「是故大慧！非自真相識滅，但業相滅。若自真
T39n1789_p0351a04║相識滅者，藏識則滅。大慧！藏識滅者，若不
T39n1789_p0351a05║異外道斷見論議。」此明真妄滅不滅所以
T39n1789_p0351a06║也。上言轉識滅、藏識不滅，已顯其非異非不
T39n1789_p0351a07║異，猶恐大慧未達深意，故復告云「真相不滅，
T39n1789_p0351a08║但業相滅。」蓋真是不變之性，本離生滅；業是
T39n1789_p0351a09║無明虛妄之相，故有生滅。既反妄歸真，則妄
T39n1789_p0351a10║滅而真不滅也。真若有滅，何異外道斷見論
T39n1789_p0351a11║議？論議即戲論，謂外道不實言教也。
T39n1789_p0351a12║「大慧！彼諸外道作如是論，謂攝受境界滅，識
T39n1789_p0351a13║流注亦滅。若識流注滅者，無始流注應斷。大
T39n1789_p0351a14║慧！外道說流注生因，非眼、識、色、明集會而生，
T39n1789_p0351a15║更有異因。大慧！彼因者，說言『若勝妙、若士夫、
T39n1789_p0351a16║若自在、若時、若微塵。』」外道之論不出斷常二
T39n1789_p0351a17║見，所謂攝受境界滅，則識流注亦滅者，此計
T39n1789_p0351a18║斷也。攝受境界者，謂心識所取之塵境也。內
T39n1789_p0351a19║教謂流注滅者，蓋言其相滅耳，而性未嘗滅
T39n1789_p0351a20║也。外道言滅是為斷滅，豈知流注識性出於
T39n1789_p0351a21║無始藏識也哉！彼又言「流注生因非眼、識、色」，
T39n1789_p0351a22║明四緣和合而生，以為別有異因。異因者，若
T39n1789_p0351a23║勝妙，即勝性，是生梵天之天主也。若士夫，亦
T39n1789_p0351a24║名丈夫，即十六知見之一，神我之別名也。自
T39n1789_p0351a25║在，謂大自在天也。及計時節、微塵等為能生
T39n1789_p0351a26║者，外道所計生因皆此類也。
T39n1789_p0351a27║「復次大慧！有七種性自性，所謂集性自性、性
T39n1789_p0351a28║自性、相性自性、大種性自性、因性自性、緣性
T39n1789_p0351a29║自性、成性自性。」此七種自性名義，或約妄
T39n1789_p0351b01║釋是凡非聖，恐非經意。如下文云：「此是三世
T39n1789_p0351b02║如來性自性第一義心。」又曰：「凡夫無性自性，
T39n1789_p0351b03║豈非性義是聖非凡耶？」故當約聖釋。於七中，
T39n1789_p0351b04║前六不出因果，謂集性自性即萬善聚集因
T39n1789_p0351b05║也，由集因故，有性有相，性內而相外也。大種
T39n1789_p0351b06║自性者，謂四大種果也，大種本通凡聖，今約
T39n1789_p0351b07║聖報，所謂色常等。常謂真常，即法性五陰果，
T39n1789_p0351b08║故有因有緣，因親而緣疎也。因果所成者，成
T39n1789_p0351b09║成自性也，即後文第一義心也。
T39n1789_p0351b10║「復次大慧！有七種第一義，所謂心境界、慧境
T39n1789_p0351b11║界、智境界、見境界、超二見境界、超子地境
T39n1789_p0351b12║界、如來自到境界。」言境界者，《入楞伽》云「所
T39n1789_p0351b13║行」，即所行境界，而有通別之異。前六種通於
T39n1789_p0351b14║菩薩及佛自到境界，第七種唯屬於佛。心境
T39n1789_p0351b15║界者，即心所造詣第一義處也。心能發慧，慧
T39n1789_p0351b16║力既勝則成智用，智用既成則正見現前，正
T39n1789_p0351b17║見現前則超斷常二見，乃至超越菩薩境界，
T39n1789_p0351b18║至如來自到境界也。
T39n1789_p0351b19║「大慧！此是過去、未來、現在諸如來、應供、等正
T39n1789_p0351b20║覺，性自性第一義心。」此總結自性第一義
T39n1789_p0351b21║心是佛所證。
T39n1789_p0351b22║「以性自性第一義心，成就如來世間、出世間、
T39n1789_p0351b23║出世間上上法。」自此以下，明如來依自性第
T39n1789_p0351b24║一義成就自行化他德用也。成就世間者，示
T39n1789_p0351b25║同人法而化他也；出世間者，通三乘也；出世
T39n1789_p0351b26║間上上法者，惟佛與佛能究竟也。
T39n1789_p0351b27║「聖慧眼入自共相建立，如所建立，不與外道
T39n1789_p0351b28║論惡見共。」聖慧眼者，佛知佛見也。自相者，
T39n1789_p0351b29║自證之法也。共相者，化他之法也。由自悟入
T39n1789_p0351c01║佛之知見，建立種種法門，令諸眾生依法修
T39n1789_p0351c02║行，亦皆悟入佛之知見。然所建立法門皆是
T39n1789_p0351c03║全體起用，故不同外道戲論邪見也。
T39n1789_p0351c04║「大慧！云何外道論惡見共？所謂自境界妄想
T39n1789_p0351c05║見，不覺識自心所現，分齊不通。」外道修行
T39n1789_p0351c06║亦發邪慧，所見境界不知惟心發現，妄自分
T39n1789_p0351c07║別有無，故言妄想見也。言分齊不通者，謂所
T39n1789_p0351c08║現境界之相不能通達也。
T39n1789_p0351c09║「大慧！愚癡凡夫性，無性自性第一義，作二見
T39n1789_p0351c10║論。」凡夫無性自性第一義者，迷而不知，非
T39n1789_p0351c11║實無也。以其迷故，於此性義非有非無中，起
T39n1789_p0351c12║有無二見戲論也。
T39n1789_p0351c13║「復次大慧！妄想三有苦滅，無知、愛、業緣滅，自
T39n1789_p0351c14║心所現幻境隨見，今當說。」三有者，欲界、色
T39n1789_p0351c15║界、無色界。言有者，生死不亡也。苦即生死苦
T39n1789_p0351c16║也。無知是無明，愛是思惑，業緣是善惡業緣，
T39n1789_p0351c17║此生死煩惱業緣即苦、惑、業三道，皆是自心
T39n1789_p0351c18║所現虛幻之境。若能了達如幻，則諸境自滅。
T39n1789_p0351c19║如《入楞伽》云：「若了境如幻、自心所現，則滅妄
T39n1789_p0351c20║相三有苦，及無知、愛、業緣。」
T39n1789_p0351c21║「大慧！若有沙門婆羅門欲令無種有種因果
T39n1789_p0351c22║現及事時住，緣陰界入生住，或言生已滅。」
T39n1789_p0351c23║沙門，此云勤息，謂勤修眾善，止息諸惡。婆羅
T39n1789_p0351c24║門，此云淨行。此段言二眾起有無見，過同外
T39n1789_p0351c25║道。無種者，計自然性也。有種者，計此身從微
T39n1789_p0351c26║塵生，從世性生也。以此為因，欲令成果，故云
T39n1789_p0351c27║因果現也。及計依事物時節而住，或緣五陰、
T39n1789_p0351c28║十八界、十二入等所生而住，此常見也；或言
T39n1789_p0351c29║生已即滅，此斷見也。
T39n1789_p0352a01║「大慧！彼若相續、若事、若生、若有，若涅槃、若道、
T39n1789_p0352a02║若業、若果、若諦，破壞斷滅論。所以者何？以此
T39n1789_p0352a03║現前不可得，及見始非分故。」若相續，謂因果
T39n1789_p0352a04║相續。若事，謂事物。若生，謂陰界入等生。若有，
T39n1789_p0352a05║謂如上諸法實是有者，則顯涅槃等四諦之
T39n1789_p0352a06║法皆無也，乃成其破壞斷滅之論。且涅槃與
T39n1789_p0352a07║道是出世間之法，若業緣、若苦果是世間之
T39n1789_p0352a08║法，此云四諦，是佛所說真俗法門，彼以為無，
T39n1789_p0352a09║成斷滅論，故復徵釋其義云：以此現前四諦
T39n1789_p0352a10║之法，彼皆以為實無，於我見最初起處計有
T39n1789_p0352a11║計無，皆是邪見，非解脫正因之分故也。
T39n1789_p0352a12║「大慧！譬如破瓶不作瓶事，亦如焦種不作牙
T39n1789_p0352a13║事。」設此二喻以明外道斷見。初喻無果，無
T39n1789_p0352a14║果則無因也。次喻無因，無因則無果也。
T39n1789_p0352a15║「如是大慧！若陰界入性已滅、今滅、當滅，自心
T39n1789_p0352a16║妄想見無因故，彼無次第生。」若謂五陰、十
T39n1789_p0352a17║八界、十二入已滅則是無因，今滅則是無果，
T39n1789_p0352a18║當滅則復無因。以是推之，皆是自心妄想所
T39n1789_p0352a19║見，彼因既無，則無次第相續生矣。
T39n1789_p0352a20║「大慧！若復說無種、有種、識三緣合生者，龜應
T39n1789_p0352a21║生毛，沙應出油，汝宗則壞，違決定義。有種、無
T39n1789_p0352a22║種說有如是過，所作事業悉空無義。」此重
T39n1789_p0352a23║複破外道轉計也。上惟計有計無為生法之
T39n1789_p0352a24║因，既被斥矣，若復計有、無與識三緣和合而
T39n1789_p0352a25║生者，亦無是理，故說喻以曉之。龜既不能生
T39n1789_p0352a26║毛，沙既不能出油，則所計義墮，故云汝宗則
T39n1789_p0352a27║壞，以其違背大乘決定之義故也。外計以有
T39n1789_p0352a28║無二見為本，故總斥云有如是過。既無其本，
T39n1789_p0352a29║則所作事業因果皆無實義也。
T39n1789_p0352b01║「大慧！彼諸外道說有三緣合生者，所作方便
T39n1789_p0352b02║因果自相，過去未來現在有種、無種相，從本
T39n1789_p0352b03║已來成事相承，覺想地轉，自見過習氣，作如
T39n1789_p0352b04║是說。」上止言彼說三緣為能生之因，未言
T39n1789_p0352b05║其所作之事。所作者何？若方便、若因果、若自
T39n1789_p0352b06║相通乎三世。方便者，外道教法也；因果者，依
T39n1789_p0352b07║彼教所修因果也；自相者，自心所現之相也。
T39n1789_p0352b08║此三世之事自其近者言之，若探其本，而有
T39n1789_p0352b09║無二種之相相承，覺想地轉，所謂八萬劫前，
T39n1789_p0352b10║冥初生覺、覺生性、性生地，次第轉生二十五
T39n1789_p0352b11║諦，皆由自己邪見過患熏習餘氣，作如是說
T39n1789_p0352b12║也。
T39n1789_p0352b13║「如是大慧！愚癡凡夫惡見所害，邪曲迷醉，無
T39n1789_p0352b14║智妄稱一切智說。」愚癡凡夫亦是外道，由
T39n1789_p0352b15║著惡見邪見，迷無所知，自以為智，立教誨人，
T39n1789_p0352b16║故妄稱一切智說也。
T39n1789_p0352b17║「大慧！若復諸餘沙門婆羅門見離自性浮雲、
T39n1789_p0352b18║火輪、揵闥婆城，無生幻、焰、水月及夢，內外心
T39n1789_p0352b19║現妄想，無始虛偽不離自心。妄想因緣滅盡，
T39n1789_p0352b20║離妄想說所說、觀所觀，受用建立身之藏識，
T39n1789_p0352b21║於識境界攝受及攝受者不相應無所有境
T39n1789_p0352b22║界，離生、住、滅，自心起隨入分別。」此明佛法正
T39n1789_p0352b23║說，即廣前說所現幻境也。見離自性者，謂見
T39n1789_p0352b24║一切法悉離自生性執，亦離他生、共生、無因生
T39n1789_p0352b25║性執，今總略云自性。以離性執，故無生也。譬
T39n1789_p0352b26║之如空中雲、如旋火輪、如尋香城、如幻、如焰、
T39n1789_p0352b27║如水中月，如夢所見與幻境一也。若達此幻
T39n1789_p0352b28║境本無內外，見有內外，然從無始妄想虛偽
T39n1789_p0352b29║所成，是不離自心。自心性離，則妄想因緣滅
T39n1789_p0352c01║盡，此即妄想三有苦果滅也，以及能說所說、
T39n1789_p0352c02║能觀所觀，至於受用建立身之藏識，一切皆
T39n1789_p0352c03║離。言於識境界攝受者，境界即六塵，攝受即
T39n1789_p0352c04║六根。言及攝受者，即六識也。言不相應者，由
T39n1789_p0352c05║了識境空寂，則無待對，豈復有生住滅？然後
T39n1789_p0352c06║藏識自心得起，隨入一切境界以正智分別，
T39n1789_p0352c07║無不可也。
T39n1789_p0352c08║「大慧！彼菩薩不久當得生死涅槃平等，大悲巧
T39n1789_p0352c09║方便，無開發方便。大慧！彼於一切眾生界皆
T39n1789_p0352c10║悉如幻，不勤因緣，遠離內外境界，心外無所
T39n1789_p0352c11║見，次第隨入無相處，次第隨入從地至地三
T39n1789_p0352c12║昧境界。」法界平等，本無生滅，迷之為生死，
T39n1789_p0352c13║悟之為涅槃。迷悟雖殊，理常平等，菩薩修行
T39n1789_p0352c14║自淺至深，故云不久當得生死涅槃平等，此
T39n1789_p0352c15║自證也。自證既理，起用化他，運大悲心施設
T39n1789_p0352c16║善巧方便，誘接群生，使其修無作行，開發本
T39n1789_p0352c17║性。言無開發方便者，即無功用行也。理雖人
T39n1789_p0352c18║人本具，非此無功用行，則自行化他皆不成
T39n1789_p0352c19║就。彼菩薩既詣此理，則了一切眾生皆如幻
T39n1789_p0352c20║化，不勞作意，任運遠離內外境界諸相，唯一
T39n1789_p0352c21║真心，更無所見，是為入無相處。無相處即初
T39n1789_p0352c22║住破無明、顯法性處，次第入行、向、地。從地至
T39n1789_p0352c23║地者，從一地至十地也。
T39n1789_p0352c24║「解三界如幻，分別觀察，當得如幻三昧。度自
T39n1789_p0352c25║心現無所有，得住般若波羅蜜，捨離彼生所
T39n1789_p0352c26║作方便。金剛喻三摩提，隨入如來身，隨入如
T39n1789_p0352c27║如化，神通自在，慈悲方便，具足莊嚴，等入一
T39n1789_p0352c28║切佛剎、外道入處，離心、意、意識，是菩薩漸次
T39n1789_p0352c29║轉身，得如來身。」上了眾生界如幻，則知心
T39n1789_p0353a01║外無法。至此又了三界如幻，得如幻三昧，度
T39n1789_p0353a02║越自心所現境界，不復有種種相，乃得安住
T39n1789_p0353a03║智慧彼岸。言捨離彼生所作方便者，離於有
T39n1789_p0353a04║生所作，乃得無生無作之方便也。金剛喻者，
T39n1789_p0353a05║言等覺菩薩用佛智斷最後微細無明，能斷難
T39n1789_p0353a06║斷，故以金剛至堅至利之物喻之。三摩提者，
T39n1789_p0353a07║此云等持，即金剛後心所得之定，從此定轉
T39n1789_p0353a08║入佛地。如如者，本覺之理也，恒住此理，起諸
T39n1789_p0353a09║變化，故能神通自在，慈悲方便以為莊嚴。言
T39n1789_p0353a10║入一切佛剎者，是入佛界也。言外道入處者，
T39n1789_p0353a11║是入魔界也。由能究竟離心意識，得無分別
T39n1789_p0353a12║智，普現色身三昧故也。言轉身得如來者，此
T39n1789_p0353a13║總結菩薩所證之果也。
T39n1789_p0353a14║「大慧！是故欲得如來隨入身者，當遠離陰、界、
T39n1789_p0353a15║入心因緣所作方便，生住滅妄想虛偽，唯心
T39n1789_p0353a16║直進觀察無始虛偽過、妄想習氣因、三有，思
T39n1789_p0353a17║惟無所有，佛地無生到自覺聖趣，自心自在
T39n1789_p0353a18║到無開發行。如隨眾色摩尼，隨入眾生微細
T39n1789_p0353a19║之心，而以化身隨心量度，諸地漸次相續建
T39n1789_p0353a20║立。是故大慧！自悉檀善應當修學。」言欲得
T39n1789_p0353a21║如來身者，必依己證之果而修因行，應遠離
T39n1789_p0353a22║五陰、十八界、十二入種種妄心，及因緣和合所
T39n1789_p0353a23║作生住滅法虛妄分別。言唯心直進觀察者，
T39n1789_p0353a24║謂觀諸法唯心，不涉餘途，直觀一念三道本
T39n1789_p0353a25║無所有。言虛偽過者，煩惱道也。言習氣因者，
T39n1789_p0353a26║業道也。言三有者，苦道也。於此思惟，了無一
T39n1789_p0353a27║法，則契佛地無生，到自覺聖趣境界。既得自
T39n1789_p0353a28║心無入而不自在，故曰到無開發行，即無功
T39n1789_p0353a29║用行也。菩薩至此位中，隨機應現，如摩尼珠
T39n1789_p0353b01║隨色而轉。以微細智入眾生微細之心，隨
T39n1789_p0353b02║彼心量說無量度門，令彼所度眾生亦由諸
T39n1789_p0353b03║地漸次相續建立法門。菩薩度生莫善於四
T39n1789_p0353b04║種悉檀，故總結勸云「應當修學」，悉檀之義已
T39n1789_p0353b05║見前註。
T39n1789_p0353b06║爾時，大慧菩薩復白佛言：「世尊！所說心、意、意
T39n1789_p0353b07║識、五法、自性相，一切諸佛菩薩所行，自心見
T39n1789_p0353b08║等所緣境界不和合，顯示一切說成真實相，
T39n1789_p0353b09║一切佛語心。為楞伽國摩羅耶山海中住處
T39n1789_p0353b10║諸大菩薩，說如來所歎海浪藏識境界法身。」
T39n1789_p0353b11║自所說心意識至一切佛語心，是大慧述
T39n1789_p0353b12║所聞之法，乃佛菩薩之所行者，然不離眾生
T39n1789_p0353b13║自心境界。言不和合者，不與根塵和合也，蓋
T39n1789_p0353b14║五法、三自性諸法，迷悟共由、真妄同出，而有
T39n1789_p0353b15║和合不和合之異。和合者妄識也，不和合者
T39n1789_p0353b16║真智也。既不和合，則顯一切所說皆真實相，
T39n1789_p0353b17║即諸佛教心之大要也。既述已聞，復起後請，
T39n1789_p0353b18║惟願為諸菩薩演說如來前所稱歎之法。言
T39n1789_p0353b19║海浪藏識者，即第八識，此識含藏善惡諸法，
T39n1789_p0353b20║隨染淨緣，如海起浪，如來究竟真理法身境
T39n1789_p0353b21║界也。
T39n1789_p0353b22║爾時，世尊告大慧菩薩言：「四因緣故眼識轉。
T39n1789_p0353b23║何等為四？謂自心現攝受不覺，無始虛偽過
T39n1789_p0353b24║色習氣計著，識性自性，欲見種種色相。大慧！
T39n1789_p0353b25║是名四種因緣水流處，藏識轉識浪生。」此
T39n1789_p0353b26║答上問。首言眼等四緣，明轉識依藏識生。所
T39n1789_p0353b27║謂四緣者，根緣、色緣、識緣、欲見緣也。根緣者，
T39n1789_p0353b28║根即眼根，眼所對境自心發現，由不覺故妄
T39n1789_p0353b29║生執取；色緣者，色塵本空，無始時來執著
T39n1789_p0353c01║為色，妄想熏習使之然也；識緣者，識以分別
T39n1789_p0353c02║為性，根塵相對而起計著；欲見緣者，雖三緣
T39n1789_p0353c03║和合，若不起心欲見，則諸色相猶不見也。由
T39n1789_p0353c04║是四緣，眼識轉生，若推其本，起於藏識，故曰
T39n1789_p0353c05║「水流處」。由藏識而生轉識，如水起浪也。
T39n1789_p0353c06║「大慧！如眼識，一切諸根、微塵、毛孔俱生，隨次
T39n1789_p0353c07║境界生亦復如是。譬如明鏡現眾色像，猶如
T39n1789_p0353c08║猛風吹大海水。」心體如海，八識如水流注，
T39n1789_p0353c09║七識如暴流，六識如波浪，今依八識流動，得
T39n1789_p0353c10║有眼等轉識浪生。如眼識，餘五根，至於一微
T39n1789_p0353c11║塵、一毛孔皆與識俱生，無不覺知。隨次境界
T39n1789_p0353c12║生亦如是者，言外塵境界亦與識漸次而生，
T39n1789_p0353c13║萬法唯識見於是矣。然識之所生有頓有漸，
T39n1789_p0353c14║如明鏡現眾色像者，喻頓生也；如猛風吹大
T39n1789_p0353c15║海水者，喻漸生也。鏡之現像無有前後，風吹
T39n1789_p0353c16║海水則前波起而後波隨也。
T39n1789_p0353c17║「外境界風飄蕩心海，識浪不斷，因所作相異
T39n1789_p0353c18║不異，合業生相，深入計著，不能了知色等自
T39n1789_p0353c19║性故，五識身轉。大慧！即彼五識身俱，因差
T39n1789_p0353c20║別分段相知，當知是意識因。」心為外塵所
T39n1789_p0353c21║動，如風吹海，諸識浪生，相續不斷。藏識為因，
T39n1789_p0353c22║轉生諸識，作諸業相有同不同，合所作業及
T39n1789_p0353c23║所生因，所以深入妄計執著，不知色等自性
T39n1789_p0353c24║體空故，眼等五識次第轉生。言身者，聚集為
T39n1789_p0353c25║義，謂聚諸見塵為一眼識等。既生五識，則有
T39n1789_p0353c26║意識與之俱緣，故曰「即彼五識身俱」，然彼五
T39n1789_p0353c27║識因五塵差別分段之相而生知覺。意識因
T39n1789_p0353c28║者，言五識是六識之因也。
T39n1789_p0353c29║「彼身轉，彼不作是念：我展轉相因，自心現妄
T39n1789_p0354a01║想計著轉。而彼各各壞相俱轉，分別境界，分
T39n1789_p0354a02║段差別，謂彼轉。」彼身轉者，謂彼五識轉生
T39n1789_p0354a03║六識，而識亦不自謂展轉相因而生，皆由自
T39n1789_p0354a04║心所現妄計前境，境有生滅，轉亦隨之。或以
T39n1789_p0354a05║彼境有變壞之相，識亦俱轉。又以彼識分別
T39n1789_p0354a06║諸境而識轉，故曰「謂彼轉」也。
T39n1789_p0354a07║「如修行者入禪三昧，微細習氣轉而不覺知，
T39n1789_p0354a08║而作是念：識滅，然後入禪正受。實不識滅而
T39n1789_p0354a09║入正受，以習氣種子不滅故不滅，以境界轉，
T39n1789_p0354a10║攝受不具故滅。」此既二乘入滅盡定，以例
T39n1789_p0354a11║微細藏識不滅之義。蓋二乘之人入此定，不
T39n1789_p0354a12║能知是識轉，自謂我因滅諸識而入正受，而
T39n1789_p0354a13║實未嘗滅也。不滅者，以識之習氣種子依藏
T39n1789_p0354a14║識故也。彼滅盡定但伏六識，不取塵境以為
T39n1789_p0354a15║滅耳。攝受不具者，即不取塵境也。
T39n1789_p0354a16║「大慧！如是微細藏識究竟邊際，除諸如來及
T39n1789_p0354a17║住地菩薩，諸聲聞、緣覺、外道修行所得三昧
T39n1789_p0354a18║智慧之力，一切不能測量決了。」此言藏識
T39n1789_p0354a19║微細行相，唯有諸佛及登地菩薩能知究竟
T39n1789_p0354a20║邊際，一切二乘、外道所得三昧之力皆不能
T39n1789_p0354a21║知。
T39n1789_p0354a22║「餘地相智慧巧便分別，決斷句義，最勝無邊
T39n1789_p0354a23║善根成熟，離自心現妄想虛偽，宴坐山林，下
T39n1789_p0354a24║中上修，能見自心妄想流注，無量剎土諸佛
T39n1789_p0354a25║灌頂，得自在力神通三昧，諸善知識佛子眷
T39n1789_p0354a26║屬，彼心意意識自心所現自性境界，虛妄之想，
T39n1789_p0354a27║生死有海，業愛無知，如是等因悉已超度。是
T39n1789_p0354a28║故大慧！諸修行者應當親近最勝知識。」餘
T39n1789_p0354a29║地相者，蓋言修習如實行者，以智慧力善巧
T39n1789_p0354b01║方便分別諸地相也。決斷句義者，即善達諸
T39n1789_p0354b02║句義也。善根成熟者，謂於無邊佛所廣集善
T39n1789_p0354b03║根而最勝也。離自心現妄想虛偽者，謂不妄
T39n1789_p0354b04║分別自心所現，能知之耳。山林乃修行之處，
T39n1789_p0354b05║下中上修根器不等，悉皆能見自心妄想流
T39n1789_p0354b06║注，所以無量剎土諸佛為之灌頂，乃得自在
T39n1789_p0354b07║神通三昧。眾所知識，是諸菩薩眷屬。心意意
T39n1789_p0354b08║識所行境界無不知之，則能超越業、愛、無明
T39n1789_p0354b09║生死大海。故誡修者應當親近，如實修學。此
T39n1789_p0354b10║段經文詞義隱晦，舊註多有不同，今依唐譯
T39n1789_p0354b11║顯白處釋之。
T39n1789_p0354b12║爾時，世尊欲重宣此義而說偈言：
T39n1789_p0354b13║「譬如巨海浪，斯由猛風起，
T39n1789_p0354b14║洪波鼓冥壑，無有斷絕時。
T39n1789_p0354b15║藏識海常住，境界風所動，
T39n1789_p0354b16║種種諸識浪，騰躍而轉生，
T39n1789_p0354b17║青赤種種色，珂乳及石蜜，
T39n1789_p0354b18║淡味生華果。」
T39n1789_p0354b19║初八句頌上猶如猛風吹大海水也。青赤
T39n1789_p0354b20║色等，此該六塵，追頌上外境界風飄蕩心海
T39n1789_p0354b21║也。青赤是色，能起眼識；珂珮是聲，能起耳
T39n1789_p0354b22║識；檀乳是香，能起鼻識；木羅石蜜是觸，能起
T39n1789_p0354b23║身識；甘淡是味，能起舌識；現在之華、未來之
T39n1789_p0354b24║果，種種法塵能起意識。是為境界風起心海
T39n1789_p0354b25║識浪也。
T39n1789_p0354b26║「日月與光明，非異非不異。
T39n1789_p0354b27║海水起海浪，七識亦如是，
T39n1789_p0354b28║心俱和合生。」
T39n1789_p0354b29║此二喻，政謂八識心與六識和合俱生，非
T39n1789_p0354c01║異非不異。而云七識者，以意根、意識兼五識
T39n1789_p0354c02║身而言，非謂第七識。日月海水喻本，光明波
T39n1789_p0354c03║浪喻末也。
T39n1789_p0354c04║「譬如海水變，種種波浪轉，
T39n1789_p0354c05║七識亦如是，心俱和合生。
T39n1789_p0354c06║謂彼藏識處，種種諸識轉，
T39n1789_p0354c07║謂以彼意識，思惟諸相義。
T39n1789_p0354c08║不壞相有八，無相亦無相，
T39n1789_p0354c09║譬如海波浪，是則無差別。
T39n1789_p0354c10║諸識心如是，異亦不可得。」
T39n1789_p0354c11║此依上海浪之喻復開為二義：初喻言異，
T39n1789_p0354c12║據《入楞伽》，多此「七識亦如是，心俱和合生」
T39n1789_p0354c13║二句。蓋此本喻八識轉生諸識，如海水變起
T39n1789_p0354c14║諸波浪。言以彼意識思惟諸相者，以意識
T39n1789_p0354c15║思惟六塵等相，故曰異也。次喻言不異，偈云
T39n1789_p0354c16║「不壞相有八」者，謂八識無壞相也。無相亦
T39n1789_p0354c17║無相者，謂八識本無相可見，諸識同依藏
T39n1789_p0354c18║識亦無相可見。如海浪雖異，同一濕性，則
T39n1789_p0354c19║無差別，諸識唯心亦不可得，故曰異亦等
T39n1789_p0354c20║也。
T39n1789_p0354c21║「心名採集業，意名廣採集，
T39n1789_p0354c22║諸識識所識，現等境說五。」
T39n1789_p0354c23║《釋論》云：「心、意、識三，一法異名，對數名心、能
T39n1789_p0354c24║生為意、分別為識。」又云：「前起為心、次起為
T39n1789_p0354c25║意、後了別為識。」言心名採集業者，根塵相
T39n1789_p0354c26║對，一念心起而生取著，成善惡業。意名廣
T39n1789_p0354c27║採集者，由前心轉入意根，起貪瞋癡，廣造
T39n1789_p0354c28║諸業。諸識識所識者，謂第六識分別前之
T39n1789_p0354c29║五識所受五塵，故云「現等境說五」，五即五
T39n1789_p0355a01║識也。
T39n1789_p0355a02║爾時，大慧菩薩以偈問曰：
T39n1789_p0355a03║「青赤諸色像，眾生發諸識，
T39n1789_p0355a04║如浪種種法，云何惟願說。」
T39n1789_p0355a05║上云青赤等塵發生五識，如海、波浪皆非
T39n1789_p0355a06║一異，又云「心能積集業」等，故致斯問。
T39n1789_p0355a07║爾時，世尊以偈答曰：
T39n1789_p0355a08║「青赤諸雜色，波浪悉無有，
T39n1789_p0355a09║採集業說心，開悟諸凡夫。」
T39n1789_p0355a10║上二句頌法喻皆空，下頌心意採集成業，
T39n1789_p0355a11║要令凡夫知造業之由而悟本性也。
T39n1789_p0355a12║「彼業悉無有，自心所攝離，
T39n1789_p0355a13║所攝無所攝，與彼波浪同。」
T39n1789_p0355a14║此頌明所造之業及能造之心悉皆空寂，亦
T39n1789_p0355a15║同波浪。攝即取也。
T39n1789_p0355a16║「受用建立身，是眾生現識，
T39n1789_p0355a17║於彼現諸業，譬如水波浪。」
T39n1789_p0355a18║此頌明眾生依、正二報及所作業皆自心
T39n1789_p0355a19║妄現，如水起波。然達妄即真，如波即是水，同
T39n1789_p0355a20║一濕性，焉有差別之相？
T39n1789_p0355a21║爾時，大慧菩薩復說偈言：
T39n1789_p0355a22║「大海波浪性，鼓躍可分別，
T39n1789_p0355a23║藏與業如是，何故不覺知？」
T39n1789_p0355a24║此問言法喻是同，何故眾生有知不知。
T39n1789_p0355a25║爾時，世尊以偈答曰：
T39n1789_p0355a26║「凡夫無智慧，藏識知巨海，
T39n1789_p0355a27║業相猶波浪，位彼譬類通。」
T39n1789_p0355a28║凡夫無智，不能覺知藏識如海而常住，業
T39n1789_p0355a29║相似浪而轉生，舉喻引類，令彼通解。
T39n1789_p0355b01║爾時，大慧菩薩復說偈言：
T39n1789_p0355b02║「日出光等照，下中上眾生，
T39n1789_p0355b03║如來照世間，為愚說真實。
T39n1789_p0355b04║已分部諸法，何故不說實？」
T39n1789_p0355b05║此之問意，正由請說法身境界，當為說實，
T39n1789_p0355b06║而如來但說藏識如海等諸部法相，是故設
T39n1789_p0355b07║喻以問。既分諸部，何不說實也。
T39n1789_p0355b08║爾時，世尊以偈答曰：
T39n1789_p0355b09║「若說真實者，彼心無真實，
T39n1789_p0355b10║譬如海波浪，鏡中像及夢，
T39n1789_p0355b11║一切俱時現，心境界亦然。」
T39n1789_p0355b12║如來之意正欲說實，而未說者，機未熟耳，
T39n1789_p0355b13║故云「彼心無真實」。由無真實故，如來說藏識
T39n1789_p0355b14║轉生諸識，如海起浪，及鏡中之像、夢中之事
T39n1789_p0355b15║雖一時俱現，皆非真實，故曰「心境界亦然」也。
T39n1789_p0355b16║「境界不具故，次第業轉生，
T39n1789_p0355b17║識者識所識，意者意謂然，
T39n1789_p0355b18║五則以顯現，無有定次第。」
T39n1789_p0355b19║此明外塵境界非心本具，但隨業轉生。六
T39n1789_p0355b20║識分別五識所取外塵，故云「識所識」也。意根
T39n1789_p0355b21║對法塵而起意識，亦復然矣。五識隨五塵而
T39n1789_p0355b22║顯現，豈定有次第而生耶？
T39n1789_p0355b23║「譬如工畫師，及與畫弟子，
T39n1789_p0355b24║布彩圖眾形，我說亦如是。
T39n1789_p0355b25║彩色本無文，非筆亦非素，
T39n1789_p0355b26║為悅眾生故，綺錯繪眾像。」
T39n1789_p0355b27║此喻正顯言說文字無實之義。如來隨機
T39n1789_p0355b28║說法，如畫師之隨形圖像，然圖像雖由彩色
T39n1789_p0355b29║筆素而成，其實則非彩色筆素，但為取悅眾
T39n1789_p0355c01║情，假之以繪諸像也。
T39n1789_p0355c02║「言說別施行，真實離名字，
T39n1789_p0355c03║分別應初業，修行示真實。
T39n1789_p0355c04║真實自悟處，覺想所覺離，
T39n1789_p0355c05║此為佛子說。」
T39n1789_p0355c06║言說別施行等者，謂對機施設言教，非實
T39n1789_p0355c07║在於言教，以其真實本離名字，所以分別者
T39n1789_p0355c08║為應初業，初業謂初發心人也。若有真實心
T39n1789_p0355c09║者，則示真實之法，令其修行及其悟真實之
T39n1789_p0355c10║處，則能覺所覺俱遣，況言說乎？
T39n1789_p0355c11║「愚者廣分別，種種皆如幻，
T39n1789_p0355c12║雖現無真實，如是種種說，
T39n1789_p0355c13║隨事別施設，所說非所應，
T39n1789_p0355c14║於彼為非說。」
T39n1789_p0355c15║此再釋應初業句。雖為愚者廣以言教種
T39n1789_p0355c16║種分別，其實非真，亦猶幻師現出諸相皆非
T39n1789_p0355c17║真實，故種種言說隨機方便施設耳。言所說
T39n1789_p0355c18║非所應者，謂小乘之人為說真實之法，則非
T39n1789_p0355c19║所宜，彼翻以為非說，所謂說法不投機，翻成
T39n1789_p0355c20║大妄語是也。
T39n1789_p0355c21║「彼彼諸病人，良醫隨處方。
T39n1789_p0355c22║如來為眾生，隨心應量說，
T39n1789_p0355c23║妄想非境界，聲聞亦非分，
T39n1789_p0355c24║哀憫者所說，自覺之境界。」
T39n1789_p0355c25║良醫隨病授藥不同，以況如來應量說法
T39n1789_p0355c26║有異。然如來所說自覺真實境界，非外道小
T39n1789_p0355c27║乘境界也。妄想即外道，《入楞伽》云：「外道非
T39n1789_p0355c28║境界，聲聞亦復然。」◎
T39n1789_p0355c29║楞伽阿跋多羅寶經註解卷第一（上）
T39n1789_p0356a01║
T39n1789_p0356a02║
T39n1789_p0356a03║
T39n1789_p0356a04║楞伽阿跋多羅寶經註解卷第一（下）
T39n1789_p0356a05║
T39n1789_p0356a06║宋求那跋多羅奉　詔譯
T39n1789_p0356a07║大明天界善世禪寺住持（臣）僧（宗泐）
T39n1789_p0356a08║演福講寺住持（臣）僧（如玘）奉　詔同註
T39n1789_p0356a09║「◎復次大慧！若菩薩摩訶薩欲知自心現量，
T39n1789_p0356a10║攝受及攝受者妄想境界，當離群聚、習俗、睡
T39n1789_p0356a11║眠，初中後夜常自覺悟修行方便，當離惡見
T39n1789_p0356a12║經論言說及諸聲聞、緣覺乘相，當通達自心
T39n1789_p0356a13║現妄想之相。」前明真實，固非外道小乘境界，
T39n1789_p0356a14║然而心之本具法門若能修習，何憂不就？故
T39n1789_p0356a15║茲結勸。現量塵境無不出於自心，迷而不覺，
T39n1789_p0356a16║妄想取著。言攝受者，能取也；及攝受者，所取
T39n1789_p0356a17║也。欲了虛妄而顯真實，當獨處遠俗，離諸昏
T39n1789_p0356a18║散，於初中後夜覺悟，所謂修行方便法門。然
T39n1789_p0356a19║惡見經論是外道之本，小乘空相是聲聞緣
T39n1789_p0356a20║覺之病，若解遠離，則能通達自心所現妄想
T39n1789_p0356a21║之相，而造夫真實之境矣。
T39n1789_p0356a22║「復次大慧！菩薩摩訶薩建立智慧相住已，於
T39n1789_p0356a23║上聖智三相當勤修學。何等為聖智三相當
T39n1789_p0356a24║勤修學？所謂無所有相、一切諸佛自願處相、
T39n1789_p0356a25║自覺聖智究竟之相。修行得此已，能捨跛驢
T39n1789_p0356a26║心智慧相，得最勝子第八之地，則於彼上三
T39n1789_p0356a27║相修生。大慧！無所有相者，謂聲聞、緣覺及外
T39n1789_p0356a28║道相，彼修習生。大慧！自願處相者，謂諸先
T39n1789_p0356a29║佛自願處修生。大慧！自覺聖智究竟相者，一
T39n1789_p0356b01║切法相無所計著，得如幻三昧身，諸佛地處
T39n1789_p0356b02║進趣行生。大慧！是名聖智三相。若成就此聖
T39n1789_p0356b03║智三相者，能到自覺聖智究竟境界，是故大
T39n1789_p0356b04║慧！聖智三相當勤修學。」上言法身境界是
T39n1789_p0356b05║如來究竟之地，修行之人欲到此地，非智莫
T39n1789_p0356b06║進，是故建立智慧之相，為修學者之所依
T39n1789_p0356b07║住。若不進功，何由成就？故誡勸云：「於上聖
T39n1789_p0356b08║智三相當勤修學。」又恐大慧未達三相，復徵
T39n1789_p0356b09║而釋之。然此三相，二乘所不能行，故喻如跛
T39n1789_p0356b10║驢。最勝子者，即第八地菩薩。不共二乘，故云
T39n1789_p0356b11║能捨。良以此經雖是大乘，亦兼通教也。言修
T39n1789_p0356b12║生者，謂修行而生聖智也。無所有相者，無二
T39n1789_p0356b13║乘外道之相也。自願處相者，諸佛從本立願
T39n1789_p0356b14║修行也。聖智究竟相者，自證中道智相也。中
T39n1789_p0356b15║道離空有二邊之相，故云無所計著也。三昧
T39n1789_p0356b16║身即報身也。諸地處等者，謂化身遍諸佛
T39n1789_p0356b17║剎，示進修趣果，故云行生。結勸同行者，可
T39n1789_p0356b18║知。
T39n1789_p0356b19║爾時，大慧菩薩摩訶薩知大菩薩眾心之所
T39n1789_p0356b20║念，名聖智事分別自性經，承一切佛威神之
T39n1789_p0356b21║力而白佛言：「世尊！惟願為說聖智事分別自
T39n1789_p0356b22║性經百八句分別所依。」五法、三自性、八識、二
T39n1789_p0356b23║無我，皆是此經所說聖智之事。諸菩薩已聞
T39n1789_p0356b24║說八識竟，念欲聞三自性法，是故大慧為再
T39n1789_p0356b25║請。但言自性經者，舉總而攝別。言百八句
T39n1789_p0356b26║分別所依者，謂百八句以分別自性為所依
T39n1789_p0356b27║也。
T39n1789_p0356b28║「如來、應供、等正覺依此分別，說菩薩摩訶薩
T39n1789_p0356b29║入自相共相妄想自性，以分別說妄想自性
T39n1789_p0356c01║故，則能善知周遍觀察人法無我，淨除妄想，
T39n1789_p0356c02║照明諸地，超越一切聲聞、緣覺及諸外道諸
T39n1789_p0356c03║禪定樂，觀察如來不可思議所行境界，畢定
T39n1789_p0356c04║捨離五法、自性。諸佛如來法身智慧善自莊
T39n1789_p0356c05║嚴，起幻境界，昇一切佛剎、兜率天宮，乃至色
T39n1789_p0356c06║究竟天宮，逮得如來常住法身。」如來閔諸
T39n1789_p0356c07║菩薩，於生法自共相執，為說妄計自性差別
T39n1789_p0356c08║義門。知是義已，周遍觀察，則離人法二我之
T39n1789_p0356c09║執。執既離已，乃入諸地，所以度越凡小禪定，
T39n1789_p0356c10║優入如來不思議境。其五法、三自性之妄執，
T39n1789_p0356c11║不離而離也。法身智慧莊嚴者，自行之果圓
T39n1789_p0356c12║也。起幻境界者，現土化他也。至於一切佛剎、
T39n1789_p0356c13║天宮，凡有眾生可受化者，無不於中示現受
T39n1789_p0356c14║生，成等正覺。兜率陀者，此云知足，謂於五欲
T39n1789_p0356c15║知止足也。
T39n1789_p0356c16║佛告大慧：「有一種外道作無所有妄想計著，
T39n1789_p0356c17║覺知因盡，兔無角想。如兔無角，一切法亦復
T39n1789_p0356c18║如是。大慧！復有餘外道，見種、求那、極微、陀羅
T39n1789_p0356c19║驃、形處橫法各各差別，見已計著無兔角，橫
T39n1789_p0356c20║法作牛有角想。」外道之見無出二種：一者
T39n1789_p0356c21║計無，見一切法隨因而盡，更無有因，如兔無
T39n1789_p0356c22║角，諸法亦爾，此斷見也。二者計有，見大種依
T39n1789_p0356c23║微塵而生。大種者，四大種也。求那，翻依。陀羅
T39n1789_p0356c24║驃，翻塵。於塵等諸物形量處橫計差別，作牛
T39n1789_p0356c25║有角想，此常見也。
T39n1789_p0356c26║「大慧！彼墮二見，不解心量，自心境界妄想增
T39n1789_p0356c27║長，身受用見立妄想根量。大慧！一切法性亦
T39n1789_p0356c28║復如是，離有無，不應作想。大慧！若復離有
T39n1789_p0356c29║無而作兔無角想，是名邪想。彼應待觀故
T39n1789_p0357a01║兔無角，不應作想，乃至微塵，分別自性悉不
T39n1789_p0357a02║可得。大慧！聖境界離，不應作牛有角想。」彼
T39n1789_p0357a03║外道之起有無二見，因不了諸法唯心，但於
T39n1789_p0357a04║自心境界增長妄想分別。至於世間資身之
T39n1789_p0357a05║具，無非妄想心量。根，猶心也。若能達此心量，
T39n1789_p0357a06║所現境界皆是虛妄，其有無二見則可泯矣。
T39n1789_p0357a07║復告大慧，非但心法本空，一切諸法之性亦
T39n1789_p0357a08║本離有無之相，不應妄計。又復若謂有無俱
T39n1789_p0357a09║離，作兔無角想，亦是邪計。言待觀者，待謂待
T39n1789_p0357a10║對，謂牛角之有觀兔角之無，亦非真空，故云
T39n1789_p0357a11║「不應作想」。至於微塵自性，求其體相皆不可
T39n1789_p0357a12║得。良以聖智境界本離彼見，是故於此不應
T39n1789_p0357a13║分別也。
T39n1789_p0357a14║爾時，大慧菩薩摩訶薩白佛言：「世尊！得無妄
T39n1789_p0357a15║想者，見不生相已，隨彼思量觀察不生妄想
T39n1789_p0357a16║言無耶？」既斥外道有無皆非正因，故又問
T39n1789_p0357a17║云：「今正教得無妄想者，唯見不生相而已，與
T39n1789_p0357a18║彼外道觀察不生妄想言無者何異耶？」
T39n1789_p0357a19║佛告大慧：「非觀察不生妄想言無。所以者何？
T39n1789_p0357a20║妄想者，因彼生故，依彼角生妄想。以依角生
T39n1789_p0357a21║妄想，是故言依因故，離異不異故，非觀察
T39n1789_p0357a22║不生妄想言無角。」答先正揀非，言非觀察
T39n1789_p0357a23║等者，蓋了妄想無自性為無，不同彼分別對
T39n1789_p0357a24║有言無。蓋彼以分別妄想為生法之因，如因
T39n1789_p0357a25║角有無而起分別，故云「以依角生妄想」。言離
T39n1789_p0357a26║異不異者，異謂依角而起有無分別，不異謂
T39n1789_p0357a27║角無分別。離此見故，故云「非觀察不生妄想
T39n1789_p0357a28║言無角也」。
T39n1789_p0357a29║「大慧！若復妄想異角者，則不應角生。若不異
T39n1789_p0357b01║者，則因彼故，乃至微塵分析推求悉不可得，
T39n1789_p0357b02║不異角故，彼亦非性。二俱無性者，何法何故
T39n1789_p0357b03║而言無耶？大慧！若無故無角，觀有故言兔無
T39n1789_p0357b04║角者，不應作想。大慧！不正因故，而說有無
T39n1789_p0357b05║二俱不成。」此復妄想異角等者，再釋上義。
T39n1789_p0357b06║若謂分別與角異者，則角非所依之因。若
T39n1789_p0357b07║不異者，因彼而起分別，若分析至於微塵
T39n1789_p0357b08║悉不可得者，則有角無角二見俱泯，故曰
T39n1789_p0357b09║「不異角故彼亦非性」。非性者，非實性也。若
T39n1789_p0357b10║有無二法俱無性者，指何法而言無耶？言無
T39n1789_p0357b11║故無角者，謂異於有角而言無角者，決無是
T39n1789_p0357b12║理，故云不應作想。言不正因者，謂不得正因
T39n1789_p0357b13║論有無者皆無實義，故云「二俱不成也」。
T39n1789_p0357b14║「大慧！復有餘外道見，計著色空事形處橫法，
T39n1789_p0357b15║不能善知虛空分齊，言色離虛空，起分齊見
T39n1789_p0357b16║妄想。」重舉外計色空之義以辯其非因，如
T39n1789_p0357b17║《入楞伽》云：「復有外道見色形狀虛空分齊而
T39n1789_p0357b18║生執著，言色異虛空，起於分別。」
T39n1789_p0357b19║「大慧！虛空是色隨入色種。大慧！色是虛空持
T39n1789_p0357b20║所持處所建立，性色空事分別當知。大慧！四
T39n1789_p0357b21║大種生時自相各別，亦不住虛空，非彼無虛
T39n1789_p0357b22║空。」上言不善分別色空，此言空即是色、色
T39n1789_p0357b23║即是空。持所持處者，謂色為虛空所持，於所
T39n1789_p0357b24║持處建立諸色，則空外無色，互為能所。云何
T39n1789_p0357b25║而言離虛空起分齊見也。言性色空事者，謂
T39n1789_p0357b26║性色性空之事，當如是分別也。《入楞伽》云：
T39n1789_p0357b27║「色空分齊應如是知。」四大種者，地水火風也。
T39n1789_p0357b28║此四大生時，堅濕煖動自相各別，雖不住於
T39n1789_p0357b29║虛空，未嘗離於虛空，故云「非彼無虛空也」。
T39n1789_p0357c01║「如是大慧！觀牛有角故，兔無角。大慧！又牛
T39n1789_p0357c02║角者析為微塵，又分別微塵剎那不住，彼何
T39n1789_p0357c03║所觀故而言無耶？若言觀餘物者，彼法亦然。」
T39n1789_p0357c04║觀牛有角等者，是對牛角之有，言兔角之
T39n1789_p0357c05║無也。此牛角析為微塵，又分分析之至於隣
T39n1789_p0357c06║虛，如是則覺無覺相，求剎那住相亦不可得。
T39n1789_p0357c07║剎那者，微細念也。彼外道計無者，對牛角之
T39n1789_p0357c08║有而言。牛角求之既無微塵可得，不知對何
T39n1789_p0357c09║物而言無耶？《入楞伽》云：「若待餘物，彼亦如是。」
T39n1789_p0357c10║待即對也。
T39n1789_p0357c11║爾時，世尊告大慧菩薩摩訶薩言：「當離兔角、
T39n1789_p0357c12║牛角、虛空、形色異見妄想，汝等諸菩薩摩訶
T39n1789_p0357c13║薩當思惟自心現妄想，隨入為一切剎土最勝
T39n1789_p0357c14║子，以自心現方便而教授之。」此結勸離二種
T39n1789_p0357c15║見。又曰「當思惟自心現妄想」，欲知妄想有
T39n1789_p0357c16║無之實，但當返觀自心是果有耶、果無耶？亦
T39n1789_p0357c17║有亦無、非有非無？思之自得。亦當以此教導
T39n1789_p0357c18║於他，故曰「隨入一切剎土」。最勝子，猶佛子
T39n1789_p0357c19║也。
T39n1789_p0357c20║爾時，世尊欲重宣此義而說偈言：
T39n1789_p0357c21║「色等及心無，色等長養心，
T39n1789_p0357c22║身、受用安立，識藏現眾生。
T39n1789_p0357c23║心、意及與識，自性法有五，
T39n1789_p0357c24║無我二種淨，廣說者所說。
T39n1789_p0357c25║長短有無等，展轉互相生，
T39n1789_p0357c26║以無故成有，以有故成無。
T39n1789_p0357c27║微塵分別事，不起色妄想，
T39n1789_p0357c28║心量安立處，惡見所不樂。
T39n1789_p0357c29║覺想非境界，聲聞亦復然，
T39n1789_p0358a01║救世之所說，自覺之境界。」
T39n1789_p0358a02║色等及心無者，頌上妄想自性不出色等外
T39n1789_p0358a03║塵及內識心。以理言之，本無所有。此一無字，
T39n1789_p0358a04║斷妄利刀莫過乎此，承當得去，何想不除？但
T39n1789_p0358a05║凡夫不了而起妄想，反取以長養自心，故身、
T39n1789_p0358a06║受用等物由之建立。自本而言，藏識所現，故
T39n1789_p0358a07║心、意、識次第而生。自性法有五者，約三自性
T39n1789_p0358a08║立名相等五法及二無我也。廣說等者，頌上
T39n1789_p0358a09║有無妄想及觀待等皆非正因也。微塵分別
T39n1789_p0358a10║事不起色等，頌上析角無角，邪計妄想也。心
T39n1789_p0358a11║量安立處者，頌上思惟自心離有無計，即第
T39n1789_p0358a12║一義安立之處，非外道、小乘惡見覺想所樂
T39n1789_p0358a13║境界，乃佛所說自覺境界也。
T39n1789_p0358a14║爾時，大慧菩薩為淨除自心現流故，復請如
T39n1789_p0358a15║來，白佛言：「世尊！云何淨除一切眾生自心現
T39n1789_p0358a16║流，為頓、為漸耶？」自心現流者，謂八識自心
T39n1789_p0358a17║現行流注煩惱，亦謂之自心現過患習氣。大
T39n1789_p0358a18║慧為此請淨除之法，為頓耶、為漸耶？
T39n1789_p0358a19║佛告大慧：「漸淨非頓。如庵羅果漸熟非頓，
T39n1789_p0358a20║如來淨除一切眾生自心現流亦復如是，
T39n1789_p0358a21║漸淨非頓。譬如陶家造作諸器，漸成非頓，如
T39n1789_p0358a22║來淨除一切眾生自心現流亦復如是，漸
T39n1789_p0358a23║淨非頓。譬如大地漸生萬物，非頓生也，如
T39n1789_p0358a24║來淨除一切眾生自心現流亦復如是，漸
T39n1789_p0358a25║淨非頓。譬如人學音樂書畫種種伎術，漸成
T39n1789_p0358a26║非頓，如來淨除一切眾生自心現流亦復
T39n1789_p0358a27║如是，漸成非頓。譬如明鏡頓現一切無相
T39n1789_p0358a28║色像，如來淨除一切眾生自心現流亦復
T39n1789_p0358a29║如是，頓現無相，無有所有清淨境界。如日
T39n1789_p0358b01║月輪頓照顯示一切色像，如來為離自心現
T39n1789_p0358b02║習氣過患眾生亦復如是，頓為顯示不思議
T39n1789_p0358b03║智最勝境界。譬如藏識頓分別知自心現，及
T39n1789_p0358b04║身安立受用境界，彼諸依佛亦復如是，頓熟
T39n1789_p0358b05║眾生所處境界，以修行者安處於彼色究竟
T39n1789_p0358b06║天。譬如法佛所作依佛光明照耀，自覺聖趣
T39n1789_p0358b07║亦復如是，彼於法相有性、無性惡見妄想照
T39n1789_p0358b08║令除滅。」此段示漸頓淨相。佛告大慧下，示
T39n1789_p0358b09║漸淨相，文凡四喻，有法、有喻、有合，文皆可
T39n1789_p0358b10║見。譬如明鏡下，示頓淨相，亦有四喻。初無相
T39n1789_p0358b11║色像者，為即明之像，像體本空，以喻法中無
T39n1789_p0358b12║相境界本無所有，故云「無有所有」。藏識喻云
T39n1789_p0358b13║「頓分別知」者，非藏識分別，乃分別藏識所現
T39n1789_p0358b14║境界。如鏡現像，此喻依佛頓熟大根眾生所
T39n1789_p0358b15║居之境。言依佛者，報身佛也，以報身依法身
T39n1789_p0358b16║故。言譬如法佛所作依佛者，《入楞伽》云「譬
T39n1789_p0358b17║如法佛頓現報佛，及以化佛」是也。自覺聖趣
T39n1789_p0358b18║者，即自證聖境。彼外道有無性執惡見，照了
T39n1789_p0358b19║令滅也。
T39n1789_p0358b20║「大慧！法依佛說一切法入自相、共相，自心現
T39n1789_p0358b21║習氣因，相續妄想自性計著因，種種不實如
T39n1789_p0358b22║幻，種種計著不可得。」法依佛者，法即法身
T39n1789_p0358b23║體也，依佛即報佛用也，謂全體起用，說一切
T39n1789_p0358b24║法，法即大乘法也。入自相共相等者，言眾生
T39n1789_p0358b25║迷於本性，入於自相共相之執，是自心所現
T39n1789_p0358b26║煩惱，名習氣因。由煩惱相續，妄計造諸結業，
T39n1789_p0358b27║名計著因。由煩惱結業，受諸虛妄生死，故云
T39n1789_p0358b28║「不實如幻」。此之三道該乎九界，故云「種種計
T39n1789_p0358b29║著」。然此三道本是三德，眾生迷之流轉三道，
T39n1789_p0358c01║佛說此法令其了達自性本空，即妄成真，真
T39n1789_p0358c02║妄俱泯，故曰不可得也。
T39n1789_p0358c03║「復次大慧！計著緣起自性，生妄想自性相。大
T39n1789_p0358c04║慧！如工幻師依草木瓦石作種種幻，起一切
T39n1789_p0358c05║眾生若干形色，起種種妄想，彼諸妄想亦無
T39n1789_p0358c06║真實。」此言自共相等諸法不出二種自性，
T39n1789_p0358c07║由緣起自性而生妄想自性之相，故復以喻
T39n1789_p0358c08║顯之。依草木等作種種幻，此喻緣起自性
T39n1789_p0358c09║也。若于形色等者，謂妄想自性也。彼諸妄
T39n1789_p0358c10║想如幻師作諸幻相，故云「亦無真實」也。
T39n1789_p0358c11║「如是大慧！依緣起自性起妄想自性，種種妄
T39n1789_p0358c12║想心、種種相行事妄想相，計著習氣妄想，是
T39n1789_p0358c13║為妄想自性相生。大慧！是名依佛說法。」上
T39n1789_p0358c14║以幻法喻諸妄想，此合前喻。言種種妄想心
T39n1789_p0358c15║等者，因有心則有想，有想則有行，有行則有
T39n1789_p0358c16║事，無非妄想。即前三道之相，但開合異耳。
T39n1789_p0358c17║《入楞伽》云：「由取著境界習氣力故，於緣起
T39n1789_p0358c18║性中有妄計性種種相現，是名妄計性生。」文
T39n1789_p0358c19║顯故引註于此，是名依佛說法結也。
T39n1789_p0358c20║「大慧！法佛者，離心自性相，自覺聖所緣境界
T39n1789_p0358c21║建立施作。」法佛，修德法身也。言離心自性
T39n1789_p0358c22║相者，離妄念也。且法身究竟，何所不離？而特
T39n1789_p0358c23║言心者，以心為萬法之本，心若不亡，則一切
T39n1789_p0358c24║法生。今言離相，則諸法寂滅。寂滅相者，法身
T39n1789_p0358c25║之謂也。既言離相，則法身名相何自而立？故
T39n1789_p0358c26║曰「自覺聖所緣境界建立施作」。所謂強指法
T39n1789_p0358c27║性為法身，斯乃無名之名，非相之相也。
T39n1789_p0358c28║「大慧！化佛者，說施界忍精進禪定及心智
T39n1789_p0358c29║慧，離陰界入、解脫、識相分別、觀察建立，超外道
T39n1789_p0359a01║見、無色見。」化佛者，即應身佛也，說三乘法
T39n1789_p0359a02║度諸眾生。所說六度者，菩薩法也，離五陰、十
T39n1789_p0359a03║八界、十二入及解脫。識相分別者，二乘法也。
T39n1789_p0359a04║觀察建立，即後文二種覺義，乃菩薩自行化
T39n1789_p0359a05║他法也。超外道見者，離斷常二見也。無色見
T39n1789_p0359a06║者，計無色定為涅槃定，即受想心滅也。
T39n1789_p0359a07║「大慧！又法佛者，離攀緣。攀緣離，一切所作根
T39n1789_p0359a08║量相滅，非諸凡夫、聲聞、緣覺、外道計著我相
T39n1789_p0359a09║所著境界，自覺聖究竟差別相建立。是故大
T39n1789_p0359a10║慧！自覺聖究竟差別相當勤修學，自心現見
T39n1789_p0359a11║應當除滅。」又法佛者，重示所離。前言離心，
T39n1789_p0359a12║自體離也。今復示離，所離之境離也。離攀緣
T39n1789_p0359a13║則異於凡夫，離攀緣離則異於二乘。蓋二乘
T39n1789_p0359a14║雖離前塵，又著於空，佛則不然也。一切所作
T39n1789_p0359a15║根量相滅者，異於外道也，故曰「非諸凡夫乃
T39n1789_p0359a16║至所著境界」。所離既極，則惟自覺聖境界而
T39n1789_p0359a17║已。而言究竟差別相者，究竟乃極於果位，差
T39n1789_p0359a18║別乃以無為法而有差別，無差之差也。結勸
T39n1789_p0359a19║有二：勸修學，結當文；次除滅，結上自心現
T39n1789_p0359a20║流也。
T39n1789_p0359a21║「復次大慧！有二種聲聞乘通分別相，謂得自
T39n1789_p0359a22║覺聖差別相，及性妄想自性計著相。云何得
T39n1789_p0359a23║自覺聖差別相聲聞？謂無常、苦、空、無我境界，
T39n1789_p0359a24║真諦離欲寂滅，息陰界入自共相，外不壞相
T39n1789_p0359a25║如實知，心得寂止。心寂止已，禪定、解脫、三昧、
T39n1789_p0359a26║道果正受解脫，不離習氣、不思議變易死，得
T39n1789_p0359a27║自覺聖樂住聲聞，是名得自覺聖差別相聲
T39n1789_p0359a28║聞。」上勉菩薩修自覺聖，智既有大小不同，
T39n1789_p0359a29║故出聲聞所證之相，有二種異：自覺聖差別
T39n1789_p0359b01║相者，所證之理也；性妄想自性計著相者，執
T39n1789_p0359b02║教起見也。雖同是聲聞，得失永異。無常、苦、空、
T39n1789_p0359b03║無我者，聲聞所修析空之觀也。境界者，所空
T39n1789_p0359b04║之境也。真諦者，真理也。離欲寂滅者，離三界
T39n1789_p0359b05║愛欲，入無餘涅槃也。息滅五陰，十八界，十二
T39n1789_p0359b06║入自相、共相、自共相，即總別相也。外不壞相
T39n1789_p0359b07║如實知者，謂聲聞不能如實了知生死相即
T39n1789_p0359b08║涅槃相，故以為外也，以必得寂滅而後心止，
T39n1789_p0359b09║心既止寂，故得禪定乃至正受解脫。不離習
T39n1789_p0359b10║氣等者，所破煩惱有正有習，但能斷正，離分
T39n1789_p0359b11║段生死；未能斷習，猶有變易生死。分段者，三
T39n1789_p0359b12║界內支形分段生死也。變易者，方便土因移
T39n1789_p0359b13║果易生死也。言不思議者，此變易生死非凡
T39n1789_p0359b14║夫所能思議也。樂住者，謂聲聞樂住於真空
T39n1789_p0359b15║涅槃也。
T39n1789_p0359b16║「大慧！得自覺聖差別樂住菩薩摩訶薩，非滅
T39n1789_p0359b17║門樂、正受樂，顧憫眾生及本願不作證。大慧！
T39n1789_p0359b18║是名聲聞得自覺聖差別相樂。菩薩摩訶薩
T39n1789_p0359b19║於彼得自覺聖差別相樂不應修學。」此言
T39n1789_p0359b20║菩薩亦證真諦而不住著。言非滅門者，不同
T39n1789_p0359b21║小乘住寂滅門，趣正受樂。言顧憫眾生等者，
T39n1789_p0359b22║謂菩薩以悲願度生，不取著涅槃也。此重結
T39n1789_p0359b23║指是聲聞所得三昧之樂，然菩薩於此三昧
T39n1789_p0359b24║不應修學。
T39n1789_p0359b25║「大慧！云何心妄想自性計著相聲聞？所謂大
T39n1789_p0359b26║種青黃赤白、堅濕煖動非作生，自相共相先
T39n1789_p0359b27║勝善說，見已，於彼起自性妄想。菩薩摩訶薩
T39n1789_p0359b28║於彼應知應捨，隨入法無我相，滅人無我相
T39n1789_p0359b29║見，漸次諸地相續建立，是名諸聲聞性妄想
T39n1789_p0359c01║自性計著相。」此段徵釋著相聲聞。初釋性
T39n1789_p0359c02║妄想，謂四大種色各有自然之性，如地以堅
T39n1789_p0359c03║為性、水以濕為性、火以煖為性、風以動為性。
T39n1789_p0359c04║言非作生者，非造作而生也，仍於陰界入自
T39n1789_p0359c05║共相而生執著。先勝是佛，謂佛善巧宣說，言
T39n1789_p0359c06║執教聲聞不能了達自性本空，見彼境界諸相，
T39n1789_p0359c07║起自性妄想。為菩薩者當知是過而捨離之，
T39n1789_p0359c08║隨入法無我相等。《入楞伽》云：「離人無我見，
T39n1789_p0359c09║入法無我相，漸入諸地。」是名下，結。
T39n1789_p0359c10║爾時，大慧菩薩摩訶薩白佛言：「世尊！世尊所
T39n1789_p0359c11║說常不思議自覺聖趣境界，及第一義境界，
T39n1789_p0359c12║世尊！非諸外道所說常不思議因緣耶？」如來
T39n1789_p0359c13║所談常不思議與外道所說名同，恐學者濫
T39n1789_p0359c14║真墮妄，故舉以為問。名同義異，具見下文。所
T39n1789_p0359c15║言常與不思議，無出二種境界：常即自覺聖
T39n1789_p0359c16║趣，不思議即第一義。自覺，常智也；聖趣，常境
T39n1789_p0359c17║也。由常智而契常境，故名為常。第一義體絕
T39n1789_p0359c18║言思，故云不思議也。豈外道邪見所可同
T39n1789_p0359c19║也？
T39n1789_p0359c20║佛告大慧：「非諸外道因緣得常不思議。所以
T39n1789_p0359c21║者何？諸外道常不思議，不因自相成。若常不
T39n1789_p0359c22║思議不因自相成者，何因顯現常不思議？復
T39n1789_p0359c23║次大慧！不思議若因自相成者，彼則應常。由
T39n1789_p0359c24║作者因相故，常不思議不成。」答言非諸外道
T39n1789_p0359c25║因緣等者，蓋外道修證非正因緣，因非正因、
T39n1789_p0359c26║果非正果，故徵釋而斥之。不因自相成者，謂
T39n1789_p0359c27║非自覺相所成，則常不思議境界之果亦不
T39n1789_p0359c28║成也。彼因若從自覺相成，則因常而果亦常
T39n1789_p0359c29║也。言由作因相等者，由所作之因是邪計故，
T39n1789_p0360a01║所以常不思議不成果也。
T39n1789_p0360a02║「大慧！我第一義常不思議第一義因相成，離
T39n1789_p0360a03║性非性，得自覺相故有相，第一義智因故有
T39n1789_p0360a04║因，離性非性故。譬如無作虛空，涅槃滅盡故
T39n1789_p0360a05║常。如是大慧！不同外道常不思議論。如是大
T39n1789_p0360a06║慧！此常不思議，諸如來自覺聖智所得如是，
T39n1789_p0360a07║故常不思議自覺聖智所得應當修學。」此
T39n1789_p0360a08║對外道之非，而顯正教之是。言第一義因相
T39n1789_p0360a09║成等者，此第一義即是中道實相，以是為因
T39n1789_p0360a10║即是常因，以是為相即是常相，遠離有無之
T39n1789_p0360a11║過，言離性則非有，離非性則非無，非有非無
T39n1789_p0360a12║正顯中道，中道絕待故常，常故妙，妙故不可
T39n1789_p0360a13║思議，此所以為如是究竟常不思議，異彼外
T39n1789_p0360a14║道無自相因，故復言有因有相。言譬如無作
T39n1789_p0360a15║虛空等者，虛空以無為故常，涅槃以滅盡故
T39n1789_p0360a16║常，此常不思議則與外道諍論自不侔矣。言
T39n1789_p0360a17║諸如來等者，佛言「非但我法如是，諸佛所證
T39n1789_p0360a18║常不思議無不然也。」故誡菩薩應當修學。
T39n1789_p0360a19║「復次大慧！外道常不思議無常性，異相因故，
T39n1789_p0360a20║非自作因相力故常。復次大慧！諸外道常不
T39n1789_p0360a21║思議，於所作性非性無常見已，思量計常。」
T39n1789_p0360a22║此斥外道無常性所以，難其無果，以其因非
T39n1789_p0360a23║正因故，復對因反復斥之。言異相因者，非我
T39n1789_p0360a24║自因之相也。彼言常者，非自作正因實相之
T39n1789_p0360a25║力所成之常，乃非常計常之常，豈顯常性之
T39n1789_p0360a26║果哉？又復外道所計常不思議，乃言「世間所
T39n1789_p0360a27║作之法有已還無，悉是無常，性非性即有無
T39n1789_p0360a28║也。」作是見已，妄計神我以為常不思議，故云
T39n1789_p0360a29║「思量計常」。
T39n1789_p0360b01║「大慧！我亦以如是因緣，所作者性非性無常
T39n1789_p0360b02║見已，自覺聖境界說彼常無因。大慧！若復諸
T39n1789_p0360b03║外道因相成常不思議，因自相性非性同於
T39n1789_p0360b04║兔角，此常不思議但言說妄想。諸外道輩有
T39n1789_p0360b05║如是過。所以者何？謂但言說妄想同於兔角，
T39n1789_p0360b06║自因相非分。」又曰我亦如是因緣者，謂如來
T39n1789_p0360b07║亦見彼性無常而修於常，顯自覺聖境界，而
T39n1789_p0360b08║後乃知彼無常性，故說彼常無因。又若以外
T39n1789_p0360b09║道邪因邪相成常不思議者，然彼因自相性，
T39n1789_p0360b10║但有言說而無實義，故云「同於兔角」。諸外道
T39n1789_p0360b11║輩下，結過，其略有四：言說妄想一也、自因相
T39n1789_p0360b12║非分二也、非自覺得相三也、思量計常四也，
T39n1789_p0360b13║故云「有如是過也」。
T39n1789_p0360b14║「大慧！我常不思議因自覺得相故，離所作性，
T39n1789_p0360b15║非性故常，非外性非性無常，思量計常。大慧！
T39n1789_p0360b16║若復外性非性無常，思量計常、不思議常，而
T39n1789_p0360b17║彼不知常不思議自因之相，去得自覺聖智
T39n1789_p0360b18║境界相遠，彼不應說。」我常不思議等者，佛
T39n1789_p0360b19║謂我之所得不思議以自證為因相，不同外
T39n1789_p0360b20║道有已還無為無常、以神我思量計常。若復
T39n1789_p0360b21║外性等者，復斥外計亦有四義：初斥思量計
T39n1789_p0360b22║常、二名不知常不思議自因之相、三斥去
T39n1789_p0360b23║佛所得相遠、四彼不應說者斥其但有言說
T39n1789_p0360b24║也。
T39n1789_p0360b25║「復次大慧！諸聲聞畏生死妄想苦而求涅槃，
T39n1789_p0360b26║不知生死、涅槃差別一切性妄想非性。未來
T39n1789_p0360b27║諸根境界休息作涅槃想，非自覺聖智趣藏
T39n1789_p0360b28║識轉，是故凡愚說有三乘，說心量趣無所有。
T39n1789_p0360b29║是故大慧！彼不知過去、未來、現在諸如來自
T39n1789_p0360c01║心現境界，計著外心現境界，生死輪常轉。」
T39n1789_p0360c02║小乘畏懼生死，忻求涅槃，不知生死、涅槃差
T39n1789_p0360c03║別之相皆是妄想，無有實性。此小乘智眼見
T39n1789_p0360c04║未來根塵息滅，認為涅槃，豈真所謂自覺聖
T39n1789_p0360c05║智所趣之境？亦非藏識所轉之涅槃也。言凡
T39n1789_p0360c06║愚說有三乘者，謂生死即涅槃大乘之法非
T39n1789_p0360c07║彼所知，為說小乘真空涅槃。心量無所有，即
T39n1789_p0360c08║真空也。而又不知三世諸佛涅槃妙心，自心
T39n1789_p0360c09║發現非別有也，妄計心外有法，起惑造業，輪
T39n1789_p0360c10║轉生死也。
T39n1789_p0360c11║「復次大慧！一切法不生，是過去、未來、現在諸
T39n1789_p0360c12║如來所說。所以者何？謂自心現性非性，離有
T39n1789_p0360c13║非有生故。大慧！一切性不生，一切法如兔馬
T39n1789_p0360c14║等角，是愚癡凡夫不覺妄想自性妄想故。大
T39n1789_p0360c15║慧！一切法不生，自覺聖智趣境界者，一切性
T39n1789_p0360c16║自性相不生，非彼愚夫妄想二境界，自性身
T39n1789_p0360c17║財建立趣自性相。大慧！藏識攝、所攝相轉，愚
T39n1789_p0360c18║夫墮生住滅二見，希望一切性生，有非有妄
T39n1789_p0360c19║想生，非聖賢也。大慧！於彼應當修學。」諸佛
T39n1789_p0360c20║分上覓無生尚叵得，況一切法乎？良由眾生
T39n1789_p0360c21║無始著於諸法，是故諸佛破其昔計，故言不
T39n1789_p0360c22║生。以一切法唯自心現，性無實性，豈但離乎
T39n1789_p0360c23║有生？亦離無生。《涅槃經》所謂「不生不生」是也。
T39n1789_p0360c24║一切性不生等者，復約迷悟以示得失，謂不
T39n1789_p0360c25║能了生即無生，但言一切性不生，計著一切
T39n1789_p0360c26║法如兔馬之無角，此愚夫不覺妄想，是自性
T39n1789_p0360c27║之妄想故也，非今所謂不生。若言一切法不
T39n1789_p0360c28║生，是佛自覺聖智趣境界者，則一切法性相
T39n1789_p0360c29║俱不生，此真無生，非彼愚夫妄想分別有無
T39n1789_p0361a01║二境也。言自性身財等者，如《入楞伽》云：「身
T39n1789_p0361a02║及資生器世間等，一切皆是藏識影像，所取
T39n1789_p0361a03║能取二種相現。愚夫不了，墮生住滅有無二
T39n1789_p0361a04║見，取著一切性生，不出有無妄想，實非聖賢
T39n1789_p0361a05║所得無生。」言於彼者，於諸佛所說無生，應當
T39n1789_p0361a06║修學也。
T39n1789_p0361a07║「復次大慧！有五無間種性。云何為五？謂聲聞
T39n1789_p0361a08║乘無間種性、緣覺乘無間種性、如來乘無間
T39n1789_p0361a09║種性、不定種性、各別種性。」論其種性本無
T39n1789_p0361a10║差別，無始熏習，或內或外、或大或小、或定或
T39n1789_p0361a11║不定。此經所以明夫種性有五言無間者，謂
T39n1789_p0361a12║其種性純一無間雜也。
T39n1789_p0361a13║「云何知聲聞乘無間種性？若聞說得陰界入
T39n1789_p0361a14║自共相斷知時，舉身毛孔熙怡欣悅，及樂修
T39n1789_p0361a15║相智，不修緣起發悟之相，是名聲聞乘無間
T39n1789_p0361a16║種性。聲聞無間見第八地，起煩惱斷、習煩惱
T39n1789_p0361a17║不斷，不度不思議變易死，度分段死，正師子
T39n1789_p0361a18║吼：『我生已盡，梵行已立，不受後有。』如實知修
T39n1789_p0361a19║習人無我，乃至得般涅槃覺。」聲聞厭苦心
T39n1789_p0361a20║切，急於取證，故聞說四諦知苦、斷集、慕滅、修
T39n1789_p0361a21║道之時，則身心悅豫。陰界入自共相雖開合
T39n1789_p0361a22║不同，即是苦諦。相智者，四諦之總相智也。聲
T39n1789_p0361a23║聞根鈍，樂修此智，不修緣起發悟之相者。緣
T39n1789_p0361a24║即十二因緣，乃緣覺所修而發悟者，而聲聞
T39n1789_p0361a25║不樂修也。聲聞以無間三昧見第八辟支佛
T39n1789_p0361a26║地，斷現行見思煩惱，未斷無明別惑。言習煩
T39n1789_p0361a27║惱者，即無明也。以故未能超越變易生死，但
T39n1789_p0361a28║能超越分段生死苦海耳。師子吼，即無畏說
T39n1789_p0361a29║也，謂至八地說言「我生已盡斷苦集也，梵行
T39n1789_p0361b01║已立，不受後有，修道證滅也。」皆實不虛，故云
T39n1789_p0361b02║如實知也。修習人無我乃至得涅槃覺，謂空
T39n1789_p0361b03║人執而得涅槃，證真空也。
T39n1789_p0361b04║「大慧！各別無間者，我、人、眾生、壽命，長養，士夫，
T39n1789_p0361b05║彼諸眾生作如是覺，求般涅槃。復由異外道
T39n1789_p0361b06║說，悉由作者見一切性已，言此是般涅槃。作
T39n1789_p0361b07║如是覺，法無我見非分，彼無解脫。大慧！此諸
T39n1789_p0361b08║聲聞乘無間外道種性，不出出覺，為轉彼惡
T39n1789_p0361b09║見故，應當修學。」各別無間者，此言著相聲
T39n1789_p0361b10║聞，不異外道而言無間，於我、人知見等各各
T39n1789_p0361b11║差別之法計為涅槃，而不知此是生死根本，
T39n1789_p0361b12║反以為覺而取證也。復有一種計一切法悉
T39n1789_p0361b13║由造作而有，非因計因，見一切性是為涅槃。
T39n1789_p0361b14║如聲聞之樂滅修道，然於法無我解脫，實非
T39n1789_p0361b15║其分，名為佛子，實是外道，故云無間外道。雖
T39n1789_p0361b16║欲出離三界而不能出，故云不出出覺。亦勸
T39n1789_p0361b17║令學者，當轉彼惡見，而趣如來種性也。
T39n1789_p0361b18║「大慧！緣覺乘無間種性者，若聞說各別緣無
T39n1789_p0361b19║間，舉身毛竪，悲泣流淚，不相近緣所有不著，
T39n1789_p0361b20║種種自身、種種神通，若離若合種種變化，聞
T39n1789_p0361b21║說是時其心隨入。若知彼緣覺乘無間種性
T39n1789_p0361b22║已，隨順為說緣覺之乘，是名緣覺乘無間種
T39n1789_p0361b23║性相。」緣覺者，從佛稟教，觀十二因緣，覺真諦
T39n1789_p0361b24║理，名為緣覺。亦名獨覺者，出無佛世，覩緣自
T39n1789_p0361b25║悟也。各別緣無間者，聞說十二因緣因果循
T39n1789_p0361b26║環而悟無生，適其所願，悲感交集至於流淚。
T39n1789_p0361b27║言不相近等者，謂樂獨善寂，修遠離行，凡所
T39n1789_p0361b28║有相皆不能著，或時為說身通變化、或離一
T39n1789_p0361b29║身為多、或合多身為一，聞如是說心有所入。
T39n1789_p0361c01║菩薩知彼緣覺種性，當為說此緣覺乘法也。
T39n1789_p0361c02║「大慧！彼如來乘無間種性有四種，謂自性法
T39n1789_p0361c03║無間種性、離自性法無間種性、得自覺聖無
T39n1789_p0361c04║間種性、外剎殊勝無間種性。大慧！若聞此四
T39n1789_p0361c05║事一一說時，及說自心現身財建立不思議
T39n1789_p0361c06║境界時，心不驚怖者，是名如來乘無間種性
T39n1789_p0361c07║相。」如來種性無間者，謂其性圓融無礙也。
T39n1789_p0361c08║言四種者，一、自性法即如來藏自性清淨心
T39n1789_p0361c09║也。二、離自性法，謂此性離性執也。三、得自覺
T39n1789_p0361c10║聖，即如來究竟覺智也。四、外剎殊勝，謂如來
T39n1789_p0361c11║悲願，嚴土攝生種種殊勝也。《入楞伽》云：「所
T39n1789_p0361c12║證法有三種者，合自性法、離自性法為一，此
T39n1789_p0361c13║三種即法、報、應三身也。」及說自心現身財等
T39n1789_p0361c14║者，《入楞伽》云：「聞自心所現身財建立阿賴耶
T39n1789_p0361c15║識不思議境，不驚不怖不畏，當知此是如來
T39n1789_p0361c16║乘性。」
T39n1789_p0361c17║「大慧！不定種性者，謂說彼三種時，隨說而入，
T39n1789_p0361c18║隨彼而成。大慧！此是初治地者，謂種性建立，
T39n1789_p0361c19║為超入無所有地故作是建立。彼自覺藏者，
T39n1789_p0361c20║自煩惱習淨，見法無我，得三昧樂住聲聞，當
T39n1789_p0361c21║得如來最勝之身。」不定種性者，聞說聲聞、
T39n1789_p0361c22║緣覺、如來三種法時，隨生信解而順修學，從
T39n1789_p0361c23║小入大，其性可移，故言不定。初治地者，即乾
T39n1789_p0361c24║慧地人，為其說不定種生，令彼超入無所有
T39n1789_p0361c25║地，此地即第七已辦地。作是建立者，作是說
T39n1789_p0361c26║也。彼自覺藏等者，《入楞伽》云：「彼住三昧樂
T39n1789_p0361c27║聲聞，若能證知自所依識，見法無我，淨煩惱
T39n1789_p0361c28║習，畢竟當得如來之身。」自所依識即自覺藏，
T39n1789_p0361c29║第八識也。煩惱習即無明也。
T39n1789_p0362a01║爾時，世尊欲重宣此義而說偈言：
T39n1789_p0362a02║「須陀槃那果，往來及不還，
T39n1789_p0362a03║逮得阿羅漢，是等心惑亂。」
T39n1789_p0362a04║須陀槃那者，即須陀洹，此云預流，能斷三
T39n1789_p0362a05║界見惑，預入聖人之流，此初果也。往來者，
T39n1789_p0362a06║梵語斯陀含，能斷欲界前六品思惑，後三品
T39n1789_p0362a07║未斷，於人天中更一往來，此二果也。不還者，
T39n1789_p0362a08║梵語阿那含，斷欲界思盡，更不來欲界受
T39n1789_p0362a09║生，此三果也。阿羅漢，四果也。是四果人雖
T39n1789_p0362a10║斷見思，取證小果，而未能斷塵沙，無明二惑，
T39n1789_p0362a11║是為惑亂也。
T39n1789_p0362a12║「三乘與一乘，非乘我所說，
T39n1789_p0362a13║愚夫少智慧，諸聖遠離寂。」
T39n1789_p0362a14║三乘者，聲聞、緣覺、不定三種性也。一乘，如
T39n1789_p0362a15║來種性也。非乘，各別種性也。如來之意但說
T39n1789_p0362a16║一乘，為機器不齊故，說三乘非乘，引權歸實。
T39n1789_p0362a17║諸聖遠離寂，即樂入寂滅，四果聖人也。
T39n1789_p0362a18║「第一義法門，遠離於二教，
T39n1789_p0362a19║住於無所有，何建立三乘。」
T39n1789_p0362a20║第一義門是為寂理，豈有權實之殊？如來
T39n1789_p0362a21║住此寂理，一法不立，況三乘乎？
T39n1789_p0362a22║「諸禪無量等，無色三摩提，
T39n1789_p0362a23║受想悉寂滅，亦無有心量。」
T39n1789_p0362a24║諸禪者，四禪也。無量者，四無量心也。無色
T39n1789_p0362a25║者，四無色定也。三摩提者，謂等持，即三昧
T39n1789_p0362a26║也。受想寂滅者，小乘滅盡定也。此等諸法
T39n1789_p0362a27║心量都盡也。
T39n1789_p0362a28║「大慧！彼一闡提非一闡提，世間解脫誰轉？大
T39n1789_p0362a29║慧！一闡提有二種：一者捨一切善根，及於無
T39n1789_p0362b01║始眾生發願。云何捨一切善根？謂謗菩薩藏
T39n1789_p0362b02║及作惡言『此非隨順修多羅、毘尼解脫之說。』
T39n1789_p0362b03║捨一切善根，故不般涅槃。」一闡提是梵語，此
T39n1789_p0362b04║翻信不具，亦云極惡。非一闡提者，非定是極
T39n1789_p0362b05║惡，若定是極惡，則永無轉惡為善得解脫時
T39n1789_p0362b06║也。然闡提現行雖惡，性不斷善，若能照性亦
T39n1789_p0362b07║得成佛，故又告云「闡提有二種」。捨一切善根
T39n1789_p0362b08║者，此真極惡人也。及於無始眾生發願者，此
T39n1789_p0362b09║菩薩闡提也。云何捨一切等者，徵釋極惡之
T39n1789_p0362b10║義也。謗菩薩藏及作惡言，此乃人法俱謗，安
T39n1789_p0362b11║肯隨順經律解脫之法而入涅槃？所謂闡提，
T39n1789_p0362b12║斷修善盡者是也。
T39n1789_p0362b13║「二者，菩薩本自願方便故，非不般涅槃，一切
T39n1789_p0362b14║眾生而般涅槃。大慧！彼般涅槃是名不般涅
T39n1789_p0362b15║槃法相，此亦到一闡提趣。」此言大乘菩薩
T39n1789_p0362b16║以本願方便，欲令一切眾生悉入涅槃而後涅
T39n1789_p0362b17║槃。言不般涅槃法相者，菩薩了生死即是涅
T39n1789_p0362b18║槃，涅槃本具，非別有涅槃可入，所謂清淨行
T39n1789_p0362b19║者，不入涅槃者是也。言亦到一闡提趣者，蓋
T39n1789_p0362b20║菩薩了惡即善，無善可修，趣同闡提，捨一切
T39n1789_p0362b21║善及不入涅槃故也。
T39n1789_p0362b22║大慧白佛言：「世尊！此中云何畢竟不般涅槃？」
T39n1789_p0362b23║佛告大慧：「菩薩一闡提者，知一切善法本來
T39n1789_p0362b24║般涅槃已，畢竟不般涅槃，而非捨一切善根
T39n1789_p0362b25║一闡提也。大慧！捨一切善根一闡提者，復以
T39n1789_p0362b26║如來神力故，或時善根生。所以者何？謂如來
T39n1789_p0362b27║不捨一切眾生故。以是故，菩薩一闡提不般
T39n1789_p0362b28║涅槃。」此徵釋菩薩闡提不般涅槃之所以。
T39n1789_p0362b29║言本來般涅槃等者，經云：「一切眾生即涅槃
T39n1789_p0362c01║相，不可復滅。」然菩薩非終不般涅槃，蓋了
T39n1789_p0362c02║修即性，離涅槃相也。或時善根生等，文顯可
T39n1789_p0362c03║見。
T39n1789_p0362c04║「復次大慧！菩薩摩訶薩當善三自性。云何三
T39n1789_p0362c05║自性？謂妄想自性、緣起自性、成自性。」分別
T39n1789_p0362c06║自性乃此經之要領，前已略明，今復詳說。
T39n1789_p0362c07║「大慧！妄想自性從相生。」大慧白佛言：「世尊！云
T39n1789_p0362c08║何妄想自性從相生？」佛告大慧：「緣起自性事
T39n1789_p0362c09║相相行，顯現事相相，計著有二種妄想自性，
T39n1789_p0362c10║如來、應供、等正覺之所建立，謂名相計著相
T39n1789_p0362c11║及事相計著相。名相計著相者，謂內外法計
T39n1789_p0362c12║著；事相計著相者，謂即彼如是內外自共相
T39n1789_p0362c13║計著。是名二種妄想自性相。若依若緣生，是
T39n1789_p0362c14║名緣起。」言妄想自性從相生者，正從緣起
T39n1789_p0362c15║相生也。緣起者，謂從因緣起乎事相，事相顯
T39n1789_p0362c16║現而生二種計著。言相相者，事相非一也。如
T39n1789_p0362c17║來建立者，即如來為眾生演說妄想自性，以
T39n1789_p0362c18║令了妄無妄也。名相計著相者，謂於根塵內
T39n1789_p0362c19║外法中計著名相。事相計著相者，謂即於彼
T39n1789_p0362c20║根塵法上不了性空，計著自相共相。若依若
T39n1789_p0362c21║緣生，正明緣起自性。依即因也，謂諸法從因
T39n1789_p0362c22║緣而生。因緣有根塵因緣、有業惑因緣，而業
T39n1789_p0362c23║惑又從根塵而起，凡世出世間一切諸法無
T39n1789_p0362c24║有不從因緣而生，龍樹所謂「因緣所生法」是
T39n1789_p0362c25║也。
T39n1789_p0362c26║「云何成自性？謂離名相事相妄想，聖智所得
T39n1789_p0362c27║及自覺聖智趣所行境界，是名成自性如來
T39n1789_p0362c28║藏心。」成即成就。言離名相事相妄想者，謂
T39n1789_p0362c29║諸佛聖人觀因緣所生之法即空、即假、即中，
T39n1789_p0363a01║離諸妄想，成就正智如如也。聖智所得即正
T39n1789_p0363a02║智也，自覺聖智即如如也，合此二法成一自
T39n1789_p0363a03║性，是為如來藏心。
T39n1789_p0363a04║爾時，世尊欲重宣此義而說偈言：
T39n1789_p0363a05║「名相覺想，自性二相，正智如如，
T39n1789_p0363a06║是則成相。」
T39n1789_p0363a07║名相即緣起自性，覺想即妄想自性，正智
T39n1789_p0363a08║如如即成自性，此攝五法為三自性，故知五
T39n1789_p0363a09║法、三自性特開合異耳。
T39n1789_p0363a10║「大慧！是名觀察五法自性相經，自覺聖智趣
T39n1789_p0363a11║所行境界，汝等諸菩薩摩訶薩應當修學。」
T39n1789_p0363a12║一經所說雖通五法、三自性，勸修從要，乃為
T39n1789_p0363a13║自覺聖智故，茲結勸也。
T39n1789_p0363a14║「復次大慧！菩薩摩訶薩善觀二種無我相。云
T39n1789_p0363a15║何二種無我相？謂人無我及法無我。云何人
T39n1789_p0363a16║無我？謂離我、我所陰界入聚，無知業愛生，眼
T39n1789_p0363a17║色等攝受計著生識，一切諸根自心現器身
T39n1789_p0363a18║藏，自妄想相施設顯示。」言善觀人法無我相
T39n1789_p0363a19║者，謂用二空妙觀破生法二執也。在他經則
T39n1789_p0363a20║曰生法二空，此云人無我、法無我，無即空也。
T39n1789_p0363a21║人乃眾生假名，法乃五陰實法，凡夫於此假
T39n1789_p0363a22║實我見偏重，故以無我破之。若達無我，則一
T39n1789_p0363a23║切離著，顯出本性妙人妙法矣。人無我中，言
T39n1789_p0363a24║離我我所者，我即假名，我所即實法也。蓋假
T39n1789_p0363a25║不自假，依實法而有假名，若推假必兼其
T39n1789_p0363a26║實，故曰陰界入聚。無知即煩惱，謂實法從
T39n1789_p0363a27║煩惱業愛所生。眼色等者，謂眼等諸識取
T39n1789_p0363a28║於色等諸塵。器身藏者，器即依報，謂世間如
T39n1789_p0363a29║器；身即正報，藏即藏識。《入楞伽》云：「又自心
T39n1789_p0363b01║所見身器世間，皆是藏心之所顯現，此等諸
T39n1789_p0363b02║法求其妄執皆不可得，是為人無我也。」
T39n1789_p0363b03║「如河流、如種子、如燈、如風、如雲，剎那展轉壞。
T39n1789_p0363b04║躁動如猿猴，樂不淨處如飛蠅，無厭足如風
T39n1789_p0363b05║火，無始虛偽習氣因如汲水輪，生死趣有輪。
T39n1789_p0363b06║種種身色如幻術神呪機發像起。善彼相知，
T39n1789_p0363b07║是名人無我智。」河流等五喻剎那壞相，躁
T39n1789_p0363b08║動等三乃虛妄識相，故以猿、蠅、風火喻之。然
T39n1789_p0363b09║皆無始虛妄習因，墮於生死三有輪轉，故以
T39n1789_p0363b10║汲井輪喻之。種種身色等者，此喻幻身。如幻
T39n1789_p0363b11║術能使機發，神呪能使像起。《入楞伽》云：「譬
T39n1789_p0363b12║如死屍，呪力故行，亦如木人，因機運動。」善彼
T39n1789_p0363b13║相知，即善知如上喻相，是觀人無我妙智也。
T39n1789_p0363b14║「云何法無我智？謂覺陰界入妄想相自性，如
T39n1789_p0363b15║陰界入離我我所，陰界入積聚，因業愛繩縛，
T39n1789_p0363b16║展轉相緣生，無動搖。諸法亦爾，離自共相，不
T39n1789_p0363b17║實妄想相妄想力，是凡夫生，非聖賢也，心意
T39n1789_p0363b18║識、五法、自性離故。」法無我智從實法直示，
T39n1789_p0363b19║謂覺知陰界入相是妄計性。如陰界入等者，
T39n1789_p0363b20║例前人無我觀，離我我所，但由陰等積聚、業
T39n1789_p0363b21║愛纏縛互為緣起，推其自性了不可得，故曰
T39n1789_p0363b22║「無動搖」。動搖，即造作也。《入楞伽》云：「無能作
T39n1789_p0363b23║者，既無能作，安有所作諸法？故云離自共相。」
T39n1789_p0363b24║然此虛妄之相是凡夫妄想分別，非諸聖賢。
T39n1789_p0363b25║既了法法本空，尚何妄想之有哉？故曰「自性
T39n1789_p0363b26║離」也。離非遠離，即達其性亡耳。
T39n1789_p0363b27║「大慧！菩薩摩訶薩當善分別一切法無我，善
T39n1789_p0363b28║法無我菩薩摩訶薩，不久當得初地菩薩無
T39n1789_p0363b29║所有觀地相，觀察開覺歡喜，次第漸進，超九
T39n1789_p0363c01║地相，得法雲地，於彼建立無量寶莊嚴大寶
T39n1789_p0363c02║蓮華王像、大寶宮殿，幻自性境界修習生，於
T39n1789_p0363c03║彼而坐，同一像類諸最勝子眷屬圍繞，從一
T39n1789_p0363c04║切佛剎來佛手灌頂，如轉輪聖王太子灌頂，
T39n1789_p0363c05║超佛子地，到自覺聖智法趣，當得如來自在
T39n1789_p0363c06║法身，見法無我故，是名法無我相。汝等諸菩
T39n1789_p0363c07║薩摩訶薩應當修學。」此結勸利益。文中言
T39n1789_p0363c08║當得初地者，歡喜地也。無所有等者，謂菩薩
T39n1789_p0363c09║用中道妙觀，了諸地相無有障礙，如是觀察
T39n1789_p0363c10║故，開覺而生歡喜，或超、或漸至法雲地。住此
T39n1789_p0363c11║地已，有無量寶莊嚴境界而現其前。幻自性
T39n1789_p0363c12║者，由修習幻性法門，感如是報。同一像類等
T39n1789_p0363c13║者，謂法身菩薩之類皆來圍繞。諸佛亦來手
T39n1789_p0363c14║摩其頂灌頂以下，如文可見。
T39n1789_p0363c15║爾時，大慧菩薩摩訶薩復白佛言：「世尊！建立、
T39n1789_p0363c16║誹謗相，惟願說之，令我及諸菩薩摩訶薩離
T39n1789_p0363c17║建立、誹謗二邊惡見，疾得阿耨多羅三藐三
T39n1789_p0363c18║菩提，覺已，離常建立、斷誹謗見，不謗正法。」
T39n1789_p0363c19║真如界中尚不當無，安得言有？非有說有，名
T39n1789_p0363c20║建立常見也；非無說無，名誹謗斷見也。大慧
T39n1789_p0363c21║設此以問：云何離此二見，當得菩提，不謗正
T39n1789_p0363c22║法耶？
T39n1789_p0363c23║爾時，世尊受大慧菩薩請已而說偈言：
T39n1789_p0363c24║「建立及誹謗，無有彼心量。
T39n1789_p0363c25║身、受用建立，及心不能知，
T39n1789_p0363c26║愚癡無智慧，建立及誹謗。」
T39n1789_p0363c27║言此建、謗皆由心量，然心量之實求不可
T39n1789_p0363c28║得。如來如此直示，令彼凡迷了本無有，離諸
T39n1789_p0363c29║邪見。言身受用建立者，身即色身正報也，受
T39n1789_p0364a01║用即資財依報也。由愚癡無智，不知是自心
T39n1789_p0364a02║妄現，墮於二見。
T39n1789_p0364a03║爾時，世尊於此偈義，復重顯示告大慧言：「有
T39n1789_p0364a04║四種非有有建立。云何為四？謂非有相建立、
T39n1789_p0364a05║非有見建立、非有因建立、非有性建立，是名
T39n1789_p0364a06║四種建立。又誹謗者，謂於彼所立無所得，觀
T39n1789_p0364a07║察非分而起誹謗，是名建立誹謗相。」上言
T39n1789_p0364a08║建立、誹謗是斷、常邪見，而未詳說名義，故列
T39n1789_p0364a09║其名而後釋義。名相固多，其略有四：曰相、曰
T39n1789_p0364a10║見、曰因、曰性。皆言非有建立者，謂其本無，強
T39n1789_p0364a11║作有見。誹謗相不從他起，至於建立法中求
T39n1789_p0364a12║不可得，以作空想，故云「於彼所立無所得」。言
T39n1789_p0364a13║觀察非分者，《入楞伽》云：「不善觀察，蓋不能了
T39n1789_p0364a14║真空不空，而起誹謗之見也。」
T39n1789_p0364a15║「復次大慧！云何非有相建立相？謂陰界入非
T39n1789_p0364a16║有自共相而起計著，此如是、此不異，是名非
T39n1789_p0364a17║有相建立相。此非有相建立妄想，無始虛偽
T39n1789_p0364a18║過，種種習氣計著生。」此釋建立初相中，言
T39n1789_p0364a19║非有相建立者，謂於陰界入自相共相本無
T39n1789_p0364a20║所有而生計著，云此如是、此不異。如是者，自
T39n1789_p0364a21║相也；不異者，共相也。然此非有相建立相非
T39n1789_p0364a22║始今世，故云無始虛偽習氣計著生也。
T39n1789_p0364a23║「大慧！非有見建立相者，若彼如是陰界入我、
T39n1789_p0364a24║人、眾生、壽命、長養、士夫見建立，是名非有見
T39n1789_p0364a25║建立相。」非有見等者，此見亦從我所上起，
T39n1789_p0364a26║謂於陰界入中，妄起我、人、眾生等見，故云非
T39n1789_p0364a27║有見建立也。
T39n1789_p0364a28║「大慧！非有因建立相者，謂初識無因生，後不
T39n1789_p0364a29║實如幻，本不生。眼、色、明、界念前生，生已實已
T39n1789_p0364b01║還壞，是名非有因建立相。」此因建立。言初
T39n1789_p0364b02║識無因生者，謂最初識念無因而生，生後不
T39n1789_p0364b03║實如幻。既然如幻，豈有生乎？眼、色、明、界等者，
T39n1789_p0364b04║言初識本無，後因眼等四緣一念前生，生已
T39n1789_p0364b05║實有，實已還壞，是為生滅，故皆非也。
T39n1789_p0364b06║「大慧！非有性建立相者，謂虛空、滅、般涅槃非
T39n1789_p0364b07║作，計著性建立，此離性非性，一切法如兔馬
T39n1789_p0364b08║等角，如垂髮現，離有非有，是名非有性建立
T39n1789_p0364b09║相。」性建立中，言虛空、滅、般涅槃者，即三無
T39n1789_p0364b10║為也。虛空謂虛空，無為滅謂非擇滅，無為般
T39n1789_p0364b11║涅槃謂擇滅無為，此三無為皆無作性，但邪
T39n1789_p0364b12║計執著建立為有。言離性非性者，謂一切諸
T39n1789_p0364b13║法本來非有非無，如兔馬等角是喻非有，如
T39n1789_p0364b14║垂髮由翳目而生是喻非無。
T39n1789_p0364b15║「建立及誹謗，愚夫妄想，不善觀察自心現量，
T39n1789_p0364b16║非聖賢也。是故離建立、誹謗惡見應當修學。」
T39n1789_p0364b17║此總結斥。由愚夫不善觀自心現量非有
T39n1789_p0364b18║非無，而妄計有無，實非聖賢，故勸菩薩離
T39n1789_p0364b19║此二見當修學也。
T39n1789_p0364b20║「復次大慧！菩薩摩訶薩善知心、意、意識、五法、
T39n1789_p0364b21║自性、二無我相，趣究竟。為安眾生故，作種種
T39n1789_p0364b22║類像，如妄想自性處，依於緣起。譬如眾色如
T39n1789_p0364b23║意寶珠，普現一切諸佛剎土一切如來大眾
T39n1789_p0364b24║集會，悉於其中聽受佛法。所謂一切法如幻、
T39n1789_p0364b25║如夢、光影、水月，於一切法離生滅、斷常，及離
T39n1789_p0364b26║聲聞、緣覺之法。」此言菩薩善知心、意、意識、五
T39n1789_p0364b27║法、二性、二無我相，可趣究竟之地。自行既
T39n1789_p0364b28║成，當化眾生，隨類現形，故云作種種類像。言
T39n1789_p0364b29║如妄想等者，況菩薩隨機設化，亦猶凡夫妄
T39n1789_p0364c01║想從緣而起。又曰譬如眾色等者，喻菩薩以
T39n1789_p0364c02║一身一切身普現一切諸佛剎土，與諸大眾聽
T39n1789_p0364c03║受如來說法，其所說者如幻、如夢、如鏡中像、
T39n1789_p0364c04║如水中月，遠離生滅及以斷常，不住二乘之
T39n1789_p0364c05║地也。
T39n1789_p0364c06║「得百千三昧乃至百千億那由他三昧。得三
T39n1789_p0364c07║昧已，遊諸佛剎，供養諸佛，生諸天宮，宣揚三
T39n1789_p0364c08║寶，示現佛身，聲聞、菩薩大眾圍繞，以自心現
T39n1789_p0364c09║量度脫眾生，分別演說外性無性，悉令遠離
T39n1789_p0364c10║有無等見。」既離二乘之地，即得諸佛無量
T39n1789_p0364c11║三昧，乃至示現佛身。言自心現等，《入楞伽》
T39n1789_p0364c12║云：「為諸大眾說外境界皆唯是心，悉令遠離
T39n1789_p0364c13║有無等執。」
T39n1789_p0364c14║爾時，世尊欲重宣此義而說偈言：
T39n1789_p0364c15║「心量世間，佛子觀察種類之身，
T39n1789_p0364c16║離所作行，得力、神通，自在成就。」
T39n1789_p0364c17║言心量世間者，謂菩薩以自心現量觀諸
T39n1789_p0364c18║世間，隨機普應。然皆出於無緣慈力，故離所作
T39n1789_p0364c19║行，亦由得如幻三昧力等而成就也。
T39n1789_p0364c20║爾時，大慧菩薩摩訶薩復請佛言：「惟願世尊
T39n1789_p0364c21║為我等說一切法空、無生、無二、離自性相。我等
T39n1789_p0364c22║及餘諸菩薩眾覺悟是空、無生、無二、離自性
T39n1789_p0364c23║相已，離有無妄想，疾得阿耨多羅三藐三菩
T39n1789_p0364c24║提。」爾時，世尊告大慧菩薩摩訶薩言：「諦聽諦
T39n1789_p0364c25║聽！善思念之，今當為汝廣分別說。」大慧白佛
T39n1789_p0364c26║言：「善哉世尊！唯然受教。」大慧聞上諸法遠
T39n1789_p0364c27║離斷、常二見，則已了達真空諸法無生無異、
T39n1789_p0364c28║離性離相，而到於聖趣。為未了者復有此請，
T39n1789_p0364c29║故如來條列而答之。
T39n1789_p0365a01║佛告大慧：「空空者，即是妄想自性處。大慧！妄
T39n1789_p0365a02║想自性計著者，說空、無生、無二、離自性相。大
T39n1789_p0365a03║慧！彼略說七種空：謂相空、性自性空、行空、
T39n1789_p0365a04║無行空、一切法離言說空、第一義聖智大空、
T39n1789_p0365a05║彼彼空。」空空者，空之又空之謂也。空之又
T39n1789_p0365a06║空，能空之觀也；妄想自性處，所空之境也。由
T39n1789_p0365a07║凡夫於此執著妄想自性，故如來說空、無生、
T39n1789_p0365a08║無二、離性離相之法也。空有廣略故，諸經教
T39n1789_p0365a09║所說空義非一，此經但說七種，乃赴一時之
T39n1789_p0365a10║機，如應病與藥也。具見下文。
T39n1789_p0365a11║「云何相空？謂一切性自共相空，觀展轉積聚
T39n1789_p0365a12║故，分別無性，自共相不生，自他俱性無性，故
T39n1789_p0365a13║相不住，是故說一切性相空，是名相空。」此徵
T39n1789_p0365a14║釋相空。而言一切性自共相空者，蓋一切法
T39n1789_p0365a15║本無自、他、共、離四性，眾生妄執從四性生。四
T39n1789_p0365a16║性即四句，四句求其生相了不可得，故云相
T39n1789_p0365a17║空。展轉積聚者，即陰界入互相待對也。分別
T39n1789_p0365a18║無性者，即分析推求皆無自性。無性亦無，故
T39n1789_p0365a19║云相不生也。自他俱性無性者，此覆疎上
T39n1789_p0365a20║義，自謂自生、他謂他生、俱謂共生、無謂無因
T39n1789_p0365a21║生，無因生即離生也。相不住，即不住於相也。
T39n1789_p0365a22║「云何性自性空？謂自己性自性不生，是名一
T39n1789_p0365a23║切法性自性空，是故說性自性空。」自性空
T39n1789_p0365a24║者，謂於當念觀一切所生之法無自生性，名
T39n1789_p0365a25║自性空。前已空性，此復言性空者，前乃推檢
T39n1789_p0365a26║入空，故性相俱相，約修說也。此則本自二空，
T39n1789_p0365a27║故性相俱性，約性說也。
T39n1789_p0365a28║「云何行空？謂陰離我我所，因所成、所作業方
T39n1789_p0365a29║便生，是名行空。」行空言陰離我我所者，陰
T39n1789_p0365b01║是我所，性本離執。從陰成我，從我起行。因所
T39n1789_p0365b02║者，因我所也，謂因我所起業，方便和合而生
T39n1789_p0365b03║妄執，順性推求皆不可得，名行空也。
T39n1789_p0365b04║「大慧！即此如是行空展轉緣起，自性無性，是
T39n1789_p0365b05║名無行空。」無行空者，不離前所作行，乃了
T39n1789_p0365b06║達諸陰展轉緣起，無有自性，乃行無行矣，是
T39n1789_p0365b07║為無行空。
T39n1789_p0365b08║「云何一切法離言說空？謂妄想自性無言說，
T39n1789_p0365b09║故一切法離言說，是名一切法離言說空。」
T39n1789_p0365b10║一切法離言說空者，謂一切法妄計自性，自
T39n1789_p0365b11║性叵得，豈容言說？是為離言說空也。
T39n1789_p0365b12║「云何一切法第一義聖智大空？謂得自覺聖
T39n1789_p0365b13║智，一切見過習氣空，是名一切法第一義聖
T39n1789_p0365b14║智大空。」自覺聖智本不當空，而能空彼見
T39n1789_p0365b15║過習氣，所既空已，能空亦空，即畢竟空也。
T39n1789_p0365b16║「云何彼彼空？謂於彼無彼空，是名彼彼空。大
T39n1789_p0365b17║慧！譬如鹿子母舍，無象馬牛羊等，非無比丘
T39n1789_p0365b18║眾，而說彼空，非舍舍性空，亦非比丘比丘性
T39n1789_p0365b19║空，非餘處無象馬，是名一切法自相，彼於彼
T39n1789_p0365b20║無彼，是名彼彼空。是名七種空。彼彼空者，是
T39n1789_p0365b21║空最麆，汝當遠離。」彼彼空者，正謂外道所
T39n1789_p0365b22║計之空，對此言之，但空於彼而不空此，故云
T39n1789_p0365b23║於彼無彼空。譬如鹿子等者，鹿子，人名也，其
T39n1789_p0365b24║母毘舍佉優婆夷深重三寶，造立精舍，安止
T39n1789_p0365b25║比丘，於中不畜象馬等。言彼舍空者，但無象
T39n1789_p0365b26║馬為空，非謂比丘眾亦空。非舍以下，總斥外
T39n1789_p0365b27║道邪計之空，謂其縱能空舍比丘，而不能空
T39n1789_p0365b28║其二者之性，縱以是處無象馬為空，而餘處
T39n1789_p0365b29║非無，是則能所、彼此宛然，何空之有？是名一
T39n1789_p0365c01║切法下，結斥之詞，初彼字指外道，但於彼無
T39n1789_p0365c02║彼而不能無此。又言七種空內而彼彼空最
T39n1789_p0365c03║麆者，是外道之邪計，故誡學者深當遠離
T39n1789_p0365c04║也。
T39n1789_p0365c05║「大慧！不自生，非不生，除住三昧，是名無生。」
T39n1789_p0365c06║此詶無生之問。不自生者，具言當如《大論》偈
T39n1789_p0365c07║云：「諸法不自生，亦不從他生，不共不無因，是
T39n1789_p0365c08║故說無生。」非不生者，謂非一向不生，以理言
T39n1789_p0365c09║之，無生無所不生。永嘉亦云：「若實無生無不
T39n1789_p0365c10║生。」除住三昧者，除登初地、初住，破無明、顯法
T39n1789_p0365c11║性，是真無生也。
T39n1789_p0365c12║「離自性即是無生。離自性、剎那相續流注及
T39n1789_p0365c13║異性現，一切性離自性，是故一切性離自性。」
T39n1789_p0365c14║此詶離自性相之問。還約無生言之，故曰
T39n1789_p0365c15║「離自性即是無生」。言剎那相續流注者，心也；
T39n1789_p0365c16║及異性現等者，法也。謂心若變動，則有異性
T39n1789_p0365c17║所現一切諸法。若了心空，則諸法自泯，故云
T39n1789_p0365c18║離自性也。
T39n1789_p0365c19║「云何無二？謂一切法如陰熱、如長短、如黑白。
T39n1789_p0365c20║大慧！一切法無二，非於涅槃彼生死，非於生
T39n1789_p0365c21║死彼涅槃，異相因有性故，是名無二。如涅槃、
T39n1789_p0365c22║生死，一切法亦如是。是故空、無生、無二、離自
T39n1789_p0365c23║性相應當修學。」此詶無二之問。先約事示
T39n1789_p0365c24║其二相，陰熱、長短、黑白之相待對宛然，不得
T39n1789_p0365c25║不二。又曰一切法無二者，約理言也，以其理
T39n1789_p0365c26║一，融彼事異，則一切法無二也。言非於涅槃
T39n1789_p0365c27║等者，生死、涅槃本來平等，非涅槃外別有生
T39n1789_p0365c28║死，非生死外別有涅槃，彼即外也。然此二者
T39n1789_p0365c29║不二而二、二而不二。若不了此而謂有異相
T39n1789_p0366a01║因，則各有自性，故說無二以一之。既了此二
T39n1789_p0366a02║無二，則一切法無不然也。是故下，總結勸。
T39n1789_p0366a03║爾時，世尊欲重此義而說偈言：
T39n1789_p0366a04║「我常說空法，遠離於斷常。
T39n1789_p0366a05║生死如幻夢，而彼業不壞。
T39n1789_p0366a06║虛空及涅槃，滅二亦如是，
T39n1789_p0366a07║愚夫作妄想，諸聖離有無。」
T39n1789_p0366a08║佛謂我說中道妙空，則有無俱遣，故云「遠
T39n1789_p0366a09║離於斷常」，此總明也。生死如幻夢下，次明生
T39n1789_p0366a10║死、涅槃各離斷常，則了生死如幻夢，故不常；
T39n1789_p0366a11║彼業不壞，故不斷。虛空及涅槃，即三無為法，
T39n1789_p0366a12║總是涅槃。此涅槃亦如幻故不常，非同小乘
T39n1789_p0366a13║滅無故不斷，滅二無二也。謂生死涅槃無二，
T39n1789_p0366a14║離乎斷常亦如是也。愚夫妄想故墮斷常，聖
T39n1789_p0366a15║人已離有無，則無二法之異耳。
T39n1789_p0366a16║爾時，世尊復告大慧菩薩摩訶薩言：「大慧！空、
T39n1789_p0366a17║無生、無二、離自性相，普入諸佛一切修多羅，
T39n1789_p0366a18║凡所有經悉說此義。諸修多羅悉隨眾生希
T39n1789_p0366a19║望心，故為分別說顯示其義，而非真實在於
T39n1789_p0366a20║言說。如鹿渴想狂惑群鹿，鹿於彼相計著水
T39n1789_p0366a21║性而彼無水。如是一切修多羅所說諸法，為
T39n1789_p0366a22║令愚夫發歡喜故，非實聖智在於言說。是故
T39n1789_p0366a23║當依於義，莫著言說。」此總結空、無生等諸
T39n1789_p0366a24║法，非但此經所說，乃一切大教所詮之旨。聖
T39n1789_p0366a25║智境界本無言說，然如來善巧分別者，為令
T39n1789_p0366a26║眾生離著顯性。苟或執之，則失於理，故誡云
T39n1789_p0366a27║「莫著言說」。妙在得意忘言，如月指之喻，斯得
T39n1789_p0366a28║之矣。
T39n1789_p0366a29║楞伽阿跋多羅寶經註解卷第一（下）