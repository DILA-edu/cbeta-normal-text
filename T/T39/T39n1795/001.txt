T39n1795_p0523b02║
T39n1795_p0523b03║
T39n1795_p0523b04║No. 1795 [cf. No. 842]
T39n1795_p0523b05║大方廣圓覺修多羅了義經略疏
T39n1795_p0523b06║序
T39n1795_p0523b07║
T39n1795_p0523b08║金紫光祿大夫守中書侍郎尚書門
T39n1795_p0523b09║下平章事充集賢殿大學士裴休撰
T39n1795_p0523b10║夫血氣之屬必有知，凡有知者必同體，所謂
T39n1795_p0523b11║真淨明妙，虛徹靈通，卓然而獨存者也。是眾
T39n1795_p0523b12║生之本源，故曰心地；是諸佛之所得，故曰菩
T39n1795_p0523b13║提；交徹融攝，故曰法界；寂靜常樂，故曰涅
T39n1795_p0523b14║槃；不濁不漏，故曰清淨；不妄不變，故曰真
T39n1795_p0523b15║如；離過絕非，故曰佛性；護善遮惡，故曰總
T39n1795_p0523b16║持；隱覆含攝，故曰如來藏；超越玄閟，故曰密
T39n1795_p0523b17║嚴國；統眾德而大備，爍群昏而獨照，故曰圓
T39n1795_p0523b18║覺。其實皆一心也。背之則凡，順之則聖；迷
T39n1795_p0523b19║之則生死始，悟之則輪迴息。親而求之，則止
T39n1795_p0523b20║觀定慧；推而廣之，則六度萬行。引而為智，然
T39n1795_p0523b21║後為正智；依而為因，然後為正因。其實皆一
T39n1795_p0523b22║法也。終日圓覺，而未嘗圓覺者，凡夫也；欲證
T39n1795_p0523b23║圓而未極圓覺者，菩薩也；具足圓覺，而住持
T39n1795_p0523b24║圓覺者，如來也。離圓覺無六道，捨圓覺無三
T39n1795_p0523b25║乘，非圓覺無如來，泯圓覺無真法，其實皆一
T39n1795_p0523b26║道也。三世諸佛之所證，蓋證此也；如來為一
T39n1795_p0523b27║大事出現，蓋為此也；三藏十二部一切脩多
T39n1795_p0523b28║羅，蓋詮此也。然如來垂教，指法有顯密，立
T39n1795_p0523b29║義有廣略，乘時有先後，當機有深淺，非上根
T39n1795_p0523c01║圓智，其孰能大通之？故如來於光明藏，與十
T39n1795_p0523c02║二大士密說而顯演，潛通而廣被，以印定其
T39n1795_p0523c03║法，為一切經之宗也。圭峯禪師，得法於荷澤
T39n1795_p0523c04║嫡孫南印上足道圓和尚。一日隨眾僧，齋于
T39n1795_p0523c05║州民任灌家，居下位，以次受經。遇《圓覺了義》，
T39n1795_p0523c06║卷未終軸，感悟流涕。歸以所悟告其師，師撫
T39n1795_p0523c07║之曰：「汝當大弘圓頓之教，此經諸佛授汝耳。」
T39n1795_p0523c08║禪師既佩南宗密印，受《圓覺》懸記，於是閱大
T39n1795_p0523c09║藏經律，通《唯識》、《起信》等論，然後頓轡於華嚴
T39n1795_p0523c10║法界，宴坐於圓覺妙場，究一雨之所霑，窮五
T39n1795_p0523c11║教之殊致，乃為之疏解。凡大疏三卷、大鈔十
T39n1795_p0523c12║三卷，略疏兩卷、小鈔六卷，道場脩證儀一十
T39n1795_p0523c13║八卷，並行於世。其敘教也圓，其見法也徹，其
T39n1795_p0523c14║釋義也端如析薪，其入觀也明若秉燭。其辭
T39n1795_p0523c15║也極於理而已，不虛騁；其文也扶於教而已，
T39n1795_p0523c16║不苟飾。不以其所長病人，故無排斥之說；不
T39n1795_p0523c17║以其未至蓋人，故無胸臆之論。蕩蕩然實十
T39n1795_p0523c18║二部經之眼目，三十五祖之骨髓，生靈之大
T39n1795_p0523c19║本，三世之達道。後世雖有作者，不能過矣。其
T39n1795_p0523c20║四依之一乎？或淨土之親聞乎？何盡其義味如
T39n1795_p0523c21║此也！或曰：「道無形，視者莫能覩。道無方，行
T39n1795_p0523c22║者莫能至。況文字乎？在性之而已，豈區區數
T39n1795_p0523c23║萬言而可詮之哉！」對曰：「噫！是不足以語道也。
T39n1795_p0523c24║前不云乎：統眾德而大備，爍群昏而獨照者，
T39n1795_p0523c25║圓覺也。蓋圓覺能出一切法，一切法未嘗離
T39n1795_p0523c26║圓覺。今夫經、律、論三藏之文，傳于中國者五
T39n1795_p0523c27║千餘卷，其所詮者何也？戒、定、慧而已。修戒、定、
T39n1795_p0523c28║慧而求者何也？圓覺而已。圓覺一法也，張萬
T39n1795_p0523c29║行而求之者何？眾生之根器異也。然則大藏
T39n1795_p0524a01║皆圓覺之經，此疏乃大藏之疏也。羅五千軸
T39n1795_p0524a02║之文，而以數卷之疏通之，豈不至簡哉！何言
T39n1795_p0524a03║其繁也？及其斷言語之道，息思想之心，忘能
T39n1795_p0524a04║所、滅影像，然後為得也，固不在詮表耳。」嗚呼！
T39n1795_p0524a05║生靈之所以往來者，六道也。鬼神沈幽愁之
T39n1795_p0524a06║苦，鳥獸懷獝狘之悲，脩羅方瞋，諸天正樂，
T39n1795_p0524a07║可以整心慮、趣菩提，唯人道為能耳。人而不
T39n1795_p0524a08║為，吾末如之何也已矣。休常遊禪師之閫域，
T39n1795_p0524a09║受禪師之顯訣，無以自効，輒直讚其法，而普
T39n1795_p0524a10║告大眾耳，其他備乎本序云。
T39n1795_p0524a11║
T39n1795_p0524a12║
T39n1795_p0524a13║大方廣圓覺修多羅了義經序
T39n1795_p0524a14║
T39n1795_p0524a15║唐終南山草堂寺沙門宗密述
T39n1795_p0524a16║元亨利貞，乾之德也，始於一氣。常樂我淨，佛
T39n1795_p0524a17║之德也，本乎一心。專一氣而致柔，修一心而
T39n1795_p0524a18║成道。心也者，沖虛妙粹，炳煥靈明，無去無來，
T39n1795_p0524a19║冥通三際，非中非外，洞徹十方。不滅不生，豈
T39n1795_p0524a20║四山之可害？離性離相，奚五色之能盲？處生
T39n1795_p0524a21║死流，驪珠獨耀於滄海；踞涅槃岸，桂輪孤朗
T39n1795_p0524a22║於碧天。大矣哉！萬法資始也。萬法虛偽，緣會
T39n1795_p0524a23║而生。生法本無，一切唯識。識如幻夢，但是一
T39n1795_p0524a24║心。心寂而知，目之圓覺，彌滿清淨，中不容他。
T39n1795_p0524a25║故德用無邊，皆同一性。性起為相，境智歷
T39n1795_p0524a26║然。相得性融，身心廓爾。方之海印，越彼太
T39n1795_p0524a27║虛，恢恢焉、晃晃焉，逈出思議之表也。我佛證
T39n1795_p0524a28║此，愍物迷之，再嘆奇哉，三思大事。既全十
T39n1795_p0524a29║力，能摧樹下魔軍；爰起四心，欲示宅中寶藏。
T39n1795_p0524b01║然迷頭捨父，悟有易難，故仙苑覺場，教興頓
T39n1795_p0524b02║漸。漸設五時之異，空有迭彰；頓無二諦之
T39n1795_p0524b03║殊，幽靈絕待。今此經者，頓之類歟！故如來
T39n1795_p0524b04║入寂光土，凡聖一源，現受用身，主伴同會。曼
T39n1795_p0524b05║殊大士創問本起之因，薄伽至尊首提究竟
T39n1795_p0524b06║之果。照斯真體，滅彼夢形，知無我人，誰受輪
T39n1795_p0524b07║轉？種種幻化生於覺心，幻盡覺圓，心通法遍。
T39n1795_p0524b08║心本是佛，由念起而漂沈；岸實不移，因舟行
T39n1795_p0524b09║而鶩驟。頓除妄宰，空不生華；漸竭愛源，金無
T39n1795_p0524b10║重鑛。理絕修證，智似階差，覺前前非，名後
T39n1795_p0524b11║後位，況妄忘起滅，德等圓明者焉。然出厩良
T39n1795_p0524b12║駒，已搖鞭影；埋塵大寶，須設治方。故三觀
T39n1795_p0524b13║澄明，真假俱入；諸輪綺互，單複圓脩。四相潛
T39n1795_p0524b14║神，非覺違拒；四病出體，心華發明。復令長中
T39n1795_p0524b15║下期，克念、攝念而加行；別遍互習，業障、惑障
T39n1795_p0524b16║而消亡。成就慧身，靜極覺遍，百千世界佛境
T39n1795_p0524b17║現前。是以聞五種名，超剎寶施福；說半偈義，
T39n1795_p0524b18║勝河沙小乘。實由無法不持，無機不被者也。
T39n1795_p0524b19║噫！巴歌和眾，似量騰於猿心；雪曲應稀，了義
T39n1795_p0524b20║匿於龍藏。宗密𮫁專魯誥，冠討竺墳，俱溺筌
T39n1795_p0524b21║罤，唯味糠粕；幸於涪上，針芥相投，禪遇南
T39n1795_p0524b22║宗，教逢斯典。一言之下，心地開通；一軸之
T39n1795_p0524b23║中，義天朗耀。頃以道非常道，諸行無常；今
T39n1795_p0524b24║知心是佛心，定當作佛。然佛稱種智，修假多
T39n1795_p0524b25║聞，故復行詣百城，坐探群籍。講雖濫泰，學且
T39n1795_p0524b26║師安。叨沐猶吾之納，謬當真子之印。再逢親
T39n1795_p0524b27║友，彌感佛恩。久慨孤貧，將陳法施。採集般
T39n1795_p0524b28║若，綸貫華嚴，提挈毘尼，發明唯識。然醫方
T39n1795_p0524b29║萬品，宜選對治；海寶千般，先求如意。觀夫文
T39n1795_p0524c01║富義博，誠讓雜華；指體投機，無偕圓覺。故參
T39n1795_p0524c02║詳諸論，反復百家，以利其器，方為疏解。冥心
T39n1795_p0524c03║聖旨，極思研精，義備性、相，禪兼頓、漸，勒成三
T39n1795_p0524c04║卷，以傳強學。然上、中、下品，根欲性殊。今將法
T39n1795_p0524c05║彼曲成，從其易簡，更搜精要，直註本經，庶即
T39n1795_p0524c06║事即心，日益日損者矣。
T39n1795_p0524c07║大方廣圓覺修多羅了義經序
T39n1795_p0524c08║
T39n1795_p0524c09║
T39n1795_p0524c10║大方廣圓覺修多羅了義經略疏
T39n1795_p0524c11║註卷上之一
T39n1795_p0524c12║
T39n1795_p0524c13║唐終南山草堂寺沙門宗密述
T39n1795_p0524c14║將解此經，十門分別：一教起因緣、二藏乘分
T39n1795_p0524c15║攝、三權實對辯、四分齊幽深、五所被機宜、
T39n1795_p0524c16║六能詮體性、七宗趣通別、八修證階差、九通
T39n1795_p0524c17║釋名題、十別解文義。初有通別，通謂酬因酬
T39n1795_p0524c18║請顯理度生，一代教興皆由是矣。若原佛本
T39n1795_p0524c19║意，則唯為一大事因緣故。別者，有十所為故
T39n1795_p0524c20║說此經。一、顯示因行有本故。圓照淨覺，了
T39n1795_p0524c21║無明空，發清淨心，方修萬行。
T39n1795_p0524c22║二、泯絕果相成圓故。本無菩提涅槃，唯是
T39n1795_p0524c23║清淨覺性，故無始終增減，方為究竟之果。
T39n1795_p0524c24║三、決擇悟理應修故。普賢問意云：覺性本
T39n1795_p0524c25║圓，一切如幻。幻空無體，誰曰修行？如其不修，
T39n1795_p0524c26║何因證覺？佛說因起幻智以除諸幻，幻盡智
T39n1795_p0524c27║泯覺心圓明。然今唯說空幻者，溺在無修。修
T39n1795_p0524c28║習之徒縛於有得，良由悟修之意似反而符，
T39n1795_p0524c29║故最難明，理須決擇。
T39n1795_p0525a01║四、窮盡甚深疑念故。菩薩難意云：眾生本
T39n1795_p0525a02║佛；今既無明，十方如來後應煩惱。佛答意云：
T39n1795_p0525a03║即此分別便是無明，故見圓覺亦同流轉，如
T39n1795_p0525a04║雲駛月運等。但一念不生則前後際斷，如
T39n1795_p0525a05║翳差華亡等。眾生即佛，人罕能知，知而寡
T39n1795_p0525a06║信，信而鮮解，解亦難臻此境。今經決了，實
T39n1795_p0525a07║謂窮源，苟能精通，群疑自釋。
T39n1795_p0525a08║五、除斷輪迴根本故。發業成種，無明為根，
T39n1795_p0525a09║潤業受生，貪愛為本。若不識其相，賊即能為；
T39n1795_p0525a10║若不達其空，永不可斷。故答文殊、彌勒究了，
T39n1795_p0525a11║盡其根源。
T39n1795_p0525a12║六、搜索菩提隱障故。謂我人眾生壽命雖
T39n1795_p0525a13║名同諸教，而行相深密，從麁至細展轉難除，
T39n1795_p0525a14║故淨業一章重重搜索。
T39n1795_p0525a15║七、少文能攝多門故。文唯二十八紙，義具
T39n1795_p0525a16║頓漸空有，悟修性相。
T39n1795_p0525a17║八、一法一一文中無不標依圓覺、結入圓覺。
T39n1795_p0525a18║巧被三根故。普眼觀門被上根，三觀諸輪
T39n1795_p0525a19║被中根，道場加行被下根。
T39n1795_p0525a20║九、令修稱性深禪故。三觀皆以悟淨圓覺為
T39n1795_p0525a21║本。
T39n1795_p0525a22║十、勸事離相明師故。佛本是而勤修、惑元
T39n1795_p0525a23║無而須斷，無軌可則、無迹可依，必須離相明
T39n1795_p0525a24║師觸向曉喻，故令親近、盡命亡軀等。
T39n1795_p0525a25║二藏乘分攝者，謂三藏之中修多羅攝，二藏
T39n1795_p0525a26║之中菩薩藏攝，諸乘之中一乘所攝。十二分
T39n1795_p0525a27║中：一契經、二應頌、三授記、四諷頌、五因緣、
T39n1795_p0525a28║六自說、七本事、八本生、九方廣、十未曾有、
T39n1795_p0525a29║十一譬喻、十二論義。
T39n1795_p0525b01║契經、方廣二分所攝。三權實對辨者，然西域
T39n1795_p0525b02║此方古今諸德立宗判教離合有殊，或一味
T39n1795_p0525b03║不分、或開宗料簡。今將略敘，且啟二門：初則
T39n1795_p0525b04║不分、後明分教。不分之意其有五焉：一、理本
T39n1795_p0525b05║一味，殊途同歸故；二、一音普應，一雨普滋故；
T39n1795_p0525b06║三、原佛本意，為一事故；四、隨一一文，眾解不
T39n1795_p0525b07║同故；五、多種說法，成枝流故，故不可分。即後
T39n1795_p0525b08║魏流支、姚秦羅什立一音教，是此意也。其
T39n1795_p0525b09║分教者，有其八意：初五翻前、後三別說。
T39n1795_p0525b10║一、理雖一味，詮有淺深故。二、佛雖一音，教隨
T39n1795_p0525b11║機異故。三、本意未申，隨他意語故。四、言有通
T39n1795_p0525b12║別，就顯說故。五、由辨權實，不住枝流故。六、王
T39n1795_p0525b13║之密語，語同事別故。七、不識佛意，以深為淺
T39n1795_p0525b14║失於大利；以淺為深，虛其功故。八、諸佛菩薩
T39n1795_p0525b15║亦自分故。以斯等意，開則得多失少、合則得
T39n1795_p0525b16║少失多，但能虛己求宗分，亦何乖大旨，故今
T39n1795_p0525b17║分之。然就分教，又諸德不同。今依賢首大師，
T39n1795_p0525b18║統收為五：一小乘教、二大乘始教、三終教、四
T39n1795_p0525b19║一乘頓教、五圓教。初者以隨機故、隨他語故，
T39n1795_p0525b20║說諸法數一向差別，以其簡邪正、辯凡聖、分
T39n1795_p0525b21║欣厭、明因果。然其所說法數有七十五，但說
T39n1795_p0525b22║人空、不明法空，唯依六識三毒建立染淨根
T39n1795_p0525b23║本；未盡法源，故多諍論。二始教者，亦名分教。
T39n1795_p0525b24║以《深密》第二第三時教同許定性無性俱不成
T39n1795_p0525b25║佛故。今合之總為一教，此既未盡大乘法理，
T39n1795_p0525b26║故立為初，有不成佛故名為分。廣說法相，削
T39n1795_p0525b27║繁錄數猶有一百，少說法性。所說法性即法
T39n1795_p0525b28║相數，決擇分明，故少諍論。三終教者，亦名實
T39n1795_p0525b29║教，定性二乘、無性闡提悉當成佛，方盡大乘
T39n1795_p0525c01║至極之說，故立為終。以稱實理，故名為實。少
T39n1795_p0525c02║說法相多說法性，所說法相亦會歸性，故無
T39n1795_p0525c03║諍論。上二教，並依地位漸次修成，總名為漸。
T39n1795_p0525c04║然大乘教總有三宗，謂法相、破相，二皆漸
T39n1795_p0525c05║教之始，即戒賢、智光二論師，各依一經立三
T39n1795_p0525c06║時教，互相破斥。而傳習者，皆認法性之經，成
T39n1795_p0525c07║立自宗之義。
T39n1795_p0525c08║法性。通於頓漸，漸即終教，終於始故。頓如
T39n1795_p0525c09║後說。
T39n1795_p0525c10║今將法性對二宗料簡，即為二門：一對法相、
T39n1795_p0525c11║二對破相。初中性相二宗有多差別，今隨類
T39n1795_p0525c12║束略敘十條：一、三乘性五故也。初小、次一
T39n1795_p0525c13║不了，後具三乘為了。《深密》云云。
T39n1795_p0525c14║一乘。生一故也。初小、次二不了，後唯一
T39n1795_p0525c15║乘為了。《法華》等云云。
T39n1795_p0525c16║二、五性《楞伽》等中皆說五種性故。
T39n1795_p0525c17║一性。《法華》、《楞伽》、《涅槃》皆唯一性，趣寂聲聞
T39n1795_p0525c18║餘國佛度故、菩薩與記當作佛故、闡提有佛
T39n1795_p0525c19║性故、《攝論》立法一居三後故、《法華》破三多嫉
T39n1795_p0525c20║怨故。
T39n1795_p0525c21║三、唯心妄八識從惑業生。
T39n1795_p0525c22║真。八識通如來藏。
T39n1795_p0525c23║四、真如凝然八識生滅，故非隨緣。
T39n1795_p0525c24║隨緣。八識依藏性故，但是真如隨緣成立。
T39n1795_p0525c25║五、三性空有離遍計空，依圓有。
T39n1795_p0525c26║即。無性即圓。
T39n1795_p0525c27║六、生佛不增不減。定性無性，決不成佛故。
T39n1795_p0525c28║生界不減、一理齊平故，無增無減。
T39n1795_p0525c29║七、二諦空有離真俗條然。
T39n1795_p0526a01║即。第一義空該通真妄。
T39n1795_p0526a02║八、四相前後滅表後無。
T39n1795_p0526a03║同時。體性即滅。
T39n1795_p0526a04║九、能所斷證離根後緣境斷惑，以有為智
T39n1795_p0526a05║證無為理。
T39n1795_p0526a06║即。惑即菩提，見即真如。
T39n1795_p0526a07║十、佛身有為四智依生滅識種故，報身有
T39n1795_p0526a08║為。
T39n1795_p0526a09║無為。智依如來藏故，佛化身即常即法，不
T39n1795_p0526a10║墮諸數，況報體耶？
T39n1795_p0526a11║若知二教權實，二宗亦不相違。謂就機則三、
T39n1795_p0526a12║約法則一，新熏則五，本有無二等。二、對破相
T39n1795_p0526a13║者，略有五別：一無性以諸法無性為真如。
T39n1795_p0526a14║本性。以常住真心為真如。
T39n1795_p0526a15║二、真智能了無性者。
T39n1795_p0526a16║真知。一心真實本自能知，通於理智、徹於
T39n1795_p0526a17║染淨，如《華嚴．問明品》說。
T39n1795_p0526a18║三、二諦色等俗也，空即真也。
T39n1795_p0526a19║三諦加第一義諦，謂一真心性，非空非色、
T39n1795_p0526a20║能空能色，如鏡之明。
T39n1795_p0526a21║四、三性空有。空宗，有謂依計、空謂圓成。性
T39n1795_p0526a22║宗，即遍計情有理無，依他相有性無，圓成情
T39n1795_p0526a23║無理有、相無性有。
T39n1795_p0526a24║五、佛德空雖說佛身五求不得，得則虛妄、
T39n1795_p0526a25║無得乃真，離一切相，名佛功德。
T39n1795_p0526a26║有。諸佛皆具常樂我淨真實功德，身智通
T39n1795_p0526a27║光一一無盡。性自本有，不待機緣。
T39n1795_p0526a28║略辨此五，餘可例知。然得意者亦不相違，謂
T39n1795_p0526a29║一切法既皆是真心緣起，緣起無性還即真
T39n1795_p0526b01║心。始不異本、知外無智，餘諦性等例之可明。
T39n1795_p0526b02║然此門與前後別，但教有始終漸頓之殊，法
T39n1795_p0526b03║非深淺之異。四、頓教者，但一念不生即名為
T39n1795_p0526b04║佛，不依地位漸次而說，故立為頓。《思益經》
T39n1795_p0526b05║云：「得諸法正性者，不從一地至於一地。」《楞伽
T39n1795_p0526b06║經》云：「初地即為八，乃至無所有。」何次？
T39n1795_p0526b07║總不說法性，唯辯真性。一切所有唯是妄
T39n1795_p0526b08║想，一切法界唯是絕言。五法、三自性皆空，八
T39n1795_p0526b09║識、二無我都遣。訶教勸離、毀相泯心，生心即
T39n1795_p0526b10║妄、不生即佛。泯之迹絕，方顯真性故。
T39n1795_p0526b11║五、圓教者，明一位即一切位、一切位即一位，
T39n1795_p0526b12║是故十信滿心即攝五位成正覺等，主伴具
T39n1795_p0526b13║足故名圓教，即《華嚴經》也。所說唯是無盡法
T39n1795_p0526b14║界，性海圓融緣起無礙，如帝網珠重重無盡。
T39n1795_p0526b15║已知五教貫於群詮，未審此經與彼何攝？今顯
T39n1795_p0526b16║此義，分作三門：一、彼全攝此，此分攝彼，謂圓
T39n1795_p0526b17║教也；二、此分攝彼，彼不攝此，謂初、二也；三、彼
T39n1795_p0526b18║此克體全相攝屬，即終頓也。權實對辨訖。
T39n1795_p0526b19║四、分齊幽深者，約《起信論》明諸染法本末五
T39n1795_p0526b20║重，以顯諸宗所詮分齊深淺。論中初唯一心
T39n1795_p0526b21║為本源。二、依一心開二門：一者心真如門，謂
T39n1795_p0526b22║心性不生不滅；二者心生滅門，謂依如來藏
T39n1795_p0526b23║與生滅合，名阿黎耶識。三、依此識明二義：一
T39n1795_p0526b24║覺義（始本），謂心體離念等；二、不覺義，謂不如
T39n1795_p0526b25║實知真如法一，不覺心起等。四、依後義生三
T39n1795_p0526b26║細：一、依不覺故心動名業相；二、依動故能見
T39n1795_p0526b27║名轉相；三、依見故境界妄現名現相。五、依最
T39n1795_p0526b28║後生六麁：一、智相；依境分別也，即法執俱
T39n1795_p0526b29║生。
T39n1795_p0526c01║二、相續相；依智起念不斷，即法執分別。
T39n1795_p0526c02║三、執取相；心起著故，即我執俱生。
T39n1795_p0526c03║四、計名字相；我見分別，上四皆惑。
T39n1795_p0526c04║五、起業相（業也）；六、業繫苦相（報也）。言諸宗所詮分齊
T39n1795_p0526c05║者，謂人天乘唯齊業報，小乘唯後四麁，法相
T39n1795_p0526c06║極於三細，終頓通詮本末方窮初一心源。初
T39n1795_p0526c07║一心源，即此經圓覺妙心也，經標圓覺為宗
T39n1795_p0526c08║本故、說染淨法皆從覺心所現起故。第一
T39n1795_p0526c09║重。
T39n1795_p0526c10║文殊章末即真如門。經名如來藏差別，即生
T39n1795_p0526c11║滅門。第二重。
T39n1795_p0526c12║普眼一章即始本覺。徵釋無明即是不覺。
T39n1795_p0526c13║第三重。
T39n1795_p0526c14║淨業一章即三細二麁。第四重。
T39n1795_p0526c15║彌勒章初輪迴因果，即後四麁。第五重。
T39n1795_p0526c16║是知圓覺極盡五重、標云幽深、良在斯矣。五、
T39n1795_p0526c17║所被機宜者，略有二種：初料簡、後普收。初謂
T39n1795_p0526c18║樂著名相以文為解者、繫滯行位高推聖境
T39n1795_p0526c19║者、情尚於空觸言賓無者、自恃天真輕厭進
T39n1795_p0526c20║習者、固執先聞擔麻棄金者，如上皆非其器，
T39n1795_p0526c21║反上即皆是器。後普收者，一切眾生皆本有
T39n1795_p0526c22║佛性，但得聞之無不獲益，謂宿機深者悟入、
T39n1795_p0526c23║淺者信解。都無宿種者，亦皆熏成圓頓種性。
T39n1795_p0526c24║如《華嚴經》食金剛喻。六、能詮體性者，略作四
T39n1795_p0526c25║門：一、隨相門。復有二種：一、聲名句文體，體用
T39n1795_p0526c26║假實相資故。故《十地經》有空中風（喻聲）畫（名等）之
T39n1795_p0526c27║喻。二、通攝所詮體。若不詮義，文非教故。二、唯
T39n1795_p0526c28║識門。前二不離識故，然有本、影之異。三、歸性
T39n1795_p0526c29║門。此識無體，唯是真如故。四、無礙門。心境、理
T39n1795_p0527a01║事交徹相攝故，以一心法有二門故。七、宗
T39n1795_p0527a02║當部所崇。
T39n1795_p0527a03║趣。宗之所歸。
T39n1795_p0527a04║通別者，通論佛教因緣為宗，於中有小乘、空
T39n1795_p0527a05║宗、法相、法性、圓融等異，今即法性。
T39n1795_p0527a06║別明此經，又有總別：總以心（寂也）境（空也）空遍計
T39n1795_p0527a07║如蛇鬼等，下云「非作故無」等。
T39n1795_p0527a08║寂，依他如影像等，下云「四大不動」等。
T39n1795_p0527a09║覺性圓滿，由空寂故，圓滿成實。
T39n1795_p0527a10║凡聖平等為宗。下云「覺圓明故乃至根塵
T39n1795_p0527a11║遍法界」等。
T39n1795_p0527a12║令修行者忘情，由悟宗故，即下縛脫。八不
T39n1795_p0527a13║等佛，由情忘故。
T39n1795_p0527a14║觀行速成為趣。又以前趣為宗，令惑業消滅
T39n1795_p0527a15║永絕輪迴、起大神用安樂自在為趣。別者有
T39n1795_p0527a16║五對：一教義對，教說為宗、義意為趣。二理事
T39n1795_p0527a17║對，舉事為宗、顯理為趣。三境行對，理境為宗、
T39n1795_p0527a18║觀行為趣。四行寂對，觀行為宗、絕觀為趣。五
T39n1795_p0527a19║寂用對，絕觀心寂為宗、起大神用為趣。此五
T39n1795_p0527a20║亦是從前起後漸漸相由矣。八、修證階差者，
T39n1795_p0527a21║謂若但約教文唯生義解，忘詮修證復有其
T39n1795_p0527a22║門，故以心傳心歷代不絕。自佛屬迦葉展轉
T39n1795_p0527a23║于今，燈燈相承明明無盡。然所傳法不出定
T39n1795_p0527a24║慧、悟修、頓漸。無定無慧是狂是愚，偏修一門
T39n1795_p0527a25║無明邪見，此二雙運成兩足尊，故天台修行
T39n1795_p0527a26║宗於止觀。其頓漸悟修者，頓悟，日出孩生。
T39n1795_p0527a27║漸修，霜消孩長。
T39n1795_p0527a28║為解悟漸修頓悟、伐木入都。
T39n1795_p0527a29║頓修漸悟、磨鏡學射。
T39n1795_p0527b01║漸修漸悟、如登九層臺。足履漸高，所鑑漸
T39n1795_p0527b02║遠。
T39n1795_p0527b03║並為證悟。若頓悟頓修，斬染綟絲。
T39n1795_p0527b04║則通三義，謂先悟廓然頓了。
T39n1795_p0527b05║後修。不著不證，曠然合道。
T39n1795_p0527b06║為解悟先修（服藥）後悟（病除），為證悟修無心忘照。
T39n1795_p0527b07║悟任運寂知。
T39n1795_p0527b08║一時即通解證。若云本具一切佛德為悟，
T39n1795_p0527b09║如飲大海。
T39n1795_p0527b10║一念萬行為修，得百川味。
T39n1795_p0527b11║亦通解證。此《圓覺經》備前諸說。為文殊一章，
T39n1795_p0527b12║是頓解悟。普眼觀成，是頓證悟。三觀諸輪，是
T39n1795_p0527b13║漸證悟。又三觀一一首標悟淨圓覺，次明行
T39n1795_p0527b14║相，後顯功成。初中為對是頓悟漸修，中後為
T39n1795_p0527b15║對是漸修頓悟。此等頓漸皆語用心，不同前
T39n1795_p0527b16║門但是判教。苟得其意皆成定慧，如其失旨
T39n1795_p0527b17║妄想無記，冀諸學者審而修之。其第九第十
T39n1795_p0527b18║兩門，便隨本文注解，故不牒其科段。
T39n1795_p0527b19║「大方廣圓覺修多羅了義經」上五字所詮，
T39n1795_p0527b20║謂圓覺是法，大方廣是義，故文中標結指陳，
T39n1795_p0527b21║一一只言圓覺，不言大等。下六字屬能詮，謂
T39n1795_p0527b22║經是教法。修多羅了義，歎教勝能。經有五名，
T39n1795_p0527b23║首題唯二，良以宗本體用是法義之宏綱、詮
T39n1795_p0527b24║旨功能是言象之皎鏡，事周義盡，須建五名，
T39n1795_p0527b25║簡要標題，且存兩號。大等三字是體、相、用，各
T39n1795_p0527b26║有二義：大者當體得名，常遍為義。當體者，不
T39n1795_p0527b27║同法相宗揀小之大，大外有小可揀，猶是分
T39n1795_p0527b28║限，豈為至大？今以圓覺體無邊涯，絕諸分量，
T39n1795_p0527b29║強名大也。常遍者，常則竪通三世，遍則橫該
T39n1795_p0527c01║十方。竪者，過去無始、未來無終，無有一法先
T39n1795_p0527c02║之，唯此先於諸法，故名大也。故《涅槃經》云：「所
T39n1795_p0527c03║言大者，名之為常。」橫者，十方窮之無有涯畔。
T39n1795_p0527c04║《涅槃》又云：「所言大者，其性廣博，猶如虛空。」方
T39n1795_p0527c05║者，就法得名，軌持為義，軌生物解，任持自性。
T39n1795_p0527c06║持自性者，一切眾生皆有本覺，雖流浪六道
T39n1795_p0527c07║受種種身，而此覺性不曾失滅。生解者，眾生
T39n1795_p0527c08║悟入知見，雖因善友開示，然其智解從覺性
T39n1795_p0527c09║生，如水土之潤生穀等牙。牙從種生，不從水
T39n1795_p0527c10║土。故文云：「圓覺流出菩提、涅槃及波羅蜜，教
T39n1795_p0527c11║授菩薩。」廣者，從用得名，廣多、廣博為義。廣多
T39n1795_p0527c12║者，此圓覺性本有過塵沙之妙用，潛興密應，
T39n1795_p0527c13║無有休息，無有窮盡。廣博者，此無盡之用一
T39n1795_p0527c14║一同於覺性，無有邊際，無有分限。故文云：「覺
T39n1795_p0527c15║性遍滿，圓無際故，當知六根遍滿法界，如是
T39n1795_p0527c16║乃至八萬四千陀羅尼門遍滿法界。」圓覺者，
T39n1795_p0527c17║直指法體。若不克體標指，則不知向來說何
T39n1795_p0527c18║法大、說何法廣？圓者，滿足周備，此外更無一
T39n1795_p0527c19║法。覺者，虛明靈照，無諸分別念想。故論云：「所
T39n1795_p0527c20║言覺義者，謂心體離念，離念相者等虛空界，
T39n1795_p0527c21║即是如來平等法身，依此法身說名本覺。」釋
T39n1795_p0527c22║曰：此是釋如來藏心生滅門中本覺之文也。
T39n1795_p0527c23║故知此覺，非離凡局聖、非離境局心。心境、凡
T39n1795_p0527c24║聖本空，唯是靈覺，故言圓也。下文說：「涅槃昨
T39n1795_p0527c25║夢、世界空華，眾生本成佛道。」又云：「一切覺故。」
T39n1795_p0527c26║又云：「幻滅覺圓滿。」或唯覺之一字是法，餘四
T39n1795_p0527c27║皆義。意言：此覺有廣大義、有方圓義，謂體大
T39n1795_p0527c28║而用廣，理方而義圓。方是正直不偏不邪，圓
T39n1795_p0527c29║是滿足無虧無缺。亦可大方是體、廣圓是用，
T39n1795_p0528a01║謂體大而方正不偏，用廣而圓滿無缺。故復
T39n1795_p0528a02║以方連大，以圓連廣。又上三字是別，圓字是
T39n1795_p0528a03║總。意明此覺具足三大之德，故名圓也。是則
T39n1795_p0528a04║總別之德具彰，法義之門雙指，故名大方廣
T39n1795_p0528a05║圓覺。後能詮，「修多羅」三字總指諸經。「了義」二
T39n1795_p0528a06║字歎此一部是諸經決了之義也。故下文云：
T39n1795_p0528a07║「是十二部經清淨眼目。」經之一字正是此典。
T39n1795_p0528a08║修多羅者，此云契經，契謂契理、契機；經謂貫
T39n1795_p0528a09║穿攝化。謂貫穿所應知義，攝持所化生故。了
T39n1795_p0528a10║義者，決擇究竟顯了之說，非覆相密意含隱
T39n1795_p0528a11║之譚。然諸經中何者了義？何者不了？清涼大
T39n1795_p0528a12║師答順宗皇帝所問諸經了義云：「佛一代教，
T39n1795_p0528a13║若約本為一事，則八萬度門莫非了義。若圓
T39n1795_p0528a14║器受法，無法不圓，得之由人，亦皆為了義。」此
T39n1795_p0528a15║二不足簡別，今約開方便門、示真實相，則有
T39n1795_p0528a16║了不了，故《淨名》、《涅槃》、《寶積》等經皆云：「依了義
T39n1795_p0528a17║經，不依不了義經。」不了義經謂小乘教，了
T39n1795_p0528a18║義經者謂大乘教。大乘復有了、不了，謂有大
T39n1795_p0528a19║乘雖六度、悲智兼修，而定說三乘不一，亦非
T39n1795_p0528a20║了義；若有會歸一極，以玄鑪陶於群像、智
T39n1795_p0528a21║海總乎萬流，無二無三、無不成佛，中道理觀
T39n1795_p0528a22║不共二乘，方為了義。又《大寶積經》云：「舍利弗！
T39n1795_p0528a23║何等經中名為了義？何等經中名不了義？舍
T39n1795_p0528a24║利弗！若諸經中宣說世俗，名不了義；宣說勝
T39n1795_p0528a25║義，名為了義。宣說作業煩惱，名不了義；宣說
T39n1795_p0528a26║煩惱業盡，名為了義。宣說厭離生死、趣求涅
T39n1795_p0528a27║槃，名不了義；宣說生死、涅槃無二無別，名為
T39n1795_p0528a28║了義。宣說種種文句差別，名不了義；宣說甚
T39n1795_p0528a29║深難見難覺，名為了義。」釋曰：據上說，了義行
T39n1795_p0528b01║相皆與圓覺相當，佛自料簡，固應無惑。經者
T39n1795_p0528b02║契經，亦如上釋。逐便從簡，又略契字。問：「修多
T39n1795_p0528b03║羅與經，但唐梵之文異。今雙置題目，豈非繁
T39n1795_p0528b04║重？」答：「上則總指諸部，此則唯目當經，對總歎
T39n1795_p0528b05║別，故非重也。亦如《大方等修多羅王經》，豈不
T39n1795_p0528b06║亦『修多羅王』四字是總，指諸部以歎其經耶？」
T39n1795_p0528b07║「罽賓沙門佛陀多羅譯」《開元釋教目錄》云：
T39n1795_p0528b08║「沙門佛陀多羅，唐言覺救，北印度罽賓人也。
T39n1795_p0528b09║於東都白馬寺譯《圓覺經》一部，不載年月。」《續
T39n1795_p0528b10║古今譯經圖紀》及《貞元目錄》亦同。北都藏海
T39n1795_p0528b11║寺道詮法師疏又云：「羯濕彌羅三藏法師佛
T39n1795_p0528b12║陀多羅，以長壽二年龍集癸巳，持於梵本方
T39n1795_p0528b13║至神都，於白馬寺傳譯兩卷，總二十八紙。其
T39n1795_p0528b14║度語、筆授、證義、潤文諸德，具如別錄。」此下正
T39n1795_p0528b15║釋經文。總分三分：謂序、正、流通。序中證信便
T39n1795_p0528b16║是發起，謂佛入大光明藏，與一切佛同住眾
T39n1795_p0528b17║生清淨覺地，現諸淨土。菩薩主伴皆入三昧，
T39n1795_p0528b18║同一佛境，以表因果無異、凡聖同源，顯發此
T39n1795_p0528b19║經旨趣如是。然證信序諸經皆同，是阿難請
T39n1795_p0528b20║問，佛令置之，亦為斷疑息諍及異邪故。然雖
T39n1795_p0528b21║具六成就，今隨文便，均於廣略。總分為三：一
T39n1795_p0528b22║信聞時主、二說處依真、三同體法眾。今初信
T39n1795_p0528b23║聞時主。
T39n1795_p0528b24║如是且兼「我聞」合釋，即指法之辭也，如是
T39n1795_p0528b25║之法我從佛聞。《佛地論》云：「謂結集時諸菩薩
T39n1795_p0528b26║眾咸共請言：『如汝所聞，當如是說。』傳法菩薩
T39n1795_p0528b27║便許可彼言：『如是當說，如我所聞。』」釋曰：以
T39n1795_p0528b28║《佛地經》在淨土說故，論釋結集者云是菩薩。
T39n1795_p0528b29║又《纂靈記》云：「摩訶衍藏，是文殊師利與阿難
T39n1795_p0528c01║海，於鐵圍山間結集故。」離釋如是者，信成就
T39n1795_p0528c02║也。《智論》云：「佛法大海，信為能入，智為能度。信
T39n1795_p0528c03║者言是事如是，不信者言是事不如是。」故肇
T39n1795_p0528c04║公云：「信順之辭也。信則所言之理順，順則師
T39n1795_p0528c05║資之道成。」又聖人說法但為顯如，唯如為是，
T39n1795_p0528c06║故稱如是。又真不違俗名如，俗順於真為是。
T39n1795_p0528c07║又如者當理之言，是者無非之稱。又有無不
T39n1795_p0528c08║二為如，如非有無為是。若唯就當經說者，凡
T39n1795_p0528c09║聖因果不異圓覺名如，唯此因果方離過非
T39n1795_p0528c10║為是。
T39n1795_p0528c11║我聞：聞成就也。我即文殊及阿難海。五蘊
T39n1795_p0528c12║假者，云何稱我？我有四種：一凡夫遍計、二外
T39n1795_p0528c13║道宗計、三諸聖隨世假分賓主、四法身真我。
T39n1795_p0528c14║今是後二，故無過也。聞謂耳根發識，雖因耳
T39n1795_p0528c15║處，廢別從總，故稱我聞，非邪慢心而有所說。
T39n1795_p0528c16║若無相宗，我既無我，聞亦無聞，從緣空故，不
T39n1795_p0528c17║壞假名，即不聞聞爾。若約法性，此經旨趣，傳
T39n1795_p0528c18║法菩薩以我、無我不二之真我，根境非一異
T39n1795_p0528c19║之妙耳，聞真俗無礙之法門也。
T39n1795_p0528c20║一時，時成就也。師資合會，說聽究竟，總言
T39n1795_p0528c21║一時。一時者，簡異餘時。時者，隨世假立。如來
T39n1795_p0528c22║說經，時有無量，不能別舉，一言略周，故但云
T39n1795_p0528c23║一時。如《涅槃》云：「一時，佛在恒河岸」等。又諸方
T39n1795_p0528c24║時分延促不同，故但言一時。若約當宗，即
T39n1795_p0528c25║說聽之時，心境泯、理智融，凡聖如本，始會此
T39n1795_p0528c26║諸二法皆一之時。
T39n1795_p0528c27║婆伽婆主成就也。《涅槃》云：「能破煩惱名娑
T39n1795_p0528c28║伽婆。」即當斷德，以顯法身淨土說經，法、報不
T39n1795_p0528c29║分，非應化矣。故《佛地經》云：「是薄伽梵最淨淨
T39n1795_p0529a01║覺，極於法界，盡於虛空，窮未來際。」若約諸
T39n1795_p0529a02║經多是佛字，翻云覺者，謂心體離念，覺了真
T39n1795_p0529a03║妄性相故。覺具三義，謂自覺、覺他、覺滿。若約
T39n1795_p0529a04║《佛地論》則具十義，謂具二智、離二障，於一切
T39n1795_p0529a05║性相能自開覺，亦能開覺一切有情，如睡夢
T39n1795_p0529a06║覺、如蓮華開，故名為佛。若依《華嚴》則說十佛，
T39n1795_p0529a07║謂成正覺佛、願佛、業報佛、住持佛、涅槃佛、
T39n1795_p0529a08║法界佛、心佛、三昧佛、本性佛、隨樂佛。若出
T39n1795_p0529a09║其體即圓覺也，如題中釋。二、說處依真者，處
T39n1795_p0529a10║成就也，謂佛入法性源，現無邊無礙剎土，亦
T39n1795_p0529a11║不定分自他受用，故曰依真。然諸大乘經在
T39n1795_p0529a12║淨土中說者，今略舉十以為其例，謂《深密經》、
T39n1795_p0529a13║《法集經》、《稱讚大乘經》、《密嚴經》、《心印經》、《興顯
T39n1795_p0529a14║經》、《大毘盧經》、《入印法門經》、《虛空藏經》、《佛地
T39n1795_p0529a15║經》云：「如是我聞。一時，薄伽梵住最勝光曜，放
T39n1795_p0529a16║大光明普照無邊世界，周圓無際，超過三界
T39n1795_p0529a17║所行之處。」彼論釋云：「此土受用土攝，說此經
T39n1795_p0529a18║佛是受用身，此淨土量無邊際故若爾，此地
T39n1795_p0529a19║上菩薩所應見聞，何故於此化土中結集流
T39n1795_p0529a20║布？」論自答云：「佛為地上諸菩薩說，令傳法者
T39n1795_p0529a21║結集流通。」又云：「說此經時，地前大眾見變化
T39n1795_p0529a22║身居此穢土為其說法，地上大眾見受用身
T39n1795_p0529a23║居佛淨土為其說法。所聞雖同，所見各別。而
T39n1795_p0529a24║傳法者為令眾生聞勝希願，證佛功德，故就
T39n1795_p0529a25║勝者所見結集，言婆伽梵住最勝等。」文中二：
T39n1795_p0529a26║初攝相歸真、後稱真現土。初中三：一標入智
T39n1795_p0529a27║用之源、二明與凡聖同體、三總彰稱體圓遍。
T39n1795_p0529a28║今初、標入智用之源。
T39n1795_p0529a29║入於神通大光明藏藏即寶性法界藏，起
T39n1795_p0529b01║信心真如，是諸佛、眾生之本源，神通光明之
T39n1795_p0529b02║性體。塵沙德用並蘊其中，百千通光皆從斯
T39n1795_p0529b03║起，故云藏也，亦名法性土，亦名常寂光土。息
T39n1795_p0529b04║諸分別，智與理冥，名為入矣。然諸佛有常光、
T39n1795_p0529b05║放光。若約常光，光即是藏，謂心性本明，迷之
T39n1795_p0529b06║似闇。妄想既盡，顯煥無涯。故論云：「心性不起，
T39n1795_p0529b07║即是大智慧光明遍照法界。」若約所放光及
T39n1795_p0529b08║所起通，即神通光明之藏。
T39n1795_p0529b09║三昧正受。唐梵雙彰也，安住藏中不受諸
T39n1795_p0529b10║受，名為正受。又三昧，此云正思，謂在定時於
T39n1795_p0529b11║所緣境審正思察故。二、明與凡聖同體者，既
T39n1795_p0529b12║入其源，即同其體。故論云：「無漏無明種種業
T39n1795_p0529b13║幻，皆同真如性相。」《華嚴》亦云：「心、佛及眾生，是
T39n1795_p0529b14║三無差別。」文中二：初、明聖同。
T39n1795_p0529b15║一切十方三世。
T39n1795_p0529b16║如來本覺名如、始覺名來，始、本不二名曰
T39n1795_p0529b17║如來。是則眾生有本無始，是如不來。
T39n1795_p0529b18║光嚴重重交光，照曜炳著。
T39n1795_p0529b19║住安住，永絕攀緣。
T39n1795_p0529b20║持，任持不失不壞。後明凡同。
T39n1795_p0529b21║是諸眾生清淨覺地，迷真起妄，妄見眾生。
T39n1795_p0529b22║妄體元空，全是本覺。心地妄不能染，故云清
T39n1795_p0529b23║淨。故論云：「一切眾生本來常住，入於涅槃，然
T39n1795_p0529b24║聖證此境，直曰住持。凡不知同，但指覺地。」三、
T39n1795_p0529b25║總彰稱體圓遍。
T39n1795_p0529b26║身心寂滅，平等本際，凡聖身心取相似異，
T39n1795_p0529b27║相皆虛妄，當體寂滅。寂滅故平等，皆同一際，
T39n1795_p0529b28║即圓覺本際。
T39n1795_p0529b29║圓滿十方，既與覺體無異，故隨體圓滿，周
T39n1795_p0529c01║遍法界。
T39n1795_p0529c02║不二隨順。隨順不二也，西域語倒，譯者迴
T39n1795_p0529c03║文不盡故也。生死、涅槃為二，凡夫順生死，二
T39n1795_p0529c04║乘趣涅槃，今皆不住，故云隨順。又依報則淨、
T39n1795_p0529c05║穢不二，正報則生、佛不二，克體則身、心不二，
T39n1795_p0529c06║通該則自、他不二，與此相應是隨順矣。二、稱
T39n1795_p0529c07║真現土。
T39n1795_p0529c08║於不二境，佛無現土之念，如明鏡無心。
T39n1795_p0529c09║現諸淨土。無念而應緣，如明鏡無心而現
T39n1795_p0529c10║像。故肇公云：「淨土、穢土益，隨眾生之所宜，
T39n1795_p0529c11║淨者示之以寶玉，穢者示之以瓦礫。美惡自
T39n1795_p0529c12║彼，於我無定，無定之土乃名淨土。」隨類普應，
T39n1795_p0529c13║故云諸也。然土雖多種，不出其三：一法性、二
T39n1795_p0529c14║受用、三變化。若開受用自他即成四土，統唯
T39n1795_p0529c15║二種，謂淨及穢、或性及相。然此二種，一質不
T39n1795_p0529c16║成，淨穢虧盈；異質不成，一理齊平；有質不成，
T39n1795_p0529c17║搜原則冥；無質不成，緣起萬形故。形奪圓融，
T39n1795_p0529c18║無有障礙。前凡聖一體者，從自受用入法性
T39n1795_p0529c19║土。此應諸菩薩，即從法性現他受用。故次云：
T39n1795_p0529c20║「與大菩薩乃至同住如來平等法會。」三、同體
T39n1795_p0529c21║法眾。文三：一總標。
T39n1795_p0529c22║與（并及）大登地已上。
T39n1795_p0529c23║菩菩提，此云覺，即所求佛果。
T39n1795_p0529c24║薩薩埵，此云有情，即所化眾生。又此人有
T39n1795_p0529c25║了悟之，覺餘緣慮之情。又此是求菩提之有
T39n1795_p0529c26║情也。
T39n1795_p0529c27║摩訶薩摩訶大也，謂此有情信大法、解大
T39n1795_p0529c28║義、發大心、趣大果、修大行、證大道故，故《華嚴》
T39n1795_p0529c29║中地前云摩訶薩，然今例者唯是地上。
T39n1795_p0530a01║十萬人（標數）俱。一時一處。二、別列。
T39n1795_p0530a02║其名曰：夫聖人無名，為物立稱多依行德，
T39n1795_p0530a03║隨宜別標，標立千差，皆有所表。今各以所論
T39n1795_p0530a04║法義對釋其名，文理昭然，非強穿鑿。
T39n1795_p0530a05║文殊師利菩薩、此云妙首，亦云妙吉祥，表
T39n1795_p0530a06║信解之智故。亦云妙德，表證智故。文中說本
T39n1795_p0530a07║起因地，究真妄以成正解。成就信根，故請問
T39n1795_p0530a08║人當此菩薩。
T39n1795_p0530a09║普賢菩薩、略有三釋：一約自體，體性周遍
T39n1795_p0530a10║曰普，隨緣成德曰賢；二約諸位，曲濟無遺曰
T39n1795_p0530a11║普，隣極亞聖曰賢；三約當位，德無不周曰普，
T39n1795_p0530a12║調柔善順曰賢。表於理行。今此門中依圓覺
T39n1795_p0530a13║妙心，徵幻法而明正行，故當其問。行解不二
T39n1795_p0530a14║即是毘盧遮那，是為三聖，故次文殊。
T39n1795_p0530a15║普眼菩薩、由此法門令觀身心無體，根識
T39n1795_p0530a16║塵境、世及出世、自身他身一切清淨，遍滿法
T39n1795_p0530a17║界、普同諸佛。觀行成就，頓見如此境界，是真
T39n1795_p0530a18║普眼也。此含悲、智，謂普見諸法清淨，是大智
T39n1795_p0530a19║普眼；普見眾生成佛，是大悲普眼。
T39n1795_p0530a20║金剛藏菩薩、從喻為名。金剛堅而復利，堅
T39n1795_p0530a21║則無物可壞，利則能壞一切。此菩薩智亦爾，
T39n1795_p0530a22║煩惱不能侵，外魔不能動，堅也；能破諸障，斷
T39n1795_p0530a23║人疑惑，利也。故起三重甚深之難，以消末世
T39n1795_p0530a24║之疑。疑心既無，即具無盡功德，故復云藏。
T39n1795_p0530a25║彌勒菩薩、此云慈氏，慈是其姓氏也。名阿
T39n1795_p0530a26║逸多，此云無勝，勝德過人故。今以姓而呼，但
T39n1795_p0530a27║云彌勒。由此門深究愛根，蕩除細惑，所以五
T39n1795_p0530a28║代修證皆屬輪迴。彌勒是等覺菩薩，一生補
T39n1795_p0530a29║處，表除微細惑習，即得正覺圓明。
T39n1795_p0530b01║清淨慧菩薩、表在此門修證地位因果相
T39n1795_p0530b02║中，而智慧不住不著，虛心忘相，不為行位差
T39n1795_p0530b03║別之相所染。
T39n1795_p0530b04║威德自在菩薩、三觀成就，功用猛利，邪魔
T39n1795_p0530b05║不能嬈，妄惑不侵故。
T39n1795_p0530b06║辯音菩薩、佛以一音逗於萬類，雖此門統
T39n1795_p0530b07║明三觀，而隨機單複不同，故二十五輪各皆
T39n1795_p0530b08║證入。此菩薩善能辯別隨類圓音，故當其
T39n1795_p0530b09║問。
T39n1795_p0530b10║淨諸業障菩薩、一切業障盡依四相而生，
T39n1795_p0530b11║此門問答，除之諸業，自然清淨。
T39n1795_p0530b12║普覺菩薩從前諸過已離，四相又除，然於用
T39n1795_p0530b13║意行心仍餘，作．止．任．滅之病覺猶未普。至此
T39n1795_p0530b14║決擇四病，覺性無瑕普覺諸病，故當此矣。若
T39n1795_p0530b15║具指者，普覺本末、普覺麁細、普覺淺深。
T39n1795_p0530b16║圓覺菩薩、然此正宗中諸菩薩等與佛問
T39n1795_p0530b17║答，發揚本意，欲顯圓覺，但緣節節過患未盡，
T39n1795_p0530b18║義意未圓、收機未普，故表法菩薩未標圓覺
T39n1795_p0530b19║之名。今有三意得名圓覺：一前雖病盡理圓，
T39n1795_p0530b20║仍恐下根難入，此又曲開方便三期道場，即
T39n1795_p0530b21║上、中、下機普歸圓覺；二由前節級行解已圓，
T39n1795_p0530b22║至此名為證極，證極之境更無別體，唯是圓
T39n1795_p0530b23║覺；三最初標指圓覺為陀羅尼門者，從本起
T39n1795_p0530b24║末，今顯義已周，還至圓覺者，攝末歸本，表此
T39n1795_p0530b25║三意，故當此門。
T39n1795_p0530b26║賢善首菩薩調柔善順曰賢，賢之與善義
T39n1795_p0530b27║意無別。賢則亞聖，善則順理，首是頭首。欲
T39n1795_p0530b28║使萬善齊興，俱順真理，成正因位，亞次聖果
T39n1795_p0530b29║者，必藉經教流通。經教流通是賢善之首故，
T39n1795_p0530c01║流通分中當此菩薩。
T39n1795_p0530c02║等等有二意：一等所列、二等所餘。
T39n1795_p0530c03║而為上首。為十萬之標領也。三、總歎。
T39n1795_p0530c04║與諸眷屬稱性之眾必具主伴，如《華嚴》說。
T39n1795_p0530c05║此約自他融攝；若但約自心，即智度為母等。
T39n1795_p0530c06║皆入三昧，由入定故得住佛境。
T39n1795_p0530c07║同住如來平等法會。當爾之時凡聖體同，
T39n1795_p0530c08║因果一相故。言法會者，法性之會無我無人。
T39n1795_p0530c09║自下正宗分中十一重問答，束之為二：初一
T39n1795_p0530c10║問答，令信解真正，成本起因；後十問答，令依
T39n1795_p0530c11║解修行隨根證入。初者，頓悟本有圓覺妙心，
T39n1795_p0530c12║本無無明生死，方名真證信解，不認妄念、不
T39n1795_p0530c13║執異見故也。成本起因者，最初發起之因。然
T39n1795_p0530c14║頓教因地總有三重：初了悟覺性、次發菩提
T39n1795_p0530c15║心、後修菩薩行。謂若不了自心，何知正道？故
T39n1795_p0530c16║多劫修行非真菩薩。次不發大心無由起行，
T39n1795_p0530c17║故善財先陳已發，方問行門。論中亦先問示
T39n1795_p0530c18║二覺、次令發三心、後方修五行。今本起因即
T39n1795_p0530c19║初二也，至文當示。文中四：一申請、二讚許、
T39n1795_p0530c20║三佇聽、四正說。此四段下十皆同。初中三：初
T39n1795_p0530c21║進問威儀、次正陳辭句、後三展虔誠。下十初
T39n1795_p0530c22║段皆有此三。今初、進問威儀。
T39n1795_p0530c23║於是，指住之辭。
T39n1795_p0530c24║文殊師利菩薩名義已如上釋，次下皆諮
T39n1795_p0530c25║求法要恭敬之儀。
T39n1795_p0530c26║在大眾中，即從座起，與一切凡聖同住平等
T39n1795_p0530c27║法會，從法空之體起悲濟之用。
T39n1795_p0530c28║頂禮佛足，以己最尊之頂，禮佛最卑之足，
T39n1795_p0530c29║敬之至也。敬是意業，意業無狀，故以身、口表
T39n1795_p0531a01║之。經標白言及下歎大悲，即口業矣。
T39n1795_p0531a02║右繞隨順義也，表順覺性。
T39n1795_p0531a03║三匝，顯佛一體三寶、三身、三德，表自願滅
T39n1795_p0531a04║三道等。諸有三數，表義例知。
T39n1795_p0531a05║長跪安危不易。
T39n1795_p0531a06║叉手信解合體，心境交參。
T39n1795_p0531a07║而白佛言：上皆經家綴緝。次下即菩薩正
T39n1795_p0531a08║陳辭句。文三：一、問本起之心。
T39n1795_p0531a09║大悲諮求法要本為眾生，故偏舉大悲之
T39n1795_p0531a10║德。《六波羅蜜經》云：「云何大悲能除重擔？示勝
T39n1795_p0531a11║義故，成就有情住法性故。」
T39n1795_p0531a12║世尊！第十號也，具上九號，為世所尊。
T39n1795_p0531a13║願為此會平等法會。
T39n1795_p0531a14║諸來法眾，皆稱法性故。
T39n1795_p0531a15║說於指下所請宣說之法。
T39n1795_p0531a16║如來本起佛昔根本所起最初之法。
T39n1795_p0531a17║清淨圓照本體，元無煩惱。
T39n1795_p0531a18║因地因行所依之心地也。上文云：「是諸眾
T39n1795_p0531a19║生清淨覺地。」
T39n1795_p0531a20║法行。稱真法之行。《大集經》說：「若有比丘讀
T39n1795_p0531a21║誦如來十二部經，樂為四眾敷揚，廣說思惟
T39n1795_p0531a22║其義，是名樂讀乃至是名思惟，不名法行。若
T39n1795_p0531a23║有比丘能觀身心乃至境界都息，永離煩惱，
T39n1795_p0531a24║其心寂靜，我則說之名為法行。」然菩薩所請
T39n1795_p0531a25║說者，意云：夫求果者必觀於因，因若非真，果
T39n1795_p0531a26║還是妄。如造真金佛像，先須辯得真金，成
T39n1795_p0531a27║像之時體無增減。故請說本起因地，為萬行
T39n1795_p0531a28║所依也。下文佛答：「照圓淨覺，本無無明」等，為
T39n1795_p0531a29║因體也，即前第一重了悟覺性。二、問發心離
T39n1795_p0531b01║病。
T39n1795_p0531b02║及說及有二義：一簡前義，顯是二問；二合
T39n1795_p0531b03║集義，非但請說因地，亦及請說發心。
T39n1795_p0531b04║菩薩於大乘中大乘之體是本、始覺，今請
T39n1795_p0531b05║於覺悟心中說發心。
T39n1795_p0531b06║發清淨心，即前第二發菩提心也。直心正
T39n1795_p0531b07║念真如故清淨矣，故偈中直云菩提心也。《華
T39n1795_p0531b08║嚴》云：「忘失菩提心而修諸善根，魔所攝持。」既
T39n1795_p0531b09║為所攝，即過患眾多，故請發心因緣，令得永
T39n1795_p0531b10║離。且中間忘失善根，猶彼攝持，況都未發心
T39n1795_p0531b11║諸行，豈離彼業？
T39n1795_p0531b12║遠離諸病。一發之後永無忘失，無忘失故魔
T39n1795_p0531b13║惑不嬈。下佛答：「有無俱離，覺照亦泯，能所絕
T39n1795_p0531b14║等即離諸病。此乃不發一切心，名真發清淨
T39n1795_p0531b15║心也。」三、明遠被當來。
T39n1795_p0531b16║能使未來末世眾生佛滅度後，正法、像法各
T39n1795_p0531b17║一千年，末法萬年。末法即為末世，去聖遙遠，
T39n1795_p0531b18║深可懸憂，故顯益中偏垂結指。又初標此會，
T39n1795_p0531b19║後結當來，影略而言，現未俱益。《金剛三昧經》
T39n1795_p0531b20║中，解脫菩薩亦為末劫五濁眾生，請宣一味
T39n1795_p0531b21║決定真實，令等同解脫。
T39n1795_p0531b22║求大乘者，不墮邪見。謂末法中正解難得，
T39n1795_p0531b23║其有或恣心五欲、或宗習異道、或執滯二乘
T39n1795_p0531b24║者，置之言外。縱有發意唯求大乘，若不聞
T39n1795_p0531b25║此法門，亦墮邪見，離本心外別有所求，見妄、
T39n1795_p0531b26║見真並為邪見。後三展虔誠。
T39n1795_p0531b27║作是語已，正語而禮，非儀也。
T39n1795_p0531b28║五體四支及頭。
T39n1795_p0531b29║投地。不唯拜手而已。
T39n1795_p0531c01║如是三請，終而復始。若唯一度，未展虔誠；若
T39n1795_p0531c02║過於三，禮煩則亂。故三周終始，顯示真心。佛
T39n1795_p0531c03║雖已知，垂範應爾。二、讚許。
T39n1795_p0531c04║爾時，文殊禮畢之時。
T39n1795_p0531c05║世尊告文殊師利菩薩言：先讚後許。
T39n1795_p0531c06║「善哉！善哉！」《智論》釋云：「再言之者，善之至也。」
T39n1795_p0531c07║大乘了義理合宣揚，針芥未投且默斯要。既
T39n1795_p0531c08║當嘉會，根熟咸臻，將演妙門，必資發問。今之
T39n1795_p0531c09║所請，實謂起予，利樂寔多，再言歎善。
T39n1795_p0531c10║「善（順理）男子（剛斷）！汝等」等諸菩薩。雖一人之言，言，
T39n1795_p0531c11║眾人之意也。
T39n1795_p0531c12║「乃能為諸菩薩，諮詢如來因地法行，及為末
T39n1795_p0531c13║世一切眾生求大乘者，」此下乃至不墮邪見，
T39n1795_p0531c14║牒所問辭，正述善之所以。
T39n1795_p0531c15║「得正」非住於法。
T39n1795_p0531c16║「住」安心覺海，永息攀緣。
T39n1795_p0531c17║「持，」任持萬行，無漏無失。
T39n1795_p0531c18║「不墮邪見，」釋成正字。
T39n1795_p0531c19║「汝今諦聽！當為汝說。」許也，誡令審諦，勿雜
T39n1795_p0531c20║餘緣，無以生滅心行聽實相法。《智論》偈云：「聽
T39n1795_p0531c21║者端視如渴飲，一心入於語義中。踊躍聞法
T39n1795_p0531c22║心悲喜，如是之人可為說。」三、佇聽。
T39n1795_p0531c23║時，佛讚許時。
T39n1795_p0531c24║文殊師利菩薩奉教歡喜，及諸大眾默然而
T39n1795_p0531c25║聽。既蒙許說，願樂欲聞。潔己虛心、收視反
T39n1795_p0531c26║聽而寂默也。讚許佇聽之文，下十一段皆同。
T39n1795_p0531c27║此釋四正說，下十段文皆有其二：初長行、後
T39n1795_p0531c28║偈諷。今初分四：一標示真宗、二推窮妄宰、三
T39n1795_p0531c29║釋成因地、四結牒問辭。一中又二：初明本有
T39n1795_p0532a01║覺心、後明悟則成佛。初中又二：一、示本體。
T39n1795_p0532a02║「善男子！無上法王」佛也，於法自在更無有
T39n1795_p0532a03║上。然雖無一眾生而不具有圓覺，且塵經未
T39n1795_p0532a04║出，寶藏猶薶，既不自知，宛受貧苦。唯佛全得
T39n1795_p0532a05║其用故，但標大覺有之。
T39n1795_p0532a06║「有大」當體無邊。
T39n1795_p0532a07║「陀羅尼」此云總持，謂圓覺體中有塵沙德
T39n1795_p0532a08║用，從本已來持之不失故。然總持有三，謂多
T39n1795_p0532a09║字、一字、無字，今即無字也。故《大寶積經．陀羅
T39n1795_p0532a10║尼品》云：「如來之智攝諸善巧，所有宣說無不
T39n1795_p0532a11║清淨，無有少法所得，皆歸於空，乃至此是諸
T39n1795_p0532a12║菩薩等入陀羅尼門。」若據《智論》，即云「陀隣尼」，
T39n1795_p0532a13║梵音小異。爾論自翻為能持，亦云能遮，謂種
T39n1795_p0532a14║種善法持令不失，惡不善心遮令不生。既言
T39n1795_p0532a15║持善遮惡，即是萬行之本，故此標之矣。
T39n1795_p0532a16║「門，」出入義也。出者，一切染淨諸法皆從中
T39n1795_p0532a17║出故，次文云「流出一切」等，下說「生幻化無明」
T39n1795_p0532a18║等。入者，若了悟圓覺體用，則百千萬法悉皆
T39n1795_p0532a19║悟入，故下文云：「覺圓明故顯心清淨，乃至遍
T39n1795_p0532a20║滿」等。是知欲了萬法，須從圓覺中入。又從本
T39n1795_p0532a21║起末為出，攝末歸本為入。又迷之則出，悟之
T39n1795_p0532a22║則入。有出入義，故名為門。此中門者是根本
T39n1795_p0532a23║義，不同世法門淺室深，故《寶積經》連前次云：
T39n1795_p0532a24║「由是門故，出生廣大差別覺慧。」此則無門之
T39n1795_p0532a25║門，門清淨故。形相門者，則為非門。所言門
T39n1795_p0532a26║者，猶如虛空，一切諸法依於虛空而有生滅。
T39n1795_p0532a27║又荷澤云：「知之一字眾妙之門。」皆說根本矣。
T39n1795_p0532a28║「名為圓覺，」上但述義相，今則正指法體也。
T39n1795_p0532a29║已如題中所釋。二、彰德用。
T39n1795_p0532b01║「流出」非別有法從中流出於外，但依覺性
T39n1795_p0532b02║顯示諸門功德無有窮盡、應用無有疲厭，名
T39n1795_p0532b03║為流出。故論云：「若心有動則有過恒沙等妄
T39n1795_p0532b04║染之義。」對此義故，心性無動則有過恒沙等
T39n1795_p0532b05║諸淨功德相義示現爾。
T39n1795_p0532b06║「一切（總標）清淨」簡諸有漏，有漏之法皆真理
T39n1795_p0532b07║故，性本無故。
T39n1795_p0532b08║「真如、」圓覺自性本無偽妄變異，即是真如。
T39n1795_p0532b09║真謂真實，顯非虛妄；如謂如常，表無變易。謂
T39n1795_p0532b10║此真實於一切位常如其性故。又真者體非
T39n1795_p0532b11║偽妄，如者性無改異。偽是詐偽，鍮如真金；妄
T39n1795_p0532b12║是虛妄，影如本質。異就橫說，多物同時而各
T39n1795_p0532b13║殊；改約竪論，一體先後而變易。今皆離此故
T39n1795_p0532b14║曰真如，謂此實體於未來常如過去，於色中
T39n1795_p0532b15║常如受中，真實相如，非為妄似。論云：「心真如
T39n1795_p0532b16║者，即是一法界大總相法門體，所謂心性不
T39n1795_p0532b17║生不滅，乃至竟無變壞，唯是一心故名真如。」
T39n1795_p0532b18║又云：「真如用者，諸佛因地攝化眾生，不取相
T39n1795_p0532b19║者，以如實知眾生及與己身真如平等，無別
T39n1795_p0532b20║異故。」以有如是大方便智，除滅無明，見本法
T39n1795_p0532b21║身，自然而有不思議業種種之用。
T39n1795_p0532b22║「菩提、」此翻云覺，義見題中。始本不二，無法
T39n1795_p0532b23║不知，本無無明，故云覺也。二三四智及發心、
T39n1795_p0532b24║伏心、明心，出到無上五種菩提，皆此攝也。因
T39n1795_p0532b25║圓果滿無不由之，業用無邊不可具載。
T39n1795_p0532b26║「涅槃，」此方正名寂滅，取其義類乃有多名，
T39n1795_p0532b27║總以義翻，稱為圓寂，謂覺性既圓，無法不寂。
T39n1795_p0532b28║本無生死，具足三德，翻三雜染等。故二三四
T39n1795_p0532b29║種亦皆此攝，故彼經云：「能建大義。」又《華嚴》云：
T39n1795_p0532c01║「不為菩薩示現涅槃，欲令常見佛圓滿故，但
T39n1795_p0532c02║為令眾生生欣樂戀慕故，現出現沒。佛日常
T39n1795_p0532c03║現淨心器中，心濁器破則不得見。」
T39n1795_p0532c04║「及」簡因果義別也。又非但流出理果亦及
T39n1795_p0532c05║因也。
T39n1795_p0532c06║「波羅」此云彼岸。
T39n1795_p0532c07║「密，」具云蜜多，此翻云到。若迴文順此方俗，
T39n1795_p0532c08║應云到彼岸也。謂離生死此岸，度煩惱中流，
T39n1795_p0532c09║到涅槃彼岸。然一切眾生即寂滅相不復更
T39n1795_p0532c10║滅，但以迷倒，妄見生死，名為此岸。若悟生死
T39n1795_p0532c11║本來空寂，名到彼岸。且約對翻六蔽，略有六
T39n1795_p0532c12║種：謂性無慳貪、毀禁、瞋恚、懈怠、動亂、愚癡，
T39n1795_p0532c13║順本性故，修行施、戒、忍、進、定、慧，既稱性而修，
T39n1795_p0532c14║即皆到彼岸。《菩提資糧論》中慧為初者，由慧
T39n1795_p0532c15║成五，五助慧故，故彼論云：「既為菩薩母，亦為
T39n1795_p0532c16║諸佛母。般若波羅蜜，是覺初資糧。施戒忍進
T39n1795_p0532c17║定，及此五之餘，皆由智度故，波羅蜜所攝。」
T39n1795_p0532c18║《起信》攝為五者，止觀相由定慧相即故。《唯識》
T39n1795_p0532c19║開為十者，助治十障，證十真如故。若總翻諸
T39n1795_p0532c20║染即八萬四千，義如下釋。
T39n1795_p0532c21║「教授菩薩。」顯上所流真如等法之業用也。菩
T39n1795_p0532c22║薩是所教，真如等是能教故。謂真如是理，
T39n1795_p0532c23║次二是果，波羅蜜是因，理實因果是可軌故。
T39n1795_p0532c24║謂約其情執即似都無，情既本空，此非新得。
T39n1795_p0532c25║頓悟理者，依之修行，能生物解，名為教授。故
T39n1795_p0532c26║論云：「順本性故修行檀等。」涅槃亦說諸佛師
T39n1795_p0532c27║法。後、明悟則成佛。上且標宗，未為酬問。今顯
T39n1795_p0532c28║悟之成佛，方名本起之因。
T39n1795_p0532c29║「一切如來本起因地，」牒其所問。
T39n1795_p0533a01║「皆依」無佛不爾。
T39n1795_p0533a02║「圓照」即能照也，離於偏局。
T39n1795_p0533a03║「清淨覺相，」即所照也。寂寥虛廓，了無情塵。
T39n1795_p0533a04║亦可照體清淨，是覺之相，非關能所，但以初
T39n1795_p0533a05║悟能所未忘，故云相也。此正同善財初遇文
T39n1795_p0533a06║殊，表信智見其身相。後見文殊，表證智不見
T39n1795_p0533a07║身相。
T39n1795_p0533a08║「永斷無明，」本覺既顯，無明本無，畢竟不生，
T39n1795_p0533a09║名為永斷。
T39n1795_p0533a10║「方成佛道。」塵沙諸佛以此為因。第二、推窮
T39n1795_p0533a11║妄宰。文二：先示其相、後顯本空智。論云：「佛有
T39n1795_p0533a12║二種說法：先分別諸法，後說畢竟空。」正是此
T39n1795_p0533a13║也。初中三：謂徵、釋、結。今初徵。
T39n1795_p0533a14║「云何無明？」徵釋此者，有其二意：一由前云
T39n1795_p0533a15║永斷無明，恐謂定有可斷，欲待斷盡方成佛
T39n1795_p0533a16║道，故今徵釋，顯其本空；二謂此無明是八萬
T39n1795_p0533a17║塵勞之根，十二因緣以首，河沙煩惱由此而
T39n1795_p0533a18║生，塵劫輪迴以之不絕，非想定後還作狸身，
T39n1795_p0533a19║無為坑中猶名病行。今欲明清淨覺性，欲示
T39n1795_p0533a20║圓頓妙門，不先推破無明，所作盡扶顛倒，故
T39n1795_p0533a21║決真心本有，便推妄性元無，依此了悟分明，
T39n1795_p0533a22║始得名為因地。二、釋。言無明者，無他智明故。
T39n1795_p0533a23║謂雖有本覺之明，而無始覺照了。始覺從緣
T39n1795_p0533a24║始顯，對本故名為他。論名「不覺」，但文異爾。亦
T39n1795_p0533a25║名為迷，亦名顛倒。論云：「不如實知真如法一
T39n1795_p0533a26║故，不覺心起」等者，明迷自也。此云妄認四大
T39n1795_p0533a27║等者，明認他也。然迷自必認他，認他必迷自，
T39n1795_p0533a28║二文互舉。其業用者，論說能生三細，此云由
T39n1795_p0533a29║此故有輪轉生死。然一切有漏之法，無不是
T39n1795_p0533b01║此任持，無不是此發起，故論又云：「當知世間
T39n1795_p0533b02║一切境界皆依無明而得住持。」此下文云「身
T39n1795_p0533b03║心等相皆是無明。」文中三：一案定其非、二正
T39n1795_p0533b04║釋其相、三出其過患。今初案定其非，但云
T39n1795_p0533b05║顛倒，未顯其相。
T39n1795_p0533b06║「善男子！一切眾生」除了圓覺性者，其餘悉
T39n1795_p0533b07║該。
T39n1795_p0533b08║「從無始來」未曾悟故。
T39n1795_p0533b09║「種種」如下所明。
T39n1795_p0533b10║「顛」心識狂亂。
T39n1795_p0533b11║「倒，」背覺合塵，倒有所執。顛但荒狂，由顛故
T39n1795_p0533b12║倒，如由迷自故認他也。
T39n1795_p0533b13║「猶如迷人四方易處，」如人乍至川原，或入
T39n1795_p0533b14║聚落，忽然心惑，以東為西。既一方迷，餘三俱
T39n1795_p0533b15║轉，故云易處。然正迷之時，方亦不轉，忽然
T39n1795_p0533b16║醒悟，還是舊方。反推此迷，了無蹤迹，無本來
T39n1795_p0533b17║處，無今去處。二、正釋其相者，即迷自法身真
T39n1795_p0533b18║智，認他四大緣念，是無明之相也。故肇公云：
T39n1795_p0533b19║「法身隱於形殼之中，真智隱於緣慮之內。」文
T39n1795_p0533b20║二：一、法。
T39n1795_p0533b21║「妄認四大為自身相，」認為我也。然四大從
T39n1795_p0533b22║緣假和合有，無我無主，畢竟是空，離我我所。
T39n1795_p0533b23║又如下文「皮肉筋骨皆歸於地」等。然凡夫種
T39n1795_p0533b24║種造業，長劫輪迴，只由迷自法身，執此四大
T39n1795_p0533b25║為我。
T39n1795_p0533b26║「六塵緣影為自心相，」此有二釋：一者，六塵
T39n1795_p0533b27║是境，識體是心，心對根塵，有緣慮相。慮相如
T39n1795_p0533b28║影，舉體全無；自心靈明，本非緣慮。今認緣慮
T39n1795_p0533b29║謂是自心，念念隨之漂沈苦海，如珠明徹，本
T39n1795_p0533c01║非青黃，對青等時即有影像，愚執其色謂是
T39n1795_p0533c02║其珠，如迷自心認緣影也。故《唯識》云：「諸心、心
T39n1795_p0533c03║所依他起故，亦如幻事，非真實有。為遣執心
T39n1795_p0533c04║心所外實有境故，說唯有識。若執唯識真實
T39n1795_p0533c05║有者，亦是法執。」《佛頂經》云：「此是前塵分別影
T39n1795_p0533c06║事」等，故知緣影決定是空。若清淨真心，本無
T39n1795_p0533c07║緣慮，靈知不昧，無住無根；今認緣心，誠為妄
T39n1795_p0533c08║矣！二者，此一句經，譯者迴文不盡，應云「緣六
T39n1795_p0533c09║塵影」。六塵影是所緣，妄識是能緣。六塵無實
T39n1795_p0533c10║猶如影像，從識所變，舉體即空，故此緣心亦
T39n1795_p0533c11║無體也，餘同前解。前標顛倒云種種者，通論
T39n1795_p0533c12║則我、法二執，於中各有種種相轉，及凡夫、二
T39n1795_p0533c13║乘各有四倒。若剋就此文，即上迷身、迷心，總
T39n1795_p0533c14║有四對顛倒，謂四大非我認為我，法身真我
T39n1795_p0533c15║而不認，是第一對；四大如幻，本無而見有，法
T39n1795_p0533c16║身真實，本有而見無，是第二對；緣念生滅認
T39n1795_p0533c17║為真心，真心了然而不自認，是第三對；緣念
T39n1795_p0533c18║如珠中黑色，全空而執有，真心如珠中明相，
T39n1795_p0533c19║實有而見無，是第四對。一、三我執，二、四法執。
T39n1795_p0533c20║如斯等見不因師宗，但是凡愚任運如此。既
T39n1795_p0533c21║四對八隻不同，故云種種。二、喻。文二：初、直喻
T39n1795_p0533c22║前文。
T39n1795_p0533c23║「譬彼病目見空中華及第二月。善男子！空實
T39n1795_p0533c24║無華，病者妄執。」翳眼觀空裏無華，妄見華。
T39n1795_p0533c25║捏目望月輪，月邊別見月。空華、幻月皆喻妄
T39n1795_p0533c26║見。眾生一念迷心，翳自圓明覺性，而於圓明
T39n1795_p0533c27║體上妄見生滅身心，故曰「空實無華，病者妄
T39n1795_p0533c28║執。」妄執之言，正對前妄認之語。若悟真如無
T39n1795_p0533c29║相，但是一心，如空本無華，天唯一月故。《首楞》
T39n1795_p0534a01║云：「見聞如幻翳，三界若空華，聞復翳根除，塵
T39n1795_p0534a02║消覺圓淨。」又云：「汝身汝心，外洎山河虛空大
T39n1795_p0534a03║地，咸是真精妙心中所現物。」亦可別配二喻，
T39n1795_p0534a04║謂華喻認身，月喻認心。身則但因心迷，當體
T39n1795_p0534a05║妄認，如空華但因眼翳，外無別依。心則內根、
T39n1795_p0534a06║外塵相依而起，如幻月下因捏目，上因本月，
T39n1795_p0534a07║相依而生。故配身心，昭然義現。然月喻例華
T39n1795_p0534a08║亦應云「月實無二，捏者妄執。」經文影略故不
T39n1795_p0534a09║具之。又為一解：翳、捏皆喻見分，空華、二月皆
T39n1795_p0534a10║喻相分，眼喻智慧，空及本月喻真理。世親《般
T39n1795_p0534a11║若論》以翳喻相分者，據釋處之意，取所見之
T39n1795_p0534a12║華也。後、展轉倒見。
T39n1795_p0534a13║「由妄執故，」牒前生起轉計所以。
T39n1795_p0534a14║「非唯惑此虛空自性，」虛空之性清淨無物，
T39n1795_p0534a15║今執華生空處，即似空變成華。妄見空華無
T39n1795_p0534a16║生而生，無物成物，是迷惑虛空之性也。
T39n1795_p0534a17║「亦復迷彼實華生處。」既執華從空生，即不
T39n1795_p0534a18║知從翳而起，翳則實是華之生處，非謂真實
T39n1795_p0534a19║之華。若具法合，應云：非唯惑此真空自性，亦
T39n1795_p0534a20║復迷彼身心生處。此乃但怪空裏有華，不覺
T39n1795_p0534a21║眼中有翳，外嫌身心苦惱，不知內畜迷情。三、
T39n1795_p0534a22║出其過患。
T39n1795_p0534a23║「由此」因前妄認身心相也。
T39n1795_p0534a24║「妄有」生死不實。
T39n1795_p0534a25║「輪轉生死，」妄執身心，若無過患，任其長執，
T39n1795_p0534a26║不必化之。既由此執，塵沙劫中輪迴不絕，地
T39n1795_p0534a27║獄、鬼畜，八苦、五衰為害之深，故須開示。三、結。
T39n1795_p0534a28║「故名無明。」明即令人解脫，故知令人輪轉
T39n1795_p0534a29║即名無明。二、顯本空。文三：初、標定。
T39n1795_p0534b01║「善男子！此無明者，非實有體，」言無體者，但
T39n1795_p0534b02║是假名，內外求之了不可得。推其本際，元是
T39n1795_p0534b03║妙明，故論云：「念無自相，不離本覺。」又云：「依覺
T39n1795_p0534b04║故迷，若離覺性，則無不覺。」了斯無體，諸行不
T39n1795_p0534b05║生，不生故無滅，生滅滅已，寂滅為樂。是知十
T39n1795_p0534b06║一支法皆有所因，唯此無明橫從空起。今悟
T39n1795_p0534b07║無明滅則行滅，行滅則識滅，乃至老死滅也。
T39n1795_p0534b08║次、喻釋。
T39n1795_p0534b09║「如夢中人，夢時非無，及至於醒了無所得。」
T39n1795_p0534b10║前說種種過患皆歸無明，今又云無體，道理
T39n1795_p0534b11║難見，言語路絕，故約喻釋。謂睡時夢物且見
T39n1795_p0534b12║是有，故前種種說其行相；寤欲求之終不可
T39n1795_p0534b13║得，故此顯示云無體也。問：「求不得者何處滅
T39n1795_p0534b14║去？」故次答云：
T39n1795_p0534b15║「如眾空華滅於虛空，不可說言有定滅處。何
T39n1795_p0534b16║以故？」徵意云：若無滅處即應還在，以何義
T39n1795_p0534b17║故言空無也？
T39n1795_p0534b18║「無生處故。」意云：見幻華時若實是有，今不
T39n1795_p0534b19║見時即說滅處。見時本無生處，不見何尋滅
T39n1795_p0534b20║處？問：「前云實華生處，此復何通？」答：「約前妄執
T39n1795_p0534b21║之時而言有也，悟了始知有時元無，以法合
T39n1795_p0534b22║之昭然可見。」故《楞嚴經》云：「此迷無本，性畢竟
T39n1795_p0534b23║空。昔本無迷，似有迷覺，覺迷迷滅，覺不生迷。」
T39n1795_p0534b24║此正是無生之理，若決定忍可於心，名無生
T39n1795_p0534b25║忍。《華嚴》云：「一切法無生，一切法無滅，若能如
T39n1795_p0534b26║是解，諸佛常現前。」後、斷疑。疑云：「前說生死
T39n1795_p0534b27║由於無明，無明既無，何有生死？」故釋云：
T39n1795_p0534b28║「一切眾生於無生中妄見生滅，」無明及與生
T39n1795_p0534b29║死本末一切俱無，眾生於此無中迷情橫見
T39n1795_p0534c01║生死。前就橫見故說有，此就實論故說無。
T39n1795_p0534c02║「是故說名輪轉生死。」指前文也。由是橫見
T39n1795_p0534c03║之故，故前文說名生死。第三、釋成因地。上來
T39n1795_p0534c04║所說妄空真有者，有佛、無佛性相本然。今明
T39n1795_p0534c05║依此通達，心意冥符，方成本起因地，釋成正
T39n1795_p0534c06║答所問。文中三：初、依真悟妄頓出生死。
T39n1795_p0534c07║「善男子！如來因地修圓覺者，」牒前所標，即
T39n1795_p0534c08║依真也。
T39n1795_p0534c09║「知是空華，」悟妄也。下皆頓出生死。
T39n1795_p0534c10║「即無輪轉，」無生死之法也。既知萬法如空
T39n1795_p0534c11║華，豈更見有輪轉？還丹一粒點鐵成金，真理
T39n1795_p0534c12║一言點凡成聖，亦釋因不異果，如斯因地方
T39n1795_p0534c13║謂真修。
T39n1795_p0534c14║「亦無身心受彼生死。」無生死之人也。謂若
T39n1795_p0534c15║計有我是免輪迴之者，即是未免我執。我、我
T39n1795_p0534c16║所忘方為解脫，即是照五蘊空，度一切厄。
T39n1795_p0534c17║外遺世界，內脫身心，不計身，身同虛空；不計
T39n1795_p0534c18║心，心同法界。
T39n1795_p0534c19║「非作故無，本性無故。」非由我作觀行方得
T39n1795_p0534c20║身心空無，本性空寂，元來無故。故《金剛三昧
T39n1795_p0534c21║經》云：「若化眾生，無生於化。不生無化，其化大
T39n1795_p0534c22║焉。」次展轉拂迹釋成正因，拂有四重。
T39n1795_p0534c23║「彼知覺者猶如虛空，」一、拂覺妄之智，謂能
T39n1795_p0534c24║覺身心性本無者，亦如太虛都無所有。
T39n1795_p0534c25║「知虛空者即空華相，」二、又泯其拂心，知能
T39n1795_p0534c26║覺無者，即同空華體即無也。
T39n1795_p0534c27║「亦不可說無知覺性，」三、遮其斷滅，但不起
T39n1795_p0534c28║念分別空有，不是無心。
T39n1795_p0534c29║「有無俱遣，」四、總結離過。
T39n1795_p0535a01║「是則名為淨覺隨順。」釋成因也。有無既不
T39n1795_p0535a02║當情，斯即心言路絕，清淨覺體從此顯彰。但
T39n1795_p0535a03║不背之合塵，即名隨順，亦非別有能順，故羅
T39n1795_p0535a04║什云：「無心於合，合者合焉。」隨順淨覺，故言淨
T39n1795_p0535a05║覺隨順。如是執盡病除，然後興心運行，則聚
T39n1795_p0535a06║沙畫地、合掌低頭皆成佛道。如斯修習，可謂
T39n1795_p0535a07║正因。後、徵拂所由，釋歸圓實。
T39n1795_p0535a08║「何以故？」身心幻妄可說全空，知覺稱理因
T39n1795_p0535a09║何又拂？有無俱絕，約何修行？次釋意云：相因
T39n1795_p0535a10║對待皆是從緣，從緣之法豈實有體？生心動
T39n1795_p0535a11║念即乖本性，失正念故，圓實性體俱無如是
T39n1795_p0535a12║等故。
T39n1795_p0535a13║「虛空性故；」一切法空，不生滅也，謂如上相
T39n1795_p0535a14║因諸相猶若虛空，本自不生，今無可滅，非謂
T39n1795_p0535a15║拂之方令空也，故《佛藏經》云：「一切法空，無毫
T39n1795_p0535a16║末相」等。
T39n1795_p0535a17║「常不動故；」一切法寂，不來去也，非已去、非
T39n1795_p0535a18║未來、非現起故。故《法句》云：「諸法從本來，寂滅
T39n1795_p0535a19║無所動。」《法華》亦云：「常自寂滅相。」
T39n1795_p0535a20║「如來藏中」上二句明諸法，此下皆是顯一
T39n1795_p0535a21║心也，論指一心云如來藏故。《楞伽》亦云：「寂滅
T39n1795_p0535a22║者，名為一心。一心者，名如來藏。」此經下云：
T39n1795_p0535a23║「圓覺妙心涅槃即名佛性。」今此一句總標，次
T39n1795_p0535a24║二句空藏，後三句不空藏。通云如來藏者，由
T39n1795_p0535a25║三義故：一、隱覆義，謂覆藏如來，故云藏也。故
T39n1795_p0535a26║《理趣般若經》云：「一切眾生皆如來藏。」《勝鬘》云：
T39n1795_p0535a27║「生死二法名如來藏，如來法身不離煩惱藏，
T39n1795_p0535a28║名如來藏。」《如來藏經》云：「一切眾生貪、瞋、癡諸
T39n1795_p0535a29║煩惱中有如來身，乃至常無染污，德相備足，
T39n1795_p0535b01║如我無異。」便以九喻喻之：一萎華佛身、二巖
T39n1795_p0535b02║蠭淳密、三糠糩粳米、四墮穢真金、五貧家
T39n1795_p0535b03║寶藏、六菴羅內實、七弊物金像、八貧女輪王、
T39n1795_p0535b04║九焦模鑄像。二、含攝義，謂如來法身含攝身
T39n1795_p0535b05║相、國土，神通大用無量功德故。又亦含攝一
T39n1795_p0535b06║切眾生，皆在如來藏內故。三、出生義，謂此法
T39n1795_p0535b07║身既含眾德，了達證入即能出生，故《十地論》
T39n1795_p0535b08║云：「地智能生無漏因果，亦能生起人天道行。」
T39n1795_p0535b09║此三義者，初約迷時，後約悟時，中間克體。然
T39n1795_p0535b10║約真妄和合，總有二種行相，謂此經下云「如
T39n1795_p0535b11║來藏自性差別。」論云：「真如生滅。」然真妄各有
T39n1795_p0535b12║二義：真謂不變隨緣，妄謂體空成事。真中不
T39n1795_p0535b13║變、妄中體空，即真如自性也；真中隨緣、妄中
T39n1795_p0535b14║成事，即生滅差別也。初真如性中復有二相，
T39n1795_p0535b15║《勝鬘》云：「有二種如來藏空智，所謂空如來藏，
T39n1795_p0535b16║脫離一切煩惱藏；不空如來藏，具過恒沙不
T39n1795_p0535b17║思議佛法。」論中亦說如實空、如實不空，義全
T39n1795_p0535b18║同此。後生滅中亦有二相，謂漏、無漏。無漏復
T39n1795_p0535b19║二：有為、無為。有漏亦二，謂善、不善。此等行相
T39n1795_p0535b20║皆有業用。初真性者，有其二業：一、能持自體
T39n1795_p0535b21║恒沙功德，從本已來不失不壞；二、能禦客塵
T39n1795_p0535b22║恒沙煩惱，無始時來不染不污。後生滅亦有
T39n1795_p0535b23║二業：一、能起惑治業，曠劫長受六趣生死，
T39n1795_p0535b24║故《楞伽》云：「如來藏者，是善、不善因，能遍興造
T39n1795_p0535b25║一切趣生，乃至若生若滅。」二、能知真達妄，發
T39n1795_p0535b26║心修行，證三乘果，如前所引《十地論》等。由是
T39n1795_p0535b27║二業故，《寶性論》引經偈云：「無始世來性，作諸
T39n1795_p0535b28║法依止，法性有諸道，及證涅槃果。」長行引《勝
T39n1795_p0535b29║鬘》釋云：「性者，如來藏。依止者，如來藏。是依、
T39n1795_p0535c01║是持、是建立。諸道者，有如來藏故說生死，是
T39n1795_p0535c02║名善說。證涅槃者，若無如來藏者，不得厭苦
T39n1795_p0535c03║樂、求涅槃。既諸佛因果，始終依之，故入道行
T39n1795_p0535c04║人先須信解。離此別信，信則墮邪。」故《密嚴經》
T39n1795_p0535c05║訶為惡慧。《華嚴》亦云：「不能了自心，云何知正
T39n1795_p0535c06║道。彼由顛倒慧，增長一切惡。」據此則了之方
T39n1795_p0535c07║知正道，故《勝鬘》云：「若於無量煩惱所纏如來
T39n1795_p0535c08║藏不疑惑者，於出纏無量煩惱藏法身亦無
T39n1795_p0535c09║疑惑。」《華嚴》初會，普賢即入如來藏身三昧，意
T39n1795_p0535c10║在此也。然雖此心凡聖等有，但果顯易信，因
T39n1795_p0535c11║隱難明，故淺識之流輕因重果，願諸道者深
T39n1795_p0535c12║信自心。
T39n1795_p0535c13║「無起滅故，」釋上所知生死等。
T39n1795_p0535c14║「無知見故；」釋上彼知覺者等。此上二句釋
T39n1795_p0535c15║空藏矣。謂見生死起者，即云執情；見生死滅
T39n1795_p0535c16║者，即云知覺。今以如來藏中既無可起可滅，
T39n1795_p0535c17║何有能執能知？又迷時生死非起、淨心非滅，
T39n1795_p0535c18║故無迷也；悟時淨心非起、生死非滅，故無悟
T39n1795_p0535c19║也。無悟故無知見矣，此乃非唯不可識識，抑
T39n1795_p0535c20║亦不可智知。識、智俱如，方為自體真實識知。
T39n1795_p0535c21║大智慧光明遍照，為下三句不空藏矣。
T39n1795_p0535c22║「如法界性，」法界性與如來藏體同義別。別
T39n1795_p0535c23║有其二：一者在有情數中名如來藏，在非情
T39n1795_p0535c24║數中名法界性，如《智論》明佛性、法性之異；二
T39n1795_p0535c25║者謂法界則情器交徹、心境不分，如來藏則
T39n1795_p0535c26║但語諸佛眾生清淨本源心體，如云：能造善
T39n1795_p0535c27║惡，能起厭求。就法界言即無斯義。據此則藏
T39n1795_p0535c28║心克就根源，界性混其本末。混則普該之義
T39n1795_p0535c29║易信，克則周遍之理難明，故指藏心如法界
T39n1795_p0536a01║性，亦乃攝其二義之別，歸於一體之同，方顯
T39n1795_p0536a02║覺妄因依，誠非究竟圓實。
T39n1795_p0536a03║「究竟」竪窮三際始，終常然。
T39n1795_p0536a04║「圓」遍周虛空。
T39n1795_p0536a05║「滿，」眾德具足。
T39n1795_p0536a06║「遍十方故。」無邊際故。良由如來藏性本自
T39n1795_p0536a07║如斯，豈須減舊添新、滅惑生智？是以三重泯
T39n1795_p0536a08║絕，冥合覺心，將此為本修行，始得正名因地。
T39n1795_p0536a09║第四、結牒問辭。
T39n1795_p0536a10║「是則名為因地法行。菩薩因此，於大乘中發
T39n1795_p0536a11║清淨心，末世眾生依此修行，不墮邪見。」但
T39n1795_p0536a12║結前文，更無別義。此下偈諷，文二：一、標舉。
T39n1795_p0536a13║爾時，世尊欲重宣此義而說偈言：然偈有
T39n1795_p0536a14║二種：一、伽陀，此云諷頌，謂孤起偈，今非此也；
T39n1795_p0536a15║二、祇夜，此云應頌，頌長行也，或為鈍根重說、
T39n1795_p0536a16║或為後來之徒、或為增明前說故，今此經偈
T39n1795_p0536a17║皆祇夜也。然凡言長行、偈諷相望，有五對之
T39n1795_p0536a18║例：謂有無、廣略、離合、先後、隱顯。今經問目皆
T39n1795_p0536a19║長，有偈無答，皆長廣偈略。餘隨相當，對文當
T39n1795_p0536a20║指。二、正陳。然此段中五偈，但重諷長行，更無
T39n1795_p0536a21║別義，故如次依前四段科之。但經文增減，故
T39n1795_p0536a22║科段名亦小殊。四者：一、諷了悟本覺：
T39n1795_p0536a23║「文殊汝當知，一切諸如來，從於本因地，
T39n1795_p0536a24║皆以智慧覺，」
T39n1795_p0536a25║義不異前。二、諷推破無明：
T39n1795_p0536a26║「了達於無明。知彼如空華，即能免流轉。
T39n1795_p0536a27║又如夢中人，醒時不可得。」
T39n1795_p0536a28║上二段皆長離偈合。三、諷拂迹成因：
T39n1795_p0536a29║「覺者如虛空，平等不動轉。覺遍十方界，
T39n1795_p0536a30║即得成佛道。眾幻滅無處，」
T39n1795_p0536b01║上二句長先偈後：
T39n1795_p0536b02║「成道亦無得。」長無偈有：
T39n1795_p0536b03║「本性圓滿故。」四、諷結牒問因：
T39n1795_p0536b04║「菩薩於此中，能發菩提心。」長隱偈顯：
T39n1795_p0536b05║「末世諸眾生，修此免邪見。」
T39n1795_p0536b06║大方廣圓覺修多羅了義經略疏註卷上（之一）
T39n1795_p0536b07║
T39n1795_p0536b08║
T39n1795_p0536b09║
T39n1795_p0536b10║大方廣圓覺修多羅了義經略疏
T39n1795_p0536b11║卷上二
T39n1795_p0536b12║
T39n1795_p0536b13║唐終南山草堂寺沙門宗密述
T39n1795_p0536b14║自下大段，第二令依解修行，隨根證入。謂創
T39n1795_p0536b15║因法鏡照心，頓能信解，至於長久修證，則節
T39n1795_p0536b16║級不同。良以障有淺深，根有利鈍，習氣厚薄，
T39n1795_p0536b17║心行依違，故須處處隨根引令得出。然其修
T39n1795_p0536b18║證階降雖殊，必籍本因，故云依解。前則信
T39n1795_p0536b19║解，此則行證，故《華嚴》一部亦唯此四矣。文中
T39n1795_p0536b20║二：初徵釋用心、後廣明行相。所以然者，以悟
T39n1795_p0536b21║修之理一異難明，意實相符，言而似反，故須
T39n1795_p0536b22║徵釋，令解用心，然後隨性隨緣，廣為明其行
T39n1795_p0536b23║相。今初徵釋文中，大科四段不異初門。申請
T39n1795_p0536b24║中三，亦同前列。今初、進問威儀。
T39n1795_p0536b25║於是普賢菩薩在大眾中即從座起，頂禮佛
T39n1795_p0536b26║足，右繞三匝，長跪叉手而白佛言：普賢是
T39n1795_p0536b27║行中之體，故標首，為下所依，總別觀門不離
T39n1795_p0536b28║此故。二聖表法已具前文。次、正陳中，文四：一、
T39n1795_p0536b29║就當根徵起。
T39n1795_p0536c01║「大悲世尊！願為此會諸菩薩眾，及為末世一
T39n1795_p0536c02║切眾生修大乘者，聞此圓覺清淨境界，云何
T39n1795_p0536c03║修行？」信解圓覺即是當根，雖達天真，未明
T39n1795_p0536c04║緣起。大士悲憫，接下垂方，反覆徵問用心、解
T39n1795_p0536c05║行如何契合？二、問解行相違。於中復二：一、幻
T39n1795_p0536c06║幻何修問。
T39n1795_p0536c07║「世尊！若彼眾生」指前當根。
T39n1795_p0536c08║「知如幻者，身心亦幻（解也），云何以幻還修於幻？」
T39n1795_p0536c09║行也。謂一切如幻，正解方成；幻法非真，復何
T39n1795_p0536c10║修習？故解與行進退相違，徵釋用心，實由斯
T39n1795_p0536c11║矣。此問從前知是空華即無輪轉等文而來，
T39n1795_p0536c12║意云：身心既如幻，能知亦是幻，將幻還除幻，
T39n1795_p0536c13║幻幻何窮盡？幻者，謂世有幻法，依草木等幻
T39n1795_p0536c14║作人畜，宛似往來動作之相；須臾法謝，還成
T39n1795_p0536c15║草木。然諸經教幻喻偏多，良以五天此術頗
T39n1795_p0536c16║眾，見聞既審，法理易明。及傳此方，翻成難曉。
T39n1795_p0536c17║今依古師解《華嚴》如幻之文，法、喻各開五法。
T39n1795_p0536c18║喻中五者，如結一巾幻作一馬，一所依巾、二
T39n1795_p0536c19║幻師術法、三所幻馬、四馬有即無、五癡執為
T39n1795_p0536c20║馬；法中五者，一真性、二心識、三依他起、四
T39n1795_p0536c21║我法即空、五迷執我法。下諸幻喻皆倣此知。
T39n1795_p0536c22║二、斷滅誰修問。
T39n1795_p0536c23║「若諸幻性一切盡滅，則無有心，誰為修行？云
T39n1795_p0536c24║何復說修行如幻？」此問亦從前拂迹中來，
T39n1795_p0536c25║謂若以幻故一切皆空，能所總無，遣誰修習？
T39n1795_p0536c26║云何復說修行如幻？《金剛三昧亦》云：「眾生之
T39n1795_p0536c27║心性本空寂，空寂之心體無色相，云何修習
T39n1795_p0536c28║得本空心？」三、遮不修之失。
T39n1795_p0536c29║「若諸眾生本不修行，於生死中常居幻化，曾
T39n1795_p0536c30║不了知如幻境界，令妄想心云何解脫？」意
T39n1795_p0537a01║恐惑者又云：一切如幻無不是空，覺性無生，
T39n1795_p0537a02║本來清淨，知之即已，何有修行？故此遮云：本
T39n1795_p0537a03║空本不修，多生生死苦，今空今不修，云何則
T39n1795_p0537a04║脫苦？不了如幻境界者，未達緣起事相也。從
T39n1795_p0537a05║來不達事，妄想不解脫，今還不了知，如何得
T39n1795_p0537a06║解脫？溺斯意者近代尤多，但恃天真，不觀力
T39n1795_p0537a07║用。四、請修之方便。
T39n1795_p0537a08║「願為末世一切眾生，作何方便漸次修習？令
T39n1795_p0537a09║諸眾生永離諸幻。」
T39n1795_p0537a10║上遮不修之失，已知決定應修，故問對治之
T39n1795_p0537a11║門，如何永離諸幻？《論》云：「若人唯念真如，不
T39n1795_p0537a12║以方便種種熏修，終無得淨。」對於暫離，故言
T39n1795_p0537a13║永離，謂初觀一體雖覺全真，後遇八風紛然
T39n1795_p0537a14║起妄，行如窮子，解似電光，何法修治，永除病
T39n1795_p0537a15║本？然經云「一切眾生作何方便」，兩句之間文
T39n1795_p0537a16║意斷絕，譯之太略，應添分別演說等言，意則
T39n1795_p0537a17║連續，達者詳焉，後亦頻爾。此下三唱經文，倣
T39n1795_p0537a18║前科段。
T39n1795_p0537a19║作是語已，五體投地。如是三請，終而復始。爾
T39n1795_p0537a20║時，世尊告普賢菩薩言：「善哉！善哉！善男子！汝
T39n1795_p0537a21║等乃能為諸菩薩及末世眾生，修習菩薩如
T39n1795_p0537a22║幻三昧，」此云正受。由達身心如幻，則冥本
T39n1795_p0537a23║覺真如如鏡受影，非受非拒，故名正受。
T39n1795_p0537a24║「方便漸次，令諸眾生得離諸幻。汝今諦聽，當
T39n1795_p0537a25║為汝說。」時，普賢菩薩奉教歡喜，及諸大眾默
T39n1795_p0537a26║然而聽。正說長行中四：一標幻從覺生以
T39n1795_p0537a27║為義本、二明幻盡覺滿以釋前疑、三令離幻
T39n1795_p0537a28║顯覺正示用心、四辨幻覺不俱結酬其請。今
T39n1795_p0537a29║初第一，云義本者，以普賢但徵修幻，不問幻
T39n1795_p0537b01║之所生。佛說生於覺心，未為正答所問。且要
T39n1795_p0537b02║標之為本，憑之顯幻盡覺圓，故得修幻義成。
T39n1795_p0537b03║幻盡元非斷滅，故《論》云：「自性清淨心，因無明
T39n1795_p0537b04║風動，乃至無明滅，智性不壞。如風止動滅，濕
T39n1795_p0537b05║性不壞等。」
T39n1795_p0537b06║「善男子！一切眾生種種幻化，」有漏五蘊、十
T39n1795_p0537b07║二處、十八界等，偈云：幻無明故。
T39n1795_p0537b08║「皆生」諸有漏法皆從性淨真心而生也，依
T39n1795_p0537b09║真起妄故。
T39n1795_p0537b10║「如來」此心雖凡聖同依，唯佛圓證，故約佛
T39n1795_p0537b11║標之。
T39n1795_p0537b12║「圓」離相故。
T39n1795_p0537b13║「覺」非空故。
T39n1795_p0537b14║「妙」染而不染故。
T39n1795_p0537b15║「心，」中實神解故。梵云乾栗馱，是堅實之心
T39n1795_p0537b16║也，不同緣慮集起之義。言皆生者，本覺心體
T39n1795_p0537b17║為因、根本不覺為緣，生三細；業識為因、境界
T39n1795_p0537b18║為緣，生六麁。故《楞伽》云：「大慧！不思議熏、不思
T39n1795_p0537b19║議變是現識因。取種種塵及無始妄想熏，是
T39n1795_p0537b20║分別事識因。」是知諸法皆無自體，無自體故，
T39n1795_p0537b21║必假所依，依圓覺心而生起也。如幻馬無體，
T39n1795_p0537b22║必依於巾。巾喻真心，馬即蘊界，配前五法，本
T39n1795_p0537b23║末應知。問：「既真能生妄，真是妄源，何故前云
T39n1795_p0537b24║無明無體？」答：「妄託真起，說真為源。現且迷真，
T39n1795_p0537b25║真本無妄。如二月託本月而起，說本月為起
T39n1795_p0537b26║二之依。本月實無二輪，即是二無其體。故經
T39n1795_p0537b27║說種種生於覺心，不是心生種種。」然諸經論
T39n1795_p0537b28║俱說萬法一心、三界唯識，宗途有異，學者罕
T39n1795_p0537b29║知。今約五教略彰其別：一、愚法聲聞教，假說
T39n1795_p0537c01║一心，謂實有外境，但由心造業之所感故；二、
T39n1795_p0537c02║大乘權教，明異熟賴耶名為一心，遮無境故；
T39n1795_p0537c03║三、大乘實教，說如來藏以為一心，理無二故；
T39n1795_p0537c04║四、一乘頓教，泯絕染淨，但是一心，破諸數故；
T39n1795_p0537c05║五、一乘圓教，總該萬有，即是一心，理事、本末
T39n1795_p0537c06║無別異故。此上五教後後轉深，後必收前，前
T39n1795_p0537c07║不攝後。然皆說一心，有斯異者，蓋以經隨機
T39n1795_p0537c08║說、論逐經通、人隨論執，致令末代固守淺權。
T39n1795_p0537c09║今本末會通，令五門皆顯，詮旨相對復為三
T39n1795_p0537c10║門：初約所詮，逆次順法，從四至一展轉起末，
T39n1795_p0537c11║謂本唯非染非淨一法界心，由不覺之名如
T39n1795_p0537c12║來藏，與生滅合成阿梨耶識。復由執此為我、
T39n1795_p0537c13║法故，轉起餘七，成八種識。各由識體起能見
T39n1795_p0537c14║分，由能見故似外境現，執取此現為定實故，
T39n1795_p0537c15║造種種別業、共業。故內感自身，外感器界一
T39n1795_p0537c16║切諸法。二、約能詮，順文逆法，從一至四展轉
T39n1795_p0537c17║窮本，謂佛對下劣根性未能頓達萬法所起
T39n1795_p0537c18║根本者，且言從業所感，此則初聲聞教；次為
T39n1795_p0537c19║機稍勝者，說能、所感一切唯識，展轉乃至唯
T39n1795_p0537c20║一真心，名頓教等。皆由根有勝劣故，令說有
T39n1795_p0537c21║淺深。若執前前即迷後後，始終通會方盡其
T39n1795_p0537c22║源。三、能詮所詮逆順本末皆無障礙，由稱法
T39n1795_p0537c23║性直，譚不逐機，宜異說故，即圓教也。唯心之
T39n1795_p0537c24║義經論所宗，迷之則觸向面牆，解之則萬法
T39n1795_p0537c25║臨鏡。況此標為義本，如何不盡源流？達者審
T39n1795_p0537c26║之，勿嫌具列。此下第二、明幻盡覺滿以釋前
T39n1795_p0537c27║疑。然上說幻從覺生，染緣起也。此明幻盡覺
T39n1795_p0537c28║滿，淨緣起也。故《論》云：「有四種法薰習義故，
T39n1795_p0537c29║染法淨法起不斷絕。」染法者，以依真如法故
T39n1795_p0538a01║有於無明。無明熏習真如故則有妄心。妄心
T39n1795_p0538a02║熏習無明，不了真如法故，不覺念起，現妄境
T39n1795_p0538a03║界。妄境界染法緣故，即熏習妄心，令其念著，
T39n1795_p0538a04║造種種業，受於一切身心等苦。故《勝鬘》云：「不
T39n1795_p0538a05║染而染法身。」《不增不減經》云：「法身流轉五道，
T39n1795_p0538a06║名曰眾生。」《華嚴》云：「心如工畫師」等。淨緣起者，
T39n1795_p0538a07║《論》云：「以有真如法故，熏習無明，則令妄心厭
T39n1795_p0538a08║生死苦、樂求涅槃，以厭求故即熏習真如。自
T39n1795_p0538a09║信己性，知心妄動，無前境界。修遠離法，種種
T39n1795_p0538a10║方便起隨順行，不取不念，乃至久遠熏習力
T39n1795_p0538a11║故，無明則滅。無明滅故心無有起，境界隨滅，
T39n1795_p0538a12║心相皆盡，名得涅槃，成自然業。」然淨緣起，翻
T39n1795_p0538a13║前染緣，緣無自性，染淨俱融，合法界性。起唯
T39n1795_p0538a14║性起，故無斷盡，如《華嚴》說，依此方名幻盡覺
T39n1795_p0538a15║滿。文中分三：一舉喻該釋前文、二法合唯譚
T39n1795_p0538a16║本義、三兼拂同幻之覺。今初。
T39n1795_p0538a17║「猶如空華從空而有，」喻前義本。謂空中畢
T39n1795_p0538a18║竟實無起滅，但以眼翳，空裏見華；既翳時華，
T39n1795_p0538a19║依空現故，言從空而有。如圓覺妙性畢境無
T39n1795_p0538a20║生，但以心迷，性中見妄；既迷時妄，依覺現故，
T39n1795_p0538a21║言生於覺也。
T39n1795_p0538a22║「幻華雖滅，空性不壞。」正喻此段釋疑之文。
T39n1795_p0538a23║謂翳差則見華滅於空中，華雖滅而空常在。
T39n1795_p0538a24║然華生時不生、滅時不滅，有翳有差見生見
T39n1795_p0538a25║滅。二、法合唯譚本義。
T39n1795_p0538a26║「眾生幻心還依幻滅，」謂此幻心由智了達方
T39n1795_p0538a27║得除滅，所了是幻，能了亦幻。則前疑云：幻幻
T39n1795_p0538a28║何修？今答意云：不妨以幻除幻。又前云：幻盡
T39n1795_p0538a29║斷滅。次下答云：
T39n1795_p0538b01║「諸幻盡滅，覺心不動，」此乃能所雙亡即契
T39n1795_p0538b02║圓覺，其猶波因水起，波滅水存。幻從覺生，幻
T39n1795_p0538b03║滅覺滿。三、兼拂同幻之覺。拂有三重：
T39n1795_p0538b04║「依幻說覺亦名為幻，」拂覺妄之覺也，對緣
T39n1795_p0538b05║而起，故亦是幻。
T39n1795_p0538b06║「若說有覺猶未離幻，」恐修習者作是念言：
T39n1795_p0538b07║對妄之覺則名為幻，不對妄者本有之覺則
T39n1795_p0538b08║非虛幻。若起此心，起則如幻。
T39n1795_p0538b09║「說無覺者亦復如是，」若謂二覺俱無即名
T39n1795_p0538b10║真者，此意居然如幻。舉要而言，起心動念言
T39n1795_p0538b11║妄言真無非幻也。相躡起念，勢極三重。
T39n1795_p0538b12║「是故幻滅名為不動。」若泯絕無寄，分別不
T39n1795_p0538b13║生，圓覺真心自然顯現。元無幻化，故言不動。
T39n1795_p0538b14║三、令離幻顯覺正示用心。即答前請問修習
T39n1795_p0538b15║之意也。前不疑合修不修，但於修中疑用心
T39n1795_p0538b16║違妨，一向但請如何修行離幻，兼已自遮不
T39n1795_p0538b17║修之失，故前段釋疑了，此段正示用心，後段
T39n1795_p0538b18║即會通，方便漸次之語。既令離幻修行，便已
T39n1795_p0538b19║通得不修之失疑也，故無別答之文。文中三：
T39n1795_p0538b20║謂法、喻、合。法中二：初、展轉離幻。
T39n1795_p0538b21║「善男子！一切菩薩及末世眾生，」標指當機。
T39n1795_p0538b22║「應當」誡勸之辭也。展轉四重。
T39n1795_p0538b23║「遠離一切幻化虛妄境界，」一、離諸幻境。
T39n1795_p0538b24║「由堅執持遠離心故，心如幻者亦復遠離」
T39n1795_p0538b25║二、離離幻之心。言如幻者，簡非幻心。
T39n1795_p0538b26║「遠離為幻亦復遠離，」三、遣離幻之離。
T39n1795_p0538b27║「離遠離幻亦復遠離，」四、遣離離之離。亦可
T39n1795_p0538b28║一離妄、二離覺、三遣離、四遣遣。皆言遠離者
T39n1795_p0538b29║有二：一止、二觀。止離者，休心息意永不追
T39n1795_p0538c01║攀，如人遇怨不應共處。觀離者，虛妄之法體
T39n1795_p0538c02║性皆空，如夢枷鎖，寤則已離。故下文云「知幻
T39n1795_p0538c03║即離」。後、密顯真覺。
T39n1795_p0538c04║「得無所離即除諸幻。」夢中見夢，轉轉覺於
T39n1795_p0538c05║前非，直到寤時所見方實，故云爾也。無所離
T39n1795_p0538c06║者，有其二意：一則冥於真覺，真覺則不可
T39n1795_p0538c07║離；二則到真覺之中，自然無如上節節之幻
T39n1795_p0538c08║可離。故荷澤云：「妄起即覺，妄滅覺滅，覺妄俱
T39n1795_p0538c09║滅，即是真如。」二、喻。
T39n1795_p0538c10║「譬如鑽火，兩木相因，火出木盡，灰飛煙滅。」
T39n1795_p0538c11║如有一段乾木，以一木燧鑽之火出，還將却
T39n1795_p0538c12║燒二木。木火既盡，煙自然滅。既成灰燼，任運
T39n1795_p0538c13║飛散，不同二木形質為礙。如次四節以配於
T39n1795_p0538c14║法，木段喻所修幻妄，木燧喻能修幻智，煙喻
T39n1795_p0538c15║離，灰喻遣。經文先云灰飛，譯之倒也，定合是
T39n1795_p0538c16║煙先滅，餘灰飛散。喻中闕於顯覺，蓋文略爾，
T39n1795_p0538c17║前法後合悉皆具有。若欲具之，應以地唯
T39n1795_p0538c18║圓覺，由前木等本從地出，燒滅總盡，唯有地
T39n1795_p0538c19║存。如種種幻化生於圓覺妙心，幻化數重遣
T39n1795_p0538c20║盡，圓覺元來不動。三、合。
T39n1795_p0538c21║「以幻修幻亦復如是，諸幻雖盡，不入斷滅。」
T39n1795_p0538c22║上三句正合喻之現文，下一句兼前密顯真
T39n1795_p0538c23║覺。四、辨幻覺不俱，結酬其請。
T39n1795_p0538c24║「善男子！知幻即離，不作方便。離幻即覺，亦無
T39n1795_p0538c25║漸次。」前云作何方便漸次修習，令諸眾生
T39n1795_p0538c26║永離諸幻？故佛示用心竟，結答不作方便，亦
T39n1795_p0538c27║無漸次，如是乃能永離諸幻，會通問中之文
T39n1795_p0538c28║也。但能知之是幻，已名為離。但得離幻，即元
T39n1795_p0538c29║是覺，更無階級漸變為覺。如人夢見身瘡，問
T39n1795_p0539a01║醫求藥，寤來既知是夢，更欲作何方便？若待
T39n1795_p0539a02║方便，修之漸離，即是實法，何名幻化？若執
T39n1795_p0539a03║實有，還是妄計，何名修行？故云爾。
T39n1795_p0539a04║「一切菩薩及末世眾生，依此修行，如是乃能
T39n1795_p0539a05║永離諸幻。」結成真離，亦是通結前用心之
T39n1795_p0539a06║文。第二偈諷中四段，依次重諷長行。科文全
T39n1795_p0539a07║同，不煩重寫。
T39n1795_p0539a08║爾時，世尊欲重宣此義，而說偈言：且標舉
T39n1795_p0539a09║也。下文倣此。
T39n1795_p0539a10║「普賢汝當知，一切諸眾生，無始幻無明，
T39n1795_p0539a11║皆從諸如來，圓覺心建立。」
T39n1795_p0539a12║標指生無明之言，長無偈有。
T39n1795_p0539a13║「猶如虛空華，依空而有相，空華若復滅，
T39n1795_p0539a14║虛空本不動，幻從諸覺生，幻滅覺圓滿，
T39n1795_p0539a15║覺心不動故。」
T39n1795_p0539a16║展轉拂迹，長有偈無。
T39n1795_p0539a17║「若彼諸菩薩，及末世眾生，常應遠離幻，
T39n1795_p0539a18║諸幻悉皆離。如木中生火，木盡火還滅。」
T39n1795_p0539a19║長離偈合。又法合及密顯真覺，長有偈無。
T39n1795_p0539a20║「覺則無漸次，方便亦如是。」
T39n1795_p0539a21║其結酬之文長有偈無。徵釋用心竟。
T39n1795_p0539a22║自下大文第二、廣明行相。有九問答，類束
T39n1795_p0539a23║為三：初四問答，通明觀行，上根修證；次四
T39n1795_p0539a24║問答，別明觀行，中根修證；後一問答，道場加
T39n1795_p0539a25║行，下根修證。然此三門前前不假後後，後
T39n1795_p0539a26║後必躡前前。初中四：一開示觀門同佛、二徵
T39n1795_p0539a27║釋迷悟始終、三深究輪迴之根、四略分修證
T39n1795_p0539a28║之位。就初門中文四、文三皆同前也。今初、進
T39n1795_p0539a29║問威儀。
T39n1795_p0539a30║於是普眼菩薩在大眾中即從座起，頂禮佛
T39n1795_p0539b01║足，右繞三匝，長跪叉手而白佛言：義亦同
T39n1795_p0539b02║上。次、陳詞句，中三：一、舉法請。
T39n1795_p0539b03║「大悲世尊！願為此會諸菩薩眾，及為末世一
T39n1795_p0539b04║切眾生，演說菩薩修行漸次。」標請修行漸
T39n1795_p0539b05║次者，由普賢所問幽深，如來稱理而答，先欲
T39n1795_p0539b06║消除心病，然後萬行俱修。或有聞前說云：知
T39n1795_p0539b07║幻即離，不作方便，亦無漸次。謂言知之即已，
T39n1795_p0539b08║都不假修。普眼欲使教法圓足，請問起行之
T39n1795_p0539b09║門。故佛令持戒宴坐，恒作是念等，展轉乃至
T39n1795_p0539b10║觀行成就也。
T39n1795_p0539b11║「云何」此下皆別列也。
T39n1795_p0539b12║「思惟？」觀察真妄，即思慧也。
T39n1795_p0539b13║「云何住持？」悟得妙境，安住其中，持之不失，
T39n1795_p0539b14║即修慧也。下佇聽佛說，生聞慧也。從凡入聖
T39n1795_p0539b15║必假三慧，故普眼為眾咨求。上皆問智也，此
T39n1795_p0539b16║下問悲云。
T39n1795_p0539b17║「眾生未悟，作何方便普令開悟？」此同《法華》，
T39n1795_p0539b18║欲令眾生開示悟入。以開攝示，以悟攝入，以
T39n1795_p0539b19║開示約能化、悟入約所化故。約今經者，此後
T39n1795_p0539b20║佛答，全用先所顯示如來淨圓覺心為本，以
T39n1795_p0539b21║觀人、法二空，及滅影像無邊虛空，覺所顯發，
T39n1795_p0539b22║覺圓明故，顯心清淨乃至等同諸佛，即是普
T39n1795_p0539b23║令開悟也。二、反顯請。
T39n1795_p0539b24║「世尊！若彼眾生無正方便及正思惟，聞佛如
T39n1795_p0539b25║來說此三昧，心生迷悶，即於圓覺不能悟入。」
T39n1795_p0539b26║反明得聞佛說，方便思惟，即開悟也。言聞
T39n1795_p0539b27║此三昧者，是前離幻法門也。故佛前云：「汝能
T39n1795_p0539b28║修習如幻三昧。」三、結牒請。
T39n1795_p0539b29║「願興慈悲，為我等輩及末世眾生假說方便。」
T39n1795_p0539c01║言假說者，以覺性本圓，妄法本寂，實無所
T39n1795_p0539c02║修。但以初悟之人迷習難為頓息，是以請於
T39n1795_p0539c03║無修之中假說修習方便。下三唱倣前。
T39n1795_p0539c04║作是語已，五體投地。如是三請，終而復始。爾
T39n1795_p0539c05║時，世尊告普眼菩薩言：「善哉！善哉！善男子！汝
T39n1795_p0539c06║等乃能為諸菩薩及末世眾生，問於如來修
T39n1795_p0539c07║行漸次，思惟住持，乃至假說種種方便。汝今
T39n1795_p0539c08║諦聽，當為汝說。」時，普眼菩薩奉教歡喜，及諸
T39n1795_p0539c09║大眾默然而聽。第四、正說長行，中四：一起
T39n1795_p0539c10║行方便、二觀行成就、三頓同佛境、四結牒問
T39n1795_p0539c11║詞。今初。
T39n1795_p0539c12║「善男子，彼新學菩薩及末世眾生，欲求如來
T39n1795_p0539c13║淨圓覺心，」標指當機。
T39n1795_p0539c14║「應當正念，遠離諸幻。」指前徵釋離幻以為
T39n1795_p0539c15║起行之本。若執法定實，即觀行不成，故須躡
T39n1795_p0539c16║前為方便矣。正念者，則無念也。故《智論》云：「有
T39n1795_p0539c17║念是魔業，無念是法印。」《論》云：「離念相者，等虛
T39n1795_p0539c18║空界。」又云：「一切眾生不名為覺，以從本已來
T39n1795_p0539c19║念念相續，未曾離念。」故知無念是正念也。然
T39n1795_p0539c20║正念與離幻反覆相成，由離幻故正念，正念
T39n1795_p0539c21║故離幻。何以故？外存有法則內起緣念，內有
T39n1795_p0539c22║緣念則外見有法，由此雙指，在諸行初。第二、
T39n1795_p0539c23║觀行成就。文二：初、戒定。
T39n1795_p0539c24║「先依如來奢摩他行，」奢摩他，此云止，止是
T39n1795_p0539c25║定義。下文釋云「至靜為行」。定有淺深，故標如
T39n1795_p0539c26║來，簡非麁淺邪小之定。若亂心持戒，不堪入
T39n1795_p0539c27║此觀門，故先定後戒。亦可文雖先後，修無先
T39n1795_p0539c28║後。
T39n1795_p0539c29║「堅持禁戒，」一向絕緣，的不擬犯，名曰堅持。
T39n1795_p0540a01║防禁根門，誡約身口，故名禁戒。戒品雖多，統
T39n1795_p0540a02║為三聚：一攝律儀、二攝善法、三攝眾生。今意
T39n1795_p0540a03║說律儀，義通餘二。律儀戒者，謂十無盡，取
T39n1795_p0540a04║要而言即唯四重，此四清淨，則一切枝葉不
T39n1795_p0540a05║生。
T39n1795_p0540a06║「安處徒眾，」即同行同見人也。行業既同，互
T39n1795_p0540a07║相彫琢，迭共商量，為長道緣，故須安處。故《寶
T39n1795_p0540a08║積經》七十二云：「得人身者，彼應依善知識聽
T39n1795_p0540a09║三世佛平等法。聞已應發勤精進，依城邑聚
T39n1795_p0540a10║落，與大眾共居，具四部處，更互相於，論量佛
T39n1795_p0540a11║法，學問難答，三世佛法平等得現在前，解一
T39n1795_p0540a12║切法無有自性。修此解故煩惱漸除。」
T39n1795_p0540a13║「宴坐靜室。」宴，默也。坐為攝身，身住則心安，
T39n1795_p0540a14║心閑則境寂。欲住身心故須靜室。靜室、處眾
T39n1795_p0540a15║豈不相違？此有二釋：一根性不同故，或多昏
T39n1795_p0540a16║沈籍眾策發，或多掉舉宜自息緣，非為一人
T39n1795_p0540a17║而行二事；二、定慧等學故，謂圓通觀行要止
T39n1795_p0540a18║觀相資，須依善友或同見同行，終日議論法
T39n1795_p0540a19║門，無令用心差錯，差之毫釐，失之千里。故《淨
T39n1795_p0540a20║名》云：「不必是坐，為宴坐也。」雖同眾住，不妨在
T39n1795_p0540a21║自房室，初中後夜或除論法轉讀，便須靜坐
T39n1795_p0540a22║思惟，聞、思、修慧圓明，豈但申申夭夭，故無違
T39n1795_p0540a23║也。此依定持戒、處眾靜坐，答住持問。二、觀慧，
T39n1795_p0540a24║文二：初明二空觀、後明法界觀。初二空者，眾
T39n1795_p0540a25║生曠劫漂沈，或墮邪小不成種智者，良由二
T39n1795_p0540a26║障，二障不斷由於二執。欲除二執必假二
T39n1795_p0540a27║空，故於法界文前，先作二空觀智。執亡障
T39n1795_p0540a28║盡，即聖性現前，應用塵沙，名之為佛。文中二：
T39n1795_p0540a29║一破執、二顯理。初中二：一我空、二法空。我
T39n1795_p0540b01║空又二：一觀身無我、二觀心無我。夫計我
T39n1795_p0540b02║者，既皆因五蘊，五蘊自相唯身與心。今且大
T39n1795_p0540b03║段開之，然始別別分析。如此馳逐，妄計何逃？
T39n1795_p0540b04║若約身為總，則色、心為別；今約我為總，故身、
T39n1795_p0540b05║心為別也。今初觀身，身為諸愛根本，了之虛
T39n1795_p0540b06║妄，則一切煩惱自除。如其耽著，則起無量過
T39n1795_p0540b07║患，故淨名因疾廣說無常、苦、空、無我，勸令患
T39n1795_p0540b08║厭。《涅槃》喻以四蛇，亦令捨離。《金光明經》、《智度
T39n1795_p0540b09║論》皆云背恩。文中二：初尋伺觀、後如實觀。先
T39n1795_p0540b10║因尋求伺察，方見如實之理故。今初。
T39n1795_p0540b11║「恒作是念：」行、住、坐、臥一切時中當如是觀
T39n1795_p0540b12║也。
T39n1795_p0540b13║「我今此身」執受既堅故遍觀也。
T39n1795_p0540b14║「四大和合，」堅、濕、煖、動假和合也。故《寶積經》
T39n1795_p0540b15║云：「此身生時，與其父母四大種性，一類歌羅
T39n1795_p0540b16║邏身。」若唯地大無水界者，譬如有人握乾麨
T39n1795_p0540b17║灰終不和合；若唯水界無地界者，譬如油水，
T39n1795_p0540b18║無有堅實即便流散；若唯地、水無火界者，譬
T39n1795_p0540b19║如夏月，陰處肉團無日光照即便爛壞；若唯
T39n1795_p0540b20║地、水、火無風界者，則不增長。《淨名》亦云：「四大
T39n1795_p0540b21║合故假名為身，四大無主，身亦無我。」故此經
T39n1795_p0540b22║文還分四大，各歸來處。
T39n1795_p0540b23║「所謂髮毛、爪齒、皮肉、筋骨、髓腦垢色皆歸於
T39n1795_p0540b24║地；」堅礙為地。
T39n1795_p0540b25║「唾涕、膿血、津液、涎沫、痰淚、精氣、大小便利皆
T39n1795_p0540b26║歸於水；」潤濕為水。
T39n1795_p0540b27║「煖氣歸火；」可知。然氣是四大之本，不唯是
T39n1795_p0540b28║風，故水．火大中亦云氣也。
T39n1795_p0540b29║「動轉歸風。」《淨名》云：「是身無作，風力所轉。」謂
T39n1795_p0540c01║迷性起心，心運風力，轉餘三大而有動作。作
T39n1795_p0540c02║無自性，故云無也。四大皆云歸者，此身既合
T39n1795_p0540c03║四大所成，今推身無主，故還歸四大。
T39n1795_p0540c04║「四大各離，」正觀之時各有所歸，即名為離，
T39n1795_p0540c05║不說命終方名為離。故《庵提遮女了義經》說
T39n1795_p0540c06║生死義云：「若能明知地、水、火、風四緣畢竟未
T39n1795_p0540c07║曾自得有所和合以為生義；若知地、水、火、風
T39n1795_p0540c08║畢竟不自得有所散是為死義。」此意正明即
T39n1795_p0540c09║合而散、即散而合，故合、散之文皆為不自得。
T39n1795_p0540c10║「今者妄身當在何處？」且地有形礙而沈滯，
T39n1795_p0540c11║風無形礙而輕舉，敵體相違。水、火亦互相陵
T39n1795_p0540c12║奪，故知四大相違，各各差別，未審我身屬於
T39n1795_p0540c13║何大？若總相屬即是四我，若總不屬即應
T39n1795_p0540c14║離四別有我身，故云爾也。後、如實觀。
T39n1795_p0540c15║「即知此身畢竟無體，和合為相，實同幻化。」
T39n1795_p0540c16║謂因前尋伺，見如實之理，定知四大非我。但
T39n1795_p0540c17║約和合假名為身，亦無實體。《智論》十四「問云：
T39n1795_p0540c18║若自身無我而計我者，他身無我亦應計我。
T39n1795_p0540c19║答：亦有人於他物中計我，如外道坐禪入地
T39n1795_p0540c20║觀時，見地即是我，水、火、風、空、識亦如是。」又如
T39n1795_p0540c21║有人遠行，獨宿空舍，夜見一鬼擎一死屍來，
T39n1795_p0540c22║復有一鬼來爭等。又秖緣計我而為自身，即
T39n1795_p0540c23║以餘身為他，故生難也。後、觀心無我。夫心無
T39n1795_p0540c24║自相，託境方生。境性本空，由心故現。根塵和
T39n1795_p0540c25║合，似有緣心。內外推之，何是其體？長輪生
T39n1795_p0540c26║死，由不了心，苟能了之，圓覺自現。故《首楞》云：
T39n1795_p0540c27║「狂性自歇，歇即菩提。」勝淨妙明，不從人得。文
T39n1795_p0540c28║中二：一、尋伺觀。
T39n1795_p0540c29║「四緣（四大）假合，妄有六根，」四大和合成於一
T39n1795_p0541a01║色，於此色上方有六根。離此色身，根元無體，
T39n1795_p0541a02║各分四大。色尚不存，竅穴六根更何依附？
T39n1795_p0541a03║「六根四大中外合成，」四大為中，六根為外，
T39n1795_p0541a04║內外和合，假成此身。
T39n1795_p0541a05║「妄有緣氣於中積聚，似有緣相，假名為心。」由
T39n1795_p0541a06║依四大、六根和合成身，即有六塵妄現。由此
T39n1795_p0541a07║內外根塵，引起妄心緣慮不絕，念念生滅，剎
T39n1795_p0541a08║那不停。緣合即有，緣散即無，推其自體了不
T39n1795_p0541a09║可得，故曰假名為心。此虛妄心雖假緣生，不
T39n1795_p0541a10║離真心氣分，故曰緣氣。言似者，明非實有。緣
T39n1795_p0541a11║相者，緣慮之相。後、如實觀。
T39n1795_p0541a12║「善男子！此虛妄心若無六塵，則不能有。四大
T39n1795_p0541a13║分解，無塵可得。於中緣（四緣）塵（六塵）各歸散滅，」
T39n1795_p0541a14║心託六塵、塵依四大，四大無體，六塵即空，故
T39n1795_p0541a15║云散滅。
T39n1795_p0541a16║「畢竟無有緣心可見。」緣塵既滅，心體即空，
T39n1795_p0541a17║故決判云：畢竟無有。言緣心者，則前緣氣之
T39n1795_p0541a18║心也。問：「無塵可得下三句亦說法空，何得一
T39n1795_p0541a19║向判屬人空？」答：「此指緣塵各散，正顯心空，故
T39n1795_p0541a20║結云無心可見，身之與心總屬我執。」第二、法
T39n1795_p0541a21║空。
T39n1795_p0541a22║「善男子！彼之眾生幻身滅故，幻心亦滅。幻心
T39n1795_p0541a23║滅故，幻塵亦滅。」前於身心之中推求無我，
T39n1795_p0541a24║故名我空。此則身、心及境一一自空，故名法
T39n1795_p0541a25║空。然身等本空，非今始滅，故經云：「色即是空，
T39n1795_p0541a26║非色滅空。」但以迷時執有，今執盡始無，義言
T39n1795_p0541a27║滅也。
T39n1795_p0541a28║「幻塵滅故，幻滅亦滅。」有遍計之情即見幻
T39n1795_p0541a29║生，有觀察之智即見幻滅。對幻生故則言幻
T39n1795_p0541b01║滅，對情執故則言智慧。對待之法皆屬緣生，
T39n1795_p0541b02║緣生則無相，故皆云滅。《般若心經》云：「無眼界
T39n1795_p0541b03║乃至無智亦無得。」《楞伽》云：「一切法如幻，遠離
T39n1795_p0541b04║於心識，智不得有無，而興大悲心。」大文第二、
T39n1795_p0541b05║顯理，即二空所顯真如理也。由前執盡，故此
T39n1795_p0541b06║理現，如雲散月出、塵盡鏡明，非謂無雲便名
T39n1795_p0541b07║為月，但於無雲之處而見月矣；非謂無幻便
T39n1795_p0541b08║是真如，但於無幻之處見真理矣。文中二：初、
T39n1795_p0541b09║法。
T39n1795_p0541b10║「幻滅滅故（躡前），非幻不滅。」正顯也。顯圓覺性
T39n1795_p0541b11║本淨圓明，獨體全真，不因修得。眾幻雖滅，自
T39n1795_p0541b12║性常存，不假緣生，故云非幻。《金剛三昧經》云：
T39n1795_p0541b13║「若得空心，心不幻化。」然對前妄盡釋云真如，
T39n1795_p0541b14║若以本宗但名圓覺。後、喻。
T39n1795_p0541b15║「譬如磨鏡，垢盡明現。」雖云磨鏡，却是磨塵。
T39n1795_p0541b16║所言修道，秖是遣妄。夫鏡性本明，非從外得，
T39n1795_p0541b17║塵覆則隱，磨之則顯，隱顯雖殊，明性不異。
T39n1795_p0541b18║今謂人執、法執是垢，尋伺如實是磨，真心本
T39n1795_p0541b19║覺是明，人法二空是現。自下大文第二、明法
T39n1795_p0541b20║界觀也。文三：初印前顯後、二拂迹入玄、三
T39n1795_p0541b21║圓彰法界。初中謂印前二空，顯後圓通法界。
T39n1795_p0541b22║文中又二：初、標。
T39n1795_p0541b23║「善男子！當知身心皆為幻垢，」此印前也。幻
T39n1795_p0541b24║謂虛幻，無有實體。垢謂塵垢，坌污為名。由迷
T39n1795_p0541b25║幻相，執取繫著，坌污淨心，故云幻垢。諸佛菩
T39n1795_p0541b26║薩雖有身心，由了如幻，不取於相，無坌污義，
T39n1795_p0541b27║故非垢；由了幻空，故非幻。
T39n1795_p0541b28║「垢相永滅，十方清淨。」此顯後也。根、塵諸法
T39n1795_p0541b29║十方法界普清淨也，此由身心垢翳，妄執自
T39n1795_p0541c01║他，故成局礙。今既我空法寂，何所不通？後、釋。
T39n1795_p0541c02║文二：初、喻。
T39n1795_p0541c03║「善男子！」由珠、鏡二事所喻不同，故復標告。
T39n1795_p0541c04║「譬如清淨摩尼寶珠映於五色，隨方各現。諸
T39n1795_p0541c05║愚癡者見彼摩尼實有五色。」謂摩尼體性瑩
T39n1795_p0541c06║淨絕瑕，都無色相。由性淨故，一切色相對則
T39n1795_p0541c07║現中，青黃赤白黑五色各各隨方而現。然此
T39n1795_p0541c08║一喻亦喻印前、亦喻顯後。言印前者，五色喻
T39n1795_p0541c09║五道，隨方喻隨業。愚人不了珠體，但見全是
T39n1795_p0541c10║青黃，既是青黃則不見珠體，故《華嚴》云：「凡夫
T39n1795_p0541c11║見諸法，但隨諸相轉，不了法無性，以是不見
T39n1795_p0541c12║佛。」若以三性配者，摩尼喻圓成實性，即前所
T39n1795_p0541c13║顯之理也；現色喻依他起性，即前幻也；愚人
T39n1795_p0541c14║定見青黃喻遍計所執性，即前塵垢也。若遠
T39n1795_p0541c15║即前身心等相，以此文印定前文之義，故指
T39n1795_p0541c16║前也。言顯後者，然此圓珠由彼愚人執其定
T39n1795_p0541c17║色，所以破色因配三性以印前文。然但無計
T39n1795_p0541c18║執之人，即此珠種種之色一一清淨、一一同
T39n1795_p0541c19║體，悉是圓珠妙用應現，無體可破，以喻後文
T39n1795_p0541c20║十方法界一切清淨圓滿，不動交參無礙，故
T39n1795_p0541c21║言顯後。然前之鏡喻但一面明，又云因磨而
T39n1795_p0541c22║現，表二空之理破執方顯，對執得名。今摩尼
T39n1795_p0541c23║珠本淨本明，十方俱照，以顯後法界之宗也。
T39n1795_p0541c24║後、法。
T39n1795_p0541c25║「善男子！圓覺淨性現於身心，隨類各應。」即
T39n1795_p0541c26║前種種幻化生於覺心也，義如彼釋。
T39n1795_p0541c27║「彼愚癡者說淨圓覺實有如是身心自相，」
T39n1795_p0541c28║顯圓覺雖現，非其定實，故云愚說。《論》云：「一切
T39n1795_p0541c29║染法所不能染，智體不動，具足無漏熏眾生
T39n1795_p0542a01║故。」
T39n1795_p0542a02║「亦復如是。」合前喻也。餘義喻中以具對釋，
T39n1795_p0542a03║詳之可知。第二、拂迹入玄。
T39n1795_p0542a04║「由此不能遠於幻化，是故我說身心幻垢，對
T39n1795_p0542a05║離幻垢，說名菩薩。」此上先說迹之所以然，
T39n1795_p0542a06║其迹也相躡而起，亦相躡而拂本。以眾生妄
T39n1795_p0542a07║執幻化故，佛說云幻垢，眾生依教離垢故，復
T39n1795_p0542a08║說名菩薩。此下正拂其迹云。
T39n1795_p0542a09║「垢盡」幻垢如珠中之色，達之本無，故云盡
T39n1795_p0542a10║也。
T39n1795_p0542a11║「對除，」所離之垢既無，對離之智何立？
T39n1795_p0542a12║「即無對垢及說名者。」者字貫通兩句，謂對
T39n1795_p0542a13║垢者菩薩也，說名者佛也。既無對治之智，何
T39n1795_p0542a14║有起智之人？深淺之執本無，何有說教之者？
T39n1795_p0542a15║故俱無也。對機之佛亦不可得方見法身，法
T39n1795_p0542a16║身說經義在斯矣。然上人、法各三，三對六隻，
T39n1795_p0542a17║盡是所拂之迹也。謂法有執垢、離垢及與名
T39n1795_p0542a18║數，人有眾生、菩薩及佛。問曰：「人自有差，法本
T39n1795_p0542a19║無異，何說三名？」答：「克體雖無，義說即有，為對
T39n1795_p0542a20║人、法各分能、所故也。」第三、圓彰法界。文二：初
T39n1795_p0542a21║一真法界、後三重法界。言一真者，未明理事，
T39n1795_p0542a22║不說有空，直指本覺靈源也。下對諸法圓泯
T39n1795_p0542a23║圓收，方說三重等別。今初。
T39n1795_p0542a24║「善男子！此菩薩及末世眾生」標告及指當
T39n1795_p0542a25║根所證者，為欲進顯不思議境界。境界殊前
T39n1795_p0542a26║故，却躡前功用，明其得入，所以發起後之文
T39n1795_p0542a27║勢。
T39n1795_p0542a28║「證得諸幻，」觀行成就。
T39n1795_p0542a29║「滅影像故，」依他亦泯。
T39n1795_p0542b01║「爾時便得無方清淨，」約身為主，外見東西。我
T39n1795_p0542b02║相既無，更何方所？
T39n1795_p0542b03║「無邊虛空覺所顯發。」然虛空離識亦非實有，
T39n1795_p0542b04║故《首楞》云：「若有一人發真歸源，十方虛空一
T39n1795_p0542b05║時銷殞。」謂迷情所覆，覺處見空。塵影既銷，空
T39n1795_p0542b06║元是覺。顯謂空銷覺現，發謂妄盡心開。翻覆
T39n1795_p0542b07║觀之，俱無邊際。《首楞》又云：「聞復翳根除，塵
T39n1795_p0542b08║銷覺圓淨。淨極光通達，寂照含虛空。却來觀
T39n1795_p0542b09║世間，猶如夢中事。」是知空有雙絕，但是覺心，
T39n1795_p0542b10║獨鑑明明、靈知不昧。後三重法界者：一真空
T39n1795_p0542b11║絕相觀、二理事無礙觀、三周遍含容觀。此中
T39n1795_p0542b12║義意全同《華嚴法界觀門》三重行相，故依彼
T39n1795_p0542b13║科之。今初第一真空觀者，彼觀門中有四句，
T39n1795_p0542b14║謂會色歸空觀、明空即色觀，上二皆簡情顯
T39n1795_p0542b15║解；三空色無礙觀，解終趣行；四泯絕無寄觀，
T39n1795_p0542b16║行起解絕。今經文二：一色相空淨、二空色同
T39n1795_p0542b17║如。今初。經文皆云清淨者，謂由前二空觀門
T39n1795_p0542b18║簡情顯解，次拂迹滅影，同於行起解絕，故皆
T39n1795_p0542b19║清淨為真空矣。故《智論》云：「畢竟空即是畢竟
T39n1795_p0542b20║清淨，清淨與空皆絕相義。」若就心說，即如《淨
T39n1795_p0542b21║名經》「妄想是垢，無妄想是淨」等，故云清淨。文
T39n1795_p0542b22║中七：一、內身根識。
T39n1795_p0542b23║「覺圓明故，」躡前顯清淨之因也，由拂泯等
T39n1795_p0542b24║故得圓明。
T39n1795_p0542b25║「顯心清淨。」比迷覺心，心中執法。今見法性，
T39n1795_p0542b26║法即皆空，故云清淨。如人不識珠體，但執青
T39n1795_p0542b27║黃，若見摩尼即色清淨。七段之中皆同此也。
T39n1795_p0542b28║然展轉躡前以顯清淨者，義如後釋，今且銷
T39n1795_p0542b29║釋法數名體。心者總相，明其我心，即賴耶體。
T39n1795_p0542c01║《成唯識論》說第八識種種別名，於中有四種
T39n1795_p0542c02║名，通一切位，心即一也。迷時由執藏及能所
T39n1795_p0542c03║藏，故名賴耶。今觀智成就，覺性圓明，故但云
T39n1795_p0542c04║心，沒賴耶名矣。心既清淨，同無垢識，故此下
T39n1795_p0542c05║文頓同佛境。
T39n1795_p0542c06║「心清淨故，」牒前也，下皆準前。
T39n1795_p0542c07║「見塵清淨。」下聞覺等，例此皆云塵也。謂由
T39n1795_p0542c08║我心計執故見一切色相，由執相故即見等
T39n1795_p0542c09║是塵。不單說外色等名塵，亦不獨說根、識名
T39n1795_p0542c10║塵，根、塵、識三自有文故。尋此見塵等體，還是
T39n1795_p0542c11║我執之心，但以就取相生過之處而別立名。
T39n1795_p0542c12║又亦不離根、境、識三而別有體，知五蘊之法
T39n1795_p0542c13║與蘊中之我非別非同。
T39n1795_p0542c14║「見清淨故，」但牒見字，不言塵者，足顯即見
T39n1795_p0542c15║是塵，非外塵也。聞等亦然。
T39n1795_p0542c16║「眼根清淨。」下餘五亦例此也。六皆名根者，
T39n1795_p0542c17║識所依故、能發識故。前五各從自種生自現
T39n1795_p0542c18║行，四大所造淨色為體。意根即第七識，由此
T39n1795_p0542c19║攀外起意識故。
T39n1795_p0542c20║「根清淨故，眼識清淨。」下餘五亦例此也。皆
T39n1795_p0542c21║云識者，隨六根境種類異故。由具五義隨根
T39n1795_p0542c22║立名：一依根之識非由境色，識定生故，如盲
T39n1795_p0542c23║不見等；二根所發識，由根變異識必變異，如
T39n1795_p0542c24║眼根損，見青為黃，非色壞時，而識壞也；三屬
T39n1795_p0542c25║根之識，由識種子隨逐於根而得生故，非色
T39n1795_p0542c26║種子識種隨也；四助根之識，由根合識，識所
T39n1795_p0542c27║領受，令根損益，非境界也；五如根之識，根識
T39n1795_p0542c28║二法俱有情數，非彼色法定是有情。根五勝
T39n1795_p0542c29║義故說依根。若依《起信》皆名意識，此六皆依
T39n1795_p0543a01║意所起故，意之識故。故彼釋生滅因緣云：「所
T39n1795_p0543a02║謂眾生依心、意、意識轉故，心即梨耶自體，意
T39n1795_p0543a03║即五意，以梨耶二義中有不覺義故。不覺而
T39n1795_p0543a04║起，能見能現能取境界，起念相續。意識者，即
T39n1795_p0543a05║此相續識，依諸凡夫取著轉深，計我、我所，種
T39n1795_p0543a06║種妄執隨事攀緣，分別六塵，名為意識、亦名
T39n1795_p0543a07║分離識，又復說云名分別事識。」
T39n1795_p0543a08║「識清淨故，聞塵清淨。聞清淨故，耳根清淨。根
T39n1795_p0543a09║清淨故，耳識清淨。識清淨故，覺塵清淨。如
T39n1795_p0543a10║是乃至鼻、舌、身、意亦復如是。」上皆釋竟。然
T39n1795_p0543a11║八識中不言第七者，義當見聞等塵也。以七
T39n1795_p0543a12║合第八，名見等塵。故《瑜伽》云：「賴耶識起必二
T39n1795_p0543a13║識相應。」又七合第六，名見等塵，以意識緣外
T39n1795_p0543a14║境時，必內依末那為染污根方得生起故。故
T39n1795_p0543a15║上引論云：「即依此相續識，乃至名為意識故。」
T39n1795_p0543a16║論及此經所列無別末那，《楞伽》亦爾，皆由第
T39n1795_p0543a17║七計內為我，合於轉相；計外我所，合於事識。
T39n1795_p0543a18║若不連前帶後，則顯示心數相躡生起，義不
T39n1795_p0543a19║便故。二、外境六塵。
T39n1795_p0543a20║「善男子！根清淨故，色塵清淨。色清淨故，聲
T39n1795_p0543a21║塵清淨。香、味、觸、法亦復如是。」六皆名塵者，
T39n1795_p0543a22║坌污心識故，約凡夫說也。亦云六境，此通凡
T39n1795_p0543a23║聖。言色等者，眼等所取故。色有通別，今即
T39n1795_p0543a24║別也，謂唯眼所取，有見有對，變礙之相，最麁
T39n1795_p0543a25║顯故，聲等可知。唯意所取法塵一境通於一
T39n1795_p0543a26║切。三、內外四大。
T39n1795_p0543a27║「善男子！六塵清淨故，地大清淨。地清淨故，水
T39n1795_p0543a28║大清淨。火大、風大亦復如是。」即於根塵，不取
T39n1795_p0543a29║發識牽心之義，直取四大之體也。《寶積經》說
T39n1795_p0543b01║四大各二，謂內及外。地界二者，內謂自他身，
T39n1795_p0543b02║內所有堅者，謂髮毛等；外謂身外所有堅者，
T39n1795_p0543b03║謂土木等。水界二者，身內潤性，淚、汗等；身外
T39n1795_p0543b04║潤性，雨、露等。火界二者，身內熱體、熱相能消
T39n1795_p0543b05║飲食等；身外熱體、熱相能成熟等。風界二
T39n1795_p0543b06║者，身內風體，風名速疾，住四支等；身外風體，
T39n1795_p0543b07║動轉等。四、世間諸法。
T39n1795_p0543b08║「善男子！四大清淨故（牒前），十二處、」六根、六塵是
T39n1795_p0543b09║生識處。處是生門義故，亦名為人。意識常昏，
T39n1795_p0543b10║根塵相入故。
T39n1795_p0543b11║「十八界、」六根門中根、識、塵三各有分界故，
T39n1795_p0543b12║亦是因義、種族義故。前為六二，解者息於業
T39n1795_p0543b13║因。此是六三，觀之治於我執。兼之五蘊即具
T39n1795_p0543b14║三科。大小乘宗無不約此以明諸義。前說妄
T39n1795_p0543b15║認四大身心，及云中外合成等，即五蘊義，故
T39n1795_p0543b16║此略之。
T39n1795_p0543b17║「二十五有清淨。」四洲、四趣、四禪、四空、無想、淨
T39n1795_p0543b18║居、梵王、六欲為二十五有，此皆是有，各約實
T39n1795_p0543b19║報，非正智攝故。然梵王在初禪，無想、淨居在
T39n1795_p0543b20║第四禪，四禪位中別舉此者，梵王有見，外道
T39n1795_p0543b21║無想，淨居唯聖，異餘天故。五、出世諸法。
T39n1795_p0543b22║「彼清淨故，」想牒前世間諸法也。
T39n1795_p0543b23║「十力、」然如來唯一諸法實相智力，此力有
T39n1795_p0543b24║十種用，故說為十。總名力者，能摧怨敵故、不
T39n1795_p0543b25║可屈伏故。一知是處非處，謂總知一切諸法
T39n1795_p0543b26║因緣果報，則降伏無因、惡因，知人可度不可；
T39n1795_p0543b27║二知過、現、未來善等三種業，及順現等三報，
T39n1795_p0543b28║知所度有障、無障；三知諸禪解脫三昧垢淨，
T39n1795_p0543b29║及知依此所得諸果；四知信等五根上、中、下；
T39n1795_p0543c01║五知種種欲樂，令捨不淨增淨；六知一三五
T39n1795_p0543c02║乘貪、瞋、癡等種種性欲，知即時、異時，誰可度、
T39n1795_p0543c03║不可等；七知一切道至處；八知宿住；九知死
T39n1795_p0543c04║此生彼，即天眼智也，獨此從所依得名；十知
T39n1795_p0543c05║自解脫無疑，亦知眾生漏盡涅槃。然佛力無
T39n1795_p0543c06║量，度人因緣故但說十，足辨其事。
T39n1795_p0543c07║「四無所畏、」一正知一切法，謂佛誠言我是
T39n1795_p0543c08║一切正智人等；二盡諸漏及習，言我漏盡等；
T39n1795_p0543c09║三說一切障道法；四說出苦道。佛作誠言說
T39n1795_p0543c10║此四法，決定無畏。
T39n1795_p0543c11║「四無礙智、」智緣四境無拘礙故。一法，如說
T39n1795_p0543c12║地、水、火、風等；二義，如堅、濕、煖、動等；三辭，謂得
T39n1795_p0543c13║彼方言以說地等；四於三種智中樂說。上依
T39n1795_p0543c14║《智論》，若約《華嚴》則初二異此：謂一知自相、二
T39n1795_p0543c15║知別相。又一知自性、二知生滅。又一法智、二
T39n1795_p0543c16║比智。又一知一相；二知蘊、界等。又一知一乘
T39n1795_p0543c17║平等性、二知諸乘差別性。後二則同，謂辭則
T39n1795_p0543c18║說於法義；樂說乃辭中別義。
T39n1795_p0543c19║「佛十八不共法、」力等二乘有分，此無分故。
T39n1795_p0543c20║一、二、三如次配身、口、念無失，四無異想，五無
T39n1795_p0543c21║不定心，六無不知已捨，七欲，八精進，九念，
T39n1795_p0543c22║十慧，十一解脫，十二解脫知見，上六皆云無
T39n1795_p0543c23║減，十三、四、五一切身、口、意業隨智慧行，十六、
T39n1795_p0543c24║七、八以智慧知過、未、現在通達無礙。問：「無見
T39n1795_p0543c25║頂相等亦無與共，云何不說？」答：「此十八中但
T39n1795_p0543c26║說智慧功德，不說自然果報法。」上從力等至
T39n1795_p0543c27║此，四科全依《智論》。
T39n1795_p0543c28║「三十七助道品」助謂資助，助正道故。道即
T39n1795_p0543c29║是因，所謂止觀。品即是類，正因類故。亦云菩
T39n1795_p0544a01║提分，分亦因義。三十七者，謂四念處、四正勤、
T39n1795_p0544a02║四神足、五根、五力、七菩提分、八正道分。然但
T39n1795_p0544a03║以十法為體，謂精進、定、慧各八，念四，戒三，信
T39n1795_p0544a04║二，輕安、喜、捨、思惟各一。初四念者，一觀身五
T39n1795_p0544a05║種不淨，謂種子、住處、自相、自性、究竟；二觀三
T39n1795_p0544a06║受皆苦，謂苦、樂、捨；三觀心念念無常；四觀
T39n1795_p0544a07║諸法無我。此對治凡夫四倒也。又觀身畢竟
T39n1795_p0544a08║空；觀受內外空；觀心無所有；觀法但有名。此
T39n1795_p0544a09║對治二乘四倒也。四正勤者，四念處火，若得
T39n1795_p0544a10║勤風則無所不燒，故次辦之。精進為體故總
T39n1795_p0544a11║名勤，異外道勤故名為正。雖是一勤，隨義分
T39n1795_p0544a12║四：一未生之惡遏令不生；二已生之惡斷令
T39n1795_p0544a13║不續；三未生善令生；四已生善令廣。四神足
T39n1795_p0544a14║者，欲、勤、心、觀。欲謂樂欲；勤謂無間；心謂定也，
T39n1795_p0544a15║專一境性；觀謂慧也，內自揀擇。以勤過散亂，
T39n1795_p0544a16║智火微弱，故須定制，即所欲自在。神即神通，
T39n1795_p0544a17║足即是定。由出世法最勝自在，欲等四定能
T39n1795_p0544a18║證此故，名為神足，亦名如意足，所欲如心故。
T39n1795_p0544a19║五根者，信、進、念、定、慧，此五通生出世間法。由
T39n1795_p0544a20║前三科此不可拔，故前三至此總得名根。五
T39n1795_p0544a21║力者，即前五根增長，魔梵等不能屈伏。又能
T39n1795_p0544a22║損滅不信等障，故名為力。七覺者，謂念是所
T39n1795_p0544a23║依支，由繫念故，令諸善法皆不忘失；擇法是
T39n1795_p0544a24║自體支，覺自相故；精進是出離支，由此勢力
T39n1795_p0544a25║能到所到故；喜是利益支，由心勇悅身調適
T39n1795_p0544a26║故；輕安、定、捨皆不染污支，能除麁重故，依定
T39n1795_p0544a27║轉依故，行捨平等永捨貪憂故。七皆云覺支
T39n1795_p0544a28║也，雖一剎那七法俱起，而隨行相各說功能。
T39n1795_p0544a29║八正道者，謂正見是分別支，依前所證真實
T39n1795_p0544b01║簡擇故；下七亦一一云正，思惟是誨示他支，
T39n1795_p0544b02║如其所證方便安立，思惟名義發語言故；下
T39n1795_p0544b03║三皆是令他信支，謂語者，善依所證問答決
T39n1795_p0544b04║擇，令他信有見清淨故；業是身業，進止正行
T39n1795_p0544b05║具足，令他信有戒清淨故；命者，如法乞求，依
T39n1795_p0544b06║聖種住，離五邪命；精進是淨煩惱障支，由此
T39n1795_p0544b07║永離一切結故；念是淨隨煩惱障支，由不忘
T39n1795_p0544b08║失，正止舉相，永不容受沈掉等故；定是能淨
T39n1795_p0544b09║最勝功德障支，由此引發神通等無量勝功
T39n1795_p0544b10║德故。上之七類次第者，謂聞法已，先當念持，
T39n1795_p0544b11║次即勤修，勤故攝心調柔，柔故信等成根。根
T39n1795_p0544b12║增為力，七覺分別，八正正行。總已喻顯，法
T39n1795_p0544b13║性如地，念處如種子，正勤為種植，神足如抽
T39n1795_p0544b14║芽，五根如生根，五力如莖葉增長，開七覺
T39n1795_p0544b15║華，結八正果。
T39n1795_p0544b16║「清淨，」通言力等皆清淨也。
T39n1795_p0544b17║「如是乃至」超越多法，謂三身、四智、五眼、六
T39n1795_p0544b18║通、地、度、果、向、緣、諦、處、定等。
T39n1795_p0544b19║「八萬四千」然法門廣說無量無邊，今齊此
T39n1795_p0544b20║結數者，對治塵勞故。塵勞即有八萬四千，
T39n1795_p0544b21║一一對翻即皆淨法故，染與淨數無增減故。
T39n1795_p0544b22║《論》云：「不覺念起，見諸境界，故說無明乃至具
T39n1795_p0544b23║有過恒沙等妄染之義。對此義故心性無動，
T39n1795_p0544b24║即有過恒沙等諸淨功德相義示現。」
T39n1795_p0544b25║「陀羅尼」得總持菩薩，於一一法中持一切
T39n1795_p0544b26║法故。
T39n1795_p0544b27║「門，」從一一法中入一切法故。
T39n1795_p0544b28║「一切清淨。」總結也。問：「世、出世法二相有殊，
T39n1795_p0544b29║如何此經皆云清淨？」答：「前已說之，今復更釋。
T39n1795_p0544c01║謂若凡聖對治，即勝劣全殊。若稱法界而觀
T39n1795_p0544c02║一種，總是幻化，皆從緣起，無自體故。如有一
T39n1795_p0544c03║鏡現種種雜穢瓦礫，復有一鏡現種種勝妙
T39n1795_p0544c04║珍寶。癡孩不了，貴賤懸殊；智者達之，一無差
T39n1795_p0544c05║異。觀智圓明心識淨者亦復如是，見世出世、
T39n1795_p0544c06║若聖若凡，一切皆空，空是覺體，故下文云『見
T39n1795_p0544c07║佛世界猶如空華，生死涅槃猶如昨夢。』秖緣
T39n1795_p0544c08║稱理平等，所以名曰聖人，如其重聖輕凡、欣
T39n1795_p0544c09║真厭妄，縱令修習，豈證真源？然上從覺圓明
T39n1795_p0544c10║故，展轉躡前相由，以顯世出世間諸法清淨，
T39n1795_p0544c11║至此五段歷法備周。餘六七兩段，但是結通
T39n1795_p0544c12║他身他界，更無別義。五段相由者，謂心本清
T39n1795_p0544c13║淨，由不覺故名賴耶識。相應於意，復曰見塵。
T39n1795_p0544c14║起於現行，有根識境。中有能造故說四大，由
T39n1795_p0544c15║是具足處、界諸有有漏之法。對治此等有修
T39n1795_p0544c16║有證，復成無漏因行果德。今既覺了圓明，故
T39n1795_p0544c17║心意識及所變等展轉清淨。皮之不存，毛無
T39n1795_p0544c18║所附。然無漏法若約人修證，則先因後果。今
T39n1795_p0544c19║據法本末，故先果後因，亦如論中根本滅故，
T39n1795_p0544c20║麁染隨滅。」六、自他正報。
T39n1795_p0544c21║「善男子！一切實相」然凡所有相皆是虛妄，
T39n1795_p0544c22║從緣生故。會緣入實即為實相，故《智論》云：「照
T39n1795_p0544c23║色等空即名為實相。性空實理離於顛倒，非
T39n1795_p0544c24║虛偽故，於空見空亦名顛倒，於空無著乃是實
T39n1795_p0544c25║法。是實相者即是非相，是故如來說名實相，
T39n1795_p0544c26║無遷無變，究竟常住。」《無量義經》云：「如是無相
T39n1795_p0544c27║不相，不相無相，是名實相。」
T39n1795_p0544c28║「性清淨故，」此實相從本已來自性清淨，一
T39n1795_p0544c29║切妄法所不能染。比迷似染，今悟本淨，名性
T39n1795_p0545a01║清淨。
T39n1795_p0545a02║「一身清淨。」由前悟得根、識、塵、大，世出世間諸
T39n1795_p0545a03║法皆歸實相清淨，方始成就。此人一身清淨，
T39n1795_p0545a04║故諸段清淨，皆牒前文，唯此獨指實相以為
T39n1795_p0545a05║淨之所以。
T39n1795_p0545a06║「一身清淨故，多身清淨。」既於自身證實相
T39n1795_p0545a07║理，亦見一切眾生同一清淨實相，以觀一切
T39n1795_p0545a08║眾生不取於相，同圓覺性故。志公云：「以我身
T39n1795_p0545a09║空諸法空，千品萬類悉皆同。」又下文云「圓
T39n1795_p0545a10║覺普照，寂滅無二，始知眾生本來成佛。」
T39n1795_p0545a11║「多身清淨故，如是乃至十方眾生圓覺清淨。」
T39n1795_p0545a12║以般若正智遍觀眾生，菩提、涅槃、無漏智
T39n1795_p0545a13║性本來具足也。此乃一人悟性，知一切眾生
T39n1795_p0545a14║本性清淨，非謂一人修道多人成佛。七、一多
T39n1795_p0545a15║依報。
T39n1795_p0545a16║「善男子！一世界清淨故，多世界清淨。多世界
T39n1795_p0545a17║清淨故，如是乃至盡於虛空圓裹三世」國
T39n1795_p0545a18║土淨穢皆由自心，眾生劫燒，我土安隱。羸髻、
T39n1795_p0545a19║鶖子二相不同，案地寶嚴坐蓮無異。況乃心
T39n1795_p0545a20║冥覺性，識智無生。身土依真，染淨俱泯，廓通
T39n1795_p0545a21║法界，清淨湛然。圓謂圓遍虛空，裹謂含裹三
T39n1795_p0545a22║世。三世者竪極，虛空者橫周也。
T39n1795_p0545a23║「一切」橫竪總該。
T39n1795_p0545a24║「平等，」本末味同。
T39n1795_p0545a25║「清淨」都結七段。
T39n1795_p0545a26║「不動」冥於一如。然上七段，悟時既相躡清
T39n1795_p0545a27║淨，迷時亦相躡垢染。應云「覺不明故令心不
T39n1795_p0545a28║淨，心不淨故見塵不淨，見塵不淨故眼根不
T39n1795_p0545a29║淨，如是乃至一多世界不淨。」文勢及義意對
T39n1795_p0545b01║經可知。第二空色同。如前之七段，即空色無
T39n1795_p0545b02║礙，此當泯絕無寄。彼觀云「動念即乖法體」，反
T39n1795_p0545b03║顯法體本不動也。
T39n1795_p0545b04║「善男子！虛空如是平等不動，」躡前起後也。
T39n1795_p0545b05║由前云：盡於虛空平等清淨，即知相盡同空。
T39n1795_p0545b06║空既本無生滅動搖，當知諸法亦本不生亦
T39n1795_p0545b07║不待滅，一一當體如如不動。
T39n1795_p0545b08║「當知覺性平等不動。」然一切法唯依覺性生
T39n1795_p0545b09║滅動轉。諸法既盡虛空皆不動故，則覺性不
T39n1795_p0545b10║動也。如波不起水，則湛然不動。理齊故言平
T39n1795_p0545b11║等，故《法華》云：「是法住法位，世間相常住。」《法句
T39n1795_p0545b12║經》云：「諸法從本來，無是亦無非。是非相寂滅，
T39n1795_p0545b13║本來無所動。」然諸法與覺性平等，未名理事
T39n1795_p0545b14║無礙法界者，夫理事無礙，要須多事全同一
T39n1795_p0545b15║理而寂然，一理全成多事而遷變。即動即靜、
T39n1795_p0545b16║即靜即動，生滅廣陿一切皆爾，翻覆無礙。今
T39n1795_p0545b17║但一向不動，但是攝色等事同真空理，故唯
T39n1795_p0545b18║名真空觀。
T39n1795_p0545b19║「四大不動故，當知覺性平等不動；如是乃至
T39n1795_p0545b20║八萬四千陀羅尼門平等不動，當知覺性平
T39n1795_p0545b21║等不動。」還如前七段歷諸法門。經恐文繁，
T39n1795_p0545b22║略標首末，義兼中間，故云乃至。後段乃至之
T39n1795_p0545b23║言亦例此知。第二、理事無礙法界。
T39n1795_p0545b24║「善男子！覺性遍滿清淨不動，圓無際故，當知
T39n1795_p0545b25║六根遍滿法界。根遍滿故，當知六塵遍滿法
T39n1795_p0545b26║界。塵遍滿故，當知四大遍滿法界。如是乃至
T39n1795_p0545b27║陀羅尼門遍滿法界。」據《法界觀》此有十門：一
T39n1795_p0545b28║理遍於事、二事遍於理、三依理成事、四事能
T39n1795_p0545b29║顯理、五以理奪事、六事能隱理、七真理即
T39n1795_p0545c01║事、八事法即理、九真理非事、十事法非理。
T39n1795_p0545c02║今言遍滿法界者，正是第二門行相，兼於餘
T39n1795_p0545c03║門義理。謂此即理之諸法，與理不異故，一一
T39n1795_p0545c04║自遍法界。不同前門沒體攝歸理中，故此名理
T39n1795_p0545c05║事無礙也。既遍法界，即知動靜無礙，一一周
T39n1795_p0545c06║遍。言覺性圓無際故，當知六根遍滿者，由前
T39n1795_p0545c07║門已顯六根等與覺性平等。平等者，即無分
T39n1795_p0545c08║毫之異也，即與覺性不異。覺性圓無際故，當
T39n1795_p0545c09║知六根亦圓無際，故遍滿法界。若言不遍滿，
T39n1795_p0545c10║即是有際，有際即與覺性成異，異則乖於前
T39n1795_p0545c11║門。故躡前云：圓無際故。故《首楞》云：「性見覺明，
T39n1795_p0545c12║覺精明見。清淨本然，周遍法界。」六塵已下皆
T39n1795_p0545c13║例前知。第三、周遍含容觀，即事事無礙也。謂
T39n1795_p0545c14║隨舉一塵即遍一切法中，又含一切法在自
T39n1795_p0545c15║塵中。一塵既爾，一切法皆然，故云周遍含容。
T39n1795_p0545c16║「善男子！由彼妙覺性遍滿故，」舉所依性為
T39n1795_p0545c17║事事遍滿無礙之所由也。
T39n1795_p0545c18║「根性、塵性」此是各指根塵自性，非謂泯根
T39n1795_p0545c19║攝塵歸於一性。
T39n1795_p0545c20║「無壞無雜。根、塵無壞故，如是乃至陀羅尼門」
T39n1795_p0545c21║謂根之與塵皆是事法，例前七段，事事皆
T39n1795_p0545c22║然，故云乃至等也。
T39n1795_p0545c23║「無壞無雜。」便就喻釋。
T39n1795_p0545c24║「如百千燈光照一室，其光遍滿，無壞無雜。」
T39n1795_p0545c25║如一燈光已滿一室，更有一燈，光亦全滿。百
T39n1795_p0545c26║千燈光一一如是，各不相壞，亦不渾雜。室中
T39n1795_p0545c27║之空喻於法界，燈之光相喻以根塵。謂一燈
T39n1795_p0545c28║光容多光相，即一光相遍多光中，一一皆然，
T39n1795_p0545c29║重重無盡。前七段事法一一例此可見，含容
T39n1795_p0546a01║周遍，斯之謂歟！所以然者，唯是真心所現，皆
T39n1795_p0546a02║如幻夢影像故，與所依性非一非異故。故得
T39n1795_p0546a03║遍多入一、攝一容多等也。大文第三、頓同佛
T39n1795_p0546a04║境。於中三：一用心同、二見境同、三稱實同。
T39n1795_p0546a05║初中二：一、法。
T39n1795_p0546a06║「善男子！覺成就故，」總指圓彰法界已下之
T39n1795_p0546a07║文，由斯故得同佛境界。
T39n1795_p0546a08║「當知菩薩不與法縛，不求法脫；不厭生死，不
T39n1795_p0546a09║愛涅槃；不敬持戒，不憎毀禁；不重久習，不輕
T39n1795_p0546a10║初學。何以故？一切覺故。」於四對法無勝劣
T39n1795_p0546a11║心，如佛於三念之境，故言同也。同之所由，經
T39n1795_p0546a12║自徵釋云：由一切覺故。故《論》云：「所言覺義者，
T39n1795_p0546a13║謂心體離念。」今則離前與求、厭愛、敬憎、重輕
T39n1795_p0546a14║等八念也。舉八境者，顯於心也。喻云光無憎
T39n1795_p0546a15║愛，後云修習此心故。二、喻。
T39n1795_p0546a16║「譬如眼光曉了前境，其光圓滿，得無憎愛。何
T39n1795_p0546a17║以故？光體無二，無憎愛故。」光即眼識現量
T39n1795_p0546a18║所得，故無憎愛。《首楞》云：「其目周視，但如鏡中
T39n1795_p0546a19║無別分析，汝識於中次第標指。」云其目者，
T39n1795_p0546a20║意取眼識。云汝識者，即是意識。亦可但隨凡
T39n1795_p0546a21║俗情見以目瞳為光，如《法華》云：「梵王是眾生
T39n1795_p0546a22║父。」二、見境同。
T39n1795_p0546a23║「善男子！此菩薩及末世眾生，修習此心得成
T39n1795_p0546a24║就者，」近結八境安心，遠結觀行成就。
T39n1795_p0546a25║「於此無修亦無成就，」泯前心迹，起後依正
T39n1795_p0546a26║凡聖平等之文。若不泯之，則雖無憎敬，尚見
T39n1795_p0546a27║持毀等，故須泯之，方同佛見。自此已下正顯
T39n1795_p0546a28║其同。
T39n1795_p0546a29║「圓覺普照，寂滅無二。」由自心已空，但是覺
T39n1795_p0546b01║照，寧有凡聖差別之二焉？冥一如之無心，即
T39n1795_p0546b02║萬動之恒寂故。普照是用，寂滅是體，佛之所
T39n1795_p0546b03║極，極於寂照。故《纓絡經》說：「等覺照寂，妙覺寂
T39n1795_p0546b04║照。」今云同佛，是等覺義，故云普照寂滅。《金光
T39n1795_p0546b05║明經》、《攝大乘論》皆說佛果無別色聲功德，唯
T39n1795_p0546b06║如如及如如智獨存，三種世間融無礙故。世
T39n1795_p0546b07║界即器世間，眾生即有情世間，成佛即智正
T39n1795_p0546b08║覺世間也。
T39n1795_p0546b09║「於中」即於寂照中也，圓無際故。
T39n1795_p0546b10║「百千萬億」此方下數。
T39n1795_p0546b11║「阿僧祇」此云無數，是《華嚴》十大數中之首，
T39n1795_p0546b12║經論多用，故此舉之。十者，謂阿僧祇、無量、無
T39n1795_p0546b13║邊、無等、不可數、不可稱、不可思、不可量、不
T39n1795_p0546b14║可說、不可說不可說也。
T39n1795_p0546b15║「不可說」大數第九。
T39n1795_p0546b16║「恒河沙」謂恒河中所有沙也。此河從阿耨
T39n1795_p0546b17║池東面流出，初出象口周四十里，金沙混流，
T39n1795_p0546b18║沙細如麵，細故數多也。
T39n1795_p0546b19║「諸佛世界，」上僧祇等算此世界之數也，謂
T39n1795_p0546b20║有百千萬億僧祇等數之河，一一河中一沙
T39n1795_p0546b21║為一界，以顯世界如是多矣。然此中意者，直
T39n1795_p0546b22║至盡虛空遍法界所有世界，不是算其數量，
T39n1795_p0546b23║為欲引機造無邊境，故假增積多數爾。然淨
T39n1795_p0546b24║穢等土皆佛統之，故云佛界。
T39n1795_p0546b25║「猶如空華，」緣無自性，全體即真。真性奪之
T39n1795_p0546b26║無餘，故得相皆虛幻。如前理奪事門中說。亦
T39n1795_p0546b27║如善財求法，展轉至摩耶等處，會緣入實，得
T39n1795_p0546b28║願智幻解脫門，見一切世界皆如幻住。
T39n1795_p0546b29║「亂起亂滅，」此有三意：一者，一切世界皆依
T39n1795_p0546c01║妄念，念既剎那不住，界亦起滅不停。二者，《華
T39n1795_p0546c02║嚴》云：「染污眾生住故，世界成染污。大福眾生
T39n1795_p0546c03║住故成染淨，信解菩薩住故成淨染等」；三者，
T39n1795_p0546c04║成壞相也。然成、住、壞、空各雖二十增減，而世
T39n1795_p0546c05║界無量無數故，總觀起滅繽紛。問：「然佛化土
T39n1795_p0546c06║許可如斯，自受用中如何起滅？」答：「依實教所
T39n1795_p0546c07║明，無形為淨土。生公云：『佛有形累，託土以居。』
T39n1795_p0546c08║佛是常住法身，何須國土？故《華嚴》云：『依真而
T39n1795_p0546c09║住非國土。』此經云：『入於大光明藏。』餘義已如
T39n1795_p0546c10║前辨。」問：「《法華》云：『我此土安隱，天人常充滿。』復
T39n1795_p0546c11║云何通？」答：「彼據理即事門，此約理奪事門，二
T39n1795_p0546c12║皆無礙。」
T39n1795_p0546c13║「不即不離，」明此世界不即圓覺，亦不離圓
T39n1795_p0546c14║覺。如華與空、如金與器，由不離故，覺性奪之
T39n1795_p0546c15║成空華；由不即故，世界不妨有起滅。
T39n1795_p0546c16║「無縛無脫。」文通上下。上則由世界無淨穢
T39n1795_p0546c17║故，下以眾生本成佛故。
T39n1795_p0546c18║「始知眾生本來成佛，」始知即始覺，觀行成
T39n1795_p0546c19║就方能知故。本成即本覺，知與不知本是佛
T39n1795_p0546c20║故。佛是究竟覺，始之與本非二覺故。
T39n1795_p0546c21║「生死、涅槃猶如昨夢。」亦無始覺之異，四相
T39n1795_p0546c22║本來同一覺故。又寂滅無二，是自覺；世界及
T39n1795_p0546c23║眾生，是覺他；成佛二字及生、涅如夢，是覺滿，
T39n1795_p0546c24║成就是滿義故，動寂雙亡方圓滿故。然說生
T39n1795_p0546c25║本成佛，唯是《圓覺》、《華嚴》，餘成義含不的指注，
T39n1795_p0546c26║但以語驚凡聽、理越常情，佛既罕言，愚夫多
T39n1795_p0546c27║謗。今詳教理略舉六門：一者，小乘有部，唯悉
T39n1795_p0546c28║達太子一生成佛，餘皆無分；二者，大乘始教，
T39n1795_p0546c29║三無數劫行位滿足，方得成佛；三者，終教，相
T39n1795_p0547a01║盡性顯名成正覺；四《華嚴》說，十信位滿初發
T39n1795_p0547a02║心住即成正覺；五者頓教，一念悟時即名為
T39n1795_p0547a03║佛；六者圓教，本來成佛。故《華嚴》云：「如來成
T39n1795_p0547a04║正覺時，於其身中普見一切眾生成正覺。乃
T39n1795_p0547a05║至普見一切眾生入涅槃，皆同一性，所謂無
T39n1795_p0547a06║性。」又云：「菩薩摩訶薩應知自心念念常有佛
T39n1795_p0547a07║成正覺。何以故？諸佛如來不離此心成正覺
T39n1795_p0547a08║故。如自心，一切眾生心亦復如是，悉有如來
T39n1795_p0547a09║成正覺。」今經文者，若約觀成方能知之，即當
T39n1795_p0547a10║四、五兩門。若約所知，眾生本來皆佛，則唯第
T39n1795_p0547a11║六。三、稱實同，稱法界真實性故。
T39n1795_p0547a12║「善男子！如昨夢故，」躡前也，由見生死、涅槃
T39n1795_p0547a13║如夢，即稱圓覺實性同佛境也。此有二意：一、
T39n1795_p0547a14║但有能依之夢，必有所依之人，夢是人之神
T39n1795_p0547a15║遊，亦見聞之氣分，無別體故；二、但了夢體空
T39n1795_p0547a16║無，即證自身真實。迷自身者，由執夢故。大夢
T39n1795_p0547a17║之境必有大覺之明故。當知下，有四節：初、總
T39n1795_p0547a18║明稱實云。
T39n1795_p0547a19║「當知生死及與涅槃無起無滅、」迷時生死
T39n1795_p0547a20║無起，涅槃無滅。悟時非滅却生死發起涅槃，
T39n1795_p0547a21║稱體而觀，都無起滅。
T39n1795_p0547a22║「無來無去。」聖法非新來，凡心非滅去。又直
T39n1795_p0547a23║言體無起滅，來去不約聖凡。二、別指能所云。
T39n1795_p0547a24║「其所證者無得無失，無取無捨。」所證之境
T39n1795_p0547a25║非得真失妄，捨麁取妙。
T39n1795_p0547a26║「其能證者無作無止，無任無滅。」能證之心
T39n1795_p0547a27║都無分別，離於四病。三、雙泯能所云。
T39n1795_p0547a28║「於此證中無能無所，畢竟無證，亦無證者。」
T39n1795_p0547a29║故《華嚴》云：「若有見正覺解脫離諸漏不著一
T39n1795_p0547b01║切世，彼非證道眼。」四、總結稱實云。
T39n1795_p0547b02║「一切法性平等不壞。」可知。四、結牒問辭。
T39n1795_p0547b03║「善男子！彼諸菩薩如是修行，如是漸次，如是
T39n1795_p0547b04║思惟，如是住持，如是方便，如是開悟。求如
T39n1795_p0547b05║是法亦不迷悶。」可知。偈中唯三：略於第一
T39n1795_p0547b06║起行方便，故初諷觀行成就二，餘二如次全
T39n1795_p0547b07║同長行。
T39n1795_p0547b08║爾時，世尊欲重宣此義，而說偈言：且標舉也。
T39n1795_p0547b09║「普眼汝當知：一切諸眾生，
T39n1795_p0547b10║身心皆如幻，身相屬四大，
T39n1795_p0547b11║心性歸六塵。四大體各離，
T39n1795_p0547b12║誰為和合者？」
T39n1795_p0547b13║二空觀也。「如是漸修行，
T39n1795_p0547b14║一切悉清淨，不動遍法界。」
T39n1795_p0547b15║法界觀也。長廣偈略。
T39n1795_p0547b16║「無作止任滅，亦無能證者。
T39n1795_p0547b17║一切佛世界，猶如虛空華；
T39n1795_p0547b18║三世悉平等，畢竟無來去。
T39n1795_p0547b19║初發心菩薩，及末世眾生，
T39n1795_p0547b20║欲求入佛道，應如是修習。」
T39n1795_p0547b21║第二、徵釋迷悟始終。文四。初三，今初。
T39n1795_p0547b22║於是金剛藏菩薩在大眾中即從座起，頂禮
T39n1795_p0547b23║佛足，右繞三匝，長跪叉手而白佛言：可知。
T39n1795_p0547b24║二、正陳辭句。中三：一、慶其所悟。
T39n1795_p0547b25║「大悲世尊！善為一切諸菩薩眾，宣揚如來圓
T39n1795_p0547b26║覺清淨大陀羅尼因地法行」此是一切行位
T39n1795_p0547b27║根本，後必躡前，故重指也。
T39n1795_p0547b28║「漸次方便，與諸眾生開發蒙昧。在會法眾承佛
T39n1795_p0547b29║慈誨，幻翳朗然，慧目清淨。」可知。二、難其所疑。
T39n1795_p0547c01║「世尊！若諸眾生本來成佛，」躡前段文為此
T39n1795_p0547c02║疑本。
T39n1795_p0547c03║「何故復有一切無明？」疑謂真能生妄。
T39n1795_p0547c04║「若諸無明眾生本有，何因緣故，如來復說本
T39n1795_p0547c05║來成佛？」疑謂說妄為真。
T39n1795_p0547c06║「十方異生本成佛道，後起無明，一切如來何
T39n1795_p0547c07║時復生一切煩惱？」牒而縱之，責無窮過也。
T39n1795_p0547c08║此上三難者，意云：本來是佛，煩惱何生？若
T39n1795_p0547c09║無生中妄生起者，如來成佛同本無生，無生
T39n1795_p0547c10║之中還應妄起，成佛義等，生否應齊？齊生即
T39n1795_p0547c11║果佛何尊？齊否即因違現事。進退不可，故有
T39n1795_p0547c12║斯云。三、結請通釋。
T39n1795_p0547c13║「惟願不捨無遮大慈，為諸菩薩開祕密藏。」
T39n1795_p0547c14║據此三難，諸典無文；唯佛了知，登地方受。今
T39n1795_p0547c15║乃請宣成教，普示末世凡夫，故曰無遮。開祕
T39n1795_p0547c16║密藏，祕謂非器不傳，密謂覆相而說。
T39n1795_p0547c17║「及為末世一切眾生，」祕藏如不開櫃，密藏
T39n1795_p0547c18║則一法含多。今請不簡末世，則開祕藏；顯了
T39n1795_p0547c19║而談，則開密藏。
T39n1795_p0547c20║「得聞如是脩多羅教了義法門，」由此標於經
T39n1795_p0547c21║目。
T39n1795_p0547c22║「永斷疑」通論疑者，於諸諦理猶豫為性，能
T39n1795_p0547c23║障信心、善品為業。別顯則五蓋中疑，有三：一
T39n1795_p0547c24║疑自，謂己不能入理；二疑師，謂彼不能善教；
T39n1795_p0547c25║三疑法，謂於所學為令出離、為不出離？如有
T39n1795_p0547c26║病人疑自、疑醫、疑藥，病終不愈。今三疑中即
T39n1795_p0547c27║疑法也。此疑復有已起、未起，今皆含之。剛藏
T39n1795_p0547c28║為他請問，令永斷故。然斷疑方便者，若疑境
T39n1795_p0547c29║界，令悟唯心；若疑法性，令觀無得。餘皆例知。
T39n1795_p0548a01║「悔。」悔是不定之法，悔善則惡、悔惡則善
T39n1795_p0548a02║故。今請永斷，即屬惡也。然入道人若未通決
T39n1795_p0548a03║生佛同異，則或用功多時，反自疑悔。下三唱
T39n1795_p0548a04║倣前。
T39n1795_p0548a05║作是語已，五體投地。如是三請，終而復始。爾
T39n1795_p0548a06║時，世尊告金剛藏菩薩言：「善哉！善哉！善男子！
T39n1795_p0548a07║汝等乃能為諸菩薩及末世眾生，問於如來
T39n1795_p0548a08║甚深祕密究竟方便，」祕密有二：一、如來之
T39n1795_p0548a09║密藏，謂一乘如來知見。佛於漸教門中久默
T39n1795_p0548a10║斯要故，故云究竟方便。下答云「妙覺圓照，離
T39n1795_p0548a11║於華翳」等是也。二、如來即祕密，由證密藏能
T39n1795_p0548a12║所無二故，三業業具皆祕密也。身密謂非色
T39n1795_p0548a13║現色，如摩尼等；語密於一言中演無邊法海，
T39n1795_p0548a14║如谷響等；意密無心成事等。二義之中經顯
T39n1795_p0548a15║所證矣。
T39n1795_p0548a16║「是諸菩薩最上教誨，了義大乘，能使十方修
T39n1795_p0548a17║學菩薩及諸末世一切眾生，得決定信，」則
T39n1795_p0548a18║頓同佛境，義當信根成就初發心住。今但通
T39n1795_p0548a19║決疑難，以成前義。
T39n1795_p0548a20║「永斷疑悔。汝今諦聽，當為汝說。」時，金剛藏菩
T39n1795_p0548a21║薩奉教歡喜，及諸大眾默然而聽。第四、正
T39n1795_p0548a22║說長行，四：一反覆起疑之本、二喻釋現起之
T39n1795_p0548a23║疑、三顯淺難造深、四結問不當理。初中又三：
T39n1795_p0548a24║一總指輪迴、二真隨妄轉、三結指前疑。今
T39n1795_p0548a25║初。
T39n1795_p0548a26║「善男子！一切世界」總指情、器也。無著《金剛
T39n1795_p0548a27║論》以四蘊為世界故，若不約情，何成輪迴？次
T39n1795_p0548a28║下六對辦其輪迴，謂但住有為，即屬輪迴心
T39n1795_p0548a29║也。
T39n1795_p0548b01║「始（創變）終（極證）生」新新而起。
T39n1795_p0548b02║「滅，」念念落謝。
T39n1795_p0548b03║「前（過去）後（去來）、有（住劫）無（空劫）、聚（成劫）散（壞劫）、起（現行）止（調伏），念念
T39n1795_p0548b04║相續，」情界、器界皆依妄念，既所依不斷故，
T39n1795_p0548b05║能依亦然。
T39n1795_p0548b06║「循環往復，」器界空已復成，情界滅已復生。
T39n1795_p0548b07║惑業襲習，報應綸輪，塵沙劫波莫之遏絕。上
T39n1795_p0548b08║二句正示輪迴之相。
T39n1795_p0548b09║「種種取捨皆是輪迴。」取謂取著，執我、我所。
T39n1795_p0548b10║捨謂厭離，厭苦所依。又於根身則厭苦麁障
T39n1795_p0548b11║為捨，欣淨妙離為取。於器界則厭此娑婆為
T39n1795_p0548b12║捨，欣彼極樂為取。若取若捨種種不同，皆是
T39n1795_p0548b13║顛倒妄心變現輪迴之相。故《論》云：「一切分別
T39n1795_p0548b14║即分別自心。心不見心，無相可得。」《首楞》云：「自
T39n1795_p0548b15║心取自心，非幻成幻法。」二、真隨妄轉。文三：一、
T39n1795_p0548b16║法。
T39n1795_p0548b17║「未出輪迴而辨圓覺，彼圓覺性即同流轉，若
T39n1795_p0548b18║免輪迴，無有是處。」能觀是輪迴之心故，所
T39n1795_p0548b19║觀圓覺亦爾。如夢見實物，物亦是夢故。二、喻。
T39n1795_p0548b20║「譬如動目能搖湛水，」由目數動，湛水如波
T39n1795_p0548b21║搖。
T39n1795_p0548b22║「又如定眼由迴轉火，」次眼識遲鈍，旋火成
T39n1795_p0548b23║輪相。
T39n1795_p0548b24║「雲駛月運，舟行岸移，亦復如是。」想之可見。
T39n1795_p0548b25║三、合。
T39n1795_p0548b26║「善男子！諸旋未息，」眼目、雲舟也，喻生死垢
T39n1795_p0548b27║心。
T39n1795_p0548b28║「彼物先住尚不可得，」水火、月岸也，喻圓覺。
T39n1795_p0548b29║「何況輪轉生死？垢心曾未清淨，觀佛圓覺而
T39n1795_p0548c01║不旋復？」正合也。三、結指前疑。
T39n1795_p0548c02║「是故汝等便生三惑。」即前三種疑也。據此
T39n1795_p0548c03║結文的指，即知定是先責起疑之本，未是答
T39n1795_p0548c04║難。若是偏答三中之一難，即不合總結三惑，
T39n1795_p0548c05║智者詳焉。然雖非正答，已是標舉建立答義
T39n1795_p0548c06║之勢，意令息如上之念，即前疑早合自亡，況
T39n1795_p0548c07║復空華、金鑛分明曉喻。二、喻釋現起之疑。文
T39n1795_p0548c08║二：一空中華無起滅喻、二金中鑛不重生喻。
T39n1795_p0548c09║初中三：一喻釋、二法合、三結成。今初，曲分為
T39n1795_p0548c10║二：初翳差華亡喻、後空不生華喻。
T39n1795_p0548c11║「善男子！譬如幻翳妄見空華，幻翳若除，不可
T39n1795_p0548c12║說言此翳已滅，何時更起一切諸翳？」謂不
T39n1795_p0548c13║知華因翳有，妄執從空而生。不知迷真故妄
T39n1795_p0548c14║生，橫執真能生妄。既得翳差，都不見華，聞說
T39n1795_p0548c15║從翳而生，又執何時更翳？以喻比來迷倒，妄
T39n1795_p0548c16║見輪迴，因聞普眼法門，了悟根塵清淨，聞道
T39n1795_p0548c17║因除迷心，故得清淨，不是新得妙門。又執早
T39n1795_p0548c18║晚更迷，猶如何時更翳。問：「翳差之者，或有他
T39n1795_p0548c19║時更生，不必的定永無，如何以此為喻？」答：「夫
T39n1795_p0548c20║喻者，但取當日一席之事，不說終身。但以愚
T39n1795_p0548c21║人晨旦見華，食時眼差，見華亂生亂滅，謂言
T39n1795_p0548c22║翳亦速起速停，念念候之，故云不可。故諸經
T39n1795_p0548c23║論喻釋佛云：如大夢覺。豈可難云：睡起夢覺，
T39n1795_p0548c24║何妨明夜更睡還夢？若如是難，豈識喻焉？」
T39n1795_p0548c25║「何以故？翳、華二法非相待故」翳不與華期，
T39n1795_p0548c26║華不隨翳生，但翳故妄見，非華實生。二法各
T39n1795_p0548c27║不相知，況復一空一有？故云不相待也。縱使
T39n1795_p0548c28║心迷，生死亦寂，但緣迷故妄似死生。眾生本
T39n1795_p0548c29║自不生，幻華畢竟不起，莫將翳待、莫以迷求，
T39n1795_p0549a01║剛藏問目正似此也。下空華喻云。
T39n1795_p0549a02║「亦如空華滅於空時，不可說言虛空何時更
T39n1795_p0549a03║起空華。何以故？空本無華，非起滅故。」此喻
T39n1795_p0549a04║前已含釋，文易可知。二、法合。
T39n1795_p0549a05║「生死涅槃同於起滅，妙覺圓照離於華翳。」
T39n1795_p0549a06║迷見生死似華起，悟得涅槃似華滅。言圓覺
T39n1795_p0549a07║離華離翳，則雙拂生死無明。虛空非暫有無，
T39n1795_p0549a08║覺性何關迷悟？眾生既如華起，約誰更難
T39n1795_p0549a09║無明？無明生死既空，何責本來成佛？空華終
T39n1795_p0549a10║不再起，果位何得還迷？由己計度不休，見他
T39n1795_p0549a11║覺性流轉。若如是解，頓遣三疑。三疑鉤鎖連
T39n1795_p0549a12║環，不是三科別答。下金鑛喻即唯答佛不再
T39n1795_p0549a13║迷，此疑過深，故重喻也。三、結成。
T39n1795_p0549a14║「善男子！當知虛空非是暫有，亦非暫無，況復
T39n1795_p0549a15║如來圓覺隨順，而為虛空平等本性。」虛空
T39n1795_p0549a16║世法尚不同華起滅，況如來隨順圓覺，湛然
T39n1795_p0549a17║真常，是虛空之體性邪？覺為空性者，《佛頂》云：
T39n1795_p0549a18║「空生大覺中。」又云：「寂照含虛空。」復言平等者，
T39n1795_p0549a19║然圓覺雖是虛空之性，而冥合不分，周遍法
T39n1795_p0549a20║界，無分無限，無別能依所依，故云平等。此意
T39n1795_p0549a21║云：空在覺中，空尚常寂，況覺為空性，豈增減
T39n1795_p0549a22║耶？喻猶不及，故云況復。後金鑛喻。
T39n1795_p0549a23║「善男子！如銷金鑛，金非銷有，」金在鑛中，銷
T39n1795_p0549a24║鑛金現，非銷始有。若因銷有，銷頑石等亦
T39n1795_p0549a25║應得金，故知雖假爐冶銷鎔，金性要須本有。
T39n1795_p0549a26║既已成金，不重為鑛。「經無窮時金性不壞，」
T39n1795_p0549a27║此明在鑛則隱，出鑛則顯，隱顯雖殊，金性本來
T39n1795_p0549a28║平等。
T39n1795_p0549a29║「不應說言本非成就。」釋成金性本有也。
T39n1795_p0549b01║「如來圓覺亦復如是。」法合也。鑛喻煩惱，金
T39n1795_p0549b02║喻覺性。鍊出潔淨即有晶光，及能隨匠隨模
T39n1795_p0549b03║作佛等像、或種種器，喻佛三身也。然此一喻
T39n1795_p0549b04║唯答佛不再迷之難。前就圓悟之理生佛俱
T39n1795_p0549b05║是本真，以成普眼段中眾生本來成佛之義，
T39n1795_p0549b06║故舉空華元來不起，非後始滅，法合云：「生死
T39n1795_p0549b07║涅槃同於起滅。」所以俱通三難。今就不壞因
T39n1795_p0549b08║果之相，故說銷鑛出金，華則始終本無，鑛則
T39n1795_p0549b09║因銷始盡。意云：圓頓之理雖齊，迷悟不妨成
T39n1795_p0549b10║異。既有多生習障，還須背習顯真，真顯則究
T39n1795_p0549b11║竟清淨。若但用前喻，即撥無迷悟因果之相，
T39n1795_p0549b12║便成邪見。若但用此喻，即成眾生覺性本來
T39n1795_p0549b13║不淨，失真常理，亦成邪見。道理微妙，一喻難
T39n1795_p0549b14║齊，故說兩事，是知此喻唯答第三難也。三、顯
T39n1795_p0549b15║淺難造深。文二：初、所造離念。
T39n1795_p0549b16║「善男子！一切如來妙圓覺心，」先標覺心為
T39n1795_p0549b17║宗，後方拂迹者，明非斷滅，但離所拂，非無覺
T39n1795_p0549b18║心。拂有三節。
T39n1795_p0549b19║「本無菩提及與涅槃，」拂轉依之名也。由轉
T39n1795_p0549b20║煩惱、生死故曰菩提、涅槃，體雖即真，名因妄
T39n1795_p0549b21║得。
T39n1795_p0549b22║「亦無成佛及不成佛，無妄輪迴及非輪迴。」
T39n1795_p0549b23║此兩節皆雙拂對待。圓覺性中都無此事，若
T39n1795_p0549b24║有少見則迷圓覺。故《華嚴》云：「於法若有見，此
T39n1795_p0549b25║則未為見。若無有見者，如是乃見佛。」二、能造
T39n1795_p0549b26║帶情。文四：一舉勝彰劣、二舉喻顯情、三誡
T39n1795_p0549b27║息妄心、四重彰妄義。今初，文有兩對：初、小聖
T39n1795_p0549b28║理智對。
T39n1795_p0549b29║「善男子！但諸聲聞所圓境界，身心、語言皆悉
T39n1795_p0549c01║斷滅，」沈空滯寂，灰身滅智。
T39n1795_p0549c02║「終不能至彼之親證所現涅槃，」若未入滅，即
T39n1795_p0549c03║有餘涅槃。若已入滅，即無餘涅槃。下第二、凡
T39n1795_p0549c04║心真覺對。
T39n1795_p0549c05║「何況能以有思惟心」種種計度。
T39n1795_p0549c06║「測度如來圓覺境界？」此上兩對意云：小聖
T39n1795_p0549c07║真智尚不能親到小聖之理，況凡心劣於前
T39n1795_p0549c08║智，真覺又超前理，轉轉懸隔，何能造耶？如百
T39n1795_p0549c09║寮尚畏宰相，百姓豈親天子？此正同《金剛經》，
T39n1795_p0549c10║四果之人尚無心言：我證得四果，豈如來有
T39n1795_p0549c11║定法得阿耨菩提耶？二、舉喻顯情。
T39n1795_p0549c12║「如取螢火燒須彌山，終不能著。」舉喻也。此
T39n1795_p0549c13║下顯情。
T39n1795_p0549c14║「以輪迴心生輪迴見，入於如來大寂滅海，終
T39n1795_p0549c15║不能至。」即知前舉勝此舉喻，並是顯分別
T39n1795_p0549c16║心不能證覺，密譏前三種翻覆疑難。前云有
T39n1795_p0549c17║思惟心，即是此云以輪迴心。前云圓覺境界，
T39n1795_p0549c18║即是此云大寂滅海。可深照之。三、誡息妄心。
T39n1795_p0549c19║「是故我說一切菩薩及末世眾生，先斷無始
T39n1795_p0549c20║輪迴根本。」指前未出輪迴等文也。若遠指即
T39n1795_p0549c21║文殊章先斷無明，或指餘經皆如是說。四、重
T39n1795_p0549c22║彰妄義。文二：一、無實體。
T39n1795_p0549c23║「善男子！有作思惟從有心起，」舉能起之根
T39n1795_p0549c24║識。有心者，識也。起者心，所也。
T39n1795_p0549c25║「皆是六塵妄想緣氣，」舉能牽之塵境。
T39n1795_p0549c26║「非實心體，」實心無念故。
T39n1795_p0549c27║「已如空華。用此思惟辨於佛境，猶如空華復
T39n1795_p0549c28║結空果，展轉妄想，無有是處。」縱實有思惟，
T39n1795_p0549c29║思惟尚不能證覺，何況此心早已如於空華。
T39n1795_p0550a01║自無其體，向上更欲求證，何異空華結果？故
T39n1795_p0550a02║言展轉妄想。二、無勝用。
T39n1795_p0550a03║「善男子！虛妄浮心多諸巧見，不能成就圓覺
T39n1795_p0550a04║方便。」從第一覈疑之本，兼此第三一段，大
T39n1795_p0550a05║意總是責問者滯情分別過患所以，其中此
T39n1795_p0550a06║節最親，因前三番之疑便都指但是浮心巧
T39n1795_p0550a07║見，總不能證覺。四、結問不當理。
T39n1795_p0550a08║「如是分別，非為正問。」乍看連次之經，即似
T39n1795_p0550a09║唯結巧見之文。細詳其義，乃都結第三一段。
T39n1795_p0550a10║問：「前讚善哉，此責非正，何也？」答：「前讚者，美其
T39n1795_p0550a11║起教。此責者，顯其實理。此一段疑最障修證，
T39n1795_p0550a12║若不徵起，末世長迷；徵有斯益，故前讚也。剛
T39n1795_p0550a13║藏所徵意在佛責，故知責此之過，始彰徵起
T39n1795_p0550a14║有功。乍看似前後乖違，細詳乃始終符合，可
T39n1795_p0550a15║審翫味，妙在斯焉。」偈中四段：前三全同長行、
T39n1795_p0550a16║後二句全別。
T39n1795_p0550a17║爾時世尊欲重宣此義。而說偈言：
T39n1795_p0550a18║「金剛藏當知，如來寂滅性，
T39n1795_p0550a19║未曾有終始。若以輪迴心，
T39n1795_p0550a20║思惟即旋復。但至輪迴際，
T39n1795_p0550a21║不能入佛海。」
T39n1795_p0550a22║長行先舉妄相，偈文先標實性。
T39n1795_p0550a23║「譬如銷金鑛，金非銷故有，
T39n1795_p0550a24║雖復本來金，終以銷成就。
T39n1795_p0550a25║一成真金體，不復重為鑛。」
T39n1795_p0550a26║略不頌空華，影在後段故。
T39n1795_p0550a27║「生死與涅槃，凡夫及諸佛，
T39n1795_p0550a28║同為空華相。」
T39n1795_p0550a29║所造離念。良由長行華無起滅，喻中結文
T39n1795_p0550b01║與此段同，故此亦取空華之喻，意該前後。
T39n1795_p0550b02║「思惟猶幻化，何況詰虛妄？」
T39n1795_p0550b03║能造帶情。
T39n1795_p0550b04║「若能了此心，然後求圓覺。」
T39n1795_p0550b05║此第四一段是依解起行也，與長行第四
T39n1795_p0550b06║互有互無。
T39n1795_p0550b07║大方廣圓覺脩多羅了義經略疏注卷上二