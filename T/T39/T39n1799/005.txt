T39n1799_p0891a01║
T39n1799_p0891a02║首楞嚴義疏注經卷第五（之一）
T39n1799_p0891a03║
T39n1799_p0891a04║長水沙門子璿集
T39n1799_p0891a05║二、解結同體疑，二：一、阿難伸請，二：一、述已
T39n1799_p0891a06║猶迷。
T39n1799_p0891a07║阿難白佛言：「世尊！如來雖說第二義門，今觀
T39n1799_p0891a08║世間解結之人，若不知其所結之元，我信是
T39n1799_p0891a09║人終不能解。」前疑因果同異，今疑根塵結
T39n1799_p0891a10║解，故云第二義門。然根起之由前雖廣示，而
T39n1799_p0891a11║不的指何處為結，結解之義尚未辨明，欲期
T39n1799_p0891a12║指陳，皎然可識，故引前文佛所舉喻，以況己
T39n1799_p0891a13║迷也。
T39n1799_p0891a14║「世尊！我及會中有學聲聞亦復如是，從無始
T39n1799_p0891a15║際與諸無明俱滅俱生，雖得如是多聞善根，
T39n1799_p0891a16║名為出家，猶隔日瘧。」諸無明者，謂全界無
T39n1799_p0891a17║明也，總攝一切二障見思，故名為諸。始自迷
T39n1799_p0891a18║真，隨逐有情生滅不離，故上文云「和合妄生，
T39n1799_p0891a19║和合妄死」，故云俱滅俱生也。初果有學雖未
T39n1799_p0891a20║斷思，已名破煩惱障，得人空證，而全未破所
T39n1799_p0891a21║知障，法執猶存，故云猶隔日瘧。二、請示結
T39n1799_p0891a22║解。
T39n1799_p0891a23║「唯願大慈，哀慜淪溺，今日身心云何是結？
T39n1799_p0891a24║從何名解？亦令未來苦難眾生得免輪迴，不
T39n1799_p0891a25║落三有。」作是語已，普及大眾五體投地，雨淚
T39n1799_p0891a26║翹誠，佇佛如來無上開示。無始生死不能
T39n1799_p0891a27║超越，蓋由結縛。今待解除，無礙無繫，不以懇
T39n1799_p0891a28║至，莫由開曉，故雨淚求示也。二、如來廣演，
T39n1799_p0891a29║五：一、世尊摩頂。
T39n1799_p0891b01║爾時，世尊憐慜阿難及諸會中諸有學者，亦
T39n1799_p0891b02║為未來一切眾生，為出世因、作將來眼，以閻
T39n1799_p0891b03║浮檀紫金光手摩阿難頂。頂是諸根之總，
T39n1799_p0891b04║手為解結之要，摩而警動，將有解期，拊而安
T39n1799_p0891b05║慰，令知深旨。二、諸佛放光。
T39n1799_p0891b06║即時，十方普佛世界六種震動，微塵如來住
T39n1799_p0891b07║世界者，各有寶光從其頂出，其光同時於彼
T39n1799_p0891b08║世界來祇陀林，灌如來頂，是諸大眾得未曾
T39n1799_p0891b09║有。無明住地為六情根，震動不安，因茲解
T39n1799_p0891b10║結。諸佛流光灌一佛頂，以表一多無礙，自他
T39n1799_p0891b11║平等。下文諸佛標示，此佛釋成，同說同證更
T39n1799_p0891b12║無異路。問：此經從前至此四度放光，獨有今
T39n1799_p0891b13║文諸佛同放，仍又同說，斯何特異乎？答：初為
T39n1799_p0891b14║說教破邪，次為揀妄顯理，次為定見生智，今
T39n1799_p0891b15║為入觀成行。前三依教發解，未能除障；今文
T39n1799_p0891b16║觀成破惑，正動無明，入法界理，故諸佛放光，
T39n1799_p0891b17║同示解結體無二源。故知說教破邪，顯真揀
T39n1799_p0891b18║妄，立信成解，皆為今日成行取證，非聊爾事，
T39n1799_p0891b19║故與前文異耳。三、同說結根。
T39n1799_p0891b20║於是阿難及諸大眾俱聞十方微塵如來異
T39n1799_p0891b21║口同音告阿難言：「善哉阿難！汝欲識知俱生
T39n1799_p0891b22║無明，使汝輪轉生死結根，唯汝六根，更無他
T39n1799_p0891b23║物。汝復欲知無上菩提，令汝速證安樂解脫、
T39n1799_p0891b24║寂靜妙常，亦汝六根，更非他物。」覺明初起，
T39n1799_p0891b25║能所妄生，湛性既分，六根成異，根塵偶對，業
T39n1799_p0891b26║性即生，輪轉無窮，生死長縛，斯六根為生死
T39n1799_p0891b27║結縛之源也。一念無念，能所都亡，根塵識心
T39n1799_p0891b28║應時消落，無真可得、無妄可除，覺性圓明，法
T39n1799_p0891b29║眼清淨，斯六根為自在解脫安樂妙常之源
T39n1799_p0891c01║也。其猶氷水由氣之動移，相雖變異，濕性常
T39n1799_p0891c02║一，結解同貫亦復爾也。四、阿難再請。
T39n1799_p0891c03║阿難雖聞如是法音，心猶未明，稽首白佛：「云
T39n1799_p0891c04║何令我生死輪迴、安樂妙常，同是六根，更非
T39n1799_p0891c05║他物？」染淨根本唯此六根，更無別法，於此
T39n1799_p0891c06║起見生死輪迴，於此忘情涅槃常樂。法執未
T39n1799_p0891c07║破，孰能洞明？故再咨詢，欲期開示。五、佛為
T39n1799_p0891c08║釋通，二：一、長行，二：一、雙標。
T39n1799_p0891c09║佛告阿難：「根塵同源，縛脫無二，識性虛妄，猶
T39n1799_p0891c10║如空華。」根、境、識三無別體性，唯一真覺，故
T39n1799_p0891c11║曰同源。執見不亡，妄生取著，強分染淨，橫計
T39n1799_p0891c12║身心，從始洎終念念生滅，故云為縛。了相無
T39n1799_p0891c13║相，分別不生，能所寂然，念想虛盡，一法無取，
T39n1799_p0891c14║一真體現，心與虛空等無差別，故名為脫。識
T39n1799_p0891c15║性虛妄猶如空華者，與上根、塵綺互相影，上
T39n1799_p0891c16║言根塵影此識性，今言識性影前根塵，故三
T39n1799_p0891c17║同源，亦同虛妄，故前文云「見與見緣并所想
T39n1799_p0891c18║相，如虛空華。」即此識性虛妄也。又云「此見及
T39n1799_p0891c19║緣，元是菩提妙淨明體。」即此根塵同源也。
T39n1799_p0891c20║二、雙釋，二：一、總顯無性。
T39n1799_p0891c21║「阿難！由塵發知，因根有相，相見無性同於交
T39n1799_p0891c22║蘆。」攬塵成根，對根有相，根境立矣，妄識生
T39n1799_p0891c23║焉。妄識能變根境二法，故根境識互相假藉，
T39n1799_p0891c24║一一體空、一一成立，故若交蘆。二、別明縛
T39n1799_p0891c25║脫。
T39n1799_p0891c26║「是故汝今知見立知，即無明本；知見無見，斯
T39n1799_p0891c27║即涅槃無漏真淨，云何是中更容他物？」由
T39n1799_p0891c28║阿難再問：云何令我生死輪迴、安樂妙常同是
T39n1799_p0891c29║六根，更非他物？故佛先示根境識三唯一虛
T39n1799_p0892a01║妄，同一性源，迷縛解脫誠非異轍，由此別示
T39n1799_p0892a02║結答，令無所疑，因解成觀，妙果可冀。言知
T39n1799_p0892a03║是者，略舉六根之二也。立知者，又略見字，
T39n1799_p0892a04║影在次文。意謂若於六根三事，不了性無，立
T39n1799_p0892a05║為實有，起遍計執，惑業由生，自取輪迴，抂入
T39n1799_p0892a06║諸趣，斯則六根是無明生死結縛之本。苟或
T39n1799_p0892a07║於此體真達妄，執取不生，妄知見覺，泯然虛
T39n1799_p0892a08║寂，唯一圓成清淨寶覺，斯則六根是菩提涅
T39n1799_p0892a09║槃元清淨體，更欲何物說為異因？故《般若》云
T39n1799_p0892a10║「若見諸相非相，即見如來。」上云「此見及緣，元
T39n1799_p0892a11║是菩提妙淨明體。」此則正破無明法執，成就
T39n1799_p0892a12║圓通觀門也。二、偈頌，二：初、標舉。
T39n1799_p0892a13║爾時，世尊欲重宣此義，而說偈言：汎論偈
T39n1799_p0892a14║頌，總有四種：一阿耨窣覩婆頌，不問長行并
T39n1799_p0892a15║偈，但數字滿三十二即為一偈；二名伽陀，此
T39n1799_p0892a16║云諷頌，或名直頌，謂以偈說法，非頌長行；三
T39n1799_p0892a17║名祇夜，此云應頌；四名蘊陀南，此云集施頌，
T39n1799_p0892a18║謂以少言攝集多義，施他誦持故。為何意故
T39n1799_p0892a19║經多立頌？略有八義：一少字攝多義故；二讚
T39n1799_p0892a20║嘆者多以偈頌故；三為鈍根重說故；四為後
T39n1799_p0892a21║來之徒故；五隨意樂故；六易受持故；七增明
T39n1799_p0892a22║前說故；八長行未說故。今此經內於前四中
T39n1799_p0892a23║二、三所攝，八意之內正唯三、七，兼二、五、八。然
T39n1799_p0892a24║又長行、偈頌相望，有五對之例：謂有無、廣略、
T39n1799_p0892a25║離合、先後、隱顯，至文詳而知之。此頌九行，
T39n1799_p0892a26║應頌、諷頌間雜相糅，連環起復，展轉相生，大
T39n1799_p0892a27║意破無明法執，令觀門明淨，修行證入一真
T39n1799_p0892a28║法界也。二、正頌，六：初、二頌標宗破執，二：一、
T39n1799_p0892a29║比量正破
T39n1799_p0892b01║「真性有為空，緣生故如幻，無為無起滅，不實
T39n1799_p0892b02║如空華。」此文正破無明法執，執為、無為有
T39n1799_p0892b03║實體者，皆迷真性。一真法界本非對待，故此
T39n1799_p0892b04║雙破，即是解結之所因也。此中四句，前二句
T39n1799_p0892b05║破有為，後二句破無為，此二不立，方顯法界
T39n1799_p0892b06║一相義耳。言真性有為空者，真性之言正是
T39n1799_p0892b07║標宗揀法，通下第二量轉，謂一真中道第一
T39n1799_p0892b08║義諦也，應立量云：真性有為元空不有，從緣
T39n1799_p0892b09║生故，猶如幻事；真性無為本來不實，無起滅
T39n1799_p0892b10║故，猶如空華。由此二量三支無闕，標揀分明，
T39n1799_p0892b11║無諸過非，《掌珍論》中取為善立。第二量中先
T39n1799_p0892b12║因後宗，譯人語便，亦無所失。此義所顯一真
T39n1799_p0892b13║平等，無諸對待，真妄染淨、生死涅槃、凡夫諸
T39n1799_p0892b14║佛，皆如空華亂起亂滅，故下文云「一切世界
T39n1799_p0892b15║山河大地、生死涅槃，皆即狂勞顛倒華相。」故
T39n1799_p0892b16║《中論》云「若法為待成，是法還成待，今則無因
T39n1799_p0892b17║待，亦無所成法。」斯顯第一義中離一切相，言
T39n1799_p0892b18║語道斷，心行處滅，無明法執於斯盡矣。二、
T39n1799_p0892b19║顯過況破。
T39n1799_p0892b20║「言妄顯諸真，妄真同二妄，猶非真非真，云何
T39n1799_p0892b21║見所見。」初二句重顯前過，有為、無為是對
T39n1799_p0892b22║待故。亦是破執，真性是有還同虛妄。惑者議
T39n1799_p0892b23║云：真性之中雖亡有為、無為，而此真性應有
T39n1799_p0892b24║所得，是佛所證，離諸偽妄，故名曰真。是諸法
T39n1799_p0892b25║性，畢竟應有。故此破云：若言離妄所顯有真
T39n1799_p0892b26║性者，還同妄法，俱為妄也，以是遍計所緣境
T39n1799_p0892b27║故。離妄之真還因妄顯，如前文云「菩提心生，
T39n1799_p0892b28║生滅心滅，此亦生滅。」《起信》亦云「言真如者亦
T39n1799_p0892b29║無有相，謂言說之極，因言遣言，此真如體無
T39n1799_p0892c01║有可遣，以一切法悉皆真故，亦無可立，以一
T39n1799_p0892c02║切法皆同如故。當知一切法不可說不可念，
T39n1799_p0892c03║故名真如。」應知若有真性為所得者，皆為妄
T39n1799_p0892c04║矣，故云妄真同二妄也。猶非下二句況破執
T39n1799_p0892c05║妄，初句躡前所非，尚無真與不真，不真即妄
T39n1799_p0892c06║也。次句正況，云何更存能見所見，根之與識
T39n1799_p0892c07║俱名為見，所見即境也。斯則總破真妄二心，
T39n1799_p0892c08║諸對待法皆無所有，方名顯淨法界一真平
T39n1799_p0892c09║等。此上二頌，正是頌前根塵同源也。本源自
T39n1799_p0892c10║性尚非真妄，豈得存乎根境識耶！故根境識
T39n1799_p0892c11║同此一源。二、兩頌結解同體。
T39n1799_p0892c12║「中間無實性，是故若交蘆。」頌前根、塵相發，
T39n1799_p0892c13║相見無性，猶如交蘆。
T39n1799_p0892c14║「結解同所因，聖凡無二路。」頌前縛脫無二
T39n1799_p0892c15║也。六道凡夫業惑所繫不得自在，故名為縛。
T39n1799_p0892c16║三乘賢聖斷惑證理不隨業繫，故名為解。此
T39n1799_p0892c17║則皆由六根迷悟所致，更非別岐，故無二路。
T39n1799_p0892c18║「汝觀交中性，空有二俱非。」交中無性，將何
T39n1799_p0892c19║遣有而更存無，一性之中無對待故。肇公云：
T39n1799_p0892c20║「有既不有，則無無矣。」此則正顯根塵中道，亦
T39n1799_p0892c21║是上根塵同源之義。
T39n1799_p0892c22║「迷晦即無明，發明便解脫。」頌前知見立知
T39n1799_p0892c23║等文也。迷根執境，不了性空，妄取為有，即無
T39n1799_p0892c24║明矣。了性無性，真妄一如，根境識三不能為
T39n1799_p0892c25║縛，故名解脫，斯則涅槃無漏真淨。三、一頌
T39n1799_p0892c26║生起下文。
T39n1799_p0892c27║「解結因次第，六解一亦亡。」生起六解，一亡
T39n1799_p0892c28║疑也。因次第者，下文云「此根初解先得人空，
T39n1799_p0892c29║空性圓明成法解脫。解脫法已，俱空不生，是
T39n1799_p0893a01║名菩薩從三摩地得無生忍。」一亦亡者，下文
T39n1799_p0893a02║云「今日如來若總解除，結若不生則無彼此，
T39n1799_p0893a03║尚不名一，六云何成？」
T39n1799_p0893a04║「根選擇圓通，入流成正覺。」生起下文圓通
T39n1799_p0893a05║修證也，即取觀音從耳根門入三摩地。文殊
T39n1799_p0893a06║所選，堪與阿難及此界人入流正覺。四、一
T39n1799_p0893a07║頌無明習氣。
T39n1799_p0893a08║「陀那微細識，習氣成暴流。」阿陀那，云執持，
T39n1799_p0893a09║即第八識，能執持種子起現行故。第八多名，
T39n1799_p0893a10║此名最通，三位之中相續執持位也。無明熏
T39n1799_p0893a11║習種子不斷，如暴流水流注不息，微細境界
T39n1799_p0893a12║唯佛能知，故《起信》云「無明熏習所起識者，非
T39n1799_p0893a13║凡夫能知，亦非二乘智慧所覺。謂依菩薩從
T39n1799_p0893a14║初正信發心觀察，若證法身，得少分知，乃至
T39n1799_p0893a15║菩薩究竟地不能盡知，唯佛窮了。」
T39n1799_p0893a16║「真非真恐迷，我常不開演。」謂此識體單真
T39n1799_p0893a17║不立、獨妄不成，真妄和合方有所為。《起信》云
T39n1799_p0893a18║「謂不生滅與生滅和合，非一非異，名為阿梨
T39n1799_p0893a19║耶識。」若說即真，妄習如何得盡？凡夫外道起
T39n1799_p0893a20║於常見，執為真我。若說為妄，恐撥為斷滅，以
T39n1799_p0893a21║真相不滅故。是故於小乘藏及大乘權教不
T39n1799_p0893a22║說第八。《深密經》云「阿陀那識甚微細，一切種
T39n1799_p0893a23║子成暴流，我於凡愚不開演，恐彼分別執為
T39n1799_p0893a24║我。」意顯前文根、境、識三六種結縛，皆是此識
T39n1799_p0893a25║熏習變生，執真執妄、見有見空唯此識影，乃
T39n1799_p0893a26║至十地菩薩所見佛身，業識上見。若佛如來
T39n1799_p0893a27║已離業識，無自他相見，如《起信》說。此則正顯
T39n1799_p0893a28║已離俱生無明耳。五、一頌一句遣幻非幻。
T39n1799_p0893a29║「自心取自心，非幻成幻法。」一切諸法唯識
T39n1799_p0893b01║所變，故皆自心。前六不了，見從外來，取而分
T39n1799_p0893b02║別，故《起信》云「三界虛偽，唯心所作。」離心即無
T39n1799_p0893b03║六塵境界，以一切法皆從心起妄念而生，一
T39n1799_p0893b04║切分別即分別自心，故云自心取自心也。若
T39n1799_p0893b05║以妙性圓明離諸名相，本來無有世界、眾生，
T39n1799_p0893b06║故云非幻。而由見妄忽生覺明相現，四大分
T39n1799_p0893b07║湛，根塵宛成，故云成幻法。而言幻者，以一一
T39n1799_p0893b08║法皆無性故。
T39n1799_p0893b09║「不取無非幻，非幻尚不生，幻法云何立？」分
T39n1799_p0893b10║別不生，前後際斷，真尚不辨，妄何所立？是
T39n1799_p0893b11║故性真常中求於去來、迷悟、死生了無所得，
T39n1799_p0893b12║斯則一相平等，迷悟都亡，生死涅槃猶如昨
T39n1799_p0893b13║夢。故肇公云：「夫不存無以觀法者，可謂見法
T39n1799_p0893b14║實相矣。」六、一頌三句讚法令忻。
T39n1799_p0893b15║「是名妙蓮華。」此平等性觀能破無明，開佛
T39n1799_p0893b16║知見。此知見性，處妄常真、在染不污，今得顯
T39n1799_p0893b17║發，如開敷出水，故以為喻。
T39n1799_p0893b18║「金剛王寶覺，」無明堅牢最為難壞，一念能
T39n1799_p0893b19║破，金剛定力，此定尊上更無能過，於法自在，
T39n1799_p0893b20║是可寶重，如摩尼珠隨意生育，無上覺果，名
T39n1799_p0893b21║王寶覺。
T39n1799_p0893b22║「如幻三摩提，」此觀現前，了一切法皆如幻
T39n1799_p0893b23║化，猶如明鏡現諸色像，一一色像體不可得，
T39n1799_p0893b24║同一鏡明不即不離。三摩提，云正受，不受諸
T39n1799_p0893b25║受也。
T39n1799_p0893b26║「彈指超無學。」此顯速疾能至大覺，故一念
T39n1799_p0893b27║不生即名為佛。超過地位劫數之說，如前文
T39n1799_p0893b28║云「歇即菩提」，《圓覺》亦云「離幻即覺，亦無漸次。」
T39n1799_p0893b29║皆斯義也。然至覺時，亦無自果可為所得，故
T39n1799_p0893c01║云超無學耳。亦是約遲速校量，故說為超，非
T39n1799_p0893c02║是都越地位直至無上覺耳。
T39n1799_p0893c03║「此阿毘達磨，十方薄伽梵，一路涅槃門。」阿
T39n1799_p0893c04║毘達磨，云無比法，即指此三昧也，亦云對
T39n1799_p0893c05║法，即以大乘平等大慧對向一真法界，體用
T39n1799_p0893c06║顯現，理智一如，故名對法。薄伽梵，具足六義：
T39n1799_p0893c07║謂自在、熾盛、端嚴、名稱、吉祥、尊貴，十方諸
T39n1799_p0893c08║佛取證菩提涅槃妙果，唯此一路能通至彼，
T39n1799_p0893c09║故名為門。由前請云要因門入，故此開示金
T39n1799_p0893c10║剛三昧為能入門也。三、六解一亡疑，二：一、
T39n1799_p0893c11║伸疑請決，二：一、敘慶所聞。
T39n1799_p0893c12║於是，阿難及諸大眾聞佛如來無上慈誨祇
T39n1799_p0893c13║夜、伽陀，雜糅精瑩，妙理清徹，心目開明，歎未
T39n1799_p0893c14║曾有。能詮之文諷應交間，辭句妙淨；所詮
T39n1799_p0893c15║之理清明洞徹，皎然可見，故使心開如目之
T39n1799_p0893c16║鑒。二、正陳疑意。
T39n1799_p0893c17║阿難合掌頂禮白佛：「我今聞佛無遮大悲性
T39n1799_p0893c18║淨妙常真實法句，心猶未達六解一亡舒結
T39n1799_p0893c19║倫次，唯垂大慈再愍斯會及與將來，施以法
T39n1799_p0893c20║音，洗滌洗垢。」由前偈云「解結因次第，六解
T39n1799_p0893c21║一亦亡。」阿難疑意，前文既云根塵同源、縛脫
T39n1799_p0893c22║無二，迷晦即無明、發明便解脫，斯則結無前
T39n1799_p0893c23║後，解亦不倫。六根若亡，一覺應顯，云何復云
T39n1799_p0893c24║解結因次、六解一亡，故云心猶未明、唯垂洗
T39n1799_p0893c25║滌等。二、舉事廣明，三：一、且明結之因起，二：
T39n1799_p0893c26║一、舉事，二：一、問答結名，二：一、綰巾問結，二：一、
T39n1799_p0893c27║結巾初問。
T39n1799_p0893c28║即時，如來於師子座整涅槃僧，斂僧伽梨，攬
T39n1799_p0893c29║七寶几，引手於几，取劫波羅天所奉華巾，於
T39n1799_p0894a01║大眾前綰成一結，示阿難言：「此名何等？」阿難、
T39n1799_p0894a02║大眾俱白佛言：「此名為結。」涅槃僧，僧裏衣
T39n1799_p0894a03║也。僧伽梨，大衣也。劫波，云時分，巾是彼天所
T39n1799_p0894a04║奉獻故，未詳緣起。二、再結再問。
T39n1799_p0894a05║於是如來綰疊華巾又成一結，重問阿難：「此
T39n1799_p0894a06║名何等？」阿難、大眾又白佛言：「此亦名結。」如是
T39n1799_p0894a07║倫次綰疊華巾總成六結，一一結成，皆取手
T39n1799_p0894a08║中所成之結持問阿難：「此名何等？」阿難、大眾
T39n1799_p0894a09║亦復如是次第詶佛：「此名為結。」如文。二、
T39n1799_p0894a10║約體問名。
T39n1799_p0894a11║佛告阿難：「我初綰巾，汝名為結。此疊華巾先
T39n1799_p0894a12║實一條，第二、第三云何汝曹復名為結？」阿難
T39n1799_p0894a13║白佛言：「世尊！此寶疊華緝績成巾，雖本一體，
T39n1799_p0894a14║如我思惟，如來一綰得一結名，若百綰成終
T39n1799_p0894a15║名百結，何況此巾秖有六結，終不至七、亦不
T39n1799_p0894a16║停五，云何如來秖許初時，第二、第三不名為
T39n1799_p0894a17║結？」巾喻真性，結喻六根，逐綰而問，相由妄
T39n1799_p0894a18║別，令知根本是一，妄結生六，無同異中熾然
T39n1799_p0894a19║成異，故一一綰皆名為結。二、徵釋同異，二：
T39n1799_p0894a20║一、問答。
T39n1799_p0894a21║佛告阿難：「此寶花巾，汝知此巾元止一條，我
T39n1799_p0894a22║六綰時名有六結。汝審觀察，巾體是同，因結
T39n1799_p0894a23║有異。於意云何？初綰結成名為第一，如是乃
T39n1799_p0894a24║至第六結生，吾今欲將第六結名成第一不？」
T39n1799_p0894a25║「不也。世尊！六結若存，斯第六名，終非第一。縱
T39n1799_p0894a26║我歷生盡其明辨，如何令是六結亂名。」體
T39n1799_p0894a27║雖元一，妄結成六，既已成根，六種名相隨心
T39n1799_p0894a28║計執不可移易，故云不可亂名。二、印成。
T39n1799_p0894a29║佛言：「如是。六結不同，循顧本因一巾所造，令
T39n1799_p0894b01║其雜亂終不得成。」如文。二、合顯。
T39n1799_p0894b02║「則汝六根亦復如是，畢竟同中生畢竟異。」
T39n1799_p0894b03║迷心執境，無異成異，故下文云「元依一精明，
T39n1799_p0894b04║分成六和合。」即斯義也。二、正示六解一亡，
T39n1799_p0894b05║二：一、就事問答。
T39n1799_p0894b06║佛告阿難：「汝必嫌此六結不成，願樂一成，復
T39n1799_p0894b07║云何得？」阿難言：「此結若存，是非鋒起，於中自
T39n1799_p0894b08║生此結非彼、彼結非此。如來今日若總解除，
T39n1799_p0894b09║結若不生則無彼此，尚不名一，六云何成？」
T39n1799_p0894b10║此中譯家緝綴不足，應云：欲得不成，願樂一
T39n1799_p0894b11║成，復云何得？佛意云：汝意嫌此六根妄隔，樂
T39n1799_p0894b12║成一體，有何方便而得成一？答意：若解此六，
T39n1799_p0894b13║亦不成一，以一對六而立。六若不生則無所
T39n1799_p0894b14║對，故無一義。二、貼喻釋成。
T39n1799_p0894b15║佛言：「六解一亡亦復如是。由汝無始心性狂
T39n1799_p0894b16║亂，知見妄發，發妄不息，勞見發塵，如勞目
T39n1799_p0894b17║睛，則有狂華。於湛精明，無因亂起一切世
T39n1799_p0894b18║間山河大地、生死、涅槃皆即狂勞顛倒華相。」
T39n1799_p0894b19║心性發狂，見聞妄隔，根境識三一時俱
T39n1799_p0894b20║現。生死為六，涅槃名一，由對待成，本無所
T39n1799_p0894b21║有，故如狂勞虛妄華相。三種世間故名一切，
T39n1799_p0894b22║佛界、生界、一切境界俱不離此，以是分別妄
T39n1799_p0894b23║念起故，離心即無六塵境故。
T39n1799_p0894b24║三、却辨解結次第，二：一、示解因，三：一、揀非顯
T39n1799_p0894b25║是，二：一、二邊俱非。
T39n1799_p0894b26║阿難言：「此勞同結，云何解除？」如來以手將所
T39n1799_p0894b27║結巾偏掣其左，問阿難言：「如是解不？」「不也。世
T39n1799_p0894b28║尊！」旋復以手偏牽右邊，又問阿難：「如是解不？」
T39n1799_p0894b29║「不也。世尊！」若執此根有實體者，即墮常見。
T39n1799_p0894c01║若謂都無，成惡取空，諸佛不化。寧起有見如
T39n1799_p0894c02║須彌山，不起空見如芥子許，以墮斷故。既左
T39n1799_p0894c03║偏有相、右墮空門，空有二邊俱不見性，無明
T39n1799_p0894c04║根結如何解除？故前偈云「汝觀交中性，空有
T39n1799_p0894c05║二俱非。」故此二邊不能令脫。二、中心方是。
T39n1799_p0894c06║佛告阿難：「吾今以手左右各牽，竟不能解。汝
T39n1799_p0894c07║設方便，云何解成？」阿難白佛言：「世尊！當於結
T39n1799_p0894c08║心解即分散。」佛告阿難：「如是，如是。若欲除結，
T39n1799_p0894c09║當於結心。」意明空有二邊既不能解，當須
T39n1799_p0894c10║中道正觀照無始結根，非有非無、不異而異，
T39n1799_p0894c11║見全無明之法性、斷全法性之無明，不斷而
T39n1799_p0894c12║斷、非證而證，方得解成。二、示正因緣，二：一、
T39n1799_p0894c13║顯今說意。
T39n1799_p0894c14║「阿難！我說佛法從因緣生，非取世間和合麁
T39n1799_p0894c15║相。如來發明世、出世法，知其本因隨所緣出。」
T39n1799_p0894c16║中道正觀如幻三昧，能解無始無明根結，
T39n1799_p0894c17║能於彈指超證無學，能起無方不思議用，此
T39n1799_p0894c18║名佛法從因緣生，豈同世間所說麁相。以佛
T39n1799_p0894c19║無明永盡，得一切種智，故能知此結解因由，
T39n1799_p0894c20║非餘境界。二、別示所知。
T39n1799_p0894c21║「如是乃至恒沙界外一滴之雨亦知頭數，現
T39n1799_p0894c22║前種種松直棘曲、鵠白烏玄皆了元由。」一
T39n1799_p0894c23║切世間色心染淨諸有境界，皆依無明而得
T39n1799_p0894c24║住持，今無明已變成明，明即一切種智。佛既
T39n1799_p0894c25║證得一切境界，有何難了？是故即能皆了元
T39n1799_p0894c26║由。三、總彰解益。
T39n1799_p0894c27║「是故阿難！隨汝心中選擇六根，根結若除，塵
T39n1799_p0894c28║相自滅，諸妄銷亡，不真何待。」上文云「若能
T39n1799_p0894c29║於此悟圓通根，逆彼無始織妄業流，得循圓
T39n1799_p0895a01║通，與不圓根日劫相倍。但汝下劣，未能於中
T39n1799_p0895a02║圓自在慧，故我宣揚，令汝但於一門深入，入
T39n1799_p0895a03║一無妄，彼六知根一時清淨。」故云選擇。下文
T39n1799_p0895a04║云「見聞如幻翳，三界若空華，聞復翳根除，塵
T39n1799_p0895a05║消覺圓淨。」是故諸妄消亡，不真何待。二、明
T39n1799_p0895a06║次第，二：一、就事問答。
T39n1799_p0895a07║「阿難！吾今問汝，此劫波羅巾六結現前，同時
T39n1799_p0895a08║解縈得同除不？」「不也。世尊！是結本以次第綰
T39n1799_p0895a09║生，今日當須次第而解。六結同體，結不同時，
T39n1799_p0895a10║則結解時云何同除？」此顯六根不能頓解，
T39n1799_p0895a11║但應從一根門即得六根解脫，非謂六根相
T39n1799_p0895a12║望成次第耳。但觀合顯，義自昭然。二、約法
T39n1799_p0895a13║合顯。
T39n1799_p0895a14║佛言：「六根解除亦復如是。此根初解，先得人
T39n1799_p0895a15║空，空性圓明成法解脫，解脫法已俱空不生，
T39n1799_p0895a16║是名菩薩從三摩地得無生忍。」此正明次第
T39n1799_p0895a17║也。如下文云「初於聞中入流亡所，所入既寂，
T39n1799_p0895a18║動靜二相了然不生。如是漸增，聞所聞盡」，斯
T39n1799_p0895a19║則此根初解先得人空也。「盡聞不住，覺所覺
T39n1799_p0895a20║空」，即成法解脫也。「空覺極圓，空所空滅」，即俱
T39n1799_p0895a21║空不生也。「生滅既滅，寂滅現前」，即得無生忍
T39n1799_p0895a22║也。《維摩》云「又此病起皆由著我，是故於我不
T39n1799_p0895a23║應生著。既知病本，即除我想，當起法想，應作
T39n1799_p0895a24║是念：但以眾法合成此身，起唯法起，滅唯法
T39n1799_p0895a25║滅。當作是念：此法想者即是顛倒，我應離之。
T39n1799_p0895a26║云何為離？謂不念內外諸法，行於平等，謂我
T39n1799_p0895a27║等涅槃等。所以者何？我及涅槃是二皆空，乃
T39n1799_p0895a28║至得是平等唯有空病，空病亦空。」此則維摩
T39n1799_p0895a29║正就於身，作三空觀門，故次第觀而次第離。
T39n1799_p0895b01║今經但於一根深入，自然麁執先斷，次第以
T39n1799_p0895b02║證。觀行雖別，所得攸同。即正約圓頓觀法，但
T39n1799_p0895b03║從一根而入，非約六根頓解，故云次第。不同
T39n1799_p0895b04║漸次法門約鈍根說，諸解云云，不能具敘。
T39n1799_p0895b05║三、廣引修證，四：一、阿難請問圓根，四：一、述解
T39n1799_p0895b06║申疑。
T39n1799_p0895b07║阿難及諸大眾蒙佛開示，慧覺圓通，得無疑
T39n1799_p0895b08║惑。一時合掌，頂禮雙足而白佛言：「我等今日
T39n1799_p0895b09║身心皎然，快得無礙。雖復悟知一六亡義，然
T39n1799_p0895b10║猶未達圓通本根。」慧覺圓通由蒙開示，本
T39n1799_p0895b11║根入路未得通明，故今申敬，欲期達解。二、
T39n1799_p0895b12║敘迷遇佛。
T39n1799_p0895b13║「世尊！我輩飄零，積劫孤露，何心何慮預佛天
T39n1799_p0895b14║倫，如失乳兒忽遇慈母。」背覺合塵名為孤
T39n1799_p0895b15║露，萍游六道故曰飄零。忽然邂逅廁為堂弟，
T39n1799_p0895b16║名預天倫。由斯遭遇，如子得母，法身可久矣。
T39n1799_p0895b17║三、結願彰益。
T39n1799_p0895b18║「若復因此際會道成，所得密言還同本悟，則
T39n1799_p0895b19║與未聞無有差別。」際時會遇也，遭時遇佛，
T39n1799_p0895b20║從茲得道，始覺合本若不曾迷，故云本悟。悟，
T39n1799_p0895b21║覺也。既不曾迷，唯是一覺，夫何更有見聞之
T39n1799_p0895b22║異，故云未聞無有差別，此略舉六中之耳根
T39n1799_p0895b23║也。阿難所請，意在此根，微露其機求佛顯發。
T39n1799_p0895b24║如來知微，勅眾各說悟門，觀音、文殊承機述
T39n1799_p0895b25║揀，感應相濟，化道曲成，于今受賜，豈得忘
T39n1799_p0895b26║本。四、請示法門。
T39n1799_p0895b27║「唯垂大悲，惠我祕嚴，成就如來最後開示。」作
T39n1799_p0895b28║是語已，五體投地，退藏密機，冀佛冥授。祕
T39n1799_p0895b29║密妙嚴即首楞嚴定。最後開示，究竟說也。機
T39n1799_p0895c01║微細念，靜然不動，故曰退藏。即欲以湛旋其
T39n1799_p0895c02║虛妄滅生，伏還元覺，故云冀佛冥授。二、如
T39n1799_p0895c03║來詢諸聖眾。
T39n1799_p0895c04║爾時，世尊普告眾中諸大菩薩及諸漏盡大
T39n1799_p0895c05║阿羅漢：「汝等菩薩及阿羅漢，生我法中，得成
T39n1799_p0895c06║無學。吾今問汝，最初發心悟十八界，誰為圓
T39n1799_p0895c07║通？從何方便入三摩地？」從佛口生，從法化生，
T39n1799_p0895c08║得佛法分，名生我法。向下雖有二十五門，諸
T39n1799_p0895c09║聖入道總而攝之不離十八，故舉以問，令各
T39n1799_p0895c10║敘述。三、諸聖各說證門，五：一、滅塵合覺證，
T39n1799_p0895c11║六：一、憍陳如，三：一、遇佛獲悟。
T39n1799_p0895c12║憍陳那五比丘即從座起，頂禮佛足而白佛
T39n1799_p0895c13║言：「我在鹿苑及於鷄園，觀見如來最初成道，
T39n1799_p0895c14║於佛音聲悟明四諦。」憍陳那，姓也，此云火
T39n1799_p0895c15║器，其先事火，從此命族。五比丘者，初，佛棄國
T39n1799_p0895c16║入山修道，淨飯乃命家族三人：一阿濕婆、二
T39n1799_p0895c17║跋提、三摩訶男拘利，舅氏二人：一憍陳那、二
T39n1799_p0895c18║十力迦葉，勅令隨衛。五人銜命，後各捨去，在
T39n1799_p0895c19║鹿園中共修異道。佛得果已，思度何人，此五
T39n1799_p0895c20║於我先曾營衛，即往為彼三轉法輪，問言
T39n1799_p0895c21║解否？陳那先答已解已知，諸天在空亦言其
T39n1799_p0895c22║解，故佛命彼名阿若多。阿若多者，此云解也，
T39n1799_p0895c23║或言已知。雞園，精舍名也。二、正陳悟旨。
T39n1799_p0895c24║「佛問比丘，我初稱解，如來印我名阿若多。妙
T39n1799_p0895c25║音密圓，我於音聲得阿羅漢。」雖悟四諦，復
T39n1799_p0895c26║了音聲本常，微密圓滿，未曾生滅，唯一覺性。
T39n1799_p0895c27║此則了音聲性空，唯如來藏，故云妙音密圓。
T39n1799_p0895c28║此經所明圓通法門，唯取實證，則不可約隨
T39n1799_p0895c29║相而一解。下文如來勅文殊言：「二十五無
T39n1799_p0896a01║學，皆言修習真實圓通，彼等修行實無優劣、
T39n1799_p0896a02║前後差別。」故知此文正是入音聲慧法門，了
T39n1799_p0896a03║聲實相也。三、結酬所問。
T39n1799_p0896a04║「佛問圓通，如我所證，音聲為上。」如文。二、
T39n1799_p0896a05║優波尼沙陀，三：一、值佛顯悟。
T39n1799_p0896a06║優波尼沙陀即從座起，頂禮佛足而白佛言：
T39n1799_p0896a07║「我亦觀佛最初成道，觀不淨相，生大厭離，悟
T39n1799_p0896a08║諸色性。」亦云優波尼殺曇，此言近少，或云
T39n1799_p0896a09║塵性，謂微塵是色之近少分也。因觀不淨白
T39n1799_p0896a10║骨微塵，故以為名。由多貪欲，故作此觀以為
T39n1799_p0896a11║對治。復了色塵本如來藏，故云悟諸色性。
T39n1799_p0896a12║正二陳悟旨，二：一、觀成得道。
T39n1799_p0896a13║「以從不淨白骨微塵歸於虛空，空色二無，成
T39n1799_p0896a14║無學道。」初作不淨想，後入骨鎖觀，皆為治
T39n1799_p0896a15║貪。復因骨鎖，入析色明空。復因此空，見色實
T39n1799_p0896a16║相，悟中道理。色之與空唯一實性，故云空色
T39n1799_p0896a17║二無。二、重指釋成。
T39n1799_p0896a18║「如來印我名尼沙陀。塵色既盡，妙色密圓，我
T39n1799_p0896a19║從色相得阿羅漢。」從悟得名也。真善妙色
T39n1799_p0896a20║即畢竟空，相盡性顯，悟如來藏周遍法界，故
T39n1799_p0896a21║曰密圓成於無學。三、結酬所問。
T39n1799_p0896a22║「佛問圓通，如我所證，色因為上。」三、香嚴童
T39n1799_p0896a23║子，三：一、敘承尊教。
T39n1799_p0896a24║香嚴童子即從座起，頂禮佛足而白佛言：「我
T39n1799_p0896a25║聞如來教我諦觀諸有為相。」觀香悟道，得
T39n1799_p0896a26║童真位，名為童子。初佛總教，觀有為相，不的
T39n1799_p0896a27║言香。如云「一切有為法，如夢幻泡影，如露亦
T39n1799_p0896a28║如電，應作如是觀。」二、依教修觀，三：一、標觀
T39n1799_p0896a29║境。
T39n1799_p0896b01║「我時辭佛，宴晦清齋，見諸比丘燒沈水香，香
T39n1799_p0896b02║氣寂然來入鼻中。」我於向晦宴然安息在於
T39n1799_p0896b03║靜室，清靜之室洗心之處，故名清齋。靜室
T39n1799_p0896b04║聞香是有為相，即所觀境也。二、正觀察，二：
T39n1799_p0896b05║一、觀行。
T39n1799_p0896b06║「我觀此氣非木非空、非煙非火，去無所著、來
T39n1799_p0896b07║無所從。」木、空、煙、火以理推窮非香生處，既
T39n1799_p0896b08║來無因，去復何往？以何為香而馨我鼻？此
T39n1799_p0896b09║別觀察香無生也。二、觀益。
T39n1799_p0896b10║「由是意銷，發明無漏。如來印我，得香嚴號。」
T39n1799_p0896b11║香既無生，復何分別，故云意銷。分別不有，能
T39n1799_p0896b12║所俱亡，真覺不動湛然常遍，塵垢既銷圓明
T39n1799_p0896b13║淨妙，故號香嚴。三、重釋成。
T39n1799_p0896b14║「塵氣倏滅，妙香密圓，我從香嚴得阿羅漢。」
T39n1799_p0896b15║相盡歸如，真香妙發，一念不辨即登無學。
T39n1799_p0896b16║三、結酬所問。
T39n1799_p0896b17║「佛問圓通，如我所證，香嚴為上。」四、藥王藥
T39n1799_p0896b18║上，三：一、敘宿因。
T39n1799_p0896b19║藥王、藥上二法王子并在會中五百梵天即
T39n1799_p0896b20║從座起，頂禮佛足而白佛言：「我無量劫為
T39n1799_p0896b21║世良醫，口中嘗此娑婆世界草木金石，名數
T39n1799_p0896b22║凡有十萬八千，如是悉知苦酢醎淡甘辛等
T39n1799_p0896b23║味，并諸和合俱生變異，是冷是熱、有毒無毒
T39n1799_p0896b24║悉能遍知。」堪任補處，紹繼佛種令不斷故，
T39n1799_p0896b25║名法王子。五百梵天是彼徒屬，未詳緣起。敘
T39n1799_p0896b26║昔為醫，能療眾疾，嘗藥知味，分別性用，對治不
T39n1799_p0896b27║差。昔既妙辯味塵，今亦因此發悟。二、獲現
T39n1799_p0896b28║悟，二：一、正陳悟旨。
T39n1799_p0896b29║「承事如來，了知味性非空非有，非即身心、非
T39n1799_p0896c01║離身心，分別味因，從是開悟。」觀味之因從
T39n1799_p0896c02║何而有，空有、身心、若即若離，俱無生處。了知
T39n1799_p0896c03║即觀察也。無生處故，塵味寂然，分別即息，能
T39n1799_p0896c04║所亡泯，二俱絕朕，唯是一味清淨寶覺，故云
T39n1799_p0896c05║從是開悟，即證無生忍也。二、蒙印獲益。
T39n1799_p0896c06║「蒙佛如來印我昆季藥王、藥上二菩薩名，今
T39n1799_p0896c07║於會中為法王子。因味覺明，位登菩薩。」發
T39n1799_p0896c08║覺明悟由了藥味，故印此人藥王、藥上。登，成
T39n1799_p0896c09║也。三、結酬所問。
T39n1799_p0896c10║「佛問圓通，如我所證，味因為上。」五、跋陀婆
T39n1799_p0896c11║羅，三：一、遇佛顯悟。
T39n1799_p0896c12║跋陀婆羅并其同伴十六開士即從座起，頂
T39n1799_p0896c13║禮佛足而白佛言：「我等先於威音王佛聞法
T39n1799_p0896c14║出家，於浴僧時隨例入室，忽悟水因。」跋陀
T39n1799_p0896c15║婆羅，云賢護。准《法華》說，威音王佛有二萬億，
T39n1799_p0896c16║相繼出世。此人初佛像法之中，為上慢者，毀
T39n1799_p0896c17║常不輕，由是墮獄經於千劫，罪畢得出，值後
T39n1799_p0896c18║威音出家獲悟也。隨例入洛，觀此水性了不
T39n1799_p0896c19║可得，不從因生，故悟水因。二、正陳悟旨，二：
T39n1799_p0896c20║一、敘悟獲益。
T39n1799_p0896c21║「既不洗塵，亦不洗體，中間安然得無所有，宿
T39n1799_p0896c22║習無忘，乃至今時從佛出家，令得無學。」塵
T39n1799_p0896c23║無自性，纔生即滅。體是幻有，性相本空。水無
T39n1799_p0896c24║所因，安然不動。三俱無得，孰為浴事？無始妄
T39n1799_p0896c25║習頓然銷落，乃至今時得成無學。二、重指
T39n1799_p0896c26║釋成。
T39n1799_p0896c27║「彼佛名我跋陀婆羅，妙觸宣明，成佛子住。」
T39n1799_p0896c28║由斯觀察，塵觸既盡，妙觸現前，得無生忍，名
T39n1799_p0896c29║佛子住。以善能守護，令妄不起，令覺不動，名
T39n1799_p0897a01║跋陀婆羅。三、結酬所問。
T39n1799_p0897a02║「佛問圓通，如我所證，觸因為上。」因觸悟道，
T39n1799_p0897a03║故云觸因。六、迦葉，三：一、敘遇勝緣，三：一、佛
T39n1799_p0897a04║在依學。
T39n1799_p0897a05║摩訶迦葉及紫金光比丘尼等即從座起，頂
T39n1799_p0897a06║禮佛足而白佛言：「我於往劫於此界中，有佛
T39n1799_p0897a07║出世名日月燈，我得親近，聞法修學。」摩訶
T39n1799_p0897a08║迦葉，云大飲光氏，名畢鉢羅，頭陀上行，眾推
T39n1799_p0897a09║無上。紫金光尼，在家時婦，緣起如常。日月燈
T39n1799_p0897a10║所便得親近，聞法修行。二、滅後遵承。
T39n1799_p0897a11║「佛滅度後，供養舍利，然燈續明，以紫光金塗
T39n1799_p0897a12║佛形像。」室利羅，云如來體骨。然燈塗金皆
T39n1799_p0897a13║是身金光耀之因，累劫皆爾，非止一佛，故得
T39n1799_p0897a14║然也。經出別緣，各從一說。三、由因感果。
T39n1799_p0897a15║「自爾已來，世世生生身常圓滿紫金光聚，此
T39n1799_p0897a16║紫金光比丘尼等即我眷屬，同時發心。」如
T39n1799_p0897a17║文。二、正陳悟旨，二：一、陳觀行。
T39n1799_p0897a18║「我觀世間六塵變壞，唯以空寂，修於滅盡，身
T39n1799_p0897a19║心乃能度百千劫猶如彈指。」六塵生滅是意
T39n1799_p0897a20║家境。今觀此法，本自不生、今則無滅，以心生
T39n1799_p0897a21║故種種法生、心滅故種種法滅，心不見心，無
T39n1799_p0897a22║相可得，能所都寂，法性現前。身之與心本來
T39n1799_p0897a23║不動，故令能度多劫如彈指也。二、重釋成。
T39n1799_p0897a24║「我以空法成阿羅漢，世尊說我頭陀為最，妙
T39n1799_p0897a25║法開明，銷滅諸漏。」塵法既空，妙法宣現，故
T39n1799_p0897a26║獲無漏，成無學果。三、結酬所問。
T39n1799_p0897a27║「佛問圓通，如我所證，法因為上。」已上六人
T39n1799_p0897a28║依塵開悟。
T39n1799_p0897a29║首楞嚴義疏注經卷第五（之一）
T39n1799_p0897b01║
T39n1799_p0897b02║首楞嚴經義疏注經卷第五（之二）
T39n1799_p0897b03║
T39n1799_p0897b04║長水沙門子璿集
T39n1799_p0897b05║二、旋根歸性證，五：一、阿那律，三：一、敘悟因
T39n1799_p0897b06║由。
T39n1799_p0897b07║阿那律陀即從座起，頂禮佛足而白佛言：「我
T39n1799_p0897b08║初出家，常樂睡眠，如來訶我為畜生類。我聞
T39n1799_p0897b09║佛訶，啼泣自責，七日不眠，失其雙目。世尊示
T39n1799_p0897b10║我樂見照明金剛三昧。」或阿泥樓豆，成阿
T39n1799_p0897b11║㝹樓馱，皆梵音小轉，此云無滅，或云如意，是
T39n1799_p0897b12║佛堂弟，白飯之子。多樂睡眠，如來訶云：「咄咄！
T39n1799_p0897b13║胡為寐螄、螺蚌蛤類，一睡一千年，不聞佛名
T39n1799_p0897b14║字。」故云訶畜生類。常言半頭天眼，今云金剛
T39n1799_p0897b15║三昧，此顯實證，與昔不同，當以意得。二、正
T39n1799_p0897b16║陳悟旨。
T39n1799_p0897b17║「我不因眼觀見十方，精真洞然如觀掌果，如
T39n1799_p0897b18║來印我成阿羅漢。」金剛三昧所發之用，同佛
T39n1799_p0897b19║見用，故云精真洞然見十方也。三、結酬所
T39n1799_p0897b20║問。
T39n1799_p0897b21║「佛問圓通，如我所證，旋見循元斯為第一。」
T39n1799_p0897b22║旋其妄見，循彼真元，塵見既銷，精真洞發，一
T39n1799_p0897b23║切無礙，豈止障外細色而已。二、周利盤特
T39n1799_p0897b24║迦，三：一、敘其因由。
T39n1799_p0897b25║周利盤特迦即從座起，頂禮佛足而白佛
T39n1799_p0897b26║言：「我闕誦持，無多聞性。最初值佛聞法出家，
T39n1799_p0897b27║憶持如來一句伽陀，於一百日得前遺後、得
T39n1799_p0897b28║後遺前。佛慜我愚，教我安居調出入息。」周
T39n1799_p0897b29║利盤特迦，云蛇奴，於路所生，或云繼道。性
T39n1799_p0897c01║多愚鈍，過去為大法師，善解經論，有徒五百，
T39n1799_p0897c02║祕悋佛法，不肯教人，後生暗鈍，以宿善故遇
T39n1799_p0897c03║佛出家，五百比丘同教一偈，經九十日不得
T39n1799_p0897c04║成就。為治散亂，教數息也。二、正陳悟旨。
T39n1799_p0897c05║「我時觀息微細窮盡，生住異滅諸行剎那，其
T39n1799_p0897c06║心豁然得大無礙，乃至漏盡成阿羅漢，住佛
T39n1799_p0897c07║座下，印成無學。」初觀息風念念生滅，微細
T39n1799_p0897c08║窮盡，生滅無從。息風既空，心亡分別，豁然大
T39n1799_p0897c09║悟一切無礙，此則豈唯對治散亂，亦乃見息
T39n1799_p0897c10║實相矣。三、結酬所問。
T39n1799_p0897c11║「佛問圓通，如我所證，返息循空斯為第一。」
T39n1799_p0897c12║返生滅息，循無生空，從息發明斯為無上。
T39n1799_p0897c13║三、憍梵鉢提，三：一、敘悟因由。
T39n1799_p0897c14║憍梵鉢提即從座起，頂禮佛足而白佛言：「我
T39n1799_p0897c15║有口業，於過去劫輕弄沙門，世世生生有牛
T39n1799_p0897c16║呞病。如來示我一味清淨心地法門，我得滅
T39n1799_p0897c17║心入三摩地。」亦云笈房鉢底，此云牛呞。牛
T39n1799_p0897c18║凡不食亦事虛哨，此人口相如牛之哨也。《大
T39n1799_p0897c19║論》出緣與經有異，教觀舌根，嘗味入道，當得
T39n1799_p0897c20║心地一味法門。了味之知從此永滅，故云滅
T39n1799_p0897c21║心入三摩地。二、正陳悟旨，二：一、敘觀行。
T39n1799_p0897c22║「觀味之知非體非物，應念得超世間諸漏。」
T39n1799_p0897c23║觀此嘗味之根，不自體生，不他物生，各猶無
T39n1799_p0897c24║生，共豈能有？緣中不得，非緣亦無，了味之知
T39n1799_p0897c25║竟從何有？一根既爾，諸根亦然，由是應念得
T39n1799_p0897c26║超諸漏。二、敘觀益。
T39n1799_p0897c27║「內脫身心，外遺世界，遠離三有，如鳥出籠，離
T39n1799_p0897c28║垢銷塵，法眼清淨成阿羅漢，如來親印登無
T39n1799_p0897c29║學道。」根復故內脫，塵銷故外遺。內外既亡，
T39n1799_p0898a01║孰為三有而可處耶！故云遠離。想相為塵，識
T39n1799_p0898a02║情為垢，二俱遠離，得無生忍，故云法眼清淨。
T39n1799_p0898a03║三、結答所問。
T39n1799_p0898a04║「佛問圓通，如我所證，還味旋知斯為第一。」
T39n1799_p0898a05║旋妄根塵，歸真實相，心地法門一時開顯，此
T39n1799_p0898a06║為第一。四、畢陵伽婆蹉，三：一、敘悟因由。
T39n1799_p0898a07║畢陵伽婆蹉即從座起，頂禮佛足而白佛言：
T39n1799_p0898a08║「我初發心從佛入道，數聞如來說諸世間不
T39n1799_p0898a09║可樂事。乞食城中，心思法門，不覺路中毒刺
T39n1799_p0898a10║傷足，舉身疼痛。」畢陵伽婆蹉，云餘習。呼恒
T39n1799_p0898a11║河神為小婢，非是故心，由過去世為婆羅門
T39n1799_p0898a12║我慢餘習耳。最初入道，聞佛所說世間苦、空、
T39n1799_p0898a13║無常、不淨都不可樂，因行乞食，思入此觀，忽
T39n1799_p0898a14║遇苦緣，故云疼痛。二、正陳悟旨，二：一、敘觀
T39n1799_p0898a15║行。
T39n1799_p0898a16║「我念有知，知此深痛，雖覺覺痛，覺清淨心無
T39n1799_p0898a17║痛痛覺。我又思惟：如是一身寧有雙覺？」念，
T39n1799_p0898a18║觀也。知，覺也。因痛起觀，觀我此身有於知覺
T39n1799_p0898a19║覺此深痛。然雖起觀，觀覺及痛，觀清淨心無
T39n1799_p0898a20║痛無覺，此根塵念慮，妄身心有、真淨心無。又
T39n1799_p0898a21║更觀察痛覺之念、淨心之覺，即成二覺，從何
T39n1799_p0898a22║而有？一身二覺應成兩佛，故知此覺皆悉虛
T39n1799_p0898a23║幻，清淨心中一無所得。二、明得悟。
T39n1799_p0898a24║「攝念未久，身心忽空，三七日中諸漏虛盡，成
T39n1799_p0898a25║阿羅漢，得親印記，發明無學。」有所得心一
T39n1799_p0898a26║念不起，名之為攝。當爾之際，能覺所覺、能觀
T39n1799_p0898a27║所觀一時俱寂，無分別智即得現前，證無生
T39n1799_p0898a28║忍，故云身心忽空。三、結答所問。
T39n1799_p0898a29║「佛問圓通，如我所證，純覺遺身斯為第一。」
T39n1799_p0898b01║能觀所觀、能痛所痛寂無一法，故云純覺遺
T39n1799_p0898b02║身。五、須菩提，三：一、敘宿悟。
T39n1799_p0898b03║須菩提即從座起，頂禮佛足而白佛言：「我曠
T39n1799_p0898b04║劫來心得無礙，自憶受生如恒河沙。初在母
T39n1799_p0898b05║胎，即知空寂。」須菩提，云空生，亦善現等，以
T39n1799_p0898b06║生時現空，心達於空，常修空行，故以為名。既
T39n1799_p0898b07║云曠劫如恒河沙，便知空寂，豈止今日方始
T39n1799_p0898b08║證得。二、明悟旨，二：一、悟但空。
T39n1799_p0898b09║「如是乃至十方成空，亦令眾生證得空性。」
T39n1799_p0898b10║以修空觀了心空寂，一切依正、自他、染淨乃
T39n1799_p0898b11║至十方由心變者悉皆成空。自行既爾，亦令
T39n1799_p0898b12║他人證得空性。此一向空未能具法，故云但
T39n1799_p0898b13║空。二、悟中空。
T39n1799_p0898b14║「蒙如來發性覺真空，空性圓明，得阿羅漢，頓
T39n1799_p0898b15║入如來寶明空海，同佛知見，印成無學，解脫
T39n1799_p0898b16║性空我為無上。」性覺真空即中道理。以空
T39n1799_p0898b17║是如來藏，故滿足周遍，具一切法，光明遍照
T39n1799_p0898b18║法界性故，如摩尼寶隨意出生，如大溟渤深
T39n1799_p0898b19║廣含攝，平等性智達解照了，境智一如，名佛
T39n1799_p0898b20║知見。雖證於空，不為空縛，故云解脫。三、結
T39n1799_p0898b21║答斯問。
T39n1799_p0898b22║「佛問圓通，如我所證，諸相入非，非所非盡，旋
T39n1799_p0898b23║法歸無，斯為第一。」初以單空空於諸相，故
T39n1799_p0898b24║云入非。次以重空空於空相，故云非盡，無亦
T39n1799_p0898b25║空也。已上五人依根證入畢。三、湛識循源
T39n1799_p0898b26║證，六：一、舍利弗，三：一、敘宿悟。
T39n1799_p0898b27║舍利弗即從座起，頂禮佛足而白佛言：「我曠
T39n1799_p0898b28║劫來心見清淨，如是受生如恒河沙。世、出世
T39n1799_p0898b29║間種種變化一見則通，獲無障礙。」舍利弗，
T39n1799_p0898c01║云鶖子，亦云身子。心見清淨，謂眼識發智，見
T39n1799_p0898c02║世、出世間一切諸法，無不通達根本元由，斯
T39n1799_p0898c03║則得世俗智。分別諸法名為法眼。二、明今
T39n1799_p0898c04║悟，二：一、獲慧眼。
T39n1799_p0898c05║「我於路中逢迦葉波兄弟相逐，宣說因緣，悟
T39n1799_p0898c06║心無際。」迦葉兄弟即三迦葉也。宣說因緣
T39n1799_p0898c07║即三諦法。因說生解，悟真空理得初果證，即
T39n1799_p0898c08║慧眼也。餘處即說遇馬勝者，或同時所遇，非
T39n1799_p0898c09║獨一人，經互舉耳。既聞因緣，因緣即空，即獲
T39n1799_p0898c10║慧眼，見真諦理。二、獲佛眼。
T39n1799_p0898c11║「從佛出家，見覺明圓，得大無畏，成阿羅漢，為
T39n1799_p0898c12║佛長子，從佛口生，從法化生。」見覺明圓，即
T39n1799_p0898c13║真覺妙明圓滿成就，從眼識顯。斯由如來開
T39n1799_p0898c14║示妙法令我獲證，故云從口、從法。三、結答
T39n1799_p0898c15║問。
T39n1799_p0898c16║「佛問圓通，如我所證，心見發光，光極知見，斯
T39n1799_p0898c17║為第一。」從於眼識發顯智光，智光極處即
T39n1799_p0898c18║佛知見，即三智、五眼一時具足，故名為極。
T39n1799_p0898c19║二、普賢菩薩，三：一、事佛發行。
T39n1799_p0898c20║普賢菩薩即從座起，頂禮佛足而白佛言：「我
T39n1799_p0898c21║已曾與恒沙如來為法王子，十方如來教其
T39n1799_p0898c22║弟子，菩薩根者修普賢行，從我立名。」行彌
T39n1799_p0898c23║法界曰普，位隣極聖曰賢。河沙佛所為法王
T39n1799_p0898c24║子，諸佛弟子發我行者皆名普賢。二、行成
T39n1799_p0898c25║起用，二：一、指體略標。
T39n1799_p0898c26║「世尊！我用心聞，分別眾生所有知見。」心聞
T39n1799_p0898c27║即耳識發明也。從於耳識得真圓通，入法界
T39n1799_p0898c28║理，生滅識滅，寂滅現前，境智相冥，一體無二，
T39n1799_p0898c29║還於心聞起用，分別眾生知見，可發明者即
T39n1799_p0899a01║現其身。二、約機廣釋。
T39n1799_p0899a02║「若於他方恒沙界外，有一眾生心中發明普
T39n1799_p0899a03║賢行者，我於爾時乘六牙象，分身百千，皆至
T39n1799_p0899a04║其處。縱彼障深未得見我，我與其人暗中摩
T39n1799_p0899a05║頂，擁護安慰，令其成就。」既以心聞合法界
T39n1799_p0899a06║體，境智無二，故法界中所有眾生心中發明
T39n1799_p0899a07║普賢行者無不了知、無不起應，冥顯二機皆
T39n1799_p0899a08║獲其益。三、結答所問。
T39n1799_p0899a09║「佛問圓通，我說本因，心聞發明，分別自在，斯
T39n1799_p0899a10║為第一。」如文。三、孫陀羅難陀，三：一、敘承尊
T39n1799_p0899a11║教。
T39n1799_p0899a12║孫陀羅難陀即從座起，頂禮佛足而白佛言：
T39n1799_p0899a13║「我初出家，從佛入道，雖具戒律，於三摩地心
T39n1799_p0899a14║常散動，未獲無漏。世尊教我及俱絺羅觀鼻
T39n1799_p0899a15║端白。」孫陀羅難陀，此云艶喜，兼妻得名，是
T39n1799_p0899a16║佛親弟。前作數息，即約根說，今約觀識，緣鼻
T39n1799_p0899a17║端白以駐其心，令不散動。二、依教修觀，二：
T39n1799_p0899a18║一、明觀行。
T39n1799_p0899a19║「我初諦觀，經三七日，見鼻中氣出入如煙，身
T39n1799_p0899a20║心內明，圓洞世界，遍成虛淨，猶如琉璃。煙相
T39n1799_p0899a21║漸銷，鼻息成白。」初觀白相，經三七日後見
T39n1799_p0899a22║息氣猶如煙相。此觀成時，身心內發，若身若
T39n1799_p0899a23║器一時空淨，內外映徹，猶如琉璃。此則因觀
T39n1799_p0899a24║生滅息相，觀心融明，將發空慧，遂洞身界。猶
T39n1799_p0899a25║在方便，未能忘緣，故見其煙變成白相。二、
T39n1799_p0899a26║明悟益。
T39n1799_p0899a27║「心開漏盡，諸出入息化為光明，照十方界，得
T39n1799_p0899a28║阿羅漢。世尊記我當得菩提。」無生空慧既
T39n1799_p0899a29║已現前，諸息不生純是智慧，慧光明照一切
T39n1799_p0899b01║皆如，世界眾生無非圓妙，由斯漏盡當得菩
T39n1799_p0899b02║提。三、結答所問。
T39n1799_p0899b03║「佛問圓通，我以銷息，息久發明，明圓滅漏，斯
T39n1799_p0899b04║為第一。」如文。四、富樓那，三：一、敘宿辯，二：
T39n1799_p0899b05║一、具談權實。
T39n1799_p0899b06║富樓那彌多羅尼子即從座起，頂禮佛足而
T39n1799_p0899b07║白佛言：「我曠劫來辯才無礙，宣說苦空，深達
T39n1799_p0899b08║實相。」富樓那，云滿。彌多羅，云慈。尼，女聲。得
T39n1799_p0899b09║四辯才，曠劫便有，非獨今日。苦空實相即權
T39n1799_p0899b10║實法也，內祕外現成就眾生，累劫如是。二、
T39n1799_p0899b11║備演法門。
T39n1799_p0899b12║「如是乃至恒沙如來祕密法門，我於眾中微
T39n1799_p0899b13║妙開示，得無所畏。」非今一佛所說法門，河
T39n1799_p0899b14║沙佛所聞祕密法，我皆為眾宣說無畏。言微
T39n1799_p0899b15║妙者，巧以言辭、譬喻方便隨順機感也。二、
T39n1799_p0899b16║明現證。
T39n1799_p0899b17║「世尊知我有大辯才，以音聲輪教我發揚，我
T39n1799_p0899b18║於佛前助佛轉輪，因師子吼成阿羅漢。世尊
T39n1799_p0899b19║印我說法無上。」如來知我有辯才智，遂教
T39n1799_p0899b20║我以口輪說法，此則示令不以生滅心行說
T39n1799_p0899b21║實相法，故能隨說法淨即智慧淨，隨智慧淨
T39n1799_p0899b22║即其心淨也。師子吼者，無畏說也。三、結酬
T39n1799_p0899b23║問。
T39n1799_p0899b24║「佛問圓通，我以法音降伏魔怨，銷滅諸漏，斯
T39n1799_p0899b25║為第一。」內以禪定智慧伏斷愛見，外以神
T39n1799_p0899b26║通說法降制魔外，則涅槃城存，三寶不絕也。
T39n1799_p0899b27║五、優波離，三：一、遇佛受教。
T39n1799_p0899b28║優波離即從座起，頂禮佛足而白佛言：「我親
T39n1799_p0899b29║隨佛踰城出家，親觀如來六年勤苦，親見如
T39n1799_p0899c01║來降伏諸魔，制諸外道，解脫世間貪欲諸漏。
T39n1799_p0899c02║承佛教戒，」優波離，云近執，即如來為太子
T39n1799_p0899c03║時親近執事之臣也。在家執事，出家亦爾，遂
T39n1799_p0899c04║見修行降魔制外，斷惑成道也。故承如來教
T39n1799_p0899c05║以持戒，律中度諸釋種，先度波離者，蓋以初
T39n1799_p0899c06║雖隨佛，後方得度。二、因戒獲證。
T39n1799_p0899c07║「如是乃至三千威儀，八萬微細性業、遮業悉
T39n1799_p0899c08║皆清淨，身心寂滅，成阿羅漢。我是如來眾中
T39n1799_p0899c09║綱紀，親印我心，持戒修身眾推為上。」有威
T39n1799_p0899c10║可畏，有儀可象，二百五十各有四儀，復對
T39n1799_p0899c11║三聚，故成三千。復以三千配身口七支、四分
T39n1799_p0899c12║煩惱，轉成八萬四千，今舉大數耳。殺盜婬妄
T39n1799_p0899c13║性元是罪，不待制止，犯即成業，故云性業。餘
T39n1799_p0899c14║即因過始制，制前犯即無罪，故云遮業。由持
T39n1799_p0899c15║戒故不犯諸塵，塵既不生，身亦無得，故身寂
T39n1799_p0899c16║滅。我身不有，我心何依？根塵既亡，心無所有，
T39n1799_p0899c17║故亦寂滅。如是諸法一時清淨，唯一寶覺本
T39n1799_p0899c18║來無染，真持戒耳，由是獲證。言綱紀者，結要
T39n1799_p0899c19║之處，以能決斷重輕開遮持犯，制眾行事，令
T39n1799_p0899c20║人法高尚為後軌也。三、結酬所問。
T39n1799_p0899c21║「佛問圓通，我以執身，身得自在。次第執心，心
T39n1799_p0899c22║得通達。然後身心一切通利，斯為第一。」持
T39n1799_p0899c23║戒修身，禁防塵染，觀身實相塵自不生，能分
T39n1799_p0899c24║別心依何所有，是故身心通達自在。六、目
T39n1799_p0899c25║犍連，三：一、遇緣聞教。
T39n1799_p0899c26║大目犍連即從座起，頂禮佛足而白佛言：
T39n1799_p0899c27║「我初於路乞食，逢遇優樓頻螺、伽耶、那提三
T39n1799_p0899c28║迦葉波，宣說如來因緣深義。」目犍連姓，云
T39n1799_p0899c29║採菽氏。拘律陀名，云無節樹。優樓頻螺，云木
T39n1799_p0900a01║苽林。伽耶，云城。那提，云江。緣如舍利弗中和
T39n1799_p0900a02║會。二、因教通悟，二：一、獲悟入道。
T39n1799_p0900a03║「我頓發心，得大通達。如來惠我袈裟著身，鬚
T39n1799_p0900a04║髮自落。」前聞因緣深義，即由因緣深達實
T39n1799_p0900a05║相。實相無相，身心寂滅，由是開悟名大通達。
T39n1799_p0900a06║二、因悟得通。
T39n1799_p0900a07║「我遊十方得無罣礙，神通發明推為無上，成
T39n1799_p0900a08║阿羅漢。寧唯世尊，十方如來歎我神力，圓明
T39n1799_p0900a09║清淨，自在無畏。」謂由開悟分別不生、意識
T39n1799_p0900a10║不起，即是以湛旋其虛妄滅生，伏還元覺。湛
T39n1799_p0900a11║性既深，心光宣發，神通大用由此現前，能
T39n1799_p0900a12║遊十方無礙自在。三、結酬重指。
T39n1799_p0900a13║「佛問圓通，我以旋湛，心光發宣，如澄濁流久
T39n1799_p0900a14║成清瑩，斯為第一。」旋湛即定，心光即慧。由
T39n1799_p0900a15║定發慧，神用無邊，如水澄清萬像斯現。已上
T39n1799_p0900a16║六人依識悟入竟。四、復大同本證，七：一、火
T39n1799_p0900a17║頭金剛，三：一、遇佛聞教。
T39n1799_p0900a18║烏芻瑟摩於如來前，合掌頂禮佛之雙足而
T39n1799_p0900a19║白佛言：「我常先憶久遠劫前性多貪欲。有佛
T39n1799_p0900a20║出世名曰空王，說多婬人成猛火聚。」烏芻
T39n1799_p0900a21║瑟摩，此云火頭。因多貪欲，聞教修觀，從此獲
T39n1799_p0900a22║悟。貪欲盛者是鬼獄因，因為欲火所熾，果為
T39n1799_p0900a23║業火所燒，因果相當俱名火聚。二、依教修
T39n1799_p0900a24║觀，二：一、觀成獲悟。
T39n1799_p0900a25║「教我遍觀百骸四支諸冷煖氣，神光內凝，化
T39n1799_p0900a26║多婬心成智慧火。」初觀身心，唯見煖觸，後
T39n1799_p0900a27║觀煖氣，無相無生。我身自空，煖依何住？身心
T39n1799_p0900a28║既寂，性火妙發，故云神光內凝成智慧火。
T39n1799_p0900a29║二、重指釋成。
T39n1799_p0900b01║「從是諸佛皆呼召我名為火頭。我以火光三
T39n1799_p0900b02║昧力故成阿羅漢，心發大願：『諸佛成道，我為
T39n1799_p0900b03║力士，親伏魔怨。』」因觀火性，得真三昧，以火
T39n1799_p0900b04║為入道初門，故云火頭。火能破壞一切諸法，
T39n1799_p0900b05║故發大願，為力士身破魔護法也。三、結酬
T39n1799_p0900b06║所問。
T39n1799_p0900b07║「佛問圓通，我以諦觀身心煖觸，無礙流通，諸
T39n1799_p0900b08║漏既銷，生大寶焰，登無上覺，斯為第一。」煖
T39n1799_p0900b09║觸即空，故云無礙。性火妙發，故曰流通。內凝
T39n1799_p0900b10║外現，故生寶焰。二、持地菩薩，三：一、遇佛受
T39n1799_p0900b11║教，二：一、總值諸佛具修福業。
T39n1799_p0900b12║持地菩薩即從座起，頂禮佛足而白佛言：「我
T39n1799_p0900b13║念往昔普光如來出現於世，我為比丘，常於
T39n1799_p0900b14║一切要路、津口、田地、險隘，有不如法妨損車
T39n1799_p0900b15║馬，我皆平填，或作橋梁、或負沙土。如是勤苦
T39n1799_p0900b16║經無量佛出現於世，或有眾生於闤闠處要
T39n1799_p0900b17║人擎物，我先為擎，至其所詣，放物即行，不取
T39n1799_p0900b18║其直。」勤身苦己，利益多眾，經無量佛作無
T39n1799_p0900b19║畏施，福因廣也。市垣曰闤，市門曰闠。二、別
T39n1799_p0900b20║值毘舍親承開示。
T39n1799_p0900b21║「毘舍浮佛現在世時，世多飢荒，我為負人，無
T39n1799_p0900b22║問遠近唯取一錢，或有車牛被於泥溺，我有
T39n1799_p0900b23║神力為其推輪，拔其苦惱。時國大王延佛設
T39n1799_p0900b24║齋，我於爾時平地待佛，毘舍如來摩頂謂我：
T39n1799_p0900b25║『當平心地，則世界地一切皆平。』」毘舍浮，云
T39n1799_p0900b26║遍一切自在。平治路地，待佛經過，佛以自證
T39n1799_p0900b27║法門開示，令平心地，一切皆平者，心為萬法
T39n1799_p0900b28║所依，平等含育，長養一切，故名為地。若能平
T39n1799_p0900b29║等性觀，與此相應，則一切法無不平等，自在
T39n1799_p0900c01║無礙，由是佛名一切自在耳。二、因教獲悟，
T39n1799_p0900c02║二：一、正陳悟旨。
T39n1799_p0900c03║「我即心開，見身微塵與造世界所有微塵等
T39n1799_p0900c04║無差別，微塵自性不相觸摩，乃至刀兵亦無
T39n1799_p0900c05║所觸。」聞平心地，即悟我心本來平等，若身、
T39n1799_p0900c06║若界所有微塵皆無自性，但從虛妄分別所
T39n1799_p0900c07║現，唯一實相，本如來藏，猶如空華，翳故妄見，
T39n1799_p0900c08║空本無華，復何相礙？由是刀兵亦無所觸。
T39n1799_p0900c09║二、因悟獲證。
T39n1799_p0900c10║「我於法性悟無生忍，成阿羅漢，迴心今入菩
T39n1799_p0900c11║薩位中，聞諸如來宣妙蓮華佛知見地，我先
T39n1799_p0900c12║證明而為上首。」身界二塵、染淨諸法本無
T39n1799_p0900c13║自性，唯是實相如來藏性，故云法性。於此忍
T39n1799_p0900c14║可，元無生滅，決定不謬，名無生忍。此人開悟
T39n1799_p0900c15║大乘而登小果者，以隨彼意樂要入即入，如
T39n1799_p0900c16║西域諸菩薩等皆悟大道，嫌棄小乘猶如咳
T39n1799_p0900c17║唾，多因王請即證小果，由人意樂豈不然乎！
T39n1799_p0900c18║持地在昔證法華經，見普門品。二、重指結酬。
T39n1799_p0900c19║「佛問圓通，我以諦觀身、界二塵等無差別，本
T39n1799_p0900c20║如來藏虛妄發塵，塵銷智圓，成無上道，斯為
T39n1799_p0900c21║第一。」如文可知。三、月光童子，三：一、值佛
T39n1799_p0900c22║受教。
T39n1799_p0900c23║月光童子即從座起，頂禮佛足而白佛言：「我
T39n1799_p0900c24║憶往昔恒河沙劫，有佛出世名為水天，教諸
T39n1799_p0900c25║菩薩修習水觀，入三摩地。」月是太陰，能生
T39n1799_p0900c26║於水。與所值佛，皆由所習而得其稱。二、依
T39n1799_p0900c27║教修觀，二：一、備陳修行，二：一、正成水想，二：
T39n1799_p0900c28║一、正作想。
T39n1799_p0900c29║「觀於身中水性無奪，初從涕唾，如是窮盡津
T39n1799_p0901a01║液、精血、大小便利，身中旋復，水性一同。見水
T39n1799_p0901a02║身中與世界外浮幢王剎諸香水海等無差
T39n1799_p0901a03║別。」一味水性，更非餘大之所相傾，故名無
T39n1799_p0901a04║奪。浮幢王剎香水海者，准《華嚴經》，華藏海中
T39n1799_p0901a05║有大蓮華，其蓮華中有諸香水海，一一香水
T39n1799_p0901a06║海為諸佛剎世界之種，今觀身水與彼海同，
T39n1799_p0901a07║故無差別。二、敘偏證。
T39n1799_p0901a08║「我於是時初成此觀，但見其水，未得無身。」
T39n1799_p0901a09║水想成時但得無我，猶執水相全是於身，未
T39n1799_p0901a10║亡法見，故未無身。二、因觀值緣，四：一、入觀
T39n1799_p0901a11║值緣。
T39n1799_p0901a12║「當為比丘室中安禪，我有弟子窺窓觀室，唯
T39n1799_p0901a13║見清水遍在室中，了無所見。童稚無知，取一
T39n1799_p0901a14║瓦礫投於水內，激水作聲，顧盻而去。」初作
T39n1799_p0901a15║假想，雖見其水與香水海等無差別，但自心
T39n1799_p0901a16║見，非通他人。今定力轉勝，果色亦勝，乃通他
T39n1799_p0901a17║見，即實定果也，不同十遍處想成自見耳。
T39n1799_p0901a18║二、出觀如病。
T39n1799_p0901a19║「我出定後頓覺心痛，如舍利弗遭違害鬼。我
T39n1799_p0901a20║自思惟：『今我已得阿羅漢道，久離病緣，云何
T39n1799_p0901a21║今日忽生心痛，將無退失？』」身子入定於恒
T39n1799_p0901a22║河岸，為鬼所掌，出定頭痛，佛語之曰：「汝若無
T39n1799_p0901a23║定，身應碎壞。」今我亦爾，將恐退失所證道果。
T39n1799_p0901a24║三、審緣指告。
T39n1799_p0901a25║「爾時，童子捷來我前說如上事。我則告言：『汝
T39n1799_p0901a26║更見水，可即開門，入此水中，除去瓦礫。』」四、
T39n1799_p0901a27║再定獲安。
T39n1799_p0901a28║「童子奉教。後入定時還復見水，瓦礫宛然，開
T39n1799_p0901a29║門除出。我後出定，身質如初。」二、因修獲證。
T39n1799_p0901b01║「逢無量佛，如是至於山海自在通王如來，方
T39n1799_p0901b02║得亡身，與十方界諸香水海性合真空，無二
T39n1799_p0901b03║無別。今於如來得童真名，預菩薩會。」前猶
T39n1799_p0901b04║見水，今合真空無水可得，皆如來藏，故云亡
T39n1799_p0901b05║身，即證法空也。三、結所問。
T39n1799_p0901b06║「佛問圓通，我以水性一味流通，得無生忍，圓
T39n1799_p0901b07║滿菩提，斯為第一。」四、琉璃光菩薩，三：一、遇
T39n1799_p0901b08║佛受教。
T39n1799_p0901b09║琉璃光法王子即從座起，頂禮佛足而白佛
T39n1799_p0901b10║言：「我憶往昔經恒沙劫，有佛出世名無量
T39n1799_p0901b11║聲，開示菩薩本覺妙明，觀此世界及眾生身，
T39n1799_p0901b12║皆是妄緣風力所轉。」具云吠瑠璃，此翻遠
T39n1799_p0901b13║山寶。由觀自心風力所轉，觀成得用，身心
T39n1799_p0901b14║洞徹猶彼瑠璃，故以名焉。所值之佛名無量
T39n1799_p0901b15║聲，亦由觀風而立名耳。開示本覺而觀風者，
T39n1799_p0901b16║風即動相，既屬於妄，元來無動，無動即本覺
T39n1799_p0901b17║也，由是欲顯無動而觀於動。二、依教修觀，
T39n1799_p0901b18║二：一、正修觀行。
T39n1799_p0901b19║「我於爾時觀界安立，觀世動時，觀身動止，觀
T39n1799_p0901b20║心動念，諸動無二，等無差別。」標所觀境。
T39n1799_p0901b21║「我時覺了此群動性，來無所從、去無所至，十
T39n1799_p0901b22║方微塵顛倒眾生同一虛妄，如是乃至三千
T39n1799_p0901b23║大千一世界內所有眾生，如一器中貯百蚊
T39n1799_p0901b24║蚋，啾啾亂鳴，於分寸中鼓發狂鬧。」正觀察
T39n1799_p0901b25║也。既世界、身心皆由風動，風自何生而動諸
T39n1799_p0901b26║物？物不動時去至何所？風既無從，物成妄動，
T39n1799_p0901b27║故見十方一切眾生狂自鼓鬧，同一虛妄，本
T39n1799_p0901b28║無所因。二、觀成獲益。
T39n1799_p0901b29║「逢佛未幾，得無生忍。爾時心開，乃見東方不
T39n1799_p0901c01║動佛國，為法王子，事十方佛，身心發光，洞徹
T39n1799_p0901c02║無礙。」未幾，猶在近也。依教觀察，受教未久
T39n1799_p0901c03║即證無生。由觀生滅證不生滅，故見東方不
T39n1799_p0901c04║動佛國。我身及器咸即本覺妙明元體，故云
T39n1799_p0901c05║發光洞徹無礙。三、結酬所問。
T39n1799_p0901c06║「佛問圓通，我以觀察風力無依，悟菩提心，入
T39n1799_p0901c07║三摩地，合十方佛，傳一妙心，斯為第一。」五、
T39n1799_p0901c08║虛空藏菩薩，四：一、同佛所得。
T39n1799_p0901c09║虛空藏菩薩即從座起，頂禮佛足而白佛言：
T39n1799_p0901c10║「我與如來定光佛所得無邊身。」定光佛，即
T39n1799_p0901c11║然燈佛也。由觀四大虛妄有生，無物可得，同
T39n1799_p0901c12║於虛空，故得身相猶如虛空，周遍無礙也。
T39n1799_p0901c13║二、備敘神用。
T39n1799_p0901c14║「爾時手執四大寶珠，照明十方微塵佛剎，化
T39n1799_p0901c15║成虛空。又於自心現大圓鏡，內放十種微妙
T39n1799_p0901c16║寶光，流灌十方，盡虛空際諸幢王剎，來入鏡
T39n1799_p0901c17║內，涉入我身。身同虛空不相妨礙，身能善入
T39n1799_p0901c18║微塵國土，廣行佛事，得大隨順。」觀四大性
T39n1799_p0901c19║及以自心，唯是圓明清淨寶覺，覺體無礙，周
T39n1799_p0901c20║遍一切，故能以四寶珠照十方界，化成虛空。
T39n1799_p0901c21║於心現鏡，光照諸剎，來入鏡中，身剎互入，不
T39n1799_p0901c22║相妨礙，廣大隨順施作佛事。十種光者，十身
T39n1799_p0901c23║盧舍那也。三、由觀獲證。
T39n1799_p0901c24║「此大神力由我諦觀四大無依，妄想生滅，虛
T39n1799_p0901c25║空無二，佛國本同，於同發明，得無生忍。」此
T39n1799_p0901c26║敘觀成獲忍，發此大用。四大、身心、虛空、佛國
T39n1799_p0901c27║同一虛妄，唯是圓常。冥此發用，豈拘方所。
T39n1799_p0901c28║四、結酬所問。
T39n1799_p0901c29║「佛問圓通，我以觀察虛空無邊，入三摩地，妙
T39n1799_p0902a01║力圓明，斯為第一。」由觀空故，現身現土互
T39n1799_p0902a02║相涉入，依此得名虛空藏耳。六、彌勒菩薩，
T39n1799_p0902a03║三：一、遇佛受教。
T39n1799_p0902a04║彌勒菩薩即從座起，頂禮佛足而白佛言：「我
T39n1799_p0902a05║憶往昔經微塵劫，有佛出世名日月燈明。我
T39n1799_p0902a06║從彼佛而得出家，心重世名，好遊族姓。爾時
T39n1799_p0902a07║世尊教我修習唯心識定，入三摩地。」具云
T39n1799_p0902a08║梅咀利曳那，此云慈氏。燈明佛時，妙光菩薩
T39n1799_p0902a09║八百弟子中有一人，號曰求名，是此人也。心
T39n1799_p0902a10║重世名多遊族姓者，蓋由心外見境，馳求不
T39n1799_p0902a11║息，分別諸法種類名相，不知自心熏習所現，
T39n1799_p0902a12║即是不了心及緣，則生二妄想也。為對治故，
T39n1799_p0902a13║教唯識觀。二、依教修觀，二：一、久修離過。
T39n1799_p0902a14║「歷劫已來，以此三昧事恒沙佛，求世名心歇
T39n1799_p0902a15║滅無有。」初修此觀，已得對治，知世名利有
T39n1799_p0902a16║無、厚薄，皆我自己唯識所變，不從他來，由此
T39n1799_p0902a17║馳求頓爾皆息。二、觀成得道，二：一、證唯心。
T39n1799_p0902a18║「至然燈佛出現於世，我乃得成無上妙圓識
T39n1799_p0902a19║心三昧，乃至盡空如來國土淨穢、有無，皆是
T39n1799_p0902a20║我心變化所現。」此觀初成，位當解行。今得
T39n1799_p0902a21║三昧正入初地，名真見道。謂以一實根本無
T39n1799_p0902a22║分別智與法界冥合，能所一如，無有二相，故
T39n1799_p0902a23║《唯識》頌云「若時於所緣，智都無所得，爾時住
T39n1799_p0902a24║唯識，離二取相故。」當爾之時方名親證，乃至
T39n1799_p0902a25║盡空如來國土淨穢、有無，皆是我心變化所
T39n1799_p0902a26║現，故五位中名通達位也。二、現諸佛。
T39n1799_p0902a27║「世尊！我了如是唯心識故，識性流出無量如
T39n1799_p0902a28║來，今得授記，次補佛處。」既能現親證真唯
T39n1799_p0902a29║識理，依正、淨穢皆唯心現，故無量佛從識性
T39n1799_p0902b01║流。今得補佛，亦我識變，非由他也。三、重指
T39n1799_p0902b02║結詶。
T39n1799_p0902b03║「佛問圓通，我以諦觀十方唯識，識心圓明入
T39n1799_p0902b04║圓成實，遠離依他及遍計執，得無生忍，斯為
T39n1799_p0902b05║第一。」初觀染淨、依正皆唯識變，本無自性，
T39n1799_p0902b06║即不起虛妄遍執計我及法，即離遍計。決了
T39n1799_p0902b07║能變、所變元是菩提妙覺明性，即離依他，唯
T39n1799_p0902b08║一圓成清淨寶覺，故云遠離依他及遍計執。
T39n1799_p0902b09║故《唯識》云「初即相無性，次無自然性，後由遠
T39n1799_p0902b10║離前，所執我、法性。」即斯義也。七、大勢至菩
T39n1799_p0902b11║薩，三：初、遇佛受教。二：一、標指。
T39n1799_p0902b12║大勢至法王子與其同倫五十二菩薩即從
T39n1799_p0902b13║座起，頂禮佛足而白佛言：「我憶往昔恒河沙
T39n1799_p0902b14║劫，有佛出世名無量光，十二如來相繼一劫，
T39n1799_p0902b15║其最後佛名超日月光。彼佛教我念佛三昧。」
T39n1799_p0902b16║亦名無量光得大勢，如《觀經》釋。念佛三昧，
T39n1799_p0902b17║如下自明。二、敘教，二：一、喻顯，二：一、喻不念
T39n1799_p0902b18║之失。
T39n1799_p0902b19║「譬如有人一專為憶、一人專妄，如是二人若
T39n1799_p0902b20║逢不逢、或見非見。」專憶如佛，專忘謂不念
T39n1799_p0902b21║者。如是眾生見佛不定，故云若逢不逢等。
T39n1799_p0902b22║二、喻念佛之得。
T39n1799_p0902b23║「二人相憶，二憶念深，如是乃至從生至生，同
T39n1799_p0902b24║於形影，不相乖異。」佛與眾生憶念相應，故
T39n1799_p0902b25║佛與生如形影也。二、法合，二：一、合不念。
T39n1799_p0902b26║「十方如來憐念眾生如母憶子，若子逃逝，雖
T39n1799_p0902b27║憶何為？」如母憶子，佛也。若子逃逝，生也。雖
T39n1799_p0902b28║憶何為，不會遇也。二、合念佛，二：一、提喻貼
T39n1799_p0902b29║合。
T39n1799_p0902c01║「子若憶母如母憶時，母子歷生不相違遠。若
T39n1799_p0902c02║眾生心憶佛、念佛，現前、當來必定見佛，去佛
T39n1799_p0902c03║不遠，不假方便自得心開。」初提喻，若眾下
T39n1799_p0902c04║貼合，不假下得益。二、寄喻重顯。
T39n1799_p0902c05║「如染香人身有香氣，此則名曰香光莊嚴。」
T39n1799_p0902c06║染香有香氣，念佛得見佛，因果相稱，誰謂不
T39n1799_p0902c07║然。二、修習獲證。
T39n1799_p0902c08║「我本因地以念佛心入無生忍，今於此界攝
T39n1799_p0902c09║念佛人歸於淨土。」念佛入無生者，初即以
T39n1799_p0902c10║生滅心緣念佛之相好，專注一境，心無間然，
T39n1799_p0902c11║見佛相好光明莊嚴、依報眷屬一一樂事，如
T39n1799_p0902c12║對明鏡自見面像，周眸遍覽無非佛果。然後
T39n1799_p0902c13║復觀所念之佛諸有境界俱為虛妄，本無自
T39n1799_p0902c14║性。以從念想之所現故，能念之心已起未起，
T39n1799_p0902c15║自何而有？不見一法，畢竟空寂。以心不見心，
T39n1799_p0902c16║無相可得，斯則能所俱寂，本來離念，離念相
T39n1799_p0902c17║者等虛空界無所不遍，法界一相，即是如來
T39n1799_p0902c18║平等法身。此則由念相好見法身佛，即無生
T39n1799_p0902c19║念也，故云以念佛心入無生忍。我既得度，眾
T39n1799_p0902c20║生法身與我無異，無異之性互相關涉，故念
T39n1799_p0902c21║佛者我皆攝取，故云攝念佛人歸於淨土。
T39n1799_p0902c22║三、結答所問。
T39n1799_p0902c23║「佛問圓通，我無選擇，都攝六根，淨念相繼，得
T39n1799_p0902c24║三摩地，斯為第一。」念屬意根，意根即諸根
T39n1799_p0902c25║所依，故攝六也。念即無念，故云淨念。不以念
T39n1799_p0902c26║間，故云相繼。此即於根大性而悟入也。
T39n1799_p0902c27║首楞嚴義疏注經卷第五（之二）