T39n1799_p0924c22║
T39n1799_p0924c23║
T39n1799_p0924c24║首楞嚴義疏注經卷第八（之一）
T39n1799_p0924c25║
T39n1799_p0924c26║長水沙門子璿集
T39n1799_p0924c27║二、返妄歸真辨地位之相，三：初、辨漸次
T39n1799_p0924c28║修行者，前由無明動彼靜心，從細至麁遂成
T39n1799_p0924c29║三相及二顛倒。又由世界和合相涉，根塵相
T39n1799_p0925a01║對成業性故，十二區分，類生差別，流浪苦海
T39n1799_p0925a02║如汲井輪，其猶空華於湛精明亂生亂滅，此
T39n1799_p0925a03║皆塵勞煩惱污染真性不得清淨。今欲轉染
T39n1799_p0925a04║歸淨，返流復源，故立漸次修行以為對治。下
T39n1799_p0925a05║喻云「如淨器中除去毒蜜，以諸湯水并雜灰
T39n1799_p0925a06║香洗滌其器，後貯甘露。」由此漸次以立地位
T39n1799_p0925a07║也。文二：一、結前生後，二：一、結前顛倒因。
T39n1799_p0925a08║「阿難！如是眾生一一類中亦各各具十二顛
T39n1799_p0925a09║倒，猶如捏目，亂華發生，顛倒妙圓真淨明心，
T39n1799_p0925a10║具足如斯虛妄亂想。」眾生妄心無始熏習，業
T39n1799_p0925a11║苦種子如恒河沙，何啻十二八萬四千？故一
T39n1799_p0925a12║一類復具十二，於妙圓中皆是狂勞虛妄華
T39n1799_p0925a13║相。二、生後漸次法。
T39n1799_p0925a14║「汝今修證佛三摩提，於是本因元所亂想，立
T39n1799_p0925a15║三漸次方得除滅，如淨器中除去毒蜜，以諸
T39n1799_p0925a16║湯水并雜灰香洗滌其器，後貯甘露。」真心如
T39n1799_p0925a17║器，顛倒即毒蜜，湯水等即戒定慧，洗滌
T39n1799_p0925a18║即修習，甘露即無生忍。若本無垢，亦無修
T39n1799_p0925a19║證。既有修證，須具眾因，故此三種皆為本也。
T39n1799_p0925a20║二、正辨修行，二：一、徵列。
T39n1799_p0925a21║「云何名為三種漸次？一者修習除其助因；二
T39n1799_p0925a22║者真修刳其正性；」前問至何漸次得修行
T39n1799_p0925a23║目，今此第二正名修行，故云真修。
T39n1799_p0925a24║「三者增進違其現業。」五種辛菜名為助因，
T39n1799_p0925a25║以能資助煩惱業故。淫盜殺妄名為正性，以
T39n1799_p0925a26║是生死根本解脫怨故。根塵偶對，流逸奔
T39n1799_p0925a27║趣，正是無明現行業用，是故除而去之，刳而
T39n1799_p0925a28║空之，違而背之。苟三行漸著，功用漸成，六用
T39n1799_p0925a29║不行，返流全一，妙圓平等，身心快然，是人即
T39n1799_p0925b01║獲無生法忍。二、別釋，三：一、除其助因，二：一、
T39n1799_p0925b02║總指食為助因。
T39n1799_p0925b03║「云何助因？阿難！如是世界十二類生不能自
T39n1799_p0925b04║全，依四食住，所謂段食、觸食、思食、識食。是
T39n1799_p0925b05║故佛說一切眾生皆依食住。」皆依食住者，
T39n1799_p0925b06║食以資益諸根大種，心、心所法能生喜樂，相
T39n1799_p0925b07║續執持，故有四種。段謂分段，以欲界香、味、觸
T39n1799_p0925b08║三正消變時有資益義，乃名為食。觸食謂根、
T39n1799_p0925b09║境、識三和合，能引意識相應觸起，觸對前境，
T39n1799_p0925b10║能生喜樂，資益諸根及心、心所故。思食謂意
T39n1799_p0925b11║識相應，思與欲俱轉，於可意境希望偏勝，有
T39n1799_p0925b12║資益義故。識食謂第八識由前三食緣助勢
T39n1799_p0925b13║力，令此第八體有增勝，故能執持諸根大種，
T39n1799_p0925b14║能與諸法為長養因。有攝益義，故名為食，如
T39n1799_p0925b15║四食章。二、別示食辛過患，三：一、勸令斷。
T39n1799_p0925b16║「阿難！一切眾生食甘故生、食毒故死，是諸眾
T39n1799_p0925b17║生求三摩提，當斷世間五種辛菜。」有資益
T39n1799_p0925b18║義，皆名為甘。不正消變，能壞身心，皆名為毒。
T39n1799_p0925b19║五辛者，謂大蒜、茖葱、慈葱、蘭葱、興渠。是五性
T39n1799_p0925b20║熱，氣葷味辣，修行者食，能殺法身，如食毒也，
T39n1799_p0925b21║故須斷之。二、示過患，二：一、現同鬼住。
T39n1799_p0925b22║「是五種辛，熟食發淫，生啖增恚。如是世界
T39n1799_p0925b23║食辛之人，縱能宣說十二部經，十方天仙嫌
T39n1799_p0925b24║其臭穢，咸皆遠離。諸餓鬼等因彼食次，舐其
T39n1799_p0925b25║唇吻，常與鬼住。福德日銷，長無利益。」生
T39n1799_p0925b26║死根本無過婬、殺，此五能助，復加葷穢引諸
T39n1799_p0925b27║邪惡，污清淨道，故福德天眾捨離無益，諸鬼
T39n1799_p0925b28║同住也。唯增癡惑，失正真道，修三昧者豈
T39n1799_p0925b29║不慎之！二、終作魔民。
T39n1799_p0925c01║「是食辛人修三摩地，菩薩、天仙、十方善神不
T39n1799_p0925c02║來守護，大力魔王得其方便，現作佛身來為
T39n1799_p0925c03║說法，非毀禁戒，讚婬怒癡，命終自為魔王眷
T39n1799_p0925c04║屬，受魔福盡，墮無間獄。」臭辣葷穢非可聖
T39n1799_p0925c05║意，故不守護。魔不持戒，而修邪定及修世
T39n1799_p0925c06║福，遂感魔宮。以定福力且順生報，其毀禁業
T39n1799_p0925c07║順後方受，故云福盡墮獄。三、結成行。
T39n1799_p0925c08║「阿難！修菩提者永斷五辛，是則名為第一增
T39n1799_p0925c09║進修行漸次。」二、刳其正性，二：一、勸持戒，二：
T39n1799_p0925c10║一、正勸止持，三：一、正明。
T39n1799_p0925c11║「云何正性？阿難！如是眾生入三摩地，要先嚴
T39n1799_p0925c12║持清淨戒律，永斷婬心，不食酒肉。以火淨
T39n1799_p0925c13║食，無啖生氣。」正性者，此殺盜婬性是罪
T39n1799_p0925c14║故，復是生死根本性故。然飲酒合是助因，今
T39n1799_p0925c15║為正性者，以過惡深於辛故。以火淨食者，
T39n1799_p0925c16║以淺況深，生果尚須淨食，何況酒肉、婬盜殺
T39n1799_p0925c17║妄。《涅槃》護譏嫌戒與性重等，故須防微，免致
T39n1799_p0925c18║大過。二、反顯。
T39n1799_p0925c19║「阿難！是修行人若不斷婬及與殺生，出三界
T39n1799_p0925c20║者，無有是處。」豈有具諸功德出離之體而
T39n1799_p0925c21║從婬盜殺妄中得？必不然也。三、順結。
T39n1799_p0925c22║「當觀婬欲猶如毒蛇，如見怨賊。」毒蛇、怨賊
T39n1799_p0925c23║能殺生身，不損法體。婬欲能損法身慧命，真
T39n1799_p0925c24║修行者必須永斷。《涅槃經》說「菩薩觀愛有九
T39n1799_p0925c25║種過患：一如債有餘；二如羅剎女婦；三如妙
T39n1799_p0925c26║華莖有毒蛇；四如惡食性所不便而強食之；
T39n1799_p0925c27║五如婬女；六如摩樓迦子；七如瘡中瘜肉；
T39n1799_p0925c28║八如暴風；九如彗星。」下文云「十方如來色目
T39n1799_p0925c29║行婬同名欲火，菩薩觀欲如避火坑。」二、教
T39n1799_p0926a01║行次第。
T39n1799_p0926a02║「先持聲聞四棄八棄，執身不動；後行菩薩清
T39n1799_p0926a03║淨律儀，執心不起。」比丘四重，尼復加四，謂
T39n1799_p0926a04║觸八覆隨，故云八棄。梵云波羅夷，此云棄，謂
T39n1799_p0926a05║犯此者永棄佛法邊外，猶如死屍大海不受，
T39n1799_p0926a06║故名為棄。入大乘道而先學小者，《十輪經》說
T39n1799_p0926a07║「若不先學小乘即學大乘，無有是處。」乃至云
T39n1799_p0926a08║「無力飲河池，詎能吞大海？是故一切菩薩皆
T39n1799_p0926a09║先學三乘，唯不究竟證於小耳。」二、明利益，
T39n1799_p0926a10║二：一、遠多過累。
T39n1799_p0926a11║「禁戒成就，則於世界永無相生、相殺之業。偷
T39n1799_p0926a12║劫不行，無相負累，亦於世界不還宿債。」三
T39n1799_p0926a13║緣若斷，三因不生，故於世間不相詶報，皆由
T39n1799_p0926a14║持戒成就故爾。二、獲多神用。
T39n1799_p0926a15║「是清淨人修三摩地，父母肉身不須天眼，自
T39n1799_p0926a16║然觀見十方世界，覩佛聞法，親奉聖旨，得大
T39n1799_p0926a17║神通，遊十方界，宿命清淨，得無艱險，是則
T39n1799_p0926a18║名為第二增進修行漸次。」持戒清淨，魔事不
T39n1799_p0926a19║生。觀行既成，故能發用。於父母所生之身得
T39n1799_p0926a20║相似五通，此同《法華》觀行持經於現身中獲
T39n1799_p0926a21║六根淨。文云「雖未得天眼，但用父母所生眼，
T39n1799_p0926a22║徹見三千界」等。三、違其現業，三：一、返流全
T39n1799_p0926a23║一。
T39n1799_p0926a24║「云何現業？阿難！如是清淨持禁戒人，心無貪
T39n1799_p0926a25║婬，於外六塵不多流逸。」由前起後也。清禁
T39n1799_p0926a26║既圓，觀行仍就，於六塵境已知虛幻，終不
T39n1799_p0926a27║信任隨流奔逸，妄有取著。
T39n1799_p0926a28║「因不流逸，旋元自歸。塵既不緣，根無所偶。反
T39n1799_p0926a29║流全一，六用不行。」正違現業也。既不隨塵，
T39n1799_p0926b01║復歸元性，元性之中本無根塵，夫何為偶？根
T39n1799_p0926b02║境不生，六用不起，唯一圓常妙覺明體，此同
T39n1799_p0926b03║觀音圓通，生滅既滅，寂滅現前也。故上偈云
T39n1799_p0926b04║「一處成休復，六用皆不成，塵垢應念消，成圓
T39n1799_p0926b05║明淨妙。」二、獲忍無生。
T39n1799_p0926b06║「十方國土皎然清淨，譬如琉璃內懸寶月。」
T39n1799_p0926b07║此敘證真相也。國土融真，圓明體現，故如琉
T39n1799_p0926b08║璃內懸寶月。清淨者，空義。瑠璃、寶月，空假
T39n1799_p0926b09║中也。故《圓覺》云「覺圓明故顯心清淨，心清淨
T39n1799_p0926b10║故乃至一世界、多世界清淨」等。
T39n1799_p0926b11║「身心快然，妙圓平等，獲大安穩。」前則世界
T39n1799_p0926b12║圓明，此則身心圓明。本由迷倒，身之與心，外
T39n1799_p0926b13║洎山河虛空大地，咸是妙明真心中物。今復
T39n1799_p0926b14║本源，故身心世界妙圓平等，更無差別，法界
T39n1799_p0926b15║一相。創證此境，快然安穩，即分得涅槃安樂
T39n1799_p0926b16║處也。
T39n1799_p0926b17║「一切如來密圓淨妙皆現其中，」此獲勝德，
T39n1799_p0926b18║即所證理顯也。現謂顯發。理智行三名密圓
T39n1799_p0926b19║淨，即涅槃三德也。一一德中具一切法，三一
T39n1799_p0926b20║無礙，故稱為妙。此二種法諸佛所證，是佛
T39n1799_p0926b21║果德，攝盡十方三世佛法。今日於此一念顯
T39n1799_p0926b22║現，通達無礙，故云皆現其中。
T39n1799_p0926b23║「是人即獲無生法忍。」結能證也。真如實相
T39n1799_p0926b24║名無生法。無漏真智名之為忍。得此智時，忍
T39n1799_p0926b25║可、印持法無生理，決定不謬，境智相冥名無
T39n1799_p0926b26║生忍。《華嚴》初住、餘經初地是得忍位。今經第
T39n1799_p0926b27║三漸次便得此忍，逈異餘說。於此忍中隨所
T39n1799_p0926b28║證得不異而異，即立諸位，故名聖位。此則初
T39n1799_p0926b29║漸次正修觀行，第二漸次觀成入似，第三漸
T39n1799_p0926c01║次既言獲無生忍，即同初住至等覺位。三、結
T39n1799_p0926c02║顯立位。
T39n1799_p0926c03║「從是漸修，隨所發行安立聖位，是則名為第
T39n1799_p0926c04║三增進修行漸次。」從此第三漸次隨起何
T39n1799_p0926c05║行，隨行附義，以立位名，不離前來密圓淨妙
T39n1799_p0926c06║境智行也。二、明地位差別。夫論地位者，皆
T39n1799_p0926c07║是諸佛、菩薩親證境界，約斷伏次第、發真妙
T39n1799_p0926c08║用、功力淺深以立位次。《起信論》云「相似覺、隨
T39n1799_p0926c09║分覺、究竟覺」，以分地前、地上及究竟位。《華嚴
T39n1799_p0926c10║經》、《智度論》約入大海辨功用淺深，但遲速
T39n1799_p0926c11║有異，分根性利鈍，如涉長途非無里數。諸大
T39n1799_p0926c12║乘經若說平等法界無佛、無眾生，則無地位
T39n1799_p0926c13║可立。如《華嚴經》云「眾生妄分別，有佛有世界，
T39n1799_p0926c14║若了真法性，無佛無世界。」《楞伽》云「無有佛涅
T39n1799_p0926c15║槃，亦無涅槃佛，遠離覺所覺。」又云「寂滅真如，
T39n1799_p0926c16║有何漸次？」上文云「妙性圓明，離諸名相，本來
T39n1799_p0926c17║無有世界眾生。」此等令觀一真法界本來平
T39n1799_p0926c18║等，無修無證亦無迷悟，故無地位可立，此顯
T39n1799_p0926c19║心真如門也。若依心生滅門，有迷有悟，識然
T39n1799_p0926c20║修證差別不同。且圓頓大乘無過《華嚴》、《涅槃》、
T39n1799_p0926c21║《仁王》、《瓔珞》、《大品》、《法華》等經，雖明法界平等無
T39n1799_p0926c22║說無示，而菩薩行位終日炳然。故《華嚴》云
T39n1799_p0926c23║「不為鈍根下劣眾生說於地位。」《仁王》云「若言
T39n1799_p0926c24║越此地位得成佛者，是魔所說。」此則異諸外
T39n1799_p0926c25║道、天魔各自謂得無上覺道，不說地位。今顯
T39n1799_p0926c26║佛法有不思議功德，曠劫修行，因圓果滿方
T39n1799_p0926c27║稱究竟。又諸經論建立地位多少不同，《仁王》
T39n1799_p0926c28║五十一位，《瓔珞》五十二位，《華嚴》四十一位，
T39n1799_p0926c29║《大品》四十二位，此經五十七位，下文復云六
T39n1799_p0927a01║十聖位。聖說不同，或開或合各是一意。若約
T39n1799_p0927a02║天台圓教位次對今經者，有同有異。同故地
T39n1799_p0927a03║前俱是證位，異故此乾慧心便是第三漸次，
T39n1799_p0927a04║無生忍中隨義建立，不同天台入初住時方
T39n1799_p0927a05║證無生忍也。文九：一、乾慧地。
T39n1799_p0927a06║「阿難！是善男子欲愛乾枯，」持戒清淨，遠離
T39n1799_p0927a07║貪婬，故名初乾，即斷煩惱障也。乾義有二：一
T39n1799_p0927a08║欲盡故曰乾；二但慧故曰乾。今即初義，根境
T39n1799_p0927a09║不偶，由三昧力返流全一，破所知也。
T39n1799_p0927a10║「現前殘質不復續生。」報障盡也。亡欲愛故
T39n1799_p0927a11║無潤惑，根不偶故無業性。縱有業苦種子，
T39n1799_p0927a12║無潤不生，盡此報身更不相續，即生實報土
T39n1799_p0927a13║也。此即惑業苦亡，無潤生理，即乾義也。
T39n1799_p0927a14║「執心虛明，純是智慧，慧性明圓瑩十方界。」
T39n1799_p0927a15║戒定既圓，從此發慧，即轉前三障純成智
T39n1799_p0927a16║慧。慧光發明瑩十方界，即慧義也。
T39n1799_p0927a17║「乾有其慧，名乾慧地。」結名也。此即但有其
T39n1799_p0927a18║慧，故前云純也。既云隨所發行安立聖位，故
T39n1799_p0927a19║約欲枯返流，純成智慧，未沾果海法流之水，
T39n1799_p0927a20║故受此名。此約無生忍中義說故爾，真謂圓
T39n1799_p0927a21║融不礙行布，下皆倣此。二、十信位，二：一、躡
T39n1799_p0927a22║前總示。
T39n1799_p0927a23║「欲習初乾，未與如來法流水接，」躡前乾慧
T39n1799_p0927a24║義也。創乾欲愛，果法未沾，即用此心為信方
T39n1799_p0927a25║便。標如來者，顯是果法，此下總示。
T39n1799_p0927a26║「即以此心中中流入圓妙開敷。」此標也。即
T39n1799_p0927a27║用此乾慧中智合中道理，理智俱中，故名中
T39n1799_p0927a28║中。又離一切二邊相故，雙照二諦無不真實。
T39n1799_p0927a29║又此中智念念相繼而進上位，故云中中流
T39n1799_p0927b01║入。言流入者，顯無功用任運而進也，以證中
T39n1799_p0927b02║道自然流入薩婆若海。此則更增一番智斷
T39n1799_p0927b03║功能，故云圓妙開敷。此即於乾慧心增明觀
T39n1799_p0927b04║智以為方便，得入十信。
T39n1799_p0927b05║「從真妙圓，重發真妙。」釋也。上句釋此心流
T39n1799_p0927b06║入，下句釋圓妙開敷。二、正開十心，十：一、信
T39n1799_p0927b07║心。
T39n1799_p0927b08║「妙信常住，一切妄想滅盡無餘，中道鈍真，
T39n1799_p0927b09║名信心住。」以中道智證法界一體三寶，於
T39n1799_p0927b10║實德能深忍樂欲，冥合常住清淨妙心，名為
T39n1799_p0927b11║妙信。此信即理，亦名常住。一切妄想滅無餘
T39n1799_p0927b12║者，即斷所知，無明住地一斷遍斷。始因迷覺
T39n1799_p0927b13║成不覺，今既圓妙智發，翻不覺成覺，故云一
T39n1799_p0927b14║切滅盡無餘。中道純真者，妙智決定，不偏不
T39n1799_p0927b15║邪，是佛正因。不雜偽妄，故云純真。以不住法
T39n1799_p0927b16║即住其中，故名為住。經中多說地、住二位是
T39n1799_p0927b17║發真處，今於乾慧信位立之，表是證真非是
T39n1799_p0927b18║似解耳。二、念心。
T39n1799_p0927b19║「真信明了，一切圓通，陰、處、界三不能為礙。」
T39n1799_p0927b20║躡前信心也。妙信常住，不偏不邪，純一真如，
T39n1799_p0927b21║故云真信明了。一切圓通者，了三科法無不
T39n1799_p0927b22║是如也。無明妄想既亡，陰界自然解脫，故云
T39n1799_p0927b23║不能為礙。
T39n1799_p0927b24║「如是乃至過去、未來無數劫中，捨身、受身一
T39n1799_p0927b25║切習氣皆現在前。是善男子皆能憶念，得無
T39n1799_p0927b26║遺忘，名念心住。」妄想若存，陰界為礙，忘失
T39n1799_p0927b27║煩惱隨此而生。今既妄滅陰消，過未如一，無
T39n1799_p0927b28║遠無近、所經未經一念現前，此即過去宿命、
T39n1799_p0927b29║未來天眼明記不失，故名為念。三、精進心。
T39n1799_p0927c01║「妙圓純真，真精發化，無始習氣通一精明，唯
T39n1799_p0927c02║以精明進趣真淨，名精進心。」圓妙淨智無
T39n1799_p0927c03║二邊之雜、無妄想之偽，故云純真。現用自在，
T39n1799_p0927c04║故云發化。乃能融通習氣，唯一精真，以真精
T39n1799_p0927c05║智進真淨行，故名精進。四、慧心。
T39n1799_p0927c06║「心精現前，純以智慧，名慧心住。」真精之心
T39n1799_p0927c07║明了顯現，此現前心純是圓智，用名慧心，智
T39n1799_p0927c08║之與慧左右言耳。五、定心。
T39n1799_p0927c09║「執持智明，周遍寂湛，寂妙常凝，名定心住。」
T39n1799_p0927c10║智照凝明，無動無亂，照而常寂，湛然不動，故
T39n1799_p0927c11║曰定心。六、不退心。
T39n1799_p0927c12║「定光發明，明性深入，唯進無退，名不退心。」
T39n1799_p0927c13║寂定、慧光互相明發，於理於行唯深唯進，故
T39n1799_p0927c14║云不退。七、護法心。
T39n1799_p0927c15║「心進安然，保持不失，十方如來氣分交接，名
T39n1799_p0927c16║護法心。」寂照增進，不動不退，故云安然。保
T39n1799_p0927c17║任護持，令此與佛冥然通合，故云交接。由保
T39n1799_p0927c18║持故名為護法。八、迴向心。
T39n1799_p0927c19║「覺明保持，能以妙力迴佛慈光向佛安住，猶
T39n1799_p0927c20║如雙鏡光明相對，其中妙影重重相入，名迴
T39n1799_p0927c21║向心。」由前寂照互相顯發，保持無退，妙用強
T39n1799_p0927c22║勝，能感果德，因心中現，故云迴佛慈光。此寂
T39n1799_p0927c23║照因決能感果，無有乖失，故云向佛安住。果
T39n1799_p0927c24║中現因相，因中現果相，因果不二互現互
T39n1799_p0927c25║人，故云妙影重重相人，名迴向心。九、戒
T39n1799_p0927c26║心。
T39n1799_p0927c27║「心光密迴，獲佛常凝無上妙淨，安住無為，得
T39n1799_p0927c28║無遺失，名戒心住。」即寂之照，故曰心光。即
T39n1799_p0927c29║照之寂，名佛常凝。此圓定慧離二邊染，斷性
T39n1799_p0928a01║亦無，故云無上妙淨。二邊不動即無為作，故
T39n1799_p0928a02║云安住無為也。得無遺失，戒圓明也。此則定
T39n1799_p0928a03║道圓融，離妄想染，故云戒心。十、願心。
T39n1799_p0928a04║「住戒自在，能遊十方，所去隨願，名願心住。」
T39n1799_p0928a05║戒根圓淨，過累不拘，故云自在。以此為足遊
T39n1799_p0928a06║履十界，妙用現前，隨欲利益，故名願心。三、
T39n1799_p0928a07║十住，十：一、發心住。
T39n1799_p0928a08║「阿難！是善男子以真方便發此十心，心精發
T39n1799_p0928a09║暉，十用涉入圓成一心，名發心住。」方便空
T39n1799_p0928a10║也，十心假也，一心中也。圓融妙慧名真方便，
T39n1799_p0928a11║由此妙慧發前十信，以此十心本是一性所
T39n1799_p0928a12║具功德。由妙慧發，令一一心皆具十心，十用
T39n1799_p0928a13║無礙，一多相即，唯是一心。心即祕藏，今於此
T39n1799_p0928a14║藏開發顯現，以不住法即住其中，名發心住。
T39n1799_p0928a15║二、治地住。
T39n1799_p0928a16║「心中發明，如淨琉璃內現精金，以前妙心履
T39n1799_p0928a17║以成地，名治地住。」琉璃空也，精金中也，現
T39n1799_p0928a18║即假也。淨寶、精金互相映現，無礙融通，不一
T39n1799_p0928a19║不異。以此妙心而為所依，然後出生無量德
T39n1799_p0928a20║用，故名治地。三、修行住。
T39n1799_p0928a21║「心地涉知，俱得明了，遊履十方得無留礙，名
T39n1799_p0928a22║修行住。」法界心地即前一心，妙行能涉，妙
T39n1799_p0928a23║智能知，理、智、行三自在圓融，不以二邊之所
T39n1799_p0928a24║住著，名無留礙，此真修行，名修行住。四、生
T39n1799_p0928a25║貴住。
T39n1799_p0928a26║「行與佛同，受佛氣分，如中陰身自求父母，陰
T39n1799_p0928a27║信冥通，入如來種，名生貴住。」智行微妙，冥
T39n1799_p0928a28║通果德，故云行與佛同。自然合佛慈種，名受
T39n1799_p0928a29║佛氣分。如中陰身自求父母者，以佛權、實二
T39n1799_p0928b01║智為父母。故《維摩》云「智度菩薩母，方便以為
T39n1799_p0928b02║父。」既分入果智，密合果德，故云冥通入如來
T39n1799_p0928b03║種。五、方便具足住。
T39n1799_p0928b04║「既遊道胎，親奉覺胤，如胎已成人相不缺，名
T39n1799_p0928b05║方便具足住。」以自行化他一切種智具足成
T39n1799_p0928b06║就，名人相不缺也。六、正心住。
T39n1799_p0928b07║「容貌如佛，心相亦同，名正心住。」一切種智
T39n1799_p0928b08║自利、利他相用顯現，名為容貌。無緣慈悲，名
T39n1799_p0928b09║之為心。故《觀經》云「佛心者大慈悲是。」此菩薩
T39n1799_p0928b10║分得其用，名之為同。七、不退住。
T39n1799_p0928b11║「身心合成，日益增長，名不退住。」一切種智、
T39n1799_p0928b12║慈悲相用和合成就，任運增長無有退屈，名
T39n1799_p0928b13║為不退。八、童真住。
T39n1799_p0928b14║「十身靈相一時具足，名童真住。」十身靈相，
T39n1799_p0928b15║十身盧舍那也。謂聲聞及緣覺，菩薩，如來
T39n1799_p0928b16║身、法、智、空、業報、眾生及國土。又如來身自
T39n1799_p0928b17║具十種，謂菩提、願、化、力、莊嚴、威勢、意生、
T39n1799_p0928b18║福、法、智。此十妙應，如隨色珠顯現自在，即
T39n1799_p0928b19║不思議種智之妙用。智體本具，隨障盡處而
T39n1799_p0928b20║得顯現，既以權、實二智大悲熏修，功用頓顯。
T39n1799_p0928b21║雖未全如於佛，分得此用，即一身現無量身
T39n1799_p0928b22║也。《華嚴》云「雖未具足一切智，已獲如來自在
T39n1799_p0928b23║力。」九、法王子住。
T39n1799_p0928b24║「形成出胎，親為佛子，名法王子住。」十身具
T39n1799_p0928b25║足，故曰形成。出因顯果，故云出胎。堪任繼嗣
T39n1799_p0928b26║紹隆佛法，名法王子。十、灌頂住。
T39n1799_p0928b27║「表以成人，如國大王以諸國事分委太子，彼
T39n1799_p0928b28║剎利王世子長成，陳列灌頂，名灌頂住。」行
T39n1799_p0928b29║願內充，慈悲外發，德相漸成，化物功著，故云
T39n1799_p0928c01║表以成人。於十方界次補佛處，堪任付囑，傳
T39n1799_p0928c02║法利生，故如國王委政太子陳列灌頂也。問：
T39n1799_p0928c03║准《華嚴經》，初住菩薩即能成佛，教化眾生，何
T39n1799_p0928c04║故至第十住方名陳列灌頂表成佛耶？答：圓融
T39n1799_p0928c05║之教二經頗同，以行布不礙圓融故。華嚴初
T39n1799_p0928c06║住便能成佛，圓融不礙行布故。今十住方列
T39n1799_p0928c07║灌頂，故彼經云「菩薩住處廣大與虛空等。」又
T39n1799_p0928c08║云「初發心時便成正覺，了達諸法真實之相，
T39n1799_p0928c09║所有聞法不由他悟，具修十種智力，究竟離
T39n1799_p0928c10║虛妄，無染如虛空，清淨妙法身，湛然應一切。」
T39n1799_p0928c11║亦同《大品》云「從初發心時即坐道場，轉法輪，
T39n1799_p0928c12║度眾生，當知此菩薩為如佛。」今經云「十用涉
T39n1799_p0928c13║入，圓成一心。」又云「十身靈相一時具足。」此上
T39n1799_p0928c14║皆明一位具諸位，即行布不礙圓融也。又《華
T39n1799_p0928c15║嚴》明第十地菩薩方論受職，此經第十住明
T39n1799_p0928c16║陳列灌頂，即圓融不礙行布也。圓融即橫
T39n1799_p0928c17║論，行布即竪說，二無障礙，二經頗同，故無疑
T39n1799_p0928c18║也。言陳列灌頂者，《華嚴經》云「轉輪聖王所生
T39n1799_p0928c19║太子，母是正后，身相具足，坐白象寶妙金之
T39n1799_p0928c20║座，張大網縵，奏諸音樂，取四大海水置金瓶
T39n1799_p0928c21║內。王執此瓶灌太子頂，是時即名受王職位。
T39n1799_p0928c22║菩薩受職亦復如是，諸佛智水灌其頂故，名
T39n1799_p0928c23║為受大智職菩薩。」彼明第十地方是受職，今
T39n1799_p0928c24║此十住既名灌頂，故說受職，彼約究竟，此約
T39n1799_p0928c25║分得。又無生忍中一位具諸位，故得互說。
T39n1799_p0928c26║四、十行位，十：一、歡喜行。
T39n1799_p0928c27║「阿難！是善男子成佛子已，具足無量如來妙
T39n1799_p0928c28║德，十方隨順，名歡喜行。」初二句結前，具足
T39n1799_p0928c29║下正明。此有三義故歡喜：一、具足無量佛德
T39n1799_p0929a01║故，如觀音云：我又獲是圓通，修證無上道故，
T39n1799_p0929a02║又能善獲四不思議無作妙德。既云不思議，
T39n1799_p0929a03║即是無量佛德也。此之妙德先未曾獲，今自
T39n1799_p0929a04║具足，故云歡喜。二、眾生受化故歡喜，十方者，
T39n1799_p0929a05║現十界身利眾生也。隨順有二：一、眾生趣類
T39n1799_p0929a06║不等，根行有異，菩薩隨順以形以說，此明能
T39n1799_p0929a07║化隨順也；二菩薩現種種化，眾生隨順，一一
T39n1799_p0929a08║受化咸皆得益，此明所化隨順也。能所既皆
T39n1799_p0929a09║隨順，機應俱生歡喜，故以名焉。二、饒益行。
T39n1799_p0929a10║「善能利益一切眾生，名饒益行。」如上隨順
T39n1799_p0929a11║眾生，即是善能利益。始能歡喜生善，終能破
T39n1799_p0929a12║惡入理，故名饒益。三、無嗔恨行。
T39n1799_p0929a13║「自覺、覺他得無違拒，名無瞋恨行。」自覺故，
T39n1799_p0929a14║無明不能拒智。覺他故，有情不能違化。障不
T39n1799_p0929a15║能拒、物不能違，二利既兼，故無嗔恨。四、無
T39n1799_p0929a16║盡行。
T39n1799_p0929a17║「種類出生窮未來際，三世平等，十方通達，名
T39n1799_p0929a18║無盡行。」隨機、隨感現種類身，盡未來際化
T39n1799_p0929a19║復作化。三世下釋所以也，以知三世空寂故，
T39n1799_p0929a20║得窮未來際；以達十方無礙故，能現種類身。
T39n1799_p0929a21║若時、若處現化不絕，故云無盡也。五、離癡
T39n1799_p0929a22║亂行。
T39n1799_p0929a23║「一切合同、種種法門得無差誤，名離癡亂行。」
T39n1799_p0929a24║現種類身，即普現色身三昧。說無量法，不
T39n1799_p0929a25║離四種辯才。若身若說皆是智用，咸歸於理。
T39n1799_p0929a26║《華嚴》云「此菩薩於一念頃得無數三昧。」了知
T39n1799_p0929a27║此之三昧同一體性，乃至得一切法真實智
T39n1799_p0929a28║慧，是故能合種種法門得無差誤，由無差誤
T39n1799_p0929a29║故離癡亂。六、善現行。
T39n1799_p0929b01║「則於同中顯現群異，一一異相各各見同，名
T39n1799_p0929b02║善現行。」一中現無量，故云於同現異。無量
T39n1799_p0929b03║中現一，故云異相見同。身說皆然也。以知一
T39n1799_p0929b04║切法同一法性，能作種種異說，而不失一性
T39n1799_p0929b05║一相之旨。《維摩》云「能善分別諸法相，於第一
T39n1799_p0929b06║義而不動。」故名善現。七、無著行。
T39n1799_p0929b07║「如是乃至十方虛空滿足微塵，一一塵中現
T39n1799_p0929b08║十方界，現塵、現界不相留礙，名無著行。」著
T39n1799_p0929b09║謂住著，即留礙也。一塵現十方，是現界。不壞
T39n1799_p0929b10║一塵相，是現塵。世界、微塵各不相妨，此即大
T39n1799_p0929b11║小自在。由此菩薩住不思議解脫，故得此用。
T39n1799_p0929b12║八、尊重行。
T39n1799_p0929b13║「種種現前，咸是第一波羅蜜多，名尊重行。」
T39n1799_p0929b14║現塵現界、現身現說不相留礙，故云種種現
T39n1799_p0929b15║前，皆從圓融三德般若之所發現，故云第一。
T39n1799_p0929b16║此之妙行超過一切諸法門，故名為尊重。
T39n1799_p0929b17║九、善法行。
T39n1799_p0929b18║「如是圓融能成十方諸佛軌則，名善法行。」
T39n1799_p0929b19║如上所現無礙妙用，故云圓融。一一皆能合
T39n1799_p0929b20║佛如來利生軌則，故名善法。十、真實行。
T39n1799_p0929b21║「一一皆是清淨無漏、一真無為，性本然故，名
T39n1799_p0929b22║真實行。」依真起用，用不離體，體即真如。無
T39n1799_p0929b23║漏清淨一真法界，此法界體本具如是無方
T39n1799_p0929b24║妙用，故云本然。以即體故，名為真實。此之十
T39n1799_p0929b25║行皆是證真菩薩自利、利他無礙自在圓融
T39n1799_p0929b26║妙行，一一皆破微細無明，顯佛智德，漸漸圓
T39n1799_p0929b27║滿。有此十番智斷功用，念念與薩婆若相應。
T39n1799_p0929b28║《華嚴》云「此菩薩行與法界虛空等，以用諸佛
T39n1799_p0929b29║不思議妙行故。」故此十行圓融無礙，即一論
T39n1799_p0929c01║十、十不離一，故此最後即云一一皆是清淨
T39n1799_p0929c02║真如性本然故。第五、十迴向位，十：一、救
T39n1799_p0929c03║護一切眾生離眾生相迴向。
T39n1799_p0929c04║「阿難！是善男子滿足神通，成佛事已，純潔精
T39n1799_p0929c05║真，遠諸留患。」結前十行也。依體起用，故云
T39n1799_p0929c06║滿足神通。自利利他妙行無礙，故云成佛事
T39n1799_p0929c07║已，佛以度生利他為事業故。純潔精真顯智
T39n1799_p0929c08║德也，遠離留患顯斷德也。此十番智斷皆是
T39n1799_p0929c09║非證而證、不斷而斷，智本真故，惑本亡故。
T39n1799_p0929c10║「當度眾生，滅除度相，迴無為心向涅槃路，名
T39n1799_p0929c11║救一切眾生離眾生相迴向。」此正明也。約
T39n1799_p0929c12║用就體，能所俱亡。眾生相空本涅槃故，能化
T39n1799_p0929c13║緣生本無性故，故云滅除度相，《般若經》中亦
T39n1799_p0929c14║同此說。亡緣之智名無為心，無作妙理名涅
T39n1799_p0929c15║槃路，攝用歸體名為迴向。涅槃果也，路即理
T39n1799_p0929c16║也。履以成地到究竟故，名涅槃路，結名可
T39n1799_p0929c17║知。問：十行位中豈有度相耶？答：前即依體起
T39n1799_p0929c18║用，且論神通化物，未言滅除度相；今此攝用
T39n1799_p0929c19║歸體，順寂滅義，故除度相。約義雖異，為行頗
T39n1799_p0929c20║同。若不然者，豈有證真大士猶懷度生之相
T39n1799_p0929c21║耶！二、不壞迴向。
T39n1799_p0929c22║「壞其可壞，遠離諸離，名不壞迴向。」應當遠
T39n1799_p0929c23║離一切幻化虛妄境界，故云壞其可壞。心如
T39n1799_p0929c24║幻者亦復遠離，遠離為幻亦復遠離，離遠離
T39n1799_p0929c25║幻亦復遠離，故云遠離諸離。得無所離，即合
T39n1799_p0929c26║涅槃，故云不壞迴向。三、等一切佛迴向。
T39n1799_p0929c27║「本覺湛然，覺齊佛覺，名等一切佛迴向。」本
T39n1799_p0929c28║性覺體未嘗起滅，故云湛然。此湛覺體三世
T39n1799_p0929c29║諸佛無二圓滿，故云覺齊佛覺。此則得平等
T39n1799_p0930a01║覺，與諸佛同，故云等一切佛。四、至一切處
T39n1799_p0930a02║迴向。
T39n1799_p0930a03║「精真發明，地如佛地，名至一切處迴向。」精
T39n1799_p0930a04║真發明，智顯也；地如佛地，理現也。智冥理體
T39n1799_p0930a05║無二無別，智遍理遍名至一切處。五、無盡
T39n1799_p0930a06║功德藏迴向。
T39n1799_p0930a07║「世界、如來互相涉入，得無罣礙，名無盡功德
T39n1799_p0930a08║藏迴向。」此菩薩得如來身及國土身，互相涉
T39n1799_p0930a09║入，無礙自在，此是如來藏中諸功德法，受用
T39n1799_p0930a10║無盡也。六、隨順平等善根迴向。
T39n1799_p0930a11║「於同佛地地中，各各生清淨因，依因發揮取
T39n1799_p0930a12║涅槃道，名隨順平等善根迴向。」同佛地，如
T39n1799_p0930a13║來藏也，即前地如佛地，本來具足無漏性德。
T39n1799_p0930a14║此德能為萬行所依，故云清淨因。依於此因
T39n1799_p0930a15║能起趣果之行，故云依因發揮取涅槃道。道
T39n1799_p0930a16║即因也，此則萬德為萬行因，萬行為涅槃因。
T39n1799_p0930a17║合理之行，行從理起，故云隨順平等。能生妙
T39n1799_p0930a18║果，名曰善根。七、隨順等觀一切眾生迴向。
T39n1799_p0930a19║「真根既成，十方眾生皆我本性，性圓成就，不
T39n1799_p0930a20║失眾生，名隨順等觀一切眾生迴向。」初句
T39n1799_p0930a21║躡前也；十方下正顯一切眾生皆我心性，心
T39n1799_p0930a22║性無外，攝無不周。我之本性既圓滿成就，眾
T39n1799_p0930a23║生皆爾，故云不失。此得同體大悲，是故然也。
T39n1799_p0930a24║八、真如相迴向。
T39n1799_p0930a25║「即一切法，離一切相，唯即與離二無所著，名
T39n1799_p0930a26║真如相迴向。」如故即一切法，真故離一切
T39n1799_p0930a27║相。此真如體亦不可得，故云二無所著。亦即
T39n1799_p0930a28║三諦，對文可見。此菩薩了一切法即真法界，
T39n1799_p0930a29║無相可離，名為如相。九、無縛解脫迴向。
T39n1799_p0930b01║「真得所如，十方無礙，名無縛解脫迴向。」初
T39n1799_p0930b02║句攝前。十方無礙者，既能即法離相，則不為
T39n1799_p0930b03║心、境諸法所繫，故云無縛。以無縛故自在無
T39n1799_p0930b04║礙，故云解脫。此解脫相本性亦離，故皆無也。
T39n1799_p0930b05║十、法界無量迴向。
T39n1799_p0930b06║「性德圓成，法界量滅，名法界無量迴向。」聖
T39n1799_p0930b07║法因義，故云法界，然有四種：謂事、理、理事
T39n1799_p0930b08║無礙、事事無礙。今皆渾為一真法界，故云量
T39n1799_p0930b09║滅。此唯性德圓成，於一真界無量可量，故云
T39n1799_p0930b10║法界無量。又證性德一一圓滿，成就不可算
T39n1799_p0930b11║數邊涯故也。然此十位所有迴向不離三種：
T39n1799_p0930b12║謂菩提、實際、眾生也。今此且約向實際說，餘
T39n1799_p0930b13║二含攝。此則依真起用，皆為趣向大涅槃界，
T39n1799_p0930b14║隨順法界，體用相稱，圓融自在。故《華嚴》云「此
T39n1799_p0930b15║菩薩所修願行等法界，如虛空量，盡迴與一
T39n1799_p0930b16║切眾生，同向一究竟菩提，故名迴向。」前後諸
T39n1799_p0930b17║位非無此義，以約增勝立此名耳。然此諸位
T39n1799_p0930b18║皆於一無生忍中隨所發行，義立別名，皆能
T39n1799_p0930b19║圓證聖性，不別而別，故分諸位；異而不異，唯
T39n1799_p0930b20║是一心。故《涅槃》云「發心畢竟二不別也。」地前
T39n1799_p0930b21║既爾，後位可知。前文云「此人即證無生法忍，
T39n1799_p0930b22║從此漸修，隨所發行安立聖位。」既言聖位，豈
T39n1799_p0930b23║非證耶？次、加行位。大小二乘經論明言五
T39n1799_p0930b24║位，謂資糧、加行、通達、修習、究竟位也。然有
T39n1799_p0930b25║開有合，不定明現。諸小乘論及大乘法相即
T39n1799_p0930b26║顯說四位，名四善根，是順決擇分。若《纓絡》、《仁
T39n1799_p0930b27║王》、《華嚴》等經即合而不論，攝在第十迴向。唯
T39n1799_p0930b28║此經文具顯四位，蓋以圓融之教一多無礙，
T39n1799_p0930b29║只於一忍圓開諸位，不開則已，開則具明，故
T39n1799_p0930c01║於十迴向後備論四種妙圓加行。又此經文
T39n1799_p0930c02║前則圓融，後則歷別，以圓融中不礙行布也。
T39n1799_p0930c03║即一位一切位、一切位一位，一多無礙，《華嚴》
T39n1799_p0930c04║亦同。文二：一、結前生後。
T39n1799_p0930c05║「阿難！是善男子盡是清淨四十一心，次成四
T39n1799_p0930c06║種妙圓加行。」餘處所說，加行屬內凡，未證
T39n1799_p0930c07║聖性故。今經從乾慧地來便名聖位，何但加
T39n1799_p0930c08║行？故此特云妙圓加行。二、正辨加行，四：
T39n1799_p0930c09║一、煖位。
T39n1799_p0930c10║「即以佛覺，用為己心，若出未出，猶如鑽火欲
T39n1799_p0930c11║然其木，名為煖地。」佛覺，果智也，如前文云
T39n1799_p0930c12║「本覺湛然，覺齊佛覺，精真發明，地如佛地。」此
T39n1799_p0930c13║即用佛果智為己因心也。然猶未能離因顯
T39n1799_p0930c14║果，故云若出未出。近於登地，將發此智，故云
T39n1799_p0930c15║若出。猶拘因相，尚未能離，故云未出。喻如鑽
T39n1799_p0930c16║火，熱相先現，火出不久。火喻佛覺，鑽喻加行，
T39n1799_p0930c17║木喻因相。火出則木盡，覺現則因亡，亡因在
T39n1799_p0930c18║即，故喻如煖，此約發智以顯也。二、頂位。
T39n1799_p0930c19║「又以己心成佛所履，若依非依，如登高山，身
T39n1799_p0930c20║入虛空，下有微礙，名為頂地。」前以佛覺用
T39n1799_p0930c21║為己心，即果辨因也；今以己心成佛所履，
T39n1799_p0930c22║即因合果也。雖因果相合，未亡二相，故云若
T39n1799_p0930c23║依。如在山頂足有所履。將顯法界無所分別，
T39n1799_p0930c24║故云非依，如身處虛空也。下有微礙，喻若依
T39n1799_p0930c25║也，存二相故。二相即是障入初地無明也，此
T39n1799_p0930c26║約離障以顯。三、忍位。
T39n1799_p0930c27║「心佛二同，善得中道，如忍事人非懷非出，名
T39n1799_p0930c28║為忍地。」初則未亡因相，次則未亡果相；今
T39n1799_p0930c29║因果二相融為一體，故云心佛二同。因果既
T39n1799_p0931a01║亡，二邊不立，故云善得中道。此中道體將證
T39n1799_p0931a02║不久，故云非懷。然猶未亡中道之相，故云非
T39n1799_p0931a03║出。此約顯理以明也。四、世第一位。
T39n1799_p0931a04║「數量銷滅，迷覺、中道二無所目，名世第一地。」
T39n1799_p0931a05║迷、覺是二，即因果也。中道是一，所證理也。
T39n1799_p0931a06║此名數量。中邊不存，故云二無所目。無所目
T39n1799_p0931a07║故，名為銷滅。數量正屬世間，今雖銷滅，若望
T39n1799_p0931a08║初地證真猶名為似，以有所得故。初地見
T39n1799_p0931a09║道名出世間，今是世間最後邊際，故名第一。
T39n1799_p0931a10║此上四位，《唯識》中說「前之二位依明得、明增
T39n1799_p0931a11║二定，發尋伺觀，觀名等四法能所俱空。後之
T39n1799_p0931a12║二位依印順、無間二定，發四如實觀，即前二
T39n1799_p0931a13║空等。」然皆有所得，未證法身，故《唯識》云「以有
T39n1799_p0931a14║所得故，非實住唯識。」此皆歷別之談也。今經
T39n1799_p0931a15║圓融不礙行布，故得以圓擬別而說，由是此
T39n1799_p0931a16║地名為世間。◎
T39n1799_p0931a17║首楞嚴義疏注經卷第八（之一）
T39n1799_p0931a18║
T39n1799_p0931a19║
T39n1799_p0931a20║首楞嚴義疏注經卷第八（之二）
T39n1799_p0931a21║
T39n1799_p0931a22║長水沙門子璿集
T39n1799_p0931a23║◎七、明十地，分十：一、歡喜地。
T39n1799_p0931a24║「阿難！是善男子於大菩提善得通達，覺通如
T39n1799_p0931a25║來，盡佛境界，名歡喜地。」菩提，佛覺也。前則
T39n1799_p0931a26║若出未出，如火前相，名之為煖；今如火出木
T39n1799_p0931a27║盡，灰飛煙滅，故云善得通達。故此初地名通
T39n1799_p0931a28║達位，盡佛境界理顯也。以得無分別智，善達
T39n1799_p0931a29║法界一真平等，離能所相，故《唯識》云「若時於
T39n1799_p0931b01║所緣，智都無所得，爾時住唯識，離二取相故。」
T39n1799_p0931b02║又云「善達法界，得一真平等，乃至得遍行真
T39n1799_p0931b03║如，離異生性障，修檀波羅蜜增上。」言遍行者，
T39n1799_p0931b04║以此真如遍在一切諸行法中，而今證得，自
T39n1799_p0931b05║利利他得自在故，名歡喜地。《華嚴》、《仁王》廣明
T39n1799_p0931b06║其相，今不具錄，下皆倣此。二、離垢地。
T39n1799_p0931b07║「異性入同，同性亦滅，名離垢地。」前地於大
T39n1799_p0931b08║菩提善得通達，離世間相，得正性離生，破異
T39n1799_p0931b09║生性障，證一真法界，故云異性入同。此地對
T39n1799_p0931b10║異之同亦不可得，故云同性亦滅。以若見於
T39n1799_p0931b11║同，即名為垢。既離對待，故名離垢。又此地證
T39n1799_p0931b12║得最勝真如，離邪行障，持戒波羅蜜增勝，性
T39n1799_p0931b13║戒所顯名為最勝。以四無量心行廣大十善，
T39n1799_p0931b14║得性戒成就，於性重、譏嫌平等無異，亦名異
T39n1799_p0931b15║性入同；斷性亦無，方離微細破戒之垢，名同
T39n1799_p0931b16║性亦滅，稱離垢地。三、發光地。
T39n1799_p0931b17║「淨極明生，名發光地。」成就勝定大法總持，
T39n1799_p0931b18║破戒煩惱畢竟不生，故名淨極。能發無邊妙
T39n1799_p0931b19║慧光故，故云明生。此地證得勝流真如，謂此
T39n1799_p0931b20║真如所流教法於餘教中最為勝故，斷暗鈍
T39n1799_p0931b21║障，行忍辱波羅蜜增勝。四、焰慧地。
T39n1799_p0931b22║「明極覺滿，名焰慧地。」由定發慧，慧光明
T39n1799_p0931b23║泰，故云明極。能破微細煩惱障盡，故名覺滿。
T39n1799_p0931b24║覺焰既增，故名焰慧。此地證得無攝受真如，
T39n1799_p0931b25║謂此真如由第六識二身見等於此永斷，不
T39n1799_p0931b26║為我執所攝取故，能斷微細煩惱現行障，修
T39n1799_p0931b27║習精進波羅蜜增勝。五、難勝地。
T39n1799_p0931b28║「一切同異所不能至，名難勝地。」真智唯一，
T39n1799_p0931b29║故曰同；俗智差別，故曰異。真、俗兩智行相互
T39n1799_p0931c01║違，合令相應，非同非異，故云所不能至。極為
T39n1799_p0931c02║殊勝，更無勝者，故云難勝。此地證得類無差
T39n1799_p0931c03║別真如，謂此真如非如眼等是有別類故，斷
T39n1799_p0931c04║下乘涅槃障，修習禪波羅蜜增勝。六、現前
T39n1799_p0931c05║地。
T39n1799_p0931c06║「無為真如性淨明露，名現前地。」謂住因緣
T39n1799_p0931c07║智，引無分別最勝般若，令得現前。智現理現，
T39n1799_p0931c08║故云無為真如性淨明露。此地證得無染淨
T39n1799_p0931c09║真如，謂此真如本性無染，亦不可說後方淨
T39n1799_p0931c10║故，斷麁相現行障，修習般若波羅蜜增勝。
T39n1799_p0931c11║七、遠行地。
T39n1799_p0931c12║「盡真如際，名遠行地。」以第八地得一真如
T39n1799_p0931c13║心，名無相無功用。故此第七地從初發心二
T39n1799_p0931c14║無數劫加功用行，今至有相功用後邊，出過
T39n1799_p0931c15║世間二乘道故，至此真如無相邊際，故云盡
T39n1799_p0931c16║真如際。多劫修行，故云遠行。證得法無差別
T39n1799_p0931c17║真如，謂此真如雖多教法種種安立，而無異
T39n1799_p0931c18║故。斷細相現行障，修習方便善巧行增勝。
T39n1799_p0931c19║八、不動地。
T39n1799_p0931c20║「一真如心，名不動地。」非染非淨故名為一，
T39n1799_p0931c21║離諸虛妄故名為真，常住不變故名為如，約
T39n1799_p0931c22║此義邊名為不動。又此地中無分別智任運
T39n1799_p0931c23║相續，相用煩惱不能動故，名不動地。此地證
T39n1799_p0931c24║得不增減真如，謂此真如離增減執，不隨染
T39n1799_p0931c25║淨有增減故，斷無相中作加行障，修願波羅
T39n1799_p0931c26║蜜增勝。九、善慧地。
T39n1799_p0931c27║「發真如用，名善慧地。」依真如理體，起無礙
T39n1799_p0931c28║智用，成就微妙四無礙解，能遍十方善說法
T39n1799_p0931c29║故，名善慧地。此地證得智自在真如，謂若證
T39n1799_p0932a01║得此真如已，四無礙解得自在故，謂法、義、詞、
T39n1799_p0932a02║樂說也。謂此四種以智為體，名智自在，斷利
T39n1799_p0932a03║他門中不欲行障，修習力波羅蜜增上。十、
T39n1799_p0932a04║法雲地，二：一、標指。
T39n1799_p0932a05║「阿難！是諸菩薩從此已往，修習畢功，功德圓
T39n1799_p0932a06║滿，亦目此地名修習位。」此指二地已來至
T39n1799_p0932a07║第十地，云諸菩薩，以是五位之中第四位故，
T39n1799_p0932a08║或可總指從前至此五十五位。此第十地即
T39n1799_p0932a09║是修習最後邊際，亦名此地名修習位。二、
T39n1799_p0932a10║正顯。
T39n1799_p0932a11║「慈陰妙雲覆涅槃海，名法雲地。」菩提心體
T39n1799_p0932a12║不離二種，謂悲、智也。從初修習至此畢功，融
T39n1799_p0932a13║為果海，名為法身。慈即悲也，能陰眾生，故曰
T39n1799_p0932a14║慈陰。妙雲智也，涅槃理也。法身無相，唯此三
T39n1799_p0932a15║種亦云大定智悲，即涅槃三德，名祕密藏。今
T39n1799_p0932a16║此位中猶處修習之極，猶有佛地障在，未能
T39n1799_p0932a17║始覺合本，二相尚存，故云覆涅槃海。此地
T39n1799_p0932a18║證得業自在所依真如，謂若證得此真如已，
T39n1799_p0932a19║得四自在：一三業、二五通、三總持、四禪定，
T39n1799_p0932a20║斷於諸法中未得自在障，修智波羅蜜增勝。
T39n1799_p0932a21║八、等覺位，二：一、正明。
T39n1799_p0932a22║「如來逆流，如是菩薩順行而至，覺際入交，名
T39n1799_p0932a23║為等覺。」從真起應，返入生死，從果入因之
T39n1799_p0932a24║始，故云如來逆流。果法聖智，即法流也。從因
T39n1799_p0932a25║入果，從生死入涅槃，故名順行而至。至，極也。
T39n1799_p0932a26║起應之始，行因之極，順逆交際只一剎那，故
T39n1799_p0932a27║云覺際入交。此即解脫道前無間道也，只於
T39n1799_p0932a28║此處立為等覺。《華嚴》不說，含在第十地中，故
T39n1799_p0932a29║彼地中便明受職是等覺也。《唯識》但破十一
T39n1799_p0932b01║種障，亦此意也。今此別出，意在圓融之中備
T39n1799_p0932b02║顯行布耳。二、結顯。
T39n1799_p0932b03║「阿難！從乾慧心至等覺已，是覺始獲金剛心
T39n1799_p0932b04║中。」雖從初心至此等覺，皆用金剛三昧觀察
T39n1799_p0932b05║諸法皆如幻等，然至此位能破最後微細無
T39n1799_p0932b06║明，是此三昧最極邊際，力用滿足，別得名為
T39n1799_p0932b07║金剛心也。此即妙覺入心之初，屬無間道，便
T39n1799_p0932b08║名等覺，故云始獲金剛心也。即《唯識》說「金剛
T39n1799_p0932b09║喻定現在前時，斷佛地障，即入妙覺也。」九、
T39n1799_p0932b10║妙覺位。
T39n1799_p0932b11║「初乾慧地，如是重重單複十二，方盡妙覺成
T39n1799_p0932b12║無上道。」始從乾慧，終至妙覺，單複相兼總
T39n1799_p0932b13║有十二。單則有七，謂乾慧、煖、頂、忍、世第一、等
T39n1799_p0932b14║覺、妙覺。複即有五，謂信、住、行、向、地，以一一位
T39n1799_p0932b15║中自具於十，故名為複。第十二位即是妙覺，
T39n1799_p0932b16║名無上士。無上士者無所斷故，無上士者更
T39n1799_p0932b17║無過者，如十五日月圓滿無缺，故云方盡妙
T39n1799_p0932b18║覺成無上道。體即大般涅槃，三德具足名祕
T39n1799_p0932b19║密藏。三、結依行成位，三：一、結用行。
T39n1799_p0932b20║「是種種地，皆以金剛觀察如幻十種深喻，奢
T39n1799_p0932b21║摩他中用諸如來毘婆舍那，清淨修證，漸
T39n1799_p0932b22║次深入。」指前五十七位，故云種種。於一一
T39n1799_p0932b23║地皆用金剛如幻三昧觀察諸法，若行若智
T39n1799_p0932b24║一切斷證，皆如幻炎、水月、虛空、響城、夢影、像
T39n1799_p0932b25║化等事，故云十種深喻。斯則始從漸次終至
T39n1799_p0932b26║佛果，皆由首楞嚴王即觀之止、即止之觀，破
T39n1799_p0932b27║無明惑、起行修證，故云金剛觀察也。毘婆舍
T39n1799_p0932b28║那，止觀雙運也。故荊溪云：「如夢勤加，空名惑
T39n1799_p0932b29║絕，幻因既滿，鏡像果圓。」清涼云：「修習空華萬
T39n1799_p0932c01║行，安坐水月道場，降伏鏡像天魔，證得夢
T39n1799_p0932c02║中佛果。」皆此意也。二、結位次。
T39n1799_p0932c03║「阿難！如是皆以三增進故，善能成就五十五
T39n1799_p0932c04║位真菩提路。」增進即漸次也，故前文云「從
T39n1799_p0932c05║此漸次安立聖位。」五十五位者，信、住、行、向、地
T39n1799_p0932c06║為五十，乾慧、煖、頂、忍、世第一為五。菩提是果，
T39n1799_p0932c07║即等妙二覺也。五十五心名之曰路，由此
T39n1799_p0932c08║能到菩提果故，即菩提之路也。三、結邪正。
T39n1799_p0932c09║「作是觀者名為正觀，若他觀者名為邪觀。」
T39n1799_p0932c10║行人若能依此修證，不斷而斷，無到而到，此
T39n1799_p0932c11║則名為真修行者，故云正觀。若言都無地位，
T39n1799_p0932c12║但尚理是，斯同邪見撥無因果，故名邪觀。《仁
T39n1799_p0932c13║王經》中亦此料揀，說地位竟即云「若言越此
T39n1799_p0932c14║而成佛者，是魔所說。」大文第五、出聖教名殊
T39n1799_p0932c15║者，上來諸文依解起行，修行漸次由因克果，
T39n1799_p0932c16║一期周畢。此之法門當流後代，須建經名，若
T39n1799_p0932c17║無其名，何以召體而流布耶？故此文來。文
T39n1799_p0932c18║二：一、文殊問。
T39n1799_p0932c19║爾時，文殊師利法王子在大眾中即從座起，
T39n1799_p0932c20║頂禮佛足而白佛言：「當何名是經？我及眾生
T39n1799_p0932c21║云何奉持？」文殊智德此會率先，阿難遭難
T39n1799_p0932c22║登伽，佛令持呪往救；大眾茫然失守，亦為旁
T39n1799_p0932c23║問見元；諸聖各說圓通，如來勅其慎選。洎
T39n1799_p0932c24║今解行圓畢，因果克周，故問經名以流後代。
T39n1799_p0932c25║一會能事歸此人也。二、如來答。
T39n1799_p0932c26║佛告文殊師利：「是經名大佛頂悉怛多般怛
T39n1799_p0932c27║羅無上寶印十方如來清淨海眼，」此下五
T39n1799_p0932c28║名，今是一也。以佛於無見頂放光，化佛說神
T39n1799_p0932c29║呪故。此表一心具體相用。大，體也；佛，相也；頂
T39n1799_p0933a01║光化佛，即是用也。細釋配法，即開題中悉怛
T39n1799_p0933a02║多等云白傘蓋，藏心無染曰白，遍覆一切曰
T39n1799_p0933a03║傘蓋。實相智慧是尊重法，楷定正邪，唯佛與
T39n1799_p0933a04║佛乃能究盡，名無上寶印。三世諸佛以此明
T39n1799_p0933a05║照諸法實相，竪窮橫遍具無漏德，名清淨海
T39n1799_p0933a06║眼。此上總約理智立名也。
T39n1799_p0933a07║「亦名救護親因度脫阿難及此會中性比丘尼
T39n1799_p0933a08║得菩提心入遍知海，」二也。救護親因，總標
T39n1799_p0933a09║也；度脫下，別顯也；得菩提心，發大乘意也；入
T39n1799_p0933a10║遍知海，證圓常理也。此上約功用以立名也。
T39n1799_p0933a11║「亦名如來密因修證了義，」三也。三世果人
T39n1799_p0933a12║入祕密藏以此為因，密之因也。又此大定具
T39n1799_p0933a13║一切行，而非凡小之所能知，故名為密，密即
T39n1799_p0933a14║因也。三世如來以此法門為究竟說，故名了
T39n1799_p0933a15║義。此即約人法以立名也。
T39n1799_p0933a16║「亦名大方廣妙蓮花王十方佛母陀羅尼呪，」
T39n1799_p0933a17║四也。曠兼無際故大，正法自持故方，稱體而
T39n1799_p0933a18║周故廣，即三大義也。妙名不可思議，蓮華喻
T39n1799_p0933a19║開佛知見，出煩惱礙智礙，見佛性故，如出水
T39n1799_p0933a20║開敷也。又能於法自在，諸三昧首，故名為王。
T39n1799_p0933a21║生諸佛，故名母。持善遮惡總攝功德，名陀羅
T39n1799_p0933a22║尼。呪即詛也。此約顯益以立名也。
T39n1799_p0933a23║「亦名灌頂章句諸菩薩萬行首楞嚴。汝當奉
T39n1799_p0933a24║持。」五也。法王委政之明教，故名灌頂章句。
T39n1799_p0933a25║諸菩薩等已如上釋。此約教行以立名也。已
T39n1799_p0933a26║上五名答初問也，汝當奉持者答次問也。但
T39n1799_p0933a27║依前五名如說而行，流至後代令眾開悟，即
T39n1799_p0933a28║奉持也。上來明解辨行，由因致果，顯位差
T39n1799_p0933a29║別。問名請奉，一期周畢，斯則一會以終，合云
T39n1799_p0933b01║大眾聞佛所說作禮而去已。慶喜再有請益，
T39n1799_p0933b02║時雖隔越，問且連環。故集經者約問從義，
T39n1799_p0933b03║合成一部。由是未結作禮而去。　◎大文第
T39n1799_p0933b04║六、辨趣生因異者，從此已下即第二會再說
T39n1799_p0933b05║經也。以阿難問所見現事時別異故，已如教
T39n1799_p0933b06║迹前後中說。文分為二：初、阿難問，二：一、敘
T39n1799_p0933b07║得果，二：一、聞法增道。
T39n1799_p0933b08║說是語已，即時阿難及諸大眾得蒙如來開
T39n1799_p0933b09║示密印般怛囉義，兼聞此經了義名目，頓悟
T39n1799_p0933b10║禪那，修進聖位增上妙理，心慮虛凝，斷除三
T39n1799_p0933b11║界修心六品微細煩惱。獲真三昧，故云頓
T39n1799_p0933b12║悟禪那。得斯陀含，故云修進聖位。深證滅諦，
T39n1799_p0933b13║故云增上妙理。漸明智照，故云心慮虛凝。俱
T39n1799_p0933b14║生難除，故云微細。言六品者，依大乘說，俱生
T39n1799_p0933b15║煩惱三界九地雖各分九品，若智增者，入地
T39n1799_p0933b16║永伏，至佛方斷；若悲增者，故意令生。若依小
T39n1799_p0933b17║乘，亦於九地各分九品，然約四果地地別斷，
T39n1799_p0933b18║故初果身中斷欲界一地九品中前六品惑，
T39n1799_p0933b19║證第二果；二果身中斷下三品，證第三果；三
T39n1799_p0933b20║果身中斷上二界七十二品，即得羅漢。今證
T39n1799_p0933b21║二果，故斷六品也。二、歎佛述益。
T39n1799_p0933b22║即從座起，頂禮佛足，合掌恭敬而白佛言：「大
T39n1799_p0933b23║威德世尊慈音無遮，善開眾生微細沈惑，令
T39n1799_p0933b24║我今日身心快然，得大饒益。」修道所斷行相
T39n1799_p0933b25║難了，故曰微細。無始俱生，故曰沈惑。疑網消
T39n1799_p0933b26║除，故云快然。增進聖位，故云饒益。二、述所
T39n1799_p0933b27║疑，二：一、正陳疑問，二：一、總問諸趣。
T39n1799_p0933b28║「世尊！若此妙明真淨妙心本來遍圓，如是乃
T39n1799_p0933b29║至大地草木、蠕動含靈本元真如，即是如來
T39n1799_p0933c01║成佛真體。佛體真實，云何復有地獄、餓鬼、畜
T39n1799_p0933c02║生、修羅、人、天等道？世尊！此道為復本來自有？
T39n1799_p0933c03║為是眾生妄習生起？」此疑由前佛語阿難：
T39n1799_p0933c04║「今汝諸根若圓拔已，內瑩發光，汝是浮塵及
T39n1799_p0933c05║器世間諸變化相，如湯消氷，應念化為無上
T39n1799_p0933c06║知覺。」斯則一人成佛，器界、有情一時成佛。如
T39n1799_p0933c07║來今日成佛已久，不合更有器界、趣類，故云
T39n1799_p0933c08║佛體真實云何復有地獄等道。此道若是本
T39n1799_p0933c09║來自有，云何前言清淨本然，本來無有世界
T39n1799_p0933c10║眾生？亦不可言一人成佛，依正融覺。若言眾
T39n1799_p0933c11║生妄習生起，妄習如何得生起耶？生起之相
T39n1799_p0933c12║其義云何？若據如來答意，即是眾生虛妄造
T39n1799_p0933c13║業、虛妄受生，菩提心中猶如空華，妄見生滅。
T39n1799_p0933c14║故下文云「汝妄自造，非菩提咎。」問：此與滿慈
T39n1799_p0933c15║所疑何別？答：前疑理本清淨，云何忽生山河
T39n1799_p0933c16║大地？則約依報為首，以難清淨本然。故佛釋
T39n1799_p0933c17║疑，蓋由強覺妄分能所，遂成三種相續，從妄
T39n1799_p0933c18║見生，因此虛妄終而復始。此疑佛今成果，一
T39n1799_p0933c19║切合融歸覺，云何更有七趣差別？則約正報
T39n1799_p0933c20║為首，以難果佛唯真，真合無此七種差異。又
T39n1799_p0933c21║徵此道為本有耶？為妄起耶？意欲如來廣明
T39n1799_p0933c22║因果雖皆虛妄，善惡業緣、受報好醜終不差
T39n1799_p0933c23║忒，令諸眾生明信因果不入邪見。前文但云
T39n1799_p0933c24║「從妄見生，一體虛妄。」諸鈍根者便謂都亡因
T39n1799_p0933c25║果。今此辨析，因果昭然，則知前難意顯真諦，
T39n1799_p0933c26║今疑意明俗諦。前後相濟，方成圓了。即前圓
T39n1799_p0933c27║解之義殘也。二、別問地獄。
T39n1799_p0933c28║「世尊！如寶蓮香比丘尼持菩薩戒，私行婬
T39n1799_p0933c29║欲，妄言行婬非殺、非偷，無有業報。發是語
T39n1799_p0934a01║已，先於女根生大猛火，後於節節猛火燒然，
T39n1799_p0934a02║墮無間獄。琉璃大王、善星比丘，瑠璃為誅瞿
T39n1799_p0934a03║曇族姓，善星妄說一切法空，生身陷入阿鼻
T39n1799_p0934a04║地獄。此諸地獄為有定處？為復自然？彼彼發
T39n1799_p0934a05║業各各私受？」寶蓮香事未檢所出，意謂殺
T39n1799_p0934a06║盜有對，邪行無對，故云無報。善星事出《涅槃》，
T39n1799_p0934a07║琉璃緣如本經。為有定處下問意有六，文見
T39n1799_p0934a08║於三。六者，謂有定處、無定處，自然、因緣，私
T39n1799_p0934a09║受、同受。下文結云「不斷三業，各各有私。因
T39n1799_p0934a10║各各私，眾私同分，非無定處。」二、請說申益。
T39n1799_p0934a11║「唯垂大慈，發開童蒙，令諸一切持戒眾生聞
T39n1799_p0934a12║決定義，歡喜頂戴，謹潔無犯。」幼小曰童，情
T39n1799_p0934a13║昧曰蒙。阿難自鄙無有大智，願垂開發也。諸
T39n1799_p0934a14║持戒者，若聞因果虛妄猶如空華，則持戒何
T39n1799_p0934a15║益？苟示決定義門，必令謹潔無犯。二、如來
T39n1799_p0934a16║答，二：一、讚請許宣。
T39n1799_p0934a17║佛告阿難：「快哉此問！令諸眾生不入邪見。汝
T39n1799_p0934a18║今諦聽，當為汝說。」即俗而真，唯一妙覺；即
T39n1799_p0934a19║真而俗，因果不亡。此義雙融，方為圓了。阿難
T39n1799_p0934a20║所問頗稱佛心，故歎快哉，自除邪見。二、正
T39n1799_p0934a21║為分別，三：一、約情想以總明，三：一、總開二分，
T39n1799_p0934a22║文二：一、標列。
T39n1799_p0934a23║「阿難！一切眾生實本真淨，因彼妄見，有妄習
T39n1799_p0934a24║生，因此分開內分、外分。」諸法本真，未嘗生
T39n1799_p0934a25║起，由念分別見諸法生。苟能離念，即見眾生、
T39n1799_p0934a26║山河、國土本來成佛，故云實本真淨。返本者
T39n1799_p0934a27║雖爾，其未返者各依見妄造業受報，故下文
T39n1799_p0934a28║云「此等眾生不識本心，受此輪迴，經無量劫
T39n1799_p0934a29║不得真淨，皆由隨順殺、盜、婬故。返此三種，又
T39n1799_p0934b01║則出生無殺、盜、婬。有名鬼倫，無名天趣。有無
T39n1799_p0934b02║相傾，起輪迴性。」故云因彼妄見有妄習生等。
T39n1799_p0934b03║二、正明，二：初、內分約情，二：一、釋相。
T39n1799_p0934b04║「阿難！內分即是眾生分內，因諸愛染發起妄
T39n1799_p0934b05║情，情積不休能生愛水。」愛染之情正是眾
T39n1799_p0934b06║生生死根本，名為內分，分亦因義。情愛沈下，
T39n1799_p0934b07║能潤業受生，故如水也。外由內感，故有水輪
T39n1799_p0934b08║遍十方界。
T39n1799_p0934b09║「是故眾生心憶珍羞，口中水出。心憶前人或
T39n1799_p0934b10║憐或恨，目中淚盈。貪求財寶，心發愛涎，舉體
T39n1799_p0934b11║光潤。心著行婬，男女二根自然流液。」此引
T39n1799_p0934b12║事驗也。憶即是念，明記為性。念有憎愛，故分
T39n1799_p0934b13║憐恨。由愛起憎，不離情染。內有情染，外現其
T39n1799_p0934b14║事，故皆流水也。二、結成。
T39n1799_p0934b15║「阿難！諸愛雖別、流結是同，潤濕不昇，自然
T39n1799_p0934b16║從墜，此名內分。」所愛之境雖別，能愛之心
T39n1799_p0934b17║是一，故云流結是同。流謂沈下，結謂縛著。因
T39n1799_p0934b18║既不昇，果亦淪墜。二、外分約想，二：初、釋
T39n1799_p0934b19║相。
T39n1799_p0934b20║「阿難！外分即是眾生分外，因諸渴仰發明虛
T39n1799_p0934b21║想，想積不休，能生勝氣。」眾生生死本分由
T39n1799_p0934b22║情，情著染境，因是從墜。今以淨境為所欲處，
T39n1799_p0934b23║但由其想，不屬於情，乃是眾生分外之事，故
T39n1799_p0934b24║云外分。氣謂氣色也。
T39n1799_p0934b25║「是故眾生心持禁戒，舉身輕清。心持呪印，顧
T39n1799_p0934b26║盻雄毅。心欲生天，夢想飛舉。心存佛國，聖
T39n1799_p0934b27║境冥現。事善知識，自輕身命。」引事驗也。身
T39n1799_p0934b28║輕清、顧雄毅、夢飛舉、聖境現、輕身命，此五
T39n1799_p0934b29║皆是殊勝氣色，由想故有也。毅，果敢也。二、
T39n1799_p0934c01║結成。
T39n1799_p0934c02║「阿難！諸想雖別、輕舉是同，飛動不沈，自然超
T39n1799_p0934c03║越，此名外分。」忻外勝境，不由情染。想既輕
T39n1799_p0934c04║清，自然飛動，報當超越也。已上總而略明，未
T39n1799_p0934c05║細分別善惡。二、別辨趣生，二：一、總明業緣
T39n1799_p0934c06║逆順。
T39n1799_p0934c07║「阿難！一切世間生死相續，生從順習、死從變
T39n1799_p0934c08║流，臨命終時未捨煖觸，一生善惡俱時頓現，
T39n1799_p0934c09║死逆生順，二習相交。」順逆有二：一約情，一
T39n1799_p0934c10║切眾生好生惡死，生即順情，死即逆情，故云
T39n1799_p0934c11║生從順習，死從變流，變，猶逆也。又受胎時三
T39n1799_p0934c12║處皆順，故得生也，死則無此。二約業，業能感
T39n1799_p0934c13║果，生即順感，由因致果也，故云順習；死即
T39n1799_p0934c14║反此，無生長義，故云變流。生死交際風火未
T39n1799_p0934c15║散，平生行業善、惡因緣此時俱現，強者先牽，
T39n1799_p0934c16║即隨生處。二、別明情想昇沈，五：一、明純想。
T39n1799_p0934c17║「鈍想即飛，必生天上。若飛心中兼福兼慧及
T39n1799_p0934c18║與淨願，自然心開見十方佛，一切淨土隨願
T39n1799_p0934c19║往生。」此有二類：若唯有想不兼福慧，即但
T39n1799_p0934c20║持戒而厭此身，必生天上；若於持戒兼修福
T39n1799_p0934c21║慧，發見佛願，深厭三界，必生淨土。見十方佛
T39n1799_p0934c22║即獲法忍，故云心開，如《觀經》說。二、情少想
T39n1799_p0934c23║多。
T39n1799_p0934c24║「情少想多，輕舉非遠，即為飛仙、大力鬼王、飛
T39n1799_p0934c25║行夜叉、地行羅剎，遊於四天，所去無礙。」想
T39n1799_p0934c26║多故飛行自在，情少故受仙鬼形。此之等類，
T39n1799_p0934c27║多因邪想，不正修行，即是不修戒慧但修邪
T39n1799_p0934c28║定。不持戒故墮鬼神道，以修定故有大神通。
T39n1799_p0934c29║差別之因，一如上說，仍是想多情少。此中仙
T39n1799_p0935a01║鬼等四，可以九八七六想配之。若情多者，必
T39n1799_p0935a02║無戒定，墮三塗耳。
T39n1799_p0935a03║「其中若有善願，善心護持我法，或護禁戒隨
T39n1799_p0935a04║持戒人，或護神呪隨持呪者，或護禪定保綏
T39n1799_p0935a05║法忍，是等親住如來座下。」此想多中仍兼
T39n1799_p0935a06║善願也。雖不持戒，且有定願，護持戒呪及禪
T39n1799_p0935a07║定者，斯則由宿習故毀禁，知過故發願，亦是
T39n1799_p0935a08║乘急戒緩者，故能於八部身而見佛耳。三、
T39n1799_p0935a09║情想均等。
T39n1799_p0935a10║「情想均等，不飛不墜，生於人間。想明斯聰，情
T39n1799_p0935a11║幽斯鈍。」不昇為天仙，不墜落三塗，仍於均
T39n1799_p0935a12║等之中。想或稍強，根必聰慧；情或稍重，根必
T39n1799_p0935a13║暗鈍。雖同人類，亦由情想有此差異，即別報
T39n1799_p0935a14║也。四、情多想少。
T39n1799_p0935a15║「情多想少，流入橫生，重為毛群，輕為羽族。」
T39n1799_p0935a16║若望下文，此當六情四想也。橫生，旁生也。然
T39n1799_p0935a17║有輕重，若情稍重，報為走獸，故曰毛群；若想
T39n1799_p0935a18║稍強，身為飛禽，故云羽族。細論差別，如類生
T39n1799_p0935a19║中及下文說。
T39n1799_p0935a20║「七情三想，沈下水輪，生於火際。受氣猛火，身
T39n1799_p0935a21║為餓鬼，常被焚燒。水能害己，無食無飲經百
T39n1799_p0935a22║千劫。」火際者，餓鬼所居處也，水輪向下至
T39n1799_p0935a23║火輪際，近地獄也。受氣猛火者，由業力故，受
T39n1799_p0935a24║猛火氣以為身也，故常被燒節節火起。水能
T39n1799_p0935a25║害己者，苦於無水也，苟遇成火而燒其身，故
T39n1799_p0935a26║云害己。
T39n1799_p0935a27║「九情一想，下洞火輪，身入風、火二交過地，輕
T39n1799_p0935a28║生有間、重生無間二種地獄。」二交過地者，
T39n1799_p0935a29║風火二輪交際之處，即正是七熱地獄處也。
T39n1799_p0935b01║於九情中稍減者名輕，即八情者墮有間。稍
T39n1799_p0935b02║增者名重，入無間正九情也。此言無間，約受
T39n1799_p0935b03║苦說。然此無間，對前有間得名，以是第七熱
T39n1799_p0935b04║地獄故。下即第八五無間獄，別名阿鼻，最極
T39n1799_p0935b05║重也。五、純情。
T39n1799_p0935b06║「純情即沈阿鼻獄。若沈心中有謗大乘、毀
T39n1799_p0935b07║佛禁戒、誑妄說法、虛貪信施、濫膺恭敬、五
T39n1799_p0935b08║逆十重，更生十方阿鼻地獄。」阿鼻，此云無
T39n1799_p0935b09║間，即第八獄也，此具五種：謂受罪、苦具、身
T39n1799_p0935b10║量、劫數、壽命也。若依《俱舍》，業報無間，以造此
T39n1799_p0935b11║罪必墮地獄，更無餘業、餘生能間隔故。謗大
T39n1799_p0935b12║乘下，諸罪最重，由是更生十方阿鼻。《法華》云
T39n1799_p0935b13║「若謗此經，其人命終入阿鼻獄具足一劫，劫
T39n1799_p0935b14║盡更生，如是展轉至無數劫。」《俱舍論》說「阿鼻
T39n1799_p0935b15║地獄壽命中劫。」二十增減為一中劫。既言無
T39n1799_p0935b16║數，此世界壞，即往十方阿鼻也。以謗法罪斷
T39n1799_p0935b17║佛種故，令無量人墮邪見故。三、結由自業。
T39n1799_p0935b18║「循造惡業，雖則自招，眾同分中兼有元地。」
T39n1799_p0935b19║隨順造惡，故受苦報。惡業不同受報亦別，故
T39n1799_p0935b20║云自招。眾同分中有元地者，眾名不一，同是
T39n1799_p0935b21║一義，眾有相似，同立分名，造業同者共中共
T39n1799_p0935b22║變。《俱舍論》說「有差別同分、無差別同分。」同業
T39n1799_p0935b23║共感眾多苦具同受此苦，名無差別同分。若
T39n1799_p0935b24║隨輕重受報不同，名差別同分。今云元地，即
T39n1799_p0935b25║差別也。二、就業報以別辨，七：初、地獄，三：一、
T39n1799_p0935b26║結前生後。
T39n1799_p0935b27║「阿難！此等皆是彼諸眾生自業所感，造十習
T39n1799_p0935b28║因，受六交報。」由乎情想妄集諸業，隨業善
T39n1799_p0935b29║惡或升或墜，故云自業所感。十習因者，別指
T39n1799_p0935c01║惡業，即由十使煩惱於六根門發識造業，洎
T39n1799_p0935c02║受其報。從六根出，報與業交，故云交報。同受
T39n1799_p0935c03║地獄即引業招，六根別受即滿業致，俱是眾
T39n1799_p0935c04║生妄情習造耳。二、徵起別辨，二：一、十習因，
T39n1799_p0935c05║十：一、婬習。
T39n1799_p0935c06║「云何十因？」總徵也。發業有二：一正發，即無
T39n1799_p0935c07║明；二助發，即餘惑俱分別也。今此十因，除婬
T39n1799_p0935c08║習是所發之業，餘九皆是能發之惑，惑有根
T39n1799_p0935c09║隨，下文自指。此下十段文皆有三。
T39n1799_p0935c10║「阿難！一者婬習交接，發於相磨，研磨不休，如
T39n1799_p0935c11║是故有大猛火光於中發動。如人以手自相
T39n1799_p0935c12║摩觸，煖相現前。」一、由因致果。此即正是所
T39n1799_p0935c13║發業也，具足貪癡，生死輪迴斯為其本。內根、
T39n1799_p0935c14║外境互相偶構，故云交接。內外相發遂成欲
T39n1799_p0935c15║火，喻顯可知。
T39n1799_p0935c16║「二習相然，故有鐵床、銅柱諸事。」二、正感果
T39n1799_p0935c17║相。根境兩具，故云二習。能觸所觸，皆是我心
T39n1799_p0935c18║互相熏習，結成婬業，以於欲境起顛倒心，生
T39n1799_p0935c19║自他樂想。因此業種，後感其報，從其能觸現
T39n1799_p0935c20║地獄身，從其所觸現諸苦具，皆是自業所熏，
T39n1799_p0935c21║分其二習自相刑害耳。他皆倣此。
T39n1799_p0935c22║「是故十方一切如來，色目行婬同名欲火，菩
T39n1799_p0935c23║薩見欲如避火坑。」三、結示過名。火能變壞
T39n1799_p0935c24║一切世間，欲能破滅出世善法，是故行者應
T39n1799_p0935c25║當遠離。二、貪習。
T39n1799_p0935c26║「二者貪習交計，發於相吸，吸覽不止，如是故
T39n1799_p0935c27║有積寒堅氷於中凍冽。如人以口吸縮風氣，
T39n1799_p0935c28║有冷觸生。」由因致果也。貪即是愛根本之
T39n1799_p0935c29║數，正能潤生，於有有具染著為性。由愛著故
T39n1799_p0936a01║種種計校，求取前境，故云交計相吸也。貪取
T39n1799_p0936a02║不止，如水結氷堅住不散，遂成凍例。此釋貪
T39n1799_p0936a03║久成業以致果也。喻文可見。
T39n1799_p0936a04║「二習相凌，故有吒吒、波波、羅羅青赤白蓮、寒
T39n1799_p0936a05║氷等事。」正顯果相也。由因感果，由內感外。
T39n1799_p0936a06║吒、波、羅等，忍寒聲也，即八寒地獄。《俱舍》云「頞
T39n1799_p0936a07║部陀者，此云疱尼；剌部陀，此云疱裂。此二從
T39n1799_p0936a08║相。阿哳吒、唬唬婆、嚯嚯婆，此三從聲。欝鉢
T39n1799_p0936a09║羅等三，如青白紅蓮，此三從色。以寒之彌甚，
T39n1799_p0936a10║身色如之。」相凌，侵凌也。
T39n1799_p0936a11║「是故十方一切如來，色目多求同名貪水，菩
T39n1799_p0936a12║薩見貪如避瘴海。」結示過名。貪能滋潤，滋
T39n1799_p0936a13║長惡法，如今之有泉，飲之則貪也。復能損害
T39n1799_p0936a14║法身慧命，如有瘴之海。三、慢習。
T39n1799_p0936a15║「三者慢習交凌，發於相恃，馳流不息，如是故
T39n1799_p0936a16║有騰逸奔波，積波為水。如人口舌自相綿味，
T39n1799_p0936a17║因而水發。二習相鼓，故有血河、灰河、熱沙、毒
T39n1799_p0936a18║海、融銅、灌吞諸事。是故十方一切如來，色目
T39n1799_p0936a19║我慢名飲癡水，菩薩見慢如避巨溺。」三段
T39n1799_p0936a20║如前。恃己凌他，高舉為性，故名為慢。今云
T39n1799_p0936a21║交凌、相恃、馳騁、流逸，慢之相也。血河等事皆
T39n1799_p0936a22║所感報，由內致外因果相稱耳。飲之迷倒，故
T39n1799_p0936a23║名癡水，西國有之。巨溺可知。四、瞋習。
T39n1799_p0936a24║「四者瞋習交衝，發於相忤，忤結不息，心熱發
T39n1799_p0936a25║火，鑄氣為金，如是故有刀山、鐵橛、劍樹、劍輪、
T39n1799_p0936a26║斧鉞、鎗鋸。如人銜冤，殺氣飛動，二習相擊，故
T39n1799_p0936a27║有宮割、斬斫、剉刺、搥擊諸事。是故十方一切
T39n1799_p0936a28║如來，色目瞋恚名利刀劍，菩薩見瞋如避誅
T39n1799_p0936a29║戮。」於諸苦具增恚身心，熱惱居懷，性不安
T39n1799_p0936b01║隱，已上皆根本惑攝。互相衝忤，結成熱惱，熱
T39n1799_p0936b02║惱不息，氣忿成堅，故感金石等事。橛繫，罪人
T39n1799_p0936b03║杙也。宮割，秦五刑之二也。斬斫剉，皆新之死
T39n1799_p0936b04║刑。刺，即古刑之墨也，今流罪有之。搥擊，皆新
T39n1799_p0936b05║刑之笞杖類也。如劫末時，人起猛利嗔心，所
T39n1799_p0936b06║執草木皆成刀劍，非內心之所感乎！五、詐
T39n1799_p0936b07║習。
T39n1799_p0936b08║「五者詐習交誘，發於相調，引起不住，如是故
T39n1799_p0936b09║有繩木、絞校。如水浸田，草木生長。二習相延，
T39n1799_p0936b10║故有杻械、枷鎖、鞭杖、撾棒諸事。是故十方一
T39n1799_p0936b11║切如來，色目姦偽同名讒賊，菩薩見詐如畏
T39n1799_p0936b12║豺狼。」詐謂諂曲，罔冐於他。矯設異儀，險曲
T39n1799_p0936b13║為性。或取他意，或藏己失，不任師友正教誨
T39n1799_p0936b14║故，此隨數也。今云發於相調，引起不住，正是
T39n1799_p0936b15║此也。姦詐多端，或亂良善。矯設方便，遞相誘
T39n1799_p0936b16║引，故云交誘。繩木、絞校，所感苦具也。長惡滋
T39n1799_p0936b17║蔓，如水浸田。豺，狗足群行，舌有逆刺。狠，銳
T39n1799_p0936b18║首白頰，大尾長胡，似犬也。姦偽敗正猶如讒
T39n1799_p0936b19║賊。六、誑習。
T39n1799_p0936b20║「六者誑習交欺，發於相罔，誣罔不止，飛心造
T39n1799_p0936b21║姦，如是故有塵土、屎尿、穢污不淨。如塵隨風
T39n1799_p0936b22║各無所見。二習相加，故有沒溺、騰擲、飛墜、漂
T39n1799_p0936b23║淪諸事。是故十方一切如來，色目欺誑同名
T39n1799_p0936b24║劫殺，菩薩見誑如踐蛇虺。」此亦隨數。誑謂
T39n1799_p0936b25║矯誑，心懷異謀，多現不實。矯現有德，詭詐為
T39n1799_p0936b26║性，邪命為業。今云交欺，欺即誑也。誣罔即是
T39n1799_p0936b27║現邪命事，以誘利譽也。塵土、屎尿皆苦具也。
T39n1799_p0936b28║刀兵劫時人互殺害，故云劫殺。虺蝮，虺也，博
T39n1799_p0936b29║三寸，首如擘。七、怨習。
T39n1799_p0936c01║「七者怨習交嫌，發于銜恨，如是故有飛石、投、
T39n1799_p0936c02║礰匣貯、車檻、甕盛、囊幞，如陰毒人懷抱畜惡。
T39n1799_p0936c03║二習相吞，故有投擲、擒捉、擊射、挽撮諸事。是
T39n1799_p0936c04║故十方一切如來，色目怨家名違害鬼，菩薩
T39n1799_p0936c05║見怨如飲鴆酒。」怨即恨也，由忿為先，懷惡
T39n1799_p0936c06║不捨，結冤為性。不能含忍，常熱惱故。囊幞
T39n1799_p0936c07║等，已上皆拘繫罪人之具，有作「撲」字之誤也。
T39n1799_p0936c08║挽撮皆牽繫罪人也，有作「拋」，亦字誤也。如違
T39n1799_p0936c09║害鬼常伺取人。鴆酒，鴆鳥名也，翼毛劃酒，酒
T39n1799_p0936c10║則殺人。八、見習。
T39n1799_p0936c11║「八者見習交明，如薩迦耶見、戒禁取、邪悟諸
T39n1799_p0936c12║業，發於違拒，出生相返，如是故有王使、主吏、
T39n1799_p0936c13║證執文籍，如行路人來往相見。二習相交，
T39n1799_p0936c14║故有勘問、權詐、考訊、推鞫、察訪、披究、照明、善惡
T39n1799_p0936c15║童子手執文簿辭辯諸事。是故十方一切如
T39n1799_p0936c16║來，色目惡見同名見坑，菩薩見諸虛妄遍執
T39n1799_p0936c17║如入毒壑。」見謂惡見，於諸諦理顛倒推度，
T39n1799_p0936c18║染慧為性，能障善見，招苦為業。此見行相差
T39n1799_p0936c19║別有五：一身見，執我、我所；二邊見，執斷執
T39n1799_p0936c20║常；三邪見，謗無因果；四見取，謂於諸見及所
T39n1799_p0936c21║依蘊執無最勝，能得清淨，一切鬪諍所依為
T39n1799_p0936c22║業；五戒禁取，謂於隨順諸見、戒禁及所依蘊
T39n1799_p0936c23║執為最勝，能得清淨，無利勤苦所依為業。此
T39n1799_p0936c24║之見習各執己解，互相是非，故感王使、主吏
T39n1799_p0936c25║等事。權詐者，設方便以取情也。照明，引他事
T39n1799_p0936c26║以照證也。九、抂習。
T39n1799_p0936c27║「九者抂習交加，發於誣謗，如是故有合山、合
T39n1799_p0936c28║石、碾磑、耕磨，如讒賊人遇抂良善。二習相排，
T39n1799_p0936c29║故有押捺、搥按、蹙摝、衡度諸事。是故十方一
T39n1799_p0937a01║切如來，色目怨謗同名讒虎，菩薩見抂如遭
T39n1799_p0937a02║霹靂。」抂則逼壓良善，損惱於他，心無悲愍，
T39n1799_p0937a03║害所攝也。既以抂押良善，抑捺無辜，令稱有
T39n1799_p0937a04║罪，故感合山等事。蹙謂逼迫，摝謂振動。衡，
T39n1799_p0937a05║權衡也。度，丈尺也。讒能害善，虎能食人。十、
T39n1799_p0937a06║訟習。
T39n1799_p0937a07║「十者訟習交誼，發於藏覆，如是故有鑒見、照
T39n1799_p0937a08║燭，如於日中不能藏影，故有惡友業鏡、火
T39n1799_p0937a09║珠披露宿業，對驗諸事。是故十方一切如來，
T39n1799_p0937a10║色目覆藏同名陰賊，菩薩觀覆如戴高山履
T39n1799_p0937a11║於巨海。」此是覆習，而言訟者，由覆發訟故。
T39n1799_p0937a12║所言覆者，於自作罪恐失利譽，隱藏為性，悔
T39n1799_p0937a13║惱為業。謂覆罪者後必悔惱，不安隱故。己既
T39n1799_p0937a14║有罪，不能自發，遂招他訟。此訟即是惱之一
T39n1799_p0937a15║法，忿恨為先，追觸暴熱，恨戾為性，䖧螫為
T39n1799_p0937a16║業。謂追往惡，觸現違緣，心便恨戾，多發囂
T39n1799_p0937a17║暴、凶鄙麁言，䖧螫他故乃名為訟。此覆彼訟，
T39n1799_p0937a18║二習相發，故感惡友業鏡等事。覆藏過惡，自
T39n1799_p0937a19║知而已，如於陰賊不懼當苦，必墮惡道，如戴
T39n1799_p0937a20║山履海也。◎
T39n1799_p0937a21║首楞嚴義疏注經卷第八（中）
T39n1799_p0937a22║
T39n1799_p0937a23║
T39n1799_p0937a24║首楞嚴義疏注經卷第八（之三）
T39n1799_p0937a25║
T39n1799_p0937a26║長水沙門子璿集
T39n1799_p0937a27║◎二、六交報，二：一、總標。
T39n1799_p0937a28║「云何六報？阿難！一切眾生六識造業，所招惡
T39n1799_p0937a29║報從六根出。」造業既從六根而出，受報還
T39n1799_p0937b01║歸六根，因與果交，故云交報。又下一根受報
T39n1799_p0937b02║備歷六根，根根皆爾，故云交報。此云六識造
T39n1799_p0937b03║業者，且據總相。業者，招感為義，然通總別。若
T39n1799_p0937b04║能為引業，善、不善思招感當來第八無記果
T39n1799_p0937b05║者，即總報業；若為滿業，三性思種招感當來
T39n1799_p0937b06║苦、樂等果者，名別報業。其第六識通造總、別
T39n1799_p0937b07║報業；若前五識，但為助發別報，不能發總，以
T39n1799_p0937b08║強盛、隨轉二差別故。從六根出者，六根是彼
T39n1799_p0937b09║造業具故，造既從根，受亦根受，故從根出。
T39n1799_p0937b10║二、別辨，六：一、見報，二：一、臨終見境。
T39n1799_p0937b11║「云何惡報從六根出？一者見報，招引惡果。此
T39n1799_p0937b12║見業交，則臨終時先見猛火滿十方界，亡者
T39n1799_p0937b13║神識飛墜乘煙，入無間獄，發明二相：」眼根
T39n1799_p0937b14║造罪是見業，臨終見境是報與業交。以眼根
T39n1799_p0937b15║取色，色能役心，造種種業，故見猛火滿十方
T39n1799_p0937b16║界。神識隨火入獄受報。二、乘業受報。
T39n1799_p0937b17║「一者明見，則能遍見種種惡物，生無量畏；二
T39n1799_p0937b18║者暗見，寂然不見，生無量恐。如是見火，燒聽
T39n1799_p0937b19║能為鑊湯洋銅；燒息能為黑煙、紫焰；燒味能
T39n1799_p0937b20║為燋丸、鐵糜；燒觸能為熱灰、鑪炭；燒心能生
T39n1799_p0937b21║星火，迸灑煽鼓空界。」明暗二塵是眼所取，
T39n1799_p0937b22║明可辨別，故見惡相；暗無分別，但生恐懼。
T39n1799_p0937b23║如是下遍歷六根，然有旁正，正由眼根發識
T39n1799_p0937b24║造業，故先歷眼。今此不明，文略故耳，下文
T39n1799_p0937b25║即具。此中以火為苦具主，及歷餘根，隨根轉
T39n1799_p0937b26║變為不可意境也。二、聞報，二：一、臨終見境。
T39n1799_p0937b27║「二者聞報，招引惡果。此聞業交，則臨終時先
T39n1799_p0937b28║見波濤沒溺天地，亡者神識降注乘流，入無
T39n1799_p0937b29║間獄，發明二相：」聲能鼓動心海，如波如濤。取
T39n1799_p0937c01║此造業，故臨終時先見此也。降注，下流也。
T39n1799_p0937c02║二、乘業受報。
T39n1799_p0937c03║「一者開聽，聽種種鬧，精神愗亂；二者閉聽，寂
T39n1799_p0937c04║無所聞，幽魄沈沒。如是聞波，注聞則能為責、
T39n1799_p0937c05║為詰；注見則能為雷、為吼、為惡毒氣；注息則
T39n1799_p0937c06║能為雨、為霧，灑諸毒虫周滿身體；注味則能
T39n1799_p0937c07║為膿、為血種種雜穢；注觸則能為畜、為鬼、為
T39n1799_p0937c08║糞、為尿；注意則能為電、為雹摧碎心魄。」耳
T39n1799_p0937c09║根所取動靜二境，造種種業，今受其報亦緣
T39n1799_p0937c10║此二。開即動也，閉即靜也。如是下歷根別受。
T39n1799_p0937c11║此文之中以根對境有所參差，將恐梵文迴
T39n1799_p0937c12║互，譯者隨而弗審。如雷吼、毒氣非眼所取，雨
T39n1799_p0937c13║霧、毒虫非鼻家境，餘文則順，有智自詳。三、
T39n1799_p0937c14║嗅報，二：一、臨終見境。
T39n1799_p0937c15║「三者嗅報，招引惡果。此嗅業交，則臨終時先
T39n1799_p0937c16║見毒氣充塞遠近，亡者神識從地涌出，入無
T39n1799_p0937c17║間獄，發明二相：」鼻根造罪，貪嗅諸香、眾生
T39n1799_p0937c18║身分及男女等香，作種種業，故招毒氣以受
T39n1799_p0937c19║其報。二、乘業受報。
T39n1799_p0937c20║「一者通聞，被諸惡氣熏極心擾；二者塞聞，氣
T39n1799_p0937c21║掩不通，悶絕於地。如是嗅氣，衝息則能為質、
T39n1799_p0937c22║為履；衝見則能為火、為炬；衝聽則能為沒、為
T39n1799_p0937c23║溺、為洋、為沸；衝味則能為餒、為爽；衝觸則能
T39n1799_p0937c24║為綻、為爛、為大肉山，有百千眼、無量𠯗食；衝
T39n1799_p0937c25║思則能為灰、為瘴、為飛砂礰擊碎身體。」通
T39n1799_p0937c26║塞是彼鼻所取境，依此造業，依此受苦，故有
T39n1799_p0937c27║二相。如是下歷根別受。為質為履者，質礙也，
T39n1799_p0937c28║履猶通也。為餒為爽者，魚敗為餒。爽，乖差也。
T39n1799_p0937c29║餘文可知。四、甞報，二：一、臨終見境。
T39n1799_p0938a01║「四者味報，招引惡果。此味業交，則臨終時先
T39n1799_p0938a02║見鐵網、猛炎熾裂周覆世界，亡者神識下透，
T39n1799_p0938a03║挂網倒懸，其頭入無間獄，發明二相：」舌根
T39n1799_p0938a04║作罪其罪最廣：一貪味為罪，殺戮必多；二發
T39n1799_p0938a05║語造業，其罪又廣，以妄言、綺語、兩舌、惡口比
T39n1799_p0938a06║於餘根，此最廣博，故感鐵網周覆世界也。
T39n1799_p0938a07║二、乘業受報。
T39n1799_p0938a08║「一者吸氣，結成寒氷，凍裂身肉；二者吐氣，飛
T39n1799_p0938a09║為猛火，焦爛骨髓。如是甞味，歷甞則能為承、
T39n1799_p0938a10║為忍；歷見則能為然金石；歷聽則能為利兵
T39n1799_p0938a11║刃；歷息則能為大鐵籠彌覆國土；歷觸則能
T39n1799_p0938a12║為弓、為箭、為弩、為射；歷思則能為飛熱鐵從
T39n1799_p0938a13║空而下。」吸氣則取味所招，吐氣則發語所
T39n1799_p0938a14║致。如是下歷根別受。為承為忍者，承領忍受
T39n1799_p0938a15║一切惡味。造業之時，先是舌根受食知味，然
T39n1799_p0938a16║後始益諸根大種，舌不領味諸根不益，受報
T39n1799_p0938a17║亦然。五、觸報，二：一、臨終見境。
T39n1799_p0938a18║「五者觸報，招引惡果。此觸業交，則臨終時先
T39n1799_p0938a19║見大山四面來合，無復出路，亡者神識見大
T39n1799_p0938a20║鐵城，火蛇、火狗、虎狼、師子、牛頭獄卒、馬頭羅
T39n1799_p0938a21║剎，手執鎗矟驅入城門，向無間獄，發明二相：」
T39n1799_p0938a22║身根為罪多因男女婬愛等觸，貪著細滑，
T39n1799_p0938a23║隨時冷熱，故受合山等事。二、乘業受報。
T39n1799_p0938a24║「一者合觸，合山逼體，骨肉血潰；二者離觸，刀
T39n1799_p0938a25║劍觸身，心肝屠裂。如是合觸，歷觸則能為道、
T39n1799_p0938a26║為觀、為廳、為案；歷見則能為燒、為熱；歷聽則
T39n1799_p0938a27║能為撞、為擊、為倳、為射；歷息則能為括、為袋、
T39n1799_p0938a28║為考、為縛；歷甞則能為耕、為鉗、為斬、為截；歷
T39n1799_p0938a29║思則能為墜、為飛、為煎、為炙。」身之所取唯合
T39n1799_p0938b01║與離，從之造罪，感果亦爾。如是下歷根別受。
T39n1799_p0938b02║道、觀、廳、案皆治罪處也。餘文可解。六、思報，
T39n1799_p0938b03║二：一、臨終見境。
T39n1799_p0938b04║「六者思報，招引惡果。此思業交，則臨終時先
T39n1799_p0938b05║見惡風吹壞國土，亡者神識被吹上空，旋落
T39n1799_p0938b06║乘風，墮無間獄，發明二相：」思是意業，無質
T39n1799_p0938b07║迅疾猶如於風，故招此報。二、乘業受報。
T39n1799_p0938b08║「一者不覺，迷極則荒，奔走不息；二者不迷，覺
T39n1799_p0938b09║知則苦，無量煎燒，痛深難忍。如是邪思，結思
T39n1799_p0938b10║則能為方、為所；結見則能為鑒、為證；結聽則
T39n1799_p0938b11║能為大合石、為氷為霜、為土、為霧；結息則能
T39n1799_p0938b12║為大火車、火船、火檻；結甞則能為大叫喚、為
T39n1799_p0938b13║悔、為泣；結觸則能為大、為小、為一日中萬生
T39n1799_p0938b14║萬死、為偃、為仰。」意之所緣生滅二塵，復能
T39n1799_p0938b15║隨五明了取境。不覺則荒、獨、散所感，不迷覺
T39n1799_p0938b16║苦明了所致，皆是邪思造業故爾。如是下歷
T39n1799_p0938b17║根別受。方所，受苦處也。鑒、證，證據先罪也。此
T39n1799_p0938b18║一根受報，備歷餘根，然根對苦具，有差有當，
T39n1799_p0938b19║不必一一根境相順，學者隨文消遣，不可疑
T39n1799_p0938b20║滯。三、結顯重明，三：一、結成虛妄。
T39n1799_p0938b21║「阿難！是名地獄十因六果，皆是眾生迷妄所
T39n1799_p0938b22║造。」虛妄造業、虛妄受報，皆如空華，然於因
T39n1799_p0938b23║果未甞乖異。二、別顯重輕。
T39n1799_p0938b24║「若諸眾生惡業同造，入阿鼻獄，受無量苦，
T39n1799_p0938b25║經無量劫。」六根十因具足，同造諸業，入阿
T39n1799_p0938b26║鼻獄，即大無問具足五事也。
T39n1799_p0938b27║「六根各造，及彼所作兼境、兼根，是人則入八
T39n1799_p0938b28║無間獄。」如第六識同彼眼識唯取自境，兼
T39n1799_p0938b29║根而作，不涉餘根，不具十因。此則六根具造，
T39n1799_p0938c01║唯造時不兼餘根，入八熱獄，次輕於前也。
T39n1799_p0938c02║「身、口、意三作殺、盜、婬，是人則入十八地獄。」
T39n1799_p0938c03║身口意，六根之三也。殺盜婬，十因之三也。如
T39n1799_p0938c04║身具作殺等三罪，口意不作又輕於前，入十
T39n1799_p0938c05║八獄。
T39n1799_p0938c06║「三業不兼，中間或為一殺、一盜，是人則入三
T39n1799_p0938c07║十六地獄。」如身獨造殺等一業，不兼餘罪，
T39n1799_p0938c08║入三十六獄，又輕於前。
T39n1799_p0938c09║「見見一根單犯一業，是人則入一百八地獄。」
T39n1799_p0938c10║此獨一根只犯一殺，又輕於前，入一百八獄。
T39n1799_p0938c11║如意中邪思或不正見，未形身口。或口處殺
T39n1799_p0938c12║人，身心無記。此等竝輕。言見見者，見，現音，只
T39n1799_p0938c13║見之一根，不兼餘根，故云見見。三、結答所
T39n1799_p0938c14║問。
T39n1799_p0938c15║「由是眾生別作別造，於世界中入同分地，妄
T39n1799_p0938c16║想發生，非本來有。」謂由不斷三業，各各有
T39n1799_p0938c17║私，故云別造。因各各私，眾私同分，故云入同
T39n1799_p0938c18║分地，謂同業共感無差別同分，別業各感差
T39n1799_p0938c19║別同分，故前文云「眾同分中兼有元地」也。皆
T39n1799_p0938c20║由妄想發起，故非本有。二、鬼趣，三：一、總標。
T39n1799_p0938c21║「復次阿難！是諸眾生非破律儀、犯菩薩戒、毀
T39n1799_p0938c22║佛涅槃，諸餘雜業歷劫燒然，後還罪畢，受諸
T39n1799_p0938c23║鬼形。」非破律儀者，謗無戒律也。犯菩薩戒
T39n1799_p0938c24║者，輕重不禁也。毀佛涅槃者，不信因果。此皆
T39n1799_p0938c25║斷善根也，餘業可知。地獄久治，故云歷劫燒
T39n1799_p0938c26║然。更受餘類，故入鬼趣。鬼趣十類由前十因，
T39n1799_p0938c27║十因正報已在前文。極苦相對，非是輕受，故
T39n1799_p0938c28║云後還罪畢，受諸鬼形。二、別顯。
T39n1799_p0938c29║「若於本因貪物為罪，是人罪畢遇物成形，名
T39n1799_p0939a01║為怪鬼。」此即貪習為因也。於物生貪，非理
T39n1799_p0939a02║而取，餘報在鬼，還托於物，即金銀、草木精怪，
T39n1799_p0939a03║其類非一，故名怪鬼。正受苦報在寒氷獄。
T39n1799_p0939a04║「貪色為罪，是人罪畢遇風成形，名為魃鬼。」
T39n1799_p0939a05║即前婬習為因也。色能動亂身心，如風鼓物，
T39n1799_p0939a06║報招鬼質，還復託風。風質元虛，因習所致。
T39n1799_p0939a07║因果相對，豈徒然哉！
T39n1799_p0939a08║「貪惑為罪，是人罪畢遇畜成形，名為魅鬼。」
T39n1799_p0939a09║即前詐習為因也。因成詐偽，惑正憑虛，託附
T39n1799_p0939a10║畜生便成鬼質，即狐狸、猪犬有異靈者，其類
T39n1799_p0939a11║非一，故云遇畜成形。魅即現美形以惑人也。
T39n1799_p0939a12║「貪恨為罪，是人罪畢遇蟲成形，名蠱毒鬼。」
T39n1799_p0939a13║即前怨習為因也。由忿為先，懷惡不捨，結怨
T39n1799_p0939a14║在意，熱惱居懷，受餘報時亦假毒類，即蛇虺、
T39n1799_p0939a15║毒虫有靈者，成蠱毒鬼。
T39n1799_p0939a16║「貪憶為罪，是人罪畢遇衰成形，名為癘鬼。」
T39n1799_p0939a17║即前嗔習為因也。於苦、苦具憎恚居懷，或因
T39n1799_p0939a18║妬忌生嗔，嗔恚不捨，名為貪憶。洎受鬼報，遇
T39n1799_p0939a19║災衰處便入其身，名為癘鬼。即毒癘、傷寒、傳
T39n1799_p0939a20║屍、骨蒸之類，皆此鬼作也。
T39n1799_p0939a21║「貪傲為罪，是人罪畢遇氣成形，名為餓鬼。」
T39n1799_p0939a22║即前慢習為因也。慢以凌人傲物，高舉自強。
T39n1799_p0939a23║洎報鬼倫，遇氣為質，內無實德，空腹高心，飢
T39n1799_p0939a24║餓所困，故名餓鬼。
T39n1799_p0939a25║「貪罔為罪，是人罪畢遇幽為形，名為魘鬼。」
T39n1799_p0939a26║即前誑習為因也。為獲利譽，多懷異謀，矯現
T39n1799_p0939a27║有德，罔冐於他，令他暗昧不曉己事。洎受鬼
T39n1799_p0939a28║形，憑幽託暗，魘惑寐者，故名魘鬼。
T39n1799_p0939a29║「貪明為罪，是人罪畢遇精為形，名魍魎鬼。」
T39n1799_p0939b01║即見習為因也。執見異生，各自明悟，出生相
T39n1799_p0939b02║返，發於違拒。及招鬼道，遇精明處以為其形，
T39n1799_p0939b03║即日月精魄、山澤明靈有精耀者以託其質。
T39n1799_p0939b04║言魍魎者，水石變怪也。
T39n1799_p0939b05║「貪成為罪，是人罪畢遇明為形，名役使鬼。」
T39n1799_p0939b06║即抂習為因也。抂押成褫，憑虛搆架，勞
T39n1799_p0939b07║心役思，撓害無辜，使成有罪。遇明顯境，託以
T39n1799_p0939b08║成形，非幽暗類也。走使戰陣，擔砂負石之
T39n1799_p0939b09║徒，故云役使。
T39n1799_p0939b10║「貪黨為罪，是人罪畢遇人為形，名傳送鬼。」
T39n1799_p0939b11║即訟習為因也。黨己覆罪，為他所訟，報在鬼
T39n1799_p0939b12║類，託質於人，如世有童子師及巫祝之類，皆
T39n1799_p0939b13║為神道傳送凶吉禍福之言，名傳送鬼。此上
T39n1799_p0939b14║鬼類其數實繁，考果徵因不過此十。三、結
T39n1799_p0939b15║示。
T39n1799_p0939b16║「阿難！是人皆以純情墜落，業火燒乾，上出為
T39n1799_p0939b17║鬼。此等皆是自妄想業之所招引，若悟菩提，
T39n1799_p0939b18║則妙圓明本無所有。」十因六報皆是純情所
T39n1799_p0939b19║為，情既下沈，故墜地獄。地獄治久，情盡上
T39n1799_p0939b20║昇，故云業火燒乾上出為鬼。鬼心輕燥，業火
T39n1799_p0939b21║所餘，自妄業招，非他所得。菩提心中皆如空
T39n1799_p0939b22║華耳。三、畜趣，三：初、總標。
T39n1799_p0939b23║「復次阿難！鬼業既盡，則情與想二俱成空，方
T39n1799_p0939b24║於世間與元負人怨對相值，身為畜生，酬其
T39n1799_p0939b25║宿債。」地獄治情，鬼中治想，情想既盡，故云
T39n1799_p0939b26║成空。然所空者，即依情、想所發之業也。二道
T39n1799_p0939b27║之業既亡，却為畜生酬其宿債，駝、驢、牛、馬身
T39n1799_p0939b28║命償他。若在餘類，隨應受對。二、別顯。
T39n1799_p0939b29║「物怪之鬼，物銷報盡，生於世間，多為梟類。」
T39n1799_p0939c01║貪習為怪鬼，報盡作梟倫。梟，土梟也，附塊為
T39n1799_p0939c02║兒，貪物所致，一切怪異者皆此類攝。
T39n1799_p0939c03║「風魃之鬼，風銷報盡生於世間，多為咎徵一
T39n1799_p0939c04║切異類。」婬習為因，報招風魃，旁為畜生受
T39n1799_p0939c05║咎徵也。咎，過惡也。徵，應驗也。惡行所招，將有
T39n1799_p0939c06║災異，先有此應。如群雀、眾鼠荒儉之徵，𪄲鴹
T39n1799_p0939c07║水災，鶴舞多旱，其類非一。
T39n1799_p0939c08║「畜魅之鬼，畜死報盡生於世間，多為狐類。」
T39n1799_p0939c09║詐因之報，為鬼成魅，所依既盡，畜受狐身。
T39n1799_p0939c10║「蟲蠱之鬼，蠱滅報盡生於世間，多為毒類。」
T39n1799_p0939c11║怨習之報，鬼作蠱毒，畜為毒類，即蚖蛇、蝮蝎
T39n1799_p0939c12║之類。
T39n1799_p0939c13║「衰癘之鬼，衰窮報盡生於世間，多為蛔類。」
T39n1799_p0939c14║嗔習之因，鬼為衰癘，託災附禍便入身中，轉
T39n1799_p0939c15║受畜形還託身內，為蛔、蟯也。
T39n1799_p0939c16║「受氣之鬼，氣銷報盡生於世間，多為食類。」
T39n1799_p0939c17║餓鬼附氣，慢習是因，鬼受飢虛，畜充他飽，故
T39n1799_p0939c18║為食類，即世間可食之畜也。
T39n1799_p0939c19║「綿幽之鬼，幽銷報盡生於世間，多為服類。」
T39n1799_p0939c20║宿因誑習，鬼為魘暗，幽默既消，畜為服類，即
T39n1799_p0939c21║馳驢、牛馬、蠶繭之類，為人服用也。綿即綿
T39n1799_p0939c22║密，不明露也。
T39n1799_p0939c23║「和精之鬼，和銷報盡生於世間，多為應類。」
T39n1799_p0939c24║因為見習，鬼作魍魎，精耀之物既盡，為畜便
T39n1799_p0939c25║成應類，即應四時節序來而復鳴者。言和者，
T39n1799_p0939c26║雜也，雜精明處而成鬼也。
T39n1799_p0939c27║「明靈之鬼，明滅報盡生於世間，多為休徵一
T39n1799_p0939c28║切諸類。」即前抂習，鬼託明生，為役使類，鬼
T39n1799_p0939c29║道業盡，畜報休徵。休，美也，休祥將至，預有此
T39n1799_p0940a01║徵，由他美行之所招也，即麟、鳳之類也。
T39n1799_p0940a02║「依人之鬼，人亡報盡生於世間，多為循類。」
T39n1799_p0940a03║訟習之因，鬼招傳送，人死為畜，報在黠慧，故
T39n1799_p0940a04║云循類。即人所畜養循順之類。三、結示，二：
T39n1799_p0940a05║一、正結虛妄。
T39n1799_p0940a06║「阿難！是等皆以業火乾枯酬其宿債，傍為畜
T39n1799_p0940a07║生，此等亦皆自虛妄業之所招引，若悟菩提，
T39n1799_p0940a08║則此妄緣本無所有。」獄、鬼二趣，業火燒畢，
T39n1799_p0940a09║情想乾枯，今為畜生酬償餘業，故云旁為。妄
T39n1799_p0940a10║想故有，覺性元無，猶如圓影，眚病故見。二、
T39n1799_p0940a11║引問重示。
T39n1799_p0940a12║「如汝所言寶蓮香等，及琉璃王、善星比丘，如
T39n1799_p0940a13║是惡業本自發明，非從天降，亦非地出，亦非
T39n1799_p0940a14║人與，自妄所招，還自來受，菩提心中皆為浮
T39n1799_p0940a15║虛，妄想凝結。」所問三緣，是彼人等各自虛
T39n1799_p0940a16║妄造業發生，不由他有，故云本自非天降等。
T39n1799_p0940a17║妄造妄受，覺性之中皆如空華。四、人趣，三：
T39n1799_p0940a18║一、總明，二：一、酬剩返徵。
T39n1799_p0940a19║「復次阿難！從是畜生酬償先債，若彼酬者分
T39n1799_p0940a20║越所酬，此等眾生還復為人，返徵其剩。」分
T39n1799_p0940a21║越者，過分也，不依本分越過而行，謂非理苦
T39n1799_p0940a22║役不問輕重，或晝夜不息，食噉無度。如是等
T39n1799_p0940a23║類悉合返徵其剩。今有恃尊貴以縱恣，倚豪
T39n1799_p0940a24║勢以奢侈，貪其力而多役，取其味而抂殺，不
T39n1799_p0940a25║捨晨暮，罔測勞苦，福盡徵剩，其宜者哉！
T39n1799_p0940a26║「如彼有力兼有福德，則於人中不捨人身酬
T39n1799_p0940a27║還彼力。若無福者，還為畜生償彼餘直。」其
T39n1799_p0940a28║有修善而崇福者，只於人身酬彼力矣。今見
T39n1799_p0940a29║積善之家財物多耗，或被劫盜，或被欠負，或
T39n1799_p0940b01║橫遭驅役，或抂受捶打，斯皆先業合，捨此身
T39n1799_p0940b02║為畜酬剩，由樹福德，人中略償；若成畜者，蓋
T39n1799_p0940b03║無善矣。二、償報難息。
T39n1799_p0940b04║「阿難當知，若用錢物，或役其力，償足自停。如
T39n1799_p0940b05║於中間殺彼身命，或食其肉，如是乃至經微
T39n1799_p0940b06║塵劫相食相誅。猶如轉輪互為高下，無有休
T39n1799_p0940b07║息，除奢摩他及佛出世，不可停寢。」汝負他
T39n1799_p0940b08║財，他欠汝力，今既酬償，償足自止，世養牛馬
T39n1799_p0940b09║是此類也。如故殺彼，食其身肉，斯則翻成殺
T39n1799_p0940b10║業，身身相取，命命相酬，以人食羊，羊死為人，
T39n1799_p0940b11║互來相責，無有休止。以諸業中殺命最重，不
T39n1799_p0940b12║值佛出，修奢摩他，必不能息。二、別顯。
T39n1799_p0940b13║「汝今應知，彼梟倫者酬足復形，生人道中，參
T39n1799_p0940b14║合頑類。」因於貪物，鬼託怪形，畜在土梟附
T39n1799_p0940b15║塊而養。今歸人趣，其性顓蒙，雜在頑嚚，心忘
T39n1799_p0940b16║德義，蓋因之故然也。而言參合者，夫人道受
T39n1799_p0940b17║報，善因所招，總報雖同，滿業各異，故分十種。
T39n1799_p0940b18║今此從畜來者，乃是餘業旁受，非正善業所
T39n1799_p0940b19║招，然亦順後業感，由不正故，故言參合，他皆
T39n1799_p0940b20║倣此。
T39n1799_p0940b21║「彼咎徵者酬足復形，生人道中，參合愚類。」
T39n1799_p0940b22║始因貪欲，鬼受魃形，上為畜生災咎之應。業
T39n1799_p0940b23║盡復本，參在愚類，以欲多者不習別善，但專
T39n1799_p0940b24║一境。由不習善，故招愚鈍。頑、愚別者，頑謂知
T39n1799_p0940b25║善不從，罔受教誨。愚謂瞑然昏暗，識鈍難明，
T39n1799_p0940b26║有此異耳。
T39n1799_p0940b27║「彼狐倫者酬足復形，生人道中，參於佷類。」
T39n1799_p0940b28║因從詐習，鬼為畜魅，類入旁生狐狸所攝。今
T39n1799_p0940b29║為人趣，參在佷戾自用之徒，不受諫曉也。
T39n1799_p0940c01║「彼毒倫者酬足復形，生人道中，參合庸類。」
T39n1799_p0940c02║怨習是因，鬼為蠱毒，旁受畜類蛇蝎是形。還
T39n1799_p0940c03║生人道，雜乎庸類，即庸鄙之流，性麁率者。
T39n1799_p0940c04║「彼蛔倫者酬足復形，生人道中，參合微類。」
T39n1799_p0940c05║嗔習為因，鬼居衰癘，蟯蛔受畜微末，為人即
T39n1799_p0940c06║不為人之齒錄者也。
T39n1799_p0940c07║「彼食倫者酬足復形，生人道中，參合柔類。」
T39n1799_p0940c08║慢習是因，鬼招飢餓，結氣而作，無實體性，畜
T39n1799_p0940c09║受食類。人為柔弱，蓋因我慢貢高，反招柔怯
T39n1799_p0940c10║之報。
T39n1799_p0940c11║「彼服倫者酬足復形，生人道中，參合勞類。」
T39n1799_p0940c12║誑習為因，鬼從幽魘，畜為服用。人受劬勞，役
T39n1799_p0940c13║力艱辛工巧之屬。
T39n1799_p0940c14║「彼應倫者酬足復形，生人道中，參合文類。」
T39n1799_p0940c15║因從見習，鬼落和精，魍魎報終畜為時應。參
T39n1799_p0940c16║於人道，微有文章，非正習因，故云參合。
T39n1799_p0940c17║「彼休徵者酬足復形，生人道中，參合明類。」
T39n1799_p0940c18║抂習為業，鬼受明靈，驅役疾馳，無暫停止，畜
T39n1799_p0940c19║招休應。人雜聰明，考果從因，必無差忒。
T39n1799_p0940c20║「彼諸循倫酬足復形，生人道中，參於達類。」
T39n1799_p0940c21║因由訟習，鬼作依人，傳附神辭，發顯禍福，畜
T39n1799_p0940c22║招馴黠。人達窮通，寵辱不驚，安然自得，故名
T39n1799_p0940c23║達類。三、結示。
T39n1799_p0940c24║「阿難！是等皆以宿債畢酬，復形人道，皆無始
T39n1799_p0940c25║來業繫顛倒，相生相殺，不遇如來，不聞正
T39n1799_p0940c26║法，於塵勞中法爾輪轉，此輩名為可憐愍者。」
T39n1799_p0940c27║獄鬼畜中酬償先業，三塗報盡，還復人身，
T39n1799_p0940c28║順後善業所招，隨別復分十類，如是皆為顛
T39n1799_p0940c29║倒輪轉。欲息顛倒，唯戒定慧，無此三種不息
T39n1799_p0941a01║輪迴。佛若不出，誰說此法令其修學，免輪迴
T39n1799_p0941a02║耶！五、仙趣，二：初、總標。
T39n1799_p0941a03║「阿難！復有從人不依正覺修三摩地，別修妄
T39n1799_p0941a04║念，存想固形，遊於山林人不及處，有十種
T39n1799_p0941a05║仙。」不依正覺者，三乘行法皆佛所教，今經
T39n1799_p0941a06║尚斥二乘，云不識生死根本，錯亂修習，況修
T39n1799_p0941a07║仙道耶！存想固形者，存心在於長生不死，俾
T39n1799_p0941a08║此形骸堅固不壞也。別修妄念，即下十種修
T39n1799_p0941a09║鍊之法也。此皆有漏，進不如天、退又勝人，故
T39n1799_p0941a10║居山林人不及處，名為仙趣。然此一趣餘經
T39n1799_p0941a11║不出，以總報同人故。今經開者，約所修行別
T39n1799_p0941a12║故，人、天二趣所不攝故，此皆外道類收。然亦
T39n1799_p0941a13║禁防非佛正戒，但禁麁浮，即戒禁取也。二、
T39n1799_p0941a14║別顯。
T39n1799_p0941a15║「阿難！彼諸眾生堅固服餌而不休息，食道圓
T39n1799_p0941a16║成，名地行仙。」服餌者，即食麻仁、草木之實，
T39n1799_p0941a17║存形長久，一期壽永，輕舉未能，此道若成，名
T39n1799_p0941a18║地行仙也。
T39n1799_p0941a19║「堅固草木而不休息，藥道圓成，名飛行仙。」
T39n1799_p0941a20║草木者，即飡松、噉柏之類。草木輕故，餌即體
T39n1799_p0941a21║輕，由是飛行不墜於地。
T39n1799_p0941a22║「堅固金石而不休息，化道圓成，名遊行仙。」
T39n1799_p0941a23║金石者，服丹砂成九轉之類。化有二種：一能
T39n1799_p0941a24║化骨令壽永體竪、二能化物俾賤作貴。此道
T39n1799_p0941a25║苟成，遊戲人間，濟貧恤苦得自在也。
T39n1799_p0941a26║「堅固動止而不休息，氣精圓成，名空行仙。」
T39n1799_p0941a27║消息養和，運用榮衛，神氣久著能履虛空，功
T39n1799_p0941a28║用既成身堅壽永，名空行也。
T39n1799_p0941a29║「堅固津液而不休息，潤德圓成，名天行仙。」
T39n1799_p0941b01║鼓天池，嚥津液，固精華，歲久功著遂成潤德。
T39n1799_p0941b02║言天行者，此非六欲，乃是世人謂靈仙居處
T39n1799_p0941b03║名之為天，如張騫尋河源至崑崙，見天宮之
T39n1799_p0941b04║類。或所行不交欲境，如天無異，故云天行。
T39n1799_p0941b05║「堅固精色而不休息，吸粹圓成，名通行仙。」
T39n1799_p0941b06║吞飲日月精氣，作意存變以延身命，由是功
T39n1799_p0941b07║久，遂有異見，通世物情，故云通行。
T39n1799_p0941b08║「堅固呪禁而不休息，術法圓成，名道行仙。」
T39n1799_p0941b09║呪禁正是仙法道術，以此持身，延而且固，術
T39n1799_p0941b10║力成就，名為道行。
T39n1799_p0941b11║「堅固思念而不休息，思憶圓成，名照行仙。」
T39n1799_p0941b12║念緣前境，繫心不忘，專注弗移，久而發用，照
T39n1799_p0941b13║明境界，咸悉化源，如定發慧，故名照行。
T39n1799_p0941b14║「堅固交遘而不休息，感應圓成，名精行仙。」
T39n1799_p0941b15║世有採陰採陽之術，名為交搆，久而功成，
T39n1799_p0941b16║此感彼應，吸彼精氣以固我身，故名精行。
T39n1799_p0941b17║「堅固變化而不休息，覺悟圓成，名絕行仙。」
T39n1799_p0941b18║存想世間皆成變化，境既變化，心想亦亡，猶
T39n1799_p0941b19║如槁木。有為功用暫得如是，故云絕行。如上
T39n1799_p0941b20║十類皆云行者，日久成功通流故也。三、結
T39n1799_p0941b21║示。
T39n1799_p0941b22║「阿難！是等皆於人中鍊心，不修正覺，別得生
T39n1799_p0941b23║理，壽千萬歲，休止深山或大海島，絕於人境。
T39n1799_p0941b24║斯亦輪迴妄想流轉，不修三昧，報盡還來，散
T39n1799_p0941b25║入諸趣。」生理謂長生之理，即上十種修鍊
T39n1799_p0941b26║之法也。言人中者，以仙趣無別總報，即於人
T39n1799_p0941b27║身總報果上加以前來十種修鍊，轉成仙也。
T39n1799_p0941b28║妄想不真，終隨業墜。六、天趣，二：一、列釋諸
T39n1799_p0941b29║天，三：初、欲界，二：一、列釋，六：初、四天王天。
T39n1799_p0941c01║「阿難！諸世間人不求常住，未能捨諸妻妾恩
T39n1799_p0941c02║愛，於邪婬中心不流逸，澄瑩生明，命終之
T39n1799_p0941c03║後隣於日月。如是一類名四天王天。」不求
T39n1799_p0941c04║常住，即不修正覺也。無定力故不能捨愛，有
T39n1799_p0941c05║善戒故心不流逸，善根力故心澄身明。此則
T39n1799_p0941c06║澄瑩欲心，發生明性。此人命終生須彌半，
T39n1799_p0941c07║隣日月宮，所有天眾皆此天管。二、忉利天。
T39n1799_p0941c08║「於己妻房婬愛微薄，於淨居時不得全味，命
T39n1799_p0941c09║終之後超日月明，居人間頂。如是一類名忉
T39n1799_p0941c10║利天。」欲愛漸微，於己室家亦減愛欲，故無
T39n1799_p0941c11║全味。味，著也。言淨居者，不由雜穢，揀異行邪
T39n1799_p0941c12║也。超日月者，以善增故。愛心又減，身則又
T39n1799_p0941c13║昇，故生忉利。忉利，此云三十三，帝釋居處
T39n1799_p0941c14║也。三、焰摩天。
T39n1799_p0941c15║「逢欲暫交，去無思憶，於人間世動少靜多，
T39n1799_p0941c16║命終之後於虛空中朗然安住，日月光明上
T39n1799_p0941c17║照不及，是諸人等自有光明。如是一類名須
T39n1799_p0941c18║焰摩天。」未離欲心，逢境暫遘，漸薄於下，故
T39n1799_p0941c19║云去無思憶。逢欲猶交，故云動少；去無思憶，
T39n1799_p0941c20║故云靜多。斯行又增身則又勝，故生時分。焰
T39n1799_p0941c21║摩云時分，此是空居初天也。四、兜率天。
T39n1799_p0941c22║「一切時靜，有應觸來未能違戾，命終之後上
T39n1799_p0941c23║昇精微，不接下界諸人天境，乃至劫壞三災
T39n1799_p0941c24║不及。如是一類名兜率陀天。」行勝於前，故
T39n1799_p0941c25║云一切時靜。應觸者，應謂相應，觸即欲境。尚
T39n1799_p0941c26║猶順而從之，故云未能違戾。命終漸勝，故生
T39n1799_p0941c27║此天。上昇精微等者，即約一生補處菩薩所
T39n1799_p0941c28║居器說，以同名兜率故，此云知足。五、樂變
T39n1799_p0941c29║化天。
T39n1799_p0942a01║「我無欲心，應汝行事，於橫陳時味如嚼蠟，命
T39n1799_p0942a02║終之後生越化地。如是一類名樂變化天。」
T39n1799_p0942a03║無心於境，境自橫來，境自有心，己何所味，故
T39n1799_p0942a04║云味如嚼蠟等。以樂變化五欲之境而受用
T39n1799_p0942a05║故。六、他化自在天。
T39n1799_p0942a06║「無世間心，同世行事。於行事交了然超越，命
T39n1799_p0942a07║終之後遍能出超、化無化境。如是一類名他
T39n1799_p0942a08║化自在天。」行事交者，此亦橫陳也。前雖亡
T39n1799_p0942a09║味，會境猶起欲心。此則無心，故云了然超越。
T39n1799_p0942a10║然今且約無麁相說，豈亡微細愛欲，以未離
T39n1799_p0942a11║欲界故。化無化者，化即第五天，無化即下諸
T39n1799_p0942a12║天。《俱舍》云「樂受用他所變化五欲境故，以有
T39n1799_p0942a13║自在力遣他變化而受用之，故云他化自在。」
T39n1799_p0942a14║上之六天皆因欲心漸輕得報漸勝，若情欲
T39n1799_p0942a15║重者必不生天。《俱舍》頌云「六受欲交抱，執手
T39n1799_p0942a16║笑視婬。」亦明受欲輕相也。二、結示。
T39n1799_p0942a17║「阿難！如是六天形雖出動，心跡尚交，自此已
T39n1799_p0942a18║還名為欲界。」此之六天身有光明，飛行自
T39n1799_p0942a19║在，壽命長遠，漸增漸勝，不同下之人趣，故云
T39n1799_p0942a20║形雖出動。又人趣雜類壽命短促，遷變不常，
T39n1799_p0942a21║天之福命卒難搖動，故云出動。尚有欲境相
T39n1799_p0942a22║遘，故云心跡尚交。若至定地，永無欲對矣。
T39n1799_p0942a23║首楞嚴義疏注經卷第八（之三）