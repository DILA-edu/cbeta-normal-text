T39n1799_p0956b01║
T39n1799_p0956b02║首楞嚴義疏注經卷第十（之一）
T39n1799_p0956b03║
T39n1799_p0956b04║長水沙門子璿集
T39n1799_p0956b05║四、破行陰，三：一、盡未盡相，二：一、明區宇，
T39n1799_p0956b06║二：一、想盡益相。
T39n1799_p0956b07║「阿難！彼善男子修三摩提，想陰盡者，是人平
T39n1799_p0956b08║常夢想消滅，寤寐恒一。」想陰若存，寤即想
T39n1799_p0956b09║像，寐即成夢。今想陰盡，即無有夢，以想陰是
T39n1799_p0956b10║夢之元故。寤寐一者，雖有寤寐，以無想故，寤
T39n1799_p0956b11║亦如寐，寐亦如寤，故云恒一。
T39n1799_p0956b12║「覺明虛靜猶如晴空，無復麁重前塵影事。」
T39n1799_p0956b13║圓明心體，名為覺明。離想浮動，故名虛靜。空
T39n1799_p0956b14║喻覺明，晴喻離想，麁重即煩惱也，以想陰是
T39n1799_p0956b15║煩惱濁故。前塵影事，即所想境。能想既亡，所
T39n1799_p0956b16║想不立，故云無復。
T39n1799_p0956b17║「觀諸世間大地、山河，如鏡鑒明，來無所黏、過
T39n1799_p0956b18║無蹤跡，虛受照應。」觀，緣也，雖有根識緣諸
T39n1799_p0956b19║境界，而不想像繫念在意，故如其鏡照物無
T39n1799_p0956b20║跡，但虛受、虛照、虛應而已。亦可如鏡照於光
T39n1799_p0956b21║明，雖鑒無影，故云虛受。
T39n1799_p0956b22║「了罔陳習，唯一精真。」了，畢竟也。罔，無也。陳，
T39n1799_p0956b23║舊也。習，妄想也。畢竟無有無始妄習，唯有一
T39n1799_p0956b24║靈真如性也。又了謂了別，即諸識也。罔，謂罔
T39n1799_p0956b25║象。陳習，謂無始種子也。唯一精真者，唯一識
T39n1799_p0956b26║陰也。如下文云「則湛了內罔象虛無」，微細精
T39n1799_p0956b27║想以對行陰，故云精真也。顯此行人得想
T39n1799_p0956b28║陰盡，唯識陰及行陰在。今此行陰又現披露，
T39n1799_p0956b29║故名識陰為精真也。二、行陰現相。
T39n1799_p0956c01║「生滅根元從此披露，見諸十方十二眾生畢
T39n1799_p0956c02║殫其類，雖未通其各命由緒，見同生基，猶如
T39n1799_p0956c03║野馬熠熠清擾，為浮根塵究竟樞穴，此則名
T39n1799_p0956c04║為行陰區宇。」行陰是生滅元，以遷流造作
T39n1799_p0956c05║故。想盡行現，故云披露。畢殫其類者，殫，盡也，
T39n1799_p0956c06║盡此十二類生皆從行出，以行是業體故。未
T39n1799_p0956c07║通各命者，雖已了知十二類生總從行出，而
T39n1799_p0956c08║未知眾生別種在識陰中，此即本識業苦種
T39n1799_p0956c09║子是眾生各別性命因由端緒也。見同生基
T39n1799_p0956c10║者，同分生基，即行陰也，十二品類同以行陰
T39n1799_p0956c11║為其基本。猶如野馬者，塵合陽氣，鼓而為之。
T39n1799_p0956c12║熠熠，即光起閃爍，喻生滅也。清擾者，即此行
T39n1799_p0956c13║陰擾動，生滅微細不停，以無想陰塵垢，故名
T39n1799_p0956c14║清也。為浮根塵究竟樞穴者，門簨曰樞，門臼
T39n1799_p0956c15║曰穴，此皆動轉之要處也。根塵、生滅皆以行
T39n1799_p0956c16║陰為機紐處，了知此者正在行陰，故云區宇。
T39n1799_p0956c17║二、明盡相。
T39n1799_p0956c18║「若此清擾熠熠元性，性入元澄，一澄元習，如
T39n1799_p0956c19║波瀾滅化為澄水，名行陰盡。是人則能超眾
T39n1799_p0956c20║生濁，觀其所由，幽隱妄想以為其本。」性入
T39n1799_p0956c21║元澄者，行陰若盡，遷流性澄，歸一藏識，名入
T39n1799_p0956c22║元澄。經云「藏識海常住」也。以觀行增勝，能純
T39n1799_p0956c23║生滅根元習氣，令其不動，歸一識陰，猶如澄
T39n1799_p0956c24║水也。以行是眾生遷流業性故，此若盡即超
T39n1799_p0956c25║眾生濁也。行陰生滅微細難覺，故名幽隱。
T39n1799_p0956c26║二、正明現境，十：一、二無因論，二：一、標。
T39n1799_p0956c27║「阿難當知，是得正知奢摩他中諸善男子，凝
T39n1799_p0956c28║明正心，十類天魔不得其便。方得精研，窮生
T39n1799_p0956c29║類本，於本類中生元露者，觀彼幽清圓擾動
T39n1799_p0957a01║元，於圓元中起計度者，是人墜入二無因論。」
T39n1799_p0957a02║止觀增勝，想念不起，故云疑明正心。欲界
T39n1799_p0957a03║愛染不生，故云魔不得便。於此推窮生類之
T39n1799_p0957a04║本，唯一行陰幽隱清虛，以為一切生滅之元。
T39n1799_p0957a05║今既披露，此外更無眾生之本，便執世間無
T39n1799_p0957a06║因而起，以不知善惡因由、差別種子在識陰
T39n1799_p0957a07║故。即外道論因此而有，皆修行至此，邪慧忽
T39n1799_p0957a08║生，名為見發，非是本來別有外道。二、釋，二：
T39n1799_p0957a09║一、計本無因，二：一、正辨。
T39n1799_p0957a10║「一者、是人見本無因。何以故？是人既得生
T39n1799_p0957a11║基全破，乘于眼根八百功德，見八萬劫所
T39n1799_p0957a12║有眾生業流灣環，死此生彼，秖見眾生輪迴
T39n1799_p0957a13║其處。八萬劫外冥無所觀，便作是解：此等世
T39n1799_p0957a14║間十方眾生八萬劫來無因自有。」生基全
T39n1799_p0957a15║破，行陰現也。八百功德，謂由定力發其眼根
T39n1799_p0957a16║本分功德，百倍增勝。乘此通力，見八萬劫眾
T39n1799_p0957a17║生死此生彼；過此不知，亦是行陰勢力盡處，
T39n1799_p0957a18║不知識陰生因，種子無明所熏感果差別。以
T39n1799_p0957a19║不知故，便執本來無因而有，如見飛鳥遠不
T39n1799_p0957a20║及處，便謂為無。以眼根取塵本唯八百，世間
T39n1799_p0957a21║通力不越於此；若出世通，過此無礙。二、結
T39n1799_p0957a22║成。
T39n1799_p0957a23║「由此計度，亡正遍知，墮落外道，惑菩提性。」
T39n1799_p0957a24║如文。二、計末無因，二：一、正辨。
T39n1799_p0957a25║「二者、是人見末無因。何以故？是人於生既見
T39n1799_p0957a26║其根，知人生人、悟鳥生鳥，烏從來黑、鵠從來
T39n1799_p0957a27║白，人天本竪、畜生本橫，白非洗成、黑非染
T39n1799_p0957a28║造，從八萬劫無復改移，今盡此形亦復如是。
T39n1799_p0957a29║而我本來不見菩提，云何更有成菩提事？當
T39n1799_p0957b01║知今日一切物象皆本無因。」初二句標，何
T39n1799_p0957b02║以下出所以，今盡下正顯末無因義。以本無
T39n1799_p0957b03║因故，末亦如是。八萬劫前不見菩提，八萬劫
T39n1799_p0957b04║後亦復如是。以見本無，末亦無也。知人生人
T39n1799_p0957b05║等者，人只生人，無因生鳥；鳥只生鳥，無因
T39n1799_p0957b06║生人。此皆不知新造異業，感異類生，故成此
T39n1799_p0957b07║執。二、結成。
T39n1799_p0957b08║「由此計度，亡正遍知，墮落外道，惑菩提性。是
T39n1799_p0957b09║則名為第一外道立無因論。」二、四遍常論，
T39n1799_p0957b10║三：一、標。
T39n1799_p0957b11║「阿難！是三摩中諸善男子，凝明正心，魔不得
T39n1799_p0957b12║便。窮生類本，觀彼幽清常擾動元，於圓常中
T39n1799_p0957b13║起計度者，是人墜入四遍常論。」圓常者，行
T39n1799_p0957b14║陰生滅相續不失，故名常。由計四種遍一切
T39n1799_p0957b15║法，故名圓也。二、釋，四：一、二萬劫常。
T39n1799_p0957b16║「一者、是人窮心境性，二處無因，修習能知二
T39n1799_p0957b17║萬劫中十方眾生所有生滅，咸皆循環，不曾散
T39n1799_p0957b18║失，計以為常。」於勝定中，以心、境二法為所
T39n1799_p0957b19║窮處，由是觀成，知二萬劫十方眾生生滅循
T39n1799_p0957b20║環不曾散失，如水為氷、氷還成水，雖循環而
T39n1799_p0957b21║體不失，故名為常。二、四萬劫常。
T39n1799_p0957b22║「二者、是人窮四大元，四性常性，修習能知四
T39n1799_p0957b23║萬劫中十方眾生所有生滅，咸皆體恒，不曾散
T39n1799_p0957b24║失，計以為常。」此人觀中以四大為所觀處，
T39n1799_p0957b25║觀成能知四萬劫中眾生生滅，咸皆體常。以
T39n1799_p0957b26║眾生皆以四大為體，四大既常，眾生亦常，故
T39n1799_p0957b27║無散失。三、八萬劫常。
T39n1799_p0957b28║「三者、是人窮盡六根，末那執受心意識中本
T39n1799_p0957b29║元由處，性常恒故，修習能知八萬劫中一切
T39n1799_p0957c01║眾生循環不失，本來常住，窮不失性，計以為
T39n1799_p0957c02║常。」梵云訖利瑟吒耶末那，此云染污意。執
T39n1799_p0957c03║受者，即第八識。窮此八識性元是常，由是能
T39n1799_p0957c04║知八萬劫中眾生生滅，不斷不散。以眾生無
T39n1799_p0957c05║不具有八種識故，八識既生滅不失，眾生亦
T39n1799_p0957c06║然，故名常也。四、不生滅常。
T39n1799_p0957c07║「四者、是人既盡想元，生理更無流止運轉，生
T39n1799_p0957c08║滅想心今已永滅，理中自然成不生滅。因心
T39n1799_p0957c09║所度，計以為常。」生理即行陰，以見想盡，想
T39n1799_p0957c10║能運動，今已息故，運動既無，不生滅理自然
T39n1799_p0957c11║是行。此於生滅計不生滅，故執為常。三、結。
T39n1799_p0957c12║「由此計常，亡正遍知，墮落外道，惑菩提性。是
T39n1799_p0957c13║則名為第二外道立圓常論。」正遍知，即菩提
T39n1799_p0957c14║性。那倒分別故失正，唯局二、四、八萬劫中，餘
T39n1799_p0957c15║不能知，故失正遍知。遍知既亡，故成外道
T39n1799_p0957c16║邪論。三、四一分常論，三：初、標。
T39n1799_p0957c17║「又三摩中諸善男子，堅凝正心，魔不得便。窮
T39n1799_p0957c18║生類本，觀彼幽清，常擾動元。於自他中起計
T39n1799_p0957c19║度者，是人墜入四顛倒見，一分無常一分常
T39n1799_p0957c20║論。」或執我能生他，我常、他無常。或執我從
T39n1799_p0957c21║他生，他常、我無常。皆計一分無常一分常論。
T39n1799_p0957c22║二、釋，四：一、我常彼無常。
T39n1799_p0957c23║「一者、是人觀妙明心遍十方界湛然，以為究
T39n1799_p0957c24║竟神我，從是則計我遍十方，凝明不動，一切
T39n1799_p0957c25║眾生於我心中自生自死，則我心性名之為
T39n1799_p0957c26║常，彼生滅者真無常性。」此人修定既未證
T39n1799_p0957c27║真，有漏觀中觀妙明心遍十方界，假想而見，
T39n1799_p0957c28║不知無明妄識，變影似真，執此妄心遍十方
T39n1799_p0957c29║界，以為真我凝明不動。定力持故，見諸眾生
T39n1799_p0958a01║於我心中自生自死，即是無常。我不動者即
T39n1799_p0958a02║是常故。二、劫壞劫不壞。
T39n1799_p0958a03║「二者、是人不觀其心，遍觀十方恒沙國土，見
T39n1799_p0958a04║劫壞處名為究竟無常種性，劫不壞處名究
T39n1799_p0958a05║竟常。」此人定中乘通見十方界，於中見界
T39n1799_p0958a06║未壞便執為常，見已壞處執無常性。此雖觀
T39n1799_p0958a07║器，必帶正報。三、我如微塵轉。
T39n1799_p0958a08║「三者、是人別觀我心，精細微密猶如微塵，流
T39n1799_p0958a09║轉十方性無移改，能令此身即生即滅。其不
T39n1799_p0958a10║壞性，名我性常；一切死生從我流出，名無常
T39n1799_p0958a11║性。」我心如微塵者，以心性微密難見，故如
T39n1799_p0958a12║微塵，非謂其小也。此執微細心性，以之為我。
T39n1799_p0958a13║我者，自在、主宰為義，故能流轉，性無移改，却
T39n1799_p0958a14║能令此麁蘊色身有生有滅。以此麁蘊皆從
T39n1799_p0958a15║我心所流出故，所流出者名為無常，能流出
T39n1799_p0958a16║者名為常性。四、行常餘無常。
T39n1799_p0958a17║「四者、是人知想陰盡，見行陰流。行陰常流計
T39n1799_p0958a18║為常性，色受想等今已滅盡名為無常。」行
T39n1799_p0958a19║陰披露，現見遷流，故執為常。想等觀中暫伏
T39n1799_p0958a20║不起，故執無常。是故此身一分無常、一分常
T39n1799_p0958a21║也。三、結。
T39n1799_p0958a22║「由此計度一分無常一分常故，墮落外道，惑
T39n1799_p0958a23║菩提性。是則名為第三外道一分常論。」四、
T39n1799_p0958a24║四有邊論，三：一、標。
T39n1799_p0958a25║「又三摩中諸善男子，堅凝正心，魔不得便。窮
T39n1799_p0958a26║生類本，觀彼幽清常擾動元，於分位中生計
T39n1799_p0958a27║度者，是人墜入四有邊論。」想陰盡處有四
T39n1799_p0958a28║分位，計此以為有邊、無邊。二、釋，四：一、三世。
T39n1799_p0958a29║「一者、是人心計生元流用不息，計過、未者名
T39n1799_p0958b01║為有邊，計相續心名為無邊。」此人心計行
T39n1799_p0958b02║陰現今，流注不息，名為無邊。過、未不見，名為
T39n1799_p0958b03║有邊。此約流用生滅不息、無有邊際說無邊
T39n1799_p0958b04║耳。二、眾生。
T39n1799_p0958b05║「二者、是人觀八萬劫則見眾生，八萬劫前寂
T39n1799_p0958b06║無聞見，無聞見處名為無邊，有眾生處名為
T39n1799_p0958b07║有邊。」雖八萬劫見於眾生，然有分劑，故曰
T39n1799_p0958b08║有邊。此外寂然不見有生，則無分劑，故執無
T39n1799_p0958b09║邊。三、心性。
T39n1799_p0958b10║「三者、是人計我遍知得無邊性，彼一切人現
T39n1799_p0958b11║我知中，我曾不知彼之知性，名彼不得無邊
T39n1799_p0958b12║之心，但有邊性。」我能遍知一切眾生，一切
T39n1799_p0958b13║眾生現為我知，故我即得無邊心也。我曾不
T39n1799_p0958b14║知下，彼一切人雖有於知，此知且不現我知
T39n1799_p0958b15║中，以不現故即是有邊。四、生滅。
T39n1799_p0958b16║「四者、是人窮行陰空，以其所見，心路籌度一
T39n1799_p0958b17║切眾生，一身之中計其咸皆半生半滅，明其
T39n1799_p0958b18║世界一切所有一半有邊、一半無邊。」窮行
T39n1799_p0958b19║陰空者，想盡行露，今於觀中研令取空也。以
T39n1799_p0958b20║研窮心計度行陰，一切眾生一身之內即生
T39n1799_p0958b21║即滅，世界亦爾。生處有邊，滅處無邊，生現見
T39n1799_p0958b22║故，滅不見故。三、結。
T39n1799_p0958b23║「由是計度有邊、無邊，墮落外道，惑菩提性。是
T39n1799_p0958b24║則名為第四外道立有邊論。」五、四不死矯亂
T39n1799_p0958b25║論，三：一、標。
T39n1799_p0958b26║「又三摩中諸善男子，堅凝正心，魔不得便。窮
T39n1799_p0958b27║生類本，觀彼幽清常擾動元，於知見中生計
T39n1799_p0958b28║度者，是人墜入四種顛倒不死矯亂遍計虛
T39n1799_p0958b29║論。」此人於知見中不能決擇，有人問者，皆
T39n1799_p0958c01║矯智亂答。言不死者，准《婆沙》說「外道計天常
T39n1799_p0958c02║住名為不死，計不亂答得生彼天。若實不知
T39n1799_p0958c03║而輒答者，恐成矯亂。故有問時，答言祕密不
T39n1799_p0958c04║應皆說，或不定答。佛法呵云此真矯亂。」二、
T39n1799_p0958c05║釋，四：一、八亦。
T39n1799_p0958c06║「一者、是人觀變化元，見遷流處名之為變，見
T39n1799_p0958c07║相續處名之為恒。見所見處名之為生，不見
T39n1799_p0958c08║見處名之為滅。相續之因性不斷處名之為
T39n1799_p0958c09║增，正相續中中所離處名之為減。各各生
T39n1799_p0958c10║處名之為有，互互亡處名之為無。以理都
T39n1799_p0958c11║觀，用心別見。」別義觀行也。於一生滅行陰
T39n1799_p0958c12║分為八義，別見謂常變、生滅、增減、有無也。不
T39n1799_p0958c13║見見者，見不見也，滅處不可見故。餘如文。
T39n1799_p0958c14║「有求法人來問其義，答言：『我今亦生亦滅、亦
T39n1799_p0958c15║有亦無、亦增亦減。』於一切時皆亂其語，令彼
T39n1799_p0958c16║前人遺失章句。」約義答問，略舉六義也。以
T39n1799_p0958c17║不能定其道理，但兩楹答，故云亦生亦滅等。
T39n1799_p0958c18║令彼前人於章句中不得義理，故云遺失章
T39n1799_p0958c19║句。二、唯無。
T39n1799_p0958c20║「二者、是人諦觀其心互互無處，因無得證。有
T39n1799_p0958c21║人來問，唯答一字，但言其無，除無之餘無所
T39n1799_p0958c22║言說。」念念滅處，名互互無，以心纔生即滅，
T39n1799_p0958c23║無體可得。行既如是，諸法亦然，故云因無得
T39n1799_p0958c24║證。故有問者，但答無耳。三、只是。
T39n1799_p0958c25║「三者、是人諦觀其心各各有處，因有得證。有
T39n1799_p0958c26║人來問，唯答一字，但言其是，除是之餘無所
T39n1799_p0958c27║言說。」念念生處，名各各有，因是得證一切
T39n1799_p0958c28║皆有。有人來問但答是者，雖見其心念念有
T39n1799_p0958c29║生，意計皆有，又見其滅，不敢答有，故但答
T39n1799_p0959a01║是，擬防其失。四、俱見。
T39n1799_p0959a02║「四者、見人有無俱見，其境枝故其心亦亂。有
T39n1799_p0959a03║人來問，答言亦有即是亦無，亦無之中不是
T39n1799_p0959a04║亦有，一切矯亂，無容窮詰。」此有無俱計也。
T39n1799_p0959a05║其境枝故其心亦亂者，以不定是一義，故成
T39n1799_p0959a06║亂也。以前二論但偏證有無，今此一論即有
T39n1799_p0959a07║無俱見也。亦有即是亦無者，意計亦有之
T39n1799_p0959a08║中即有於無，得成有無計也。亦無之中不
T39n1799_p0959a09║是亦有者，雖於有中說無，二相各別，故云不
T39n1799_p0959a10║是亦有。無容窮詰者，若詰有即是無，又云無
T39n1799_p0959a11║中不是亦有；若詰無不是有，又云亦有即是
T39n1799_p0959a12║亦無。互相遮防，故難窮詰。三、結。
T39n1799_p0959a13║「由此計度，矯亂虛無，墮落外道，惑菩提性。是
T39n1799_p0959a14║則名為第五外道，四顛倒性不死矯亂遍計虛
T39n1799_p0959a15║論。」如是四論，《長阿含》云「一者若沙門、婆羅
T39n1799_p0959a16║門等作如是見，云不知善惡有報耶？若如是
T39n1799_p0959a17║問我，我不能答。有愧有畏，我當答言：此事異、
T39n1799_p0959a18║此事不異，此事非異非不異，是為初見。二以
T39n1799_p0959a19║他世有無問，亦作此答。三以何者為善惡
T39n1799_p0959a20║問，亦作此答。第四愚冥暗鈍，若他有問，俱隨
T39n1799_p0959a21║言印可，但云如是。如有問云蘊有幾種？彼
T39n1799_p0959a22║反問云：汝意謂幾？他即答言：我意謂五，彼
T39n1799_p0959a23║云如是。或云此事異等。」六、十六有相論，三：
T39n1799_p0959a24║初、標。
T39n1799_p0959a25║「又三摩中諸善男子，堅凝正心，魔不得便。窮
T39n1799_p0959a26║生類本，觀彼幽清常擾動元，於無盡流生
T39n1799_p0959a27║計度者，是人墜入死後有相，發心顛倒。」無
T39n1799_p0959a28║盡流，行陰也，今見行遷，却執於我。死後有相
T39n1799_p0959a29║者，以行是我所有故，行既遷流不息，故我死
T39n1799_p0959b01║後有相也。二、釋，二：初、本計。
T39n1799_p0959b02║「或自固身，云色是我。或見我圓含遍國土，云
T39n1799_p0959b03║我有色。或彼前緣隨我迴復，云色屬我。或復
T39n1799_p0959b04║我依行中相續，云我在色。皆計度言死後有
T39n1799_p0959b05║相，如是循環有十六相。」初約色蘊具出四
T39n1799_p0959b06║句，皆云死後有相，如是循環，例作後三陰十
T39n1799_p0959b07║二句也。固身者，固，堅也，堅執現今形色是我
T39n1799_p0959b08║本體。色陰既爾，受想行等例此而作，成十六
T39n1799_p0959b09║句。問：前三陰盡，唯行識二陰，何得更執前三
T39n1799_p0959b10║又不言識？答：前之三陰觀中雖破，但約觀法
T39n1799_p0959b11║增勝不被陰迷，善巧安忍不生過患，豈可都
T39n1799_p0959b12║無謂之破耶！今觀行陰，依止前三遷流相續，
T39n1799_p0959b13║故執三也。不言識者，行陰覆故，由是通前而
T39n1799_p0959b14║不言識也。二、別計。
T39n1799_p0959b15║「從此或計，畢竟煩惱、畢竟菩提兩性竝驅，各
T39n1799_p0959b16║不相觸。」既十六相皆死後有，煩惱亦爾，以
T39n1799_p0959b17║是生死根故；菩提亦爾，以是覺元明故。真妄
T39n1799_p0959b18║兩驅，畢竟無改，二皆有相也。三、結。
T39n1799_p0959b19║「由此計度死後有故，墮落外道，惑菩提性。是
T39n1799_p0959b20║則名為第六外道，立五陰中死後有相心顛倒
T39n1799_p0959b21║論。」七、八無相論，三：初、標。
T39n1799_p0959b22║「又三摩中諸善男子，堅凝正心，魔不得便。窮
T39n1799_p0959b23║生類本，觀彼幽清常擾動元，於先除滅色、受、
T39n1799_p0959b24║想中生計度者，是人墜入死後無相發心顛
T39n1799_p0959b25║倒。」見前三陰已滅，當知行陰亦應還滅，即
T39n1799_p0959b26║計死後斷滅，總名無相。二、釋，二：初、本計。
T39n1799_p0959b27║「見其色滅，形無所因。觀其想滅，心無所繫。知
T39n1799_p0959b28║其受滅，無復連綴。陰性銷散，縱有生理而無
T39n1799_p0959b29║受想，與草木同，此質現前猶不可得，死後云
T39n1799_p0959c01║何更有諸相？因之勘校死後相無，如是循環
T39n1799_p0959c02║有八無相。」此約四陰，現在因亡、未來果滅，
T39n1799_p0959c03║都成於八。二、別計。
T39n1799_p0959c04║「從此或計涅槃、因果一切皆空，徒有名字，究
T39n1799_p0959c05║竟斷滅。」陰既因果皆無，涅槃因果亦皆斷
T39n1799_p0959c06║滅。斯則有為、無為，染、淨諸法因果俱無，故云
T39n1799_p0959c07║一切皆空。三、結。
T39n1799_p0959c08║「由此計度死後無故，墮落外道，惑菩提性。是
T39n1799_p0959c09║則名為第七外道，立五陰中死後無相心顛倒
T39n1799_p0959c10║論。」八、八俱非論，三：初、標。
T39n1799_p0959c11║「又三摩中諸善男子，堅凝正心，魔不得便。窮
T39n1799_p0959c12║生類本，觀彼幽清常擾動元，於行存中兼受
T39n1799_p0959c13║想滅，雙計有無，自體相破，是人墜入死後俱
T39n1799_p0959c14║非起顛倒論。」此先將已滅三陰例現存行
T39n1799_p0959c15║陰，得四箇非有偏句。又將行存一陰例前已
T39n1799_p0959c16║滅三陰，得四箇非無偏句。前後相望，每陰皆
T39n1799_p0959c17║得非有非無，成四俱非。現在既爾，死後亦然。
T39n1799_p0959c18║現在、未來共成八也，故云死後俱非也。二、
T39n1799_p0959c19║釋，二：初、本計。
T39n1799_p0959c20║「色、受、想中見有非有，行遷流內觀無不無，如
T39n1799_p0959c21║是循環，窮盡陰界，八俱非相。隨得一緣，皆言
T39n1799_p0959c22║死後有相、無相。」色等三陰先雖是有，而今
T39n1799_p0959c23║破盡，故云非有，例行亦爾，此四非有也。行遷
T39n1799_p0959c24║流內觀無不無者，若將行陰例前為無，現且
T39n1799_p0959c25║念念遷流不斷；此又非無，行既非無，前三亦
T39n1799_p0959c26║爾，此四非無也。如是循環窮盡陰界者，現將
T39n1799_p0959c27║四陰循歷相例，一一皆見非有非無，故云循
T39n1799_p0959c28║環。推至死後，故云窮盡陰界。隨得一緣者，即
T39n1799_p0959c29║此四陰隨舉一陰，皆悉死後非有、非無。今言
T39n1799_p0960a01║有無者，有即非無，無即非有也。二、別計。
T39n1799_p0960a02║「又計諸行性遷訛故，心發通悟，有無俱非，虛
T39n1799_p0960a03║實失措。」此但現見行陰遷變，生中有滅故
T39n1799_p0960a04║非有，滅中有生故非無，由是通悟一切皆是
T39n1799_p0960a05║非有、非無，何啻於八。虛實即無有也，有不
T39n1799_p0960a06║定有，實何曾實？無不定無，虛何曾虛？舉著
T39n1799_p0960a07║皆非，故云失措。三、結。
T39n1799_p0960a08║「由此計度死後俱非，後際昏瞢無可道故，墮
T39n1799_p0960a09║落外道，惑菩提性。是則名為第八外道，立五
T39n1799_p0960a10║陰中死後俱非心顛倒論。」後際下，釋死後非
T39n1799_p0960a11║義。無可道者，言有不有、言無不無，有無二途
T39n1799_p0960a12║俱道不得也。現在尚爾，豈況死後不覺不知
T39n1799_p0960a13║而言有無耶？故云昏瞢。九、七斷滅論，三：初、
T39n1799_p0960a14║標。
T39n1799_p0960a15║「又三摩中諸善男子，堅凝正心，魔不得便。窮
T39n1799_p0960a16║生類本，觀彼幽清常擾動元，於後後無生計
T39n1799_p0960a17║度者，是人墜入七斷滅論。」是人見行陰念
T39n1799_p0960a18║念滅處，名後後無。設生七處，後皆斷滅，故成
T39n1799_p0960a19║此論。二、釋。
T39n1799_p0960a20║「或計身滅，或欲盡滅，或苦盡滅，或極樂滅，或
T39n1799_p0960a21║極捨滅，如是循環窮盡七除現前銷滅，滅已
T39n1799_p0960a22║無復。」或計身滅即欲界人天也，同界地故，
T39n1799_p0960a23║欲盡即初禪，苦盡即二禪，極樂即三禪，極捨
T39n1799_p0960a24║即四禪及無色也。現前銷滅者，三陰已滅，
T39n1799_p0960a25║行陰亦爾也。七處皆現斷滅，死後不復生也。
T39n1799_p0960a26║三、結。
T39n1799_p0960a27║「由此計度死後斷滅，墮落外道，惑菩提性。是
T39n1799_p0960a28║則名為第九外道，立五陰中死後斷滅心顛倒
T39n1799_p0960a29║論。」十、五現涅槃論，三：初、標。
T39n1799_p0960b01║「又三摩中諸善男子，堅凝正心，魔不得便。窮
T39n1799_p0960b02║生類本，觀彼幽清常擾動元，於後後有生計
T39n1799_p0960b03║度者，是人墜入五涅槃論。」行陰滅而復生，
T39n1799_p0960b04║故云後後有也。二、釋。
T39n1799_p0960b05║「或以欲界為正轉依，觀見圓明，生愛慕故。或
T39n1799_p0960b06║以初禪，性無憂故。或以二禪，心無苦故。或以
T39n1799_p0960b07║三禪，極悅隨故。或以四禪，苦樂二亡，不受輪
T39n1799_p0960b08║迴生滅性故。」以欲界為正轉依者，因修觀
T39n1799_p0960b09║行，發欲界未至定，於觀心中見圓明相，不捨
T39n1799_p0960b10║欲界，即是涅槃為正轉依。或以初禪性無憂
T39n1799_p0960b11║者，已離欲染，無復憂心，得輕安樂故。或以二
T39n1799_p0960b12║禪心無苦者，即是極喜也。或以三禪極悅隨
T39n1799_p0960b13║者，即極樂也。或以四禪苦樂二亡，即捨受也。
T39n1799_p0960b14║「迷有漏天，作無為解，五處安隱為勝淨依，如
T39n1799_p0960b15║是循環，五處究竟。」不識教相，得此四禪及
T39n1799_p0960b16║欲界定少分安樂，便計涅槃。執有漏天作無
T39n1799_p0960b17║為解者，因修正定，忽發此禪得少輕安，非是
T39n1799_p0960b18║究竟，便妄執計以為涅槃。三、結。
T39n1799_p0960b19║「由此計度五現涅槃，墮落外道，惑菩提性。是
T39n1799_p0960b20║則名為第十外道，立五陰中五現涅槃心顛倒
T39n1799_p0960b21║論。」三、結勸弘宣，二：初、結前諸境。
T39n1799_p0960b22║「阿難！如是十種禪那狂解，皆是行陰用心交
T39n1799_p0960b23║互，故現斯悟。眾生頑迷，不自忖量，逢此現
T39n1799_p0960b24║前以迷為解，自言登聖，大妄語成，墮無間獄。」
T39n1799_p0960b25║此十種境乃是邪見因，修正定而忽發生，
T39n1799_p0960b26║故云狂解。由三陰滅，覺至行陰用心差異，故
T39n1799_p0960b27║云交互。苟能深入禪定，以慧照察唯心境界，
T39n1799_p0960b28║不取不著，自然消歇。若以為證，即墮邪見，成
T39n1799_p0960b29║地獄因。二、勅勸弘宣。
T39n1799_p0960c01║「汝等必須將如來語，於我滅後傳示末法，遍
T39n1799_p0960c02║令眾生覺了斯義，無令心魔自起深孽，保持
T39n1799_p0960c03║覆護，消息邪見，教其身心開覺真義，於無上
T39n1799_p0960c04║道不遭枝歧，勿令心祈得少為足，作大覺王
T39n1799_p0960c05║清淨標指。」孽，災也。想陰未盡猶引外魔，今
T39n1799_p0960c06║想陰盡行陰明露，但於所覺境界別生異見，
T39n1799_p0960c07║執此為是，故云心魔。故令覺察善能消息，不
T39n1799_p0960c08║失正見，能至無上，故深付囑，傳而示之，俾修
T39n1799_p0960c09║行者無入邪網，失正覺路。枝歧，邪道也。五、
T39n1799_p0960c10║破識陰，三：一、盡未盡相，二：一、明區宇，二：一、行
T39n1799_p0960c11║盡益相。
T39n1799_p0960c12║「阿難！彼善男子修三摩提，行陰盡者，諸世間
T39n1799_p0960c13║性幽清擾動，同分生機倏然墮裂，沈細綱紐
T39n1799_p0960c14║補特伽羅酬業深脈，感應懸絕。」前三句標
T39n1799_p0960c15║人，諸世下正明行盡。世間性者，行陰即是世
T39n1799_p0960c16║間體性。世間有二義：一有生滅；二性有漏；
T39n1799_p0960c17║三可破壞。既墮世間，同以行陰生滅為性也。
T39n1799_p0960c18║隱密故幽，離想故清，擾即是動。同分生機前
T39n1799_p0960c19║是基本，今是機要，忽爾而破，故云倏然墮裂。
T39n1799_p0960c20║沈細下重釋盡義。網上大繩曰綱，衣領結處
T39n1799_p0960c21║曰紐，皆喻其要也。十二類生如網如衣，行陰
T39n1799_p0960c22║貫通微細結要，加綱如紐。補特伽羅云數取
T39n1799_p0960c23║趣，即總指十二類也。行陰能持此類生故，故
T39n1799_p0960c24║云沈細綱紐，綱紐是業因，伽羅是果報。業因
T39n1799_p0960c25║亡則孰為引果，果報息則誰作能酬？因果既
T39n1799_p0960c26║亡，故絕感應。深脈，亦喻行陰幽隱也。
T39n1799_p0960c27║「於涅槃天將大明悟，如鷄後鳴，瞻顧東方已
T39n1799_p0960c28║有精色。」涅槃名為第一義天，得無生忍名大
T39n1799_p0960c29║明悟。明悟在近，故名曰將，將，當也，欲也。如鷄
T39n1799_p0961a01║後鳴者，鷄第二鳴天將曉也。五陰在如全夜，
T39n1799_p0961a02║陰都盡如大明，色受二陰破如鷄初鳴，天全
T39n1799_p0961a03║未變。今想行又除，唯有識陰，明悟在近，即
T39n1799_p0961a04║如鷄後鳴，天有精色。若約位說，此當第二漸
T39n1799_p0961a05║次人也。彼文云「禁戒成就，則於世間永無相
T39n1799_p0961a06║生相殺之業，偷劫不行，無相負累，亦於世間
T39n1799_p0961a07║不還宿倩。」即是今文酬業深脈，感應懸絕。彼
T39n1799_p0961a08║文又云「是清淨人修三摩地，父母肉身不須
T39n1799_p0961a09║天眼，自然觀見十方世界」等。即此文云：瞻顧
T39n1799_p0961a10║東方已有精色，此則正得似位，相似通發也。
T39n1799_p0961a11║二、識陰現相。
T39n1799_p0961a12║「六根虛靜，無復馳逸，內內湛明，入無所入。」
T39n1799_p0961a13║由定所攝，無行陰使，雖存六根，識不馳散，故
T39n1799_p0961a14║云虛靜無復馳逸。唯專內境，定心內照，故云
T39n1799_p0961a15║內內湛明。又內內者，深深寂照也，窮到識陰，
T39n1799_p0961a16║更無所見，名入無所入。
T39n1799_p0961a17║「深達十方十二種類受命元由，觀由執元，諸
T39n1799_p0961a18║類不召。」受命元由即是識陰，今觀識陰既
T39n1799_p0961a19║是類生種子元由，不起煩惱，不作新業，由是
T39n1799_p0961a20║執持，不令起果，無受生分，故云諸類不召。
T39n1799_p0961a21║「於十方界已獲其同，精色不沈，發現幽祕，此
T39n1799_p0961a22║則名為識陰區宇。」既知識是生類元由，故
T39n1799_p0961a23║十方界依之與正皆識所變，同一識體，斯則
T39n1799_p0961a24║三界唯心，萬法唯識。先雖信教，今觀中明見
T39n1799_p0961a25║也。精色不沈，所觀境現也，由觀力故境界明
T39n1799_p0961a26║白，故云不沈。發現幽祕者，似通發也。未至
T39n1799_p0961a27║此位，諸根暗昧，不能遠觀，故云幽祕。今由觀
T39n1799_p0961a28║力六根清淨，不由天眼徹見諸界等，故云發
T39n1799_p0961a29║現。二、明盡相。
T39n1799_p0961b01║「若於群召已獲同中銷磨六門，合開成就，
T39n1799_p0961b02║見聞通隣，互用清淨。」初二句指在識陰中
T39n1799_p0961b03║也。若於此中以定慧力銷磨根隔，令其開通，
T39n1799_p0961b04║合成一體，則見、聞、覺、知互相為用，斯則明不
T39n1799_p0961b05║循根，寄根明發也，故云互用清淨。此識盡獲
T39n1799_p0961b06║證，是第三漸次證無生法忍也。故文云「如是
T39n1799_p0961b07║清淨持禁戒人心無貪婬，於外六塵不多流
T39n1799_p0961b08║逸，因不流逸旋源自歸，塵既不緣，根無所偶，
T39n1799_p0961b09║返流全一，六用不行。」既云六用不行，即是銷
T39n1799_p0961b10║磨六門。既云返流全一，即是合開成就，互用
T39n1799_p0961b11║清淨也。彼說由戒，故與此異。
T39n1799_p0961b12║「十方世界及與身心如吠瑠璃，內外明徹，名
T39n1799_p0961b13║識陰盡。」世界、身心皆唯識現，今識陰盡，唯
T39n1799_p0961b14║是覺體。覺體明妙如淨瑠璃，一無障礙，名內
T39n1799_p0961b15║外明徹。身心為內，世界為外，俱無所得，故云
T39n1799_p0961b16║明徹。前文云「十方國土皎然清淨，譬如瑠璃
T39n1799_p0961b17║內懸寶月，身心快然，妙圓平等，獲大安隱，一
T39n1799_p0961b18║切如來密圓淨妙皆現其中，是人即獲無生
T39n1799_p0961b19║法忍。」即知識陰盡者是隨分覺也。文殊亦云：
T39n1799_p0961b20║「一處成休復，六用皆不成，塵垢應念消，成圓
T39n1799_p0961b21║明淨妙。」
T39n1799_p0961b22║「是人則能超越命濁。觀其所由，罔象虛無、顛
T39n1799_p0961b23║倒妄想以為其本。」命體即識陰也。以命、煖、
T39n1799_p0961b24║識三俱時而轉，識既已離，命煖隨亡，故超
T39n1799_p0961b25║命濁。罔象虛無者，此是覺明初起影象之相，
T39n1799_p0961b26║攬此妄想虛無影象以為識體，即業轉二相
T39n1799_p0961b27║也。
T39n1799_p0961b28║首楞嚴義疏注經卷第十（之一）
T39n1799_p0961c01║
T39n1799_p0961c02║首楞嚴義疏注經卷第十（之二）
T39n1799_p0961c03║
T39n1799_p0961c04║長水沙門子璿集
T39n1799_p0961c05║二、正明現境，十：一、因所因執，二：一、約其
T39n1799_p0961c06║所解。
T39n1799_p0961c07║「阿難當知，是善男子窮諸行空，於識還元，已
T39n1799_p0961c08║滅生滅，而於寂滅精妙未圓。」行陰雖盡，已
T39n1799_p0961c09║滅生滅，返識循元，未歸寂滅，故云精妙未圓。
T39n1799_p0961c10║以識未破，正在細生滅故。精妙即精真妙明
T39n1799_p0961c11║也。
T39n1799_p0961c12║「能令己身根隔合開，亦與十方諸類通覺，覺
T39n1799_p0961c13║知通㳷能入圓元。」觀中暫爾也。暫於觀中
T39n1799_p0961c14║似開根隔，未全互用也。諸類通覺者，於此觀
T39n1799_p0961c15║中已見十方眾生及與我身同一覺性，互相
T39n1799_p0961c16║融合，無知覺殊，此即能入圓元也。此之境界
T39n1799_p0961c17║全是識影，未為寂滅。故前文云「而於寂滅精
T39n1799_p0961c18║妙未圓。」
T39n1799_p0961c19║「若於所歸立真常因，生勝解者，」正生計也。
T39n1799_p0961c20║於此所入通覺之境認為真常，便立為因，能
T39n1799_p0961c21║生一切，即為所歸究竟之處決定不謬，故云
T39n1799_p0961c22║勝解。二、判屬邪徒。
T39n1799_p0961c23║「是人則墮因所因執，婆毘迦羅所歸冥諦成
T39n1799_p0961c24║其伴侶，迷佛菩提，亡失知見。是名第一立所
T39n1799_p0961c25║得心成所歸果。違遠圓通，背涅槃城，生外道種。」
T39n1799_p0961c26║於所因識陰執為真常，是萬法之因，故云
T39n1799_p0961c27║因所因執。萬法無因，虛妄生滅，今計有因是
T39n1799_p0961c28║真常性，即與外道所執，冥諦是常，能生一切，
T39n1799_p0961c29║無有差別，此即計阿賴耶識未形兆前冥然
T39n1799_p0962a01║之初為冥諦也。迷佛菩提者，菩提云覺，覺
T39n1799_p0962a02║體離念。離念相者，等虛空界無所不遍，法界
T39n1799_p0962a03║一相。今執有法從一因生能所差別，故云迷
T39n1799_p0962a04║也。不如實知，故云亡失知見。所得心即識陰
T39n1799_p0962a05║也，因中為所得，果上為所歸耳。餘文可解。問：
T39n1799_p0962a06║據下七段皆云能非能等，獨有此文為因所
T39n1799_p0962a07║因耶？答：以一切諸法皆從識變，正是所因，以
T39n1799_p0962a08║不了虛妄，執為實同，故同外道。下文直顯當
T39n1799_p0962a09║體虛妄，故云非能等也。二、能非能執，二：一、
T39n1799_p0962a10║約其所計。
T39n1799_p0962a11║「阿難！又善男子窮諸行空，已滅生滅，而於寂
T39n1799_p0962a12║滅精妙未圓。若於所歸覽為自體，盡虛空界
T39n1799_p0962a13║十二類內所有眾生皆我身中一類流出，生
T39n1799_p0962a14║勝解者，」前計雖執識陰為真常因，而未取
T39n1799_p0962a15║為自體。今計即是我之自體，一切眾生皆從
T39n1799_p0962a16║我出，我能生彼，決定不謬也。二、判屬邪徒。
T39n1799_p0962a17║「是人則墮能非能執，摩䤈首羅現無邊身成
T39n1799_p0962a18║其伴侶，迷佛菩提，亡失知見。是名第二立能
T39n1799_p0962a19║為心成能事果。違遠圓通，背涅槃城，生大慢天
T39n1799_p0962a20║我遍圓種。」實非能生執以為能，名能非能。
T39n1799_p0962a21║摩䤈首羅，即大自在天，三目八臂，外道所宗
T39n1799_p0962a22║為能生因也。現無邊身者，以執我能現起無
T39n1799_p0962a23║量眾生也。因既能為，果成能事，因果相稱
T39n1799_p0962a24║也。三、常非常執，二：一、約其所計。
T39n1799_p0962a25║「又善男子窮諸行空，已滅生滅，而於寂滅精
T39n1799_p0962a26║妙未圓。若於所歸有所歸依，自疑身心從彼
T39n1799_p0962a27║流出，十方虛空咸其生起，即於都起所宣流
T39n1799_p0962a28║地作真常身，無生滅解，在生滅中早計常住，
T39n1799_p0962a29║既惑不生，亦迷生滅，安住沈迷，生勝解者，」
T39n1799_p0962b01║所歸即識陰，前覽所歸為自身，今認所歸為
T39n1799_p0962b02║他體，故疑自身及一切法從彼生起。都宣流
T39n1799_p0962b03║地者，即識陰也。妄認為他是真、是常、是無生
T39n1799_p0962b04║滅、惑不生者，本覺常住，不生諸法，迷而不解
T39n1799_p0962b05║也。亦迷生滅者，妄認識陰為真常也。二俱不
T39n1799_p0962b06║識，故曰沈迷。堅執不轉，故云安住。二、判屬
T39n1799_p0962b07║邪徒。
T39n1799_p0962b08║「是人則墮常非常執，計自在天成其伴侶，迷
T39n1799_p0962b09║佛菩提，亡失知見。是名第三立因依心成妄
T39n1799_p0962b10║計果。違遠圓通，背涅槃城，生倒圓種。」於無常
T39n1799_p0962b11║處妄計為常，名常非常執。自在天，即首羅也。
T39n1799_p0962b12║前計他從我生，今執我從他起，故云計自在
T39n1799_p0962b13║也。因依心即識陰也，立為他體，計能生我，故
T39n1799_p0962b14║同外道計彼為常。四、知無知執，二：一、約其
T39n1799_p0962b15║所解。
T39n1799_p0962b16║「又善男子窮諸行空，已滅生滅，而於寂滅精
T39n1799_p0962b17║妙未圓。若於所知知遍圓故，因知立解，十方
T39n1799_p0962b18║草木皆稱有情，與人無異，草木為人，人死還
T39n1799_p0962b19║成十方草樹，無擇遍知生勝解者，」所知即
T39n1799_p0962b20║識陰也，是彼觀行所知境故。識陰能變一切
T39n1799_p0962b21║諸法，名知遍圓。悟此諸法從知變起，以知為
T39n1799_p0962b22║體，故云因知立解。十方草木下即解之行相
T39n1799_p0962b23║也，既此依正皆從知有，何得一知一無知耶？
T39n1799_p0962b24║故無揀擇。一切皆知，自謂決定不謬，故云勝
T39n1799_p0962b25║解。二、判屬邪徒。
T39n1799_p0962b26║「是人則墮知無知執，婆吒、霰尼執一切覺成
T39n1799_p0962b27║其伴侶，迷佛菩提，亡失知見。是名第四計圓
T39n1799_p0962b28║知心成虛謬果。違遠圓通，背涅槃城，生倒知種。」
T39n1799_p0962b29║草木無知而執有知，故云知無知執。婆吒、
T39n1799_p0962c01║霰尼二外道也。《涅槃》云「波私吒及先尼，梵音
T39n1799_p0962c02║小轉，既執一切覺，即草木有命也。」圓知即遍
T39n1799_p0962c03║知也。虛謬果者，斥成妄想，此即不了皆是妄
T39n1799_p0962c04║識所變、妄想凝結，假立無情妄想流動，假名有
T39n1799_p0962c05║情。如前文云「想澄成國土，知覺乃眾生。」以不
T39n1799_p0962c06║善分虛妄識有內分、外分，故成執計。五、生
T39n1799_p0962c07║無生執，二：一、約其所計。
T39n1799_p0962c08║「又善男子窮諸行空，已滅生滅，而於寂滅精
T39n1799_p0962c09║妙未圓。若於圓融根互用中已得隨順，便於
T39n1799_p0962c10║圓化一切發生，求火光明，樂水清淨，愛風周
T39n1799_p0962c11║流，觀塵成就，各各崇事，以此群塵發作本
T39n1799_p0962c12║因，立常住解，」根互用中得隨順者，以於似
T39n1799_p0962c13║觀暫得相應，故云隨順。便於圓化一切發生
T39n1799_p0962c14║者，一切諸法同名變化，故云圓化。皆可修習
T39n1799_p0962c15║能成聖果，故云一切發生。以於一根暫得諸
T39n1799_p0962c16║用，由此例知一切亦爾，皆可於無知見中修
T39n1799_p0962c17║成知見，取常住果，故求火、樂水、愛風、觀塵也。
T39n1799_p0962c18║二、判屬邪徒。
T39n1799_p0962c19║「是人則墮生無生執，諸迦葉波并婆羅門勤
T39n1799_p0962c20║心役身，事火、崇水求出生死成其伴侶，迷佛
T39n1799_p0962c21║菩提，亡失知見。是名第五計著崇事，迷心從
T39n1799_p0962c22║物，立妄求因，求妄冀果。違遠圓通，背涅槃城，生
T39n1799_p0962c23║顛化種。」四大之性實不能生常住之果，執
T39n1799_p0962c24║為能生，故云生無生執。迷心從物者，迷失唯
T39n1799_p0962c25║心所見，而各隨順崇事以求常住，因果俱
T39n1799_p0962c26║妄，故成妄求妄冀也。六、歸無歸執，二：一、約
T39n1799_p0962c27║其所解。
T39n1799_p0962c28║「又善男子窮諸行空，已滅生滅，而於寂滅精
T39n1799_p0962c29║妙未圓。若於圓明計明中虛，非滅群化，以永
T39n1799_p0963a01║滅依為所歸依，生勝解者，」明中虛者，圓明
T39n1799_p0963a02║之理，即所觀識也。已滅生滅，故明中虛。非即
T39n1799_p0963a03║是滅，故云非滅。色、受、想、行攝一切法，名為群
T39n1799_p0963a04║化。永滅依，即明中虛也。此計空為所歸依
T39n1799_p0963a05║處，即涅槃也。二、判屬邪徒。
T39n1799_p0963a06║「是人則墮歸無歸執，無想天中諸舜若多成
T39n1799_p0963a07║其伴侶，迷佛菩提，亡失知見。是名第六圓虛
T39n1799_p0963a08║無心成空亡果。違遠圓通，背涅槃城，生斷滅種。」
T39n1799_p0963a09║此明中虛實非所歸而計於歸，故云歸無
T39n1799_p0963a10║歸執。無想天五百大劫想心不行也。舜若多，
T39n1799_p0963a11║四空處也。圓虛無心，斷滅因也。空亡果，斷滅
T39n1799_p0963a12║果也。七、貪非貪執，二：一、約其所計。
T39n1799_p0963a13║「又善男子窮諸行空，已滅生滅，而於寂滅精
T39n1799_p0963a14║妙未圓。若於圓常固身常住，同于精圓，長
T39n1799_p0963a15║不傾逝，生勝解者，」執識陰以為圓常，欲固
T39n1799_p0963a16║此身亦同識陰，故云同于精圓長不傾逝。
T39n1799_p0963a17║二、判屬邪徒。
T39n1799_p0963a18║「是人則墮貪非貪執，諸阿斯陀求長命者成
T39n1799_p0963a19║其伴侶，迷佛菩提，亡失知見。是名第七執著
T39n1799_p0963a20║命元，立固妄因趣長勞果。違遠圓通，背涅槃城，
T39n1799_p0963a21║生妄延種。」根身虛妄，本是無常，實不可貪
T39n1799_p0963a22║以為長久。今堅貪著，妄執長生，故云貪非貪
T39n1799_p0963a23║執。阿斯陀者云無比，即長壽仙也。長勞果者，
T39n1799_p0963a24║勞即牢固，字之誤耳。妄執延年，故云妄延。
T39n1799_p0963a25║八、真非真執，二：一、約其所解。
T39n1799_p0963a26║「又善男子窮諸行空，已滅生滅，而於寂滅精
T39n1799_p0963a27║妙未圓。觀命互通，却留塵勞恐其銷盡，便於
T39n1799_p0963a28║此際坐蓮花宮，廣化七珍，多增寶媛，縱恣
T39n1799_p0963a29║其心，生勝解者，」觀識陰為十方眾生之命
T39n1799_p0963b01║元，是十二類命之通要，由是我命通彼，彼命
T39n1799_p0963b02║通我，故云互通。今觀識陰若盡，十方眾生命
T39n1799_p0963b03║即皆盡，我命亦盡，盡即教誰證真常理？誰為
T39n1799_p0963b04║所化眾生？徒有真常，無證真者，故留塵勞，却
T39n1799_p0963b05║起貪欲，化蓮華宮及諸欲境，恣受欲樂，圖命
T39n1799_p0963b06║不滅，俾要證真，起用化物，作此執計定不移
T39n1799_p0963b07║轉，故云勝解。媛，女寶也。二、判屬邪徒。
T39n1799_p0963b08║「是人則墮真無真執，吒枳迦羅成其伴侶，迷
T39n1799_p0963b09║佛菩提，亡失知見。是名第八發邪思因、立熾
T39n1799_p0963b10║塵果。違遠圓通，背涅槃城，生天魔種。」起惑恣
T39n1799_p0963b11║欲，實非證真，計此即能證真起用，故云真非
T39n1799_p0963b12║真執。吒枳迦羅未見正譯，此既能化欲境
T39n1799_p0963b13║受用，即是欲界自在天類也。邪思因者，既於
T39n1799_p0963b14║定中發此邪念，不能善察，由此熾盛起塵勞
T39n1799_p0963b15║事，故同天魔耳。九、定性聲聞，二：一、約其所
T39n1799_p0963b16║解。
T39n1799_p0963b17║「又善男子窮諸行空，已滅生滅，而於寂滅精
T39n1799_p0963b18║妙未圓。於命明中分別精麁、疏決真偽，因果
T39n1799_p0963b19║相酬，唯求感應，背清淨道，所謂見苦、斷集、證
T39n1799_p0963b20║滅、修道，居滅已休，更不前進，生勝解者，」識
T39n1799_p0963b21║陰露現，故曰命明。識既含藏漏無漏種，今於
T39n1799_p0963b22║此中分別決擇，苦、集有漏名麁名偽，道、滅無
T39n1799_p0963b23║漏名精名真。擇去麁偽苦、集，而留精真道、滅，
T39n1799_p0963b24║故云分別精麁等。修道為感，證滅為應，但取
T39n1799_p0963b25║於此，故云唯求。背清淨道者，本修圓觀，法界
T39n1799_p0963b26║平等離二邊垢，名清淨道。今發小乘厭忻之
T39n1799_p0963b27║解，故名曰背。所謂下，釋前義也。二、判屬邪
T39n1799_p0963b28║徒。
T39n1799_p0963b29║「是人則墮定性聲聞，諸無聞僧增上慢者成
T39n1799_p0963c01║其伴侶，迷佛菩提，亡失知見。是名第九圓精
T39n1799_p0963c02║應心成趣寂果。違遠圓通，背涅槃城，生纏空種。」
T39n1799_p0963c03║定性者，且就一期趣寂無改判為定性，
T39n1799_p0963c04║實有劫數，終迴上乘。無聞僧者，不了識陰，迷
T39n1799_p0963c05║為涅槃，故同此也。圓謂周遍，精謂非麁，已離
T39n1799_p0963c06║行陰為諸命元，故曰圓精。稱乎妄計，故云應
T39n1799_p0963c07║心。十、定性緣覺，二：一、約其所解。
T39n1799_p0963c08║「又善男子窮諸行空，已滅生滅，而於寂滅精
T39n1799_p0963c09║妙未圓。若於圓融清淨覺明發研深妙，即立
T39n1799_p0963c10║涅槃而不前進，生勝解者，」本觀圓融清淨
T39n1799_p0963c11║覺體，今見識陰離行生滅，謂深且妙，立為涅
T39n1799_p0963c12║槃。不知流注，故不前進。二、判屬邪徒。
T39n1799_p0963c13║「是人則墮定性辟支，諸緣獨倫不迴心者成
T39n1799_p0963c14║其伴侶，迷佛菩提，亡失知見。是名第十圓覺
T39n1799_p0963c15║㳷心成湛明果。違遠圓通，背涅槃城，生覺圓明
T39n1799_p0963c16║不化圓種。」認識陰為圓覺，符妄計為㳷心。
T39n1799_p0963c17║寂焉不動，非無覺了，故云湛明。證識覺之圓
T39n1799_p0963c18║明，無悲化之妙用，故云不化圓種。《唯識論》云
T39n1799_p0963c19║「聲聞畏苦障，緣覺捨生障。」是此類也。三、結
T39n1799_p0963c20║勸弘宣，四：一、結前斥失。
T39n1799_p0963c21║「阿難！如是十種禪那，中途成狂，因依迷惑，於
T39n1799_p0963c22║未足中生滿足證，皆是識陰用心交互，故生
T39n1799_p0963c23║斯位。眾生頑迷，不自忖量，逢此現前，各以
T39n1799_p0963c24║所愛先習迷心而自休息，將為畢竟所歸寧
T39n1799_p0963c25║地，自言滿足無上菩提，大妄語成，外道邪魔
T39n1799_p0963c26║所感業終，墮無間獄。聲聞、緣覺不成增進。」
T39n1799_p0963c27║中途成狂者，方在似覺，未成不退，邪慧發生，
T39n1799_p0963c28║故云成狂。不察識陰微細生滅，便謂已證，故
T39n1799_p0963c29║云因依迷惑等。餘文可解。二、勅勸弘宣。
T39n1799_p0964a01║「汝等存心秉如來道，將此法門於我滅後傳
T39n1799_p0964a02║示末世，普令眾生覺了斯義，無令見魔，自作
T39n1799_p0964a03║深孽，保綏哀救，消息邪緣，令其身心入佛知
T39n1799_p0964a04║見，從始成就，不遭岐路。」深勸後世，令了識
T39n1799_p0964a05║陰未盡有此十境發相。知而覺察，見魔自息；
T39n1799_p0964a06║迷而取著，必落偏邪。入佛知見，證真位也。從
T39n1799_p0964a07║始初修也，成就果滿也。不遭岐路，中間更無
T39n1799_p0964a08║委曲相也。即前十類耳。三、顯佛所乘。
T39n1799_p0964a09║「如是法門，先過去世恒沙劫中微塵如來乘
T39n1799_p0964a10║此心開，得無上道。」無有一佛不破五陰而得
T39n1799_p0964a11║菩提，皆能覺了，故免岐路。四、陰盡功用。
T39n1799_p0964a12║「識陰若盡，則汝現前諸根互用，從互用中能
T39n1799_p0964a13║入菩薩金剛乾慧。」現前根互用者，即前第
T39n1799_p0964a14║三漸次證無生忍也，前文已見。從互用中入
T39n1799_p0964a15║乾慧者，即此互用便是已入乾慧地也，互用
T39n1799_p0964a16║即是自在位故。如前文云「返流全一，六用不
T39n1799_p0964a17║行，乃至一切如來密圓淨妙皆現其中，此人
T39n1799_p0964a18║即獲無生法忍。從是漸修，隨所發行，安立聖
T39n1799_p0964a19║位，是則名為第三增進修行漸次，斯則始從
T39n1799_p0964a20║乾慧終至等覺，俱不離此第三漸次而建立
T39n1799_p0964a21║也。」今約從總入別，故云從互用中入也。言金
T39n1799_p0964a22║剛者，以此行人從始至終皆由修習金剛三
T39n1799_p0964a23║昧而得成就。故前文云「是種種地，皆以金剛
T39n1799_p0964a24║觀察如幻十種深喻，奢摩他中用諸如來毘
T39n1799_p0964a25║婆舍那，清淨修證，漸次深入。」或可此約利
T39n1799_p0964a26║根之者，到乾慧地精心發化，遂超因位，直入妙
T39n1799_p0964a27║覺，故得別受金剛之號。若鈍根者，隨所發行，
T39n1799_p0964a28║更歷諸位，故不得受金剛之名，但稱乾慧耳。
T39n1799_p0964a29║若將此位立在等覺後心，其如前文，彼文
T39n1799_p0964b01║云「如來逆流，如是菩薩順行而至，覺際入交，
T39n1799_p0964b02║名為等覺。」豈可於入交彼更立乾慧地耶？古
T39n1799_p0964b03║人迷此，於等覺後更立金剛乾慧一位，誠誤
T39n1799_p0964b04║後學，理例俱無，不敢聞命。
T39n1799_p0964b05║「圓明精心於中發化，如淨瑠璃內含寶月，如
T39n1799_p0964b06║是乃超十信、十住、十行、十迴向、四加行心、菩薩
T39n1799_p0964b07║所行金剛十地、等覺圓明，入於如來妙莊嚴
T39n1799_p0964b08║海，圓滿菩提，歸無所得。」於乾慧心既證圓
T39n1799_p0964b09║妙，此之心性頓發諸行、頓具諸德，故云發化。
T39n1799_p0964b10║慧心如瑠璃，因行如寶，果德如月，此喻一中
T39n1799_p0964b11║現無量、無量中現一，因行、果德一時具足，無
T39n1799_p0964b12║閡圓明，故如瑠璃內含寶月。超因入果者，由
T39n1799_p0964b13║前發化因果具故，乃得超也。福足故名莊嚴
T39n1799_p0964b14║海，慧足故圓滿菩提，理極故歸無所得，即大
T39n1799_p0964b15║涅槃常寂無得也，此是圓頓下根又利者也。
T39n1799_p0964b16║由下品故，至識陰盡方得入位。由又利故，於
T39n1799_p0964b17║此發化乃超諸位。問：前受陰盡，即云上歷菩
T39n1799_p0964b18║薩六十聖位。今識陰盡，何故言超？答：前約上
T39n1799_p0964b19║根稍鈍者說，例今亦合有頓超者。今約下根
T39n1799_p0964b20║又利者說，故得言超。例前受破，亦合有歷聖
T39n1799_p0964b21║位者，前後互現耳。想、行陰盡，合是中根超歷
T39n1799_p0964b22║之處，略故不說。三、結勸，四：一、總指魔事。
T39n1799_p0964b23║「此是過去先佛世尊奢摩他中毘婆舍那覺
T39n1799_p0964b24║明分析微細魔事。」覺明，即觀慧也。二、識即
T39n1799_p0964b25║離邪。
T39n1799_p0964b26║「魔境現前，汝能諳識，心垢洗除，不落邪見。陰
T39n1799_p0964b27║魔銷滅，天魔摧碎，大力鬼神褫魄逃逝，魑魅
T39n1799_p0964b28║魍魎無復出生，直至菩提無諸乏少，下劣增
T39n1799_p0964b29║進，於大涅槃心不迷悶。」褫，撤去也，鬼魄撤
T39n1799_p0964c01║去而逃逝也。三、別顯呪能。
T39n1799_p0964c02║「若諸末世愚鈍眾生未識禪那、不知說法，樂
T39n1799_p0964c03║修三昧，汝恐同邪，一心勸令持我佛頂陀羅
T39n1799_p0964c04║尼。呪若未能誦，寫於禪堂、或帶身上，一切諸
T39n1799_p0964c05║魔所不能動。」不別修定次第，故云未識禪
T39n1799_p0964c06║那。未學智慧方便，故云不知說法。定、慧不習
T39n1799_p0964c07║而樂安禪，魔境現前，孰分邪正？當勸持呪，安
T39n1799_p0964c08║其正解、防其邪慮，即不墮魔。四、勸令欽奉。
T39n1799_p0964c09║「汝當恭欽十方如來，究竟修進最後垂範。」是
T39n1799_p0964c10║諸如來究竟了義之說，又是出世最後時說，
T39n1799_p0964c11║故云最後垂範也。二、阿難因聞請益，二：一、
T39n1799_p0964c12║阿難問，三：一、欽奉前聞。
T39n1799_p0964c13║阿難即從座起，聞佛示誨，頂禮欽奉，憶持無
T39n1799_p0964c14║失。二、正申三問。
T39n1799_p0964c15║於大眾中重復白佛：「如佛所言，五陰相中五
T39n1799_p0964c16║種虛妄為本想心，我等平常未蒙如來微妙
T39n1799_p0964c17║開示。」問妄想也，未聞五陰總是妄想而名
T39n1799_p0964c18║有殊。
T39n1799_p0964c19║「又此五陰為併銷除？為次第盡？」問除斷頓
T39n1799_p0964c20║漸也，併即頓也。
T39n1799_p0964c21║「如是五重詣何為界？」問邊際也。界，分也。
T39n1799_p0964c22║三、祈為開示。
T39n1799_p0964c23║「唯願如來發宣大慈，為此大眾清明心目，以
T39n1799_p0964c24║為末世一切眾生作將來眼。」眼目左右之言
T39n1799_p0964c25║皆喻心也，心明照了如眼之見。二、如來答，
T39n1799_p0964c26║二：一、正答所問，三：一、答妄想，三：一、總明，二：一、
T39n1799_p0964c27║顯真覺圓淨。
T39n1799_p0964c28║佛告阿難：「精真妙明，本覺圓淨，非留死生及
T39n1799_p0964c29║諸塵垢，」精真，法身也。妙明，般若也。圓淨，解
T39n1799_p0965a01║脫也。三德圓融唯一本覺。生死，苦道也。塵
T39n1799_p0965a02║垢，業煩惱也。斯則妙性圓明，離諸名相耳。
T39n1799_p0965a03║二、明妄想發興，三：一、順敘妄起。
T39n1799_p0965a04║「乃至虛空，皆因妄想之所生起。斯元本覺妙
T39n1799_p0965a05║明真精，妄以發生諸器世間，如演若多迷頭
T39n1799_p0965a06║認影。」不更具敘色之與心三種相續，故云
T39n1799_p0965a07║乃至。虛空無為尚是妄生，豈況有為一切諸
T39n1799_p0965a08║法，狂癡故有，故如認影。二、反破妄因，三：一、
T39n1799_p0965a09║示無因。
T39n1799_p0965a10║「妄元無因，於妄想中立因緣性。」既稱為妄，
T39n1799_p0965a11║云何有因？若有所因不名為妄，故云無因。自
T39n1799_p0965a12║諸妄想展轉相因，交妄發生，遞相為種，故云
T39n1799_p0965a13║於妄想中立因緣性。二、破異執。
T39n1799_p0965a14║「迷因緣者稱為自然，彼虛空性猶實幻生，因
T39n1799_p0965a15║緣、自然皆是眾生妄心計度。」說有因緣猶
T39n1799_p0965a16║是妄執，更認自然，迷中陪者，故云眾生妄
T39n1799_p0965a17║心計度。三、總結斥。
T39n1799_p0965a18║「阿難！知妄所起，說妄因緣。若妄元無，說妄因
T39n1799_p0965a19║緣元無所有，何況不知推自然者。」若知妄
T39n1799_p0965a20║起，許說因緣；妄元無生，說誰因緣？因緣尚是
T39n1799_p0965a21║妄中建立，而況不知是妄推為自然耶？三、
T39n1799_p0965a22║結成妄想。
T39n1799_p0965a23║「是故如來與汝發明五陰本因同是妄想。」
T39n1799_p0965a24║五陰之因，元妄所結，此即於妄想中立因緣
T39n1799_p0965a25║性也。此因緣性妄中權立，欲令了法元無所
T39n1799_p0965a26║有，是故同名一妄想耳。二、別顯，五：一、色。
T39n1799_p0965a27║「汝體先因父母想生，汝心非想，則不能來想
T39n1799_p0965a28║中傳命。」正指是想也。攬父母遺體而成此
T39n1799_p0965a29║身，遺體即是想愛流出，故云父母想生。汝之
T39n1799_p0965b01║託陰亦是想愛而來，以想遺體為勝境故。識
T39n1799_p0965b02║即趣彼，結成胎藏，故云汝心非想不來傳
T39n1799_p0965b03║命。斯則三處妄想和合結成此體也。
T39n1799_p0965b04║「如我先言：心想酢味口中涎生，心想登高足
T39n1799_p0965b05║心酸起。懸崖不有，酢物未來，汝體必非虛妄
T39n1799_p0965b06║通倫，口水如何因談酢出？」引前釋成也，即
T39n1799_p0965b07║引破想陰文。懸崖、酢物俱不到身，由汝所思，
T39n1799_p0965b08║便能生汝口足酸水。若非妄想同類，孰有水
T39n1799_p0965b09║等生焉？通倫猶同類也。
T39n1799_p0965b10║「是故當知，汝現色身名為堅固第一妄想。」
T39n1799_p0965b11║結歸立名也。以此驗之，如何非想？是故應知，
T39n1799_p0965b12║妄想凝結即成色陰，故云堅固。二、受。
T39n1799_p0965b13║「即此所說，臨高想心能令汝形真受酸，澁由
T39n1799_p0965b14║因受生，能動色體。汝今現前順益、違損二現
T39n1799_p0965b15║驅馳，名為虛明第二妄想。」前四句躡前色
T39n1799_p0965b16║陰動身之想，即明受陰是妄想也。由因下正
T39n1799_p0965b17║顯也，因想梅等便有受領，若非領納焉得水
T39n1799_p0965b18║生？此受亦是妄想轉變，妄生領納也。二驅馳
T39n1799_p0965b19║者，領此順、違生苦、樂法，遂成損、益，為彼所
T39n1799_p0965b20║使。照境而領，虛通無礙，故曰虛明。三、想。
T39n1799_p0965b21║「由汝念慮使汝色身，身非念倫，汝身何因隨
T39n1799_p0965b22║念所使？種種取像，心生形取，與念相應。寤即
T39n1799_p0965b23║想心，寐為諸夢，則汝想念搖動妄情，名為融
T39n1799_p0965b24║通第三妄想。」初二句標，念慮即想，身心驅
T39n1799_p0965b25║役皆想所為也。身非下釋。初三句反質，若非
T39n1799_p0965b26║想類何以隨念。種種下五句正顯，凡取前境，
T39n1799_p0965b27║先須想像，後身隨之。想若是實，何須形取？形
T39n1799_p0965b28║若非想，自不能行？二既相須，豈非虛妄？故云
T39n1799_p0965b29║與念相應。寤寐雖異，皆是想為。寐既成夢，夢
T39n1799_p0965c01║非有實，應知寤想豈是實耶？則汝下結。是知
T39n1799_p0965c02║現今想像念慮正由妄情搖動故爾，豈不是
T39n1799_p0965c03║妄？融色質、通心念、變境像、成夢寐，故云融
T39n1799_p0965c04║通妄想。四、行。
T39n1799_p0965c05║「化理不住，運運密移。甲長髮生，氣銷容皺。日
T39n1799_p0965c06║夜相代，曾無覺悟，」顯行相也。初二句標，行
T39n1799_p0965c07║陰遷流，微細難覺，故云不住密移也。甲長下
T39n1799_p0965c08║釋，前三句釋不住，後一句顯密移。
T39n1799_p0965c09║「阿難！此若非汝，云何體遷？如必是真，汝何無
T39n1799_p0965c10║覺？則汝諸行念念不停，名為幽隱第四妄想。」
T39n1799_p0965c11║示虛妄也。真猶實也，行陰若非汝體，何得
T39n1799_p0965c12║相代不停？又若實是汝身，何不知覺生滅？非
T39n1799_p0965c13║汝不可，是汝無憑，故知虛妄。則汝下結想名，
T39n1799_p0965c14║密移難覺，故云幽隱。五、識，二：一、正辨其相。
T39n1799_p0965c15║「又汝精明湛不搖處名恒常者，於身不出見、
T39n1799_p0965c16║聞、覺、知，」牒指識體也。初三句牒計也。行人
T39n1799_p0965c17║所認微細明了、離行生滅、堪然不動、目為常住
T39n1799_p0965c18║者，即識陰也。於身下指體也，識陰豈越見聞
T39n1799_p0965c19║覺知？此約用指也。
T39n1799_p0965c20║「若實精真，不容習妄，何因汝等曾於昔年覩
T39n1799_p0965c21║一奇物，經歷年歲憶忘俱無，於後忽然覆覩
T39n1799_p0965c22║前異，記憶宛然，曾不遺失？則此精了湛不搖
T39n1799_p0965c23║中念念受熏，有何籌算？」正顯虛妄也。初二
T39n1799_p0965c24║句反標。若此湛明是真實性，不合容受虛妄
T39n1799_p0965c25║習氣。習氣，即種子也。何因下九句順釋。憶忘
T39n1799_p0965c26║俱無者，初若有憶則有忘時；元既無憶，故不
T39n1799_p0965c27║說忘。覆覩者，再見也，再見既無所遺，此則容
T39n1799_p0965c28║受妄習，故知虛妄非真湛明。則此下結示也，
T39n1799_p0965c29║受熏持種發起現行，流注生滅不可計矣。
T39n1799_p0966a01║二、重顯微細。
T39n1799_p0966a02║「阿難當知，此湛非真，如急流水，望如恬靜，流
T39n1799_p0966a03║急不見，非是無流。若非想元寧受妄習？非汝
T39n1799_p0966a04║六根互用合開，此之妄想無時得滅。」正顯
T39n1799_p0966a05║微細也。識陰離行，故名為湛。不是常住，故云
T39n1799_p0966a06║非真。喻急流者，凡夫、二乘全不覺知，十地已
T39n1799_p0966a07║前雖覺未盡，故云流急不見。若非想元等者，
T39n1799_p0966a08║顯此正是妄想根本，以第八識為界趣生本
T39n1799_p0966a09║也。非汝下四句明難斷，互用合開者，寄根
T39n1799_p0966a10║明發，故云互用。開令無隔，合為一體也。如前
T39n1799_p0966a11║文云「返流旋一，六用不行。」開即是合，故無
T39n1799_p0966a12║二別。若非證真，此難滅矣。
T39n1799_p0966a13║「故汝現在見、聞、覺、知中串習幾，則湛了內罔
T39n1799_p0966a14║象虛無，第五顛倒微細精想。」因細得名也。
T39n1799_p0966a15║此是諸識之中串習機要，亦名精明湛不搖
T39n1799_p0966a16║處，故云湛了，即本識也。有而若無，故云罔
T39n1799_p0966a17║象。罔，無也。象，似也。非有形質，故曰虛無。望
T39n1799_p0966a18║前行陰最為其細，再三示云微細精也。三、
T39n1799_p0966a19║總結。
T39n1799_p0966a20║「阿難！是五受陰五妄想成。」此五即是眾生
T39n1799_p0966a21║所受報法，故通名受，亦曰五取蘊，眾生取此
T39n1799_p0966a22║為自體故。二、答邊際。
T39n1799_p0966a23║「汝今欲知因界淺深，」答詣何為界也。界，即因
T39n1799_p0966a24║義，亦是分義。因依界分，際限別故，故云因界。
T39n1799_p0966a25║「唯色與空是色邊際，」色謂形色、空謂顯色，
T39n1799_p0966a26║俱色蘊攝。妄色妄空互形顯故，略舉色、空攝
T39n1799_p0966a27║一切盡。
T39n1799_p0966a28║「唯觸及離是受邊際，」觸有違、順，即成苦、樂
T39n1799_p0966a29║二受。離無違順，但一捨受也。
T39n1799_p0966b01║「唯記與忘是想邊際，」記憶、忘失，取像攀緣，
T39n1799_p0966b02║俱為想陰之分齊耳。
T39n1799_p0966b03║「唯滅與生是行邊際，」生滅遷流，剎那四相，
T39n1799_p0966b04║但是生滅皆行分也。
T39n1799_p0966b05║「湛入合湛歸識邊際。」湛前行陰，合歸識陰。
T39n1799_p0966b06║見識不動，認為真湛。齊此名為識陰邊際。以
T39n1799_p0966b07║見行陰是生滅法，離生滅處必是湛寂，就所
T39n1799_p0966b08║修處即識分齊也。三、答頓漸。
T39n1799_p0966b09║「此五陰元重疊生起，生因識有，滅從色除，」
T39n1799_p0966b10║答前為頓，消除為次第盡也。生起則從細至
T39n1799_p0966b11║麁、從內感外，一切諸法唯識變故，故云生因
T39n1799_p0966b12║識有。除斷則先麁後細、從外向內，如浣衣、磨
T39n1799_p0966b13║鏡麁垢先落。然生起時實非前後，一念頓變，
T39n1799_p0966b14║以約麁細作此說耳；圓頓觀法斷亦非次，功
T39n1799_p0966b15║行成時自然爾也。
T39n1799_p0966b16║「理則頓悟，乘悟併銷；事非頓除，因次第盡。」
T39n1799_p0966b17║前約生起除斷，道理合然，若定作此解，焉知
T39n1799_p0966b18║虛妄？故須先理後事、頓悟漸除，方了修證之
T39n1799_p0966b19║義耳。理則頓悟者，若約證悟圓理，即一斷一
T39n1799_p0966b20║切斷，無前後也。如前文云「一根既返源，六根
T39n1799_p0966b21║成解脫，塵垢應念消，成圓明淨妙。」解悟亦然，
T39n1799_p0966b22║《圓覺》云「知幻即離，離幻即覺，亦無漸次。」以一
T39n1799_p0966b23║切法皆從心起妄念而生，念即無念，一切頓
T39n1799_p0966b24║盡，由真性中本無妄故，故云乘悟併消。事非
T39n1799_p0966b25║頓除因次第盡者，五陰妄法名之曰事，陰既
T39n1799_p0966b26║麁細不同，法爾麁者先去，解行雖頓，斷自有
T39n1799_p0966b27║序，日出、孩生皆喻此也。
T39n1799_p0966b28║「我已示汝劫波巾結，何所不明，再此詢問？」
T39n1799_p0966b29║此引前說結責未解也。如前文云「巾體是同，
T39n1799_p0966c01║因結成異。」又云「畢竟同中生畢竟異。」又云
T39n1799_p0966c02║「六結同體，結不同時，即結解時云何同除？」此
T39n1799_p0966c03║皆理則頓悟、事非頓除，如何再問耶？頓漸悟
T39n1799_p0966c04║修如《圓覺疏》。三、結勸弘宣。
T39n1799_p0966c05║「汝應將此妄想根元心得開通，傳示將來末
T39n1799_p0966c06║法之中諸修行者，令識虛妄，深厭自生，知有
T39n1799_p0966c07║涅槃，不戀三界。」如上五種妄想即是五陰
T39n1799_p0966c08║根本，五陰攝一切法，故一切法皆妄想也。如
T39n1799_p0966c09║上文云「娑婆世界并洎十方諸有漏國及諸
T39n1799_p0966c10║眾生，同是覺明無漏妙心，見聞覺知虛妄病
T39n1799_p0966c11║緣，和合妄生，和合妄死。」汝既悟此，故云心得
T39n1799_p0966c12║開通。亦令他解，故云傳示令識。若知依正、自
T39n1799_p0966c13║他俱一妄想，即可厭患五蘊自體，求趣涅槃
T39n1799_p0966c14║常樂，何三界之可戀乎？故此囑勸弘宣，自他
T39n1799_p0966c15║俱益也。三、流通分，二：一、如來況顯經能，二：
T39n1799_p0966c16║一、舉施福無邊，二：一、問多。
T39n1799_p0966c17║「阿難！若復有人遍滿十方所有虛空，盈滿七
T39n1799_p0966c18║寶，持以奉上微塵諸佛，承事供養，心無虛度。
T39n1799_p0966c19║於意云何，是人以此施佛因緣得福多不？」
T39n1799_p0966c20║此文校量。文雖不多，意已周盡。七寶，財之勝
T39n1799_p0966c21║也。滿空，多之勝也。微塵諸佛，福田勝也。承
T39n1799_p0966c22║事供養無虛度者，心之勝也。又虛空、珍寶，廣
T39n1799_p0966c23║大心。奉上諸佛承事供養，第一心。心無虛度，
T39n1799_p0966c24║長時心。如是布旋心境俱勝，所獲福德其大
T39n1799_p0966c25║矣哉！二、答勝。
T39n1799_p0966c26║阿難答言：「虛空無盡，珍寶無邊。昔有眾生施
T39n1799_p0966c27║佛七錢，捨身猶獲轉輪王位。況復現前虛空
T39n1799_p0966c28║既窮，佛土充遍，皆施珍寶，窮劫思議尚不能
T39n1799_p0966c29║及，是福云何更有邊際？」施佛七錢獲輪王
T39n1799_p0967a01║位，顯福田中佛福為勝。輪王之福七寶具
T39n1799_p0967a02║足，千子圍遶。況盡空珍寶以奉如來，所施之
T39n1799_p0967a03║物尚窮劫難思，其所招福豈有邊際？非一切
T39n1799_p0967a04║智莫能知矣！二、顯經益超勝，二：一、說者轉
T39n1799_p0967a05║業顯福德門。
T39n1799_p0967a06║佛告阿難：「諸佛如來語無虛妄，」此告語不
T39n1799_p0967a07║虛，令深信佛所說真實也。
T39n1799_p0967a08║「若復有人身具四重、十波羅夷，瞬息即經此
T39n1799_p0967a09║方、他方阿鼻地獄，乃至窮盡十方無間，靡不
T39n1799_p0967a10║經歷。」示人具極罪也。波羅夷，此云棄，或云
T39n1799_p0967a11║不可樂。棄故即現無僧用，不可樂即當入地
T39n1799_p0967a12║獄。小乘四棄、大乘十重具犯此罪，受報無
T39n1799_p0967a13║窮，故歷十方靡不皆至。阿鼻，五無間獄。
T39n1799_p0967a14║「能以一念，將此法門於末劫中開示未學，」
T39n1799_p0967a15║顯弘經時少也。一念，心之邊際也。夫弘經者
T39n1799_p0967a16║時必長久，豈有一念而宣說者？今顯弘經力
T39n1799_p0967a17║大，故舉至少以顯殊勝。
T39n1799_p0967a18║「是人罪障應念銷滅，變其所受地獄苦因成
T39n1799_p0967a19║安樂國。」滅罪勝也。重罪之人一念弘經，其
T39n1799_p0967a20║力能翻極重苦報成極樂報。
T39n1799_p0967a21║「得福超越前之施人百倍、千倍、千萬億倍，如
T39n1799_p0967a22║是乃至算數譬喻所不能及。」得福勝也。前
T39n1799_p0967a23║之施福已自難量，今此復超千萬億倍，喻所
T39n1799_p0967a24║不及。何奇之若此乎！問：極重罪人極少時分
T39n1799_p0967a25║為人演說，未足可稱。何以滅業得福如此殊
T39n1799_p0967a26║勝耶？答：此有多義，故獲勝報：一所弘之經
T39n1799_p0967a27║是佛極談，教理行果皆不思議故。謂顯如來
T39n1799_p0967a28║藏心法法皆是，有情無情、有性無性齊成佛
T39n1799_p0967a29║道，此理不思議也；佛頂心呪因人、果人皆依
T39n1799_p0967b01║此法滅惡生善，入理化他，防邪護正，進行彌
T39n1799_p0967b02║速，能成菩提，此教不思議也；圓通行門二十
T39n1799_p0967b03║五聖，觀音為最，此行不思議也；六十聖位第
T39n1799_p0967b04║三漸次便證無生，復說乾慧能超因位，直入
T39n1799_p0967b05║果海，此果不思議也。二末世多障，能於此時
T39n1799_p0967b06║弘此極談，信解真正，實希有故。三施福唯得
T39n1799_p0967b07║生死之報，仍但自利；弘經法利能至無漏，能
T39n1799_p0967b08║令聞者信解無謬，展轉利樂無窮盡故。由是
T39n1799_p0967b09║一念雖少，其利博哉！是故能勝前寶施福。
T39n1799_p0967b10║二、持者得果顯智慧門。
T39n1799_p0967b11║「阿難！若有眾生能誦此經、能持此呪，如我廣
T39n1799_p0967b12║說窮劫不盡。依我教言如教行道，直成菩提
T39n1799_p0967b13║無復魔業。」廣說不盡者，即前文云「若我說
T39n1799_p0967b14║是佛頂光聚悉怛多，呪從旦至暮音聲相連，
T39n1799_p0967b15║字句中間亦不重疊，經河沙劫終不能盡。」
T39n1799_p0967b16║此顯經義及持者功德皆不可量也。依我下
T39n1799_p0967b17║以能得最極之果、能離內外魔事，用勸如說
T39n1799_p0967b18║而行也。斯則弘持經者所得所離，唯佛與佛
T39n1799_p0967b19║乃能知之。二、大眾欽聞禮退。
T39n1799_p0967b20║佛說此經已。比丘、比丘尼、優婆塞、優婆夷，一
T39n1799_p0967b21║切世間天、人、阿脩羅，及諸他方菩薩、二乘、聖
T39n1799_p0967b22║仙童子，并初發心大力鬼神，皆大歡喜，作禮
T39n1799_p0967b23║而去。二十五聖及妙吉祥雖各有說，功歸
T39n1799_p0967b24║於佛，總名佛說。三種世間，故云一切器界所
T39n1799_p0967b25║住境也。菩薩、二乘智正覺攝，餘皆有情世間。
T39n1799_p0967b26║聖仙童子，此仙眾之一也。經中有此真言，大
T39n1799_p0967b27║歡喜者，近得世間歡喜，遠得出世初地，由三
T39n1799_p0967b28║義故歡喜：一能說人清淨；二所說法清淨；三
T39n1799_p0967b29║所得果清淨。由斯義故皆大歡喜。
T39n1799_p0967c01║絕筆頌曰：
T39n1799_p0967c02║以此少分贊經力，施他流演無窮盡，
T39n1799_p0967c03║所獲利樂悉迴向，菩提實際眾生界。
T39n1799_p0967c04║首楞嚴義疏注經卷第十（之二）
T39n1799_p0967c05║
T39n1799_p0967c06║大佛頂首楞嚴義疏注經後跋
T39n1799_p0967c07║楞嚴義疏注經板開歲久，湮沒者四十有九。
T39n1799_p0967c08║旁搜注本，命工刊湊，復成部帙，用廣其傳。惟
T39n1799_p0967c09║願教海恢張，法門瑩徹者。時淳祐巳酉上
T39n1799_p0967c10║元日清湖沈元晟謹識
T39n1799_p0967c11║
T39n1799_p0967c12║七徵八辯之文，實如來直指眾生立地成佛
T39n1799_p0967c13║之要。佛世比丘已自望洋，況後來淺智者乎。
T39n1799_p0967c14║長水尊者以無師自然智發明幽翳，剖裂玄
T39n1799_p0967c15║微而疏釋之。朗然猶披雲霧而覩青天，何其
T39n1799_p0967c16║昭晢明白如此。鋟梓流傳，歲久散失，每為賢
T39n1799_p0967c17║首學者之恨。居士沈君見而憫之，旁搜善本，
T39n1799_p0967c18║續成金書，遂使摩尼寶珠碎而復圓，可謂知
T39n1799_p0967c19║所施矣。經不云乎「若有一人發真歸源，十方
T39n1799_p0967c20║虛空悉皆消殞。」其為利益，豈淺淺哉！
T39n1799_p0967c21║　　淳祐己酉中和節瑞巖住山比丘德雲跋