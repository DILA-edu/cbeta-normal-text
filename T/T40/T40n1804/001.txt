T40n1804_p0001a01║
T40n1804_p0001a02║No. 1804 [cf. Nos. 1428, 1805]
T40n1804_p0001a03║四分律刪繁補闕行事鈔序（作者非無標名顯別）
T40n1804_p0001a04║
T40n1804_p0001a05║京兆崇義寺沙門釋道宣撰述
T40n1804_p0001a06║夫戒德難思，冠超眾象；為五乘之軌導，寔三
T40n1804_p0001a07║寶之舟航！依教建修，定慧之功莫等；住持佛
T40n1804_p0001a08║法，群籍於茲息唱。自大師在世，偏弘斯典；爰
T40n1804_p0001a09║及四依，遺風無替。逮于像季，時轉澆訛；爭鋒
T40n1804_p0001a10║脣舌之間，鼓論不形之事。所以震嶺傳教，九
T40n1804_p0001a11║代聞之；拔萃出類，智術而已。欲明揚顯行儀，
T40n1804_p0001a12║匡攝像教；垂彝範，訓末學；紐既絕之玄綱，樹
T40n1804_p0001a13║已顛之大表者，可得詳而評之。豈非憑虛，易
T40n1804_p0001a14║以形聲；軌事難為，露潔者矣！然則，前修託於
T40n1804_p0001a15║律藏，指事披文而用之；則在文信於實錄，而
T40n1804_p0001a16║寄緣良有繁濫。加以學非精博，臆說尤多；取
T40n1804_p0001a17║類寡於討論，生常異計斯集。致令辨析釁戾，
T40n1804_p0001a18║輕重倍分；眾網維持，同異區別。自非統教意
T40n1804_p0001a19║之廢興，考諸說之虛實者，孰能闢重疑，遣通
T40n1804_p0001a20║累，括部執，詮行相者與？常恨前代諸師，所流
T40n1804_p0001a21║遺記，止論文疏廢立，問答要抄；至於顯行世
T40n1804_p0001a22║事，方軌來蒙者，百無一本。時有銳懷行事，而
T40n1804_p0001a23║文在義集；或復多列游辭，而逗機未足；或單
T40n1804_p0001a24║題羯磨，成相莫宣。依文用之，不辨前事；並言
T40n1804_p0001a25║章碎亂，未可披撿。所以尋求者，非積學不知；
T40n1804_p0001a26║領會者，非精鍊莫悉。余因聽采之暇，顧眄群
T40n1804_p0001a27║篇；通非屬意，俱懷優劣；斐然作命，直筆具舒。
T40n1804_p0001a28║包異部誠文，括眾經隨說，及西土賢聖所遺，
T40n1804_p0001a29║此方先德文紀；搜駁同異，並皆窮覈；長見必
T40n1804_p0001b01║錄，以輔博知；濫述必剪，用成通意。或繁文以
T40n1804_p0001b02║顯事用，或略指以類相從；或文斷而以義連，
T40n1804_p0001b03║或徵辭而假來問。如是始終交映，隱顯互出。
T40n1804_p0001b04║并見行羯磨、諸務是非、導俗正儀、出家雜法，
T40n1804_p0001b05║並皆攬為此宗之一見，用濟新學之費功焉！
T40n1804_p0001b06║然同我則擊其大節，異說則斥其文繁，文繁
T40n1804_p0001b07║誰所樂之？良由事不獲已！何者？若略減取其
T40n1804_p0001b08║梗概，用事恒有不足；必橫評不急之言，於鈔
T40n1804_p0001b09║便成所諱。今圖度取中，務兼省約；救急備卒，
T40n1804_p0001b10║勒成三卷。若思不贍於時事，固有闕於行詮，
T40n1804_p0001b11║則略標旨趣，以廣於後。然一部之文，義張三
T40n1804_p0001b12║位。上卷則攝於眾務，成用有儀；中卷則遵於
T40n1804_p0001b13║戒體，持犯立懺；下卷則隨機要行，託事而起。
T40n1804_p0001b14║並如文具委，想無紊亂；但境事寔繁，良難科
T40n1804_p0001b15║擬。今取物類相從者，以標名首；至於統其大
T40n1804_p0001b16║綱，恐條流未委，更以十門例括，方鏡曉遠詮。
T40n1804_p0001b17║標宗顯德篇第一
T40n1804_p0001b18║集僧通局篇第二
T40n1804_p0001b19║足數眾相篇第三（別眾法附）
T40n1804_p0001b20║受欲是非篇第四
T40n1804_p0001b21║通辨羯磨篇第五
T40n1804_p0001b22║結界方法篇第六
T40n1804_p0001b23║僧網大綱篇第七
T40n1804_p0001b24║受戒緣集篇第八（捨戒六念法附）
T40n1804_p0001b25║師資相攝篇第九
T40n1804_p0001b26║說戒正儀篇第十
T40n1804_p0001b27║安居策修篇第十一（受日法附）
T40n1804_p0001b28║自恣宗要篇第十二（迦絺那衣法附）
T40n1804_p0001b29║篇聚名報篇第十三
T40n1804_p0001c01║隨戒釋相篇第十四
T40n1804_p0001c02║持犯方軌篇第十五
T40n1804_p0001c03║懺六聚法篇第十六
T40n1804_p0001c04║二衣總別篇第十七
T40n1804_p0001c05║四藥受淨篇第十八
T40n1804_p0001c06║鉢器制聽篇第十九（房舍五行調度眾具法附）
T40n1804_p0001c07║對施興治篇第二十
T40n1804_p0001c08║頭陀行儀篇第二十一
T40n1804_p0001c09║僧像致敬篇第二十二（造立像寺法附）
T40n1804_p0001c10║訃請設則篇第二十三
T40n1804_p0001c11║導俗化方篇第二十四
T40n1804_p0001c12║主客相待篇第二十五（四儀法附）
T40n1804_p0001c13║瞻病送終篇第二十六
T40n1804_p0001c14║諸雜要行篇第二十七（謂出世正業比丘所依法）
T40n1804_p0001c15║沙彌別法篇第二十八
T40n1804_p0001c16║尼眾別行篇第二十九
T40n1804_p0001c17║諸部別行篇第三十
T40n1804_p0001c18║第一序教興意。夫至人興世，益物有方；隨機
T40n1804_p0001c19║設教，理無虛授。論云：依大慈門，說於毘尼。故
T40n1804_p0001c20║律云：世尊慈念故，而為說法。二為對外道無
T40n1804_p0001c21║法自居，顯佛法人尊道高，故制斯戒。觀下律
T40n1804_p0001c22║中，凡所制者，並懷異術。故文云：若不撰結，則
T40n1804_p0001c23║令外道以致餘言。三為對異宗故來。宗則有
T40n1804_p0001c24║其多別：且如薩婆多部，戒本繁略，指體未圓；
T40n1804_p0001c25║接俗楷定於時數，御法例通於無準。今曇無
T40n1804_p0001c26║德部，人法有序，軌用多方；提誘唯存生善，立
T40n1804_p0001c27║教意居顯約。上則通明教興，今據當宗以辨。
T40n1804_p0001c28║夫教不孤起，必因人；人既不同，教亦非一。故
T40n1804_p0001c29║攝誘弘濟，軌用實多。貴在得其本詮，誠難覈
T40n1804_p0002a01║其條緒。所以約開制，驗旨在為人；顯持犯，諒
T40n1804_p0002a02║意存無過。今束一律藏，以五例分之，則教興
T40n1804_p0002a03║之意可見也！一以遮性往分，性惡則通於化
T40n1804_p0002a04║制，遮戒因過便起。然則，性戒文緩而義急，謂
T40n1804_p0002a05║隨諸重戒，並有開文；文雖是開，開實結犯；縱
T40n1804_p0002a06║成持也，持之寔難。如淫則三時無樂，毀訾則
T40n1804_p0002a07║始終慈救；既是根本貪瞋，何能禁心無逸？故
T40n1804_p0002a08║知義存急護也！遮戒一往制止，有益便開；開
T40n1804_p0002a09║之過興，還復令制；豈非為存化俗，恐墜枉坑？
T40n1804_p0002a10║大慈設教，意唯撿失，故《毘尼母論》，具立緩急二
T40n1804_p0002a11║儀，令尋之以通望也！二以開制往徵，教則通
T40n1804_p0002a12║於二世。故下文云：以世尊是一切智人故，制
T40n1804_p0002a13║已更開，開已還制，此通未來教也！如《五分》：雖
T40n1804_p0002a14║我所制，於餘方不為清淨者，則不應用；雖非
T40n1804_p0002a15║我所制，於餘方必應行者，不得不行。此如來
T40n1804_p0002a16║在世教也！然二教相融，互兼彼此。三以報有
T40n1804_p0002a17║強弱，教亦重聽。就制則深防、限分，約行則山、
T40n1804_p0002a18║世不同。四以機悟為先。教門輕重致隔，五部
T40n1804_p0002a19║異執，豈不然耶？五以事法相對。法唯楷式，乖
T40n1804_p0002a20║旨則事不成；事通情性，故隨境制其得失。或
T40n1804_p0002a21║託三性之緣，或隨世譏而起。且略引諸條，薄知
T40n1804_p0002a22║方詣。總撮包舉者，莫非拯接凡庸，心懷泥曰
T40n1804_p0002a23║而興教矣！故文云：世尊何故制增戒學？為調
T40n1804_p0002a24║三毒故！云何為學？為求四果故！下諸門中所
T40n1804_p0002a25║述制意，止隨前事，令後進者尋條知本焉。
T40n1804_p0002a26║第二制教輕重意。輕重兩意，裁斷寔難，何者？
T40n1804_p0002a27║原彼能施之教，教主窮機之人；又推此所為
T40n1804_p0002a28║之人，人唯應藥之器；所以藥病相扣，利潤無
T40n1804_p0002a29║方；豈可以情斷，寧復言論測也！雖然重覈其
T40n1804_p0002b01║遠標，實被於來裔。在文自顯，何假證成！今
T40n1804_p0002b02║序斯大略，所謂有七：一興厭漸頓。二結正業
T40n1804_p0002b03║科。三報果不同。四攝趣優劣。五起情虛實。
T40n1804_p0002b04║六開制互立。七約行彰異，如誼靜二儀也！凡
T40n1804_p0002b05║此諸例，並制教之本懷，據斷之宗體。
T40n1804_p0002b06║第三對事約教判處意。自佛法東流，幾六百
T40n1804_p0002b07║載，諸師穿鑿，判割是非；競封同異，不可稱說。
T40n1804_p0002b08║良由尋討者不識宗旨，行事者昏於本趣。故
T40n1804_p0002b09║須學師必約經遠，執教必佩真文。何事被於
T40n1804_p0002b10║毀譏，豈復淪乎蚩責？今判其持犯，還約其受
T40n1804_p0002b11║體；體既《四分》而受，豈得異部明隨？猶恐不曉
T40n1804_p0002b12║大綱，更示其分齊。謂輒將己所學者，判他持
T40n1804_p0002b13║犯；脫罹愆失，其唯不學愚癡！今通立定格，共
T40n1804_p0002b14║成較準，一披條領，釋然大觀。
T40n1804_p0002b15║第四用諸部文意。統明律藏，本實一文，但
T40n1804_p0002b16║為機悟不同，致令諸計岳立。所以隨其樂欲，
T40n1804_p0002b17║成立己宗，競采大眾之文，用集一家之典。
T40n1804_p0002b18║故有輕重異勢，持犯分塗；有無遞出，廢興
T40n1804_p0002b19║互顯。今立《四分》為本；若行事之時，必須用
T40n1804_p0002b20║諸部者，不可不用。故《善見》云：毘尼有四法，
T40n1804_p0002b21║諸大德有神通者，抄出令人知。一本者，謂一
T40n1804_p0002b22║切律藏。二隨本。三法師語者，謂佛先說本，
T40n1804_p0002b23║五百羅漢廣分別流通，即論主也。四意用，
T40n1804_p0002b24║謂以意方便度用及三藏等廣說也。先觀根
T40n1804_p0002b25║本，次及句義，後觀法師語；與文句等者
T40n1804_p0002b26║用，不等者莫取（第六卷中廣明律師法）。正文如此。然行
T40n1804_p0002b27║藏之務實難，取捨之義非易；且述其大詮，以
T40n1804_p0002b28║程無惑。謂此宗中，文義俱圓，約事無缺者，當
T40n1804_p0002b29║部自足，何假外求？餘有律文不了，事在廢前；
T40n1804_p0002c01║有義無文，無文有事；如斯眾例，並取外宗，成
T40n1804_p0002c02║此一部。又所引部類，必取義勢相關者，可用
T40n1804_p0002c03║證成；必緩急重輕，是非條別者，準論不取。故
T40n1804_p0002c04║文列四說，令勘得失。《十誦》墨印，義亦同之。若
T40n1804_p0002c05║此以明，則心境相照，動合規猷；繁略取中，理
T40n1804_p0002c06║何晦沒。若不鏡覽諸部，偏執一隅，涉事事則
T40n1804_p0002c07║不周，挍文文無可據；遂師心臆見，各競是非，
T40n1804_p0002c08║互指為迷，誠由無教。若《四分》判文有限，則事
T40n1804_p0002c09║不可通行，還用他部之文，以成他部之事。或
T40n1804_p0002c10║二律之內，文義雙明，則無由取捨，便俱出正
T40n1804_p0002c11║法，隨意采用。然行用正教，親自披閱，恐傳聞
T40n1804_p0002c12║濫真故也！又世中持律，略有六焉。一唯執《四
T40n1804_p0002c13║分》一部，不用外宗（如持衣、說藥之例，文無，止但手持而已）。二當部缺文，
T40n1804_p0002c14║取外引用（即用《十誦》持衣、加藥之類）。三當宗有義，文非明了（謂狂
T40n1804_p0002c15║顛、足數、睡聾之類）。四此部文義具明，而是異宗所廢（如捨淨地、
T40n1804_p0002c16║直言說戒之類）。五兼取五藏，通會律宗（如《長含》中，不冷更試外道）。六終
T40n1804_p0002c17║窮所歸，大乘至極（如《楞伽》、《涅槃》，僧坊無煙、禁斷酒肉五辛、八不淨財之類）。此等
T40n1804_p0002c18║六師，各執正言，無非聖旨；但由通局兩見，故
T40n1804_p0002c19║有用解參差。此鈔所宗，意存第三、第六；餘亦
T40n1804_p0002c20║參取，得失隨機，知時故也！
T40n1804_p0002c21║第五文義決通意。夫理本絕名，故立名標其
T40n1804_p0002c22║宗極；名隨事顯，故對事而備斯文。然考斯律
T40n1804_p0002c23║藏，言事並周，但為年代渺邈，聲彩靡追；法為
T40n1804_p0002c24║時移，事多殘缺；加以五師捃拾，情見不同；重
T40n1804_p0002c25║由翻譯失旨，妄生構立；又為抄寫錯漏，相承
T40n1804_p0002c26║傳濫。所以至於尋究，紛慮良多。今總會之，以
T40n1804_p0002c27║通其大見。若文義俱闕，則可舉一以例諸；或
T40n1804_p0002c28║就理有，而成前事；或在文雖具，而於義有闕，
T40n1804_p0002c29║便以義定之。故論言以理為正故也！或義雖
T40n1804_p0003a01║必立，當部無文，則統關諸部，以息餘謗。然文
T40n1804_p0003a02║義決通，誠難廢立；自非深明律相，善達開遮；
T40n1804_p0003a03║不然，便有累於自心，固無益於他境。故律云：
T40n1804_p0003a04║文義俱同、文同義異、文異義同、文義俱異，具
T40n1804_p0003a05║舒進止，不勞敘釋。然決判是非者，必總通律
T40n1804_p0003a06║藏之旨，并識隨經之文；如上六師所明，乃可
T40n1804_p0003a07║究斯教迹。故《十誦》云：比丘有三事決定知毘
T40n1804_p0003a08║尼相：一本起，二結戒，三隨結。應思惟觀察二
T40n1804_p0003a09║部戒律，并及義解、毘尼、增一，開遮輕重。如五
T40n1804_p0003a10║大色，是不淨，遮；非色，淨，不遮。如是等，籌量本
T40n1804_p0003a11║末已用也！《明了論》亦云：比丘能知五相，名解
T40n1804_p0003a12║毘尼，不看他面。文略同上，廣如彼說。
T40n1804_p0003a13║第六教所詮意。詮教之文，文雖浩博，撮其大
T40n1804_p0003a14║趣，止明持犯。然持犯之境，境通內外；內謂行
T40n1804_p0003a15║心之結業，外謂情事之順違。但令教行相循，
T40n1804_p0003a16║始終無犯，則為持也。若生來不學，於法無聞，
T40n1804_p0003a17║修造善惡，義兼福罰。今欲科罪，但使與教相
T40n1804_p0003a18║應，不問事情虛實，並名犯也。此通名持犯也！
T40n1804_p0003a19║若結篇正罪，窮諸治罰，必令束其方便，攬成
T40n1804_p0003a20║業果；使量據覈其實情，輕重得於理教；則斷
T40n1804_p0003a21║割皎然，更何蕪濫。此別名持犯也！
T40n1804_p0003a22║第七道俗七部立教通局意。顯理之教，乃有
T40n1804_p0003a23║多途，而可以情求，大分為二。一謂化教。此則
T40n1804_p0003a24║通於道俗。但汎明因果，識達邪正。科其行業，
T40n1804_p0003a25║沈密而難知；顯其來報，明了而易述。二謂行
T40n1804_p0003a26║教。唯局於內眾。定其取捨，立其網致，顯於持
T40n1804_p0003a27║犯，決於疑滯；指事曲宣，文無重覽之義；結罪
T40n1804_p0003a28║明斷，事有再科之愆。然則，二教循環，非無相
T40n1804_p0003a29║濫；舉宗以判，理自彰矣。謂內心違順，託理為
T40n1804_p0003b01║宗，則準化教；外用施為，必護身口，便依行教。
T40n1804_p0003b02║然犯化教者，但受業道一報；違行教者，重增
T40n1804_p0003b03║聖制之罪。故經云：受戒者罪重，不受者罪輕，
T40n1804_p0003b04║文廣自明。所以更分者，恐迷二教之宗體，妄
T40n1804_p0003b05║述業行之是非；故立一門，永用蠲別。
T40n1804_p0003b06║第八僧尼二部行事通塞意。然二部同戒同
T40n1804_p0003b07║制，則事法相同；行用儀式，類準僧法；具在諸
T40n1804_p0003b08║門，隨事詳用。若辨成犯相者，戒本自分。隱而
T40n1804_p0003b09║難知者，具在隨相。餘有約位之戒，謂輕重不
T40n1804_p0003b10║同，有無互缺，犯同緣異，而是當世盛行，種相
T40n1804_p0003b11║難知者；及別行、眾行等法，方列尼別行法中。
T40n1804_p0003b12║此但分其宗類，猶未顯其來詮；諸有不同之
T40n1804_p0003b13║意，具在大疏。
T40n1804_p0003b14║第九下三眾隨行異同意。二眾沙彌，若約戒
T40n1804_p0003b15║體，同大僧無作；撿其本數，唯顯於十；就餘隨
T40n1804_p0003b16║行，類等塵沙；結罪居第五篇，就位在諸戒
T40n1804_p0003b17║末。自外行法不同，取捨有異者，各就別篇具
T40n1804_p0003b18║明。式叉摩那，六法是其學宗，戒體更不重發；
T40n1804_p0003b19║自餘隨行對治，同諸三眾學之。必有不同，具
T40n1804_p0003b20║如尼別法所顯。
T40n1804_p0003b21║第十明鈔者。引用正文，去濫傳真，科酌意。初
T40n1804_p0003b22║明引用正經，次明世中偽說，後明鈔興本意。
T40n1804_p0003b23║初言正本者：《僧祇律》（是根本部，餘是五部）、曇無德部（《四分律》也，
T40n1804_p0003b24║鈔者所宗）、薩婆多部（《十誦律》也）、彌沙塞部（《五分律》也）、迦葉遺部（《解脫律》，此
T40n1804_p0003b25║有戒本）、婆麁富羅部（律本未至，此依《大集》別）；《毘尼母論》、《善見
T40n1804_p0003b26║論》、《摩得勒伽論》、《薩婆多論》（并傳）、《毘奈耶律》、《明了
T40n1804_p0003b27║論》（釋正量部，并真諦三藏疏）；《五百問法》、《出要律儀》（梁武帝準律集）……
T40n1804_p0003b28║自餘眾部，文廣不列。并大小乘經，及以二論，
T40n1804_p0003b29║與律相應者，名隨經律。並具入正錄，如費長
T40n1804_p0003c01║房開皇三寶錄十五卷中。次明諸師異執。法
T40n1804_p0003c02║聰律師、覆律師（出疏六卷），光律師（兩度出疏），理、隱、樂三師
T40n1804_p0003c03║（各出抄），遵統師（疏八卷），淵律師（有疏），雲、暉、願三師（各自出抄疏），
T40n1804_p0003c04║洪、勝二師（有抄），首律師（有疏二十卷），礪律師（有疏十卷），基律師
T40n1804_p0003c05║（有疏）已外；曇瑗、僧祐、靈裕諸師已下；及江表、關
T40n1804_p0003c06║內、河南、蜀部諸餘流傳者，並具披括，一如《義
T40n1804_p0003c07║鈔》。次明世中偽經。《諸佛下生經》六帙、《淨行優
T40n1804_p0003c08║婆塞經》十卷、《獨覺論》、《金棺經》、《救疾經》、《罪福決
T40n1804_p0003c09║疑經》、《毘尼決正論》、《優波離論》、《普決論》、《阿難請
T40n1804_p0003c10║戒律論》、《迦葉問論》、《大威儀請問論》、《五辛經》、《寶
T40n1804_p0003c11║鬘論》、《唯識普決論》、《初教經》、《罪報經》、《日輪供養
T40n1804_p0003c12║經》、《乳光經》、《應供行經》、《福田報應經》、《寶印經》、
T40n1804_p0003c13║《沙彌論》、《文殊請問要行論》、《提謂經》……如是等人
T40n1804_p0003c14║造經論，總有五百四十餘卷。代代漸出，文義
T40n1804_p0003c15║淺局，多附世情。隋朝久已焚除，愚叢猶自濫
T40n1804_p0003c16║用。且述與律相應者，如前所列。餘文存略。後
T40n1804_p0003c17║明鈔興本意。夫鈔者，固令撮略正文，包括諸
T40n1804_p0003c18║意也！余智同螢曜，量實疎庸；何敢輕侮猷
T40n1804_p0003c19║言，動成戲論。雖然，學有所承，承必知本；每所
T40n1804_p0003c20║引用，先加覆撿。於一事之下，廢立意多；諸師
T40n1804_p0003c21║所存，情見繁廣。今並刪略，止存文證。及教通
T40n1804_p0003c22║餘論，理相難知；自非通解，焉能究盡？具如集
T40n1804_p0003c23║《義鈔》所顯。而抄略證文，多不具委，但取文義
T40n1804_p0003c24║堪來入宗者。自外不盡之文，必欲尋討，知其
T40n1804_p0003c25║始末，則非鈔者之意。故文云：諸比丘欲不具
T40n1804_p0003c26║說文句，佛言聽之。《毘尼母論》云：佛令引要言
T40n1804_p0003c27║妙辭，直顯其義。庶令臨機有用，無待訪於他
T40n1804_p0003c28║人；即事即行，豈復疑於罪福？猶恐後代加諸
T40n1804_p0003c29║不急之務，增益其中，使真宗蕪穢，行者致迷；
T40n1804_p0004a01║鳥鼠之喻，復存於茲日矣！此之十條，並總束
T40n1804_p0004a02║諸門，例科分析；若攬收不盡，自下別論。夫宅
T40n1804_p0004a03║身佛海，餐味法流，形廁僧伍，行唯三位。若遵
T40n1804_p0004a04║仰正戒，識達持犯，則中卷之中，體相具矣。自
T40n1804_p0004a05║行既成，外德彰用，則上卷之中，綱領存矣。自
T40n1804_p0004a06║他兩德，成相多途，則下卷之中，毛目顯矣。此
T40n1804_p0004a07║三明行，無行不收；三卷攝文，無文不委。然則
T40n1804_p0004a08║事類相投，更難量擬；若長途散釋，則寡於討
T40n1804_p0004a09║論；必隨相曲分，便過在繁碎。今隨宜約略，通
T40n1804_p0004a10║結指歸；使舉領提網，毛目自整；載舒載覽，隨
T40n1804_p0004a11║事隨依。
T40n1804_p0004a12║
T40n1804_p0004a13║
T40n1804_p0004a14║四分律刪繁補闕行事鈔卷上
T40n1804_p0004a15║
T40n1804_p0004a16║標宗顯德篇第一
T40n1804_p0004a17║集僧通局篇第二
T40n1804_p0004a18║足數眾相篇第三
T40n1804_p0004a19║受欲是非篇第四
T40n1804_p0004a20║通辨羯磨篇第五
T40n1804_p0004a21║結界方法篇第六
T40n1804_p0004a22║僧網大綱篇第七
T40n1804_p0004a23║受戒緣集篇篇第八
T40n1804_p0004a24║師資相攝篇第九
T40n1804_p0004a25║說戒正儀篇第十
T40n1804_p0004a26║安居策修篇第十一
T40n1804_p0004a27║自恣宗要篇第十二
T40n1804_p0004a28║標宗顯德篇第一（初出宗體，後引文成德。）
T40n1804_p0004a29║夫律海冲深，津通萬象，雖包含無外，而不宿
T40n1804_p0004b01║死戶；騰岳波雲，而潮不過限。故凡廁豫玄門
T40n1804_p0004b02║者，克須清禁，無容於非；沐心道水者，慕存出
T40n1804_p0004b03║要，無染於世。故能德益於時，迹超塵網。良由
T40n1804_p0004b04║非法無以光其儀，非道無以顯其德。而澆末
T40n1804_p0004b05║淺識庸見之流，雖名參緇服，學非經遠；行不
T40n1804_p0004b06║依律，何善之有？情既疎野，寧究真要！封懷
T40n1804_p0004b07║守株，志絕通望。局之心首，而言無詣；意雖論
T40n1804_p0004b08║道，不異於俗；與世同流，事乖真趣。研習積年，
T40n1804_p0004b09║猶迷闇託；況談世論，孰能體之？是以容致濫
T40n1804_p0004b10║委，以亂法司。肆意縱奪，專行暴剋，尚非俗節
T40n1804_p0004b11║所許，何有道儀得存？致令新學困於磐石，律
T40n1804_p0004b12║要絕於羈䩛；於時正法玄綱，寧不覆墜耶？故
T40n1804_p0004b13║知興替在人也！深崇護法者，復何患佛日不
T40n1804_p0004b14║再曜，法輪不再轉乎！今略指宗體行相，令後
T40n1804_p0004b15║進者，興建有託。夫戒者以隨器為功，行者以
T40n1804_p0004b16║領納為趣。而能善淨身心，稱緣而受者，方克
T40n1804_p0004b17║相應之道；若情無遠趣，差之毫微者，則徒染
T40n1804_p0004b18║法流，將何以為道之淨器？為世良田，義復安
T40n1804_p0004b19║在？是以凡欲清身行徒，遠希圓果者，無宜妄
T40n1804_p0004b20║造；必須專志攝慮，令契入無滯。故經云：雖無
T40n1804_p0004b21║形色，而可護持，斯文明矣！何者？但戒相多途，
T40n1804_p0004b22║非唯一軼；心有分限，取之不同；若任境彰名，乃
T40n1804_p0004b23║有無量；且據樞要，略標四種：一者戒法，二者
T40n1804_p0004b24║戒體，三者戒行，四者戒相。言戒法者，語法而
T40n1804_p0004b25║談，不局凡聖。直明此法，必能軌成出離之道，
T40n1804_p0004b26║要令受者信知有此。雖復凡聖通有此法，今
T40n1804_p0004b27║所受者，就已成而言，名為聖法。但令反彼生
T40n1804_p0004b28║死，仰廁僧徒，建志要期，高栖累外者；必豫長
T40n1804_p0004b29║養此心，使隨人成就，乃可秉聖法在懷，習聖
T40n1804_p0004c01║行居體，故得名為隨法之行也。二明戒體者。
T40n1804_p0004c02║若依通論，明其所發之業體；今就正顯，直陳
T40n1804_p0004c03║能領之心相。謂法界塵沙，二諦等法，以己要
T40n1804_p0004c04║期，施造方便；善淨心器，必不為惡；測思明慧，
T40n1804_p0004c05║冥會前法。以此要期之心，與彼妙法相應，於
T40n1804_p0004c06║彼法上，有緣起之義；領納在心，名為戒體。三
T40n1804_p0004c07║言戒行者。既受得此戒，秉之在心，必須廣修
T40n1804_p0004c08║方便，撿察身口威儀之行；克志專崇，高慕前
T40n1804_p0004c09║聖，持心後起，義順於前，名為戒行。故經云：雖
T40n1804_p0004c10║非觸對，善修方便，可得清淨，文成驗矣。四明
T40n1804_p0004c11║戒相者。威儀行成，隨所施造，動則稱法，美德
T40n1804_p0004c12║光顯，故名戒相。此之四條，並出道者之本依，
T40n1804_p0004c13║成果者之宗極，故標於鈔表，令寄心有在；知
T40n1804_p0004c14║自身心，懷佩聖法，下為六道福田，上則三乘
T40n1804_p0004c15║因種；自餘紹隆佛種，興建法幢，功德不可思
T40n1804_p0004c16║議，豈唯言論能盡！直引聖說成證，令持法高
T40n1804_p0004c17║士，詳而鏡諸。就中分二：初明順戒，則三寶住
T40n1804_p0004c18║持，辨比丘事。二明違戒，便覆滅正法，翻種苦
T40n1804_p0004c19║業。但諸經論歎戒文多，隨部具舒，相亦難盡。
T40n1804_p0004c20║今通括一化，所說正文，且引數條，餘便存略。
T40n1804_p0004c21║初中分二。前約化教。後就制門。初又分四。一
T40n1804_p0004c22║就小乘經者。如《般泥洹經》明：佛垂滅度，世間
T40n1804_p0004c23║無師，阿難啟請。佛言：比丘若能奉戒者，是汝
T40n1804_p0004c24║大師，若我在世，無異此也。《遺教》等經並同斯
T40n1804_p0004c25║示。然發趣萬行，戒為宗主，故經云：若欲生天
T40n1804_p0004c26║等，必須護戒足。又如大地能生成萬物，故經
T40n1804_p0004c27║云：若無淨戒，諸善功德不生。又云：依因此戒
T40n1804_p0004c28║得有定慧。又經云：戒者，行根住持。即喻如地
T40n1804_p0004c29║能生成住持也。二小乘論，如《成實》云：道品樓
T40n1804_p0005a01║觀以戒為柱，禪定心城以戒為郭，入善人眾
T40n1804_p0005a02║要佩戒印。是故特須尊重於戒。《解脫道論》戒
T40n1804_p0005a03║品中，具多讚美，文繁不出。須者看之，戒則不
T40n1804_p0005a04║羸《毘婆沙》云：具戒足者，戒言尸羅，亦言行也，
T40n1804_p0005a05║亦云守信，亦名為器。尸羅言冷，無破戒熱及
T40n1804_p0005a06║三惡道熱故；亦名善夢，持者常得善夢故；亦
T40n1804_p0005a07║名為習，由善習戒法故；亦名為定，若住戒者
T40n1804_p0005a08║心易得定故；亦名為池，群聖所浴故；亦名纓
T40n1804_p0005a09║絡，老少中年服常好故；亦名如鏡，由戒淨故
T40n1804_p0005a10║無我像現故；又名威勢，如來在世有威力者，
T40n1804_p0005a11║是尸羅之力故。餘如驅龍事，五百羅漢不能
T40n1804_p0005a12║逐之，有一羅漢，但以護戒力故便即驅出，以
T40n1804_p0005a13║輕重等持也！又戒名為頭，能見苦諦諸色，乃
T40n1804_p0005a14║至知色陰等法故；能善護故，言守信也；能至
T40n1804_p0005a15║涅槃城，故言行也；功德所依，名器也。尊者瞿
T40n1804_p0005a16║沙說曰：不破義是尸羅義。如人不破足，能有
T40n1804_p0005a17║所至。行者不破尸羅故，能至涅槃。三大乘經
T40n1804_p0005a18║者。《華嚴》云：具足受持威儀教法，行六和敬善
T40n1804_p0005a19║御大眾，心無憂悔，去來今佛所說正法，不違
T40n1804_p0005a20║其教；能令三寶不斷，法得久住。《大集》云：十方
T40n1804_p0005a21║世界菩薩，請佛為五滓眾生，制於禁戒，如餘
T40n1804_p0005a22║佛土，為法久住故。佛後許之，便制禁戒。《薩遮
T40n1804_p0005a23║尼犍》云：若不持戒，乃至不得疥癩野干身，何
T40n1804_p0005a24║況當得功德之身。《月燈三昧》云：雖有色族及
T40n1804_p0005a25║多聞，若無戒智猶禽獸；雖處卑下少聞見，能
T40n1804_p0005a26║淨持戒名勝士。《涅槃》云：欲見佛性證大涅槃，
T40n1804_p0005a27║必須深心修持淨戒；若持是經而毀淨戒，是
T40n1804_p0005a28║魔眷屬，非我弟子，我亦不聽受持是經。《華嚴》
T40n1804_p0005a29║偈言：戒是無上菩提本，應當具足持淨戒，若
T40n1804_p0005b01║能堅持於禁戒，則是如來所讚歎。故重引之，
T40n1804_p0005b02║令誦心首。四大乘論者。《智論》云：若求大利，當
T40n1804_p0005b03║堅持戒；一切諸德之根，出家之要。如情重寶，
T40n1804_p0005b04║如護身命，以是戒為一切善法住處。又如無
T40n1804_p0005b05║足欲行，無翅欲飛，無船欲度。是不可得；若
T40n1804_p0005b06║無戒者，欲得好果，亦不可得。若棄此戒，雖
T40n1804_p0005b07║山居苦行，飲水服氣，著草衣，披袈裟等，受諸苦
T40n1804_p0005b08║行，空無所得。人雖貧賤，而能持戒，香聞十方，
T40n1804_p0005b09║名聲遠布，天人敬愛，所願皆得。持戒之人，壽
T40n1804_p0005b10║終之時，風刀解身筋脈斷絕，心不怖畏。《地持》
T40n1804_p0005b11║云：三十二相無差別因，皆持戒所得；若不持
T40n1804_p0005b12║戒，尚不得下賤人身，況復大人相報。《十住毘
T40n1804_p0005b13║婆沙》中，有〈讚戒〉、〈戒報〉二品，廣列深利，具如彼
T40n1804_p0005b14║說。第二就制教中分兩。先明律本者。《僧祇》中
T40n1804_p0005b15║云：欲得五事利益，當受持此律。何等五也？一
T40n1804_p0005b16║建立佛法。二令正法久住。三不欲有疑悔，請
T40n1804_p0005b17║問他人。四僧尼犯罪者，為作依怙。五欲遊化
T40n1804_p0005b18║諸方，而無有閡。是為篤信善男子五利。《四分》，
T40n1804_p0005b19║持律人得五功德：一者戒品牢固。二善勝諸
T40n1804_p0005b20║怨。三於眾中決斷無畏。四有疑悔者能開解。
T40n1804_p0005b21║五善持毘尼令正法久住。又得十利，如攝取
T40n1804_p0005b22║於僧等。《十誦》云：佛法幾時住世？佛答言：隨清
T40n1804_p0005b23║淨比丘說戒法不壞，名法住世；乃至三世佛
T40n1804_p0005b24║亦爾。二依律論中，《明了論》解云：本音毘那耶，
T40n1804_p0005b25║此略言毘尼也，有五義：一能生種種勝利，謂
T40n1804_p0005b26║引生世出世善。二能教身口二業清淨及正
T40n1804_p0005b27║直。三能滅罪障。四能引勝義。在家者引令出
T40n1804_p0005b28║家，乃至引到梵住、聖住、無餘涅槃。五勝人所
T40n1804_p0005b29║行事。謂最勝人是佛，次獨覺及聲聞；是勝人
T40n1804_p0005c01║等，皆行其中；若凡夫行者，亦是勝人，方能行
T40n1804_p0005c02║此事。《薩婆多》云：毘尼有四義，餘經所無：一戒
T40n1804_p0005c03║是佛法平地，萬善由之生長。二一切佛弟子
T40n1804_p0005c04║皆依戒住，一切眾生由戒而有。三趣涅槃之
T40n1804_p0005c05║初門。四是佛法纓絡，能莊嚴佛法。具斯四義，
T40n1804_p0005c06║功強於彼。《善見》云：佛語阿難，我滅度後，有五
T40n1804_p0005c07║種法令久住：一毘尼者，是汝大師。二下至五
T40n1804_p0005c08║人持律在世。三若有中國十人，邊地五人，如
T40n1804_p0005c09║法受戒。四乃至有二十人如法出罪。五以律
T40n1804_p0005c10║師持律故，佛法住世五千年。《五百問》云：佛垂
T40n1804_p0005c11║泥曰：阿難悲泣。佛問何以悲泣，乃至佛言，我
T40n1804_p0005c12║不滅度，半月一來。又言：佛有二身，肉身雖去，
T40n1804_p0005c13║法身在世。若敬法者，念法者，便敬佛念佛；若
T40n1804_p0005c14║持五戒，即見法身；若護法者，便為護佛。如飲
T40n1804_p0005c15║水殺蟲之喻。又如半月說戒，即見我也。《薩婆
T40n1804_p0005c16║多》又云：何故律在初集？以勝故、秘故。秘故。
T40n1804_p0005c17║如諸契經，不擇時、處、人說，而得名經；律則不
T40n1804_p0005c18║爾，唯佛自說，要在僧中，故勝也。又如《分別功
T40n1804_p0005c19║德論》云：由勝密故，非俗人所行，故不令見。《大
T40n1804_p0005c20║莊嚴論》云：愚劣不堪護持此戒也。二明違戒
T40n1804_p0005c21║法滅者。還約二教雜明。《十誦》云：像法時有五
T40n1804_p0005c22║滅法：一比丘小得心已，便謂已聖。一白衣生
T40n1804_p0005c23║天，出家人入地獄。三有人捨世間業，而出家
T40n1804_p0005c24║破戒。四破戒人多人佐助。五乃至羅漢亦
T40n1804_p0005c25║被打罵。又有五種怖畏：一自不修身戒心慧，
T40n1804_p0005c26║復度他人，令不修身戒等法。二畜沙彌。三與
T40n1804_p0005c27║他依止。四與淨人沙彌共住，不知三相；謂掘
T40n1804_p0005c28║地、斷草、溉水。五雖誦律藏，前後雜亂。《四分》中
T40n1804_p0005c29║五種疾滅正法：一有比丘不諦受誦律，喜忘
T40n1804_p0006a01║文句，復教他人；文既不具，其義有闕。二為僧
T40n1804_p0006a02║中勝人、上座，一國所宗，而多不持戒，但修不
T40n1804_p0006a03║善；後生倣習，放捨戒行。三有比丘持法、持律、
T40n1804_p0006a04║持摩夷，而不教道俗，即便命終，令法斷滅。四
T40n1804_p0006a05║有比丘難可教授，不受善言，餘善比丘捨置。
T40n1804_p0006a06║五互相罵詈，互求長短，疾滅正法。《十誦》：諸比
T40n1804_p0006a07║丘廢學毘尼，便讀誦脩多羅、阿毘曇，世尊種種
T40n1804_p0006a08║訶責；乃至由有毘尼，佛法住世等。多有上座、
T40n1804_p0006a09║長老、比丘學律。《雜含》云：若長老、上座、中年、少
T40n1804_p0006a10║年，初不樂戒、不重戒，見餘樂戒者不隨時讚
T40n1804_p0006a11║美，我不讚歎。何以故？恐餘人同其見，長夜受
T40n1804_p0006a12║苦故。《中含》云：犯戒有五衰：一求財不遂。設
T40n1804_p0006a13║得衰耗。眾不敬愛。惡名流布。死入地獄。《涅槃》
T40n1804_p0006a14║中，由諸比丘不持戒故，畜八不淨財，言是佛
T40n1804_p0006a15║聽，如何此人舌不卷縮。廣如彼說。《摩耶經》云：
T40n1804_p0006a16║樂好衣服，縱逸嬉戲；奴為比丘，婢為比丘尼；
T40n1804_p0006a17║不樂不淨觀；毀謗毘尼；袈裟變白，不受染色；
T40n1804_p0006a18║貪用三寶物等。是法滅相。《智論》云：破戒之人，
T40n1804_p0006a19║人所不敬，其處如塚；又失諸功德，譬如枯樹；
T40n1804_p0006a20║惡心可畏，譬如羅剎；人所不近，如大病人；難
T40n1804_p0006a21║可共住，譬如毒蛇。雖復剃頭染衣，次第捉籌，
T40n1804_p0006a22║實非比丘。若著法衣、鉢盂，則是熱鐵葉、洋銅
T40n1804_p0006a23║器；凡所食噉，吞熱鐵丸、飲洋銅汁，則是地獄
T40n1804_p0006a24║之人。又常懷怖懼，我為佛賊，常畏死至。如
T40n1804_p0006a25║是種種破戒之相，不可稱說。行者應當一心
T40n1804_p0006a26║持戒。問曰：有人言，罪不罪不可得，名為戒者，
T40n1804_p0006a27║何耶？答曰：非謂邪見麁心，言無罪也。若深入
T40n1804_p0006a28║諸法相，行空三昧；慧眼觀故，言罪不可得。若
T40n1804_p0006a29║肉眼所見，與牛羊無異也。今誦大乘語者，自
T40n1804_p0006b01║力既弱，不堪此戒；自恥穢行，多不承習。有引
T40n1804_p0006b02║此據，不解本文；故曲疏出，廣如第十五卷中。
T40n1804_p0006b03║《四分》破戒五過：一自害。為智者所訶。惡名流
T40n1804_p0006b04║布。臨終生悔恨。死墮惡道。《十誦》：有十法正法
T40n1804_p0006b05║疾滅：有比丘無欲、鈍根，雖誦句義，不能正受，
T40n1804_p0006b06║又不解了。不能令受者有恭敬威儀。乃至不
T40n1804_p0006b07║樂阿練若法。又不隨法教。不敬上座無威儀
T40n1804_p0006b08║者。令後生不受學毘尼，致令放逸，失諸善法。
T40n1804_p0006b09║好作文頌莊嚴章句，樂世法故，正法疾滅，甚
T40n1804_p0006b10║可怖畏。
T40n1804_p0006b11║集僧通局篇第二
T40n1804_p0006b12║僧者，以和為義。若不齊集，相有乖離；御法則
T40n1804_p0006b13║無成決之功，被事必據入非之位。故建首題
T40n1804_p0006b14║集僧之軌度，後明來處之通局。《四分》文云：當
T40n1804_p0006b15║敷座，打楗稚，盡共集一處等。《五分》云：諸比丘
T40n1804_p0006b16║布薩時，不時集，妨行道。佛言，當唱時至，若打
T40n1804_p0006b17║犍稚、若打鼓、吹螺。使舊住沙彌、淨人打。不得
T40n1804_p0006b18║多，應打三通。吹螺亦爾。除漆毒樹、餘木，銅、鐵，
T40n1804_p0006b19║凡鳴者聽作。若唱二時至，亦使沙彌淨人唱。
T40n1804_p0006b20║住處多，不得遍聞，應高處唱。猶不知集，更相
T40n1804_p0006b21║語知。若無沙彌，比丘亦得打。《十誦》中：居士請
T40n1804_p0006b22║僧，自於寺內鳴稚。乃至白時至。及送食女人，
T40n1804_p0006b23║亦自鳴稚。中食施者亦爾。《增一阿含》云：阿難
T40n1804_p0006b24║升講堂，擊犍稚者，此是如來信鼓也。《十誦》中：
T40n1804_p0006b25║時僧坊中，無人知時限，唱時至，及打揵稚；又
T40n1804_p0006b26║無人灑掃塗治講堂食處；無人相續鋪床；及
T40n1804_p0006b27║教人淨果、菜、食中蟲；飲食時，無人行水；眾亂
T40n1804_p0006b28║語時，無人彈指等。佛令立維那。《聲論》翻為次
T40n1804_p0006b29║第也，謂知事之次第，相傳云悅眾也。若準文
T40n1804_p0006c01║中，七種集法：若量影，破竹作聲，作煙，吹貝，打
T40n1804_p0006c02║鼓，打犍稚，若唱諸大德布薩說戒時到。亦不
T40n1804_p0006c03║言比丘為之。《出要律儀》引《聲論》，翻犍（巨寒反）稚（音地），
T40n1804_p0006c04║此名磬也，亦名為鐘。上具列文，今須義設。凡
T40n1804_p0006c05║施法事，先斟量用僧多少，依數鋪設座席，然
T40n1804_p0006c06║後準文鳴鐘，具如〈集僧〉法中。雖人並為之，多
T40n1804_p0006c07║無楷式；若依《三千威儀經》，則大有科要多少，
T40n1804_p0006c08║節解之法；但時所同廢，雖易而難。今通立
T40n1804_p0006c09║一法，總成大準；謂約僧多少，就事緩急，量時
T40n1804_p0006c10║用之。若尋常所行，生稚之始，必漸發聲，漸希
T40n1804_p0006c11║漸大，乃至聲盡，方打一通；如是至三，名為三
T40n1804_p0006c12║下。佛在世時，但有三下，故《五分》云打三通也。
T40n1804_p0006c13║後因他請，方有長打。其生起長打之初，亦同
T40n1804_p0006c14║三下；中間四稚，聲盡方打；如是漸漸斂稚，漸
T40n1804_p0006c15║穊漸小，乃至微末，方復生稚，同前三下。此古
T40n1804_p0006c16║師以經律參挍，共立此法；亦有清眾畫樣鐘
T40n1804_p0006c17║所者。然初欲鳴時，當依經論建心標為，必有
T40n1804_p0006c18║感徵。應至鐘所，禮三寶訖，具儀立念：我鳴此
T40n1804_p0006c19║鐘者，為召十方僧眾，有得聞者，並皆雲集，共
T40n1804_p0006c20║同和利；又諸有惡趣受苦眾生，令得停息。故
T40n1804_p0006c21║《付法藏傳》中：罽膩吒王以大殺害故，死入千
T40n1804_p0006c22║頭魚中；劍輪繞身，而轉隨斫隨生。若聞鐘聲，
T40n1804_p0006c23║劍輪在空。如是因緣，遣信白令長打，使我苦
T40n1804_p0006c24║息。即《增一阿含》云：若打鐘時，一切惡道諸苦，
T40n1804_p0006c25║並得停止。此並因緣相召，自然之理不亡。余
T40n1804_p0006c26║親承有斂念者，被鬼神送物（云云）。世有濫用知鐘
T40n1804_p0006c27║者，此非聖言。諸經論但云打擊檛等。知淨之
T40n1804_p0006c28║語，不通於俗及以自為。早須廢捨。二明來處
T40n1804_p0006c29║通局者。初明處之分齊，二明用之通局。初中，
T40n1804_p0007a01║界之來意，開制不同，如結界中說。今直明其
T40n1804_p0007a02║二種差別。若作法界，則有三別：有戒場者，四
T40n1804_p0007a03║處集僧，各得行事；一在戒場，二在空地，三在
T40n1804_p0007a04║大界，四在界外。若無戒場，二處各集。若小界
T40n1804_p0007a05║者，既不立相，直指坐處，無外可集。若論自然，
T40n1804_p0007a06║隨處遠近，則有四別：謂聚落、蘭若、道行、水界。
T40n1804_p0007a07║皆不為物造，隨人所居，即有分局，故曰自然。
T40n1804_p0007a08║當律無文，諸部詳用。初聚落中，有二。若可分
T40n1804_p0007a09║別者。《十誦》云：於無僧坊聚落中，初作僧坊，未
T40n1804_p0007a10║結界，隨聚落界是僧坊界（下文齊行來處，此制分齊，《四分》聚落界取院相），
T40n1804_p0007a11║此內不得別眾。問：蘭若處有僧坊，欲結界，何
T40n1804_p0007a12║處集僧？答：《十誦》云：隨聚落即僧坊界。今周匝
T40n1804_p0007a13║院相，與聚落之相不分，不須五里集人。故下
T40n1804_p0007a14║文，無聚落蘭若，初起僧坊，乃云一拘盧界。故
T40n1804_p0007a15║知先有僧坊，即同村界。律中，僧村四相，二界
T40n1804_p0007a16║不別。必院相不周，乃可依蘭若集僧。若聚落
T40n1804_p0007a17║有僧不可知者。《僧祇》中：若城邑、聚落，界分不
T40n1804_p0007a18║可知者，用五肘弓，七弓種一樹；齊七樹相去，
T40n1804_p0007a19║使異眾相見，不犯別眾，各得成就。準相通計，
T40n1804_p0007a20║七樹六間，得六十三步。不同前解，七間七十
T40n1804_p0007a21║三步半，如《義鈔》廢立。二明蘭若者。統明蘭若，
T40n1804_p0007a22║乃有多種：謂頭陀、寄衣、盜戒、僧界、衣界、難事。
T40n1804_p0007a23║且明僧界，餘下隨明。蘭若一界，諸部不定，多
T40n1804_p0007a24║言僧界盡一拘盧舍（《明了論疏》云：一鼓聲間）。《雜寶藏》中翻為
T40n1804_p0007a25║五里，相傳用此為定。若有難者，如《善見》云：阿
T40n1804_p0007a26║蘭若界者，極小方圓七槃陀，一槃陀二十八
T40n1804_p0007a27║肘。若不同意者，於外得作法事。計有百九十
T40n1804_p0007a28║六肘，肘各尺八，總有五十八步四尺八寸。三
T40n1804_p0007a29║道行界者。《薩婆多》云：比丘遊行時，隨所住處
T40n1804_p0007b01║縱廣，有拘盧舍界；此中不得別食、別布薩。亦
T40n1804_p0007b02║不明大小？此論解《十誦》律文云：六百步為拘
T40n1804_p0007b03║盧舍。四明水界者。《五分》云：水中自然界者，若
T40n1804_p0007b04║在水中行，眾中有力人水灑及處。《善見》云：若
T40n1804_p0007b05║擲水、若散沙，已外比丘不妨。取水常流處，深
T40n1804_p0007b06║淺皆得作自然，潮水不得。若船上布薩，應下
T40n1804_p0007b07║矴，不得繫著岸及水中樹根，謂與陸地界相
T40n1804_p0007b08║連。若水中石、木、樹等，悉是水界，謂離陸地者。
T40n1804_p0007b09║今更總論二界之體。若三種作法，隨處限局，
T40n1804_p0007b10║不約方隅。若論自然，則有不定：若聚落中，界
T40n1804_p0007b11║分可知，隨其分齊，亦無方圓；不可分別，人解
T40n1804_p0007b12║不同。問：為身四面各取六十三步，為身一面
T40n1804_p0007b13║取三十一步半耶？答：四面各取六十三步。故
T40n1804_p0007b14║彼文云，七樹之間，異眾相見，而不犯別。此二
T40n1804_p0007b15║眾相望，不論界相。問：彼此俱秉羯磨，自然定
T40n1804_p0007b16║量，若為廣狹？答：諸說不同，今解：彼此二眾，各
T40n1804_p0007b17║一面有三十一步半，通就二眾，則六十三步
T40n1804_p0007b18║（此自然常有，不問秉法不秉法，界恒隨定）。故《僧祇》中，異眾者，望二處比
T40n1804_p0007b19║丘身也。今若界外無人，則身面各三十一步
T40n1804_p0007b20║半，是隨分自然。若有人者，但令異界自然，在
T40n1804_p0007b21║我自然界外，無錯涉之過，並成法事。今行事
T40n1804_p0007b22║之家，恐有別眾，但為深防，故於方面各半倍
T40n1804_p0007b23║之。實而言之，各半減是。故《薩婆多》云：比丘隨
T40n1804_p0007b24║遊行住處，有縱廣自然界。問：自然界者，為方
T40n1804_p0007b25║圓耶？答：昔云定方。今解不然。若界方者，四
T40n1804_p0007b26║維有餘，則無教可準。今言，自然界中，不定方
T40n1804_p0007b27║圓。若四面四維，各無異界，此界定圓；若有別
T40n1804_p0007b28║界，則尖斜不定。故《十誦》云：方各一拘盧舍者，
T40n1804_p0007b29║謂身面所向之方，非謂界形畟方也。文云：弟
T40n1804_p0007c01║子隨師，方面遊行，可亦不得四維也。《五分》亦
T40n1804_p0007c02║云：去身面拘盧舍也。《善見》亦云：方圓七槃陀
T40n1804_p0007c03║界。文自明矣。乃至結大界，以三由旬為量。《明
T40n1804_p0007c04║了論》云：合角量取三由旬也。故廣引誠證，定
T40n1804_p0007c05║方須廢。二明用僧分齊。此宗四種論僧。汎論
T40n1804_p0007c06║僧義，並取四人已上，能御聖法，辨得前事者，
T40n1804_p0007c07║名之為僧。若狂亂、睡眠、所為之人，通及能所，相
T40n1804_p0007c08║有乖越，不入僧數。通而辨僧，則有七種。始從
T40n1804_p0007c09║一人，乃至二十人，各有成敗不同，廣如別鈔。
T40n1804_p0007c10║初明四人僧者。謂說戒、結界等事用之。二、五
T40n1804_p0007c11║人僧者。謂邊地受戒、自恣等法。若據《僧祇》，捨
T40n1804_p0007c12║墮懺悔，五人僧攝；謂受懺悔主，作白和僧，為他
T40n1804_p0007c13║所量，不入僧數。今以當宗不了，《僧祇》為定。三、
T40n1804_p0007c14║十人僧。謂中國受戒。四、二十人僧。謂出僧殘
T40n1804_p0007c15║罪也。前之四僧，若取能秉法名僧，四人實辨
T40n1804_p0007c16║一切羯磨；今隨事用，故須三別。又前四人若
T40n1804_p0007c17║據自行，以成僧體，並須清淨；以犯小罪，不應
T40n1804_p0007c18║羯磨故。若論眾法，則有二別：若為說戒，懺悔
T40n1804_p0007c19║滅罪，必須清淨。以有犯者，不得說戒，不得聞
T40n1804_p0007c20║戒，不得向犯者懺悔，犯者不得受他解罪故
T40n1804_p0007c21║也。若受戒等生善門中，但取相淨，便堪足數；
T40n1804_p0007c22║前人尊仰，便成法事。故開停僧殘行法。犯戒
T40n1804_p0007c23║和尚，但令不知，應受戒事。《薩婆多》云：不得用
T40n1804_p0007c24║天眼耳知他惡法，但以肉眼見聞等。廣如〈足
T40n1804_p0007c25║數〉法中。
T40n1804_p0007c26║足數眾相篇第三（別眾法附）
T40n1804_p0007c27║上已明其來集，而用僧須知應法。若託事無
T40n1804_p0007c28║違，雖非僧體而堪成僧用；必於緣差脫，不妨
T40n1804_p0007c29║清淨入非僧攝。以此二途，故當料簡；使是非
T40n1804_p0008a01║兩異，取捨自分焉。就中例四：初明體是應法，
T40n1804_p0008a02║於事有違，故不足數。二體境俱非，雖假緣亦
T40n1804_p0008a03║不足數。三體非僧用，於緣成足。四約緣有礙，
T40n1804_p0008a04║不妨成法少分不足。初明是淨僧，相違故不
T40n1804_p0008a05║足者。《四分》：不足數中，所為作羯磨人、神足在
T40n1804_p0008a06║空、隱沒、離見聞處、別住、戒場上，六人。餘者
T40n1804_p0008a07║非無此義。故捨戒中，顛狂、瘂聾、中邊、死人、眠
T40n1804_p0008a08║人、自語前人不解，並不成捨。謂不足數也。今
T40n1804_p0008a09║取他部，明文證成。《十誦》中：睡眠比丘若聞白
T40n1804_p0008a10║已睡者，得成擯人；未白前睡，不足數也。亂語
T40n1804_p0008a11║人、憒鬧人、入定人、瘂人、聾人、具二人、狂人、亂心
T40n1804_p0008a12║人、病壞心人、樹上比丘，十二種人。《摩得勒伽》：
T40n1804_p0008a13║重病人、邊地人、癡鈍人等，滿眾自恣，一切不
T40n1804_p0008a14║成，餘同《十誦》。《僧祇》中：與欲人若隔障、若半覆
T40n1804_p0008a15║半路中間隔障、若半覆半露伸手不相及、露
T40n1804_p0008a16║地伸手不相及。乃至行作羯磨，坐則成別，住
T40n1804_p0008a17║坐臥互作，廣如〈別眾〉中。義加醉人。自語不解，
T40n1804_p0008a18║顛倒異言。前人不練，不解之人。是不足攝。就
T40n1804_p0008a19║中相隱難知者，隨初解析。初言所為作羯磨
T40n1804_p0008a20║者。以此人是乞法之人，為僧所量，不入僧限。
T40n1804_p0008a21║若通四內，若將入數，僧不滿四。唱羯磨時，以
T40n1804_p0008a22║所牒人不入僧用。若爾，四人受日，四僧不列，
T40n1804_p0008a23║亦應得成？答：一人所為，三非僧故，不能秉法。
T40n1804_p0008a24║文不列者，事同五人。並是所為。故四人僧者，
T40n1804_p0008a25║直取能秉。不同說戒、結界，所為則無。正作法
T40n1804_p0008a26║者，為僧作故。神足在空。《毘尼母》云：空中無分
T40n1804_p0008a27║齊故，與陸地別也。隱沒者，謂入地也。井窨之
T40n1804_p0008a28║類，有僧是別非足。離見聞者，《僧祇》中：謂同覆
T40n1804_p0008a29║處離見聞，其相如室宿中說。此謂離比座見
T40n1804_p0008b01║聞，不取說戒師羯磨者見聞也。如《義鈔》說。別
T40n1804_p0008b02║住者，昔云同一界不盡集，今謂界外比丘濫
T40n1804_p0008b03║將入數。非謂眼見在界外，以界分不知，冥然
T40n1804_p0008b04║在外，作法不成，故云不足。戒場上者，由前外
T40n1804_p0008b05║界不成，謂言在內者得。此二界同在自然，不
T40n1804_p0008b06║同一相，是別界故。睡眠、亂語、憒鬧、入定等，由
T40n1804_p0008b07║本無心同秉法故。《十誦》中：證他受戒，各各入
T40n1804_p0008b08║定、亂語等，不知羯磨，成不？佛言：並皆不成。準
T40n1804_p0008b09║此，僧數必多者，亦許成就。縱在房中睡眠醉
T40n1804_p0008b10║亂者，理亦開成。餘同羯磨法中說。瘂聾等三，
T40n1804_p0008b11║由根不具，不成證故。大德僧聽，不忍者說；並
T40n1804_p0008b12║闕二能，故不足也。準《伽論》云：若聞大語聲者，
T40n1804_p0008b13║得成法事。狂等三人，由心無記，故不足。若準
T40n1804_p0008b14║律中，常憶常來，不憶不來，此之二人，既不得
T40n1804_p0008b15║法；初人成用，後人不足。若互憶忘，及來不來；
T40n1804_p0008b16║未得羯磨，不得別他。若得羯磨，縱使病差，則
T40n1804_p0008b17║通不足。痛、惱、心亂，例同狂三。重病人者，由心
T40n1804_p0008b18║昏沈、不樂，無情緣法。邊地人者，言不領當；中
T40n1804_p0008b19║國之人，亦不足邊。必後知語，二通相足。癡鈍
T40n1804_p0008b20║人者，不知言義，未了是非，則非斷割之匠。必
T40n1804_p0008b21║言解羯磨，齊文而已，亦開成足。與欲之人，心
T40n1804_p0008b22║同身乖。言隔障者，謂同障覆而別隔者，不成
T40n1804_p0008b23║同相。或言露地而隔者。半覆中間障、若伸手
T40n1804_p0008b24║不相及者。謂半僧簷下，半僧階下，中間施隔；
T40n1804_p0008b25║或復無障，伸手不及。並非同住之相。言露地
T40n1804_p0008b26║伸手不及者，此言相顯。覆處不須。露地加法，
T40n1804_p0008b27║必須相接。說戒羯磨等師，並在僧一尋之內，
T40n1804_p0008b28║令伸手相及。所為之人，雖非數限，亦須相內。
T40n1804_p0008b29║二由具二非，假緣不足者。《四分》中：若為比丘
T40n1804_p0008c01║作羯磨，以比丘尼足數，式叉尼、沙彌、沙彌尼、
T40n1804_p0008c02║十三難人、被三舉人、滅擯、應滅擯人，二十二
T40n1804_p0008c03║種。問：犯邊罪等十八人，及尼中四人，為自言
T40n1804_p0008c04║故不足，為體不足？答：解者多途。今言：此等體
T40n1804_p0008c05║既非僧，若僧同知，故不足數；必不知者，成足。
T40n1804_p0008c06║如與欲中。不同前門中，知與不知，俱不足數。
T40n1804_p0008c07║故不持戒和尚中，四句料簡，前三句由不知
T40n1804_p0008c08║故得戒；第四句由知從此人受戒不得，故不
T40n1804_p0008c09║足數。所以文中及《十誦》，並安「若言」等。昔人以
T40n1804_p0008c10║體不合故不足，即將破戒和尚在十人之外，
T40n1804_p0008c11║此非正解。何者？若不知犯，則不得輒用他部，
T40n1804_p0008c12║以《四分》制十人僧；若知他犯，羯磨則不得牒，
T40n1804_p0008c13║以實知非比丘故。《十誦》中加一白衣，亦不入
T40n1804_p0008c14║數。上明僧相，並形同出家，相有濫故，得共
T40n1804_p0008c15║法事。必著俗服，相形明了，亦無同法之義。《十
T40n1804_p0008c16║誦》白衣，謂本受戒不得者。亦有受後難緣，須
T40n1804_p0008c17║著俗服者，亦應同法，由本是僧。即知作法之
T40n1804_p0008c18║時，窮問界內俗人之中，頗有曾受具戒不捨
T40n1804_p0008c19║者不？要答無者，方無別眾。三舉之人，謂不見、
T40n1804_p0008c20║不懺、惡邪不捨。廣如〈眾網〉中。滅擯者，謂犯重
T40n1804_p0008c21║已，舉至僧中，白四除棄也。應滅擯者，亦犯重
T40n1804_p0008c22║已，舉來至僧，因有難起，未得加法，故律名入
T40n1804_p0008c23║波羅夷說中。若雖犯重，僧未委知；而別人內
T40n1804_p0008c24║知，未被紏舉。或不自言，僧不知犯重；眾內一
T40n1804_p0008c25║人知者。則非僧數，並入應滅擯中。第三體雖
T40n1804_p0008c26║非僧，託緣成用。即前門中人，據未自言已前，
T40n1804_p0008c27║同僧法事，並皆成就。若雖言竟，無人知者，亦
T40n1804_p0008c28║成僧用；由相中無違，便得辨事。故律中，犯戒
T40n1804_p0008c29║和尚，由不知故，得成法事。乃至邊罪，並安若
T40n1804_p0009a01║言等。文云：當以肉眼知他持犯等。《十誦》云：若
T40n1804_p0009a02║犯重罪人，賊詐作比丘，本白衣時破戒人等，
T40n1804_p0009a03║若先言有是過，作羯磨不成；若不言者，一切
T40n1804_p0009a04║成就。《薩婆多》：以有天眼者，不說人惡。乃至若
T40n1804_p0009a05║聽以天眼耳看僧淨穢者，人誰無過！但有大
T40n1804_p0009a06║小，無往不見。若開說者，則妨亂事多。故不聽
T40n1804_p0009a07║說。言自言者，謂告人云我犯淫盜之類。四體
T40n1804_p0009a08║雖犯法，得成僧事。《四分》中：訶責、擯出、依止、遮
T40n1804_p0009a09║不至白衣家等四人，應一切羯磨；但為僧治，
T40n1804_p0009a10║故不得訶。覆藏、本日治、六夜、出罪等四人，《十
T40n1804_p0009a11║誦》中，行覆藏竟、本日竟、六夜竟，合七人，不足
T40n1804_p0009a12║僧殘等羯磨；不妨應餘法事。次明別眾（謂同一界
T40n1804_p0009a13║住，相中有華，不同僧法，故云別眾也）。有二：初明別相，後明成不。初
T40n1804_p0009a14║中，《四分》云：別眾者，應來者不來，是身、口、心俱
T40n1804_p0009a15║不集；二應與欲者，不與欲來，是身、心不集；三
T40n1804_p0009a16║現前得訶人訶，謂心、口不集。反此三種，則成
T40n1804_p0009a17║和眾。謂初人，三業俱集；中者，心口俱集；後人，
T40n1804_p0009a18║身口集，而心不集。默坐不訶，亦名和合。故文
T40n1804_p0009a19║云：應訶者不訶。又云：舍利弗見眾僧如法羯
T40n1804_p0009a20║磨，而心不同。應作默然，是如法也。又六群比
T40n1804_p0009a21║丘，往說戒處不坐，佛言非法。《五分》中：背說戒
T40n1804_p0009a22║羯磨坐臥，等是別眾。《僧祇》中：行作羯磨，坐則
T40n1804_p0009a23║別眾；四儀互作，十二種人。別眾多相，理須明
T40n1804_p0009a24║委，然與不足數中，遞相交涉，且大分二：若身
T40n1804_p0009a25║不至僧中，是別眾攝；雖至僧中，不足他數，是
T40n1804_p0009a26║不足數。然不足之人，名通淨穢二人（淨僧睡、定、身不至僧，亦不
T40n1804_p0009a27║足也）；別眾之稱，唯據清淨一色。義張四句，料簡
T40n1804_p0009a28║如別。若論學悔，是不足限；必無解法，亦開秉
T40n1804_p0009a29║之；別亦無過，則中間人也。二解成不者。若別
T40n1804_p0009b01║犯下四篇，是別眾攝。別犯初篇，縱謂淨想，亦
T40n1804_p0009b02║成法事；終是體壞，無任同住。文云：無比丘，有
T40n1804_p0009b03║想，羯磨成，而犯罪。以心不同。審知有犯，隨
T40n1804_p0009b04║意別之。十三難人、尼等四人、三舉、三狂等，并
T40n1804_p0009b05║聾瘂之類。或本非是僧、或中途被罰、形差、病
T40n1804_p0009b06║報，緣礙故開。凡此等人，未論足別。若對首作
T40n1804_p0009b07║法，前境濫真，例取僧中。今行事者，多有別相，
T40n1804_p0009b08║更顯明之。眾取威儀相同，不用心順。言威儀
T40n1804_p0009b09║者，如《僧祇》中：行作法事，坐則非法。《五分》：病人
T40n1804_p0009b10║背羯磨，佛言別眾。《四分》：六群不坐，佛訶責之。
T40n1804_p0009b11║理非和相，別眾中說。如行時食，食住則犯足。
T40n1804_p0009b12║相同《僧祇》。二心虛實者。但令相順，心違亦成
T40n1804_p0009b13║證法。文云：現前應訶者不訶。又云：見如法羯
T40n1804_p0009b14║磨，而心不同，如前所列。若作法時，問僧云：僧
T40n1804_p0009b15║今和合何所作為？答云：某事羯磨。且待答者
T40n1804_p0009b16║坐竟，方始作白。廣有廢立，如《義鈔》中。就僧坐
T40n1804_p0009b17║中，聽有立者，除被治人；以是所為作羯磨者，
T40n1804_p0009b18║不足僧數。餘有所為，坐乞如法，文義明說。秉
T40n1804_p0009b19║羯磨人中，除二種人：一威儀師，立秉單白，為
T40n1804_p0009b20║僧所使，不得輒坐；二開立說戒，為令眾聞。自
T40n1804_p0009b21║餘一切皆須坐秉（必有餘緣，行臥亦得）。
T40n1804_p0009b22║受欲是非篇第四
T40n1804_p0009b23║夫事生不意，法出恒情；故對情而順其心，心
T40n1804_p0009b24║順則於法無失，故名欲也。然則情事相反，故
T40n1804_p0009b25║立法以撿之；撿則有事必明，若明故對門而
T40n1804_p0009b26║辨。初明其緣，後明欲法。初中有三：一制意、釋
T40n1804_p0009b27║名、明體。二有開遮。三定緣是非。初中制意者。
T40n1804_p0009b28║凡作法事，必須身心俱集，方成和合；設若有
T40n1804_p0009b29║緣，不開心集，則機教莫同，將何拔濟！故聽傳
T40n1804_p0009c01║心口，應僧前事，方能彼此俱辨。緣此故開與
T40n1804_p0009c02║欲。釋名者。凡言欲者，多以希須為義。欲明僧
T40n1804_p0009c03║作法事，意決同集，但由緣差，不遂情願。令送
T40n1804_p0009c04║心達僧，知無違背。故《摩得伽》云：云何名欲？欲
T40n1804_p0009c05║者，所作事樂隨喜，共同如法僧事。《十誦》云：欲
T40n1804_p0009c06║名發心。如法僧事與欲，名為欲法。辨體者。欲
T40n1804_p0009c07║之所須有二：自有僧、私同須，如說戒、自恣等；
T40n1804_p0009c08║以佛制有時限，一切同遵，若叛有罪。自有單
T40n1804_p0009c09║僧須者，如受戒、捨懺等；僧須我和，我不必須，
T40n1804_p0009c10║佛不正制也。二明開遮。律中唯除結界，餘並
T40n1804_p0009c11║開之。雖非明文，以非制故。三緣是非者。若
T40n1804_p0009c12║有犯戒，事非法緣，而與欲者；由事非故，不合
T40n1804_p0009c13║不成。若準文中，但云佛、法、僧、塔、看病人六事
T40n1804_p0009c14║是緣。文具正列。而六群作衣說欲，雖非正制，
T40n1804_p0009c15║僧受行之。《僧祇》等律，守房等緣，並如別顯。比
T40n1804_p0009c16║者比丘多慢斯法，不思來業，妄行聖法。謂無
T40n1804_p0009c17║病言病，不淨言淨，不欲言欲。令他傳此妄語，
T40n1804_p0009c18║對眾而說。隨僧多少，一一人邊，三波逸提。所
T40n1804_p0009c19║傳之人，知而為告，一一三罪。惡業不輕，何為
T40n1804_p0009c20║自怠。二明欲法。就中分三：初明與法，二明失
T40n1804_p0009c21║法，三明遇緣成不。就初又分二：前明與法，
T40n1804_p0009c22║二明說法。初中，《四分》文不具足，義設云：「大德
T40n1804_p0009c23║一心念！某甲比丘，如法僧事，與欲清淨。」一說
T40n1804_p0009c24║便止。準《僧祇》，三說成就；今約《四分》文中，但一
T40n1804_p0009c25║說成者，皆無結略之文。三說成法，方云第二
T40n1804_p0009c26║第三亦如是說。準白二羯磨，說淨等法，依文
T40n1804_p0009c27║直成。不須云云，取他外部。問：此欲辭中，不稱
T40n1804_p0009c28║佛法僧事者？解云：稱者人語，不稱正本。問：說
T40n1804_p0009c29║不稱欲，法成已不？答：成也。由羯磨中，不牒此
T40n1804_p0010a01║說欲之緣。律中，若不記姓名，當說相貌；猶不
T40n1804_p0010a02║記者，當言：我與眾多比丘說欲等。問：欲與清
T40n1804_p0010a03║淨，同異云何？答：欲應羯磨，清淨應說戒。若說
T40n1804_p0010a04║欲之時，並須雙牒，由文正制；不同《僧祇》猶行
T40n1804_p0010a05║廢教也。言如法僧事者，簡非法事，不須欲也。
T40n1804_p0010a06║若非法緣，如〈眾網〉中。此但言如法，則令僧諸
T40n1804_p0010a07║法事，皆通作無障。上明自說，今言兼他者。謂
T40n1804_p0010a08║受欲已，更忽緣礙，欲轉與他。《毘尼母》云：得齊
T40n1804_p0010a09║七反。說辭云：「大德一心念！我某甲比丘，受某
T40n1804_p0010a10║甲比丘欲清淨。彼及我身，如法僧事，與欲清
T40n1804_p0010a11║淨。」一說。問：與欲之相，若為成不？答：《四分》中，但
T40n1804_p0010a12║有病人說欲法，而文有具缺。良以病有輕重
T40n1804_p0010a13║故也。文云：若言：「我說欲。」若言：「與我說欲。」若云：
T40n1804_p0010a14║「為我說欲。」若現身相。若廣說欲等五種也。前
T40n1804_p0010a15║四唯重病人；後廣說者，健病俱用。《五分》：斷事
T40n1804_p0010a16║中，說欲起去文中，如此律廣說相似，又無略
T40n1804_p0010a17║文。比人行事，或有緣者，囑信受欲，及語沙彌
T40n1804_p0010a18║令傳至他；或有非緣，直云為我說欲者，量恐不
T40n1804_p0010a19║成。故《四分》病人中，若不口說，不現身相，並皆
T40n1804_p0010a20║不成。今健人用病者法，誠難定指。問：現相若
T40n1804_p0010a21║為？依如《五分》：病人不能口說，聽現身相與清
T40n1804_p0010a22║淨欲。若舉手、若舉指、搖身、搖頭、乃至舉眼，得
T40n1804_p0010a23║名清淨欲。律文如此。而取欲者，須知同別之
T40n1804_p0010a24║相，方得成就。若違心不同而現相者，雖取不
T40n1804_p0010a25║成，終為別眾。二明對僧說法。應至僧中；羯磨
T40n1804_p0010a26║者言：「不來者說欲。」即具修威儀說云：「大德僧
T40n1804_p0010a27║聽！某甲比丘，我受彼欲清淨。彼如法僧事，與
T40n1804_p0010a28║欲清淨。」若眾多比丘，隨能記者，一時合說。若
T40n1804_p0010a29║受他欲來，自有緣事，對僧說者言：「大德僧
T40n1804_p0010b01║聽！我某甲比丘病患因緣，某甲比丘僧事因
T40n1804_p0010b02║緣，我受彼欲清淨。彼及我身，如法僧事，與欲
T40n1804_p0010b03║清淨。」說訖即出。若自有緣事，欲說付僧者，當
T40n1804_p0010b04║自來僧中說云：「大德僧聽！我某甲比丘，如法
T40n1804_p0010b05║僧事，與欲清淨。」《四分》無文。《僧祇》云：病比丘與
T40n1804_p0010b06║比房比丘欲，不受之，即自入僧中上座前說。
T40n1804_p0010b07║佛言：善作，如法。但不受者得罪。問：對僧說欲，
T40n1804_p0010b08║其相云何？答：行法不同。或一時來至僧前，禮
T40n1804_p0010b09║已，同時而說者；或直來僧前，一一說者；或在
T40n1804_p0010b10║座一時說者；或下座一一說者。據文並成。準
T40n1804_p0010b11║我與眾多欲文，及故不說等，皆成。若取義意
T40n1804_p0010b12║者。律中開成，由有忘誤，或復得罪，故有成文。
T40n1804_p0010b13║必無正緣，不得通用。約準外宗，一一說是。《五
T40n1804_p0010b14║分》云：令至如法僧中，為我稱名字說及捉籌；
T40n1804_p0010b15║若不如是，一一皆不成。《僧祇》云：不得趣爾與
T40n1804_p0010b16║人欲，與堪能持欲入僧中說者。其受者應自思
T40n1804_p0010b17║惟，我能傳欲不？義評云：凡取欲者，恐有別眾
T40n1804_p0010b18║不集，令其送心；僧知無乖，方乃加法。今一時
T40n1804_p0010b19║總說，言辭鬧亂，何得委知不來集者？《五分》、《僧
T40n1804_p0010b20║祇》明文：令在上座前，稱名字說。意亦可見。《四
T40n1804_p0010b21║分》文云：應更相撿挍，知有來不來者。此言彌
T40n1804_p0010b22║顯。二明失法。謂受欲已，遇緣便失，不簡病人
T40n1804_p0010b23║之所，及以僧中。今統明失法。《四分》有二十七
T40n1804_p0010b24║種：受他欲已自言：我是十三難人、三舉、二滅、
T40n1804_p0010b25║十八種人。由自陳故，非是僧用。若不自言，相
T40n1804_p0010b26║中同順，如足數中。《五分》云：自說罪人，不名
T40n1804_p0010b27║持欲；反上即成。《十誦》：取欲清淨人，始取時，若
T40n1804_p0010b28║取竟，自言白衣、沙彌、非比丘，乃至十三難，皆
T40n1804_p0010b29║名清淨欲不成，不到僧所。又有七種：若命過、
T40n1804_p0010c01║若餘處行、若罷道、若入外道眾、若入別部
T40n1804_p0010c02║眾、若至戒場上、若明相出。言餘處行者，謂出
T40n1804_p0010c03║大界外，餘道行也。昔解云：受欲已，在寺內餘
T40n1804_p0010c04║房行者，失欲。此非解也。自恣明文，無餘處行，
T40n1804_p0010c05║改為若出界外也。明相出者，謂後夜受欲，羯
T40n1804_p0010c06║磨在明，故失欲也。問：此律宿欲不成者。若明
T40n1804_p0010c07║相未了，羯磨已竟，而說戒、自恣未竟，得經明
T40n1804_p0010c08║不？答：不成。故《僧祇》中：若七萬、八萬人自恣，恐
T40n1804_p0010c09║明相出者，應減眾，界外自恣。《四分》中：若明相
T40n1804_p0010c10║欲出，開略說戒。故知宿欲不被所為事也。《四
T40n1804_p0010c11║分》又有三種：謂神足在空、隱沒、離見聞處。問：
T40n1804_p0010c12║為俱離失？互離失耶？答：俱離失也，互則不定。
T40n1804_p0010c13║故文中若眾大，聲小，不聞說戒，令作轉輪，高
T40n1804_p0010c14║座立上說之，此則見而不聞也。又如多人說
T40n1804_p0010c15║戒，何由併得見作法者面？此則聞而不見也。
T40n1804_p0010c16║離此二人，則名失欲。必互離有失，據隔障等
T40n1804_p0010c17║之緣。前言離見聞失者，通望比座展轉離也。
T40n1804_p0010c18║如《五分》解：謂同覆障相離，雖說不成。《僧祇》五
T40n1804_p0010c19║種：謂隔障等，如〈足數〉中說。《五分》：斷事時，若在
T40n1804_p0010c20║屋中，隨幾過出。若在露地，去僧一尋等並失。
T40n1804_p0010c21║若房小不受僧者，聽在前後簷下庭中坐，雖
T40n1804_p0010c22║不聞羯磨聲得成。又有七人：尼等四人狂等
T40n1804_p0010c23║三人，皆不成欲。《僧祇》多種：一在界外與欲。二
T40n1804_p0010c24║持欲出界。三與欲已，自身出界。四與欲已，自
T40n1804_p0010c25║至僧中，默然還出。五持欲至僧，因難驚起，無
T40n1804_p0010c26║一人住者，名壞眾失；有人住則不失。餘同當
T40n1804_p0010c27║宗。《十誦》：與別住人失欲。即覆等三人。上來諸
T40n1804_p0010c28║列皆不成欲，說亦不成。知而故為，反自受罪。
T40n1804_p0010c29║文云：皆不成與欲，當更與餘者欲。三明遇緣
T40n1804_p0011a01║不說成者。文云：若受欲人，若睡、若入定、若忘、
T40n1804_p0011a02║若不故作，如是者成；若故不說，得罪。而不知
T40n1804_p0011a03║成不？理亦應成，在開緣明也。並謂在僧中，
T40n1804_p0011a04║若在中道，並名不到。《四分》云：若病重者，應扶
T40n1804_p0011a05║輿來僧中。若慮增動，僧就病者所，圍繞作法。
T40n1804_p0011a06║若病者多，不能集者，僧出界外作羯磨。以更
T40n1804_p0011a07║無方便，得別眾故。若受欲已，欲至僧中，道逢
T40n1804_p0011a08║諸難，便從界外來至僧所，與欲清淨得成。必
T40n1804_p0011a09║界內有難，不往僧所，僧又不知，羯磨成不？文
T40n1804_p0011a10║云：有比丘無想，作法不成。問：與欲已，事訖不
T40n1804_p0011a11║來，犯別眾不？答：不犯。以情和到僧，而不將欲
T40n1804_p0011a12║緣為羯磨事。文云：若事休應往，不往，如法治。
T40n1804_p0011a13║不云法不成就。若爾受日出界，而事休法謝
T40n1804_p0011a14║者？答：受日文中牒事故，前緣廢法謝；此受欲
T40n1804_p0011a15║法不牒事故，緣謝欲成。
T40n1804_p0011a16║通辨羯磨篇第五（《明了論疏》翻為業也，所作是業。亦翻為所作。《百論》云事也。若約義
T40n1804_p0011a17║求，翻為辨事。謂施造遂法，必有成濟之功焉。）
T40n1804_p0011a18║僧為秉御之人，所統其唯羯磨，方能拔群迷
T40n1804_p0011a19║之重累，出界分之深根。德實無涯，威難與大。
T40n1804_p0011a20║而世尊栖光既久，遺法被世，可得而聞。但為
T40n1804_p0011a21║陶染俗風，情流鄙薄；言成瓦礫，妄參真淨之
T40n1804_p0011a22║文；行乃塵庸，虛霑在三之數。致使教無成辨
T40n1804_p0011a23║之功，事有納非之目。並由人法無宗轄，得失
T40n1804_p0011a24║混同歸焉。故律云：若作羯磨，不如白法作白，
T40n1804_p0011a25║不如羯磨法作羯磨，如是漸漸令戒毀壞，以
T40n1804_p0011a26║滅正法。當隨順文句，勿令增減，違法毘尼。當
T40n1804_p0011a27║如是學。雖復僧通真偽，於緣得成前事；羯磨
T40n1804_p0011a28║亦漏是非，而乖違號為非法。今欲克翦浮言，
T40n1804_p0011a29║發揚聖教，統辨進不，總識科分；後有事條，
T40n1804_p0011b01║案文準式。就中分為二：初明作法具緣，後明
T40n1804_p0011b02║立法通局，并曲解羯磨。初中，統明羯磨，必有
T40n1804_p0011b03║由漸，且分十門：一法不孤起，必有所為，謂稱
T40n1804_p0011b04║量前事。則有三種：即人、法、事也。人謂受戒懺
T40n1804_p0011b05║悔等；法謂說戒自恣等；事謂地衣等。或具或
T40n1804_p0011b06║單，乍離乍合；必先早陳，是非須定。二約處以
T40n1804_p0011b07║明。謂自然界中，唯結界一法；餘之羯磨，並作
T40n1804_p0011b08║法界。故《僧祇》云：非羯磨地不得行僧事。三集
T40n1804_p0011b09║僧方法。謂敷座、打相、量僧多少、觀時制度等。
T40n1804_p0011b10║四僧集差別。須知用僧進止，簡德優劣。五和
T40n1804_p0011b11║合之相。眾中上座，略和眾情，告僧云：「諸大德
T40n1804_p0011b12║僧等！莫怪此集，今有某事，須僧同秉，各願齊
T40n1804_p0011b13║心，共成遂也。」須知默然、訶舉之相，如前說。六
T40n1804_p0011b14║簡眾。云未受具出，即隨次出，如〈沙彌別法〉
T40n1804_p0011b15║中。餘有住者，須明足數，不足之相如前說。七
T40n1804_p0011b16║與欲應和。須究緣之是非、成不之相，廣如前
T40n1804_p0011b17║列。八正陳本意。謂作乞辭等，於中有四：一順
T40n1804_p0011b18║情為己，多須前乞，如受戒捨懺等。二違心立
T40n1804_p0011b19║治，及無心領者，則無乞辭；應作舉、憶念、證正、
T40n1804_p0011b20║知法。三僧創立法，必託界生，則竪標唱相。四
T40n1804_p0011b21║僧所常行，謂說戒等，則行籌告令。九問其事
T40n1804_p0011b22║宗。云：「僧今和合，何所作為？」謂上座及秉法者
T40n1804_p0011b23║言之。十答言作某羯磨。謂必雙牒事法，告僧
T40n1804_p0011b24║令知；不得單題，如云布薩說戒也。上來十門，
T40n1804_p0011b25║總被一切作羯磨者。若隨事明，或具九緣，如
T40n1804_p0011b26║結界無與欲也。又如受日差遣，無有乞辭等。
T40n1804_p0011b27║並倒準知，廣如別法。二明立法通局者。於中
T40n1804_p0011b28║分二：初明相攝分齊，二別舉成壞。就初，總明
T40n1804_p0011b29║一切羯磨，必須具四法：一法，二事，三人，四界。
T40n1804_p0011c01║第一明法有三種：一心念法，二對首法，三眾
T40n1804_p0011c02║僧法。且列三位，言三名者：心念法者，事是微
T40n1804_p0011c03║小；或界無人，雖是眾法及以對首，亦聽獨秉，
T40n1804_p0011c04║令自行成，無犯戒事。發心念境，口自傳情；非
T40n1804_p0011c05║謂不言，而辨前事。《毘尼母》云：必須口言，若說
T40n1804_p0011c06║不明了，作法不成。言對首者，謂非心念之緣；
T40n1804_p0011c07║及界無僧，並令對首。此通二三人或至四人，
T40n1804_p0011c08║如下說也。謂各共面對，同秉法也。言眾法者，
T40n1804_p0011c09║四人已上，秉於羯磨，此是僧之所秉，故云眾
T40n1804_p0011c10║法。上略明相，今曲枝分，則有八種。初就心念
T40n1804_p0011c11║有三：一但心念法，二對首心念，三眾法心念。
T40n1804_p0011c12║言但心念者，唯得自說，有人亦成。數列三種：
T40n1804_p0011c13║謂懺輕吉羅，說戒座上發露，及六念也。二對
T40n1804_p0011c14║首心念，謂本是對首之法，由界無人，佛開心
T40n1804_p0011c15║念。且列七種：《四分》中有安居；《十誦》有說淨、受
T40n1804_p0011c16║藥、受七日；《五分》有受持三衣及捨三衣；《善見》
T40n1804_p0011c17║受持鉢也。三眾法心念，謂本是僧秉，亦界無
T40n1804_p0011c18║人，故開心念。《四分》說戒、自恣；外部受僧得施
T40n1804_p0011c19║及亡人衣。二對首法中有二：一但對首法，二
T40n1804_p0011c20║眾法對首。初中，以是別法，不開僧用，界雖成
T40n1804_p0011c21║眾，亦自得成。總依諸部有二十九：受三衣及
T40n1804_p0011c22║捨、受鉢及捨、受尼師壇及捨、受百一供身
T40n1804_p0011c23║具及捨。捨請。捨戒。受依止法。衣說淨、鉢說
T40n1804_p0011c24║淨、藥說淨、受藥。受七日。安居。與欲。懺波逸
T40n1804_p0011c25║提、懺輕偷蘭、懺提舍尼、懺重吉羅、發露他重
T40n1804_p0011c26║罪、及自發露六聚。僧殘中白捨行法、白行行
T40n1804_p0011c27║法、白僧殘諸行法、白入聚落、尼白入僧寺、尼
T40n1804_p0011c28║請教授。作餘食法。且論略爾。二眾法對首，同
T40n1804_p0011c29║前眾法心念中。次明眾法有三：一者單白。事
T40n1804_p0012a01║或輕小，或常所行，或是嚴制；一說告僧，便成
T40n1804_p0012a02║法事。二者白二。由事參涉，義須通和。一白牒
T40n1804_p0012a03║事告知，一羯磨量處可不，便辨前務。通白及
T40n1804_p0012a04║羯磨，故云白二。三者白四。受戒、懺重、治舉、訶
T40n1804_p0012a05║諫，事通大小，情容乖舛。自非一白告知，三法
T40n1804_p0012a06║量可，焉能辨得。以三羯磨通前單白，故云白
T40n1804_p0012a07║四。若就緣約相，都合一百三十四羯磨。略言
T40n1804_p0012a08║如此，更張猶有。單白有三十九；白二有五十
T40n1804_p0012a09║七；白四有三十八。若通前二，則百八十四法。
T40n1804_p0012a10║問：耳聞百一羯磨，今列不同者？答：此乃總標，
T40n1804_p0012a11║非定如數；亦可引用《十誦》，彼則定有百一。上
T40n1804_p0012a12║明攝法分齊，即須明非相。但鈔意為始學人，
T40n1804_p0012a13║本令文顯而易見，故不事義章一一分對進
T40n1804_p0012a14║不；必欲通明，須看《義鈔》。今直論是非。謂上三
T40n1804_p0012a15║法，離則八種，具明別相；若一事差互，不應八
T40n1804_p0012a16║條，並入非中，不成羯磨。若欲通知，細尋此門；
T40n1804_p0012a17║上下橫括，庶無差貳。問：別人之法，何名羯磨？
T40n1804_p0012a18║答：《四分》：三語中，及白衣說法中，言是羯磨。《十
T40n1804_p0012a19║誦》：對首心念分衣，佛言是名羯磨。二就事明
T40n1804_p0012a20║者。謂羯磨所被之事，更不重明，即辨非者。所
T40n1804_p0012a21║被事中，通情非情，並令前境是實，片無錯涉，
T40n1804_p0012a22║皆成法事；若一緣有差，悉並不成。何者是也？
T40n1804_p0012a23║如人法中，不覆藏者，與覆藏羯磨，不善、非法、
T40n1804_p0012a24║不成，此謂無事有法；如〈瞻波〉中，應與作訶責，
T40n1804_p0012a25║乃作擯出，此謂有樂有病，施不相當，佛判不
T40n1804_p0012a26║成。故知事者，必須據實，方稱聖教；且約一事，
T40n1804_p0012a27║餘者例之，如實犯罪自言不犯，實不犯自言
T40n1804_p0012a28║犯等，並名非法；若實言實，方為相稱。而彼自
T40n1804_p0012a29║言，還臣所為之事；若汎臣餘罪，不為自言。非
T40n1804_p0012b01║情事中，二房羯磨，妨難不成；離衣杖等，必須
T40n1804_p0012b02║兩具。此並律之誠文，臨事無忘失矣。三對人
T40n1804_p0012b03║明者，亦有三人。初辨僧者。僧中有四，如前所
T40n1804_p0012b04║說。唯秉羯磨，界中有人，並須盡集，若不來者，
T40n1804_p0012b05║便成別眾，如〈足數〉中。但得御於眾法。已外對
T40n1804_p0012b06║首心念，法之與事，決定不得。二三人中，具立
T40n1804_p0012b07║二法。若作眾法對首，兩界無僧，盡集作之。若
T40n1804_p0012b08║數滿四，則不成就，更須改法。若作對首之法，
T40n1804_p0012b09║兩人各作，不相妨礙。必有邊人，有須問者，若
T40n1804_p0012b10║三十捨懺，須問邊人；九十單墮，但對即得；亦
T40n1804_p0012b11║有通須問者，謂同覆處，露地尋內，故須問之；
T40n1804_p0012b12║必在外有障，亦不在通問。若持衣說淨，不論
T40n1804_p0012b13║通別。若是心念，一向非分。必有其事，隨緣作
T40n1804_p0012b14║之。一人心念，獨在界中。若作眾法心念、對首
T40n1804_p0012b15║心念，並界無人，方成此法；若有一人，名非法
T40n1804_p0012b16║別眾。若據所秉，如前法中。若作但心念法，不
T40n1804_p0012b17║論同別。四約界者。四種自然，羯磨法中，唯作
T40n1804_p0012b18║結界一法，是僧執御；已外對首心念二法，及
T40n1804_p0012b19║一二三人，眾中雜法，四人自恣，並得秉之。俱
T40n1804_p0012b20║須盡集。二者作法攝僧界者，亦通二人，法通
T40n1804_p0012b21║三種。就法界中，分為五位：一難事受戒小界，
T40n1804_p0012b22║二因難事自恣，三數人說戒。此三小界，因難
T40n1804_p0012b23║曲開；但作一法，後必閑豫，不開作之；故文中
T40n1804_p0012b24║結已即解，非久住法也。四者戒場，本為數集
T40n1804_p0012b25║惱僧，故開結之；唯除說戒、自恣、乞鉢、捨懺、亡
T40n1804_p0012b26║人衣法、受日、解界、結衣界并解、結淨地、受功德
T40n1804_p0012b27║衣等。五者大界，就中並有通塞，隨相可知。二
T40n1804_p0012b28║別舉羯磨，明其成壞。法不孤起，終須四緣；隨
T40n1804_p0012b29║義明非，不過七種。先就但心念法，以解七非；
T40n1804_p0012c01║乃至白四，類七可解。初明七非者：一者人非，
T40n1804_p0012c02║謂以此法，對人而作。二者法非，口不言了，法
T40n1804_p0012c03║不稱教。三者事非，謂重吉羅，用責心悔，六念
T40n1804_p0012c04║等事，一一非法；妄牒而誦，不成有罪。四者人
T40n1804_p0012c05║法非，不妨事如。五者人事非，不妨法如。六
T40n1804_p0012c06║者事法非，不妨人是。七具三非，並同上。餘則
T40n1804_p0012c07║例之。二對首心念，亦具七非，數同於上。隨事
T40n1804_p0012c08║對法，各有別相。且舉安居一法，餘則例之。一
T40n1804_p0012c09║者人非，謂界中有人，別眾而作，自不依他等。
T40n1804_p0012c10║二者法非，口說錯脫，文非明了等。三者事非，
T40n1804_p0012c11║時非夏限，處有難緣，不依佛制。四非已下，
T40n1804_p0012c12║類前可知。三眾法心念，如說戒等，亦具七非。
T40n1804_p0012c13║一者人非，界內別眾，自犯六聚。二者法非，不
T40n1804_p0012c14║陳三說，或有漏忘。三者事非，眾具有闕，時非
T40n1804_p0012c15║正法。四非已下，如前例之。四但對首，如持衣
T40n1804_p0012c16║法。一者人非，所對之人，犯戒非法，有訶者訶。
T40n1804_p0012c17║二者法非，陳受非正，或訶不止。三者事非，五
T40n1804_p0012c18║大色衣及以上染，財是不淨之例。四非至七，
T40n1804_p0012c19║如前例知。五眾法對首，如自恣等。一者人非，
T40n1804_p0012c20║四人秉法，第五受欲，或非淨戒，知而同法。二
T40n1804_p0012c21║者法非，互不相陳，說不明了等。三者事非，時
T40n1804_p0012c22║非夏末，眾難不具等。四非已下，亦如前例。六
T40n1804_p0012c23║者單白，如捨墮法，餘例取解，而各不同。一者
T40n1804_p0012c24║人非，界內別眾，人非清淨等。二者法非，輕重
T40n1804_p0012c25║同法，持犯不分，妄陳言說。三者事非，財非合
T40n1804_p0012c26║捨，有過不陳，界非作法，衣物不集，妄輒託
T40n1804_p0012c27║人之類。四人法非已下可解。七白二中，如結
T40n1804_p0012c28║界法。一者人非，不盡標盡相而集，界內別眾，
T40n1804_p0012c29║得訶人訶。二者法非，唱相不明，作法闇託，又
T40n1804_p0013a01║訶不止等。三者事非，標相及體三種分齊，混
T40n1804_p0013a02║然一亂，不知彼此；二界錯涉，重結交互；遙唱
T40n1804_p0013a03║遙結之類。並不成就。餘非例知。八者白四，如
T40n1804_p0013a04║受戒法等。一者人非，受者遮難，界中不集，僧
T40n1804_p0013a05║數有缺；人雖五百，一一人中，五十餘法，簡之
T40n1804_p0013a06║不中，通非正數。二者法非，受前進止八種調
T40n1804_p0013a07║理，及論正受執文無差等。三者事非，界相不
T40n1804_p0013a08║明，衣鉢非己之類。餘非例前。餘之正法，乃至
T40n1804_p0013a09║心念，當法自成，不相通練。別眾一法，多或通
T40n1804_p0013a10║之，廣張非相，如《義鈔》也。次釋羯磨正文，令知
T40n1804_p0013a11║綱要，識解通塞；若不具明見，增減一字，謂為
T40n1804_p0013a12║法非。然其非相，唯在一字；然須知處所，不得
T40n1804_p0013a13║雷同。或依文謹誦，曾不改張有無；或第二第
T40n1804_p0013a14║三，亦隨略說；或無文稱事、有文無事、俱有俱
T40n1804_p0013a15║無、未能增減，致使旁人加改，重增昏亂；或復
T40n1804_p0013a16║闇誦，不入心府，臨事致有乖違，於即對眾之
T40n1804_p0013a17║中，執文高唱。如斯等事，呈露久聞，豈不以愚
T40n1804_p0013a18║癡不學，自受伊責。亦有轉弄精神，觀事乃同
T40n1804_p0013a19║於法，而人事兩緣，冥逾夢海；量時取法，全是
T40n1804_p0013a20║師心。照教，教稱不成；結罪，罪當深罰。是以同
T40n1804_p0013a21║法之儔，幸宜極誡。若作羯磨人，要須上座。故
T40n1804_p0013a22║律云：應作羯磨者，若上座次座；若上座不能，
T40n1804_p0013a23║當出言語，持律者作。已外不合。今正釋文，且
T40n1804_p0013a24║就說戒單白及受戒羯磨，具解二文。餘則例
T40n1804_p0013a25║解。就單白說戒中分五：一大德僧聽者告眾，
T40n1804_p0013a26║勅聽令動發耳識，應僧同法。二今僧白月十
T40n1804_p0013a27║五日布薩說戒者，正宣情事，白眾委知。三若
T40n1804_p0013a28║僧時到僧忍聽，正明僧若和集，諦心審聽，量
T40n1804_p0013a29║其可不。僧時到者，謂心和身集，事順法應也。
T40n1804_p0013b01║忍聽者，勸令情和聽可，勿事乖違。四布薩說
T40n1804_p0013b02║戒者，重牒第二根本白意，決判成就，忍可所
T40n1804_p0013b03║為也。五白如是者，事既和辨，白結告知。次
T40n1804_p0013b04║就羯磨法中明者。且約受戒白四內，上已明
T40n1804_p0013b05║白，恐新學未悟，略復述之，各有其志也。白中
T40n1804_p0013b06║還五：一大德僧聽，同上，舉耳勸聽。二是沙彌
T40n1804_p0013b07║某甲，從和尚某甲受戒，乃至三衣鉢具；和尚
T40n1804_p0013b08║某甲者，此同上，牒其緣兆，正宣情事，令眾量
T40n1804_p0013b09║宜。三若僧時到僧忍聽；同上，心事既和，願僧
T40n1804_p0013b10║同忍。四僧今授某甲具戒，和尚某甲者；正明
T40n1804_p0013b11║忍可，所為決判根本。五白如是者，表眾令知。
T40n1804_p0013b12║此之白文，與前單白文義略同，依之可解。次
T40n1804_p0013b13║解羯磨。就中分二：初正決根本；二僧已忍下，
T40n1804_p0013b14║結成上文。前中有三：初大德僧聽者，告眾重
T40n1804_p0013b15║聽；事既非小，諦緣聲相，決判之緣。二此某甲
T40n1804_p0013b16║乃至誰諸長老忍，正辨牒緣，及以根本；謂僧
T40n1804_p0013b17║今與某甲受戒等，量其可不。三僧今與某甲
T40n1804_p0013b18║受具戒乃至誰不忍者說，單牒根本，決判成
T40n1804_p0013b19║就。第二第三亦如是者，一則事不成辨，多則
T40n1804_p0013b20║法有濫非；軌刻令定，限至於此。二結勸云：僧
T40n1804_p0013b21║已忍與某甲受具，下至如是持，此直付囑結
T40n1804_p0013b22║歸，不關羯磨正體。就中加三法料簡：一增減，
T40n1804_p0013b23║二通塞，三是非。初中，若事輕小，無有緣起；則
T40n1804_p0013b24║無乞辭，又不牒事。則白中五句，除第二句，但
T40n1804_p0013b25║四句成白。乃至白二，類例除之。餘則一準。二
T40n1804_p0013b26║明通塞者。單白文中，第一、第三、第五文義，通
T40n1804_p0013b27║一百三十四法，更無增減。第二、第四句，由各
T40n1804_p0013b28║隨事，故稱緣而牒；文隨事顯，故限局也。義存
T40n1804_p0013b29║告眾，決判成就，故通一切。就羯磨中，大德僧
T40n1804_p0013c01║聽，誰諸長老忍，不忍者說，僧已忍下，文義俱通
T40n1804_p0013c02║白二、白四。中間牒緣牒事，隨機不同。文局義
T40n1804_p0013c03║通，類之可解。若鏡此義，得緣便作，不須看
T40n1804_p0013c04║文；不了前緣，誦文亦失。三是非者。白中文義，
T40n1804_p0013c05║俱通三句。羯磨之中，文義通者，頭尾一言，不
T40n1804_p0013c06║可增略，必須通誦，缺剩不成。餘之文局義通，
T40n1804_p0013c07║但令順事合宜，片無乖降，增繁減略，詁訓不
T40n1804_p0013c08║同，而文義不失，並成正法。類準諸部，羯磨不
T40n1804_p0013c09║同，及論義意，亦無有少。至如翻譯，梵漢音義
T40n1804_p0013c10║全乖，詁訓所傳，非無兩得。故例成也。問：世中
T40n1804_p0013c11║時有白讀羯磨，作法成不？答：不成是定。雖無
T40n1804_p0013c12║明決，可以義求。然羯磨戒本，作法相似；戒本
T40n1804_p0013c13║必令誦之，羯磨豈得白讀？故《四分》、《僧祇》：半月
T40n1804_p0013c14║無人誦戒，應差向他處誦竟，還本處說之；不
T40n1804_p0013c15║得重說；乃至一人說一篇竟，更一人說。若不
T40n1804_p0013c16║能誦者，但說法誦經而已。準而言之，若得讀
T40n1804_p0013c17║者，執文即得，何須如此？止不讀之。又俗中呪
T40n1804_p0013c18║術之法，讀文被事，皆不成就。但以法貴專審，
T40n1804_p0013c19║令背文誦持，心口專正，加事便易；必臨文數
T40n1804_p0013c20║字，出口越散。故佛法中，呪術誦者，加物遂成，
T40n1804_p0013c21║未聞讀呪而能被事。羯磨聖教，佛制誦持，況
T40n1804_p0013c22║於呪術，律序自顯。必不誦者，終身附人。余親
T40n1804_p0013c23║問中國三藏京輦翻經諸師，云：從佛滅度來，
T40n1804_p0013c24║無有此法。問：僧尼更互得作幾法。答：律中《十
T40n1804_p0013c25║誦》：尼為僧作不禮、不共語、不敬畏問訊，此三
T40n1804_p0013c26║羯磨不須現前、自言。僧為尼，亦得三法：謂受
T40n1804_p0013c27║戒、摩那埵、出罪。餘不互通。問：得對尼等四眾
T40n1804_p0013c28║及以白衣作法不？答：不得也。律令至不見不
T40n1804_p0013c29║聞處，方作羯磨，除所為作羯磨人。《摩得伽》、《十
T40n1804_p0014a01║誦》云：白衣前說戒成者，除為瓶沙王等。除王
T40n1804_p0014a02║眷屬民將；獨為王說，令心淨故。問：羯磨所被
T40n1804_p0014a03║幾人？答：不同也。若諫喻和諍，得加多少；至於
T40n1804_p0014a04║治舉乞為，不得至四，名非法也。《四分》：難事得
T40n1804_p0014a05║二三人一時受戒。《五分》：通諸羯磨，不得加四。
T40n1804_p0014a06║《毘尼母》云：諸比丘集，作非法事，若有三四五
T40n1804_p0014a07║伴，可得諫之，獨一不須諫也。何以故？大眾力
T40n1804_p0014a08║大，或能擯出，自得苦惱，故應默然不言。《四分》
T40n1804_p0014a09║中：十五種默，大同於此。廣如〈眾網〉中。問：羯磨
T40n1804_p0014a10║竟時，其文何所？答：解者多途。今一法以定，謂
T40n1804_p0014a11║第三說已，云僧已忍，與某事竟，此時羯磨竟。
T40n1804_p0014a12║不同前解第三說已名為竟也。故律云：忍者
T40n1804_p0014a13║默然，不忍者說。今即說其不忍之意，便成訶
T40n1804_p0014a14║破；必其忍默，三說已無訶，亦成。任意兩得。餘
T40n1804_p0014a15║廣如《義鈔》。
T40n1804_p0014a16║四分律刪繁補闕行事鈔卷上
T40n1804_p0014a17║
T40n1804_p0014a18║
T40n1804_p0014a19║四分律刪繁補闕行事鈔卷上（之二）
T40n1804_p0014a20║
T40n1804_p0014a21║結界方法篇第六
T40n1804_p0014a22║結界元始，本欲秉法。由羯磨僧宗綱要，匡救
T40n1804_p0014a23║佛法，像運任持，功歸於此；理宜十方同遵，許
T40n1804_p0014a24║無乖隔。但為剡浮洲境，彌亘既寬；每一集僧，
T40n1804_p0014a25║期要難剋；加以損功廢道，恒事奔馳。大聖愍
T40n1804_p0014a26║其頓極，故開隨處局結；作法分隔，同界崇遵；
T40n1804_p0014a27║功成事遂，總意如此。就中分四：一列數定量，
T40n1804_p0014a28║二依位作法，三法起有無，四非法失相。初中，
T40n1804_p0014a29║大論界法，總列三種：一攝衣界，如衣法中。二
T40n1804_p0014b01║攝食界，如藥法中。三攝僧界，是此所明，就中
T40n1804_p0014b02║分二。一自然界者。未制作法已前，統通自然；
T40n1804_p0014b03║或空有不同，水陸差別；後因難集，便開隨境
T40n1804_p0014b04║攝，各有分限；人所至處，任運界起，故曰自然
T40n1804_p0014b05║也。約處有四種不同，定量分六相差別，如〈集
T40n1804_p0014b06║僧〉中。二作法界者。由自然限約，未可遂心；設
T40n1804_p0014b07║有大小，教文已定；用則不可，捨則非制；或作
T40n1804_p0014b08║大法，地弱不勝。故如來曲順物情，聽隨處結；
T40n1804_p0014b09║令楷式軌定，任情改轉；使成羯磨，弘濟大功；
T40n1804_p0014b10║非此作法，餘不能辨。就中分三。初言大界者。
T40n1804_p0014b11║謂僧所常行，法食二同之界也。明量者，文中
T40n1804_p0014b12║同一說戒，為界遙遠，聽十四日說者，十三日
T40n1804_p0014b13║先往，不得受欲。準強百里。《毘尼母》中，同布薩
T40n1804_p0014b14║界，極遠聽一日往還。雖有二文，未明里數。故
T40n1804_p0014b15║《僧祇》、《五分》、《善見》並云：三由旬為量。《明了論》云：
T40n1804_p0014b16║三由旬者，合角量取。亦不知由旬大小。《智論》：
T40n1804_p0014b17║由旬三別：大者八十里，中者六十里，下者四
T40n1804_p0014b18║十里。此謂中邊山川不同，致行李不等。《四分》
T40n1804_p0014b19║衣法中，由旬準有八十里者，此據上品為言。
T40n1804_p0014b20║通用所歸，準律文意，應百二十里，以下品為
T40n1804_p0014b21║定。《薩婆多》云：尼結界者，唯得方一拘盧舍也。
T40n1804_p0014b22║必有難緣，可用《僧祇》：二由旬內隨意結取。二
T40n1804_p0014b23║明戒場者。律云：以僧中數有四人眾起，乃至
T40n1804_p0014b24║二十人眾起，令僧疲極。佛聽結之。不言大小。
T40n1804_p0014b25║《善見》云：戒場極小容二十一人，減則不聽。餘
T40n1804_p0014b26║如後結。三明小界者。此並因難事，恐廢法事，
T40n1804_p0014b27║佛隨前緣，故開結之。並無正量，隨人坐處，即
T40n1804_p0014b28║為界相。一為受戒開結小界，舊準戒場，身外
T40n1804_p0014b29║有界；今依文取義，全無外相，如正加中。二為
T40n1804_p0014c01║說戒事，下至四人直坐。三為自恣事，下至五
T40n1804_p0014c02║人圓坐。此三無外量者，由是難開，隨人多少；
T40n1804_p0014c03║若限約外量，終非遮難。故文云：今有爾許比
T40n1804_p0014c04║丘集者，止取現集之僧；坐處有地，依地結之。
T40n1804_p0014c05║若事作已，即制令解；不同前二，以久固作法，
T40n1804_p0014c06║人所依止。二明依位別解。位則有三，如上所
T40n1804_p0014c07║列。若有戒場，先須結之，今且論無者。結大界
T40n1804_p0014c08║法，就中分二，先出緣成，後明結解。初中有
T40n1804_p0014c09║三：一料簡是非，二竪標唱相，三集僧欲法。初
T40n1804_p0014c10║中。問：大界有村，得合結不？答：《五分》：諸白衣新
T40n1804_p0014c11║作堂舍，為得吉利，或為非人所惱，請僧於中
T40n1804_p0014c12║布薩。《薩婆多》云：凡結大界，所以通聚落者，以
T40n1804_p0014c13║界威力故，惡鬼不得便，善神所護，為檀越故，
T40n1804_p0014c14║通結聚落。《四分》文中，亦結村取。問：界中有水，
T40n1804_p0014c15║得合結不？答：律中河者，除常有橋、船、梁，得結；
T40n1804_p0014c16║若駛流者，不得。必有橋梁及淺水無難，準理
T40n1804_p0014c17║應得。故《尼律》中云水者獨不能渡，此通界內
T40n1804_p0014c18║外也。問：一標作兩相，得不？答：一肘已上作者
T40n1804_p0014c19║準得。《明了論疏》中：如一大山，東西各結別住。
T40n1804_p0014c20║又云：二繩別住等。準此，大牆等類，可分別者，
T40n1804_p0014c21║皆得為之。問：今將石木為相，為取內外耶？答：
T40n1804_p0014c22║若圓者，取中央，令界相正與標分相當；或取
T40n1804_p0014c23║外畔。若尖斜之物，隨以一分為限。餘他物準
T40n1804_p0014c24║此。應先須示知尺寸分齊，預向僧述；不得通
T40n1804_p0014c25║指一山妄充外相，致令尋求分齊不可得知。
T40n1804_p0014c26║問：界標與相及體，若為分之？答：標謂山石之
T40n1804_p0014c27║物，用為指的；相即標畔，界體之外表也；體謂
T40n1804_p0014c28║相內作法之所。或標即體，或標異體；相必體
T40n1804_p0014c29║外。臨時處分，三所不同，並預委也。問：界得重
T40n1804_p0015a01║結不？答：律云，不得二界相接，應留中間。若疑
T40n1804_p0015a02║有者，解已更結。故不開重。二竪標唱相。初標
T40n1804_p0015a03║相者。《四分》：界相不定是非。文中，若東方有山
T40n1804_p0015a04║稱山，有塹稱塹，草𧂐汪水，糞聚釘杙，空處露
T40n1804_p0015a05║地；準此立法，誠所不可。何者？凡論立相，為知
T40n1804_p0015a06║界限久固，作法集眾，破夏離衣護食等緣。若
T40n1804_p0015a07║將空地為處，空則無相可指。必有其事，隨時
T40n1804_p0015a08║準行。或是一席之法，聊知空礙兩分；必作久
T40n1804_p0015a09║固處所，準用他部；并案本宗，彼此通用。《善見》
T40n1804_p0015a10║云：相有八種：一山相者，下至如象大。二石
T40n1804_p0015a11║相者，下至三十秤；若曼石不得，應別安石。三
T40n1804_p0015a12║林相者，草竹不得，體空不實，下至四樹相連。
T40n1804_p0015a13║四樹相者，不得以枯樹為相；下至高八寸形，
T40n1804_p0015a14║如針大；若無自生，種之亦得。五路相者，下至
T40n1804_p0015a15║經三四村。六江相者，若四月不雨，常流不絕。
T40n1804_p0015a16║七蟻封相者，下至高八寸。八水相者，自然池
T40n1804_p0015a17║水者得。準論徵律，城塹等緣，成相可知。既知
T40n1804_p0015a18║相為結，本界家所依，結已即須牓示顯處，令
T40n1804_p0015a19║後來者，主客俱委，無有濫疑。次明界形。《善見》、
T40n1804_p0015a20║《明了》二論：隨方曲直，任處辨形，不論定指。廣
T40n1804_p0015a21║如《大疏》，略說如《義鈔》中。二明唱相者。今時結
T40n1804_p0015a22║法，不過有二：或在蘭若，依山附水，旁道緣樹；
T40n1804_p0015a23║或在城邑，便隨牆院，籬柵塹渠。多是四方，時
T40n1804_p0015a24║有屈曲。先須識過，後避過唱之。謂先學未達，
T40n1804_p0015a25║及後進諸師，若唱方相，便容濫述。如從院外
T40n1804_p0015a26║唱云：從東南角直至西南角，乃至一周；正南
T40n1804_p0015a27║寺門，則有別眾之過。以界限從牆外直過，門
T40n1804_p0015a28║限外則成界內；若寺內作諸羯磨之時，牆限
T40n1804_p0015a29║外有僧不集，豈非別眾？故知唱相必須屈曲
T40n1804_p0015b01║唱出，不令後悔。亦不可籠通，云隨屈曲。屈曲
T40n1804_p0015b02║亦通深淺遠近，終成不識分齊。若從院內唱
T40n1804_p0015b03║相，從門直過，則限內是界外也，便有別眾破
T40n1804_p0015b04║夏離衣等過。如寺中作法，有人說欲訖，至門
T40n1804_p0015b05║限內，還復到來，豈非出界入界，是別眾也。若
T40n1804_p0015b06║破夏者，有人依界安居，明相未出至門，明了
T40n1804_p0015b07║乃反，豈非破夏。言失衣者，依界結攝衣界，明
T40n1804_p0015b08║相未出，不持衣往，明相出界外，豈非失衣。故
T40n1804_p0015b09║委示過，然後唱之。蘭若之中，亦有斯過。妄指
T40n1804_p0015b10║山谷，濫委樹林；及至分齊，曾何得知？結並不
T40n1804_p0015b11║成，一何自負。故《明了論》中：結水波別住，一丈
T40n1804_p0015b12║五尺，以石次之，周匝安已，便隨石唱。《善見》亦
T40n1804_p0015b13║云：曼石不得。並是明文，不容濫述，自陷陷人。
T40n1804_p0015b14║脫作受法不成，令他一生虛過；自身未來，還
T40n1804_p0015b15║逢此界。故《大集》言：我滅度後，無戒比丘蒲閻
T40n1804_p0015b16║浮提。斯言驗矣。次明唱法。律中使舊住人唱。
T40n1804_p0015b17║未唱已前，親自案行，識知處所，屏處闇誦，勿
T40n1804_p0015b18║使對眾致有謇澁。先須東南角為始，周匝直指
T40n1804_p0015b19║相當。律云：東方有山等。若依東方而唱，至角
T40n1804_p0015b20║曲迴，則不分限齊。今行事者，據易為之。若在
T40n1804_p0015b21║空野中結者，先指四標在四維，然後僧中差
T40n1804_p0015b22║一人唱之。被差者即起，禮僧已，立唱云：「大德
T40n1804_p0015b23║僧聽！我比丘為僧唱四方大界相。從東南角
T40n1804_p0015b24║棗樹直西至西南角桑樹，從此北行至西北
T40n1804_p0015b25║角柳樹，從此東出至東北角榆樹，從此南來
T40n1804_p0015b26║還至東南角棗樹。此是大界外相。一周訖。」三
T40n1804_p0015b27║說皆爾。若臨事別相，準改唱之，不容紕謬。若
T40n1804_p0015b28║城邑中寺，多有牆院，並從內唱。前緣如上；後
T40n1804_p0015b29║云：「從寺外院牆東南角內角，旁牆西下至南
T40n1804_p0015c01║門東頰北土棱，隨屈曲南出至門閾裏棱，旁
T40n1804_p0015c02║閾西下至西頰裏棱，隨屈曲北入至門西頰
T40n1804_p0015c03║土楞，從此西下至外院西南角內角，從此北
T40n1804_p0015c04║下至外院西北角內角，從此東下至外院東
T40n1804_p0015c05║北角內角，從此南下還至東南角內角。是為
T40n1804_p0015c06║大界外相。一周訖。」三說已。若有五門三門，及
T40n1804_p0015c07║籬柵牆塹，斜角方屈，隨處稱之，準上式也。若
T40n1804_p0015c08║有障隔，欲穿牆直過，當唱院名，依院牆唱相。
T40n1804_p0015c09║三明集僧與欲法者。初言集僧。必先盡自然
T40n1804_p0015c10║界內。若標寬界狹者，盡標集之。《僧祇》云：避難
T40n1804_p0015c11║界中，三由旬內有比丘者，並呼來，若出界已，
T40n1804_p0015c12║作法結之。有師云：但盡自然而集。以標內地
T40n1804_p0015c13║非自然界故，又未加法。若羯磨已，方有別眾。
T40n1804_p0015c14║《僧祇》所明，彼為難緣，恐成障礙，故須集之。準
T40n1804_p0015c15║理不然，並集為要，無正教可準。若標內有村，
T40n1804_p0015c16║縱自然內不欲取村者，當繞村唱內相，後唱
T40n1804_p0015c17║外相，作法結成。村內比丘，不須外集。若相內
T40n1804_p0015c18║外有尼界及尼，不妨結法，兩不相攝。若有作
T40n1804_p0015c19║法僧界，但令比丘不出本界；唱內相已，通結
T40n1804_p0015c20║取之。如《明了論》別住之例。二不得受欲者，具
T40n1804_p0015c21║有三義：一結界是眾同之本，理宜急制。二自
T40n1804_p0015c22║然界弱，不勝羯磨，此《僧祇》正文。三令知界畔，
T40n1804_p0015c23║護夏別眾護食護衣等。《十誦》云：作羯磨比丘
T40n1804_p0015c24║死，餘人不知界處，佛令捨已更結。故須盡集。
T40n1804_p0015c25║二正加聖法。上座云：「僧今和合，何所作為？」答
T40n1804_p0015c26║云：「結大界羯磨！」當白二結之。文云：「大德僧聽！
T40n1804_p0015c27║此住處比丘唱四方大界相。若僧時到僧忍
T40n1804_p0015c28║聽：僧今於此四方相內結作大界，同一住處，
T40n1804_p0015c29║同一說戒。白如是。」「大德僧聽！此住處比丘唱
T40n1804_p0016a01║四方大界相，僧今於此四方相內結作大界，
T40n1804_p0016a02║同一住處同一說戒。誰諸長老忍僧今於此
T40n1804_p0016a03║四方相內結作大界，同一住處同一說戒者，默
T40n1804_p0016a04║然；誰不忍者，說。僧已忍，於此四方相內，同一
T40n1804_p0016a05║住處同一說戒結大界竟。僧忍，默然故。是事
T40n1804_p0016a06║如是持。」二明戒場大界之法者。先竪三重標
T40n1804_p0016a07║相。最內一重，戒場外相，自然界內標；中間一
T40n1804_p0016a08║重自然界外，大界內相標；最外一重大界外
T40n1804_p0016a09║相標。即須周匝先唱內標一重已，作法結之。
T40n1804_p0016a10║但為三相難明，恐法不練，略引圖示；後依圖
T40n1804_p0016a11║唱相，使新學曉迷。今行事漠落，誦文而已，曾
T40n1804_p0016a12║不委練，令依文讀，便即悶亂，定知附事作法
T40n1804_p0016a13║不成；必須細心，方應遂事。
T40n1804_p0016a14║
T40n1804_p0016a15║
T40n1804_p0016a16║
T40n1804_p0016a17║
T40n1804_p0016a18║
T40n1804_p0016a19║【圖】
T40n1804_p0016a20║
T40n1804_p0016a21║
T40n1804_p0016a22║
T40n1804_p0016a23║
T40n1804_p0016a24║
T40n1804_p0016a25║此外朱圓者，自然界相。若先在戒壇內集僧者。亦四
T40n1804_p0016a26║面集之。圖中所列。據結大界時，自然集僧也。其北
T40n1804_p0016a27║朱圓，院外僧去中央結界僧，相去六十三步。中僧去南
T40n1804_p0016a28║圓界外僧亦爾。南北二僧相去百二十六步。各得成
T40n1804_p0016a29║法。在內不成。乃至餘方並準此。若結作法已，隨相
T40n1804_p0016b01║標遠近。且據聚落不可分別者為言。若可分別聚落，乃
T40n1804_p0016b02║至道行水界，五相遠近，義類相別，並如前〈集僧〉中所迷。
T40n1804_p0016b03║此之界圖，謂自然界寬於作法，標外周圓取
T40n1804_p0016b04║界。必有別界，亦隨斜曲也。其內朱方，是戒場
T40n1804_p0016b05║也。中間周匝，號曰自然。東北二邊，即用小牆
T40n1804_p0016b06║下上為自然界體。南西二邊，大界牆內，則無
T40n1804_p0016b07║別相者，應釘杙豎標，繩連相著。當於戒場東
T40n1804_p0016b08║南角，去大界牆尺八地旁小牆施一杙。又於
T40n1804_p0016b09║西南角斜去大牆二尺許下一杙。又於西北
T40n1804_p0016b10║角至小牆南旁小牆下一杙，正西令去大牆
T40n1804_p0016b11║尺八許。釘三杙已，仍以繩連三標，則為自然
T40n1804_p0016b12║界。南西二邊，若作二法竟，若二界各有法事，
T40n1804_p0016b13║此中有人，不妨二處。其戒場外相，東北二邊
T40n1804_p0016b14║之相，即以小牆內院為相。西南二畔，即用繩
T40n1804_p0016b15║標內邊為相。其大界內相，東北二面，以小牆
T40n1804_p0016b16║外院為相。南西二面，以大院牆內為相。若明
T40n1804_p0016b17║外相，必在院外唱之。若在牆內唱者，至西南
T40n1804_p0016b18║角戒場外自然界邊，則與內相俱合，則不分
T40n1804_p0016b19║彼此之異。又不得入大院牆唱之，由不見其
T40n1804_p0016b20║相故。上且略寄一緣，以為相貌。作法之時，未
T40n1804_p0016b21║必如圖。若不依此解生，餘處亦準不得。今明
T40n1804_p0016b22║結法，分三；初緣前後者。《五分》云：應先結戒場，
T40n1804_p0016b23║後結大界。若先結大界者，當捨已，更前結之，
T40n1804_p0016b24║然後唱相結大界。《毘尼母》、《善見》亦同此說。今
T40n1804_p0016b25║猶有人先結大界者，此不讀聖教，唯信意言。
T40n1804_p0016b26║問：先結大界者，戒場成不？答：《五分》所明，應捨
T40n1804_p0016b27║已更結，故知成也。但不成後法，故須解之。《五
T40n1804_p0016b28║百問》云：後結戒場者，於中受戒，恐無所獲。又
T40n1804_p0016b29║云：不知同於未制。賴有此路，則通僥倖。今時
T40n1804_p0016b30║結者，多有非法。或將五六人徑往戒場中，界
T40n1804_p0016c01║內不集，總唱三相已，具加二種羯磨者。或有
T40n1804_p0016c02║界內通唱三相已，隨界加法者。或於大界內
T40n1804_p0016c03║遙結者。或先結戒場已，但唱大界外相，不唱
T40n1804_p0016c04║內相，而加法者。此等諸濫，結並不成。故須當
T40n1804_p0016c05║界各唱各結，方得成就。二明唱相。先於自然
T40n1804_p0016c06║界內集僧已，一比丘具修威儀唱云：「大德僧
T40n1804_p0016c07║聽！我比丘為僧唱四方小界場相。從此處東
T40n1804_p0016c08║南角標內旁繩西下，至西南角標；從此旁繩
T40n1804_p0016c09║內北下，至西北角標；即旁小牆內東下，至小
T40n1804_p0016c10║牆東北內角；從此旁牆內南下，至東南角標。
T40n1804_p0016c11║此是戒場外相一周訖。」三說已。羯磨者言：「何
T40n1804_p0016c12║所作為？」答云：「結戒場羯磨。」「大德僧聽！此住處
T40n1804_p0016c13║比丘稱四方小界相。若僧時到僧忍聽：僧今
T40n1804_p0016c14║於此四方小界相內，結作戒場，白如是。」「大德
T40n1804_p0016c15║僧聽！此住處比丘稱四方小界相，僧今於此
T40n1804_p0016c16║四方小界相內結戒場。誰諸長老忍僧今於
T40n1804_p0016c17║此四方小界相內結戒場者，默然；誰不忍者，
T40n1804_p0016c18║說僧已忍，於此四方相內結戒場竟。僧忍，默
T40n1804_p0016c19║故。是事如是持。」結已，餘僧且坐。應將四五人
T40n1804_p0016c20║知法相者，入大界內，安坐定已。集界無人，方
T40n1804_p0016c21║乃作法。次結大界法。先明唱相，有二不同：言
T40n1804_p0016c22║別唱者，先唱內相三周已，次唱外相；三周後，
T40n1804_p0016c23║總結合。二者總牒內外一遍相已，隨遍合之。
T40n1804_p0016c24║文明總法。應令一人具儀唱云：「大德僧聽！我
T40n1804_p0016c25║比丘為僧唱大界四方內外相。前唱內相。從
T40n1804_p0016c26║小牆東南角外角，穿小牆西出，旁大牆內至
T40n1804_p0016c27║西南角內角；從此旁牆北下，穿小牆西頭，過
T40n1804_p0016c28║至小牆西北角外角；從此旁小牆東下，至小
T40n1804_p0016c29║牆東北角外角；從此南出，還至小牆東南角
T40n1804_p0016c30║外角。此是大界內相一周訖。次唱外相。從寺
T40n1804_p0017a01║院外牆東南角外角，直西至南門東頰外土
T40n1804_p0017a02║棱；隨屈曲北入至門限裏棱；西下至門西頰
T40n1804_p0017a03║限頭；隨限屈曲南出，至門西頰外土棱；從此
T40n1804_p0017a04║西下，至西南角外角；從此北下，至西北角外
T40n1804_p0017a05║角；從此東下，至東北角外角；從此南下，還至
T40n1804_p0017a06║東南角外角。此是大界外相一周已。彼為內
T40n1804_p0017a07║相，此為外相。此是大界內外相一周。」如是三
T40n1804_p0017a08║遍已，告僧云：「已唱大界內外相訖。」眾僧作羯
T40n1804_p0017a09║磨。唱者復座已，上座如常依前作之。羯磨大
T40n1804_p0017a10║同前無戒場結者，唯足內之一字，云僧今於
T40n1804_p0017a11║此四方內外相內結作大界。若據律文，亦不
T40n1804_p0017a12║加字；但云於此四方相內結大界，於理亦得。
T40n1804_p0017a13║隨意所存，大途無妨。結此界已，如上牓示顯
T40n1804_p0017a14║處。結三小界法，三門分之：初明集僧遠近者。
T40n1804_p0017a15║此由留難故起，不同大界集僧。所以佛隨方
T40n1804_p0017a16║便，曲開此教。如《善見》中：七盤陀量，集僧應得。
T40n1804_p0017a17║故彼文中不同意者，對此《四分》無異也。並謂
T40n1804_p0017a18║蘭若之中。必在聚落，文中不開。由蘭若逈露，
T40n1804_p0017a19║來難易見。二不竪方相者。大界戒場，義通久
T40n1804_p0017a20║固，僧常居止，理須曉明。此三小界，並由事起，
T40n1804_p0017a21║有難遮作；佛開暫結，更無有相。隨人多少，即
T40n1804_p0017a22║為界體。比人行事，若結小界受戒，多立院限。
T40n1804_p0017a23║說戒直坐，自恣圓坐，此二無有外相。此未通
T40n1804_p0017a24║知。準如律文，為遮惡比丘故。今猶坐外有界，
T40n1804_p0017a25║終不免遮。此三小界，相同一法，並指僧集坐
T40n1804_p0017a26║處為界內相。故初云僧一處集；中云爾許比
T40n1804_p0017a27║丘集；後云諸比丘坐處已滿，齊如是比丘坐
T40n1804_p0017a28║處結小界。文止在此，更不言外相。若準《僧祇》，
T40n1804_p0017a29║彼文云：欲捨衣者至界外，無戒場者結小界。
T40n1804_p0017b01║文云：齊僧坐處外一尋已內，於中作羯磨。此
T40n1804_p0017b02║則明文有開。但同戒場之法，非關小界。《四分》：
T40n1804_p0017b03║戒場法中，亦云小界，可即是小界立相也。若
T40n1804_p0017b04║作受戒之法，準律界外問難。若至乞受之時，
T40n1804_p0017b05║十人叢坐，前結足開一人之分。必半身外界，
T40n1804_p0017b06║亦準《十誦》、《善見》之文，足成僧數。此是定義。必
T40n1804_p0017b07║依昔用，結界不成，作法非務，一生虛受，疑恒
T40n1804_p0017b08║鎮心。所謂無戒滿世，此言驗矣。廣有廢立，如
T40n1804_p0017b09║《義鈔》中。若論說戒，隨同師善友，下道並坐；令
T40n1804_p0017b10║使相近，依法結之。若論自恣，五人已上，圓坐
T40n1804_p0017b11║四面，五德在中，四面自恣。此人加用，未必如
T40n1804_p0017b12║此，亦隨緣改張。次明結法。以事希寡，文存略
T40n1804_p0017b13║也。餘有三種界別：一別說戒、別利養，欲同說
T40n1804_p0017b14║戒、同利養。二別說戒、別利養，欲同說戒、別利
T40n1804_p0017b15║養。三別說戒、別利養，欲同利養、別說戒。為守
T40n1804_p0017b16║護住處故。此四方僧物唱和法也，佛並開結，
T40n1804_p0017b17║末代之中，此法殆盡。必若合寺有緣濟乏，並
T40n1804_p0017b18║須白二和僧送之；不得直爾與他，以僧物不
T40n1804_p0017b19║得出界。次明解界法。先解無戒場者。僧集已，
T40n1804_p0017b20║問欲取和已，解言：「大德僧聽！此住處比丘，同
T40n1804_p0017b21║一住處同一說戒，若僧時到僧忍聽，解界。白
T40n1804_p0017b22║如是。」「大德僧聽！此住處比丘同一住處，同一
T40n1804_p0017b23║說戒，令解界。誰諸長老忍僧同一住處同一
T40n1804_p0017b24║說戒解界者，默然；誰不忍者，說。僧已忍，聽同
T40n1804_p0017b25║一住處同一說戒解界竟。僧忍，默然故。是事
T40n1804_p0017b26║如是持。」若有戒場者，先解大界，却解戒場，
T40n1804_p0017b27║此是常準。上座問答，一一隨有單牒；不同受
T40n1804_p0017b28║戒，一答得作多法。彼由同界故得，此中不開。
T40n1804_p0017b29║為中隔自然，兩界各別，作法不通。若作法，同
T40n1804_p0017c01║前而解。次解戒場，應在相內，不得在大界遙
T40n1804_p0017c02║解。律無正法。舊羯磨中，用大界法解之，唯稱
T40n1804_p0017c03║大小為別。今不同之。戒場不許說戒，何得牒
T40n1804_p0017c04║解？今準難事界，但翻結為解，理通文順。文
T40n1804_p0017c05║云：「大德僧聽！僧今在此處解戒場。若僧時到
T40n1804_p0017c06║僧忍聽，解戒場。白如是。」「大德僧聽！僧於此處
T40n1804_p0017c07║解戒場。誰諸長老忍僧集此處解戒場者，默
T40n1804_p0017c08║然；誰不忍者，說。僧已忍，解戒場竟。僧忍，默然
T40n1804_p0017c09║故。是事如是持。」《善見》云：戒場上，不得立房。縱
T40n1804_p0017c10║使王立，有慚愧比丘剔壞；餘材草送住寺比
T40n1804_p0017c11║丘。唯置佛殿及樹木也。外國戒場多在露地，
T40n1804_p0017c12║如世祭壇郊祀之所，故律中或名戒壇。《五百
T40n1804_p0017c13║問》中：受戒值天雨，若移戒場屋下者，先解大
T40n1804_p0017c14║界，更結戒場及結大界方得。解三小界，同前
T40n1804_p0017c15║結法。三明法起有無。有言，法起由作善法，即
T40n1804_p0017c16║發善無作，屬善行陰攝。此善法與處相應，遍
T40n1804_p0017c17║標相內，皆有法起。非謂善法與無記地連，非
T40n1804_p0017c18║不相及。《善見》云：依相結已，後失界相，若人掘
T40n1804_p0017c19║地至水際，亦不失界；乃至於上起三重屋，皆
T40n1804_p0017c20║同一界。若有石山，上廣下狹，於上結界；山巖
T40n1804_p0017c21║下僧，不妨上法。以界是色法，隨處廣狹，下入
T40n1804_p0017c22║地也。故文云：若結已，水蕩成坑，雖有水流，於
T40n1804_p0017c23║中竪閣，在上作法者，皆得。準此多文，法起何
T40n1804_p0017c24║疑。昔云：無有法起。文云：云何界現前？作羯磨
T40n1804_p0017c25║唱制限者。是此謂加法之所，不論法起有無。
T40n1804_p0017c26║《薩婆多》云：以界威力故，善神所護。如前《五分》
T40n1804_p0017c27║所明。《小法滅盡經》云：劫火起時，曾作伽藍所，
T40n1804_p0017c28║不為火焚，乃至金剛界為土臺也。四明結處
T40n1804_p0017c29║非法失不之相。初中所明，前已具述，恐有迷
T40n1804_p0018a01║忘。謂兩界相接，中無自然，共相錯涉。隔水無
T40n1804_p0018a02║橋，或不捨本界而重結之。及界不盡集，羯磨
T40n1804_p0018a03║不成，方相不練。並非結法。《五分》云：不唱方
T40n1804_p0018a04║相，不成結界。言失不者。一謂決意棄捨。《十
T40n1804_p0018a05║誦》云：諸比丘捨僧坊去，作念不還，是名捨界。
T40n1804_p0018a06║《智論》云：一宿棄捨，則無有界。問：前《善見》中並
T40n1804_p0018a07║言不失者？答：彼不作永捨心，故不失也；此云
T40n1804_p0018a08║失者，作不還意，有捨界心，故失。文中皆言棄
T40n1804_p0018a09║捨故也。《四分》中：治故伽藍，不失淨地。又云：
T40n1804_p0018a10║若疑，應解已更結，故知界在。若作法捨衣、食、
T40n1804_p0018a11║人界，三種俱捨。二明不失略述五種。一非法
T40n1804_p0018a12║惡心，解者不失。律云：惡心解淨地不成，例準。
T40n1804_p0018a13║二僧尼互結，《善見》云：比丘於尼界上結界不
T40n1804_p0018a14║失，尼同得成。三中邊不相解語，亦互重結。四
T40n1804_p0018a15║失界相，如《善見》中。五空本處。《五百問》云：大僧
T40n1804_p0018a16║與尼通結得，不得相叉。
T40n1804_p0018a17║僧網大綱篇第七
T40n1804_p0018a18║一方行化，立法須通；處眾斷量，必憑律教。令
T40n1804_p0018a19║遠域異邦，翹心有所；界中行者，安神進業。若
T40n1804_p0018a20║斯御眾，何事不行；既行正法，何人不奉？豈止
T40n1804_p0018a21║僧徒清肅，息俗歸真；方能扶疏道樹，光揚慧
T40n1804_p0018a22║日。若法出恒情，言無所據；科罰同於鄙俗，教
T40n1804_p0018a23║網唯事重麁。能施已是於非，所被固多諠亂。
T40n1804_p0018a24║故律云：非制而制，是制便斷，如是能令正法
T40n1804_p0018a25║速滅；不值佛世，生地獄如箭射。《三千威儀》
T40n1804_p0018a26║云：眾中無知法人者，百人千人不得同住；故
T40n1804_p0018a27║知同住必遵聖法。今欲刪其繁惡，補其遺漏，
T40n1804_p0018a28║使制與教而相應，義共時而並合。故律云：非
T40n1804_p0018a29║制不制，是制便行，如是漸漸令法久住。若出
T40n1804_p0018b01║其病患，明其損減，如下廣明。就中分五：一約
T40n1804_p0018b02║化制二教，明相不同；二約僧制眾食，以論通
T40n1804_p0018b03║塞；三約法就時，對人以明；四約處就用以明；
T40n1804_p0018b04║五眾主教授之相。初中分二。且明化教。教通
T40n1804_p0018b05║道俗。《大集》云：若末世中有我弟子多財多力，
T40n1804_p0018b06║王等不治，則為斷三寶種，奪眾生眼；雖無量
T40n1804_p0018b07║世修戒施惠，則為滅失。廣如第二十九卷〈護
T40n1804_p0018b08║法品〉說。又云：若犯過比丘應須治者，一月兩
T40n1804_p0018b09║月苦使，或不與語，不與共坐，不與共住，或擯
T40n1804_p0018b10║令出；或出一國，乃至四國有佛法處。治如是
T40n1804_p0018b11║等惡比丘已，諸善比丘安樂受法，故使佛法
T40n1804_p0018b12║久住不滅。《十輪經》云：若有鈍根眾生，為欲發
T40n1804_p0018b13║起善根因緣，懈怠少智忘失正念，貪著住處
T40n1804_p0018b14║衣服飲食四事供養，遠離一切諸善知識；如
T40n1804_p0018b15║此眾生教令勸化，料理僧事及以佛法和尚闍
T40n1804_p0018b16║梨，是為安置營事福處。若聲聞弟子心不恭
T40n1804_p0018b17║敬、不堅持戒；為法久住而調伏之，若起心念
T40n1804_p0018b18║教令心悔。又須言語而謫罰者，驅令下意，終
T40n1804_p0018b19║不與語；亦於僧中謫令禮拜，訶詰嫌責，不同
T40n1804_p0018b20║僧利；或在僧前四體布地，自歸伏罪；或時驅
T40n1804_p0018b21║出，不得共住。我知眾生心所趣向，為利彼故
T40n1804_p0018b22║廣說諸經地獄等苦，為欲調伏破戒眾生。若
T40n1804_p0018b23║諸比丘護持戒者，天人供養，不應謫罰。除其
T40n1804_p0018b24║多聞及持戒者。若有破戒而出家者，能示天
T40n1804_p0018b25║龍八部珍寶伏藏，應作十種勝想、佛想、施心。
T40n1804_p0018b26║若有破戒，作惡威儀，當共耎語，乃至禮足；後
T40n1804_p0018b27║生豪貴，得入涅槃。是以依我出家，持戒、破戒，
T40n1804_p0018b28║不聽輪王宰相謫罰，況餘輕犯。破戒比丘，雖
T40n1804_p0018b29║是死人；是戒餘力，猶如牛黃麝香眼藥燒香
T40n1804_p0018c01║等喻。破戒比丘，為不信所燒，自墮惡道；能令
T40n1804_p0018c02║眾生，增長善根。以是因緣，一切白衣皆應守
T40n1804_p0018c03║護，不聽謫罰。四方僧眾布薩自恣，三世僧物
T40n1804_p0018c04║飲食敷具，皆不預分。優波離白佛：若非法器，
T40n1804_p0018c05║云何驅遣？佛言：我不聽俗人譏訶，比丘得作。
T40n1804_p0018c06║復有十種非法，即得大罪：若僧不和，於國王
T40n1804_p0018c07║前、王眷屬前、大臣前訶，白衣、婦女小兒中、僧
T40n1804_p0018c08║淨人前、比丘尼中、本怨嫌人前。如是等，假使
T40n1804_p0018c09║舉得少罪，亦不應受。下具出舉法，如律法中。
T40n1804_p0018c10║《涅槃》中，種種示相已，云：於毀法者，與七羯磨；
T40n1804_p0018c11║為欲示諸行惡行者有果報故。當知如來，即
T40n1804_p0018c12║是施惡眾生無恐畏者。以現在治罰，息將來
T40n1804_p0018c13║大怖故。若善比丘置不訶責，當知是人佛法
T40n1804_p0018c14║中怨；若能驅遣舉處治罰，是我弟子真聲聞
T40n1804_p0018c15║也。二就制教以明者。僧令懺悔，改迹便止。上
T40n1804_p0018c16║品之徒，見影依道；下流之類，拒逆僧命，不肯
T40n1804_p0018c17║從順，無慚無愧，破戒犯失，續作不止。自非治
T40n1804_p0018c18║罰，何由可息？如似遲驢，必加楚罰；則有七種
T40n1804_p0018c19║調伏，及惡馬治、默擯、不與語等。比佛法東流，
T40n1804_p0018c20║多不行此；若聞正說，反生輕笑；薄濫佛法，自
T40n1804_p0018c21║穢淨心。有過之徒，實當此罰；反用俗法，非理
T40n1804_p0018c22║折伏；相雖調順，心未悛革。致使聖網，日就衰
T40n1804_p0018c23║弱。文云：非制而制，速滅正法。斯言允矣。今舉
T40n1804_p0018c24║彼微言，重光像運；有力住持眾主，準而行之。
T40n1804_p0018c25║《四分》中：凡欲治罰舉人者，自具兩種五德，如
T40n1804_p0018c26║〈自恣〉法。又須三根具了，徒眾上下同心共秉，
T40n1804_p0018c27║犯者聽可，然後舉之。具如律本遮法中說。若
T40n1804_p0018c28║違上法，舉不知時，反生鬪諍。故文云：汝等莫
T40n1804_p0018c29║數數舉他罪，以恐壞正法故。必具上法，縱而
T40n1804_p0019a01║不治，亦滅正法。今明治法七種九種。言七法
T40n1804_p0019a02║者：一謂訶責，二謂擯出，三者依止，四者遮不
T40n1804_p0019a03║至白衣家，五者不見罪，六者不懺罪，七者說
T40n1804_p0019a04║欲不障道。加惡馬、默擯二法，則為九也。一言
T40n1804_p0019a05║訶責者。先出其過，後明正治。言過多種，《四分》
T40n1804_p0019a06║等律總處明之。若對僧比丘前倒說四事：謂
T40n1804_p0019a07║破戒者，破前三聚；破見者，謂六十二見；破威
T40n1804_p0019a08║儀者，下四聚等；破正命者，謂非法乞求，邪意
T40n1804_p0019a09║活命，則有五種四種。言五邪者：一謂為求利
T40n1804_p0019a10║養，改常威儀，詐現異相；二謂說己功德；三者
T40n1804_p0019a11║高聲現威；四者說己所得利養，激動令施；五
T40n1804_p0019a12║者為求利故，強占他吉凶。言四邪者：一方邪
T40n1804_p0019a13║者，通使四方為求衣食；二仰邪者，謂上觀星
T40n1804_p0019a14║象盈虛之相；三者下邪，即耕田種殖種種下
T40n1804_p0019a15║業；四者四維口食，習小小呪術以邀利活命。
T40n1804_p0019a16║此《智論》解也。律中非法說法、法說非法。雖有
T40n1804_p0019a17║前過，三根明委，問答有差，不得舉他。文云：若
T40n1804_p0019a18║無根，破戒見、威儀、正命，與作訶責，是名非法羯
T40n1804_p0019a19║磨；反上如法。然此治法，不必大罪；但令聖所
T40n1804_p0019a20║制學，愚闇自纏，皆得加罰。文云：若不知不見
T40n1804_p0019a21║五犯聚，謂波羅夷乃至吉羅，與作訶責。《五分》
T40n1804_p0019a22║有九種：一自鬪諍，二鬪亂他，三前後非一鬪
T40n1804_p0019a23║諍，四親近惡友，五與惡人為伴，六樂自為惡，
T40n1804_p0019a24║七破戒，八破見，九親近白衣。《僧祇》五種：一身
T40n1804_p0019a25║口習近住。身習住者，與黃門男子、童子、弟子
T40n1804_p0019a26║共床坐、同眠、共器食、迭互著衣、共出共入。口
T40n1804_p0019a27║習近者，迭互染心共語。身口俱者，兩業並為。
T40n1804_p0019a28║又與尼女伸手內坐、以香華果蓏相授、為其
T40n1804_p0019a29║走使；餘如前說。二者數犯五眾戒。三者太早
T40n1804_p0019b01║入聚落，太瞑出；與惡人為友，偷人、劫賊、摴蒲
T40n1804_p0019b02║等人；行在寡婦、大童女、淫女、黃門、惡名比丘
T40n1804_p0019b03║尼、沙彌尼處。四好諍訟相言，有五：一自高，二
T40n1804_p0019b04║麁弊此性，三無義語，四非時語，五不親附善
T40n1804_p0019b05║人。五恭敬少年諸比丘，度少年弟子，供給如
T40n1804_p0019b06║弟子供給師法。如上五種，一一諸比丘屏處
T40n1804_p0019b07║三諫不止，僧作白四訶責折伏。《明了論》：比丘
T40n1804_p0019b08║心高不敬計他，輕慢大眾，為作怖畏羯磨。猶
T40n1804_p0019b09║是訶責異名。上來明過。對僧比丘前者，皆入
T40n1804_p0019b10║訶責治之。二加法有四：一明立治，二明奪行，
T40n1804_p0019b11║三明順從，四僧為解。初中立治。此法與餘羯
T40n1804_p0019b12║磨有異，故先明之。緣起十種，如上具七法已。
T40n1804_p0019b13║八陳意中，此心違故，須僧證正其罪，得伏，方
T40n1804_p0019b14║與。應召來入眾，當前為舉（謂僧中德人舉告僧言，比丘某甲犯罪）。舉
T40n1804_p0019b15║已，為作憶念（謂在某處、某時、其某人、作某罪，令其伏首，自言陳已）。應與罪（謂汝犯某
T40n1804_p0019b16║事，應作訶責治）。上座應準遮法，具問能舉徒眾上下，及
T40n1804_p0019b17║所舉人已，聽許舉之。如上作已，索欲問和，便
T40n1804_p0019b18║作羯磨。律文舉鬪諍事，及論當時，未必如文；
T40n1804_p0019b19║隨其有犯，準改牒用。應言：「大德僧聽！此某甲、
T40n1804_p0019b20║某甲比丘，喜相鬪諍，互求長短；令僧未有諍
T40n1804_p0019b21║事而有諍事，已有諍事而不除滅。若僧時到
T40n1804_p0019b22║僧忍聽：僧為某甲、某甲比丘作訶責羯磨；若
T40n1804_p0019b23║後更鬪諍共相罵詈者，眾僧當更增罪治（謂作
T40n1804_p0019b24║惡馬治，驅出眾）。白如是。」「大德僧聽！此某甲、某甲二比丘，
T40n1804_p0019b25║喜相鬪諍互求長短；令僧未有諍事而有諍
T40n1804_p0019b26║事，已有諍事而不除滅。僧今為某甲某甲二
T40n1804_p0019b27║比丘作訶責羯磨。誰諸長老忍僧為某甲、某
T40n1804_p0019b28║甲二比丘作訶責羯磨，若後更鬪諍者，僧更
T40n1804_p0019b29║增罪治者，默然；誰不忍者，說。此是初羯磨。」
T40n1804_p0019c01║（三說已）。「僧已忍！為某甲、某甲二比丘作訶責羯磨
T40n1804_p0019c02║竟。僧忍，默然故。是事如是持。」若明不成者，律
T40n1804_p0019c03║云：若不舉、不作憶念、不伏首罪，或無犯、犯不
T40n1804_p0019c04║應懺罪、若犯罪已懺竟、而不現前，及人法二
T40n1804_p0019c05║非。並作法不成，得罪。二明奪行。與作法已，告
T40n1804_p0019c06║言：已為汝作訶責已，今奪三十五事，盡形不
T40n1804_p0019c07║得作；必能隨順，無有違逆者，僧當量處。何者
T40n1804_p0019c08║三十五？有七種不同。初五奪其眷屬：一不應
T40n1804_p0019c09║授人大戒；二不應受人依止；三不應畜沙彌；
T40n1804_p0019c10║四不應受僧差教授比丘尼；五若僧差不應
T40n1804_p0019c11║往。二五奪其智能：一不應說戒；二若僧中問
T40n1804_p0019c12║答毘尼義，不應答；三若僧差作羯磨，不應作。
T40n1804_p0019c13║四若僧中簡集智慧者，共評論眾事，不在其
T40n1804_p0019c14║例；五若僧差作信命，不應作。三五奪其順從：
T40n1804_p0019c15║一不得早入聚落；二不得偪暮還；三親近比
T40n1804_p0019c16║丘；四不應近白衣外道；五應順從諸比丘教，
T40n1804_p0019c17║不應作異語。四五奪其相續後犯：一不應更
T40n1804_p0019c18║犯此罪，餘亦不應犯（謂為殘作訶責，指下篇為餘也）；二若相似、若
T40n1804_p0019c19║從此生（相似謂同一篇罪也；從此生者，謂為摩觸訶責，而與女屏坐）。三若復重於
T40n1804_p0019c20║此（謂犯提，被治後更犯殘等）；四不應嫌羯磨；五不應訶羯磨
T40n1804_p0019c21║人。五五奪其供給：一若善比丘為敷坐具供
T40n1804_p0019c22║養，不應受；二不應受他洗足；三不應受他安
T40n1804_p0019c23║洗足物；四不應受他拭革屣；五不應受他揩
T40n1804_p0019c24║摩身。六五制其恭敬：一不應受善比丘禮拜、
T40n1804_p0019c25║合掌、問訊、迎逆、持衣鉢等。七五奪其證正他
T40n1804_p0019c26║事：一不應舉善比丘為作憶念、作自言；二不
T40n1804_p0019c27║應證他事；三不應遮布薩；四不應遮自恣；五
T40n1804_p0019c28║不應共善比丘諍。三明順從者。應於上七五
T40n1804_p0019c29║事中，一一順從，無有違者。於僧小食上、後食
T40n1804_p0020a01║上、若說法、若布薩時，應正衣服，脫革屣，在一
T40n1804_p0020a02║面立，互跪合掌白言：「大德僧受我懺悔；自今
T40n1804_p0020a03║已去，自責心，止不復作。」僧當量審，然後受之。
T40n1804_p0020a04║四明解法。律云：應來僧中，偏露右肩，脫革屣，
T40n1804_p0020a05║禮僧足，右膝著地，合掌乞言：「大德僧聽！我比
T40n1804_p0020a06║丘某甲，僧為作訶責羯磨；我今隨順眾僧，無
T40n1804_p0020a07║有違逆，從僧乞解訶責羯磨。願僧為我解訶
T40n1804_p0020a08║責羯磨，慈愍故！」三乞已（彼二比丘亦爾）。上座如上欲
T40n1804_p0020a09║和，解言：「大德僧聽！比丘某甲、某甲，僧為作訶
T40n1804_p0020a10║責羯磨；彼比丘隨順眾僧，無所違逆，今從僧
T40n1804_p0020a11║乞解訶責羯磨。若僧時到僧忍聽：解某甲、某
T40n1804_p0020a12║甲二比丘訶責羯磨。白如是。」「大德僧聽！此某
T40n1804_p0020a13║甲、某甲比丘，僧為作訶責羯磨；彼二比丘，隨
T40n1804_p0020a14║順眾僧，無所違逆，今從僧乞解訶責羯磨。誰
T40n1804_p0020a15║諸長老忍僧為某甲、某甲解訶責羯磨者，默
T40n1804_p0020a16║然；誰不忍者，說」（三說已）。「僧已忍，與某甲、某甲解訶
T40n1804_p0020a17║責羯磨竟。僧忍，默然故。是事如是持。」其行法
T40n1804_p0020a18║中，威儀坐處，未明所在；準僧殘中，下行坐也。
T40n1804_p0020a19║若有一人三人，隨名牒用；不得至四，如上已
T40n1804_p0020a20║明，至時量之。二擯出者。謂對俗人倒說四事，
T40n1804_p0020a21║廣如律文；又如〈隨戒〉中污家惡行。倒亂佛法，
T40n1804_p0020a22║污他俗人淨善之心，以非為是。故須遣出本
T40n1804_p0020a23║處，折伏治之。使世俗識非達正，無復疑惑。此
T40n1804_p0020a24║之過罪，人多有之，特須禁斷。若論治法，隨順
T40n1804_p0020a25║及以解辭，略同上法。然初擯中，牒其過已，離
T40n1804_p0020a26║此住處為異。律本委具。若隨順乞解，不得輒
T40n1804_p0020a27║來；當在界外遣信來請。《僧祇》云：不得共諸比
T40n1804_p0020a28║丘語論。若有咨請，推屬本師。三言依止者。若
T40n1804_p0020a29║與比丘及以白衣共相雜住，倒說四事，惑亂
T40n1804_p0020b01║正法。或在道雖久，癡無所知；隨緣壞行，不能
T40n1804_p0020b02║自立；數懺數犯。須僧治罰，依彼明德咨問法
T40n1804_p0020b03║訓，使行成益己故也。治法略同於上。與依止
T40n1804_p0020b04║已，親近知法律人，學知毘尼；明達持犯者，當
T40n1804_p0020b05║為解之。《涅槃》云：置羯磨者，安置有德之所。餘
T40n1804_p0020b06║如〈師資〉法中。四遮不至白衣家者。謂於信心
T40n1804_p0020b07║俗人前，倒說四事，非法惱亂，損壞俗心；罵謗
T40n1804_p0020b08║白衣，輒便捨去。須僧作法遮斷不許使離，遣
T40n1804_p0020b09║謝白衣故也。《僧祇》云：比丘明日受他必定請，
T40n1804_p0020b10║至時不去，惱信施主，須加此法。若得法附已，
T40n1804_p0020b11║當白二，差一比丘具八法者：一多聞，二能善
T40n1804_p0020b12║說，三說已自解，四能解人意，五受人語，六能
T40n1804_p0020b13║憶持，七無有闕失，八解善惡言議者。將被治
T40n1804_p0020b14║人至信俗家語言：「檀越！懺悔！僧已為某甲比
T40n1804_p0020b15║丘作謫罰竟。」若即共懺者善；不肯者，具有進
T40n1804_p0020b16║不。廣如律說。若俗人歡喜，即為解之。更總明
T40n1804_p0020b17║四三羯磨同異。前四法人，但壞其行，心猶有
T40n1804_p0020b18║信；律足僧數，應羯磨法；而是被治，不可訶
T40n1804_p0020b19║舉。後三羯磨，名為三舉，信行俱壞；棄在眾外，
T40n1804_p0020b20║不足僧數；過狀深重，不可攝濟，故制極法。律
T40n1804_p0020b21║簡此色，同於犯重；乃至死時，所有資產入同舉
T40n1804_p0020b22║僧，賞功能故。《涅槃》云：為謗法者作是降伏羯
T40n1804_p0020b23║磨。又示諸惡行有果報故。今學大乘語，人心
T40n1804_p0020b24║未涉道，行違大小二乘；口說無罪、無懺，淫欲
T40n1804_p0020b25║是道；身亦行惡，隨己即是，違己為非。並合此
T40n1804_p0020b26║治。次五明不見舉者。倒說四事，法說非法，犯
T40n1804_p0020b27║言不犯。或不信善惡二因，感苦樂二果；邪見
T40n1804_p0020b28║在懷，障於學路。或由不達教，或知而故犯。僧
T40n1804_p0020b29║問何不見犯，答云不見，僧即遮舉，與作不見
T40n1804_p0020c01║舉治之。為欲折伏從道，且棄眾外，不同僧事，
T40n1804_p0020c02║目之為舉。作此正法，治不見罪人，故曰不見
T40n1804_p0020c03║舉也。《四分》云：此三舉人，令在有比丘處行之；
T40n1804_p0020c04║若在無比丘處，不得為解。六不懺舉者。然罪
T40n1804_p0020c05║無定性，從緣而生；理應悔除，應本清淨。而今
T40n1804_p0020c06║破戒見四法，犯不肯懺，妄陳濫說，言不懺悔；
T40n1804_p0020c07║垢障尤深，進道無日。故須舉棄，得伏方解。經
T40n1804_p0020c08║名滅羯磨者，治罰前人，使作滅罪。《僧祇》云：被
T40n1804_p0020c09║三舉人，心意調柔，白僧言：「我心調柔，願僧為
T40n1804_p0020c10║我捨法。」白已，却行而退。眾主比丘量議可不，
T40n1804_p0020c11║然後乞解。七惡見不捨舉者。欲實障道，說言
T40n1804_p0020c12║不障。邪心決徹，名之為見；見心違理，目之
T40n1804_p0020c13║為惡。亦於戒見四法，倒說不信。須僧舉棄，永
T40n1804_p0020c14║不任用；隨順無違，方乃解之。此七治法，寔為
T40n1804_p0020c15║妙藥。持於正法，謫罰惡人。佛法再興，福流長
T40n1804_p0020c16║世。故律云：如來出世，為一義故，制訶責羯磨，
T40n1804_p0020c17║乃至惡心不捨舉；所謂攝取於僧，令僧歡喜，
T40n1804_p0020c18║乃至正法久住。《涅槃》盛論七羯磨後，廣明護
T40n1804_p0020c19║法之相云：有持戒比丘，見壞法者，驅遣訶責，
T40n1804_p0020c20║依法懲治，當知是人得福無量。又云：今以無
T40n1804_p0020c21║上正法，付囑諸王大臣宰相及於四眾；應當
T40n1804_p0020c22║勸勵諸學人等，令學正法。若懈怠破戒毀正
T40n1804_p0020c23║法者，大臣四部應當苦治。《大集》云：若未來
T40n1804_p0020c24║世有信諸王若四姓等，為護法故，能捨身命，
T40n1804_p0020c25║寧護一如法比丘，不護無量諸惡比丘，是王
T40n1804_p0020c26║捨身生淨土中。若隨惡比丘語者，是王過無
T40n1804_p0020c27║量劫，不復人身。問：前《十輪經》不許俗治，《涅槃》、
T40n1804_p0020c28║《大集》令治惡者？答：《十輪》不許治者，比丘內惡，
T40n1804_p0020c29║外有善相，識聞廣博，生信處多，故不令治。必
T40n1804_p0021a01║愚闇自纏，是非不曉，開於道俗三惡門者，理
T40n1804_p0021a02║合治之，如後二經。又《涅槃》是窮累教本，決了
T40n1804_p0021a03║正義；縱前不許，依後為定。兩存亦得，廢前又
T40n1804_p0021a04║是。言惡馬治者。律云：若比丘犯罪，不問輕重，
T40n1804_p0021a05║拒云不見，僧應棄捨莫問。語云：「汝所住處，亦
T40n1804_p0021a06║當舉汝，為作自言，不聽汝布薩、自恣。如調馬
T40n1804_p0021a07║師，惡馬難調，即合所繫杙棄之。汝比丘不自
T40n1804_p0021a08║見罪，亦復如是，一切捨棄。」如是人不應從求
T40n1804_p0021a09║聽；此即是聽，如法驅出。言默擯者。《五分》云：
T40n1804_p0021a10║梵壇法者，一切七眾不來往交言。《智論》云：若
T40n1804_p0021a11║心強獷，如梵天法治之。以欲界語地，亦通色
T40n1804_p0021a12║有，不語為惱，故違情故，不語治之。此法最
T40n1804_p0021a13║要。亦有經中加羯磨者。尋本未得。《雜含》云：
T40n1804_p0021a14║三種調伏法謂，柔耎、剛彊也，猶不調者殺之。
T40n1804_p0021a15║謂不與語、教授、教誡也。言滅擯者，謂犯重比
T40n1804_p0021a16║丘，心無慚愧，不肯學悔，妄入清眾，濫居僧限。
T40n1804_p0021a17║當三根五德舉來，詣僧憶念示罪，令自言已，與
T40n1804_p0021a18║白四法。《五分》文云：「大德僧聽！此比丘某甲，犯
T40n1804_p0021a19║某波羅夷罪。若僧時到僧忍聽：僧今與比丘
T40n1804_p0021a20║某甲某波羅夷滅擯羯磨，不得共住，不得共
T40n1804_p0021a21║事。白如是。」「大德僧聽！比丘某甲犯某波羅夷
T40n1804_p0021a22║罪，僧今與比丘某甲波羅夷罪滅擯羯磨，不
T40n1804_p0021a23║得共住，不得共事。誰諸長老忍，僧與比丘某
T40n1804_p0021a24║甲波羅夷罪滅擯羯磨，不得共住共事者，默
T40n1804_p0021a25║然；誰不忍者，說。是初羯磨。」（三說）「僧已忍，與比
T40n1804_p0021a26║丘某甲波羅夷罪滅擯羯磨，不得共住共事
T40n1804_p0021a27║竟。僧忍，默然故。是事如是持。」《薩婆多》云：但實
T40n1804_p0021a28║犯重，大眾有知，不須自言及現前，直爾滅擯
T40n1804_p0021a29║驅出。若準律文，必須自言，如目連被訶中說。
T40n1804_p0021b01║即世多有，大眾容之，自他同穢。二約僧制眾
T40n1804_p0021b02║食以論。先明世立非法，後引正制證成。初中，
T40n1804_p0021b03║寺別立制，多不依教。飲酒醉亂，輕欺上下者。
T40n1804_p0021b04║罰錢及米，或餘貨賕；當時同和，後便違拒，不
T40n1804_p0021b05║肯輸送；因茲犯重。或行杖罰枷禁鉗鎖。或奪
T40n1804_p0021b06║財帛以用供眾。或苦役治地、斬伐草木、鉏禾、
T40n1804_p0021b07║收刈；或周年苦役。或因遇失奪，便令倍償。或
T40n1804_p0021b08║作破戒之制，季別依次鉏禾刈穀，若分僧食
T40n1804_p0021b09║及以僧物，科索酒肉，媒嫁淨人，賣買奴婢及
T40n1804_p0021b10║餘畜產。或造順俗之制，犯重囚禁，遭赦得免；
T40n1804_p0021b11║或自貨賕，方便得脫；或奪賊物，因利求利。或
T40n1804_p0021b12║非法之制，有過罪者，露立僧中，伏地吹灰，對
T40n1804_p0021b13║僧杖罰。如是眾例，皆非聖旨。良由綱維不休
T40n1804_p0021b14║法網，同和而作；惡業深纏，永無改悔。眾主有
T40n1804_p0021b15║力，非法伴多；如法比丘，像末又少；縱有三五，
T40n1804_p0021b16║伴勢無施。故佛預知有，不令同法，如後引之。
T40n1804_p0021b17║《僧祇》云：若作非法制者，應訶令止；不者，當說
T40n1804_p0021b18║如法欲已，起去。若眾中有力者不聽，當語旁
T40n1804_p0021b19║人言：此非法制。止得三人，不得趣爾而作，應
T40n1804_p0021b20║知識邊作。若不得者。說見不欲，與護心相，應
T40n1804_p0021b21║云：彼自有業行，何關我事；如失火燒舍，脫身
T40n1804_p0021b22║便罷。《毘尼母》云：見眾非法事，獨不須諫，應作
T40n1804_p0021b23║默然，如上說。問：非法制中，罰取財物，犯重罪
T40n1804_p0021b24║不？答：不犯重罪。由當時僧眾，同和共作，後依
T40n1804_p0021b25║制罰，得不犯。非不犯作非法制罪。次明如法
T40n1804_p0021b26║僧制。《四分》云：如法僧要隨順。又云：應制而制，
T40n1804_p0021b27║是制便行。《五分》中：雖我所制，餘方不行者，不
T40n1804_p0021b28║得行之（謂俗主為僧立制，不依經本也）；非我所制，餘方為清
T40n1804_p0021b29║淨者，不得不行（即依王法而用，不得不依）。《薩婆多》云：違王制
T40n1804_p0021c01║故吉羅。《明了論》云：若僧和合立制，比丘不得
T40n1804_p0021c02║入城市。為作此事，必定應作。或時須立此制
T40n1804_p0021c03║一月一季，或復永斷。若依《大集》，苦使不得過
T40n1804_p0021c04║兩月。《十輪》中：如前明制，或令料理僧事佛法
T40n1804_p0021c05║師僧，或不與語，謫令禮拜，或復驅出，如前廣
T40n1804_p0021c06║列。《僧祇》中，罰舍利弗日中立之。諸律中制，多
T40n1804_p0021c07║用七法，如上所明。或復斷食奪衣令立。治沙
T40n1804_p0021c08║彌中，罰令除草，料理僧事等。並非破戒之緣
T40n1804_p0021c09║故也。《十誦》云：若僧寺中有制限者。若知有惱
T40n1804_p0021c10║自他，力能滅者，白僧滅之；不者，餘處去。若
T40n1804_p0021c11║如法制，應受。《四分》：客比丘初至，主人比丘先
T40n1804_p0021c12║語僧制法式等。二約食以論者。先明通塞之
T40n1804_p0021c13║意，後引聖言。然食為太患，人誰不須？世尊一
T40n1804_p0021c14║化，多先陳此，故慰問云：乞食可得不等。今諸
T40n1804_p0021c15║別住，局見者多；自壅僧食，障礙大法；現是餓
T40n1804_p0021c16║因，來受劇苦。故古師匡眾之法云：寺是攝十
T40n1804_p0021c17║方一切眾僧修道境界法，為待一切僧經遊
T40n1804_p0021c18║來往受供處所；無彼無此，無主無客；僧理平
T40n1804_p0021c19║等，同護佛法。故其中飲食眾具，悉是供十方
T40n1804_p0021c20║凡聖同有；鳴鐘作法，普集僧眾，同時共受，與
T40n1804_p0021c21║檀越作生福之田；如法及時者，皆無遮礙。然
T40n1804_p0021c22║法有通塞（十方眾僧，自有食分，依時而來，不須召喚；白衣及中，能齋者亦得，出《五分律》也，此謂通
T40n1804_p0021c23║也。不能受齋，非時來者不與，法宜塞也）。唯有任道行之同護法者，不
T40n1804_p0021c24║損檀越事也。本非人情，理無向背（不得人情口召來食，及慳惜
T40n1804_p0021c25║積聚，計留後月；乃至懷親疎之心，應與而閉，不應與而開也）。若此以明，是非自顯。
T40n1804_p0021c26║真誠出家者，怖四怨之多苦，厭三界之無常；辭
T40n1804_p0021c27║六親之至愛，捨五欲之深著；良由虛妄之俗
T40n1804_p0021c28║可棄，真實之道應歸。是宜開廓遠意，除蕩鄙
T40n1804_p0021c29║懷；不吝身財，護持正法。況僧食十方普同，彼
T40n1804_p0022a01║取自分，理應隨喜。而人情忌狹，用心不等；或
T40n1804_p0022a02║有閉門限礙客僧者，不亦蚩乎！鳴鐘本意，豈其
T40n1804_p0022a03║然哉？出家捨著，尤不應爾！但以危脆之身，不
T40n1804_p0022a04║能堅護正法；浮假之命，不肯遠通僧食。違諸
T40n1804_p0022a05║佛之教，損檀越之福；傷一時眾情，塞十方僧
T40n1804_p0022a06║路。傳謬後生，所敗遠矣。改前迷而復道，不亦
T40n1804_p0022a07║善哉（慳食獨啖，餓鬼之業，是謂大迷）。或問：僧事有限，外客無窮；
T40n1804_p0022a08║以有限之食，供無窮之僧，事必不立。答曰：此
T40n1804_p0022a09║乃鄙俗之淺度，瑣人之短懷；豈謂清智之深
T40n1804_p0022a10║識，達士之高見。夫四輩之供養，三寶之福田，
T40n1804_p0022a11║猶天地之生長，山海之受用，何有盡哉！故《佛
T40n1804_p0022a12║藏經》言：當一心行道，隨順法行，勿念衣食所
T40n1804_p0022a13║須者；如來白毫相中，一分供諸一切出家弟
T40n1804_p0022a14║子，亦不能盡。由此言之，勤修戒行，至誠護
T40n1804_p0022a15║法，由道得利，以道通用；寺寺開門，處處同食，
T40n1804_p0022a16║必當供足，判無乏少。又承不斷客寺倉庫盈
T40n1804_p0022a17║溢者，主人心遠而廣施；或寺貧而為客者，由
T40n1804_p0022a18║志狹而見微也。若此兩言，人謂僧用不供有，
T40n1804_p0022a19║豈是人之智力所辨事乎？若人力有分，不能供
T40n1804_p0022a20║無限者；所懷既局，斯言允矣。此乃檀越為道
T40n1804_p0022a21║奉給，不由人力所致；若辨非智力，則功由於
T40n1804_p0022a22║道。然則事由道感，還供道眾；猶函蓋相稱，豈
T40n1804_p0022a23║有匱竭耶（今俗中有義食坊，猶足供一切；自旦至夕，行人往反，飲食充飽，未聞告乏；此亦非人力。
T40n1804_p0022a24║由彼行施義普，亦以義然後取；取與理通，所以不竭。此優婆塞等，以知因果，求將來福，猶知如此義行，不匱驗於
T40n1804_p0022a25║目前；況出家道眾，如法通食，而當不濟乎？且世俗禮教，憂道不憂貧；況出家之士，高超俗表，不憂護法而憂飲食，其
T40n1804_p0022a26║失大甚也）！所患人情鄙吝，腐爛僧粟耳（腐爛餘而不施，世俗恥之；費僧
T40n1804_p0022a27║粟而不通，非佛弟子也）。余唯見積事而不存道，未見道通
T40n1804_p0022a28║而事塞也。佛法中無貴賤親疎，唯以有法平
T40n1804_p0022a29║等，應同護之。人來乞索，一無與法；若隨情輒
T40n1804_p0022b01║與，即壞法也。俗人本非應齋食者，然須借問，
T40n1804_p0022b02║能齋，與食；不能齋者，示語因果，使信罪福，知
T40n1804_p0022b03║非為吝，懷歡而退（此中非生人好處，非生人惡處；不得一向瞋人，一向任人不齊
T40n1804_p0022b04║者而食；必須去情存道，善知處量也）。是以謹守佛教，慎護僧法，是
T40n1804_p0022b05║第一慈悲人，現在未來一切眾生離苦得樂
T40n1804_p0022b06║故。若不守佛教，隨情壞法（謂聽俗人不齋而食，有來乞請，隨情輒與），令
T40n1804_p0022b07║諸眾生不知道俗之分，而破壞僧法，毀損三
T40n1804_p0022b08║歸。既無三歸，遠離三寶，令諸眾生沈沒罪河，
T40n1804_p0022b09║流入苦海。失於利樂，皆由壞法。是以不守佛
T40n1804_p0022b10║教，不閑律藏，缺示群生，自昏時網，名第一無
T40n1804_p0022b11║慈悲人也！若接待惡賊，非理愚夫，說導不能
T40n1804_p0022b12║受悟；義須準教當擬，具如〈隨相〉中。二引聖言
T40n1804_p0022b13║量者。《薩婆多》云：僧祇食時，應作四相（謂打犍椎等相），
T40n1804_p0022b14║令界內聞知。然此四相，必有常限，不得雜亂；
T40n1804_p0022b15║若無有定，不成僧法。若無四相食僧食者，名
T40n1804_p0022b16║盜僧祇，不清淨也。又不問界內比丘有無，若
T40n1804_p0022b17║多若少，作四相訖，但使不遮比丘，若來不來
T40n1804_p0022b18║無過；雖作相而遮，亦犯（故知若換鐘磬，應鳴鐘集僧，普告知已，然後換之；後
T40n1804_p0022b19║更換亦爾）。若大界內有二三處，各有始終。《僧祇》：同
T40n1804_p0022b20║一布薩，若食時，但各打楗椎，一切莫遮，清淨
T40n1804_p0022b21║無過。《善見》云：若至空寺，見樹有果，應打楗椎；
T40n1804_p0022b22║無者下至三拍手，然後取食；不者犯盜。飲食
T40n1804_p0022b23║亦爾。若客比丘來，舊比丘不肯打磬，客僧自
T40n1804_p0022b24║打，食者，無犯。《薩婆多》云：僧祇食法，隨處有人，
T40n1804_p0022b25║多少應有常限。計僧料食，一日幾許，得周一
T40n1804_p0022b26║季。若一日一斛，得周季者，應以一斛為限；若
T40n1804_p0022b27║減一斛，名盜僧祇，應得者失此食故；增出一
T40n1804_p0022b28║斛，亦盜僧祇，即令僧祇斷絕不續。既有常限，
T40n1804_p0022b29║隨其多少，一切無遮；隨僧多少，皆共食之；若
T40n1804_p0022c01║人少，有餘長者，留至明日，次第先行。如是法
T40n1804_p0022c02║者，一切無過（應是儉時，故法令一定）。若行僧餅，錯得一番，
T40n1804_p0022c03║不還僧者，即犯盜罪。《僧祇》云：若行食時，滿杓
T40n1804_p0022c04║與上座者，上座應斟量，得遍當取。不得偏饒
T40n1804_p0022c05║上座。若沙彌淨人偏與本師大德者，知事人
T40n1804_p0022c06║語言，平等與僧，食無高下也。《五百問》云：上座
T40n1804_p0022c07║貪心，偏食僧食，犯隨。不病稱病索好食，得者，
T40n1804_p0022c08║犯重。餘僧食難消，如《僧護》等經說之。義者。言
T40n1804_p0022c09║別客得罪者，要是持戒人，不與，犯罪；破戒者，
T40n1804_p0022c10║不犯，律云：惡比丘來不應與。《十誦》、《薩婆多》：若
T40n1804_p0022c11║外道來，眾僧與食，不犯；止不得自手與。以外
T40n1804_p0022c12║道常伺比丘短，故開之。今僧寺中有差僧次
T40n1804_p0022c13║請而簡客者，此僧次翻名越次也。即令客僧
T40n1804_p0022c14║應得不得，主人犯重；隨同情者多少，通是一
T40n1804_p0022c15║盜。又此住處不名僧所，以簡絕客主，非同和
T40n1804_p0022c16║僧義。《大集》云：若一寺、一村、一林，五法師住，鳴
T40n1804_p0022c17║椎集四方僧。客僧集已，次第賦絡，無有吝
T40n1804_p0022c18║惜。初夜後夜讀誦講論，厭患生死，不訟彼短，
T40n1804_p0022c19║少欲寂靜，修於念定，憐愍眾生，護戒慚愧，是
T40n1804_p0022c20║名眾僧如法住大功德海。若無量僧破戒，但
T40n1804_p0022c21║令五人清淨，如法護持佛法，愍諸眾生，福不
T40n1804_p0022c22║可計，如第三十一卷中。餘有瞻待、國王、大臣、
T40n1804_p0022c23║作人、惡賊、俗人、淨人，事既多濫，容兼犯盜，廣
T40n1804_p0022c24║亦如〈隨相〉。三約法者。《五分》云：欲別作羯磨，僧
T40n1804_p0022c25║不可和者，當於說戒前作之；以是制眾法，僧
T40n1804_p0022c26║不敢散故。《四分》云：若有人舉罪者，不得輒信
T40n1804_p0022c27║舉罪人語；便喚所告之人，對僧詶答。先問見
T40n1804_p0022c28║聞疑三根。若云見者，為自見？從他見？見在何
T40n1804_p0022c29║處犯？犯何等罪？為犯戒耶，犯何等戒？破見
T40n1804_p0023a01║耶，破何等見？破威儀耶，破何等威儀？如是舉
T40n1804_p0023a02║罪人一一能答，有智人者，方可隨其所告，問
T40n1804_p0023a03║眾上中下及所犯人，取其自言，證正舉治。若
T40n1804_p0023a04║不能答，有智人隨有違者，便隨所誣謗罪，依
T40n1804_p0023a05║法治之。故文云：若舉無根無餘罪者，不成遮，
T40n1804_p0023a06║治其謗罪。文亦不顯情之虛實，即結其犯，義
T40n1804_p0023a07║須斟酌。言就時者。凡作法事，所為處重；多有
T40n1804_p0023a08║非法，理須照鍊。闇夜屏覆，過起必多：或有昏
T40n1804_p0023a09║睡，或復鬧語；威儀改節，便成別眾，或不足
T40n1804_p0023a10║數；廢闕大事，不成僧法；良由倚旁屏闇，不祇
T40n1804_p0023a11║奉法。事不獲已，夜乃為之。幸知不易，及明早
T40n1804_p0023a12║作；則是非自顯，目對不敢相輕。言對人者。凡
T40n1804_p0023a13║施法事，貴在首領。眾主上座，先須約勒，但見
T40n1804_p0023a14║非法，即須糾正；不得默坐，致招罪失。《僧祇》中，
T40n1804_p0023a15║多種上座，各有示導，文廣如彼。《四分》云：有三
T40n1804_p0023a16║種狂癡：一眾僧說戒，或來不來；二一向不憶
T40n1804_p0023a17║不來；三者有憶而來。初人須與羯磨，後二不
T40n1804_p0023a18║須。《十誦》云：若未作法，不得離是人說戒；作
T40n1804_p0023a19║法已，得離。《五分》云：若覓不得，即遙作羯磨。《四
T40n1804_p0023a20║分》中：白二與之；若狂病止，令來乞解，白二為
T40n1804_p0023a21║解；若復更發，依前與法；若狂止，不來不犯，以
T40n1804_p0023a22║先得法故；亦不應詐顛狂，而加法者不成。羯
T40n1804_p0023a23║磨如律。四對處明用者。凡徒眾威儀，事在嚴
T40n1804_p0023a24║整清潔。軌行可觀，則生世善心，天龍叶贊；必
T40n1804_p0023a25║形服濫惡，便毀辱佛法。《十誦》中：比丘衣服不
T40n1804_p0023a26║淨，非人所訶。《華嚴》云：具足受持威儀教法，是
T40n1804_p0023a27║故能令僧寶不斷。《摩得伽》云：伽藍上座，應前
T40n1804_p0023a28║行前坐，看諸年少比丘威儀，語令齊整；及平
T40n1804_p0023a29║等行食，唱僧跋也；白衣來，當與食，為說法等。
T40n1804_p0023b01║《十誦》文中大同。《智論》云：佛法弟子同住和合，
T40n1804_p0023b02║一者賢聖說法，二者賢聖默然。準此處眾，唯
T40n1804_p0023b03║施二事，不得雜說世論，類於污家俳說。文眾
T40n1804_p0023b04║貴靜攝，不在喧亂，誦經說法，必須知時。《成論》
T40n1804_p0023b05║云：雖是法語，說不應時，名為綺語。二者威儀
T40n1804_p0023b06║之形，必準聖教。《薩婆多》云：剃髮剪爪，是佛所
T40n1804_p0023b07║制。律云：半月一剃，此是恒式，勿得不為。《涅
T40n1804_p0023b08║槃》云：惡比丘相，頭鬢爪髮，悉皆長利，為佛所
T40n1804_p0023b09║訶。所著袈裟，一向如法。不得五大正色，及餘
T40n1804_p0023b10║上染，諸部正宗，不許著用。必有破壞，隨孔補
T40n1804_p0023b11║之。條葉齊整，具依律本。廣如衣法。所有非者，
T40n1804_p0023b12║寺內不披；入眾之時，或反披而入，及著下衣。
T40n1804_p0023b13║或著木履、雜屐，律並不許。廣如〈鉢器法〉中。《四
T40n1804_p0023b14║分》云：入眾五法，善知坐起等。《十誦》云：下床法，
T40n1804_p0023b15║徐下一脚，次下第二脚，安徐而起；坐法亦爾。
T40n1804_p0023b16║入堂法，應在門外偏袒右肩，斂手當心，攝恭
T40n1804_p0023b17║敬意；擬堂內僧，並同佛想，緣覺、羅漢想。何以
T40n1804_p0023b18║故？三乘同法食故。次欲入堂，若門西坐者，從
T40n1804_p0023b19║戶外旁門西頰，先舉左脚，定心而入；若出門
T40n1804_p0023b20║者。還從西頰，先舉右脚而出。若在門東坐者，
T40n1804_p0023b21║反上可知。不得門內交過。若欲坐時，以衣自
T40n1804_p0023b22║蔽，勿露形醜。廣如《僧祇》。《四分》云：不得著俗人
T40n1804_p0023b23║褌袴襖褶等。今有服袍裘長袖衫襦之衣，尖
T40n1804_p0023b24║靴長䩺大靴，銅鉢及椀夾紵瓦鉢璭油等鉢，
T40n1804_p0023b25║及以漆木等器，並佛制斷，理合焚除。《善見》：若
T40n1804_p0023b26║多聞知律者，見餘比丘所用不當法，即須打
T40n1804_p0023b27║破，無罪；物主不得索償。靈裕法師寺誥云：僧
T40n1804_p0023b28║寺不得畜女淨人，壞僧梵行。設使現在不犯，
T40n1804_p0023b29║令未離欲者，還著女色。經自明證，隔壁聞聲，
T40n1804_p0023c01║心染淨戒；何況終身奉給，必成犯重。此一向
T40n1804_p0023c02║不合。《僧祇》中：僧得女淨人不合受，尼得男淨
T40n1804_p0023c03║人亦爾。比者諸處，多因此過，比丘還俗滅擯
T40n1804_p0023c04║者，並由此生。不知護法僧網，除其穢境；反留
T40n1804_p0023c05║穢去淨，生死未央。又賣買奴婢、牛馬、畜生，拘
T40n1804_p0023c06║繫事同，不相長益；終成流俗，未霑道分。比丘
T40n1804_p0023c07║尼寺，反僧可知。或雇男子雜作，尼親撿挍；尋
T40n1804_p0023c08║壞梵行，滅法不久。寺家庫藏厨所，多不結淨；
T40n1804_p0023c09║道俗通濫，淨穢混然。立寺經久，綱維無教；忽
T40n1804_p0023c10║聞立淨，惑耳驚心。豈非師僧上座，妄居淨住；
T40n1804_p0023c11║導引後生，同開惡道。或畜貓狗，專擬殺鼠；牛
T40n1804_p0023c12║杖馬䩛，韁絆箞橛。如是等類，並是惡律儀。《雜
T40n1804_p0023c13║心》云：惡律儀者，流注相續成也。《善生》、《成論》：若
T40n1804_p0023c14║受惡律儀，則失善戒。今寺畜貓狗，並欲盡形，
T40n1804_p0023c15║非惡律儀何也？舉眾同畜，一眾無戒。《大集》有
T40n1804_p0023c16║言：無戒、破戒，滿閻浮提。或佛堂塔廟，不遵修
T40n1804_p0023c17║飾；比丘倨慢，處踐非法；高聲大笑，造非威儀；
T40n1804_p0023c18║聚話寺門，依時不集。自滅正法，外生俗謗。並
T40n1804_p0023c19║由上座三師致而滅法。若作說戒常法，半月
T40n1804_p0023c20║恒遵；每至說晨，令知事者，點知僧眾，誰在誰
T40n1804_p0023c21║無？健病幾人？幾可扶來？幾可與欲？如是知已，
T40n1804_p0023c22║令拂拭塔廟，灑掃寺院，如〈說戒法〉。鳴稚之前，
T40n1804_p0023c23║眾主上座，親自房房案行；病者，方便誘接。告
T40n1804_p0023c24║云：「眾僧清淨布薩，凡聖同遵，行者雖在病臥，
T40n1804_p0023c25║能得一禮覲不？努力自勵，此身心不可信也！
T40n1804_p0023c26║或因此不起，脫就後世，隨業受生，知趣何道；
T40n1804_p0023c27║欲更聽戒，寧復聞乎？」如是隨時引接。餘僧不
T40n1804_p0023c28║來，並準此喻。五雜教授。《毘尼母》云：能諫之人，
T40n1804_p0023c29║五法不須受：一無慚愧，二不廣學，三常覓人
T40n1804_p0024a01║過，四喜鬪諍，五欲捨道。必先於有過者取欲，
T40n1804_p0024a02║然後諫之。此等眾法，並綱維大德，住持一寺；
T40n1804_p0024a03║有力護法者，方得行之。若見眾中有過，不得
T40n1804_p0024a04║即訶。命來屏處，一一誨示云：「此一方住處，共
T40n1804_p0024a05║大德有之。末法之中，以威儀為僧，方助佛揚
T40n1804_p0024a06║化。若眾中有一行一法勝妙者，令他處遵學；
T40n1804_p0024a07║豈得有過，令他聞之，令生不善，自他兩失。今
T40n1804_p0024a08║大德有某事不善，不依佛制，願即改之；欲共
T40n1804_p0024a09║相成進，以引導後生耳！」必是己之弟子、眷屬、
T40n1804_p0024a10║同友，對眾訶舉亦得。不得立至四人，以不舉
T40n1804_p0024a11║僧也，非法，得罪。若有違僧制者，當具委示云：
T40n1804_p0024a12║「佛以戒法精妙，上人行之；我等修學，漸染而
T40n1804_p0024a13║已。但以時代澆薄，教所不施；故佛令立如法
T40n1804_p0024a14║僧要，勸同隨順。《地持》亦云，若護僧制等；故不
T40n1804_p0024a15║依隨，違教得罪。今有某事，與制有違，願隨謫
T40n1804_p0024a16║罰，應同僧法；亦使將來有犯者，為作鑑戒因
T40n1804_p0024a17║緣。」云云而述。若見造六聚罪者，屏處委示：「今
T40n1804_p0024a18║與同住，並是宿因；但末劫多障，持戒者少。見
T40n1804_p0024a19║造某罪，是實以不？」答是實者，依律如法誨示：
T40n1804_p0024a20║「文云：有二種癡，一不見犯，二犯而不懺；有二
T40n1804_p0024a21║種智，反上語之。隨佛語者，名真供養；今不肯
T40n1804_p0024a22║順，可欲從魔邪！罪不可積，或能轉重（引《涅槃》文示之）。
T40n1804_p0024a23║餘經云：一念之惡，能開五不善門，一者惡能
T40n1804_p0024a24║燒人善根，二從惡更起惡，三為聖人所訶，四
T40n1804_p0024a25║退失道果，五死入惡道等。」種種示之。若有將
T40n1804_p0024a26║被罰者，眾主比丘依律告云：「眾僧可畏，具
T40n1804_p0024a27║知三藏，有大勢力，道俗欽仰」等。猶不捨者，又
T40n1804_p0024a28║云：「彼眾既有大力，若有違犯正教，必舉治汝！」
T40n1804_p0024a29║又不捨者，應言：「非唯舉治而已，更奪三十五
T40n1804_p0024b01║事；不復往來迎送，同僧法事，乃至不足僧數。」
T40n1804_p0024b02║如是種種示已，若不受諫，集眾和舉之。然眾
T40n1804_p0024b03║貴老宿大德，自力牽課，方能進道。必不自知，
T40n1804_p0024b04║妄攝眷屬，愚叢自守，不相長益，號季少也。故
T40n1804_p0024b05║律中，阿難頭白，而迦葉號為季少。訶言：汝眾
T40n1804_p0024b06║欲失，汝季少比丘，俱不善閉諸根，貪不知足，
T40n1804_p0024b07║初夜後夜不能勤修，遍至諸家但行破穀，汝
T40n1804_p0024b08║眾當失。以此文證，阿難善知法相，又是無學，
T40n1804_p0024b09║尚被譏責；自餘凡鄙，焉可自輕。必欲綱眾於
T40n1804_p0024b10║時，住持護法者，須自行清慎，雅操堅貞，博通
T40n1804_p0024b11║律相、兼明二乘，識覽時要，達究情性者。可準
T40n1804_p0024b12║上文，一方秉御。
T40n1804_p0024b13║四分律刪繁補闕行事鈔卷上（之二）
T40n1804_p0024b14║
T40n1804_p0024b15║
T40n1804_p0024b16║四分律刪繁補闕行事鈔卷上（之三）
T40n1804_p0024b17║
T40n1804_p0024b18║受戒緣集篇第八（捨戒六念法附）
T40n1804_p0024b19║夫受戒者，超凡鄙之穢流，入聖眾之寶位也。
T40n1804_p0024b20║既慕心彌搏，故所緣彌多；以多緣故，法事攸
T40n1804_p0024b21║難；以難知故，理須詳撿。而世情塵染，每昏教
T40n1804_p0024b22║法；為師為匠，實易實難；但由習俗生常，不思
T40n1804_p0024b23║沿革；恣此無知，亂彼真教。或但執文謹誦，非
T40n1804_p0024b24║相莫知；或前受遮障，無任僧法；或結界漠落，
T40n1804_p0024b25║成不混然；或僧數薄惡，不能生信；或衣鉢假
T40n1804_p0024b26║借，自是非法。如斯師匠，秉御誠難；虛受費功，
T40n1804_p0024b27║唐勞一世；後生還爾，永無出期。故《大集經》云：
T40n1804_p0024b28║我滅度後，無戒滿洲。此言必實，深須詳鍊；一
T40n1804_p0024b29║受已難，不宜再造；故委顯示，至機依準。初明
T40n1804_p0024c01║具緣成受，後加教法。初中五緣：一能受有五：
T40n1804_p0024c02║一是人道。以人中受得，餘道成難故。《僧祇》云：
T40n1804_p0024c03║若減七十，不能作事，不得受之；若過七十，出
T40n1804_p0024c04║家時過，一向不合。廣如〈沙彌法〉中。二諸根具
T40n1804_p0024c05║足。謂身具眾惡，病患聾盲百遮等類，律中廣
T40n1804_p0024c06║列一百四十餘種，並不應法。準以求之，則聾
T40n1804_p0024c07║瘂狂亂，定不發戒。餘者通濫，有得不得，如《義
T40n1804_p0024c08║鈔》中。三身器清淨。謂俗人已來，至于將受，無
T40n1804_p0024c09║十三難等雜過。四出家相具。律云：應剃髮披
T40n1804_p0024c10║袈裟，與出家人同等。五得少分法。謂曾受十
T40n1804_p0024c11║戒也。律云：不與沙彌戒，與受具者，得戒，得罪。
T40n1804_p0024c12║第二所對有六。一結界成就。以羯磨所託，必
T40n1804_p0024c13║依法界；若作不成，後法不就。故須深明界相，
T40n1804_p0024c14║善達是非，訪問元結是誰，審知無濫，方可依
T40n1804_p0024c15║準；不然，捨已更結。比人行事，多不遵用，輒爾
T40n1804_p0024c16║寺外結小界受，此是非法，如上已明。必有此
T40n1804_p0024c17║緣，結大界無爽。若依《毘尼母》云：直結小界，不
T40n1804_p0024c18║以大界圍繞，亦不得受。中國諸師，行事受戒，
T40n1804_p0024c19║大有尊重。故傳中，凡有受者，多駕船江中作
T40n1804_p0024c20║法。人問其故，答云：結界如法者少，恐別眾非
T40n1804_p0024c21║法，不成受戒。餘事容可再造，不成無多過失；
T40n1804_p0024c22║夫欲紹隆佛種，為世福田者，謂受具戒，不宜
T40n1804_p0024c23║輕脫。故在靜處，事必成就。二有能秉法僧。由
T40n1804_p0024c24║羯磨非別人所秉。三數滿如法。若少一人，非
T40n1804_p0024c25║法毘尼。今言少者，非謂頭數不滿也；謂作法
T40n1804_p0024c26║者至時緣起，別眾非法等，如〈足數〉所明。文云：
T40n1804_p0024c27║自今已去，十僧受具故。此據中國以明。邊方
T40n1804_p0024c28║無僧，曲開五人持律得受；若後有僧，用本開
T40n1804_p0024c29║法，得戒，得罪者，此《十誦》所列。四界內盡集和
T40n1804_p0025a01║合。文云：更無方便，得別眾故。五有白四教法。
T40n1804_p0025a02║則除顛倒錯脫，說不明了等。六資緣具足。文
T40n1804_p0025a03║中無衣鉢，及借者，不名受具。第三發心乞受。
T40n1804_p0025a04║文云：不乞者，無心者，不成故。第四心境相應。
T40n1804_p0025a05║文云：眠醉狂人及無心而受等，是心不當境。
T40n1804_p0025a06║復以文云：白四羯磨，不如白法作白，不如羯
T40n1804_p0025a07║磨法作等，及前僧非法，不令受者起心，即是
T40n1804_p0025a08║境不稱心也。《薩婆多》云：若殷重心受，則有
T40n1804_p0025a09║無教；若輕心受，但有其教，無無教也。第五事
T40n1804_p0025a10║成究竟。始從請師，終至白四，九法往來，片無
T40n1804_p0025a11║乖各；界非別眾，僧無不足，羯磨無非，受者心
T40n1804_p0025a12║至，則成受也。與上相違，則成非法。今引文證。
T40n1804_p0025a13║《母論》云：五緣得成：一和尚如法，二二阿闍梨
T40n1804_p0025a14║如法，三七僧清淨，四羯磨成就，五眾僧和合
T40n1804_p0025a15║與欲。《多論》云：若受者，在家受五戒、八戒，出家
T40n1804_p0025a16║受十戒；隨五戒破一重，受八戒不得，乃至不
T40n1804_p0025a17║得受具足，及作和尚；即十三難中初難攝。必
T40n1804_p0025a18║有受者，前準上緣，必不堪任，聖教不許。二加
T40n1804_p0025a19║法中，分二：初緣起方便，二明體用。若集僧羯
T40n1804_p0025a20║磨方法，如前篇中，故重明之，以事大故也。緣
T40n1804_p0025a21║中有十。一受者得法以不。四律所明，必須十
T40n1804_p0025a22║戒於前，後聽受具。文中不與受十戒，眾僧得
T40n1804_p0025a23║罪。《多》云：所以制十戒者，為染習佛法故，不同
T40n1804_p0025a24║外道一往頓受。佛法不爾，猶如大海，漸深漸
T40n1804_p0025a25║入。二明請師法。初請和尚者。以是得戒根本，
T40n1804_p0025a26║若無此人，承習莫由，闕於示導，不相生長，必
T40n1804_p0025a27║須請之。《善見論》云：以不請故，多造非法，諸師
T40n1804_p0025a28║訶責，反云，誰請大德為我和尚？佛因制之。若
T40n1804_p0025a29║不請者，不得；與受，得罪。《四分》請法，不云僧屏。
T40n1804_p0025b01║計理別處預請，何損大理？今在眾中者，《十誦》
T40n1804_p0025b02║云：令受戒人先入僧中，教使次第頭面一一
T40n1804_p0025b03║禮僧足已，然後請之。《僧祇》云：今從尊求和尚
T40n1804_p0025b04║等。《五分》云：請和尚時兩手捧足。當具修如上，
T40n1804_p0025b05║至和尚前，旁人教云：「所以請和尚者，此是得
T40n1804_p0025b06║戒根本，所歸投處。」種種隨機已，「計汝自陳，不
T40n1804_p0025b07║解，故教也！」文云：「大德一心念！我某甲，今請大
T40n1804_p0025b08║德為和尚，願大德為我作和尚，我依大德故，
T40n1804_p0025b09║得受具足戒。慈愍故！（三說）」《僧祇》云：眾中三請已，
T40n1804_p0025b10║和尚應語，發彼喜心。《四分》云：答言：「可爾！教授汝，
T40n1804_p0025b11║清淨，莫放逸！」弟子答云：「頂戴持！」下文更有十
T40n1804_p0025b12║種答法。問：沙彌戒時已曾請訖，今何重請？答：
T40n1804_p0025b13║以容改轉，不用本師；又沙彌時請，初來為受
T40n1804_p0025b14║十戒，今者沙彌為受具戒，受法不同；或可和
T40n1804_p0025b15║尚無德，不合相攝。故二對請之。次請二師。律
T40n1804_p0025b16║無正文。據《佛阿毘曇》中，亦有請法，文非巧勝，
T40n1804_p0025b17║故不抄出。即準和尚例通請之。應具儀至師
T40n1804_p0025b18║前，旁人示語云：「羯磨戒師阿闍梨者，受戒正
T40n1804_p0025b19║緣；若無此人秉於聖法，則法界善法無由得
T40n1804_p0025b20║生；故須增上重心，於戒師所方發無作。」種種
T40n1804_p0025b21║說已，教云：「大德一心念！我某甲，今請大德為
T40n1804_p0025b22║羯磨阿闍梨，願大德為我作羯磨阿闍梨，我
T40n1804_p0025b23║依大德故，得受具足戒。慈愍故！（三說）」次請教授師。
T40n1804_p0025b24║亦具修至前，旁人教云：「由此人，為汝教授，引
T40n1804_p0025b25║導開解；令至僧中，發汝具戒；緣起方便，並因
T40n1804_p0025b26║此師；重心請者，方乃發戒。」文如羯磨師法，但
T40n1804_p0025b27║以教授阿闍梨為異。次請七證師。義須準請。
T40n1804_p0025b28║以羯磨法，非是獨秉，必取此人，證無錯謬。《十
T40n1804_p0025b29║誦》正則，理例請之。則受者生善，前師心重；彼
T40n1804_p0025c01║此俱和，豈非同法。世多不行，但自滅法。若論
T40n1804_p0025c02║發戒功，與三師齊德，何為不請之乎？可準三
T40n1804_p0025c03║師而請，必在大眾，多僧亦未必通限。更明十
T40n1804_p0025c04║師成不之相。《四分》云：弟子知和尚犯戒，知不
T40n1804_p0025c05║應如是人邊受，亦知雖受不得戒；如此具知，
T40n1804_p0025c06║則不成受；反上成也。餘之九師，律無正文，準
T40n1804_p0025c07║可知也。若和尚犯重，而羯磨師知，亦不成受；
T40n1804_p0025c08║以了知所牒非比丘用故。若十師之內互知
T40n1804_p0025c09║犯重，法亦不成；並了知犯者，不得共住，知何
T40n1804_p0025c10║不該。若據律文，弟子知和尚破戒，未顯輕重。
T40n1804_p0025c11║準義詳之，乃至犯吉羅者，亦不成受。以犯威
T40n1804_p0025c12║儀，不應師德；知不得戒，強受不成，由無心故。
T40n1804_p0025c13║既知必須見聞清淨，預須選擇，文云：令選擇
T40n1804_p0025c14║取也。和尚德者，差互不同，律中所列百三十
T40n1804_p0025c15║餘種。十夏一種，必須限定；餘之德相，如〈師資
T40n1804_p0025c16║法〉中；故九夏和尚受戒得罪。二種闍梨五夏
T40n1804_p0025c17║已上，律云多己五歲也。餘師隨夏多少。統明
T40n1804_p0025c18║師義，幸有老宿碩德，則生善於後。《五百問》云：
T40n1804_p0025c19║比丘五臘不滿度弟子，知非而度，犯墮。弟子
T40n1804_p0025c20║不知是非，得戒；若知，不得戒。《明了論疏》：若已
T40n1804_p0025c21║得五夏，為受大戒作證人及作威儀師。七夏
T40n1804_p0025c22║已去，得作羯磨闍梨。既是師位，故不得互共
T40n1804_p0025c23║同床坐。三教發戒緣。《薩婆多》云：凡受戒法，先
T40n1804_p0025c24║與說法，引導開解，令一切境上起慈愍心，便
T40n1804_p0025c25║得增上戒。就文如此，今以事求，初明緣境，後
T40n1804_p0025c26║明心量。初中，所發戒相，乃有無量。由未受戒
T40n1804_p0025c27║前，惡遍法界；今欲進受，翻前惡境，並起善心；
T40n1804_p0025c28║故戒發所因，還遍法界。若隨境論，別鈔應有
T40n1804_p0025c29║三十餘紙；要而言之，不過情與非情，空有二
T40n1804_p0026a01║諦、滅理涅槃、佛說聖教、文字卷軸、形像塔廟，地
T40n1804_p0026a02║水火風虛空識等；法界為量，並是戒體。故《善
T40n1804_p0026a03║生》云：眾生無邊故，戒亦無邊。《薩婆多》云：非眾
T40n1804_p0026a04║生上，亦得無量。如十方大地，下至空界；若傷
T40n1804_p0026a05║如塵，並得其罪。今翻為戒善，故遍陸地。即《善
T40n1804_p0026a06║生》言：大地無邊，戒亦無邊；草木無量，海水無
T40n1804_p0026a07║邊，虛空無際，戒亦同等。《薩婆多》云：新受戒人，
T40n1804_p0026a08║與佛戒齊德也。以此而推，出家僧尼，真是功
T40n1804_p0026a09║德善法之聚；位尊人天，良由於此。不論受而
T40n1804_p0026a10║具持，功德難數；若毀破者，猶利無邊。故《十輪》
T40n1804_p0026a11║云：破戒比丘，雖是死人；是戒餘力，猶能示於
T40n1804_p0026a12║人天道行，猶如牛黃麝香燒香等喻。佛因說
T40n1804_p0026a13║偈：「瞻蔔華雖萎，勝於一切華；破戒諸比丘，猶
T40n1804_p0026a14║勝諸外道。」是故行者，破戒之人，功德無量，遠
T40n1804_p0026a15║有出期；不受戒者，隨流苦海，永無解脫。《智論》
T40n1804_p0026a16║說言：寧受戒而破，初入地獄，後得解脫；不受
T40n1804_p0026a17║戒者，輪轉三界。《涅槃》亦云：雖復得受梵天之
T40n1804_p0026a18║身，乃至非想，命終還入三惡道中。良由無戒，
T40n1804_p0026a19║故致往返。如是隨機廣略，令其悟解；若不知
T40n1804_p0026a20║者，心則浮昧，受戒不得，徒苦自他。《薩婆多》云：
T40n1804_p0026a21║若淳重心，則發無教；輕則不發。豈可虛濫，理
T40n1804_p0026a22║當殷重。次令發戒。應語言，當發上品心，得上
T40n1804_p0026a23║品戒；若下品心者，乃至羅漢，戒是下品。《毘跋
T40n1804_p0026a24║律》曰：發心我今求道，當教一切眾生，眾生皆
T40n1804_p0026a25║惜壽命。以此事受，是下品耎心，雖得佛戒，猶
T40n1804_p0026a26║非上勝。餘二就義明之：云何中品？若言我今
T40n1804_p0026a27║正心向道，解眾生疑，我為一切作津梁，亦能
T40n1804_p0026a28║自利，復利他人，受持正戒。云何上品？若言，我
T40n1804_p0026a29║今發心受戒，為成三聚戒故，趣三解脫門，正
T40n1804_p0026b01║求泥洹果；又以此法，引導眾生，令至涅槃，令
T40n1804_p0026b02║法久住。如此發心，尚是邪想；況不發者，定無
T40n1804_p0026b03║尊尚。《智論》云：凡夫始學，邪心中語；那含果人，
T40n1804_p0026b04║慢心中語；羅漢果者，名字語也。如此自知心
T40n1804_p0026b05║之分齊，得佛淨戒亦有分齊。故文云：佛子亦
T40n1804_p0026b06║如是，勤求梵戒本等。問：此教宗是何乘？而發
T40n1804_p0026b07║大乘志耶？答：此四分宗，義當大乘。《戒本》文云：
T40n1804_p0026b08║若有為自身，欲求於佛道，當尊重正戒，及迴
T40n1804_p0026b09║施眾生共成佛道。律中多有誠例。光師亦判
T40n1804_p0026b10║入大乘律限。如是發戒緣境，及心有增上；此
T40n1804_p0026b11║之二途，必受前時，智者提授；使心心相續，見
T40n1804_p0026b12║境明淨；不得臨時方言發心。若約臨時師授，
T40n1804_p0026b13║法相尚自虛浮，豈能令受者得上品耶？或全
T40n1804_p0026b14║不發，豈非大事。第四，律云：當立受戒人，置眼
T40n1804_p0026b15║見耳不聞處。若受戒人離見聞處，若在界外
T40n1804_p0026b16║等，皆不名受具。恐聽羯磨故，著離聞處；猶恐
T40n1804_p0026b17║非法，令僧眼見。《五分》中，以起過故，聽安戒壇
T40n1804_p0026b18║外眼見處等。《四分》文云：界外問遮難等。今時
T40n1804_p0026b19║受者，多在界內，理亦無傷，順上律文。《僧祇》云：
T40n1804_p0026b20║教授師應將不近不遠處等。若多人共受者，
T40n1804_p0026b21║應兩處安置：一多人行立，令望見僧，起敬重
T40n1804_p0026b22║意；二將問難者，離僧及離沙彌行處，於中問
T40n1804_p0026b23║緣。必在同處亦得，恐後問如前，心不尊重。應
T40n1804_p0026b24║各令反披七條及衣鉢，在彼而立。五單白差
T40n1804_p0026b25║威儀師。《四分》云：由界外脫衣看，致令受者慚
T40n1804_p0026b26║恥，稽留受戒事。佛言：不得露形看，當差人問
T40n1804_p0026b27║難事。《五分》：令和尚語羯磨師：「長老今作羯磨。」
T40n1804_p0026b28║復語威儀師：「長老今受羯磨。」《四分》云：彼戒師
T40n1804_p0026b29║當問：「誰能為某甲作教授師？」答言：「我某甲能。」
T40n1804_p0026c01║應索欲、問和，答言：「差教授師單白羯磨。」如此
T40n1804_p0026c02║四答，止得各作一法。若總答云：「受戒羯磨。」已
T40n1804_p0026c03║後更不須和；乃至多人，例通問答。不得過明
T40n1804_p0026c04║相。戒師應白言：「大德僧聽！彼某甲，從和尚某
T40n1804_p0026c05║甲求受具足戒。若僧時到僧忍聽：某甲為教
T40n1804_p0026c06║授師。白如是。」應下座禮僧已，案常威儀，至受
T40n1804_p0026c07║者所。六明出眾問緣。所以爾者，恐在眾惶怖，
T40n1804_p0026c08║有無差互；屏處怖微，安審得實。即須依律問
T40n1804_p0026c09║之。但遮難之中，有得不得，故前廣分別；令其
T40n1804_p0026c10║識相，使問難者據法明斷；使問答相應，無有
T40n1804_p0026c11║迷謬。若問而不解，終為非問；故中邊不相解
T40n1804_p0026c12║語，佛判不成。若準律云：不問十三難者，則不
T40n1804_p0026c13║得戒。故前須明解，彼此無迷；脫由不解不成，
T40n1804_p0026c14║豈不誤他大事。應沙彌時，教令列名顯數，識相
T40n1804_p0026c15║誦之；此非羯磨，不犯賊住。若約律本，但問十
T40n1804_p0026c16║三難事；及論作法，但問諸遮。今就義準，著問
T40n1804_p0026c17║遮之前。又問難之體，要唯相解，「今問汝，不犯
T40n1804_p0026c18║邊罪不？」自非明律者，方識名知相；自外經論
T40n1804_p0026c19║雜學，必無曉了。下一一具之，不同舊人，蒙籠
T40n1804_p0026c20║誦習。一邊罪難者。謂先受具戒，毀破重禁，捨
T40n1804_p0026c21║戒還來，欲更受具。此人罪重，名佛海邊外之
T40n1804_p0026c22║人，不堪重入淨戒海也！乃至準《論》：白衣五戒、
T40n1804_p0026c23║八戒，沙彌十戒，破於重者，同名邊罪。二犯比
T40n1804_p0026c24║丘尼。《四分》等律並云汗尼，不明淨穢。故世行
T40n1804_p0026c25║事者云：「汝不犯清淨尼不？」此依《僧祇》而問。彼
T40n1804_p0026c26║律云：若須、斯二果及凡夫持戒尼，被人污者，
T40n1804_p0026c27║初人受樂，是壞尼淨行；中後人犯，不名壞尼
T40n1804_p0026c28║難。若那含、羅漢，初後人俱名難也。故知唯是
T40n1804_p0026c29║淨境，方成難攝。《十誦》云：若摩觸八尼，污尼八
T40n1804_p0027a01║事；若一人以八事犯尼，令犯重者，俗人不成
T40n1804_p0027a02║難也。《善見》云：若壞尼下二眾，不障出家；若壞
T40n1804_p0027a03║大尼，三處行淫，皆名難也。若以白衣俗服強
T40n1804_p0027a04║與尼著而行淫者，成難；若尼自樂著白衣服
T40n1804_p0027a05║就上淫者，不障出家。必以義求，若知受具戒
T40n1804_p0027a06║緣事，著於俗服亦應成難。但壞淨境，不論知
T40n1804_p0027a07║淨不淨。廣有廢立，如《疏》、《義鈔》。問：何不言壞比
T40n1804_p0027a08║丘耶？答：亦成難也。尼受戒中反問便是，由事
T40n1804_p0027a09║希。故《善生經》：受五戒者，問遮難云：「汝不犯比
T40n1804_p0027a10║丘、比丘尼不？」故知同是難攝。皆謂俗人時犯；
T40n1804_p0027a11║若受戒已，犯者，止名邊罪所收。三賊心受戒
T40n1804_p0027a12║者。律中為利養故，輒自出家。若未出家者，未
T40n1804_p0027a13║受，不應受；已受，得戒。曾經說戒羯磨，已受者
T40n1804_p0027a14║滅擯。《四分》云：若至一人二人三人眾僧所，共
T40n1804_p0027a15║羯磨說戒，皆滅擯。義詳，共一人作對首眾法，
T40n1804_p0027a16║皆成障戒。如說戒自恣等法，必聽眾法心念，
T40n1804_p0027a17║亦成難攝。若對他三人已下對首法，四人已
T40n1804_p0027a18║上餘和合法，不秉羯磨，皆不成難。《善見》云：三
T40n1804_p0027a19║種偷形：一者無師自出家。不依大僧臘次，不
T40n1804_p0027a20║受他禮，不入僧法事，一切利養不受。二偷和
T40n1804_p0027a21║合者。有師出家，受十戒，往他方；或言十夏，次
T40n1804_p0027a22║第受禮，入僧布薩一切羯磨，受信施物。三二
T40n1804_p0027a23║俱偷者，可知。若偷形者，不經法事，不受禮施，
T40n1804_p0027a24║為飢餓故，若欲出家，受戒者得（下二不合）。《五百問》云：
T40n1804_p0027a25║沙彌詐稱大道人，受比丘一禮拜，是名賊住
T40n1804_p0027a26║難。《四分》中但言賊住難者，謂共羯磨說戒，不
T40n1804_p0027a27║說聽聞不聞及愚癡因緣等。依如《僧祇》。若沙
T40n1804_p0027a28║彌作是念：說戒時論說何等，即盜聽之。若聰
T40n1804_p0027a29║明記得初中後語者，不得與受戒；若闇鈍或
T40n1804_p0027b01║緣餘念，不記初中後者，得受具。若凡人，自出
T40n1804_p0027b02║家著袈裟，未經布薩等者，得受；反之不得。《摩
T40n1804_p0027b03║得伽》云：不自知滿二十而受具，後知不滿者，
T40n1804_p0027b04║若經僧布薩羯磨，是名賊住。《四分》疑惱戒云：
T40n1804_p0027b05║若年不滿，作法不成受者，有知者語令識之，
T40n1804_p0027b06║後更受戒。《十誦》云：比丘尼如法捨戒，若更受
T40n1804_p0027b07║者，不得。即名賊住難。四破內外道者。謂本是
T40n1804_p0027b08║外道，來投佛法，受具已竟，反還本道，今復重
T40n1804_p0027b09║來；彼此通壞，志性無定。律中，令度出家，對僧
T40n1804_p0027b10║與沙彌戒，四月試之；使志性和柔，深信明著，
T40n1804_p0027b11║方為受具。問：信邪來久，何故先與沙彌戒耶？
T40n1804_p0027b12║答：信此投歸，若不以十戒調柔，違相不顯；又
T40n1804_p0027b13║彰佛法深妙漸次授法，不同外道一往不簡。
T40n1804_p0027b14║此事既希，多述無益，必有，律自廣明。五非黃
T40n1804_p0027b15║門。律中五種：一生黃門；二犍作者；三因見他
T40n1804_p0027b16║淫方有妬心淫起；四忽然變作；五半月能
T40n1804_p0027b17║男，半月不能男。世中多有自截者，若依《四分》，
T40n1804_p0027b18║應滅擯。文云：若犍者，都截却也。今時或截
T40n1804_p0027b19║少分，心性未改者，兼有大操大志者，準依《五
T40n1804_p0027b20║分》，應得。彼文云：若截頭及半，得小罪；都截，滅
T40n1804_p0027b21║擯。《四分》云：若被怨家、惡獸、業報落等，應同比
T40n1804_p0027b22║丘法。若自截者，滅擯。不明分齊。《五分》云：時
T40n1804_p0027b23║有比丘為欲火所燒，不能堪忍。乃至佛訶責
T40n1804_p0027b24║言：汝愚癡人，應截不截，不應截而截。告諸
T40n1804_p0027b25║比丘，若都截者，滅擯；猶留卵者，依篇懺之。準
T40n1804_p0027b26║此以明。則未受具已截者，終無明教。必須準
T40n1804_p0027b27║前勘取，依餘部為受。六殺父，七殺母，八殺阿
T40n1804_p0027b28║羅漢。此三難為之既希，故略知文相。九破僧。
T40n1804_p0027b29║即法輪僧也；若破羯磨僧，非難。十出佛身血。
T40n1804_p0027c01║此二難佛滅後無也。《僧祇律》注云：佛久涅
T40n1804_p0027c02║槃，依舊文問耳。十一非人難。皆謂八部鬼神
T40n1804_p0027c03║變作人形而來受具。《律》中、《五分》：天子、阿脩羅
T40n1804_p0027c04║子、犍闥婆子，化為人等。十二畜生難。亦謂變
T40n1804_p0027c05║為人形而來者。律中，龍變形來受，佛言：畜生
T40n1804_p0027c06║者，於我法中，無所長益。此上二趣，若依本形，
T40n1804_p0027c07║是人通識；恐變而來，故須問之。脫有高達俗
T40n1804_p0027c08║士來受戒，時語云：「汝非畜生不？」若聞此言，一
T40n1804_p0027c09║何可怪，應方便轉問，如下所陳。十三二形者。
T40n1804_p0027c10║謂一報形，具男女二根。若先受後變，猶尚失
T40n1804_p0027c11║戒；況初帶，受者，滅擯。上已略述難相，而遮事
T40n1804_p0027c12║非一，律中略問十六，自餘受法廣明。皆言不
T40n1804_p0027c13║應，亦有得不得者。若不自稱名字，不稱和尚
T40n1804_p0027c14║字，年不滿等，定不得戒。《五分》：諸比丘度截手
T40n1804_p0027c15║脚耳鼻、截男根頭、挑眼出、極老無威儀、極醜，
T40n1804_p0027c16║一切毀辱僧者，皆不得度；若已度，得戒。或有
T40n1804_p0027c17║先相嫌，以小小似片事作留難，似瞎、似跛、似
T40n1804_p0027c18║短小、父母不聽等，作難者，吉羅。《僧祇》云：盲者，
T40n1804_p0027c19║若見手掌中文，若雀目；聾者高聲得聞；躄者
T40n1804_p0027c20║捉屐曳尻行；鞭瘢若凸凹，若治與皮不異，得；
T40n1804_p0027c21║印瘢人破肉，已用銅青等，作字獸形；侏儒者，
T40n1804_p0027c22║或上長下短、下長上短。一切百遮，不應與出
T40n1804_p0027c23║家；若已出家，不應驅出，僧得越罪。準此諸遮，
T40n1804_p0027c24║皆言不應，得罪。下文復云：是謂不名受具足，
T40n1804_p0027c25║一一皆言不應驅出。是中清淨如法者，名受
T40n1804_p0027c26║具足；不名者，總結師罪，何妨有得、不得者。如
T40n1804_p0027c27║瘂等若有輕遮，不障戒者，故言清淨共住如
T40n1804_p0027c28║法。文云：瘂者，不能語，用手作相。又云：遣書、舉
T40n1804_p0027c29║手作相、不現前，如是等不名受。前瘂者文中，
T40n1804_p0028a01║不應驅出，作沙彌也。《十誦》、《伽論》云：瘂、聾人，不
T40n1804_p0028a02║名受具；若聾，聞羯磨聲，得受。衣鉢不具者。《四
T40n1804_p0028a03║分》云：若無衣鉢，不名受戒；若借衣鉢，應與價
T40n1804_p0028a04║直。《五分》云：令主捨之。亦不明得不？今準《薩婆
T40n1804_p0028a05║多》，得戒論。問曰：若爾何故必須衣鉢？答：一為
T40n1804_p0028a06║威儀故。二生前人信敬心故，如獵師著袈裟，
T40n1804_p0028a07║鹿見以著異服，故無怖心。三為表異相故，內
T40n1804_p0028a08║德亦異。引彼證此，文不可和。《四分》云：不名受
T40n1804_p0028a09║戒，此則部別不同。必誦《十誦》羯磨，依彼開成。
T40n1804_p0028a10║準急無損。昔人義準《四分》和尚法中，若知借
T40n1804_p0028a11║衣鉢受戒不得者，則不得戒；不知者得。此乃
T40n1804_p0028a12║人判，終違律文；必敬佛言，再受依法。父母聽
T40n1804_p0028a13║不者。《善見》云：若餘方國度者，不須問。《僧祇》：親
T40n1804_p0028a14║兒此彼不聽；自來兒、養兒，餘處得受。負債者。
T40n1804_p0028a15║諸部但言不應，義準理得。奴者。《僧祇》云：若家
T40n1804_p0028a16║生、買得、抄得，此彼不得。他與奴、自來奴，餘處
T40n1804_p0028a17║聽度。今有人放奴出家者，若取《出家功德經》，
T40n1804_p0028a18║若放奴婢及以男女，得福無量。律中不明放
T40n1804_p0028a19║者，但言自來投法，度之是非，準奴及兒，彼此
T40n1804_p0028a20║通允。《五百問》中：知是佛奴，度者犯重；若先不
T40n1804_p0028a21║知，後知，不遣亦重。問：其人是大道人不？答：非
T40n1804_p0028a22║也。僧奴準此，復本奴位。官人者。《僧祇》：有名有
T40n1804_p0028a23║祿、有名無祿，此彼國不得度；有祿無名，餘處
T40n1804_p0028a24║得度；無名祿者，一切俱聽。準此，俗人來投出
T40n1804_p0028a25║家，理須為受。丈夫者。必以建心慕遠，清節不
T40n1804_p0028a26║群；卓然，風霜不改其操；鏗然，憂喜未達其心，
T40n1804_p0028a27║便為丈夫之貌。故律云：年二十者，方堪受具。
T40n1804_p0028a28║謂能忍寒熱、飢渴、風雨、蚊虻、毒蟲，能忍惡言
T40n1804_p0028a29║苦事，能持戒，能一食等。《僧祇》云：若過二十，減
T40n1804_p0028b01║七十，無所堪能，不應與受具。五種病者。上四
T40n1804_p0028b02║應得。狂中有三種，若全不覺好惡，應不得；餘
T40n1804_p0028b03║二應得。《善見》云：癩癬莫問赤白黑，屏處，增長
T40n1804_p0028b04║不增長俱得；露處反前不得。然癩病有二：一
T40n1804_p0028b05║惡業所致，二四大違反則生。故《育王經》有疥
T40n1804_p0028b06║癩須陀洹，瘡痍阿羅漢也。若出家已，癩者，一
T40n1804_p0028b07║切僧事共作，若食莫令在眾，此《薩婆多》解。次
T40n1804_p0028b08║明餘事，更明所以。《五分》：若先不相識人，不應
T40n1804_p0028b09║雲霧暗時受。《五百問》中：要須燈燭照之。若先
T40n1804_p0028b10║曾受具者，《十誦》問云：「曾作大比丘不？」答：「作。」問：
T40n1804_p0028b11║「清淨持戒不？捨時，一心如法還戒不？」《四分》無
T40n1804_p0028b12║文；必有，亦同邊罪。幸依《十誦》十三難前問之；
T40n1804_p0028b13║答若有違，則成邊罪故。《四分》云：若有難緣，如
T40n1804_p0028b14║說戒中，當二人三人一時作羯磨，不得至四。
T40n1804_p0028b15║《僧祇》：一和尚，一戒師，一眾得二人三人並受；
T40n1804_p0028b16║若二和尚共一戒師，二三人不得一眾受。《善
T40n1804_p0028b17║見》云：二人三人一時受戒，一一同；等臘、等時，
T40n1804_p0028b18║不相作禮。上已略明雜相。今正出眾問法。教
T40n1804_p0028b19║授師至受者所，正敷坐具，坐已。語令敷坐具，
T40n1804_p0028b20║為舒正四角，相對相及申手內。《五分》云：應安
T40n1804_p0028b21║慰言：「汝莫恐懼，須臾持汝著高勝處。」彼應取
T40n1804_p0028b22║其衣鉢舒示，寄此以為陶誘。前執五條語言：
T40n1804_p0028b23║「此名安陀會衣。」又指身所著者：「此名欝多羅
T40n1804_p0028b24║僧。」執大衣已語云：「此衣名僧伽梨。」《薩婆多》云：
T40n1804_p0028b25║「此三衣名一切外道所無，今示汝名相。」若依
T40n1804_p0028b26║諸部，此處即為受衣鉢者；或在眾中戒師受
T40n1804_p0028b27║者。《四分》無文。或受已方持者，亦隨兩存。并執
T40n1804_p0028b28║鉢已言：「此器名鉢多羅。」「此衣鉢是汝已有不？」
T40n1804_p0028b29║彼答言：「是。」即便襆之。或加受法，如前。應語
T40n1804_p0028c01║言：「善男子諦聽！今是至誠時，我今當問汝。汝
T40n1804_p0028c02║隨我問答，若不實者，當言不實；若實，言實。何
T40n1804_p0028c03║以如此？由無始來，欺誑聖賢，沈沒生死；今欲
T40n1804_p0028c04║捨虛妄，證真實法故，令汝實答。今問汝遮難，
T40n1804_p0028c05║若不實答，徒自浪受。律云：犯遮難人，七佛一
T40n1804_p0028c06║時為受，亦不得戒。」「汝第一不犯邊罪不？」答言：「無」
T40n1804_p0028c07║者。語云：「汝應不識此罪，謂曾受佛戒而犯淫、
T40n1804_p0028c08║盜、殺、妄；作此四者，必不得受。今汝無耶？」答言：
T40n1804_p0028c09║「無」者。又語云：「汝若不識不解，不得妄答。第二
T40n1804_p0028c10║汝不白衣時污淨戒比丘尼不？」答言：「無。」「第三
T40n1804_p0028c11║汝不白衣沙彌時，盜聽他說戒羯磨，詐作比丘
T40n1804_p0028c12║不？」答言：「無。」「第四汝非曾作外道，來投受戒後，
T40n1804_p0028c13║還作外道；今復重來不？」答言：「無。」「第五汝非五
T40n1804_p0028c14║種黃門（依名示之）不？」答言：「無」者。「第六汝非殺父不？」
T40n1804_p0028c15║「第七汝非殺母不？」「第八汝非殺阿羅漢不？」「第
T40n1804_p0028c16║九汝非破僧不？」「第十汝非惡心出佛身血不？」
T40n1804_p0028c17║各各答言「無」者。「第十一汝非天子、阿脩羅子，
T40n1804_p0028c18║名為非人，變為人形而來受戒不？」答言：「無。」「第
T40n1804_p0028c19║十二汝非諸龍畜等能變化者，變為人形而來
T40n1804_p0028c20║受不？」答言：「無。」「第十三汝今身中不佩男女二
T40n1804_p0028c21║形不？」答：「無」者。應讚言：「善男子！已問難事，十三
T40n1804_p0028c22║既無，戒可得受。」「更問十遮：汝今字誰？」答言：「某
T40n1804_p0028c23║甲。」「和尚字誰？」答云：「某甲。」「年滿二十不？」答：「滿。」「衣
T40n1804_p0028c24║鉢具足不？」答：「具。」「父母聽汝不？」（隨有言：「聽。」若無言：「無。」）「汝不負
T40n1804_p0028c25║債不？」答：「無。」「汝非他賤人佛不許度不？是奴不？」
T40n1804_p0028c26║答「無。」「汝非官人不？」答：「無。」「汝是丈夫不？」答：「是丈
T40n1804_p0028c27║夫。」「有如是病，癩、癕疽、白癩、乾痟、顛狂，汝今無
T40n1804_p0028c28║此諸病不？」答言：「無」者。應復語云：「汝無遮難，定
T40n1804_p0028c29║得受也。如我今問汝，僧中亦當如是問；如汝
T40n1804_p0029a01║向者答我，僧中亦當如是答。」應教起立，為正
T40n1804_p0029a02║著七條，令威儀齊正。著履，揲坐具肩上，衣鉢
T40n1804_p0029a03║襆置手中。語令：「汝此處立，我至僧中為汝通
T40n1804_p0029a04║請；若僧許可，我舉手召汝，汝可即來。」《五分》
T40n1804_p0029a05║云：教著衣時，密如法視無重病不，種種隨緣，
T40n1804_p0029a06║廣如彼述。或外律中，於此受衣鉢者。七單白
T40n1804_p0029a07║入眾。律云：彼教授師還來至僧中，如常威儀，
T40n1804_p0029a08║相去舒手相及處立（此依中國露地戒壇，故在申手內；必在覆處，隨時也）。當作
T40n1804_p0029a09║白：「大德僧聽！彼某甲，從和尚某甲，求受具足
T40n1804_p0029a10║戒。若僧時到僧忍聽：我已問竟，聽將來。白如
T40n1804_p0029a11║是。」白已，勿出僧中；若堂內者，至門限內。舉
T40n1804_p0029a12║手呼言：「某甲來（若在露地，不得離僧申手外也）。」彼來已，為捉衣鉢，
T40n1804_p0029a13║令至僧中，教禮僧足已；至戒師前，右膝著地
T40n1804_p0029a14║合掌。八正明乞戒。彼教授師，將衣鉢付戒師
T40n1804_p0029a15║已，為正衣服，安慰其心。懇惻至誠，仰憑清眾，
T40n1804_p0029a16║求哀乞戒。語云：「此戒法，唯佛出世樹立此法；祕
T40n1804_p0029a17║故，勝故，不令俗人聞之。故六道之中，唯人得
T40n1804_p0029a18║受；猶含遮難，不得具受。汝今既無，甚是淨器，
T40n1804_p0029a19║當深心乞戒，須臾之間入三寶數；若輕浮心，
T40n1804_p0029a20║戒不可得。如是隨時作之，律論廣述。但乞戒
T40n1804_p0029a21║由汝自心。但未曉方軌，階漸無由；故佛教我
T40n1804_p0029a22║為汝稱述。應逐我語。」「大德僧聽！我某甲，從和
T40n1804_p0029a23║尚某甲，求受具足戒；我某甲今從眾僧乞受具
T40n1804_p0029a24║足戒，某甲為和尚，願僧拔濟我。慈愍故！（三說」教已，復坐）。
T40n1804_p0029a25║九戒師白和法。彼應白言：「大德僧聽！此某甲，
T40n1804_p0029a26║從和尚某甲，求受具足戒；此某甲今從眾僧乞
T40n1804_p0029a27║受具足戒，某甲為和尚。若僧時到僧忍聽：我
T40n1804_p0029a28║問諸難事。白如是。」問：戒師作白和僧，教授無
T40n1804_p0029a29║者？答：羯磨對僧問難，先不差之，故後須和；教
T40n1804_p0029b01║授已被僧差，奉命令問，何須更和；又在屏處，
T40n1804_p0029b02║不對眾問。問：戒師不差，教授獨差者？答：教授
T40n1804_p0029b03║師出眾問難，不差無由輒問；羯磨眾中而問，
T40n1804_p0029b04║故不須差。更有料簡，如《義鈔》說。十正明對問。
T40n1804_p0029b05║律直問十三難事，無有前緣。今時相傳前問
T40n1804_p0029b06║衣鉢，還如教授示四種異名已。應語言：「善男
T40n1804_p0029b07║子聽！今是真誠時、實語時，今隨所問汝，汝當
T40n1804_p0029b08║隨實答。《僧祇》云：汝若不實答，便欺誑諸天魔
T40n1804_p0029b09║梵沙門婆羅門諸天世人，亦欺誑如來及以
T40n1804_p0029b10║眾僧，自得大罪。今問汝十三難事，同前教授
T40n1804_p0029b11║師所問。但眾僧恐屏處有鑑，故對大眾一一
T40n1804_p0029b12║問汝；汝還依彼答，一一答我。」「汝不犯邊罪不？」
T40n1804_p0029b13║「汝不犯淨行比丘尼不？」「汝非賊心受戒不？」「汝
T40n1804_p0029b14║非破內外道不？」「汝非黃門不？」「汝非殺父不？」「汝
T40n1804_p0029b15║非殺母不？」「汝非殺阿羅漢不？」「汝非破僧不？」「汝
T40n1804_p0029b16║非出佛身血不？」「汝非非人不？」「汝非畜生不？」「汝
T40n1804_p0029b17║非二形不？」並答言：「無」者。「汝字何等？」「和尚字誰？」
T40n1804_p0029b18║「年滿二十未？」「三衣鉢具不？」「父母聽汝不？」「汝不
T40n1804_p0029b19║負債不？」「汝非奴不？」「汝非官人不？」「汝是丈夫不？」
T40n1804_p0029b20║「丈夫有如是病，癩癕疽白癩乾痟顛狂等，汝
T40n1804_p0029b21║今無如是病不？」（上來並隨有無具答）大段第二正明受體。
T40n1804_p0029b22║若至此時，正須廣張，示導發戒正宗；不得但
T40n1804_p0029b23║言起上品心，則受者知何是上品？徒自枉問。
T40n1804_p0029b24║今薄示相貌，臨事未必誦文。應語言：「善男子！
T40n1804_p0029b25║汝遮難並無，眾僧同慶，當與汝戒。但深戒上
T40n1804_p0029b26║善，廣周法界，當發上心，可得上法，如前緣中。
T40n1804_p0029b27║今受此戒，為趣泥洹果，向三解脫門，成就三
T40n1804_p0029b28║聚戒，令正法久住等，此名上品心。次為開廣
T40n1804_p0029b29║汝懷者。由塵沙戒法注汝身中，終不以報得
T40n1804_p0029c01║身心而得容受；應發心作虛空器量身，方得
T40n1804_p0029c02║受法界善法。故《論》云：若此戒法有形色者，當
T40n1804_p0029c03║入汝身作天崩地裂之聲；由是非色法故，令
T40n1804_p0029c04║汝不覺。汝當發驚悚意，發上品殷重心。今為
T40n1804_p0029c05║汝作羯磨聖法，此是如來所制，發得塵沙法
T40n1804_p0029c06║界善法，注汝身心，汝須知之。」應告僧言：「大眾
T40n1804_p0029c07║慈悲，布施其戒。同心共秉，願勿異緣，令他不
T40n1804_p0029c08║得。」應四顧望之，不令非別之相；有者喚令如
T40n1804_p0029c09║法。告言眾僧聽作羯磨：「大德僧聽！此某甲，
T40n1804_p0029c10║從和尚某甲，求受具足戒；此某甲今從眾僧
T40n1804_p0029c11║乞受具足戒，某甲為和尚；某甲自說清淨，無
T40n1804_p0029c12║諸難事，年滿二十，三衣鉢具。若僧時到僧忍
T40n1804_p0029c13║聽：授某甲具足戒，某甲為和尚。白如是。」作白
T40n1804_p0029c14║已，問僧成就不？乃至羯磨中第一、第二、第三，
T40n1804_p0029c15║亦如是問。此《僧祇》文。準此，僧中知法者，答言
T40n1804_p0029c16║成就。《十誦》：因為他受戒，或睡、入定、鬧語、闠亂
T40n1804_p0029c17║等，佛言：不成受戒。羯磨時當一心聽，莫餘覺
T40n1804_p0029c18║餘思惟；應敬重法；當思惟，心心相續憶念；應
T40n1804_p0029c19║分別言，是第一羯磨，乃至第三，不說得罪。又
T40n1804_p0029c20║應語受者言，已作白已，僧皆隨喜。今作羯磨
T40n1804_p0029c21║動彼戒法，莫令心沈舉，當用心承仰。又白僧
T40n1804_p0029c22║言，當聽羯磨：「大德僧聽！此某甲，從和尚某甲，
T40n1804_p0029c23║求受具足戒；此某甲今從眾僧乞受具足戒，
T40n1804_p0029c24║某甲為和尚；某甲自說清淨，無諸難事，年滿
T40n1804_p0029c25║二十，三衣鉢具；僧今授某甲具足戒，某甲為
T40n1804_p0029c26║和尚。誰諸長老忍僧與某甲受具足戒，某甲
T40n1804_p0029c27║受和尚者，默然；誰不忍者，說。此是初羯磨。」
T40n1804_p0029c28║問僧成就不？告受者言：「已作初羯磨，僧皆默
T40n1804_p0029c29║可。今十方法界善法，並皆動轉；當起欣心，勿
T40n1804_p0030a01║縱怠意。」次作二羯磨，如上問已，告受者言：「已
T40n1804_p0030a02║作二羯磨法，僧並和合。今十方法界善法，並
T40n1804_p0030a03║舉集空中；至第三羯磨竟時，當法界功德，入
T40n1804_p0030a04║汝身心。餘一羯磨在，汝當發身總虛空界，心
T40n1804_p0030a05║緣救攝三有眾生，并欲護持三世佛法。」直衣
T40n1804_p0030a06║此語，不同上廣。仍白僧言：「願僧同時慈濟前
T40n1804_p0030a07║生，同共合掌佐助，舉此羯磨。」便即作之，乃至
T40n1804_p0030a08║是事如是持已。若多人一人，即須隨竟，記其
T40n1804_p0030a09║時節。《四分》云：有新受戒者，不及後安居，便數
T40n1804_p0030a10║為歲，佛言不爾。有者，應和尚闍梨教授時節
T40n1804_p0030a11║云，若冬若春若夏，若干日月；若食前食後，乃
T40n1804_p0030a12║至量影。應預將一尺木，至受訖日中竪之，記
T40n1804_p0030a13║其影頭，臥尺量之，計為尺寸，以為常法。《善見》
T40n1804_p0030a14║云：受戒已，立取脚隨身量影，示春冬時。眾數
T40n1804_p0030a15║多少。後說四依四重等。若受人多者，但有受
T40n1804_p0030a16║竟，在僧下坐。乃至一切作已，方總集上座前，
T40n1804_p0030a17║同時為說隨相。不必戒師。問：此新受戒人，相
T40n1804_p0030a18║同界外來者，何不重和？答：非是外來，當處新
T40n1804_p0030a19║起。次明說相。據理隨師具學，何獨此四？為
T40n1804_p0030a20║緣起有過，且制四根本，若毀非用；餘篇枝條，
T40n1804_p0030a21║懺復僧數。意在此也。應告之云：「善男子！汝受
T40n1804_p0030a22║戒已，必謹奉持；若但有受，無持心者，受戒不
T40n1804_p0030a23║得。空願無益，寧起行用，不須願求，經論如
T40n1804_p0030a24║此。但佛世難值，正法難聞，人身難得，奉戒者
T40n1804_p0030a25║難；故上品高達，能受能持，修道會聖。下品小
T40n1804_p0030a26║人，能受能破，心無慚愧；現世惡名，不消利養，
T40n1804_p0030a27║死入惡道。中品之徒，善不自發。望上而學，可
T40n1804_p0030a28║準下流耶！若遂鄙懷，毀破佛戒，不如不受。必
T40n1804_p0030a29║須依佛正教，順受隨學，五夏已來，專於律部；
T40n1804_p0030b01║若達持犯，辦比丘事，修定習慧，會正可期。自
T40n1804_p0030b02║此已外，新學言說，污染淨戒，定慧無由生者，
T40n1804_p0030b03║佛則不許；故律云：若師闕教授，當餘處學，為
T40n1804_p0030b04║長益沙門果故。」然後依文為說相也。次為受
T40n1804_p0030b05║衣鉢坐具。若沙彌時，說淨長衣鉢者；更請施
T40n1804_p0030b06║主，總將說淨。若沙彌時不說，則已犯長；應令
T40n1804_p0030b07║將捨，作吉羅懺，然後說淨。並和尚委示之。次
T40n1804_p0030b08║授六念（出《僧祇》文）。第一念知日月，應言：「今朝白月
T40n1804_p0030b09║一日至十五日」；以純大故，不云大小。若黑月，
T40n1804_p0030b10║有大小故，須兩分之：「今朝黑月大，一日至十
T40n1804_p0030b11║五日」；或云「今黑月小，一日至十四日」。此謂識
T40n1804_p0030b12║去布薩遠近。出家日月法式如此。若據律文，
T40n1804_p0030b13║為俗人問，令使識知；若入聚落，先知日月數
T40n1804_p0030b14║法。準此方土，不論黑白。若答俗人，唯得通相
T40n1804_p0030b15║云正月小，今是某日。此則道俗通知為允。二
T40n1804_p0030b16║念知食處，於中有三：若全不受請者，云：「我今
T40n1804_p0030b17║自食已食。」有言：「食僧常食。」有言：「我常乞食。」若
T40n1804_p0030b18║受請者云：「我今自食，無請處。」又云：「我今食僧
T40n1804_p0030b19║食，無請處。」又云：「我今乞食，無請處。」若有請者，
T40n1804_p0030b20║有背不背，應云：「今有請處，念自去。」若背者（謂迦
T40n1804_p0030b21║提月、病、及施衣等緣）：「今有某緣，得背請。」（若無緣，一日有眾多請者，應對人云）：「今日
T40n1804_p0030b22║有多請，自受一請；餘者施與長老，在某處。」（應覓五眾
T40n1804_p0030b23║捨之；若無人時，心念捨）：「我某甲，今朝檀越施我正食，迴施
T40n1804_p0030b24║比丘某甲；檀越於我不許，我得自恣食。」（三說。此念
T40n1804_p0030b25║法謂獨住、蘭若、遠行、長病、飢時依親里住，五種。《十誦》開之）。第三知受戒時夏臘，
T40n1804_p0030b26║云：「我於某年、月、日、某時，一尺木若干影時，受具
T40n1804_p0030b27║戒，我今無夏。」後若有者，隨夏言之。第四知衣
T40n1804_p0030b28║鉢有無受淨等，應云：「我三衣鉢具，有長，已說
T40n1804_p0030b29║淨。」（後隨有無，衣、鉢、藥等，隨有者，念說淨）。第五念同別食，云：「我今依
T40n1804_p0030c01║眾食」（必有別眾，九緣隨開）；云：「我今有某緣，應別眾食。」廣如
T40n1804_p0030c02║〈隨相〉。六念康羸，云：「我無病堪行道（有病念療治之）。」《僧
T40n1804_p0030c03║祇》云：受戒已，要畜漉水袋、應法澡罐等，如〈隨
T40n1804_p0030c04║相〉中。《五分》新受戒者，必令誦戒；恐心退者，未
T40n1804_p0030c05║可亦得。《善見》云：佛度比丘已，有三衣、鉢盂、坐
T40n1804_p0030c06║具、漉水袋、針線、斧子八事隨身。《四分》云：為比
T40n1804_p0030c07║丘與外道相濫，佛令問何時、何月、何和尚闍
T40n1804_p0030c08║梨等。即知佛法與外道俗人有異，勘問知非
T40n1804_p0030c09║賊住。時有三時：從十二月十六日至四月十
T40n1804_p0030c10║五日為春；從四月十六日至八月十五日為
T40n1804_p0030c11║夏；從八月十六日至十二月十五日為冬。月
T40n1804_p0030c12║有黑白、大小不同。受戒已，《抄》出與之。二明捨
T40n1804_p0030c13║戒者。《四分》云：若不樂梵行者，聽捨戒還家。若
T40n1804_p0030c14║復欲於佛法修清淨行者，還聽出家受大戒。
T40n1804_p0030c15║《增一阿含》開七反捨戒，過此非法。《十誦》、《伽論》，
T40n1804_p0030c16║尼無捨戒更得受具。問：若無重出家，何故開
T40n1804_p0030c17║捨？答：一為不成波羅夷故，二為來去無障。比
T40n1804_p0030c18║丘建立義強，故開七反；尼有一義，令在俗無
T40n1804_p0030c19║過，不生譏醜過失。廣如彼部（準義，應得作下二眾）。
T40n1804_p0030c20║師資相攝篇第九
T40n1804_p0030c21║佛法增益廣大，寔由師徒相攝；互相敦遇，財
T40n1804_p0030c22║法兩濟；日積業深，行久德固者，皆賴斯矣。比
T40n1804_p0030c23║玄教陵遲，慧風揜扇；俗懷悔慢，道出非法。並
T40n1804_p0030c24║由師無率誘之心，資闕奉行之志；二彼相捨，
T40n1804_p0030c25║妄流鄙境；欲令光道，焉可得乎。故拯倒懸之
T40n1804_p0030c26║急，授以安危之方；幸敬而行之，則永無法滅。
T40n1804_p0030c27║就中，初明弟子依止，後明二師攝受。初中分
T40n1804_p0030c28║二：初明師弟名相，後明依止法。問云：何名師、
T40n1804_p0030c29║和尚、闍梨？答：此無正翻。《善見》云：無罪見罪訶
T40n1804_p0031a01║責，是名我師；共於善法中教授令知故，是我
T40n1804_p0031a02║闍梨。《論傳》云：和尚者，外國語，此云知有罪、知
T40n1804_p0031a03║無罪，是名和尚。《四分律》弟子訶責和尚中亦
T40n1804_p0031a04║同。《明了論》正本云：優波陀訶，翻為依學；依此
T40n1804_p0031a05║人學戒定慧故，即和尚是也；方土音異耳。《相
T40n1804_p0031a06║傳》云：和尚為力生（道力由成）；闍梨為正行（能糾正弟子行）。未見
T40n1804_p0031a07║經論。《雜含》中，外道亦號師為和尚。弟子者，學
T40n1804_p0031a08║在我後，名之為弟；解從我生，名之為子。次
T40n1804_p0031a09║總相攝。《尸迦羅越六方禮經》，弟子事師有五
T40n1804_p0031a10║事：一當敬難之，二當念其恩，三所有言教隨
T40n1804_p0031a11║之，四思念不厭，五從後稱譽之。師教弟子亦
T40n1804_p0031a12║有五事：一當令疾知，二令勝他人弟子，三令
T40n1804_p0031a13║知己不忘，四有疑悉解，五欲令智慧勝師。《僧
T40n1804_p0031a14║祇》：師度弟子者，不得為供給自己故，度人出
T40n1804_p0031a15║家者，得罪。當使彼人因我度故，修諸善法，得
T40n1804_p0031a16║成道果。《四分》云：和尚看弟子，當如兒意；弟子
T40n1804_p0031a17║看和尚，當如父想。準此，兒想應具四心：一匠
T40n1804_p0031a18║成訓誨，二慈念，三矝愛，四攝以衣食。如父想
T40n1804_p0031a19║者，亦具四心：一親愛，二敬順，三畏難，四尊
T40n1804_p0031a20║重；敬養侍接，如臣子之事君父。故《律》云：如是
T40n1804_p0031a21║展轉相敬重，相瞻視，能令正法便得久住，增
T40n1804_p0031a22║益廣大。二明依止法。先明應法，二明正行。初
T40n1804_p0031a23║中，言得不依止者八人。《四分》六種：一樂靜；二
T40n1804_p0031a24║守護住處；三有病；四看病；五滿五歲已上，行
T40n1804_p0031a25║德成就；六自有智行，住處無勝己者。七飢儉
T40n1804_p0031a26║世無食，《十誦》云：若恐餓死，當於日日見和尚
T40n1804_p0031a27║處住；恐不得者，若五日、十五日，若二由旬半，
T40n1804_p0031a28║若至自恣時，一一隨緣，如上來見和尚。八行
T40n1804_p0031a29║道稱意所，《五分》：諸比丘各勤修道，無人與依
T40n1804_p0031b01║止，當於眾中上座大德心生依止，敬如師法而
T40n1804_p0031b02║住。二須依止人十種。《四分》云：一和尚命終；二
T40n1804_p0031b03║和尚休道；三和尚決意出界；四和尚捨畜眾；
T40n1804_p0031b04║五弟子緣離他方；六弟子不樂住處，更求勝
T40n1804_p0031b05║緣；七未滿五夏；八不諳教網。文云：若愚癡無
T40n1804_p0031b06║智者，盡壽依止。此約行教明之。《十誦》：受戒多
T40n1804_p0031b07║歲，不知五法，盡形依止：一不知犯，二不知不
T40n1804_p0031b08║犯，三不知輕，四不知重，五不誦廣戒通利。《毘
T40n1804_p0031b09║尼母》：若百臘不知法者，應從十臘者依止。《僧
T40n1804_p0031b10║祇》中四法：不善知毘尼，不能自立，不能立他，
T40n1804_p0031b11║盡形依止。九或愚或智。愚謂性戾癡慢，數
T40n1804_p0031b12║犯眾罪；智謂犯已即知，依法懺洗，志非貞正，
T40n1804_p0031b13║依止於他。十不誦戒本。《毘尼母》：不誦戒人，若
T40n1804_p0031b14║故不誦、先誦後忘、根鈍誦不得者，此三人不
T40n1804_p0031b15║得離依止。前之七人未滿五夏，故須依止；若
T40n1804_p0031b16║滿不須。後之三人位過五夏，要行德兼備，便
T40n1804_p0031b17║息依他。然五歲失依止，約教相而言；據其自
T40n1804_p0031b18║行，終須師誨。《律》云：五分法身成立，方離依止。
T40n1804_p0031b19║更通諸教，佛亦有師，所謂法也。如是廣說。二
T40n1804_p0031b20║明依止正行，分二：一七種共行法，二三種別
T40n1804_p0031b21║行法。初中七法者：一眾僧與師作治罰，弟子
T40n1804_p0031b22║於中當如法料理，令和尚順從於僧；設作，令
T40n1804_p0031b23║如法不違逆，求除罪，令僧疾與解罪。二若和
T40n1804_p0031b24║尚犯僧殘，弟子當如法勸化令其發露己；為
T40n1804_p0031b25║集僧，作覆藏六夜出罪等。三和尚得病，弟子
T40n1804_p0031b26║當瞻視，若令餘人看，乃至差，若命終。四和尚
T40n1804_p0031b27║不樂住處，弟子當自移，若教人移。《僧祇》：能說
T40n1804_p0031b28║出家修梵行無上沙門果，雖無衣食，盡壽不
T40n1804_p0031b29║應離和尚。若欲遊方者，和尚應送。若老病，應
T40n1804_p0031c01║囑人。當教云：汝可遊方，多有功德，禮諸塔
T40n1804_p0031c02║廟，見好徒眾，多所見聞；我不老者亦復欲去
T40n1804_p0031c03║等。五和尚有疑事，弟子當以法以律，如法教
T40n1804_p0031c04║除。六若惡見生，弟子教令捨惡見，住善見。七
T40n1804_p0031c05║弟子當以二事將護：法護者，應教增戒增心
T40n1804_p0031c06║增慧，學問誦經；衣食護者，當與衣食醫藥，隨
T40n1804_p0031c07║力所堪為辦。此七種法，諸部多同。《僧祇》和尚
T40n1804_p0031c08║闍梨有非法事，弟子不得麁語，如教誡法；應
T40n1804_p0031c09║耎語諫師，應作是、不應作是。若和尚不受語
T40n1804_p0031c10║者，應捨遠去；若依止師，當持衣鉢，出界一宿
T40n1804_p0031c11║還。若和尚能除貪等三毒，此名醍醐，最上最
T40n1804_p0031c12║勝，不得離之。餘廣如後。《五分》中：若師犯僧
T40n1804_p0031c13║殘，求僧乞羯磨，弟子應掃灑、敷座、集僧、求羯
T40n1804_p0031c14║磨人。二明別行法三種。一白事離過者。律云：
T40n1804_p0031c15║凡作事者，應具修威儀，合掌白師取進不？若
T40n1804_p0031c16║欲外行者，師以八事量宜：謂同伴、去處、營事
T40n1804_p0031c17║也；三種交絡，是非作句。唯同伴是好人，去處
T40n1804_p0031c18║無過，營事非惡，方令去也。《五分》：欲行前，要先
T40n1804_p0031c19║二三日中，白師令知；唯除大小便、用楊枝不
T40n1804_p0031c20║白。《十誦》中：一切所作皆須白師，唯除禮佛法
T40n1804_p0031c21║僧，餘同《五分》。若弟子辭師行云，當至某城邑、
T40n1804_p0031c22║某聚落、某甲舍。非時白中亦爾。當量行伴，知
T40n1804_p0031c23║於布薩羯磨法事會座，如是者得去。不受語
T40n1804_p0031c24║輒往，明相出時結罪。《僧祇》：不白師，得取與半
T40n1804_p0031c25║條線、半食；若為紉一條線，不白得罪。有剃髮
T40n1804_p0031c26║師來，和尚不在，當白長老比丘；師後來時還
T40n1804_p0031c27║說前緣。餘事準此。若弟子大施者，師量弟子
T40n1804_p0031c28║持戒、誦習、行道者，應語言：此三衣、鉢、具、漉囊
T40n1804_p0031c29║等，出家人應須，不得捨之。若有餘者，告云：此
T40n1804_p0032a01║施非堅法，汝依是得資身行道，不必須捨。若
T40n1804_p0032a02║言我自有得處者，聽。若欲遠行，不得臨行乃
T40n1804_p0032a03║白，應一月半月前預白，令師籌量。若不能一
T40n1804_p0032a04║一白師，當通白。欲作染衣事亦得。《善見》：弟子
T40n1804_p0032a05║隨師行，不得去師七尺，不應蹋師影。離是應
T40n1804_p0032a06║白知。《四分》多種：或出界，或與他物，或受他
T40n1804_p0032a07║物，及佐助眾事，並須白師。二受法者。《四分》
T40n1804_p0032a08║云：彼清旦入和尚房中，受誦經法、問義。廣如
T40n1804_p0032a09║依止中。三報恩法。《四分》云：清旦入房，除小便
T40n1804_p0032a10║器，白時到等。應日別朝中日暮三時問訊和
T40n1804_p0032a11║尚，執作二事，勞苦不得辭設。廣具四紙餘文，
T40n1804_p0032a12║必須別抄依用。一則自調我慢；二則報恩供
T40n1804_p0032a13║養；三則護法住持，正法久住也。《僧祇》云：弟子
T40n1804_p0032a14║晨起，先右脚入和尚房，頭面禮足，問安眠不？
T40n1804_p0032a15║餘同《四分》。《十誦》：若浴和尚，先洗脚，次髀，乃至
T40n1804_p0032a16║胸背。若病，先用和尚物；無者自用，若從他
T40n1804_p0032a17║求。日三時教弟子云：莫近惡知識惡人為伴。
T40n1804_p0032a18║弟子若病，雖有人看，而須日別三往，語看病
T40n1804_p0032a19║者，莫疲厭，此事佛所讚歎。《雜含》云：若比丘，
T40n1804_p0032a20║不諂幻偽、不欺誑；信心、慚愧、精勤、正念、心存
T40n1804_p0032a21║遠離；深敬戒律，顧沙門行；志崇涅槃，為法出
T40n1804_p0032a22║家。如是比丘，應當敬授。由能修梵行，能自建
T40n1804_p0032a23║立故。大門第二，明二師攝受法。其和尚攝行，
T40n1804_p0032a24║與依止大同，合而明之。就依止法七門。一依
T40n1804_p0032a25║止意者。新受戒者，創入佛法，萬事無知，動便
T40n1804_p0032a26║違教；若不假師示導，進誘心神，法身慧命，將
T40n1804_p0032a27║何所託？故律中制，未滿五歲，及滿五夏愚癡
T40n1804_p0032a28║者，令依止有德；使咨承法訓，匠成己益。二得
T40n1804_p0032a29║無師時節。律中開洗足飲水已，說依止。《十誦》：
T40n1804_p0032b01║無好師，聽五六夜；有好師，乃至一夜不依止，
T40n1804_p0032b02║得罪。《摩得伽》：至他所不相諳，委聽二三日選
T40n1804_p0032b03║擇。此律亦爾。《五百問》云：若不依止，飲水食飯、
T40n1804_p0032b04║坐臥床席，日日犯盜；若經十夏不誦戒者，罪
T40n1804_p0032b05║同不依止。三簡師德。因明諸師不同。《四分》五
T40n1804_p0032b06║種：一出家闍梨，所依得出家者。二受戒闍梨，
T40n1804_p0032b07║受戒時作羯磨者。三教授闍梨，教授威儀者。
T40n1804_p0032b08║四受經闍梨，所從受經，若說義，乃至四句偈
T40n1804_p0032b09║也。五依止闍梨，乃至依止住一宿也。和尚者，
T40n1804_p0032b10║從受得戒者是。和尚等者，多己十歲；阿闍梨
T40n1804_p0032b11║等者，多己五歲，除依止。若準此文，四種闍梨，
T40n1804_p0032b12║要多己五歲，方號闍梨；餘未滿者，雖從受誦，
T40n1804_p0032b13║未霑勝名。若準，九歲和尚，得戒，得罪；此雖未
T40n1804_p0032b14║滿。得名何損。又上四闍梨，不得攝人而替依
T40n1804_p0032b15║止和尚處；由一席作法，非通始終；若作師者，
T40n1804_p0032b16║更須請法。律中二師，行德三種：一簡年十歲
T40n1804_p0032b17║已上，二須具智慧，三能勤教授弟子。有七種
T40n1804_p0032b18║共行法，更相攝養，如和尚法中。《摩得伽》云：凡
T40n1804_p0032b19║欲依止人者，當好量宜，能長善法者；及問餘
T40n1804_p0032b20║人，此比丘戒德何似？能教誡不？眷屬復何似，
T40n1804_p0032b21║無有諍訟不？若都無者，然後依止。《僧祇》：不得
T40n1804_p0032b22║趣爾請依止，成就五法：一愛念，二恭敬，三慚，
T40n1804_p0032b23║四愧，五樂住。《四分》：諸比丘輒爾依止，不能長
T40n1804_p0032b24║益沙門道行。佛令選擇取依止。即師有破戒
T40n1804_p0032b25║見威儀等，並不合為依止。因二歲比丘，將一
T40n1804_p0032b26║歲弟子住佛所。佛訶責云：汝身未斷乳，應
T40n1804_p0032b27║受人教授，云何教人耶？若師有非法，聽餘人
T40n1804_p0032b28║誘將弟子去。《五百問》云：其師無非法，而誘將
T40n1804_p0032b29║沙彌去，犯重。因說老病比丘死緣。《善見》云：若
T40n1804_p0032c01║不解律，但解經論，不得度沙彌及依止。《僧祇》：
T40n1804_p0032c02║成就四法，名為持律：謂知有罪、知無罪，知輕、
T40n1804_p0032c03║知重；下至知二部律，得作和尚。《三千威儀》多
T40n1804_p0032c04║有請二師方法，及攝受共行之儀。四明請師
T40n1804_p0032c05║法。《律》中，由和尚命終，無人教授，多壞威儀；聽
T40n1804_p0032c06║有依止，如上和尚法；令法倍增益流布。《僧祇》
T40n1804_p0032c07║亦得名師為尊。請文云：「大德一心念！我某甲
T40n1804_p0032c08║比丘，今請大德為依止阿闍梨。願大德為我
T40n1804_p0032c09║作依止阿闍梨。我依大德故，得如法住！（三說。律文少語，
T40n1804_p0032c10║加闍梨字）」彼言：「可爾！與汝依止，汝莫放逸。」《五分》云：
T40n1804_p0032c11║「我當受尊教誡！」不者不成。先不相識者，應問
T40n1804_p0032c12║和尚闍梨名字，先住何處、誦何經等。若不如
T40n1804_p0032c13║法，應語云：「汝不識我，我不識汝，汝可往識汝
T40n1804_p0032c14║處受依止。」若疑，應語小住，六宿觀之，合意為
T40n1804_p0032c15║受。若依止師不答許可者，不成。《四分》云：彼遣
T40n1804_p0032c16║使受依止，遣使與依止，皆不成。五師攝受法，
T40n1804_p0032c17║大同前法。《僧祇》云：日別三時，教三藏教法。不
T40n1804_p0032c18║能廣者，下至略知戒經輕重，陰界入義。若受
T40n1804_p0032c19║經時、共誦時、坐禪時，即名教授。若不爾者，下
T40n1804_p0032c20║至云莫放逸。準此以明，今聽講禪齋，初學者
T40n1804_p0032c21║並令依止；每日教誡，過成繁重；不行不誦，徒
T40n1804_p0032c22║設何益！凡請師法，前已明之。今重論意有四：
T40n1804_p0032c23║一作請彼攝我，我當依彼，慈念矜濟。二取道
T40n1804_p0032c24║法資神，乞令教授，行成智立。三自申己意，我
T40n1804_p0032c25║能依止，愛敬如父。四能遵奉供養，慚愧二法
T40n1804_p0032c26║在心。必具此四，可得請他；違此悠悠，徒費無
T40n1804_p0032c27║辦。比有大德，多人望重；每歲春末，受戒者多，
T40n1804_p0032c28║一坐之間，人來投請為和尚者，或十、二十；及至
T40n1804_p0032c29║下座，獨己肅然。此則元無兩攝；成師之義，略
T40n1804_p0033a01║同野馬；極而言之，受同陽焰。《雜含》云：五緣
T40n1804_p0033a02║令如來正法沈沒：若比丘於大師所，不敬、不
T40n1804_p0033a03║重，不下意、供養、依止故；反此則法律不退。《五
T40n1804_p0033a04║分》：二師亦不得以小事留弟子住。若於白衣
T40n1804_p0033a05║前出鄙拙言，應令覺知。廣如第二十三卷。《善
T40n1804_p0033a06║見》：和尚多有弟子，留一人供給，餘者隨意令
T40n1804_p0033a07║讀誦。《僧祇》：弟子為王難，師必經理。若賊抄掠
T40n1804_p0033a08║等，覓錢救贖。不者獲罪。今次明老弟子法。《十
T40n1804_p0033a09║誦》：大比丘從小比丘受依止，得一切供養，如
T40n1804_p0033a10║小事大。唯除禮足，餘盡應作。《僧祇》：一切供
T40n1804_p0033a11║給，除禮足按摩；若病時亦得按摩。應教二部
T40n1804_p0033a12║戒律，陰界入十二因緣等義。雖復百歲，應依
T40n1804_p0033a13║止十歲持戒比丘，下至知二部律者。晨起問
T40n1804_p0033a14║訊，為出大小行器，如弟子事師法。六明治罰
T40n1804_p0033a15║訶責法。分四：初明合訶之法，二依法訶誡，三
T40n1804_p0033a16║不應之失，四辭師出離。初中，《四分》有十五種：
T40n1804_p0033a17║謂無慚（作惡不恥），無愧（見善不修），不受教（不如說行），作非威儀
T40n1804_p0033a18║（犯下四篇），不恭敬（我慢自居），難與語（《成論》云，反戾師教），惡人為友，
T40n1804_p0033a19║好往淫女家、婦女家、大童女家、黃門家，比丘尼
T40n1804_p0033a20║精舍，式叉尼、沙彌尼精舍，好往看龜鼈。律文
T40n1804_p0033a21║如此。今所犯者，未必如文；但有過者，準合依
T40n1804_p0033a22║罰；置而不問，師得重罪。《善戒經》云：不驅謫罰
T40n1804_p0033a23║弟子，重於屠兒旃陀羅等；由此人不壞正法，
T40n1804_p0033a24║不定墮三惡道；畜惡弟子，令多眾生，作諸苦
T40n1804_p0033a25║業，必生惡道。又為名聞利養故畜徒眾，是邪
T40n1804_p0033a26║見人，名魔弟子。《五百問》云：有師不教弟子，因
T40n1804_p0033a27║破戒故，後墮龍中，還思本緣，反來害師。廣如
T40n1804_p0033a28║彼說。問：為具五過方訶，一一隨犯而訶？答：隨
T40n1804_p0033a29║犯即訶，方能行成。又若作此過，雖犯小罪，情
T40n1804_p0033b01║無慚恥，理合訶責；若心恒謹攝，脫誤而犯，情
T40n1804_p0033b02║過可通；量時而用，不必訶止。《雜含》云：年少比
T40n1804_p0033b03║丘，不閑法律。凡所施為，受納衣食，貪迷縱逸，
T40n1804_p0033b04║轉向於死，或同死苦。捨戒還俗，損正法律，謂
T40n1804_p0033b05║同死苦；犯正法律，不識罪相，不知除罪，謂同
T40n1804_p0033b06║死苦。是故比丘，應勤學法律。二明訶責法。凡
T40n1804_p0033b07║欲責他，先自量己內心喜怒。若有嫌恨，但自
T40n1804_p0033b08║抑忍；火從內發，先自焚身。若懷慈濟，又量過
T40n1804_p0033b09║輕重，又依訶辭進退；前出其過，使知非法；依
T40n1804_p0033b10║過順訶，心伏從順。若過淺重訶，罪深輕責；或
T40n1804_p0033b11║隨憤怒，任縱醜辭；此乃隨心處斷，未準聖旨；
T40n1804_p0033b12║本非相利，師訓不成。宜停俗鄙懷，依出道清
T40n1804_p0033b13║過；內懷慈育，外現威嚴；苦言切勒，令其改革。
T40n1804_p0033b14║依律五法次罪責之。《四分》云：弟子不承事和
T40n1804_p0033b15║尚，佛令五事訶責：一我今訶責汝，汝去（由過極重，
T40n1804_p0033b16║遣遠出去）。二莫入我房（得在寺住，在外供給）。三莫為我作使（容得參承入房）。
T40n1804_p0033b17║四莫至我所（外事經營，不得來師左右。依止師訶改云，汝莫依止我）。五不與汝
T40n1804_p0033b18║語（過最輕小，隨得侍奉）。自三世佛教，每諸治罰，但有折伏訶
T40n1804_p0033b19║責，本無杖打人法。比見大德眾主，內無道
T40n1804_p0033b20║分可承；不思無德攝他，專行考楚。或對大眾，
T40n1804_p0033b21║或復房中；縛束懸首，非分治打。便引《涅槃》三
T40n1804_p0033b22║子之喻。此未達聖教然。彼經由住一子地悲，
T40n1804_p0033b23║故心無差降，得行此罰。即《涅槃》云：勿殺勿行
T40n1804_p0033b24║杖等。此言何指，不知通解，輒妄引文。縱引嚴
T40n1804_p0033b25║師，此乃引喻，不關正文。如《攝論》言：菩薩得淨
T40n1804_p0033b26║心地，得無分別智，方便具行殺生等十事，無
T40n1804_p0033b27║染濁過失等。今時杖治弟子者，咸起瞋毒，勇
T40n1804_p0033b28║憤奮發，自重輕他，故加彼苦；若準《涅槃》恕己
T40n1804_p0033b29║為喻，則針刺不能忍之。又有愚師，引《淨度經》
T40n1804_p0033c01║三百福罰。此乃偽經人造，智者共非。縱如彼
T40n1804_p0033c02║經，不起三毒者，得依而福罰；今順己煩惱，何
T40n1804_p0033c03║得妄依？《律》中瞋心訶責，尚自犯罪；乃至畜生
T40n1804_p0033c04║不得杖擬，何況杖人？《地持論》中：上犯罰黜，中
T40n1804_p0033c05║犯折伏，下犯訶責。亦無杖洽。《大集》云：若打罵
T40n1804_p0033c06║破戒、無戒袈裟著身剃頭者，罪同出萬億佛
T40n1804_p0033c07║身血。若作四重，不聽在寺，不同僧事；若謫罰
T40n1804_p0033c08║者，於道退落，必入阿鼻。何以故？此人必速入
T40n1804_p0033c09║涅槃，故不應打罵。準此以明，則自知位地；生
T40n1804_p0033c10║報冥然，濫自欺柱，可悲之深。廣如彼經。《僧祇》：
T40n1804_p0033c11║若師訶責，弟子不受者，當語知事人斷食。若
T40n1804_p0033c12║凶惡者，師自遠去。若依止弟子，師應出界一
T40n1804_p0033c13║宿還。若弟子有過，和尚為弟子懺謝諸人云：
T40n1804_p0033c14║「乃至凡夫愚癡，何能無過？此小兒晚學，實有
T40n1804_p0033c15║此罪，當教勅不作。」如是悅眾意。三明訶責非
T40n1804_p0033c16║法。《四分》云：盡形訶責，竟安居訶責，訶責病
T40n1804_p0033c17║人，或不喚來現前，不出其過而訶責等，並成
T40n1804_p0033c18║非法。若被治，未相懺謝而受供給依止等；或
T40n1804_p0033c19║被餘輕訶，而不為和尚、闍梨及餘比丘等執事
T40n1804_p0033c20║勞役者；得罪。《僧祇》：若與共行弟子、依止弟子
T40n1804_p0033c21║衣已，不可教誡，為折伏故奪；後折伏已，還與
T40n1804_p0033c22║無罪。若與衣時言：汝此處住，若適我意，為受
T40n1804_p0033c23║經者，與汝；後不順上意，奪者無犯。《十誦》若欲
T40n1804_p0033c24║折伏，剝衣裸形可羞。佛言：不應小事折伏沙
T40n1804_p0033c25║彌，若折伏留一衣。四明辭謝法。《十誦》云：比丘、
T40n1804_p0033c26║沙彌得和尚，知不能增長善法者，應白師言：
T40n1804_p0033c27║「持我付囑某甲比丘。」師應籌量，彼比丘教化
T40n1804_p0033c28║弟子何似？其眾僧復何似？好者，應付之；知不
T40n1804_p0033c29║具足，更付餘師。若和尚不好，當捨去。和尚有
T40n1804_p0034a01║四種：與法不與食，應住；與食不與法，不應
T40n1804_p0034a02║住；法食俱與，應住；法食俱不與，不應住，不問
T40n1804_p0034a03║若晝若夜，應捨去。阿闍梨亦爾。《僧祇》大同，有
T40n1804_p0034a04║苦樂住別。若師令作非法事：「喚汝來！取酒來！」
T40n1804_p0034a05║應耎語云：「我聞佛言，如是非法事，不應作。」第
T40n1804_p0034a06║二十八、九卷中，多有行法，須者看之。《五百問》
T40n1804_p0034a07║事：若弟子師，命令販賣，作諸非法，得捨遠去。
T40n1804_p0034a08║《四分》：若弟子被師訶責，令餘比丘為將順故，
T40n1804_p0034a09║於和尚闍梨所調和，令早受懺。應知折伏柔和，
T40n1804_p0034a10║知時而受。律云：應向二師，具修威儀，合掌云：
T40n1804_p0034a11║「大德和尚！我今懺悔，更不復作（已外卑辭，自述事出當時）。」若不
T40n1804_p0034a12║聽者，當更日三時懺悔如上。猶不許者，當下
T40n1804_p0034a13║意隨順，求方便解其所犯。若下意無有違逆，
T40n1804_p0034a14║求解其過，二師當受；不受者，如法治。若知不
T40n1804_p0034a15║長益，令餘人誘將去。若弟子見和尚五種非
T40n1804_p0034a16║法，應懺謝而去，白和尚言：「我如法，和尚不知；
T40n1804_p0034a17║我不如法，和尚不知；我犯戒，和尚捨不教訶；
T40n1804_p0034a18║若不犯，亦不知；若犯而懺者，亦不知。」問：前共
T40n1804_p0034a19║行法，令弟子攝和尚；今諸律中，云何辭去？答：
T40n1804_p0034a20║上言攝者，據初雖有過，弟子諫喻，有可從遂。
T40n1804_p0034a21║今諫而不受，無同法義，故須去也。《僧祇》云：若
T40n1804_p0034a22║師受諫者，言弟子：「汝須早語我，我無所知。」即
T40n1804_p0034a23║承用之。若師言：「汝若諫我，我則是汝，汝則是
T40n1804_p0034a24║我。」依前二師，方便而去。七明失師法。和尚一
T40n1804_p0034a25║種，無相失義。或可無德，更依止他。以依得戒，
T40n1804_p0034a26║無再請法。依止闍梨，事須詳正，有三不同：一
T40n1804_p0034a27║請師法，二相依住法，三請教授法。次明失是
T40n1804_p0034a28║非者。若師被僧治罰，不失依止，謂不失請法、
T40n1804_p0034a29║相依住法；失請教授法。以師有過，行法在己；
T40n1804_p0034b01║弟子無義得請，令師得罪。以奪三十五事中，
T40n1804_p0034b02║不得受人依止者，謂授他教誡；亦是被治人，
T40n1804_p0034b03║不合作依止。若弟子被僧治，不失者，三種不
T40n1804_p0034b04║失。欲令師僧教誡弟子，順從於僧，疾疾為解，
T40n1804_p0034b05║開無隨順罪。《律》中，二師及弟子，互一人決意
T40n1804_p0034b06║出界外宿，即日還；失依止者，失下二法，不失
T40n1804_p0034b07║請師法。若還，不須更請師；但生請法，相依便
T40n1804_p0034b08║有法起。廣有是非，如《律》、《大疏》。《四分》云多種：一
T40n1804_p0034b09║死，二遠去，三休道，四犯重，五師得訶責，六
T40n1804_p0034b10║入戒場上，七滿五夏，八見本和尚，九還來和
T40n1804_p0034b11║尚目下住。若約教，失依止。
T40n1804_p0034b12║四分律刪繁補闕行事鈔卷上（之三）
T40n1804_p0034b13║
T40n1804_p0034b14║
T40n1804_p0034b15║四分律刪繁補闕行事鈔卷上（四）
T40n1804_p0034b16║
T40n1804_p0034b17║說戒正儀篇第十（布薩，此云淨住。《出要律儀》云：是憍薩羅國語。六卷《泥洹》云：布薩者，長
T40n1804_p0034b18║養。二義：一清淨戒住，二增長功德。《雜含》云布薩陀婆；若正本音，優補陀婆，優言斷，補陀婆言增長，國語不同；
T40n1804_p0034b19║亦呼為集、為知、為宜、為同、為共住、為轉、為常也。《三千威儀》云：布薩者，秦言淨住；義言長養，又言和合也。《俱舍論》名
T40n1804_p0034b20║八戒，云布薩護也。《明了》言：在心名護，在身口名戒也。《律》云布薩法一處，名〈布薩犍度〉，即說戒也。）
T40n1804_p0034b21║說戒儀軌，佛法大綱；攝持正像，匡維眾法。然
T40n1804_p0034b22║凡情易滿，見無深重；希作欽貴，數為賤薄；比
T40n1804_p0034b23║雖行此法，多生慢怠；良由日染屢聞，便隨心
T40n1804_p0034b24║輕昧；以此論情，情可知矣。昔齊文宣王撰《在
T40n1804_p0034b25║家布薩儀》，普照沙門道安開士撰《出家布薩
T40n1804_p0034b26║法》，並行於世。但意解不同，心相各別；直得承
T40n1804_p0034b27║用，文據莫憑。今求以經意，參以所聞；粗重撰
T40n1804_p0034b28║次，備如後列。然生居像末，法就澆漓；若不共
T40n1804_p0034b29║相敦遇，終無成辨之益。故先引勸勉，後便文
T40n1804_p0034c01║證。《善見》云：云何得知正法久住？若說戒法不
T40n1804_p0034c02║壞是。《摩得伽》云：布薩者，捨諸惡不善法，及諸
T40n1804_p0034c03║煩惱有受，證得白法，究竟梵行事，故名也。又
T40n1804_p0034c04║云：半月半月自觀身，從前半月至今半月，中
T40n1804_p0034c05║間不犯戒耶？若有犯者，於同意所懺悔。《毘尼
T40n1804_p0034c06║母》：清淨者，名布薩義。就中分二：初僧，後別。初
T40n1804_p0034c07║中分四：一時節不同，二雜法眾具，三正說儀
T40n1804_p0034c08║軌，四略說雜法。初中五種：一十四、十五、十六，
T40n1804_p0034c09║三日不同；二食前食後；三若晝若夜；四若增
T40n1804_p0034c10║若減；五時與非時。前三出《十誦》文。《四分》中，三
T40n1804_p0034c11║日說戒，如上列也。又云：布薩日應說。《五分》云：
T40n1804_p0034c12║八日十四日說法，十五日布薩。《僧祇》：食前亦
T40n1804_p0034c13║得；而不得晨起布薩，得罪；以後來比丘不聞
T40n1804_p0034c14║故。《四分》：為外界鬪諍比丘來，佛令增減說戒。
T40n1804_p0034c15║若知於十四日來，十三日前說；若十五日來，
T40n1804_p0034c16║十四日說。若已入界，當令入浴；界內比丘出
T40n1804_p0034c17║界而說。若不得者，白僧言，今不得說，後十五
T40n1804_p0034c18║日當說。又不去者，更增至十五日。若不去，強
T40n1804_p0034c19║和合說。但明二度，不云三度；至三必須同說。
T40n1804_p0034c20║亦無三度不說法滅之文，偽傳於久。律云拘
T40n1804_p0034c21║睒彌國，六年不說；佛尚在世。何妨一國鬪諍；
T40n1804_p0034c22║不得安樂，不階聖果，名為法滅。《律》中，阿難疑
T40n1804_p0034c23║高勝比丘犯盜，經六布薩，不與同法。《僧祇》：相
T40n1804_p0034c24║嫌二十年不說戒等。《四分》：鬪諍來久，不得說
T40n1804_p0034c25║戒；今暫和合，須非時說；隨何日諍滅，即日和
T40n1804_p0034c26║說。以僧具六和，戒、見、利、身、口、意等。今不同見
T40n1804_p0034c27║戒，則無僧義，不成和合清淨僧法故。二明雜
T40n1804_p0034c28║法眾具。《五分》：布薩時，不時集，妨行道，佛令作
T40n1804_p0034c29║時節，如前〈集僧〉中。《十誦》云：行籌者，為檀越問
T40n1804_p0035a01║僧不知數，佛令行籌；不知沙彌數，行籌數之。
T40n1804_p0035a02║若人施布薩物，沙彌亦得；雖不往布薩羯磨
T40n1804_p0035a03║處，由受籌故。《四分》：為受供行籌，通沙彌也；若
T40n1804_p0035a04║未受十戒，亦得受籌，以同受供故。如《涅槃》中，
T40n1804_p0035a05║雖未受十戒，已墮僧數，若請僧次，理無別他。
T40n1804_p0035a06║《五分》：籌極短並五指，極長拳一肘，極麁不過
T40n1804_p0035a07║小指，極細不得減箸。有客來不知，行籌收取
T40n1804_p0035a08║數之。一人行，一人收；乃至收已，數之；知數已，
T40n1804_p0035a09║唱言：「比丘若干、沙彌若干、出家人和合若干
T40n1804_p0035a10║人。」《四分》云：聽行舍羅，此云籌也。《五分》：若白
T40n1804_p0035a11║衣以華散高座比丘，佛開之；比丘不得。若白
T40n1804_p0035a12║衣散華，墮比丘身衣上，當拂去；落高座上，無
T40n1804_p0035a13║苦。比丘欲莊嚴說戒堂，懸繒散華，佛皆聽
T40n1804_p0035a14║之。《僧祇》：若欲誦時，當先淨洗手已，捉籌；若
T40n1804_p0035a15║有香汁，浴之亦得。餘人欲捉籌者，亦復如是。
T40n1804_p0035a16║誦毘尼時，雜碎文句數難持，聽作籌數之；一
T40n1804_p0035a17║者五百，二者七百（以通僧尼戒本）。若布薩日，掃塔僧院、
T40n1804_p0035a18║使人泥治、香汁灑地、散華香、然燈火，誰應呪
T40n1804_p0035a19║願、誦戒、行籌，並預辨之。《四分》云：年少比丘應
T40n1804_p0035a20║具水瓶、燈火等具，上座應處分。《僧祇》云：若誦
T40n1804_p0035a21║戒時，應誦二部律；無者，應誦一部。若上座、次
T40n1804_p0035a22║座應誦；無者，乃至能誦者誦。為未受具人說
T40n1804_p0035a23║五篇名，得罪。準《四分》，得語一切犯者得突吉
T40n1804_p0035a24║羅。若說時，不得覆頭、覆肩，應脫革屣、偏袒右
T40n1804_p0035a25║肩行籌；其受籌者亦爾。先行受具人籌，後行
T40n1804_p0035a26║沙彌籌已，唱法如《五分》。《五分》云：上座應說戒，
T40n1804_p0035a27║持律作羯磨。說戒座上眠睡、反抄衣、叉腰、著
T40n1804_p0035a28║革屣、或臥、或倚、不恭敬等，並得小罪。若上座
T40n1804_p0035a29║說戒忘，應授；猶忘，再授；更忘，應差人續次誦
T40n1804_p0035b01║之，不得重誦。若諸緣事起者，明日布薩。諸羯
T40n1804_p0035b02║磨法，並在說戒前作，以是攝僧法故。應直說
T40n1804_p0035b03║戒，不得歌詠聲。至八日、十四日說法時，白衣
T40n1804_p0035b04║聞法，歡喜布施者，受之，令維那呪願。十五日
T40n1804_p0035b05║布薩時，尼來請教誡，乃至上座告云莫放逸
T40n1804_p0035b06║等，如後所說。《四分》開歌詠聲誦戒，此是《五分》
T40n1804_p0035b07║廢教。《十誦》云：知布薩法者，盡應供養；不者得
T40n1804_p0035b08║罪。以無佛時，是人補處故。說戒人先當闇誦
T40n1804_p0035b09║令利，莫僧中說時錯謬。三正明說儀。此門布
T40n1804_p0035b10║置，據律不具；今行事者，通取諸部，共成一法。
T40n1804_p0035b11║而諸家安設，各有不同。今取普照，道安二師
T40n1804_p0035b12║為本；餘則引律誠文，刪補取中（十種）。一前須處
T40n1804_p0035b13║所。中國布薩，有說戒堂，至時便赴。此無別所，
T40n1804_p0035b14║多在講、食兩堂，理須準承。通皆席地。中國有
T40n1804_p0035b15║用繩床，類多以草布地；所以有尼師壇者，皆
T40n1804_p0035b16║為舒於草上。此間古者有床。大夫已上，時復
T40n1804_p0035b17║施安；降斯已下，亦皆席地。東晉之後，床事始
T40n1804_p0035b18║盛。今寺所設，率多床座；亦得雙用。然於本事
T40n1804_p0035b19║行時，多有不便；隨處量法。二眾具者。律中舍
T40n1804_p0035b20║羅、燈火、水瓶、坐具等，年少比丘先須辨之；華
T40n1804_p0035b21║香莊嚴，準前早辨。三於說戒日，上座白僧令
T40n1804_p0035b22║知。今時維那打靜告白言：「大德僧聽！今黑月
T40n1804_p0035b23║十四日，眾僧和合，某時某處，說戒布薩。」餘如
T40n1804_p0035b24║〈眾網〉中。四鳴鐘集僧。不局沙彌，並須入堂。若
T40n1804_p0035b25║沙彌有緣，依法與欲，後須籌數。若猶有聞疑
T40n1804_p0035b26║之相，盡界求覓喚之；若無有相，依法而作。沙
T40n1804_p0035b27║彌、大僧，二處各說戒者，鳴鐘之時，各集二處。
T40n1804_p0035b28║應說聞鐘偈。《增一阿含》云：「降伏魔力怨，除結
T40n1804_p0035b29║盡無餘，露地擊犍稚，比丘聞當集。諸欲聞法
T40n1804_p0035c01║人，度流生死海，聞此妙響音，盡當雲集此。」次
T40n1804_p0035c02║入堂時，便合掌恭攝致禮，說偈言：「持戒清淨
T40n1804_p0035c03║如滿月，身口皎潔無瑕穢，大眾和合無違諍，
T40n1804_p0035c04║爾乃可得同布薩。」說已，各依位隨次而坐。如
T40n1804_p0035c05║上《五分》恭敬具儀。此是極教所遺，攝僧根本
T40n1804_p0035c06║之教，不比尋常諸餘法事。五明供具。若有沙
T40n1804_p0035c07║彌淨人，教令摘華；香水槃檠鉢貯，五器三器；
T40n1804_p0035c08║共華槃交錯，羅列堂中。若在冬時，或無華月，
T40n1804_p0035c09║當具綵華。以物席地，像中布設。并香爐籌案，
T40n1804_p0035c10║高座眾具；並令嚴正，使有可觀。六明維那行
T40n1804_p0035c11║事。應年少比丘三五人，助辨所須。各具修威
T40n1804_p0035c12║儀。維那取香水及湯，次第洗手已；持水湯至
T40n1804_p0035c13║上座前，互跪，盥上座掌已；取籌浴之，各說偈
T40n1804_p0035c14║言：「羅漢聖僧集，凡夫眾和合，香湯浴淨籌，布
T40n1804_p0035c15║薩度眾生。」若上座老年，或不解時事者，維那
T40n1804_p0035c16║自浴籌已。餘有淨水香湯，隨多隨少，各取行
T40n1804_p0035c17║之。令一年少比丘將水行之，各說偈言：「八功
T40n1804_p0035c18║德水淨諸塵，盥掌去垢心無染，執持禁戒無
T40n1804_p0035c19║缺犯，一切眾生亦如是。」依安師古法，應左手
T40n1804_p0035c20║執手巾上，右手持下行之。維那執籌唱白者，
T40n1804_p0035c21║令餘人行之；及香湯淨巾亦爾。又令一人持
T40n1804_p0035c22║香湯行之，各說偈言：「香水熏沐澡諸垢，法身
T40n1804_p0035c23║具足五分充，般若圓照解脫滿，群生同會法
T40n1804_p0035c24║界融。」此之二偈，各至座前說之，不得一時也。
T40n1804_p0035c25║又水湯二物，但得盥掌，本無漱口之事；往往
T40n1804_p0035c26║有之，自出愚叟。其維那浴籌已，至上座前打
T40n1804_p0035c27║靜處立，左手捉籌，右手捉打靜椎，其柄亦須
T40n1804_p0035c28║香水淨已。打靜法如〈雜品〉中。當舉手打一下，告
T40n1804_p0035c29║云：「大德僧聽！眾中誰小，小者收護（三說。收謂收攝眾具，護
T40n1804_p0036a01║謂監護法事也）。」有云，并供養收籌者（準上文中已具）。又打一下，唱
T40n1804_p0036a02║云：「大德僧聽！外有清淨大沙門入。」三說之。有
T40n1804_p0036a03║解云：大沙門者，賓頭盧也。準律，恐不集者，更
T40n1804_p0036a04║相撿挍，故作法命之；不局賢聖。有云：前加一
T40n1804_p0036a05║白，未受具者出等。《四分》：說戒不得妄驅沙彌，
T40n1804_p0036a06║以戒本，說戒人自唱令出。若依《僧祇》三律，維
T40n1804_p0036a07║那在前唱出。故彼戒本云，說戒者言：未受戒
T40n1804_p0036a08║者已出等。若高座誦外宗戒本，維那依前唱
T40n1804_p0036a09║出。不須道及不清淨者出，以言中所囑，事在
T40n1804_p0036a10║高座序中。或自發露，便應說戒。如是唱訖，又
T40n1804_p0036a11║打靜云：「大德僧聽！此眾小者已收護，未受具
T40n1804_p0036a12║已出（誦《四分戒本》不須此言），外清淨大沙門已入；內外寂
T40n1804_p0036a13║靜，無諸難事，堪可行籌，廣作布薩。我某甲比
T40n1804_p0036a14║丘，為僧行籌，作布薩事；僧當一心念，作布薩。
T40n1804_p0036a15║願上中下座，各次第如法受籌。」三說已，云：「并
T40n1804_p0036a16║受囑授人籌。」便來至上座前，互跪授之；上座
T40n1804_p0036a17║即偏袒互跪合掌；諸僧一時隨上座儀式。上
T40n1804_p0036a18║座說偈言：「金剛無礙解脫籌，難得難遇如今
T40n1804_p0036a19║果，我今頂戴歡喜受，一切眾生亦如是。」說已
T40n1804_p0036a20║受取，兩手擎而頂戴之，或可受已頂戴說偈。
T40n1804_p0036a21║彼後收籌者，至上座前，亦同威儀。當還籌時，
T40n1804_p0036a22║復說偈言：「具足清淨受此籌，具足清淨還此
T40n1804_p0036a23║籌，堅固喜捨無缺犯，一切眾生亦如是。」便還
T40n1804_p0036a24║他籌，不得復座，待供養已。如是展轉，乃至大
T40n1804_p0036a25║僧訖。收籌者來至上座所，授之；上座取已，便
T40n1804_p0036a26║數知之。維那後來打靜一下，云：「次行沙彌籌。」
T40n1804_p0036a27║三說已。有沙彌者，徑往坐所行之，并取囑授
T40n1804_p0036a28║者。乃至僧中一遍通告，云沙彌籌，或有大僧
T40n1804_p0036a29║將欲來者。如是收已，依前付數。維那復至上
T40n1804_p0036b01║座所，互跪取數，時上座當告云：「僧有若干，沙
T40n1804_p0036b02║彌若干，都合若干。」維那即起打靜云：「大德僧
T40n1804_p0036b03║聽！此一住處一布薩。大僧若干，沙彌若干，都
T40n1804_p0036b04║合若干人；各於佛法中清淨出家，和合布薩；
T40n1804_p0036b05║上順佛教，中報四恩，下為含識；各誦經中，清
T40n1804_p0036b06║淨妙偈。」《僧祇》說云：「清淨如滿月，清淨得布薩，
T40n1804_p0036b07║身口業清淨，爾乃應布薩。」若沙彌別處說戒，
T40n1804_p0036b08║如後〈別法〉。七明請說戒師。佛令上座說戒，縱
T40n1804_p0036b09║前已別差，終須前請。應至上座前，具修威儀
T40n1804_p0036b10║已，合掌白言：「大德慈悲！為僧說戒。」若堪說者：
T40n1804_p0036b11║「此說戒事正當我作。」便即唱之。若不堪者云：
T40n1804_p0036b12║「但此說戒，任當某甲；但為老病，言辭濁鈍，恐
T40n1804_p0036b13║惱眾僧；令次座說。」即至次座亦如前請。若辭
T40n1804_p0036b14║不說者，應至上座云：「次座亦辭不堪。」上座先
T40n1804_p0036b15║預知有誦利者，應語維那，至某甲所云：「僧差
T40n1804_p0036b16║說戒。」彼至前所，具述已，還至打靜處，陳告之。
T40n1804_p0036b17║若次座不堪，不須次第問下；準上《僧祇》，但得
T40n1804_p0036b18║次座也。彼應告僧言：「大德僧聽！僧差律師某
T40n1804_p0036b19║甲，為僧誦律；梵音某甲，律師升高座。」彼應具
T40n1804_p0036b20║儀至僧中，四面禮僧已，互跪白言：「小比丘某
T40n1804_p0036b21║甲，稽首和南，敬白眾僧：僧差誦律，恐有錯誤，
T40n1804_p0036b22║願同誦者，指授。」白已，一禮，升座。八明供養說
T40n1804_p0036b23║戒法。若有高座最善；無者，在聖僧座上，抽聖
T40n1804_p0036b24║僧座在下。彼說戒者坐已，維那打靜，水者供
T40n1804_p0036b25║養，梵唄作之。若準律文，唄匿如法。《出要律儀》
T40n1804_p0036b26║云：如此欝鞞國語，翻為止斷也，又云止息。由
T40n1804_p0036b27║是外緣已止已斷，爾時寂靜，任為法事也。彼
T40n1804_p0036b28║三五年少比丘持香水，僧前左右灑水；留中空
T40n1804_p0036b29║處，擬行來也。香湯及華，亦同水法。散灑已，餘
T40n1804_p0036c01║有中央；當持水華合著一槃，總從一頭，却行
T40n1804_p0036c02║布散，使及兩邊。空器復本處。使人復座。當散
T40n1804_p0036c03║華時，各說偈云，《華嚴經》云：「散華莊嚴淨光明，
T40n1804_p0036c04║莊嚴寶華以為帳，散眾寶華遍十方，供養一
T40n1804_p0036c05║切諸如來。」彼供養者，待散華已，然後作禮。三
T40n1804_p0036c06║捻香已，執鑪，向上座所坐方，互跪，炷香鑪中。
T40n1804_p0036c07║維那云：「行香說偈。」此法安師每有僧集，人別
T40n1804_p0036c08║供養；後見繁久，令一人代眾為之。廣如本文。
T40n1804_p0036c09║各說偈言，《華嚴》云：「戒香定香解脫香，光明雲
T40n1804_p0036c10║臺遍法界，供養十方無量佛，見聞普熏證寂
T40n1804_p0036c11║滅。」維那打靜訖，供養者復座，維那仍本位。九
T40n1804_p0036c12║明問答法。彼當準上誦之，至未受具戒者出，
T40n1804_p0036c13║諸沙彌等隨次而出，儀式如〈別法〉中。不來者
T40n1804_p0036c14║說欲，如前〈欲法〉；若無者，維那互跪答云：「無說
T40n1804_p0036c15║欲者。」又云：「誰遣比丘尼來請教誡？」彼受尼囑
T40n1804_p0036c16║者起，至僧中禮已，互跪合掌言，如《五分》法云：
T40n1804_p0036c17║「大德僧聽！某寺尼眾和合，僧差比丘尼某甲，
T40n1804_p0036c18║半月半月頂禮大德僧足，求請教誡尼人。」三
T40n1804_p0036c19║說已。至上座前，長跪曲身合掌云：「大德慈悲！
T40n1804_p0036c20║能教授比丘尼不？」答云：「年老無德。」乃至二十
T40n1804_p0036c21║夏來，並須委問；不過下座，以無別德可明。若
T40n1804_p0036c22║無者，還至上座前云：「遍問年德，並辭不堪。」上
T40n1804_p0036c23║座云：「諸大德等，何啻堪任持，由惜自業故辭
T40n1804_p0036c24║請耳！」若明日尼來請可不，當依《五分》云：「此無
T40n1804_p0036c25║教誡尼人，又無善說法者。雖然，上座有教勅
T40n1804_p0036c26║尼眾：『（《僧祇》云）當勤精進，如法修道，謹慎莫放逸！』」
T40n1804_p0036c27║（上且出一兩律文，示相貼合；餘者並有明據，不具出之。讀此一部之文，上下方練。）彼受囑者復
T40n1804_p0036c28║本座。尼明日來，依命傳告。若廣說法，時希
T40n1804_p0036c29║故略。說戒者云：「僧今和合，何所作為？」維那互
T40n1804_p0037a01║跪答云：「說戒羯磨！（不得云，布薩說戒；以言通用，不了彼此。）」維那復本座
T40n1804_p0037a02║已，然後羯磨作白。不得未至座所便作，以坐
T40n1804_p0037a03║立不同，即是別眾。此事往往有之；上座不教，
T40n1804_p0037a04║致令僧眾，俱同非法。然處眾首，是非須知；不
T40n1804_p0037a05║得低頭合眼，不知法網；示一律儀，永成常準。
T40n1804_p0037a06║故《僧祇》中，說戒說法，並有上座法（云云）。十明說
T40n1804_p0037a07║戒竟法。若至略教已，當更鳴鐘，令沙彌集，然
T40n1804_p0037a08║後誦「明人能護戒」等。若總說已，作「神仙五通
T40n1804_p0037a09║人」偈梵。後作處世界唄。為令說者從容具儀，
T40n1804_p0037a10║辭遜之暇。其說序前唄，亦誦律序，以為唄辭。
T40n1804_p0037a11║說者辭云：「小比丘某甲，致敬眾僧足下，敬謝
T40n1804_p0037a12║眾僧。僧差誦律，三業不勤，多有忘失；願僧慈
T40n1804_p0037a13║悲，施以歡喜。」眾僧各各說自慶偈云：「諸佛出
T40n1804_p0037a14║世第一快，聞法奉行安隱快，大眾和合寂滅
T40n1804_p0037a15║快，眾生離苦安樂快。」（便作禮散）就中雜相。若界外
T40n1804_p0037a16║來者，徑至說處，若未誦序清淨已來，依次而
T40n1804_p0037a17║坐，不告清淨。若已說清淨已，後方來者，戒師
T40n1804_p0037a18║見來即須止住；不肯住者，訶令住之。待坐，互
T40n1804_p0037a19║跪，一人告云：「大德僧聽！某甲比丘若干人等，
T40n1804_p0037a20║並是清淨。」若有犯過，依過陳之；為偪說戒，後
T40n1804_p0037a21║如法懺。便依次為說。若外界比丘，若多若等，
T40n1804_p0037a22║縱說戒竟，皆令重說；不者，如法治。《毘尼母》云：
T40n1804_p0037a23║若犯七聚不淨人前，應止不說戒。即律文云：
T40n1804_p0037a24║犯者不得聞戒，不得向犯者說等。若三寺五
T40n1804_p0037a25║寺尼請教授，隨意受之；總前各列寺號尼名，
T40n1804_p0037a26║後便總結請意。若誦中，恐誤，當告比近人示
T40n1804_p0037a27║令；不得大眾同教，致增混亂也。《四分》：若說
T40n1804_p0037a28║戒日無能誦者，當如布薩法，行籌告白；差一
T40n1804_p0037a29║人說法誦經餘諸教誡，誦遺教亦得。若全不
T40n1804_p0037b01║解者，律云，下至一偈：「諸惡莫作，諸善奉行，
T40n1804_p0037b02║自淨其意，是諸佛教（解此偈文，具如《阿含》中說）。」如是作已，不得
T40n1804_p0037b03║不說。若不解者，云：「謹慎莫放逸！」便散。並是佛
T40n1804_p0037b04║之囑累，深有來致，令正法久住。而世有住寺，
T40n1804_p0037b05║輕此教網，故違不說。染污淨識，漸於大法，無
T40n1804_p0037b06║有滋味；是則出家，無有利益。口言佛是我師；
T40n1804_p0037b07║師教拒違故，是外道弟子也。若有犯重罪，不
T40n1804_p0037b08║預聞戒，縱在寺內，別眾則無；若經懺悔，來不
T40n1804_p0037b09║隨意。僧殘已下，依教懺訖，得聞，如律所顯。若
T40n1804_p0037b10║座上憶得，莫問疑識，對眾發露；恐大眾鬧亂
T40n1804_p0037b11║者，但心念口言，自陳云：「我某甲犯某罪，為偪
T40n1804_p0037b12║說戒，待竟當懺。」便得聞戒。若於罪有疑，亦準
T40n1804_p0037b13║此陳露。四明略說雜法者。《四分》云：若有八難：
T40n1804_p0037b14║王、賊、水、火、病人、非人、惡蟲、人難者。《明了論》云：
T40n1804_p0037b15║有人欲執縛比丘也。餘緣者，若大眾集床座
T40n1804_p0037b16║少、若眾多病、若座上覆蓋不周、或天雨；若布
T40n1804_p0037b17║薩多夜已久（謂懺罪人多經久也）、或鬪諍事、或論毘曇毘
T40n1804_p0037b18║尼、或說法夜已久，聽一切眾未起，明相未出，
T40n1804_p0037b19║應略說戒。《十誦》云：共伴行，若住，廣說；小住，略
T40n1804_p0037b20║說；不住，三語說。在白衣前不得口言，心念云：
T40n1804_p0037b21║「今日布薩說戒！」乃至宿處有命梵等難，龍鬼
T40n1804_p0037b22║之怖，皆不得出聲，心念口言：「今日說戒！」《五
T40n1804_p0037b23║分》：貴人、惡獸、地有生草棘刺、蛇窟、闇夜、地有
T40n1804_p0037b24║泥、坐迮。《僧祇》：若偪暮、天陰、風雨、老病不堪久
T40n1804_p0037b25║坐、住處遠，皆開略說。《十誦》：聽在諸王前說，
T40n1804_p0037b26║令心清淨；除大臣兵吏遣去。《五分》：說戒時賊
T40n1804_p0037b27║來，應連聲誦經，莫令有絕。若有一方眾主，綱
T40n1804_p0037b28║維徒眾者，每至盛夏嚴冬，準前略說。至時、小
T40n1804_p0037b29║食上，應告僧云：「今說戒日，十方賢聖所共同
T40n1804_p0037c01║遵，並願眾僧同時集會。」乃知冬熱，當為略說；
T40n1804_p0037c02║勿事他緣，自生厭法。《僧祇律》第三十四卷，廣
T40n1804_p0037c03║立布薩上座法。《五分》云：不應以小事囑授，應
T40n1804_p0037c04║在顯露處說。第二明略法，略有二種：一者略
T40n1804_p0037c05║取，謂取諸八篇題首；二者略却，謂隨篇種類。
T40n1804_p0037c06║說戒師當量事緩急，觀時進不。緩則為廣三
T40n1804_p0037c07║十、九十，略其餘者；急則為說序已，餘隨略之。
T40n1804_p0037c08║說前方便，如廣說法，至序竟，問清淨已，應言：
T40n1804_p0037c09║「諸大德！是四波羅夷法，僧常聞！」乃至「諸大德！
T40n1804_p0037c10║是眾學法，僧常聞！」一一各題通結。七滅諍下，
T40n1804_p0037c11║如法廣說，至末文也。《四分》文中不了，但言餘
T40n1804_p0037c12║者僧常聞，今準《毘尼母論》說也。若難緣卒至，
T40n1804_p0037c13║說序已，云：「餘者，僧常聞！」若不得說序，云：「今十
T40n1804_p0037c14║五日布薩時，各正身口意，莫放逸！」已便隨意
T40n1804_p0037c15║去。上來就緣而說，增減準前；一事有違，並結
T40n1804_p0037c16║正罪。比人行事者云：「已說三十法，僧常聞。」既
T40n1804_p0037c17║言已說，則對眾妄語，並可準前。或有略緣，止
T40n1804_p0037c18║而不說，並通治罪。故須明之。次明一人已上
T40n1804_p0037c19║別法。律云：若獨住者，詣說戒堂，掃治具調度，
T40n1804_p0037c20║待客比丘來。若四人已上，白說戒。若三人，各
T40n1804_p0037c21║各修儀，更互說云：「二大德一心念！今僧十五
T40n1804_p0037c22║日說戒，我某甲清淨（三說）！」若二人相向，彼此如上
T40n1804_p0037c23║三說。若一人，心念口言：「今僧十五日說戒，我
T40n1804_p0037c24║某甲清淨（三說）！」若獨行山野，聚落無人，亦同此
T40n1804_p0037c25║法。若有罪者，不應淨法，小罪責心已便說；若
T40n1804_p0037c26║有重吉羅已上，有疑及識，或云發露，或云待
T40n1804_p0037c27║人，律無明斷。今準通解，云須發露，云：「今日
T40n1804_p0037c28║眾僧說戒，我犯某罪，不應說戒布薩（三說）。」《五百問》
T40n1804_p0037c29║云：一比丘住處有界，至布薩日，先向四方僧
T40n1804_p0038a01║懺悔，三說已，獨坐廣誦戒本。
T40n1804_p0038a02║安居策修篇第十一（受曰法附）
T40n1804_p0038a03║夫靜處思微，道之正軌；理須假日追功，策進
T40n1804_p0038a04║心行。隨緣託處，志唯尚益；不許駝散，亂道妨
T40n1804_p0038a05║業。故律通制三時，意存據道；文偏約夏月，情
T40n1804_p0038a06║在三過：一無事遊行，妨修出業。二損傷物命，違
T40n1804_p0038a07║慈寔深。三所為既非，故招世謗。以斯之過，教
T40n1804_p0038a08║興在茲。然諸義不無，指歸護命故。夏中方尺
T40n1804_p0038a09║之地，悉並有蟲，即《正法念經》云：夏中除大小
T40n1804_p0038a10║便，餘則加趺而坐。故知護命為重，佛深制之。
T40n1804_p0038a11║必反聖言，罪在不請；結業自纏，永流苦海。極
T40n1804_p0038a12║誡如此，依文敬之。初中分五：一安居緣；二分
T40n1804_p0038a13║房法；三作法不同；四夏內遇緣成不；五迦提
T40n1804_p0038a14║五利，解界是非。初中分三：一處有是非，二結
T40n1804_p0038a15║時不同，三夏閏延促。初中，《四分》不得在樹上。
T40n1804_p0038a16║若樹下，起不礙頭，枝葉足蔭一坐；如是乃至
T40n1804_p0038a17║小屋、山窟中，坐趣容膝，足障水雨。若依牧牛
T40n1804_p0038a18║人、壓油人、船上人、斫材人、依聚落等，並成。若
T40n1804_p0038a19║依牧牛人已下五處者，若安居中移徙，隨所
T40n1804_p0038a20║去處，應去。文中不了。《五分》云：諸依如上人者，
T40n1804_p0038a21║先謂作住意，得依安居；中間怱去，隨信樂衣
T40n1804_p0038a22║食豐足處去（不言失夏）。若在無護處，劫賊、塚間、鬼
T40n1804_p0038a23║神處、毒蟲窟、露地，若有命梵二難，並不成安
T40n1804_p0038a24║居。《明了論》五種成安：一處所有覆。二夏初十
T40n1804_p0038a25║六日，謂為成前後安居日故。三若東方已赤，
T40n1804_p0038a26║謂十五日夜分盡，則東方赤者，是十六日限；
T40n1804_p0038a27║為破《十誦》疏家，要令十五日及界宿故。四若
T40n1804_p0038a28║在別住，起安居心。《疏》云：別住是布薩界。安居
T40n1804_p0038a29║心三種：一為自行；二為利他；三為料理三寶，
T40n1804_p0038b01║修治房舍。一脚蹋界，起安居心即成。五在處
T40n1804_p0038b02║無五過：一太遠聚落，求須難得。二太近城市，
T40n1804_p0038b03║妨修道業。三多蚊螘難，或噆齧人，踐傷彼命。
T40n1804_p0038b04║四無可依人，其人具五德：謂未聞令聞、已聞
T40n1804_p0038b05║令清淨、能為決疑、能令通達、除邪見得正見。
T40n1804_p0038b06║五無施主施飲食湯藥。無此五過，乃可安居。
T40n1804_p0038b07║《四分》、《摩得伽》中，大同此論。《十誦》云：無人深山，
T40n1804_p0038b08║可畏處，不須住。《五分》云：若在無救處，必知無
T40n1804_p0038b09║妨害，亦開。欲安居時，先思量有難無難，無難
T40n1804_p0038b10║應住。《毘尼母》第六卷中，大明安居方便法用，
T40n1804_p0038b11║文廣不錄。乃至安居上座，於一切僧集時、食
T40n1804_p0038b12║時、粥時、槳時，應白言：「爾許時已過，餘有爾許
T40n1804_p0038b13║時在。」若行此等行法者，是名僧父母，亦名僧
T40n1804_p0038b14║師（云云）。二結時前後。由夏中壞行義多，招譏復
T40n1804_p0038b15║重，故文云：自今已去，聽三月夏安居。春冬過
T40n1804_p0038b16║少，必無事不依，同結吉羅。問：何為但結三月
T40n1804_p0038b17║者？一生死待形，必假資養；故結前三月，開後
T40n1804_p0038b18║一月，為成供身衣服故。二若四月盡結，則四
T40n1804_p0038b19║月十六日得成；若有差脫，便不得結；教法太
T40n1804_p0038b20║急，用難常準。故如來順物，始從十六日，至後
T40n1804_p0038b21║十六日；開其一月，續結令成。上總三時分別。
T40n1804_p0038b22║今但就夏，亦有三時：初四月十六日是前安
T40n1804_p0038b23║居；十七日已去，至五月十五日，名中安居；五
T40n1804_p0038b24║月十六日名後安居。故律中有三種安居，謂
T40n1804_p0038b25║前中後也。前安居者住前三月，後安居者住
T40n1804_p0038b26║後三月；雖不云中三月，然文中具明前後日
T40n1804_p0038b27║數，中間不辨，於理自明。結文各別，如後法中。
T40n1804_p0038b28║因汎明前後：一賞罰前後。四月十六日是
T40n1804_p0038b29║前；十七日已去結者，並不得五利，故名罰也。
T40n1804_p0038c01║二得罪前後。五月十五日已前，名前；以有緣
T40n1804_p0038c02║如法，不結無犯；無緣，吉羅。十六日者，緣與無
T40n1804_p0038c03║緣，皆結一罪，唯除難事。尼同僧犯，唯有墮別。
T40n1804_p0038c04║三難事先後。《五百問》云：從夏初日，有難事不
T40n1804_p0038c05║得結，而不出本界；至後夏來，並名前坐；是名
T40n1804_p0038c06║三十日安居，同至七月十五日受歲。若五月
T40n1804_p0038c07║十六日安居，唯得一日結；後七月半已，有難
T40n1804_p0038c08║者，可隨無難日自恣；是名一日安居，三受日
T40n1804_p0038c09║受歲。三夏閏延促者。依閏安居，無有正文。比
T40n1804_p0038c10║於《薩婆多》云：夏中有閏，受雨衣得百二十日。
T40n1804_p0038c11║彼衣開法，尚依夏閏而受；夏是制教，理宜通
T40n1804_p0038c12║護。又本結安居，要心三月不出；今夏未滿，閏
T40n1804_p0038c13║中出界，即非相續而滿，是以破也。若不依閏
T40n1804_p0038c14║者，數滿九十日便自恣。《摩得伽》云：安居已，王
T40n1804_p0038c15║作閏月；數安居日滿，自恣已，受迦絺那衣。即
T40n1804_p0038c16║此衣成受不成受，謂依閏不依閏。既二文兼
T40n1804_p0038c17║具，至時隨緣。夏初要心取閏，不得依《伽論》；若
T40n1804_p0038c18║反前者，通二論兩文。問：受一月日，得攝閏六
T40n1804_p0038c19║十日不？答：不得。以安居策修，靜住有益；受日
T40n1804_p0038c20║出界，亂業曲開，非是正修；限依一月，不得過
T40n1804_p0038c21║法。問：五事賞勞，得攝五月一月，舍閏二六不？
T40n1804_p0038c22║答：《十誦》不開，由是開奢法故。今約閏月結之，
T40n1804_p0038c23║進不三例：若閏五月六月，定百二十日住。若
T40n1804_p0038c24║閏四月者，從四月十六日至閏月一日結者，
T40n1804_p0038c25║並四月住；若閏月二日已後結者，漸漸轉少，
T40n1804_p0038c26║以越閏月過，取五月一日，實夏成正結故；若
T40n1804_p0038c27║五月一日後結者，皆三月住，以數滿九十日
T40n1804_p0038c28║故。三若閏七月者，從四月十六日後，五月一
T40n1804_p0038c29║日結者，盡三月住，由未至閏故；五月二日已
T40n1804_p0039a01║後結者，皆四月住，由九十日未滿，入閏月不
T40n1804_p0039a02║成數故。餘如《疏鈔》。二明分房舍臥具法。《四分》。
T40n1804_p0039a03║因客僧受房，得不好者，嫌責。佛令客僧欲安
T40n1804_p0039a04║居者，自往看房舍臥具已，然後分之。白二差
T40n1804_p0039a05║一人，具不愛等五法，知可分不可分五德已，
T40n1804_p0039a06║羯磨言：「大德僧聽！若僧時到僧忍聽：僧差比
T40n1804_p0039a07║丘某甲，分房舍臥具。白如是。」「大德僧聽！僧差
T40n1804_p0039a08║比丘某甲，分房舍臥具。誰諸長老忍僧差比
T40n1804_p0039a09║丘某甲，分房舍臥具者，默然；誰不忍者，說。僧
T40n1804_p0039a10║已忍，差比丘某甲分房舍臥具竟。僧忍，默然
T40n1804_p0039a11║故。是事如是持。」彼比丘得法已，起禮僧足，白
T40n1804_p0039a12║云：「一切僧各將衣物集堂，不得使住處有餘
T40n1804_p0039a13║物。」眾僧一時房內各將道具赴集訖。彼知事
T40n1804_p0039a14║人依律數房舍臥具，何者好惡？何者經營房
T40n1804_p0039a15║主？先問經營者欲住何處房，已後便數知僧
T40n1804_p0039a16║數，至上座前，白言：「大德上座，有如是房舍臥
T40n1804_p0039a17║具，隨意所樂便取。」先與第一上座房，次與第
T40n1804_p0039a18║二第三，乃至下座。若有餘者，從上座更分。復
T40n1804_p0039a19║有餘者，更如上分。故多者，開客比丘住處。若
T40n1804_p0039a20║惡比丘來，不應與。時有得缺壞房不受，佛言：
T40n1804_p0039a21║隨力修治之。問：僧食上下平等，房舍不爾，隨
T40n1804_p0039a22║上座選者？答：食可平融一味，義通十方；房舍
T40n1804_p0039a23║臥具，事有好惡，兼復美好不同，限日非促，故
T40n1804_p0039a24║任上座而選。問：若爾，利養等物，何制相參，不
T40n1804_p0039a25║見者擲籌？答：此現前等分，通有一分，故制參
T40n1804_p0039a26║亂投策而取。《僧祇》：不得與沙彌房；若師言，但
T40n1804_p0039a27║與，我自為料理者，得。若房多者，一人與兩口
T40n1804_p0039a28║已，不得不受；語云：不為受用故與，為治事故
T40n1804_p0039a29║與。若春冬付房，具通二與。若上座來，隨次第
T40n1804_p0039b01║住。若安居付房已，上座來，不應與若，當令餘
T40n1804_p0039b02║處住。《四分》：安居竟，客來不應移。若分房舍，不
T40n1804_p0039b03║得分眾集處。若有別房好窟，當於夏前書知
T40n1804_p0039b04║名字；坐夏訖，便滅名而去。三明作法不同。分
T40n1804_p0039b05║二：一設教對緣，二用法分齊。初中，律列四種：
T40n1804_p0039b06║初對首者，此通諸界。今且就伽藍加法。當對
T40n1804_p0039b07║一比丘具儀云：「大德一心念！我比丘某甲，依
T40n1804_p0039b08║某僧伽藍，前三月夏安居；房舍破，修治故（三說）。」
T40n1804_p0039b09║《五分》，彼人告云：「知！莫放逸！」答言：「受持！」義加：「依
T40n1804_p0039b10║誰持律者？」答云：「依某律師。」告云：「有疑當往問。」
T40n1804_p0039b11║若依聚落、林野等，改前伽藍住處，隨名牒入。
T40n1804_p0039b12║料理修治，隨事有無。不同昔愚，皇帝聚落也。
T40n1804_p0039b13║問：依寺所以料理資具者？答：修治僧房，用通
T40n1804_p0039b14║三世；前人料理，得今受用；今復修理，以補將
T40n1804_p0039b15║來；若闕不修，三世不續。問：持律五種，定須何
T40n1804_p0039b16║者？答：《四分》云：春冬制依四種：一謂誦戒至三
T40n1804_p0039b17║十，二至九十，三誦比丘戒本，四二部戒本；
T40n1804_p0039b18║夏中多緣故，須善通塞也，制依第五，謂廣誦
T40n1804_p0039b19║二部律。所以須者，《五分》云：有比丘自不知律，
T40n1804_p0039b20║又不依持律安居，夏中生疑，又無問處。乃至
T40n1804_p0039b21║佛言：往持律處安居。若房舍迮者，聽近持律
T40n1804_p0039b22║師七日得往反處，於中安居；心念遙依，有疑
T40n1804_p0039b23║往問。若已結前夏，遇緣破者，隨日結成。《四分》
T40n1804_p0039b24║云：比丘夏中不依第五律師，得波逸提；春冬
T40n1804_p0039b25║不依，突吉羅。中安居法，律有名無法，世中通
T40n1804_p0039b26║用後安居法。然律列三時分明，三名顯別，準
T40n1804_p0039b27║義，三法不無。既明前後，中間例準（如鉢量，制上下定，中間
T40n1804_p0039b28║不顯而知）。應云：「我某甲比丘，依某巖，中三月夏安居
T40n1804_p0039b29║（三說）。」必用舊法，理亦應成。後安居者，於五月十
T40n1804_p0039c01║六日，同前所對之法，唯改前置後之一字。二
T40n1804_p0039c02║明心念者（律中無所依人可白，佛令心念）。當具儀至靈廟前，發
T40n1804_p0039c03║願乞安隱修道等，心念口言：「我某甲，依某僧坊，
T40n1804_p0039c04║前三月夏安居；房舍破，修治故（三說）。」住處多種，
T40n1804_p0039c05║準前對首；若中若後，亦隨二改。三明忘成。謂
T40n1804_p0039c06║先要期此界，今從外來，與本心境相應；雖忘，
T40n1804_p0039c07║開成。律云：忘不心念者，若為安居故來，便成
T40n1804_p0039c08║安居。故知住人不入開例，由本無心。必若有
T40n1804_p0039c09║要，理在通限。外來為事，不為修安，雖忘不開，
T40n1804_p0039c10║以非為安故來也。四明及界與園。一脚入內，
T40n1804_p0039c11║明相即出，佛開為安來者，成。餘廣如《疏》。二明
T40n1804_p0039c12║用法分齊。上四安居法，約時，通三位；約處，通
T40n1804_p0039c13║二界；約人，通五眾。《十誦》：佛制五眾安居，乃至
T40n1804_p0039c14║沙彌尼等；《四分》亦爾。約法者：對首、心念，始終
T40n1804_p0039c15║三十一日結，有閏六十一日；忘成、及界，人云，
T40n1804_p0039c16║唯得前後二日，中間二十九日不得用。以初
T40n1804_p0039c17║二法，容預而作，故月一日結之。後二曲開，畏
T40n1804_p0039c18║失前後，故局一日；中間之日，已不及前，何畏失
T40n1804_p0039c19║後，故不開也。又云：唯在後夏一日。以佛開成
T40n1804_p0039c20║有益；若不結者，一夏便失；餘隨憶作法，以時
T40n1804_p0039c21║容預。並非聖言，以意用也。四夏中遇緣失不
T40n1804_p0039c22║者。初明有難移夏，後受日逢難。初中，《四分》云，
T40n1804_p0039c23║二難：梵行者，本時婦、大童女、淫女、黃門、伏藏；
T40n1804_p0039c24║皆因人來，欲誘調比丘，恐為淨行留難。二者
T40n1804_p0039c25║鬼神、惡賊、毒蟲、惡獸，不得如意飲食醫藥及隨
T40n1804_p0039c26║意使人；我若住此，必為我命作留難；佛言聽
T40n1804_p0039c27║去。準此結成者，從初去日，即須勤覓安身處；
T40n1804_p0039c28║若未得已來，雖經宿，不破夏，以非輕心故；反
T40n1804_p0039c29║前不覓，即破安居。若得住處，夏法隨身，亦不
T40n1804_p0040a01║得無緣出界，便破夏也；結成後去，本界無難，
T40n1804_p0040a02║亦不得反來；由已結夏成故，須有緣及法也。
T40n1804_p0040a03║《五分》：食不足，父母、親戚苦樂等，若住，恐失道
T40n1804_p0040a04║意，聽破安居。《十誦》、《善見》：若安居中，有緣移去，
T40n1804_p0040a05║無罪，不言得夏。《四分》亦爾。《明了論》：夏中有八
T40n1804_p0040a06║難，棄去無犯。《疏》云：人難者，親情及知識等，誘
T40n1804_p0040a07║引罷道或作惡也；梵行者，乃至住處多有博
T40n1804_p0040a08║易往還，恐犯重罪。不云得夏，並云得去。《摩夷》
T40n1804_p0040a09║云：移夏不破安居。《四分》衣法中：二處安居，二
T40n1804_p0040a10║處隨半受衣。《十誦》、《僧祇》：命梵二難移夏，二處
T40n1804_p0040a11║安居，乃至自恣處取衣。破安居人，不得衣分；
T40n1804_p0040a12║準此，無夏不成受衣，有受理應得夏。問：遇緣
T40n1804_p0040a13║出界，忘不受日，經宿，破夏不？答：諸部無文。《五
T40n1804_p0040a14║百問》云：夏中忘不受七日，出界行，憶即悔者，
T40n1804_p0040a15║得。一坐中不得過三悔，過三悔不成歲（悔謂苦憶
T40n1804_p0040a16║悔本忘心，即應反界）。問：因事出界，水陸道斷等難，不得反
T40n1804_p0040a17║界，失歲不？答：律部無文。昔高齊十統諸律師
T40n1804_p0040a18║共評，並云得夏。問：界外宿，明相欲出，得會夏
T40n1804_p0040a19║不？答：準《僧祇》衣界，準得；必須入頭手足等於
T40n1804_p0040a20║界內；若外立，不得。若依大界安居，戒場及餘
T40n1804_p0040a21║小界等，入中，明相出，破夏。若依大界外伽藍
T40n1804_p0040a22║者，通往彼此二界，不失（謂結夏在前，結界在後者）。若依大界內
T40n1804_p0040a23║伽藍者，出門破夏；小界亦爾。若相本通依
T40n1804_p0040a24║大界，不知二界相別者，隨本行處不失。皆謂
T40n1804_p0040a25║與本心相違故，義張兩失。並緩依法界，急隨
T40n1804_p0040a26║房處，而不得越界分齊。《四分》云：若前後安居，
T40n1804_p0040a27║見有二難，當白檀越求移去；若聽不聽，俱應
T40n1804_p0040a28║自去。破僧和僧，律開去也，事移去。若聽不
T40n1804_p0040a29║聽俱應自去。破僧和僧律開去也。事希故不
T40n1804_p0040b01║出。二明得法有緣不來。《四分》：受七日出界，為
T40n1804_p0040b02║父母兄弟姊妹本二私通等，至意留之，過日
T40n1804_p0040b03║不來，得歲。若鬼神等，水陸道斷、盜賊、虎狼諸
T40n1804_p0040b04║難，同前得成。準此，難靜即還反界；因即停止，
T40n1804_p0040b05║破夏。《僧祇》：夏中受日和僧，道行不得迂迴，直
T40n1804_p0040b06║道而去；至彼，中前和了，中後即還。若停住者，
T40n1804_p0040b07║準即破夏。五明迦提利法。因明解結界法。初
T40n1804_p0040b08║中，若四月十六日結者，至七月十五日夜分
T40n1804_p0040b09║盡訖，名夏竟。至明相出十六日後，至八月十
T40n1804_p0040b10║五日已來，名迦提月。《明了論》云：本言迦絺那，
T40n1804_p0040b11║為存略故，但云迦提，此翻為功德（以坐夏有功，五利賞德也）。廣
T40n1804_p0040b12║如〈自恣〉後法。次明夏中解界法。人解有言：破
T40n1804_p0040b13║夏者，以佛令夏竟解結也。此妄引聖言。律云：
T40n1804_p0040b14║安居竟，應解界結界者，為諸界同受功德衣
T40n1804_p0040b15║也。各捨通結，同受；共解別結。廣文如《十誦》。又
T40n1804_p0040b16║《疏》中亦明，本非為夏進不。古人云：安居不竟
T40n1804_p0040b17║解界破夏者，亦可安居不竟自恣破夏。文兼
T40n1804_p0040b18║二會，須兩相通。若夏內解界，今言無妨。但結
T40n1804_p0040b19║夏情限不同，故須分別：若本依大界安居，後
T40n1804_p0040b20║解，更結大者，無難依本處，有難準《僧祇》開之；
T40n1804_p0040b21║若本依自然，後結作法，若狹還依本，若寬同
T40n1804_p0040b22║前二緣。二明受日法。夏中有緣，故聽受日；必
T40n1804_p0040b23║準聖言，依法加受；妄自誑心，受而破夏；虛損
T40n1804_p0040b24║信施，可悲之甚。故委示焉。就中分三：一心念，
T40n1804_p0040b25║二對首，三眾法。總分三別：一通料簡，二緣是
T40n1804_p0040b26║非，三依位解。初中，三種受日，有四不同：一對
T40n1804_p0040b27║人不同。七日非僧，別人邊成；半月、一月，非別
T40n1804_p0040b28║人法，唯僧得成；若互不得。《十誦》問：何處受七
T40n1804_p0040b29║日？佛言：界內。從誰受？從五眾受。二對界者。
T40n1804_p0040c01║七日通二界，羯磨局作法，可知。三先後者。若
T40n1804_p0040c02║用羯磨受，後更受七日，得成，隨緣長短。不同
T40n1804_p0040c03║古法唯前七日，後方羯磨。問：先得羯磨，後隨
T40n1804_p0040c04║緣七日者，何故羯磨云受過七日？答：此言過
T40n1804_p0040c05║者，道羯磨是過七日家法；非謂言已用七日
T40n1804_p0040c06║竟，言過也。四明相攝。若受七日用竟，羯磨受
T40n1804_p0040c07║者，隨得。若七日未用，或用未盡更有異緣，或
T40n1804_p0040c08║是七日過緣；更受半月者，前法即謝。由羯磨
T40n1804_p0040c09║法強攝故。不得一身二法相續用也。律云：不
T40n1804_p0040c10║及七日還，聽受十五日。今七日法在己，必有
T40n1804_p0040c11║餘緣，故知前法壞也。若前羯磨受日，要須用
T40n1804_p0040c12║盡，方得受七日。比多有之，謂受一月不足，更
T40n1804_p0040c13║請七日相貼，滿三十七日用之，良不可也。二
T40n1804_p0040c14║對緣進不。就中分八。初定緣是非者。凡受日
T40n1804_p0040c15║緣務，要是三寶、請喚、生善滅惡者，聽往。若請
T40n1804_p0040c16║喚為利、三寶非法、破戒有難，雖受不成；妄數
T40n1804_p0040c17║為夏，計為年德，冐受利養，隨有結罪。《善見》
T40n1804_p0040c18║云：自長己夏，受施犯重。若為私己衣鉢藥草，
T40n1804_p0040c19║如法悉成；若為治生覓利，販賣生口牛畜等
T40n1804_p0040c20║物，縱為三寶，並破夏得罪。《五百問》云：治生破
T40n1804_p0040c21║戒得財造佛，得福不？答：尚不免地獄，何況得
T40n1804_p0040c22║福？《薩婆多》云：治生造佛，不應禮拜等。廣如後
T40n1804_p0040c23║文。就緣，分五。一三寶境界緣。《僧祇》中為塔事，
T40n1804_p0040c24║《四分》中佛法僧事，《五分》亦爾。準此，若為大寺
T40n1804_p0040c25║諸處緣者，開之。若自受他雇，畫造像寫經，及
T40n1804_p0040c26║自經營佛像，或為俗人，縱為僧家佛事，非法
T40n1804_p0040c27║乞求；並是邪命破戒，不成，得罪。二道俗病患、
T40n1804_p0040c28║生善滅惡；為益彼，而無為利。《四分》中受戒、懺
T40n1804_p0040c29║悔、布施等，聽去。《十誦》問：為誰受七夜？佛言：為
T40n1804_p0041a01║七眾興福、設供、懺悔、受戒、問疑、請法、有病、遭
T40n1804_p0041a02║難，但使前見，便生善滅惡，應去。若遣使不遣
T40n1804_p0041a03║使，俱得受之。若中路聞死、反戒、八難起，不應
T40n1804_p0041a04║去。三父母大臣，信樂不信樂，俱聽；律文如此。
T40n1804_p0041a05║餘汎俗人，生福信樂，聽去；無信，不聽，必有力
T40n1804_p0041a06║生信，義應開往。四為求衣鉢乃至藥草，若自
T40n1804_p0041a07║病重，不堪受日，聽直去，不須受之，如上安居
T40n1804_p0041a08║命難中說。今時有人，為衣藥等，多妄請日。準
T40n1804_p0041a09║過知足戒，失三受三，尚結捨墮；今則長財豐
T40n1804_p0041a10║足，而缺三衣；此乃捨制取聽，未隨佛化。必長
T40n1804_p0041a11║財資具俱乏，準奪衣戒，直爾外乞。藥草等
T40n1804_p0041a12║物，亦謂自貧，住處及即日往反處無者，聽；若
T40n1804_p0041a13║反上得辨，非緣不成。五為和僧、護法。《四分》中：
T40n1804_p0041a14║有同界安居，因我故鬪；外界僧尼鬪諍，須我和
T40n1804_p0041a15║滅，聽直去。然和滅之相難知；約緣而受，不傷
T40n1804_p0041a16║大理；律無正斷故。上五緣中，律云：不應專為
T40n1804_p0041a17║飲食故，除餘因緣，衣鉢藥草等是也。今有夏
T40n1804_p0041a18║中，多為乞麥，妄言為衣鉢，縱為而乞，律結正
T40n1804_p0041a19║罪。或曲命別情，令他請召，皆不成也。律中諸
T40n1804_p0041a20║請，一一遣信別請；若父母餘人，同《十誦》中；並
T40n1804_p0041a21║不為己利故也。二對事離合。但使前是應法
T40n1804_p0041a22║之緣，隨為多少，得合受日。如懺僧殘，多罪同
T40n1804_p0041a23║法，則文中具銜。應云：今請七日法出界外，為
T40n1804_p0041a24║檀越請，并佛事僧事等，還此安居也。三懸受
T40n1804_p0041a25║者。若所為緣現，牒事為受。必無實事，虛構成
T40n1804_p0041a26║緣，或倚傍昔言，彷像未實；輒便乞法，不成，得
T40n1804_p0041a27║罪。由事虛限濫，日數妄置，法不相授故。四互
T40n1804_p0041a28║用。謂為佛受七日，夜用三日；更有法事，便通
T40n1804_p0041a29║餘用，故不得也。必有本緣，何爽通用。《十誦》中
T40n1804_p0041b01║白餘殘夜用，謂同是一事未了，殘夜白用，非
T40n1804_p0041b02║謂異事。若本並因三寶事受，隨所互用，並得，
T40n1804_p0041b03║以俱有法故。若三寶事後生，不是前緣，三寶
T40n1804_p0041b04║及他雜緣，並不開之，由本無心為受故。乃至
T40n1804_p0041b05║為張家施物受日後，受施訖，留受戒者，亦不
T40n1804_p0041b06║應住，以無法故；若一家通緣，準心應得。問：
T40n1804_p0041b07║此界內僧，為別處三寶、病人受日，得不？答：彌
T40n1804_p0041b08║是生善，故得。問：僧次請者，得受日不？答：律制
T40n1804_p0041b09║二請，亦得通受。問：得受他捨，請受日不？答：僧
T40n1804_p0041b10║次應得，別請不合，以非施主元心故。五重受
T40n1804_p0041b11║者。昔解，一夏之中，開於三法，差此不成。今
T40n1804_p0041b12║云，得重。廣有徵難，如《疏》述也。但事緣如法，無
T40n1804_p0041b13║問多少，一切通開；必是犯戒緣者，一受不合。
T40n1804_p0041b14║故律列二十餘緣，但云佛未聽我如是事去，
T40n1804_p0041b15║不言不得重去。且約為事信樂父母，則有四
T40n1804_p0041b16║重；況餘雜請，頓便限局。《五分》：若有請無請，須
T40n1804_p0041b17║出界外，一切聽受七日。《十誦》中，列多七夜緣
T40n1804_p0041b18║已，文云：若自為身、若為他身，若不遣使、若
T40n1804_p0041b19║遣使，應去；聽一七夜，不聽二七夜。謂一時雙
T40n1804_p0041b20║牒二七日，前後重用。若準和僧，似一事上，不
T40n1804_p0041b21║許重受；然彼有不請之文，寬於《四分》；重受不
T40n1804_p0041b22║開，文非明了，理須通明。《五百問》云：受七日行，
T40n1804_p0041b23║不滿七日還本界，後更行，不須更受；滿七日
T40n1804_p0041b24║已，乃復重受。《明了論》中，得受。《疏》解云：前請七
T40n1804_p0041b25║日，事了，還至界內；第八日，更請七日出界宿。
T40n1804_p0041b26║此論真諦三藏翻，中國親承此事。寧得自執
T40n1804_p0041b27║一隅小見，通壅三千佛化乎。余親聞見中國
T40n1804_p0041b28║翻經三藏，及中國來者，云佛滅度來，無有立
T40n1804_p0041b29║一夏三度受日法；隨事如法並開。餘廣如《疏》、
T40n1804_p0041c01║《鈔》。六約事長短。縱令前事唯止一日二日，皆
T40n1804_p0041c02║須七日法。律云：不及即日還，聽受七日去；夏
T40n1804_p0041c03║末一日在，亦作七日法。立法楷定，作法應爾。
T40n1804_p0041c04║若路近得還，由緣經宿，亦須受日。七僧尼不
T40n1804_p0041c05║同。《四分》尼律中：開受七日，不云多。《僧祇》：尼無
T40n1804_p0041c06║羯磨受日法；若塔事、僧事遊行者，受七日去。
T40n1804_p0041c07║比有濫同僧法者，但令緣至，三法受日；《四分》
T40n1804_p0041c08║無文，《僧祇》明斷，足是指歸，不勞別解。所以不
T40n1804_p0041c09║同者，尼是女弱，不假多遊；入俗外化，生善義
T40n1804_p0041c10║少；但開七日，亦濟別緣。八事訖不來成不者。
T40n1804_p0041c11║由所牒緣謝，法亦無施，便失法也。即須反界，
T40n1804_p0041c12║不反破夏。《明了論》云：請七日出界訖，事竟不
T40n1804_p0041c13║還，破安居，得小罪。《十誦》明文不許往。《僧祇》意
T40n1804_p0041c14║亦同之。三正加法。前明心念法。《十誦》：五種人，
T40n1804_p0041c15║謂獨住等，心念受日。若界中有人堪來，不待，
T40n1804_p0041c16║心念不成。若待不得，界又無人，具儀，心生口
T40n1804_p0041c17║言：「我某甲比丘，今受七日法出界外，為其事
T40n1804_p0041c18║故，還來此中安居（三說）。」此謂無比丘開心念。若
T40n1804_p0041c19║有沙彌者，作念已，告以事緣：「今請七日出界，
T40n1804_p0041c20║若了即還，汝知之！」《十誦》令五眾受日，五眾邊
T40n1804_p0041c21║受。準此，當眾相共作之；無者，準前言造。其
T40n1804_p0041c22║沙彌受日，如下〈別法〉。二對首受法。應具儀對
T40n1804_p0041c23║比丘言：「大德一心念！我某甲比丘，今受七日
T40n1804_p0041c24║法出界外，為某事故，還來此中安居（三說）。」然心
T40n1804_p0041c25║念、對首二法，諸部無文，但開受法。相傳準羯
T40n1804_p0041c26║磨白文，雖非佛說，義準無失。若受七日未用，
T40n1804_p0041c27║過七日用亦得，以本緣在故；若無，法謝。不同
T40n1804_p0041c28║七日藥，彼已限滿，病轉故失。若爾，病住法應
T40n1804_p0041c29║在？答：由佛制定。如論云：服之七日，堅病得
T40n1804_p0042a01║消。問：此請七日，得兼夜不？答：不得。以文云：至
T40n1804_p0042a02║第七日當還。不同《十誦》，彼以文中受七夜故。
T40n1804_p0042a03║又不得改云七夜，以部別不同。亦不得秉《四
T40n1804_p0042a04║分》羯磨，用《僧祇》事訖，具如諸部別行法中。三
T40n1804_p0042a05║明眾法。所為之緣，同前通用；但令事是半月、
T40n1804_p0042a06║一月緣者，方應羯磨。不同存單之人，由不重受
T40n1804_p0042a07║七日，事緣要必須訃，理無停止；遂引七日令
T40n1804_p0042a08║長，用一月羯磨。此自污心，教有明罰。餘同前
T40n1804_p0042a09║釋。今加法中，有四不同。二家羯磨，文相少見。
T40n1804_p0042a10║第三光師所撰，羯磨增加乞辭，舉世同行，事
T40n1804_p0042a11║須略述。今正學宗，並依律本，恐輒內乞辭，增
T40n1804_p0042a12║加羯磨。律云：如白羯磨法作。今既不如，即知
T40n1804_p0042a13║非教。又諸部並無乞文，不得準著。止可隨其
T40n1804_p0042a14║綱網，順教誦之。問：用舊羯磨受日，得夏不？答：
T40n1804_p0042a15║應成歲。雖增加乞辭，而羯磨太宗無失。第四
T40n1804_p0042a16║人依律出文云：「大德僧聽！若僧時到僧忍聽：
T40n1804_p0042a17║比丘某甲，受過七日法，十五日出界外，為某
T40n1804_p0042a18║事故，還來此中安居。白如是。」「大德僧聽！比丘
T40n1804_p0042a19║某甲，受過七日法，十五日出界外，為某事故，
T40n1804_p0042a20║還來此中安居。誰諸長老忍僧聽比丘某甲
T40n1804_p0042a21║受過七日法，十五日出界外，為某事故，還來
T40n1804_p0042a22║此中安居者，默然；誰不忍者，說。僧已忍，聽比
T40n1804_p0042a23║丘某甲受過七日法，十五日出界外，為某事
T40n1804_p0042a24║故，還來此中安居竟。僧忍，默然故。是事如是
T40n1804_p0042a25║持。」其一月日法，準前著之，不得雙誦十五日
T40n1804_p0042a26║者。三料簡雜相。若夏中熱極，受日者多，同緣
T40n1804_p0042a27║受者，二人三人，應一時羯磨。《十誦》開之。若依
T40n1804_p0042a28║大界安居，戒場及餘小界內不成受日，以非
T40n1804_p0042a29║本要心處故。若先無大界，依伽藍結者；若後
T40n1804_p0042b01║結二界，隨界受日，並成，莫非所要地故。縱入
T40n1804_p0042b02║戒場，不破夏而離衣。若本結大界，小於伽藍，
T40n1804_p0042b03║便依伽藍而坐者；由佛制依界，故有者不成，
T40n1804_p0042b04║受日不得。止得却縮取於界相。餘廣如《疏》。上
T40n1804_p0042b05║是義決，非文有之。
T40n1804_p0042b06║自恣宗要篇第十二（迦絺那衣法附）
T40n1804_p0042b07║然九旬修道，精練身心；人多迷己，不自見過。
T40n1804_p0042b08║理宜仰憑清眾，垂慈誨示，縱宜己罪，恣僧舉
T40n1804_p0042b09║過；內彰無私隱，外顯有瑕疵；身口託於他人，
T40n1804_p0042b10║故曰自恣。故《摩得伽》云：何故令自恣？使諸比
T40n1804_p0042b11║丘不孤獨故，各各憶罪發露悔過故，以苦言
T40n1804_p0042b12║調伏得清淨故，自意喜悅無罪故也！所以制
T40n1804_p0042b13║在夏未者，若論夏初創集，將同期欵九旬，立
T40n1804_p0042b14║要齊修出離；若逆相舉發，恐成怨諍，遞相訟
T40n1804_p0042b15║及，廢道亂業。故制在夏未者，以三月策修，同
T40n1804_p0042b16║住進業；時竟云別，各隨方詣。必有惡業，自不
T40n1804_p0042b17║獨宣，障道過深，義無覆隱；故須請誨，良有茲
T40n1804_p0042b18║焉。故律聽安居竟自恣。《毘尼母》云：九十日中，
T40n1804_p0042b19║堅持戒律及修諸善，皆不毀失，行成皎潔，故
T40n1804_p0042b20║安居竟自恣。此是自言恣他舉罪，非謂自恣
T40n1804_p0042b21║為惡；此雖相顯，有無知者濫行。就中分三：一
T40n1804_p0042b22║明緣集相應，二自恣方法，三雜明諸行。初中
T40n1804_p0042b23║分二：前明時節，謂有閏月者，依閏安居，七月
T40n1804_p0042b24║十五日自恣；不依閏者，依《摩得伽》中數滿九
T40n1804_p0042b25║十日自恣。若閏七月者，取前月自恣；非前夏
T40n1804_p0042b26║安居者，過閏已，數滿九十日自恣。二因諍增
T40n1804_p0042b27║減自恣，如說戒中。三修道安樂，延日自恣，得
T40n1804_p0042b28║至八月十五日。然律中但明十四日、十五日
T40n1804_p0042b29║自恣；及至急施衣中，次第增中，十六日自恣；
T40n1804_p0042c01║增三中三日自恣。律云：安居竟自恣，則七月
T40n1804_p0042c02║十六日為定。律又云：僧十四日自恣，尼十五
T40n1804_p0042c03║日自恣，此謂相依問罪，故制異日。及論作法，
T40n1804_p0042c04║三日通用；克定一期，十六日定。若有難者，如
T40n1804_p0042c05║《五百問》中，一月自恣。二明應人是非，若破夏、
T40n1804_p0042c06║不安居人，雖不得歲，以舉罪義通，理必依眾，恣
T40n1804_p0042c07║僧治舉。《四分》云：若後安居人，從前安居者自
T40n1804_p0042c08║恣，住待日足。二明自恣方法，分三，即三人也。
T40n1804_p0042c09║就五人已上，分四：一明僧集緣起，二五德自
T40n1804_p0042c10║恣進不，三尼來請罪，四雜明略說諸事。初中，
T40n1804_p0042c11║要五僧已上，得白差自恣。當鳴鐘集僧，各在
T40n1804_p0042c12║地上敷席而坐，以是互相舉過，處床慢相不
T40n1804_p0042c13║絕故。律云：不得在座，不得在地，應離座自
T40n1804_p0042c14║恣。《五分》云：好泥地，布草座已，而自恣。並偏袒
T40n1804_p0042c15║右肩，右膝著地，合掌。初行水，香汁浴籌，唱數
T40n1804_p0042c16║告令，大同說戒，唯改說戒為自恣之辭。乃至
T40n1804_p0042c17║沙彌等亦須集堂，以治舉義同，待唱出已，方
T40n1804_p0042c18║始得去。在別處行自恣法，如別法明。二五德
T40n1804_p0042c19║進不，分二：初六人已上法。後五人法。初中分
T40n1804_p0042c20║四：一簡人是非，二差法正式，三五德行事，四
T40n1804_p0042c21║對座說之儀式。初中，《四分律》取具二五法者，
T40n1804_p0042c22║謂不愛、恚、怖、癡、知自恣不自恣，此名自恣五
T40n1804_p0042c23║德。律文又差知時不以非時、如實不以虛妄、
T40n1804_p0042c24║利益不以損減、柔耎不以麁獷、慈心不以瞋
T40n1804_p0042c25║恚，此謂舉罪五德。意令和合無諍，有罪非謬；
T40n1804_p0042c26║欲使前人懺悔清淨，美德外彰；故能勸喻，離於
T40n1804_p0042c27║懷惱；愍物與樂，不欲非法故。所以差二人者，
T40n1804_p0042c28║《四分》文不了；《十誦》、《僧祇》中，並差二人為法；《五
T40n1804_p0042c29║分》中，二人已上，乃至多人（謂僧多故，更互息作）；《三千威儀》云：
T40n1804_p0043a01║要差二人，為僧自恣竟，自相向出罪，不得求
T40n1804_p0043a02║餘人自恣，以餘人僧不差故。今行事者，多有
T40n1804_p0043a03║人人別差，此未通諸部。又差年少輕揵者，
T40n1804_p0043a04║多不生善，《十誦》、《僧祇》多差上座有德者，令下
T40n1804_p0043a05║座來向上座自恣也！二加法差遣者。當上座
T40n1804_p0043a06║差眾中二人，具兩種五德者，不須喚來，立前而
T40n1804_p0043a07║作。此是別眾，往往而然，直在本座而坐。作
T40n1804_p0043a08║羯磨者索欲問和，其欲法云：「大德僧聽！比丘
T40n1804_p0043a09║某甲，我受彼欲自恣。彼如法僧事，與欲自恣。」
T40n1804_p0043a10║此律自恣開欲，不同他部，故重示之。作者知
T40n1804_p0043a11║之，問和答云：「自恣羯磨！」亦有通別，如上。應
T40n1804_p0043a12║云：「大德僧聽！若僧時到僧忍聽：僧差比丘某
T40n1804_p0043a13║甲、某甲，作受自恣人。白如是。」「大德僧聽！僧差
T40n1804_p0043a14║比丘某甲、某甲，作受自恣人。誰諸長老忍僧
T40n1804_p0043a15║差比丘某甲、某甲作受自恣人者，點然；誰不
T40n1804_p0043a16║忍者，說。僧已忍，差比丘某甲、某甲，作受自恣
T40n1804_p0043a17║人竟。僧忍，默然故。是事如是持。」三五德行事
T40n1804_p0043a18║法。差已，即從座起，具儀至上座前，露地伸手
T40n1804_p0043a19║內，作和白言：「大德僧聽！今日眾僧自恣。若僧
T40n1804_p0043a20║時到僧忍聽：和合自恣。白如是。」不應立作，別
T40n1804_p0043a21║眾不成。若差自恣人時，答云：「差受自恣人羯
T40n1804_p0043a22║磨」者，不得通用後法。至五德單白，前和答言：
T40n1804_p0043a23║「單白和僧自恣羯磨！」若如前答，直爾通和二
T40n1804_p0043a24║法。次明行草法。《四分》但云離座，不言草座；《五
T40n1804_p0043a25║分》布草而坐，明文依用。當於自恣前預覓乾
T40n1804_p0043a26║耎草，隨得多少，人別一剪，安上座前。至五德
T40n1804_p0043a27║和已，令年少次第行之。彼至上座前，互跪授
T40n1804_p0043a28║已，乃至下座。大眾多者，三五人助行之。各取
T40n1804_p0043a29║已，於座前敷之。若大德眾主為敷，亦得（計是前辨，
T40n1804_p0043b01║不止臨時）。五德至上座前互跪，告云：「一切僧就草座，
T40n1804_p0043b02║偏袒右肩，互跪合掌。」（依皆僧唱從之）。四明對僧自恣
T40n1804_p0043b03║法。《增一》云：如來同僧坐於草座，告諸比丘，汝
T40n1804_p0043b04║等各就草座，我欲受歲等，廣如《新歲經》中。次
T40n1804_p0043b05║正對僧自恣法。其一五德，至上座前，大敷坐
T40n1804_p0043b06║具，互跪；第二五德，至次座前立（此《僧祇》文）。《四分》云：若
T40n1804_p0043b07║上座見五德來，即從座起，互跪偏袒右肩合
T40n1804_p0043b08║掌，一切僧即隨上座法。《十誦》云：五德是上座
T40n1804_p0043b09║者，應加捉足之言，應作法言：「太德一心念！
T40n1804_p0043b10║眾僧今日自恣，我比丘某甲亦自恣；若見、聞、
T40n1804_p0043b11║疑罪，大德長老哀愍故，語我；我若見罪，當如
T40n1804_p0043b12║法懺悔（三說）。」上座復本座，其五德至第三上座前
T40n1804_p0043b13║立；彼第二五德，在次座前立者，同上作法；如
T40n1804_p0043b14║是展轉，至于下座，隨其說訖，還復本座。律開
T40n1804_p0043b15║病者，隨身所安（準此，不病應訖自恣）。若二五德自恣者，《僧
T40n1804_p0043b16║祇》：五德各至本坐處，應自恣，不得待僧竟，然
T40n1804_p0043b17║後自恣，即破《十誦》家法：若眾僧說已，五德至
T40n1804_p0043b18║上座前，告云：「僧一心自恣竟！」便如常禮退（《十誦》文也）。
T40n1804_p0043b19║若五德及僧，舉得六聚之罪，或自言伏首，僧
T40n1804_p0043b20║當撿挍；審實者，各依當篇治竟，然後自恣。若
T40n1804_p0043b21║別人舉罪，窮勘是非，覈其事情，無有虛濫者，
T40n1804_p0043b22║依律遮法治之；若事實是犯，舉根不了，並反
T40n1804_p0043b23║治謗罪（亦如〈眾網〉中）。五德舉過，無問虛實；由是僧差，
T40n1804_p0043b24║加復具德，縱舉成虛，三根容謬，雖合推繩，情
T40n1804_p0043b25║在離惡，故不入治限。不同別人，僧不差遣，輒
T40n1804_p0043b26║爾陳過，恐濫清人；又內無德，多不知時，反生
T40n1804_p0043b27║諍本，何成安眾；故虛即結謗。若僧滿二十，隨
T40n1804_p0043b28║所犯罪，並得治之。若五人已上，舉得出罪之
T40n1804_p0043b29║事，則且白停進不，如四人法中說。三尼來請
T40n1804_p0043c01║出過法。若無尼眾來，依常自恣，不須同說戒，
T40n1804_p0043c02║問尼有無。若尼來者，當自恣前，語令在眼見
T40n1804_p0043c03║不聞處立。眾僧自恣若至五三人，量時早晚，
T40n1804_p0043c04║令尼得還者，上座勅五德且住，待尼自恣。當
T40n1804_p0043c05║命之至僧中，禮足已，令說三事見、聞、疑等，如
T40n1804_p0043c06║別法明。大眾良久默然，上座勅尼云：大眾上
T40n1804_p0043c07║下各並默然，不云見罪者，良由尼等內無缺
T40n1804_p0043c08║犯，外得清淨，各精勤行道，謹慎如法自恣。至
T40n1804_p0043c09║寺當傳此教，告尼僧令知。餘同尼法。此謂白
T40n1804_p0043c10║日法。今時多在十四夜或十五夜自恣者，若
T40n1804_p0043c11║尼明日來時，鳴鐘集僧，不來者索欲。大眾集
T40n1804_p0043c12║已，尼來僧中，如常威儀，請求三事，餘同前示。
T40n1804_p0043c13║問：此非僧法，何須盡集索欲？答：以尼依僧住，
T40n1804_p0043c14║溥使舉罪，若一人不和，則不成自恣。故律云：
T40n1804_p0043c15║若僧不滿，若不和合，則令問訊禮拜，不得如
T40n1804_p0043c16║廣自恣法。處既有僧，通須舉治無濫，故須集
T40n1804_p0043c17║之。《僧祇》教誡中，本無羯磨法，亦令隨緣說欲
T40n1804_p0043c18║訖，然後教誡。由是僧法，理不偏別，故今僧
T40n1804_p0043c19║尼自恣，同是僧法，準用不疑。《五百問》：夏末尼
T40n1804_p0043c20║來受歲，若二尼已上得，一尼不得。以尼獨行
T40n1804_p0043c21║出界，犯重罪故。四明略說雜行。言略說者，若
T40n1804_p0043c22║有八難餘緣，如說戒中明者，當量僧多少，難
T40n1804_p0043c23║來遠近等。若僧多、時熱、處所迮狹、明相欲出
T40n1804_p0043c24║等，當令五德於三五上座邊三說；已外眾僧，
T40n1804_p0043c25║一說便止。或一人受兩人自恣者，互跪，須在
T40n1804_p0043c26║中間，左右取之，並須一說，示令大眾聞知。律
T40n1804_p0043c27║云：不得竊語自恣。今或兩五德，雙頭一時各
T40n1804_p0043c28║自恣者，此是非法。律中一時自恣鬧亂，佛令
T40n1804_p0043c29║一一次第，從上座自恣。《十誦》：應從上座自恣。
T40n1804_p0044a01║不得逆作次第，及行行置人，如益食法；并超越、
T40n1804_p0044a02║總唱等。《四分》：若賊等急難不可閑緩者，五德
T40n1804_p0044a03║至上座前互跪白言：今有難事，不得一說；當
T40n1804_p0044a04║作羯磨，各各三說。文云：「大德僧聽！若僧時到
T40n1804_p0044a05║僧忍聽：僧今各各共三語自恣。白如是。」便各
T40n1804_p0044a06║各相對，人別三說，文同前法。難事轉近，若欲
T40n1804_p0044a07║再說、一說，亦須單白。以此自恣，不對五德，進
T40n1804_p0044a08║不無由，故須羯磨，令眾同聞。不類前略，不須
T40n1804_p0044a09║白告；以親對五德，多少量時，得自在故。《四分》
T40n1804_p0044a10║六種略說，第六難事驚急，開直爾去。二明難
T40n1804_p0044a11║事結小界，圓坐自恣，事既希少，故不出之。上
T40n1804_p0044a12║來明六人僧法，具述如上。次明五人眾法，恐
T40n1804_p0044a13║濫行故簡異之。若界內五人者，索欲不開，問
T40n1804_p0044a14║和答已，便白二差一五德竟，又重差第二人；
T40n1804_p0044a15║不得牒二人，一時同法，以所為人不入僧數
T40n1804_p0044a16║故。取自恣時，一五德同前坐，一五德展轉取
T40n1804_p0044a17║自恣。若至坐處，二人共說。餘同前法。二四人
T40n1804_p0044a18║已下，至對首法。當盡界集，不得受欲。四人相
T40n1804_p0044a19║對，一人別說云：「諸大德一心念！今日眾僧自
T40n1804_p0044a20║恣，我比丘某甲清淨。（三說）」餘人亦如上述之。
T40n1804_p0044a21║若二人對首，唯云大德一心念，餘辭同前。若
T40n1804_p0044a22║犯波逸提已下罪者，莫問自言、舉來，並前懺
T40n1804_p0044a23║已自恣。若犯四人已上偷蘭僧法，但入偷蘭
T40n1804_p0044a24║說中，乃至僧殘說中，以交無治罰之義。若準
T40n1804_p0044a25║用《十誦》，白停後，當待眾滿，如法治之，不應礙
T40n1804_p0044a26║自恣。《四分》：說戒中，自犯罪若告僧，恐妨說
T40n1804_p0044a27║戒，令心念發露已後，得聞戒。既俱是淨行，眾
T40n1804_p0044a28║法攝治功齊，準用無妨。理須牒其所犯，以眾
T40n1804_p0044a29║不滿，未得治之；餘者清淨。此中口陳，若不實
T40n1804_p0044b01║者，結罪，隨犯三波逸提；不同說戒默妄，隨罪
T40n1804_p0044b02║結告也。若一人法者，律云：當往說戒處，掃灑
T40n1804_p0044b03║敷坐，具盛水器、舍羅等，待客比丘。若無來者，
T40n1804_p0044b04║應至塔廟前，具修威儀，心生口言：「今日眾僧
T40n1804_p0044b05║自恣，我比丘某甲清淨（三說）。」若犯輕突吉
T40n1804_p0044b06║羅，心念懺已自恣。若犯故作吉羅已上，無治
T40n1804_p0044b07║罰義，及以發露，則不應自恣之法。餘依前。三
T40n1804_p0044b08║大明雜相。問：對僧自恣，云見罪懺悔；對首、心
T40n1804_p0044b09║念，皆云清淨者何？答：僧中通有治舉之義，加
T40n1804_p0044b10║法容得具足；別人雖有治舉，攝治未能得盡
T40n1804_p0044b11║故。但言清淨，舉心應僧。問：自恣竟，得說戒不？
T40n1804_p0044b12║答：依《明了論》先說戒，後自恣。《四分》云：自恣即
T40n1804_p0044b13║是說戒。問：自恣得在未受具戒人前作不？答：
T40n1804_p0044b14║律中令至不見不聞處作羯磨自恣；若不肯
T40n1804_p0044b15║避去，僧自至不見聞處作之。律中若別人及
T40n1804_p0044b16║僧自恣已，更有客來？若少，告清淨；等、多，更為
T40n1804_p0044b17║說。若二人作法已，更有三人，僧法自恣；二人
T40n1804_p0044b18║來者，還同對首，如前所明。問：十五日自恣已，
T40n1804_p0044b19║得出界不？答：不得。破夏、離衣，由夜分未盡故。
T40n1804_p0044b20║受日至七月十五日滿者，亦須反界，以夜不
T40n1804_p0044b21║得法。文云：及七日還。問：此界安居，餘處自恣，
T40n1804_p0044b22║得不？答：《僧祇》：不得，結罪。問：前安居人自恣竟，
T40n1804_p0044b23║夏分得物，後安居人得不？答：律令受物，餘日
T40n1804_p0044b24║應足令滿。若分房舍臥具，亦聽為未來故受。
T40n1804_p0044b25║問：一說、二說自恣，無難緣成不？答：不成。律中
T40n1804_p0044b26║六群比丘，一說、二說、竊語、疾疾語、不往自恣
T40n1804_p0044b27║處、往而不坐或不說，佛並判不應。《四分》云：年
T40n1804_p0044b28║少比丘不知自恣法者，和尚闍梨教詔；猶故
T40n1804_p0044b29║忘不憶，使受自恣者教；若復忘，應共句句說。
T40n1804_p0044c01║年少如此委示，老者云何？答云：亦同年少之
T40n1804_p0044c02║法。故律中，阿難攝眾無法，迦葉訶言年少；阿
T40n1804_p0044c03║難言：我今頭白，何故名年少？答云：汝不善察
T40n1804_p0044c04║事，同年少。老年愚法，豈不例之。問：界中前後
T40n1804_p0044c05║安居，自恣云何？答云：從安居多者自恣等。問：
T40n1804_p0044c06║安居竟，須離本處不？答：律云：安居竟不去，犯
T40n1804_p0044c07║罪。《毘尼母》云：比丘安居已，應移餘處；若有緣
T40n1804_p0044c08║不得去，不犯；若緣無者，出界一宿還來，不犯。
T40n1804_p0044c09║《五分》：安居已不去，一宿者墮；若不作限請，若
T40n1804_p0044c10║非受請處，得住。《增一》云：告諸比丘，恒一處止，
T40n1804_p0044c11║有五非法：意樂屋舍器物；又著財產恐人奪
T40n1804_p0044c12║之；或多集財物；貪著親親；恒共白衣往來。反
T40n1804_p0044c13║此得五功德。迦絺那衣法（《明了論》翻為堅實也！能感多衣，衣無敗壞；
T40n1804_p0044c14║又名難活，以貧人取活為難，捨少財入此衣，功德勝如以須彌大衣娶施也！或云堅固；或名廕覆；古翻為賞善罰惡
T40n1804_p0044c15║衣，賞前安居人，後安居不得也！亦名功德衣，以僧眾同受此衣，便招五利功德也！）
T40n1804_p0044c16║就中分五：一受衣時節。二衣體是非。三簡人
T40n1804_p0044c17║差別。四受衣方法。五捨衣進不。并雜出諸相。
T40n1804_p0044c18║初明受衣時者。《四分》云：安居竟，應受功德衣。
T40n1804_p0044c19║則前安居人，七月十六日受，至十二月十五日
T40n1804_p0044c20║捨。故文云：齊冬四月捨。如是乃至八月十五
T40n1804_p0044c21║日，日日亦得受衣。故文云：即日來，不經宿者，
T40n1804_p0044c22║謂即得衣日即受，不得經宿等。故《十誦》云：若
T40n1804_p0044c23║月一日（猶是七月十六日也）得衣，即日受；若二日、三日、乃
T40n1804_p0044c24║至八月十五日亦爾。《五分》：受有三十日，捨亦
T40n1804_p0044c25║三十日；彼但得四月利，不同《四分》五月利也。
T40n1804_p0044c26║《毘尼母》云：七月十六日應受，若事緣不及，乃
T40n1804_p0044c27║至八月十五日，過是不得；捨中亦齊五月滿
T40n1804_p0044c28║已，羯磨捨。七月十六日受者，得百五十日利；
T40n1804_p0044c29║八月十五日受者，得百二十日利；中間轉降
T40n1804_p0045a01║可以比和。《十誦》問：受功德衣已，官作閨月者？
T40n1804_p0045a02║隨安居日數取滿也，則不得攝閏。二明衣體。
T40n1804_p0045a03║《四分》云：若得新衣，若檀越施衣，若糞掃衣，新
T40n1804_p0045a04║物揲作淨。若已浣，浣已納作淨。即日來不經
T40n1804_p0045a05║宿。不以邪命得，不以諂曲得，不以相得，不以
T40n1804_p0045a06║激發得，不捨墮。作淨者，應法四周有緣，五條
T40n1804_p0045a07║作十隔；若過是條數，應自浣染、舒張、碾治，裁
T40n1804_p0045a08║作十隔縫治。又云：不得大色染衣，聽用袈裟
T40n1804_p0045a09║色（此云不正色也）。《十誦》：若不割截、減量作、不揲四角，
T40n1804_p0045a10║若故爛壞、覆死人衣、到塚取來者（《四分》云糞掃者，則非死
T40n1804_p0045a11║人衣也），及曾已受作迦絺那衣，並不成；若揲葉
T40n1804_p0045a12║衣，得成。《摩得勒伽》云：死比丘受用三衣及故
T40n1804_p0045a13║衣，不成；若急施衣、時衣，成受。《僧祇》：未曾受用
T40n1804_p0045a14║三衣得作。《五分》：若浣染打縫不如法，若小，若
T40n1804_p0045a15║大，若錦綺衣，若未自恣竟受，若貪利養故捨
T40n1804_p0045a16║五事，皆不成；反上成受。《善見》：若七眾衣，得受；
T40n1804_p0045a17║若三衣中隨受一二，得。《四分》：必須編邊、安紐、
T40n1804_p0045a18║作鉤，成受。三簡人差別者。先明受人，後明持
T40n1804_p0045a19║人。《四分》云：不在僧前受（謂與欲人）。若有難，若無
T40n1804_p0045a20║僧伽梨；若僧如法受衣，而彼在界外住，並不
T40n1804_p0045a21║成。《善見》：前安居人得受；若後安居、破安居、異
T40n1804_p0045a22║界僧等，不得受利。若此處僧少，不滿五人，得
T40n1804_p0045a23║預請界外僧，足數成受；其異界僧，不得受利。
T40n1804_p0045a24║若住處有四比丘，一沙彌，安居欲竟，為沙彌
T40n1804_p0045a25║受大戒，得足數，成受。新受戒者，亦得五利。一
T40n1804_p0045a26║比丘，四沙彌，又爾（以沙彌夏坐有功也）。若住處雖有五人，不
T40n1804_p0045a27║解受衣，得請異界知法僧來作羯磨受衣；異
T40n1804_p0045a28║界人自不得受。《十誦》云：諸異界僧，欲受衣，不
T40n1804_p0045a29║可得者，各解本界，同結，受已，然後別結。捨者
T40n1804_p0045b01║成捨，不捨者依利。犯僧殘人、別住人、學悔沙
T40n1804_p0045b02║彌、擯人等，不成受。二明持衣人。《十誦》云：守衣
T40n1804_p0045b03║人具不愛等五德，謂知得受不得受，了了分
T40n1804_p0045b04║明。《善見》云：若多人送功德衣，應受一衣，餘同
T40n1804_p0045b05║輕物，應分；重物屬四方僧。若施主言，持三衣
T40n1804_p0045b06║作盡與，持衣人隨施主意。若羯磨迦絺那衣
T40n1804_p0045b07║與衣壞者，若衣壞者多，與衣壞中老者；若老
T40n1804_p0045b08║者多，與老中夏多者；不得與慳貪人。《明了論
T40n1804_p0045b09║疏》云：於初結安居時，欲受迦絺那衣，悉須白
T40n1804_p0045b10║僧：我欲受衣。僧觀此人，不多緣事不？不好失
T40n1804_p0045b11║衣不？此人從來不貪聚財物，有慈悲心好行
T40n1804_p0045b12║惠施者，僧即許可；若不爾者，不須許之。四受
T40n1804_p0045b13║衣方法。初作衣法，後明受法。《四分》：若得未成
T40n1804_p0045b14║衣，應眾僧中羯磨，差比丘令作；若得已成者，
T40n1804_p0045b15║應如法受。《善見》云：若衣未成，應喚一切比丘
T40n1804_p0045b16║共成。不得說道德作留難，唯除病者。不得縫
T40n1804_p0045b17║作，應却刺之。所以殷勤者，此衣諸佛所讚，昔
T40n1804_p0045b18║蓮華如來，一萬六千比丘圍繞共作故。諸部
T40n1804_p0045b19║作衣，大有明法，今時有者，多是已成，故略不
T40n1804_p0045b20║出。二明正受。應取橫疊，二尺一綴，如是五綴，
T40n1804_p0045b21║置箱中，在上座前。《僧祇》：應襞疊衣，置箱中，眾
T40n1804_p0045b22║華散上。二明和僧受衣。應鳴鐘集僧，即簡破
T40n1804_p0045b23║夏、不安居人、犯僧殘等，如上列人，並令別坐
T40n1804_p0045b24║一處，以不同受衣故；餘合受者，共坐一處。雖
T40n1804_p0045b25║二處別坐，應同眾法，即須索欲問和，答云：「受
T40n1804_p0045b26║迦絺那衣羯磨」主座白言：「大德僧聽！今日眾
T40n1804_p0045b27║僧受功德衣。若僧時到僧忍聽：僧今和合受
T40n1804_p0045b28║功德衣。白如是。」（如是白已，與一比丘，應問言：「誰能持功德衣者？」答：「某甲能持。」）應
T40n1804_p0045b29║作羯磨云：「大德僧聽！若僧時到僧忍聽：僧差
T40n1804_p0045c01║比丘某甲，為僧持功德衣。白如是。大德僧聽！
T40n1804_p0045c02║僧差比丘某甲，為僧持功德衣。誰諸長老忍：
T40n1804_p0045c03║僧差比丘某甲為僧持功德衣者，默然；誰不
T40n1804_p0045c04║忍者，說。僧已忍：差比丘某甲為僧持功德衣
T40n1804_p0045c05║竟。僧忍，默然故。是事如是持。」（彼從座起，禮僧足，在上座前互跪合
T40n1804_p0045c06║掌，當羯磨持衣與之）「大德僧聽！此住處僧得可分衣，現
T40n1804_p0045c07║前僧應分。若僧時到僧忍聽：僧持此衣與比
T40n1804_p0045c08║丘某甲，此比丘當持此衣為僧受作功德衣，
T40n1804_p0045c09║於此住處持。白如是。大德僧聽！此住處僧得
T40n1804_p0045c10║可分衣，現前僧應分；僧今持此衣與比丘某
T40n1804_p0045c11║甲，此比丘當持此衣為僧受作功德衣，於此
T40n1804_p0045c12║住處持。誰諸長老忍僧持此衣與比丘某甲，
T40n1804_p0045c13║此比丘當持此衣為僧受作功德衣，於此住
T40n1804_p0045c14║處持者，默然；誰不忍者，說。僧已忍，持此衣與
T40n1804_p0045c15║比丘某甲受作功德衣竟。僧忍，默然故。是事
T40n1804_p0045c16║如是持。」彼即應起，執衣箱至上座前，互跪頂
T40n1804_p0045c17║戴已，授與上座；上座亦頂戴。如是三反已，置
T40n1804_p0045c18║箱上座前；左手撥除華已，右手執衣頭，置左
T40n1804_p0045c19║手中二尺許；又取一疊，如是四疊，並置左手
T40n1804_p0045c20║中，來上座前。上座見來，即互跪舒手，其人即
T40n1804_p0045c21║右手取疊頭，授與上座；又却行一疊，付第二
T40n1804_p0045c22║上座；如是却行，盡第四上座。彼付衣已，還至
T40n1804_p0045c23║第二上座下間，手執衣，口云：「此衣眾僧當受
T40n1804_p0045c24║作功德衣；此衣眾僧今受作功德衣；此衣眾
T40n1804_p0045c25║僧已受作功德衣（三說）。」彼諸比丘應作是言：「其
T40n1804_p0045c26║受者，已善受；此中所有功德，名稱屬我。」如是
T40n1804_p0045c27║各各說已。答言：「爾！」即應起，至第四上座前，右
T40n1804_p0045c28║手執衣，置左手中；如是四攝取已，至第五上
T40n1804_p0045c29║座前，還如第一上座法；如是乃至下座已，還
T40n1804_p0046a01║來上座前，執衣向僧，互跪白云：「今僧和合受
T40n1804_p0046a02║功德衣竟。」五明捨衣雜相。《四分》中，聽齊冬四
T40n1804_p0046a03║月竟，應出。有二種捨：一持功德衣比丘出界
T40n1804_p0046a04║宿，二眾僧和合出。又廣明要心失捨法。今明
T40n1804_p0046a05║和合出者。律云：「僧集；和合；未受戒者出；不來
T40n1804_p0046a06║者說欲；僧今和合，何所作為？」答云：「出功德衣
T40n1804_p0046a07║羯磨。」「太德僧聽！今日眾僧出功德衣。若僧時
T40n1804_p0046a08║到僧忍聽：僧今和合出功德衣。白如是。」《僧祇》
T40n1804_p0046a09║有多種捨法：至臘月十五日不捨者，至十六
T40n1804_p0046a10║日自然而捨。餘部八種、十種。各隨違本心，皆
T40n1804_p0046a11║成捨也。次明五利通塞者。律中，受此衣故，畜
T40n1804_p0046a12║長財、離衣宿、背請、別眾食、食前食後至他家
T40n1804_p0046a13║等，各如〈隨相〉所明。其畜長衣，始從七月十六
T40n1804_p0046a14║日後受，得至十二月十五日，一時說淨。餘有
T40n1804_p0046a15║時、非時相攝，亦如〈隨相〉說。《思益經》云：菩薩有
T40n1804_p0046a16║四法，無所恐畏，威儀不轉：一失利，二惡名，
T40n1804_p0046a17║三毀辱，四苦惱。得利心不高，失利心不下；八
T40n1804_p0046a18║法中，其心平等。為決定說罪福業不失。
T40n1804_p0046a19║四分律刪繁補闕行事鈔卷上四終