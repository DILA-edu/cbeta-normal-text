T40n1804_p0046a20║
T40n1804_p0046a21║
T40n1804_p0046a22║四分律刪繁補闕行事鈔卷中
T40n1804_p0046a23║（著述者多立名標異）
T40n1804_p0046a24║
T40n1804_p0046a25║京兆崇義寺沙門釋道宣撰述
T40n1804_p0046a26║篇聚名報篇第十三
T40n1804_p0046a27║隨戒釋相篇第十四
T40n1804_p0046a28║持犯方軌篇第十五
T40n1804_p0046a29║懺六聚法篇第十六
T40n1804_p0046b01║篇聚名報篇第十三
T40n1804_p0046b02║出俗五眾，所以為世良田者，實由戒體故也！
T40n1804_p0046b03║是以《智論》云：受持禁戒為性，剃髮染衣為相。
T40n1804_p0046b04║今若氷潔其心，玉潤其德者，乃能生善種，號
T40n1804_p0046b05║曰福田；不然縱拒，自貽伊戚，便招六聚之辜，
T40n1804_p0046b06║報入二八之獄。故五篇明犯，違犯持行自成；
T40n1804_p0046b07║七聚彰持，順持諸犯冥失。而新學之徒，率多
T40n1804_p0046b08║愚魯；未識條例，寧辨憲章？隨戒昏同霧遊，罪
T40n1804_p0046b09║報類之觀海。致使順流長逝，貪蜜滴而忘歸；
T40n1804_p0046b10║為成重業，豈超悟而知反。故《毘尼母論》云：僧
T40n1804_p0046b11║尼毀禁而受利養，不現在受者，為向地獄故
T40n1804_p0046b12║也！然則，業隨心結，報逐心成；必先張因果，廣
T40n1804_p0046b13║明相號，使持戒佛子，觀果知因焉。就中，先明
T40n1804_p0046b14║戒護是違失之宗；後明篇聚名報之相。初中，
T40n1804_p0046b15║所以犯戒果報，罪業極大者，由戒護是生善
T40n1804_p0046b16║中最，建立功彊；故使違損，便招重報。《明了論》
T40n1804_p0046b17║述戒護多種，且略引之。謂在心者，名之為護；
T40n1804_p0046b18║在身口者，名之為戒。有護不必有戒，有戒其
T40n1804_p0046b19║必是護等。經中明佛讚得戒護人，有多章句，
T40n1804_p0046b20║略述八種：一者如王生子，為民所敬；得戒護
T40n1804_p0046b21║人，生聖種中，後必得聖，如紹王位。二者如月
T40n1804_p0046b22║光明，漸漸圓滿；戒護亦爾，諸功德等隨時增
T40n1804_p0046b23║長，乃至得解脫知見。三者如人得如意寶珠，
T40n1804_p0046b24║隨願皆果；得戒護人，欲生善道乃至菩提，必
T40n1804_p0046b25║定能得。四者如王一子，愛惜紹位；得戒護人，
T40n1804_p0046b26║因戒護故，必得成聖，理須愛惜，不得毀損。五
T40n1804_p0046b27║者如人一目，愛之甚重；此人亦爾，由戒護故，
T40n1804_p0046b28║得離生死，至得涅槃。六者如世貧人，愛少資
T40n1804_p0046b29║糧；此愛戒故，便得慧命。七者如國王三事具
T40n1804_p0046c01║足，便愛此國，一足財，二欲塵，三正法；得戒護
T40n1804_p0046c02║人亦爾，住戒護中無量功德，心安無憂悔，生
T40n1804_p0046c03║長正法。八者如病人得好良藥；戒護亦爾，不
T40n1804_p0046c04║應棄捨，由此離一切惡故。如是因緣，功業深
T40n1804_p0046c05║重；不可輕犯，犯致大罪。二者列名釋位。中分
T40n1804_p0046c06║二別：初明篇聚，後明果報。初中，五篇七聚，約
T40n1804_p0046c07║義差分；正結罪科，止樹六法。今依六聚，且釋
T40n1804_p0046c08║其名：一波羅夷，二僧伽婆尸沙，三偷蘭遮，四
T40n1804_p0046c09║波逸提，五波羅提提舍尼，六突吉羅。此上六
T40n1804_p0046c10║名，並無正譯；但用義翻，略知途路。初言波羅
T40n1804_p0046c11║夷者。《僧祇》義當極惡。三意釋之：一者退沒，
T40n1804_p0046c12║由犯此戒，道果無分故。二者不共住，非失道
T40n1804_p0046c13║而已，更不入二種僧數。三者墮落，捨此身已，
T40n1804_p0046c14║墮在阿鼻地獄故。《十誦》云：墮不如意處。《薩婆
T40n1804_p0046c15║多》解云：由與魔鬪，以犯此戒，便墮負處。《四
T40n1804_p0046c16║分》云：波羅夷者，譬如斷人頭，不可復起；若犯
T40n1804_p0046c17║此法，不復成比丘故；此從行法非用為名。又
T40n1804_p0046c18║云：波羅夷者，無餘也；此從眾法絕分為名；故
T40n1804_p0046c19║偈云：「諸作惡行者，猶如彼死尸，眾所不容
T40n1804_p0046c20║受，以此當持戒。」又名不共住者，不得於說
T40n1804_p0046c21║戒、羯磨二種僧中共住故。問：上言若犯此法，
T40n1804_p0046c22║名為斷頭；準此而言，必無重犯，戒亦非
T40n1804_p0046c23║有。答：戒之有無，此入諍論。《雜心》中解：有戒，
T40n1804_p0046c24║非無。若論重犯，律自明斷；隨犯多少，一一
T40n1804_p0046c25║波羅夷。此篇最初四戒各別，隨重犯淫，眾多
T40n1804_p0046c26║重犯；餘盜殺妄，重犯亦爾。此說別脫戒，由
T40n1804_p0046c27║境緣別，得戒不同；故後犯時，還隨別犯。如《薩
T40n1804_p0046c28║婆多》云：寧可一時發一切戒，不可一時犯一
T40n1804_p0046c29║切戒。且如淫戒，女人身上發得二十一戒，
T40n1804_p0047a01║男子身上得十四戒，餘法界中男女亦爾。今
T40n1804_p0047a02║或貪心，犯一女一道，但名污一淫戒；比丘自
T40n1804_p0047a03║餘諸淫，戒體光潔，無行可違，稱本受體。如
T40n1804_p0047a04║懺初篇，還得清淨；不言更受，由有本戒。又如
T40n1804_p0047a05║律云：打謗犯重比丘，皆結墮罪；若無戒者，止
T40n1804_p0047a06║同吉羅。問：應當足數，不名斷頭？答：懺本清淨，
T40n1804_p0047a07║理當足數，如得作說戒、自恣羯磨等；但由情
T40n1804_p0047a08║過深厚，不任僧用，故云來不隨意。斷頭之諭，
T40n1804_p0047a09║此望不階聖果為言。問：淫戒雖被污染，但名犯
T40n1804_p0047a10║戒，出在何文？答：上已明示。更廣張相，如下〈懺
T40n1804_p0047a11║法〉中說；戒體定在，常恒清淨。世中有人犯一
T40n1804_p0047a12║淫戒，初乃惶懾，後復思審，謂言失戒，遂即雷
T40n1804_p0047a13║同隨過皆犯；豈不由愚於教網，自陷流俗。焉
T40n1804_p0047a14║知但犯一淫，諸淫並皆不犯；當篇殺盜，常淨
T40n1804_p0047a15║儼然；下之五聚，義同初受。故同法之儔，理須
T40n1804_p0047a16║明察。若先嚴淨識，託對五塵，欲染不生，由前
T40n1804_p0047a17║方便。若元非攝慮，對境不能不犯。既犯業
T40n1804_p0047a18║成，必須無覆，早纖還成本淨，進入僧儔。若迷
T40n1804_p0047a19║上所設，自懷藏疾，不參眾務，財法並亡，便冐
T40n1804_p0047a20║受用，自他俱屓，豈不悲乎！不亦誤哉！問：淫
T40n1804_p0047a21║已被染，諸戒猶全，何故不階聖位？答：《明了論》
T40n1804_p0047a22║解：此四重戒，隨毀一重，諸餘戒分，用則無力；
T40n1804_p0047a23║如人身中，四處得死，隨損一處，身命便死。由
T40n1804_p0047a24║戒力弱，不發定慧也。《十輪》云：若犯四重，毀法
T40n1804_p0047a25║謗聖，死入阿鼻；如是之人，於其一身，不能盡
T40n1804_p0047a26║結，必墮惡道。若有於我法中出家，持根本戒，
T40n1804_p0047a27║常勤勇猛，一切供養，終不虛受。何以故？志求
T40n1804_p0047a28║解脫，乃至捨命，終不犯毀。何以故？以四根本，
T40n1804_p0047a29║三乘依住故。《四分》中：尼有八波羅夷，前四同
T40n1804_p0047b01║於大僧，後四如〈別〉所說。《十誦》重犯，不同此律。
T40n1804_p0047b02║同名之罪，則有重犯；同種之罪，則無重犯。此
T40n1804_p0047b03║據初篇以言。故文云：學悔沙彌犯僧殘，令次
T40n1804_p0047b04║第僧中行覆藏，六夜出罪等。餘如別部中說。
T40n1804_p0047b05║《明了論》云：律中說罪有五部者。解云：此間為
T40n1804_p0047b06║篇。今依本義，立名部也。有二義：一成就根本
T40n1804_p0047b07║義，二隨順根本義。第一波羅夷部，有十六罪。
T40n1804_p0047b08║解云：一一各有四部，成十六罪。一遠方便，如
T40n1804_p0047b09║行淫時，先起心，未動身口；責心即滅。二者次
T40n1804_p0047b10║方便，謂動身就彼，或口說欲作；此對人懺滅；
T40n1804_p0047b11║通名吉羅。三近方便，至彼人邊，或欲摩觸，身
T40n1804_p0047b12║未交前，是偷蘭遮；期行淫事故摩觸，非為戲
T40n1804_p0047b13║樂故，成偷蘭遮，不成僧殘；此罪對人懺。第四
T40n1804_p0047b14║身交，是根本也。前三方便，皆為成就，故名部。
T40n1804_p0047b15║若根本未成，前三可懺；若已成就，前三逐根本，
T40n1804_p0047b16║悉不可懺；此即隨順義。餘三例此部。《四分》中，
T40n1804_p0047b17║但言成者波羅夷，不成者偷蘭。若準《十誦》，則
T40n1804_p0047b18║偷蘭分輕重。《明了論》中，唯結一品。然偷蘭、吉
T40n1804_p0047b19║羅，體通彼此，類解應知。如〈懺法〉中更述。二者
T40n1804_p0047b20║僧伽婆尸沙聚。《善見》云：僧伽者，為僧；婆者，
T40n1804_p0047b21║為初，謂僧前與覆藏羯磨也；言尸沙者，云殘，
T40n1804_p0047b22║謂末後與出罪羯磨也。若犯此罪，僧作法除
T40n1804_p0047b23║故，從境立名。《婆沙》云：僧伽者，為僧，婆尸沙
T40n1804_p0047b24║者，是殘。若犯此罪，垢纏行人，非全淨用。有殘
T40n1804_p0047b25║之罪，由僧除滅故也。《四分》中，正明僧殘，便成
T40n1804_p0047b26║上解；又云有餘，以行法不絕為名也。《毘尼母》
T40n1804_p0047b27║云：僧殘者，如人為他所斫，殘有咽喉，故名為
T40n1804_p0047b28║殘。理須早救。故戒律云：若犯此罪，應強與波
T40n1804_p0047b29║利婆沙等，由隣重罪故也。若約其種，則有十
T40n1804_p0047c01║三，僧如〈隨相〉；尼有十七，六異七同，廣如〈別
T40n1804_p0047c02║說〉。《明了論》解：第二僧伽胝尸沙部，有五十二
T40n1804_p0047c03║罪。諸部說此罪不同。此乃正量部，名有三義；
T40n1804_p0047c04║薩婆多部稱僧伽婆尸沙，有一義與正量部
T40n1804_p0047c05║同。解云：由戒、見、眾人和合，是僧伽義。由此二
T40n1804_p0047c06║不同，不由定慧，佛所立戒，故言戒同；同一正
T40n1804_p0047c07║見，故言見同。婆尸沙者，為殘；若犯此罪，僧中
T40n1804_p0047c08║受房舍利養，上中下內，最在其外，故名為殘
T40n1804_p0047c09║也。摩那埵者，翻為悅眾意；隨順僧教，咸懷歡
T40n1804_p0047c10║喜。阿浮訶那者，翻為呼入眾也。正量部胝尸
T40n1804_p0047c11║沙三義，初如前解。第二救義，謂由僧拔濟，得
T40n1804_p0047c12║免此罪。三者勝義，向犯罪時，成下劣人；由僧
T40n1804_p0047c13║拔濟，還得清淨，從劣得勝。三者偷蘭遮聚。《善
T40n1804_p0047c14║見》云：偷蘭名大，遮言障善道；後墮惡道，體是
T40n1804_p0047c15║鄙穢；從不善體以立名者，由能成初二兩篇
T40n1804_p0047c16║之罪故也；又翻為太罪，亦言麁惡。《聲論》云：正
T40n1804_p0047c17║音名為薩偷羅。《明了論》解：偷蘭為麁，遮即為
T40n1804_p0047c18║過。麁有二種：一是重罪方便，二能斷善根。所
T40n1804_p0047c19║言過者，不依佛所立戒而行，故言過也；如牛
T40n1804_p0047c20║突籬援破，出家域外故。然過名亦通。此罪最
T40n1804_p0047c21║初犯為過，後者從初受名；如後牛隨前者，亦
T40n1804_p0047c22║得過界。然偷蘭一聚，罪通正從，體兼輕重；律
T40n1804_p0047c23║列七聚六聚，並含偷蘭；或在上下，抑有由也。
T40n1804_p0047c24║律中或次僧殘後者，由是戒分所收，罪名重
T40n1804_p0047c25║也；如初二篇，遠近方便，及獨頭正罪，破僧盜
T40n1804_p0047c26║四之類也。或在提舍尼下，則是威儀所攝，罪
T40n1804_p0047c27║名輕也；如第二篇遠方便，及輕獨頭之罪，謂
T40n1804_p0047c28║裸身用髮等例是也。然戒與威儀，通別互舉。
T40n1804_p0047c29║通則戒，戒並非威儀，皆名犯戒也。若據別以
T40n1804_p0048a01║論，上之三篇，過相麁著，能治名戒也；下四過
T40n1804_p0048a02║輕，能治之行，名曰威儀。若就均雜往分，前四
T40n1804_p0048a03║是均，無非正果；下三為雜，通輕及因；然偷
T40n1804_p0048a04║蘭，雜中之重，故在第五也。四波逸提聚。義翻
T40n1804_p0048a05║為墮。《十誦》云：墮在燒煮覆障地獄故也。《四分》：
T40n1804_p0048a06║僧有百二十種，分取三十，因財事生犯，貪慢
T40n1804_p0048a07║心彊，制捨入僧，故名尼薩耆也；餘之九十，單
T40n1804_p0048a08║悔別人；若據罪體，同一品懺。尼二百八戒，入
T40n1804_p0048a09║第三篇；三十捨墮，餘入別懺；種相同異，如〈別〉
T40n1804_p0048a10║顯之。《出要律儀》云：尼薩耆，舊翻捨墮。《聲論》云：
T40n1804_p0048a11║尼翻為盡；薩耆為捨；波逸提者，本名波藥（夷割反），
T40n1804_p0048a12║致也。《明了論》解：波羅逸（羊達反）尼柯部，有三百六
T40n1804_p0048a13║十罪。正量部翻為應功用，三義解之：一罪多
T40n1804_p0048a14║輕細，難識好毀。二性罪及制罪。三好毀犯者，
T40n1804_p0048a15║應作功用對治，勿令滋廣。《薩婆多》云：波羅夜
T40n1804_p0048a16║質胝柯，翻為應對治；恒須思惟，若犯即覺。上
T40n1804_p0048a17║座部云：波質胝柯，翻為能燒熱；此罪得大叫
T40n1804_p0048a18║喚地獄；因時能焦熱心，果時能燒然眾生。但
T40n1804_p0048a19║有三部，有二方便。三十、九十，故百二十。無偷蘭
T40n1804_p0048a20║遮，有二吉羅。五波羅提提舍尼聚。義翻向彼
T40n1804_p0048a21║悔，從對治境以立名。《僧祇》云：此罪應發露也。
T40n1804_p0048a22║即比律戒本中，具明悔過之辭。僧有四種，如
T40n1804_p0048a23║下具陳；尼有八種，與僧全別。《明了論》解：第四
T40n1804_p0048a24║波胝提舍尼部，有十二罪；翻為各對應說，謂
T40n1804_p0048a25║對人說所作業也。六突吉羅聚。《善見》云：突者，
T40n1804_p0048a26║惡也；吉羅者，作也。《聲論》正音突（徒勿反）膝吉栗
T40n1804_p0048a27║多。《四分律》戒本云式叉迦羅尼；義翻為應當
T40n1804_p0048a28║學；胡僧云守戒也。此罪微細，持之極難，故隨
T40n1804_p0048a29║學隨守以立名。《十誦》云：天眼見犯罪比丘，如
T40n1804_p0048b01║駛雨下。豈非專翫在心，乃名守戒也。此律有
T40n1804_p0048b02║百眾學，尼法指同大僧。七聚之中，分此一部，
T40n1804_p0048b03║以為二聚：身名惡作；口名惡說。或云突吉羅
T40n1804_p0048b04║惡說者。必有解判，如《疏》述之。《明了論》解云：非
T40n1804_p0048b05║四部所攝所餘諸罪，共學對，及婆藪斗律所
T40n1804_p0048b06║說罪，一切皆是第五獨柯多部攝。此是正量
T40n1804_p0048b07║部名。以無別身口業故，意是惡作翻之。《薩婆
T40n1804_p0048b08║多》云突瑟几理多，用身口二業，翻惡作也。同
T40n1804_p0048b09║翻一名，而義兩別。分輕重中，重者名獨柯多，
T40n1804_p0048b10║輕名學對。梵音息叉柯羅尼，中國世音息佉
T40n1804_p0048b11║柯羅尼，同翻為學對。若不動身口輕，責心即
T40n1804_p0048b12║滅；若動身口則重，對人方滅。此間不解分別
T40n1804_p0048b13║輕重，通名眾學，謬矣。若但心地起，無方便；若
T40n1804_p0048b14║動身口，有遠近二方便；若懺根本，方便隨滅。
T40n1804_p0048b15║重罪，重責心；輕罪者，但云不應起如此心，是
T40n1804_p0048b16║名責心懺法。亦通下用。《四分》戒律，通束二百
T40n1804_p0048b17║五十，以為綱要。上已依篇聚具列，粗釋名目。
T40n1804_p0048b18║餘不盡者，其二不定法，託境以言，通該六聚；
T40n1804_p0048b19║若論罪體，生疑不信，是突吉羅。文彰三罪二罪
T40n1804_p0048b20║者，略舉生疑之事，廣如《疏》述。七滅諍中，罪亦
T40n1804_p0048b21║通有。但為競於四淨，彼此未和；故制七藥，用
T40n1804_p0048b22║以除殄。文義既廣，理相又深；徒勞宣釋，終未
T40n1804_p0048b23║窮盡，故略不述。而僧尼同數，共成通戒焉。問：
T40n1804_p0048b24║五篇七聚，何義離合，今上所明，但云六聚？答：
T40n1804_p0048b25║言立五篇者，《僧祇律》中當宗所明，但云五種
T40n1804_p0048b26║犯，五種制，五犯聚。其六聚七聚，即《四分》下文。
T40n1804_p0048b27║今且分七、五不同：具有三義，則入五中，一者
T40n1804_p0048b28║名均，二則體均，三者究竟均；不具此三，通入
T40n1804_p0048b29║聚攝。而六、七差分者，亦有義意：六中合突吉
T40n1804_p0048c01║羅，以同體故；七中離於惡說，以過多故。問：上
T40n1804_p0048c02║具張六聚名體；請知五篇七聚，名相如何？答：
T40n1804_p0048c03║言五篇名者：一波羅夷，二僧殘，三波逸提，四
T40n1804_p0048c04║提舍尼，五突吉羅。言七聚者：一波羅夷，二者
T40n1804_p0048c05║僧殘，三偷蘭遮，四波逸提，五提舍尼，六突吉
T40n1804_p0048c06║羅，七者惡說。且列兩名，廣如《戒本疏》說。問：
T40n1804_p0048c07║律中僧列二百五十戒，戒本具之；尼則五百，
T40n1804_p0048c08║此言虛實？答：兩列定數，約指為言；故諸部通
T40n1804_p0048c09║言，不必依數。論其戒體，唯一無作；約境明相，乃
T40n1804_p0048c10║量塵沙，且指二百五十，以為持犯蹊徑耳。律
T40n1804_p0048c11║中，尼有三百四十八戒，可得指此，而為所防。
T40n1804_p0048c12║今準《智論》云：尼受戒法，略則五百，廣說八萬；
T40n1804_p0048c13║僧則略有二百五十，廣亦同尼律儀。二明所
T40n1804_p0048c14║犯果報。就中分二：初料簡起業輕重，二引文
T40n1804_p0048c15║證成來果。初中，起業要託三毒而生；然毒之
T40n1804_p0048c16║所起，我心為本。此義廣張，行人須識；如懺法
T40n1804_p0048c17║中，具明業相。今略述起罪，必約三性而生；受
T40n1804_p0048c18║報淺深，並由意業為本。故《明了論》解云：破戒
T40n1804_p0048c19║得罪，輕重不定。有重心，破輕戒，得罪重。無慚
T40n1804_p0048c20║羞心，作無畏難。或由見起，謂無因果。或由不
T40n1804_p0048c21║信生，謂非佛制此戒；或不信破此戒得此報。
T40n1804_p0048c22║或由疑生，為定佛制？為非佛制？為定得報？不定
T40n1804_p0048c23║得報？若由如此心破，得罪便重。若不由如此
T40n1804_p0048c24║心，偶爾破戒，重翻成輕。今隨三性，具列罪相。
T40n1804_p0048c25║一者善心犯戒。謂如《僧祇》中：知事比丘，闇於
T40n1804_p0048c26║戒相，互用三寶物；隨所違者，並波羅夷。或見
T40n1804_p0048c27║他厭生，與其死具；看俗殺生，教令早與，勿使
T40n1804_p0048c28║苦惱。此並慈心造罪，而前境違重。不以無知，
T40n1804_p0048c29║便開不犯；由是可學，皆結根本。即律文云，愚
T40n1804_p0049a01║癡波羅夷，乃至吉羅亦爾。又如《薩婆多》去：年
T40n1804_p0049a02║少比丘，不知戒相，塔上拔草，罪福俱得。若論
T40n1804_p0049a03║來報，受罪則輕；由本善念，更不增苦；不免地
T40n1804_p0049a04║獄，由違受體。若犯性戒，具受二罪，謂業道也，
T40n1804_p0049a05║及以違制；若犯遮戒，如壞草木，但得一罪，以
T40n1804_p0049a06║化教中本不制故。無情可惱，若後懺洗，復本
T40n1804_p0049a07║清淨；不同犯性。廣如下《智論》中說。二不善心
T40n1804_p0049a08║者。謂識知戒相，或復闇學；輕慢教網，毀訾佛
T40n1804_p0049a09║語。如《明了論》述云：有四種麁惡言犯罪：一者
T40n1804_p0049a10║濁重貪瞋癡心，二者不信業報，三者不惜所
T40n1804_p0049a11║受戒，四者輕慢佛語；故心而造，則得重果。以
T40n1804_p0049a12║此文證，由無慚愧，初無改悔，是不善心。故《成
T40n1804_p0049a13║論》害心殺蟻，重於慈心殺人。由根本業重，決
T40n1804_p0049a14║定受報；縱懺墮罪，業道不除。如《十誦》：調達破
T40n1804_p0049a15║僧，犯偷蘭已，佛令僧中悔之，而於業道，尚墮
T40n1804_p0049a16║阿鼻。故《地獄經》云：一作業定，二受果定，諸佛
T40n1804_p0049a17║威神所不能轉。廣如卷未陳說。三無記心犯
T40n1804_p0049a18║者。謂元非攝護，隨流任性；意非善惡，汎爾而
T40n1804_p0049a19║造。如比丘方坐，高談虛論，費時損業，縱放身
T40n1804_p0049a20║口；或手足損傷草木地土，和僧媒娶，妄用僧
T40n1804_p0049a21║物，長衣過限，非時入俗，手觸僧器，壞身口儀。
T40n1804_p0049a22║如是眾例，並通攝犯。唯除恒懷護持，誤忘而
T40n1804_p0049a23║造；此非心使，不感來業。非即如上。前為方便，
T40n1804_p0049a24║後眠醉狂，遂成業果；通前結正，並如論中無
T40n1804_p0049a25║記感報。問：無記無業，云何有報？答：解有二。初
T40n1804_p0049a26║言感報者，謂先有方便，後入無記；業成在無
T40n1804_p0049a27║記心中，故言感報，而實無記非記果也。二者
T40n1804_p0049a28║不感總報，非不別受。如經中頭陀比丘，不覺
T40n1804_p0049a29║殺生，彼生命過，墮野猪中，山上舉石，即因崩
T40n1804_p0049b01║下，還殺比丘。又如《五百問》中：知事誤觸淨器，
T40n1804_p0049b02║作啖糞鬼等。如《成論》中：睡眠成業，是無記業。
T40n1804_p0049b03║問：如前無記，有不犯者，其相如何？答：前已略
T40n1804_p0049b04║明，今更廣示。謂學知戒相，善達持犯，心常兢
T40n1804_p0049b05║厲；偶爾忘迷，由非意緣，故開不犯。如長衣過
T40n1804_p0049b06║日，忘不說淨；善攝根門，便睡漏失；扶持木
T40n1804_p0049b07║石，失手殺人。如是等緣，並非結限。反上所懷，
T40n1804_p0049b08║並結正犯。然則業苦綿積，生報莫窮；虛縱身
T40n1804_p0049b09║口，污染塵境；既無三善可附，唯加三惡苦輪；
T40n1804_p0049b10║以此經生，可為歎息。二引證誠報。如《目連問
T40n1804_p0049b11║罪報經》云：若比丘、比丘尼，無慚愧心，輕慢佛
T40n1804_p0049b12║語，犯突吉羅眾學戒罪；如四天王壽五百歲，
T40n1804_p0049b13║墮泥犁中；於人間數九百千歲。第二波羅提
T40n1804_p0049b14║提舍尼，如三十三天壽命千歲；於人間數三
T40n1804_p0049b15║億六十千歲，墮地獄中。第三波逸提者，如夜
T40n1804_p0049b16║摩天壽二千歲；於人間數二十一億四十千
T40n1804_p0049b17║歲。第四偷蘭遮，如兜率天壽四千歲；於人間
T40n1804_p0049b18║數五十億六十千歲。第五僧伽婆尸沙罪，如
T40n1804_p0049b19║不憍樂天壽八千歲；於人間數二百三十億
T40n1804_p0049b20║四十千歲。第六犯波羅夷罪，如他化自在天
T40n1804_p0049b21║壽十六千歲墮泥犁中；於人間數九百二十一
T40n1804_p0049b22║億六十千歲。《涅槃》中：犯突吉羅罪，如忉利天
T40n1804_p0049b23║日月歲數八百萬歲，墮地獄中。與上經文不
T40n1804_p0049b24║同者，此謂數有大小，即萬萬為億之量也。自
T40n1804_p0049b25║上引經，並是佛說正翻，非謂失譯疑偽。勿得
T40n1804_p0049b26║縱心罪境，曾不反知。一犯尚入刑科，多犯理
T40n1804_p0049b27║須長劫。今時不知教者，多自毀傷，云：此戒律
T40n1804_p0049b28║所禁止，是聲聞之法；於我大乘，棄同糞土。猶
T40n1804_p0049b29║如黃葉，木牛木馬，誑止小兒；此之戒法，亦復
T40n1804_p0049c01║如是，誑汝聲聞子也。原夫大小二乘，理無分
T40n1804_p0049c02║隔；對機設藥，除病為先。故鹿野初唱，本為聲
T40n1804_p0049c03║聞，八萬諸天，便發大道；雙林告滅，終顯佛性，
T40n1804_p0049c04║而有聽眾，果成羅漢。以此推之，悟解在心，不
T40n1804_p0049c05║唯教旨。故世尊處世，深達物機，凡所施為，
T40n1804_p0049c06║必以威儀為主。但由身口所發，事在戒防；三
T40n1804_p0049c07║毒勃興，要由心使。今先以戒捉，次以定縛，後
T40n1804_p0049c08║以慧殺，理次然乎。今有不肖之人，不知己身
T40n1804_p0049c09║位地，妄自安託，云是大乘；輕弄真經，自重我
T40n1804_p0049c10║教。即《勝鬘經》說：毘尼者，即大乘學。《智論》云：八
T40n1804_p0049c11║十部者，即尸波羅蜜。如此經論，不入其耳，豈
T40n1804_p0049c12║不為悲！故《摩耶經》云：若年少比丘，親於眾中
T40n1804_p0049c13║毀訾毘尼，當知是為法滅之相。《涅槃》又云：若
T40n1804_p0049c14║言，如來說突吉羅如上歲數入地獄者，並是
T40n1804_p0049c15║如來方便怖人；如是說者，當知決定是魔經
T40n1804_p0049c16║律，非佛所說。以此文證，如來懸知，未來有此，
T40n1804_p0049c17║故先說示，以定邪正，不令有濫；而有同前群
T40n1804_p0049c18║黨，可謂即是魔民。又《遺教》等經，並指毘尼以
T40n1804_p0049c19║為大師，若我在世，無異此也！而故違逆，自陷
T40n1804_p0049c20║深殃。故《百喻經》云：昔有一師，畜二弟子，各當
T40n1804_p0049c21║一脚，隨時按摩。其大弟子，嫌彼小者，便打折
T40n1804_p0049c22║其所當之脚；彼又嫌之，又折大者所當之脚。
T40n1804_p0049c23║譬今方等學者，非於小乘；小乘學者，又非方
T40n1804_p0049c24║等；故使大聖法典，二途兼亡。以此證知，今自
T40n1804_p0049c25║目覩。且菩薩設教，通道濟俗；有緣而作，不染
T40n1804_p0049c26║其風。初心大士，同聲聞律儀；護譏嫌戒，性重
T40n1804_p0049c27║無別。即《涅槃經》中，羅剎乞微塵浮囊，菩薩不
T40n1804_p0049c28║與，譬護突吉羅戒也。又《智論》云：出家菩薩守
T40n1804_p0049c29║護戒故，不畜財物；以戒之功德，勝於布施；如
T40n1804_p0050a01║我不，則施一切眾生之命等。以此文證。今濫
T40n1804_p0050a02║學大乘者，行非可采，言過其實；恥己毀犯，謬
T40n1804_p0050a03║自褒揚。余曾語云：戒是小法，可宜捨之，便即
T40n1804_p0050a04║不肯；可宜持之，又復不肯；豈非與煩惱合，卒
T40n1804_p0050a05║難諫喻，又可悲乎！今僧尼等，並順聖教，依法
T40n1804_p0050a06║受戒，理須護持，此則成受。若元無護，雖受不
T40n1804_p0050a07║成。故《薩婆多》云：無殷重心，不發無作。縱使成
T40n1804_p0050a08║受，形儀可觀，佛法住持，理須同護。今時剃髮
T40n1804_p0050a09║染衣，四僧羯磨，伽藍置設，訓導道俗，凡所施
T40n1804_p0050a10║為，無非戒律。若生善受利，須身秉御之處，口
T40n1804_p0050a11║云我應為之；若污戒起非，違犯教網之處，便
T40n1804_p0050a12║云我是大乘，不關小教。故《佛藏》立鳥鼠比丘
T40n1804_p0050a13║之喻，驢披師子之皮。廣毀譏訶，何俟陳顯。
T40n1804_p0050a14║恐後無知初學，為彼塵蒙，故曲引張，猶恐同
T40n1804_p0050a15║染，悲夫！
T40n1804_p0050a16║隨戒釋相篇第十四（此篇來意，準律條部，但以正本持犯未具，下更列之。今為諸篇
T40n1804_p0050a17║未足故，別生一位，使條理隨相，指式軌定。）
T40n1804_p0050a18║比丘有二百五十戒（《智論》云：若但說名字，則二百五十；毘尼中，略說則八萬四千，
T40n1804_p0050a19║廣說無量無邊。故出家之人，有無量無邊律儀；在家人不具尸波羅蜜，出家者，即具戒度也）。依之修
T40n1804_p0050a20║行，善識其六種相者，使發生定慧，克剪煩
T40n1804_p0050a21║惱；若闇於所緣，隨流染惑。豈能反流生死？方
T40n1804_p0050a22║更沈淪苦趣！所以依教出相，具顯持犯；必準
T40n1804_p0050a23║此行之，庶無禍害焉！今但隨戒別指，直陳進
T40n1804_p0050a24║不；若通明心境，具在〈方軌持犯〉中。然戒是生
T40n1804_p0050a25║死舟航，出家宗要；受者法界為量，持者麟角
T40n1804_p0050a26║猶多。良由未曉本詮故，得隨塵生染。此既聖
T40n1804_p0050a27║賢同有欽序，何得抑忍不論？故直筆舒之！略
T40n1804_p0050a28║分四別：一者戒法，此即體通出離之道。二者
T40n1804_p0050a29║戒體，即謂出生眾行之本。三者戒行，謂方便
T40n1804_p0050b01║修成，順本受體。四者戒相，即此篇所明，亘通
T40n1804_p0050b02║篇聚。就初戒法，受緣已明。今略標舉，顯知由
T40n1804_p0050b03║徑，且分七門：一聖道本基。二戒有大用。三略
T40n1804_p0050b04║知名趣。四具緣不同。五優劣有異。六重受通
T40n1804_p0050b05║塞。七震嶺受緣，時代不同。初言聖道本基者。
T40n1804_p0050b06║如《成實》云：戒如捉賊，定如縛賊，慧如殺賊；三
T40n1804_p0050b07║行次第，賢聖行之。即經云：依因此戒，得生諸
T40n1804_p0050b08║禪定，及滅苦智慧。又律云：為調三毒令盡故，
T40n1804_p0050b09║制增戒學。又云：戒者，行根面首，集眾善法，三
T40n1804_p0050b10║昧成就。又《智論》云：若無此戒，雖諸苦行，皆名
T40n1804_p0050b11║邪行。即經云：諸善功德，皆不得生。餘廣如《戒
T40n1804_p0050b12║本疏》述之。二戒有大用。諸佛立教，並有勝能；
T40n1804_p0050b13║明義各別，理須略舉。夫三寶所以隆安，九道
T40n1804_p0050b14║所以師訓，諸行之歸憑，賢聖之依止者，必宗
T40n1804_p0050b15║於戒。故律云：如是諸佛子，修行禁戒本，終不
T40n1804_p0050b16║迴邪流，沒溺生死海。又《戒經》云：若有自為身，
T40n1804_p0050b17║欲求於佛道，當尊重正法，此是諸佛教。故結
T40n1804_p0050b18║集三藏，此教最先。《善見》云：毘尼藏者，佛法壽
T40n1804_p0050b19║命，毘尼藏住，佛法方住，故先結之。所以爾者。
T40n1804_p0050b20║餘經但汎明化迹，通顯因果；事隨理通，言無
T40n1804_p0050b21║所寄。意寔深遠，昏情未達；雖欲進修，尠得其
T40n1804_p0050b22║要；多滯筌相，由迷教旨。今戒律大藏，住持功
T40n1804_p0050b23║彊；凡所施造，並皆麁現。以人則形服異世，法
T40n1804_p0050b24║則軌用有儀；住既與俗不同，雜行條然自別。
T40n1804_p0050b25║由世隨相有，法逐相成；便能綱維，不墜於地。
T40n1804_p0050b26║又以法能資人，親成眾行，使人能弘法；故律
T40n1804_p0050b27║云：以眾和合故，佛法得久住。三略解名義。依
T40n1804_p0050b28║彼梵本，具立三名：初言毘尼（或云毘奈耶，或云毘那耶），此翻為
T40n1804_p0050b29║律。即《四分》十八法中，毘尼及律，二名不並；又
T40n1804_p0050c01║《增一》中七種律也，謂七毘尼。或以滅翻，從功
T40n1804_p0050c02║能為號，終非正譯。故以律翻之，乃當正義。二言
T40n1804_p0050c03║尸羅，此翻為戒，即六度所說，良證可知。三言
T40n1804_p0050c04║波羅提木叉，此云處處解脫。顯三次第，即是
T40n1804_p0050c05║一化始終。律則據教，教不孤起，必詮行相，戒
T40n1804_p0050c06║則因之而立；戒不虛因，必有果克，故解脫絕
T40n1804_p0050c07║縛，最在其終。次明其義。初云律者，法也。謂犯
T40n1804_p0050c08║不犯，輕重等法；並律所明，即教詮也。問：餘之
T40n1804_p0050c09║兩藏，亦明行法，何不標名？答：《智論》云：餘藏所
T40n1804_p0050c10║詮，意存定慧；此中顯宣，戒行為萬善之因基；
T40n1804_p0050c11║故先取法名，引生後二也。所以前標律者，由
T40n1804_p0050c12║出家五眾，形服異世，顯內法亦異；而外道俗
T40n1804_p0050c13║流，濫同聖迹，無由取別，妙以法除；故創弘律
T40n1804_p0050c14║名，用顯知法。餘如常解。二者戒義，如《雜心》說，
T40n1804_p0050c15║謂類通法界也。廣如後明。《智論》云：戒者，秦言
T40n1804_p0050c16║性善也。又《善生經》云：戒者，制也，制不善法；或
T40n1804_p0050c17║云迮隘，性不容惡；或云清凉，迹煩惱熱；或名
T40n1804_p0050c18║為上，能上天堂，至無上道。此但從功能彰名。
T40n1804_p0050c19║或從心辯，如經云，學也，學調伏心等。或就體
T40n1804_p0050c20║解，即作無作戒，如《雜心》云：別解脫調伏，以體
T40n1804_p0050c21║是善，非惡無記。因明正義，戒者，性也；性通善
T40n1804_p0050c22║惡，故惡律儀，類亦通周，故云不律儀也。若此
T40n1804_p0050c23║立名，戒當禁也。惡法禁善，名之為律；樂殺前
T40n1804_p0050c24║生，行順此法，名之為儀。若就善律儀，反解即
T40n1804_p0050c25║是。此則以戒從教立名。又律云：木叉者，戒也，
T40n1804_p0050c26║此因從果為號也。三解脫義者。近而彰名，隨
T40n1804_p0050c27║分果也。謂身口七非，犯緣非一；各各防護，隨
T40n1804_p0050c28║相解脫。遠取戒德，因戒克聖；望彼絕累，由遵
T40n1804_p0050c29║戒本。故律云：除結無罣礙，縛著由此解。餘如
T40n1804_p0051a01║後說。四具緣不同。若論末代，唯論羯磨一受；
T40n1804_p0051a02║必藉因託緣，便能長立。其受緣相，如上卷一
T40n1804_p0051a03║門；但受是比丘大綱，佛法根本，更略標舉。依
T40n1804_p0051a04║《毘尼母》論云，具五緣：一和尚如法。二兩阿闍
T40n1804_p0051a05║梨如法。並謂弟子見聞無破戒事，堪為師義，
T40n1804_p0051a06║是得戒限。三七僧清淨。謂受者三根無染，通
T40n1804_p0051a07║望十師，彼此見聞疑中，無非法者，方得成受；
T40n1804_p0051a08║片有三根，境非足數，心不具法，了了知非，故
T40n1804_p0051a09║受不成。四羯磨成就者。論中云：若言語不具，
T40n1804_p0051a10║前後不次，說不明了，並不成受。五眾僧和合，
T40n1804_p0051a11║與欲。若有別眾之相，如〈足數〉法中所明，受亦
T40n1804_p0051a12║不得。又云：若在家受五戒八戒乃至十戒，隨
T40n1804_p0051a13║毀破一重；如此人者，後出家不得戒，不得作
T40n1804_p0051a14║和尚，即十三難中初難攝。餘十二難同。《薩婆
T40n1804_p0051a15║多》云：若受五戒，破其重者，後捨五戒，更受五
T40n1804_p0051a16║八十具戒等，并禪無漏戒，一切不得；乃至破
T40n1804_p0051a17║八戒中重者，不得如前。《毘尼母》云：不就戒場
T40n1804_p0051a18║外，更不結大界，直結小界，不得受具。今有無
T40n1804_p0051a19║難因緣，結小界受，亦是非法。《多論》又云：若殷
T40n1804_p0051a20║重心，則有作與無作；輕浮心者，不發無作。又
T40n1804_p0051a21║如受後具持，可是願行相應，依論得戒；有受
T40n1804_p0051a22║無持，但有空願，無行可副，則不得戒。故律云：
T40n1804_p0051a23║共比丘同戒也！以受持同故，可有得戒、犯戒
T40n1804_p0051a24║之人；反上則無戒，亦不犯也。《多論》問云：羯磨
T40n1804_p0051a25║竟時，為善心得？為不善心，乃至無心得？答：通
T40n1804_p0051a26║是得戒。若爾，何故律云：瞋恚睡狂，如是等人，
T40n1804_p0051a27║不名受具？答云：作白之時，具上四心，不名得
T40n1804_p0051a28║戒；羯磨已後，方有四心，皆是得限。前善心不
T40n1804_p0051a29║得者，謂汎緣餘善，無心緣戒，又不類餘無心
T40n1804_p0051b01║也！五優劣者。由立此門，知戒是勝緣入道之
T40n1804_p0051b02║要，便能護持無失於相也。《婆論》云：木叉戒，佛
T40n1804_p0051b03║在世有，希現故勝；禪無漏戒，一切時有。二有
T40n1804_p0051b04║漏木又，通情非情，寬故言勝；餘二局情，狹故
T40n1804_p0051b05║不如。三有漏木叉，從慈心發故勝，能為佛道
T40n1804_p0051b06║作因。四木叉戒者，被及七眾，紹續三乘三寶
T40n1804_p0051b07║三道，住持功彊；餘二無能，故劣。五木叉戒者，
T40n1804_p0051b08║唯佛弟子有；餘禪戒者，外道亦有。《善見》云：具
T40n1804_p0051b09║足木叉者，諸光、諸山、諸學之中，日光、須彌、學
T40n1804_p0051b10║中木叉，最以為勝；若非佛出，則無有人竪立
T40n1804_p0051b11║此法。六重受者。依薩婆多宗，戒不重發，亦不
T40n1804_p0051b12║重受，罪不重犯，依本常定。故羅漢心，中下品
T40n1804_p0051b13║戒。若爾，何故戒有羸不羸耶？答：此對隨行，不
T40n1804_p0051b14║論受體。亦可作戒在一念，隨心一品定；無作
T40n1804_p0051b15║非心，盡形故，隨行有增微。故《成論》云：有人言，
T40n1804_p0051b16║波羅提木叉有重發不？答云：一日之中，受七善
T40n1804_p0051b17║律儀；隨得道處，更得律儀；而本得不失，勝者
T40n1804_p0051b18║受名。其七善者，謂五戒、八戒、十戒、具戒、禪戒、
T40n1804_p0051b19║定戒、道共戒也。如《薩婆多師資傳》云：重受，增
T40n1804_p0051b20║為上品，本夏不失。《僧傳》云：宋元嘉十年，祇桓
T40n1804_p0051b21║寺慧照等，於天竺僧僧伽跋摩所，重受大戒。
T40n1804_p0051b22║或問其故，答曰：以疑先受，若中若下；更求增
T40n1804_p0051b23║勝，故須重受。依本臘次。七震嶺受緣。余聞
T40n1804_p0051b24║有人言，此土受戒，先無從如；縱今受者，少乖
T40n1804_p0051b25║緣具，理得何疑；但作奉戒之心，莫非得戒之
T40n1804_p0051b26║限。忽聞斯語，不覺喟然。豈以雷霆震地，聾者
T40n1804_p0051b27║不聞；七曜麗天，盲者不見；既同管識，豈妄厝
T40n1804_p0051b28║言。故引用聖教，明白灼然；具緣成受，不具不
T40n1804_p0051b29║得。此土受具，《僧傳》顯彰；縱緣境有濫，依法亦
T40n1804_p0051c01║有明訣，如前卷〈受〉中。所言漢境受緣者，自漢
T40n1804_p0051c02║明夜夢之始，迦竺傳法已來，迄至曹魏之初，
T40n1804_p0051c03║僧徒極盛，未稟歸戒；止以剪落殊俗，設復齋
T40n1804_p0051c04║懺，事同祠祀。後有中天竺僧曇摩迦羅，此云
T40n1804_p0051c05║法時，誦諸部毘尼，以魏嘉平年至雒陽；立羯
T40n1804_p0051c06║磨受法，中夏戒律始也；準用十僧，大行佛法，
T40n1804_p0051c07║改先妄習，出《僧祇戒心》。又有安息國沙門曇
T40n1804_p0051c08║諦，亦善律學；出《曇無德羯磨》，即太僧受法之
T40n1804_p0051c09║初也。比丘尼受具初緣，至宋元嘉七年，有
T40n1804_p0051c10║罽賓沙門求那跋摩，至揚州，譯《善戒》等經；又
T40n1804_p0051c11║後有師子國尼八人來至，云：宋地未經有尼，
T40n1804_p0051c12║何得二眾受戒？摩云：尼不作本法者，得戒，得
T40n1804_p0051c13║罪。尋佛制意，法出大僧，但使僧法成就，自然
T40n1804_p0051c14║得戒；所以先令作本法者，正欲生其信心，為
T40n1804_p0051c15║受戒方便耳；至於得戒，在大僧羯磨時生也。
T40n1804_p0051c16║諸尼苦求更受，答曰：善哉！夫戒定慧品，從微
T40n1804_p0051c17║至著，若欲增明，甚相隨喜。且令西尼學語，更
T40n1804_p0051c18║往中國請尼，令足十數。至元嘉十年，有僧伽
T40n1804_p0051c19║跋摩者，此云眾鎧，解律《雜心》，自涉流沙至揚
T40n1804_p0051c20║州。初求那許尼重受，未備而終；俄而師子國
T40n1804_p0051c21║尼鐵索羅等三人至京，定前十數，便請眾鐵
T40n1804_p0051c22║為師，於壇上為尼重受。出《高僧》、《名僧》、《僧史》、《僧
T40n1804_p0051c23║錄》、及晉宋雜錄。故略出緣起，永為龜鏡。二者
T40n1804_p0051c24║戒體，四門分之：一戒體相狀，二受隨同異，三
T40n1804_p0051c25║緣境寬狹，四發戒數量。初中五門：一辨體多
T40n1804_p0051c26║少，二立兩所以即解名義，三出體狀，四先後
T40n1804_p0051c27║相生，五無作多少。初中，所以別解脫戒，人並
T40n1804_p0051c28║受之；及論明識，止可三五。皆由先無通敏，不
T40n1804_p0051c29║廣咨詢；致令正受多昏體相，盲夢心中緣成
T40n1804_p0052a01║而已；及論得不，渺同河漢。故於隨相之首，諸
T40n1804_p0052a02║門示現；準知己身得戒成不，然後持犯，方可
T40n1804_p0052a03║修離。問：別脫之戒，可有幾種？答：論體約境，實
T40n1804_p0052a04║乃無量。戒本防惡，惡緣多故，發戒亦多。故
T40n1804_p0052a05║《善生》云：眾生無量，戒亦無量等。今以義推，要
T40n1804_p0052a06║唯二種，作及無作；二戒通收，無境不盡。二立
T40n1804_p0052a07║兩所以，并解名義。初中，問曰：何不立一，及以
T40n1804_p0052a08║三種？答：若單立作，作體謝往，不能防非，又不
T40n1804_p0052a09║可常作；故須無作，長時防非。若單立無作，則
T40n1804_p0052a10║起無所從；不可孤發，要賴作生。二法相藉，不
T40n1804_p0052a11║得立二。何為不三？但由體相，道理相違；一
T40n1804_p0052a12║作無作別，二心非心別；性不可合，但得立二。
T40n1804_p0052a13║若就所防，隨境無量。二引證者，如《薩婆多》云：
T40n1804_p0052a14║若淳重心，身口無教。初一念色，有身口教，及
T40n1804_p0052a15║以無教；第二念中，唯有無教，無其教也（教者，作也，不
T40n1804_p0052a16║可教云於他）。《涅槃》云：戒有二種：一者作戒，二者無
T40n1804_p0052a17║作戒。是人唯具作戒，不具無作，是故名為戒
T40n1804_p0052a18║不具足。即如上論，以無淳重之心，不作奉行
T40n1804_p0052a19║之意，不發戒也。又《善生》云：是十惡法，或有
T40n1804_p0052a20║作色，無無作色；或有作色及無作色。如人手
T40n1804_p0052a21║執極香臭物瓦木等諭。以上諸文，有二非虛。
T40n1804_p0052a22║次解名義。問曰：既知二戒，請解其名？答云：所
T40n1804_p0052a23║言作者，如陶家輪，動轉之時，名之為作；故《雜
T40n1804_p0052a24║心》云：作者，身、動身方便。言無作者，一發續現，
T40n1804_p0052a25║始末恒有，四心三性，不藉緣辨；故《雜心》云：身
T40n1804_p0052a26║動滅已，與餘識俱，是法隨生，故名無作。《成論》
T40n1804_p0052a27║〈無作品〉云：因心生罪福，睡眠悶等，是時常生，
T40n1804_p0052a28║故名無作。云何名戒？戒禁惡法。故《涅槃》云：戒
T40n1804_p0052a29║者，直是遮制一切惡法；若不作惡，是名持戒。
T40n1804_p0052b01║《善生經》中五義明之，如前制、迮、涼、上、學等解
T40n1804_p0052b02║也。三出體狀。二論不同；今依本宗，約《成論》以
T40n1804_p0052b03║釋。先明作戒體。論云：用身口業思為體；論其
T40n1804_p0052b04║身口，乃是造善惡之具。所以者何？如人無心
T40n1804_p0052b05║殺生，不得殺罪，故知以心為體。文云：是三種
T40n1804_p0052b06║業，皆但是心；離心無思，無身口業。若指色為
T40n1804_p0052b07║業體，是義不然；十四種色，悉是無記，非罪福
T40n1804_p0052b08║性。又有論師，以身口二業相續善色聲，為作
T40n1804_p0052b09║戒體；以相續色聲，法入所攝，意識所得，是罪
T40n1804_p0052b10║福性也。言無作戒者，以非色非心為體。非色
T40n1804_p0052b11║者，非塵大所成，以五義來證：一色有形段方
T40n1804_p0052b12║所，二色有十四二十種別，三色可惱壞，四色
T40n1804_p0052b13║是質礙，五色是五識所得；無作俱無此義，故
T40n1804_p0052b14║知非色。言非心者，體非緣慮，故名非心，亦有
T40n1804_p0052b15║五證：一心是慮知，二心有明暗，三心通三性，
T40n1804_p0052b16║四心有廣略，五心是報法；無作亦不具此。故
T40n1804_p0052b17║以第三聚非色非心為體。文云：如經中說，精
T40n1804_p0052b18║進人得壽長，隨壽長得福多，以福多故久受
T40n1804_p0052b19║天樂。若但善心，云何能得多福？是人不能常
T40n1804_p0052b20║有善心故。又意無戒律儀。若人在不善無記
T40n1804_p0052b21║心，亦名持戒，故知爾時無有作也。《涅槃》云：
T40n1804_p0052b22║戒者雖無戒色，而可護持；雖非觸對，善修方
T40n1804_p0052b23║便，可得具足。《十住婆沙》云：戒有二種，作者是
T40n1804_p0052b24║色，無作非色。故以多文，證成非色。四明二戒
T40n1804_p0052b25║先後。初解云：如牛二角，生則同時。故《多論》云：
T40n1804_p0052b26║初一念戒，俱有二教；第二念中，唯有無教。後
T40n1804_p0052b27║解云：前後而起。故《善生》云：世間之法，有因則
T40n1804_p0052b28║有果；如因水鏡，則有面像。故知作戒前生，無
T40n1804_p0052b29║作後起。論云：作時具作無作者，此是作俱無
T40n1804_p0052c01║作，並是戒因；至第三羯磨竟，其業滿足，是二
T40n1804_p0052c02║戒俱圓，故云具作無作。不妨形俱無作，仍後生
T40n1804_p0052c03║也。亦是當一念竟時，二戒謝後，無作生也。五
T40n1804_p0052c04║汎解多少。依如《多論》，八種無作：一作俱無作。
T40n1804_p0052c05║如作善惡二業，與作方便齊生。二形俱無作。
T40n1804_p0052c06║如善惡律儀，形滅戒失。三事在無作。如施物
T40n1804_p0052c07║不壞，無作常隨，僧坊、塔像、橋井等物，功德常生；
T40n1804_p0052c08║除三國緣：一前事毀破，二此人若死，三若
T40n1804_p0052c09║起邪見；無此三者，事在常有。惡緣同之。四從
T40n1804_p0052c10║用無作。如著施衣入諸禪定，則令施主得無
T40n1804_p0052c11║量福。惡緣弓力，例此可知。五異緣無作。如身
T40n1804_p0052c12║造口業，發口無作；口造身業，發身無作等。若
T40n1804_p0052c13║依《成論》，身口互造。六助緣無作。如教人殺、盜，
T40n1804_p0052c14║隨命斷、離處，教者得罪。七要期無作，亦名願
T40n1804_p0052c15║無作。如人發願作會作衣等施，無作常生。八
T40n1804_p0052c16║隨心無作。有定慧心，無作常生，亦名心俱。《成
T40n1804_p0052c17║論》云：出入常有善心，轉勝故。此言隨心者，隨
T40n1804_p0052c18║生死心，恒有無作，非謂隨定惠。別脫不爾，唯
T40n1804_p0052c19║隨於身。即《涅槃》云：初果生惡國，道力不作惡。
T40n1804_p0052c20║上八種中，前七通善惡，欲界繫法。後一無作，
T40n1804_p0052c21║若是世禪，局上二界；若出道法，非三界業。二
T40n1804_p0052c22║受隨同異。二種無作，五義同之：一者名同。受
T40n1804_p0052c23║隨俱名無作（受謂壇場戒體，隨謂受後對境。護戒之心，方便善成，稱本清淨故也）。二
T40n1804_p0052c24║者義同，同防七非。三者體同，同以非色心為
T40n1804_p0052c25║體。四敵對防非同。受中無作體，在對事防，與
T40n1804_p0052c26║隨中無作一等。五多品同。如《成論》，戒得重發，
T40n1804_p0052c27║肥羸不定。異有四種：一受中總發，以願心情
T40n1804_p0052c28║非情境，一切總得；隨中無作別發，行不頓修，
T40n1804_p0052c29║次第漸成。二長短不同。受中無作，懸擬一形；
T40n1804_p0053a01║隨中無作，從方便色心俱，事止則無，故名短
T40n1804_p0053a02║也。三寬狹不同。受中任運，三性恒有；隨局善
T40n1804_p0053a03║性，二無名狹。四根條兩別。受為根本；隨依受
T40n1804_p0053a04║起，故曰枝條。二種作者，有五同：一名同，二義
T40n1804_p0053a05║同，三體同，四短同，五狹同，唯局善性。所以準
T40n1804_p0053a06║知。有四種異：一受中總斷，隨中別斷。二受
T40n1804_p0053a07║本，隨條。三受是懸防，隨中對治。四受作一品，
T40n1804_p0053a08║終至無學，隨一品定；隨中作戒多品，田境有
T40n1804_p0053a09║優劣，心有濃淡，故心分三品，不妨本受是下
T40n1804_p0053a10║品心。故《雜心》云：羅漢有下品戒，年少比丘上
T40n1804_p0053a11║品戒。三明發戒緣境寬狹。上卷受緣，已略明
T40n1804_p0053a12║發戒方法，但心隨境起，故今廣論，令知戒德
T40n1804_p0053a13║之高廣，亦使持者有勇勵。就中分四：一能
T40n1804_p0053a14║緣心，現在相續心中緣。二所緣境。境通三世，
T40n1804_p0053a15║如怨家，境雖過去，得起惡心，斬截死尸。現在
T40n1804_p0053a16║怨家子，有可壞義；未來諸境，可以準知，故緣
T40n1804_p0053a17║三世而發戒也。《成論》問：為但於現在得律儀，
T40n1804_p0053a18║從三世眾生得耶？答：三世眾生所得。如人供
T40n1804_p0053a19║養過去所尊，亦有福德；律儀亦爾。三發戒，現
T40n1804_p0053a20║在相續心中得。四防非者，但防過去未來非，
T40n1804_p0053a21║現在無非可防。問：毘尼殄已起，戒防未起，何
T40n1804_p0053a22║得言斷過去非耶？答：境雖過去，非非過去，猶
T40n1804_p0053a23║是戒防未起非。又解云：一專精不犯，戒防未
T40n1804_p0053a24║起非；二犯已能悔，還令戒淨，即除已起非。餘
T40n1804_p0053a25║如《戒本疏》解。然則緣境三世，得罪現在，過未
T40n1804_p0053a26║二境，唯可起心，說言三世發也；若據得戒，唯
T40n1804_p0053a27║在現在一念。《成論》云：慈悲布施，是亦有福；戒
T40n1804_p0053a28║亦可爾，以通三世，皆與樂意。又云：慈功備物，
T40n1804_p0053a29║但通現在，過未已謝；戒則不爾，要必普周，
T40n1804_p0053b01║若作偏局，一向不合。故《多論》云：以惡心隨戒
T40n1804_p0053b02║有增減故。問：戒從三世發，唯防二世非者？答：
T40n1804_p0053b03║若論受體，獨不能防，但是防具；要須行者秉
T40n1804_p0053b04║持，以隨資受，方成防非。不防現在，以無非也。
T40n1804_p0053b05║若無持心，便成罪業；若有正念，過則不生故
T40n1804_p0053b06║也。然又以隨資受，令未非應起不起，故防未
T40n1804_p0053b07║非；若無其受，隨無所生。既起惡業，名曰過非；
T40n1804_p0053b08║為護受體，不令塵染；懺除往業，名防過非。若
T40n1804_p0053b09║爾，戒必防非，非何故起？答：要須行者，隨中方
T40n1804_p0053b10║便，秉持制抗，方名防非。如城池弓刀，擬捍擊
T40n1804_p0053b11║賊之譬。餘如《戒本疏》中解之。四明發戒多少。
T40n1804_p0053b12║略如上明。今又述者，以世俗多迷，故廣銓敘，
T40n1804_p0053b13║意存識相知法，自濟兼人故也。然所發戒數，
T40n1804_p0053b14║隨境無量。要而言之，不過情與非情，有無二
T40n1804_p0053b15║諦，攝相皆盡，任境而彰。略說則地水火風空
T40n1804_p0053b16║識等界，及色聲香味觸等五塵；乃至過未三
T40n1804_p0053b17║世，法界等法；及六趣眾生，趣外中陰，四生，亦發
T40n1804_p0053b18║得戒。上來懸舉。次引文證。《俱舍》云：戒從一切
T40n1804_p0053b19║眾生得定，分因不定。何以故？不得從一種眾
T40n1804_p0053b20║生得故。分不定者，有人從一切分得戒，謂受
T40n1804_p0053b21║比丘戒；有人從四分得，謂受所餘諸戒，即五
T40n1804_p0053b22║八十戒也。因不定者，有二義：若立無貪瞋癡，
T40n1804_p0053b23║為戒生因，從一切得，以不相離故；若立上中
T40n1804_p0053b24║下品意，為戒生因，則不從一切得。若不從一
T40n1804_p0053b25║切眾生得，戒則無也。何以故？由遍眾生起善，
T40n1804_p0053b26║方得，異此不得。云何如此？惡意不死故。若人
T40n1804_p0053b27║不作五種分別，得木叉戒：一於某眾生我離
T40n1804_p0053b28║殺等，二於某分我持，三於某處能持，四某時
T40n1804_p0053b29║能持，五某緣不持，除鬪戰事；如此受者，得善，
T40n1804_p0053c01║不得戒。於非所能境，云何得戒？由不害一切
T40n1804_p0053c02║眾生命故，方得。若從所能境得戒，此則有損
T40n1804_p0053c03║減過；能非能，互轉生故。若爾，則離得捨因緣；
T40n1804_p0053c04║得戒捨戒，此義自成。縱離得捨因緣，此有何
T40n1804_p0053c05║過？惡心不死故，不成溥用。《毘婆沙》問云：若爾，
T40n1804_p0053c06║草木等，未有有時生滅，豈非增減？眾生入般，
T40n1804_p0053c07║豈非減耶？義解作四句：一心謝境不謝，聖無
T40n1804_p0053c08║煩惱，以境不盡故，戒在不失。二境謝心不謝，
T40n1804_p0053c09║入般草死，戒不失，由心過罪在故。三心境俱不
T40n1804_p0053c10║謝，可知。四心境俱謝，根轉之時，不同戒失。《薩
T40n1804_p0053c11║婆多》云：於非眾生上，亦得無量戒善功德。如
T40n1804_p0053c12║三千世界，下盡地際，傷損如塵，皆得其罪；翻
T40n1804_p0053c13║惡成善，一一塵處，皆得戒善；乃至一草一葉
T40n1804_p0053c14║一華，反罪順福，皆入戒門。故《善生》云：大地無
T40n1804_p0053c15║邊，戒亦無邊；草木無量，戒亦無量；虛空大海，
T40n1804_p0053c16║戒德高深，亦復如是。以此文證，理通法界，義
T40n1804_p0053c17║須戴仰。《多論》又云：於三千大千世界，下至阿
T40n1804_p0053c18║鼻，上至非想，於一切眾生上，可殺不可殺，乃
T40n1804_p0053c19║至可欺不可欺；此一一眾生，乃至如來，有命
T40n1804_p0053c20║之類，以三因緣，一一得戒。又以此推，出家僧
T40n1804_p0053c21║尼，及下三眾，奉戒德瓶，行遵聖迹，位高人天，良
T40n1804_p0053c22║由於此。端拱自守，福德恒流。故《明了論》云：四
T40n1804_p0053c23║萬二千，福河恒流。解云：謂四萬二千學處，一
T40n1804_p0053c24║切恒流，其猶河水，洗除破戒煩惱。言四萬二
T40n1804_p0053c25║千者，謂根本戒有四百二十。所以爾者，如婆
T40n1804_p0053c26║藪斗律，戒有二百，多明輕戒；優婆提舍，戒
T40n1804_p0053c27║有一百二十一，多明重戒；比丘尼別戒九十
T40n1804_p0053c28║九；合成四百二十。是一一戒，有攝僧等十功
T40n1804_p0053c29║德；一一功德，能生十種正行，謂信等五根，無
T40n1804_p0054a01║貪等三善根，及身口二護；一戒即百，合成有
T40n1804_p0054a02║四百二十，豈非四萬二千。又解云：無願毘尼
T40n1804_p0054a03║者，謂第三羯磨竟時，四萬二千學處，一時並
T40n1804_p0054a04║起，無一戒不生，故稱無願。據斯以求，戒德恒
T40n1804_p0054a05║流。問：僧尼二眾，戒數各別，何以無願毘尼，直
T40n1804_p0054a06║言四萬二千耶？一解：此總舉二眾以說，若取
T40n1804_p0054a07║實理，各隨本戒。又釋：以轉根義，證比丘懸發
T40n1804_p0054a08║得尼戒，俱有四萬二千。次對七眾發戒多少。
T40n1804_p0054a09║準《薩婆多》云：五戒者，於一切眾生，乃至如來，
T40n1804_p0054a10║皆得四戒；以無三毒善根，得十二戒。并一身
T40n1804_p0054a11║始終，三千界內，一切酒上，咽咽皆得三戒，以
T40n1804_p0054a12║受時一切永斷。設酒滅盡，羅漢入般，戒常成
T40n1804_p0054a13║就。準以義推，女人身上淫處有三，男上有二；
T40n1804_p0054a14║發由三毒，單配，則女人所得十八戒；男子十
T40n1804_p0054a15║五戒；非情一酒，亦得三戒。八戒發者，眾生同
T40n1804_p0054a16║上，非情得五。十戒，三眾，情及非情，同大僧發。
T40n1804_p0054a17║《四分律》文，俱發七支，戒戒下文，皆結吉羅故。
T40n1804_p0054a18║若爾何故列十？此但示根本喜作，說相令其
T40n1804_p0054a19║早知，餘則和尚曲教。故三歸羯磨，俱無戒數
T40n1804_p0054a20║之文；說相之中，方列十四，兩種類解。若約僧
T40n1804_p0054a21║尼，準如《婆論》，一一眾生，身口七支，以貪瞋癡
T40n1804_p0054a22║起故，成二十一戒。今義準張，三毒互起，二三
T40n1804_p0054a23║等分，應有七門。女人九處，男子八處；七毒歷
T40n1804_p0054a24║之，女人身上，得六十三戒；男子身上，以已七
T40n1804_p0054a25║毒惱他，得五十六戒；非情戒境，各得七戒。以
T40n1804_p0054a26║此例餘，法界之中，情與非情，各得諸戒無量
T40n1804_p0054a27║無邊。故《善生》中，五種為量：眾生、大地、草木、大
T40n1804_p0054a28║海、及以處空，譬戒德量，如前分雪。問：七支攝
T40n1804_p0054a29║戒盡不？答：盡也！設有不盡，攝入七中，如配戒
T40n1804_p0054b01║種類所說。又云：攝戒不盡，以罪性不同；如殺
T40n1804_p0054b02║打兩別，能防體異。故《善生》云：除善惡戒已，更
T40n1804_p0054b03║有業戒，所謂善惡法也！故知，根本七支所收，
T40n1804_p0054b04║業戒種類所攝。宜作四句：一者善而非戒，謂
T40n1804_p0054b05║十中後三是也！律不制單心犯也！二戒而不
T40n1804_p0054b06║善，即惡律儀。三亦善亦戒，十善之中前七支
T40n1804_p0054b07║也！以不要期，直爾修行，故名善也！反此策勵，
T40n1804_p0054b08║故名戒也！四俱非者，身口無記。問：戒與律儀，
T40n1804_p0054b09║行相差別如何？答：通行無涯，是律儀也！對境
T40n1804_p0054b10║禁約，是戒儀也！如比丘具緣受已，見生不殺，
T40n1804_p0054b11║望此一境，名持殺戒；望餘四生，名持律儀。若
T40n1804_p0054b12║殺此生，名犯殺戒；餘生不殺，不犯律儀。若就
T40n1804_p0054b13║惡律儀解，望殺一羊，名持惡戒；望餘通類，有
T40n1804_p0054b14║生皆罪，是持律儀。三者戒行。謂受隨二戒，遮
T40n1804_p0054b15║約外非；方便善成，故名戒行。然則，受是要期
T40n1804_p0054b16║思願，隨是稱願修行。譬如築營宮宅，先立院
T40n1804_p0054b17║牆周匝，即謂壇場受體也；後便隨處營構，盡
T40n1804_p0054b18║於一生，謂受後隨行。若但有受無隨，直是空
T40n1804_p0054b19║願之院，不免塞露之弊。若但有隨無無受，此
T40n1804_p0054b20║行或隨生死，又是局狹不周；譬同無院室字，
T40n1804_p0054b21║不免怨賊之穿窬也！必須受隨相資，方有所至。
T40n1804_p0054b22║問：今受具戒，招生樂果，為受為隨？答：受是緣
T40n1804_p0054b23║助，未有行功；必須因隨，對境防擬，以此隨行，
T40n1804_p0054b24║至得聖果，不親受體。故知一受已後，盡壽已
T40n1804_p0054b25║來，方便正念，護本所受；流入行心，三善為體，
T40n1804_p0054b26║則明戒行，隨相可修。若但有受，無隨行者，反
T40n1804_p0054b27║為戒欺，流入苦海，不如不受，無戒可違。是故
T40n1804_p0054b28║行者，明須善識，業性灼然，非為濫述。四明戒
T40n1804_p0054b29║相。語相而言，有境斯是；緣則綿亘，攝心通漫。
T40n1804_p0054c01║今約戒本，人並誦持；文相易明，持犯非濫。自
T40n1804_p0054c02║餘萬境，豈得漏言；準例相承，薄知綱領。初篇
T40n1804_p0054c03║淫戒已下，例分為三：一謂所犯境，二成犯
T40n1804_p0054c04║相，三開不犯法。略知持犯，廣如下篇，餘義並
T40n1804_p0054c05║如《戒本疏》中。初明犯境者，《僧祇》云：可畏之甚，
T40n1804_p0054c06║無過女人，敗正毀德，莫不由之。染心看者，越
T40n1804_p0054c07║毘尼；聞聲起染，亦爾。《智論》云：淫欲雖不惱
T40n1804_p0054c08║眾生，心心繫縛，故為大罪。故律中淫欲為
T40n1804_p0054c09║初；又比丘法，今世取涅槃故。《四分》中犯境，謂
T40n1804_p0054c10║人、非人（天子鬼神等）、畜生三趣。據報則男女二形。據
T40n1804_p0054c11║處則女人三道，謂大、小便道及口；男子二道。
T40n1804_p0054c12║此等淫處，若覺、睡眠，若死、未壞、少壞，但使入
T40n1804_p0054c13║淫處如毛頭，皆波羅夷。律云：牛馬猪狗雁雞
T40n1804_p0054c14║之屬，莫問心懷想疑，但是正道，皆重。餘《摩得
T40n1804_p0054c15║伽論》，具明犯之分齊。然淫過麁現，人並知非，
T40n1804_p0054c16║及論問犯，犯皆結正；約相示過，耳不欲聞，或
T40n1804_p0054c17║致輕笑，生疑生怪。故《善見》云：法師曰：此不淨
T40n1804_p0054c18║法語，諸聞說者勿驚怪，生慚愧心，志心於佛。
T40n1804_p0054c19║何以故？如來慈愍我等，佛是世間王，離於愛
T40n1804_p0054c20║染，得清淨處；為愍我等，說此惡言，為結戒故。
T40n1804_p0054c21║又觀如來功德，便無嫌心，若佛不說此事，我
T40n1804_p0054c22║等云何得知波羅夷罪？有笑者驅出。次成犯
T40n1804_p0054c23║相，有二緣：一自有淫心向前境，縱有裏隔互
T40n1804_p0054c24║障，但入如毛頭，結成大重。具四緣成：一是正
T40n1804_p0054c25║境（男則二道，女則三處），二興染心（謂非餘睡眠等），三起方便，四與境
T40n1804_p0054c26║合便犯。二者若為怨偪，或將至前境，或就其
T40n1804_p0054c27║身，佛開身會，制令不染。亦具四緣：一是正境
T40n1804_p0054c28║（不問自他），二為怨偪，三與境合，四受樂便犯。《善見》
T40n1804_p0054c29║云：淫不受樂者，如以男根內毒蛇口中及以
T40n1804_p0055a01║火中，是不染之相。問：此淫戒結犯，通戲突
T40n1804_p0055a02║不？如以小兒根，內口中弄，故無淫心。答：淫
T40n1804_p0055a03║心難識，準律云：愛染汙心，是淫欲意，並犯
T40n1804_p0055a04║重罪。《五分》：若刺者是戲，偷蘭；非戲者，重。受刺
T40n1804_p0055a05║者亦爾。《十誦》云：口中要過齒成犯，餘二道無
T40n1804_p0055a06║開。《四分》云：若為怨家彊持男根，令入三犯境，
T40n1804_p0055a07║於三時心無有樂，皆不成犯；隨始入、入已、出
T40n1804_p0055a08║時，一一時中有淫意，皆重。若為怨家強捉比
T40n1804_p0055a09║丘，二處行不淨，初入覺樂，犯重；乃至裹隔四
T40n1804_p0055a10║句亦爾。脫有其事，內指口中齧之，唯覺指痛，
T40n1804_p0055a11║則免重罪。如前論說，蛇口火中可也。律云：死
T40n1804_p0055a12║尸半壞、多分壞，及骨間行不淨，偷蘭。此淫戒
T40n1804_p0055a13║結犯，不待出精，但使骨肉間行者，皆偷蘭；若
T40n1804_p0055a14║元作出精意，精出犯僧殘。如《戒本疏》說，由元
T40n1804_p0055a15║非僧殘意故，但是正道，皆犯。故《善見》：縱使斫
T40n1804_p0055a16║頭斷，及死人口中頸中行淫，亦重。律云：若僧
T40n1804_p0055a17║尼互相教作者，能教犯偷蘭，不作犯吉羅；下
T40n1804_p0055a18║三眾相教，作不作俱犯吉羅；作者滅擯、吉羅
T40n1804_p0055a19║為異（乃至下篇，同犯吉羅）。三明不犯中，若睡眠無所覺知
T40n1804_p0055a20║（謂開怨來偪己身分），不受樂（謂開怨家將造他境），一切無有淫意（無愛染污心故）。
T40n1804_p0055a21║並不犯。第二盜戒。性戒，含輕重也。性重之中，
T40n1804_p0055a22║盜是難護。故諸部明述，餘戒約略總述而已；
T40n1804_p0055a23║及論此戒，各並三卷五卷述之。必善加披括，
T40n1804_p0055a24║方能免患。有人別摽此盜，用入私鈔，抑亦勸
T40n1804_p0055a25║誡之意也。終須遍覽，故銓次列之。初犯境之
T40n1804_p0055a26║中。謂六塵六大，有主之物，他所吝護，非理致
T40n1804_p0055a27║損，斯成犯法。若無主物，及以己物，或為緣差、
T40n1804_p0055a28║境奪、心想、疑轉，雖有盜取之心，而前非盜境，
T40n1804_p0055a29║並不結犯，唯有本心方便。問：何名無主物？答：
T40n1804_p0055b01║《善見》云：子作惡事，父母逐去，後時父母死者，
T40n1804_p0055b02║是物無主，用則無罪。《薩婆多》云：二國中間，兩
T40n1804_p0055b03║邊封相，其間空地有物，是名無主。又云：若國
T40n1804_p0055b04║破王走，後王未統，此中有物，又是無主。即如
T40n1804_p0055b05║俗令，山澤林藪，不令占護；若先加功力，不得
T40n1804_p0055b06║盜損。二成犯相中，總緣具六種：一有主物，二
T40n1804_p0055b07║有主想，三有盜心，四重物，五興方便，六舉離
T40n1804_p0055b08║本處。必具成犯。今依犯緣，次第解釋。就初緣
T40n1804_p0055b09║中，大分三位：一盜三寶物，二盜人物，三盜非
T40n1804_p0055b10║畜物。初中，先明知事人是非，然後解盜用差
T40n1804_p0055b11║別。所以然者，若不精識律藏，善通用與者，並
T40n1804_p0055b12║師心處分，多成盜損。相如後說。故《寶梁》、《大集》
T40n1804_p0055b13║等經云：僧物難掌，佛法無主，我聽二種人掌
T40n1804_p0055b14║三寶物：一阿羅漢，二須陀洹。所以爾者，諸
T40n1804_p0055b15║餘比丘，戒不具足，心不平等，不令是人為知
T40n1804_p0055b16║事也。更復二種：一能淨持戒，識知業報；二畏
T40n1804_p0055b17║後世罪，有諸慚愧，及以悔心。如是二人，自無
T40n1804_p0055b18║瘡疣，護他人意，此事甚難等。聖教如此，即為
T40n1804_p0055b19║大誡。因即犯者，愚癡慢故。所以律云：我說此
T40n1804_p0055b20║人，愚癡波羅夷等（並謂不依佛教，師心冥犯大罪）。今料簡三寶物，
T40n1804_p0055b21║四門分別：一盜用，二互用，三出貸，四將三寶
T40n1804_p0055b22║物瞻待道俗法。初中，盜佛物者。正望佛邊，無
T40n1804_p0055b23║盜罪。由佛於物無我所，心無惱害故。但得偷
T40n1804_p0055b24║蘭，以同非人物攝故。《十誦》：盜天神像衣，結偷
T40n1804_p0055b25║蘭。《涅槃》亦云：造立佛寺，用珠華鬘供養，不
T40n1804_p0055b26║問輒取，若知不知，皆犯偷蘭。若有守護主者，
T40n1804_p0055b27║三寶物邊，皆結重罪；無守護主，望斷施主福
T40n1804_p0055b28║邊結罪。故《鼻奈耶》云：若盜佛、塔聲聞塔等幡
T40n1804_p0055b29║蓋，皆望斷本施主福邊結罪。故《五百問》中，塔
T40n1804_p0055c01║上掃土，淨地棄之，不得惡用。《摩得勒伽》云：盜
T40n1804_p0055c02║非人廟中物，有守護者犯重。《十誦》：盜佛圖物，
T40n1804_p0055c03║精舍中供養具，若有守護，計直成犯。《善生》中，
T40n1804_p0055c04║亦從守塔人得重罪，不望佛邊結之。所以約
T40n1804_p0055c05║守物人結者，如盜人物中分別。必盜而供養，
T40n1804_p0055c06║無犯：《薩婆多論》盜佛像，《十誦》中偷舍利；並淨
T40n1804_p0055c07║心供養，自作念言，彼亦是師，我亦是師，如是
T40n1804_p0055c08║意者，無犯。《摩得伽》中，盜佛像舍利，不滿五故，
T40n1804_p0055c09║偷蘭；滿五犯重。《薩婆多》云：謂轉賣者，若佛塔
T40n1804_p0055c10║中鳥死，及得餘物，但供塔用，餘用犯盜。盜法
T40n1804_p0055c11║者。法是非情，無我所心，律中結重者，望守護
T40n1804_p0055c12║主結也。文云：時有比丘，盜他經卷，佛言計紙
T40n1804_p0055c13║墨結重，佛語無價故。《十誦》、《摩得伽》、《薩婆多》，並
T40n1804_p0055c14║同，望護主結。《五分》：盜經者，計紙墨書功，滿五
T40n1804_p0055c15║犯重。《摩得伽》云：偷經物，滿五得重，不滿犯輕。
T40n1804_p0055c16║《五百問》中：不得口吹經上塵土，像上準同。若
T40n1804_p0055c17║燒故經，得重罪，如燒父母；不知有罪者，犯輕。
T40n1804_p0055c18║《十誦》：借經拒而不還，令主生疑者，偷蘭，此由
T40n1804_p0055c19║心未絕故爾。《正法念》云：盜寫祕方犯重。問：如
T40n1804_p0055c20║論中，盜像舍利供養無犯，盜經亦同，一向結
T40n1804_p0055c21║重者？答：佛得遙心禮敬，法須執文讀誦。故《地
T40n1804_p0055c22║持》云：不現前供養，名大大供養等。若欲互舉，
T40n1804_p0055c23║亦互結犯；如人造像，專心為己，不通餘人，可
T40n1804_p0055c24║不結重；造經為他，隨能受用，豈可結罪。盜僧
T40n1804_p0055c25║物者。有護主者，同上結重。若主掌自盜，準《善
T40n1804_p0055c26║見論》，盜僧物犯重。然僧有四種：一者常住常
T40n1804_p0055c27║住。謂眾僧厨庫，寺舍眾具，華果樹林，田園僕
T40n1804_p0055c28║畜等。以體通十方，不可分用，總望眾僧，如論
T40n1804_p0055c29║斷重。《僧祇》云：僧物者，縱一切比丘集，亦不得
T40n1804_p0056a01║分。此一向準入重攝。二者十方常住。如僧家
T40n1804_p0056a02║供僧常食，體通十方，唯局本處，若有守護，望
T40n1804_p0056a03║主結重；同共盜損，應得輕罪。《僧祇》云：若將僧
T40n1804_p0056a04║家長食還房，得偷蘭。《善見》云：若取僧物如己
T40n1804_p0056a05║物，行用與人，得偷蘭（準共盜僧食）；若盜心取，隨直
T40n1804_p0056a06║多少結，是名第五大賊（準似有主）。《毘尼母》亦爾。
T40n1804_p0056a07║《薩婆多》、《善見》：不打鐘，食僧食者，犯盜；又空寺
T40n1804_p0056a08║中，客僧見食盜啖者，隨直多少結罪（準此如上偷蘭）。三
T40n1804_p0056a09║者現前現前。必盜此物，望本主結重；若多人
T40n1804_p0056a10║共物，一人守護，亦望護主結重。四者十方現
T40n1804_p0056a11║前。如亡五眾輕物也。《善生經》云：盜亡比丘物，
T40n1804_p0056a12║若未羯磨，從十方僧，得罪輕（謂計人不滿五，但犯偷蘭）；若已羯
T40n1804_p0056a13║磨，望現前僧，得罪重（謂人數有限則，可滿五，夷）。若臨終時，隨
T40n1804_p0056a14║亡人屬授物，盜者，隨約所與人邊結罪。《四分》
T40n1804_p0056a15║云：四方僧物，若僧、若眾多人、若一人，不應
T40n1804_p0056a16║分、不應賣、不應入己，皆犯偷蘭。因即有人言，
T40n1804_p0056a17║若盜僧物，云不成盜，便即奪取。此未見諸部
T40n1804_p0056a18║明文，若奪成重。《四分》：暫礙僧用，故結輕；若永
T40n1804_p0056a19║入已，同《善見》，斷重。《五分》：盜心貿僧好物，直五
T40n1804_p0056a20║錢犯夷；一錢已上，犯偷蘭。《太集》云：盜僧物者，
T40n1804_p0056a21║罪同五逆。然盜通三寶，僧物最重，隨損一毫，
T40n1804_p0056a22║則望十方凡聖，一一結罪。故諸部《五分》中：多
T40n1804_p0056a23║有人施佛物者，佛並答言，可以施僧，我在僧
T40n1804_p0056a24║數，施僧得大果報。又《方等經》云：五逆四重，我
T40n1804_p0056a25║亦能救，盜僧物者，我所不救。餘如《日藏分》、《僧
T40n1804_p0056a26║護傳》等經廣陳。《五百問》云：負佛法僧物，縱償
T40n1804_p0056a27║還，入阿鼻而得早出，何況不償者，永無出期。
T40n1804_p0056a28║因說三藏法師還債事（云云）。二明互用。又分四：
T40n1804_p0056a29║一三寶互，二當分互，三像共寶互，四一一物
T40n1804_p0056b01║互。就初中。如《僧祇》：寺主摩摩帝，互用佛法僧
T40n1804_p0056b02║物，謂言不犯，佛言波羅夷。謂知事人，取僧糧
T40n1804_p0056b03║食器具及以牛馬，為佛像家營事使役，並得
T40n1804_p0056b04║正重；將佛法物，僧用亦爾。廣文如彼律。《寶梁》
T40n1804_p0056b05║等經云：佛法二物，不得互用，由無有人為佛
T40n1804_p0056b06║法物作主故；復無可咨白，不同僧物。所以常
T40n1804_p0056b07║住招提，互有所須，營事比丘和僧，索欲行籌，
T40n1804_p0056b08║和合者得用。若欲用僧物，修治佛塔，依法取
T40n1804_p0056b09║僧，和合得用；不和合者，勸俗修補。若佛塔有
T40n1804_p0056b10║物，乃至一錢，以施主重心故捨，諸天及人，於
T40n1804_p0056b11║此物中，應生佛想塔想，乃至風吹雨爛，不得
T40n1804_p0056b12║貿寶供養；以如來塔物，無人作價故。若準此
T40n1804_p0056b13║義，佛堂之內，而設僧席；僧房之內，安置經像，
T40n1804_p0056b14║妨僧受用；並是互用，由三寶位別，各攝分齊
T40n1804_p0056b15║故。若無妨暫安，理得無損。文云：不得安佛下
T40n1804_p0056b16║房，已在上房也。問：招提常住等，是何物耶？答：
T40n1804_p0056b17║《中含》：阿難受別房，用施招提僧；菴婆女以園
T40n1804_p0056b18║施佛為首，及招提僧。文中不了，準此，房字等
T40n1804_p0056b19║是招提僧物，華果等是僧鬘物。《五百問》：本非
T40n1804_p0056b20║佛堂，設像在中，比丘共宿臥，作障隔者，不犯。
T40n1804_p0056b21║由佛在世，亦與弟子同房宿故。《十誦》：佛聽僧
T40n1804_p0056b22║坊畜使人，佛圖使人，乃至象馬牛羊亦爾，各
T40n1804_p0056b23║有所屬，不得互使。《薩婆多》：四方僧地，不和合，
T40n1804_p0056b24║不得作佛塔，為佛種華果。若僧中分行得已，
T40n1804_p0056b25║聽隨意供養；華多無限者，隨用供養。若經荒
T40n1804_p0056b26║餓，三寶園由，無有分別，無可問白，若僧和合，
T40n1804_p0056b27║隨意處分。若屬塔水，用塔功力得者，僧用得
T40n1804_p0056b28║重；若功力由僧，當籌量多少，莫令過限，過則
T40n1804_p0056b29║結重。《十誦》：僧園中樹華，聽取供養佛塔。若有
T40n1804_p0056c01║果者，使人取啖；大木供僧椽梁用；樹皮葉等，
T40n1804_p0056c02║隨比丘用。亦得借僧釜鑊瓶盆等雜用。《毘尼
T40n1804_p0056c03║母》云：已處分房地，種樹得木，後用治房，不須
T40n1804_p0056c04║白僧；僧樹治塔，和僧者得。《僧祇》：院內樹薪，
T40n1804_p0056c05║應準多少，供溫室、食厨、浴室、別房，不得過取；
T40n1804_p0056c06║若無定限，隨意多少，應取乾枯者。若僧須木
T40n1804_p0056c07║用，或有樹在妨地，而施主不許者，使淨人以
T40n1804_p0056c08║魚骨刺灰汁澆，令死，然後語施主知，後乃斫
T40n1804_p0056c09║用。若僧田宅，連接惡人，得語檀越轉易。《四分》：
T40n1804_p0056c10║瓶沙王以園施佛，佛令與僧等。故知三寶不
T40n1804_p0056c11║得互用，便勸施僧，僧猶得供佛法也。若本通
T40n1804_p0056c12║三寶施者，隨偏用盡，不得破此物以為三分，
T40n1804_p0056c13║則乖本施心故。《善見》云：伏藏中物，若為三寶
T40n1804_p0056c14║齋講設會，得取，無罪。上律中，乃至別人，得用
T40n1804_p0056c15║僧薪草者，此要須具戒清淨，應僧法者。如律
T40n1804_p0056c16║所斷，財法皆同。若行少缺，乖僧用者，得罪無
T40n1804_p0056c17║量，廣如前經中。又如傳云：由取僧樹葉染作
T40n1804_p0056c18║雜用，罪藉藏在石函，身皆入地獄受苦。斯由
T40n1804_p0056c19║戒非全具，心無慚愧故耳。有心行者，自隱而
T40n1804_p0056c20║參取焉。二當分互用。謂本造釋迦，改作彌陀；
T40n1804_p0056c21║本作《大品》，改作《涅槃》；本作僧房，改充車乘；皆
T40n1804_p0056c22║望前境，理義可通，但違施心，得互用罪。律云：
T40n1804_p0056c23║許此處，乃與彼處；及現前堂直，迴作五衣，並
T40n1804_p0056c24║得罪也。若本作佛，迴作菩薩，本經未論等，則
T40n1804_p0056c25║情理俱違；本造正錄、雜錄直經，乃造人集偽
T40n1804_p0056c26║經者，因果全乖；決判得重，福無福別，邪正
T40n1804_p0056c27║雜故。若東西二龕，佛法財物，有主不合，無主通
T40n1804_p0056c28║用。若元通師徒，及眾具供養者，理通得作；而
T40n1804_p0056c29║不通牛馬雜畜，非義之人。《五百問》云：用佛彩色，
T40n1804_p0057a01║作鳥獸形，得罪；除在佛前，為供養故。《善見》：若
T40n1804_p0057a02║施主本擬施園果，為衣服湯藥等，盜心迴分
T40n1804_p0057a03║食者，隨計結重。若擬作僧房舍重物，而迴作
T40n1804_p0057a04║僧食，犯偷蘭。若住處乏少糧食，各欲散去，無
T40n1804_p0057a05║人守護者；和僧減用上園果等重物作食，主
T40n1804_p0057a06║領守之；乃至四方僧房亦得。若房破壞，賣麁
T40n1804_p0057a07║者以相治捕。若賊亂世，聽持隨身；賊去靜時，
T40n1804_p0057a08║還復本處。欲供養此像，迴與彼像，吉羅。第八、
T40n1804_p0057a09║第九、第十卷中，論盜戒大微密。《十誦》、《勒伽》云：
T40n1804_p0057a10║持此四方僧物，盜心度與餘寺，吉羅；以還與
T40n1804_p0057a11║僧，不犯重也。《僧祇》：若在近寺破，無臥具供養
T40n1804_p0057a12║者，通結一界，彼此共用。《五百問》中：白衣投比
T40n1804_p0057a13║丘，未度者，白僧與食。若為僧乞，白僧，聽將僧
T40n1804_p0057a14║食在道；若僧不許，或不白行，還須償；不者犯
T40n1804_p0057a15║重。若供僧齋米，僧去，齋主用供後僧，打犍稚
T40n1804_p0057a16║得食；若不打者，一飽犯重。準上，不得輒將僧
T40n1804_p0057a17║食出界而食，本無還心者，犯重；雖復打鐘，猶
T40n1804_p0057a18║不免盜，以物體攝處定故。律中，共利養別說
T40n1804_p0057a19║戒者，須作羯磨和僧方得；若直得者，何須同
T40n1804_p0057a20║界同法也。若為僧差遠使，路非乞食之所，和
T40n1804_p0057a21║僧將食在道，亦不必作相，準《善見》守寺之文。
T40n1804_p0057a22║若寺莊磑，不必和僧，彼此通用，住處各鳴犍
T40n1804_p0057a23║稚通食。若行至外寺，私有人畜，用僧物者犯
T40n1804_p0057a24║重；以施主擬供當處住僧，不供別類，非是福
T40n1804_p0057a25║由故；僧家人畜，犯吉羅。三像共寶互。謂住持
T40n1804_p0057a26║三寶，與理寶互也。《薩婆多》問：佛在世時，諸供
T40n1804_p0057a27║養三寶物中，常受一人分；何以滅後，偏取一
T40n1804_p0057a28║人分。答：佛在時，色身受用，故取一人分；滅
T40n1804_p0057a29║後供養法身，功德勝僧，故取一寶分。又佛在
T40n1804_p0057b01║時，言施佛者，則色身受用；言施佛寶者，置爪
T40n1804_p0057b02║髮塔中，供養法身，法身常在世間故。若施法
T40n1804_p0057b03║者，分作二分，一分與經法，一分與誦經說法
T40n1804_p0057b04║人；若施法寶，懸置塔中。若施僧寶，亦著塔中，
T40n1804_p0057b05║供養第一義諦僧；若施眾僧者，凡聖俱取分，
T40n1804_p0057b06║以言無當故。準此，受施之時，善知通塞；勿令
T40n1804_p0057b07║互用，致有乖失。四隨相物中自互。先約佛物，
T40n1804_p0057b08║有四種：一佛受用物。不得互轉，謂堂字衣服
T40n1804_p0057b09║床帳等物，曾經佛用者，著塔中供養，不得互
T40n1804_p0057b10║易，如前《寶梁經》說。《五百問事》云：不得賣佛身
T40n1804_p0057b11║上繒，與佛作衣。又佛堂柱壞，施主換訖，故柱
T40n1804_p0057b12║施僧，僧不得用。律中佛言：若佛園坐具者，一
T40n1804_p0057b13║切天人供養，不得輒用，皆是塔故。廣敬如〈僧
T40n1804_p0057b14║像致敬〉法中。二施屬佛物。《五百問》云：佛物得
T40n1804_p0057b15║買取供養具供養。《十誦》：以佛塔物出息，佛言
T40n1804_p0057b16║聽之。《五百問》云：佛物不得移至他寺，犯棄；若
T40n1804_p0057b17║眾僧盡去，白僧，僧聽，將去無罪。比丘客作佛
T40n1804_p0057b18║像書經，得物不得取。若得佛家牛畜，亦不得
T40n1804_p0057b19║使，使佛牛奴，得大罪。三供養佛物。《僧祇》：供養
T40n1804_p0057b20║佛華多，聽轉賣買香燈；猶故多者，轉賣，著佛
T40n1804_p0057b21║無盡財中。《五百問》云：佛旛多，欲作餘佛事者，
T40n1804_p0057b22║得；施主不許，不得。準此，迴改作故，不轉變本
T40n1804_p0057b23║質。如《大論》云：如畫作佛像，一以不好故壞，得
T40n1804_p0057b24║福；一以惡心壞，便得罪也。四者獻佛物。律
T40n1804_p0057b25║云：供養佛塔食，治塔人得食。《善見》云：佛前獻
T40n1804_p0057b26║飯，侍佛比丘食之；若無比丘，白衣侍佛亦得
T40n1804_p0057b27║食。準此，俗家佛盤，本不屬佛，不勞設贖；言贖，
T40n1804_p0057b28║偽經。次明法物，亦有四別：一法所受用。如箱
T40n1804_p0057b29║函、匱簏、巾帖之屬，本是經物，曾經置設，不可
T40n1804_p0057c01║迴改；餘三得不，準上可知。三明僧物。若二種
T40n1804_p0057c02║常住，局處已定，不可轉移，如上所明；若通濟
T40n1804_p0057c03║他寺，羯磨和得。初之常住，止得受用。十方常
T40n1804_p0057c04║住，鳴稚同時，即預食分；若惡戒及時，有德非
T40n1804_p0057c05║時，非法而用，並結偷蘭。二種互用，通和得不，
T40n1804_p0057c06║準上可知。常住人畜，必無賣買，準經罪重，諸
T40n1804_p0057c07║律無文。故《僧祇》中，施僧婢並不合受，可以意
T40n1804_p0057c08║知。若論二種現前，罪互如上。就輕重二物，斷
T40n1804_p0057c09║割非文；違者，雙結二罪。三出貸三寶物。《僧祇》：
T40n1804_p0057c10║塔僧二物互貸，分明券記，某時貸，某時還；若
T40n1804_p0057c11║知事交代，當於僧中讀疏，分明唱記，付囑後
T40n1804_p0057c12║人；違者結犯。《十誦》、《僧祇》：塔物出息取利，還著
T40n1804_p0057c13║塔物無盡財中；佛物出息，還著佛無盡財中，
T40n1804_p0057c14║擬供養塔等；僧物，文中例同。不得干雜。《十誦》：
T40n1804_p0057c15║別人得貸塔僧物；若死，計直輸還塔僧。《善見》：
T40n1804_p0057c16║又得貸借僧財物，作私房。《善生經》：病人貸三
T40n1804_p0057c17║寶物，十倍還之；餘不病者，理無輒貸。與律不
T40n1804_p0057c18║同，疑是俗中二眾，文似出家五眾。《五百問》云：
T40n1804_p0057c19║佛物人貸，子息自用，同壞法身。若有施佛牛
T40n1804_p0057c20║奴，不得受用及賣易之；若施軍器，亦不得受。
T40n1804_p0057c21║餘並如畜寶戒。第四瞻待道俗法。《四分》：優波
T40n1804_p0057c22║離至一住處，不迎接故，當日還出；佛言：若知
T40n1804_p0057c23║法知律知摩夷者，凡至所在，皆應迎逆，供給
T40n1804_p0057c24║飲食等。亦不言現前四方僧物。準與知事人
T40n1804_p0057c25║衣，是十方現前物，故知非是四方常住物也。
T40n1804_p0057c26║《十誦》云：以此人替補我處，故須供給。《五分》：若
T40n1804_p0057c27║白衣入寺，僧不與食，便起嫌心；佛言應與。便
T40n1804_p0057c28║持惡器盛食與之，又生嫌心；佛言以好器與
T40n1804_p0057c29║之。此謂悠悠俗人，見僧過者。若在家二眾，及
T40n1804_p0058a01║識達俗士，須說福食難消，非為慳吝，如〈眾網〉
T40n1804_p0058a02║法中說。《十誦》：供給國王大臣薪火燈燭，聽輒
T40n1804_p0058a03║用十九錢，不須白僧；若更索者，白僧給之。惡
T40n1804_p0058a04║賊來至，隨時將擬，不限多少。《僧祇》：若惡賊檀
T40n1804_p0058a05║越工匠，乃至國王大臣，有力能損益者，應與
T40n1804_p0058a06║飲食。《多論》云：能損者與之，有益者不合，即是
T40n1804_p0058a07║污家；若彼此知法如律，亦得。廣如二篇下說。
T40n1804_p0058a08║《十誦》：病人索僧貴藥，聽與兩錢半價。《善見》：瞻
T40n1804_p0058a09║待淨人法，若分番上下者，當上與衣食，下番
T40n1804_p0058a10║不得；長使者，供給衣食。《十誦》：客作人，雇得全
T40n1804_p0058a11║日，卒遇難緣，不得如契者，佛令量工與之。準
T40n1804_p0058a12║於俗法，從旦至中前，有難事者，給食一頓，不
T40n1804_p0058a13║與作直；中後已去，有難不役，則給全日作工。
T40n1804_p0058a14║又須準佛語，量其功勞，看其勤墮；雖復役經
T40n1804_p0058a15║半日，而工敵全夫者，亦與本價，必墮者亦減。
T40n1804_p0058a16║餘廣有僧食通局，如上卷中。大門第二。盜人
T40n1804_p0058a17║物中，由定有主故，望二主結：一損正主，二損
T40n1804_p0058a18║護主。就正主物，要有三句：一有我所心有守
T40n1804_p0058a19║護，如匱中綿絹財物等。二有我所心無守護，
T40n1804_p0058a20║田中五穀是。三無我所心無守護，地中伏藏
T40n1804_p0058a21║是。若盜此三，並損正主結罪。就守護主，二句
T40n1804_p0058a22║不同：一有我所心別守護，如僧可分物，令人
T40n1804_p0058a23║守常者。二無我所心別守護，如關頭奪得禁
T40n1804_p0058a24║物，及比丘失物，為官奪得。盜得此物，望守護
T40n1804_p0058a25║結。今總二主，分為七種。一掌護損失主。《善見》
T40n1804_p0058a26║云：比丘為他別人，乃至三寶，守護財物，若謹
T40n1804_p0058a27║慎掌護，堅鎖藏戶；而賊比丘從孔中屋中竊
T40n1804_p0058a28║取，或偪迫強取，非是護主能禁之限者；望本
T40n1804_p0058a29║主結罪，不合徵守物人（若徵犯重）。若主常懈慢，不
T40n1804_p0058b01║勤掌錄，為賊所偷者；守物比丘必須償之，不
T40n1804_p0058b02║望本主；若不還者，守護結犯。二寄附損失主
T40n1804_p0058b03║《十誦》：有比丘遠處寄物，著道損破。佛言，若好
T40n1804_p0058b04║心投，破者，不應償；惡心破者，須償。比丘寄居
T40n1804_p0058b05║士物，不好看故失者，應索取。若寄居士物，居
T40n1804_p0058b06║士寄比丘物，如上二說。若借他物者，不問好
T40n1804_p0058b07║惡二心，若損，一切須償。今有為他洗瓶鉢，及
T40n1804_p0058b08║誤破失者，並多索償，隨滿結重。三被盜物主。
T40n1804_p0058b09║《十誦》：若眾中失物者，眾主不得為其撿挍，及
T40n1804_p0058b10║以投竄誦呪而取。義張二位：一不現前盜。物
T40n1804_p0058b11║主護心義弱，取者得想決徹；主雖有心不捨，
T40n1804_p0058b12║後見此物，不得奪取；以離地屬賊義成，若奪
T40n1804_p0058b13║犯重。故律云，時有比丘奪劫者物，佛言波羅
T40n1804_p0058b14║夷。《僧祇》：面不現前，一本主不捨，二奪者未作
T40n1804_p0058b15║得想，後得奪取；反上二緣，奪得重罪。縱自心
T40n1804_p0058b16║不捨，前人決定取者，正成盜損，不得奪之；若
T40n1804_p0058b17║先捨者，無主物故，亦不合奪，舉離屬於後取。
T40n1804_p0058b18║二對面現前奪。由守護義強，奪者猶預，得想未
T40n1804_p0058b19║定；本主心弱，而未捨者，亦得追奪。《僧祇》：賊奪
T40n1804_p0058b20║物去，比丘逐賊，奪得本物，無犯。又闇逐賊，彼
T40n1804_p0058b21║藏物去，比丘即取將來。又賊漸近村落，比丘
T40n1804_p0058b22║逐賊；若和喻得，若恐𭮒得，無犯。知有死事，不
T40n1804_p0058b23║應告人。如上諸句，皆是對面被劫。若已作失
T40n1804_p0058b24║想，不問奪者決定、不決定，後還取者，便為賊
T40n1804_p0058b25║復奪賊物；並由決屬賊故。縱不失想，而賊心
T40n1804_p0058b26║決取無畏，亦是屬賊，不合追奪。《毘奈耶》云：若
T40n1804_p0058b27║失物，官人奪得，還比丘者，得取無犯。準此，面
T40n1804_p0058b28║不現前，乃至盜金像等，雖知藏處，亦不合取。
T40n1804_p0058b29║《十誦》：若比丘為賊所獲，自偷身賊所，無犯；若
T40n1804_p0058c01║師奪弟子，將來，得重。四賊施比丘物主。《十誦》：
T40n1804_p0058c02║賊偷物來，或好心施，或因他逐，恐怖故施，得
T40n1804_p0058c03║取此物；莫從賊乞，自與者得取之。取已染懷
T40n1804_p0058c04║色而著；有主識者，若索，還他。若賊比丘邊買
T40n1804_p0058c05║得衣者，本主見衣，不得直奪，應還本直。今或
T40n1804_p0058c06║有偷三寶物，及以金銀經像，毀成器鋌，而乞
T40n1804_p0058c07║比丘者，若準上文，應得受之。據理，已曾經佛
T40n1804_p0058c08║受用，但可取之，依本處用。五收囚縛賊主。《僧
T40n1804_p0058c09║祇》：官未收錄，未抄物名字，而寄附比丘者，得
T40n1804_p0058c10║取；若已收錄者，不得。若云施佛塔僧者，得取；
T40n1804_p0058c11║露現持出，不得覆藏。若有問者，言佛物僧物
T40n1804_p0058c12║我物；若不許者，還之。六狂人施物主。《摩得伽》
T40n1804_p0058c13║云：若狂人自持物施，不知父母親眷者，比丘
T40n1804_p0058c14║得取；若父母可知，不自手與，不可取。七守視
T40n1804_p0058c15║人作主。《善見》云：偷人無罪者，謂主人兒落度，
T40n1804_p0058c16║父母所遣，若父母死，若負債等，將去者無罪
T40n1804_p0058c17║（準此，私度王稅人，有福無罪）。盜奴犯重。《十誦》：有守邏人與比丘
T40n1804_p0058c18║衣，疑不知成主不？佛言，但隨施者受之，不合
T40n1804_p0058c19║從乞。《四分》：他守視人，與比丘衣物；佛言，此即
T40n1804_p0058c20║是主，得受。所以不合從乞，以物是別主，若受
T40n1804_p0058c21║語而施，即教他盜物故也。《明了論》中，盜義極
T40n1804_p0058c22║多。且約眼耳鼻舌身心，放六塵起不如法行；
T40n1804_p0058c23║或犯重，或犯輕；若人食毒，或為蛇螫，犯如此罪。
T40n1804_p0058c24║若人偷地水火風空等界，亦犯波羅夷，悉從
T40n1804_p0058c25║盜戒判。解云：有諸仙人，是胸行蛇毒藥師，作
T40n1804_p0058c26║仙人書字，見者皆愈，欲見者須價直；比丘被
T40n1804_p0058c27║害，偷看之，計直犯重。乃至他人學得，偷看亦
T40n1804_p0058c28║爾（秘書疏等，偷看準此）。若誦呪治病，欲學須直；比丘密聽，
T40n1804_p0058c29║計直得重。偷嗅甞觸亦如是。知若祕方要術，
T40n1804_p0059a01║病者心緣即差，得直方示，得直聽寫；比丘受
T40n1804_p0059a02║法就師，心緣得差，不與價直，故犯重也。次約
T40n1804_p0059a03║六界，前三可知。有呪扇藥塗，比丘偷搖不與
T40n1804_p0059a04║價直。若起閣，臨他空界，妨他起造，即名盜空。
T40n1804_p0059a05║論云：等者，等於識界，智慧屬識。人有伎兩，不
T40n1804_p0059a06║空度他，須與價直；比丘方便，就彼學得，不與
T40n1804_p0059a07║價直，即是盜識（謂盜智用）。自外諸緣，不可錄盡。但
T40n1804_p0059a08║知非理損財解盜，無義不收。廣如《戒本䟽》說。
T40n1804_p0059a09║大門第三盜非畜物。初明非人物。若有護者，
T40n1804_p0059a10║望護主結。《五分》：取他覆塚旛蓋，神廟中衣；他
T40n1804_p0059a11║所護物，他心未捨，直五錢犯重。《僧祇》：盜外道
T40n1804_p0059a12║塔物，神祀舍物，得重；若無護主，隨境結之。故
T40n1804_p0059a13║《十誦》：盜天神像衣及華鬘等，得偷蘭。《善見》：取
T40n1804_p0059a14║諸鬼神物，及人繫樹物，無守護者，無罪（謂非人亦不護）。
T40n1804_p0059a15║《薩婆多》云：取非人物，五錢已上，重偷蘭；四錢
T40n1804_p0059a16║已下，輕蘭。今或多人，取諸神衣物者，據理，得
T40n1804_p0059a17║不如上；必無人守，恐神護者，可擲卜而知捨
T40n1804_p0059a18║吝。盜畜生物，《四分》無文，有人斷同大重者。胡
T40n1804_p0059a19║律云：鼠偷故桃，積成大聚，比丘盜之，佛言
T40n1804_p0059a20║波羅夷故。有解，非望畜生，還望本主；以鼠盜
T40n1804_p0059a21║疑豫未決，望人猶是本主，故還就人結重。餘
T40n1804_p0059a22║如他部。《十誦》：取虎殘犯吉羅，由不斷望故；師
T40n1804_p0059a23║子殘不犯。《薩婆多》：一切鳥獸食殘，取者吉羅。
T40n1804_p0059a24║二明有主想。若作無主想，始終不轉，無罪；前
T40n1804_p0059a25║後互轉，互得輕重。廣如〈持犯〉中。三明有盜心。
T40n1804_p0059a26║然此一門，實德之人未免。但世盜由心結，不
T40n1804_p0059a27║望境之是非。故《僧祇》：寺主好心互用三寶物，
T40n1804_p0059a28║是盜波羅夷，謂愚癡犯也。《四分》亦云：我說此
T40n1804_p0059a29║人愚癡波羅夷。理既難知，故具抄示。《十誦》六
T40n1804_p0059b01║種盜心：謂苦切取，輕慢取，以他名字取，觝突
T40n1804_p0059b02║取（假借不還），受寄取，出息取；除出息一種，餘並結
T40n1804_p0059b03║重。《摩得伽》三種劫心：強奪取，耎語取，施已還
T40n1804_p0059b04║取也（《善生》中亦同偷罪）。《五分》有四：一以諂心，曲心，瞋
T40n1804_p0059b05║心，恐怖心而取他物，即是盜心。《四分》十種賊
T40n1804_p0059b06║心：一黑闇心。謂癡心愚教，生可學迷，隨作結
T40n1804_p0059b07║重；《僧祇》寺主即是其事。二邪心者。謂貪心規
T40n1804_p0059b08║利，邪命說法，以財自壅。三曲戾心者，即瞋心
T40n1804_p0059b09║也。與少嫌恨，假瞋得財；或虛示威怒，意存財
T40n1804_p0059b10║利，得物犯重。四恐怯心。或以迫喝，或說法怖
T40n1804_p0059b11║取，或自懷疑怖，而取財也。五常有盜他物心，
T40n1804_p0059b12║恒懷規奪也。六者決定取。內心籌慮，方便已
T40n1804_p0059b13║成，回必克果，動物成犯。七寄物取。或全觝突，
T40n1804_p0059b14║或以少還他。八恐怯取。謂示身口相，畏敬故
T40n1804_p0059b15║與物也。九見便便取。同求他慢，因利求利
T40n1804_p0059b16║也。十倚託取。或倚名聞威德，或以名字方便
T40n1804_p0059b17║也；或依親友強力者，謂假他威勢而取也；或
T40n1804_p0059b18║以言辭辯說者，託於論端，浮華引接，令前異
T40n1804_p0059b19║望，而取財利。言誑惑而取者，非法言法，法言
T40n1804_p0059b20║非法；但規前利，幻惑群情。以此諸文，證知心
T40n1804_p0059b21║業，其相略顯，足得垣牆，防擬妄境。四重物。謂
T40n1804_p0059b22║五錢，若直五錢，即餘雜物。《薩婆多》問曰：盜五
T40n1804_p0059b23║錢成重，是何等之錢？答有三解：初云，依彼王
T40n1804_p0059b24║舍國法用何等錢，準彼錢為限。二云，隨有佛
T40n1804_p0059b25║法處用何等錢，即以為限。三又云，佛依王舍
T40n1804_p0059b26║國盜五錢得死罪，依而結戒；今隨有佛法處，
T40n1804_p0059b27║依國盜幾物斷死，即以為限。雖有三釋，論師
T40n1804_p0059b28║以後義應是。然五錢之義，律論互釋不同；判
T40n1804_p0059b29║罪宜通，攝護須急；故律云：下至草葉不盜。今
T40n1804_p0059c01║諸師盛行，多依《十誦》。彼云：盜五錢者，古大銅
T40n1804_p0059c02║錢得重；若盜小錢，八十文。隨其盜處，所用五
T40n1804_p0059c03║錢，入重。《僧祇》：王無定法，斷盜不定；當取瓶沙
T40n1804_p0059c04║古法，四錢三角結重。《四分》但云五錢，準此，廢
T40n1804_p0059c05║上律論，以後為勝；縱四錢三角，《善見》解之，亦
T40n1804_p0059c06║同五錢。《善見》云：若堈中盜寶，內手取已，出離
T40n1804_p0059c07║堈口，得夷。又解：但離處得夷，未出堈口。法師
T40n1804_p0059c08║曰：於戒律中，宜應從急。又觀五事，處時新故
T40n1804_p0059c09║等，是名律師。以此文證，五錢為允。二以義門
T40n1804_p0059c10║六句不同。一《十誦》、《伽論》云：錢有貴賤時，不妨
T40n1804_p0059c11║錢貴盜二入重，遇值賤時百千犯輕。二《四分》、
T40n1804_p0059c12║《五分》、《善見》云：貴處盜物，賤處賣，還依本盜處
T40n1804_p0059c13║估價。三《善見》云：貴時盜得，賤時賣，若定罪者，
T40n1804_p0059c14║還依本時。上三句互反，皆同得輕降也。四《摩
T40n1804_p0059c15║得伽》中：取五千不犯重——數數取四錢，數數作
T40n1804_p0059c16║斷心。或不得物而入重，如《四分》，燒薶壞色教
T40n1804_p0059c17║他等。五不滿五犯重，如《四分》：眾多人遣一人
T40n1804_p0059c18║盜五錢，多人共分；或多人共盜，通作一分，但
T40n1804_p0059c19║使滿五，一切同盜，結重。或盜通五結輕，如《十
T40n1804_p0059c20║誦》：盜眾多人未分物者是，即如亡人輕物之
T40n1804_p0059c21║類。六盜五人各一錢結重，如《僧祇》：五人各以
T40n1804_p0059c22║一錢遣一人守掌，若盜，望守護人結。《善見》云：
T40n1804_p0059c23║欲知盜相，如師徒四人互相教，共盜一人六
T40n1804_p0059c24║錢，各得一波羅夷，一偷蘭。自業不合教他業，
T40n1804_p0059c25║但得一偷蘭。此義應知。五離本處。《四分》云：若
T40n1804_p0059c26║牽挽埋藏，隨為一事，方便不成，並結偷蘭。《五
T40n1804_p0059c27║分》：物在地中，作盜心得吉羅，掘地得提；捉物
T40n1804_p0059c28║吉羅，動物偷蘭，離處方重。離處義，十句分之。
T40n1804_p0059c29║一文書成辨離處。如律師疏判，以重入輕，非
T40n1804_p0060a01║法判用僧物之類。《善見》云：畫地作字，一頭時
T40n1804_p0060a02║輕，畫兩頭時重。二言教立者。《善見》：若盜心唱
T40n1804_p0060a03║云，定是我地。地言生疑，偷蘭；決定失心者，
T40n1804_p0060a04║重；若來問僧，答同皆重。若共爭園田，違理判
T40n1804_p0060a05║與，違理判得；乃至口斷多端，偷夏唱大得物，
T40n1804_p0060a06║皆重。即如《四分》：若以言辭辯說，誑惑而取，皆
T40n1804_p0060a07║重。三移標相者。《善見》：標一舉時偷蘭，舉二標
T40n1804_p0060a08║時重（謂量地度），乃至得一髮一麥皆重；地深無價，繩
T40n1804_p0060a09║彈亦爾。四墮籌者。《四分》：盜隱記數籌，分物籌，
T40n1804_p0060a10║致令缺少也。五異色者。《十誦》、《薩婆多》云：氈褥
T40n1804_p0060a11║氍毹上，有樹枝葉華；今從樹葉上，盜牽至樹
T40n1804_p0060a12║華上，犯重，謂異本色故。或如借他衣鉢，非理
T40n1804_p0060a13║用損，減他五錢，亦結重罪。律云，若壞色故。六
T40n1804_p0060a14║轉齒者。如《十誦》；樗蒲，移棋子等。《五分》：蒲博賭
T40n1804_p0060a15║物，犯吉羅。七離處明不離處。如《僧祇》：盜他牛
T40n1804_p0060a16║馬，未作得想，雖舉四足，不成重罪。八不離處
T40n1804_p0060a17║明離處。如《善見》：空靜處盜，決得無疑，如擲杖
T40n1804_p0060a18║空中，必無不下，故動即成重。九無離處辨離
T40n1804_p0060a19║處。如《四分》：盜他田宅，攻擊破村，燒薶壞色，皆
T40n1804_p0060a20║犯重等。十雜明離處。如空中吹物盜鳥，曲弋，
T40n1804_p0060a21║斷流水注等。並不具述，廣如本疏。然盜戒相
T40n1804_p0060a22║隱，極難分了；若廣張體貌，徒盈卷軸；至於披
T40n1804_p0060a23║撿，取悟必繁；故略列犯緣，粗知梗概，意存省
T40n1804_p0060a24║事知足。憂心念道者，緣境既局，少應清潔；若
T40n1804_p0060a25║多眾務，而欲高升者，必羅盜網，終無有出。何
T40n1804_p0060a26║者？由心懷勝劣，倒想未傾；初果無學，方可營
T40n1804_p0060a27║事。有心懷道者，細讀附事，深思乃知。故《善見》
T40n1804_p0060a28║云：戒律宜從急護；此第二重戒，事相難解，不
T40n1804_p0060a29║得不曲碎解釋；其義理分別，汝當善思。論文
T40n1804_p0060b01║如此，以準上列。猶恐不肖者謂繁，余心寔未
T40n1804_p0060b02║言盡；約略如前，故且削也。三明不犯中。《四分》
T40n1804_p0060b03║云：與想取、已有想、糞掃想、暫取想、親厚意者，
T40n1804_p0060b04║皆無犯。律中具七法名親厚：一難作能作，二
T40n1804_p0060b05║難與能與，三難忍能忍，四密事相告，五互相
T40n1804_p0060b06║覆藏，六遭苦不捨，七貧賤不輕。如是七法，人
T40n1804_p0060b07║能行者，是善親友，準此量之。第三殺人戒。犯
T40n1804_p0060b08║緣具五：一是人，二人想，三起殺心，四興方便，
T40n1804_p0060b09║五命斷。初緣人者，律云：從初識至後識，而斷
T40n1804_p0060b10║其命也（初識者，謂初識在胎，猶自疑滑，是識所依；乃至命終，最後一念，未捨執持，隨燸壞者是也）。
T40n1804_p0060b11║其相易識，故略述之。《四分》云：殺有二種：一者
T40n1804_p0060b12║自殺。謂身現相，口讚死相；坑陷、倚發、若安殺
T40n1804_p0060b13║具，及以與藥等。二教他而殺。隨其前使，若教
T40n1804_p0060b14║歎、教遣使、往來使、重使、展轉使、求男子、教求
T40n1804_p0060b15║男子、遣書、教遣書等。並任方便，但令命終；稱
T40n1804_p0060b16║本期者，三性之中，能教犯重，餘如後篇。《十誦》：
T40n1804_p0060b17║不得自傷毀形，乃至斷指，犯罪。《伽論》：病人不
T40n1804_p0060b18║欲起，不欲舒，若起者當死；看病人強與食藥，
T40n1804_p0060b19║死者，偷蘭。㿈未熟彊破，命終，亦爾。不與食，不
T40n1804_p0060b20║治療，因而死者，亦偷蘭。《薩婆多》：比丘知星曆
T40n1804_p0060b21║陰陽吉凶；由比丘語，征破異國，殺害得財，皆
T40n1804_p0060b22║犯盜殺二波羅夷。優婆塞例同。《十誦》：為人作
T40n1804_p0060b23║坑，人死重，畜生死偷蘭；為畜作坑，畜死如律，
T40n1804_p0060b24║人死吉羅；若本漫心，隨境輕重。《薩婆多》：若為
T40n1804_p0060b25║一人讚死，此人不解，邊人解，用此法死者，無
T40n1804_p0060b26║犯。今多有人自焚，多有愚叢七眾，讚美其人，
T40n1804_p0060b27║令生欣樂，並如律本結重。又如比丘被官刑
T40n1804_p0060b28║戮，膾子因相從人索手巾絹帛，以作籠頭絞
T40n1804_p0060b29║繩等，亦有無知五眾與者，即名殺具，命終結
T40n1804_p0060c01║重。《僧祇》：父母被王法，比丘語典刑者，乞其一
T40n1804_p0060c02║刀，尋用語者，亦重。《五分》、《四分》：自殺者偷蘭，謂
T40n1804_p0060c03║結其方便。不犯中，律云：若擲刀杖瓦石材木，
T40n1804_p0060c04║誤著彼身而死；及扶抱病人而死；或以藥食；
T40n1804_p0060c05║及以來往出入而死者，一切無害心，不犯。故
T40n1804_p0060c06║俗律云，過失殺人者，以贖論（謂目所不見，心所不意，共舉重物，乘高履
T40n1804_p0060c07║危之類）。第四大妄語戒。具九緣：一對境是人，二
T40n1804_p0060c08║人想，三境虛，四自知境虛，五有誑他心，六說
T40n1804_p0060c09║過人法，七自言已證，八言章了，九前人解。《四
T40n1804_p0060c10║分》、《十誦》、《多論》云：從得不淨觀已上，至四果來，
T40n1804_p0060c11║若云我得，皆犯重。若現身相，前人不疑，同重；
T40n1804_p0060c12║疑則偷蘭。《十誦》云：問：此不淨等，是近小法，何
T40n1804_p0060c13║以犯重？答：是甘露初門，一切聖人，由之而入。
T40n1804_p0060c14║又《四分》云：天龍鬼神，來供養我等，亦同犯重。
T40n1804_p0060c15║又云：欲向此說，乃向彼說，一切皆重。《摩得伽》
T40n1804_p0060c16║云：自稱是佛、天人師等，偷蘭。餘如《戒本疏》說。
T40n1804_p0060c17║不犯中，律云：自知有得不淨觀，若向同意大
T40n1804_p0060c18║比丘說；若戲笑、若疾疾說、屏處獨說；欲說此
T40n1804_p0060c19║而錯說彼等。皆不犯重；而犯吉羅，以非言說
T40n1804_p0060c20║之儀軌故也。
T40n1804_p0060c21║四分律刪繁補闕行事鈔卷中（終）
T40n1804_p0060c22║
T40n1804_p0060c23║
T40n1804_p0060c24║四分律刪繁補闕行事鈔卷中（二）
T40n1804_p0060c25║
T40n1804_p0060c26║僧殘篇中，故失精戒第一。此戒人之喜犯，故
T40n1804_p0060c27║在初也。《多論》：三義故，佛制此戒：一為令正法
T40n1804_p0060c28║久住故，二欲止誹謗故，三欲生天龍善神信
T40n1804_p0060c29║敬心故。四部律中，佛並訶責言：云何以此不
T40n1804_p0061a01║淨手受人信施。具三緣：一標心作究竟意，二
T40n1804_p0061a02║方便動轉（律中有六種：一內色，謂受色；二外色，謂不受色；三內外色，二色中間；四水中，逆水順
T40n1804_p0061a03║水；五風中，同水法；六空者，自空動身，乃至餘境地），三體分盈流，便犯。《五分》：睡
T40n1804_p0061a04║時不淨出，若覺，發心身動，偷蘭；身不動而心
T40n1804_p0061a05║動者，吉羅。《善見》云：若手捉根而睡，擬出精者，
T40n1804_p0061a06║眠中若出，僧殘。律中開夢出者不犯。若亂意
T40n1804_p0061a07║睡眠有五過失：一者惡夢，二者諸天不護，三
T40n1804_p0061a08║心不入法，四不思明相，五喜出精。《五分》：得五
T40n1804_p0061a09║吉羅，以夢故不犯殘也。律不犯中，若夢中失，
T40n1804_p0061a10║覺已，恐污身衣故，以弊物及手捺棄；若欲想
T40n1804_p0061a11║出，若見好色不觸而失；若行時自觸兩髀而
T40n1804_p0061a12║失，若觸衣而失，若浴時失，若手措摩而失；如
T40n1804_p0061a13║是一切不作出精意而自出者，無犯。《十誦》：擔
T40n1804_p0061a14║重遠行，騎乘，筋節斷解，便有種種精出。《善見》
T40n1804_p0061a15║云：精遍身中故。《伽論》中，故出他精，偷蘭；為他
T40n1804_p0061a16║作境界也。摩觸女人戒第二。《多論》六義：一者
T40n1804_p0061a17║出家之人，飄然無所依止；今制此戒，與之作
T40n1804_p0061a18║伴，有所依帖故。二為息鬪諍，此是諍競根本
T40n1804_p0061a19║故。三為息疑嫌，不但為捉而已，謂作大惡故。
T40n1804_p0061a20║四為斷大惡之原，禁微防著故。五為護正念，
T40n1804_p0061a21║若觸女人必失正念故。六比丘出家，理應超
T40n1804_p0061a22║絕塵染，栖心累外，為世軌則；若觸女人，則喪
T40n1804_p0061a23║世人崇敬心故。具五緣成犯：一人女，二人女
T40n1804_p0061a24║想，三有染心，四身相觸，五著便結犯。初明人
T40n1804_p0061a25║女者，律本云：四種女人，如淫戒中。有淫心者，
T40n1804_p0061a26║愛染污心。身者，從髮至足也。言相觸者，有三
T40n1804_p0061a27║種：初比丘往觸無衣覺女、睡眠、新死、少分壞
T40n1804_p0061a28║者；但使往觸著，不問受樂不受樂，皆犯僧殘。
T40n1804_p0061a29║二者女來觸比丘，不必須淫心，而比丘要須
T40n1804_p0061b01║動身、受樂者，犯殘；此律文不了，今準《十誦》，言
T40n1804_p0061b02║犯僧殘；若不動身而受樂者，此律吉羅。若先
T40n1804_p0061b03║有染心於前女，後女來觸比丘，不動而受樂
T40n1804_p0061b04║者偷蘭；遮動則犯殘。如上並據二俱無衣以
T40n1804_p0061b05║言；若互有衣者犯偷蘭；二俱有衣犯吉羅。若
T40n1804_p0061b06║以二形身相觸，偷蘭；此又律文不了，如《十誦》、
T40n1804_p0061b07║《伽論》，意在女者僧殘，在男者偷蘭。律中若欲
T40n1804_p0061b08║心觸男子，或衣鉢坐具，乃至自觸身，一切吉
T40n1804_p0061b09║羅。《善見》：若以髮髮相觸，爪爪相觸，悉偷蘭，以
T40n1804_p0061b10║無覺能觸故。覺境、不覺，應作四句。《十誦》：比丘
T40n1804_p0061b11║及女人，身根互壞，相觸皆蘭。若以爪齒毛瘡
T40n1804_p0061b12║無肉骨觸女身偷蘭。若依《四分戒本》：若捉髮
T40n1804_p0061b13║者殘，謂以覺觸不覺也。《僧祇律》中：若觸畜生
T40n1804_p0061b14║女者，一切吉羅，非人女亦爾，謂無淫心。《十誦》：
T40n1804_p0061b15║若觸不能女男身者，俱蘭。《僧祇》：意謂男子黃
T40n1804_p0061b16║門，而是女人，觸者殘；謂前有方便心，後稱本
T40n1804_p0061b17║境。《善見》云：相觸得五罪，謂夷、殘、蘭、吉，指觸故
T40n1804_p0061b18║波逸提。不犯中，律云：若有所取與相觸，或戲
T40n1804_p0061b19║笑，若相解時相觸，一切不犯，非不犯餘罪。《僧
T40n1804_p0061b20║祇》：若共女人捉物，呪願捉器，行食捉繩頭尾，
T40n1804_p0061b21║捉杖竹木，皆非威儀，有欲心者吉羅。欲心動
T40n1804_p0061b22║物及以器繩，或灒水著女，皆偷蘭。若母等近
T40n1804_p0061b23║親，久別相見，抱捉比丘者，當正念住，不犯。《十
T40n1804_p0061b24║誦》：若母女姊妹，為病患，及水、火、刀兵、深坑、惡獸
T40n1804_p0061b25║難；救者，無犯，但無染心。若為水所沒，開比丘
T40n1804_p0061b26║手捉；雖淫心起，但捉一處莫放；到岸不應故
T40n1804_p0061b27║觸，得殘。若女人寫水注比丘手，水流不斷，於
T40n1804_p0061b28║女生淫心偷蘭。《僧祇》：若城門道迮，逢女人鬧
T40n1804_p0061b29║者，要待希已便過。若女人有所須，令淨人與；
T40n1804_p0061c01║無者持著床几上，語言取之。若擔重不舉，倩
T40n1804_p0061c02║比丘者，旁無淨人，比丘為舉著高處，令自擔
T40n1804_p0061c03║之。若乞食時，有端正女持食來，比丘若起淫
T40n1804_p0061c04║心者，放鉢著地，令餘人授受之。準此，若就女
T40n1804_p0061c05║人取針線瓶盂等物，恐搪觸者，當語著地，然
T40n1804_p0061c06║後比丘自取。餘並例知。《十誦》、《四分》，開處猶多；
T40n1804_p0061c07║若據《僧祇》，水溺難緣，至死不開。須知急緩之
T40n1804_p0061c08║意，過集積增，莫不由此。與女人麁語戒第三。
T40n1804_p0061c09║七緣成犯：謂人女，人女想，有染心，麁語，麁
T40n1804_p0061c10║語想，六言章了了，七前人知解。《伽論》：比丘性
T40n1804_p0061c11║好麁語，偷蘭。律中人女者，要有所了知，解淫
T40n1804_p0061c12║欲語也。麁惡語者，非梵行也。未必言聲相有
T40n1804_p0061c13║麁醜，號為麁惡；不防涉於善事，而意表於淫
T40n1804_p0061c14║欲。故律云：若復作餘語者。如律云：因消蘇
T40n1804_p0061c15║著赤衣時，女形露，便言消蘇好不？若女情相
T40n1804_p0061c16║領，律結僧殘。若不解者，如《僧祇》云：比丘見女
T40n1804_p0061c17║人新染衣著，形露；比丘言，大赤好，女人云，新
T40n1804_p0061c18║染故爾。比丘生疑，白佛；佛令一比丘問女，女
T40n1804_p0061c19║具如前答；佛言：義味俱解，僧殘。《四分》：解語不
T40n1804_p0061c20║解義，偷蘭。此但論染心向女麁語；若準《五分》，
T40n1804_p0061c21║具有彼此互向麁語，犯。下歎身戒亦同。律中
T40n1804_p0061c22║不犯者，為女說不淨惡露觀，九瘡、九孔、九入、
T40n1804_p0061c23║九漏、九流，而彼女謂為說麁語；若說毘尼時，
T40n1804_p0061c24║言次及此；若說經受經，若二人同受，若彼問
T40n1804_p0061c25║此答，若同誦，若錯說。但無欲心，一切無犯。向
T40n1804_p0061c26║女歎身索供戒第四。論犯七緣：一人女，二人
T40n1804_p0061c27║女想，三內有染心，四歎身說麁語，五麁語想，
T40n1804_p0061c28║六、七同前戒。律云：歎身者，端正、好顏色、大姓
T40n1804_p0061c29║出家、持戒、修善法、行十二頭陀等。不索淫欲
T40n1804_p0062a01║供養者，偷蘭；說欲并自歎者，僧殘；若直說麁
T40n1804_p0062a02║語，犯前戒。不犯中，若為女人說法及說毘尼
T40n1804_p0062a03║時，言次相及，而女謂自歎身，並無犯。媒人戒
T40n1804_p0062a04║第五。六緣成犯：一是人男女，二人想，三為
T40n1804_p0062a05║媒嫁事，四媒嫁想，五言辭了了，六受語往還
T40n1804_p0062a06║報，便犯。律文要三時具者，方結僧殘：一謂受
T40n1804_p0062a07║語，二往彼陳說，三還報知。若具二者結偷蘭
T40n1804_p0062a08║遮；具一時者結突吉羅。若受語往彼說，而言
T40n1804_p0062a09║已嫁、若死、若賊將去者，偷蘭；若言癩病等，還報
T40n1804_p0062a10║者，僧殘（以後得媒嫁故）。除二道已，媒餘身分者偷蘭；若
T40n1804_p0062a11║媒人男畜生等，並吉羅。《五分》：不許而報，偷蘭。
T40n1804_p0062a12║《十誦》：不能男女，若道合一道女，石女等，一切偷
T40n1804_p0062a13║蘭。此律中，諸比丘白二羯磨，差人媒嫁，一切
T40n1804_p0062a14║僧殘。今知事白僧，媒娶淨人，供給婚具，問僧
T40n1804_p0062a15║同和，一切僧殘。若用僧物，同俱犯重。《僧祇》：為
T40n1804_p0062a16║他求好馬種和合故，偷蘭；餘畜吉羅。《五分》若
T40n1804_p0062a17║為男長倩女使，偷蘭（恐後和合）；為女倩男亦爾。《十誦》、
T40n1804_p0062a18║《伽論》云：若指腹為媒，及自媒者，偷蘭。《四分》：媒
T40n1804_p0062a19║法以語書、指印、遣使，但情相領，參互作句，皆
T40n1804_p0062a20║犯。若比丘持地書往不看者，及為白衣作餘
T40n1804_p0062a21║使，並吉羅。《僧祇》：勸歸婦早還者偷蘭。律不犯
T40n1804_p0062a22║中，若男女先已通，後離別，還和合者，開不犯。
T40n1804_p0062a23║《十誦》云：作券書言非我婦，猶故未唱出者，偷
T40n1804_p0062a24║蘭；若婦禮已斷，不復來往，而和合者，僧殘。律
T40n1804_p0062a25║中開持書者，若為父母，及信心精進優婆塞
T40n1804_p0062a26║病，若在獄繫，及為佛法僧事，病比丘事等，看
T40n1804_p0062a27║書持往不犯。無主僧不處分過量房戒第六。
T40n1804_p0062a28║具有五過：一須人經營，妨修道業。二《多論》云：
T40n1804_p0062a29║長己貪結，壞少欲知足故。三處處乞覓，惱亂人
T40n1804_p0062b01║非人二趣，不生信敬，壞滅正法令不久住故。
T40n1804_p0062b02║四專任自由，不乞處分，容障僧事，多惱亂故。
T40n1804_p0062b03║五或自損行，違其慈道，壞梵行故。六緣成犯：
T40n1804_p0062b04║一無主，二為己，三自乞求，四過量不處分，五
T40n1804_p0062b05║過量不處分想，六房成，結犯。《薩婆多》云：末後
T40n1804_p0062b06║二摶泥未竟，輕蘭；餘一摶在，重蘭。《善見》云：若
T40n1804_p0062b07║留一摶泥，在後當成，蘭；決罷心者，僧殘。《僧祇》：
T40n1804_p0062b08║瓦木板石灰泥草覆，乃至最後一把草，覆竟
T40n1804_p0062b09║即殘。若自受用，皆吉羅；房生若死、休道、施僧，
T40n1804_p0062b10║乃可受用。律中，若作此房，先知無妨難已，然
T40n1804_p0062b11║後來僧中乞法；若不可信，一切僧共往看之；
T40n1804_p0062b12║若可信者，即當聽作。《善見》云：無妨難地處，平
T40n1804_p0062b13║治如鼓面，後至僧中乞；長六搩手，廣四搩手
T40n1804_p0062b14║已下，不須乞處分。《四分》云：長佛十二搩手內，
T40n1804_p0062b15║廣七搩手。然佛搩手尺量不定，今總會諸部，
T40n1804_p0062b16║挍勘是非。《僧祇》：佛搩手長二尺四寸。《明了論》
T40n1804_p0062b17║同之。《善見》云：中人三搩手，長佛一搩手。《多論》
T40n1804_p0062b18║云：佛一搩手，凡人一肘半。《五分》：佛搩手長二
T40n1804_p0062b19║尺。已上通明尺寸，分量不定者，由翻經有南
T40n1804_p0062b20║北二國，三藏生處不同，故致多別，各相矛盾。
T40n1804_p0062b21║今以義約，佛在人倍人，身量同爾。此震旦國
T40n1804_p0062b22║法，尺寸隨俗不同；而用律曆定勘，則以姬周
T40n1804_p0062b23║尺斗為定；通古共遵，百王不易故。隋煬帝立
T40n1804_p0062b24║斗尺秤，準古立樣，余親見之。唐朝御宇，任世
T40n1804_p0062b25║兩用，不違古典。故唐令云：尺者，以尺二寸為
T40n1804_p0062b26║尺；斗秤二種，例準增加。準論以言，此方人長
T40n1804_p0062b27║八尺，佛則丈六。以此為率，佛搩手，依《五分》二
T40n1804_p0062b28║尺為定；當律無文，可以用之。後進未知，前修
T40n1804_p0062b29║昧教者，既不達道俗二制，隨語即行，一何混
T40n1804_p0062c01║亂。即大國唐朝，文軌無二；及論用尺，五種不
T40n1804_p0062c02║同，必以姬周尺秤以定；官市衡量，無事不平。
T40n1804_p0062c03║此則閻浮通用，豈止姬周古法；乃至鉢量，三
T40n1804_p0062c04║斗為上，下者斗半。以文挍勘，尺秤依古，彌彰
T40n1804_p0062c05║上言；故今藥秤，古法不改。六尺為步，忽絲為
T40n1804_p0062c06║先；如是準酌，想定綱旨。余曾遊晉魏及以關
T40n1804_p0062c07║輔，諸方律肆，每必預筵；至論尺斗廢興，並未
T40n1804_p0062c08║霑述。故即刪補，反光九代。今用《五分》尺寸，即
T40n1804_p0062c09║以為率；廣二丈四尺，長一丈四尺也。《善見》云：
T40n1804_p0062c10║皆謂明內為言。《僧祇》：邊壁高一丈二尺。若男
T40n1804_p0062c11║若女，在家出家，皆為房主；無此等主，故言無
T40n1804_p0062c12║主。難處者，《四分》中，虎狼乃至蟻子也。《善見》：下
T40n1804_p0062c13║至若有蟻子窟，不得作；若蟻行覓食，逐令去，
T40n1804_p0062c14║得作。何以故？如來為慈愍眾生反比丘故。《五
T40n1804_p0062c15║分》：四衢道中，多人聚戲，淫女、市肆、放牧、惡獸、
T40n1804_p0062c16║隱險處、園田、社樹、墳墓、偪村近道等，是難處。
T40n1804_p0062c17║妨處者，律云：乃至不容草車迴轉處。《善見》云：
T40n1804_p0062c18║是人田園，或怨家、賊處、尸陀林處、王誌護處，
T40n1804_p0062c19║四周不通十二輄梯，間有拳一肘者。《十誦》：是
T40n1804_p0062c20║舍四邊一尋地內，有塔地，官地，居士、外道、比
T40n1804_p0062c21║丘尼地，若大石、流水、大樹、深坑等，是妨處。《明
T40n1804_p0062c22║了論》：或樹空、山巖、石陰等，得行住坐臥，如
T40n1804_p0062c23║作房舍所攝。解云：如上處等，欲於中住，必
T40n1804_p0062c24║須隔斷；須將比丘羯磨治地。所以爾者，若不
T40n1804_p0062c25║依量，用功則多；若有妨難，自損惱他。故知僧
T40n1804_p0062c26║私二地，並須乞作。《僧祇》：若僧中無能羯磨者，
T40n1804_p0062c27║一切僧就彼作處，一人唱言：「一切僧為某比
T40n1804_p0062c28║丘指授房。」三說亦得。若處遠、隔水，寒、暑、雨、雪、
T40n1804_p0062c29║多病，不得並往者，應差二三人，不得羯磨四
T40n1804_p0063a01║人。往彼指授，有四種人：一越年，二異界僧，三
T40n1804_p0063a02║作私房者多，四妨難二處，悉皆不成；即此律
T40n1804_p0063a03║云，使可信者看；故知簡別。《薩婆多》云：處分
T40n1804_p0063a04║處得作，餘處不得。餘人就此房上作重屋；房
T40n1804_p0063a05║主聽，得；無不處分罪。《善見》云：長中減一磔手，
T40n1804_p0063a06║廣巾長一磔手，互減過，皆僧殘。若房未成而
T40n1804_p0063a07║行，客為成者，無罪。以人無一口房分，若段段
T40n1804_p0063a08║計人分滿過量亦犯。問：何不同長衣，必俱過成
T40n1804_p0063a09║犯？答：此房為造作故犯，長衣貯畜故犯。《四分》
T40n1804_p0063a10║若教他作，受教者過量，犯；若是房主，得僧殘；
T40n1804_p0063a11║巧師得偷蘭。妨、難，各突吉羅；過量、不乞，二僧
T40n1804_p0063a12║殘罪。律不犯中，減量、無妨難，為佛圖、講堂、為
T40n1804_p0063a13║僧、多人住屋，草菴、小容身屋者。有主僧不處
T40n1804_p0063a14║分房戒第七。制意同前。成犯具六緣：一有主；
T40n1804_p0063a15║二為己作；三長佛六搩手，廣四搩手已上
T40n1804_p0063a16║房；四不處分；五不處分想；六作成便犯。此房
T40n1804_p0063a17║屬於己身，若死，遠去不還，隨意分處；若與三
T40n1804_p0063a18║寶親友白衣，自賣取錢，隨心自在；唯不得賣
T40n1804_p0063a19║地，地是僧物，僧不許賣，房僧得罪。若房主不
T40n1804_p0063a20║自處分者，屬四方僧，次第住之。律中，妨、難，二
T40n1804_p0063a21║吉羅；不乞邊，一僧殘罪。開通中：若處分；作草
T40n1804_p0063a22║菴、葉菴、小容身屋（謂無過量），以小故不須乞處分；若
T40n1804_p0063a23║作多人住處等，並得。無根重罪謗他戒第八。
T40n1804_p0063a24║《多論》：為護自行，令法久住故；二為止謗毀，令
T40n1804_p0063a25║梵行者，安樂修道故。問：謗他是妄語，得幾罪？
T40n1804_p0063a26║答：《善見》云：無別提罪，以謗假虛成。今以義通，
T40n1804_p0063a27║若元意專謗，無妄語墮；若兼誑僧，望前人得
T40n1804_p0063a28║僧殘，望僧虛解得墮；如殺父羅漢，妄語兩舌，
T40n1804_p0063a29║相對互說。餘如《戒本疏》。具八緣：一是大比丘
T40n1804_p0063b01║及尼，除下三眾。二想心謂淨，不妨實不淨；如
T40n1804_p0063b02║打破戒，犯墮。故文云：若遮無根無餘作，不成
T40n1804_p0063b03║遮，治其謗罪。二謂作大比丘想。三內有瞋心。
T40n1804_p0063b04║四無三根。五下至對一比丘說；《僧祇》：對所謗
T40n1804_p0063b05║比丘前罵謗，語語僧殘。六者重事如誣。七言
T40n1804_p0063b06║辭了了。八前人知，犯。《善見》云：若有謗他，在僧
T40n1804_p0063b07║中請判者，僧未應判。若彼語僧，若不是者，我
T40n1804_p0063b08║便不受；僧應語言：汝且禮佛，為其說法，後當
T40n1804_p0063b09║為判此事。若遷延至暝者，當語明朝來。如是
T40n1804_p0063b10║三反，猶剛強者，語云：此處少律師，不得斷，可
T40n1804_p0063b11║往餘寺；彼餘寺僧知如是者，亦云：此無律師。
T40n1804_p0063b12║如是覓寺不得，來還本寺，心懦折伏，隨僧教行
T40n1804_p0063b13║者，方問被謗之僧，依法斷之。律不犯中，見、聞、
T40n1804_p0063b14║疑三根說實。實有五種：一真實；二想實；三事
T40n1804_p0063b15║實，如殺王還道殺王；四三根不互實；五四戒
T40n1804_p0063b16║不互實。若反此五，謗他犯殘。《十誦》：四重互說
T40n1804_p0063b17║成謗。《四分》亦同。假根謗戒第九。此戒假異事
T40n1804_p0063b18║上見根，取彼見根，道見此事上犯也。事不相
T40n1804_p0063b19║當，名為假根，故分二戒。犯緣同上。律中有五
T40n1804_p0063b20║種異分：一對異趣，二異罪，三異人，四異時，
T40n1804_p0063b21║五假響也。言異分者，《善見》云餘分，以羊當人；
T40n1804_p0063b22║取片者，淫事相似。餘相可知。破僧違諫戒第
T40n1804_p0063b23║十。此違諫等戒，逮于下篇，或事希法隱，當世
T40n1804_p0063b24║寡用（如謗僧、拒僧、欲不障道等）；或但有因用，終不辨果，局佛
T40n1804_p0063b25║在世有，滅後所無（即此二破僧違諫者）。如此眾戒，其相極
T40n1804_p0063b26║多，終非見用，徒費抄略，並所未詳出。至如污
T40n1804_p0063b27║家擯謗，因即設諫；諫事是難，時所同廢。不妨
T40n1804_p0063b28║惡行，行寔網生；或辨相事可通行，或開緣乃
T40n1804_p0063b29║當時要；故直略其行務，以裨輔神用耳。就破
T40n1804_p0063c01║僧犯緣，理非可犯；必須具列，庶新學者，知其
T40n1804_p0063c02║教相。具五緣成：一先明立邪三寶，二行化於
T40n1804_p0063c03║時，三如法僧設諫，四固執不捨，五三羯磨竟，
T40n1804_p0063c04║犯。違諫，僧殘；破僧罪是偷蘭；違別人諫，波逸
T40n1804_p0063c05║提。餘之方法，廣如《戒本疏》。律不犯中：若破惡
T40n1804_p0063c06║友、惡知識；及二人、三人欲作非法羯磨；或為
T40n1804_p0063c07║僧塔和尚闍梨知識親友等，作損減、作無住
T40n1804_p0063c08║處；若破是人者不犯。助破僧違諫戒第十一。
T40n1804_p0063c09║具五緣：一明有人作破僧事，二眾僧如法設
T40n1804_p0063c10║諫，三僧伴助破諫僧，四僧如法設諫，五作
T40n1804_p0063c11║三法竟，便結。污家擯謗違僧諫戒第十二。具
T40n1804_p0063c12║六緣犯：一作污家惡行事，二心無改悔，三作
T40n1804_p0063c13║法驅擯，四非理謗僧，五僧如法設諫，六三法
T40n1804_p0063c14║竟，犯。污家非戒本緣，謗僧是也。《四分》四種污
T40n1804_p0063c15║家：一依家污家。從一家得物與一家；所得之
T40n1804_p0063c16║處聞之不喜，所與之處思當報恩。二依利養
T40n1804_p0063c17║污家。若比丘如法得利，乃至鉢中之餘，或與
T40n1804_p0063c18║一居士，不與一居士；彼得者思報其恩，便作
T40n1804_p0063c19║是言，其有與我物者我當供養，其不與我物
T40n1804_p0063c20║我何為供養。三依親友污家。若比丘依王若
T40n1804_p0063c21║大臣勢力，或為一居士，不為一居士；所為者思
T40n1804_p0063c22║報其恩，便不與餘比丘物。四依僧伽藍污家。
T40n1804_p0063c23║若比丘取僧華果枝葉，或與一居士，不與一
T40n1804_p0063c24║居士；彼得者生念，其有與我物者我當供養，
T40n1804_p0063c25║不與我者我不供養。行惡行者，自種華果樹，
T40n1804_p0063c26║及以溉灌；自摘華、自作鬘，與他，及教人作上
T40n1804_p0063c27║事。若村落中，共女人同床坐起，同一器食，言
T40n1804_p0063c28║笑。歌舞倡伎、俳說；作鳥聲、或嘯，或受雇戲天。
T40n1804_p0063c29║《僧祇》云：依聚落得四事供養，或免諸難，皆名
T40n1804_p0064a01║依義。若依村落，作非梵行，飲酒、非時食，不名
T40n1804_p0064a02║污家；若俗人先有信心，供養眾僧，造立寺舍，
T40n1804_p0064a03║令彼退減，是名污家。《多論》云：若作種種惡業，
T40n1804_p0064a04║破他信敬善心，名污家也。作不清淨穢污垢
T40n1804_p0064a05║濁，又得惡果，名為惡行。又比丘凡有所求，若
T40n1804_p0064a06║以種種信施物，為三寶自身乃至一切，而與
T40n1804_p0064a07║大臣及道俗等，皆名污家。何以故？凡出家人，
T40n1804_p0064a08║無為無欲，清淨自守，以修道為心；若為俗人
T40n1804_p0064a09║信使往來，廢亂正業，非出離故。由以信施物
T40n1804_p0064a10║與白衣故，即破前人平等好心。於得物者，歡
T40n1804_p0064a11║喜愛樂；不得物者，縱使賢善，無愛敬心，失他
T40n1804_p0064a12║前人深厚福田。又倒亂佛法故。凡在家俗人，
T40n1804_p0064a13║常於三寶求清淨福，割損肉血以種善根；今
T40n1804_p0064a14║出家人反持信物，贈遺白衣，俗人反於出家
T40n1804_p0064a15║人所，生希望心。又若以少物贈遺白衣，因此
T40n1804_p0064a16║起七寶塔，造立精舍，乃至四事滿閻浮提一
T40n1804_p0064a17║切聖眾，亦不如靜坐清淨持戒，即是供養真
T40n1804_p0064a18║實法身。若有強力，能破塔壞像，於僧有折損
T40n1804_p0064a19║者，得以塔物僧物隨時消息。律不犯中，若與
T40n1804_p0064a20║父母、病人、小兒、姙娠婦女、牢獄繫閑、及寺中
T40n1804_p0064a21║客作者，不犯。若種華果樹，自取華乃至教人
T40n1804_p0064a22║貫華，持供養佛法僧者，一切無犯。若人欲打，
T40n1804_p0064a23║被賊，虎狼恐怖之處，若擔刺來，於中走避者，
T40n1804_p0064a24║不犯。若度河溝渠坑，跳躑者不犯。若伴在後，
T40n1804_p0064a25║逈顧不見而嘯喚，不犯。若為父母、若病人、若
T40n1804_p0064a26║閉牢獄，若篤信優婆塞有病、若在獄，看書持
T40n1804_p0064a27║往；若為塔、僧、病比丘事，開持書往反，一切無
T40n1804_p0064a28║犯。惡性拒僧違諫戒第十三。具五緣：一自身
T40n1804_p0064a29║不能離惡，將欲作罪；二諸善比丘如法勸諫；
T40n1804_p0064b01║三不受來諫，自恃陵他；四僧如法設諫；五三
T40n1804_p0064b02║法竟，犯。此人倚旁略教但自觀身，不須見過；
T40n1804_p0064b03║佛令諫之。《多論》問：如經中說，但自觀身行，諦
T40n1804_p0064b04║視善不善；今戒文展轉相教，豈非相違？答：佛
T40n1804_p0064b05║因時制戒，言乖趣合，不相違背。有六種不同：
T40n1804_p0064b06║一前人有愛憎，發言諫有損，故云但自觀身
T40n1804_p0064b07║行；若為慈心有利益者，則云共語相諫。二若
T40n1804_p0064b08║鈍根無智，則言說無益，便止；若聰智利根，發
T40n1804_p0064b09║言有益，便諫。三若少聞見，出言無補便止；若
T40n1804_p0064b10║廣聞博見，有所弘益便諫。四若為利養名聞
T40n1804_p0064b11║便息；若利安眾生，闡揚佛法便諫。五為現
T40n1804_p0064b12║法樂，但欲自攝便止；若欲以化益，使天下同
T40n1804_p0064b13║己，則展轉相諫。六若為新出家者，愛戀妻子，
T40n1804_p0064b14║便言但自觀身行；若久染佛法，力能兼人，則
T40n1804_p0064b15║令展轉相教等。律不犯中：初諫便捨，若非法
T40n1804_p0064b16║律；若為無智人訶諫時，語彼言，汝和尚阿闍
T40n1804_p0064b17║梨所行亦爾，汝可更學問誦經；若其事實爾，
T40n1804_p0064b18║若錯說者，一切不犯。二不定中，文疏久列，在
T40n1804_p0064b19║戒本解，略述大意。《多論》制意四種：一為止誹
T40n1804_p0064b20║謗故，二為除鬪諍故，三為增尚佛法故，四為
T40n1804_p0064b21║斷障道惡業次第故。初不定中，四緣犯之：一
T40n1804_p0064b22║是屏處，二是女人，三無第三人，四隨所作，犯。
T40n1804_p0064b23║《四分》：女人者，人女有智命未終也。獨者，一比丘
T40n1804_p0064b24║一女人。在屏處者，有二種：一者見屏，若塵霧
T40n1804_p0064b25║若黑闇中，不相見也；二者聞屏，乃至常語不
T40n1804_p0064b26║聞聲處。覆處者，上有蓋也。障處者，若樹牆壁
T40n1804_p0064b27║籬，若衣及餘障也。可作淫處者，得容行淫處。
T40n1804_p0064b28║《僧祇》云：若母女姊妹、親里非親里、若老若少、
T40n1804_p0064b29║在家出家，是女人也。設有餘人，若眠、若狂、嬰
T40n1804_p0064c01║兒等，悉名為獨。《善見》云：見聞屏者，謂無眼者、
T40n1804_p0064c02║聾者、睡者，及多女人是也。如上諸緣，並是犯
T40n1804_p0064c03║位，廣如前篇。後不定戒，略同前者，唯露處為
T40n1804_p0064c04║異。三十捨墮，懺法如後，直明種相。初長衣過
T40n1804_p0064c05║限戒。《多論》三意：一因開畜長，貪於俗利，壞道
T40n1804_p0064c06║功德財；二比丘積貯，與俗無別，失信敬心；三
T40n1804_p0064c07║違佛四依，非節儉行故。具六緣犯。一是已長
T40n1804_p0064c08║衣，謂三衣之外財也。《四分》云：長衣者，長如來
T40n1804_p0064c09║八指，廣四指是也。《多論》云：佛指面廣二寸。
T40n1804_p0064c10║準前姬周尺，長一尺六寸，廣八寸也。若長廣
T40n1804_p0064c11║互過減，皆不結犯，要二俱過。《多論》云：餘不應
T40n1804_p0064c12║量者，過限捨，作吉羅懺。故須俱說。《十誦》七種
T40n1804_p0064c13║衣不作淨施：三衣、坐具、雨衣、覆瘡衣，第七及
T40n1804_p0064c14║百一供身具。《多論》：三衣雖不受，日過無犯，但
T40n1804_p0064c15║有缺衣、壞威儀二罪。若本說淨，今作三衣；即
T40n1804_p0064c16║失本淨，以三衣無長可防故。又捨此衣，更受
T40n1804_p0064c17║餘衣；前衣說淨，不者犯長。又比丘有緣得褻，
T40n1804_p0064c18║指作三衣，則不犯長。若一衣三肘五肘外，有
T40n1804_p0064c19║長說淨。問：月望衣不割簪縫，過日犯者？答：彼
T40n1804_p0064c20║中先有故者堪受持故；須作衣相，方免長過。
T40n1804_p0064c21║上論文指，先無三衣者耳。已上諸文，故須第
T40n1804_p0064c22║一是己長衣。《鼻奈耶》云：以一日所成故。二雖
T40n1804_p0064c23║知是長，若忘等緣，則無有罪，故二明屬己定；
T40n1804_p0064c24║三應量之財（綿毛之類，禮非衣攝，不合）；四不說淨；五無因緣，
T40n1804_p0064c25║謂迦提一月、五月等；六過十日，便犯。《多論》：得
T40n1804_p0064c26║應量、不應量衣，即說淨者益善；若不說，至十
T40n1804_p0064c27║日無咎。若不作淨、不受持，至十一日地了時，
T40n1804_p0064c28║應量者，捨作提懺；不應量者，同前。《善見》：若一
T40n1804_p0064c29║處縛束，一罪；若不縛束，計衣段段，明相出，隨
T40n1804_p0065a01║處得罪。問：能染應量，所染云何？答：通應不應。
T40n1804_p0065a02║如足食竟，正不正俱犯足。若能染是不應量
T40n1804_p0065a03║財，而染應量不？答大小雖殊，捨懺義一；律結
T40n1804_p0065a04║大提，論結小吉，故皆一染。《僧祇》云：若二人共
T40n1804_p0065a05║物未分，若施僧物分未入手，病人囑授物未
T40n1804_p0065a06║與，若聞受戒弟子知識送衣未入手，若貿衣
T40n1804_p0065a07║決價未入手，若織衣未入手；雖過十日，皆不
T40n1804_p0065a08║犯捨。若施僧衣，未分者，雖久不犯。若已分、多
T40n1804_p0065a09║人共分，中有善毘尼人，為眾人作淨，無犯；不
T40n1804_p0065a10║作，過十日犯捨（此是共活人，前句不共活也）。律中，邊方開五
T40n1804_p0065a11║事，長衣入手十日方犯；準此，餘方未必手捉
T40n1804_p0065a12║始犯。《伽論》云：十日衣云何為犯？謂入手、若膝
T40n1804_p0065a13║上、肩上，作想是我物，從是數過十日。《明了論》：
T40n1804_p0065a14║有物眼所至得，非身至得，入算數者；如人施
T40n1804_p0065a15║衣穌等，但作屬己意，過日犯。有身至得，非眼
T40n1804_p0065a16║至得；有眼身至得。非算數者，若人不許自受，
T40n1804_p0065a17║擬施三寶。有非二至得，亦入算數。《四分》中：若
T40n1804_p0065a18║初日得衣，二日不得，乃至十一日，通皆不犯。
T40n1804_p0065a19║如是等類，具有八門，通不相染；餘無法緣是
T40n1804_p0065a20║犯。二者中間淨施，三遣與人，四者失衣，五者
T40n1804_p0065a21║故壞（謂風火水濕，隨緣灼爛），六作非衣（謂非服用，㡌襪之屬），七親厚意（以非
T40n1804_p0065a22║己物故），八若忘去（以心迷故。或忘財體，若忘加法，並開十日）。律又云：若捨
T40n1804_p0065a23║墮衣，不捨，更貿餘衣；一尼薩耆，一突吉羅。昔
T40n1804_p0065a24║以財去，畜心染犯。論中不爾。《多》云：若先應量
T40n1804_p0065a25║捨墮物，即作應量不應量衣，此衣盡捨作提
T40n1804_p0065a26║懺；若先不應量捨墮物，作前二衣，並捨作吉
T40n1804_p0065a27║羅懺。二若先應量捨墮物，更貿得衣財，即
T40n1804_p0065a28║作二衣；此衣不懺，懺先提罪（準此，後衣無染）。若不應量，
T40n1804_p0065a29║貿得二衣，不捨；已入淨故，懺先突吉羅。上律
T40n1804_p0065b01║結一尼薩耆者，謂前衣墮罪；一吉羅者，謂不
T40n1804_p0065b02║懺輒貿，違佛語故。律云：尼薩耆衣不捨，不應
T40n1804_p0065b03║與人，乃至作三衣等。不犯者，十日內若轉淨
T40n1804_p0065b04║施，若遣與人。若賊奪等想者，此物實在，謂賊
T40n1804_p0065b05║持去等，雖經多日，無心故畜，無犯。《十誦》更得
T40n1804_p0065b06║十日開之。若作失想，亦同上解云奪衣、失衣、
T40n1804_p0065b07║燒衣、漂衣者（謂衣財實失，後還得者；更得十日說淨，更受持之）。取著者（謂前奪失
T40n1804_p0065b08║三衣，然有犯長之衣；以三衣體無，即正衣所攝，斷相續心，直懺先罪）。《伽論》云：頗有過
T40n1804_p0065b09║十日衣，即一夜離宿耶？答：謂取過十日衣，作
T40n1804_p0065b10║三衣受；出界外，明相出者是也。故知得作。何
T40n1804_p0065b11║故前云犯捨不得作三衣？答：此據有本三衣；
T40n1804_p0065b12║今此且充衣色，罪仍須懺；如《善見》遭賊得著
T40n1804_p0065b13║五大色衣，及以《僧祇》中借俗衣受持等。律云：
T40n1804_p0065b14║若他與作被，不犯（以是重物，不應輕財，不合說淨故。而未見正文開也）。《十誦》：施
T40n1804_p0065b15║僧被褥，僧及一人亦得受。律云：付衣者遠行
T40n1804_p0065b16║（謂隔礙不得說也），或水陸道斷等，不淨施、不與人，皆不
T40n1804_p0065b17║犯。離三衣宿戒第二。具六緣成犯：一是三衣，
T40n1804_p0065b18║二加受持，三衣人異礙，四不捨會，五無因緣，
T40n1804_p0065b19║六明相出便犯。三衣、五衣，得波逸提；餘衣突吉
T40n1804_p0065b20║羅。非謂畜長之衣；此乃百一供身服者，佛令
T40n1804_p0065b21║受持，違受，故結吉。長衣淨施，有別人可依，知
T40n1804_p0065b22║有何過，不同昔解。又三衣是制，通上中下，違
T40n1804_p0065b23║故得重；百一衣助身，開於中品，違受故輕；長
T40n1804_p0065b24║則下類，別施他人，自即非貯，故全無犯。餘如
T40n1804_p0065b25║《戒本疏》。二受衣方法，反以作衣等法，並如下
T40n1804_p0065b26║卷衣法中。三衣人異礙，《四分》他部相成有四，
T40n1804_p0065b27║即染、隔、情、界也。上之三礙，通界並有；若論界
T40n1804_p0065b28║礙，彼此不通。故文云：失衣者，僧伽藍裏有若
T40n1804_p0065b29║干界（謂上三礙在伽藍院內故，衣則有多界）；不失衣者，僧伽藍裏有
T40n1804_p0065c01║一界（謂無上三礙也）。初明染礙者。律云：比丘脫衣，在
T40n1804_p0065c02║俗人處形露，佛令除村。村有五義，謂誹謗、生
T40n1804_p0065c03║疑、為護梵行等。即此女人與比丘同處，性相
T40n1804_p0065c04║乖忤，多致譏迹。佛不許同室同坐同行同住，
T40n1804_p0065c05║並生染故。若取衣持，恐壞梵行；必與同處，衣
T40n1804_p0065c06║須隨身。二者隔礙。律云：若水陸道斷澁難等，
T40n1804_p0065c07║離衣開無有過。《僧祇》：寺門外不捉戶鑰，無十
T40n1804_p0065c08║二桄梯，是名離衣。三者情礙。律云：若奪想、失
T40n1804_p0065c09║想，若賊、惡獸、命梵等緣。《僧祇》：兄弟子齊之
T40n1804_p0065c10║處。《多論》：王來界內，大小行處，近王左右，並非
T40n1804_p0065c11║衣界；及以作幻作樂人等入界，亦如王法。以
T40n1804_p0065c12║情隔故，妨於來往，故名失衣。四者界礙。界有
T40n1804_p0065c13║兩種，自然、作法。上之三礙，入此二界，通界失
T40n1804_p0065c14║衣，並非衣界；若無三礙，二界各別，通得護衣。
T40n1804_p0065c15║《五分》云：若作法衣界，及自然衣界，比丘於中
T40n1804_p0065c16║不得自在往反，是名別界；反上同界。若論作
T40n1804_p0065c17║法，下卷明之；今明自然，有十五界。《四分》有十
T40n1804_p0065c18║一種。一僧伽藍界，二者村界，各有四種；謂周
T40n1804_p0065c19║匝垣牆、柵籬、籬牆不周、四周有屋也。此等
T40n1804_p0065c20║諸相不周，伽藍相壞，樹車等界叢生，故云若
T40n1804_p0065c21║干界。此止是別界，不名僧村二所。今言若干
T40n1804_p0065c22║界者，有上三礙互生，來往譏難，故失衣也。《僧
T40n1804_p0065c23║祇》、《五分》中：同界者，僧羯磨作不失衣界，於中
T40n1804_p0065c24║得自在往反；異界者，不得自在往反是也。乃
T40n1804_p0065c25║至舍屋、尼寺、聚落、重屋、車乘場、露地、道行界亦
T40n1804_p0065c26║爾。三樹界者。與人等，足蔭覆如趺坐（如此樹相已上，乃有
T40n1804_p0065c27║衣界可護也）；此但明其小相。《十誦》：不相接樹，取日正
T40n1804_p0065c28║中時陰影覆處，若雨墮時水不及處；置衣在
T40n1804_p0065c29║此樹，身在餘處，若不取衣等皆犯。若相接樹，
T40n1804_p0066a01║乃至一拘盧舍者，隨所著衣無犯。《善見》日正
T40n1804_p0066a02║中時，影覆處同上；若樹枝偏長，衣在陰頭，人
T40n1804_p0066a03║在樹根，亦不失衣。林界者，衣在林中，十四肘
T40n1804_p0066a04║中不失衣；此林有人來往，無衣界，應隨身，不
T40n1804_p0066a05║隨者失。上《十誦》林界一拘盧者，謂是太林無
T40n1804_p0066a06║難；此言十四肘者，謂四樹相連，勢非廣及，故
T40n1804_p0066a07║衣界狹小也。《僧祇》：蒲萄蔓架，一切瓜瓠等架，
T40n1804_p0066a08║各四相取二十五肘，名衣界。《明了論》解：若衣
T40n1804_p0066a09║在樓樹下，身在上者，失衣；若衣在上，身在樓
T40n1804_p0066a10║樹下，不失，以上得落下故。四場界者。律云：於
T40n1804_p0066a11║中治五穀處也。謂村外空靜處。五車界，六船
T40n1804_p0066a12║界，並俱在陸地。律云：若車船迴轉處。此但明
T40n1804_p0066a13║住車。《十誦》：行車者，前車向中車杖所及處，中
T40n1804_p0066a14║車向前後車杖所及處，後車向中車杖所及
T40n1804_p0066a15║處；若不及者，是名異界。《僧祇》：載船水中，有多
T40n1804_p0066a16║住處；若自在往反，不會無犯；反上即犯。七舍
T40n1804_p0066a17║界。《四分》無相，此謂村外別舍；若據村聚相，後
T40n1804_p0066a18║當廣說。《僧祇》：若樓閣梯隥道外二十五肘，名
T40n1804_p0066a19║衣界；若著衣在閣上，下宿，有梯通，無犯。準《四
T40n1804_p0066a20║分》庫倉界，據明內為言。雨無任得。對上舍界，
T40n1804_p0066a21║因解聚落。《四分》云村界。《善見》：無市云村，有市
T40n1804_p0066a22║名聚落。《薩婆多論》，四句相對：一是聚非家界，
T40n1804_p0066a23║如二聚落各有一家。二是家非聚，如一大聚
T40n1804_p0066a24║落，更無異聚，而有多家。三亦具二界，聚落有
T40n1804_p0066a25║二，各多家是。四俱非者，蘭若界也。聚落者，《十
T40n1804_p0066a26║誦》、《多論》：人民共住，名聚落界。言別界者，雞飛
T40n1804_p0066a27║不及，棄糞掃外，箭射及外，名為異界。言同界
T40n1804_p0066a28║者，四邊聚落，各有一家，若有車梯逈轉相及，
T40n1804_p0066a29║得登出入；身在梯根下臥，置衣在四聚落，不
T40n1804_p0066b01║失衣；以梯梁相接，無隔礙故。聚落止有一家，
T40n1804_p0066b02║衣在家內，車梯上下臥，不失衣（以無別家可對故也）。若自
T40n1804_p0066b03║然界內，箭射及處，至明相出不失衣；若衣在
T40n1804_p0066b04║外，身在家中亦爾。若眾多家，衣在家內，身在
T40n1804_p0066b05║梯車下，失衣；以家界各別故。家有一界、別界。
T40n1804_p0066b06║別界者，父母兄弟兒子，若異食異業，雖同一
T40n1804_p0066b07║處，事各不同，是名族界；若同食業，名一家界。
T40n1804_p0066b08║族亦有一界、別界。別界住處，是名一界；別
T40n1804_p0066b09║界者，若作食處、取水處、便利處是。若在二處，
T40n1804_p0066b10║皆失衣。《僧祇》：四聚相接，衣枕頭臥；頭及手脚
T40n1804_p0066b11║各在一界，衣在頭底。明相出，衣離頭，犯捨；若
T40n1804_p0066b12║手脚至衣所，不犯。《十誦》、《多論》云：若安衣二界
T40n1804_p0066b13║中，在二界上臥，不失衣，各有身分故。《十誦》：舍
T40n1804_p0066b14║界者，若外道舍，門屋食堂中庭廁處。衣在一
T40n1804_p0066b15║外道舍，身在餘舍者，失衣；若同見同論，不犯。
T40n1804_p0066b16║若諸戲笑人遊行營處，如前取水處等，失衣；
T40n1804_p0066b17║若同屬一主，不犯（此謂情礙）。《多論》：重舍屬一主，人衣
T40n1804_p0066b18║互上下重，不失；若是異主，衣人上下，中間不
T40n1804_p0066b19║通，故失。上並《四分》無文，理須通允。八堂界者，
T40n1804_p0066b20║律云：多敞露。九庫界者，積藏諸車乘販賣物。
T40n1804_p0066b21║十倉界者，儲積穀米處。十一阿蘭若界。律云：
T40n1804_p0066b22║蘭若者無界（謂逈在空野，無別諸界，假以樹量大小）。八樹中間，一樹間
T40n1804_p0066b23║七弓，弓長四肘；通計五十八步四尺八寸；兼
T40n1804_p0066b24║其勢分，七十有餘。次明不足者，取外部成用。
T40n1804_p0066b25║十二道行界者。《十誦》：比丘與師持衣道中行，
T40n1804_p0066b26║前後四十九尋內，不失。《多論》：縱廣亦得四十九
T40n1804_p0066b27║尋，不失。《僧祇》：道中臥，持三衣枕頭；明相出，衣
T40n1804_p0066b28║離者犯。準應身在樹界、蘭若也。《善見》：若使沙
T40n1804_p0066b29║彌俗人持衣前入界，比丘後入不知，謂言界
T40n1804_p0066c01║外，明相出，謂失；不失衣。依止亦爾。律云失想，
T40n1804_p0066c02║界外為言。若弟子夏未滿，為師持衣，值人說
T40n1804_p0066c03║法，貪聞法故，明相出不犯離師；和尚得離衣
T40n1804_p0066c04║罪。《明了論》：小便等所偪事，由他加行難，所作
T40n1804_p0066c05║憐愍。此義轉車界中廣說。解云：大小便病怖
T40n1804_p0066c06║畏難偪，夜出界，未得還而曉，亦不失衣。又二
T40n1804_p0066c07║人共宿，三水同置一處，一人急事須夜行，不
T40n1804_p0066c08║持自衣，誤持住人衣去；至曉，行人失衣。由行
T40n1804_p0066c09║人誤取故失，不由住人，故不失衣。行人意晟，
T40n1804_p0066c10║故言加行，猶此住人是難，許此難不失衣。十
T40n1804_p0066c11║三洲界者。《善見》云：十四肘內不失衣。若有人
T40n1804_p0066c12║來往，衣不隨身者失。十四水界。《善見》云：蘭若
T40n1804_p0066c13║處坐禪，天欲曉患睡，脫衣置岸，入池洗浴，明
T40n1804_p0066c14║相出犯捨。《毘尼母》云：著衣岸上，入一脚水中
T40n1804_p0066c15║者，不犯失衣。《僧祇》：水中道行界者，二十五肘；
T40n1804_p0066c16║若船上者，入水即捨。十五井界。《僧祇》：道行露
T40n1804_p0066c17║地井蘭旁宿，置衣在二十五肘內，身在外者，
T40n1804_p0066c18║失衣。衣在井中，應繩連，垂手繩井中，得會衣；
T40n1804_p0066c19║與井上界別也。以此例餘坑窨窖等。此十五
T40n1804_p0066c20║種自然界，大小如上。若準《四分》，加於勢分。文
T40n1804_p0066c21║云：僧伽藍界者，在伽藍邊，中人若用甎石擲
T40n1804_p0066c22║所及處，是名界；乃至庫藏界亦如是。諸部並
T40n1804_p0066c23║無勢分。《善見》中，無也。彼有擲石之文，別為餘
T40n1804_p0066c24║事。彼文云：中人擲石者，不健不羸人盡力擲
T40n1804_p0066c25║至落處，不取轉處。諸師評之，一十三步。即以
T40n1804_p0066c26║此量，十五自然通著，唯不通法界。必須入界，
T40n1804_p0066c27║方乃會衣。《僧祇》云：比丘有緣至他處留宿，彼
T40n1804_p0066c28║有比丘及尼，衣有長者，應借受持。無者，俗人
T40n1804_p0066c29║有被，應借取，作淨安紐，然後受持。又無衣者，
T40n1804_p0067a01║後夜當疾還寺，莫逾城出。到寺門未開者，至
T40n1804_p0067a02║門屋下（以門屋梁連界內故。彼律無勢分，以此為自然界，不同《四分》，應知也）。若無者，內
T40n1804_p0067a03║手著門孔中，水瀆中；先以物攪，勿令觸毒蟲。
T40n1804_p0067a04║又無此孔，應逾牆入，勿令人疑。若不得入，當
T40n1804_p0067a05║捨衣。寧無衣，犯小罪，以輕易重故。若準此言，
T40n1804_p0067a06║必界內有上三礙，不得外護，必失持衣。故文
T40n1804_p0067a07║云：若在餘處宿，明相未出，若至擲石所及處
T40n1804_p0067a08║（謂界內無三礙），若手捉衣（謂界內有染情礙），若捨衣（謂界內隔礙等，及界外事）；若
T40n1804_p0067a09║不作如上三事，明相出，隨所離衣，犯捨。上十
T40n1804_p0067a10║五自然衣界，各別不通，故有別名。律云：此伽
T40n1804_p0067a11║藍界，非彼伽藍；乃至樹車庫藏，一一亦爾。而
T40n1804_p0067a12║僧村二界，攝相義強；雖有樹舍，沒名不顯；諸
T40n1804_p0067a13║界相望，不論強弱。故樹下有車，別有車界；車
T40n1804_p0067a14║外有樹，亦有樹界，無別勢分。若僧村二界勢
T40n1804_p0067a15║分，有樹等界；便於樹界、僧界中分勢分。如此
T40n1804_p0067a16║例餘準知。若堂庫有車船，即從堂庫之界。律
T40n1804_p0067a17║云：庫者，積藏諸乘也。由彼堂庫，四面收攝，本
T40n1804_p0067a18║障是強，不同樹車場等，無外可攝故。如淨地
T40n1804_p0067a19║不周，通皆置食，不犯。類餘諸界相，未足攝他；
T40n1804_p0067a20║若互錯涉，各別有界，如《戒本疏》中。第五無因
T40n1804_p0067a21║緣。有緣汎列七種：一別人作法，或對首，或心念
T40n1804_p0067a22║（非謂作法開離，以輕易重）。二對僧作法離，有二：初有緣乞得，
T40n1804_p0067a23║《四分》老病比丘（三十已去名為老）三衣重者，羯磨離衣，
T40n1804_p0067a24║法如《疏》說；二者共作迦絺那衣。三者對處作
T40n1804_p0067a25║法離，即不失衣界。四蘭若恐怖離。五王路隔
T40n1804_p0067a26║塞，命梵等離。六迦提賞勞離。七如《五分》僧塔
T40n1804_p0067a27║諸緣，及他要事，聽六夜離無罪；若事訖不反，
T40n1804_p0067a28║吉羅。就七中更分，前三得法離，後三無法離，
T40n1804_p0067a29║蘭若通有無。六夜送入村，無法離。恐失遙捨，
T40n1804_p0067b01║是有法離。得罪分別：第二、第四、第五六七，一
T40n1804_p0067b02║向無罪，以有緣故。五中隔塞，或望斷故失衣；
T40n1804_p0067b03║不失如後。就第三攝衣界中，無三礙故，開通
T40n1804_p0067b04║往反；若有三礙，不免失衣。第二對僧作法，有
T40n1804_p0067b05║緣時在不失；限滿便失，得罪。餘一一準思知
T40n1804_p0067b06║而會通。律不犯中，奪失燒漂壞五想者（衣實見在，
T40n1804_p0067b07║妄起想心，經宿失受，無罪。決心謂失，即是捨心；無情過故，不犯捨也。《善見》不失者，師主疑心，恐在界外；此謂失體，不
T40n1804_p0067b08║同《論》云衣不失受也）。若水陸道斷，若賊惡獸命梵等難，若
T40n1804_p0067b09║不捨衣，不犯；此是情隔兩礙，失受無罪。若先
T40n1804_p0067b10║慢不攝，後雖經緣，失衣犯捨；若諸難忽生，往
T40n1804_p0067b11║會不得，洹懷領受，必不失法。由難忽生，非情
T40n1804_p0067b12║過故，離亦無罪。如受欲事，界內有難，持出界
T40n1804_p0067b13║外，還來不失。此亦同之。前言失受，事隔不知，
T40n1804_p0067b14║而經明相，失受無罪。若女人來往，染礙進退，
T40n1804_p0067b15║比二礙可知。又有不立染礙，止是情攝者，此
T40n1804_p0067b16║不通諸部。問：忘不持衣外行，至夜方覺，取會
T40n1804_p0067b17║無緣，失不？答：彼人恒自將隨身，忽忘，事同長
T40n1804_p0067b18║衣開之。上且解如是，不盡極多，廣如《戒本含
T40n1804_p0067b19║注疏》及《刪補羯磨疏》中明之。月望衣戒三。此
T40n1804_p0067b20║戒是但三衣者，得少財為換故衣；以不足故，
T40n1804_p0067b21║佛開一月；過限而畜，故制。畜長比丘得即說
T40n1804_p0067b22║淨，不須此戒。六緣成犯：一故壞三衣；二財少
T40n1804_p0067b23║不足；三為換三衣，擬替故者；四不說淨，作三
T40n1804_p0067b24║衣；五無因緣（同長衣）；六過限犯。此戒三位，初十
T40n1804_p0067b25║日常開；若十一日至二十九日得者，隨日作
T40n1804_p0067b26║成，不得更開；至三十日，若得不得，若同不同，
T40n1804_p0067b27║一向限之。《僧祇》云：十日即作，作衣時，餘人相
T40n1804_p0067b28║助浣染牽裁，刺長刺短煮染，作淨已受持；若
T40n1804_p0067b29║恐不竟，麁行急竟受持，後更細刺。此律但線
T40n1804_p0067c01║絣裁割，即免長過。若三俱故，並少不同，皆開
T40n1804_p0067c02║一月；若大衣同足限滿者，下二衣財少不足
T40n1804_p0067c03║者，亦染犯長。由有故壞三衣，非正替故。所以
T40n1804_p0067c04║文云：隨衣多少，盡捨也。餘同長衣開也。取非
T40n1804_p0067c05║親尼衣戒四。具五緣：一是比丘尼。簡下二眾，
T40n1804_p0067c06║取得吉羅。二非親里。律云：親里者，父母親里
T40n1804_p0067c07║七世有親也。《善見》：父親者，伯叔兄弟兒孫；母
T40n1804_p0067c08║親者，舅姨乃至兒孫。皆謂同氣義親，不雜異
T40n1804_p0067c09║姓。又云：出家婦者，非親里也。伯叔之婦例同。
T40n1804_p0067c10║《十誦》云：若是親里，少尚持與，何況不足而取。
T40n1804_p0067c11║《五分》：若親里尼犯戒，取衣者吉羅。三應量衣。
T40n1804_p0067c12║律中，五衣中取一衣，故為犯緣。《僧祇》：若取鉢
T40n1804_p0067c13║乃餘小小物，得無犯。四虛心送與，除乞得，無
T40n1804_p0067c14║犯。《僧祇》：尼借比丘衣，得著破還，無犯。若尼與
T40n1804_p0067c15║下二眾及俗人衣，云汝持此衣與某甲比丘，
T40n1804_p0067c16║可得福德；取者，無犯。五領受已。《伽論》：尼放衣
T40n1804_p0067c17║置地，寄大德，隨意用！便捨去；比丘作同意用，
T40n1804_p0067c18║無犯。《僧祇》：使人受同犯。《十誦》、《多論》：十僧取尼
T40n1804_p0067c19║一衣，十僧皆墮；十尼持一衣與一僧，得十墮。
T40n1804_p0067c20║《十誦》：若尼先請，若為說法故與，一切無犯。《五
T40n1804_p0067c21║分》：諸尼以衣鉢施比丘，若先無心求，彼自布
T40n1804_p0067c22║施者，當觀，有長者得取。準此，犯戒止在貪心，
T40n1804_p0067c23║制戒之意可見。《四分》亦云：佛告尼言，當畜五
T40n1804_p0067c24║衣完堅者，餘衣隨意淨施，若與人。既云與人，
T40n1804_p0067c25║則何簡於道俗。律不犯中，若從親里比丘尼
T40n1804_p0067c26║邊取衣（準律，七世父母為親里。且據父親，有亡世不同：一高祖，二曾祖，三禰祖，四父，五己身，六兒，
T40n1804_p0067c27║七孫是也），若貿易，為佛圖及僧取者，皆不犯。使非
T40n1804_p0067c28║親尼浣故衣戒五。浣、染、打，實是三戒，同由一
T40n1804_p0067c29║衣生。此戒業重。律云：語使浣染打，若作者，三
T40n1804_p0068a01║尼薩耆波逸提。五緣成：一是比丘尼。若是下
T40n1804_p0068a02║二眾，律結小罪。二非親里。《善見》：令出家婦浣
T40n1804_p0068a03║染亦犯；若使尼煖水覓樵鑽火，一切吉羅。《五
T40n1804_p0068a04║分》：令非親尼浣，而親里浣；如是互作，五句皆
T40n1804_p0068a05║墮。《僧祇》：若使尼為師浣者，吉羅。今或有人畜
T40n1804_p0068a06║尼弟子，多令浣縫；以非俗親，皆犯捨墮；亦誤
T40n1804_p0068a07║弟子因交致染，遂犯重罪，深須慎哉。三足
T40n1804_p0068a08║己故衣。律云：乃至一經身著者。《僧祇》云：乃至
T40n1804_p0068a09║一枕頭。《善見》：若革屣囊，無犯。《伽》中，乃至尼師
T40n1804_p0068a10║壇，亦犯捨墮。四自使浣打。《僧祇》：自與使與等
T40n1804_p0068a11║四句皆犯。若使親尼浣，而弟子為浣，不犯；若
T40n1804_p0068a12║云，遣汝弟子為我浣者，犯。若著垢膩衣入尼
T40n1804_p0068a13║寺，為浣者，不犯；若先有方便心者，犯捨。《十誦》：
T40n1804_p0068a14║若犯捨衣與浣，犯小罪。準此無重犯。一衣無
T40n1804_p0068a15║過有重犯。《僧祇》：若為車馬灒污，使尼湔，亦犯
T40n1804_p0068a16║捨；不可截故，全捨。五浣染打竟，便犯。《四分》：使
T40n1804_p0068a17║浣打新衣，及使尼家二眾，俱吉羅。《善見》云：若
T40n1804_p0068a18║浣竟，比丘言未淨，重使尼浣，比丘尼薩耆、吉
T40n1804_p0068a19║羅。不犯中，律云：若病，若為佛僧，若借他衣而
T40n1804_p0068a20║尼浣等，不犯。從非親俗人乞衣戒六。《多論》：制
T40n1804_p0068a21║不聽乞有四益：一令佛法增尚故，二為止諍
T40n1804_p0068a22║訟故，三為滅前人不善心故，四為令眾生於
T40n1804_p0068a23║正法中生信樂故。《五百問論》：昔有比丘，多乞
T40n1804_p0068a24║積聚，不肯為福，又不行道，命終作一肉駱駝
T40n1804_p0068a25║山，廣數十里。時世飢餓，一國之人日日取食，
T40n1804_p0068a26║隨割隨生；有一他國人來見，便斫取，便大喚
T40n1804_p0068a27║動地。人問其故，便言：吾本是道人，為貪財不
T40n1804_p0068a28║施，負此國人物，以肉償之；我不負卿物，是故
T40n1804_p0068a29║喚耳。佛告比丘，貪為大患，捨之則應比丘之
T40n1804_p0068b01║法。又云：若人乞比丘物，云是好、非好；若實好
T40n1804_p0068b02║言好，得物犯墮；不好言好，犯棄。若貧乏比丘，
T40n1804_p0068b03║中前得將白衣沙彌入市乞錢，中後不合（應是
T40n1804_p0068b04║無戒沙彌也）。具六緣成：一三衣具足（縱不具者，須乞取衣；若乞五穀，律結吉羅）。
T40n1804_p0068b05║二無因緣，謂奪失三衣也。非謂迦提月中開
T40n1804_p0068b06║從他乞。必是無少，交不濟冬；隨量乞衣，不得
T40n1804_p0068b07║盈貯。三非親里。《五分》、《多論》：從親里乞好衣，
T40n1804_p0068b08║若貧匱，若與少索多，一切吉羅。四為己乞應
T40n1804_p0068b09║量衣。《十誦》、《僧祇》：乞得四肘以上犯。若自乞，使
T40n1804_p0068b10║人乞，作寒暑相，若為方便說法，是等得者，皆
T40n1804_p0068b11║墮；除乞漉水囊、小小補衣物、繫頭物、裏瘡衣、
T40n1804_p0068b12║緣中一條、裏脚踝鞞、拭手面身巾等，皆得。若
T40n1804_p0068b13║乞是物時，施主施全衣財者，得取；本有方便
T40n1804_p0068b14║心，但索小者，或容得大者，犯捨。五彼與。六領
T40n1804_p0068b15║受便犯。《四分》：若被賊奪衣裸形者，佛言：當以
T40n1804_p0068b16║耎草、樹葉覆形，應往寺邊，若取長衣。若知友
T40n1804_p0068b17║邊取。若無者，僧中問，取可分衣。若無者，問取
T40n1804_p0068b18║僧衣臥具。若不與者，自開庫看，若褥敷氈被，
T40n1804_p0068b19║摘解取裁作衣，出外乞。若得已應還，浣染縫
T40n1804_p0068b20║治，安置本處；若不還本處，如法治。《十誦》：本處
T40n1804_p0068b21║空，隨著近處。餘如〈雜法〉中。律不犯中，若奪失
T40n1804_p0068b22║三衣，從非親里乞。《五分》開衣壞時得乞，通前
T40n1804_p0068b23║五緣。律又云：或為他乞，他為己乞，或不求而
T40n1804_p0068b24║得，若從親里乞，若同出家人乞者，一切不犯。
T40n1804_p0068b25║《五分》：非法求施，施非法求，二俱犯罪。過分取
T40n1804_p0068b26║衣戒七。六緣：一比丘失奪三衣。二非親居士。
T40n1804_p0068b27║三為失奪故施；若不為失，隨受無罪。四比丘
T40n1804_p0068b28║知彼為失故施。五過知足。六領受便犯。律云：
T40n1804_p0068b29║若失一衣，不應取。若失二衣，餘有一衣重數；
T40n1804_p0068c01║若二重三重四重，應摘作若僧伽梨，乃至安陀
T40n1804_p0068c02║會。《善見》云：若都失者，取上下二衣，餘一衣別
T40n1804_p0068c03║處乞。《四分》：若自恣多與衣者，若衣細、若衣薄、
T40n1804_p0068c04║若不牢，應取作二三四重；當安緣，肩上應貼
T40n1804_p0068c05║垢膩處，應安鉤紐。若有餘殘，語居士言：此餘
T40n1804_p0068c06║殘裁作何等？若彼言：我不以失衣故與，我曹
T40n1804_p0068c07║自與大德耳！若彼欲受便取。前戒為他，不犯；
T40n1804_p0068c08║此戒若為他乞受，犯。勸增衣價戒八。論犯六
T40n1804_p0068c09║緣成：一非親俗人，虛心辨價，二施期有限，
T40n1804_p0068c10║三知限施，四嫌少勸增，五彼為增價縷，六領
T40n1804_p0068c11║受便犯。《四分》中，為居士施衣，嫌少更求，乃至
T40n1804_p0068c12║增一錢十六分之一分，若增縷乃至一線也。
T40n1804_p0068c13║《十誦》：有勸增色量價，三捨墮。律不犯中，先受
T40n1804_p0068c14║自恣請而往求，知足，於求中減少作；若從親
T40n1804_p0068c15║里求、出家人求、已為他、他為己、不求自得，不
T40n1804_p0068c16║犯。餘如《疏》中。勸二家增衣價戒九。制緣同前，
T40n1804_p0068c17║唯勸合二家為異。《五分》乃至勸夫婦合作一
T40n1804_p0068c18║衣，亦捨墮。《僧祇》中：知足者，若與細者，云我
T40n1804_p0068c19║是練若頭陀林中住，索不如者、麁者，皆犯捨
T40n1804_p0068c20║（以口自述德）。過限怱切索衣價戒十。五緣成犯：一
T40n1804_p0068c21║施主送寶，二為貿衣用，三付人轉貿，四過分
T40n1804_p0068c22║索之，五得入手便犯。律不犯者，若遣使告知，
T40n1804_p0068c23║若彼言不須即相布施，是比丘應以時耎語
T40n1804_p0068c24║方便索衣。若為作波利迦羅故與，以時耎語
T40n1804_p0068c25║方便索得者，不犯。乞蠶綿作袈裟戒十一。《多
T40n1804_p0068c26║論》四意：一為止誹謗故，二長信敬故，三為行
T40n1804_p0068c27║道得安樂故，四不害眾生命故。《四分》：因比丘
T40n1804_p0068c28║至養蠶家，乞未成綿已成綿作臥具，便待看
T40n1804_p0068c29║暴繭作聲，因訶制之。若純作、若雜以毳劫具、
T40n1804_p0069a01║若麻及餘縷雜作成者。若斤斧細剉斬、和泥
T40n1804_p0069a02║塗壁及埵。《多論》中：憍奢耶者，此是綿名，如秦
T40n1804_p0069a03║地養蠶法。若乞繭、乞綿、乞縷織布，成衣者墮。
T40n1804_p0069a04║言臥具者，是三衣也（即三衣總名臥具，猶如此方被之相，故取通號）。外國
T40n1804_p0069a05║作衣，凡有二種：一細擘布貯，如作氈法；二綿
T40n1804_p0069a06║作縷織成衣也。亦得作三衣受持。以乞得故，
T40n1804_p0069a07║作成捨墮。《善見》云：乃至雜一毛便犯。憍奢耶
T40n1804_p0069a08║者，絲中微者，蠶口初出名忽。《僧祇》云：紐揲經
T40n1804_p0069a09║緯穿雜者，一切捨墮，受用得越。《央掘經》：繒綿
T40n1804_p0069a10║皮物，若展轉來，離殺者手，施持戒人；不應受
T40n1804_p0069a11║者，是比丘法；若受者非悲，不破戒。《涅槃》中，皮
T40n1804_p0069a12║革履屣、憍奢耶衣，如是衣服，悉皆不畜，是正
T40n1804_p0069a13║經律。今有一方禪眾，皆著艾布者，豈不順教。
T40n1804_p0069a14║《五分》云：蠶家施綿，受已施僧，不得自入。以此
T40n1804_p0069a15║諸部相對，故知所制意重。野蠶尚犯，何況家
T40n1804_p0069a16║蠶；雜忽尚犯，何況純作。多有人乞覓而作三
T40n1804_p0069a17║衣，此合斬捨，不合受持，著著得罪，如律明
T40n1804_p0069a18║示。如諸律所明，不得往屠家乞肉血，及作蘇
T40n1804_p0069a19║乳家乞乳，並犯故。《多論》：若無蠶家，乞繭自作
T40n1804_p0069a20║綿，無罪。為出賣故，有蟲者吉羅。若乞成綿貯
T40n1804_p0069a21║衣，不犯。若蟲壞者，作敷具，無犯。作不應量衣，
T40n1804_p0069a22║一切敷具，吉羅。律中自作教他，作成者犯墮，
T40n1804_p0069a23║不成吉羅。若為他作，一切吉羅。不犯者，若
T40n1804_p0069a24║得已成者，斧斬和泥塗埵，餘如《戒本疏》。黑毛
T40n1804_p0069a25║臥具戒十二。此四臥具戒，並是三衣總號，昔
T40n1804_p0069a26║人疑之，至今不決。《僧祇》：氈僧伽梨乃至坐具
T40n1804_p0069a27║等。四緣成犯：一純黑毛，二作袈裟，三為己，
T40n1804_p0069a28║四作成犯。律中自作教他，同犯墮，如上。不犯
T40n1804_p0069a29║者，若得已成者，若裁割壞（元作擬割），若細薄疊作兩
T40n1804_p0069b01║重（元意後得），若作褥，若作小方坐具，若作臥氈，或
T40n1804_p0069b02║儭鉢內氈、剃刀囊、作帽、作襪、作攝熱巾、作裹
T40n1804_p0069b03║革屣巾，一切不犯。白毛三衣戒十三。因緣同
T40n1804_p0069b04║前。佛制參作，違教故犯。五緣成：一三毛參
T40n1804_p0069b05║作；二擬作三衣臥具；三為己；四增好減惡，下
T40n1804_p0069b06║至一兩；五作成便犯。減六年作三衣戒十四。
T40n1804_p0069b07║六緣成：一有故臥具減六年，二不捨故者與
T40n1804_p0069b08║人，三僧不聽許，四更作新者，五為己，六作成
T40n1804_p0069b09║便犯。《僧祇》以老病持氈僧伽梨，不滿六年，不
T40n1804_p0069b10║得更作。若身不羸膄，顏色不惡，白羯磨眾，一
T40n1804_p0069b11║一不成。《四分》不犯者，僧白二聽，及滿六年；若
T40n1804_p0069b12║減六年，捨故更作新者；若得已成者，若無，若
T40n1804_p0069b13║他與作，一切得。不貼坐具戒十五。五緣：一先
T40n1804_p0069b14║有故坐具，二更作新者，三為己，四無心以故
T40n1804_p0069b15║者貼，五作成便犯。此與後九十中者，相對四
T40n1804_p0069b16║句：一作新如量不貼，犯此戒；二作故過量，犯
T40n1804_p0069b17║後戒；後二俱句，準知。律中，造新坐具時，若故
T40n1804_p0069b18║者未壞，未有穿孔，當取浣染治，牽挽令舒；裁
T40n1804_p0069b19║割取縱廣一磔手貼新者上，若邊若中央，以
T40n1804_p0069b20║壞色故。但言須貼，不言氈布，隨十種衣通得。
T40n1804_p0069b21║《僧祇》：氈作方一磔手。取故氈時，不得從少聞
T40n1804_p0069b22║犯戒者、無聞者、住壞房不治者、惡名人、斷見
T40n1804_p0069b23║人、遠離二師者、不喜咨問人、不分別魔事人，
T40n1804_p0069b24║不應取；取則反上。不尖邪、凹凸、缺角、穿壞、垢
T40n1804_p0069b25║膩，著時令方圓得正。《多》云：若無長者，短亦應
T40n1804_p0069b26║用。《善見》云：故者，下至一經坐，不須貼。律不犯
T40n1804_p0069b27║中，裁取故者貼；若彼自無得處，更作新者
T40n1804_p0069b28║（必有得處，如上律論）；若他為作，若得已成者，若純故者作，
T40n1804_p0069b29║不犯。持羊毛過限戒十六。四緣：一是好羊毛，
T40n1804_p0069c01║除賤故。律云：頭項足毛不犯。《僧祇》：持駝毛、獺
T40n1804_p0069c02║毛、猪毛，犯越；成器不犯。《五分》：聽用馳毛貯褥。
T40n1804_p0069c03║二是己物。三自持。《僧祇》：三人共有，各持齊九
T40n1804_p0069c04║由旬，重檐者俱犯。第四，《四分》：若道行得羊毛
T40n1804_p0069c05║處，須者應取。自持至三由旬，當令人持，乃至
T40n1804_p0069c06║彼處，中間不得佐助；若持，吉羅。令尼等四眾，
T40n1804_p0069c07║亦吉。若持餘衣，若麻等，皆吉。若擔餘物貫杖
T40n1804_p0069c08║頭，亦吉。若擔毳裝、毳繩，及餘處毛，若作帽巾
T40n1804_p0069c09║等，不犯。使非親尼浣染毛戒十七。制意、犯緣，
T40n1804_p0069c10║同浣衣戒。又《多論》云：為增尚佛法故制。若諸
T40n1804_p0069c11║尼眾，執作浣染，廢修正業，則無威儀，破增尚
T40n1804_p0069c12║法。又止惡法次第因緣，各令清淨故，餘如《疏》
T40n1804_p0069c13║中。畜錢寶戒十八。《多論》云，佛制此戒有三益：
T40n1804_p0069c14║一為息誹謗故，二為滅鬪諍故，三為成聖種
T40n1804_p0069c15║節儉行故。寶是八不淨財，且因料簡四門：一
T40n1804_p0069c16║列數顯過，二開制不同，三結罪輕重，四交貿
T40n1804_p0069c17║多罪少罪。初中列數者：一田宅園林，二種植
T40n1804_p0069c18║生種，三貯積穀帛，四畜養人僕，五養繫禽獸，
T40n1804_p0069c19║六錢寶貴物，七氈褥釜鑊，八象金飾床及諸
T40n1804_p0069c20║重物。此之八名，經論及律盛列通數，顯過不
T40n1804_p0069c21║應。相承次比，如上具述，不出佛經。二明過者。
T40n1804_p0069c22║諸戒不對俗制，唯此對之，令道俗通禁；見畜
T40n1804_p0069c23║捉者，知非佛子。故律經中，皆言沙門四患，即
T40n1804_p0069c24║此戒是；若有畜者，非我弟子。《五分》亦云：必定
T40n1804_p0069c25║不信我之法律。由此八種，皆長貪壞道，污染
T40n1804_p0069c26║梵行，有得穢果，故名不淨也。餘如正解中。二
T40n1804_p0069c27║明開畜者。經中禁重，如後所明。律中在事，小
T40n1804_p0069c28║機意狹，故多開畜。第一不淨中，由是妨道，別
T40n1804_p0069c29║人不開；一口小房，有資道要，依上開畜。《毘尼
T40n1804_p0070a01║母》云：畢陵伽為國人所重，施一小寺；羅網車
T40n1804_p0070a02║輿，駞驢等畜，僧坊所須，開受。《僧祇》中：為僧故
T40n1804_p0070a03║得受。《善見》：居士施田地，別人不得用；若供養
T40n1804_p0070a04║僧者，得受。《多論》：檀越欲作大房舍，應開解示
T40n1804_p0070a05║語令小作，順少欲法；若為容多人故作者，不
T40n1804_p0070a06║應違意。《五分》：有人施僧田宅店肆，聽受，使淨
T40n1804_p0070a07║人知之。《善見》：若人以池施僧，供給浣濯，及一
T40n1804_p0070a08║切眾生聽飲用者，隨意得受。二種植根栽。若
T40n1804_p0070a09║如《僧祇》，為僧營理者，得。別人不開，即污家法
T40n1804_p0070a10║中，自種教他，一切不合；除供養佛法僧。餘如
T40n1804_p0070a11║雜法中說。三貯積穀帛。昔云，儉開三十六石，
T40n1804_p0070a12║出《善生經》；余自披撿真偽二本，並無，舉世夢
T40n1804_p0070a13║傳。《涅槃》云：聲聞僧者，無有積聚；所謂奴婢僕
T40n1804_p0070a14║使、庫藏、穀米、鹽豉、胡麻、大小諸豆，若自手作
T40n1804_p0070a15║食，自磨自舂，種種非法故。若有說言，如來聽
T40n1804_p0070a16║畜非法之物，舌則卷縮。《僧祇》云：若比丘糴粟
T40n1804_p0070a17║時作念，此後時恐貴，今糴此穀，我當依是得
T40n1804_p0070a18║誦經坐禪行道。而不言多少。準酌一夏之糧，
T40n1804_p0070a19║亦隨時料其豐儉。鹽則準前穀量，盡形藥中
T40n1804_p0070a20║加法亦得。律中：比丘道行，得大麥小麥班豆
T40n1804_p0070a21║粳米，佛開受之；安置囊幞內盛之，應合淨
T40n1804_p0070a22║施。故文中，諸比丘得道路糧，開受，淨人賞舉。
T40n1804_p0070a23║復卷具有說淨方法。四畜諸僮僕。《增一》云：
T40n1804_p0070a24║長者將女施佛，佛不受。若受者，漸生重罪，因
T40n1804_p0070a25║說欲過，羅剎女等事。《僧祇》：若人云施僧奴、若
T40n1804_p0070a26║施使人、若施園民婦，一切不應受；若言施供
T40n1804_p0070a27║給僧，男淨人聽受。若施別人，一切不得；若施
T40n1804_p0070a28║淨人，為料理僧故，別人得受。若施尼僧，乃至
T40n1804_p0070a29║別人，反前，唯言女淨人為異。今諸伽藍，多畜
T40n1804_p0070b01║女人，或賣買奴婢者，其中穢雜，孰可言哉！豈
T40n1804_p0070b02║唯犯淫，盜亦通犯。深知聖制不許，凡豈強
T40n1804_p0070b03║哉。《僧祇》：畢陵伽在聚落自泥房，王與使人，三
T40n1804_p0070b04║反不受；云：若能盡壽持五戒奉齋，然後受
T40n1804_p0070b05║之。《十誦》：守竹園寺有五百人，王舍城中也。有
T40n1804_p0070b06║十種施無福：一謂施女人，二戲具，三畫男女
T40n1804_p0070b07║合像，四酒，五非法語，六器仗，七大刀，八毒
T40n1804_p0070b08║藥，九惡牛，十教他作如是施。五畜畜生。律中
T40n1804_p0070b09║比丘畜猫子狗子乃至眾鳥，並不得畜。《僧祇》
T40n1804_p0070b10║若人施僧一切眾生，並不應受。眾生者，馬驢
T40n1804_p0070b11║猪羊麞鹿，如是一切自餘野鳥獸等。若見比
T40n1804_p0070b12║丘不受，云我當殺之；應語令自施水草，守護
T40n1804_p0070b13║勿令傷害；不得剪翅籠繫，若能飛行自活者，
T40n1804_p0070b14║放去莫拘之。《善見》：若施牛羊，不得受；若云施
T40n1804_p0070b15║乳酪等五味，得受。餘一切畜生亦爾。《涅槃經》
T40n1804_p0070b16║中：比丘之法，不得賣買生口等。《伽論》：為塔故
T40n1804_p0070b17║受駝馬驢。今有施佛法家畜生，而知事有賣
T40n1804_p0070b18║者，並不合聖教。《十輪》：若施四方僧物、田宅、淨
T40n1804_p0070b19║人，不與持戒，反與破戒；自恣受用，并與白衣
T40n1804_p0070b20║同共食啖；因此剎利居士，皆入阿鼻。《日藏分》
T40n1804_p0070b21║云：於我法中，假令如法，始從一人乃至四人，
T40n1804_p0070b22║不聽受田宅園林車馬奴婢等常住僧物；若
T40n1804_p0070b23║滿五人，乃得受之。《大集》亦同。《四分》：乘乘戒中，
T40n1804_p0070b24║開老病得乘男乘，女乘尼騎，如瞻病法。《僧祇》：
T40n1804_p0070b25║船車牛馬等乘，無病不合，唯因水中船行者
T40n1804_p0070b26║得。六畜錢寶。若元作自畜之意，不合；若擬淨
T40n1804_p0070b27║施與他，依律文開。《僧祇》、《十誦》、《善見》云：若病人
T40n1804_p0070b28║得者，令淨人畜，為貿藥故。若多人與藥錢直，
T40n1804_p0070b29║得置氈褥底，眼暗未時，手觸在無，不犯。又云：
T40n1804_p0070c01║末利夫人施僧布薩錢，佛言聽受。準義付他。
T40n1804_p0070c02║又居士持金銀，與僧作寺食堂園田，比丘不
T40n1804_p0070c03║得受，犯吉羅；應付淨人，口得處分。若施作飲
T40n1804_p0070c04║食衣藥臥具，亦不自受。若受後作衣服用，得
T40n1804_p0070c05║吉羅；應付淨人。《雜含》云：自今已後，須木直索
T40n1804_p0070c06║木，乃至須人工等，亦直索之，慎勿為己受取
T40n1804_p0070c07║金寶。則破《四分》人解。律云：若為作屋故，求材
T40n1804_p0070c08║木、竹草、樹皮，得受；不應自為身受（若文不了，引經自明）。餘
T40n1804_p0070c09║如正解。七聽畜重物。《毘尼母》：別人聽受刻鏤
T40n1804_p0070c10║大床，唯除金寶。若綿褥者，他施已成者，《十誦》
T40n1804_p0070c11║開受。《毘尼母》、《四分》：氍毹等等，他施聽受；廣
T40n1804_p0070c12║三肘，長五肘，淨施畜。若鐵瓦瓶等，銅盆、銅盔
T40n1804_p0070c13║等器，別人得受。八者佛不開者。《善見》云：不得
T40n1804_p0070c14║捉一切穀，除米。若施器仗者，僧應打壞，不得
T40n1804_p0070c15║賣。施樂器者，不得捉，得賣。《增一》云：若得金寶
T40n1804_p0070c16║施，呪願已，還反施主。《涅槃》云：若有人言，如來
T40n1804_p0070c17║憐愍一切眾生，善知時宜，說輕為重、說重為
T40n1804_p0070c18║輕。觀知我等弟子，有人供給，所須無乏，如是
T40n1804_p0070c19║之人，佛則不聽受畜一切八不淨物。若諸弟
T40n1804_p0070c20║子，無人供須，時世饑饉飲食難得，為欲護
T40n1804_p0070c21║持建立正法，我聽弟子受畜奴婢金銀車乘
T40n1804_p0070c22║田宅穀米，賣易所須；雖聽受畜如是等物，要
T40n1804_p0070c23║須淨施篤信檀越。如是四法，所應依止；我為
T40n1804_p0070c24║肉眼諸眾生說是四依，終不為慧眼者說；若
T40n1804_p0070c25║有三藏反上說者，亦不應依。又說八不淨財，
T40n1804_p0070c26║十餘處文，皆極毀破，不令畜服。又云：若優婆
T40n1804_p0070c27║塞，知此比丘破戒受畜八法，不應給施；又不
T40n1804_p0070c28║應以袈裟因緣，恭敬禮拜；若共僧事，死墮地
T40n1804_p0070c29║獄。《十輪經》說，據不知持犯者，並須恭敬。又《涅
T40n1804_p0071a01║槃經》：窮終極教，不用亦得；以護法故，小小非
T40n1804_p0071a02║要。三明畜罪輕重。八中，六七金錢綿褥得墮，
T40n1804_p0071a03║以違淨施故；餘則吉羅，畜者亦少。四交貿輕
T40n1804_p0071a04║重。若以此八，貿衣犯捨。以衣得寶綿毹，亦捨；
T40n1804_p0071a05║若得餘六，並得吉羅。若以衣寶相易，皆墮；貿
T40n1804_p0071a06║餘六種吉羅。六自相貿皆吉；得衣寶者皆提。
T40n1804_p0071a07║此謂與俗人增減，與五眾得小罪。《多論》：若說
T40n1804_p0071a08║淨錢寶，後貿衣財，作三衣鉢器，入百一物數，
T40n1804_p0071a09║不須說淨；已外須說。若犯罪者，悔於僧中；已
T40n1804_p0071a10║用錢寶貿衣財及百一物者，不須捨之，已入
T40n1804_p0071a11║淨故。已外成衣、不成衣，一切說淨無罪。正解
T40n1804_p0071a12║本戒。此是畜寶戒，九、十是捉寶戒；文言手
T40n1804_p0071a13║捉，別時意也。具四緣：一是錢寶，二知是，三為
T40n1804_p0071a14║己，四受取便犯。此之一戒，人患者多；但內無
T40n1804_p0071a15║高節，外成鄙穢；不思聖誡嚴猛，唯縱無始貪
T40n1804_p0071a16║癡。故律言：非我弟子。準此，失戒矣！又云：佛
T40n1804_p0071a17║告大臣，若見沙門釋子，以我為師，而受金銀
T40n1804_p0071a18║錢寶，則決定知非沙門釋子。又《雜含》云：若為
T40n1804_p0071a19║沙門釋子自受畜者，當知五欲功德，悉應清
T40n1804_p0071a20║淨。又《增一》云：梵志書述，若是如來者，不受珍
T40n1804_p0071a21║寶。故略引多文，證成非濫。佛世尊欲增尚弟
T40n1804_p0071a22║子，令棄鄙業；遠超三界，近為世範。今乃反自
T40n1804_p0071a23║墜陷，自畜自捉；劇城市之商賈，信佛法之煙
T40n1804_p0071a24║雲；反自誇陳，妄排法律；云但無貪心，豈有罪
T40n1804_p0071a25║失。出此言者，妄自矜持；不思位是下凡，輕撥
T40n1804_p0071a26║大聖；一分之利尚計，不及俗士高逸；何異螳
T40n1804_p0071a27║蜋拒輪之智，不殊飛蛾赴火之能；豈唯畜捉
T40n1804_p0071a28║長貪，方生重盜之始。故略述誡勸，有智者臨
T40n1804_p0071a29║境深思。《涅槃》云：若能遠離八毒蛇法，是名清
T40n1804_p0071b01║淨聖眾福田，應為人天供養；清淨果報，非肉
T40n1804_p0071b02║眼所能分別。又云：祇桓比丘，不與受金銀者
T40n1804_p0071b03║共住說戒自恣，一河飲水；利養之物，悉不共
T40n1804_p0071b04║之；若有共僧事者，命終墮大地獄。《智論》云：出
T40n1804_p0071b05║家菩薩，守護戒故，不畜財物；以戒之功德，勝
T40n1804_p0071b06║於布施。又《涅槃》第十一卷下文云：菩薩持息
T40n1804_p0071b07║世譏嫌戒，與性重無別。廣有明文。息世戒者，
T40n1804_p0071b08║即白四羯磨所得。諸文如彼，恒須細讀。《四分》：
T40n1804_p0071b09║錢者，有八種，金銀等，上有文像。《僧祇》：生色、似
T40n1804_p0071b10║色，皆提。生色者金，似色者銀（似猶像也）。錢者，隨國
T40n1804_p0071b11║用。一切不得捉，捉得提，應僧中悔。《多》云七
T40n1804_p0071b12║寶者，金、銀、摩尼、真珠、珊瑚、車渠、馬腦；當取，犯
T40n1804_p0071b13║捨墮；莫自手取，如法說淨者不犯。若似寶、銅、
T40n1804_p0071b14║鐵、虎珀、水精、偽珠、鍮石等；以五種取，為畜故
T40n1804_p0071b15║者，吉羅；不應自取，如法說淨得。若捉金薄金
T40n1804_p0071b16║像，藏舉自他寶，並墮，不犯此戒。若似寶，入百
T40n1804_p0071b17║一物數，不須作淨，皆得畜一；百一之外，皆是
T40n1804_p0071b18║長物，若不入百一數，如前說淨。《僧祇》云：不淨
T40n1804_p0071b19║物者，金銀錢，不得觸故；餘寶得觸，故名淨；不
T40n1804_p0071b20║得著，故名不淨物。若不淨者，自捉使人，一切
T40n1804_p0071b21║皆提。若相成就，國土不用，得越。若凡得錢，及
T40n1804_p0071b22║安居衣直，不得手取，使淨人知；無者，指脚邊
T40n1804_p0071b23║地，語言，是中知。著地已，自用葉甎瓦等遙擲
T40n1804_p0071b24║覆上，後將淨人令知持去；不可信者，令在前
T40n1804_p0071b25║行；若可信者，任意掌舉。《四分》：是中捨者，告可
T40n1804_p0071b26║信人，來已，云：「此是我所不應，汝當知之。」若彼
T40n1804_p0071b27║人取還與比丘者，當為彼人物故受，勅淨人
T40n1804_p0071b28║掌之。若彼為比丘貿衣衣鉢等，應持貿易，
T40n1804_p0071b29║受持之。若彼優婆塞取已，與比丘淨衣鉢，應
T40n1804_p0071c01║取持之。若不語彼人知是看是，突吉羅。《僧祇》：
T40n1804_p0071c02║若知佛法僧事者，有錢寶欲舉賞；若生地使
T40n1804_p0071c03║淨人知，覆處死土使比丘堀。若淨人不可信
T40n1804_p0071c04║者，裹眼三旋，然後知地已，內錢坑中；若散落
T40n1804_p0071c05║者，得以甎瓦擲入。如是作已，如前裹眼使去。
T40n1804_p0071c06║後欲須時，如前方法，至錢寶處；淨人不可信
T40n1804_p0071c07║者，還裹眼三旋，將來取之。若施主作金椀令
T40n1804_p0071c08║比丘受用，為得福者；當持食來時，舒手示器，
T40n1804_p0071c09║應言受受受，三說已食之。不得觸器四邊、讚
T40n1804_p0071c10║歎、手捉，此是後九十中。《多論》五種受：一以手
T40n1804_p0071c11║受，二以衣取，三以器取，四言著是中，五若言
T40n1804_p0071c12║與是淨人。皆犯捨。下三眾亦不得畜，畜得吉
T40n1804_p0071c13║羅。《僧祇》：若身者，一切身分，乃至手脚等；若
T40n1804_p0071c14║身相續者，謂繫三衣紐，乃至鉢盂中，皆捨墮。
T40n1804_p0071c15║《多論》五種長物：一重寶。二似寶。三若衣、衣財
T40n1804_p0071c16║應量已上。四一切不應量衣，及衣財。五一切
T40n1804_p0071c17║穀米。重寶捨與同意淨人，罪僧中悔。若錢寶，
T40n1804_p0071c18║比丘不得畜；若僧中次行者說淨。餘似寶及
T40n1804_p0071c19║百一物數，一切捨與同心淨人，罪作吉羅悔。
T40n1804_p0071c20║錢寶說淨有二：若白衣持來，施與比丘，比丘
T40n1804_p0071c21║言：「此不淨物，我不應畜，若淨當受。」即當說淨。
T40n1804_p0071c22║二者淨人言，易淨物畜，即當說淨。若彼此不
T40n1804_p0071c23║語，取得捨墮。若捨，與白衣，不得與沙彌。《僧祇》
T40n1804_p0071c24║云：目連將專頭沙彌往阿耨達池取金砂，擬
T40n1804_p0071c25║安佛澡罐下；乃至老比丘將沙彌還本村，眷
T40n1804_p0071c26║屬以道行無食，以錢繫衣內。在道並為非人
T40n1804_p0071c27║左遶，以土坌之，罵言此不吉利。各以事白，便
T40n1804_p0071c28║俱令棄之；非人並為作禮，右遶而過。此猶可
T40n1804_p0071c29║治，故逢幽責，如池神譏類；餘有未懺，必遭顯
T40n1804_p0072a01║戮，同頰腫之儔。律不犯中，開緣如上。若彼人
T40n1804_p0072a02║不肯與衣者，餘比丘當語言：「佛有教，為淨故
T40n1804_p0072a03║與，應還他物。」若又不與，自往語言：「佛教比丘，
T40n1804_p0072a04║作淨故與。汝不還我者，此物應與僧塔和尚
T40n1804_p0072a05║知識，及本施主。」不欲令失彼信施故。貿寶戒
T40n1804_p0072a06║十九。《多論》云：此以說淨寶，轉易與他求利，當
T40n1804_p0072a07║與他時，得捨墮。此與貿衣五種不同，如《戒疏》
T40n1804_p0072a08║說。律中以財物易錢寶故犯，但無衣食為異。
T40n1804_p0072a09║五緣成：一是錢寶，二互相易，三決價，四為己，
T40n1804_p0072a10║五受犯。《五分》：應對僧悔，不得向二三人前。律
T40n1804_p0072a11║不犯中，若以錢貿瓔珞具，為佛法僧；若以錢
T40n1804_p0072a12║易錢，亦為佛法僧者，得。販賣戒二十。《多論》四
T40n1804_p0072a13║義制：一為佛法增尚故，二為止鬪諍故，三為
T40n1804_p0072a14║成四聖種故，四為長信敬不生誹謗故。論犯
T40n1804_p0072a15║六緣成：一在家二眾，二共同交貿，三決價，四
T40n1804_p0072a16║為己，五自貿易，六領受犯。律令淨人貿，準餘
T40n1804_p0072a17║部雙開。《四分》：衣藥交貿，爭價高下，數數上下，
T40n1804_p0072a18║皆犯。《多》云：此販賣墮，一切墮中最重，寧作屠
T40n1804_p0072a19║兒，何以故？屠兒止害一生，販賣一切俱害；不
T40n1804_p0072a20║問道俗、賢愚、持戒破戒，無往不欺。常懷惡心，
T40n1804_p0072a21║設若居穀，恒希天下荒餓，霜雹災變；若居鹽
T40n1804_p0072a22║積貯，恒願四遠反亂，王路隔塞。多有此過故。
T40n1804_p0072a23║此販賣物作塔像，不得向禮。又云：但作佛意
T40n1804_p0072a24║禮之。設與僧作食，及四方僧房，一切不得住
T40n1804_p0072a25║中；持戒比丘，不應受用，得罪。若死，得羯磨
T40n1804_p0072a26║分之。所以爾者，以此販賣業罪過深重，若生
T40n1804_p0072a27║存時僧得用者，此比丘言，雖販賣有罪，猶得
T40n1804_p0072a28║作福，續作無已。今不聽僧食用，無供僧福，後
T40n1804_p0072a29║得重罪，以此因緣，不敢更作。比丘既死，無更
T40n1804_p0072b01║作理，故得分之。若販賣食，咽咽墮；作衣者，著
T40n1804_p0072b02║著墮；作臥具，隨轉轉墮。故重結。《五百問》云：治
T40n1804_p0072b03║生得物他人，犯捨。若窮厄無食處，使白衣作
T40n1804_p0072b04║食治生；道人白眾言，此非我物，得食；不者犯
T40n1804_p0072b05║墮。若施俗人，俗人與僧，不犯。《僧祇》：若糴穀時，
T40n1804_p0072b06║此後當貴；糴時越，糶時墮。若恐後貴，擬自食
T40n1804_p0072b07║行道，到後穀貴食長，或與師僧，作功德，餘者
T40n1804_p0072b08║出糶得利，無罪。諸藥草等亦爾（衣鉢不為利，後賣不犯）。《十誦》：
T40n1804_p0072b09║若相似貿似相，如衣鉢、澡罐、瓶、戶鉤、四藥交
T40n1804_p0072b10║貿；不相似者，以衣易鉢；一切墮。若可捨物、金
T40n1804_p0072b11║銀錢，糴粟，或用粟買物；若可食啖，口口吉；可
T40n1804_p0072b12║作衣，著著提。《五百問》云：有求利販賣作福無
T40n1804_p0072b13║罪耶？答：此人尚不免地獄，何況得福？由不隨
T40n1804_p0072b14║佛語，故非供養。《四分》中：販賣買三事，但為利
T40n1804_p0072b15║故，買賣俱墮。《十誦》中：據一物為語。《多論》：若眾
T40n1804_p0072b16║僧衣未三唱，得益價；若三唱已，不應益，以屬
T40n1804_p0072b17║他故。若眾中三唱得衣，設悔，不應還。《十誦》：若
T40n1804_p0072b18║賣買，前人悔，七日內者還之，若過不應。《四
T40n1804_p0072b19║分》文不了，此是私賣買也。《五分》：使淨人易時，
T40n1804_p0072b20║應心念，寧使彼得我利，我不得彼利。比丘共
T40n1804_p0072b21║僧貿易應陪者，當使價均，然後交博；若貧無
T40n1804_p0072b22║可陪，僧必知賢善知足，聽直與。《四分》：衣法中，
T40n1804_p0072b23║有貴價衣，令淨人貿易；無淨人者，乃至遣比
T40n1804_p0072b24║丘貿易。準此開之。必有淨人，亦制與罪。《僧祇》：
T40n1804_p0072b25║若自問價、若使人問價、作不淨語、爭價高下，
T40n1804_p0072b26║皆越；得物，墮。四藥隨輕物重物、淨不淨物，一
T40n1804_p0072b27║切相貿，得提。肆上有衣，其價已定，比丘齎直
T40n1804_p0072b28║來與物主；雖搖頭作與相者，比丘亦須語言：
T40n1804_p0072b29║此直知是物也。若估客物直五十而索百錢，
T40n1804_p0072c01║比丘以五十知之；如是求者，不名為下。若前
T40n1804_p0072c02║人欲買此物，比丘不得抄市；當問言：汝止未？
T40n1804_p0072c03║若報云：我休者。比丘方云：我以是價知是物
T40n1804_p0072c04║好不？比丘自貿，抄市者越。若僧中買物，得上
T40n1804_p0072c05║價取。若和尚闍梨取，不得抄上。若營事比丘
T40n1804_p0072c06║雇匠，作不淨語，乃至為僧月直，市油麵等不
T40n1804_p0072c07║淨語者，越；自為得物，入手犯墮。淨語者，以是
T40n1804_p0072c08║物價知是好不？不淨語，分別價者索幾許等。
T40n1804_p0072c09║若市買物，得嫌訶說；實前人物此好、此惡、麁
T40n1804_p0072c10║細、斗秤大小、香臭者，無罪。《五百問》：若自舉物
T40n1804_p0072c11║價，前人信之，貴取故，犯盜罪。《僧祇》：若食殘持
T40n1804_p0072c12║博穌油等，作不淨語，犯捨。雇治革屣，作不淨
T40n1804_p0072c13║語，越。若前與食後治，前治後與食，無罪。乃至
T40n1804_p0072c14║殘食雇治草土等，準前。《多論》：如販賣戒中物，
T40n1804_p0072c15║或方便有罪，果頭無罪；如為利居鹽穀，後得
T40n1804_p0072c16║好心，即施僧作福。或果頭有罪；如為福糴米
T40n1804_p0072c17║不賣，後見利便賣，以利自入，即是方便無罪。
T40n1804_p0072c18║言得施者，謂一切俱捨懺也。律不犯者，聽五
T40n1804_p0072c19║眾出家人共交貿，應自審定，不應共相高下，
T40n1804_p0072c20║如市道法。不得與餘人貿易，令淨人貿。若悔
T40n1804_p0072c21║聽還。若穌油相易者，無犯。準上衣法，得令淨
T40n1804_p0072c22║人作者，謂據有者言之。《十誦》：三度語索不得
T40n1804_p0072c23║者，覓淨人使買。淨人不知市易，當教以爾所
T40n1804_p0072c24║物買是物，應知好惡思量，得者不犯。此賤彼
T40n1804_p0072c25║貴，有利不犯。畜長鉢過限戒二十一。五緣成：
T40n1804_p0072c26║一先有受持鉢。二更得。三如法鉢，非餘油璭
T40n1804_p0072c27║等。四不淨施。《善見》：買鉢未還直，不成受；主言
T40n1804_p0072c28║但受，亦不成受；不犯長。若度價已，熏訖，報令
T40n1804_p0072c29║取，過限者犯。五過十日便犯。餘如長衣戒。乞
T40n1804_p0073a01║鉢戒二十二。六緣：一先有受持鉢，二減五綴
T40n1804_p0073a02║不漏，三從非親乞，四為己，五乞如法鉢，六領
T40n1804_p0073a03║受便犯。五綴滿不漏，吉。事希少故，廣如《戒疏》
T40n1804_p0073a04║中。律不犯者：五綴漏、若減漏，更求新；若從親
T40n1804_p0073a05║里索，從出家人索；若為他，他為己，不求而得，
T40n1804_p0073a06║自有買畜，皆不犯。自乞縷使非親織戒二十
T40n1804_p0073a07║三。《多》云，有三義制：一為除惡法故，二為止誹
T40n1804_p0073a08║謗故，三為成四聖種故。四緣：一自乞縷，二
T40n1804_p0073a09║使非親織，三不與價，四織成犯。《十誦》：若為無
T40n1804_p0073a10║衣故，從非親乞縷欲作衣，亦吉。若少衣止得
T40n1804_p0073a11║乞衣，少縷止得乞縷。《五分》自行求縷，雇人作
T40n1804_p0073a12║衣，亦墮。《四分》若織師與線者俱親，不犯；與線
T40n1804_p0073a13║者非親，看織作繀，一切吉羅。不犯者：若自織
T40n1804_p0073a14║作鉢囊、革屣囊、針氈、禪帶、腰帶、作帽、作袜、攝
T40n1804_p0073a15║熱巾、革屣巾，一切不犯。勸織師增衣縷戒二
T40n1804_p0073a16║十四。論犯六緣：一非親居士，虛心辨縷遣織，
T40n1804_p0073a17║二本期有限，三知有限，四勸讚好織許直，五
T40n1804_p0073a18║彼為增縷，六領受便犯。《四分》：若求衣不得，吉
T40n1804_p0073a19║羅。不犯者：減少求、從親里索、出家人索、他
T40n1804_p0073a20║為己者。奪衣戒二十五。五緣：一是大比丘，甄
T40n1804_p0073a21║下眾非行類故。二本規同行。三者不定與，前
T40n1804_p0073a22║人決定取，多生惱故。四句中二句，初受與俱
T40n1804_p0073a23║決定，二決定與而受者不定，奪取重犯；若與
T40n1804_p0073a24║受俱不定者，吉。四瞋奪。五得屬己。《四分》不犯
T40n1804_p0073a25║者：不瞋恚，言我悔、不與汝衣、還我衣來；若彼
T40n1804_p0073a26║知悔即還；若餘人語便還；若借他衣著，他著
T40n1804_p0073a27║無道理，還奪取，不犯；若恐失恐壞；若彼人破
T40n1804_p0073a28║見、戒、威儀；若被舉、滅擯、應滅擯；若為此事故
T40n1804_p0073a29║有命梵難，一切奪舉不藏者。畜七日藥過限
T40n1804_p0073b01║戒二十六。辨明四藥體狀、立義、加法是非，廣
T40n1804_p0073b02║如下卷及《戒本疏》。五緣成犯：一是七日藥體，
T40n1804_p0073b03║若直手受不加口法，亦無長罪。二明作二受
T40n1804_p0073b04║竟，三不說淨，四畜過七日，五無緣犯。律不犯
T40n1804_p0073b05║者：若過七日藥，穌油塗戶嚮，蜜、石蜜與守園
T40n1804_p0073b06║人，第七日藥捨與餘比丘食；若未滿七日，還
T40n1804_p0073b07║彼比丘，用塗脚然燈也。過前求雨衣過前用
T40n1804_p0073b08║戒二十七（二戒並由過前，故合制）。過前求五緣成：一是雨
T40n1804_p0073b09║衣，二過前求，三自為己，四彼與，五領受犯。
T40n1804_p0073b10║過前用四緣：一是雨衣，二時中得，三過前受，
T40n1804_p0073b11║四過前用犯。《四分》：十種衣中，比丘取雨中浴，
T40n1804_p0073b12║彼應三月十六日求，四月一日用；若二過前
T40n1804_p0073b13║求用，犯捨。《僧祇》：此衣不得受當三衣，不得淨
T40n1804_p0073b14║施，不得著入河池中浴，小小雨時不得用。不
T40n1804_p0073b15║得裸身，當著舍勒，若著餘故衣。不得著種種
T40n1804_p0073b16║作事，若露地食，應持作障幕。諸師不曾見此
T40n1804_p0073b17║衣，謂如傀儡子戲圍之類。今不同之，猶如三
T40n1804_p0073b18║衣披用。《僧祇》：常須大雨時披浴，若雨早止、垢
T40n1804_p0073b19║液者，得著入餘水中洗。《多論》云：三月十六日
T40n1804_p0073b20║應求應作，乃至四月十五日亦爾。畜法者，得
T40n1804_p0073b21║用浴擔持行來。長丈二尺，廣六尺。以夏多雨
T40n1804_p0073b22║故，為護三衣；若行路覺欲雨，取此衣覆身上；
T40n1804_p0073b23║若大雨在路，須脫三衣襞舉，著此衣行雨中。
T40n1804_p0073b24║於露浴亦著此衣。此浴衣語通，以受濕故，名
T40n1804_p0073b25║浴，非唯著洗浴也。若著餘衣浴，須以水薄灑
T40n1804_p0073b26║此衣令濕，不得燥置，得吉，由此是浴衣故。《僧
T40n1804_p0073b27║祇》：四月一日用，八月十五日當捨。《五分》若過
T40n1804_p0073b28║限不作餘衣，受持，淨施；不施人者吉。《僧祇》：至
T40n1804_p0073b29║時唱言：「大德僧聽！今僧捨雨衣。」三說已。不得
T40n1804_p0073c01║至十六日（準此，受時亦應通唱）。律不犯者：若捨作餘用、若
T40n1804_p0073c02║著浴、若浣、若舉者。過前受急施衣過後畜戒
T40n1804_p0073c03║二十八（是亦二戒合制，不同一衣）。過前五緣：一是急施。律
T40n1804_p0073c04║云：本是夏竟衣，為緣開前受；若受便得，不
T40n1804_p0073c05║受便失。二知是急施，三過前，四無緣，五受便
T40n1804_p0073c06║犯。過後五緣：一二同上緣，三是十日內，四不
T40n1804_p0073c07║作淨，五過限便犯。事希法隱，略知大途。餘如
T40n1804_p0073c08║《疏本》中廣明時、非時法。有難蘭若離衣戒二
T40n1804_p0073c09║十九。六緣：一是受持三衣，二冬分非時，三有
T40n1804_p0073c10║疑怖處，四置衣在村，五無因緣，六過七夜犯。
T40n1804_p0073c11║《四分》：疑者，畏有賊盜。《十誦》：疑失一水器；怖畏
T40n1804_p0073c12║者，乃至惡比丘畏。言村內者，《僧祇》：寄著可疑
T40n1804_p0073c13║俗人家（以不良家，知此比丘無衣隨身）。《五分》：上二衣中，隨所重
T40n1804_p0073c14║者，聽寄一衣；不得寄下衣，以隨身故。禮拜入
T40n1804_p0073c15║寺乞食，不得單著，但得寄一衣。明兩緣者，《僧
T40n1804_p0073c16║祇》：夏三月在蘭若恐怖處，開置一衣村內，不
T40n1804_p0073c17║作日限。《五分》：夏中不許離衣，要待後安居竟；
T40n1804_p0073c18║賊難恐怖因緣，得寄白衣家；不作日限，唯須
T40n1804_p0073c19║十日一度往看，恐有濕爛蟲齧等過。《善見》：蘭
T40n1804_p0073c20║若處僧坊堅密，不須寄衣，無者得寄，六夜一
T40n1804_p0073c21║看；見衣已，還蘭若所。上來諸部，恐有急難賊
T40n1804_p0073c22║怖，則開寄衣，不作日限；必有他緣，方制六
T40n1804_p0073c23║夜。《四分》初緣，因蘭若賊劫，佛令置一一衣村
T40n1804_p0073c24║內，不制日限。後因聚落比丘起過，更開緣至
T40n1804_p0073c25║六夜。而不顯緣相，致令古師妄執。今準諸部
T40n1804_p0073c26║明文，有緣皆開。《五分》有恐怖者不限多日如
T40n1804_p0073c27║上，更開塔僧事、和尚闍梨事、及他事，皆聽六
T40n1804_p0073c28║夜留一一衣白衣處。《明了論》中：蘭若比丘夏
T40n1804_p0073c29║安居中，須往餘處聽法，不可恒將三衣，聽留
T40n1804_p0074a01║寄餘處，六宿不失；至第七日還取衣；過第七
T40n1804_p0074a02║夜已，如前寄之；事若未竟，中間恒許。律不犯
T40n1804_p0074a03║中：已寄六宿，至第七夜明相未出前；若到衣
T40n1804_p0074a04║所，若手捉衣（謂蘭若俗人家女人處，必捉衣），若至擲石所及處，
T40n1804_p0074a05║若捨衣。餘同聚落離衣戒。說迴僧物入已戒
T40n1804_p0074a06║三十。具四緣：一是通計僧物，二作許想，三迴
T40n1804_p0074a07║向己，四入手便犯。律云：僧物有三種：一是已
T40n1804_p0074a08║許僧（謂通明施僧，而未分僧別二異，此迴犯捨也）。二為僧故作，未許僧（謂俗
T40n1804_p0074a09║家為僧作床褥器具供僧之物，此迴得吉羅也）。三已與僧者，已許僧，已捨
T40n1804_p0074a10║與僧（此決施於僧，不許別屬，迴犯棄）。《僧祇》：若人持物來，問僧何
T40n1804_p0074a11║處布施？答言隨汝所敬處與。若言何處果報
T40n1804_p0074a12║多？答言施僧。若言何者持戒清淨？答言僧無
T40n1804_p0074a13║犯戒不清淨。若言我已施僧，今施尊者，得受
T40n1804_p0074a14║無罪。若言此物置何處，使我常見受用？答某
T40n1804_p0074a15║甲比丘坐禪誦經持戒，若施彼者，長見受用。
T40n1804_p0074a16║《四分》：若物許僧轉與塔，許四方僧迴與見前
T40n1804_p0074a17║僧，許比丘僧逈與尼僧，許異處迴與異處，乃
T40n1804_p0074a18║至許異處迴與此處，一切吉羅（並謂未決定，若決別施，隨前犯）。
T40n1804_p0074a19║《僧祇》：迴此彼畜生物，越心悔。《十誦》、《多論》：若檀
T40n1804_p0074a20║越施此自恣僧物，迴與彼自恣僧者；物應還
T40n1804_p0074a21║此比丘，作吉悔。若不還此僧，計錢成重。乃
T40n1804_p0074a22║至此彼一人物，逈亦成重。準此，定屬僧次，迴
T40n1804_p0074a23║與他人，成重。律不犯中：若不知，若已許作不
T40n1804_p0074a24║許想，若許惡勸與好者，一切不犯。
T40n1804_p0074a25║四分律刪繁補闕行事鈔卷中（二終）
T40n1804_p0074b01║
T40n1804_p0074b02║四分律刪繁補闕行事鈔卷中（之三）
T40n1804_p0074b03║
T40n1804_p0074b04║九十中小妄語戒一。此戒人多喜犯者，良由
T40n1804_p0074b05║妄業熏積，識種尤多；故隨塵境，動便虛構；不
T40n1804_p0074b06║思反流之始，但願畢世之終。以此安生為要，
T40n1804_p0074b07║當死定非排業，良可悲夫！加以犯無定境，起
T40n1804_p0074b08║必依心；但使違內想心，不論外緣虛實，一切
T40n1804_p0074b09║皆墮。六緣：一是人，不簡道俗；二作人想；三違
T40n1804_p0074b10║想說；四知違想說；五言了；六聞解。《多論》：妄
T40n1804_p0074b11║語、兩舌、惡口，相歷作四句。一是妄語，非兩舌
T40n1804_p0074b12║惡口。傳他此語向彼說，以不實故是妄語；不
T40n1804_p0074b13║以分離心，故非兩舌；耎語說故非惡口。餘句
T40n1804_p0074b14║類上，有無可知。《成論》云：餘口三業，或合或離；
T40n1804_p0074b15║綺語一種，必不相離。《善生》經：有人於十業道，
T40n1804_p0074b16║一時作二三四乃至八事，不得作十，以貪瞋
T40n1804_p0074b17║不得一時故。其餘八事，六處遣使，自為二事：
T40n1804_p0074b18║一淫他妻，二謂無業道。《四分》、《五分》：因法師
T40n1804_p0074b19║比丘常好論義，以是為非，以非為是。餘人問
T40n1804_p0074b20║故，答云：我實知非，恥墮負處。僧中妄語，罪重
T40n1804_p0074b21║百羅漢前。《多》云：不妄語法者，若說法、義論、傳
T40n1804_p0074b22║語、一切是非，莫自稱為是；常令推寄有本，則
T40n1804_p0074b23║無過也；不爾，斧在口中。律云：見聞觸知違想
T40n1804_p0074b24║說，乃至所見異、所忍異、所想異，皆是妄語。又
T40n1804_p0074b25║有三時，前後知是妄語，吉羅；正口言妄者墮。
T40n1804_p0074b26║若僧說戒時三問，憶念罪而不說，吉羅。《善生》：
T40n1804_p0074b27║若有疑心、無疑心，若見聞覺知，若問不問；異
T40n1804_p0074b28║本音者，是名妄語。若言不大見聞亦犯。若破
T40n1804_p0074b29║相說、無覆藏說，非犯。若異音說，前人不解。若
T40n1804_p0074c01║顛倒語，若發大聲不了語，若有所說前人不
T40n1804_p0074c02║解，並犯。《僧祇》：屠兒等逐畜生走，問言見不？不
T40n1804_p0074c03║得妄語，不得示處，應令看指申等（應方便引接，令畜生遠去）。
T40n1804_p0074c04║《十誦》：若語高姓人，云是下姓人者，犯墮。若語
T40n1804_p0074c05║兩眼人，云汝一眼，得妄語，提；又輕惱比丘故
T40n1804_p0074c06║提。若語一眼人，云汝是瞎眼人，得輕惱他，墮。
T40n1804_p0074c07║《四分》不犯中，但稱想說故不犯。文如注戒本
T40n1804_p0074c08║中。罵戒二。《智論》：一人生國中，皆共作因緣，謂
T40n1804_p0074c09║內法與外法為因緣。如惡口業故，地生荊棘；
T40n1804_p0074c10║諂曲心故，地則高下不平；慳貪多故，水旱不
T40n1804_p0074c11║調，地生砂礫；不作上諸惡者，地則平正。如
T40n1804_p0074c12║彌勒佛時，人行十善，地多珍寶。律云：佛言：凡
T40n1804_p0074c13║有所說，當說善語，不應惡語，便自熱惱；乃至
T40n1804_p0074c14║畜生，聞毀慚愧，況於人也！六緣：一是比丘，《十
T40n1804_p0074c15║誦》、《五分》：毀下四眾皆吉羅。二自出毀訾，《伽
T40n1804_p0074c16║論》：傳他語，為他罵皆吉。三知是毀訾。四作折
T40n1804_p0074c17║辱彼意。五言了。六聞知。《十誦》六諍本者：瞋
T40n1804_p0074c18║恨、惡性、貪嫉、諂曲、無慚愧、邪見。《四分》：惡法
T40n1804_p0074c19║種類，毀訾者六品：言卑姓家生，業行亦卑，伎
T40n1804_p0074c20║術工巧亦卑；若言汝是犯過人（依實亦犯），汝多結使
T40n1804_p0074c21║人，若盲若禿瞎人。有三行罵法：初面罵者，
T40n1804_p0074c22║言汝是除糞家生等。二喻罵者，汝似除糞種
T40n1804_p0074c23║等。三自比罵者，我非除糞種，乃至我非販賣
T40n1804_p0074c24║殺牛羊跛躄人等。皆墮。二者善法罵，亦有三
T40n1804_p0074c25║種：面罵者，汝是阿練若乃至坐禪人。餘二罵
T40n1804_p0074c26║例知。了了說者皆吉。《僧祇》云：若以上惡法，毀
T40n1804_p0074c27║餘比丘及父母，言汝父母是者得提，汝和尚
T40n1804_p0074c28║闍梨是偷蘭，汝同友是越毘尼。餘有中下惡
T40n1804_p0074c29║法行罵，父母和尚同友等，並遞減一等。面比
T40n1804_p0075a01║罵外，更加是中有如是人亦犯（謂小姓比丘與大姓者共住，云此
T40n1804_p0075a02║中有小姓比丘）。又云：地有金藏，好令人鬪諍。律中迦
T40n1804_p0075a03║葉舉造房僧過，即日出城宿。佛訶但舉非人
T40n1804_p0075a04║等餘類，不舉迦葉，以護人心故。不犯中：相利
T40n1804_p0075a05║故說，為法故說，為律故說，為教授故說，為親
T40n1804_p0075a06║友故說（上皆內無嫌恨，慈濟故示惡語）；或戲笑（但犯吉羅），或因語次失
T40n1804_p0075a07║口，或獨處說，或誤說，皆不犯。《十誦》：有比丘說
T40n1804_p0075a08║他罪，諸比丘知是人身業不淨，能於四重飲
T40n1804_p0075a09║酒殺草非時食妄語作者；應語，莫瞋諍相言
T40n1804_p0075a10║也。兩舌戒三。具六緣：一是比丘，二說鄙惡
T40n1804_p0075a11║事，三傳於彼此，四分離意，五言了，六聞知。
T40n1804_p0075a12║律云：兩舌者，彼此鬪亂，令他破也。《僧祇》：以惡
T40n1804_p0075a13║法告言，某甲說汝是。無有上中下法，欲令他
T40n1804_p0075a14║離向已，若彼離不離皆墮。《多論》：說已更說，墮。
T40n1804_p0075a15║若不傳彼此語，但兩邊說，令離散者，一切吉。
T40n1804_p0075a16║律不犯者：破惡知識、惡伴黨；和尚同師親友，
T40n1804_p0075a17║於僧塔廟作無義利；破如是一切無犯。共女
T40n1804_p0075a18║人宿戒四。五緣成：一是人女，二室相成，三共
T40n1804_p0075a19║同宿，四知同宿，五隨轉墮。律中，女者，人女有
T40n1804_p0075a20║智，命根未斷。室有四種：一四周障上有覆（即同在一
T40n1804_p0075a21║堂內。中有隔者，準論不合）。二前敞無壁（即長行房，簷下兩頭有障）。三雖覆而
T40n1804_p0075a22║不遍（即周匝同一院門，上通覆，開中央）。四雖覆遍而有開處（謂通覆障，上
T40n1804_p0075a23║少開明孔）。此等四室，比丘與女人同宿，或女人後至，
T40n1804_p0075a24║或比丘後至，或二人俱至。若亞臥，隨脇轉側，
T40n1804_p0075a25║一一波逸提。若與畜生（準《僧祇》：大母畜生亦犯墮）。若人黃門
T40n1804_p0075a26║二根人宿，一切吉羅。比丘晝日臥，女人立者
T40n1804_p0075a27║吉（女人若坐，犯屏墮）。《十誦》：乃至羅漢，不與女人同宿。如
T40n1804_p0075a28║熟飲食，人之所欲，女人欲男亦爾。此律以羅
T40n1804_p0075a29║漢為緣起，尚被淫惱；餘凡何須拒抗。《多論》、《善
T40n1804_p0075b01║見》：若都集堂同障內，設使堂中有諸小房，房
T40n1804_p0075b02║雖各別，以堂同故，猶是一房。若多房共一戶，
T40n1804_p0075b03║亦犯墮（即并部平頭率多同戶房）。覆者乃至衣縵作屋，壁者乃
T40n1804_p0075b04║至高一肘半，共宿皆犯。若大屋相接，乃至一
T40n1804_p0075b05║由旬，同一戶出入，皆犯。所對境者，乃至同行
T40n1804_p0075b06║等戒，皆謂女人能受淫者；餘石女小女等，但
T40n1804_p0075b07║犯吉。《十誦》：若在室中通夜坐者，不犯。必應多
T40n1804_p0075b08║人共處，有明不睡者。《僧祇》：一房別戶，有隔無
T40n1804_p0075b09║犯。若佛生日，轉法輪日，乃至大會通夜說法，
T40n1804_p0075b10║若露地風雨寒雪，當入屋內正身坐。若老病
T40n1804_p0075b11║不能坐者，當施障隔，不得用疏物，高齊肩腋，
T40n1804_p0075b12║下至地，不得容貓子過。若道行入村宿，當別
T40n1804_p0075b13║房別隔。若無屋者，乃至如前作（皆謂以衣服被，從房堂內壁，直當門
T40n1804_p0075b14║中央，隔出至舍前簷，令與兩頭相當，是為二室，不但簾床也）。若無隔者，女人可信，
T40n1804_p0075b15║應語女言：汝先眠我坐。比丘欲眠語令起：我
T40n1804_p0075b16║欲眠，汝莫眠，汝若眠者，汝無福德（準如諸部男子自伴）。《多
T40n1804_p0075b17║論》與十女人宿，十墮。隨一一起更臥，隨一一
T40n1804_p0075b18║轉，各各得十墮。若白衣舍，與女人並房，不閉
T40n1804_p0075b19║戶，吉羅。《五分》：同覆異隔，若大會說法，若母姉
T40n1804_p0075b20║妹近親患，者有知男子自伴，不臥者，不犯。律
T40n1804_p0075b21║不犯中：若先不知室內有女宿。若屋有覆無
T40n1804_p0075b22║障、或盡覆半障、或盡覆少障、或盡障不覆、或
T40n1804_p0075b23║盡障半覆、或盡障少覆、或半覆半障、或少覆
T40n1804_p0075b24║少障、或不覆不障，露地不犯。若此室中，若行
T40n1804_p0075b25║若坐不犯。若病臥被縛命梵等難。並不犯。共
T40n1804_p0075b26║未受具人宿過限戒五。五緣成：一未受具人，
T40n1804_p0075b27║男女餘義如別。《伽論》云：已二夜共沙彌宿，第
T40n1804_p0075b28║三夜共女人宿，得二提。二三四緣同前戒。五
T40n1804_p0075b29║過三夜犯。律云：共宿至三夜，明相未出，應起
T40n1804_p0075c01║避去（準此，不去吉羅）；至第四宿，若自去，若使彼去。《善
T40n1804_p0075c02║見》：至第三明相未出，不避者，亦不犯（謂不犯提）；第四
T40n1804_p0075c03║宿，初夜隨脅著，結墮。《十誦》：若通夜坐，若病，得
T40n1804_p0075c04║與沙彌過限宿；病人臥者開；餘不病比丘不
T40n1804_p0075c05║應臥。《母論》：至第三宿無去處者，比丘不應臥，
T40n1804_p0075c06║結加趺坐至明相現；至第四宿又無去處，明
T40n1804_p0075c07║相欲現時，遣去，若自去（準此必須第四宿離之，若初夜即坐者，不成開）。《五分》：
T40n1804_p0075c08║與同宿不犯者，常坐不臥，若互半臥（非謂護明相，皆四
T40n1804_p0075c09║夜通夜不臥，開）。《僧祇》：至第四宿，因大會道行等緣，如前
T40n1804_p0075c10║戒張障幔；不者，過三夜犯。犯竟若未懺悔，復
T40n1804_p0075c11║共宿者，轉長罪，無二夜開；悔過已，當別房宿，
T40n1804_p0075c12║更得二夜。《多論》：有四句。或人一室異，或室一
T40n1804_p0075c13║人異，或人室俱一俱異，皆墮。律中與畜生男
T40n1804_p0075c14║過限宿，吉；開緣同上。與未具人同誦戒六。五
T40n1804_p0075c15║緣：一是佛說法，二字句味，三未受具人，四齊
T40n1804_p0075c16║聲同誦，五說言了即犯。律中法者，佛所說，聲
T40n1804_p0075c17║聞所說，仙人諸天所說；若口授，若書授。說了
T40n1804_p0075c18║了，犯墮。若師不教言，我說竟，汝可說者，師吉
T40n1804_p0075c19║羅。《僧祇》：若聲聞弟子，餘人等說，為佛印可者，
T40n1804_p0075c20║犯墮（決《四分》不了文）。《善見》：一切三藏，佛說者，羅漢結集
T40n1804_p0075c21║者，同誦得墮；若自撰集文字，乃至俗書，非佛
T40n1804_p0075c22║說故，不犯。《十誦》：隨一品一章一段，各得墮。此
T40n1804_p0075c23║律但云同誦，不簡文句多少。《多論》：若二人俱
T40n1804_p0075c24║經利，並誦無犯。若比丘無處受法，乃至得從
T40n1804_p0075c25║沙彌尼受；但求持戒德重人作證明伴，亦得
T40n1804_p0075c26║從白夜受法，但不得稱闍梨。如是例知，但消
T40n1804_p0075c27║息，令不失威儀。律不犯者：云我說竟汝說，一
T40n1804_p0075c28║人誦竟一人書，若二人同業同誦，若錯說，彼
T40n1804_p0075c29║此一切不犯。向非具人說麁罪戒七。《多論》：寧
T40n1804_p0076a01║破塔壞像，不說他麁罪，則破法身。不問前比
T40n1804_p0076a02║丘有罪無罪，皆墮。七緣：一是比丘及尼，二犯
T40n1804_p0076a03║初二篇罪，三知犯，四無僧法開，五向未受具
T40n1804_p0076a04║說，六言詞了，七前人聞知。《五分》：尼向白衣說
T40n1804_p0076a05║僧汎爾小小罪過，皆墮。《僧祇》：若人問言，某甲
T40n1804_p0076a06║比丘犯淫飲酒者？答云：彼自當知。若已作法，
T40n1804_p0076a07║人問者，倒問彼言：何處聞？答云：某處聞。比丘
T40n1804_p0076a08║云：亦某處聞。因俗女來寺，六群示之，此人犯
T40n1804_p0076a09║僧殘。俗女說偈云：出家已經久，宜應修梵行；
T40n1804_p0076a10║童子戲不止，云何受人施。《十誦》云：有訶云，佛
T40n1804_p0076a11║法中乃有是癡人。應答云：我家廣大，種種皆
T40n1804_p0076a12║有。律云：若說上二篇，犯墮；下諸篇及自說己
T40n1804_p0076a13║罪，若說下三眾罪，一切吉羅。又有五事：若說
T40n1804_p0076a14║名字、若種姓、若衣服、若房舍、若相貌，皆墮。
T40n1804_p0076a15║不犯者：若不知，若麁惡不麁惡想，若白衣先
T40n1804_p0076a16║已聞麁罪者，一切開。實得道向未具者說戒
T40n1804_p0076a17║八。問：凡夫無聖，不可得犯；聖人奉戒，一制不
T40n1804_p0076a18║犯，用制何為？答：制聖為遮凡。若後向說，即知
T40n1804_p0076a19║是凡；為護大妄，不令有犯，豈非是要也。與女
T40n1804_p0076a20║人說法過限戒九。六緣成：一是人女，二知，三
T40n1804_p0076a21║不請，四無有智俗男，五言章了，六過五六語
T40n1804_p0076a22║便犯。若不請者，聽齊五六語；若請說若問義，
T40n1804_p0076a23║隨多少。《五分》：由五六語得解故，便制戒。《四分》：
T40n1804_p0076a24║五語者，色受想行識無我也；六語者，眼耳鼻
T40n1804_p0076a25║舌身意無常也。不得更增一句故。《僧祇》中：說
T40n1804_p0076a26║六句已云，使汝速盡苦，得墮。律云：有智男子
T40n1804_p0076a27║者，解知麁惡不麁惡事。《多論》：有智男子解人
T40n1804_p0076a28║情語，可作證明；若中邊不同者不聽。必是俗
T40n1804_p0076a29║人，出家不得，以事同故；正使僧集，若多女，無
T40n1804_p0076b01║俗男者，不得說之。女謂能受淫者，若為尼說，
T40n1804_p0076b02║得。《僧祇》：若盲若聾，亦名無人；一盲一聾，此二
T40n1804_p0076b03║當一人。若眠亦名無人。若母姊妹等亦犯。若
T40n1804_p0076b04║減七歲，若過，不解好惡義味，亦名無智男子。
T40n1804_p0076b05║餘如大疏。《中含》云：凡有人請問法義者，答云：
T40n1804_p0076b06║欲問便問，我聞已當思。律中，若說不了，吉羅。
T40n1804_p0076b07║不犯者：若五六語。有智男子前過說。若無有
T40n1804_p0076b08║智男前請，應答廣說；授五戒，及法；授八關齋，
T40n1804_p0076b09║及說八齋法；八聖道，十不善法；女人問義，不
T40n1804_p0076b10║解廣說。若錯者。一切不犯。掘地戒十。《多論》：不
T40n1804_p0076b11║掘地壞生三益：一不惱害眾生故，二止誹謗
T40n1804_p0076b12║故，三為大護佛法故。若佛不制此二戒者，國
T40n1804_p0076b13║王大臣役使比丘；由佛制故，王臣息心，不復
T40n1804_p0076b14║役使，得令靜緣修道，發智斷惑，是名大護。五
T40n1804_p0076b15║緣犯：一是生地；二作生地想；三自掘使人；四
T40n1804_p0076b16║使人時，不作知淨法；五傷則犯墮。戒緣為修
T40n1804_p0076b17║治佛講堂，為世尊所訶制（今人多因福造罪，謂妄儌倖，可悲哉）。律中
T40n1804_p0076b18║地者，若已掘地，經四月被雨漬還如本；若用
T40n1804_p0076b19║鉏钁耒，或椎打刀刺、指掐扴傷、地上然火；
T40n1804_p0076b20║但使地作地想，一切皆墮。若不教言知是看
T40n1804_p0076b21║是，吉羅。《十誦》：若頹牆土石底，蟻封土聚，若掘，
T40n1804_p0076b22║吉羅；若掘泥處，乃至沒膝，吉羅。除為僧塔寺
T40n1804_p0076b23║畫地作模，若赭土墡土生石黑砂鹽地等，一
T40n1804_p0076b24║切不犯。蜀本《多論》云生地不生地：生地者，謂
T40n1804_p0076b25║四月及八月是雨時，地相連著，潤勢相淹，能
T40n1804_p0076b26║生草木，名生地。餘無雨時，日炙乾燥，風吹土
T40n1804_p0076b27║起，義名不生地。若觸此上乾地，吉羅；下侵濕
T40n1804_p0076b28║地，犯墮；牆根齊濕處乾土，不犯，異於地故。雖
T40n1804_p0076b29║被築治，若濕相淹，發起犯墮。屋上牆上生草，
T40n1804_p0076c01║觸傷草犯墮，傷土吉羅。《僧祇》：若轉石搭地、掃
T40n1804_p0076c02║地曳木、驅牛馬等，欲使地平意，傷如蚊脚，一
T40n1804_p0076c03║切犯墮。土塊一人不勝破者，犯提；減一人重
T40n1804_p0076c04║者，得。打杙房壁，損成功，越；先有孔，無犯。若外
T40n1804_p0076c05║被雨地，傷如蚊脚，提。畫地作字亦提；畫土末
T40n1804_p0076c06║際無犯。若撤故屋，使淨人為之。若壞壁，使淨
T40n1804_p0076c07║人却泥後，自得摘。若已曾被雨，使淨人摘兩
T40n1804_p0076c08║三行，後自摘；至基，還使淨人摘。井池瀆汪水，
T40n1804_p0076c09║新雨後，使淨人抒；若令攪濁，若牛馬先涉後，
T40n1804_p0076c10║得自抒；以雨水能生地故。大小便時，水手摩
T40n1804_p0076c11║地犯墮。若缾器物木甎瓦等，在露地經雨已，
T40n1804_p0076c12║不得自取，取犯墮。若純沙無罪，半沙者越。若
T40n1804_p0076c13║死土被雨已，使淨人取；盡雨霑濕際，然後自
T40n1804_p0076c14║取。《四分》：若野火燒寺，聽逆除中間草，若作坑
T40n1804_p0076c15║塹斷，若以土滅，若逆燒除之。《善見》：若地被燒，
T40n1804_p0076c16║亦名非地。若地有沙，以水淘之。《四分》：沙一分
T40n1804_p0076c17║土無犯。若石上厚四寸燥土，得取。若野火來
T40n1804_p0076c18║近寺，為護住處故，比丘得剗草掘土以斷火。
T40n1804_p0076c19║若把火燒手，擲地不犯。《五分》：若野火來，當打
T40n1804_p0076c20║楗稚唱令。餘如諸部。《多論》：使僧尼掘地，作
T40n1804_p0076c21║知淨語提；若教下三眾淨人，不作知淨語吉；
T40n1804_p0076c22║若三眾不為三寶利益緣，自壞土木者吉羅。
T40n1804_p0076c23║《五分》：蘭若無淨人，聽比丘以水澆地，剉草布
T40n1804_p0076c24║蹋，使成泥取用。《僧祇》：覆處地得自掘（《四分》文中不了）。律
T40n1804_p0076c25║不犯者：若語言知是看是，若曳材竹木、若籬
T40n1804_p0076c26║倒扶正、若反甎石、若取牛屎、若取崩岸土、若
T40n1804_p0076c27║鼠壤等、若來往經行、若掃地、若杖築地，若一
T40n1804_p0076c28║切不作故掘意，不犯。壞生種戒十一。具緣如
T40n1804_p0076c29║上。《四分》云：壞鬼神村者，波逸提。鬼者，非人是。
T40n1804_p0077a01║村者，一切草木是（言草木為非人所依，故具引諸部通解，恐無知者濫用）。《十誦》
T40n1804_p0077a02║云：村者，蚊蟁蛺蝶蟻子諸蟲，以之為舍也。《僧
T40n1804_p0077a03║祇》、《戒本》：壞種子破鬼神村者，墮（如此會通，相同明鏡）。律中
T40n1804_p0077a04║五種村：謂根種、枝種、節種、覆羅種（此言雜種）、子子
T40n1804_p0077a05║種等。若斫截，墮；炒釘杙火燒，一切並提。若斷
T40n1804_p0077a06║多分生草木，墮；半乾半生，吉羅。《僧祇》云：根種、
T40n1804_p0077a07║莖種，以刀中破淨；節種者，以刀破叉摘却牙
T40n1804_p0077a08║目淨；心種者，蘿勒蓼等，揉𭢎淨；子種者，十七
T40n1804_p0077a09║種穀，脫皮淨；火淨通五種。五果中：裹核種
T40n1804_p0077a10║（如棗杏之屬也），爪甲淨，去核食，火淨合食（火淨者，謂生熟二棗合核）。膚
T40n1804_p0077a11║果種者，火淨合食（如蓽茇桑椹梨奈之類）；若熟時，落地傷
T40n1804_p0077a12║如蚊脚者名創淨，去子食。穀果種者，火淨（椰于
T40n1804_p0077a13║胡桃石榴之屬）。𥢶果種者（香茅蘇荏之類），未有子揉𭢎，有子火
T40n1804_p0077a14║淨。角果種者，淨法如𥢶果法（大小豆等準此，蒿中含子之草，應得火淨。
T40n1804_p0077a15║但令相著即得，淨法爾故）。又云：寺主有穀倉未淨，畏年少比
T40n1804_p0077a16║丘不知戒相，先令淨人火淨訖；乃至盡來，恒
T40n1804_p0077a17║言舂去，不犯。餘事類知。若以五生種，擲著池
T40n1804_p0077a18║井水中、大小便中、糞掃中，越；死，犯提。若草中
T40n1804_p0077a19║行，欲令草死，越；傷如蚊脚，提。石上生衣，衣上
T40n1804_p0077a20║生毛，食餅生毛，使淨人知；若日曝知乾，得自
T40n1804_p0077a21║剝除。雨後舉木越，傷草者墮，淨人先舉比丘
T40n1804_p0077a22║後佐無罪（《四分》中：開舉木石者，先不知，著草上也）。夏中行，畏失道
T40n1804_p0077a23║故，以餘物繫草為記，來還解者無犯。泥雨滑
T40n1804_p0077a24║倒，捉草挽斷，更捉亦斷，皆開。水中浮萍不得
T40n1804_p0077a25║撥開；牛馬行處，得；無者，捉土石仰擲空中，言
T40n1804_p0077a26║至梵天上去，若後下時打水開，得用（此叩沙門淨法）。若
T40n1804_p0077a27║泥作時欲飲水者，得葉中飲；無淨人取者，得
T40n1804_p0077a28║就樹上葉中飲，不得挽斷；高不及者，搖取乾
T40n1804_p0077a29║葉；若已衰黃斷者越，華生者提。水中翻覆浮
T40n1804_p0077b01║萍者越，擲岸上墮；若入水洗時，水草著身者，
T40n1804_p0077b02║以水澆令入水。若斷朝菌吉羅。《善見》云：若須
T40n1804_p0077b03║華果，攀枝下，使淨人知，亦得抱淨人取。律中：
T40n1804_p0077b04║比丘道中行妨草者，聽以竹壓草，若石木鎮
T40n1804_p0077b05║上（準前暫時）。《五分》：凡諸草木，若有所須，語淨人言：「汝
T40n1804_p0077b06║知是。」若不解者又語言：「汝看是。」若不解復語：
T40n1804_p0077b07║「我須是。」若不解復語：「與我是。」壞地亦然（皆謂知比
T40n1804_p0077b08║丘身不得折損，口不合斫掘，方乃靜緣心淨）。若生草覆道，開路故枝折
T40n1804_p0077b09║葉落，不故作不犯。《十誦》一時壞五種子，五波
T40n1804_p0077b10║逸提；此律一葉壞多種，隨多少結，乃至前戒
T40n1804_p0077b11║令淨人掘，隨掘隨墮；不同《僧祇》取前事止方
T40n1804_p0077b12║結。《四分》中：若五生種如柳榴之類，就地離地，
T40n1804_p0077b13║壞皆犯墮。非五生種，如離地槐櫰榆柏之屬，
T40n1804_p0077b14║已萎者得；若與地連得墮；若離地色未改者
T40n1804_p0077b15║吉羅，名壞相也。不犯者：言看是知是；若斷乾
T40n1804_p0077b16║枯草木；若於生草木上，曳村曳竹正籬障；若
T40n1804_p0077b17║撥墼石；若取牛屎；若生草覆道以杖披遮令
T40n1804_p0077b18║開；若以瓦石拄之而斷傷草木；若除經行地
T40n1804_p0077b19║土；若掃經行地；若以杖築地而誤撥生草木。
T40n1804_p0077b20║斷者無犯。身口綺戒十二。四緣：一自作身口
T40n1804_p0077b21║業綺，二數惱不止，三為僧單白訶止，四更作
T40n1804_p0077b22║便犯。《四分》云：餘語者，云汝向誰說，為論何事
T40n1804_p0077b23║等，一切吉羅；作白已語者墮。惱他者，應來不
T40n1804_p0077b24║來，應坐不坐等身綺也。餘如口綺法。《成論》：語
T40n1804_p0077b25║雖是實語，以非時故，即名綺語；或雖是時，以
T40n1804_p0077b26║隨衰惱，無利益故；雖復利益，以言無本，義理
T40n1804_p0077b27║不次，皆名綺語。即律中為不恭敬人說法，皆
T40n1804_p0077b28║是。《善見》：畏成鬪僧，默然者得。律云：若上座喚
T40n1804_p0077b29║來不來者吉。不犯者：重聽不解，前語有參錯，
T40n1804_p0077c01║便言汝向誰說？為論何事？乃至我不見此罪；
T40n1804_p0077c02║若欲作非法無利羯磨，不與和合，喚來不來，
T40n1804_p0077c03║不犯；若為作非法羯磨，若不欲知，教言莫來
T40n1804_p0077c04║便來，不犯；若一坐食，若不作餘食法食，若病，
T40n1804_p0077c05║喚起不起，不犯；若命難梵難，教莫起便起，不
T40n1804_p0077c06║犯；若惡心問，不與說，若作非法事，便語者；若
T40n1804_p0077c07║小語錯誤；一切不犯。嫌罵僧知事戒十三。六
T40n1804_p0077c08║緣：一是羯磨所差，二知是，三如法經營，四說
T40n1804_p0077c09║嫌罵法，五言詞了，六前人知聞。《五分》：若單白、
T40n1804_p0077c10║白二差人，惱者墮；僧差不羯磨，及餘人，作此
T40n1804_p0077c11║誣說，口口吉羅。《四分》緣起，白二差之。《僧祇》：罵
T40n1804_p0077c12║正拜人、倩人、倩人更倩人，三人俱墮。因說大
T40n1804_p0077c13║魚有百頭，頭頭各異；由先為三藏，好惡罵人
T40n1804_p0077c14║故。《四分》：若嫌者（面見不聞處，言有愛恚癡），罵者，反上，皆墮。若
T40n1804_p0077c15║不受上座言，嫌罵，吉羅。不犯者：實有其事，恐
T40n1804_p0077c16║後悔恨，語令如法發露，便言有愛恚等。若戲
T40n1804_p0077c17║錯說，一切不犯。露敷僧物戒十四。六緣：一四
T40n1804_p0077c18║方僧床敷，二知是，三露處，四自敷使人，五去
T40n1804_p0077c19║時不自舉不教人舉，六出門便犯。《五分》：見僧
T40n1804_p0077c20║臥具在露地，以不自敷，不使人敷，故而不舉
T40n1804_p0077c21║亦墮。到尼寺，敷尼僧臥具，不舉亦提。白衣入
T40n1804_p0077c22║寺，應借僧臥具受用；又俗人家會，借僧臥具，
T40n1804_p0077c23║食訖比丘不舉亦墮。若知事暴僧臥具在邊，
T40n1804_p0077c24║若禪若眠吉。《僧祇》：若僧床上安像，比丘禮拜，
T40n1804_p0077c25║手觸不舉者墮。若多人禮拜，悉皆手觸，屬最
T40n1804_p0077c26║後者犯墮。若春月敷床後，付囑人知，捨去無
T40n1804_p0077c27║犯。若行路中，挽亂草坐已，去時聚已當去。《多
T40n1804_p0077c28║論》：露地敷已，不囑人，遊行諸房吉。《四分》：彼以
T40n1804_p0077c29║僧物付僧知事，言：「我今付授汝，汝守護看。」若
T40n1804_p0078a01║都無人者，當舉著屏處；若無屏處，必知無壞，
T40n1804_p0078a02║當持麁者覆好者上。若即時還，應便隨雨中
T40n1804_p0078a03║疾及時還，應往。彼次第作如是方便，應去。若
T40n1804_p0078a04║不作，初出門墮；若方便還悔，一切吉。若二人
T40n1804_p0078a05║同床，下座應收；不者墮吉，上座單提；若俱不
T40n1804_p0078a06║收二俱墮。餘空床踞床几等不收，及臥具表
T40n1804_p0078a07║裏，一切吉羅。若露敷僧物而入房思惟，吉羅。
T40n1804_p0078a08║不犯者：若取僧物露敷，去時語舊住人、摩摩
T40n1804_p0078a09║帝、經營人令知，如上方便者，一切不犯。覆處
T40n1804_p0078a10║敷僧物戒十五。五緣：一是僧物，二是屏處，三
T40n1804_p0078a11║自使人敷，四不自舉、不教人舉，五或出界、或
T40n1804_p0078a12║過三宿犯。律中，彼應語舊住比丘言，與我牢
T40n1804_p0078a13║舉。若無人不畏失，當移床離壁，高搘床脚，持
T40n1804_p0078a14║枕褥臥具置裏，以餘麁者重覆。若恐敗壞，當
T40n1804_p0078a15║取臥具，置衣架上，竪床而去。若不作如是，出
T40n1804_p0078a16║界外犯墮。若即還不久，聽二宿界外；第三宿明
T40n1804_p0078a17║相未出，若自至房中，若遣使語知事人；不者
T40n1804_p0078a18║明相出犯墮。強敷戒十六。五緣：一他先借得，
T40n1804_p0078a19║安止已定；二知他先住；三作惱意；四強敷中
T40n1804_p0078a20║間；五隨坐臥犯。律云：中間者，若頭邊脚邊兩
T40n1804_p0078a21║脇邊。臥具者，草敷葉敷下至地敷臥氈。若知
T40n1804_p0078a22║他先得而彊宿者墮。《十誦》：若為惱他故，開戶
T40n1804_p0078a23║閉戶、然火滅火，若唄呪願、讀經說法，隨他不
T40n1804_p0078a24║樂事作，一一墮。律中不犯者：先不知；若語已
T40n1804_p0078a25║住，先與開間；若間寬不相妨；若親舊教言，但
T40n1804_p0078a26║敷，我自語主；若倒地；若病，轉側墮上，命梵等
T40n1804_p0078a27║難，一切不犯。牽他出僧房戒十七。四緣：一是
T40n1804_p0078a28║僧春冬房；以夏房入己牽出，犯吉。二先安止
T40n1804_p0078a29║定。三作惱亂意。四牽出犯。律中，若自作、教人
T40n1804_p0078b01║牽，隨所牽多少，隨出房，一切墮。若牽多人出
T40n1804_p0078b02║一戶，多墮；一人出多戶，多墮。若持他物擲著
T40n1804_p0078b03║戶外，閉他戶外，皆吉。《僧祇》：牽他出時，若抱柱
T40n1804_p0078b04║捉戶倚壁，一一墮。若呵叱，隨語一一離，一一
T40n1804_p0078b05║墮。若瞋蛇鼠驅出，越；若云此無益物，驅出無
T40n1804_p0078b06║罪。《十誦》：若喜鼾眠，應起經行；不能經行，應起
T40n1804_p0078b07║屏處，不應惱他。《五分》：若降伏弟子而牽出者，
T40n1804_p0078b08║不犯。若將不喜人來，欲令自出，出不出吉羅。
T40n1804_p0078b09║牽下四眾亦吉。律不犯者：無恚恨心，隨次出；
T40n1804_p0078b10║共宿過限，遣未受具人出；若破戒見威儀為
T40n1804_p0078b11║他舉及擯應擯；因此故有命梵難驅出，一切
T40n1804_p0078b12║不犯。前戒是俗處，不簡淨穢；此是僧處，故簡
T40n1804_p0078b13║穢也。坐脫脚床戒十八。三緣：一是重屋，二
T40n1804_p0078b14║脫脚床，三在上坐臥犯。用蟲水戒十九。四緣：
T40n1804_p0078b15║一是蟲水，二知有蟲，三不作漉法，四隨所用
T40n1804_p0078b16║犯。律云：若以草土擲蟲水中。若蟲酪漿、清酪
T40n1804_p0078b17║漿、若漬麥漿、若醋，有蟲，以澆泥草，若以草土
T40n1804_p0078b18║擲中，一切皆墮；教人亦同。《五分》：隨用蟲，一一
T40n1804_p0078b19║墮。律中若以草土擲水中，隨河池中魚蟲，一
T40n1804_p0078b20║一提。《大集》云：畜生身細猶如微塵十分之一，
T40n1804_p0078b21║乃至大者百千萬由延。《僧祇》：蟲細者，三重漉，
T40n1804_p0078b22║猶有者，捨去。若用水者，日日諦視，無蟲便用；
T40n1804_p0078b23║以蟲生無定，或先無今有故。《五分》：蟲水者，漉
T40n1804_p0078b24║囊所得，肉眼所見；若用水，蟲蟲墮。無漉囊不
T40n1804_p0078b25║得半由旬行，若無者用衣角漉之。律不犯中：
T40n1804_p0078b26║不知有蟲，作無蟲想；若蟲大，以手動水令蟲
T40n1804_p0078b27║去；若漉水洒地，若教人漉者，一切不犯。覆屋
T40n1804_p0078b28║過三節戒二十。四緣：一自為己，二自作使人
T40n1804_p0078b29║覆，三至第三節未竟不去見聞處，四至三節
T40n1804_p0078c01║竟犯。輒教尼戒二十一。四緣：一不為僧差，二
T40n1804_p0078c02║集於尼眾，三說法教誡，四言了使犯。律中
T40n1804_p0078c03║僧不差說法八敬，俱墮；日非，吉羅。《僧祇》：前三
T40n1804_p0078c04║（在經說戒日十五日後三日）後二（去布薩日二日），此日去者，名為日非。
T40n1804_p0078c05║但德須具十，人行又布；今但為略法，如刪補
T40n1804_p0078c06║羯磨。與尼說法至日暮戒二十二。六緣：一是
T40n1804_p0078c07║僧差，二尼眾來集，三教誡說法，四日暮，五知
T40n1804_p0078c08║想，六說法不止，犯。律中：除教授，若受經、誦經、
T40n1804_p0078c09║若問、若以餘事，乃至日暮。除尼，若為餘女受
T40n1804_p0078c10║經至暮，一切吉羅。不犯者：教授尼至日未暮
T40n1804_p0078c11║便休；除婦女已，為餘人；若船濟處說法，尼聽；
T40n1804_p0078c12║若與賈客共行，夜說法；至尼寺中；若因人請，
T40n1804_p0078c13║值說便聽者，一切不犯。譏教尼人戒二十三。
T40n1804_p0078c14║六緣：一是僧差，二情存為法，三內心嫉忌，四
T40n1804_p0078c15║說為飲食，五言了，六前人聞知。不犯者：其事
T40n1804_p0078c16║實爾；為供養故，教授、誦經、受經、若問；若戲、若
T40n1804_p0078c17║錯，一切不犯。與非親尼衣戒二十四。四緣：一
T40n1804_p0078c18║是尼，二非親，三與衣，四領受便犯。律中，除貿
T40n1804_p0078c19║易，若與塔佛僧者，一切不犯。與非親尼作衣
T40n1804_p0078c20║戒二十五。具三緣成犯：一是尼，二非親，三
T40n1804_p0078c21║隨作，犯。律中：隨刀截多少，隨一縫一針，皆墮。
T40n1804_p0078c22║若復披著牽挽熨治，以手摩捫，若捉角頭挽
T40n1804_p0078c23║方正安揲，若緣索線，一切吉羅。不犯者：與親
T40n1804_p0078c24║里尼作，若佛塔僧作，若借著者浣染治還主
T40n1804_p0078c25║等。獨與尼屏露坐戒二十六。四緣：一是比丘
T40n1804_p0078c26║尼，二無第三人，三在屏露二處，四共坐便犯。
T40n1804_p0078c27║《十誦》：屏處相去一丈墮，丈五吉羅；二丈若過
T40n1804_p0078c28║不犯。《僧祇》：共一尼屏坐；或尼請一比丘食，一
T40n1804_p0078c29║尼共比丘坐，一尼往來益食。益食去時，隨一
T40n1804_p0079a01║一墮。比丘爾時應起，語言：「我欲起。」莫令彼疑
T40n1804_p0079a02║作非法。若尼去者不犯。《多論》：比丘坐住屏覆
T40n1804_p0079a03║處者，無慚愧處，可作淫處。律中見聞二屏，如
T40n1804_p0079a04║二不定中說。若盲而不聾，聾而不盲，若立住，
T40n1804_p0079a05║一切吉羅。不犯者：比丘有伴；若有知人，非盲
T40n1804_p0079a06║聾；若行過倒地；若勢力持，命梵難者。與尼期
T40n1804_p0079a07║行戒二十七。五緣：一是尼，二言許共行，三無
T40n1804_p0079a08║緣，四同一道，五度界，犯。律不犯者：不共期，
T40n1804_p0079a09║若大伴行疑恐怖處，若往彼得安隱，命梵等
T40n1804_p0079a10║不犯。《十誦》：開為尼負衣過險徑。與尼同船戒
T40n1804_p0079a11║二十八。四緣：一是尼，二共期，三同乘上下，
T40n1804_p0079a12║四入船，犯。律中，除直度，船師失濟上下水者，
T40n1804_p0079a13║不犯。食尼歎食戒二十九。四緣：一尼三眾歎
T40n1804_p0079a14║得食，二知，三受得，四咽咽墮。律云：讚歎者，
T40n1804_p0079a15║謂阿練若、乞食、乃至持三衣，讚多聞、法師、持
T40n1804_p0079a16║律、坐禪。食者，從已至中所得食，食咽咽墮。除
T40n1804_p0079a17║飲食，得餘䞋衣燈油，吉羅。《僧祇》：除舊檀越。乃
T40n1804_p0079a18║至下食已，唱等供時，更有餘比丘來，尼言更
T40n1804_p0079a19║有比丘，施主言善哉者，不犯。若尼言此十二
T40n1804_p0079a20║頭陀者，墮。若言多與好食，平等與，不犯。若言
T40n1804_p0079a21║某甲徒眾多聞精進，當通請一眾，一切犯墮。
T40n1804_p0079a22║若言某甲眾主精進，為是比丘故通請二十
T40n1804_p0079a23║人；一人名讚歎，餘者不犯。若有歎食，不得捨
T40n1804_p0079a24║去，當展轉貿食。若比座垢穢不淨，不喜與貿
T40n1804_p0079a25║者；當念此鉢中食，是某甲比丘許，我當食者，
T40n1804_p0079a26║不犯。若言某甲尊者可常乞食者，不犯。《五分》：
T40n1804_p0079a27║若先不知，臨食時言好與比丘食者，不犯。律
T40n1804_p0079a28║中不犯者：若不知，若檀越先有意，若無教化
T40n1804_p0079a29║想，若尼自作檀越，若檀越令尼經營，若不故
T40n1804_p0079b01║教化而與食，不犯。與女人期同行戒三十。具
T40n1804_p0079b02║犯同尼行戒。律緣以無學為教興，尚被打幾
T40n1804_p0079b03║死，何況凡夫！故云，若村內一界行者，吉羅。不
T40n1804_p0079b04║犯者：先不知若不若期，須往安隱，命梵緣者。
T40n1804_p0079b05║施一食處過受戒三十一。五緣：一施主期限
T40n1804_p0079b06║一食，二知是，三重過受，四無因緣，五食便
T40n1804_p0079b07║犯。律中開病者，離彼村增劇也。不犯者：一宿
T40n1804_p0079b08║受食，病過受食，若諸居士請大德住與食，若
T40n1804_p0079b09║次第請與食，若水陸道斷等，不犯。展轉食戒
T40n1804_p0079b10║三十二。《十誦》云數數食；《五分》同之；《僧祇》云處
T40n1804_p0079b11║處食。總一明判，云背請戒。五緣：一先受五正
T40n1804_p0079b12║請，不問道俗親非親，二食境堪飽足，三無緣
T40n1804_p0079b13║謂病等也，四更異主受正食，五隨咽便犯。律
T40n1804_p0079b14║中，請有二種：若僧次，若別請也。食者，飯、麨、乾
T40n1804_p0079b15║飯（稠粥亦是）。《僧祇》云：初出釜，畫不成字，是非正食。《僧
T40n1804_p0079b16║祇》：若到俗家，言闍梨今日我家食，即名請處。
T40n1804_p0079b17║若作食未熟，欲往他家，應白已去；不白去者，
T40n1804_p0079b18║至彼得正食，犯二墮：一不白請家，二是背請。
T40n1804_p0079b19║大同《四分》。又律云：病者不堪一坐食，令足。施
T40n1804_p0079b20║衣時者，十二月中，隨有衣食請處，開背。若一
T40n1804_p0079b21║日受眾多請，自受一請，餘者施人，言：「長老我
T40n1804_p0079b22║應往彼，今布施汝。」若不者，背前家，咽咽墮；背
T40n1804_p0079b23║後家，咽咽吉。《五百問》云：若主人嫌代去者不
T40n1804_p0079b24║得。《十誦》、《多論》：前家不得隨病食，背至第二第
T40n1804_p0079b25║三家，漸漸食至日中，不得到第四家。律不犯
T40n1804_p0079b26║者：病時，施衣時，若捨請，若請與非食（謂粥餅不正食），
T40n1804_p0079b27║或不足（是正而少不足），或無請，或食已更得食等，不犯。
T40n1804_p0079b28║別眾食戒三十三。然別眾食，準此律文，但明
T40n1804_p0079b29║別請，不論不集；故文云：但請三人食，我等不
T40n1804_p0079c01║得別眾。若依緣起，則明乞食；故文云：為攝難
T40n1804_p0079c02║調人，自結別眾。若依《多論》：明界內不集；亦明
T40n1804_p0079c03║別請別乞有不集者，僧次亦有不集。今分三
T40n1804_p0079c04║相，各明犯緣，引據證別。初明僧次七緣：一有
T40n1804_p0079c05║施主；二是僧次請；三五正食，在時中；四食處
T40n1804_p0079c06║成眾；五知界內有善比丘未食，不集；六無諸
T40n1804_p0079c07║緣；七咽咽犯。《多論》：若施主就僧界內二處設
T40n1804_p0079c08║食，應布薩處請僧，或送一分食，自處不須展
T40n1804_p0079c09║轉。若聚落界內無僧界，二施主各請四人已
T40n1804_p0079c10║上，二處食，應打楗稚，互請一人，互送一分食；更
T40n1804_p0079c11║有異比丘入，亦更須展轉。或先僧次後成別
T40n1804_p0079c12║請，有客遮不許入是；若不遮，雖先別請，後成
T40n1804_p0079c13║僧次。如上立法，此明僧次。言別乞者，《善見》四
T40n1804_p0079c14║句：一四人同乞，或別乞各不相知，同一主故，
T40n1804_p0079c15║同時受食，犯。《多論》：若四人各自乞食，共在一
T40n1804_p0079c16║處，亦無有過，以非一家故。若別請人，應令作
T40n1804_p0079c17║法門外唱令，但得一人，即名清淨；若不作法，
T40n1804_p0079c18║界內無人者，一切僧猶得遮食不清淨罪。若
T40n1804_p0079c19║準此言，未假界內不集；必若盡集，亦結其過。
T40n1804_p0079c20║故文云：別請四人，在僧中次第並坐受食食，
T40n1804_p0079c21║不與僧同味，咽咽皆犯。準此以言，僧次一種，
T40n1804_p0079c22║唯局不集結罪；乞食別請，若集不集俱結。今
T40n1804_p0079c23║更約緣，隨相總明，令人識知，由過常有。初有
T40n1804_p0079c24║施主。《四分》、《多論》：不問道俗，皆名施主，即明僧
T40n1804_p0079c25║食，無別眾罪。故《多論》云：若取僧食別自受啖，
T40n1804_p0079c26║不與僧同，或遮客僧，或不作相，是盜僧祇，非
T40n1804_p0079c27║別眾罪。廣如上卷。二別僧、別乞、別請三種。先
T40n1804_p0079c28║明別僧，即是僧次。《五分》：僧次請者，凡夫聖人、
T40n1804_p0079c29║坐禪誦經、勸佐眾事、並為解脫出家者，得入
T40n1804_p0080a01║僧次；唯除惡戒人。若言次第上座者，是僧次
T40n1804_p0080a02║攝。又不知齊幾為上座？佛言：上無人者，皆名
T40n1804_p0080a03║上座。以法取人，或言禪師等，是別請。若言禪
T40n1804_p0080a04║師十人，便除法師、律師；甄簡異故，不名僧次。
T40n1804_p0080a05║《十誦》、《善生》中：以羅漢法請人，不稱名字，猶名
T40n1804_p0080a06║別請，為佛所呵。如〈訃請〉法中。《多論》：若施主長
T40n1804_p0080a07║請比丘，或作日限；先隨意請人，各使令定。至
T40n1804_p0080a08║初集日，先無別請，一切無遮，大善無過；不能
T40n1804_p0080a09║無遮，應打楗稚。眾僧集已，先別請者，且住一
T40n1804_p0080a10║處。勸化比丘，若施主，應立高處，舉聲大唱，六
T40n1804_p0080a11║十臘入；若多若少，但得一人，即名清淨；乃至
T40n1804_p0080a12║唱到一夏，及沙彌等，若都無者，亦名清淨。若
T40n1804_p0080a13║初日不唱，應日日唱，如初日法。若初日唱訖，
T40n1804_p0080a14║若遮不遮，一切無過。若不作此二法，若食時，
T40n1804_p0080a15║有遮界內比丘乃至一人，此一切僧得別眾
T40n1804_p0080a16║罪。設界內無比丘故，有遮食不清淨。若九十
T40n1804_p0080a17║日請，或長請，如初日唱。九十日夏訖，施主設
T40n1804_p0080a18║有續供一月半月，即前唱法為清淨，不須更
T40n1804_p0080a19║唱。唯僧房臥具，九十日竟，日日唱，不者得罪。
T40n1804_p0080a20║若施主就僧界內作食，堂舍不容，次第出，在
T40n1804_p0080a21║異處食亦得。若大界內有二處，《僧祇》：一日中
T40n1804_p0080a22║二處俱施食，布薩處無過；不布薩處，不請布
T40n1804_p0080a23║薩處一人，不送一分食者，此僧犯墮。若施主
T40n1804_p0080a24║別請僧次四人，入僧布薩界內食，或將食入
T40n1804_p0080a25║界別請比丘，應布薩處請僧次一人，若送一
T40n1804_p0080a26║分食；若二處三處亦爾；自處不須展轉取人
T40n1804_p0080a27║送食。設請人送食已，外有異比丘，若遮不與
T40n1804_p0080a28║食者墮。若不爾者，三人已下，各各異處食得。
T40n1804_p0080a29║若作意請僧中一人，忽忘不請，在前作一分
T40n1804_p0080b01║食，置上座頭，送與彼僧。若道界遠者，先取食，
T40n1804_p0080b02║次第行之。若聚落界內，雖無僧界，設二檀越
T40n1804_p0080b03║請四人已上，於二處食，應打楗稚。互謂一人，
T40n1804_p0080b04║互送一分食。若有異比丘應入，乃至一人。若
T40n1804_p0080b05║不互請送食，皆墮。若遮不與一人食，亦墮。假
T40n1804_p0080b06║令一處欲如法者，應好隱悉知聚落比丘有
T40n1804_p0080b07║無，不疑者得。不爾，應打楗稚；不打者，知有一
T40n1804_p0080b08║人不來食，犯墮。疑有，吉羅。若不疑心，若打楗
T40n1804_p0080b09║稚，不問有無，一切不犯。或先僧次請來，有客
T40n1804_p0080b10║比丘，遮不聽入，即成別眾。或先別請，有客比
T40n1804_p0080b11║丘來，比丘教化勿遮，即成僧次。不能不遮，乃
T40n1804_p0080b12║至唱一人入等。《善見》：別乞四句：或四人一時
T40n1804_p0080b13║乞，或別別乞，各不相知；而同一主，一時往受
T40n1804_p0080b14║食者，犯。二各各去，一時受，各處食（《四分律》中不犯墮）。三各
T40n1804_p0080b15║去、各受、各食，不犯。四或別乞、別去，一時受食，
T40n1804_p0080b16║犯。義云：僧次請，人至請家已，門外有比丘，不
T40n1804_p0080b17║許入界內者，變為別請。設後食時無人，亦犯
T40n1804_p0080b18║墮。若門外僧，與家內相去六十三步外者，食
T40n1804_p0080b19║時外僧，乃名別請別眾，不名僧次別眾。四食
T40n1804_p0080b20║處成眾。《善見》：要別請四人，俱受成眾；即座上
T40n1804_p0080b21║一比丘覆鉢不食，待餘三食竟，後一人食，不
T40n1804_p0080b22║犯。《四分》：若二人三人，隨意食；四人若過，應分
T40n1804_p0080b23║作二部，更互入食。《多論》：三比丘，一狂心；三比
T40n1804_p0080b24║丘，一滅擯；三比丘在界內，一在界外；若狂擯
T40n1804_p0080b25║二人，不落僧數，雖四不成。異界不相足數，不
T40n1804_p0080b26║成別眾。故須知是好比丘。《多論》：或食僧食，若
T40n1804_p0080b27║施主食，各取食分，雖四人已上，於別處食，或
T40n1804_p0080b28║共一處食，不犯別眾。若四人各自乞食，於一處
T40n1804_p0080b29║食，亦無別眾。律結犯者，據一家併乞，四人一
T40n1804_p0080c01║時受食。必前後各自受分者，得，由自食己食
T40n1804_p0080c02║也。又有四句：一食主是一，盡集無過。二食一
T40n1804_p0080c03║處二，彼此乃異，以食味同故，不犯；若界內更
T40n1804_p0080c04║有餘比丘，二眾俱犯。三食別處一，如僧盡未
T40n1804_p0080c05║食僧食，或有施主食，有一施主別請四人，在
T40n1804_p0080c06║僧中並坐受食，不與僧同，咽咽犯；若彼四人，
T40n1804_p0080c07║先取僧中一口食已，後得益無犯（此謂露地，須申手內；若在覆
T40n1804_p0080c08║處，不必相接）。四謂食別處別，彼此二眾，互請一人，互
T40n1804_p0080c09║送一分食，不者二俱犯墮。五界內不盡集。《五
T40n1804_p0080c10║分》：若請比丘僧，應比丘沙彌往；若請二部僧，
T40n1804_p0080c11║五眾應往。《多》云：凡別眾食，必於界內。言界者，
T40n1804_p0080c12║謂眾僧結界、聚落界、家界、曠野處一拘盧舍
T40n1804_p0080c13║界；此諸界內，不得別食、別布薩。若僧食竟，有
T40n1804_p0080c14║客比丘來，檀越與食，四人已上無罪；以僧食
T40n1804_p0080c15║竟，不合同味，無乖別過。若僧未食，客來入界，
T40n1804_p0080c16║受檀越食，咽咽成犯別。狂癡、滅擯比丘、及沙
T40n1804_p0080c17║彌，無犯（上沙彌等三人，非別眾，若不與僧食，是盜僧祇。若沙彌是僧次請來，則免四比丘已上別眾罪，
T40n1804_p0080c18║俱福田故）。《四分》諸律，並云別請別乞故犯（不言不集）。《多論》：
T40n1804_p0080c19║別請別乞如律，又加食處不集；雖僧次來，但
T40n1804_p0080c20║使同界不集，又名別眾（如上所列）。《善見》五種足四不
T40n1804_p0080c21║犯：一不請足四。施主別請四人，一人不去，主
T40n1804_p0080c22║人見少，臨中見一比丘，即喚與食，是名僧次
T40n1804_p0080c23║（情無簡別）。二乞食足四。亦以別請，一人不去，臨中
T40n1804_p0080c24║乞食比丘至，依次與食。三沙彌足四。四鉢盂
T40n1804_p0080c25║足四（別請四人，三人身至，一人鉢請）。五病人足四（此謂狂癡）。並非別眾，
T40n1804_p0080c26║得食。律中不犯開七緣：一病時者，下至脚跟
T40n1804_p0080c27║劈。《善見》云：砂土入中不能行。二作衣時者。自
T40n1804_p0080c28║恣竟，無迦絺那衣一月，有則五月是也。三施
T40n1804_p0080c29║衣時者。如前背請戒，道船二行為四五二緣
T40n1804_p0081a01║者，下至半由旬內來往上下是。六大眾集者。
T40n1804_p0081a02║食足四人，長一人為患是；乃至百人，長一人
T40n1804_p0081a03║為患（此謂儉時，東西二家各設食供，東家成眾，西家一人；白食處成眾，西家一人，本是別患；豊時則有，儉故開
T40n1804_p0081a04║之。又供具限約，不許分送；外乞難得，儉故開成）。今京輦設供，每有不依
T40n1804_p0081a05║疏僧，闐𨶮門首；請家拒閉，不令輒進；大德英
T40n1804_p0081a06║達，安然坐食，知外有僧，不思命召。親見其事，
T40n1804_p0081a07║過深鄙俗；望諸行者，見聞斂迹。《五公》云：門
T40n1804_p0081a08║外有客比丘不得入者，乃至語往本寺取食
T40n1804_p0081a09║等。廣如〈訃請法〉中。七者沙門施食時。謂在此
T40n1804_p0081a10║沙門釋子外，諸出家者是也。又準論中，僧次
T40n1804_p0081a11║不犯；《五分》衣時，都合九緣。《增一》云：師子長者
T40n1804_p0081a12║別請五百羅漢，佛言：不知僧次一人，福不可
T40n1804_p0081a13║量。因說如飲大海，則飲眾流。師子言：自今已
T40n1804_p0081a14║後，當不別請。佛言：我亦不令別施，以無有福。
T40n1804_p0081a15║師子便平等施，亦不言此持戒犯戒。佛讚：善
T40n1804_p0081a16║哉！平等之施，獲福無量；平等施者，施中第一。
T40n1804_p0081a17║《賢愚經》以㲲施佛，佛讓與僧，義意同此。正使
T40n1804_p0081a18║將來法垂滅盡，比丘畜妻挾子，四人已上，名
T40n1804_p0081a19║字眾僧，漫請供養，應當敬視如舍利弗等。律
T40n1804_p0081a20║明開緣，僧次一種，功益自他；病等諸緣，但能
T40n1804_p0081a21║自益（謂別請三人，一人若病若行等緣，來入前數；自身是開益，他犯別眾也）。律中若無如
T40n1804_p0081a22║上諸緣，即起白言：「我於此別眾食中無因緣，
T40n1804_p0081a23║今欲出。」餘人無緣者，亦爾。若有別眾食緣欲
T40n1804_p0081a24║入者，當白言：「我有別眾緣欲入。」白已，隨次入。
T40n1804_p0081a25║若有緣不白者，吉羅。不犯者，如上所開。取歸
T40n1804_p0081a26║婦賈客食戒三十四。五緣：一是上二緣，二知
T40n1804_p0081a27║是，三無緣，四取過三鉢，五出門便犯。足食戒
T40n1804_p0081a28║三十五。五緣：一是可足食，二知境足，三捨威
T40n1804_p0081a29║儀，四無緣。五更食犯。律中，若飯麨，乾飯是正
T40n1804_p0081b01║食，堪飽足故名足食。五緣：一知是飯（由飯等是正定）。
T40n1804_p0081b02║二知持來（知為我持來，境多是足）。三知遮（知前境食少，雖食不遮於後；若多堪飽，雖食
T40n1804_p0081b03║一口必遮於後）。四知威儀（知行住坐臥四儀，隨壞一一犯足故）。五知捨威儀（若坐
T40n1804_p0081b04║床而食，前境堪足，忽低頭取與後分離床之例）。足食已，捨威儀，不作餘食
T40n1804_p0081b05║法，得而食之（後食若正若不正，枝葉華果細未磨餅油蜜等，隨得一粒入口），咽咽墮。
T40n1804_p0081b06║《僧祇》：捨威儀者，八種威儀（行、住、坐、臥、長床、短床、船、乘）。且如床上
T40n1804_p0081b07║坐已，若見師僧塔像在背後者，迴身避坐，曳
T40n1804_p0081b08║身不得離床，若離名捨威儀。若正食時，天雨，
T40n1804_p0081b09║於上持蓋；無者，合床舁著覆處；舁時倒地，及
T40n1804_p0081b10║諸緣而離本處，更食犯墮。《五分》五事：一有食，
T40n1804_p0081b11║二授與，三受啖，四不復受益（今時有人且受正食，少一口已，便言不作
T40n1804_p0081b12║斷心，便至中前，依式更啖。此非正量，食無飽期，約境定犯），五身離本處，更得食
T40n1804_p0081b13║墮。國土無粥，晨朝開飲麨漿。《十誦》五種中，糒
T40n1804_p0081b14║謂乾飯也，餘同《四分》。五似食者，𢇲粟、䵃麥、莠
T40n1804_p0081b15║子、錯麥、迦師等。五種佉陀食者：一根、二莖、三
T40n1804_p0081b16║葉、四磨食稻大小麥等，五果也。《僧祇》五正同
T40n1804_p0081b17║此。五雜正，如《四分》云：佉闍尼者，枝、葉、華、果、細
T40n1804_p0081b18║末磨。《僧祇》：大小䵃麥米豆作餅、蘇油、歡喜丸；
T40n1804_p0081b19║一切作餅，除肉；餘者非別眾，處處滿足食等。
T40n1804_p0081b20║《善見》云：佉闍尼者，一切果是也。正食者，米麥
T40n1804_p0081b21║作飯麨。粥初出釜畫成字，不得食；若米合藥
T40n1804_p0081b22║作粥亦爾。若少飯和多水，以離威儀，應作餘
T40n1804_p0081b23║食法。乃至米雜肉，如芥子大，作餘食法。一切
T40n1804_p0081b24║草根及樹木子作飯，若以豆作飯，不須作餘食
T40n1804_p0081b25║法。若以菜和正不正為粥，若說正名成遮，不
T40n1804_p0081b26║說正名不成遮。義云：此足者謂前境足，非噉
T40n1804_p0081b27║飽名足。故律中：時有比丘見上座來，若受不
T40n1804_p0081b28║作餘食法者，告言我受不作餘食法，便得食。
T40n1804_p0081b29║尼不敬僧戒中亦爾。故知若起，須作餘食法。
T40n1804_p0081c01║由前境足故，不得輒起，何況《僧祇》八遮。《四分》
T40n1804_p0081c02║中：病人殘，不須作餘食法。《善見》、《明了》，病人殘
T40n1804_p0081c03║者，或食不食，皆成殘。《僧祇》一人作法，餘人盡
T40n1804_p0081c04║得，此律亦爾。律中，僧俗二食，俱得加法。若作
T40n1804_p0081c05║餘食法，十五不同。能中有三：一是比丘；二先
T40n1804_p0081c06║足食，除不正及不足；三身康和，除病。對法亦
T40n1804_p0081c07║三：一豐時，除儉；二所對是比丘；三未足食者。
T40n1804_p0081c08║食體亦三：一時食及清淨，《多論》不淨食不成
T40n1804_p0081c09║作；二新淨食，非病人殘；三不覆藏食。自作三
T40n1804_p0081c10║法：一自言現前，應從淨人受已，共未足比丘
T40n1804_p0081c11║互跪云：「大德！我足食已，知是看是，作餘食法。」
T40n1804_p0081c12║二授與前人，三舒手相及處。彼作三法：一彼
T40n1804_p0081c13║受為食；二口云我止，汝取食之；三度與他。此
T40n1804_p0081c14║三五種，並約律文。《五分》，佛言：持食著鉢中，手
T40n1804_p0081c15║擎，偏袒右肩，右膝著地，作是言：長老一心念！
T40n1804_p0081c16║我某甲食已足。餘如上。若都不食，還之，語云：
T40n1804_p0081c17║「此是我殘，與汝，亦名殘。」尼具有殘食法。《僧祇》：
T40n1804_p0081c18║若持鉢椀作法，但食鉢中；鉢中成殘，椀中不
T40n1804_p0081c19║成。義云：今有人食飯未竟，喚足食者來，與食
T40n1804_p0081c20║云，此是我殘者，應成無妨。若強勸不云殘，犯
T40n1804_p0081c21║後戒。律不犯者：食作非食想，不受作餘食法，
T40n1804_p0081c22║非食不作法，若病不作法，病人殘不作法，若
T40n1804_p0081c23║已作餘食法，一切不犯。勸足食戒二十六。五
T40n1804_p0081c24║緣：一他足食竟，二知，三發言強勸，四不作殘
T40n1804_p0081c25║法，五前人食犯。非時食戒三十七。《智論》問曰：
T40n1804_p0081c26║若法無時，云何聽時食，遮非時食為戒？答曰：
T40n1804_p0081c27║我已說世界名字，法有非實，汝不應難。亦是
T40n1804_p0081c28║毘尼中結戒法，是世界中實有，為眾人訶責
T40n1804_p0081c29║故。亦欲護佛法使久存，定佛弟子禮法故。佛
T40n1804_p0082a01║世尊結諸戒，不應求有何名字相應不相應
T40n1804_p0082a02║等。若爾，云何但說假名時？答：實時毘尼不說。
T40n1804_p0082a03║以白衣外道不得聞，聞生邪見故；說假名時，
T40n1804_p0082a04║以通多分故。今有妄學大乘者，多貪著非時
T40n1804_p0082a05║食故，具引誡之。經中說云：早起諸天食，日中
T40n1804_p0082a06║三世諸佛食，日西畜生食，日暮鬼神食。佛制
T40n1804_p0082a07║斷六趣因，令同三世佛故。《多論》四解：一從旦
T40n1804_p0082a08║至中，其明轉盛，名之為時；中後明沒，名為非
T40n1804_p0082a09║時。二從旦至中，作食時節，乞不生惱；中後已
T40n1804_p0082a10║去，反上可知。三中前俗人事務，淫惱未發；中
T40n1804_p0082a11║後閑預，入村乞食，多被譏謗。四中前乞食濟
T40n1804_p0082a12║身；過中靜緣修道，非是乞時，名為非時。又云：
T40n1804_p0082a13║晝夜各分九時，事同須臾；日下近地，熱漸寒
T40n1804_p0082a14║甚，夜則長也。《阿含》中，《時非時經》具明二十四
T40n1804_p0082a15║半月之相，準俗二十四氣量之。《僧祇》令知時
T40n1804_p0082a16║節，若作脚影，事同上經；若作刻漏（《四分》亦爾），日極
T40n1804_p0082a17║長，晝則十八須臾，夜十二也；長夜反之。四緣：
T40n1804_p0082a18║一是非時，二非時想，三時食，四咽咽墮。律云：
T40n1804_p0082a19║時者，明相出乃至日中；案此時為法，四天下
T40n1804_p0082a20║亦爾。非時者，從日中乃至明相未出。《僧祇》：日
T40n1804_p0082a21║正中時，名時非時，若食得吉；時過如一瞬一髮，
T40n1804_p0082a22║食得提。律云：若比丘非時受食，食咽咽墮。非
T40n1804_p0082a23║時漿明相出，七日藥過七日，亦墮。盡形壽藥
T40n1804_p0082a24║無因緣服，吉羅（以曾加口法，無病不許服。犯有輕重，並謂加口法者；若不加法，非時中服，
T40n1804_p0082a25║四藥並墮，故《戒本》唯除水、楊枝也）。《五分》：得甞食，但不得咽。《十誦》：教
T40n1804_p0082a26║人非時食、殺生草木、空地然火、手取金銀、掘
T40n1804_p0082a27║地、啖殘宿食，為己不為己，作者，皆二俱犯墮。
T40n1804_p0082a28║《五百問》云：中後，一切有形之物，不得入口中。
T40n1804_p0082a29║食已，用楊枝若灰漱口，不者墮。律不犯者：若
T40n1804_p0082b01║作黑右蜜，和米作，法爾故。有病者服吐下藥；
T40n1804_p0082b02║日時欲過，煮麥令皮不破，漉汁飲。若喉中哯
T40n1804_p0082b03║出，還咽不犯。《善見》，出喉還咽犯墮。食殘宿戒
T40n1804_p0082b04║三十八。三緣：一是殘宿，二知是，三食咽咽
T40n1804_p0082b05║犯。律中殘宿食者，今日受已至明日；於一切
T40n1804_p0082b06║沙門釋子受大戒者，皆不清淨。四藥以論，過
T40n1804_p0082b07║限結罪如前戒。《善見》、《十誦》、《五分》：大比丘受食
T40n1804_p0082b08║已，或食未食，經夜名殘宿。問：殘之與宿，為一
T40n1804_p0082b09║為異？四句答之：一殘而非宿（且受四藥，不加口法過中），吉羅。
T40n1804_p0082b10║二宿而非殘亦吉（謂未受食，或共同宿，吉；不宿不犯）。三亦殘亦宿，
T40n1804_p0082b11║提。四非殘非宿可知。殘宿、內宿，亦作四句：一
T40n1804_p0082b12║是殘宿非內宿（今日受食，安界外，不共宿，非內宿也），得墮。二是內非
T40n1804_p0082b13║殘。三四俱句，類知。有云，淨地無內宿。文云
T40n1804_p0082b14║除去比丘，故知有也。律中，殘宿、不受食戒，以
T40n1804_p0082b15║坐禪比丘為緣起者，為防未來惡比丘故。內
T40n1804_p0082b16║無道觀，煩惱未伏；妄倚道業，便輕聖戒。此乃
T40n1804_p0082b17║心涉愛憎，大我未伐；故諸三乘道人，並不輕
T40n1804_p0082b18║戒。以深伐我根，傾慢使憧；敬戒而增道業，可
T40n1804_p0082b19║不欽尚之哉。《十誦》：若鉢著不淨脂蘇，受麨食，
T40n1804_p0082b20║應寫淨鉢中食之，著鉢者棄。繩綴鉢，受粥脂
T40n1804_p0082b21║出，但棄膩處，餘者得食。若新熏鉢及手穌脂
T40n1804_p0082b22║油著，二三澡豆洗，餘膩氣不盡，名淨。不淨殘
T40n1804_p0082b23║宿鹽，食吉羅（與《四分》同罪）。《伽論》：膩故不去者，非食膩
T40n1804_p0082b24║故。《善見》云：多比丘一沙彌行，比丘各自擔食，
T40n1804_p0082b25║至時各各自分；分已，沙彌語比丘云：「我持己
T40n1804_p0082b26║分，與大德易之。」易得已，復與第二比丘易，乃
T40n1804_p0082b27║至下座。若沙彌不解者，比丘自持食與，教共
T40n1804_p0082b28║易得，無犯（無殘宿惡觸等）。乃至持米行，沙彌小，比丘得
T40n1804_p0082b29║作飯，唯不得然火。若沸，不得吹攪，吉羅。熟已，
T40n1804_p0082c01║如上分，展轉易者，得（義準今食殘食，與俗人；若過與他者，惡觸不淨，以心不斷故不
T40n1804_p0082c02║淨）。《十誦》：比丘傳食與沙彌，沙彌傳鉢食與比
T40n1804_p0082c03║丘，比丘洗手更受；以一心實與沙彌，故淨也。
T40n1804_p0082c04║遠行難得食處，聽自持食從他易淨食者，得。
T40n1804_p0082c05║今有直將食乞淨人，還從乞取；二彼俱無受
T40n1804_p0082c06║捨，不名交淨（如《善見》者好也）。有比丘使沙彌持鉢，沙彌
T40n1804_p0082c07║食已，持不淨鉢與師。佛言：無急事不應使沙彌
T40n1804_p0082c08║持鉢；若使持，應從沙彌受。《十誦》：無水處，水上
T40n1804_p0082c09║有食，棄上飲取下；若下有食，飲取上；乃至穌
T40n1804_p0082c10║油等，吹去飲取。水泉池中，有食亦爾。《僧祇》、《多
T40n1804_p0082c11║論》：乞食食已，有殘，棄曠野石上；明日乞食不
T40n1804_p0082c12║得，不作本意，還從本道，石上故飯在者，無淨
T40n1804_p0082c13║人自取，有烏鳥食處，當扟去。《五百問》因緣同
T40n1804_p0082c14║上。所以開者，以信施重故。又無主物，如欝單
T40n1804_p0082c15║越法，取食者得。《五分》：比丘殘果與淨人已，不
T40n1804_p0082c16║作還意，後淨人還與比丘。佛言：離手已名淨，
T40n1804_p0082c17║食之。《僧祇》：莫問時非時受，若過非時如髮瞬，
T40n1804_p0082c18║若食，得墮；停過須臾，復得停食食，墮（謂旦起受食至中，
T40n1804_p0082c19║過中已去，限一須臾。若過二時，名曰非時）。比丘晨起，應淨洗手，齊腕已
T40n1804_p0082c20║前，不得粗魯，洗五指頭，當以灰土洗揩令作
T40n1804_p0082c21║聲；洗已，更相摩者，不淨，更須洗之（今有安餅果手巾上，若有肥
T40n1804_p0082c22║膩氣勢相連，得殘宿、惡觸等；若淨巾無過）。律令以手巾盛食果。《十誦》中，
T40n1804_p0082c23║手巾日別洗之。《僧祇》：若洗鉢已，不得摩拭，當
T40n1804_p0082c24║停使燥。欲食時，當護淨手。若摩頭口手相揩
T40n1804_p0082c25║者，以上洗法洗之。捉袈裟者，更須洗之。《善見》：
T40n1804_p0082c26║若乞食值風雨，塵土落鉢中，作念，當為沙彌
T40n1804_p0082c27║乞。得食，還語沙彌如上因緣已，沙彌受已云：
T40n1804_p0082c28║「此是沙彌食，今施與大德。」得食無犯。律不犯
T40n1804_p0082c29║中：若宿受食與父母。若塔舍作人計價與，後
T40n1804_p0083a01║乞食比丘從作人邊乞得者。若鉢盂有孔罅，
T40n1804_p0083a02║食入中，如法洗，餘不出者，得。若宿受穌油灌
T40n1804_p0083a03║鼻，若隨唾出棄，餘者不犯。不受食戒三十九。
T40n1804_p0083a04║十門分之：一制受意，二能受人，三所受境，四
T40n1804_p0083a05║所受食，五受食處，六受食法，七須食觀，八食
T40n1804_p0083a06║食法，九失受法，十對文解。初中，《五分》云：佛未
T40n1804_p0083a07║制前，比丘各不受食。白衣訶言，我不喜見著
T40n1804_p0083a08║割截壞色衣人，不受食食，是為不與取。《多論》
T40n1804_p0083a09║五義故：一為斷盜竊因緣，二為作證明，三為
T40n1804_p0083a10║止誹謗，四為成少欲知足，五為物生信令外
T40n1804_p0083a11║道得益。昔有比丘，與外道共行，止果樹下。比
T40n1804_p0083a12║丘不上樹，不採果，又不肯就地取，並答言佛
T40n1804_p0083a13║不許作。外道知佛法清淨，即隨佛出家，尋得
T40n1804_p0083a14║漏盡。二能受者，是比丘。《了論》：能令受者，具戒
T40n1804_p0083a15║比丘，住於自性，求得在此處。解云：能受者，清
T40n1804_p0083a16║淨持戒無毀，故言住自性；欲求飲食，名為求
T40n1804_p0083a17║得；此處受食，即度與餘比丘，不須更受，即名
T40n1804_p0083a18║此比丘為能受。若破戒、被擯、別住、十三難、三
T40n1804_p0083a19║舉、滅擯、應滅擯、學悔等人，不成受故。三所對
T40n1804_p0083a20║境。《了論》解云：除自己及同類，餘三類眾生，隨
T40n1804_p0083a21║一被教不被教，知比丘不得自取食食，又知
T40n1804_p0083a22║此可食物，知比丘是受施人，度與比丘。若不
T40n1804_p0083a23║解此義，雖與不成受。《多論》：為作證明故，若在
T40n1804_p0083a24║人中，非人畜生，悉不成受。《五分》：曠野無淨人
T40n1804_p0083a25║處，聽自洗燒器安水，淨人安米，自煮；若熟，從
T40n1804_p0083a26║他受。《僧祇》：曠野中行，牛上受食。長袋連紐，一
T40n1804_p0083a27║日一繫，置牛上，人不得觸之；至時，一比丘引
T40n1804_p0083a28║繩，一比丘受取，口云受受等。《十誦》：蠅不可遮，
T40n1804_p0083a29║故非觸。鳥來啄一口去，但棄啄處，餘殘得食。
T40n1804_p0083b01║《善見》，天人鬼神畜生飛鳥皆成受。《五分》，迦葉
T40n1804_p0083b02║從帝釋受食。《僧祇》中，獼猴邊受蜜。《十誦》，輕繫
T40n1804_p0083b03║地獄，亦應得受。準此六道知解者成，反則不
T40n1804_p0083b04║成。四所受食。初汎明須不，二明轉變。初中，《十
T40n1804_p0083b05║誦》五種塵不須受：謂食塵、穀塵、衣塵、水塵、風
T40n1804_p0083b06║塵（應是細者，若麁須受）。《善見》：若塵大，落鉢中，可除者去
T40n1804_p0083b07║之，餘者不犯；細者更受（前《十誦》者，或無人處，或是嚮明中塵）。行食
T40n1804_p0083b08║時，比座餘食迸入鉢中，成受。《僧祇》：一切塵一切
T40n1804_p0083b09║更受，除畜生振身塵，若作意成受。乃至行餅
T40n1804_p0083b10║麨飯等，抖擻筐器，逆落鉢中，不作意者不
T40n1804_p0083b11║成；反上成受。僧尼互淨、互受。《善見》：若病急緣，
T40n1804_p0083b12║大小便灰土得自取。《明了論》名大開量。如下
T40n1804_p0083b13║卷說。律中，灰土泥等須受，應有人處。《十誦》：聽
T40n1804_p0083b14║擔食行，不使人見。若食，當下道取一搦，不受
T40n1804_p0083b15║而食。又聽過大澤擔糧從他易淨食（此是有人處，前是
T40n1804_p0083b16║無人處）。《僧祇》、《多論》：見昨日石上殘食，不受，開食，如
T40n1804_p0083b17║前戒說。亦急難開，事同儉時八事。《五百問》云：
T40n1804_p0083b18║山野處無人者，日中不得往反，應七日自作，
T40n1804_p0083b19║先淨米取。《僧祇》：濁水應受，性黃無犯。《五分》：醎
T40n1804_p0083b20║水性醎，不著鹽，聽不受。《伽論》：濁醎灰水，見面
T40n1804_p0083b21║不須受。《善見》：若額頭汗流入鉢中，須更受；臂
T40n1804_p0083b22║中汗流入手，不須受（準此作意，額頭亦成）。《僧祇》：楊枝者，口
T40n1804_p0083b23║中有熱氣生創，咽汁應受；若誤咽不犯。雪氷
T40n1804_p0083b24║雹，無淨人處，淨洗手自取食；有者應受。《四分
T40n1804_p0083b25║戒本》除水及楊枝，不言咽非咽也，準《僧祇》好。
T40n1804_p0083b26║二明轉變。《善見》受生薑後，生牙，不失受。火淨已
T40n1804_p0083b27║生牙，牙處更淨，非生牙處得食。鹽變成水，得
T40n1804_p0083b28║食。《僧祇》：自重煮，不失受（《四分》亦爾）。酪、穌、甘蔗、石蜜、麻
T40n1804_p0083b29║油等，由中前記識故，展轉不失受等。五受食
T40n1804_p0083c01║處，《明了論》：求得在此處，地及水中、空中，不
T40n1804_p0083c02║成。如前受中說。六明受食法：一器食相對。《了
T40n1804_p0083c03║論》至邊三種：一至身邊，謂以物置比丘手中；
T40n1804_p0083c04║二至物邊，謂俗人擔物，令比丘自取，手至物
T40n1804_p0083c05║邊；三至器邊，以器貯物，授與比丘，但捉器受
T40n1804_p0083c06║並得。二身心相對：一身受非心，心緣他事，但
T40n1804_p0083c07║申鉢受。二心受非身，施主置食而去，但作意
T40n1804_p0083c08║受。《毘尼母》云：以嫌比丘故，置食捨地。佛言：
T40n1804_p0083c09║離手已，是與竟。若準《僧祇》，口加三受。三身心
T40n1804_p0083c10║平等，非所遮。若已足食竟，不作殘食法，不成
T40n1804_p0083c11║受。四非身心受，比丘與施主，先相領當中前
T40n1804_p0083c12║緣事，不得對面，便畫地作相，後置食於中；或
T40n1804_p0083c13║入定，或禮佛誦經，身心不關，故並成受。三
T40n1804_p0083c14║單心無對受。《僧祇》：邪見人不與比丘食，當滿
T40n1804_p0083c15║荼邏規地作相，若葉蔽鉢下時，口云：「受！受！受！」
T40n1804_p0083c16║前畜寶戒，俗人寶器不得捉，下食時亦云受
T40n1804_p0083c17║受受，大同。《明了》、《十誦》亦同。不相解等同之。《五
T40n1804_p0083c18║分》：火燒馬至，送食置地亦爾。《僧祇》：若禪眠與
T40n1804_p0083c19║食，不覺者不成；若不欲自食，自捉與淨人。四
T40n1804_p0083c20║連絆觸礙者。《僧祇》：若繩連器物，相連不斷，與
T40n1804_p0083c21║比丘者，成受，非威儀。乃至淨人樹上搖果，比
T40n1804_p0083c22║丘以衣鉢承取，或以手脚口；下果時，觸枝葉
T40n1804_p0083c23║者，更生心言受受。《善見》：繩繫不成受，以無口
T40n1804_p0083c24║加故。《僧祇》：若如上成受，非威儀。《四分》：若遙過
T40n1804_p0083c25║物，與者受者俱知中間無觸礙，得墮手中者，
T40n1804_p0083c26║得。《僧祇》：井上懸食下井底，比丘口言受受，勿
T40n1804_p0083c27║突中間生草木。若在屋上，當繩連捍取，口言
T40n1804_p0083c28║受受。《十誦》：寫穌油注鉢中，雖不絕成受，以注
T40n1804_p0083c29║下流故。《僧祇》：淨人行果鹽菜，應語懸放，果墮
T40n1804_p0084a01║草上即去者，不名受；小停者名受（中國行道人食法，淨衣
T40n1804_p0084a02║踞坐已，前施食案上，安草置鉢，如是食）。若淨人難得，比丘至飯餅果
T40n1804_p0084a03║菜邊受取行之。若淨人舉不離地，亦名受，非
T40n1804_p0084a04║威儀，當語稍稍授我。若鎗鑊熱不得受者，當
T40n1804_p0084a05║以兩木橫置地，比丘脚躡，當安鎗時，口云受
T40n1804_p0084a06║受。五心境相當受。淨人作三法，比丘作三法，
T40n1804_p0084a07║食無七過等，廣如〈四藥〉法中。六非心境受。如
T40n1804_p0084a08║上乞食自取儉開等緣，不勞心境，自取無罪。
T40n1804_p0084a09║七食須觀門。五別：一計功多少，量彼來處；二
T40n1804_p0084a10║自忖己德行，全缺多減；三防心顯過，不過三毒；
T40n1804_p0084a11║四正事良藥，取濟形若；五為成道業，世報非
T40n1804_p0084a12║意。故《明了論》中云：餘一切文句縱廣道應知，
T40n1804_p0084a13║解云：出家人受食時或受竟，先須觀食，然後
T40n1804_p0084a14║啖之。廣如下卷〈對施興治〉中。但每日恒須。恐
T40n1804_p0084a15║未見後文，故略知大旨。不爾，徒自衣食，終為
T40n1804_p0084a16║聖訶。《毘尼母》中：鈍根比丘總作一念；利根比
T40n1804_p0084a17║丘口口作念，著衣者著著作念，入房入入作
T40n1804_p0084a18║念。不爾食出腹中，亦如後卷。八正受食法。
T40n1804_p0084a19║《四分》：受有五種：手與手受，手與持物受，持物
T40n1804_p0084a20║與手受，若持物授持物受，若遙過物如上說。
T40n1804_p0084a21║復有五種：身衣曲肘器與，還以上四受；若有
T40n1804_p0084a22║因緣置地與（如上口云受受）。《十誦》：淨人不解行食，半在
T40n1804_p0084a23║鉢半棄地。若墮所受草上，應食；若著土，吹却
T40n1804_p0084a24║食；土多者，水洗食之。《僧祇》：下時覺，墮鉢中時
T40n1804_p0084a25║不覺；二初下不覺，墮時覺。此二俱非威儀，名
T40n1804_p0084a26║受食。《十誦》：行食時，淨人輕比丘，故觸此丘
T40n1804_p0084a27║手，不應受；不輕者，得。九明失受法。一決意棄
T40n1804_p0084a28║捨失。《了論》：若人不須此物，決捨此食，失受，更
T40n1804_p0084a29║食得罪。二捨戒失。《了論》云：先受食已，後捨戒，
T40n1804_p0084b01║餘比丘須者，更受。三捨命失。一切退沒故，即
T40n1804_p0084b02║如亡人不淨食器，皆不須翻穢。四任運失。謂
T40n1804_p0084b03║曾受四藥過時，法滿更無有受，如後律中。五
T40n1804_p0084b04║轉變失。如麻出油、漿變成酒、酒變成醋、生變
T40n1804_p0084b05║成熟，並失本受。若爾，《僧祇》中，何故展轉不失？
T40n1804_p0084b06║答：此謂時中加記識故，後得無過；若時中不
T40n1804_p0084b07║記者，皆不成法。六遇緣觸失。如《多論》淨人觸
T40n1804_p0084b08║失，更洗手受。《僧祇》亦爾（今有重受而不洗手者，成受，皆無膩觸。但先洗手，意
T40n1804_p0084b09║在淨心，非謂有污）。十依文解。《四分》，食五種蒲闍尼，飯、乾
T40n1804_p0084b10║飯、麨、魚、肉也。五種佉闍尼如上。五種奢邪尼，
T40n1804_p0084b11║穌、油、生穌、蜜、石蜜也。若不與食，自取著口中，咽
T40n1804_p0084b12║咽墮。非時、七日，限過亦墮。盡形無緣不受食
T40n1804_p0084b13║吉羅。不犯者：取淨水、楊枝。若不受穌油灌鼻，
T40n1804_p0084b14║與唾俱出，餘不犯。若乞食時，鳥銜食，若風吹
T40n1804_p0084b15║墮鉢中，除去此食，乃至一指爪可除去，餘者
T40n1804_p0084b16║不犯。索美食戒四十。四緣：一是美食（乳酪魚肉），二
T40n1804_p0084b17║無病（一坐間不堪食竟），三自為已，四食咽犯。《祇》中：不得
T40n1804_p0084b18║從屠家乞肉汁；八種，乳酪家亦不得，恐招譏
T40n1804_p0084b19║過。蠶家乞綿，亦同於此。《五百問》：不病索好食
T40n1804_p0084b20║犯重。律不犯者：病人自乞，為病人乞，或自他
T40n1804_p0084b21║交乞，不求自得，一切得。與外道食戒四十一。
T40n1804_p0084b22║五緣：一是外道，二知，三自與食，四非置地
T40n1804_p0084b23║使人，五彼手受便犯。《五分》：乞食乞兒乞狗畜，
T40n1804_p0084b24║量己食分減施。《十誦》：外道伺求長短，與食不
T40n1804_p0084b25║名污家。《多論》：與無見人不犯，若眾僧與外道
T40n1804_p0084b26║食無過，不得手與。不囑同利入聚戒四十二。
T40n1804_p0084b27║五緣：一先受他請，以不受故，佛開不囑入村；
T40n1804_p0084b28║二食前後；三不囑授；四詣餘家無緣；五入門
T40n1804_p0084b29║犯。《僧祇》：若乞食比丘，次行乞食到檀越家，即
T40n1804_p0084c01║請令住，因往他家，得二墮。如上背請中。義準
T40n1804_p0084c02║若一人受請，無同請者，須白請家，或白淨人，
T40n1804_p0084c03║後得餘行。一不惱食主，來問知處故。彼律又
T40n1804_p0084c04║云：若二比丘各受常請，交往亦爾，須白施主。
T40n1804_p0084c05║《四分》云：食前者，明相出至食時；食後者，從食
T40n1804_p0084c06║時至日中（準此與《時經》食時同）。家者，男子女人所居。白餘
T40n1804_p0084c07║比丘者，同一界住（不同非時，以同受請，知處）。若囑授，詣村而中
T40n1804_p0084c08║道還，或至餘家，或至寺內庫藏處，及邊房，若
T40n1804_p0084c09║至尼寺中，若出彼白衣家；並失前囑授，當更
T40n1804_p0084c10║囑他；不者，入門墮。不犯者：若病，若白，若迦提
T40n1804_p0084c11║時，若施衣時，若無比丘囑，至餘庫藏及尼寺，
T40n1804_p0084c12║若家家多敷坐具請比丘。《十誦》：若食不足，若
T40n1804_p0084c13║不正，餘處求，不犯。《多論》：主人明日供，今日往，
T40n1804_p0084c14║墮；餘主人喚。廣如下卷。食家強坐戒四十三。
T40n1804_p0084c15║四食之中，是觸食家；眼根對色，故名觸食。《五
T40n1804_p0084c16║分》：男女情相共食。《僧祇》：見色愛著，故名食也。
T40n1804_p0084c17║四緣：一是食家。二知是。《十誦》：若斷淫家，若受
T40n1804_p0084c18║齋家，男女互受一日戒，不犯。三強坐屏處。《五
T40n1804_p0084c19║分》：坐者知妨其事。《十誦》：此舍多人出入不犯。
T40n1804_p0084c20║四無第四人。《僧祇》：母女姊妹亦犯。律云有寶
T40n1804_p0084c21║者，《多論》：以著寶衣，輕明發欲故也。屏與女坐
T40n1804_p0084c22║戒四十四。四緣：一是俗女，二屏處，三無第三
T40n1804_p0084c23║人，四申手不及戶坐，犯。《多論》：閉戶無淨人墮；
T40n1804_p0084c24║開戶，外有淨人吉；戶內有淨人，不犯；《僧祇》：若
T40n1804_p0084c25║母、姊、妹、若大小淨人、睡眠、癡狂、嬰兒，雖有是
T40n1804_p0084c26║人，名獨（以人多犯故，前已重明，故又出之）。若淨人作務來往不斷，
T40n1804_p0084c27║若門向道有行人如食頃不斷，若閣上閣下
T40n1804_p0084c28║淨人遙見者，不犯。律不犯者：舒手及戶坐，使
T40n1804_p0084c29║乞食比丘見，若二比丘為伴，若有識別人在
T40n1804_p0085a01║邊，及難緣，並開。獨與女人坐戒四十五。四緣：
T40n1804_p0085a02║一是俗女，二露處（淨人見聞屏處），三無第三人，四在申
T40n1804_p0085a03║手內共坐，犯。《十誦》：與女露地坐，隨起還坐，隨
T40n1804_p0085a04║爾數墮。相去一尋內墮，一尋半吉，二尋若過
T40n1804_p0085a05║無犯。前食家不犯者如前，若互受一日戒，吉
T40n1804_p0085a06║羅。驅他出聚戒四十六。四緣：一是比丘，二
T40n1804_p0085a07║期與設食，三無諸緣礙，四遣去犯。律中不犯：
T40n1804_p0085a08║與食令去；若病、若無威儀，人見不喜，自送食
T40n1804_p0085a09║與；若破戒見故，命梵等；方便遣，不以嫌心。過
T40n1804_p0085a10║受四月藥請戒四十七。六緣：一是藥請，二施
T40n1804_p0085a11║主限定，三知限，四過受，五無緣，六食便犯。
T40n1804_p0085a12║《僧祇》中：春夏冬，若過皆犯；或一月半月，不得
T40n1804_p0085a13║更過。律中不犯者：除四緣，如《戒本》。過藥限，墮；
T40n1804_p0085a14║過夜限，吉羅。觀軍戒四十八。《多論》有三意：一
T40n1804_p0085a15║為尊重佛法故；二為滅誹謗故；三為息諸惡，
T40n1804_p0085a16║增長善法故。四緣：一是軍陣，二故往觀，三無
T40n1804_p0085a17║緣，四往見犯。《四分》：陣者，若戲若真，看者皆墮。
T40n1804_p0085a18║若軍在前後，下道避，不者吉羅。方便見墮。若
T40n1804_p0085a19║被請去，力勢道斷等，不犯。《僧祇》：若逢軍，不作
T40n1804_p0085a20║意見者，無犯。若作意舉頭窺望，見墮。若天王
T40n1804_p0085a21║出，作意看者越。乃至看畜生鬪，及人諍口，看
T40n1804_p0085a22║者亦越。《十誦》：為觀無常故，雖觀不犯。有緣軍
T40n1804_p0085a23║中過限戒四十九。四緣：一有請緣。《多》云：開往
T40n1804_p0085a24║者，為沙門果故，長養佛法故，長信敬故，又道
T40n1804_p0085a25║俗相須，成就佛法故，聽往有益。二曾經二夜。
T40n1804_p0085a26║三第三宿不離見聞處。四明相出犯。觀軍合
T40n1804_p0085a27║戰戒五十。四緣：一先有緣在宿，二軍陣合戰，
T40n1804_p0085a28║三方便往觀，四見便犯。飲酒戒五十一。三緣：
T40n1804_p0085a29║一是酒，二無重病緣，三飲咽犯。律云：若以我
T40n1804_p0085b01║為師者，乃至不得以草木內酒中滴口。因說
T40n1804_p0085b02║酒有十過。《五分》：以降龍故得酒，醉，衣鉢縱橫；
T40n1804_p0085b03║佛與阿難舁至井邊，佛自汲水，阿難洗之；著
T40n1804_p0085b04║衣臥於床上，令頭向佛，須臾轉側，伸脚蹋佛。
T40n1804_p0085b05║佛集僧言：昔日敬佛，今不能敬；昔伏毒龍，今
T40n1804_p0085b06║不能降蝦蟇。因說漸斷酒制，乃至嗅酒器。《多
T40n1804_p0085b07║論》云：此戒極重，能作四逆，除破僧；又能破一
T40n1804_p0085b08║切戒，及餘眾惡故。《四分》中：但使是酒，乃至草
T40n1804_p0085b09║木作者，無酒色香味，若非酒，而有酒色香味，
T40n1804_p0085b10║並不合飲。若酒煮酒和合食飲，一切墮。若甜
T40n1804_p0085b11║醋酒、食麴、酒糟，一切吉羅。《十誦》：若飲似酒、醋
T40n1804_p0085b12║酒、甜酒、糟𮡆、若麴，能醉人，咽咽墮。《多論》麴犯
T40n1804_p0085b13║墮者，謂和酒麴乾持行者，若餘麴不犯。《四分》：
T40n1804_p0085b14║若酒作酒想，若疑，若無酒想，皆墮（莫非取境犯，謂前有方便）。
T40n1804_p0085b15║《十誦》為恐冷發，和酒與之，不看即飲，故制；若
T40n1804_p0085b16║看知非而是者，如上開之。律不犯者：若病，餘
T40n1804_p0085b17║藥治不差，以酒為藥。若用身外塗創，一切無
T40n1804_p0085b18║犯。《五百問》：若醫言必差，得和藥服，不得空
T40n1804_p0085b19║服。彊勸人，不飲吉，飲犯墮。《善見》：若酒煮藥
T40n1804_p0085b20║故，有酒香味，犯吉；無者得飲。《僧祇》：一切果漿，
T40n1804_p0085b21║令人醉，越；若麴飯和食者，提；啖蘖者，越毘尼。
T40n1804_p0085b22║水中戲戒五十二。《多論》四意：一佛法尊重，理
T40n1804_p0085b23║宜敬奉，入水遊戲，損壞不輕。二動越威儀，招
T40n1804_p0085b24║世譏過。三妨廢正業。四又失正念故。三緣：一
T40n1804_p0085b25║是水，二無緣，三入中戲犯。律中，戲者，放意自
T40n1804_p0085b26║恣，以手畫水，或水相澆灒，乃至以鉢盛水弄，
T40n1804_p0085b27║一切墮。除水已，若漿若酒，弄者吉。《僧祇》：水陸
T40n1804_p0085b28║互澆灒，越；俱水中者，提。《五分》：摶雪及草頭露
T40n1804_p0085b29║弄者，吉。《伽》中：乃至水滴地亦吉。律中不犯者：
T40n1804_p0085c01║若道行渡水，沈水取沙石諸物；若學知浮法，
T40n1804_p0085c02║而浮掉臂畫水，灒者不犯。擊攊戒五十三。四
T40n1804_p0085c03║緣：一大比丘，二作惱意，三手脚十指，四觸著
T40n1804_p0085c04║便犯。《僧祇》：以指指比丘亦提，五指指五提，乃
T40n1804_p0085c05║至差會以指某甲去者亦墮。沙彌眠，喚覺，當
T40n1804_p0085c06║挽衣。《五分》：若擊攊沙彌，乃至畜生，亦吉。《四分》：
T40n1804_p0085c07║若以餘物擊攊者，吉羅。不犯者：不故作，若眠，
T40n1804_p0085c08║觸令覺，一切開。不受諫戒五十四。五緣：一已
T40n1804_p0085c09║欲作非法事。二他如法設諫。三知已所作非，
T40n1804_p0085c10║前人諫者是。四拒諫不受。五隨作犯根本，違
T40n1804_p0085c11║諫波逸提。此謂諫時不受，犯吉；後作六聚，通
T40n1804_p0085c12║犯墮也。不犯者，如僧殘末戒開之。怖比丘戒
T40n1804_p0085c13║五十五。五緣：一大比丘。二作怖彼意。三以色
T40n1804_p0085c14║聲等六塵事，一一示說。四者一一相現。五見
T40n1804_p0085c15║聞便犯。不問前人怖以不怖，皆墮。律中不了
T40n1804_p0085c16║者，吉羅。不犯者：或闇地無火，或大小便處，
T40n1804_p0085c17║謂是惡獸，便怖；乃至行聲、謦咳聲等，而恐畏。
T40n1804_p0085c18║若以色示人，不恐意；餘塵亦爾。若實有是事
T40n1804_p0085c19║相；或夢中見當死、罷道、失物、和尚父母重病
T40n1804_p0085c20║若死，語彼令知。若戲、若誤，一切不犯。半月浴
T40n1804_p0085c21║過戒五十六。五緣：一曾前洗浴，二未滿半月，
T40n1804_p0085c22║三無緣，四更浴，五洗半身犯。《四分》：除熱時，春
T40n1804_p0085c23║後四十五日，夏初一月。病者，下至身體臭穢。
T40n1804_p0085c24║作時，下至掃屋前地。風雨二時，下至一旋風、
T40n1804_p0085c25║一滴雨著身。道行時，下至半由旬來往。皆開。
T40n1804_p0085c26║無者，過洗半身墮，方便悔吉。《多論》：天竺熱早，
T40n1804_p0085c27║從三月初至五月半，聽洗。隨國土早晚熱，用
T40n1804_p0085c28║此限洗。《十誦》：大雨空中立洗亦得。若有緣，不
T40n1804_p0085c29║語餘比丘輒浴者吉。不得共白衣同浴室，知
T40n1804_p0086a01║善好無口過者，聽入。比丘揩白衣吉。若頭陀
T40n1804_p0086a02║不用他揩，編繩自揩身者善。《五分》：共白衣浴
T40n1804_p0086a03║室中浴者偷蘭。《多論》：凡露覆處浴，要不共白
T40n1804_p0086a04║衣（如論者好），要著竭支，一當有慚愧，二喜生他欲。因
T40n1804_p0086a05║洗羅漢身耎，有凡見便起染，失男根；乃至還
T40n1804_p0086a06║悔，得本身。《五分》：已浴師及病人，身體已濕，因
T40n1804_p0086a07║浴不犯。《僧祇》：隨數滿十五日。若洗時，料理湯
T40n1804_p0086a08║火訖，然後打木作聲，令一切僧次第入。若無
T40n1804_p0086a09║緣者，作陶家法，先洗兩髀兩脚，後洗頭面腰
T40n1804_p0086a10║背臂肘胸腋。餘如下卷。露地然火戒五十七。
T40n1804_p0086a11║四緣：一是露地，二無緣，三然草木有焰者，四
T40n1804_p0086a12║然便犯。《五分》：為炙身然火，焰高四指者墮。《多
T40n1804_p0086a13║論》：若他已然，後隨作何事皆墮。《四分》：病者須
T40n1804_p0086a14║火便身也，得自然，若教人（謂在死上石及餘物上也）。若無緣，燒
T40n1804_p0086a15║草木糠糞，一切墮。若半焦、然炭、及不云知是
T40n1804_p0086a16║看是，一切吉羅。《僧祇》：旋火作輪，或火中有草
T40n1804_p0086a17║木撥聚，一切墮。若壞生二罪：一壞生，二然火；
T40n1804_p0086a18║在生地，理又一墮。《僧祇》：若抖擻火炬，在灰上
T40n1804_p0086a19║瓦上，不得在生地。律不犯者：語言知是看是。
T40n1804_p0086a20║若病人自然、教人然。有緣看病人，為病者煮
T40n1804_p0086a21║糜粥羹飯。若在厨屋中、浴室中，熏鉢煮染，然
T40n1804_p0086a22║燈燒香，一切並開。藏他衣鉢戒五十八。三緣：
T40n1804_p0086a23║一大比丘衣鉢，二驚動意，三取藏便犯。《多》云：
T40n1804_p0086a24║若五大色衣、不淨衣，吉羅。未熏鉢、鍵𨩲、衣鉢
T40n1804_p0086a25║作淨畜者，皆墮（準此五大色非佛開）。律不犯者：若實知彼人
T40n1804_p0086a26║物，相體悉而取舉。若在露地，風雨漂漬，舉之。
T40n1804_p0086a27║若物主為性慢藏，衣物狼藉，為誡勅故藏之。
T40n1804_p0086a28║若借他衣，而彼不收，故舉。若因此衣鉢，有命
T40n1804_p0086a29║梵等緣故藏，一切不犯（準此，今官不許私度，在道行有衣鉢自藏，應不犯持罪也）。
T40n1804_p0086b01║真實淨不語取戒五十九。四緣：一是己物，二
T40n1804_p0086b02║作真實淨，三不語主，四取便犯。戒本列五眾
T40n1804_p0086b03║者，以明犯不犯義，辨相具解。展轉淨施，問不
T40n1804_p0086b04║問俱得。著新衣戒六十。四緣：一是三衣，二是
T40n1804_p0086b05║己物，三不染壞，四無緣輒著犯。《善見》：若遭賊
T40n1804_p0086b06║緣等，得權著五大色衣。《四分》：新衣者，若是新
T40n1804_p0086b07║衣，若初從人得。《十誦》：得他故者，初得故，亦名
T40n1804_p0086b08║新衣。《四分》云：壞色者，若青、黑、木欄也。彼得衣
T40n1804_p0086b09║不作三種壞，著者墮。若重衣、若輕衣，不作淨
T40n1804_p0086b10║而畜者吉羅。若非衣、鉢囊、革屣囊、針線囊、及
T40n1804_p0086b11║諸巾，不作淨畜者吉羅。若未染衣，寄白衣家
T40n1804_p0086b12║者吉羅（準此，言淨者，謂以成色衣，或以餘物貼，或以點著名淨，而並須染壞。非謂三衣須染，餘者但淨
T40n1804_p0086b13║而已。若準文中，一切不染皆提，一切不淨皆吉羅）。《五分》：所以淨者，異外道
T40n1804_p0086b14║故；令與俗別；三種記故，失則易覓。《多論》：五大
T40n1804_p0086b15║色衣，不成受。黃者，欝金根、黃藍染；赤者，落沙
T40n1804_p0086b16║染；青者，藍黛染。若自染吉羅，不成受。應量、
T40n1804_p0086b17║不應量，一切不得著；若點著，吉羅（此律犯墮）。更改如
T40n1804_p0086b18║法色則成受。若先如法色，後以五大色者，不
T40n1804_p0086b19║成受。若以五大色點淨者吉，還用青黑木欄
T40n1804_p0086b20║三種，更互作點。若衣先已作淨，後更染色，不
T40n1804_p0086b21║須更點；先已作淨，後洗脫，不須更淨。故紫草、
T40n1804_p0086b22║柰皮、柏皮、地黃、絳緋色、黃櫨木，皆不如法色；
T40n1804_p0086b23║以如法色覆，即成受也。《僧祇》：憍奢耶衣、欽婆
T40n1804_p0086b24║羅衣、細耎者，染汁麁澁，損壞。佛言：如是好衣，
T40n1804_p0086b25║二種淨：一割縷淨，二點淨。餘衣三淨，加一染
T40n1804_p0086b26║法。青者，銅器覆苦酒甕上，著器者是；藍澱青、
T40n1804_p0086b27║石青、硿青，不持是等作淨。黑者，諸果汁合一
T40n1804_p0086b28║鐵器中作泥，若池井泥亦爾。水欄者，用上果，
T40n1804_p0086b29║生鐵上磨，作點淨。餘如衣法中分別。《十誦》：作
T40n1804_p0086c01║淨色者，謂以別色相點，如青衣以泥棧淨，餘
T40n1804_p0086c02║互淨亦爾（棧者，赤黑，猶同《四分》木欄皮）。《多論》：除靴履，一切並點
T40n1804_p0086c03║淨。《十誦》：若衣不淨，試著吉羅。《五分》：得革屣，令
T40n1804_p0086c04║本主著，下至五六步。《僧祇》：作淨者，極大齊四
T40n1804_p0086c05║脂，極小如豌豆（《善見》如麻子大）。不得並作，或一三五七
T40n1804_p0086c06║九。不得如華形作。若浣褻有泥污、鳥足污，即
T40n1804_p0086c07║名為淨。若新僧伽梨，趣一角作；乃至一切衣、
T40n1804_p0086c08║新細揲亦爾。若眾多碎衣一處合補者，一處
T40n1804_p0086c09║作；別者一一作淨。奪畜生命戒六十一。《多論》：
T40n1804_p0086c10║一出家之人，四等為懷；乃加殺害，違慈非憫。
T40n1804_p0086c11║二自損惱他，生死根本，障道惡業故。三為長
T40n1804_p0086c12║信敬，息誹謗故。五緣成，同前大殺戒。飲蟲水
T40n1804_p0086c13║戒六十二。前戒限分，此是深防，不待命斷。五
T40n1804_p0086c14║緣：一是蟲水，二作蟲想，三不作漉法，四飲用，
T40n1804_p0086c15║五隨咽犯。《鼻柰耶律》說：二比丘向佛所，一人
T40n1804_p0086c16║渴死，生天見佛得道；一人飲蟲水，後至佛所。
T40n1804_p0086c17║佛問其故已，脫憂多羅僧，示黃金身：汝癡人！
T40n1804_p0086c18║用觀是四大身，為純成臭處；其見法者，則見
T40n1804_p0086c19║我身。《僧祇》：比丘受具已，要畜漉囊、應法澡鑵，
T40n1804_p0086c20║無者用袈裟一角；同伴中都無者，舉眾有罪。
T40n1804_p0086c21║若卒無水洗手著衣，可用樹葉拭，然後著衣。
T40n1804_p0086c22║《多論》：舍利弗以淨天眼，見水中、空中蟲，如水
T40n1804_p0086c23║邊砂器中粟，無處不有，遂斷食。佛言：肉眼所
T40n1804_p0086c24║見，漉囊所得，乃至三重猶有者，捨住處去。《十
T40n1804_p0086c25║誦》：不持漉帒行二十里，犯罪；若清流大河泉
T40n1804_p0086c26║水，從此寺至彼寺者得。《僧祇》：若漉水得已，不
T40n1804_p0086c27║得厭課看，暗眼人看，能見掌中細文者看。看
T40n1804_p0086c28║時如大象載竹車，一迴頃，知無，應用。若施主
T40n1804_p0086c29║請比丘食，應問漉水未？若未者，自看漉；或使
T40n1804_p0087a01║可信人，應教漉；不可信者，自應漉。蟲不得語，
T40n1804_p0087a02║莫殺傷。蟲水著器中，還送本水來處瀉中；若
T40n1804_p0087a03║來處遠者，近有池七日不消者，以蟲著中。若
T40n1804_p0087a04║知水有蟲，不得持器繩借人。若池汪水有蟲，
T40n1804_p0087a05║不得唱云，此水有蟲；若問者，答言，長老自看；
T40n1804_p0087a06║知友同師者，語言，此中有蟲，當漉水用。此戒
T40n1804_p0087a07║人亦喜犯，與澆用戒同，故具抄出，餘如〈衣法〉
T40n1804_p0087a08║中。疑惱比丘戒六十三。五緣：一大比丘，二故
T40n1804_p0087a09║生惱意，三以六事一一說告，四言辭了，五前
T40n1804_p0087a10║人聞知。律中，六事惱者：若以生時，若年歲，若
T40n1804_p0087a11║受戒，若羯磨，若犯六聚，若犯聖法，隨一一事
T40n1804_p0087a12║皆墮。《僧祇》：當受時，應語令知；受後不得，恐疑
T40n1804_p0087a13║悔（若即用語者，如律開）。律不犯者：其事實爾，不故作。彼非
T40n1804_p0087a14║爾許時生，恐後有疑悔，無故受他利養，受大
T40n1804_p0087a15║比丘禮敬，便語言，汝非爾許時生。若實無爾
T40n1804_p0087a16║許歲，恐後悔受利養敬奉，語言，未爾許歲。若
T40n1804_p0087a17║實年不滿二十，界內別眾，作白不成，羯磨不
T40n1804_p0087a18║成，非法別眾；恐後疑悔受利養禮敬，語彼令
T40n1804_p0087a19║知，還本處受戒故（準此，欲重受戒，佛令遷本處，勘問得不故）。若實犯波
T40n1804_p0087a20║羅夷乃至惡說，恐後悔恨受利養，受持戒比
T40n1804_p0087a21║丘禮敬；欲令如法懺悔，語知犯六聚者。又為
T40n1804_p0087a22║性麁疏，不知言語，便語汝所說者自稱上人
T40n1804_p0087a23║法等。若錯、若戲，一切皆開。覆他麁罪戒六十
T40n1804_p0087a24║四。五緣：一大比丘，二知犯二篇已上，三作覆
T40n1804_p0087a25║心，四不發露，五經明相。《善見》：覆他罪，百千共
T40n1804_p0087a26║覆一人，俱得提（《十誦》子注云，向一人說便止）。《僧祇》：向善比丘說，
T40n1804_p0087a27║不得趣說。若犯者凶惡，恐有難緣，應念：彼人
T40n1804_p0087a28║行業，自有果報；猶如失火，但自救身，焉知餘
T40n1804_p0087a29║事？時與護根，相應不犯。《多論》：若疑未了，不須
T40n1804_p0087b01║說他。律中：若知他犯麁罪，小食知，至食後說，
T40n1804_p0087b02║吉；食後知，初夜說；初夜知，中夜說，一切吉羅。
T40n1804_p0087b03║若中夜知，至後夜欲說而未說，明相出，墮。除
T40n1804_p0087b04║麁，覆餘罪；自覆罪；除尼，覆餘人罪者，一切吉
T40n1804_p0087b05║羅。不犯者：先不知，不麁罪想，若向人說，或無
T40n1804_p0087b06║人向說；若發心向說，明相已出；若諸難緣者，
T40n1804_p0087b07║並開。與年不滿戒六十五。四緣：一是年未滿
T40n1804_p0087b08║二十，二知，三與受具，四三法竟犯。《多》云：六
T40n1804_p0087b09║十已去，不得受大戒，設師僧強授，亦不得；以
T40n1804_p0087b10║不任堪苦行道，心智鈍弱，聽為沙彌。七歲已
T40n1804_p0087b11║下亦不許度。未滿二十不得受者，以其輕躁，
T40n1804_p0087b12║為寒苦所惱；若受大戒，人多訶責，若是沙彌，
T40n1804_p0087b13║人則不訶。《僧祇》：若減七十，不堪造事，臥起須
T40n1804_p0087b14║人，是則不許。過七十，減七歲，不應與出家等，
T40n1804_p0087b15║廣如上下二卷。律論言有牟盾二情，兩通無
T40n1804_p0087b16║損。律中不犯者：先不知，信受戒人語；若旁人
T40n1804_p0087b17║證，若信父母語。若受戒後疑者，當數胎中年
T40n1804_p0087b18║月，數閏月，一切十四日布薩，以為年數，滿者
T40n1804_p0087b19║不犯。開和尚墮，餘人吉羅。今取諸部會通，勘
T40n1804_p0087b20║餘曆術，總括明練，廣如大疏。但鈔者為末學
T40n1804_p0087b21║之流，余雖明委具張，終恐後人不曉；但通略
T40n1804_p0087b22║舉一句，以定昔來謬解。謂取極小沙彌，臘月
T40n1804_p0087b23║三十日生，年滿二十，正月一日受者，實年十
T40n1804_p0087b24║八歲二日。便以胎、閏等緣增之，則正年二十，
T40n1804_p0087b25║猶長五月一日也。此長含虛增月，約實退減。
T40n1804_p0087b26║年十九歲，年月俱不滿者，至八月九日前受，
T40n1804_p0087b27║是不滿二十，是罪無戒；九日後受，無罪有戒。
T40n1804_p0087b28║然諸國用曆不同，此唐國內亦有六七家曆
T40n1804_p0087b29║法；且據一家，如上略述，自餘易緯律曆，故不
T40n1804_p0087c01║重申。至如諸部不滿得戒，具如《戒疏》所述。發
T40n1804_p0087c02║諍戒六十六。五緣：一是四諍事。若餘私諍，律
T40n1804_p0087c03║得吉羅。二僧如法滅，三知，四輒發起，五言了
T40n1804_p0087c04║結。與賊期行戒六十七。六緣：一是賊，二知，
T40n1804_p0087c05║三期，四同一道行，五不離見聞處，六過限犯。
T40n1804_p0087c06║《祇》中，與負債人行，越。《十誦》，共惡比丘期行，吉。
T40n1804_p0087c07║惡見違諫戒六十八。五緣：一是惡見，說欲非
T40n1804_p0087c08║障道。二屏諫，三不受，四僧如法諫，五三諫竟
T40n1804_p0087c09║犯。隨舉戒六十九。四緣：一是惡見被舉人，二
T40n1804_p0087c10║知是，三隨順同事，四隨一一事結。隨擯沙彌
T40n1804_p0087c11║戒七十。犯緣大同前戒也。拒勸學戒七十一。
T40n1804_p0087c12║五緣：一作止不學意；二前人如法勸；三知己
T40n1804_p0087c13║非，前人諫是；四不受勸意；五言辭了，便結。《十
T40n1804_p0087c14║誦》：說四事一一，乃至七滅諍，言我不學此，一
T40n1804_p0087c15║一墮。五種人不應為說毘尼，如後卷中。毀毘
T40n1804_p0087c16║尼戒七十二。《多論》：為尊重波羅提木叉故，二
T40n1804_p0087c17║為長養戒故，三為滅惡法故。又《多論》云：以十
T40n1804_p0087c18║二年前，常說一偈，今說五篇，名為雜碎。五緣：
T40n1804_p0087c19║一是毘尼。二前比丘誦戒時。三作滅法意，不
T40n1804_p0087c20║令久住。《五分》：令人遠離毘尼，不讀不誦，而毀
T40n1804_p0087c21║訾，墮。《十誦》：何用說為，令人疑惱、熱惱、不樂。若
T40n1804_p0087c22║說隨經律，一切墮。《多論》：若誦一一戒，一一訾，
T40n1804_p0087c23║一一墮；通訶，一墮。戒序中，說二百五十戒義
T40n1804_p0087c24║故，亦墮。律中，毀毘尼，墮：阿毘曇及餘契經，吉
T40n1804_p0087c25║羅。不犯者：先誦毘曇，然後誦律，餘契經亦爾。
T40n1804_p0087c26║若病者差已誦律。若勤求方便成四沙門果，
T40n1804_p0087c27║後當誦律，不欲滅法者，開。恐舉先言戒七十
T40n1804_p0087c28║三。四緣：一是廣誦戒時；二在眾中；三作不聽
T40n1804_p0087c29║之意；四說過五篇，即言我始聞，結犯。《祇》云：隨
T40n1804_p0088a01║中間一一戒不聽，吉；一切不聽，墮。受具已，應
T40n1804_p0088a02║誦二部毘尼；不能者，誦一部。又不能，當誦五
T40n1804_p0088a03║眾戒（即五篇也）；四三二眾，如初句；不能誦二眾，當誦
T40n1804_p0088a04║一眾及偈。若布薩時，廣誦五眾，乃至四三二；
T40n1804_p0088a05║無者，乃誦一眾及偈。餘比丘不得坐禪、作餘
T40n1804_p0088a06║葉，應專心聽。同羯磨後悔戒七十四。四緣：一
T40n1804_p0088a07║是僧得施物，二同羯磨賞他，三輒反謗僧，四
T40n1804_p0088a08║言了便犯。不與欲戒七十五。五緣：一是如法
T40n1804_p0088a09║僧事，二知，三不與欲，四輒去，五雙脚出戶
T40n1804_p0088a10║結。《五分》：有事與欲去，不與欲應三羯磨。屋下
T40n1804_p0088a11║隨出，一一提；露地去僧一尋，提。若不羯磨私
T40n1804_p0088a12║房斷事，一一吉羅。《僧祇》：若僧集說法毘尼，有
T40n1804_p0088a13║緣不訖座，不白去者越。若大小便須臾還，不
T40n1804_p0088a14║廢僧事，不犯；若疑來晚，應白與欲。乃至聽他
T40n1804_p0088a15║人讀誦受經，皆須白之。中間止，作餘語者，無
T40n1804_p0088a16║犯。《五分》：不羯磨斷事，沙彌在中，若起亦吉。律
T40n1804_p0088a17║不犯者：若與欲去，若為非法，同師作損減，不
T40n1804_p0088a18║與欲而去者開。與欲後悔戒七十六。四緣：一
T40n1804_p0088a19║如法羯磨，二如法與欲，三輒反悔言不成，四
T40n1804_p0088a20║言了結。《多論》：若僧作非法羯磨，當時力不能
T40n1804_p0088a21║轉，默然不訶；後言不可，無犯。若順法毘尼者
T40n1804_p0088a22║墮。王制不順吉羅。屏聽四諍戒七十七。五緣：
T40n1804_p0088a23║一先起四諍，二前人屏量，三作鬪亂意，四往
T40n1804_p0088a24║彼盜聽，五聞便結犯，不待向說。律中：若二人
T40n1804_p0088a25║闇地共語，隱處共語，前在道行共語；若不彈
T40n1804_p0088a26║指謦欬驚者，吉羅。不犯者，若恐作無利故聽
T40n1804_p0088a27║者開。瞋打比丘戒七十八。四緣：一大比丘，
T40n1804_p0088a28║二生瞋心，三作打意，四著便犯。律中，打犯重
T40n1804_p0088a29║者，亦墮。若以手石杖等墮，若餘戶鑰拂柄挃
T40n1804_p0088b01║者吉羅。《十誦》：如一把沙豆，散眾多比丘，隨著
T40n1804_p0088b02║一一墮。《伽論》：欲心打女人，僧殘。《僧祇》：若惡象
T40n1804_p0088b03║馬牛羊，來入塔寺，觸突形像，壤華果樹，得以
T40n1804_p0088b04║杖打木石，恐怖令去；不得杖擬畜生，一一吉
T40n1804_p0088b05║羅。律不犯者：有病須人椎打；食噎，椎脊；共
T40n1804_p0088b06║語不聞，觸之；乃至誤觸，不犯。撿諸經律，無為
T40n1804_p0088b07║訓治，故開比丘行笞杖者。釋迦一化並無，末
T40n1804_p0088b08║代往往見有；前卷已明，故是法滅之相。《大集
T40n1804_p0088b09║經》云：若道俗等，打破戒無戒比丘，罪重出萬
T40n1804_p0088b10║億佛身血。何以故？以能示人出要道，乃至涅
T40n1804_p0088b11║槃故。《智論》：律中結戒，為世間事，為攝僧故，為
T40n1804_p0088b12║護佛法故；有人有眾生，隨逐假名而結戒，不
T40n1804_p0088b13║觀後世罪多少。如道人鞭打、殺牛羊，罪重而
T40n1804_p0088b14║戒輕；歎女人戒罪重，後世罪輕等。搏比丘戒
T40n1804_p0088b15║七十九。前是限分，此戒深防，擬便是犯。《伽論》：
T40n1804_p0088b16║舉手向眾多比丘，一一提。無根僧殘謗戒八
T40n1804_p0088b17║十。略同第二篇，罪墮為別。突入王宮戒八十
T40n1804_p0088b18║一。四緣：一是剎利王，二王共夫人同處，三王
T40n1804_p0088b19║未出寶未藏（《多論》：采女著寶衣眾具，未藏舉本處），四入王宮門限便
T40n1804_p0088b20║犯。律中，若入粟散小王豪貴長者門限內，吉
T40n1804_p0088b21║羅。捉寶戒八十二。此是捉寶戒，《多論》明文。因
T40n1804_p0088b22║拾遺為緣起，不用舊語。具五緣：一是重寶通
T40n1804_p0088b23║自他，二及莊飾具，三非住處及宿處，四無心
T40n1804_p0088b24║盜取擬還主，五捉便犯。《多論》：七寶捉者墮。七
T40n1804_p0088b25║名如三十戒中。若似寶、銅、鐵、雜色珠等，取得
T40n1804_p0088b26║吉羅。不取、如法說淨，不犯。若捉金薄、金像舉
T40n1804_p0088b27║藏，若捉他寶、自說淨寶，得墮。似寶，入百一物
T40n1804_p0088b28║數者得，不須說淨。《僧祇》中：乃至知佛僧事人，
T40n1804_p0088b29║有寶不得自取。若四月八日及大會供養時，
T40n1804_p0088c01║浴像金銀塔，及菩薩像，供養具有金銀塗者，
T40n1804_p0088c02║使淨人捉。若倒地者，佐助捉無金銀處；若塗
T40n1804_p0088c03║遍者，裹手捉。若浴金銀菩薩，使淨人洗，乃至使
T40n1804_p0088c04║淨人持，比丘佐助。若已先捉，不得後放。《多論》：
T40n1804_p0088c05║若似寶，作女人莊飾具，捉者吉羅；男子莊嚴
T40n1804_p0088c06║具，除矛矟、兵器、樂器，餘一切捉，無犯。若使比
T40n1804_p0088c07║丘捉寶亦墮。律中開若是供養塔寺莊嚴具，
T40n1804_p0088c08║為牢固，收舉不犯（謂無淨人處開）。故《五百問》云：知事人
T40n1804_p0088c09║不得捉佛法金銀錢，亦墮。《四分》云：若在寺內、
T40n1804_p0088c10║奇宿處，有寶自捉、教人舉。當識囊相、器相，開
T40n1804_p0088c11║解看幾方圓、幾新故？有索者，問相貌，同者還；
T40n1804_p0088c12║不相應者，云我不見此物。若二人同來取，語
T40n1804_p0088c13║同者，持物置前，各自取去。不作如是方便，吉
T40n1804_p0088c14║羅。若餘處，捉遺落物者，墮。《僧祇》：若見遺衣物
T40n1804_p0088c15║者，當唱令之；無主者，懸高顯處，令人見。若來
T40n1804_p0088c16║取，問何處失？答相應者與。無來者，停三月已，
T40n1804_p0088c17║若塔園中得者，作塔用；僧園中得者，四方僧
T40n1804_p0088c18║用。若貴價物金寶等，不得顯露處，屏看相已，
T40n1804_p0088c19║有認相應，對多人前與。教令受三歸，語云：佛
T40n1804_p0088c20║不制戒者，眼看不可得。無人來者，停至三年，
T40n1804_p0088c21║如上處所，當界用之。比丘若失物，先生心言，
T40n1804_p0088c22║後知處當取；後知得取，無罪。客比丘遺衣鉢，
T40n1804_p0088c23║主人徙著餘處藏，犯重；彼衣主憶來取者，無
T40n1804_p0088c24║罪。若掘地得寶藏者，淨人不可信，當白王；淨
T40n1804_p0088c25║人可信，停至一二年，應作塔用。若王覺者，答
T40n1804_p0088c26║言：已用作塔；若索者，應以塔物，若乞還之。若
T40n1804_p0088c27║王問，律中云何？答云佛言：隨塔僧地得者，還
T40n1804_p0088c28║作塔僧用之。若寶藏上有鐵券姓名，亦得直
T40n1804_p0088c29║用，進退如上。《成論》：有人言，伏藏屬王，取此物
T40n1804_p0089a01║犯盜者。答云：但地上屬王，不論地中。何以
T40n1804_p0089a02║故？給孤獨等聖人，亦取此物，故知無罪。又自
T40n1804_p0089a03║然得物，不名劫盜。《僧祇》：入聚落中，有遺物不
T40n1804_p0089a04║得取，有人取與比丘者得，即是施主。若曠路
T40n1804_p0089a05║無人處，有者得取。若衣有寶，以脚躡斷，露捉，
T40n1804_p0089a06║使人見。至住處見有寶者，與淨人掌，作衣藥
T40n1804_p0089a07║直。《五百問》云：寄白衣物，過期不來，白衣持來
T40n1804_p0089a08║施比丘，不合取；若活是有主，若死屬僧物。非
T40n1804_p0089a09║時入聚落戒八十三。五緣：一非時分，二無啟
T40n1804_p0089a10║白喚緣，三不囑授，四向俗人舍（即寺內淨人家院是），五入
T40n1804_p0089a11║門結。《十誦》：若入聚落僧坊（尼寺須白）、入蘭若處、入本
T40n1804_p0089a12║住處，無犯。《四分》：非時者，從中後至明相未出。
T40n1804_p0089a13║不囑授比丘，初入村門墮。若僧塔寺事病事，
T40n1804_p0089a14║當囑比丘。若獨處一房，當囑比房。《十誦》：無比
T40n1804_p0089a15║丘白者，四衢見應白。又無者，發心已去。無者，
T40n1804_p0089a16║應白尼三眾。《僧祇》：食雖早竟，即是非時，作白
T40n1804_p0089a17║言：「長老！我非時入聚落。」前人言：「可爾！」若道從
T40n1804_p0089a18║聚落中過，村中有塔天祠者，當順行直過；若
T40n1804_p0089a19║下道左右旋去者墮。《智論》：一切白衣舍，皆名
T40n1804_p0089a20║聚落。準此，寺內淨人房院，何為不白？慎之哉！
T40n1804_p0089a21║慎之哉！《五分》：若路所經暮須往宿，八難起等，
T40n1804_p0089a22║並不須白。《多論》，若總白：「隨到所至處。」若別相
T40n1804_p0089a23║白亦善。若先不白，見異寺比丘白，無犯。《明了
T40n1804_p0089a24║論》：若有緣須入，先簡擇此事，謂白同戒，觀察
T40n1804_p0089a25║正行；律中威儀者得，不者不合。律不犯者：
T40n1804_p0089a26║若道由村過，若有所啟白，若喚若請，皆不囑
T40n1804_p0089a27║授直往；有三寶緣者，開囑如上。過量床足戒
T40n1804_p0089a28║八十四。五緣：一是床，二僧床及已，三過量，
T40n1804_p0089a29║四自作使人，五作成便犯。本為截者，不截方
T40n1804_p0089b01║犯。律云：高如來八指。《多論》：木床高大悉犯，
T40n1804_p0089b02║俗人八戒亦同。八指者，一指二寸，姬周尺一
T40n1804_p0089b03║尺六寸，唐尺一尺三寸彊。《五分》：得高床施，先
T40n1804_p0089b04║作念截却，得受；不爾者墮。《僧祇》：僧床亦犯。恐
T40n1804_p0089b05║施主嫌者，木筩盛脚埋之。乃至截脚木還搘
T40n1804_p0089b06║床脚亦犯，隨坐起一一墮。若下濕處，用八指
T40n1804_p0089b07║木搘脚得（準此，下濕處搘床者，應開得在上禮佛；若搘高者不合也）。若俗家高床
T40n1804_p0089b08║不犯（《四分》亦同）。《十誦》云：截竟，僧中懺罪。八指者，用
T40n1804_p0089b09║我指量（上開搘脚木，用人八指量），第三分入梐。準此，《十誦》疏
T40n1804_p0089b10║家以八寸為量，四等分之。又云：長床極小容
T40n1804_p0089b11║四比丘坐處；臥床過三肘。降四歲共坐，若減
T40n1804_p0089b12║不得坐。床長一肘半，得二人共坐。床搘不得
T40n1804_p0089b13║過八指。《四分》不犯者：去地八指，若減，若脫脚，
T40n1804_p0089b14║無犯。兜羅貯床褥戒八十五。五緣：一是兜羅
T40n1804_p0089b15║綿（律云：白楊華柳華蒲臺也），二貯床褥，三為己，四自作使人，
T40n1804_p0089b16║五成便犯。《五分》：隨坐結墮，要先棄後悔。骨牙
T40n1804_p0089b17║角針筩戒八十六。五緣同上。《多論》云：以是
T40n1804_p0089b18║小物故，不入三十中。又應破故。若反還主不
T40n1804_p0089b19║受，若與他主生惱，若入僧則非法，故須毀棄。
T40n1804_p0089b20║律不犯者：若銅、鐵、鉛錫、鑞竹、木、葦、舍羅草，用
T40n1804_p0089b21║作針筩；若以牙角作錫杖頭鏢𥎞（子管反），傘蓋
T40n1804_p0089b22║子斗頭鏢、纏蓋斗，若作曰鉤、刮舌刀、如意、玦
T40n1804_p0089b23║鈕、匕、杓、鉤衣𮢏、眼[鎞-囟+(奐-大)]、刮汗刀、揥齒物、挑耳[鎞-囟+(奐-大)]、禪
T40n1804_p0089b24║鎮、熏鼻筩，一切不犯。過量尼師壇戒八十
T40n1804_p0089b25║七。五緣成：一作坐具，二過量，三為己，四自
T40n1804_p0089b26║作使人，五作成便犯。律中：長姬周尺四尺，廣
T40n1804_p0089b27║三尺，緣外廣長各增一尺，此是定量（餘如衣法廣明）。
T40n1804_p0089b28║又云：若過量，若互減互過，自他作成，皆墮；
T40n1804_p0089b29║若不成，為他作成不成，一切吉羅。不犯者：應
T40n1804_p0089c01║量，減量作；若從他得已成者，截割如量；若作
T40n1804_p0089c02║兩重者，不犯（今有通量而作者，諸部不許，《四分》〈七百結集〉中亦不許）。《僧祇》：若欲
T40n1804_p0089c03║懺悔，截却量外（謂初量外，非是增者），依法懺之。餘者說淨。
T40n1804_p0089c04║若已曾過十日，如長衣法捨之。準《多論》衣法。
T40n1804_p0089c05║覆創衣過量戒八十八。《律》云：用覆身上種種
T40n1804_p0089c06║創，上著涅槃僧。得用大價細耎衣作。長姬周
T40n1804_p0089c07║尺八尺，廣四尺也。不犯略同前戒。《十誦》：乃至
T40n1804_p0089c08║創差後十日，過者結墮。雨衣過量戒八十九。
T40n1804_p0089c09║文相如三十中，不解可知。與佛等量作衣戒
T40n1804_p0089c10║九十。《多論》云：佛量丈六，常人半之，衣廣長皆
T40n1804_p0089c11║應半也。《十誦》云：長佛九磔手，《五》、《祇》二律亦同；
T40n1804_p0089c12║有本十磔手者，錯也。長姬周尺丈八，廣丈二；
T40n1804_p0089c13║常人九尺、六尺也。事希故，無暇廣述，須知。四
T40n1804_p0089c14║提舍尼。初戒名在俗家從非親尼取食也。五
T40n1804_p0089c15║緣：一俗人舍，二非親尼，三無緣，四自手取
T40n1804_p0089c16║食，五咽結。《四分》：食者，正不正也；無病自取，咽
T40n1804_p0089c17║咽結。文中不論自他二食，約緣通之。《五分》：在
T40n1804_p0089c18║巷中犯，家內不犯，緣起如此。律不犯者：受
T40n1804_p0089c19║親里尼食，若有病，若置地與，若使人授，若在
T40n1804_p0089c20║僧寺與，若在村外，若尼寺內，一切皆得。在俗
T40n1804_p0089c21║家偏心授食戒。四緣成：一白衣舍，二偏心越
T40n1804_p0089c22║次指授，三大眾默受不訶，四隨咽結。《五分》：第
T40n1804_p0089c23║一上座應訶，不用語者，乃至新受戒者亦得。
T40n1804_p0089c24║《僧祇》：三訶不止，食者無犯。《十誦》：若二處僧別
T40n1804_p0089c25║坐別食，亦須別問已約勅未，未者不得食，後
T40n1804_p0089c26║坐人亦爾。律不犯者：若語言大姊且止，須待
T40n1804_p0089c27║食竟；若尼自為檀越；若檀越設食，令尼處分；
T40n1804_p0089c28║若不故作偏為彼此者。學家過受戒。事希不
T40n1804_p0089c29║迷。今諸有信家，亦五眾繁踐，無度受供。準此
T40n1804_p0090a01║自約，豈非明斷。有難蘭若受食戒。五緣：一
T40n1804_p0090a02║是蘭若險處；二先不語檀越；三無病難緣；四
T40n1804_p0090a03║自手取食，除置地使人；五食咽犯。眾學戒中，
T40n1804_p0090a04║威儀之要，具在諸門，略收將盡。今撮摘數十，
T40n1804_p0090a05║人之喜犯，故復緝敘。初齊整著涅槃僧者。律
T40n1804_p0090a06║云：不齊者，或時下著，繫帶在臍下；高者褰齊
T40n1804_p0090a07║膝。象鼻者，垂前一角。多羅樹葉者，垂前二角。
T40n1804_p0090a08║細襵者，繞腰細襵皺。此之犯相，故作，犯應懺
T40n1804_p0090a09║突吉羅；以故作故，犯非威儀突吉羅。若不故
T40n1804_p0090a10║作，突吉羅。尼等四眾亦吉羅。乃至篇末並同
T40n1804_p0090a11║此。不犯者：或臍中生創下著；若膝𨄔創高著；
T40n1804_p0090a12║若僧伽藍內、若村外，作時、行道者。二齊整著
T40n1804_p0090a13║三衣者。律云：不齊者，下垂過肘露脇；高過脚
T40n1804_p0090a14║𨄔上。象鼻者，垂前一角。樹葉者，垂前兩角後
T40n1804_p0090a15║褰高。細襵者，襵已安緣。不犯者，略同前戒。三
T40n1804_p0090a16║反抄衣者。謂左右反抄，著肩上也。若脇有病，
T40n1804_p0090a17║在寺中道行作時者得。四反抄坐戒。文相可
T40n1804_p0090a18║知。已後約略而解，不復記數，大途可知。律云：
T40n1804_p0090a19║衣纏頸者，總捉衣角著肩上也。開緣同上。覆
T40n1804_p0090a20║頭者，若以樹葉、碎段物、若衣覆也。不犯者：有
T40n1804_p0090a21║病、患寒、頭上生創、命梵難，覆頭走者。跳行者，
T40n1804_p0090a22║雙脚跳也。不犯者：有病、為人打、有賊惡獸若
T40n1804_p0090a23║棘刺、度渠坑而跳過者。蹲坐者，若在床、在地
T40n1804_p0090a24║上，尻不至地也。不犯者：有病、尻邊創、若有取
T40n1804_p0090a25║與、若禮、若懺悔、若受教誡者。又腰者，匡肘
T40n1804_p0090a26║也。開緣如纏頸戒。搖身者，左右戾身趨行也。
T40n1804_p0090a27║不犯者：病、若為人打避杖、度坑搖身過、著衣
T40n1804_p0090a28║看齊整者。掉臂者，垂臂前却也。不犯者：病、為
T40n1804_p0090a29║人打、及餘緣舉手遮、浮渡水若以手招喚伴
T40n1804_p0090b01║者。覆身者，處處身露也。不犯者：病、被繫、風吹
T40n1804_p0090b02║衣離身者。左右顧視者，在村落處處看也。不
T40n1804_p0090b03║犯者：有病、若仰瞻日時節、若難緣伺求便道
T40n1804_p0090b04║走者。靜默者，謂無高聲也。不犯者：病、若聾須
T40n1804_p0090b05║高喚囑授、若高聲施食、若二難高聲走者。戲
T40n1804_p0090b06║笑者，露齒而笑也。不犯者：病、脣痛不覆齒、或
T40n1804_p0090b07║念法歡喜而笑者。用意受食者，非棄羹飯也。
T40n1804_p0090b08║不犯者：有如是病、或鉢小故棄、或還墮案上
T40n1804_p0090b09║者。平鉢受食者，非溢鉢也。不犯如上戒。平鉢
T40n1804_p0090b10║受羹者，非溢出流汗也。不犯如上。羹飯等食
T40n1804_p0090b11║者，非飯至羹盡，羹至飯盡也。不犯者：有病、若
T40n1804_p0090b12║正須飯、世須羹、日時欲過、二難疾食者。以次
T40n1804_p0090b13║食者，非謂鉢中處處取食食也。不犯者：病、或
T40n1804_p0090b14║患熱挑取冷處、若日欲過、難緣者。不挑鉢中
T40n1804_p0090b15║者，置四邊挑鉢中央至鉢底。不犯者：有病、患
T40n1804_p0090b16║熱開中央令冷、日過、難緣者開。自索食。不犯
T40n1804_p0090b17║者：病、為他、他為己、不求而得者。飯覆羹。不犯
T40n1804_p0090b18║者：有病、若請食、或正須羹、正須飯者。視比座
T40n1804_p0090b19║者，誰多誰少也。不犯者：比座病、若眼闇，為看
T40n1804_p0090b20║得食不得食、淨未淨、受未受，若自病者。繫鉢
T40n1804_p0090b21║想食者，謂非左右顧視。不犯者：有病、比座眼
T40n1804_p0090b22║闇如前戒、日過、難緣者。不大揣者，非口不容
T40n1804_p0090b23║受也。不犯者：病、時欲過、二難疾食者。張口待
T40n1804_p0090b24║飯者，謂飯揣未至先張口也。不犯者，如前戒。
T40n1804_p0090b25║含飯語者，飯在口中語不可了，令不解也。不
T40n1804_p0090b26║犯者：有病、或噎索水、難緣者。遙擲口中食。不
T40n1804_p0090b27║犯者：病、被縛而擲口中者。遺落食者，半在手
T40n1804_p0090b28║中，半入口中。不犯者：啖薄餅、焦飯、瓜果、菜者。
T40n1804_p0090b29║頰食者，令兩頰鼓起如獼猴狀也。不犯者：病、
T40n1804_p0090c01║時欲過、難緣疾食者。不嚼飯作聲中。除有病、
T40n1804_p0090c02║乾餅、焦飯、瓜果者（無開菜文）。噏飯者，張口遙呼吸
T40n1804_p0090c03║食也。不犯者：有病、口痛；食羹、乳酪、苦酒者。不
T40n1804_p0090c04║舐食者，吐舌舐飯也。除病、被縛、手有泥垢膩
T40n1804_p0090c05║汗，舌舐而取者。振手食中。除病、食中草蟲、或
T40n1804_p0090c06║手有不淨，振去之；有未受食、手觸污手，振去
T40n1804_p0090c07║之者。把散飯食者，散棄飯也。開如前戒。不污
T40n1804_p0090c08║手捉食器者，有膩飯著手也。除病、或草上受、
T40n1804_p0090c09║葉上受、若洗手受者。洗鉢水者，雜飯水也。除
T40n1804_p0090c10║病、若澡槃承取棄之者。生草不得大小便中。
T40n1804_p0090c11║除病故不堪避、若流墮上、鳥銜墮者。水中不
T40n1804_p0090c12║大小便唾中。除病、或岸上大小便流墮，餘如
T40n1804_p0090c13║前戒。不立大小便中。除病、被縛、脚𨄔垢膩泥
T40n1804_p0090c14║污，並開。不恭敬說法不得中。除病、若為王、王
T40n1804_p0090c15║大臣者。不佛塔中宿戒。除病、為守護故止宿、
T40n1804_p0090c16║強力所執、二難緣宿者。不藏物塔中戒。除病、
T40n1804_p0090c17║為堅牢故藏、餘難緣如上。著革屣下諸塔邊
T40n1804_p0090c18║戒。除有如是病、或強力喚入塔中者。塔下坐
T40n1804_p0090c19║留食戒。除一坐食、及不作餘食法比丘、病比丘，
T40n1804_p0090c20║聽聚著脚邊一處，出時持棄者。塔下擔屍等
T40n1804_p0090c21║戒。除有病、須此道行、彊力呼去者。持佛像大
T40n1804_p0090c22║小便處。三開亦爾。向塔舒脚坐。除病、若中間
T40n1804_p0090c23║有隔、強力所持。携手道行戒。除病、或眼闇須
T40n1804_p0090c24║扶接者。餘戒或有病緣，通開。不恭敬聽法者，
T40n1804_p0090c25║唯開王及大臣也。良由佛法廣流天下者，必
T40n1804_p0090c26║假王力故也。初雖開聽，為在通法，被及黔黎；
T40n1804_p0090c27║後必虔仰，故無開法。自餘通諸外部，非不要
T40n1804_p0090c28║須。意在即披即行，且依律述。此若遵之無缺
T40n1804_p0090c29║者，當更括撿，如威儀決正法中別卷流用。
T40n1804_p0091a01║四分律刪繁補闕行事鈔卷中（三終）
T40n1804_p0091a02║
T40n1804_p0091a03║
T40n1804_p0091a04║四分律刪繁補闕行事鈔卷中四
T40n1804_p0091a05║
T40n1804_p0091a06║持犯方軌篇第十五（以前〈隨相〉，約事乃分，至於統明，未可精識，故甄別之。若取
T40n1804_p0091a07║申途，理在前列，恐初學未了也。）
T40n1804_p0091a08║律宗，其唯持犯。持犯之相寔深，非夫積學洞
T40n1804_p0091a09║微，窮幽盡理者，則斯義難見也！故歷代相遵，
T40n1804_p0091a10║更無異術；雖少多分徑，而大旨無違。但後進
T40n1804_p0091a11║新學，教網未諳；時過學肆，詎知始末；若覈持
T40n1804_p0091a12║犯，何由可識？然持犯之文，貫通一部；就境彰
T40n1804_p0091a13║名，已在隨相。今試約義總論，指其綱要；舉事
T40n1804_p0091a14║以顯，令披尋者易矣！就中諸門分別：初知持
T40n1804_p0091a15║犯名字，二解體狀，三明成就，四明通塞，五明
T40n1804_p0091a16║漸頓，六明優劣，七雜料簡。初明二種持犯名
T40n1804_p0091a17║字者。先解二持。言止持者，方便正念，護本所
T40n1804_p0091a18║受，禁防身口，不造諸惡，目之曰止。止而無違，
T40n1804_p0091a19║戒體光潔，順本所受，稱之曰持。持由止成，號
T40n1804_p0091a20║止持戒，如初篇之類。二明作持。惡既已離，事
T40n1804_p0091a21║須修善，必以策勤三業，修習戒行，有善起護，
T40n1804_p0091a22║名之為作。持如前解。所以先後者，論云：戒相
T40n1804_p0091a23║止，行相作。又云：惡止善行，義之次第。次釋
T40n1804_p0091a24║二犯。言初犯者，出家五眾，內具三毒，我倒在
T40n1804_p0091a25║懷，鼓動身口，違理造境，名之為作。作而有
T40n1804_p0091a26║違，污本所受，名之曰犯。犯由作成，故曰作
T40n1804_p0091a27║犯。此對作惡法為宗。惡既作矣，必不修善，
T40n1804_p0091a28║是故第二即明止犯。言止犯者，良以癡心怠
T40n1804_p0091a29║慢，行違本受，於諸勝業厭不修學，故名為
T40n1804_p0091b01║止。止而有違，反彼受領，故名為犯。此對不
T40n1804_p0091b02║修善法為宗。二明體狀。餘義廢之；直論正解，
T40n1804_p0091b03║出體有二：一就能持，二就所持。言能持者，用
T40n1804_p0091b04║心為體，身口是具。故論云：是三種業，皆但是
T40n1804_p0091b05║心。又律云：備具三種業，當審觀其意等。如後
T40n1804_p0091b06║更解。二就所持者。持犯二種，並對二教以明。
T40n1804_p0091b07║制教有二：一制作，作則無愆，不順有罪；二制
T40n1804_p0091b08║止，作則有過，止則無違。言聽教者，作與不作，
T40n1804_p0091b09║一切無罪。何故須二者？若唯制無開，中下施
T40n1804_p0091b10║分，進道莫由；若唯開無制，上行慢求，息於自
T40n1804_p0091b11║勵，故須二教，攝生義足。今分二教，攝法分齊；
T40n1804_p0091b12║止持作犯，唯對二教中事以明；作持止犯，通
T40n1804_p0091b13║對二教法、事兩種。所以前不通法者，法唯進修
T40n1804_p0091b14║方知；事但離過自攝，故得明也。就前止持，對
T40n1804_p0091b15║二教中，制門中事有二：一者可學制止，如淫
T40n1804_p0091b16║通三境，盜分四主等；二者制作，如衣鉢體量
T40n1804_p0091b17║等。二者不可學事，由心迷倒，隨境未了等，是
T40n1804_p0091b18║廢昔義也（昔以事不可學，今以心想迷忘不可學。一切心境，皆是可學；但迷非學了，故佛一切開也）。
T40n1804_p0091b19║就聽門者，事通上二：言可學者，如房舍尺量，
T40n1804_p0091b20║長衣大小是也。不可學者，事同前述；但由迷
T40n1804_p0091b21║忘，於教無違；前後想轉，故結不定。次作持。對
T40n1804_p0091b22║制門中法、事者。法謂教行也，教謂律藏，行謂
T40n1804_p0091b23║對治；事唯可學，衣鉢體量等是。就聽門中，亦
T40n1804_p0091b24║對法、事。法謂處分說淨等；事唯可學，長衣房
T40n1804_p0091b25║舍等。所以不通不可學者，由心迷忘，非學能
T40n1804_p0091b26║了，廣如後述。此謂順教而作，無違故，皆名作
T40n1804_p0091b27║持也。三明作犯以翻止持。但不依戒相，造行
T40n1804_p0091b28║成辨，悉名作犯。四明止犯以翻作持。所對
T40n1804_p0091b29║法、事，懈怠不學並是。三明成就處所。先約心
T40n1804_p0091c01║辨。止持有二。一無惡來污明止持。行前三心，
T40n1804_p0091c02║得有止持（謂識、想、受等。此三非業；流入行心，方成別因。故分二也）。由本有戒
T40n1804_p0091c03║體光潔，無違名持。受體是記，三心無記也。二
T40n1804_p0091c04║對治行明止持。作持必行心成就，前三則無；
T40n1804_p0091c05║善性便有，惡、無記無。止作二犯，行心成就（前就
T40n1804_p0091c06║持中無貪等三為行，今就犯中貪瞋等三為行），前三亦無（即識、想、受三心）；局不善性。
T40n1804_p0091c07║若前後心，有別持犯，所以可知也。後三業明
T40n1804_p0091c08║成就。身二持者，離殺等過，名身止持；受食食
T40n1804_p0091c09║等，名身作持。口二持者，離口四過名止；知淨
T40n1804_p0091c10║語等名作。身口各二犯，反上應知。單意業中，
T40n1804_p0091c11║不成持犯；若動身口，思亦成持犯。後更說之。
T40n1804_p0091c12║四明通塞。四門分之。一一心門。唯就作業以
T40n1804_p0091c13║明，但塞不通；以心無並慮，境不頓現故也。二
T40n1804_p0091c14║將心望境。有通有塞。言塞者，持犯不相有；言
T40n1804_p0091c15║通者，持犯自相通。如止持中有作持，作持中
T40n1804_p0091c16║有止持；二犯亦爾。若為取別？答：止中有作，收
T40n1804_p0091c17║作成止；作中亦爾。舉宗歷然，豈是通漫。一止
T40n1804_p0091c18║作持心別，二止作持境別，三止心對作境，四
T40n1804_p0091c19║作心對止境。若就修行解止持者，如止殺、盜，
T40n1804_p0091c20║先修慈悲、少欲等行；以行成故，名為作持；望
T40n1804_p0091c21║境不起，名止持；即止中有作也。若就修行解
T40n1804_p0091c22║作持者，如欲誦戒羯磨，先止外緣；望離麁過，
T40n1804_p0091c23║名止；後善行成，名作；即作中有止也。作犯心
T40n1804_p0091c24║邊有止犯，如人作惡，先不學善，是等類也。止
T40n1804_p0091c25║犯心中有作犯，如人畜衣過日，造房不乞是。
T40n1804_p0091c26║若望不學，止犯，無作犯；不即相成，非無後習
T40n1804_p0091c27║也。三明自作教人，四句皆通。如前心令人漉
T40n1804_p0091c28║水為己用，是止持；令人持欲僧中說，是作持；
T40n1804_p0091c29║令人教生；又不乞處分，遣人造房。作四事
T40n1804_p0092a01║已，後心作意，離諸罪過。即止持中，有止持乃
T40n1804_p0092a02║至止犯。乃至止犯心中，亦具二持犯。如前，遣
T40n1804_p0092a03║人作四相已，後便止不學善法。四前後自業
T40n1804_p0092a04║相成。有塞有通。塞者易解；通須方便，四四十
T40n1804_p0092a05║六，如前無異，託相少別。如前，自安漉具，禁閉
T40n1804_p0092a06║沙彌，安殺具，閉戶現相不與欲；此四作已，後
T40n1804_p0092a07║修止持，乃至止犯。此後二門，並對事修造，以
T40n1804_p0092a08║明止犯。五明漸頓。初，就心通漸頓。若作心總
T40n1804_p0092a09║斷惡意，名止持心頓；若一切諸惡，並欲造，名
T40n1804_p0092a10║作犯心頓；若諸善並修，名作持心頓；若息修
T40n1804_p0092a11║者，名止犯心頓。若論心漸，以類可知。莫非與
T40n1804_p0092a12║受體有違順，故持犯兩分。二對行說。唯漸非
T40n1804_p0092a13║頓。以一行中，不得備修餘行，故作持名漸也。
T40n1804_p0092a14║止持漸者，如正修慈心，不得修餘對治也；作
T40n1804_p0092a15║犯唯漸，不可頓犯一切戒故。且就男子身，亡
T40n1804_p0092a16║心行殺，若以貪心殺者，單犯一戒；六不殺戒、
T40n1804_p0092a17║四十九戒、五十六戒等，全不犯。並如前說。三
T40n1804_p0092a18║就止犯別解。四句分之。一不學無知，相對解
T40n1804_p0092a19║漸頓。不學之罪先起；無知之罪，緣而不了，
T40n1804_p0092a20║後生故漸。文云：五歲不誦戒羯磨，方得罪故。
T40n1804_p0092a21║二別解不學之罪，通有漸頓。如要心可學境
T40n1804_p0092a22║上，作不學意，於一一法上，頓得不學罪。以初
T40n1804_p0092a23║受時，皆發得故；令違願體，頓得多罪。云何為
T40n1804_p0092a24║漸？若要心不學羯磨，於餘悉學；望羯磨邊，
T40n1804_p0092a25║犯一止罪，名漸。若論無知唯漸者，謂緣不了，
T40n1804_p0092a26║方結無知罪；一心不備緣，唯漸。問：此不學無
T40n1804_p0092a27║知，二罪是何？答：有人言，並是吉羅。今解言，不
T40n1804_p0092a28║學，吉羅。無知有二，若全根本無知，得重，故律
T40n1804_p0092a29║云：重增無知波逸提；若疑者，得輕，是吉羅也。
T40n1804_p0092b01║三分齊者。就教、對行、從根，三別。言就教者，學
T40n1804_p0092b02║據始終，不學即結；無知之罪，五夏後結。對行
T40n1804_p0092b03║者，恐心逸蕩，自恃少解，望齊賢聖；故學通一
T40n1804_p0092b04║形，優劣相降。文云：五歲智慧比丘，從十歲智
T40n1804_p0092b05║慧比丘受依止；乃至五分法身成立，方離依
T40n1804_p0092b06║止。約根者。若利根易悟，始終二罪，以不學故
T40n1804_p0092b07║有無知也。若鈍根難悟，始終不學，無無知罪，
T40n1804_p0092b08║非力分故。律云：愚癡比丘，盡形依止。四可懺
T40n1804_p0092b09║以不。二俱可懺。如息意不學，後緣不了，結無
T40n1804_p0092b10║知。若作心學而未知，不結無知罪，已前不學
T40n1804_p0092b11║無知，罪有斷義。皆可懺。六明持犯優劣。先明
T40n1804_p0092b12║二持十門。一約法而言。四種不同：一威儀戒，
T40n1804_p0092b13║二護根戒，三定共戒，四道共戒。初一外凡假
T40n1804_p0092b14║名僧戒；中二內凡和合僧戒；後一聖人真實
T40n1804_p0092b15║僧戒。德行優劣，三品殊異；持威儀弱，護根持
T40n1804_p0092b16║勝，以制心故，乃至道共為勝。二就位。無學人
T40n1804_p0092b17║德圓，故戒行勝；三果企求未息，戒行為劣。內
T40n1804_p0092b18║凡、外凡，相望漸弱。三就人。七眾相望，乃至大
T40n1804_p0092b19║比丘戒，無願毘尼最勝。四就行。止持離重過
T40n1804_p0092b20║為勝，作持離輕過為劣，此輕重相望。若能治
T40n1804_p0092b21║行者，止持對麁過故，治行易成故劣；作持對
T40n1804_p0092b22║細過，治行難成故勝。五就心。有三：一善心持
T40n1804_p0092b23║戒，謂修離染清淨行，對根本惡，怨逼三時不
T40n1804_p0092b24║染等是也。不善心者，為名利故，世報等是也。
T40n1804_p0092b25║無記心者，狂亂睡眠等。若以作持校之，上中
T40n1804_p0092b26║下不等。若望順教，莫不持戒，不分三心。六約
T40n1804_p0092b27║就所求，四種：一賊分齊，如諂媚邪命勝他名
T40n1804_p0092b28║利等。二罪分齊者，恐墮三途故。《成論》云：行
T40n1804_p0092b29║者深心不樂為惡，名淨持戒。三福分齊，欲生
T40n1804_p0092c01║天受樂等。四道分齊者，縛著等累，由戒得解
T40n1804_p0092c02║故。七約方明持。閻浮提者勝，煩惱重故；西方
T40n1804_p0092c03║東方，持戒為弱。八約佛前後。佛在時勝，滅後
T40n1804_p0092c04║劣。正法、像法、末法，漸弱。以優波掘多問尼為
T40n1804_p0092c05║證；佛世六群，極為麁暴；滅後無學，威儀不及
T40n1804_p0092c06║也。九約遮性。二戒不同，互持彊弱。十六聚上
T40n1804_p0092c07║下，互持強弱。次明二犯，十門優劣。初約位分。
T40n1804_p0092c08║無學誤犯故輕，三果故犯為重。三果無漏力
T40n1804_p0092c09║強，雖犯亦輕，內凡道劣故重。乃至外凡，相比
T40n1804_p0092c10║可知。二對行者。作犯是重，止犯為輕。亦可故
T40n1804_p0092c11║重，誤輕。三就心三品明優劣。如卷初篇，三性
T40n1804_p0092c12║分之。四戒威儀。篇聚上下，輕重可知。五就遮
T40n1804_p0092c13║性分輕重。以犯性故，地獄罪不除，如《智論》說。
T40n1804_p0092c14║六就時。約佛前後，辨犯輕重，如持中可解。七
T40n1804_p0092c15║將心望境。如《母論》云：犯必託境，關心成業；心
T40n1804_p0092c16║有增微，境有優劣故也。或心境俱重，人作人
T40n1804_p0092c17║想殺；或境重心輕，人作非人想；或境輕心重，
T40n1804_p0092c18║非人人想。論通一切，不局一戒。淫中自有輕
T40n1804_p0092c19║重：畜生及人；人中有在家出家；在家中持戒
T40n1804_p0092c20║破戒，出家五眾持戒破戒；乃至聖人。重同，報
T40n1804_p0092c21║異。第二盜重者。天及人，乃至聖人；三寶差別，
T40n1804_p0092c22║僧物最重。第三殺戒。《成論》云：如《六足毘曇》中
T40n1804_p0092c23║說，殺邪見人，輕殺蟲蟻；此人污染世間，多損
T40n1804_p0092c24║減故。第四戒。向在家人說重，向出家人說
T40n1804_p0092c25║輕。八將制約報，以明輕重。如《母論》云：如媒
T40n1804_p0092c26║房三戒，人之喜犯；律制情過，故制重名；既是
T40n1804_p0092c27║遮惡，招報不重，故《論》云：結戒法異，輕制重名；
T40n1804_p0092c28║得罪法異，因果相當。或犯輕報重，如打比丘
T40n1804_p0092c29║等性罪；義希故，律制輕名；既是違理為業，心
T40n1804_p0093a01║重招報亦重，故《論》云：結戒法異，重制輕名；得
T40n1804_p0093a02║罪法異，因果相當。或犯報俱重，如漏失、二謗
T40n1804_p0093a03║等；或犯報俱輕，如不憶念身口威儀，忘誤或
T40n1804_p0093a04║慚愧心犯等。此後二句，結戒法不異得罪法，
T40n1804_p0093a05║得罪法不異結戒法故。九單心三時，辨犯輕
T40n1804_p0093a06║重。如《善生經》，且約殺戒，輕重八句，位分四
T40n1804_p0093a07║別。初一句，三時俱重：謂方便舉尤害心，根本
T40n1804_p0093a08║起尤快心，成已起隨喜心。第二三句，二重一
T40n1804_p0093a09║輕：初方便、根本重，成已輕；中云方便輕，根本、
T40n1804_p0093a10║成已重；後云方便、成已重，根本輕。第三三句，
T40n1804_p0093a11║一重二輕：初根本重，初、後輕；中云方便重，中、
T40n1804_p0093a12║後輕；三云成已重，初、中輕。第四一句，三時俱
T40n1804_p0093a13║輕：如《僧祇》，摩訶羅不知戒相，教他殺人，以憐
T40n1804_p0093a14║慜故。《善生》、《十誦》中，啼哭殺父母，畏苦痛故，
T40n1804_p0093a15║害父母命等是。律據人想，八業皆重；業隨心
T40n1804_p0093a16║故，牽報不同。故《成論》云：深厚纏殺蟻，重慈心
T40n1804_p0093a17║殺人。十有心無心。相對八句，四位如前。初一
T40n1804_p0093a18║句，三時有心。次三句：一初、中有心，後則無心，
T40n1804_p0093a19║犯四重；二初則無心，中、後有心，亦犯四重；三
T40n1804_p0093a20║初、後有心，中間無心，犯初重，下三戒蘭吉。後
T40n1804_p0093a21║三句：一中間有心，初、後無心，犯四重；二初便
T40n1804_p0093a22║有心，中、後無心，犯初重，餘三戒或蘭吉；三後
T40n1804_p0093a23║便有心，上二無心，淫戒犯重，以出時樂故，若
T40n1804_p0093a24║餘三犯吉。次一句：三時無心，不犯。故律中，本
T40n1804_p0093a25║作是念，我當妄語例之。後之八句，由心有無
T40n1804_p0093a26║故，犯不犯別；不同前八，莫不有心。後明無心
T40n1804_p0093a27║者，或無心受樂及殺盜等心，或狂亂不覺者。
T40n1804_p0093a28║七雜料簡中分五：一以不學無知歷位分別，
T40n1804_p0093a29║二方便趣果分別，三具緣成犯分別，四境想
T40n1804_p0093b01║分別。五雜相分別。初不學無知者，其相微隱。
T40n1804_p0093b02║初且敘結，然後例開。言其犯相者，謂受戒已
T40n1804_p0093b03║來，勤學三藏，於境迷忘，遇緣而造者；隨相境
T40n1804_p0093b04║想具之。若由來不學，事法無知，觸便違犯者；
T40n1804_p0093b05║佛言：隨所作，結根本，更增無知罪。既略敘
T40n1804_p0093b06║結，須配位法。今立兩箇九句，為持犯方軌；
T40n1804_p0093b07║且據一事，以通餘戒。先就止持，明有無輕重，
T40n1804_p0093b08║罪之分齊。初明可學事。作九句，分三品。上品
T40n1804_p0093b09║一句：識事、識犯。中品四句：初識事、疑犯，二識
T40n1804_p0093b10║事、不識犯，三識犯、疑事，四識犯、不識事。下品
T40n1804_p0093b11║四句：初疑事、疑犯，二疑事、不識犯，三不識事、
T40n1804_p0093b12║疑犯，四不識事、不識犯。次解釋中，上言不識
T40n1804_p0093b13║者，犯謂不犯，迷輕謂重；疑中亦爾，疑有疑
T40n1804_p0093b14║無，疑輕疑重也。上品俱識故，無不學無知罪。
T40n1804_p0093b15║中品帶識故，於罪、於事，生疑、不識，故有八罪，
T40n1804_p0093b16║各有不學無知。下品四句，十六罪也。此中二
T40n1804_p0093b17║十四罪，有六波逸提，十八吉羅（以無知故得重也。餘有疑、不學者，皆
T40n1804_p0093b18║吉羅也）。並不犯根本，名為止持。上品俱識故，名上
T40n1804_p0093b19║品止持。中品罪少，名中品止持。下品極多，故
T40n1804_p0093b20║名下品。皆止於一事。次對不可學事，以明止
T40n1804_p0093b21║持九句。緣事、緣罪，各三心。初有三句：一識事
T40n1804_p0093b22║識犯，二識事疑犯，三識事不識犯。二疑事識
T40n1804_p0093b23║犯，疑事疑犯，疑事不識犯。三不識事識犯，
T40n1804_p0093b24║不識事疑犯，不識事不識犯。此三三句中，各
T40n1804_p0093b25║下二句，疑及不識句別；各有不學、無知二罪，
T40n1804_p0093b26║合十二罪。亦望不犯根本名止持。但事是可
T40n1804_p0093b27║學，以想疑妄生，雖緣不了，聖不制犯。問：如殺、
T40n1804_p0093b28║盜等，人非人想，有主無主想，律結無罪；亦有
T40n1804_p0093b29║制犯者何？答：或緣罪境，人非人故，便結心犯；
T40n1804_p0093c01║或緣非罪境，無主物故。然彼迷心，不結正罪；
T40n1804_p0093c02║莫非緣罪故，有無不同。又不同前段，以法、事
T40n1804_p0093c03║俱識，故是可學；有疑、不識，皆制罪也。若爾，後
T40n1804_p0093c04║緣法中，亦有想轉；如不處分，處分想、及疑，亦
T40n1804_p0093c05║是不犯重，何為制罪？答：此且據止持中，約事
T40n1804_p0093c06║為言。必如所引，對法有二九句；後作持中，更
T40n1804_p0093c07║為辨也。次就作犯中。可學法事，如初九句；不
T40n1804_p0093c08║可學者，如後九句。與前並同，但犯根本為別。
T40n1804_p0093c09║就中，根本不識事中，或無犯，謂始終無心，如
T40n1804_p0093c10║誤殺人等，除淫、酒戒。若中間轉想，疑事不識
T40n1804_p0093c11║事，由心差，故是方便；若不差，結根本。或不造
T40n1804_p0093c12║前事。此後九句，識事三句，為上品作犯。疑中
T40n1804_p0093c13║三句，為中品。不識事三句，為下品，或無罪故。
T40n1804_p0093c14║對法類知可解。所以前九句中，上品一句者，
T40n1804_p0093c15║以事法俱了，未可論罪。後九句各分三品者，
T40n1804_p0093c16║莫非由一事生，容兼疑不識故。結罪易明，故
T40n1804_p0093c17║分為二九句也。若論緣罪，下二心，疑及不識，
T40n1804_p0093c18║合十二罪，皆犯究竟。以罪是可學故，以不學
T40n1804_p0093c19║故不識。故文云：不以無知故得脫，若犯罪，如
T40n1804_p0093c20║法治，更增無知法。無知及疑，皆是究竟。若不
T40n1804_p0093c21║疑及識，一向無罪，無果可趣。前言無罪者，謂
T40n1804_p0093c22║無不學無知，非謂無根本罪。問：根本不識事，
T40n1804_p0093c23║三句無罪，便是六句，云何言作犯九句？答：若
T40n1804_p0093c24║就根本，唯六句；然上三句下，不識與疑，亦有
T40n1804_p0093c25║犯故。若爾，此下疑等，正是不學止犯，非是作
T40n1804_p0093c26║犯，何得說為作犯九句？答：從根本故得名。又
T40n1804_p0093c27║必由造前事，通名作犯攝也。若爾，不識事、識
T40n1804_p0093c28║犯，即是無罪；正應有八，不得有九？答：如前已
T40n1804_p0093c29║解，句法相從。又解：若就可學事上，生可學迷，
T40n1804_p0094a01║一向九句，莫不犯根本。若可學事，生不可學
T40n1804_p0094a02║迷，唯六句有罪，除下品；若轉想，結前心蘭，得
T40n1804_p0094a03║有九句，並方便罪。若迷想，就後心，唯得六句，
T40n1804_p0094a04║如有主無主想，以無罪故；或九句，人非人想，
T40n1804_p0094a05║後心吉羅，生罪緣故。若兼止犯，得有八句；相
T40n1804_p0094a06║從造事，亦得說九。極為分別，不知鏡不？思之！
T40n1804_p0094a07║次明作持九句者。若從對事法以辨，實亦應
T40n1804_p0094a08║有兩箇九句。但明用差別，階降不異，故合一
T40n1804_p0094a09║九句；唯對可學以明。今且列句所以，如上止
T40n1804_p0094a10║持可學事中；此但順教作事，與前為異。就中
T40n1804_p0094a11║分三：初一句識法（謂知造房須乞白二）識犯（若不乞法便結僧殘）。中品
T40n1804_p0094a12║四句：識法疑犯，識法不識犯，疑法識犯，不識
T40n1804_p0094a13║法識犯。下品四句：疑法疑犯，疑法不識犯，不
T40n1804_p0094a14║識法疑犯，不識法不識犯。不可學法迷，亦有
T40n1804_p0094a15║九句，如前段後九句說之。次論止犯。或九或
T40n1804_p0094a16║八。言九句者：上品四句，有十六罪。中品四句，
T40n1804_p0094a17║有八罪。下品一句，但犯根本一罪；如不乞處
T40n1804_p0094a18║分造房，但犯一僧殘；由識法識犯故，無不學
T40n1804_p0094a19║無知罪。所以顛倒前句不同者，以犯門解義，
T40n1804_p0094a20║罪多為上品；犯四根本、僧殘，各加不學無知；
T40n1804_p0094a21║如前列數，非多何謂？言八句者，對教行不學
T40n1804_p0094a22║以明，則無識法、識犯下品一句。若對事明，亦
T40n1804_p0094a23║有兩箇九句，謂可學迷及不可學迷。如不說
T40n1804_p0094a24║淨、見犯不發，即是可學；若迷、若忘，即不可學。
T40n1804_p0094a25║如此廣知，隨指一戒，達之則類遍法界也。二
T40n1804_p0094a26║方便趣果者。然造修前境，必有三時。是以大
T40n1804_p0094a27║聖隨時而制，意令智士剋志不為。略如上引。
T40n1804_p0094a28║何者前方便？總論諸聚，《明了論》中，初篇、二篇，
T40n1804_p0094a29║有三方便。第三、四篇，立二方便。第五篇中，但
T40n1804_p0094b01║心起身口，唯有根本，無方便；若動身口思，亦
T40n1804_p0094b02║有遠近方便。律中但明成者波羅夷，不成者
T40n1804_p0094b03║偷蘭，亦不分輕重。廣如卷初明之。今通會輕
T40n1804_p0094b04║重。約初篇中淫戒以明。如內心淫意，身口未
T40n1804_p0094b05║現，名遠方便，此犯吉羅。故文云：或發心作，心
T40n1804_p0094b06║念作也。若爾，與單心何別？答：律制，動身口思
T40n1804_p0094b07║心，名為期業；若單心者，制限大乘。故《善見》
T40n1804_p0094b08║云：凡人恒緣欲境，聖人若制心戒者，無有得
T40n1804_p0094b09║脫之期。故律中起心，不動身口，但自剋責，還
T40n1804_p0094b10║復好心，是名不犯。二動身口，未到前境，名次
T40n1804_p0094b11║方便，犯偷蘭。三者臨至境所，身分相交，未至
T40n1804_p0094b12║犯處已來，名近方便，是重偷蘭。已下諸聚，雖
T40n1804_p0094b13║輕重多少不同，大相可準。何名方便？以上三
T40n1804_p0094b14║緣，將至果處，或為七緣阻礙不成，故是根本
T40n1804_p0094b15║家方便（七緣義如後說）。若無七緣，並入果本。本相如何？
T40n1804_p0094b16║謂入如毛頭名淫，舉離本處名盜，斷其命根
T40n1804_p0094b17║名殺，言章了知名妄。如是〈隨相〉已明。若結罪
T40n1804_p0094b18║之時，並攬前因，共成一果；不同他部，因成果
T40n1804_p0094b19║已，更有本時方便。何者後方便？謂所造事，暢
T40n1804_p0094b20║決稱懷；發喜前心，未思悔改；復結其罪，通得
T40n1804_p0094b21║吉羅。三具緣成犯者。先明成犯意。業不自成，
T40n1804_p0094b22║成假修造；諸緣和具，方結罪福；必片乖阻，擁結
T40n1804_p0094b23║方便。故律中犯相，並託因緣；為罪居六聚，懺
T40n1804_p0094b24║法又別。不同化教，但論成業；結犯已外，無論
T40n1804_p0094b25║違制。今依諸戒，通別二緣。別具犯相，已如前
T40n1804_p0094b26║〈隨戒〉釋訖。有人通立五緣，用解諸戒者；非無
T40n1804_p0094b27║此義，後進未知。今立通緣，遍該六聚，七種不
T40n1804_p0094b28║同。一是五眾出家人。簡餘十三難等；受戒不
T40n1804_p0094b29║得，無罪可作。或是五眾，而造境未果或自命
T40n1804_p0094c01║終、或為他殺，或捨本戒、邪見、二形生等；並非
T40n1804_p0094c02║五眾，業思乃暢；無戒可違。二雖受五眾戒，而
T40n1804_p0094c03║為重病，癲狂癡亂、痛惱所纏；雖作前事，並無
T40n1804_p0094c04║有過。若心了知是比丘者，隨前所犯。三期心
T40n1804_p0094c05║當境。非謂對境之時，或有迷謬，境有錯誤、或
T40n1804_p0094c06║無記餘緣、或睡眠不覺；並不正犯。若先作方
T40n1804_p0094c07║便，後隨心三性，並結。《十誦》、《伽論》：若先作殺母
T40n1804_p0094c08║方便已，自眠時，母死，是無記心，得逆及重。阿
T40n1804_p0094c09║羅漢無記犯戒、若睡，覺即悔過；凡夫須準。《智
T40n1804_p0094c10║論》：阿羅漢不為夢眠，但為四大故，少時息耳。
T40n1804_p0094c11║四無命難。謂為怨賊、非人、惡獸，斷命緣者，得
T40n1804_p0094c12║犯前戒。若是性戒，一向不開；豈得殺他誑他，
T40n1804_p0094c13║而自活命。唯淫一戒，開與境合，三時無染。以
T40n1804_p0094c14║不損境。餘則唯制。文云：我為諸弟子結戒已，
T40n1804_p0094c15║寧死不犯。若論遮戒，有開、不開。道力既成，至
T40n1804_p0094c16║死不毀，如草繫海板等例（出《大莊嚴論》）。餘志弱者，命
T40n1804_p0094c17║梵二難，開下三篇；以上二篇是梵行本故。五
T40n1804_p0094c18║無梵行難。謂若有童女寡婦、伏藏、水陸多細
T40n1804_p0094c19║蟲、同住多惡伴，如此之事，並是犯緣。文云：若
T40n1804_p0094c20║在此住，必為我淨行作留難。佛言：即以此事
T40n1804_p0094c21║去。準此以言，對下三篇；體是威儀。不開性戒。
T40n1804_p0094c22║就遮戒中，或是遮惡、或是事輕、或以輕遮重；
T40n1804_p0094c23║若不開者，反上可知。《毘尼母》云：犯罪有三：一
T40n1804_p0094c24║緣，二制，三重制。一緩一急，三處決斷，是名律
T40n1804_p0094c25║師。六稱本境。謂非道作道想、無主物有主想、
T40n1804_p0094c26║非人人想，如是各非本期，為異境來差，罪住
T40n1804_p0094c27║方便也。七進趣正果。若住，即成方便。相有四
T40n1804_p0094c28║分：一由法隔故為方便。一切諸諫戒，初白竟
T40n1804_p0094c29║捨；遂諫故止，不成果用。二懈怠息。欲造前事，
T40n1804_p0095a01║緣壞離阻；或復強盛，不可侵陵，停廢本心。三
T40n1804_p0095a02║好心息。謂將造過，忽憶受體；恐污願求，對治
T40n1804_p0095a03║防遏，令惡不續故也。四心疑故息。不同想心，
T40n1804_p0095a04║以至果故。今此疑者，起心當人，疑是非人；疑
T40n1804_p0095a05║心不決，恐殺非人，遂即停止故也。上所列諸
T40n1804_p0095a06║通緣，又〈隨戒〉中取別緣，兩明二犯，得知因果
T40n1804_p0095a07║輕重，犯不犯相，方得入懺法。不須通漫，悔罪
T40n1804_p0095a08║不出。四境想不同。五門：一須制意，二汎明境
T40n1804_p0095a09║界，三有無，四定互多少，五解輕重。言制意
T40n1804_p0095a10║者。若不制境想，則犯罪浟漫；輕重不分，有無
T40n1804_p0095a11║莫顯。故諸戒末，佛並具張；縱有缺文，但多
T40n1804_p0095a12║是略耳。二明犯境。位階且五：一內報，二外事，
T40n1804_p0095a13║三約法，四對時，五約罪。言內報者，謂人、天、非、
T40n1804_p0095a14║畜。若四境齊犯，謂如初戒；或各升降，如盜、殺
T40n1804_p0095a15║等。又就人中，道、俗分別。俗者，如販賣、食家有
T40n1804_p0095a16║寶等；道者，如謗、覆、說、打、搏、疑、藏等；通道俗者，
T40n1804_p0095a17║如二宿、淫、觸、二麁語等。然於道中內外，外局
T40n1804_p0095a18║衣食，內如毀、兩。又內中通大小，大如謗奪，小
T40n1804_p0095a19║謂減年。又具中形報。隨順之提，局是比丘；同
T40n1804_p0095a20║路、乘船、作衣、讚食，事專尼眾；如謗、覆、說，義該
T40n1804_p0095a21║兩眾；餘通可知。又形報中，色、心分別。如淫唯
T40n1804_p0095a22║色，死屍犯故；文言，道、道想，此通四趣；漏失同
T40n1804_p0095a23║然，境仍是寬。自有約心為境，如觀、許等想，染
T40n1804_p0095a24║心衣食。大略須知，更不具分。二外事中，如掘
T40n1804_p0095a25║地、草木、不受、殘宿、勸足、酒等，亦可長衣鉢類。
T40n1804_p0095a26║通內外者，如盜、奪、蟲水等。三法者有四：一自
T40n1804_p0095a27║所稱作，媒、麁語、二妄、毀呰等；二他所作法，處
T40n1804_p0095a28║分、諸諫等；三是治法，謂隨舉等；四法相道
T40n1804_p0095a29║理，謂十八法等。四約時者，如日暮、非時、夏歲、
T40n1804_p0095b01║二三宿、殘宿、內宿、明相決了等。第五約罪者，
T40n1804_p0095b02║覆說之類等。三門有無者。約僧律本，合二十
T40n1804_p0095b03║六戒中有，餘者略無。謂初四戒，二篇六戒，三
T40n1804_p0095b04║十中一戒，九十中十五戒。對有三十五，謂二
T40n1804_p0095b05║房含七，盜、媒、麁、壞生，各有二重故也。尼中非
T40n1804_p0095b06║無，且削略之，已如初述。次言無者，通對前
T40n1804_p0095b07║五。一內報無者，或是理無，如漏失戒，觸緣
T40n1804_p0095b08║斯犯，何須境想，以階犯位。或可略無，以道想
T40n1804_p0095b09║若疑，但得蘭罪；故〈條部〉律云：非道想，不疑，殘；
T40n1804_p0095b10║故知是略。二定略無，知謗、奪、兩舌、毀呰、嫌罵
T40n1804_p0095b11║等，局此境犯，應有境想，文無者略。二外事
T40n1804_p0095b12║略無，如屏露二敷、露然、藏衣等。三法中理無，
T40n1804_p0095b13║以無所對法故，如殺、盜等。言略無者，如大小
T40n1804_p0095b14║二妄，及諫、隨舉等；如《僧祇》二隨，咸有境想，故
T40n1804_p0095b15║爾。媒麁等反此，故有法想。亦可觀作觀想、諫
T40n1804_p0095b16║作諫想，非法等，並是理有略無也。時者，如洗
T40n1804_p0095b17║浴、二入聚落，亦是略無。罪略無者，如尼覆戒。
T40n1804_p0095b18║餘戒理無，以不對罪故。第四多少者。境想之
T40n1804_p0095b19║法，或四或五；恐人未練，且依殺戒，立相列之。
T40n1804_p0095b20║初句人作人想（心境相當），二人非人疑（境定心疑），三人非人
T40n1804_p0095b21║想（境定心差），四非人人想（境差心定），五非人人疑（境差心轉，雙闕二緣）。
T40n1804_p0095b22║五句如此。所以多少者，但由第三，人非人想；
T40n1804_p0095b23║此一不定故，或四或五。所以爾者，昔解，若輕
T40n1804_p0095b24║重相對，定有第三，故即成五。如淫戒，轉想及
T40n1804_p0095b25║迷，並得夷蘭；若殺、妄、摩觸、二麁語等，轉想蘭
T40n1804_p0095b26║吉，本迷亦吉。故須第三，以成五階。若犯不犯，
T40n1804_p0095b27║二境相對，不處分、盜等是也。盜戒即四（有主無主想故）；
T40n1804_p0095b28║不處分具五（不處分處分想）。五謂轉想，有前心蘭故；四
T40n1804_p0095b29║約本迷，二境全無罪故。以此義五。若犯不犯，
T40n1804_p0095c01║或四或五。又解，重輕之中，位有三種。若轉想
T40n1804_p0095c02║定五，迷或四五。云何或四五者？如對二趣犯
T40n1804_p0095c03║境起迷，由有吉羅故，為斯具五；想對無情，一
T40n1804_p0095c04║切無犯，是以但四。如似覆說，類前亦爾；若對
T40n1804_p0095c05║下三，輕重應五；然落開通，此是全謂非罪，而
T40n1804_p0095c06║覆說者無犯故；然是本迷，或四或五。若準此
T40n1804_p0095c07║義，犯不犯位，亦有三別。如上重輕，應本定五；
T40n1804_p0095c08║進就不犯故，即成或四五者。今犯不犯，如盜
T40n1804_p0095c09║戒中，本是或四五；今退就犯中，對非畜二物
T40n1804_p0095c10║作想，轉迷俱五，亦成三位。此即二對理齊，文
T40n1804_p0095c11║中綺說。謂殺妄觸等，就輕重以辨；盜約犯不
T40n1804_p0095c12║犯以說，故殺五盜四也。又且此謂犯中有輕
T40n1804_p0095c13║重者，如前所論。若掘地、不處分、非時、勸足等，
T40n1804_p0095c14║犯中無輕重義者，但有或四五。餘準可知。
T40n1804_p0095c15║又復上來如此釋者，通約本異二境論之；故
T40n1804_p0095c16║言定五，或四五句。若唯據本境犯之有無者，
T40n1804_p0095c17║一切境想，四即齊四，謂本迷故；五即俱五，謂
T40n1804_p0095c18║轉想故。但文中互說。用斯犯等，皆據本境本
T40n1804_p0095c19║想；若異境後心，律並不結其罪（如非人疑想偷蘭者，是本想蘭
T40n1804_p0095c20║也；後作非人疑想之時，但得吉羅。具足五緣，殺非人，蘭；今作人想，亦吉羅也）。故約略銓敘，
T40n1804_p0095c21║境想之義；可對諸戒，類明持犯。五次釋其文。
T40n1804_p0095c22║五階之位，如前所列。以犯不孤起，託境關心，
T40n1804_p0095c23║以成其業。但以境有優劣是非，心有濃淡錯
T40n1804_p0095c24║誤。或心境相應，犯齊一品；而業有輕重，八品
T40n1804_p0095c25║未均。或心不當境（人非人想疑，非時時惡疑）；或境不稱心（非人人想，
T40n1804_p0095c26║無主主想）。境犯心不犯（地非地想）；心犯境不犯（非地地想）。有斯差
T40n1804_p0095c27║降，境想明須。業位既定，四句之中輕重，亦須
T40n1804_p0095c28║分判五位；於上五階，一具四闕。初句心境相
T40n1804_p0095c29║當，通犯究竟。二人疑，及第五非人疑。前疑重，
T40n1804_p0096a01║以本緣人心不捨，臨殺有半緣人心故；後疑
T40n1804_p0096a02║輕，雖半心未捨，殺時境非本期故。三人非人
T40n1804_p0096a03║想，四非人人想。前想重，結本方便，心境相
T40n1804_p0096a04║當；後想輕，以殺時單有本心，無本境故。又更
T40n1804_p0096a05║重明。本境中，疑重，想輕。以心境相稱，故重；單
T40n1804_p0096a06║境無心，故輕。後異境中，想重，疑輕。以生人想，
T40n1804_p0096a07║與方便不異，故重；輕者，雙闕二緣故也！非人
T40n1804_p0096a08║闕緣境，疑心闕本期。故分斯兩位，結罪屬本
T40n1804_p0096a09║心。且解如此。五雜料簡中。但以持犯該通，非
T40n1804_p0096a10║可一法包舉；故引諸門博練，亦可粗知持歸。
T40n1804_p0096a11║此門所明既廣，不可具羅；試列眾名，任自陶
T40n1804_p0096a12║鑄。或約剋漫，或約錯誤；或隨自他，或分身
T40n1804_p0096a13║口。教人自成，兩業各分；多人通使，緣別業同。
T40n1804_p0096a14║如斯諸例，未得陳之。《鈔》者意在易識即行；前
T40n1804_p0096a15║論難知希用，故且刪約。
T40n1804_p0096a16║懺六聚法篇第十六
T40n1804_p0096a17║夫結成罪種，理須懺除；則形清心淨，應同僧
T40n1804_p0096a18║法。故《薩婆多》云：無有一法，疾於心者。不可以
T40n1804_p0096a19║暫惡，便永棄之，故須懺悔。《涅槃》亦云：如我訶
T40n1804_p0096a20║責毀禁之人，令彼自責，護持禁戒；說三惡道，
T40n1804_p0096a21║為修善故。然遂古之師，並施悔法；增減隱顯，
T40n1804_p0096a22║臆課者多；照教無文，撿行違律。故佛言：有犯
T40n1804_p0096a23║不能悔，又不能如法懺，是為愚人。聖教極明，
T40n1804_p0096a24║但不信受。今欲定其綱位，格其心境；使是非
T40n1804_p0096a25║鏡其耳目，得失明其能所者；則何患妄業不
T40n1804_p0096a26║除，妄心無託？則為聖歎矣！故文云：有二種智，
T40n1804_p0096a27║一者有犯能見，二見罪能如法懺也！今懺
T40n1804_p0096a28║悔之法，大略有二：初則理懺，二則事懺。此
T40n1804_p0096a29║之二懺，通道含俗。若論律懺，唯局道眾。由犯
T40n1804_p0096b01║託受生，污本須淨；還依初受，次第治之；篇聚
T40n1804_p0096b02║立儀，悔法準此。並如後列。若據通懺，理事二
T40n1804_p0096b03║別。理據智利，觀彼罪性，由妄覆心，便結妄業；
T40n1804_p0096b04║還須識妄，本性無生，念念分心，業隨迷遣。若
T40n1804_p0096b05║論事懺，屬彼愚鈍。由未見理，我倒常行；妄業
T40n1804_p0096b06║翳心，隨境纏附；動必起行，行纏三有。為說真
T40n1804_p0096b07║觀，心昏智迷。止得嚴淨道場，稱歎虔仰；或因
T40n1804_p0096b08║禮拜，或假誦持，旋繞竭誠，心緣勝境。則業有
T40n1804_p0096b09║輕重，定不定別；或有轉報，或有輕受，並如《佛
T40n1804_p0096b10║名》、《方等》諸經所明。言理懺者，既在智人，則多
T40n1804_p0096b11║方便。隨所施為，恒觀無性；以無性故，妄我無
T40n1804_p0096b12║託；事非我生，罪福無主；分見分思，分除分
T40n1804_p0096b13║滅；如人醒覺，則不眠醉。然理大要，不出三種：
T40n1804_p0096b14║一者諸法性空無我；此理照心，名為小乘。二
T40n1804_p0096b15║者諸法，本相是空，唯情妄見；此理照用，屬小
T40n1804_p0096b16║菩薩。三者諸法，外塵本無，實唯有識；此理深
T40n1804_p0096b17║妙，唯意緣知，是大菩薩佛果證行。故《攝論》云，
T40n1804_p0096b18║唯識通四位等。以此三理，任智彊弱，隨事觀
T40n1804_p0096b19║緣，無罪不遣。故《華嚴》云：「一切業障海，皆從
T40n1804_p0096b20║妄想生；若欲懺悔者，當求真實相。」如此大懺，
T40n1804_p0096b21║眾罪雲消。然則，事懺罪業，福是順生；理懺妄
T40n1804_p0096b22║本，道則逆流。一出一入，條然自分；愚智兩明，
T40n1804_p0096b23║虛實雙顯。故諸行者，並識自心；若樂罪時，須
T40n1804_p0096b24║修事懺；若樂福時，須修理觀；理通深淺，如上
T40n1804_p0096b25║所明。若是五眾犯罪，則理事兩緣。事則順教，
T40n1804_p0096b26║無違唯識；理則達妄，外塵本無。故論云：唯識
T40n1804_p0096b27║義不失，亦不無能取所取也。若非五眾，福道
T40n1804_p0096b28║兩經；必欲試論，非是《鈔》意。廣如凡聖行法二
T40n1804_p0096b29║十卷中。次明依律，約事立懺。懺法乃多，要唯
T40n1804_p0096c01║六位。初懺波羅夷法。《觀佛三昧經》云：有七罪，
T40n1804_p0096c02║一一經八萬四千劫，入阿鼻獄：一毀無十方
T40n1804_p0096c03║佛，二斷學般若，三不信因果，四用僧物極重
T40n1804_p0096c04║於三寶物，五犯重食他信施，六污比丘尼，七
T40n1804_p0096c05║六親所行不淨。並廣如彼經中。《涅槃》云：犯四
T40n1804_p0096c06║重者，生報即受。若披法服，猶未捨遠；常懷慚
T40n1804_p0096c07║愧，恐怖自責；其心改悔，生護法心；建立正法，
T40n1804_p0096c08║為人分別；我說是人不為破戒。若犯四重，心
T40n1804_p0096c09║無怖畏慚愧發露；於彼正法，永無護惜建立
T40n1804_p0096c10║之心；毀呰輕賤，言多過咎；若復說言，無佛
T40n1804_p0096c11║法僧；並名趣向一闡提道。云何是業，能得現
T40n1804_p0096c12║報，不未來受？謂懺悔發露，供養三寶，常自呵
T40n1804_p0096c13║責；以是善業，今世頭目等痛，橫羅死殃，鞭打
T40n1804_p0096c14║飢餓。若不修身戒心慧，反上諸法，增長地獄。
T40n1804_p0096c15║《四分》云：若比丘及尼，犯波羅夷已，都無覆藏
T40n1804_p0096c16║心，令如法懺悔。諸師廢立，互有是非。今括其
T40n1804_p0096c17║接誘，理無滯結。但使覆與不覆，臨乞時，都無
T40n1804_p0096c18║覆者，盡形學悔。不同僧殘，犯多罪已，餘者覆
T40n1804_p0096c19║藏，得將一乞，不障法事。初篇犯其根本，非全
T40n1804_p0096c20║淨用；若欲改過，出彼自心；縱不舉罪，不礙僧
T40n1804_p0096c21║法故；抑令首盡，求哀為受。僧殘不爾，罪是有
T40n1804_p0096c22║餘；雖先無心，得強加法；無問隱顯，隨乞隨懺。
T40n1804_p0096c23║有斯諸異，故立兩儀。先分別須治，後明立法。
T40n1804_p0096c24║《僧祇》：若犯罪已，啼哭不欲離袈裟，深樂佛法
T40n1804_p0096c25║者，令與學悔羯磨。比丘不淨食，彼亦不淨；彼
T40n1804_p0096c26║不淨食，比丘亦不淨。得與比丘受食，除火淨
T40n1804_p0096c27║五生種，及金銀；應從沙彌受食。《十誦》：若犯重
T40n1804_p0096c28║戒，如法乞羯磨。佛所結戒，一切受行。在大比
T40n1804_p0096c29║丘下坐。不得與大僧過三夜，自不得與白衣
T40n1804_p0097a01║沙彌過二夜。得為僧作布薩、自恣二羯磨，不
T40n1804_p0097a02║得足數；餘一切羯磨不得作。得受歲。《伽論》云：
T40n1804_p0097a03║謂無能作者，得為前二法。《母論》云：與白四悔
T40n1804_p0097a04║法已，名清淨持戒。但此一身不得超生離死。
T40n1804_p0097a05║然障不入地獄。《治禪病經》云：犯重懺者，脫僧
T40n1804_p0097a06║伽梨，著安陀會，心生慚愧，供僧苦役，掃廁檐
T40n1804_p0097a07║糞等。此行懺法，須者如彼。律中應教乞言：「大
T40n1804_p0097a08║德僧聽！我某甲比丘，犯淫波羅夷，無覆藏，
T40n1804_p0097a09║今從僧乞波羅夷戒，願僧與我波羅夷戒。慈
T40n1804_p0097a10║憫故！」三乞已。僧索欲問和，答云：「與波羅夷戒
T40n1804_p0097a11║羯磨！」應言：「大德僧聽！此某甲比丘，犯淫波
T40n1804_p0097a12║羅夷無覆藏，今從僧乞波羅夷戒。若僧時倒，
T40n1804_p0097a13║僧忍聽：僧今與某甲比丘波羅夷戒。白如是。」
T40n1804_p0097a14║「大德僧聽！此某甲比丘，犯淫波羅夷無覆
T40n1804_p0097a15║藏，今從僧乞波羅夷戒，僧今與某甲比丘波
T40n1804_p0097a16║羅夷戒。誰諸長老忍僧與某甲比丘波羅夷
T40n1804_p0097a17║戒者，默然；誰不忍者，說。是初羯磨（第二，第三亦爾）。僧已
T40n1804_p0097a18║忍，與某甲比丘波羅夷戒竟。僧忍，默然故。是
T40n1804_p0097a19║事如是持。」佛言：與波羅夷戒已，當行隨順法，
T40n1804_p0097a20║奪三十五事。略同〈僧綱〉法中；唯加不得眾中
T40n1804_p0097a21║誦律，無能誦者聽。與波羅夷戒已，僧說戒及
T40n1804_p0097a22║羯磨時，來與不來隨意。若重犯者，滅擯；若犯
T40n1804_p0097a23║僧殘已下，依篇聚治。《十誦》：與學沙彌（猶是懺重比丘）犯
T40n1804_p0097a24║僧殘已，乞別住，六夜出罪，僧次第與之。上且
T40n1804_p0097a25║約淫戒為方法，自餘盜、殺，準法除之。不同昔
T40n1804_p0097a26║人，唯淫開懺。二明懺僧殘法。略知對治有四
T40n1804_p0097a27║別：一須治覆藏情過，謂波利婆沙。此方義翻，
T40n1804_p0097a28║或云覆藏，或云別住。《母論》云：何名別住？別在
T40n1804_p0097a29║一房，不得與僧同處；雖入僧中，不得談論，亦
T40n1804_p0097b01║不得答也。二治覆藏罪，謂突吉羅。如後正懺
T40n1804_p0097b02║（懺法在前，後與別住覆藏法）。三治僧殘情過，謂摩那埵者。《論》
T40n1804_p0097b03║云：秦言意喜也！前雖自意歡喜，亦生慚愧，亦
T40n1804_p0097b04║使眾僧歡喜；由前喜故，與其少日；因少日故，
T40n1804_p0097b05║始得喜名。眾僧歎言，此人因此改悔，更不起
T40n1804_p0097b06║煩惱，成清淨人，是故喜耳！四治僧殘罪，謂阿
T40n1804_p0097b07║浮訶那。此中《善見》翻為喚入眾羯磨，或名拔
T40n1804_p0097b08║除罪根。《母論》云：清淨戒生，得淨解脫，善持起
T40n1804_p0097b09║去故也！二明立懺儀軌。僧殘眾中立悔，正法
T40n1804_p0097b10║須立。初引明文，後顯格義。初中，依《明了論》偈
T40n1804_p0097b11║曰：及上起罪五種方。釋曰，如人犯僧殘，求得
T40n1804_p0097b12║出離，若人欲為彼作提舍那羯磨，此人必定
T40n1804_p0097b13║應先憶持五種上起方，後作羯磨。一觀僧殘
T40n1804_p0097b14║罪相。二為簡擇人，知藏罪不藏罪相。三觀業
T40n1804_p0097b15║聚學處，為簡擇四部等眾。四觀業相應學處，
T40n1804_p0097b16║為行白四等羯磨。五觀於十三殘罪中，一日
T40n1804_p0097b17║一夜等，藏、不藏，為顯有藏、無藏等地，立宿住、
T40n1804_p0097b18║摩㮏多等。斯之五方，僧須觀察，始可為人上
T40n1804_p0097b19║起罪也。方猶法也。釋此五法，即為五門。所以
T40n1804_p0097b20║名上起者，往前墮在犯罪處，故名為下；罪相
T40n1804_p0097b21║續故，遮隨戒無作不生。今若懺悔，約遮相續，
T40n1804_p0097b22║還得受持清淨；對治護故，戒法續生，稱之為
T40n1804_p0097b23║起；第二白法，翻前犯罪時下，故名為上；是以
T40n1804_p0097b24║懺悔總名上起法也。又知提舍那者，此云發
T40n1804_p0097b25║露，謂此懺悔是發露法。故欲行上起，須知五
T40n1804_p0097b26║方。第一方者。謂知撿定是殘、非殘，即知具、闕
T40n1804_p0097b27║之義；具緣成重，闕緣便輕。故《論》云：一觀僧殘
T40n1804_p0097b28║罪相者，於故意出不淨罪中根本相，若人已
T40n1804_p0097b29║受大比丘戒，若如來已制此戒，若人不至癡
T40n1804_p0097c01║法，若人有欲心出不淨，若不淨已出等，此人
T40n1804_p0097c02║則犯僧殘。於餘略說相亦如是，廣說如《波羅
T40n1804_p0097c03║提木叉論》。準論解律，上來即是通別二緣；謂
T40n1804_p0097c04║不至癡法已前，是通緣；若人有欲心下，是別
T40n1804_p0097c05║緣。具便犯殘，闕便犯蘭；乃盡十三，一一別
T40n1804_p0097c06║緣，以驗前犯究竟、方便、及以不犯；恐無過加
T40n1804_p0097c07║罰，成非法故。《僧祇》云：持律比丘與他出罪時，
T40n1804_p0097c08║有罪亦知，謂廣知五眾罪；無罪亦知。第二方
T40n1804_p0097c09║者。《論》曰：覆藏相者，若人於僧殘罪中，起僧殘
T40n1804_p0097c10║罪見，不欲從彼上起，由無發露心，覆一夜，於
T40n1804_p0097c11║此人此罪已被藏；此謂憶、識、不疑、不發露故。
T40n1804_p0097c12║若人不知、不憶、或疑、或起非罪見，故藏此罪，
T40n1804_p0097c13║此罪不被藏。準論解律，須諸門分別，十種不
T40n1804_p0097c14║同：一者形差。律中，犯殘覆已，罷道；罷道已，還
T40n1804_p0097c15║受大戒。前犯須治，罷道不須治。二者法差。捨
T40n1804_p0097c16║戒作沙彌，如前罷道。三者病差。有心亂、狂、癡
T40n1804_p0097c17║病緣，多犯僧殘，全無罪。或病前犯殘經覆，後
T40n1804_p0097c18║遇病緣，不成覆。四者過差。被三舉治故，不足
T40n1804_p0097c19║僧數。五者人差。《十誦》：設共賊住人、擯人、別住
T40n1804_p0097c20║人、種種不共住人、狂心人、啞人、聾人、邊地人、
T40n1804_p0097c21║比丘尼、乃至沙彌尼、優婆塞等，與如是人共
T40n1804_p0097c22║住，不名覆，向發露亦不成。《伽論》：別住、摩那埵、
T40n1804_p0097c23║別住摩那埵竟、白衣所，亦不名覆。《五分》：若於
T40n1804_p0097c24║此土，多人識重，不欲令知，不名覆；於彼土覆，
T40n1804_p0097c25║成覆。六者業待時差。《僧祇》：若入定，不成覆。若
T40n1804_p0097c26║作念云：我待某時、待人、待方，當如法作，是名
T40n1804_p0097c27║非覆、非發露。七敬難差。《五分》一切覆藏，名為
T40n1804_p0097c28║覆藏；若於和尚、阿闍梨所，及諸敬畏人間，覆
T40n1804_p0097c29║不名覆；於餘成覆。八無心覆差。《僧祇》云：覆亦
T40n1804_p0098a01║知，謂知罪，作覆藏心；不覆亦知。不作覆心，未
T40n1804_p0098a02║得發露、若忘，並不成覆。九無慚愧差。若犯殘
T40n1804_p0098a03║已，不作覆心，逢人即說，心無畏難。十者心迷
T40n1804_p0098a04║故差。律中不憶、有疑、不識等，並不成覆。文云：
T40n1804_p0098a05║若不作僧殘意，不成覆藏，直與摩那埵。若作
T40n1804_p0098a06║僧殘意覆，成覆；應先教作突吉羅懺已，與覆
T40n1804_p0098a07║藏羯磨。第三方者。《論》曰：觀業聚學處，為簡擇
T40n1804_p0098a08║四部等眾者。四部謂四僧。僧雖位四，今此懺
T40n1804_p0098a09║境，前二四人僧，後一二十眾，異此則不成。若
T40n1804_p0098a10║行時假境說者，前一下至有一人，次一局對
T40n1804_p0098a11║僧，出罪一席法。第四方者。觀業相應學處，為
T40n1804_p0098a12║行白四等羯磨者。以其法位雖三，此治殘法，
T40n1804_p0098a13║事並上品，故齊白四。就中用法，位極有四：謂
T40n1804_p0098a14║別住、六夜、本日治、出罪，如前後說之。第五方
T40n1804_p0098a15║者。《論》曰：觀於十三殘罪中一日夜等，藏、不藏，
T40n1804_p0098a16║為顯有藏、無藏等地，立宿住、摩㮏多等者。地
T40n1804_p0098a17║者，處所之名，謂波利婆沙等四位。於此位中，
T40n1804_p0098a18║若有藏，即行宿住地；謂別住法，要須經宿行
T40n1804_p0098a19║別住法，故曰宿住。若無藏，直行摩那埵。故言
T40n1804_p0098a20║有藏、無藏等地，立宿住、摩㮏多等。即是有覆
T40n1804_p0098a21║行三法，無覆行二法；用藥分齊，相對法也。第
T40n1804_p0098a22║二正立懺儀，分九。一知其罪名、種、相，如第一
T40n1804_p0098a23║方解。名謂僧殘也，種謂漏失、摩觸也，相謂犯
T40n1804_p0098a24║之多少也。律云，一名多種，住別異故。二知成
T40n1804_p0098a25║覆以不。如第二方，簡擇十門委練。三知用僧
T40n1804_p0098a26║多少。即第三方，能治所對，具列如上。四知用
T40n1804_p0098a27║聖教。即第四方白四，觀業相應學處。五知懺
T40n1804_p0098a28║儀置設。即第五方，宿住差異。六覆日長短相
T40n1804_p0098a29║從。律中，犯眾多殘罪，雖憶數、不憶數；但憶日
T40n1804_p0098b01║數長短者，總依日數長日治之。若不憶日數
T40n1804_p0098b02║者，從清淨已來治，謂壇場受時已來治也。《十
T40n1804_p0098b03║誦》：不憶日月數，應從受大戒已來治。要須云：
T40n1804_p0098b04║「乞清淨已來，五年、十年覆藏」；不得直言「乞清
T40n1804_p0098b05║淨已來。」以知滿分齊故。《僧祇》云：不憶夜者，當
T40n1804_p0098b06║問，無歲時犯耶？若默然者，隨年與。若言不爾
T40n1804_p0098b07║者，更問一歲、二、三、四歲時犯耶？隨默然處與
T40n1804_p0098b08║之。《十誦》，眾中三諫犯殘已，即於僧中自唱，犯
T40n1804_p0098b09║僧殘罪；若不即說，是名覆藏。故知，多人雖知
T40n1804_p0098b10║犯，終須發露也。七明總別懺法。律中知數、不
T40n1804_p0098b11║知數等，覆、不覆等，一名多種等，同用一羯磨
T40n1804_p0098b12║懺之。又云：有比丘犯眾多僧殘罪，或有覆一
T40n1804_p0098b13║日乃至十日者，佛令從十日總懺。《僧祇》：總別
T40n1804_p0098b14║各得。如月一日犯一罪覆藏，乃至十日犯一
T40n1804_p0098b15║罪覆；或有覆一夜，乃至十夜者；應作十番別
T40n1804_p0098b16║住，乃至一番覆藏者，其六夜出罪等，例同。《十
T40n1804_p0098b17║誦》：懺僧殘中，具明犯數，及若干日覆等。八明
T40n1804_p0098b18║正加羯磨。分二：先明懺者威儀，教授乞詞。二
T40n1804_p0098b19║明羯磨所被。初中，先脫却新淨餘衣，著安陀
T40n1804_p0098b20║會及餘麁服，上著欝多羅僧，偏露右肩，脫革
T40n1804_p0098b21║屣，合掌曲身低頭，來至僧中。自慨此罪，將入
T40n1804_p0098b22║重處，如上論云：殘有咽喉未死，賴蒙如來曲
T40n1804_p0098b23║垂慈憫，開立懺法。又我自慶，預發怖心，得生
T40n1804_p0098b24║慚愧；不知此懺者，則五十億六十千歲，唐受
T40n1804_p0098b25║地獄。如是等緣，以為悲喜方便；深自慨責，恥
T40n1804_p0098b26║己罪累，塵坌清眾。如是鞭心已，四面禮僧足
T40n1804_p0098b27║訖。至羯磨者前，互跪合掌，若自乞陳，旁人授
T40n1804_p0098b28║之亦得（然犯者乃多，不過三五，今取喜犯首以為法軌）：「大德僧聽！某甲比
T40n1804_p0098b29║丘，犯故漏失、摩觸、麁語三僧殘罪，各不憶數
T40n1804_p0098c01║（憶者言之），或覆藏一夜乃至百夜（其間延促，從少至多，任時所稱）；今從
T40n1804_p0098c02║僧乞百夜覆藏羯磨，願僧與我百夜覆藏羯
T40n1804_p0098c03║磨。慈憫故！」三乞已。次明與法。索欲、問和、答
T40n1804_p0098c04║已，作云：「大德僧聽！某甲比丘，犯故漏失、摩觸、
T40n1804_p0098c05║麁語三僧殘罪，各不憶數，或覆藏一夜乃至
T40n1804_p0098c06║百夜；今從僧乞百夜覆藏羯磨。若僧時到僧
T40n1804_p0098c07║忍聽：僧與某甲比丘，百夜覆藏羯磨。白如是。」
T40n1804_p0098c08║「大德僧聽！某甲比丘，犯故漏失、摩觸、麁語三
T40n1804_p0098c09║僧殘罪，各不憶數，或覆藏一夜乃至百夜；今
T40n1804_p0098c10║從僧乞百夜覆藏羯磨；僧今與某甲比丘，百
T40n1804_p0098c11║夜覆藏羯磨。誰諸長老忍僧與某甲比丘百
T40n1804_p0098c12║夜覆藏羯磨者，默然；誰不忍者，說。是初羯磨
T40n1804_p0098c13║（第二、第三亦爾）。」「僧已忍，與某甲比丘百夜覆藏羯磨
T40n1804_p0098c14║竟。僧忍，默然故。是事如是持。」（行事者依此《鈔》中羯磨，作法得成；若
T40n1804_p0098c15║準律文，依古羯磨，即須改張；不可謹誦也。）九明奪行誡勅行護法。羯磨
T40n1804_p0098c16║者告云：「此白四羯磨，聖教良藥，遵之在心。奪
T40n1804_p0098c17║三十五事，是折伏法，勿得有違；執眾勞苦，奉
T40n1804_p0098c18║清淨比丘，是調伏法，每事順行；白等八事，是
T40n1804_p0098c19║發露法，宜加愧恥，深自剋責，依法而白，不得
T40n1804_p0098c20║有失。失者，失宿，自慢慢他。」示語已，即因僧集，
T40n1804_p0098c21║白僧令知。應教云：「大德僧聽！某甲比丘，犯
T40n1804_p0098c22║故漏失僧殘罪（餘罪加之），不憶數，覆藏一夜乃至百
T40n1804_p0098c23║夜；已從僧乞覆藏百夜羯磨，僧已與我百夜
T40n1804_p0098c24║覆藏羯磨；我某甲比丘，從今日行，白大德僧
T40n1804_p0098c25║知，我行覆藏（三說）。」其奪三十五事，如〈眾網〉法中。
T40n1804_p0098c26║律云：彼行覆藏者，應日三時，見清淨比丘。應
T40n1804_p0098c27║作者，一切如法作，不應違逆。至布薩日，應掃
T40n1804_p0098c28║灑布薩處，供給調度。乃至自在小房中住；有
T40n1804_p0098c29║客來，遣出者，答云：不得二人共宿故。若眾僧
T40n1804_p0099a01║分衣物，隨次取之。身在下行，坐在沙彌上。不
T40n1804_p0099a02║得與清淨比丘共住、經行，同一床、一版；長床
T40n1804_p0099a03║長版，作隔斷然後坐。乃至供給清淨比丘，如
T40n1804_p0099a04║和尚法，文同故不出。《十誦》：極少四清淨比丘
T40n1804_p0099a05║作別住。二別住人不得同一床坐。不得在屏
T40n1804_p0099a06║處使，以客比丘來不見故。《善見》：若行別住人，
T40n1804_p0099a07║有人請，或與人受戒，得停行法；事罷，續行之。
T40n1804_p0099a08║捨時應言：「我令捨波利婆沙（三說，文如後明）」。若寺中多
T40n1804_p0099a09║有比丘來去，難白，書日得捨行法；明相未出，
T40n1804_p0099a10║還須白行之。《十誦》：乃至六夜法，白僧停得二
T40n1804_p0099a11║十五夜。《四分》：若大眾難集，若不欲行，若彼人
T40n1804_p0099a12║軟弱，多有羞恥，應至清淨比丘所白言：「大德
T40n1804_p0099a13║上座！我令日捨教勅，不作。」若欲行時，還至
T40n1804_p0099a14║清淨人所白云：「我令日隨所教勅，當作。」彼得
T40n1804_p0099a15║自更互作使，禮拜迎逆，亦得受沙彌淨人禮
T40n1804_p0099a16║拜及使。律云：八事失夜法：一往餘寺不白，二
T40n1804_p0099a17║有客比丘來不白，三有緣自出界外不白，四
T40n1804_p0099a18║寺內徐行者不白，五病不遣信白，六二三人
T40n1804_p0099a19║同一屋宿，七在無比丘處住，八不半月半月
T40n1804_p0099a20║說戒時白。隨一時闕，皆失一夜（已得不失，未得不成）。白清
T40n1804_p0099a21║淨比丘法（律文不具，義準白之），具修威儀白云：「大德僧聽！
T40n1804_p0099a22║我某甲比丘，犯故漏失（餘罪準知）一僧殘罪，不憶數，
T40n1804_p0099a23║覆藏一夜乃至百夜；已從僧乞百夜覆藏羯
T40n1804_p0099a24║磨，僧已與我百夜覆藏羯磨；我某甲比丘，已
T40n1804_p0099a25║行若干日，餘有若干日未行，白大德知，我行
T40n1804_p0099a26║覆藏（三說）。」若五人、十人，總來集一處，行者總告
T40n1804_p0099a27║白言：「諸大德聽！……」餘詞同上。若不盡集，亦無別
T40n1804_p0099a28║眾；此是別人發露法也。有大德勝人來寺，應
T40n1804_p0099a29║安置房中白之；不須門首，便成輕脫。其餘諸
T40n1804_p0099b01║白，說戒白等，一同上文，改日與僧為異耳。《十
T40n1804_p0099b02║誦》，若欲行時，先思惟，我今到前比丘所不？若
T40n1804_p0099b03║到，便去。《五分》若不捨行法，出界，見比丘應總
T40n1804_p0099b04║白云：「我某甲比丘，行別住已若干日，餘若干
T40n1804_p0099b05║日，大德憶持！」不爾者，捨行法已，見比丘不須
T40n1804_p0099b06║白；到餘處，應求彼僧更行之。《四分》：寺內徐行
T40n1804_p0099b07║者，不白，失宿；若作意欲白，前人行疾出界，雖
T40n1804_p0099b08║不白，不失宿，無罪。《十誦》：客比丘走出界，當如
T40n1804_p0099b09║常行法，不應走逐，齊自界住。若行別住六夜
T40n1804_p0099b10║人病，遣使白僧云：「某甲別住人病，不得來，白
T40n1804_p0099b11║僧令知。」應具如《四分》白僧法。《五分》：一如法比
T40n1804_p0099b12║丘，得行別住法。如上第五方中說。《鈔》者云：佛
T40n1804_p0099b13║法東流，行此法者亦少；縱有行悔，則棄小取
T40n1804_p0099b14║大，依《佛名》、《方等》而懺者。余意所未安。由心懷
T40n1804_p0099b15║厭欣，未合大道；但篇聚依教，自滅業道。任自
T40n1804_p0099b16║靜思，皆嫌發露可羞；而業由羞故結。此正藥
T40n1804_p0099b17║病相治，不得不行。又行覆者，多不滿日；諸師
T40n1804_p0099b18║立理，互加同異。今取盛行之師傳授云：此依
T40n1804_p0099b19║教懺法，大小乘中，校量心行，折伏為先；若考
T40n1804_p0099b20║別住事業，則大成殷重。若準《十誦》，不行別住，
T40n1804_p0099b21║六夜出罪，佛並誠斷得罪、得出。用彼徵此，理
T40n1804_p0099b22║須相準。雖然，恐事不稱法，則改張舊習。羯磨
T40n1804_p0099b23║者云：「某甲比丘，已行覆藏日，今從僧乞六夜。」
T40n1804_p0099b24║若後諸白羯磨，並須準改。當於乞六夜前，上
T40n1804_p0099b25║座集僧已，白云：「此某甲比丘，行僧殘覆藏，已
T40n1804_p0099b26║經若干日，極意勤苦；餘有若干日未行者，
T40n1804_p0099b27║此既於僧陳謝，僧今已受之，可放其餘日。」和
T40n1804_p0099b28║僧已，眾若默然者，當與六夜法。若行日滿者，
T40n1804_p0099b29║依法誦之。二明與摩那埵法。初明乞法：「大德
T40n1804_p0099c01║僧聽！某甲比丘，犯故漏失、摩觸、麁語三僧殘
T40n1804_p0099c02║罪，各不憶數，或覆藏一夜乃至百夜已，從僧
T40n1804_p0099c03║乞百夜覆藏羯磨，僧已與我百夜覆藏羯磨。
T40n1804_p0099c04║我某甲比丘，已行覆藏日（若竟者應云竟），今從僧乞六
T40n1804_p0099c05║夜摩那埵，願僧與我六夜摩那埵。慈憫故！」（三乞）
T40n1804_p0099c06║上座如前作法安慰之訖。白言：「大德僧聽！某
T40n1804_p0099c07║甲比丘，犯故漏失、摩觸、麁語三僧殘罪，各不
T40n1804_p0099c08║憶數，或覆藏一夜乃至百夜，已從僧乞百夜
T40n1804_p0099c09║覆藏羯磨，僧已與彼百夜覆藏羯磨；彼已行
T40n1804_p0099c10║覆藏日，今從僧乞六夜摩那埵。若僧時到僧
T40n1804_p0099c11║忍聽：僧今與彼六夜摩那埵。白如是。」「大德僧
T40n1804_p0099c12║聽！此某甲比丘，犯故漏失、摩觸、麁語三僧殘
T40n1804_p0099c13║罪，各不憶數，或覆藏一夜乃至百夜已，從僧
T40n1804_p0099c14║乞百夜覆藏羯磨，僧已與某甲比丘百夜覆
T40n1804_p0099c15║藏羯磨。此某甲比丘，已行覆藏日，今從僧乞
T40n1804_p0099c16║六夜摩那埵；僧今與某甲比丘，六夜摩那埵。
T40n1804_p0099c17║誰諸長老忍，僧與某甲比丘六夜摩那埵者，
T40n1804_p0099c18║默然；誰不忍者，說。是初羯磨（第二第三亦爾）。」「僧已忍，與
T40n1804_p0099c19║某甲比丘六夜摩那埵竟。僧忍，默然故。是事
T40n1804_p0099c20║如是持。」彼得羯磨已，即於僧中白言：「大德僧
T40n1804_p0099c21║聽！我某甲丘丘，犯故漏失、摩觸、麁語三僧殘
T40n1804_p0099c22║罪，各不憶數，或覆藏一夜乃至百夜，已從僧
T40n1804_p0099c23║乞百夜覆藏羯磨，僧已與我百夜覆藏羯磨。
T40n1804_p0099c24║我比丘某甲，已行覆藏日，已從僧乞六夜摩
T40n1804_p0099c25║那埵，僧已與我六夜摩那埵；我某甲比丘，從
T40n1804_p0099c26║今日行，白大德僧知，我行摩那埵（三說）。」若行經
T40n1804_p0099c27║一夜者，餘詞同上。乃至「僧已與我六夜摩那
T40n1804_p0099c28║埵；我某甲比丘，已行一夜，未行五夜，白大德
T40n1804_p0099c29║僧知，我行摩那埵（餘夜集此增減之）。」若客比丘來，唯改
T40n1804_p0100a01║大德僧為異，餘詞並同。律云：行六夜比丘，亦
T40n1804_p0100a02║同行別住覆藏法；唯常在僧中宿、日日白，為
T40n1804_p0100a03║異（非謂與僧同處宿也）。《僧祇》：因數數犯僧殘，如波逸提乃
T40n1804_p0100a04║至越毘尼悔，故便制六夜懺悔，二十人中出
T40n1804_p0100a05║罪。此上二行中，若覆，與前法；不覆，與後法；同
T40n1804_p0100a06║俱出罪。若二法中重犯者，各壞二法，皆重與
T40n1804_p0100a07║本日治之。餘如別迷。三與出罪法。先教乞
T40n1804_p0100a08║云：「大德僧聽！我某甲比丘，犯故漏失、摩觸、麁
T40n1804_p0100a09║語三僧殘罪，各不憶數，或覆藏一夜乃至百
T40n1804_p0100a10║夜已，從僧乞百夜覆藏羯磨，僧已與我某甲
T40n1804_p0100a11║比丘百夜覆藏羯磨；我某甲比丘，已行覆藏
T40n1804_p0100a12║日，已行僧乞六夜摩那埵，僧已與我六夜摩
T40n1804_p0100a13║那埵；我某甲比丘，已行六夜摩那埵竟，令從
T40n1804_p0100a14║眾僧乞出罪羯磨，願僧與我出罪羯磨。慈憫
T40n1804_p0100a15║故（三說）！」羯磨者如前作法，和白言：「大德僧聽！此
T40n1804_p0100a16║某甲比丘，犯故漏失、摩觸、麁語三僧殘罪，各
T40n1804_p0100a17║不憶數，或覆藏一夜乃至百夜，已從僧乞百
T40n1804_p0100a18║夜覆藏羯磨，僧已與某甲比丘百夜覆藏羯
T40n1804_p0100a19║磨；此某甲比丘，已行覆藏日，已從僧乞六夜
T40n1804_p0100a20║摩那埵，僧已與彼六夜摩那埵；此某甲比丘，
T40n1804_p0100a21║已行六夜摩那埵竟，令從僧乞出罪羯磨。若
T40n1804_p0100a22║僧時到僧忍聽：僧今與某甲比丘出罪羯磨。
T40n1804_p0100a23║白如是。」「大德僧聽！此某甲比丘，犯故漏失、摩
T40n1804_p0100a24║觸、麁語三僧殘罪，各不憶數，或覆藏一夜乃
T40n1804_p0100a25║至百夜，已從僧乞百夜覆藏羯磨，僧已與彼
T40n1804_p0100a26║百夜覆藏羯磨；彼某甲比丘，已行覆藏日，已
T40n1804_p0100a27║從僧乞六夜摩那埵，僧已與彼六夜摩那埵；
T40n1804_p0100a28║此某甲比丘，已行六夜摩那埵竟，今從僧乞
T40n1804_p0100a29║出罪羯磨，僧今與某甲比丘出罪羯磨。誰諸
T40n1804_p0100b01║長老忍：僧與某甲比丘出罪羯磨者，默然；誰
T40n1804_p0100b02║不忍者，說。是初羯磨（第二第三亦爾）。」「僧已忍，與某甲比
T40n1804_p0100b03║丘出罪羯磨竟。僧忍，默然故。是事如是持。」與
T40n1804_p0100b04║出罪已，依《僧祇律》，當教示言：「善男子！佛在
T40n1804_p0100b05║世比丘，能受戒、能持戒、能得聖果；滅後比丘，
T40n1804_p0100b06║能受戒、能破戒、能入惡道。行者既內無護心，
T40n1804_p0100b07║外縱身口，今犯此罪，垂至死處；猶有勝因，改
T40n1804_p0100b08║心懺悔，大眾隨喜，汝幸自慶！故文云：自今已
T40n1804_p0100b09║去，形心清淨，如無憂花，更勿復犯。縱更續犯，
T40n1804_p0100b10║怖心難生；縱怖心生，懺罪無處。故論云：若二
T40n1804_p0100b11║十清淨比丘，出僧殘罪，我法不滅。今時惡世，
T40n1804_p0100b12║尚不喜聞犯名，豈當聽汝懺者！」如是種種因
T40n1804_p0100b13║緣，為說割斷之意。并引《涅槃經》：以貪欲習故，
T40n1804_p0100b14║死入地獄畜生餓鬼；從彼得出，還為鳩鴿雞
T40n1804_p0100b15║雀等。三懺偷蘭遮法，分二：初明罪相，二立懺
T40n1804_p0100b16║儀。初中分二。一者從生偷蘭，謂初、二篇下方
T40n1804_p0100b17║便。若依《十誦》：初篇生重，此是近方便，謂身口
T40n1804_p0100b18║相加，未得暢遂者，應一切僧中悔；若初篇生
T40n1804_p0100b19║輕，二篇生重，應界外四比丘眾中悔；若僧殘
T40n1804_p0100b20║生輕，應一比丘前悔，其懺法與波逸提同。二
T40n1804_p0100b21║者自性偷蘭，亦名獨頭，亦分三品：云何名重？
T40n1804_p0100b22║謂盜僧食具、十方現前物，偷四錢、及非人重
T40n1804_p0100b23║物等，須大眾懺。云何名中？破羯磨僧；盜三
T40n1804_p0100b24║錢已下僧私之物；一有衣一無衣相觸，作僧
T40n1804_p0100b25║殘境界；如是等類，對小眾懺。云何名下？如律
T40n1804_p0100b26║云：畜用人髮，剃三處毛、灌下部、露身行，著外
T40n1804_p0100b27║道衣、畜石鉢、食生肉血等。《僧祇》：瞋心裂破三
T40n1804_p0100b28║衣鉢、破塔等，並偷蘭，用一人懺。律中：初二篇
T40n1804_p0100b29║下，教人犯偷蘭者，並是究竟，輕重同上懺之。
T40n1804_p0100c01║二正加法，分三：謂大眾、小眾、一人法。初明大
T40n1804_p0100c02║眾者。就中分七：初乞。《多論》中，莫問輕重，悉隨
T40n1804_p0100c03║僧三乞，然後請懺悔主。其受懺者單白已，對
T40n1804_p0100c04║首三悔，文如波逸提法。今明立大眾，要具五
T40n1804_p0100c05║人以上，方得行之。並界中僧集已，具修威儀，
T40n1804_p0100c06║至僧中，禮足已，先陳過於僧，然後乞云：「大德
T40n1804_p0100c07║僧聽！我某甲比丘，犯淫方便重偷蘭遮罪，
T40n1804_p0100c08║不憶數。今從眾僧乞懺悔，願僧聽我某甲懺
T40n1804_p0100c09║悔。慈慜故（三說）！」二明請懺悔主。應至清淨比丘
T40n1804_p0100c10║所，合掌互跪，請云：「大德一心念！我某甲比丘，
T40n1804_p0100c11║今請大德為偷蘭遮懺悔主，願大德為我作
T40n1804_p0100c12║偷蘭遮懺悔主。慈慜故！（三說）」三懺主單白，索欲
T40n1804_p0100c13║問和，答云：「犯重罪偷蘭遮，單白受懺羯磨！」應
T40n1804_p0100c14║白言：「大德僧聽！此某甲比丘，犯淫方便重
T40n1804_p0100c15║偷蘭遮罪，不憶數，今從眾僧乞懺悔。若僧時
T40n1804_p0100c16║到僧忍聽：我某甲比丘，受某甲比丘懺悔。白
T40n1804_p0100c17║如是。」四當為說罪名、罪種、罪相、破戒餘習，如
T40n1804_p0100c18║前後懺中。五正明捨罪，文云：「大德一心念！我
T40n1804_p0100c19║某甲犯淫方便重偷蘭遮罪，不憶數，今向大
T40n1804_p0100c20║德發露懺悔，不敢覆藏……」餘詞如後捨墮中說。
T40n1804_p0100c21║六呵責云：「自責汝心生厭離！」答言：「爾！」第七，上
T40n1804_p0100c22║之七相，律論各題；及論附事，皆不整頓。今通
T40n1804_p0100c23║引誠用，想無紊亂。且據一罪，餘者準之。第二
T40n1804_p0100c24║小眾者。《十誦》：四人為小眾，若受他懺，則無單
T40n1804_p0100c25║白，止得口問邊人。《四分》〈滅諍〉中，小眾者，二三
T40n1804_p0100c26║人也。縱有四人，止同小法；以《僧祇》正斷五人
T40n1804_p0100c27║為捨墮故，如上卷所明。立法有七，須乞懺法
T40n1804_p0100c28║（同上餘者）：初明請懺主，一如大眾。二受懺者問邊
T40n1804_p0100c29║人取和，比捨墮中。三為說罪名、種、相。四正捨
T40n1804_p0101a01║罪，其詞曰：「大德一心念！我某甲比丘，犯摩觸
T40n1804_p0101a02║女人身上衣偷蘭遮，不憶數（憶者言之），今向大德
T40n1804_p0101a03║發露，不敢覆藏……」餘詞如常所述。五呵責。六立
T40n1804_p0101a04║誓。並同上。第三一人懺者。五法：一請懺主。二
T40n1804_p0101a05║為說名、種、相等。三正捨罪，牒前下品罪名陳
T40n1804_p0101a06║露。四呵責。五立誓。並同。上來三懺，事既是稀；
T40n1804_p0101a07║非謂事稀，罪多懺少故也！然智人犯過，思悔
T40n1804_p0101a08║必多；脫隱而不出，即成疎略。文已繁廣，事實
T40n1804_p0101a09║遺漏；必若懺滌，足為準量。下之四篇，人喜懷
T40n1804_p0101a10║犯；故在初首，曲更條緒。謂律中犯懺，必須識
T40n1804_p0101a11║知不疑；善宜名種，依聚歷別；同篇合懺，異聚
T40n1804_p0101a12║別悔。又牒罪入法，隨數稱之；若忘不知，乃云
T40n1804_p0101a13║不憶。又見有行懺者，是非未分，輒為懺主，端
T40n1804_p0101a14║坐受懺；前人既不行懺者。是非未分。輒為
T40n1804_p0101a15║懺主。端坐受懺。前人既不自曉，故請治之。或
T40n1804_p0101a16║云眾學諸罪，或云預是罪者，或若有迷忘，或
T40n1804_p0101a17║二篇同懺，或無犯而言犯，或犯重而云輕。如
T40n1804_p0101a18║此失法之愆，罪非逃隱；反成自累，何能辨他。
T40n1804_p0101a19║故須照達罪懺，明逾水鏡；使彼此無私隱，情
T40n1804_p0101a20║事有相應，則可為順教佛子矣！何者？以律宗
T40n1804_p0101a21║約相，違相心事俱非；不類大乘，三報同皆一
T40n1804_p0101a22║懺。餘如《戒本》、《羯磨疏》述。第四懺波逸提法。分
T40n1804_p0101a23║二：初明三十捨墮，後約九十。初中分三：謂僧
T40n1804_p0101a24║法，眾多人法，對首法。又初分四：一明捨財，二
T40n1804_p0101a25║明捨心，三明捨罪，四還衣雜相。初捨財中，分
T40n1804_p0101a26║四：一辯定須捨得不。又二：初總明捨法差別，
T40n1804_p0101a27║二辨財體是非。初中，三十戒內，且約僧犯；尼
T40n1804_p0101a28║非無懺，清心者希。僧捨墮中，自他分二：一者
T40n1804_p0101a29║自捨，如乞蠶綿，用為衣服，但自斬壞，不須對
T40n1804_p0101b01║境。二者對他，道俗分二：兩種寶戒，必捨俗人；
T40n1804_p0101b02║餘二十七，則對道捨。通局分二：乞鉢一戒，要
T40n1804_p0101b03║本住處，又在僧中行鉢等法，違則不成；餘二
T40n1804_p0101b04║十六，處通彼此，人含僧別。各有意致，非《鈔》者
T40n1804_p0101b05║懷。二定財體。諸捨及多，事現三五；不過畜長、
T40n1804_p0101b06║離衣、販賣三事；乞衣、受衣，義通犯不。並如〈隨
T40n1804_p0101b07║相〉。就犯長中，初明長體，後相染過。長體之相，
T40n1804_p0101b08║不過五種：一是屬受持，故不須說；以不說故，
T40n1804_p0101b09║非是長限。如三衣、坐具、鉢盂三事，必是受持；
T40n1804_p0101b10║隨有衣幞袋帊，並不說淨。若受百一供具，亦
T40n1804_p0101b11║須受持。不受者有說不說，如下卷中。二是隨
T40n1804_p0101b12║百一供身具，亦不須說。如靴鞋屩襪瓶椀過
T40n1804_p0101b13║減鉢等十六枚器，尼須說淨，僧直得畜。三隨
T40n1804_p0101b14║重物，故不須說。如八不淨，體非隨道，律開畜
T40n1804_p0101b15║被，故非淨限；乃至大氈褥帳等，準重不須。四
T40n1804_p0101b16║入餘捨墮，即不淨財，不應淨法，亦不入長。不
T40n1804_p0101b17║同昔解，如取尼衣及販賣財，入手犯受取，過
T40n1804_p0101b18║限又犯長。今解不然，財無再捨，罪不雙結，
T40n1804_p0101b19║單犯別捨。不同他律，《僧祇》離衣經十日，又犯
T40n1804_p0101b20║長罪。《四分》、《多論》單有一過。五雖入長限，是佛
T40n1804_p0101b21║開緣。謂負債未入，他寄未入，買得未入；或雖
T40n1804_p0101b22║入手，決捨與他；或共物未分。如是等例，是開
T40n1804_p0101b23║限故，亦無犯長。相染之文，如上已明。二離衣
T40n1804_p0101b24║宿，隨其二三，是犯過者，牒入文中，並必知數，
T40n1804_p0101b25║非通三衣也。三販賣買物，三事須分，如上〈隨
T40n1804_p0101b26║戒〉。謂且如買物，佛制俗人，而交貿俗，所取衣
T40n1804_p0101b27║食具，一切衣鉢，瓶椀紙筆墨等，無問輕重多
T40n1804_p0101b28║少，無非爭價上下，口自斷當；雖非犯長，乃入
T40n1804_p0101b29║買易，皆犯捨墮。若買田宅人畜几桉床席，但
T40n1804_p0101c01║作吉懺，不須入捨。若長販易衣物散多，當
T40n1804_p0101c02║隨物處別捨，其罪一處總治；治罪既竟，次第
T40n1804_p0101c03║還衣。若雖捨衣，有盡不盡；犯長相染，餘捨
T40n1804_p0101c04║通成。二忘見本物成不者。謂捨衣多忘，喜相
T40n1804_p0101c05║染決。若捨衣竟，若還衣已，說淨訖，忽見忘物；
T40n1804_p0101c06║前捨說淨，二法兩成；後所忘者，更將捨墮。若
T40n1804_p0101c07║還財未說而見忘物，並即相染，通將入犯長；
T40n1804_p0101c08║捨之前財，雖是乞衣販博，捨還事同新得，如
T40n1804_p0101c09║法說淨；但為長忘相染，故不得說，還作長捨。
T40n1804_p0101c10║若言忘者施他，此亦不成；以作屬己前生，後
T40n1804_p0101c11║乃恐染而捨；此非淨施，佛不許之。文云：若捨
T40n1804_p0101c12║已，然後遣也。其所忘物，若是販賣餘捨，片無
T40n1804_p0101c13║相染。言相染者，十日、一月、急施過後三戒，相
T40n1804_p0101c14║通相染。以此事勞，捨財衣前，預生捨念，決屬
T40n1804_p0101c15║三寶別人者，成。捨後更取，則是重盜，不入此
T40n1804_p0101c16║戒，須知。三修捨威儀。其衣物，三處束幞：一長
T40n1804_p0101c17║衣幞，二是離衣，三諸雜捨。若衣財多段，須一
T40n1804_p0101c18║一捨。今通連束，《論》云：一捨得成。又恐忘物相
T40n1804_p0101c19║染，故須歷別。是長有染，雜捨則通；離衣一種，
T40n1804_p0101c20║染亦不得。如是將來僧中，收聚一處。彼比丘
T40n1804_p0101c21║應偏露右肩，脫革屣，四向禮僧足，互跪合掌，
T40n1804_p0101c22║曲身低頭執衣。四正說捨詞。未得即說僧中
T40n1804_p0101c23║上座，應告不來諸比丘說欲，及清淨得和合
T40n1804_p0101c24║已，然後方捨。以律云，此捨墮衣應捨與僧，若
T40n1804_p0101c25║眾多人、若一人；不得別眾捨；若捨，不成，得罪。
T40n1804_p0101c26║文相如是，臨事多忘。然後捨云：「大德僧聽！我
T40n1804_p0101c27║某甲比丘，故畜眾多（若少云數）長衣（若財），過限不淨施，
T40n1804_p0101c28║犯捨墮；故離僧伽梨，犯捨墮（餘二衣準著下法中更不述）；買得
T40n1804_p0101c29║衣物（若干眾多），犯捨墮（餘有隨事言之）。今持此衣物捨與僧。」
T40n1804_p0102a01║一說。二明捨心法。前明捨財，乃離罪緣法；後
T40n1804_p0102a02║明捨罪，除惑報法；今明捨心，正除罪因。以貯
T40n1804_p0102a03║畜相續，無心捨淨，今故犯罪；捨已猶畜，貪心
T40n1804_p0102a04║尤結；罪因不除，雖懺還犯。此謂長財之捨，不
T40n1804_p0102a05║同餘雜罪種；若取通理，要斷後畜為先。故文
T40n1804_p0102a06║中，由決捨與他，彼不還者，但得小罪，止是失
T40n1804_p0102a07║法之愆。《四分》一律，宗是大乘，虛通無係，故發
T40n1804_p0102a08║言誠，事無滯結；若依他部，一捨已後，無反還
T40n1804_p0102a09║求，任僧處斷。或入常住，或入四方，或觀所
T40n1804_p0102a10║須，或棄山水。即同此律，斬壞入厨，施僧施俗。
T40n1804_p0102a11║故知行者，若欲捨墮，先須捨心；若心不捨，兩
T40n1804_p0102a12║相勞擾。但人見狹，性非通遠；口雖世表，行寔
T40n1804_p0102a13║庸陋。今若不捨，要必歸死；捨身任業，一毫莫
T40n1804_p0102a14║隨。而不思大事，任世送終；以此經生，生亦虛
T40n1804_p0102a15║過。但知僧能除罪，行紹佛蹤；何得以世浮財，
T40n1804_p0102a16║勞心役慮。豈唯故為虛誡，聖論明文須知。《薩
T40n1804_p0102a17║婆多》云：衣已捨，罪已悔，畜心斷；當日得本財
T40n1804_p0102a18║及意外財，得受。二衣已捨，罪未悔，畜心斷；當
T40n1804_p0102a19║日得本財及外財，得吉羅。三衣捨與他，罪已悔，
T40n1804_p0102a20║畜心不斷；當日餘日，得本財及意外財，並犯
T40n1804_p0102a21║捨墮。此句正是捨心之模要，餘句如《疏》。三明
T40n1804_p0102a22║捨罪法，有七：一對僧乞懺者。在僧中，如前威
T40n1804_p0102a23║儀，合掌口言：「大德僧聽！某甲比丘，故畜眾多
T40n1804_p0102a24║長財不說淨，犯捨墮（若過限者，有則言之，餘不過限，但誦上言也）；離僧
T40n1804_p0102a25║伽梨宿，犯捨墮。是衣已捨與僧。是中各有
T40n1804_p0102a26║波逸提罪（長衣云眾多，則罪不憶數；若言一二，亦須述數多少；若三衣，一向知數。若借衣受持，
T40n1804_p0102a27║但懺離罪，衣不須捨。若犯多時者云：）犯捨長財，已用壞盡；各犯根本
T40n1804_p0102a28║波逸提罪，不憶數（若憶數者，隨有言之；餘買得財等，用盡亦爾）。今從眾僧
T40n1804_p0102a29║乞懺悔，願僧聽我某甲比丘懺悔。慈憫故！（此法
T40n1804_p0102b01║出律〈戒諍法〉中，文不具足，準須具列）。」如是三說已，上座告僧云：「大
T40n1804_p0102b02║眾受彼懺悔！」二請懺悔主。必須根本俗人已
T40n1804_p0102b03║來，不破五戒、八戒；入佛法中，不犯十戒、具戒
T40n1804_p0102b04║中重者；下四聚罪，曾經依律懺法者。然後受
T40n1804_p0102b05║他請。所以須簡者，佛言：有犯者，不得受他懺
T40n1804_p0102b06║悔；不得向有犯者解罪。亦不同昔，下至不同
T40n1804_p0102b07║犯。此妄引《五分》正文。彼中開命難大緣，不問
T40n1804_p0102b08║同犯不同犯，俱開。今是閑預，必是非法。律中
T40n1804_p0102b09║令覓清淨比丘；若無，不得說戒懺悔。正明請
T40n1804_p0102b10║法。律雖不出，事須義立。應至清淨者前，互跪
T40n1804_p0102b11║合掌云：「大德一心念！我某甲比丘，請大德為
T40n1804_p0102b12║波逸提懺悔主，願大德為我作波逸提懺悔
T40n1804_p0102b13║主。慈憫故！」三請已，未得答可不。三懺主單白。
T40n1804_p0102b14║和僧索欲問和，答已，白言：「大德僧聽！某甲比
T40n1804_p0102b15║丘，故畜眾多長財不說淨，犯捨墮；離僧伽梨
T40n1804_p0102b16║宿，犯捨墮。此諸衣物已捨與僧。是中犯長波
T40n1804_p0102b17║逸提罪，不憶數；離僧伽梨一波逸提；犯長捨
T40n1804_p0102b18║財已用壞盡；亦有根本波逸提罪，不憶數。今
T40n1804_p0102b19║從眾僧乞懺悔。若僧時到僧忍聽：我某甲比
T40n1804_p0102b20║丘，受某甲比丘懺悔。白如是。」作是白已，前所
T40n1804_p0102b21║懺者大於己者，告云：「爾！」若小者，云：「可受汝懺
T40n1804_p0102b22║悔！」四為說罪名種相、破戒餘習。先為說持破
T40n1804_p0102b23║之相，後分別輕重悔法。當量前事告之。若是
T40n1804_p0102b24║犯長者，云：比丘之法，本無積聚；《涅槃》文證，不
T40n1804_p0102b25║名為僧；今以凡心違於佛教，甚可恥等。若離
T40n1804_p0102b26║衣者，告云：佛言：我為諸弟子結戒，寧死不犯。
T40n1804_p0102b27║比丘止有三衣鉢器，行必隨身，猶如飛鳥，無所
T40n1804_p0102b28║顧戀。今慢佛正法，不制隨身，制者留著，豈成
T40n1804_p0102b29║佛子。若離此衣，生名破戒之人；妄食信施，所
T40n1804_p0102c01║執鉢盂，即洋銅器；所著衣者，是熱鐵鍱；出在
T40n1804_p0102c02║《大論》，豈是凡言。乃至破戒餘習，破戒衣食故，
T40n1804_p0102c03║入畜生中，別受無毛蟲鳥，噉糞眾生等。如是
T40n1804_p0102c04║隨機，約略斬斫五三句要害事，以示語之。但
T40n1804_p0102c05║犯罪長時，心智頑鈍，雖聞苦語，末足動心者；
T40n1804_p0102c06║亦不必誡示，亦不勞為受，以相續故也。次為
T40n1804_p0102c07║說罪名。名有三種：一者根本波逸提，此最後
T40n1804_p0102c08║懺。二者從生根本三突吉羅，在根本前懺。三
T40n1804_p0102c09║者從生覆藏六品吉羅，最在前懺。云何六品？
T40n1804_p0102c10║一者根本覆吉羅，經初夜一品，第二夜一品，
T40n1804_p0102c11║例餘著用、默妄，各有二品，通前六品。並據犯
T40n1804_p0102c12║者言之。必無此九品，亦不得謹誦。大見誦者，
T40n1804_p0102c13║故重言之。猶恐有誦者，知復柰何，當復柰何。
T40n1804_p0102c14║今正初懺六品覆藏。律文在前，不得合墮。應
T40n1804_p0102c15║請一比丘，即向所請者亦得，口言：「大德一心
T40n1804_p0102c16║念！我某甲比丘，請大德為突吉羅懺悔主，願
T40n1804_p0102c17║大德為我作突吉羅懺悔主。慈憫故！」三請已。
T40n1804_p0102c18║二正悔罪，應言：「大德一心念！我某甲比丘，故
T40n1804_p0102c19║畜眾多長衣不說淨，犯捨墮；離僧伽梨宿，犯
T40n1804_p0102c20║一捨墮；並不發露犯突吉羅，經夜覆藏，隨夜
T40n1804_p0102c21║展轉覆藏；并著用前犯捨衣突吉羅，經夜覆
T40n1804_p0102c22║藏，隨夜展轉覆藏；經僧說戒，九處三問默妄
T40n1804_p0102c23║突吉羅罪，經夜覆藏，隨夜展轉覆藏。如是六
T40n1804_p0102c24║品，各是突吉羅，各不憶數。今向大德懺悔，不
T40n1804_p0102c25║敢覆藏，願大德憶我！」告言：「自責心，生厭離！」答
T40n1804_p0102c26║言「爾！」二次懺三小罪。根本、著用捨墮，律中，《善
T40n1804_p0102c27║見》俱結罪名；說戒默妄，文亦同此。如前請訖，
T40n1804_p0102c28║更不重言。但正懺本罪，應言：「大德一心念！我
T40n1804_p0102c29║某甲比丘，故畜長財眾多不說淨，犯眾多波
T40n1804_p0103a01║逸提罪；離僧伽梨，犯一波逸提罪；各經夜覆
T40n1804_p0103a02║藏，犯突吉羅罪，如上多少；又經僧說戒，九處
T40n1804_p0103a03║三問默妄突吉羅罪，不憶數；又著用不如法
T40n1804_p0103a04║衣，犯眾多突吉羅罪。今向大德懺悔，願大德
T40n1804_p0103a05║憶我！（一說）」呵責立誓如前。然懺法繁重，生善致
T40n1804_p0103a06║難。恐停勞僧眾，當於捨衣前，別處悔九品小
T40n1804_p0103a07║罪；臨至僧中，單題根本者，最是機要。五正
T40n1804_p0103a08║悔本罪法。應在受悔人前，具儀，口云：「大德一
T40n1804_p0103a09║心念！我某甲比丘，故畜長衣眾多，不說淨，犯
T40n1804_p0103a10║捨墮；故離僧伽梨，犯捨墮。此衣物已捨與僧。
T40n1804_p0103a11║各犯波逸提罪，如上犯數；又犯長捨財，已用
T40n1804_p0103a12║壞盡；各犯根本波逸提罪，不憶數（若無著用，自上來並不須
T40n1804_p0103a13║也）。今向大德發露懺悔，不敢覆藏；懺悔則安
T40n1804_p0103a14║樂，不懺悔不安樂，憶念犯發露，知而不敢
T40n1804_p0103a15║覆藏。願大德憶我清淨，戒身具足，清淨布薩！
T40n1804_p0103a16║（三說）」六呵責治。應告云：「汝自責心，生厭離！」七立
T40n1804_p0103a17║誓言：「爾！」大段四門，還衣雜法。初料簡是非。三
T40n1804_p0103a18║十戒中，五長戒者，必須畜斷，然後得還；非五
T40n1804_p0103a19║長者，本以受取違法，不由畜過，當座還之。今
T40n1804_p0103a20║行事者，恐畜心不斷，故令經宿還。今不同之，
T40n1804_p0103a21║必不斷心，多日亦犯；若捨心斷，當日得還，如
T40n1804_p0103a22║上論文。今且依循舊法。若五長者，謂十日衣、
T40n1804_p0103a23║一月衣、長鉢、七日藥、急施過後畜等，經宿還
T40n1804_p0103a24║之。律云：若大眾多，難集；彼比丘有因緣事，欲
T40n1804_p0103a25║遠行，僧即應還彼衣。彼得衣已，屏處付之，須
T40n1804_p0103a26║作展轉羯磨，其文如亡人輕物法，加云：「僧今
T40n1804_p0103a27║持是衣，與某甲比丘；某甲比丘，當還某甲比
T40n1804_p0103a28║丘。白如是。」餘詞並同直付法。律云：應問彼
T40n1804_p0103a29║言：「此衣與誰？」隨彼與者與之。若非五長，及
T40n1804_p0103b01║是五長明日還者，直作羯磨還之。和索問緣，
T40n1804_p0103b02║答訖白言：「大德僧聽！某甲比丘，故離僧伽梨
T40n1804_p0103b03║宿犯捨墮（販賣買財隨稱），是諸衣物已捨與僧。若僧時
T40n1804_p0103b04║到僧忍聽：僧今持是衣物還某甲比丘。白如
T40n1804_p0103b05║是。」「大德僧聽！某甲比丘，故離僧伽梨宿犯捨
T40n1804_p0103b06║墮，此衣已捨與僧；僧今持是衣，還某甲比丘。
T40n1804_p0103b07║誰諸長老忍：僧今持是衣還某甲比丘者，默
T40n1804_p0103b08║然；誰不忍者，說。僧已忍，還某甲比丘衣竟。僧
T40n1804_p0103b09║忍，默然故。是事如是持。」律中若不還衣者，得
T40n1804_p0103b10║吉羅。若依他部，如前具解。又如下卷〈諸部別
T40n1804_p0103b11║行〉事中。問：先懺根本，後懺吉羅，罪滅不？答：如
T40n1804_p0103b12║僧殘不異故，罪不得出。問：四人單白，得受懺
T40n1804_p0103b13║不？答：前已明之，並須五人已上，方行羯磨；四
T40n1804_p0103b14║人若作，但得對首，如上卷中。餘有諸捨，如別
T40n1804_p0103b15║篇自現，故不廣述。二明眾多人捨，有三：初對
T40n1804_p0103b16║四人捨法。捨財、還財，如前僧法不異。捨心亦
T40n1804_p0103b17║同，乃至一人，豈有須畜。若論捨罪，則有六種。
T40n1804_p0103b18║前須乞懺，由對僧也；以對別故，則無白文。餘
T40n1804_p0103b19║詞同上，但改單白為問邊人言：「諸長老！若長
T40n1804_p0103b20║老聽我受某甲比丘懺悔者，我當受。」彼言：「爾！」
T40n1804_p0103b21║餘如《刪補羯磨》。對三人、二人，法亦大同。既是全
T40n1804_p0103b22║別，初捨衣云：「眾多大德一心念！」然後自陳；後
T40n1804_p0103b23║云：「捨與眾多大德。」捨罪中，問邊人與上無異，
T40n1804_p0103b24║餘法並同。二部還衣，前須羯磨，自他是僧；後
T40n1804_p0103b25║別人法，口和還得。對一人法，大略可知。捨財
T40n1804_p0103b26║還衣，直對而已。若論除罪，無邊人故，但具五
T40n1804_p0103b27║法。如上謹依，易知不述。二明懺九十單墮法。
T40n1804_p0103b28║當隨犯多少，總別通懺，方法同前。恐後進未
T40n1804_p0103b29║知，更重生一位。且託妄語為緣，自餘有犯，隨
T40n1804_p0103c01║名牒入。若有從生之罪，如前根本之初懺之；
T40n1804_p0103c02║或九品、六品、四品、三品、二品，依知有無。如過
T40n1804_p0103c03║量坐具、新色三衣，並有著用，故須先悔，並同
T40n1804_p0103c04║前示。二正懺法。先請一清淨知律比丘，堪解
T40n1804_p0103c05║罪者，共在空靜處，或對佛像前，具儀請之。請
T40n1804_p0103c06║法如上不異。三請已，當為分別罪名種相三
T40n1804_p0103c07║種，又為說持破兩相，令生怖心。如上具懺已，
T40n1804_p0103c08║然後悔根本法，詞云：「大德一心念！我某甲比
T40n1804_p0103c09║丘，犯故妄語一波逸提罪，今向大德發露懺
T40n1804_p0103c10║悔。」餘如前說。《善見》云：若生時惡罵，彼人若入
T40n1804_p0103c11║涅槃，罵者求悔，當於涅槃處作懺悔；懺悔已，
T40n1804_p0103c12║天道門不閉。五明懺提舍尼法。昔云：與波逸
T40n1804_p0103c13║提同，一說為異。今依律戒，自立懺法，不取人
T40n1804_p0103c14║語。隨相四罪，文中具頒。先請一清淨比丘，文
T40n1804_p0103c15║云：「今請大德，為波羅提提舍尼懺悔主。」餘上
T40n1804_p0103c16║下文同前。二為分別罪相。三正說捨罪，文云：
T40n1804_p0103c17║「大德一心念！我某甲比丘，無病從非親尼自
T40n1804_p0103c18║手受食食。大德！我犯可呵法，所不應為，今向
T40n1804_p0103c19║大德悔過。」一說便止。呵治立誓，《僧祇》懺法云，
T40n1804_p0103c20║餘詞大同《四分》。前人問：「汝見罪不？」答言：「見！」語
T40n1804_p0103c21║云：「慎勿更作！」答言：「頂戴持！」六懺突吉羅法。此
T40n1804_p0103c22║篇懺儀，亦有多別；先出方軌，後立條例。突吉
T40n1804_p0103c23║羅罪，依律文中二種不同：一故作故犯，應懺
T40n1804_p0103c24║突吉羅，又犯非威儀突吉羅；二若不故作，犯
T40n1804_p0103c25║非威儀突吉羅。亦不分二懺之法。若依《摩夷
T40n1804_p0103c26║論》說，故作者，對人一說悔；誤作者，責心悔。《明
T40n1804_p0103c27║了論》、《薩婆多》亦同如此。此則兩懺灼然，通衢
T40n1804_p0103c28║自顯。比來諸師，相㳂舊解，依文謹誦，同皆責
T40n1804_p0103c29║心；又引律文，小罪不從人懺；此文未了，須
T40n1804_p0104a01║論解之。當律明故誤二法，諸論明兩懺不同；
T40n1804_p0104a02║正理自明，何得固執；人言易毀，聖論難違。今
T40n1804_p0104a03║立論律二種懺法，先出罪種，後明懺儀。初明
T40n1804_p0104a04║諸篇覆藏罪。由識知，故隱非；疑不識，則不成
T40n1804_p0104a05║覆。垢心既重，豈名為誤。次明諸篇方便。如
T40n1804_p0104a06║淫戒，發身欲起，而未動方便；乃至吉羅中，發
T40n1804_p0104a07║心欲令身不齊整著三衣等。無問輕重，並須
T40n1804_p0104a08║對人；以故發不善心，欲動其身口，並入故作
T40n1804_p0104a09║攝。若獨頭吉羅，如眾學百戒，不從諸篇後生
T40n1804_p0104a10║者，諸類極多；並有故誤兩犯，亦如前二懺。問：
T40n1804_p0104a11║如初篇方便重吉羅，後篇方便輕，云何齊責
T40n1804_p0104a12║心一說對人懺？答：罪名自齊，業隨心起；重者
T40n1804_p0104a13║重悔，輕者輕治；同篇一處治，故結悔無階降，
T40n1804_p0104a14║如卷初述。又云：罪該六聚，名通優劣；心居濃
T40n1804_p0104a15║淡，業必重輕；理須別懺，義指為允。次明懺
T40n1804_p0104a16║法。先對故作。分二：前悔吉羅，如捨法中。不
T40n1804_p0104a17║得以同名吉羅故，共根本合懺；律文自分六
T40n1804_p0104a18║聚，不可抑之。次懺根本。且約淫戒方便，餘
T40n1804_p0104a19║則例之。先請一懺主，其詞如捨墮中，三請已；
T40n1804_p0104a20║便為說罪名種相已；三正捨罪，文云：「大德一
T40n1804_p0104a21║心念！我某甲比丘，犯淫戒遠方便突吉羅，
T40n1804_p0104a22║不憶數。今向大德發露懺悔，願大德憶我！」一
T40n1804_p0104a23║說便止，餘詞同上。此文《四分》無有。今約提舍，
T40n1804_p0104a24║波逸二懺，已多少不同；吉羅最微，不可廣誦
T40n1804_p0104a25║墮法。不同《僧祇》，彼合墮罪故也。次明誤作。先
T40n1804_p0104a26║出其相。謂心不正念，遇緣起非；外越威儀，理
T40n1804_p0104a27║須改懺。如著三衣，必迴顧看視，諸相齊整，方
T40n1804_p0104a28║乃進路；戲笑妄語，諸非法相，並先不攝念，故
T40n1804_p0104a29║起斯過。律云：佛制攝持威儀，比丘若入若出，
T40n1804_p0104b01║屈申俯仰，攝持衣鉢，若衣若食，若服藥，大小
T40n1804_p0104b02║便利，若眠若睡若覺，若來若去，若坐若臥，若
T40n1804_p0104b03║語若默，常爾一心。若違此制，具結其犯。次明
T40n1804_p0104b04║作法。先悔從生，後明根本。應具儀至佛廟所，
T40n1804_p0104b05║致敬已，互跪合掌云：「我某甲比丘，犯誤不齊
T40n1804_p0104b06║整著欝多羅僧突吉羅罪，不憶數。今發露懺
T40n1804_p0104b07║悔，更不敢作（一說）。」餘並準此。識罪發露。至一清
T40n1804_p0104b08║淨比丘所，具儀云：「大德憶念！我某甲，犯某罪，
T40n1804_p0104b09║今向大德發露，後如法懺（三說）。」此謂犯已未經明
T40n1804_p0104b10║相者，得行斯法。若已經覆，後隨露日，即罪不
T40n1804_p0104b11║藏。若雖經說訖，後還覆者，還成覆藏，更須
T40n1804_p0104b12║露罪。若犯僧殘，未經明相即首露者，免吉羅
T40n1804_p0104b13║罪，不成覆藏；餘之五聚，同免懺吉。疑罪露法，
T40n1804_p0104b14║餘同如上，應告言：「大德憶念，我某甲比丘，於
T40n1804_p0104b15║某犯生疑；今向大德發露，須後無疑時，如法
T40n1804_p0104b16║懺悔。」《大論》云：戒律雖微細，懺則清淨。犯十善
T40n1804_p0104b17║戒，雖懺，三惡道罪不除。如比丘殺畜，罪報猶
T40n1804_p0104b18║在。前已具出。恐慢性戒，謂言懺已無業。餘如
T40n1804_p0104b19║行法所述。《善見》云：於大者懺，云大德；小者懺，
T40n1804_p0104b20║云長老。《四分》：於上座懺者，具五法；小者懺，具
T40n1804_p0104b21║四法，除禮足。《十誦》：應具五法：偏袒、脫革屣、右
T40n1804_p0104b22║膝著地、兩手捉上座足（三說）。如悔過法。與欲清
T40n1804_p0104b23║淨、受歲、出罪等法，威儀亦爾。有四種人，數數
T40n1804_p0104b24║犯罪，數數悔過：一無羞，二輕戒，三無怖畏，
T40n1804_p0104b25║四愚癡。《鈔》者言：此卷正宗戒體，五眾同須。舒
T40n1804_p0104b26║軸極繁，事意未盡，幸上下細披。
T40n1804_p0104b27║四分律刪繁補闕行事鈔卷中（四）