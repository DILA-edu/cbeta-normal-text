T40n1812_p0580b02║
T40n1812_p0580b03║
T40n1812_p0580b04║No. 1812 [cf. No. 1484]
T40n1812_p0580b05║天台菩薩戒疏上
T40n1812_p0580b06║
T40n1812_p0580b07║天台沙門明曠刪補（草書滅法，傳者須真。）
T40n1812_p0580b08║佛性常住，教起從緣，緣宜不同，故義有廣略。或
T40n1812_p0580b09║引眾釋以顯異，或破今古驗非圓，或以綺飾
T40n1812_p0580b10║引文才，或存膚質成深致，莫非為彰教旨，四
T40n1812_p0580b11║悉適時也。今隨所欲，直筆銷文，取捨有憑，不
T40n1812_p0580b12║違先見，則以天台為宗骨，用天宮之具緣，補
T40n1812_p0580b13║闕銷釋，貴在扶文，則諸家參取，但自慮遺失，
T40n1812_p0580b14║豈敢呈露他人，忽漏視聽之緣？幸知源意矣。
T40n1812_p0580b15║菩薩戒者，運善之初章，却惡之前陣。聲聞小
T40n1812_p0580b16║行，尚自珍敬木叉；大士兼懷，寧不精持戒品？
T40n1812_p0580b17║故得蓮華藏界，懸日月以照臨；菩提樹王，開
T40n1812_p0580b18║甘露而濟乏。千華千百億，盧舍那為本身；十
T40n1812_p0580b19║重四十八輕，釋迦文為末化。不可說法，啟心
T40n1812_p0580b20║地於毛端；不思議光，舉身華於色頂。於是別
T40n1812_p0580b21║圓，大士之所同修；八萬威儀，聖賢以之齊致。
T40n1812_p0580b22║況乃恒沙戒品，圓三聚而統收，具六位而該
T40n1812_p0580b23║攝。既如因陀羅網同而不同，似薩婆若海異
T40n1812_p0580b24║而非異，等摩尼之雨寶普洽黎元，譬瓔珞以
T40n1812_p0580b25║嚴身功成妙覺。於是五位菩薩莫不賴此因
T40n1812_p0580b26║圓，三世如來無不由斯果滿。既為道場之直
T40n1812_p0580b27║路，只是正覺之良規，大矣盛哉，難得而言者
T40n1812_p0580b28║也。題云《梵網經盧舍那佛說菩薩心地十重
T40n1812_p0580b29║四十八輕戒品第十》者，「梵」則從人當體離染
T40n1812_p0580c01║為名，「網」就喻彰功能立號意明。諸佛對機設
T40n1812_p0580c02║教，藥病多端，如大梵王因陀羅網，故云「梵網」。
T40n1812_p0580c03║「經」謂經教，詮量分別常住佛性，故名為「經」。「盧
T40n1812_p0580c04║舍那」等者，《寶梁經》翻稱為「淨滿」，三惑頓盡故
T40n1812_p0580c05║名為「淨」，萬德俱圓故稱為「滿」。滿淨之智自覺
T40n1812_p0580c06║覺他故名為「佛」，八音宣吐名之為「說」。「菩薩」等
T40n1812_p0580c07║者，謂此戒法軌範妙覺之前因位大士，故標
T40n1812_p0580c08║「菩薩」。菩薩律儀遍防三業，心意為主舉一攝
T40n1812_p0580c09║諸，譬如大地含攝萬物，故言「心地」。「十重」等者，
T40n1812_p0580c10║簡法異人，禁法雖多，不出輕重兩類，故云「十
T40n1812_p0580c11║重」。「四十八輕戒品第十」者，案羅什法師所述
T40n1812_p0580c12║法相，出自《梵網經．律藏品》，《梵網》大本一百五
T40n1812_p0580c13║十二卷六十一品，唯第九品竟明菩薩心地
T40n1812_p0580c14║輕重律儀階位差別，一品兩卷是彼之一，故
T40n1812_p0580c15║云「第十」。總而言之，《梵網經盧舍那佛說菩薩
T40n1812_p0580c16║心地十重四十八輕戒品第十》。
T40n1812_p0580c17║將釋此文，七門分別：初、明名體，二、明宗用，三、
T40n1812_p0580c18║明教攝，四、明受法，五、明傳譯，六、略料簡，七、隨
T40n1812_p0580c19║文解釋。初又二：初釋名，次出體。初釋名者，「戒」
T40n1812_p0580c20║之一字也，梵言「尸羅」，亦云「毘尼」、「波羅提木叉」
T40n1812_p0580c21║等，此云「清涼」。滅三惑之過，保得解脫也。今言
T40n1812_p0580c22║戒者，能防三業，止三惑非，故得名也。大而言
T40n1812_p0580c23║之，不出四弘三聚。成道知法即攝善法，誓斷
T40n1812_p0580c24║煩惱即攝律儀，願度眾生即攝眾生。況一一
T40n1812_p0580c25║誓，三聚具足；況一一戒，備此三心。如持不殺，
T40n1812_p0580c26║止惡不生，遍體離染，即攝律儀，法身因也；制
T40n1812_p0580c27║行善等，知法證真，感報自存，即攝善法，報身
T40n1812_p0580c28║因也；止惡行善，慈悲為本，四悉利物，即攝
T40n1812_p0580c29║眾生，應身因也。此三聚戒，依《大智度論》，義通
T40n1812_p0581a01║十種：一、不缺，謂持十善性戒，乃至十重。若毀
T40n1812_p0581a02║缺者，無堪受用。二、不破，三、不穿，即四十八輕。
T40n1812_p0581a03║若毀犯者，如器破裂及穿漏也。四、不雜念，即
T40n1812_p0581a04║欲念不起也。五、隨道，六、無著，謂見真諦理，離
T40n1812_p0581a05║三界內見思惑也。七、智所讚，八、自在，此約菩
T40n1812_p0581a06║薩利他，為智人所讚。九、隨定，十、具足，約證中
T40n1812_p0581a07║道首楞嚴禪，不起滅定現威儀，示十界身，隨
T40n1812_p0581a08║形化物也。此之十種，禁防三業，通得名戒。軌
T40n1812_p0581a09║運身心，至涅槃岸，又總名乘，故有人天等五乘
T40n1812_p0581a10║差別。今之所持，約事達理，一剎那心，十戒具
T40n1812_p0581a11║足。事持前四，因緣為境；理持後六，了境佛性。
T40n1812_p0581a12║中道常住，體唯一心，具含凡聖、依正、因果，雖
T40n1812_p0581a13║具而空，無非法界，名之為觀，即一心三觀。空
T40n1812_p0581a14║即空觀，觀性真諦，持於道共、無著兩戒；具即
T40n1812_p0581a15║假觀，觀性俗諦，持於智讚、自在兩戒；法界佛
T40n1812_p0581a16║性，即是中觀，觀性中道第一義諦，持於隨定、
T40n1812_p0581a17║具足兩戒。故《中論》云：「因緣所生法，我說即是
T40n1812_p0581a18║空，亦名為假名，亦是中道義。」境智俱心，能所
T40n1812_p0581a19║冥一，一而不一，四六宛然。即約名字，觀行位
T40n1812_p0581a20║初，俱持十戒，名為菩薩。次出體者，初發圓心，
T40n1812_p0581a21║從師請受，身口剋誠，名為作戒，色心為體。三
T40n1812_p0581a22║羯磨竟，納法居懷，作休謝往，訖乎未來，名無
T40n1812_p0581a23║作戒，唯實相心，以之為體。故《瓔珞經》云：「一切
T40n1812_p0581a24║凡聖戒盡以心為體。心無盡故，戒亦無盡。」諸
T40n1812_p0581a25║大乘經無第三聚，不同聲聞律儀非色非心
T40n1812_p0581a26║以為戒體。二、明宗用者，先宗，次用。所言宗者，
T40n1812_p0581a27║要也，趣也。從始至末，依體護持，趣期圓果，名
T40n1812_p0581a28║為宗也。次明用者，身佩聖法，美德外彰，威儀
T40n1812_p0581a29║行成，清嚴軌範，肅然可畏，制御三惑，使物歸
T40n1812_p0581b01║信，故名為用。三、明教攝者，釋尊一化，示身說
T40n1812_p0581b02║法，有始有終，四種差別，謂三藏教、通教、別教、
T40n1812_p0581b03║圓教。三藏具如《俱舍》、《婆沙》。聲聞階位，七賢七
T40n1812_p0581b04║聖等殊。緣覺則有值佛不值佛等差別。菩薩
T40n1812_p0581b05║則三祇百劫修相好因，並同一毘尼、毘曇、修
T40n1812_p0581b06║多羅三藏之學，乃至菩提樹下一念相應三
T40n1812_p0581b07║十四心，斷界內見思正習俱盡，名之為佛，同
T40n1812_p0581b08║僧布薩，無別菩薩律儀。故《法華經》云不親近
T40n1812_p0581b09║小乘三藏學者，而得三藏之名，即劣應身。鹿
T40n1812_p0581b10║苑示成丈六金容，乃至方等會中小機所老
T40n1812_p0581b11║比丘像，是其佛也。三、通教者，如方等般若，明
T40n1812_p0581b12║三乘人共行十地：一、乾慧地（外凡），二、性地（內凡），三、八
T40n1812_p0581b13║人地，四、見地（不出觀，共斷見惑，與三藏初果齊），五、薄地（三人同斷欲界六品思惑，
T40n1812_p0581b14║與三藏二果齊），六、離欲地（斷欲界九品思惑，與三藏三果齊），七、已辦地（斷三界見思盡，
T40n1812_p0581b15║與三藏羅漢齊），八、支佛地（福德深利，能侵習也），九、菩薩地（從空出假，侵小習氣，及界內無
T40n1812_p0581b16║知，學佛十力等法），十、佛地（一念相應，習氣永盡，與三藏佛齊也）。此等十地，前無
T40n1812_p0581b17║住、行、向名，後無等覺、妙覺位。三人因果大同，
T40n1812_p0581b18║名為通教。示勝應身，魏魏堂堂，如星中月，即
T40n1812_p0581b19║通佛相也。菩薩亦同聲聞律儀。三、別教者，如
T40n1812_p0581b20║《瓔珞》、《仁王》等經，明五十二位，地前屬凡名賢，
T40n1812_p0581b21║登地屬聖。或云七地入無功用，十信數進數
T40n1812_p0581b22║退，名為外凡。十住入空，而斷見思及斷界外
T40n1812_p0581b23║上品塵沙。十行出假，斷中品塵沙，遍知四教
T40n1812_p0581b24║十界藥病。十迴向位，斷下品塵沙。向後修中，
T40n1812_p0581b25║伏外界無明。一分纔落，即入初地。八相成道，
T40n1812_p0581b26║因果迢遰，劫數叵量。觀行歷別，別前別後，故
T40n1812_p0581b27║名為別。示成報身，即其相也。四、圓教者，圓信
T40n1812_p0581b28║三障，即是三德。報障即法身，煩惱即般若，結
T40n1812_p0581c01║業即解脫。依信起行，三觀圓修，剎那無間，名
T40n1812_p0581c02║初隨喜品。第二受持讀誦，第三解說書寫，第
T40n1812_p0581c03║四兼行六度，第五具行六度。委如《法華》。此五
T40n1812_p0581c04║品弟子，圓伏無明，即外凡位。十信之位，見思
T40n1812_p0581c05║先落。故《仁王經》云：「十善菩薩發大心，長別三
T40n1812_p0581c06║界苦輪海。」即內凡位，與別教十住及藏通佛
T40n1812_p0581c07║齊。十信後心，破於界外一品無明，入初住位，
T40n1812_p0581c08║圓成八相，如《華嚴》所辨，與別初地功用一齊，
T40n1812_p0581c09║始終總破四十二品界外無明，方成妙覺。別
T40n1812_p0581c10║而不別，妙理無二，故名為圓。上根一生，有入
T40n1812_p0581c11║初住之義。此之四教，約於五時，有多有少。《華
T40n1812_p0581c12║嚴》圓教兼別，鹿苑但一三藏，方等對半明滿
T40n1812_p0581c13║四教具足諸部，般若帶半明滿通別圓三。今
T40n1812_p0581c14║此戒經結華嚴會，即別圓教，輕重頓制菩薩
T40n1812_p0581c15║律儀。《法華》正明佛意，卷權歸實，唯一圓乘，人
T40n1812_p0581c16║法俱開，依正無二，故云「我常在此娑婆世界」，
T40n1812_p0581c17║「汝等所行是菩薩道」，五佛咸令一切眾生開
T40n1812_p0581c18║示悟入佛之知見。《涅槃》雖明四教，為息權機，
T40n1812_p0581c19║扶律顯常，一一莫不皆聞佛性，故二經同味，
T40n1812_p0581c20║故並譬醍醐。今從佛意，圓教消釋。四、明受法
T40n1812_p0581c21║者。謹依《瓔珞》、《地持》、高昌等文，總作一十二門分
T40n1812_p0581c22║別：第一、開悟，第二、三歸，第三、請師，第四、懺
T40n1812_p0581c23║悔，第五、發心，第六、示相問遮，第七、授戒，第八、
T40n1812_p0581c24║證明，第九、現相，第十、陳持犯，第十一、明廣願，
T40n1812_p0581c25║第十二、教持戒。第一、開悟者。夫戒德難量，功
T40n1812_p0581c26║高萬像，為九乘之軌筏，運三寶之舟航。是故
T40n1812_p0581c27║經云：一切眾生因戒而有。故《薩遮經》云：「若不
T40n1812_p0581c28║持戒者，尚不得野干之身，況功德之身？」又《華
T40n1812_p0581c29║嚴》云：「戒是無上菩提本，應當具足持禁戒。」《涅
T40n1812_p0582a01║槃經》云：「若持是經而不持戒，名魔眷屬，非我
T40n1812_p0582a02║弟子，我亦不聽受持是經。」又《月燈三昧經》云：
T40n1812_p0582a03║「雖有色族及多聞，若無戒智猶禽獸；雖處卑下
T40n1812_p0582a04║少聞見，能持淨戒名勝士。」且戒有多途，五、八、
T40n1812_p0582a05║十、具，剋論功報，隨受者心。今菩薩戒報圓佛
T40n1812_p0582a06║果，相好無邊，三達、五眼、十力、無畏一切功德，
T40n1812_p0582a07║既發大心，即上品心受菩薩戒。菩薩戒者，則
T40n1812_p0582a08║五十一位圓菩薩乘之律儀也。所以經云：邊
T40n1812_p0582a09║方中國，若人非人，解法師語，盡皆得受。須人
T40n1812_p0582a10║人正信，發志誠心，諸佛究竟證圓四德，居常
T40n1812_p0582a11║寂光，於法身地起無緣慈，等念群生猶如赤
T40n1812_p0582a12║子。我等愚冥，日用莫知，三界輪環，四生沈溺，
T40n1812_p0582a13║唯圓妙覺究盡無明，故發圓心而希圓行，知
T40n1812_p0582a14║因感果，驚覺常情，故名開悟。已開悟竟，第二、
T40n1812_p0582a15║歸依三寶。略明三種三寶為所歸依：一、住持，
T40n1812_p0582a16║二、別相，三、一體。一、住持三寶者，人能弘道，萬
T40n1812_p0582a17║代之所流傳；道藉人弘，三寶於斯常住。則剃
T40n1812_p0582a18║髮染衣為僧寶，黃卷赤軸為法寶，泥木素像
T40n1812_p0582a19║為佛寶。二、明別相三寶者，十方三世法報應化
T40n1812_p0582a20║為佛寶，所說法門為法寶，除妙覺外菩薩二
T40n1812_p0582a21║乘為僧寶。三、一體三寶者，實相圓理名為一
T40n1812_p0582a22║體，即一而三無非祕藏，如世珍奇故通名寶。
T40n1812_p0582a23║何者？心體覺知名佛，性體離念名法，心體無
T40n1812_p0582a24║諍名僧。凡聖始終此三具足，佛已修已證應
T40n1812_p0582a25║物現形，別相住持功由一體，我等理是如氷
T40n1812_p0582a26║在水，若欲融氷善須方便，擬趣佛果非修不
T40n1812_p0582a27║成。今始覺知正向此三為歸依處，教言：「弟子
T40n1812_p0582a28║某甲等，願從今身盡未來際，歸依佛兩足尊，歸
T40n1812_p0582a29║依法離欲尊，歸依僧眾中尊。」（三說。）「弟子某甲等，願
T40n1812_p0582b01║從今身盡未來際，歸依佛竟，歸依法竟，歸依
T40n1812_p0582b02║僧竟。」（三說。）「從今已往稱佛為師，更不歸依餘邪魔
T40n1812_p0582b03║外道，唯願三寶慈悲攝受，哀愍故。」（禮三寶。）受三
T40n1812_p0582b04║歸竟。第三、請師。凡為師者，應具五德：一、堅持
T40n1812_p0582b05║淨戒，二、年滿十臘，三、善解律藏，四、師師相授，
T40n1812_p0582b06║五、定慧窮玄。師應教言：「弟子某甲等，今從大
T40n1812_p0582b07║德求受菩薩戒。唯願大德，於我不憚勞苦，慈
T40n1812_p0582b08║愍故。」（三反。）次請和上。「弟子某甲等，奉請釋迦如
T40n1812_p0582b09║來應正等覺為和上。我依和上故，得受菩薩戒，
T40n1812_p0582b10║慈愍故。」（禮一拜。）「文殊師利為羯磨阿闍梨，彌勒
T40n1812_p0582b11║菩薩為教授師，一切如來應正等覺為尊證，
T40n1812_p0582b12║一切菩薩摩訶薩為同學等侶。」（詞句同前。）次應教乞
T40n1812_p0582b13║戒云：「大德！今正是時，願與我授菩薩戒。」次戒
T40n1812_p0582b14║師應起，為白諸佛，唱言：「仰稽首十方一切諸
T40n1812_p0582b15║佛，及大地諸菩薩僧。此諸菩薩，求我某甲，欲
T40n1812_p0582b16║從諸佛菩薩僧，乞受菩薩戒。此諸菩薩，已是
T40n1812_p0582b17║真實，能生深信，成菩提願。唯願諸佛憐愍故，
T40n1812_p0582b18║施與菩薩戒。」（三說。）請聖為師。為證明竟，十方諸佛
T40n1812_p0582b19║神通道眼皆見聞我，如對目前向之懺悔。第
T40n1812_p0582b20║四、懺悔者，夫戒是白淨之法，身器清淨乃可
T40n1812_p0582b21║堪受，故先教懺悔洗滌身心，如浣故衣方受
T40n1812_p0582b22║染色。然如來示滅向二千年，正法沈淪邪風
T40n1812_p0582b23║廣扇，眾生等薄福生遇此時，縱有聽聞莫能
T40n1812_p0582b24║信受，良由惑障深重見執堅強，若不改往從
T40n1812_p0582b25║來罪無由滅，若罪不滅戒不發故解脫難期。
T40n1812_p0582b26║然懺悔法有其三品：上品懺者，舉身投地，如大
T40n1812_p0582b27║山崩，毛孔流血；中品懺者，自露所犯，悲泣流
T40n1812_p0582b28║淚；下品懺者，隨師口言，陳前罪咎。今請十方
T40n1812_p0582b29║諸佛、諸大菩薩而作證明。諸佛菩薩大悲弘
T40n1812_p0582c01║誓，欲令眾生如佛無異，然須行者三業清淨，
T40n1812_p0582c02║方可得戒。如請大王，先須莊嚴舍宅。亦如濁
T40n1812_p0582c03║水，日輪不現。三世諸佛，皆因此戒而得菩提。
T40n1812_p0582c04║故須先運逆順十心，為懺悔本。師應教言：「弟
T40n1812_p0582c05║子某甲等，與法界眾生，仰稽首十方盡虛空界
T40n1812_p0582c06║一切三寶，釋迦牟尼、當來彌勒十二分教真如
T40n1812_p0582c07║藏海，諸大菩薩、緣覺、聲聞，證明弟子，披心懺
T40n1812_p0582c08║悔。從無始來，至于今日，縱身口意，內計人我，
T40n1812_p0582c09║外加惡友，具造十惡、五逆、四重、毀謗正法、一
T40n1812_p0582c10║闡提罪，殺害父母，殺阿羅漢，破和合僧（約佛在世，別行
T40n1812_p0582c11║五法布薩羯磨），出佛身血，壞和合僧，焚燒經像，身四威
T40n1812_p0582c12║儀損傷含識，盜三寶物及餘趣財，顛倒邪婬，
T40n1812_p0582c13║污染梵行，誑惑三寶，欺詐一切，食噉血肉，無
T40n1812_p0582c14║慈愍心。或食五辛，薰穢三寶，飲酒狂亂，破
T40n1812_p0582c15║壞善法，侵僧鬘物，打詈呵責出家在家、持戒
T40n1812_p0582c16║破戒，或奪袈裟，逼令還俗，策役驅使，或斷命
T40n1812_p0582c17║根，不隨喜他一毫之善。唯遍三業，廣造眾罪，
T40n1812_p0582c18║事雖不普，惡心遍布，晝夜相續，無有間斷，覆
T40n1812_p0582c19║諱過失，不欲人知，魯扈底突，不怖惡道，無慚
T40n1812_p0582c20║無愧，撥無因果，作一闡提。故於今日，對十方
T40n1812_p0582c21║佛，深信因果，生重慚愧，生重怖畏，發露懺悔，
T40n1812_p0582c22║斷相續心，發菩提心，斷惡修善，勤策三業，翻
T40n1812_p0582c23║昔重過，隨喜凡聖一毫之善，念十方佛有大
T40n1812_p0582c24║福慧，知一切法本性空寂，能拔我等一切眾
T40n1812_p0582c25║生，從二死海，置三德岸。唯願三寶，慈悲證明。」（一說。）
T40n1812_p0582c26║懺悔既竟，身器清淨，堪盛法食。第五、發心。言
T40n1812_p0582c27║發心者，發菩提心。「菩提」梵音，此翻為「道」。道心
T40n1812_p0582c28║語通，今依圓佛，發圓道心。圓道心者，我心、佛
T40n1812_p0582c29║心及眾生心，三無差別。理雖無別，事證天殊。
T40n1812_p0583a01║故學佛慈悲，發佛弘誓，滅惡生善，功唯菩提。
T40n1812_p0583a02║如師子筋絃，遍聞一切，生於眾善。如那羅延
T40n1812_p0583a03║箭，貫徹鐵圍，遍滅眾惡。故《密藏經》云：滅重重
T40n1812_p0583a04║十惡，發權道心，畢竟無餘，況發圓心。諸發之
T40n1812_p0583a05║最，無發而發，遍法界發，名圓發。一者眾生無
T40n1812_p0583a06║邊誓願度，度十界眾生故；二者煩惱無數誓
T40n1812_p0583a07║願斷，斷十界三惑故；三者法門無盡誓願知，
T40n1812_p0583a08║即惑成智故；四者佛道無上誓願成，即生成
T40n1812_p0583a09║滅故。此之四心，諸佛之種，紹三寶位，一切諸
T40n1812_p0583a10║佛等證三身，無不因此。一發之後，訖至涅槃，
T40n1812_p0583a11║誓無退轉。又有四心，菩薩須發：一、觀眾生如
T40n1812_p0583a12║佛，二、如國王，三、如父母，四、如大眾。汝等能
T40n1812_p0583a13║發此心不？（答：「能。」）既已發心，次問遮相。相即三聚，
T40n1812_p0583a14║遮謂七遮。言三聚者，《瓔珞經》云：攝律儀戒，謂
T40n1812_p0583a15║十波羅蜜，即止惡也。攝善法戒，謂八萬四千
T40n1812_p0583a16║法門，即行善也。饒益有情戒，謂慈悲喜捨，利
T40n1812_p0583a17║樂有情。已知戒相，復發道心，懺除罪垢，堪得
T40n1812_p0583a18║受戒。若有七遮，不在受限，懺亦不滅。我今問
T40n1812_p0583a19║汝，當隨實答。汝不出佛身血不？（答：「無。」）二、不殺父
T40n1812_p0583a20║不？三、不殺母不？四、不殺和上不？五、不殺阿闍
T40n1812_p0583a21║梨不？六、不破羯磨轉法輪僧不？七、不殺聖人
T40n1812_p0583a22║不？（謂證四果等。並答「無」。）若無七遮，堪得受戒，起深重心，專
T40n1812_p0583a23║注諦聽，莫生異緣。今正是得戒之時，必須剋
T40n1812_p0583a24║心傾仰於師，如完器承物，莫餘思想。已問遮
T40n1812_p0583a25║相。第七、授戒。「汝等諦聽！汝今於我所，求受一
T40n1812_p0583a26║切菩薩淨戒，求受一切菩薩學處，所謂攝律
T40n1812_p0583a27║儀戒、攝善法戒、饒益有情戒。此等淨戒，此諸
T40n1812_p0583a28║學處，過去一切菩薩已受解、已行成，未來一
T40n1812_p0583a29║切菩薩當受、當解、當行、當成，現在一切菩薩
T40n1812_p0583b01║今受、今學、今解、今行，當來作佛。汝等從今身
T40n1812_p0583b02║盡未來際，於其中間不得犯，能持不？」（三說、三問、三答。）「第
T40n1812_p0583b03║一遍竟時，十方世界妙善戒法，注於汝等身
T40n1812_p0583b04║心。第二遍時，此妙戒法測塞虛空，雲集頂上。」
T40n1812_p0583b05║（次說第二遍。）第二遍竟，更說一遍，「即入仁等身心清
T40n1812_p0583b06║淨滿足，勿餘思慮。然此戒法無有形色流注，
T40n1812_p0583b07║仁等身心不覺不知向有形色，猶如天崩地
T40n1812_p0583b08║裂之聲。」（次說第二遍。）三羯磨竟，已具戒法，即是菩薩。
T40n1812_p0583b09║《大經》云：「發心畢竟二不別，如是二心前心難。」
T40n1812_p0583b10║（云云。）已得戒竟。第八、證明相。「弟子眾等，仰稽
T40n1812_p0583b11║首十方盡虛空遍法界一切諸佛諸大菩薩：此
T40n1812_p0583b12║娑婆世界南贍部洲人主地，大唐國某州縣某
T40n1812_p0583b13║寺僧伽藍佛像前，有眾多佛子，今於我所受菩
T40n1812_p0583b14║薩戒竟，我已作證明。唯願諸佛諸大菩薩慈
T40n1812_p0583b15║悲，亦為作證明。」（三說。）已證明竟。第九、現相。若上
T40n1812_p0583b16║品心受得戒時，十方佛前有種種相，涼風、異
T40n1812_p0583b17║香、異聲、光明。彼彼菩薩問彼彼佛：「何因緣故
T40n1812_p0583b18║有此相？」彼佛答言：「此相現去某方某處，有眾
T40n1812_p0583b19║多菩薩於某師所三說受菩薩戒竟，今請證
T40n1812_p0583b20║明有此相現。」彼彼菩薩咸生歡喜，各各皆言：
T40n1812_p0583b21║「如是等極惡之處，具足煩惱惡業眾生，能發
T40n1812_p0583b22║如此極勝之心受菩薩戒，甚為希有。」深生憐
T40n1812_p0583b23║愍，於汝等所起堅固梵行之心，宜應志心護
T40n1812_p0583b24║持，不惜身命，勿使毀犯。第十、廣陳持犯，如下
T40n1812_p0583b25║消釋。旦示十重。「若諸菩薩已於戒師所三說
T40n1812_p0583b26║受菩薩戒竟，若自殺人、若教他殺人，非真菩
T40n1812_p0583b27║薩、假名菩薩，無慚無愧，犯波羅夷，報墮地獄
T40n1812_p0583b28║不如意處。汝等從今身盡未來際，於其中間
T40n1812_p0583b29║不得犯，能持不？」（答：「能。」）「盜錢、滿五婬、大妄語、酤酒、
T40n1812_p0583c01║與人說於菩薩聲聞四眾名德之過、自讚己
T40n1812_p0583c02║功、毀他高勝、罵辱乞者、慳法慳財、瞋上中境、
T40n1812_p0583c03║不受懺悔、對眾謗毀大乘三寶、若自謗、若教
T40n1812_p0583c04║人謗。」（詞句同前。）已明持犯。第十一、教發廣願。上明
T40n1812_p0583c05║發心四弘總願。受律儀戒，名為起行。今更總
T40n1812_p0583c06║別重發願，迴因向果，迴己與他，成菩薩之德。
T40n1812_p0583c07║「弟子某甲等，願以己受戒所生功德，迴施法界
T40n1812_p0583c08║眾生。未離苦者，願令離苦。未得樂者，願令得
T40n1812_p0583c09║樂。未發菩提心者，願令發菩提心。未斷惡修
T40n1812_p0583c10║善者，願斷惡修善。未成佛者，願早成佛。又以
T40n1812_p0583c11║如是懺悔受戒所生功德，願共一切眾生，捨此
T40n1812_p0583c12║身已，生極樂世界彌陀佛前，悟無生忍，得大
T40n1812_p0583c13║神通，遊歷十方，奉事諸佛，恒聞無上大乘正
T40n1812_p0583c14║法，諸佛行願，圓滿具足。又以此受戒懺悔所
T40n1812_p0583c15║生功德，願共一切眾生，從今身已往，永離三
T40n1812_p0583c16║惡身，永離下賤身，永離不自在身，常於佛法
T40n1812_p0583c17║中，清淨出家，精修梵行，為一切眾生，作大善知
T40n1812_p0583c18║識。又願一切眾生，聞我名者，發菩提心；見我
T40n1812_p0583c19║形者，斷惡修善；聞我說者，得大智慧；知我心
T40n1812_p0583c20║者，早得成佛。」發願已，禮三寶已，發願竟。第十
T40n1812_p0583c21║二、教持戒，令誦戒本，有所不戒解，一一銷通。
T40n1812_p0583c22║念佛誦經，思惟修集，具如下文，隨戒消釋。五、
T40n1812_p0583c23║明傳譯時代者，即大秦弘始三年，有西國
T40n1812_p0583c24║三藏鳩摩羅什，此云童壽，來達漢境，光顯大
T40n1812_p0583c25║乘，匡維聖教。於逍遙園（或云於草堂寺）傳譯經論三百
T40n1812_p0583c26║餘卷，五十餘部。梵納一本第十〈心地〉最後誦
T40n1812_p0583c27║出，兩卷成文。上卷明菩薩階位，下卷明菩薩律
T40n1812_p0583c28║儀。纔翻譯訖，于時沙門慧融、道祥等八百餘
T40n1812_p0583c29║人，請從受戒。融等筆授，咸同誦持。仍於下卷
T40n1812_p0584a01║偈頌之後，獨為一軸。自云：此等戒相，出自《梵網
T40n1812_p0584a02║經．律藏品》內，盧舍那佛為妙海王及王千子
T40n1812_p0584a03║授菩薩戒法。第六、料簡者。問：無作戒體，唯實相
T40n1812_p0584a04║心。緣體護持，因果宗趣，亦唯實相。如何差別？
T40n1812_p0584a05║答：體是宗教之宗，不即不離。譬如屋空，與梁
T40n1812_p0584a06║柱等。空譬於體，梁等譬宗。不即不離，思之可
T40n1812_p0584a07║見。應知體是能持能領之心相，宗是所持所
T40n1812_p0584a08║領之戒法。問：《涅槃》篇聚，並是別教菩薩律儀。
T40n1812_p0584a09║云何而言此菩薩戒，別、圓菩薩同稟？答：別教菩
T40n1812_p0584a10║薩，行布而修，四教法門，無不行學。故《涅槃》次
T40n1812_p0584a11║第五行，軌範別教之人初心厭世出家，白四羯
T40n1812_p0584a12║磨先稟藏通律儀，禁防三業故先明篇聚，乃
T40n1812_p0584a13║至十戒五支名戒聖行，豈非漸具十重四十
T40n1812_p0584a14║八輕？故知此二義通別圓菩薩毘尼之藏。問：
T40n1812_p0584a15║若爾，教利根有入別圓之義，亦應有此律儀
T40n1812_p0584a16║之分？答：且約當教鈍根未稟佛性之戒，同依
T40n1812_p0584a17║三藏律儀，利根被接入於別圓，還從能接名
T40n1812_p0584a18║別圓人，或有接入之義，故四教外別立位名。
T40n1812_p0584a19║問：聲聞制於身口，菩薩唯制於心，云何三藏
T40n1812_p0584a20║三乘同稟五篇七聚？答：大小律儀俱制三業，
T40n1812_p0584a21║自行化他之異，故得大小乘名。小戒若不制
T40n1812_p0584a22║心，方便蘭吉從何而立？菩薩雖云「剎那造罪
T40n1812_p0584a23║殃墜無間」，但云剎那為無間因，十重四十八
T40n1812_p0584a24║輕莫不皆從身口具緣而結，況三藏菩薩是
T40n1812_p0584a25║彼小中之大，對此料簡殊不相應。問：如前十
T40n1812_p0584a26║戒乘戒互通，如何取別？答：制教所明從禁
T40n1812_p0584a27║惡邊而得戒名，化教所明從修禪學慧而立
T40n1812_p0584a28║乘稱，此則別也。若其通者，三學相須如目足，
T40n1812_p0584b01║並能運載所趣之處，通得名乘，並有斷惡之
T40n1812_p0584b02║能十總名戒。今菩薩戒三義互通，從制止惡
T40n1812_p0584b03║名之為戒，從制起行常住慈悲則是乘也。故
T40n1812_p0584b04║一一戒，乘戒具足。戒即法身，乘即般若。乘戒
T40n1812_p0584b05║不二，慈悲應化，即是解脫。解脫德，假觀為因，應
T40n1812_p0584b06║身為果；般若德，空觀為因，報身為果；法身德，
T40n1812_p0584b07║中觀為因，法身為果。故知戒戒三聚互融，三
T40n1812_p0584b08║觀三身相即。三聚三身，既無優劣，四十八輕
T40n1812_p0584b09║十重，等持心性，寧有淺深？假分乘戒兩名，一
T40n1812_p0584b10║一無非實相，方是圓融菩薩戒也。故序中云：
T40n1812_p0584b11║「一切色心，是情是心，皆入佛性戒中。」言可驗
T40n1812_p0584b12║矣。不別而別，輕重宛然。止惡為正文廣，起觀
T40n1812_p0584b13║是傍語略。從多從正，律儀防禁，三業義邊，名
T40n1812_p0584b14║菩薩戒。第七、隨事依文，銷釋《梵網》大本。彼
T40n1812_p0584b15║文銷釋《梵網》大本彼之一品，但是正說。今乃
T40n1812_p0584b16║義開，以為三段：從偈初訖長行「清淨者」為序，
T40n1812_p0584b17║次從「佛告」下訖「現在諸菩薩今誦」為正說，此
T40n1812_p0584b18║下盡卷即第三、勸說流通。就初序為二：初、偈
T40n1812_p0584b19║頌明舍那發起，次、長行明釋迦勸發。初文又
T40n1812_p0584b20║四戒、三勸。四戒者，一、舍那，二、釋迦，三、菩薩，四、
T40n1812_p0584b21║眾生。三勸者，一、勸受，二、勸持，三、勸誦。此之四
T40n1812_p0584b22║戒得之有由，根本傳授得記成佛，所以勸受。
T40n1812_p0584b23║受已須持，持已須誦，使佛種不斷。初十一行
T40n1812_p0584b24║半偈為三：初、三行三句，明舍那說戒，傳授釋
T40n1812_p0584b25║迦；次、「是時」下三行三句，明釋迦迹佛授諸菩
T40n1812_p0584b26║薩，菩薩授諸眾生；三、從「諦聽」下盡偈，明勸信
T40n1812_p0584b27║受持。此之三序悉是釋迦所說，雜有經家之
T40n1812_p0584b28║辭。初為二：初、二行半明本迹，次、一行一句明
T40n1812_p0584b29║人法。初又三：初、半行明舍那本身，次、一行半
T40n1812_p0584c01║明釋迦迹化，三、半行總結本迹。初文者，上句
T40n1812_p0584c02║明舍那本身，下句明舍那本土，此即依正兩
T40n1812_p0584c03║報。初言「我今」等者，常樂我淨四德之我也。經
T40n1812_p0584c04║云：「無我法中有真我」，謂報身如來智斷俱圓，
T40n1812_p0584c05║四德究竟名為淨滿，舉一攝三故云「我今」等。
T40n1812_p0584c06║《攝論》明報身有二：一、自受用報，謂稱法界實
T40n1812_p0584c07║成依正無礙，唯佛獨居妙覺同類自能相見。
T40n1812_p0584c08║二、他受用報，為地上菩薩於實報土現身說
T40n1812_p0584c09║法令彼見之。此自他報身逗行布教歷別之
T40n1812_p0584c10║機，勝劣兩應逗藏通機，報應二身以法身為
T40n1812_p0584c11║本。言法身者，毘盧遮那此云「遍一切處」，機應
T40n1812_p0584c12║咸圓，猶如虛空無擇時處，一三相即舉一具
T40n1812_p0584c13║三，言不累舒隨機別顯，故標報身及明主伴。
T40n1812_p0584c14║下句明依報。言「方坐」等者，方者正也，安住正
T40n1812_p0584c15║法處在蓮華臺，故云坐也。言「蓮華」者，如來所感
T40n1812_p0584c16║蓮華世界，世界之下蓮華為臺，名蓮華臺。故
T40n1812_p0584c17║《華嚴經》云：華擎十世界。所表有二：一表舍那
T40n1812_p0584c18║處穢不染，二表因能感果。蓮華四類，人中蓮
T40n1812_p0584c19║華十葉已上，天上蓮華百葉已上，菩薩蓮華
T40n1812_p0584c20║千葉已上，妙覺蓮華量等法界，一一互融可
T40n1812_p0584c21║謂依正二報圓滿。又云華藏者，體能包含十
T40n1812_p0584c22║方法界，十方法界現一塵中，猶如帝網重重
T40n1812_p0584c23║無盡，不橫不竪出過思議之表，故名華藏。次
T40n1812_p0584c24║「周匝」下，明釋迦迹化，望千百億國釋迦，則千
T40n1812_p0584c25║釋迦為本、千百億為迹，成兩重本迹，若望《法
T40n1812_p0584c26║華》並迹中本迹。於中又三：初明迹中之本，二
T40n1812_p0584c27║明迹中之迹，三明本之與迹皆成佛道。初言
T40n1812_p0584c28║「千華上」者，亦言千葉現千釋迦，一華一佛三
T40n1812_p0584c29║千大千世界，故有千佛淨土，此即二住明分
T40n1812_p0585a01║身也。初住分身百佛世界，二住十倍華嚴，二
T40n1812_p0585a02║住已去多明別義，故於二住辨圓成相，後後
T40n1812_p0585a03║之位身土叵量。次明迹中之迹，初句舉一華
T40n1812_p0585a04║一佛生百億國，國者是一四天下之名也。所
T40n1812_p0585a05║以一三千大千世界，小千有一千四天下，中
T40n1812_p0585a06║千具千千，千千即十億大千，千倍即有萬億
T40n1812_p0585a07║四天下等。經云百億即小數萬萬，億億有百
T40n1812_p0585a08║百大數，百百為百，故云百億。於萬億國、萬億
T40n1812_p0585a09║南洲各一釋迦，故云「一國一釋迦」。第三文者，
T40n1812_p0585a10║萬億南洲菩提樹下，一釋迦與一華一釋迦同
T40n1812_p0585a11║時成佛，千佛世界總有一千箇萬億釋迦，與
T40n1812_p0585a12║千釋迦放光互照，華臺名舍那、華葉名釋迦，
T40n1812_p0585a13║釋迦為伴、舍那為主，主伴相關，受法王職，同
T40n1812_p0585a14║時成佛，故云「各坐」等。「如是」下，第三、結。初句結
T40n1812_p0585a15║迹身，次句結本身，明千釋迦及千箇百億釋
T40n1812_p0585a16║迦並以舍那為本，故云「如是」等。「千百億」下，第二、
T40n1812_p0585a17║明人法。於中又二：初明人，次約法。初文三句：
T40n1812_p0585a18║初明能化之主，次明所化之機，第三明能化
T40n1812_p0585a19║所化俱詣本佛，故云「至我所」。「我所」即舍那也。
T40n1812_p0585a20║「聽我」下，第二約法為二：初句誡聽。此戒是十
T40n1812_p0585a21║方三世諸佛之法，只得稱誦不云說也。「甘露
T40n1812_p0585a22║門」者，第二、歎戒功能。甘露是諸天不死之藥，
T40n1812_p0585a23║譬因此戒得至涅槃四德之理。甘露家門名
T40n1812_p0585a24║甘露門，門以能通為義，教能通理故也。「是時」
T40n1812_p0585a25║下，第二、釋迦迹佛傳授菩薩，菩薩授諸眾生。
T40n1812_p0585a26║於中又三：初、明經家敘釋迦傳授之緣，次、明
T40n1812_p0585a27║釋迦傳授諸菩薩，三、勸菩薩授諸眾生。初文
T40n1812_p0585a28║三：初、出戒相重輕之數，次、「戒如」下歎戒功用，
T40n1812_p0585a29║三、「微塵」下勸菩薩受持。初文前三句敘千百
T40n1812_p0585b01║億各還本位，次兩句敘誦本戒，謂此戒法諸
T40n1812_p0585b02║佛所師，故云「本師戒」也。次歎戒用中，律儀戒
T40n1812_p0585b03║能圓止三惑之惡，譬日月破暗；善法戒能圓
T40n1812_p0585b04║修三觀之善，譬日月照明；饒益有情戒止觀
T40n1812_p0585b05║兼具，能嚴法身如瓔珞珠，是故經云「老少中
T40n1812_p0585b06║年服常好故」。第三、勸菩薩受持，為二：初兩句
T40n1812_p0585b07║總舉功能，次兩句正勸，餘二如文。「諦聽」下，勸
T40n1812_p0585b08║信受持，為三：初、明所誦之法，次、「大眾」下勸信
T40n1812_p0585b09║受持，三、「大眾」下結勸。初、言「戒藏」者，此戒多含
T40n1812_p0585b10║三聚萬善故名為藏，別別解脫從果立稱云
T40n1812_p0585b11║「波羅提木叉」，「木叉」「解脫」此彼音異也。次、勸人
T40n1812_p0585b12║信受，又三：初勸信；次「一切」下勸受，「攝」即受也；
T40n1812_p0585b13║三、眾生舉位釋結勸之意。言「即入佛位」者，一
T40n1812_p0585b14║切眾生皆有佛性，依性發心受三聚戒，稟佛
T40n1812_p0585b15║戒法名入佛位，故《大經》云：「學大乘者雖是肉
T40n1812_p0585b16║眼，名為佛眼。」初二句用同方便位，次二句明
T40n1812_p0585b17║同證真位。佛位名通有真有似，始終名字觀
T40n1812_p0585b18║行相似，一念證中得法身本，初「阿」後「荼」分證
T40n1812_p0585b19║大覺名真佛子，故身子得記入圓初住乃云
T40n1812_p0585b20║真子，從佛口生從法化生，故云：「位同大覺已，
T40n1812_p0585b21║真是諸佛子。」「爾時」下，第二、釋迦序，為二：初經
T40n1812_p0585b22║家敘，次釋迦自說。初又三：初敘佛欲結戒，次
T40n1812_p0585b23║敘放光表瑞，三、大眾願聞。初又四：初、舉時標
T40n1812_p0585b24║出化主。「爾時」者，當爾之時也，謂是迹佛從本
T40n1812_p0585b25║佛舍那受旨迴時，故云爾時。「釋迦」，姓也，此云
T40n1812_p0585b26║「能仁」。「牟尼」者，名也，此云「寂默」。身口意滿故得
T40n1812_p0585b27║名也。「初坐」下，第二、標處。即菩提樹，亦云道樹。
T40n1812_p0585b28║樹下成道，「道」與「菩提」彼此音異。在摩竭國於
T40n1812_p0585b29║此樹下有金剛座，賢劫千佛皆坐此座而得
T40n1812_p0585c01║菩提。今釋迦主伴迹示新證，故云「初坐」等。「成
T40n1812_p0585c02║無上覺」者，第三、明得道。謂華嚴會示現初成，
T40n1812_p0585c03║為大根性結菩薩戒，故《華嚴》云：「於菩提場始
T40n1812_p0585c04║成正覺。」〈名號品〉云：「舍那迹名釋迦牟尼。」若小
T40n1812_p0585c05║機所見鹿苑初成，後乃因事制於篇聚，釋迦
T40n1812_p0585c06║名同、初成見別。今辨異彼，故下文云：「初結菩薩
T40n1812_p0585c07║波羅提木叉」。「初結」下，第四、出所結之法，於中
T40n1812_p0585c08║為四：初、標名，次、「孝順」下明能成勝因，三、「孝順
T40n1812_p0585c09║至道」下明能成勝果，四、「孝名」下結異名。初文
T40n1812_p0585c10║言「初結」者，《十地論》云佛成道後第二七日也。
T40n1812_p0585c11║次文言「孝順」等，孝謂志心敬養，順謂隨從尊
T40n1812_p0585c12║命。從誰孝順？略舉三境：一、父母生育恩，二、師
T40n1812_p0585c13║僧訓道恩，三、三寶救護恩。言父母者，過現曾
T40n1812_p0585c14║生，養育於我，輪迴六道，並是父母。為是義故，
T40n1812_p0585c15║起無緣慈悲，竭誠敬養，令發道心，拔苦與樂。
T40n1812_p0585c16║二、師僧恩者，和上、闍梨，並名師僧。和上名「力
T40n1812_p0585c17║生」，道力由成故；闍梨名「正行」，糺正我行故。故
T40n1812_p0585c18║書云：「非父母以無生，非師長無以成，非君王
T40n1812_p0585c19║無以榮。民生在三，事之如一。」今闍梨、和上，三
T40n1812_p0585c20║學訓誨，三身由此生；近導始末，三德由是而
T40n1812_p0585c21║成；自行化他，光顯聖旨，住持佛日，名稱普聞，
T40n1812_p0585c22║入位證極，功歸師友，如此榮益遍於法界，體
T40n1812_p0585c23║等虛空，豈同世榮一界一國而已？故知師僧
T40n1812_p0585c24║能生、能成、能榮三事具足，自非緣理持戒三
T40n1812_p0585c25║聚為心，以法供養為上為最，餘焉能報一句
T40n1812_p0585c26║之澤？三、三寶者，三世如來自證常樂，垂形十
T40n1812_p0585c27║界俯遂機緣，夙夜惟念破惑授記，宣五味法
T40n1812_p0585c28║極濟無邊，張八教網為種熟脫，流通永劫
T40n1812_p0585c29║由菩薩僧，或實或權本迹難測，為大為小
T40n1812_p0586a01║匡輔法王，像末邊方感遇遺風，一經於耳千
T40n1812_p0586a02║劫不朽。況思惟修習解脫良因，豈非三寶之
T40n1812_p0586a03║力？故須學佛慈悲行、菩薩行，名孝順三寶。問：
T40n1812_p0586a04║僧寶與前師僧何別？答：師僧名寬體狹，局我
T40n1812_p0586a05║所承。僧寶名體俱寬該通三世（云云）。第三、能成
T40n1812_p0586a06║勝果中「孝順至道」等，謂順極道之法也。第四、
T40n1812_p0586a07║會異名，謂行此孝，即順教無違名為持戒，故
T40n1812_p0586a08║言「孝名為戒」。戒能制御三業，止滅諸惡，故云
T40n1812_p0586a09║「亦名制止」。「佛即」下，第二、放光表瑞。將說此戒，
T40n1812_p0586a10║放金光以為表兆，驚覺常情令眾集故。「是時」
T40n1812_p0586a11║下，第三、敘眾集願聞為三：初、總標，次、「諸菩薩」
T40n1812_p0586a12║下列名，三、「合掌」下總結願聞。初如文。次列名
T40n1812_p0586a13║中，初「菩薩」者，道心眾生也；次、色天；三、六欲天；
T40n1812_p0586a14║四、人王。初言「十八梵」者，色界四禪總十八天。
T40n1812_p0586a15║初禪三天：一、梵眾（謂梵民），二、梵輔（謂梵臣），三、梵王（謂梵主）。
T40n1812_p0586a16║二禪三天：一、少光（身光少故），二、無量光（光量多故），三、極光（光體
T40n1812_p0586a17║遍故）。第三禪三天：一、少淨，二、無量淨，三、遍淨（例上釋之）。
T40n1812_p0586a18║第四禪九天：一、無雲（下地有雲，上地無雲，名無雲），二、福生（勝福往生
T40n1812_p0586a19║也），三、廣果（勝福感果，故名廣果），四、無想（修無心定，因生彼天，故名外道天）。次五
T40n1812_p0586a20║淨居天，離欲煩惑名淨，淨身所止曰居：一、無
T40n1812_p0586a21║繁（初離繁雜，故名無繁），二、無熱（離於下地，熱故煩惱），三、善現（果德易顯故），四、善
T40n1812_p0586a22║見（漸見清徹故），五、色究竟，亦名大自在（五淨之極故）。正理云：
T40n1812_p0586a23║過此淨居，有天名大自在，初地菩薩而化於
T40n1812_p0586a24║彼。「六欲天」者：一、四天王天，二、忉利天（亦云三十三天），
T40n1812_p0586a25║三、夜摩天（此云時分），四、兜率陀天（此云知足），五、化樂天，六、他
T40n1812_p0586a26║化自在天。「十六大國王」者，一、央伽，二、摩竭，三、
T40n1812_p0586a27║迦尸，四、尼薩羅，五、跋祇，六、末羅，七、支提，八、
T40n1812_p0586a28║跋沙，九、樓居，十、槃闍，十一、阿濕波，十二、婆
T40n1812_p0586b01║蹉，十三、蘇羅婆，十四、乾陀羅，十五、劍浮沙，十
T40n1812_p0586b02║六、阿梨提。西土諸國甚多，略列十六大國王
T40n1812_p0586b03║也。問：諸經集眾或有來不，此議云何？答：聞法
T40n1812_p0586b04║由乘急，人天持戒資。乘戒俱急，以人天身值
T40n1812_p0586b05║佛聞法；乘急戒緩，為餘趣身值佛聞法；戒急
T40n1812_p0586b06║乘緩，雖生人天不見佛不聞法；乘戒俱緩，報
T40n1812_p0586b07║生餘趣又不聞法。乘有大小信法不同，戒有
T40n1812_p0586b08║三品受報優劣，故使諸經明同聞眾多少差
T40n1812_p0586b09║別（云云）。「合掌」下，第四、總結。時眾願聞可見。「佛告」
T40n1812_p0586b10║下，第二、釋迦自說又三：初、明自誦，二、釋放光，
T40n1812_p0586b11║三、勸受學。此三各二。初文二者：初舉自誦，「汝
T40n1812_p0586b12║等」下第二、勸化。言「一切發心」者，通舉博地。初
T40n1812_p0586b13║發圓心稟受此戒，即須誦持，外凡之初名字
T40n1812_p0586b14║位中，故言一切發心。越却外凡五品弟子及
T40n1812_p0586b15║十信位，超取十住已上諸位，故云乃至十
T40n1812_p0586b16║住。初聞妙理，故云「發趣」。次入十行增修善根，
T40n1812_p0586b17║名為「長養」。十迴向位堅修善根，名為「金剛」。金
T40n1812_p0586b18║剛後心所依轉勝，故名十地。文從真位不云
T40n1812_p0586b19║十信，今略列名令知圓乘諸位始末。言十信
T40n1812_p0586b20║者，十心之中以信為本，故言十信：一、信，二、念，
T40n1812_p0586b21║三、進，四、慧，五、定，六、不退，七、迴向，八、護法，九、戒，十、
T40n1812_p0586b22║願。始從名字，外凡五品無不具十，三惑全在
T40n1812_p0586b23║未得十名，此之十心一一皆十，故《瓔珞經》云：
T40n1812_p0586b24║「一信有十，十信有百，百法為本。」故一一位皆
T40n1812_p0586b25║言十也。乃至妙覺，名異義同，十法皆大，轉名
T40n1812_p0586b26║十大，即是位位用於十法，成一圓教菩薩大
T40n1812_p0586b27║乘。此即《法華》大車之義：一、其車高廣，譬觀妙
T40n1812_p0586b28║理三德佛性，為不思議境，即入信心；二、張
T40n1812_p0586b29║設幰蓋，譬無緣慈悲，拔苦與樂，即入念心；三、
T40n1812_p0586c01║安置丹枕，譬止惡行善，安心定慧，即入進心；
T40n1812_p0586c02║四、其疾如風，譬明達之慧，圓破三惑，即入慧
T40n1812_p0586c03║心；五、車外枕，譬識持犯通塞，即入定心；六、有
T40n1812_p0586c04║大白牛，譬道品調適，正語正見，入不退心；七、
T40n1812_p0586c05║又多僕從，譬於起誓，對治助開，入迴向心；八、
T40n1812_p0586c06║遊於四方，譬知次位十發趣等，入護法心；九、
T40n1812_p0586c07║自在無礙，譬安忍外凡，違順名利，即入戒心；
T40n1812_p0586c08║十、直至道場，譬離十信法愛，令至發趣，即入
T40n1812_p0586c09║願心。一信有十信，一法有十法，一信既爾，餘
T40n1812_p0586c10║九准知。次明十住位中十發趣心，依《梵網》列
T40n1812_p0586c11║名。一、捨，謂三因開發，證平等理，即是第一觀
T40n1812_p0586c12║不思議境；二、起大慈悲，持三聚戒；三、忍，即第
T40n1812_p0586c13║三巧安止觀，自利利他；四、進，即第四破法遍；
T40n1812_p0586c14║五、定，即第五知通塞；六、慧，即第六道品調適；
T40n1812_p0586c15║七、願，即第七對治助開，皆由願力；八、護法，即
T40n1812_p0586c16║第八識次位，使法不濫；九、喜，即第九安忍違
T40n1812_p0586c17║順，由法界喜故；十、頂，即第十離中道法愛，居
T40n1812_p0586c18║九心之頂。十行位中十長養者：慈、悲、喜、捨、施、
T40n1812_p0586c19║好語、利益，同及定、慧。善觀妙境，入無緣慈；發
T40n1812_p0586c20║無作弘誓，入大悲心；善巧安心而稱法界喜，
T40n1812_p0586c21║名為喜心；緣性破法，三惑俱遍，名為捨心；於
T40n1812_p0586c22║苦集等事，達道滅等理，名識通塞，即入施心；
T40n1812_p0586c23║無作道品，善能調停正語業命，名好語心；以偏
T40n1812_p0586c24║助圓，名利益心；八、知次位不同，而同圓理無
T40n1812_p0586c25║二，名為同心；安忍違順，稱稱楞嚴定；不著法
T40n1812_p0586c26║愛，名中道慧。十迴向位十金剛者：一、信，二、念，
T40n1812_p0586c27║三、迴向，四、達，五、圓直，六、不退，七、大乘，八、無相，九、
T40n1812_p0586c28║慧，十、不壞。圓智觀境，名為信心；堅固慈悲，名
T40n1812_p0586c29║為念心；法界故名迴向；圓體三惑，名為達心；
T40n1812_p0587a01║於塞得通，名圓直心；道品趣前，名不退心；正
T40n1812_p0587a02║助合行皆摩訶衍，名大乘心；緣理辨位，名無
T40n1812_p0587a03║想心；堅固安忍，名為慧心；法愛無著，名不
T40n1812_p0587a04║壞心。言十地者：一、體性平等地，境智不二也；
T40n1812_p0587a05║二、體性善慧地，緣理發心也；三、體性光明地，
T40n1812_p0587a06║巧用止觀，名光明也；四、體性爾焰地，圓破法
T40n1812_p0587a07║遍，如焰燋炷；五、體性慧照地，善知通塞也；六、
T40n1812_p0587a08║體性華光地，因中道品，名為華光；七、體性滿
T40n1812_p0587a09║足地，正助無闕也；八、體性佛孔地，決定分別，
T40n1812_p0587a10║次位無濫；九、體性華嚴地，安忍違順，身心端
T40n1812_p0587a11║美，如華莊嚴也；十、體性入佛境界地，離真法
T40n1812_p0587a12║愛，心更一轉，入等妙覺，名佛境界。故佛十法
T40n1812_p0587a13║而得大名：一、觀不思議境，名為理大；二、發慈
T40n1812_p0587a14║悲心，名誓願大；三、巧安定慧，名莊嚴大；四、破
T40n1812_p0587a15║法遍，名智斷大；五、識通塞，名遍知大；六、道品
T40n1812_p0587a16║調適，名為道大；七、對治助開，名為用大；八、識
T40n1812_p0587a17║次位，名權實大；九、能定忍，名利益大；十、無法
T40n1812_p0587a18║愛，名無住大。故知圓乘十法，始終自他具足，
T40n1812_p0587a19║御車達到猶名為車，是故諸位菩薩皆誦。問：
T40n1812_p0587a20║上釋十法對名不同者何？答：一法具十，法法
T40n1812_p0587a21║互融，隨義轉釋，無得定執。問：《華嚴經》云：初住
T40n1812_p0587a22║菩薩得法身本，分身百界像供佛，利生諸位
T40n1812_p0587a23║功德無不具足。後後之位何所以耶？答：言具
T40n1812_p0587a24║足者，分具足也。如燈照暗，暗多燈多，初燈雖
T40n1812_p0587a25║明寧及後後？「是故」下，第二、釋光明二者：初直
T40n1812_p0587a26║標，次「有緣」下列因緣之相。初言「戒光」者，戒能破
T40n1812_p0587a27║惑故，聲光為表。次文又二：初歎體德，次舉宗
T40n1812_p0587a28║趣。初言「有緣」等者，緣因即聖應機應相關致
T40n1812_p0587a29║戒光緣理而誦，實理無作故「非青」等。故《妙經》
T40n1812_p0587b01║云：「知法常無性，佛種從緣起，是故說一乘。」戒
T40n1812_p0587b02║體無盡，故云「光光」。此之戒體凡聖一如，故勸
T40n1812_p0587b03║大眾受持誦學。問：上釋戒體云實相心，今言
T40n1812_p0587b04║非心，如何得同？答：實相之心不同頑礙，故云
T40n1812_p0587b05║「非色」。不同受等妄情分別，故云「非心」。不同六
T40n1812_p0587b06║道之有，不同二乘之無，故云「非有非無」。理亘
T40n1812_p0587b07║始終，故云「非因非果」。從迷辨異，是故云非。從
T40n1812_p0587b08║悟本同，心等俱是，不即不離，妙在其中。妙心
T40n1812_p0587b09║實相雙非一切以為戒體，雙照一切名宗名
T40n1812_p0587b10║用（云云）。次「諸佛子」下舉宗趣中，言「諸佛子等」
T40n1812_p0587b11║者，諸佛舉極果，菩薩約真因，即初住已上、等
T40n1812_p0587b12║覺已還。「大眾」者，總該內外凡也。略舉此三
T40n1812_p0587b13║修之與極，分分定慧而成立者，由戒為本，本
T40n1812_p0587b14║亘初後，即宗趣也。「是故」下，第三、勸學二者：初
T40n1812_p0587b15║勸受持誦學，「佛子」下第二、釋出勸意。初言「受
T40n1812_p0587b16║持」等者，受謂受戒。三業領納名「受」，順受防護
T40n1812_p0587b17║名「持」，對文宣唱名「讀」，背文通利名「誦」，修集義
T40n1812_p0587b18║理名「學」。次文先誡聽。「若受」等者，列受等眾，舉
T40n1812_p0587b19║一攝諸，故但云「受」，具足應云「若受持讀誦善
T40n1812_p0587b20║學佛戒者」等。「國王」者，小曰邦，大曰國，三陽並
T40n1812_p0587b21║列像乾道以成，三一氣中表聖人之得一，故
T40n1812_p0587b22║《易》云：君王得一以治天下。一能三所，所謂三
T40n1812_p0587b23║才，即天地人，以一貫三，云國王也。王之所生，
T40n1812_p0587b24║故云「王子」。「百官」者，總舉諸官全數，是故云百，
T40n1812_p0587b25║如云百姓，非即百人而已。「宰相」者，輔王論道，
T40n1812_p0587b26║經緯國事，協理陰陽，宰主之相故名宰相。「比
T40n1812_p0587b27║丘」者，此云勤事男。比丘尼，此云勤事女。從小
T40n1812_p0587b28║入大，二眾通須，無色無身，但列欲、色。非前後
T40n1812_p0587b29║類並名「庶民」。民者，人也。生等五種皇家掌門，
T40n1812_p0587c01║名為「黃門」。欲界男女通有貪婬，此舉最多，乃
T40n1812_p0587c02║至衒賣，云「婬男女」。古因犯罪身屬於人，以為
T40n1812_p0587c03║賤役名為「奴婢」。「八部」者，一、天，二、龍，三、夜叉，四、
T40n1812_p0587c04║乾闥婆，五、阿修羅，六、迦樓羅，七、緊那羅，八、摩睺
T40n1812_p0587c05║羅伽。摩睺羅伽頭上有角，餘分同人。非人鬼
T40n1812_p0587c06║道之中變通勝者曰「神」，中下之類名「鬼」。善神
T40n1812_p0587c07║之類金剛密跡名「金剛神」，雖是大權菩薩示
T40n1812_p0587c08║為，亦須引實受三聚淨戒。諸天龍等現身為
T40n1812_p0587c09║人，受菩薩戒名「變化人」。利根畜生解人語者，
T40n1812_p0587c10║亦得受戒。雜類猶多，略列如上，故云「乃至」。戒
T40n1812_p0587c11║為伏斷之因，故云「第一清淨者」。（序文竟。）「佛告」下，第
T40n1812_p0587c12║二、正說，為二：初明十重，次明四十八輕。初為
T40n1812_p0587c13║三：初舉數勸持，次別釋，三結勸。初文又四：
T40n1812_p0587c14║初舉數。次「若受」下誡勸誦文。初明不誦有損
T40n1812_p0587c15║闕於慈悲弘誓，云「非菩薩」。身口離文，識心疎
T40n1812_p0587c16║野，思修佛性覺悟情乖，但緣六道為懷，故云
T40n1812_p0587c17║「非佛種子」。「我亦如是」等者，舉果勸因也。三、「一
T40n1812_p0587c18║切」下，舉例勸學三。四、「已略」下，結說勸持。第二、
T40n1812_p0587c19║別釋十重為十：初、殺人戒。菩薩萬行，慈悲為
T40n1812_p0587c20║本，視眾生猶如父母，六道輪轉，互不相知。故
T40n1812_p0587c21║下文云「而殺而食者，即殺我父母」，傷慈之甚，
T40n1812_p0587c22║是故先制。所言殺者，斷彼命也。從識初託，訖
T40n1812_p0587c23║于老死，斷彼連持相續之命，並名為殺。通緣
T40n1812_p0587c24║有二：一、稟菩薩律儀；二、住自性，非顛狂等。此
T40n1812_p0587c25║通諸戒，故名通緣，下不復出。別緣具四：一、是
T40n1812_p0587c26║人；二、人想；三、有殺心；四、命斷，便犯，闕緣結輕。
T40n1812_p0587c27║一一戒中通具三意：初、制止惡；次、制行善；三、
T40n1812_p0587c28║舉過結犯。初文又三：初、標人列於殺事；次、因
T40n1812_p0587c29║下，列成殺業；三、「乃至」下，舉輕況重。初言「若佛
T40n1812_p0588a01║子」者，通指之辭，謂發發菩提心，受菩薩戒，從
T40n1812_p0588a02║佛法生，通名佛子。「若自殺」下，列殺事，五句不
T40n1812_p0588a03║同。初自殺有二：一、殺自身；二、殺他身。殺自身
T40n1812_p0588a04║有三義：一、惡心自殺。二、厭身自殺，並違聖教
T40n1812_p0588a05║俱結輕垢，故經云：說身無常，不說厭離於身
T40n1812_p0588a06║也。三、為生為道亡身濟物，如薩埵王子等，是
T40n1812_p0588a07║故下文令捨自命等則得福無犯。二、自殺他，
T40n1812_p0588a08║具緣犯夷。次教他殺者，教他殺人，彼人未死，
T40n1812_p0588a09║能教前死亦犯重罪。何以故？戒無盡故。不同
T40n1812_p0588a10║小乘順權文說，命終戒失結方便蘭。三、方便
T40n1812_p0588a11║讚歎殺者，見他正殺歎其德也。一、讚能殺之
T40n1812_p0588a12║人，二、讚所殺之法，如律中云「用此惡活為」等
T40n1812_p0588a13║名方便讚歎殺。四、見作隨喜者，約於已殺隨
T40n1812_p0588a14║喜之也，若見若聞皆隨喜故。五、「乃至呪殺」者，
T40n1812_p0588a15║殺相猶多，刀杖坑穽藥毒等類，呪殺希故越
T40n1812_p0588a16║却多種，而云乃至，如呪咀人令其命斷等。次、
T40n1812_p0588a17║列成殺業中四句不同，自有殺心為因，刀杖
T40n1812_p0588a18║等為緣，造趣方便為法，以殺為務名業。三、舉
T40n1812_p0588a19║輕況重，故云「乃至有命」者，故知除人之外並
T40n1812_p0588a20║犯輕垢。下文雖無別條，義推應爾。如制春夏
T40n1812_p0588a21║放火，非護生草木及護損傷物命，但結輕。次、
T40n1812_p0588a22║「是菩薩」下，制令行善。言「常住慈悲心」者，無緣
T40n1812_p0588a23║慈悲與理相稱，體同法界實相，故名為常住。
T40n1812_p0588a24║三、「而反」下，舉過結犯。言「波羅夷」者，此云「他勝
T40n1812_p0588a25║處」。緣理持戒當感聖果名為佛事，即自勝處。
T40n1812_p0588a26║毀禁墮獄名為魔事，即他勝處。第二、不與取
T40n1812_p0588a27║戒。非理侵奪，失命損道，莫不因茲。此之一條
T40n1812_p0588a28║實德人之未免，故次制也。別具四緣：一、盜有
T40n1812_p0588a29║主五錢已上之物，若盜己物不成重也。二、有
T40n1812_p0588b01║主想。三、有盜心。四、舉離本處，便犯，闕緣犯輕。
T40n1812_p0588b02║就文亦三：初、制令止惡；次、「而菩薩」下，制令行
T40n1812_p0588b03║善，三、「而反」下舉過結犯。初文為三：初、標名列
T40n1812_p0588b04║於盜事，次、列成盜業，三、「乃至」下舉輕況重。初
T40n1812_p0588b05║文言自盜者，自盜人五錢已上物也。教人盜
T40n1812_p0588b06║者，設不潤身，損境過深，並結重也。方便盜者，
T40n1812_p0588b07║或因寄附，或因市易，以短換長，以麁易細，但
T40n1812_p0588b08║有盜心，損五錢已上，並結重也。呪術取物，名
T40n1812_p0588b09║為呪盜。次文盜因者，自心為因，外助為緣，施
T40n1812_p0588b10║功造趣為盜法，常思盜事為務名盜業。第三、
T40n1812_p0588b11║舉輕況重。鬼神為主，不擲籌從乞，劫賊之物，
T40n1812_p0588b12║此心未斷。「一針一草」，五錢已下，並犯輕垢，故
T40n1812_p0588b13║舉為況。次、制令行善中，佛性等者，緣佛性理，
T40n1812_p0588b14║順佛教法，同體慈悲，以之為本，助成隨喜一
T40n1812_p0588b15║切之人，令生五度之福、智慧之樂，故云「應生」
T40n1812_p0588b16║等。三、舉過結犯，如文。第三、行非梵行戒。《大論》
T40n1812_p0588b17║云：「婬欲雖不惱他眾生，心心繫縛。」私情逸蕩，
T40n1812_p0588b18║因果輪迴，漂溺愛河，流轉五道，莫不由此，故
T40n1812_p0588b19║次制重。別具四緣：一、是有情男女，二、有婬心，
T40n1812_p0588b20║三、與方便，四、與境合，便犯，闕緣犯輕。就文亦
T40n1812_p0588b21║三：初標名制令止惡，次制令行善，三、「而反」下
T40n1812_p0588b22║舉過結犯。初又三：初明所犯之事，次明成業，
T40n1812_p0588b23║三、「乃至」下舉人女等為況。初言自婬者，一、自
T40n1812_p0588b24║婬自，如軟脊者亦犯重也。二、自婬他，具緣犯
T40n1812_p0588b25║重。教人婬者樂不及身，但得輕垢與聲聞同。
T40n1812_p0588b26║「一切女人」等者，除狂迷也。次文言因緣等者，
T40n1812_p0588b27║染心思惟為因，邪想嚴飾為緣，姿則軌儀為
T40n1812_p0588b28║法，念念趣成前事為業。第三、非人女等況中，
T40n1812_p0588b29║言鬼神女者，了自心中請彼現身行非梵行，
T40n1812_p0588c01║及男二女二名為非道，並得重罪。自餘故漏
T40n1812_p0588c02║等皆結輕垢。次、「而菩薩」下，制令行善。言淨法
T40n1812_p0588c03║者，起佛性觀，體離三惑，自行化他故云「淨法
T40n1812_p0588c04║與人」。三、舉過結犯中，言六親者，六人之親也。
T40n1812_p0588c05║一、父之親，謂祖父母及姑叔等。二、母之親，即
T40n1812_p0588c06║姨𭒥等。三、己之親，即父母兄弟及本時妻子
T40n1812_p0588c07║等。四、妻之親，即妻姊妹等。五、男女之親，謂新
T40n1812_p0588c08║婦等。六、兄弟之親，所謂嫂等。此有二義：一、染
T40n1812_p0588c09║心於彼一境，即生他一切人染心，不擇六親等，
T40n1812_p0588c10║故云「反起」，起即生也。二、自於一切起非梵行，
T40n1812_p0588c11║不擇畜生、六親等境，為他起惡之因，故云「反起
T40n1812_p0588c12║一切」等。此即穢法與人，令他起穢，乖上淨法
T40n1812_p0588c13║與人，令他斷惡，故云「反更」而結過也。第四、大
T40n1812_p0588c14║妄語戒。未得謂得，誷聖誑凡，惑動時俗，抂招
T40n1812_p0588c15║名利，故得重罪。別具五緣：一、是眾生，二、對有
T40n1812_p0588c16║情想，三、起欺誑心，四、說過人法，五、前人領解，
T40n1812_p0588c17║便犯，關緣結輕。就文為三：初、標名制令止惡，
T40n1812_p0588c18║次、制令行善，三、舉過結犯。初文亦三：初、明犯
T40n1812_p0588c19║事，次、明成業，三、舉輕況重。初言自妄語者，若
T40n1812_p0588c20║言得四果、八人、見地已上，乃至六根清淨初住
T40n1812_p0588c21║已上，次位得重。若說得五停、念處、煖、頂、忍、世
T40n1812_p0588c22║第一、乾慧地諸方便位，既是凡法，但犯輕垢。
T40n1812_p0588c23║二、教人者，教人說得聖之法，名利屬他，但犯輕
T40n1812_p0588c24║垢。若教他說已為聖，犯重。方便妄語者，假詑
T40n1812_p0588c25║異事，令他生於聖人之解，如云「我今日不入
T40n1812_p0588c26║初地定」等，故云方。次文中內起誑心為因，外
T40n1812_p0588c27║希名利為緣，巧設方便為法，常懷此事為業。
T40n1812_p0588c28║三、「乃至」下舉輕況重，即小妄語，如云「誰得不
T40n1812_p0588c29║淨觀」，於眾中起，名身妄語。暗問不聲，名身妄
T40n1812_p0589a01║語。明問無對，名心妄語。不說得聖，並結輕垢。
T40n1812_p0589a02║次、制令行善中，言「正語正見」者，以中道心如
T40n1812_p0589a03║事如想，知言見自行勸他，故云「常生」及「亦生」
T40n1812_p0589a04║等。三、舉過結犯，非正名邪，通於大小妄語。今
T40n1812_p0589a05║從大妄大邪，故結犯也。第五、酤酒戒。酤是貨
T40n1812_p0589a06║賣之名，酒是昏醉之藥。酒有三十六，失放逸
T40n1812_p0589a07║之門，故制重也。別具四緣：一、是真酒；二、真酒
T40n1812_p0589a08║想；三、作酤意；四、授與前人，便犯，闕緣犯輕。就
T40n1812_p0589a09║文亦三：初、標名制令止惡；次、制令行善；三、舉
T40n1812_p0589a10║過結犯。初文亦三：初、明犯事；二、明成業；三、舉
T40n1812_p0589a11║輕況重。初自酤，可知。教人者，教人為已酤，犯
T40n1812_p0589a12║重；教人自酤，犯輕。次成業中，自營米麵等為
T40n1812_p0589a13║因，外具度等為緣。調停方便，名法；常酤為事，
T40n1812_p0589a14║名業。三、「一切」下，舉輕況重。穀藥草木，和合所
T40n1812_p0589a15║成，非真麵米，但似於酒。酤得輕垢，尚不得酤，
T40n1812_p0589a16║況真酒耶？次、「而菩薩」下，制令行善。明達慧者，
T40n1812_p0589a17║實相般若也。三、「而反」下，舉過結犯，可知。第六、
T40n1812_p0589a18║說四眾名德犯過戒。菩薩運懷，弘護三寶，掩惡
T40n1812_p0589a19║揚善，何容說過？塵黷信心，乖利他行，故制犯
T40n1812_p0589a20║重。別具七緣：一、說菩薩、聲聞四眾中上名德
T40n1812_p0589a21║重罪，二、作彼想，三、以惡心作說過意，四、對外
T40n1812_p0589a22║人，五、作外人想，六、言章了了，七、前人領解，便
T40n1812_p0589a23║犯，闕緣犯輕。就文亦三：初、標名制令止惡，次、
T40n1812_p0589a24║「而菩薩」下制令行善，三、「而菩薩」下舉過結犯。
T40n1812_p0589a25║初又二：初、明犯事，二、明成業。初文，自說、教他
T40n1812_p0589a26║並結重罪，損境同故。《十輪經》云：「占蔔華雖萎，
T40n1812_p0589a27║猶勝諸餘華，破戒諸比丘，猶勝於外道。」故《瓔
T40n1812_p0589a28║珞經》云：「有犯者名菩薩，無犯者名外道。」所以
T40n1812_p0589a29║縱犯，猶不可輕。次文，內心為因，說彼罪境為
T40n1812_p0589b01║緣，施設軌則為法，務在說人為業。次、制令行
T40n1812_p0589b02║善中，言外道者，除七眾外並名外道，外道即
T40n1812_p0589b03║惡人也。二乘惡人者，厭苦集諦而修道滅，獨
T40n1812_p0589b04║出生死，名聲聞乘。觀十二因緣，若逆若順，意求
T40n1812_p0589b05║出苦，利他心劣，名緣覺乘。此心即惡，名為惡
T40n1812_p0589b06║人。不信大乘，言非法律，必當墮苦，故令悲心
T40n1812_p0589b07║說大生信，悲能拔苦故也。三、結，如文。第七、自
T40n1812_p0589b08║讚毀他戒。自讚己功，抑他盛德，損物之甚，故
T40n1812_p0589b09║制重罪。別具五緣：一、是受戒有德之境，同上
T40n1812_p0589b10║初緣；二、作彼想；三、讚毀雙具；四、惡心對人讚
T40n1812_p0589b11║毀；五、前人領解，便犯，闕緣犯輕。就文亦三：初、
T40n1812_p0589b12║標名制令止惡；二、制令行善；三、舉過結犯。初
T40n1812_p0589b13║又二：初、明犯事。自作教他，俱得重罪。次、明成
T40n1812_p0589b14║業。內心貪慢為因，嫉他為利名緣，巧設方便
T40n1812_p0589b15║為法，以此為務名業。「而菩薩」下，制令行善。三、
T40n1812_p0589b16║「若自」下，結犯。並如文。第八、故慳加毀戒。菩薩
T40n1812_p0589b17║攝生，施為萬行之首，豈更鄙悋，加復毀辱？故
T40n1812_p0589b18║制重罪。別具六緣：一、是上中之境；二、自有財
T40n1812_p0589b19║法；三、有二想；四、廣加惡心，毀辱打罵；五、前人
T40n1812_p0589b20║領解；六、令他空反，便犯，闕緣犯輕。就文為三：
T40n1812_p0589b21║初、標名制令止惡，二、制令行善，三、舉過結犯。
T40n1812_p0589b22║初又二：初明犯事，自慳教他，並具上緣，方結
T40n1812_p0589b23║重罪。次明成業中，慳心為因，財法為緣，藏護
T40n1812_p0589b24║封緘為法，務在鄙悋為業。次、「而菩薩」下，制令
T40n1812_p0589b25║行善。乏於財法，俱為貧，我行未深，何能傾捨？
T40n1812_p0589b26║隨心所與，善言慰謝，即不犯也。三、「而菩薩」下，
T40n1812_p0589b27║舉過結犯。言句偈者，句舉能詮之少分，偈據
T40n1812_p0589b28║教中之義，全如「如來妙色身」，乃至「是故我歸
T40n1812_p0589b29║依」，歎佛三身具足。一微塵法者，舉一善言以
T40n1812_p0589c01║為況也。第九、嗔心不受懺謝戒。夫為菩薩，忍
T40n1812_p0589c02║辱為懷，而反嗔毒，蘊積內心，傷慈損道。劫功
T40n1812_p0589c03║德賊，無過嗔恚，今生微恨，當為大怨，故制重
T40n1812_p0589c04║罪。別具六緣：一、有所對上中之境，二、生所對
T40n1812_p0589c05║想，三、嗔心不息，四、前人懺謝，五、示不受想，六、
T40n1812_p0589c06║前人領解，便犯，闕緣犯輕。就文亦三：初、標名
T40n1812_p0589c07║制令止惡，次、制令行善，三、舉過結犯。初亦二：
T40n1812_p0589c08║初明犯事，自嗔教他具緣俱重。次明成業中，
T40n1812_p0589c09║內心為因，前境為緣，蘊結軌儀為法，以嗔為
T40n1812_p0589c10║務名業。次、「而菩薩」下，制令行善，如文。三、「而反」
T40n1812_p0589c11║下，舉過結犯。乃至於非眾生者，謂嗔無情也。
T40n1812_p0589c12║如人嗔心撲打生活，乃至木石打著脚手，於彼
T40n1812_p0589c13║起嗔並非眾生。此舉輕垢為況。以惡口等者，
T40n1812_p0589c14║正結過也。第十、助謗三寶戒。勝德可珍名之
T40n1812_p0589c15║為寶，非理塵黷故稱為謗。別具六緣：一、對眾
T40n1812_p0589c16║助謗，二、是大乘一體及別相三寶，三、起上二
T40n1812_p0589c17║想，四、有謗心，五、言說了了，六、前人領解，便犯，
T40n1812_p0589c18║闕緣犯輕。就文亦三：初、標名令止惡，次、令行
T40n1812_p0589c19║善，三、「況口」下舉過結犯。初文亦二：初明犯事，
T40n1812_p0589c20║自謗教人俱結重罪。次明成業，內心因邪見
T40n1812_p0589c21║等為緣，巧設虛假為法，此心為法務名業。次、
T40n1812_p0589c22║「而菩薩」下，制令行善中，言外道者，遊心圓理
T40n1812_p0589c23║之外，乃至外外三宗並名外道。一言謗佛，常
T40n1812_p0589c24║應痛念，故喻鉾㓨。鉾者兵器也，長於二丈，用
T40n1812_p0589c25║建兵車。三、結犯，如文。「善學」下，第三、結勸，又三：
T40n1812_p0589c26║初、舉所持之法，二、誡勸，三、指廣。三文各二。初
T40n1812_p0589c27║文二者，初總舉人。言善學者，歎美之辭也。次
T40n1812_p0589c28║「是菩薩」下，舉法。因中說果故云木叉，木叉者
T40n1812_p0589c29║解脫也。次「應當」下，誡勸二者，初勸學持，次
T40n1812_p0590a01║「若有」下舉失顯持。初言微塵者，如俗中云「臣
T40n1812_p0590a02║於國無塵露之功」，《涅槃經》如護浮囊微塵不
T40n1812_p0590a03║犯，此舉極小以之為況。次、舉失中又二：初明
T40n1812_p0590a04║現失十利，次明當報三途。初文者，違本弘誓
T40n1812_p0590a05║不悔不失法，菩提心息，故言「不得現前發菩
T40n1812_p0590a06║提心」。粟散國王及轉輪王由戒為因，因失果
T40n1812_p0590a07║亡故云「亦失」等。比丘及尼等既失於戒，報入三
T40n1812_p0590a08║惡，豈得為人證於次位，故云「亦失比丘比丘
T40n1812_p0590a09║尼」等。十發趣等者，列失次位，前四是因。佛性
T40n1812_p0590a10║常住妙果者，妙覺之果也。佛性常住亘於始
T40n1812_p0590a11║終，今對極位謂佛性常住家果，故云妙果，亦
T40n1812_p0590a12║如《仁王》不明等覺。次明墮三惡中，毀禁不同，
T40n1812_p0590a13║故報入三惡，聞法奢促也。父母慈育恩深三
T40n1812_p0590a14║寶，救護之極可恃可怙，既不聞名恃怙無地，
T40n1812_p0590a15║故偏舉也。劫者，時也。成住壞空各二十增減，
T40n1812_p0590a16║一箇增減為一小劫，二十增減為一中劫，八
T40n1812_p0590a17║十增減為一大劫（云云）。「以是」等者，結勸。三、「等」下，
T40n1812_p0590a18║指廣二者，初勸學，次指廣本。此經廣本有〈八
T40n1812_p0590a19║萬威儀品〉也。