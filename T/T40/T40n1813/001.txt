T40n1813_p0602a20║
T40n1813_p0602a21║
T40n1813_p0602a22║No. 1813 [cf. No. 1484]
T40n1813_p0602a23║梵網經菩薩戒本疏第一
T40n1813_p0602a24║
T40n1813_p0602a25║魏國西寺沙門法藏撰
T40n1813_p0602a26║原夫法身虛應，浹有岸以㼼形；妙智潛通，
T40n1813_p0602a27║極無邊而照象。至真明理，即事而能理，旋超
T40n1813_p0602a28║視聽之外；冥權會事，即理而能事，逈架筌蹄
T40n1813_p0602a29║之表。故得蓮華藏界，懸日月以臨照；菩提樹
T40n1813_p0602b01║王，開甘露而濟之。千華千百億，盧舍那為本
T40n1813_p0602b02║身；十重四十八輕，釋迦文為末化。不可說法，
T40n1813_p0602b03║啟心地於毛端；不思議光，舉身化於色頂。於
T40n1813_p0602b04║是四十二位，大士之所同修；八萬威儀，聖賢
T40n1813_p0602b05║以之齊致。況乃恒沙戒品，圓三聚而緣收；塵
T40n1813_p0602b06║數嚴科，具六位而緣攝。既如因陀羅網，同而
T40n1813_p0602b07║不同；似薩婆若海，異而非異。等摩尼之雨寶，
T40n1813_p0602b08║濟洽梨元；譬瓔珞以嚴身，功成妙覺。是故五
T40n1813_p0602b09║位菩薩，莫不賴此因圓；三世如來，無不由此
T40n1813_p0602b10║果滿。既為道場之直路，亦是種覺之良規。大
T40n1813_p0602b11║哉！難得而言者也。然則「梵」約當體離染為名，
T40n1813_p0602b12║「網」就喻彰功能立號，「經」則貫穿縫綴體用同
T40n1813_p0602b13║詮，「盧舍那」則遍照果圓，「說」則枳機宣唱。「菩
T40n1813_p0602b14║薩」標因異果，顯能持之人；「十重」等簡法異人，
T40n1813_p0602b15║顯所持之法。重開二五，輕分六八，具防止故
T40n1813_p0602b16║稱為「戒」，無二軸故云「一卷」，故言「《梵網經盧舍
T40n1813_p0602b17║那佛說菩薩十重四十八輕戒》一卷」。
T40n1813_p0602b18║將釋此經，略作十門：一、教起所因，二、諸藏所
T40n1813_p0602b19║攝，三、攝教分齊，四、顯所為機，五、能詮教體，六、
T40n1813_p0602b20║所詮宗趣，七、釋經題目，八、教起本末，九、部類
T40n1813_p0602b21║傳譯，十、隨文解釋。
T40n1813_p0602b22║初教起所因者，何故辨此菩薩戒耶？略由十
T40n1813_p0602b23║因，謂法應爾故、示本行故、攝大機故、授法命
T40n1813_p0602b24║故、勝法被故、令成行故、得諸位故、滅重障
T40n1813_p0602b25║故、顯真性故、得勝果故。初法應爾故者，謂此
T40n1813_p0602b26║菩薩三聚淨戒，既為道場直路、種覺圓因，是故
T40n1813_p0602b27║一切諸佛出興于世，利樂眾生皆依古法，法爾
T40n1813_p0602b28║初時結於菩薩波羅提木叉為宗本之要，如
T40n1813_p0602b29║大王路法爾常規，故須說也。是故下云：「各坐
T40n1813_p0602c01║菩提樹，誦我本師戒。」又云：「是盧舍那誦，我亦
T40n1813_p0602c02║如是誦。」解云：既佛本師戒，復但云誦不言說
T40n1813_p0602c03║者，明則本法非新制也。又云：「三世諸佛已說、
T40n1813_p0602c04║今說、當說」，故知同說也。二示本行者，三世諸
T40n1813_p0602c05║佛皆悉往昔同行此戒成最正覺，是故成道
T40n1813_p0602c06║先示此要，令諸菩薩之所修學。下文云：「一切
T40n1813_p0602c07║諸佛之本源，行菩薩者之根本。」又云：「一切菩
T40n1813_p0602c08║薩已學今學當學。」解云：若無此戒法，無一菩
T40n1813_p0602c09║薩得成佛道。三攝大心者，謂如來出世，若
T40n1813_p0602c10║不顯此菩薩毘尼，諸有情初發大菩提心者，
T40n1813_p0602c11║而未能知何等應作，何等不應作，而進行無
T40n1813_p0602c12║依。是故要當制立菩薩學處，令知進修。《智論》
T40n1813_p0602c13║十五云：「譬如無足欲行，無翅欲飛，無船求
T40n1813_p0602c14║渡，是不可得。若無戒欲求好果，亦復如是。若
T40n1813_p0602c15║人棄捨此戒，雖居山苦行，食菓服藥，與禽獸
T40n1813_p0602c16║無異。」四授法命者，謂諸眾生若無此戒，法命
T40n1813_p0602c17║不立，與非情及畜生等無有異。《瓔珞經》下卷
T40n1813_p0602c18║云：「佛子！若過去未來現在一切眾生不受菩
T40n1813_p0602c19║薩戒者，不名有情。識者畜生無異，不名為人。
T40n1813_p0602c20║當離三寶海，非菩薩非男非女」等。五殊勝益
T40n1813_p0602c21║者，謂以最上菩薩戒霑及眾生，必當令彼成
T40n1813_p0602c22║正覺。《瓔珞經》云：「又復法師能於一切國土中
T40n1813_p0602c23║教化一人出家受菩薩戒者，是法師其福勝
T40n1813_p0602c24║造八萬四千塔，況復二人三人乃至百千福
T40n1813_p0602c25║果不可稱量。」六成諸行者，謂一切菩薩無邊
T40n1813_p0602c26║大行莫不皆以淨戒為本。《智論》十五云：「譬
T40n1813_p0602c27║如大地，一切萬物有形之類皆依地而住。戒
T40n1813_p0602c28║亦如是，戒為一切善法住處。」又《華嚴經》云：「譬
T40n1813_p0602c29║如造宮室，起基令堅固，施戒亦如是，菩薩眾
T40n1813_p0603a01║行本。」此經下云：「一切菩薩已學今學當學。」七
T40n1813_p0603a02║成諸位者，謂由具足菩薩戒故信行得成，方
T40n1813_p0603a03║乃得入十住等位。《瓔珞經》云：「初發心出家欲
T40n1813_p0603a04║紹菩薩位者，當先受正法戒。戒者是一切行
T40n1813_p0603a05║功德藏根本，正向佛果道。」問：位以智成，因何
T40n1813_p0603a06║說戒？答：戒具三聚，攝善戒中既具大智，理亦
T40n1813_p0603a07║無違。下文中十發趣、十長養等，皆因此成。又
T40n1813_p0603a08║問：以何得知此菩薩戒多是住前菩薩所行戒
T40n1813_p0603a09║耶？答：《瓔珞經》下卷云：「我今在此樹下，為十四
T40n1813_p0603a10║億人說住前信想菩薩初受戒法。佛子！是信
T40n1813_p0603a11║想菩薩於十千劫行十戒法，當入十住心。」此
T40n1813_p0603a12║之謂也。八、滅重障者，重障有二，謂惑與業。今
T40n1813_p0603a13║既具防三業，律儀戒中惡無不止，惑業種子
T40n1813_p0603a14║是所除滅。故《瓔珞》下卷云：「受十無盡戒已，其
T40n1813_p0603a15║受者過度四魔、越三界苦，從生至生不失此
T40n1813_p0603a16║戒，常隨行人乃至成佛。」九、顯真性者，謂由具
T40n1813_p0603a17║此菩薩淨戒，遂令障滅行成、性離究竟。下云：
T40n1813_p0603a18║「佛性常住，戒法流通」也。十、得勝果者，謂此淨
T40n1813_p0603a19║戒因位究竟，必獲如來圓明勝果。故《華嚴經》
T40n1813_p0603a20║云：「戒是無上菩提本，應當具足持淨戒。」此經
T40n1813_p0603a21║下云：「微塵菩薩眾，由是成正覺。」此之謂也。
T40n1813_p0603a22║第二、諸藏所攝者，此有四重：初、約二藏有二：
T40n1813_p0603a23║謂大、小二乘各有菩薩藏、聲聞藏。於此四中，
T40n1813_p0603a24║唯大乘內菩薩藏攝，或通大乘聲聞藏攝，以
T40n1813_p0603a25║大、中聲聞悉許成佛，於此戒法亦受持故；亦
T40n1813_p0603a26║通收小、中菩薩，以彼三十四心成佛等事，離
T40n1813_p0603a27║此實戒更無餘故；或亦通彼聲聞藏，以七眾
T40n1813_p0603a28║所持別解脫戒皆是菩薩律儀攝故，是故彼
T40n1813_p0603a29║法亦在此中。二、約三藏亦二：一、唯是大乘毘
T40n1813_p0603b01║奈耶藏，以具詮顯調伏行故；二、或通餘二，以
T40n1813_p0603b02║戒具三聚該於三學，成因五位必具餘故。三、
T40n1813_p0603b03║約十藏亦二：唯戒藏，二或通餘，以三聚中
T40n1813_p0603b04║攝諸行故。四、約十二分教亦有二：一、是緣起
T40n1813_p0603b05║經攝，二、亦通餘。如理應知。
T40n1813_p0603b06║第三、攝教分齊者，聖教塵沙，緣略為二：一、
T40n1813_p0603b07║是化教，二、是制教。釋此二別，略作四門：一、約
T40n1813_p0603b08║法異，且化教者，謂如來出世，普為一切說諸
T40n1813_p0603b09║因果、理事等法；制教者，謂舉過顯非，立正法
T40n1813_p0603b10║制，非理違法犯，結示罪名，辨其持犯輕重篇
T40n1813_p0603b11║聚。二、約機異，謂化教普為通內外眾，莫問佛
T40n1813_p0603b12║法內人及佛教外人，通對而說；制教唯對佛
T40n1813_p0603b13║自內眾私祕制說。三、約益異，謂化教但令離
T40n1813_p0603b14║諸性惡，起信等行；制教令其雙離遮性，以護
T40n1813_p0603b15║譏嫌，威儀可軌，以生物信，光顯正法，自行化
T40n1813_p0603b16║人故。四、約主異，謂化教通於五種人說，如《智
T40n1813_p0603b17║論》云：一、佛，二、菩薩，三、弟子，四、神仙，五、變化；
T40n1813_p0603b18║制教唯佛自說，以制戒輕重，餘無能故。由此
T40n1813_p0603b19║四異，是故二教成差別也。於此二中，制教所
T40n1813_p0603b20║攝。然制通大小，仍是大收。
T40n1813_p0603b21║第四、顯所被機，有四種：一、約種姓，二、約遮難，
T40n1813_p0603b22║三、約發心，四、約現在位。初中有二：先約權教，
T40n1813_p0603b23║五種姓中定姓二乘及無種姓非此所為，以
T40n1813_p0603b24║彼於此非其器故。菩薩種姓正是所為，其不
T40n1813_p0603b25║定性亦兼攝，如《瑜伽》等說。二約實教，五種
T40n1813_p0603b26║種姓俱此所為，以許佛性皆悉有，以於此身
T40n1813_p0603b27║定入寂故，名定性二乘，非謂寂後而不趣向
T40n1813_p0603b28║於大菩提，如《法華》、《楞伽》、《寶性論》等說。又為謗
T40n1813_p0603b29║大乘人是一闡提因，依無量時故說無性，非
T40n1813_p0603c01║謂究竟無清淨性，如《寶性》及《佛性論》說。又依
T40n1813_p0603c02║《佛性論》自斷，說無佛性為不了教，餘如前說。
T40n1813_p0603c03║是故一切眾生皆是所為耳。二、約遮難者亦
T40n1813_p0603c04║二：一、雖欲發心，若具七遮，現身非器。二、要須
T40n1813_p0603c05║深心懺悔，除滅遮難，好相相應，發心純直，方堪
T40n1813_p0603c06║為器。三、約發心者，亦二：一、雖內有種姓，若未
T40n1813_p0603c07║能發大菩提心現在前時，亦未堪為菩薩戒
T40n1813_p0603c08║器；二、要須發心直趣正行，不有邪求名利等
T40n1813_p0603c09║過，方堪為器，是此所為。四、約現在位者，亦二：
T40n1813_p0603c10║一、終，二、始。終者，如三賢已上，法雲已還；終位
T40n1813_p0603c11║菩薩，雖亦受持菩薩淨戒，然經生所受，不名
T40n1813_p0603c12║新得具性戒故，非此正為。始者，從初發意，十
T40n1813_p0603c13║信已還，於此戒品，有受有隨，有持有犯，故是
T40n1813_p0603c14║正為。以《本業經》中，十信初心，受此十戒，其入
T40n1813_p0603c15║位已去，但增修為異故也。
T40n1813_p0603c16║第五、能詮教體者，略作十門：一、能詮門，謂唯
T40n1813_p0603c17║以名、句、文為體，以能詮表所詮故。二、歸實門，
T40n1813_p0603c18║謂唯以音聲為體，以名等依聲假立，無別體
T40n1813_p0603c19║故。經云：「以音聲為佛事」故。三、具二門，謂聲及
T40n1813_p0603c20║名等，要具此二，方成詮表，不相離故。《十地論》
T40n1813_p0603c21║云：「說者以此二事說，聽者以此二事聞。」四、俱
T40n1813_p0603c22║非門，謂聲、名即空俱泯，言即無言，無言之言，
T40n1813_p0603c23║無寄無住。經云：「如來常住，不說一字。」上四門
T40n1813_p0603c24║中，前三通小乘，具四唯大乘，是故四句合為
T40n1813_p0603c25║一事，有無俱離可知。五、遍通門，謂香、光等一
T40n1813_p0603c26║切諸法悉為教體，無不皆有詮理益物，故經
T40n1813_p0603c27║中香、光、飯等而作佛事。六、詮旨門，謂能詮、所
T40n1813_p0603c28║合為其性，以不相離故。論云：契經體性，略
T40n1813_p0603c29║有二種：一、文，二、義。文是所依，義是能依。七、唯
T40n1813_p0604a01║心門，謂名等、聲等，能詮、所詮，無不皆是說聽
T40n1813_p0604a02║心識更互為緣之所顯現，離此心識無別性
T40n1813_p0604a03║故。經云：「我說識所緣，唯識所現故。」八、歸真門，
T40n1813_p0604a04║謂名等、識等，莫不悉皆唯是真如，以諸虛相
T40n1813_p0604a05║本自盡故，真如實體性自顯故。經云「一切法
T40n1813_p0604a06║即如」等也。九、無礙門，謂即真之相，相不礙存；
T40n1813_p0604a07║即無言言，言同法界。即相之真，真無不顯；
T40n1813_p0604a08║即言之無言，言未嘗說。既言無言而無二，則
T40n1813_p0604a09║說無說而俱存，無礙鎔融以為教體。十、雙泯
T40n1813_p0604a10║門，謂理事無礙，性相俱融，則形奪兩亡，語默
T40n1813_p0604a11║雙泯，非言非不言，非教非不教，非真非不
T40n1813_p0604a12║真，一切皆離，不能辨之也。是謂大乘無礙教
T40n1813_p0604a13║體也。
T40n1813_p0604a14║第六、所詮宗趣者，有二：先釋宗，後顯趣。問：宗
T40n1813_p0604a15║之與趣何別？答：語之所表曰宗，宗之所歸曰
T40n1813_p0604a16║趣。又釋宗是言下所尊，趣即標其意致。宗中
T40n1813_p0604a17║亦二：先總，後別。總者，以菩薩三聚淨戒為宗，
T40n1813_p0604a18║以是文中正所詮顯，所尊所崇唯此行故。別
T40n1813_p0604a19║中有五：一、約受隨，二、約止作，三、約理事，四、約
T40n1813_p0604a20║造修，五、約緣收。初者，創起大誓，要期三聚
T40n1813_p0604a21║建志成就，納法在心，故名為受。受興於前，持
T40n1813_p0604a22║心後起，順本所受，令戒光潔，故名為隨。又受
T40n1813_p0604a23║是總發，萬行後生；隨是別修，順成本誓。要具
T40n1813_p0604a24║此二，資成正行，故以為宗。二、止作者，謂止離
T40n1813_p0604a25║諸惡，微過不沾；作修萬善，眾德圓修。要具此
T40n1813_p0604a26║二，皎潔行成，故為宗也。三、理事者，謂事防三
T40n1813_p0604a27║業，使惡止善行；以理御心，令惑滅，令智立。《智
T40n1813_p0604a28║論》云菩薩亦持理性戒故。又前離業障，令福
T40n1813_p0604a29║圓；後除滅惑障，成慧滿。此則離二障、成二嚴，
T40n1813_p0604b01║方為究竟，故以為宗。四、造修者，有四：一、法，二、
T40n1813_p0604b02║受，三、相，四、行。謂初、是所受戒法，二、正受相應，
T40n1813_p0604b03║三、辨其戒相，四、對緣持犯。所詮雖眾，然四門
T40n1813_p0604b04║綩攝，故為宗也。五、緣收者，謂諸菩薩波羅
T40n1813_p0604b05║密行莫不具足三聚，所謂發三聚心、修三種
T40n1813_p0604b06║行、成三迴向。菩薩萬行莫過於此，故以為宗。
T40n1813_p0604b07║第二、趣者，意也，致也。謂持此三戒，增長三學，
T40n1813_p0604b08║成就三賢、十聖等位，究竟令得三德、三身無
T40n1813_p0604b09║礙佛果，是意趣也。謂一、律儀離過顯斷德法
T40n1813_p0604b10║身，二、攝善修萬行善以成智德報身，三、以攝
T40n1813_p0604b11║眾生戒成恩德化身故也。宗趣竟也。
T40n1813_p0604b12║第七釋題目者，有二：先辨一部都名，後釋當
T40n1813_p0604b13║品別目。初中亦二：先梵網者，所詮義也。經者，
T40n1813_p0604b14║能詮教也。義中梵者，西國正音云「梵覽摩」，
T40n1813_p0604b15║傳譯存略故但云梵。此翻為極淨，以淨中之
T40n1813_p0604b16║極故。准此經上下文，梵網之義略有四種：一
T40n1813_p0604b17║約行、體、用，謂梵者當體為目，離染為義；網者
T40n1813_p0604b18║就喻為名，勝能為義。此中梵有一義，謂明五
T40n1813_p0604b19║位行體平等圓淨光潔。網有二義：一差別義，
T40n1813_p0604b20║二澇漉義。初喻信等五位相別，後喻五位澇
T40n1813_p0604b21║漉眾生從因至果究竟解脫。此二及梵總有
T40n1813_p0604b22║三義，謂體、相、用。網中差別是相，此即依體起
T40n1813_p0604b23║用，以梵成網故云梵網，則持業釋也。又亦法
T40n1813_p0604b24║喻雙舉為名也。二、約義者，此舉梵上之網喻，
T40n1813_p0604b25║所詮之義俱從喻稱，故云梵網。何者？上卷經
T40n1813_p0604b26║云：「時佛觀諸大梵王網羅幢，因為說無量世
T40n1813_p0604b27║界猶如網孔，各各不同別異無量，佛教門亦
T40n1813_p0604b28║復如是。」解云：以諸梵王持此幢網供佛聽法，
T40n1813_p0604b29║佛因見彼網孔差別，交絡無邊參而不雜，遂
T40n1813_p0604c01║以喻彼諸眾生類，迷悟己性造善惡業，苦樂昇
T40n1813_p0604c02║沈依正交雜，而其分齊別別不同，故云世界
T40n1813_p0604c03║猶如網孔。此即梵之網，依主釋亦是有財釋，
T40n1813_p0604c04║以俱是喻故。問：此中梵網與華嚴中因陀羅
T40n1813_p0604c05║網何別？答：彼是帝釋網，此是梵王網；彼網在
T40n1813_p0604c06║殿，此網在幢。喻意亦別。彼取寶珠成網互相
T40n1813_p0604c07║影現，辨重重無盡，此取網孔差別不同義，故
T40n1813_p0604c08║為異也。三、約教者，梵辨教是淨，網顯教有能，
T40n1813_p0604c09║故《華嚴》之張大教網亘生死海，渡天人龍置
T40n1813_p0604c10║涅槃岸，此之謂也。又上云「猶如網孔」等，佛教
T40n1813_p0604c11║門亦如是等也。四約戒者，梵有二種：一約位，
T40n1813_p0604c12║在家所持不名梵行，出家五眾方名梵行。二
T40n1813_p0604c13║約實，聲聞小戒不防意惡、不破諸見，不名真
T40n1813_p0604c14║梵；諸菩薩等所持三聚具防三業、破見入理，
T40n1813_p0604c15║方名實梵。此如《華嚴．梵行品》說。網有三義：一
T40n1813_p0604c16║喻菩薩戒相塵沙微細差別，交雜出沒屈曲
T40n1813_p0604c17║難知，如網孔也。二喻此律儀戒功能，遮防有
T40n1813_p0604c18║情令不作惡，如網籠羅也。三喻此戒攝善救
T40n1813_p0604c19║生二種功能，澇漉自他俱出離故。是故此中
T40n1813_p0604c20║亦梵亦網持業釋也。問：何故不唯存此釋而
T40n1813_p0604c21║通上三耶？答：此是一部通名，非唯說戒，故須
T40n1813_p0604c22║通辨也。經者，謂以聖言貫穿攝持所應說義
T40n1813_p0604c23║及所化眾生，故云經也。二別名中有三義：一
T40n1813_p0604c24║舍那佛者，舉教主也。說心地法門品者，是一
T40n1813_p0604c25║品通名也。菩薩戒本者，品內別目也。梵本經
T40n1813_p0604c26║中皆名毘盧舍那，此云光明遍照。然有二義：
T40n1813_p0604c27║一、內以智光照真法界，此約自受用義；二、外
T40n1813_p0604c28║以身光照應大機，此約他受用義。何故經首
T40n1813_p0604c29║別標此名？為簡餘經是釋迦化身所說。又梵
T40n1813_p0605a01║網字下標此名者，別餘品也。梵網一部大本
T40n1813_p0605a02║之中，唯此品等是舍那說，餘品應是釋迦說
T40n1813_p0605a03║故。說者，圓音應機演茲妙理，故云說也。菩薩
T40n1813_p0605a04║者，備如常解。心者，則是菩薩所起信等五十
T40n1813_p0605a05║心也。地者，即是信等諸位通名地也。《十地論》
T40n1813_p0605a06║中地前總名信行地，故以俱有生成荷戴通
T40n1813_p0605a07║名地也。無非妙軌云法，通智遊履為門，類
T40n1813_p0605a08║別不同稱品。今於品內別釋如此菩薩戒本，
T40n1813_p0605a09║故別標舉，謂防非止惡為戒，標略異廣為
T40n1813_p0605a10║本也。
T40n1813_p0605a11║第八、明教本末者，有二：先明此戒，後顯餘類。
T40n1813_p0605a12║初、此戒來處者，此三世諸佛本戒，法界法爾，
T40n1813_p0605a13║非新所制。舍那菩薩修行此戒，位滿成佛，於
T40n1813_p0605a14║蓮華臺藏世界之中，為欲利樂諸眾生故，還
T40n1813_p0605a15║自誦出，傳授化身，令各就機於閻浮提為諸
T40n1813_p0605a16║眾生方便誦顯，是故得有如斯戒本。若論具
T40n1813_p0605a17║本，什公相傳云：西域有十萬頌六十一品，具
T40n1813_p0605a18║翻應成三百卷，未至此土，故不具也。二、餘類
T40n1813_p0605a19║戒者，如梁朝《攝論．戒學》中引《毘奈耶瞿沙毘
T40n1813_p0605a20║佛略經》，「說菩薩戒有十萬種差別」，如茲大本，
T40n1813_p0605a21║未沾此域。又上代諸德相傳云：真諦三藏將
T40n1813_p0605a22║菩薩律藏擬來此土，於南海上船，船便欲沒，
T40n1813_p0605a23║省去餘物，仍猶不起，唯去律本，船方得進。真
T40n1813_p0605a24║諦歎曰：「菩薩戒律，漢土無緣，深可悲矣。」又曇
T40n1813_p0605a25║無讖三藏，於西涼洲，有沙門法進等，求讖受菩
T40n1813_p0605a26║薩戒，并請翻戒本。讖曰：「此國人等，性多狡猾，
T40n1813_p0605a27║又無剛節，豈有堪為菩薩道器？」遂不與授。進
T40n1813_p0605a28║等苦請不獲，遂於佛像前，立誓邀期，苦節求
T40n1813_p0605a29║戒。七日纔滿，夢見彌勒，親與授戒，并授戒本，
T40n1813_p0605b01║並皆誦得。後覺已見讖，讖覩其相異，乃昌然
T40n1813_p0605b02║歎曰：「漢土亦有人矣。」即與譯出戒本一卷，與
T40n1813_p0605b03║進夢誦，文義扶同，今別行《地持戒本》，首安歸
T40n1813_p0605b04║命偈者是也。又聞西國諸小乘寺，以賓頭盧
T40n1813_p0605b05║為上座，諸大乘寺，以文殊師利為上座，令眾
T40n1813_p0605b06║同持菩薩戒，羯磨說戒，皆作菩薩法事，律藏
T40n1813_p0605b07║常誦不絕。然聲聞五律，四部東傳，此土流行，
T40n1813_p0605b08║其來久矣。其於菩薩律藏，逈不東流，曇無讖
T40n1813_p0605b09║言，於斯已驗。致使古來諸德，或有發心受戒，
T40n1813_p0605b10║於持犯闇爾無所聞，悲歎良深，不能已已。藏
T40n1813_p0605b11║雖有微心，冀茲勝行，每慨其斥闕，志願西求，
T40n1813_p0605b12║既不果遂，情莫能已。後備尋藏經，捃摭遺躅，
T40n1813_p0605b13║集菩薩毘尼藏二十卷，遂見有菩薩戒本。自
T40n1813_p0605b14║古諸賢，未廣解釋，今敢竭愚誠，聊為述讚，庶
T40n1813_p0605b15║同業者，粗識持犯耳。
T40n1813_p0605b16║第九、明傳譯緣起者。此經於大秦姚興弘始
T40n1813_p0605b17║三年，有西域三藏法師鳩摩羅什，此云童壽，
T40n1813_p0605b18║以持菩薩戒故，偏誦此一心地法門品。以此
T40n1813_p0605b19║品略明菩薩戒相，是故印土持菩薩戒者，無
T40n1813_p0605b20║不皆誦。于時沙門慧融、道祥等八百餘人，請
T40n1813_p0605b21║羅什受菩薩戒。遂於逍遙園，或云於長安草
T40n1813_p0605b22║堂寺中，共學士翻譯經論五十餘部，唯此《梵
T40n1813_p0605b23║網經》最後。什自誦出，而共譯之。慧融等從筆
T40n1813_p0605b24║受，亦同誦持。仍別錄此下卷之中偈頌已後
T40n1813_p0605b25║所說戒相，獨為一卷，名作《梵網經盧舍那佛說
T40n1813_p0605b26║菩薩十重四十八輕戒卷》。卷首別標當時受
T40n1813_p0605b27║戒羯磨等事，仍云此羯磨出《梵網經．律藏品》
T40n1813_p0605b28║內盧舍那佛為妙海王及王千子受菩薩戒
T40n1813_p0605b29║法，其八百餘人誦此戒本也。
T40n1813_p0605c01║第十、隨文解釋者，於此文中分為三分：初十
T40n1813_p0605c02║一行半偈是標源歎戒分，二、從「爾時」下對緣
T40n1813_p0605c03║正說分，三從「我今在此樹」下結說勸持分。又
T40n1813_p0605c04║釋初是戒起所從分，二對緣正說分，三結說
T40n1813_p0605c05║勸學分。初中分二：初有五偈明標源顯戒，
T40n1813_p0605c06║後六偈半歎戒勸持。又釋前五戒所從勝，後
T40n1813_p0605c07║是所流戒勝。又前是傳戒人勝，後是所傳戒
T40n1813_p0605c08║勝。前中有四：初、一頌明舍那真身起千化佛，
T40n1813_p0605c09║二、次一頌一句明千化佛復各化為百億釋
T40n1813_p0605c10║迦，三、一頌二句明化身就舍那聽受戒法，四、
T40n1813_p0605c11║一頌一句明化身就機傳通本戒。初一頌之
T40n1813_p0605c12║中，上二句明本源實身，下二句明所現千佛。
T40n1813_p0605c13║此中盧舍那等三類佛，有人釋云：千華臺上
T40n1813_p0605c14║盧舍那佛是自受用身，千花上佛是他受用
T40n1813_p0605c15║身，百億釋迦為變化身。此釋恐不應理，以華
T40n1813_p0605c16║臺上佛亦是隨他受用身故。今釋此佛內自
T40n1813_p0605c17║實成及應機化境，諸聖教中總有五說：一、約
T40n1813_p0605c18║諸部小乘，於此大千百億閻浮中，唯此閻浮
T40n1813_p0605c19║釋迦是實報成佛，餘州皆是化往，本不論舍
T40n1813_p0605c20║那佛。二、若依入大乘論等說，摩醯首羅天上
T40n1813_p0605c21║有一實報成佛，以一大千世界為所緣境，化
T40n1813_p0605c22║作百億釋迦一時成佛。三、若依此經，蓮華
T40n1813_p0605c23║臺藏世界之中，坐華臺上，實身成佛，名盧舍
T40n1813_p0605c24║那。其千華上千釋迦，則是千摩醯首羅天上
T40n1813_p0605c25║各有一釋迦，此千釋迦一一各化作百億釋
T40n1813_p0605c26║迦，故有千百億釋迦於千百億國中菩提樹
T40n1813_p0605c27║下一時成佛。准此言之，則一實身成佛時，以
T40n1813_p0605c28║千三千世界為主，化境合有千箇百億，其千
T40n1813_p0605c29║釋迦是實報，千百億釋迦是化身。四、依《攝論》
T40n1813_p0606a01║等，受用身有二種：一、自受用，是實身成佛，稱
T40n1813_p0606a02║法界成，身土相稱，依正無礙，唯佛獨住，更無
T40n1813_p0606a03║菩薩。二、隨他受用身，為地上菩薩於淨土中
T40n1813_p0606a04║現身說法，為地前機現化身佛所主，化境又
T40n1813_p0606a05║廣於前。《智論》云：數此三千大千世界如恒沙
T40n1813_p0606a06║為一世界種，數此世界種恒沙復至為一世
T40n1813_p0606a07║界海，數此海復至十方恒沙為一佛世界，是
T40n1813_p0606a08║釋迦佛所化境界。五、依《華嚴經》無成無不成，
T40n1813_p0606a09║故盧舍那一切處皆實身成佛。又以盧舍那
T40n1813_p0606a10║則是釋迦，不分報化二位之別，但說十身以
T40n1813_p0606a11║顯無盡，是故所主化境無邊無盡。且如一類
T40n1813_p0606a12║須彌樓山世界之數，則盡十方滿虛空遍法
T40n1813_p0606a13║界。又一類樹形世界，亦同前遍法界。其側住
T40n1813_p0606a14║世界、府仰世界、倒世界、眾生形等無量形類，
T40n1813_p0606a15║一一形類各各本類普遍法界，然互不相礙。
T40n1813_p0606a16║又此雜類並皆攝在蓮華藏世界海中，是故
T40n1813_p0606a17║華藏亦說無盡。又以華藏界一一塵中現一
T40n1813_p0606a18║切世界如因陀羅網，如是重重無盡無盡
T40n1813_p0606a19║出過思議之表，此等並是盧舍那常轉法輪
T40n1813_p0606a20║處也。今此文中還依如上第三義說，初句顯
T40n1813_p0606a21║其本身，後句明其源土。初中以是舍那自說，
T40n1813_p0606a22║故云「我今」。然通辨我義略有六種：一、執我，謂
T40n1813_p0606a23║分別俱生在於凡位；二、慢我，謂但俱生在有
T40n1813_p0606a24║學位；三、習氣我，謂二我餘習在無學位；四、隨
T40n1813_p0606a25║世流布我，謂諸佛等隨世假稱；五、自在我，謂
T40n1813_p0606a26║八自在等，如來後得智為性；六、真我，謂真如
T40n1813_p0606a27║常樂我淨等，以真如為性。此中稱我通後三
T40n1813_p0606a28║種，隨義應知。「盧舍那」義如前已釋。次句言「方
T40n1813_p0606a29║坐蓮華臺」者，方有二義：一、將欲義，謂方將等；
T40n1813_p0606b01║二、正住義，謂方住等。今依後義正在華上，故
T40n1813_p0606b02║云「方坐」也。蓮華臺者，是十八圓滿中依止圓
T40n1813_p0606b03║滿。諸論二釋通有三義：一、謂約事，二、就理，三、
T40n1813_p0606b04║據無礙。初約事者，謂如來所感大寶蓮華王
T40n1813_p0606b05║為所依止。然通辨蓮華總有四類。《智論》云：
T40n1813_p0606b06║一、人中蓮華，十葉已上；二、天上蓮華，百葉已
T40n1813_p0606b07║上；三、菩薩蓮華，千葉已上。四、義准佛蓮花無
T40n1813_p0606b08║限量故。《華嚴》中大蓮華座不言葉數，但云「一
T40n1813_p0606b09║一華葉皆遍法界」。二、就理者，如來智身依於
T40n1813_p0606b10║真理義等蓮華，故以表示亦有四義。梁《攝論》
T40n1813_p0606b11║中：一、如世蓮華在泥不污，譬法界真如在世
T40n1813_p0606b12║不為世法所污。二、如蓮華性自開發，譬真如
T40n1813_p0606b13║自性開悟，眾生若證則自性開發。三、如蓮華
T40n1813_p0606b14║為群蜂所採，譬真如為眾聖所用。四、如蓮華
T40n1813_p0606b15║有四德：一、香，二、淨，三、柔燸，四、可愛，譬真如四
T40n1813_p0606b16║德謂常樂我淨。三、理事無礙者，謂佛果圓融
T40n1813_p0606b17║理事混通，依正無礙相即自在，思之可見。下
T40n1813_p0606b18║二句中，初句明佛所住處，謂於千華之上或
T40n1813_p0606b19║云千蓮也。下句所現佛，此千還是受用身攝。
T40n1813_p0606b20║有人釋云：若約相顯為論，盧舍那身為十地
T40n1813_p0606b21║後等覺位菩薩現，此千釋迦為初地已上菩
T40n1813_p0606b22║薩現，此亦無違。第二、一頌一句，明此千佛復
T40n1813_p0606b23║現百億釋迦。於中，先四句釋一華所現，後一
T40n1813_p0606b24║句類結餘華。前中，初句舉一華主百億國。國
T40n1813_p0606b25║者，是四天下中南州國也。是故即一三千大
T40n1813_p0606b26║千世界有百億四天下等，故云「百億國」。於一
T40n1813_p0606b27║一南洲菩提樹下各有一釋迦同時成佛，故
T40n1813_p0606b28║云「各坐」等也。類結者，如一華既有百億國，餘
T40n1813_p0606b29║九百九十九華亦各主百億，故類結云如是
T40n1813_p0606c01║總為千箇百億也。第三，一頌二句明化佛就
T40n1813_p0606c02║報領受戒法。於中初句標舍那本身是化佛
T40n1813_p0606c03║所出之處，故須標也。次句舉化身數。次句明
T40n1813_p0606c04║掌持大眾具眷屬相。次句顯主伴俱來至我
T40n1813_p0606c05║舍那所。次句正明領受戒法。次句明說戒利
T40n1813_p0606c06║益，謂此妙戒諸說中最，同於甘露味之中上，
T40n1813_p0606c07║於此創演故曰門開。又釋甘露有三義：一、當
T40n1813_p0606c08║食宛飢，同攝善內備；二、當飲除渴，同攝生
T40n1813_p0606c09║濟之；三、當藥病療，同律儀斷惡。故以為喻。又
T40n1813_p0606c10║釋甘露是仙藥，服者長生，得此戒命盡未來
T40n1813_p0606c11║際故也。第四，一頌一句明化身就機傳通本
T40n1813_p0606c12║戒。於中初三句各還本位，後二句誦傳本戒，
T40n1813_p0606c13║謂此戒法諸佛所師，故云「本師戒」也。「十重」等，
T40n1813_p0606c14║出戒相輕重數也。上來標源顯戒亦是戒所
T40n1813_p0606c15║從來竟（文）。自下第二歎戒勸持中有二：初
T40n1813_p0606c16║有三行一句歎益勸受，後三行一句舉法勸
T40n1813_p0606c17║信。初中有六：初二句辨戒德圓滿，於中初能
T40n1813_p0606c18║破無明大闇，出生死長夜、顯無住涅槃，故云
T40n1813_p0606c19║「如日月」也。二能莊嚴行者，令諸佛護念、人天
T40n1813_p0606c20║樂觀，故「如瓔珞珠」也。又釋初是慧嚴、後是福
T40n1813_p0606c21║嚴。又釋律儀戒，以能破諸黑惡，故如日也。攝
T40n1813_p0606c22║眾生戒，以大悲清涼為相，故如月也。攝善法
T40n1813_p0606c23║戒，以能攝修具諸勝善法而自珮，故如瓔珞
T40n1813_p0606c24║珠也。二、次二句明戒用深廣，謂微塵菩薩是
T40n1813_p0606c25║多人同行故勝也，由此成正覺能成大果故
T40n1813_p0606c26║勝也，亦則前句是廣、後句深也。三、次二句明
T40n1813_p0606c27║大人誦持故勝，謂初句報佛、後句化佛。四、次
T40n1813_p0606c28║二句舉益勸學成自利行。五、次二句教令轉
T40n1813_p0606c29║授成利他行。六、次三句誡聽所誦，以此戒中
T40n1813_p0607a01║含攝蘊積備具眾德，故云藏也。又為簡定道
T40n1813_p0607a02║二戒，故言波羅提木叉戒。梵云「波羅提」，此言
T40n1813_p0607a03║別。若具，應云「毘」。木叉，此云解脫。謂持此戒
T40n1813_p0607a04║行，於諸犯境皆別別解脫，故名也。又可當於
T40n1813_p0607a05║生死而得解脫故也。第二舉法勸信中分
T40n1813_p0607a06║三：初五句明信法成益。於中初一句總勸生
T40n1813_p0607a07║信。二、次二句出所信境，又是教生信方便，謂
T40n1813_p0607a08║信己身有佛性法故，即是定當來成佛之義。
T40n1813_p0607a09║三、次二句辨信益，謂由信自有自性住佛性，
T40n1813_p0607a10║信佛是至得果性，謂起此信即是發入理菩
T40n1813_p0607a11║提心，此故此心即是得戒。故《無垢稱經》云：「發
T40n1813_p0607a12║菩提心即是出家，是即具足成比丘性。」此之
T40n1813_p0607a13║謂也。二有六句勸眾普受，於中二：初二句
T40n1813_p0607a14║總勸普受，即是下文「但解法師語盡受得戒」，
T40n1813_p0607a15║故云「一切有心」等。又可凡諸有心皆有佛性，
T40n1813_p0607a16║有佛性故堪為道器，故云「攝佛戒」也。又前是
T40n1813_p0607a17║當成之佛，據佛性體也。此明有心之者皆攝
T40n1813_p0607a18║佛戒，是佛性用也。二、次四句釋攝戒利益，謂
T40n1813_p0607a19║入菩薩三聚戒中，即是佛本因之位，故名「佛
T40n1813_p0607a20║子」，下諸戒首皆云「若佛子」者是也。三、後二句
T40n1813_p0607a21║以有此益故勸眾聽誦。上來總是第一標源
T40n1813_p0607a22║歎戒分訖也。
T40n1813_p0607a23║自下第二大段正說中分三：初明結集者序
T40n1813_p0607a24║當時事，二、「告諸菩薩」下明對機正誦，三從我
T40n1813_p0607a25║已說下結勸受持。初中四：一、序成佛時處，二、
T40n1813_p0607a26║序所結戒相，三、序口光表說，四、序眾集聽受。
T40n1813_p0607a27║初中「爾時」者，是此化身從報佛所受旨迴還
T40n1813_p0607a28║至此之時，故云爾時也。「釋迦」此云能，是姓也。
T40n1813_p0607a29║「牟尼」此云寂，是名也。「菩提樹」者，在摩伽陀國，
T40n1813_p0607b01║於此樹下有金剛座，賢劫千佛皆於此座成
T40n1813_p0607b02║等正覺，此樹下得菩提，故名菩提樹。創坐得
T40n1813_p0607b03║佛，故云「初坐」等也。二、序所結戒中有二：初辨
T40n1813_p0607b04║相，二會名。前中以是本戒，非是待犯然後方
T40n1813_p0607b05║制，故最初成佛即結此戒，不同聲聞戒，故云
T40n1813_p0607b06║「初結菩薩波羅提木叉」也。「孝」者，謂於上位起
T40n1813_p0607b07║厚至心，念恩崇敬樂慕供養。「順」者，捨離己見
T40n1813_p0607b08║順尊教命。於誰孝順？略出三境：一、父母生育
T40n1813_p0607b09║恩；二、師僧訓導恩；三、三寶救護恩。然父母有
T40n1813_p0607b10║二位：一、現生父母；二、過去父母。謂一切眾生
T40n1813_p0607b11║悉皆曾為所生父母，今由持戒，於父母渴誠
T40n1813_p0607b12║敬養，令修善根發菩提心，今世後世離苦得
T40n1813_p0607b13║樂。又由發菩提心持菩薩戒，救一切眾生悉
T40n1813_p0607b14║令成佛，是故二位父母皆為孝順。又由具持
T40n1813_p0607b15║菩薩淨戒，當得道力救護一切諸眾生故，於
T40n1813_p0607b16║過現父母亦為孝順。又供養孝順師僧三寶，
T40n1813_p0607b17║下文具顯。又以如說修行為報其恩，故為孝順。
T40n1813_p0607b18║「是至道法」者，謂至極之道莫先此法。又以此
T40n1813_p0607b19║道能至於果，故云至道，此即道能至也。謂作
T40n1813_p0607b20║了因至涅槃果，又作生因至菩提果。二會名
T40n1813_p0607b21║者，謂行此孝行，即是順教無違，名為持戒，故
T40n1813_p0607b22║云「孝名戒」。戒謂制御三業，止滅諸惡，故云「戒
T40n1813_p0607b23║亦名制止」也。三、序佛口光者，如來將說戒法，
T40n1813_p0607b24║先於金口放大光明，驚覺令知，當從此口吐
T40n1813_p0607b25║戒法光，照入其心，故現此相，令眾集也。四、序
T40n1813_p0607b26║眾集聽，於中先集眾，二辨敬聽。前中有四眾：
T40n1813_p0607b27║一、菩薩，二、色天，三、欲天，四、人王。初一是同生
T40n1813_p0607b28║眾，後三是異生眾。二辨敬聽者，合掌身儀不
T40n1813_p0607b29║慢，至心住念不散也。第二、對機正誦中二：
T40n1813_p0607c01║先、歎戒要勝；後、正誦戒相。前中二：初、明戒法
T40n1813_p0607c02║深勝；二、從「佛子諦聽」下，辨戒機緣廣。前中二：
T40n1813_p0607c03║初、舉法辨勝；後、「是故諸佛子應受」下，正勸修
T40n1813_p0607c04║學。前中二：初、約人顯勝；二、「是故戒」下，約法辨
T40n1813_p0607c05║勝。前中二：初、約佛自誦，顯勝人誦，故明戒勝
T40n1813_p0607c06║也；二、約五位菩薩眾誦，明多人誦，故明戒勝
T40n1813_p0607c07║也。以信行不成位，故但云「發心」也。以十住是
T40n1813_p0607c08║三賢之初，入位之始，故云「發趣」也。十行增修
T40n1813_p0607c09║善根，故云「長養」。十回向是世間修終，堅固不
T40n1813_p0607c10║壞，故云「金剛」。「十地」可知。「是故戒光從口出」者，
T40n1813_p0607c11║是前從初發心至十地，滿三無數劫，常誦持
T40n1813_p0607c12║故，致後誦時，口中每出說戒之光。如《智論》中
T40n1813_p0607c13║有三藏比丘，以多生說法，口出香，類同此也。
T40n1813_p0607c14║又釋：以此戒法破無明闇，從用名光。又釋：從
T40n1813_p0607c15║佛口光中出戒光故，從緣為名，故云光。「有緣
T40n1813_p0607c16║非無因」者，今此誦戒，口出戒光，非無因緣，以
T40n1813_p0607c17║多劫積集，因緣深固，致令如此。又釋：此屬第
T40n1813_p0607c18║二約法辨勝。於中有三：初、明戒無自性，起藉
T40n1813_p0607c19║因緣。謂此戒法既從因緣，必無自性，無自性
T40n1813_p0607c20║戒名為戒光。以佛說為緣，機感為因，或師授
T40n1813_p0607c21║為緣，菩提心為因，無自性戒方得發起，故云
T40n1813_p0607c22║「有緣非無因」也。二、明戒體甚深。言「故光光」等
T40n1813_p0607c23║者，光猶戒，謂是因緣所發戒體無量數多，故
T40n1813_p0607c24║曰「光光」也。「故」者，所由也。謂此戒光因緣生故，
T40n1813_p0607c25║是故無性離相，故云「非青」等也。於中三句：初、
T40n1813_p0607c26║離色心者，謂此真戒性非質礙，又非緣慮，故
T40n1813_p0607c27║云「非色心」。又釋：戒於思種而建立故，用思種
T40n1813_p0607c28║為體，故云非青等色也。於思種上假立為色，
T40n1813_p0607c29║故云非心也。二、離有無者，謂緣起之戒便無
T40n1813_p0608a01║自相，即緣非戒，離緣無戒，除即除離，不得中
T40n1813_p0608a02║間。如是求戒，永不是有無。然此不無此不有
T40n1813_p0608a03║之戒，以不同菟角無因緣故，是故此戒俱絕
T40n1813_p0608a04║有無。又可非所執故不有，從緣起故非無。又
T40n1813_p0608a05║從緣起故不有，非所執故不無，故云「非有非
T40n1813_p0608a06║無」也。三、離因果者，以稱性之戒離能所生，故
T40n1813_p0608a07║非因果也。又釋以戒能成彼大菩提果，故非
T40n1813_p0608a08║果法也。又藉菩提心為因起，故非因法也。以
T40n1813_p0608a09║是果非果即因故，是因非因即果故，是故剋
T40n1813_p0608a10║性非因果也。「三世諸佛之本」下，明戒用廣。於
T40n1813_p0608a11║中三：初、明戒雖非果而能作果，故云「諸佛之
T40n1813_p0608a12║本原」。二、明戒雖非因而能作因，故云「菩薩之
T40n1813_p0608a13║根本」，以菩薩是因位故。三、雖俱非因果，然能
T40n1813_p0608a14║通為大眾之本。二、「是故」下，結勸修學中，應受、
T40n1813_p0608a15║應持、應誦文、應學義。第二明戒機緣廣中，初、
T40n1813_p0608a16║標受佛戒，二、辨戒機差別，有二十眾。於中變
T40n1813_p0608a17║化人者，如龍變為人，小乘入難，此中通也。後
T40n1813_p0608a18║「但解法師語」下通結多門，餘義可知。第二正
T40n1813_p0608a19║誦戒相中二：先總釋隨戒之相，略作六門：一、
T40n1813_p0608a20║釋名，二、分輕重，三、明具闕方便，四、持犯麁細，
T40n1813_p0608a21║五、諸部種類，六、對小辨異。並如別說。二、別釋
T40n1813_p0608a22║戒相中亦二：先十重，後輕垢。前中三：先舉數
T40n1813_p0608a23║勸持，二立名辨相，三總結勸持。又亦可初總
T40n1813_p0608a24║誦，二別誦，三結勸。總中四：一、舉數，二、「若受」
T40n1813_p0608a25║下勸誦其文。於中先明不誦有損。「非菩薩」者，
T40n1813_p0608a26║失現行菩提心也。「非種子」者，乖菩提心種子
T40n1813_p0608a27║也。又前失位，後失行也。後舉佛自誦，彰誦有
T40n1813_p0608a28║益。三、勸學其義，謂舉三世齊學勸令受學。四、
T40n1813_p0608a29║「已略說」下結說勸持，並可知。第二、立名辨
T40n1813_p0608b01║相中，先以義料簡，後釋本文。初中十重，略作
T40n1813_p0608b02║十門：一、釋名，二、明犯因，三、明犯具，四、顯犯
T40n1813_p0608b03║境，五、造境自他，六、自作教他，七、犯相始終，八、
T40n1813_p0608b04║明犯輕重，九、明諸部相攝，十、明攝三聚。初釋
T40n1813_p0608b05║名者，先釋總名，謂一、周圓數，二、五稱。十波羅
T40n1813_p0608b06║夷者，此云他勝處，略有三釋：一、約法，謂是佛
T40n1813_p0608b07║弟子，以所持佛戒為自，非毀佛戒為他。若專
T40n1813_p0608b08║精不犯，則自勝於他；若破其根本，即他勝於
T40n1813_p0608b09║自。以戒為學處，持犯所依，故云處也。二、約業，
T40n1813_p0608b10║謂魔業為他。三、約報，謂墮不如意處為他。並
T40n1813_p0608b11║可知。此從數義以彰名，即帶數釋。二、別名，如
T40n1813_p0608b12║下釋。二明犯因者，謂犯此十重皆因三毒。於
T40n1813_p0608b13║中二：初約麁相，二就細辨。初中此十戒內殺
T40n1813_p0608b14║毀及嗔，此三因嗔犯，是故制此為防嗔。此中
T40n1813_p0608b15║約動三業以分三，謂身、語、意，如次應知。又內
T40n1813_p0608b16║外分二，謂初二約外，後一約內。外中色聲分
T40n1813_p0608b17║異，又盜、婬、慳，此三因貪犯，但初二麁現，後一
T40n1813_p0608b18║細故。又約財色分二，謂盜、慳俱望財。但自他
T40n1813_p0608b19║分異，謂盜望他財，慳望自物。又盜望未得，慳
T40n1813_p0608b20║望已得。何以約財分二，約色不分耶？以財許
T40n1813_p0608b21║如法畜，望已得未得分為二，色無通畜義，故
T40n1813_p0608b22║唯一禁斷。又有財盜及施，故得分為二，色無
T40n1813_p0608b23║施與義，故更不開二。又妄、酒及謗，此三因癡
T40n1813_p0608b24║犯，於中酒但為癡因，妄、謗為癡果。果中妄由
T40n1813_p0608b25║邪見，望己身不聖而言聖，謗由邪見，望他三
T40n1813_p0608b26║寶實聖云非聖，故分二也。癡果已顯彰，約境
T40n1813_p0608b27║可分二，癡因用猶隱，約事唯立一。又說過通
T40n1813_p0608b28║三毒可知，此則為調伏三毒立茲十戒。二、約
T40n1813_p0608b29║細辨者，此十戒中一一皆通有三毒犯，第九
T40n1813_p0608c01║瞋中有時由彼貪癡引故亦得有三，是故各
T40n1813_p0608c02║調三毒通名毘尼，此云調伏。第三、明犯具
T40n1813_p0608c03║者，所謂三業。此十戒中，初三及酒，皆依身犯。
T40n1813_p0608c04║故《智論》十三云：酒及前三，俱是身戒。今此中
T40n1813_p0608c05║有四義釋：一、約自他，初三成自害，後一成他
T40n1813_p0608c06║害，以得酒已，方作大罪。二、約依正，有三句：一、
T40n1813_p0608c07║盜即依報；二、殺、婬望正報；三、酒通依正，以為
T40n1813_p0608c08║飲酤，不為貯畜，亦得正報收。三、約違順，亦三
T40n1813_p0608c09║句：一、殺、盜望違情，婬犯順迷情，酤酒通違順，
T40n1813_p0608c10║以恣迷情故順，取其直故違。四、約因果，初二
T40n1813_p0608c11║損財斷命，苦果中極，故俱成重；後婬、酒順迷，
T40n1813_p0608c12║種苦因極，故亦成重。是故古德云：「婬為生死
T40n1813_p0608c13║本，酒為過患源。」律中此二，不立境想，義存此
T40n1813_p0608c14║也。又妄、說、毀、謗，此四是語業犯，即是語四失
T40n1813_p0608c15║也：一、妄語；二、離間語，以說過令離故；三、綺
T40n1813_p0608c16║語，以讚毀無義故；四、惡口，以惡言謗黷故。又
T40n1813_p0608c17║釋：初一違境失，次二違教失，謂一餘處傳非，
T40n1813_p0608c18║二現前毀讚。後一違理失，並可知。又慳、嗔二
T40n1813_p0608c19║戒是意業犯，此中何故瞋依本名，貪就慳性
T40n1813_p0608c20║說？謂瞋障慈悲，乖礙行重，貪或容有順悲愍
T40n1813_p0608c21║故，是故約慳違慈濟說。若細論十戒，一一皆
T40n1813_p0608c22║有三業成犯，以互相導故。如下釋文處說，亦
T40n1813_p0608c23║伏三業，名為調伏也。第四、明犯境差別，有
T40n1813_p0608c24║四：一、約情、非情境者，謂前九全及第十少分
T40n1813_p0608c25║是約情境犯，以佛、僧二寶亦是情攝故。婬、瞋
T40n1813_p0608c26║各有一義及第十少分約非情犯，以謗法寶、
T40n1813_p0608c27║婬屍、瞋塊俱同犯故。二、約勝、劣境者，謂說、謗
T40n1813_p0608c28║二戒局勝境犯，以要說彼菩薩等過及謗三
T40n1813_p0608c29║寶方成犯故。酤酒一戒唯劣境犯，以聖等勝
T40n1813_p0609a01║位無飲酒故。餘七通二位，以俱有犯義故。三、
T40n1813_p0609a02║約因、果境者，謂謗戒少分唯果境犯，以除僧
T40n1813_p0609a03║寶故，所餘因境犯也。四、約凡、聖境犯者，第十
T40n1813_p0609a04║中佛寶局聖，第五全局凡，以聖無飲酒，不可
T40n1813_p0609a05║對辨酤也。所餘通凡、聖，凡中通四趣，除地獄，
T40n1813_p0609a06║以彼苦報不可對故。或亦通五，以鬼等持戒
T40n1813_p0609a07║亦對彼趣故。聖中二乘果向十聖，大乘六位
T40n1813_p0609a08║因果通論，悉成犯境。問：對聖他心豈成誑耶？
T40n1813_p0609a09║答：但對境言彰則為成犯，不問前人信與不
T40n1813_p0609a10║信。又於聖誑語理重誑凡，豈得無犯？又釋
T40n1813_p0609a11║境中略有十境，謂五趣生為五，并依報非情
T40n1813_p0609a12║為六，又二乘、菩薩、佛、法為四，故有十。於十戒
T40n1813_p0609a13║中唯瞋通十境，以於非情机等亦有瞋故。盜
T40n1813_p0609a14║具九，除非情，以無主物不犯故，法物盜成故
T40n1813_p0609a15║成盜法。婬通八，除佛、法，以非情死屍亦成犯，
T40n1813_p0609a16║故不除也。慳亦通八，際法及非情，以無求索
T40n1813_p0609a17║故，餘皆成犯境。殺、妄、說、毀此四通七，除佛、法、
T40n1813_p0609a18║非情，所由可知。酤酒通五趣，除所餘。謗唯三
T40n1813_p0609a19║寶亦除，餘所由並可知。第五、造境自他中
T40n1813_p0609a20║有四例：一、自造他境，二、他造自境，三、自造自
T40n1813_p0609a21║境，四、他造他境。以十戒應配之。且初例具十
T40n1813_p0609a22║犯可知。二例唯一犯，謂婬戒有犯，所餘不
T40n1813_p0609a23║犯可知。三例十中通四犯，謂殺、婬、慳、瞋。以菩
T40n1813_p0609a24║薩理宜不捨生死為物受身，而返厭身自殺，
T40n1813_p0609a25║故亦得罪。又以婬意自愛其身，及如律中弱
T40n1813_p0609a26║春自婬等。《善生經》云：自施不成施，自慳成慳。
T40n1813_p0609a27║又如有一不稱意事，搥胸自瞋等。是故此四
T40n1813_p0609a28║通自為境。第四例於十戒之中一切通犯，謂
T40n1813_p0609a29║教他趣餘境自犯故也。第六、自作教他者，有
T40n1813_p0609b01║四句：一、自作不教他，二、教他不自作，三、亦自
T40n1813_p0609b02║亦教他，四、非自非教他。初二可知。三中有二：
T40n1813_p0609b03║一如犯婬，教他就己，一犯得二罪；若約睡及
T40n1813_p0609b04║怨逼，則無教他義。二餘教他及自作，別犯兩
T40n1813_p0609b05║罪故也。第四句者，謂見作、隨喜及讚歎作等，
T40n1813_p0609b06║雖非自作亦不教他，然亦是犯。是故此四遍
T40n1813_p0609b07║犯十戒，俱結重也。第七、犯相始終。於中三
T40n1813_p0609b08║例：一、始，二、終，三、據中。此中婬犯據始，侵如毛
T40n1813_p0609b09║頭，即結犯不待精樂。殺犯據終，要命斷方結。
T40n1813_p0609b10║所餘據中，如盜離本處，雖已成犯，猶未得用
T40n1813_p0609b11║等。餘准可知。有義：慳、瞋亦約初犯，以起念便
T40n1813_p0609b12║犯故。第八、輕重門者，有二：先總辨，後別論。
T40n1813_p0609b13║總辨十戒輕重者，此十戒中幾是業道重？有
T40n1813_p0609b14║五，謂初四及第十。幾是障道重？有三，謂毀、慳、
T40n1813_p0609b15║瞋。幾是重亦小輕？有二，謂酤、說。又分三：一、前
T40n1813_p0609b16║四中，殺人、盜五乃至大妄，同小乘，最重；二、後
T40n1813_p0609b17║四全，次重；三，五、六全及初、四少分，謂約非人、
T40n1813_p0609b18║非五、非道、小妄，此等應小輕。又前五招譏多，
T40n1813_p0609b19║後五應少。又酤唯約遮，餘通遮性。有義：十戒
T40n1813_p0609b20║俱通二罪。二、若別論者，一一之中各有輕重，
T40n1813_p0609b21║至下文處辨。第九、攝諸門者，有四：一、約十
T40n1813_p0609b22║惡者，於顯十戒中，謗意是邪見，謗詞、惡口、酒
T40n1813_p0609b23║是癡因，謗是癡果，所餘如次，餘九應知。二、依
T40n1813_p0609b24║《菩薩善戒經》，出家菩薩有八重，即此中初四
T40n1813_p0609b25║及後四是也。以出家菩薩先受聲聞戒，具前
T40n1813_p0609b26║四重，後受菩薩戒，更加後四故。三、依《善生經》，
T40n1813_p0609b27║在家菩薩有六重，即此中初六是。四、依《瑜伽》、
T40n1813_p0609b28║《地持》有四重，即此後四是。又小乘四重，即前
T40n1813_p0609b29║四是也。是故此戒通攝道俗，備緣大小，故具
T40n1813_p0609c01║十耳。第十、攝三聚戒者，有二義：一、若從勝
T40n1813_p0609c02║為論，此十戒總是律儀攝，以俱止惡故。二、若
T40n1813_p0609c03║通辨皆具三聚，謂於此十中一一不犯律儀
T40n1813_p0609c04║戒攝；修彼對治十罪之行攝善法攝，謂一慈
T40n1813_p0609c05║悲行、二少欲行、三淨梵行、四諦語行、五施明
T40n1813_p0609c06║慧行、六護法行、七息惡推善行、八財法俱施
T40n1813_p0609c07║行、九忍辱行、十讚三寶行；以此二戒教他眾
T40n1813_p0609c08║生令如自所作，即為攝眾生戒。是故十戒一
T40n1813_p0609c09║一皆具三聚。餘義可知。第二釋文者，別釋
T40n1813_p0609c10║十重即為十段。何等為十？如半頌曰：「殺盜
T40n1813_p0609c11║婬妄酒，說毀慳瞋謗。」
T40n1813_p0609c12║初篇殺戒第一
T40n1813_p0609c13║將釋此戒，略作十門：一、制意，二、次第，三、釋名，
T40n1813_p0609c14║四、具緣，五、闕緣，六、輕重，七、得報，八、通塞，九、
T40n1813_p0609c15║對治，十、釋文。初、制意者，略由十意：一、由斷
T40n1813_p0609c16║生命業道重故，負此重業不堪入道，是故大
T40n1813_p0609c17║小二乘、道俗諸戒皆悉同制。二、由違害大悲
T40n1813_p0609c18║心，故《瑜伽》云：若有問言，菩薩以何為體？應正
T40n1813_p0609c19║答言，大悲為體，尚須為物捨身，況害彼命？三、
T40n1813_p0609c20║背恩養，故下文云：六道眾生皆我父母，生生
T40n1813_p0609c21║無不從是而生，豈得害也？四、乖勝緣，故《智論》
T40n1813_p0609c22║云：或可蟻子在前成佛，蒙其濟度，此事難知。
T40n1813_p0609c23║若害彼命，與彼無緣，不蒙救也。五、並有佛性，
T40n1813_p0609c24║悉為當來法器，如不輕菩薩深敬眾生，尚無
T40n1813_p0609c25║不敬，豈容有害？六、違失菩薩無畏施，故經云：
T40n1813_p0609c26║所以持不殺戒，為施眾生無畏故也。又《涅槃》
T40n1813_p0609c27║中如來壽命無有限量，皆因不殺。七、乖四攝
T40n1813_p0609c28║行，故論云：菩薩二利之中利他為最，若起害
T40n1813_p0609c29║心眾生捨離，設欲法施無所化故。八、損過實，
T40n1813_p0610a01║故《智論》云：假使滿閻浮無價珍寶，無有能直
T40n1813_p0610a02║於身命者，是故奪彼命根亦得盜寶之罪。《涅
T40n1813_p0610a03║槃經》又云：「一切畏刀杖，莫不愛壽命，恕己可
T40n1813_p0610a04║為喻，勿殺勿行杖」等禁。九、為報恩故，謂菩薩
T40n1813_p0610a05║大行依眾生得，尚念報恩寧容加害？十、法爾
T40n1813_p0610a06║故，三世諸佛家業法爾，不念加害利益眾生故
T40n1813_p0610a07║也。第二、次第者，戒相塵沙無邊浩污，何故
T40n1813_p0610a08║最初辨茲殺戒？一、謂菩薩萬行無不以大悲
T40n1813_p0610a09║為本，為存行本故先制也；二、有情所重莫不
T40n1813_p0610a10║以形命為先，為救物命故先辨也。若爾，何故
T40n1813_p0610a11║聲聞戒初不同此耶？謂此以救生行為先，彼
T40n1813_p0610a12║以自行為首。又釋：彼要待犯已方制，婬戒初
T40n1813_p0610a13║犯，故殺不先。《僧祇律》云：成道五年制婬，第六
T40n1813_p0610a14║年制盜及殺。菩薩不爾，約十業道此為初故，
T40n1813_p0610a15║三世本戒非新制故。第三、釋名者，息風名
T40n1813_p0610a16║生，依身心轉隔斷不續名為殺生。戒者是能
T40n1813_p0610a17║治之行，從所治為名，故云殺戒。《涅槃經》云：「眾
T40n1813_p0610a18║生佛性住五陰中，若壞五陰名曰殺生，若有
T40n1813_p0610a19║殺生即墮惡道。」息有三種：過去、現在則不可
T40n1813_p0610a20║殺，遮未來故名殺。夫眾生者名出入息，斷出
T40n1813_p0610a21║入息故名為殺，我等諸佛亦隨俗說名為殺。
T40n1813_p0610a22║問：息斷名殺，入滅盡定豈是死耶？答：以後起
T40n1813_p0610a23║時息還生故，是故不名斷。問：此報息滅、後報
T40n1813_p0610a24║息生，應非無耶？答：以命根斷故、報隔異故，不
T40n1813_p0610a25║例滅定。問：殺既爾，從緣必無自性，無自性故
T40n1813_p0610a26║應無有罪。答：有無自性得罪，還無自性得報，
T40n1813_p0610a27║一切法皆爾。問：既自心變眾生還自殺者，無
T40n1813_p0610a28║實眾生死，何因有罪？答：還自心變罪，如眾生
T40n1813_p0610a29║來報受罪，當知亦爾。問：知殺性空，殺應無罪。
T40n1813_p0610b01║答：空是罪治，知空必不殺、殺必不了空，故亦
T40n1813_p0610b02║有罪。若謂無罪而作殺者，以邪見故罪重眾
T40n1813_p0610b03║生，於餘何得言無罪也？第四、具緣者，有二：
T40n1813_p0610b04║一、通，二、別。通緣有三：一、是受菩薩戒人，以不
T40n1813_p0610b05║受戒無犯故。經云：「有犯名菩薩，無犯名外道。」
T40n1813_p0610b06║二、是住自性，謂非顛狂等，以彼無犯故。三、無
T40n1813_p0610b07║開緣，謂即救生無間苦等。此三通諸戒。三、別
T40n1813_p0610b08║緣者，依《地論》，五緣：一、是他身，簡自故；二、是眾
T40n1813_p0610b09║生，簡机等故；三、有眾生想，簡迷心故；四、起
T40n1813_p0610b10║害心，簡無殺意故；五、正加害，簡未害故。依《對
T40n1813_p0610b11║法論》，亦五緣：一、事，謂有情數；二、意樂，謂起此
T40n1813_p0610b12║想及必害意；三、方便，謂為害故，加刀杖等；四、
T40n1813_p0610b13║煩惱，謂貪、嗔、癡；五、究竟，謂彼有情由方便故，
T40n1813_p0610b14║或無間死，或後時死。合此二論，通具七緣：一、
T40n1813_p0610b15║他身，二、眾生，三、起眾生想，四、殺心，五、加刀杖
T40n1813_p0610b16║等，六、有三毒，七、斷正命。并上通緣，總有十種，
T40n1813_p0610b17║可知。第五、闕緣者，闕通緣，可知。別中若闕
T40n1813_p0610b18║初緣，有三義：一、應得重輕垢，謂以惡心自殺
T40n1813_p0610b19║己身故。二、應得輕輕垢，謂以善心厭身自殺，
T40n1813_p0610b20║違菩薩行。故經云：「說身無常，而不讚說厭離
T40n1813_p0610b21║於身。」此中有癡，前有瞋故，餘六緣皆具也。三、
T40n1813_p0610b22║得福成持，謂為法滅身，為生捨命，如薩埵王
T40n1813_p0610b23║子等。若不捨，反得罪。此中非直無三毒，亦與
T40n1813_p0610b24║智和合，故成持也。亦即闕初及第六二緣。次
T40n1813_p0610b25║闕第二緣，有二差別：一、若諸趣相差，俱得重，
T40n1813_p0610b26║以七緣不闕故。二、若非情來替，有二罪：一、畢
T40n1813_p0610b27║竟不知是非情，約心應得重方便。如《唯識論》
T40n1813_p0610b28║云：夜踏瓜皮，謂殺蝦蟇，死入惡道。此但為闕
T40n1813_p0610b29║境，得重方便。二、若次後知是非情，違前暢思，
T40n1813_p0610c01║得中方便。故闕彼緣，得此三罪。若於上三位
T40n1813_p0610c02║兼起疑心，亦得三非。謂若於初位欲殺畜，人
T40n1813_p0610c03║來替，於上生疑，為畜為人而斷命者，此雖境
T40n1813_p0610c04║改心移，以命同害，亦俱重也。若於次位欲殺
T40n1813_p0610c05║生，机來替，後生疑，為生為机，害已終身不
T40n1813_p0610c06║決，以少闕心，得中方便。若於後位欲殺生，
T40n1813_p0610c07║机替，後生疑，害後知机，得輕方便。問：此中
T40n1813_p0610c08║闕心與後位，及闕境與前位，各何別耶？答：此
T40n1813_p0610c09║於異境起疑，故不同初，以彼起本想故。疑當
T40n1813_p0610c10║異境，故不同後，以彼於本境起疑故。問：何故
T40n1813_p0610c11║雙闕，唯疑非想？答：以想無雙闕。如欲殺生，机
T40n1813_p0610c12║來替，此是闕境；於上起机想，此闕心。若害
T40n1813_p0610c13║無罪，是故想無雙闕。疑中乖本期，故闕境；懷
T40n1813_p0610c14║猶預，故闕心。是故單雙二闕各三，合為六也。
T40n1813_p0610c15║次闕第三緣，有想、疑二別。想中有四：一、若本
T40n1813_p0610c16║迷生為机，害已無罪，以三心俱闕故。二、若
T40n1813_p0610c17║本欲殺生，臨至境，轉作机想，害已不知，得方
T40n1813_p0610c18║便罪，以不暢本思故，闕中後故，約前方便，結
T40n1813_p0610c19║一輕罪。三、若害已了知，起壽心，結重方便，以
T40n1813_p0610c20║闕中間，具前後故。四、若於人起畜等想，本迷
T40n1813_p0610c21║轉想，俱重也。疑中二：一、於本境疑起，有三：一、
T40n1813_p0610c22║疑生為机，終身不決，輕方便；二、後決暢壽，
T40n1813_p0610c23║重方便；三、疑為人為畜，後決不決，俱重。二、於
T40n1813_p0610c24║異境起疑，亦三：一、為机為生，終身不決，重方
T40n1813_p0610c25║便；二、後決，輕方便；三、疑為畜為人，俱重也。次
T40n1813_p0610c26║闕第四緣，有二：一、全不犯；二、雖無殺心，而有
T40n1813_p0610c27║打等，故得輕垢也。次闕第五緣，得重方便罪，
T40n1813_p0610c28║以雖不興方便，而有殺心故。次闕第六緣，有
T40n1813_p0610c29║二：一、以無記心殺，還得重；二、不貪皮肉故殺，
T40n1813_p0611a01║亦不瞋酬怨故殺，不癡祠祀故殺，但以大悲
T40n1813_p0611a02║救彼極苦，不避自苦，故亦無犯。此依《瑜伽》辨。
T40n1813_p0611a03║次闕第七緣，有二：一、畢竟不知不犯，約心得
T40n1813_p0611a04║重方便；二、知不犯，得中方便。第六、輕重者，
T40n1813_p0611a05║有二：一、麁，二、細。麁中有三：一、約所殺生，二、約
T40n1813_p0611a06║能殺心，三、所用殺法。初中生類所殺雖無崖
T40n1813_p0611a07║畔，總括此界不過有七，謂六道及聖人。然約
T40n1813_p0611a08║此七位輕重有四：一、約生斷命，一切皆夷。問：
T40n1813_p0611a09║何得有殺地獄生？答：菩薩亦有遊彼趣中救
T40n1813_p0611a10║眾生故，是故對彼亦有不殺，況有菩薩於地
T40n1813_p0611a11║獄中創起慈悲成初心故也。二、約報，謂人重、
T40n1813_p0611a12║畜等輕，以人於彼大小二乘通道器故。三、約
T40n1813_p0611a13║德，謂害發菩提心者，業道加重，不問人畜等。
T40n1813_p0611a14║故經云：殺發菩提心畜生，罪重於殺邪見人。
T40n1813_p0611a15║四、約逆，謂下文七逆中除於破僧，以無命可
T40n1813_p0611a16║損，唯逆無餘故。出佛身血是逆及重方便，以
T40n1813_p0611a17║不可殺故無夷。餘五依位各得二罪，謂逆及
T40n1813_p0611a18║夷。於中父母及二師或有各得三罪：一、夷，二、
T40n1813_p0611a19║逆。謂此四人有得羅漢者：一、殺父母等，二、殺
T40n1813_p0611a20║羅漢，三、斷生命，故得三罪。《涅槃經》云：一殺父
T40n1813_p0611a21║王，二殺須陀洹故也。若依《俱舍》，唯得一無間，
T40n1813_p0611a22║以依一故。第二約心明輕重者，然殺念慮雖
T40n1813_p0611a23║多，不過三性：善、惡、無記，即為三品。惡重，善中，
T40n1813_p0611a24║無記下或無報。於中二：先別辨，後交雜。前
T40n1813_p0611a25║內惡中三毒相導成業七，亦有三品，謂三單
T40n1813_p0611a26║輕、三雙次、一合重。單中亦三：貪下，瞋次，癡重。
T40n1813_p0611a27║何以然者，良以飢荒外至貪火內煎，雖了業
T40n1813_p0611a28║道然不能自制，貪彼皮肉以自濟軀，遂斷彼
T40n1813_p0611a29║命，故非極重。二、雖亦了知因果而瞋怒難制，
T40n1813_p0611b01║遂瞋斷命道過前，故為次也。三、不信因果將
T40n1813_p0611b02║謂無罪有德，恣心殺生復勸他殺。《婆沙》云：虎
T40n1813_p0611b03║豹豺蜈虹蛇等傷害於人，殺之無罪。父母
T40n1813_p0611b04║衰老及遭病疾，若能殺者得福無量。又殺生
T40n1813_p0611b05║祠天以為福德。又確執殺生有福無罪，如婆
T40n1813_p0611b06║藪仙人多劫受苦，是故癡因最為重也。《善生
T40n1813_p0611b07║經》云：貪心殺生輕，瞋心次，癡心重。故此云也。
T40n1813_p0611b08║三、雙者，亦三品也。謂貪瞋下，貪癡次，瞋癡重。
T40n1813_p0611b09║一、合者，等分最為上上。此約業道分輕重，若
T40n1813_p0611b10║約違教，俱犯重。二、善心者，善心殺生，如見長
T40n1813_p0611b11║病極苦眾生，不忍其苦，遂以慈心斷彼命根。
T40n1813_p0611b12║又如律中，比丘又犯死，比丘語膾子乞一刀
T40n1813_p0611b13║等。此皆業道輕，俱犯重戒。三、無記心者，或不
T40n1813_p0611b14║成犯，以無記不成業故；或亦有業，以還得報
T40n1813_p0611b15║故。如山居比丘推石殺蟻，蟻受猪身，亦還推
T40n1813_p0611b16║石害彼比丘，各無記心，冥然受報。此即於戒
T40n1813_p0611b17║雖為不犯，然殺業如茲不亡，故不可輕也。世
T40n1813_p0611b18║有愚人，飲用虫水，曰云：我但用水，本不害虫，
T40n1813_p0611b19║虫若自亡，固非我咎。此不識業道，不見聖教，
T40n1813_p0611b20║深可悲一愚矣。第二、交雜辨者，亦七：約三
T40n1813_p0611b21║時心，謂欲作、正作、已作。此三時中，三性心間起，
T40n1813_p0611b22║故業有輕重。謂三中：一惡二無記，輕；一惡二
T40n1813_p0611b23║善，次；一善二惡，重。又一善二無記，輕；一無記
T40n1813_p0611b24║二善，次；一無記二惡，重。又三：俱惡重，俱善次，
T40n1813_p0611b25║俱無記輕，如上別辨。二、約殺心三時具闕者，
T40n1813_p0611b26║闕二心輕，闕一心次，具三重。此三通上性
T40n1813_p0611b27║別門，心內各有此三，隨輕重應知。第三、所
T40n1813_p0611b28║用殺法輕重者，有二：一、約三業，二、約苦惱。初
T40n1813_p0611b29║中三業單雙等亦有七。三單者：一、身業殺中，
T40n1813_p0611c01║謂加刀杖等，或身現相令怖墮壑，或示相教
T40n1813_p0611c02║人令成殺等，或作書令殺，或作坑穿羂網
T40n1813_p0611c03║射發毒藥授殺具等，水陸空飛有因致死，犯
T40n1813_p0611c04║輕重可知。二、語殺，或以善言勸厭身死，或教
T40n1813_p0611c05║人令殺，或呪殺，或如壯夫吐唱使死。此語
T40n1813_p0611c06║殺中，初一輕，次一中，後二重。三、意殺者，如
T40n1813_p0611c07║《二十唯識論》中，仙人嘖殺三國眾生一時而
T40n1813_p0611c08║死，乃至草木亦死不生，是故得知意最重故
T40n1813_p0611c09║也。此中語意同作身業。二雙者，具身語殺，謂
T40n1813_p0611c10║身加說呪此輕，或具身意殺為次，或語意殺
T40n1813_p0611c11║為重，一合最重。二、約苦惱者，謂分分割身令
T40n1813_p0611c12║多日命盡，此苦惱多，死心既深故重也，反此
T40n1813_p0611c13║應輕。又約有恩無恩、有過無過皆有輕重應
T40n1813_p0611c14║知。二、細辨者，然此輕重業道微細，約境開心
T40n1813_p0611c15║應善思淮耳。第七、得報者，有二類：一、約犯違
T40n1813_p0611c16║教遮罪，下文云：「墮三惡道，二劫三劫」等。二、約
T40n1813_p0611c17║業道性罪，依《十地論》、《對法論》等，得三種果：一、
T40n1813_p0611c18║異熟果，謂墮三惡道；二、等流果，謂若生人中，
T40n1813_p0611c19║多病短命；三、增上果，謂所感外物，皆少光澤，
T40n1813_p0611c20║不久住故。又依《優婆塞戒經》第四云：「因殺生
T40n1813_p0611c21║故，現在獲惡色惡力惡名短命，財物耗減，眷
T40n1813_p0611c22║屬分離，賢聖訶嘖，人不信用，他人作罪，橫罹
T40n1813_p0611c23║其殃，是名現在惡業之果。捨此身已，當墮地
T40n1813_p0611c24║獄，多受苦惱，飢渴長命，惡色惡力惡名等事，
T40n1813_p0611c25║是名後世惡業之果。若得人身，復受惡色短
T40n1813_p0611c26║命，此一惡人因緣力故，令外一切五穀菓蓏，
T40n1813_p0611c27║皆悉減少，此人殃流，及一天下。」又《智度論》十
T40n1813_p0611c28║五云：「如佛語難提迦優婆塞：殺生有十罪。
T40n1813_p0611c29║何等為十？一者心常懷毒，世世不絕；二者眾
T40n1813_p0612a01║生憎惡，眼不喜見；三者常懷惡念，思惟惡事；
T40n1813_p0612a02║四者眾生畏之，如見蛇虎；五者睡時心怖，覺
T40n1813_p0612a03║亦不安；六者常有惡夢；七者命終之時，狂怖
T40n1813_p0612a04║惡死；八者種短命業因緣；九者身壞命終，墮
T40n1813_p0612a05║泥梨中；十者若出為人，常當短命。」第八、通局
T40n1813_p0612a06║者，於中有二：先通、後局。通者，或有殺生而不
T40n1813_p0612a07║犯戒，生多功德。如《瑜伽．戒品》云：「謂如菩薩見
T40n1813_p0612a08║劫盜賊，為貪財故，欲殺多生；或復欲害大德
T40n1813_p0612a09║聲聞、獨覺、菩薩；或復欲造多無間業。見是事
T40n1813_p0612a10║已，起心思惟：我若斷彼惡眾生命，當墮地獄。
T40n1813_p0612a11║如其不斷彼命，無間業成，當受大苦。我寧殺
T40n1813_p0612a12║彼，墮於那落迦，終不令其人受無間苦。如是
T40n1813_p0612a13║菩薩意樂思惟，於彼眾生，或以善心，或無記
T40n1813_p0612a14║心，知此事已，為當來故，深生慚愧，以憐愍心
T40n1813_p0612a15║而斷彼命。由是因緣，於菩薩戒無所違犯，生
T40n1813_p0612a16║多功德」故也。又《涅槃》第十二亦同此說，可知。
T40n1813_p0612a17║二、局者，有二義：一、違犯，謂見厄不救，見他殺
T40n1813_p0612a18║己怨，不以悲救，微起順情，此等皆犯。二、順持，
T40n1813_p0612a19║謂不常起大悲，恩重身心，擬以身命代死代
T40n1813_p0612a20║苦等，恒思不忘，不爾便犯。如是等應知。第
T40n1813_p0612a21║九、對治行者，有二：先明起心，後明行相。前中
T40n1813_p0612a22║如《十地經》第二云：「是菩薩復於一切眾生中
T40n1813_p0612a23║生安限心、樂心、慈心、悲心、憐愍心、利益心、守
T40n1813_p0612a24║護心、我心、師心，生尊心。論曰：集者依增上悲，
T40n1813_p0612a25║復為念眾生故生十種心。復次此心為八種眾
T40n1813_p0612a26║生故生：一者於惡行眾生欲令住善行故，如
T40n1813_p0612a27║經安穩心故。二者於苦眾生欲令樂具不盡
T40n1813_p0612a28║故，如經樂心故。三者於怨憎眾生不念加報，
T40n1813_p0612a29║如經慈心故。四者於貧窮眾生欲令遠離彼
T40n1813_p0612b01║苦，如經悲心故。五者於樂眾生欲令不放逸，
T40n1813_p0612b02║如經憐愍心故。六者於外道眾生欲令現信佛
T40n1813_p0612b03║法，如經利益心故。七者於同行眾生欲令不
T40n1813_p0612b04║退轉，如經守護心故。八者於一切攝菩提願
T40n1813_p0612b05║眾生取如己身，是諸眾生即是我身，如經我
T40n1813_p0612b06║心故。生餘二心者，觀彼眾生乘大乘道，進趣
T40n1813_p0612b07║積集具足功德，如經師心故、生尊心故。」二明
T40n1813_p0612b08║行相者，明往昔菩薩緣眾生行，略舉三五。如
T40n1813_p0612b09║昔二比丘過夏參佛，一亡一達。佛問達者：「汝
T40n1813_p0612b10║伴何在？」答云：「為不飲虫水在路自亡，其恐不
T40n1813_p0612b11║得見佛，遂犯虫水，存命至此。」佛即出金色臂
T40n1813_p0612b12║看云：「汝不持戒，見我何益？其在路亡者，先已
T40n1813_p0612b13║至此聞法得果。」又如鵞珠比丘，護眾生命不
T40n1813_p0612b14║惜身命。又如菩薩鹿王，代鹿母命等。又如鹿
T40n1813_p0612b15║王以身為橋，救濟群獸全彼自殞等。又如月
T40n1813_p0612b16║上女，菩薩撿世，見女人新產飢急恐殺其
T40n1813_p0612b17║子，菩薩割自乳房以救彼命等。又如薩埵王
T40n1813_p0612b18║子，救餓虎捨身命等。如尸毘王，救鴿捨身。又
T40n1813_p0612b19║如海中船破眾人將沒，菩薩商主告彼眾人
T40n1813_p0612b20║令投我髮等，我今閉氣取死，海必漂岸以濟
T40n1813_p0612b21║眾命等。如是類往昔規摸令今倣習，應善思
T40n1813_p0612b22║之。第十、釋文者，就此戒中文別有三：一、制
T40n1813_p0612b23║令斷惡，即律儀戒也；二、制修善行，即攝善戒
T40n1813_p0612b24║也。此二所對為攝生戒。三、違制結犯，示以罪
T40n1813_p0612b25║名。初中言「佛子」者，釋有總有別。總中有二義：
T40n1813_p0612b26║一、從佛法生，謂發菩提心受菩薩戒得佛法
T40n1813_p0612b27║分名為佛子，如人從父母生得彼體分一名
T40n1813_p0612b28║為人子，此則佛是能生、子是所生。二、子是因
T40n1813_p0612b29║義，謂以修佛行能生佛果名為佛子，如種子
T40n1813_p0612c01║生果等，此即子是能生、佛是所生，從果為名。
T40n1813_p0612c02║此二皆佛之子，故依主釋。何故爾者？若不從
T40n1813_p0612c03║佛生，無以成佛。故梁《攝論》云：「無不從此法身
T40n1813_p0612c04║流，無不還證此法身。」別中有五義，如《攝論》云：
T40n1813_p0612c05║「一、方便為父，二、般若為母，三、禪定為胎，四、慈
T40n1813_p0612c06║悲為養育，五、信樂大乘為種子。」又有四義，如
T40n1813_p0612c07║《佛性論》：「一、淨信為種子，二、般若為母，三、禪定
T40n1813_p0612c08║為胎，四、慈悲為養育。」如次即是地前四位應
T40n1813_p0612c09║知。問：未知菩薩至何位得佛子名？答：諸聖教
T40n1813_p0612c10║說有多種：一、約絕功用，不行同佛作用，名為
T40n1813_p0612c11║佛子，如《楞伽經》八地菩薩名最勝子；二、約證
T40n1813_p0612c12║得佛法分，名為佛子，如《佛性論》初地名佛子；
T40n1813_p0612c13║三、約不退佛法，名為佛子，如《瓔珞》等經說十
T40n1813_p0612c14║地住即名佛子；四、約入大乘，發菩提心，受菩
T40n1813_p0612c15║薩戒，即名佛子，如此經說；五、約入佛法，縱入
T40n1813_p0612c16║小乘，名佛子，如《四分律．序》中說。今此通前四，
T40n1813_p0612c17║以諸位同持此戒故；通五，以攝小令迴
T40n1813_p0612c18║故。文中有二：初、舉過，二、制斷。初中四：一、明能
T40n1813_p0612c19║殺位；二、殺相差別；三、所作殺事；四、辨所殺生。
T40n1813_p0612c20║初中四種殺：一、自殺，可知；二、教他，有二義：一、
T40n1813_p0612c21║教他令自死；二、教他令殺生。問：自殺或教他
T40n1813_p0612c22║所殺未亡，自身先死，後所殺亡，未知得重以
T40n1813_p0612c23║不？答：若依小乘不犯夷，以彼未命終、未成罪
T40n1813_p0612c24║故，命終已後戒已失故。菩薩戒既經生不失，
T40n1813_p0612c25║故還得夷。問：若教他殺生，他領受已，後不殺
T40n1813_p0612c26║者，彼能教人得何罪耶？答：約心得重，後若知
T40n1813_p0612c27║不殺，生喜心得輕方便，生瞋得重方便。三、方
T40n1813_p0612c28║便讚嘆殺者，此亦有二：一、嘆能殺之人有勝
T40n1813_p0612c29║德；二、嘆所用殺法有功能。此二各有二：一、望
T40n1813_p0613a01║未殺歎德令殺；二、望已殺嘆德令喜。皆悉善
T40n1813_p0613a02║巧引譬曉喻，讚美殺事，故云「方便讚殺」也。又
T40n1813_p0613a03║釋：如律中讚死勸死亦是也。四、見作隨喜殺
T40n1813_p0613a04║者，亦二：一、見聞此殺俱生喜故，二、見聞彼死
T40n1813_p0613a05║亦皆生喜。問：此上三位何別？答：有二別：一、約
T40n1813_p0613a06║三時，謂初約未殺教遣殺，次約正殺讚有德，
T40n1813_p0613a07║後約已殺生隨喜。二、約三類，初約下位人便
T40n1813_p0613a08║令殺，次約中位人雖不可使殺，方便讚美令得
T40n1813_p0613a09║成殺，後約上位不可對讚，但見彼殺已還生隨
T40n1813_p0613a10║喜，俱得重罪可知。二、「乃至呪殺」者，明殺相差
T40n1813_p0613a11║別，謂於上四位所作，或刀斫杖打乃至呪殺，
T40n1813_p0613a12║以相眾多呪殺最希，故云乃至也。如呪龍令
T40n1813_p0613a13║入鑊等。三、「殺因」下，明所作殺事。然此四殺略
T40n1813_p0613a14║作四釋：一、約所作，謂自殺為因，教他為緣，讚
T40n1813_p0613a15║嘆彼法隨喜其業。二、約所殺，一、命為活因，斷
T40n1813_p0613a16║故名殺因；二、衣食等為活緣，奪故令死名殺
T40n1813_p0613a17║緣；三、以法成治，如酷法官等，以法成殺故名
T40n1813_p0613a18║殺法；四、如屠獵等家，恒為殺業。三、約具緣：一、
T40n1813_p0613a19║殺心為因，刀杖等為緣，造趣方便為法，正斷
T40n1813_p0613a20║命根為業，於上七緣相攝應知。四、約行，謂《十
T40n1813_p0613a21║地論》中攝為三離：一、有二，謂內離貪等，外離刀
T40n1813_p0613a22║杖，是此中離因離緣也；二、慈悲等為對治離，
T40n1813_p0613a23║是此中離殺法也；三、尚不惱眾生何況故殺
T40n1813_p0613a24║為果行離，是此中離殺業也。四、辨所殺生中，
T40n1813_p0613a25║「乃至有命」者，此有二義：一、廣，謂總攝一切七
T40n1813_p0613a26║種眾生，故云「乃至」也；二、狹，謂簡去草木，故云
T40n1813_p0613a27║「有命」。《瑜伽》云「謂壽燸和合現存活故」名為命
T40n1813_p0613a28║者，謂假有即有命之者，有財釋也。第二、正制
T40n1813_p0613a29║者，「不得故殺」者，謂無害義，故云「不得殺」也。然
T40n1813_p0613b01║錯誤無犯，故復云「故」。第三、「是菩薩」下明制修
T40n1813_p0613b02║善行，於中有二：先制起勝心，二制作救事。前
T40n1813_p0613b03║中言「是菩薩」者，標持戒人也。「應起」者，制令之
T40n1813_p0613b04║詞也。「常住」有二義：一、起此慈等恒在心中無
T40n1813_p0613b05║暫時忘，故云常住；二、制令起此順真理之慈，
T40n1813_p0613b06║故云常住。前自相續、後順凝然。又前是無間、
T40n1813_p0613b07║後是甚深，以此深厚慈悲通緣一切下位眾
T40n1813_p0613b08║生，作拔苦與樂意；復以深厚孝心別緣上位
T40n1813_p0613b09║父母師長等，作報恩供養意。又釋：緣三位眾
T40n1813_p0613b10║生起此三心：一、於怨所起慈；二、於苦者起悲；
T40n1813_p0613b11║三、於勝位起孝。又釋：總通於一一眾生各有三
T40n1813_p0613b12║心，以一切眾生悉曾為父母等故。若依《華嚴》
T40n1813_p0613b13║通起十心，如前治行中說。二、「方便救護」者，依
T40n1813_p0613b14║心起行作所益事。方便有二義：一、巧欲令所
T40n1813_p0613b15║作益事成辦，二、巧欲作所益不帶過失。救護
T40n1813_p0613b16║有五義：一、於下位眾生作救拔事順前慈悲，
T40n1813_p0613b17║於上位眾生作護持事順前孝心；二、於已在
T40n1813_p0613b18║苦者救令得脫，未入苦者護令不入；三、在苦
T40n1813_p0613b19║者救之，得樂者護之；四、以救故令離苦得樂，
T40n1813_p0613b20║以護故令捨惡住善；五、救護是一事，謂拔濟
T40n1813_p0613b21║眾生也。第三、「而」下自明違制結犯。於中先明
T40n1813_p0613b22║違制有四義：一、於眾生不起慈行已為大過
T40n1813_p0613b23║失，況作殺事？殺已為重，況更盜心？盜心最
T40n1813_p0613b24║重，況復快意？是故此殺最為極重。又盜心
T40n1813_p0613b25║者，殺心無限漫緣諸境心無厭足。「快意」者，殺
T40n1813_p0613b26║心猛盛勇快稱情，三時無間。下「是菩薩波羅
T40n1813_p0613b27║夷」者，結示罪名，如前已釋。上來明殺戒竟。
T40n1813_p0613b28║菩薩戒本疏卷第一（終）