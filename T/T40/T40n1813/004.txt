T40n1813_p0629c18║
T40n1813_p0629c19║
T40n1813_p0629c20║梵網經菩薩戒本疏第四
T40n1813_p0629c21║
T40n1813_p0629c22║魏國西寺沙門法藏撰
T40n1813_p0629c23║初篇故慳戒第八
T40n1813_p0629c24║初、制意者，初檀為萬行首故、攝六度故，是捨
T40n1813_p0629c25║慳成施。略由十意，如《華嚴經．十行品》中初歡
T40n1813_p0629c26║喜行云：「此菩薩為大施主，悉能捨離一切所
T40n1813_p0629c27║有，等心惠施一切眾生。施已無悔，不望果報、
T40n1813_p0629c28║不求名譽、不求生勝處、不求利養。」言十者，「一、
T40n1813_p0629c29║但欲救護一切眾生，二、欲攝取一切眾生，三、
T40n1813_p0630a01║欲饒益一切眾生，四、欲學一切諸佛本行，五、
T40n1813_p0630a02║欲正心憶念諸佛本行，六、欲清淨諸佛本行，
T40n1813_p0630a03║七欲受持諸佛本行，八、欲顯現諸佛本行，九、
T40n1813_p0630a04║欲廣說諸佛本行，十、欲令一切眾生離苦得
T40n1813_p0630a05║涅槃樂。」是為十。由此當知，菩薩理無不施之
T40n1813_p0630a06║行。二、釋名者，悋惜財法，不濟所求，稱曰「故
T40n1813_p0630a07║慳」。戒防此失，依主立名。三、次第者，前讚毀
T40n1813_p0630a08║自他以求名利，望未得之財追求時過；今約
T40n1813_p0630a09║已得屬己，慳悋不捨財貯畜時過。前麁此細
T40n1813_p0630a10║義，次第故來也。四、具緣成犯者，然此戒中犯
T40n1813_p0630a11║有四處：一、自慳，二、教他，三、隨喜，四、讚慳。今
T40n1813_p0630a12║且約自辨具緣，餘三准之。自具六緣成：一、自
T40n1813_p0630a13║有財法，二、乞者現前，三、具前二想，四、起慳惡
T40n1813_p0630a14║心，五、對緣正違，六、前人空迴故。五、闕緣義
T40n1813_p0630a15║者，且闕初緣有三義：一、若彼全無一針一草
T40n1813_p0630a16║可施與者，應以善言深心垂淚慰謝乞者，仍
T40n1813_p0630a17║作是念：我今薄福，不能果遂眾生所願，是我
T40n1813_p0630a18║罪咎。我當精懃修行，令願成滿。即如言懃勇，
T40n1813_p0630a19║是謂不犯。二、若恃自無物，慢心不謝而無愧悔，
T40n1813_p0630a20║應得小罪。三、若為乞人不信其無，頻頻抑索
T40n1813_p0630a21║遂起嫌心，即犯中罪。若便起嗔，即犯後瞋戒，
T40n1813_p0630a22║法施亦同。次闕第二緣有四義：一、無乞不犯。
T40n1813_p0630a23║二、自有財等，見貪苦人彼不能乞，或羞不乞
T40n1813_p0630a24║而不施與，亦犯。三、自有財，見同修行者乏少
T40n1813_p0630a25║衣食廢修正行，彼人儉己而不求索，不與犯。
T40n1813_p0630a26║四、先貯多財，雖無乞者而不捨施福田故。此
T40n1813_p0630a27║後三位皆得方便罪，非正犯重故。闕第三緣
T40n1813_p0630a28║有二：先謂上二位各有想、疑二別，想不犯，疑
T40n1813_p0630a29║犯方便，並可准之。闕第四緣有二：若以悲心
T40n1813_p0630b01║調伏彼故，不與無犯；若無記心，犯方便可知。
T40n1813_p0630b02║次闕第五緣有四：初、許與不與犯重，二、許多
T40n1813_p0630b03║與小，三、許勝與劣，四、違時後與。後三俱方便。
T40n1813_p0630b04║次闕第六緣有二：一、若不空迴無犯，二、若雖
T40n1813_p0630b05║空不迴意猶未絕犯方便。第六、輕重者，有
T40n1813_p0630b06║五：一、約物，二、約田，三、約損，四、約心，五、合釋。
T40n1813_p0630b07║初中財、法、無畏。財施有三，謂外、內、俱。就外財
T40n1813_p0630b08║中通說有十：一、食等，二、藥等，三、衣等，四、財
T40n1813_p0630b09║等，五、畜生等，六、奴婢，七、名聞，八、王位，九、妻
T40n1813_p0630b10║妾，十、男女。皆前前不與應重，後後不與應輕。
T40n1813_p0630b11║二、內身中有五：一、暫請驅使，二、取髮抓等，
T40n1813_p0630b12║三、將作奴婢，四、取支節血完，五、全取身命。前
T40n1813_p0630b13║前不與皆重，後後不與皆輕。二、法施中三：一、
T40n1813_p0630b14║世法，二、二乘法，三、菩薩道法。三、無畏施亦三：
T40n1813_p0630b15║一、捨惡，二、捨苦，三、救命。上二位皆亦前前不
T40n1813_p0630b16║與而輕，後後不與為重，可知。二、約田有四：一、
T40n1813_p0630b17║恩田，謂父母師主等；二、德田，謂三寶等；三、悲
T40n1813_p0630b18║田，謂飢窮眾生等；四、苦田，謂困厄眾生等。皆
T40n1813_p0630b19║前前不與為重，後後不與應輕。三、約損者，於
T40n1813_p0630b20║上四境各有二種：一、由不給濟令彼命盡，二、
T40n1813_p0630b21║命雖不盡令大苦惱等。皆有前重後輕，可知。
T40n1813_p0630b22║四、約心者，亦有三毒，單雙一合等，准上知之。
T40n1813_p0630b23║又慳有三品，如盧至長者等最重，其中下可
T40n1813_p0630b24║知。五、約合辨者，或於劣物起上慳，對勝境為
T40n1813_p0630b25║最重；或於勝物對劣境起下慳，應輕。餘句並
T40n1813_p0630b26║准之。第七、得報者，略辨十種：一、生餓鬼中，
T40n1813_p0630b27║如目連母等。二、或餘趣受苦，如疥癩野干，乃
T40n1813_p0630b28║至無一毛可以覆身等。三、於人中受貧窮苦
T40n1813_p0630b29║困。四、耗減損減宿世善根。五、失於菩薩檀波
T40n1813_p0630c01║羅密。六、由慳法，世世常受愚癡。《善生經》云：「若
T40n1813_p0630c02║有於財法食生慳，當知是人於無量世得癡
T40n1813_p0630c03║貧報。」七、由匿法眼，恒無眼目。八、由不施無畏，
T40n1813_p0630c04║生生常懷恐怖，無暫安穩。九、恒為怨家而得
T40n1813_p0630c05║其便。十、令三檀六度俱不成。餘如別說。第
T40n1813_p0630c06║八、治行者，略顯十種：一、思惟己身及以財物，
T40n1813_p0630c07║皆是無常磨滅之法，一旦廢壞非惜能留，是
T40n1813_p0630c08║故慳惜都無所益。二、況此並是王賊水火惡
T40n1813_p0630c09║子等分，彼既未侵速應捨施，置堅牢藏令永
T40n1813_p0630c10║屬己。三、若慳不施，則種世世貧窮之業以隨
T40n1813_p0630c11║自身。四、又由我先世不串習施，故今有財慳
T40n1813_p0630c12║而不能施，若我今者不勵力施，此習不破更
T40n1813_p0630c13║增長能障大施，故我今應勵意違慳而行惠
T40n1813_p0630c14║施。五、又若自貧乏恐不存濟而慳不施，則當
T40n1813_p0630c15║思惟貧是施障，為破此障應當忍苦勵力行
T40n1813_p0630c16║施。我因宿業曾受種種飢渴等苦，不能饒益
T40n1813_p0630c17║於一眾生，今我行施得饒益他，設受眾苦乃
T40n1813_p0630c18║至殞命，而終不令乞者空迴，況當猶有餘菜
T40n1813_p0630c19║葉等可以活命？是故應當忍此貧苦而行布
T40n1813_p0630c20║施。六、若於身命及所重財而不能捨，即當思
T40n1813_p0630c21║惟：我於三界大師前發大菩提心時，一切內
T40n1813_p0630c22║外皆已捨訖，如何今乃違本誓孤負眾生？七、
T40n1813_p0630c23║又使令我犯菩薩波羅夷罪，則為欺誑十方
T40n1813_p0630c24║諸佛，甚為不可。八、我今捨此不堅固物臭穢
T40n1813_p0630c25║之身，今我當得清淨法身堅固之法，此既益
T40n1813_p0630c26║我，若不行施則失大利。九、此身及財是虛妄
T40n1813_p0630c27║物，尚不捨滿眾生願，何能當以無上菩提饒
T40n1813_p0630c28║益眾生？十、我當觀察一切法空無我我所，而
T40n1813_p0630c29║今於此虛妄身財慳悋不捨，何能證入平等
T40n1813_p0631a01║法性？思惟如是十種對治，於諸慳悋無不能
T40n1813_p0631a02║捨，具如《華嚴》、《智論》、《瑜伽》等說。第九、通局者，
T40n1813_p0631a03║依《瑜伽》第三十九，略有三十種不施無犯：一、
T40n1813_p0631a04║若知種種內外施物，於彼眾生唯令安樂不作
T40n1813_p0631a05║利益，或非安樂非利益，皆不施與。二、若有來
T40n1813_p0631a06║求為伴侶，欲作非理逼迫損害誑惑於他，便
T40n1813_p0631a07║不以身而施於彼。三、若諸菩薩於行施意樂
T40n1813_p0631a08║清淨，見有無量利眾生事正現在前，設有來
T40n1813_p0631a09║求自身支節，不應施與。四、若魔眾而懷惱亂
T40n1813_p0631a10║心，現前來乞身分支節，不應施與，以心念彼
T40n1813_p0631a11║當獲上品過罪，反損害故。五、或有眾生癡狂
T40n1813_p0631a12║心亂，來求菩薩身分支節，不應施與。六、若有
T40n1813_p0631a13║眾生或為自害或為害他，來求毒藥火刀酒
T40n1813_p0631a14║等物，不應施與。七、不以他物如同意物而行
T40n1813_p0631a15║惠施。八、不行媒婚以他妻妾而行布施。九、不
T40n1813_p0631a16║以有虫飲食等物而行布施。十、若有眾生來
T40n1813_p0631a17║求種種能引戲樂、能引無義之物，不應施與，
T40n1813_p0631a18║以令彼多行憍逸惡行，身壞之後墮諸惡趣。
T40n1813_p0631a19║十一、終不施人捕獵等物。十二、或有眾生將
T40n1813_p0631a20║欲殺害，終不施與。十三、若有來求罩羅且
T40n1813_p0631a21║弶，為害眾生及為習學，皆不施與。十四、若有
T40n1813_p0631a22║怨家來求讎隙，為欲呵罵、縛錄、殺害、奪財、治
T40n1813_p0631a23║罰，終不施與。以要言之，一切逼迫損害眾生
T40n1813_p0631a24║戲樂等具，皆不施與。十五、若有病者來求非
T40n1813_p0631a25║量非宜飲食，亦不施與。十六、若有眾生食飽
T40n1813_p0631a26║滿已，性多饞嗜，數復來求珍妙飲食，亦不施
T40n1813_p0631a27║與。十七、若有來求父母、師長，定不施與。十八、
T40n1813_p0631a28║又諸菩薩於自妻子、奴婢、僕使、親戚、眷屬，若
T40n1813_p0631a29║不先以正言曉喻令其歡喜，終不強逼令其
T40n1813_p0631b01║憂惱，施來求者。十九、雖復先以正言曉喻，令
T40n1813_p0631b02║其歡喜生樂欲心，而不施怨家惡友藥刃羅
T40n1813_p0631b03║剎等。二十、若有上品逼惱眾生，樂行種種暴
T40n1813_p0631b04║惡業者，來求王位終不施與。若彼惡人先居
T40n1813_p0631b05║王位，菩薩有力尚應廢黜，況當施與。二十一、
T40n1813_p0631b06║又諸菩薩終不侵奪父母、妻子、奴婢、僕從使、親
T40n1813_p0631b07║戚、眷屬所有財物持用布施。二十二、亦不逼
T40n1813_p0631b08║惱父母、妻子、奴婢、僕使、親戚、眷屬以所施物施
T40n1813_p0631b09║來求。二十三、不以非法，不以率暴，亦不逼迫
T40n1813_p0631b10║損害於他而行惠施。二十四、又諸菩薩若在
T40n1813_p0631b11║諸佛聖教出家，終不違越所有學處而行惠
T40n1813_p0631b12║施。二十五、又諸菩薩於來求者，終不施與不
T40n1813_p0631b13║合儀物。謂施出家者殘宿飲食等，或諸便穢
T40n1813_p0631b14║洟唾吐膿血不淨所雜所染，又不告白不令
T40n1813_p0631b15║覺知，如棄捨法施麋食等。謂不食葱者施以
T40n1813_p0631b16║葱雜葱染飲食，不食肉者施以肉雜肉染飲
T40n1813_p0631b17║食，不飲酒者施以酒雜酒染飲食，如是等皆
T40n1813_p0631b18║不施與。二十六、又諸菩薩終不口授求過外
T40n1813_p0631b19║道所有正法。二十七、亦不施彼所寫經典。二
T40n1813_p0631b20║十八、知性多貪求欲衒賣經卷等者，亦不施
T40n1813_p0631b21║與。二十九、知欲祕藏，亦不施與。三十、不求勝
T40n1813_p0631b22║智，亦不施與。又云：如上所說諸不施者，菩薩
T40n1813_p0631b23║不忍直言我不施汝，要當方便曉喻發遣。諸
T40n1813_p0631b24║菩薩所畜一切資財具等物，為作淨施故，先
T40n1813_p0631b25║以捨與十方諸佛菩薩。如苾芻作淨施法，若
T40n1813_p0631b26║觀來求者施時稱理，應作是念：諸佛菩薩無
T40n1813_p0631b27║有少物於諸眾生而不施者。如是知已，取物
T40n1813_p0631b28║施之。若觀施時不稱正理，即應念：先作淨施
T40n1813_p0631b29║法，告言：此物是他所有，不獲施汝。耎言曉喻，
T40n1813_p0631c01║方便發遣。又《十住論》：雖若新學菩薩，有人來
T40n1813_p0631c02║求頭目等而未能施者，應說偈頌云：我初發
T40n1813_p0631c03║道心，善根未成熟，願我速成就，後必當相
T40n1813_p0631c04║與。（更勘論文。）二、局者，但自審觀，有少惱心即當施
T40n1813_p0631c05║與，不爾便犯。若約祕密，菩薩應極慳，謂乞戒
T40n1813_p0631c06║浮囊纖塵不與，乃至小罪猶懷大懼等。第
T40n1813_p0631c07║十、釋文者，亦有四：一、明犯位，謂自作教他，如
T40n1813_p0631c08║前釋。二、舉過正制中二：先舉過，謂慳因、緣、
T40n1813_p0631c09║法、業，亦四釋，同前可知。二、「而菩薩見」已下明
T40n1813_p0631c10║正制，謂制施貧乞。但世人貧有二種：一、財貧，
T40n1813_p0631c11║二、法貧，故云「一切貧」也。菩薩施此二事，故云
T40n1813_p0631c12║「一切給與」。三、「而菩薩以惡」下違制成犯，謂「惡
T40n1813_p0631c13║心」者慳結不破，亦是違戾不施，通餘煩惱。「瞋
T40n1813_p0631c14║心者」，忿怒乞人而不施與也。此是不施之心。
T40n1813_p0631c15║下明所不施物，先財後法。「乃至不施」等者，舉
T40n1813_p0631c16║小呪多，一葉草尚不與況多。又就下最極為
T40n1813_p0631c17║言，故云「乃至一草」等也。法中一塵者，意明極
T40n1813_p0631c18║少，非謂法門中而有微塵，此順西方語法，如
T40n1813_p0631c19║《能斷金剛般若經》中「無少法」者，梵本名「無微
T40n1813_p0631c20║塵法」也。「而反罵辱」者，明極重之相，惜草葉而
T40n1813_p0631c21║起重瞋，發惡言而興罵辱，故宜重也。此具三
T40n1813_p0631c22║業可知。四、結示罪名可知。
T40n1813_p0631c23║初篇故瞋戒第九
T40n1813_p0631c24║初、制意者，略由十意：一、惑中最重，莫先此故；
T40n1813_p0631c25║二、亦成業道惡趣因故；三、燒滅宿世諸善根
T40n1813_p0631c26║故；四、能結大怨，累劫難解故；五、由此能害諸
T40n1813_p0631c27║眾生故；六、乃至能作無間罪故；七、能障菩薩
T40n1813_p0631c28║忍波羅密故；八、害諸菩薩大悲心故；九、令所
T40n1813_p0631c29║化眾生皆捨離故；十、具足成就百千障故。《華
T40n1813_p0632a01║嚴經》廣引。又云「我不見有一惡法出過菩薩
T40n1813_p0632a02║一瞋心」者，而損既甚，故須制也。第二、釋名
T40n1813_p0632a03║者，謂於違境起損害心，戒防此失故以為名。
T40n1813_p0632a04║第三、次第者，前慳貪、次瞋恚故來也。第四，
T40n1813_p0632a05║具緣者：一、有對違境，二、起彼想，三、不禁心，四、
T40n1813_p0632a06║起嗔，便犯。此約心，若通身、口，更加打罵，五緣
T40n1813_p0632a07║便犯。若取至極，更加前人來謝，瞋猶不解，六
T40n1813_p0632a08║緣方犯。第五、闕緣者。闕初緣者有三：謂有
T40n1813_p0632a09║情相差、若非情相差、若情非情相差。若望心
T40n1813_p0632a10║或俱重，直對身、口有輕。次闕第二緣亦有三：
T40n1813_p0632a11║謂本迷、轉想及疑。約心俱重，身、口有輕可知。
T40n1813_p0632a12║闕第三緣有二：一、謂常勤修治失念，應輕方
T40n1813_p0632a13║便；二、不勤修治，應重方便。次闕第四緣有三：
T40n1813_p0632a14║謂下、中、上。若起下嗔心，即便生悔，輕方便；二、
T40n1813_p0632a15║起下瞋，不生悔，重方便；三、起中瞋，即生悔，重
T40n1813_p0632a16║方便。餘並入重可知。若望身、語，闕打罵，重方
T40n1813_p0632a17║便；反此便重。若望極說，更他懺悔，自生悔，重
T40n1813_p0632a18║方便；反此成重。第六、輕重者，略約五位辨：
T40n1813_p0632a19║一、約境；二、約因事；三、約惑相；四、約成損；五、合
T40n1813_p0632a20║辨。初中，瞋境略十種：一、賢聖；二、二師；三、父
T40n1813_p0632a21║母；四、傳法人；五、眾僧；六、俗人；七、己弟子男
T40n1813_p0632a22║女；八、奴婢；九、畜生；十、非情。望戒俱重，望業
T40n1813_p0632a23║道皆前重後輕。二、約因事者，略因十事起瞋：
T40n1813_p0632a24║一、違己見解；二、違己情欲；三、侵己名利；四、損
T40n1813_p0632a25║己眷屬；五、無辜致罵；六、枉被打縛；七、刀解支
T40n1813_p0632a26║節；八、將斷其命；九、害其父母；十、毀滅三寶。因
T40n1813_p0632a27║此十事起瞋，皆前重後輕。三、約惑相，亦辨十
T40n1813_p0632a28║種：一、念動起瞋，顏無異色；二、顏色反異；三、舉
T40n1813_p0632a29║身戰動；四、兼或打罵；五、於上所起暫起即悔；
T40n1813_p0632b01║六、經宿方悔；七、多時不捨；八、前人暫謝悔即
T40n1813_p0632b02║解；九、前人多時求悔方解；十、多時求悔亦不
T40n1813_p0632b03║解。皆前輕後重，可知。四、約損者，亦略顯十種：
T40n1813_p0632b04║一、因瞋他，令他捨佛法；二、更發惡罵；三、打棒
T40n1813_p0632b05║繫縛；四、損他財物；五、解他支節；六、斷他命根；
T40n1813_p0632b06║七、害己親屬；八、永捨三寶；九、燒寺害僧；十、作
T40n1813_p0632b07║諸逆罪。皆前輕後重。五、合辨者，亦顯十位，謂
T40n1813_p0632b08║於前四內，於尊境因小事起，重瞋作大損，為最
T40n1813_p0632b09║重。餘如次相合，及非次等，各有輕重，准思可
T40n1813_p0632b10║知見。第七、得報者，略顯十種：一、瞋恚得十
T40n1813_p0632b11║罪，如《智論》。二、由瞋故入八大地獄，如《善戒經》
T40n1813_p0632b12║第一卷說。三、亦墮餓鬼、畜生。《華嚴經》云：瞋恚
T40n1813_p0632b13║罪，上者地獄因，中者畜生，下者餓鬼。此上是
T40n1813_p0632b14║報果。四、等流果者，經云：若生人中，得二種果
T40n1813_p0632b15║報：一者、常為人他求其長短；二者、常為他所
T40n1813_p0632b16║惱害。五、增上果者，約依報《對法論》第七：由瞋
T40n1813_p0632b17║故，令果味辛苦；六、身常醜陋，人不喜見；七、失
T40n1813_p0632b18║上界禪樂；八、乖二乘解脫；九、害菩薩二利行；
T40n1813_p0632b19║十、失菩薩五位處。可知。第八、修治行者，略
T40n1813_p0632b20║辨思惟十種對治，令瞋不起。一、思惟一切眾
T40n1813_p0632b21║生，從無始已來，未曾不為我父母、親眷及和
T40n1813_p0632b22║上、尊長等，是故但應生慈心、孝心，何得有嗔
T40n1813_p0632b23║而加打罵？二、思惟無常。《瑜伽》云：「彼諸有情，若
T40n1813_p0632b24║生若長，一一皆是無常死法。極報怨者，謂斷
T40n1813_p0632b25║彼命。是諸眾生，命念念斷，智者何緣復欲更
T40n1813_p0632b26║斷？如是生死無常法，諸有情上，其有智者，上
T40n1813_p0632b27║不應起有染濁心，況當以手塊杖加害？何況
T40n1813_p0632b28║一切永斷其命？是故於諸怨害，悉能忍受。」三、
T40n1813_p0632b29║思惟苦。《瑜伽》云：「又自他身，一切皆用性苦為
T40n1813_p0632c01║體。彼無知故，於我身中，性苦體上，重增其苦。
T40n1813_p0632c02║我既有知，何我於彼性苦體上，重加其苦？又
T40n1813_p0632c03║諸有情，大興盛者，尚為三苦常所隨逐，況衰
T40n1813_p0632c04║損者？我今於此，應勤方便，令離眾苦，不應於
T40n1813_p0632c05║彼重加其苦。」四、思業緣。謂我今無過，橫加打
T40n1813_p0632c06║罵，必由宿緣業。若不爾者，豈有苦報無因而
T40n1813_p0632c07║生？既定是自業，不應瞋他。《資糧論》偈云：「打罵
T40n1813_p0632c08║恐殺縛，終不怨責他，皆是我自罪，業報故來
T40n1813_p0632c09║現。」五、思苦增多，謂由我往昔苦惱害他，故招
T40n1813_p0632c10║此苦惱。今我不忍，則更種當來大苦因緣。若
T40n1813_p0632c11║我不捨此苦因者，則為於己自作非愛，則為
T40n1813_p0632c12║己自生結縛，自興怨害，非是於他。六、思愍愚。
T40n1813_p0632c13║《智論》中，若被酒醉人及鬼著打罵，即不嗔之。
T40n1813_p0632c14║眾生亦爾，無明酒醉，煩惱鬼著為之驅使，不
T40n1813_p0632c15║得自在，故不應嗔。但作是念：此煩惱過，非眾
T40n1813_p0632c16║生咎。我當勤求菩提，為諸眾生治煩惱病，要
T40n1813_p0632c17║令永差。七、復自思惟：我不生淨土無惱之處，
T40n1813_p0632c18║既在此穢土，法應受惱。但應調伏自心，以求
T40n1813_p0632c19║出離，不應嗔彼。如入棘林，法應被刺，但求免
T40n1813_p0632c20║出，不應嗔刺。八、復由思惟：我自發菩提心，為
T40n1813_p0632c21║一切眾生荷負重擔。設地獄苦尚為他受，況
T40n1813_p0632c22║此小苦，遂違本誓而不能忍？若我不忍，則自
T40n1813_p0632c23║不調伏，何能令他捨諸煩惱？故不應嗔。九、復
T40n1813_p0632c24║更思惟：我今修學諸菩薩行，菩薩行中忍行
T40n1813_p0632c25║為最，持戒苦行不能及。此行要由惱害方成，
T40n1813_p0632c26║若無彼惱，我行不成。彼人施我大行，應復愧
T40n1813_p0632c27║謝，若不慚謝，亦負深愆，何乃背恩反嗔惱？甚
T40n1813_p0632c28║為不可。經云：提婆達多為大善知識。斯之謂
T40n1813_p0632c29║也。十、復更思惟因無性，經云：「由手刀杖及
T40n1813_p0633a01║以我身，故得成打。我今不應橫瞋於他。」解云：
T40n1813_p0633a02║由彼成打則瞋彼者，亦由我有打，何不自嗔？
T40n1813_p0633a03║又打從緣起，必無自性，無自性故，則畢竟空。
T40n1813_p0633a04║能打所打既無所有，忍尚不立，何得瞋？《法句
T40n1813_p0633a05║經》云：「知瞋等陽炎，忍亦無所忍。」《思益經》偈云：
T40n1813_p0633a06║「身怨及刀杖，皆從四大起，於地水火風，未曾
T40n1813_p0633a07║有傷損。設節節解身，其心常不動，知心不在
T40n1813_p0633a08║內，亦復不生外。諸法念念滅，其性常不立，於
T40n1813_p0633a09║中無罵辱，亦無有恭敬。」第九、通局者。餘戒
T40n1813_p0633a10║皆有開通，此戒獨無者，以瞋障道過深故。若
T40n1813_p0633a11║常修對治，但違境過失念，准《瑜伽》不犯，更無
T40n1813_p0633a12║開處。若據祕密，梁論中菩薩亦起嗔，以呵諸
T40n1813_p0633a13║煩惱故。第十、釋文者，四義同前：一、舉過，二、
T40n1813_p0633a14║正制，三、違犯，四、結罪。初中自他別舉，復通四
T40n1813_p0633a15║位因、緣、法、業，四釋同前。二、「而菩薩」下明正制
T40n1813_p0633a16║中，先明利他行，謂令生無瞋善根故云「無諍
T40n1813_p0633a17║事」，又令善根中無瞋恚鬪諍之事故。「常生悲
T40n1813_p0633a18║心」者，因益生之心，謂以大悲愍念如己，何容
T40n1813_p0633a19║起瞋？三、「而反」下明違犯中三：一、明瞋境，謂情
T40n1813_p0633a20║與非情二境也。二、明嗔業用，謂罵發口業、打
T40n1813_p0633a21║發身業、不息發意業。三、「前人」下明嗔深重，謂
T40n1813_p0633a22║結恨難捨故云「不解」也。四、結罪可知。
T40n1813_p0633a23║初篇謗三寶戒第十
T40n1813_p0633a24║初、制意者，略由十意：一、業道尤重無過此故，
T40n1813_p0633a25║二、燒滅善根悉無餘故，三、背恩德惡中極故，
T40n1813_p0633a26║四、破壞信心滅法眼故，五、於善行中若小若
T40n1813_p0633a27║大悉不成故，六、入於外道邪見網故，七、為大
T40n1813_p0633a28║邪見斷善根故，八、作諸眾生惡知識故，九、斷
T40n1813_p0633a29║三寶種由此見故，十、令自他成阿鼻業故。是
T40n1813_p0633b01║故制也。第二、釋名者，勝德可珍，故稱「三寶」；
T40n1813_p0633b02║非理塵黷，故名為「謗」；戒防此失，故以為名。
T40n1813_p0633b03║第三、次第者，前嗔、次邪見故來也。第四、具緣
T40n1813_p0633b04║有五：一、對人眾，二、三寶境，三、起彼三想，四、作
T40n1813_p0633b05║邪見，五、發謗言，便犯。第五、闕緣者，闕初緣，
T40n1813_p0633b06║非情差重方便；闕第二緣，以非三寶境得重方
T40n1813_p0633b07║便；闕第三緣，本迷無犯，轉想及疑皆得方便；
T40n1813_p0633b08║闕第四緣，不破見故得重方便；闕第五緣者，
T40n1813_p0633b09║言未發或異言故皆重方便。第六、輕重者，有
T40n1813_p0633b10║六：一、約所對；二、約所謗；三、約能謗；四、約所
T40n1813_p0633b11║損；五、合辨；六、自他。初中，對一人、二人、多人、大
T40n1813_p0633b12║眾，前輕後重。二、約所謗中，三寶有三，謂住持
T40n1813_p0633b13║并別相及同體，或一、二、三，各如次前輕後重。
T40n1813_p0633b14║三、約能謗，謂心有三品：下、中、上。言有麁、細及
T40n1813_p0633b15║中，輕、重可知。四、約所損，有五：一、由此謗故，令
T40n1813_p0633b16║多發菩提心人於不定者生退失；二、令已信
T40n1813_p0633b17║者生退；三、未信者不信；四、未邪見者生邪見；
T40n1813_p0633b18║五、已邪見者生堅執。皆前重後輕。五、合辨者，
T40n1813_p0633b19║對大眾謗勝境上邪見，發麁言，成大損，為最
T40n1813_p0633b20║重。餘如次及交絡，皆有輕、重，可准知。六、自他
T40n1813_p0633b21║者，一、自；二、他；三、俱。皆前輕後重，可知。第七、
T40n1813_p0633b22║得報者，誹謗三寶，罪同五逆，墮阿鼻地獄，如
T40n1813_p0633b23║《大品經．泥梨品》說。又如威儀法師謗大乘，墮
T40n1813_p0633b24║地獄經多劫，後生人中，常盲無目，如《諸法無
T40n1813_p0633b25║行經》等說。又如欝頭藍弗當在地獄等。又《智
T40n1813_p0633b26║論》邪見得十罪。（撿錄。）第八、治行者，信慧相導
T40n1813_p0633b27║於三寶境，深忍淨信堅固不壞，寧捨身命經
T40n1813_p0633b28║百千劫，終不生於一念疑等，以智分別天上
T40n1813_p0633b29║人中、世出世間唯此為最，是故信心一向決
T40n1813_p0633c01║定。第九、通局者，無謗心疾疾語，為眾生令
T40n1813_p0633c02║調伏，應無犯。餘總無開可知。若約祕密破相
T40n1813_p0633c03║言，非須出所由，勿使他疑可知也。第十、釋
T40n1813_p0633c04║文者，四義同前：一、舉過；二、正制；三、違犯；四、結
T40n1813_p0633c05║罪。初中先能謗人，謂自他也。因、緣、法、業，是所
T40n1813_p0633c06║用謗法。四釋同前，類彼釋此可知。二、「而菩薩」
T40n1813_p0633c07║下，明正制。於中先法後喻。前中具二種人：一、
T40n1813_p0633c08║外道，謂邪見故；二、惡人，謂內外俱無信故。「一
T40n1813_p0633c09║言謗」者，明所聞少也；「三百鉾刺心」者，明痛切
T40n1813_p0633c10║多也。問：《華嚴經》云：「菩薩聞讚佛毀佛，於佛法
T40n1813_p0633c11║中心定不動。」云何此中乃云如鉾刺心？答：四
T40n1813_p0633c12║類眾生：一、聞毀佛生喜，以邪見故；二、無喜無
T40n1813_p0633c13║憂，以佛法外人故；三、聞已生痛，以是初心弟
T40n1813_p0633c14║子故；四、聞已無憂無喜，以是不退菩薩故。知
T40n1813_p0633c15║佛功德不可毀故，毀所不到故。彼經據不退
T40n1813_p0633c16║位，此文約初心，故不同也。若是初心強同後
T40n1813_p0633c17║位而不復痛者，是愚惡人順本惡見忍受此
T40n1813_p0633c18║事，故不可也。問：諸法皆空，何須強痛？答：真空
T40n1813_p0633c19║不壞緣起業果，是故尊卑宛然。若壞此為空，
T40n1813_p0633c20║是惡取空外道見也。如《涅槃經》五百婆羅門謗
T40n1813_p0633c21║云：一切皆空，何處更有佛菩提等？由此謗故，
T40n1813_p0633c22║王殺彼類，得福無罪。汝今豈欲同彼類耶？三、
T40n1813_p0633c23║「況口自」下，明違犯。於中舉輕況重，謂聞一言
T40n1813_p0633c24║尚生此痛，舉輕也；況自謗為，況重也。不信不
T40n1813_p0633c25║孝，是謗因也。四、「而反更」下，正成違犯。謂助前
T40n1813_p0633c26║二種人以成謗事。下結示罪名。上來十重竟。
T40n1813_p0633c27║自下第三、結勸修學，於中四：一、結勸防深，
T40n1813_p0633c28║二、明犯損勸持，三、持同三世，四、結略指廣。初
T40n1813_p0633c29║中「善學諸人者」，此有二義：一謂此諸人是善
T40n1813_p0634a01║學戒者。二是學善之者，告此諸人謂大眾也，
T40n1813_p0634a02║又是當來學菩薩道者也。「是菩薩」下結數及
T40n1813_p0634a03║名。「應當」下誠言誡勗，於中有二重意：一謂一
T40n1813_p0634a04║戒中尚不應犯微塵計，況全犯一戒。塵者明
T40n1813_p0634a05║少分也，如俗云「臣於國無塵露之功」等。又
T40n1813_p0634a06║釋如護浮囊微塵不犯等。二、於十戒不應犯
T40n1813_p0634a07║一，況具犯十。二、「若犯者」下明犯有失，於中有
T40n1813_p0634a08║二：先明失十大利，後明得三塗大損。前中一、
T40n1813_p0634a09║失大心，謂犯此十重現此身上，不任發菩提
T40n1813_p0634a10║心，以違本誓願非法器故。二、失王位，謂得小
T40n1813_p0634a11║王位，由菩薩戒為因，因亡故失果也。三、轉輪
T40n1813_p0634a12║王位亦爾。四、失比丘者，謂犯此戒應入地獄，
T40n1813_p0634a13║定不得為人作比丘。又由犯重，現在不成比
T40n1813_p0634a14║丘用，故云失也。五、比丘尼亦爾。上來四位失
T40n1813_p0634a15║通凡小位，自下五種失大乘位。於中四位是
T40n1813_p0634a16║因位，謂三賢十聖。一位是果位，於中有二：一、
T40n1813_p0634a17║法身果，謂果位之性名為佛性；二、報身果，妙
T40n1813_p0634a18║行所成名為妙果。「常住」之言通此二處，犯此
T40n1813_p0634a19║十重如此等位皆不復成，故云「一切皆失」。二、
T40n1813_p0634a20║「墮三惡」下，明由犯此戒或入地獄、餓鬼、畜生
T40n1813_p0634a21║也。「二劫三劫」者，由犯時有輕重，如前說。是人
T40n1813_p0634a22║於彼三種趣中，隨其所應劫數，此彼二三不
T40n1813_p0634a23║定。「不聞父母等名」者，明二親是慈育之深，三
T40n1813_p0634a24║寶是救護之極，在彼受苦不聞此名，明無救
T40n1813_p0634a25║也。又釋：雖出惡趣，然生邊地下賤，二三劫中
T40n1813_p0634a26║不聞二親三寶名等。文通二釋，可知。「以是不
T40n1813_p0634a27║應一一犯」者，總結勸持。三、「汝等」下，誡同三世
T40n1813_p0634a28║學，謂有二意：一、三世菩薩同學此戒，二、一一
T40n1813_p0634a29║菩薩於中此三位應學此戒。四、「是十戒」下，結
T40n1813_p0634b01║略指廣。此經廣本中有〈八萬威儀品〉，於中廣
T40n1813_p0634b02║說此十戒相。上來總釋初篇十重竟。
T40n1813_p0634b03║輕垢罪篇第二
T40n1813_p0634b04║將釋此篇，略作八門：一、制意，二、辨名，三、數類，
T40n1813_p0634b05║四、具輕重，五、含多，六、遮性，七、麁細，八、釋文。
T40n1813_p0634b06║初、制意者，諸佛何故制此輕戒？謂一、為護
T40n1813_p0634b07║世間起譏嫌故，二、光顯菩薩出世道故，三、微
T40n1813_p0634b08║細情塵悉制斷故，四、調伏三業制三毒故，五、
T40n1813_p0634b09║方便遠護十重戒故，六、增長菩薩三聚戒故。
T40n1813_p0634b10║餘如下釋文處說。二、辨名者。輕垢者，簡前
T40n1813_p0634b11║重戒，是以名輕；簡異無犯，故亦名垢。又釋：黷
T40n1813_p0634b12║污清淨行，名垢；體非重過，稱輕。《善戒》、《地持》輕
T40n1813_p0634b13║戒，總名突吉羅。《瑜伽》翻為惡作，謂作非順理，
T40n1813_p0634b14║故名惡作。又作具過惡，故名作；亦有惡說，
T40n1813_p0634b15║即語過也。《善生經》名失意罪，謂忘念所作，乖
T40n1813_p0634b16║於本志，故名失意也。三、數類者，通論此篇。
T40n1813_p0634b17║此篇類有十：一、若依《瑜伽》，有四十四種輕
T40n1813_p0634b18║戒。二、若依《地持》、《善戒經》，雖有少增減，大同《瑜
T40n1813_p0634b19║伽》。已上多分是出家戒相。三、依《菩薩內戒經》，
T40n1813_p0634b20║四十二種。四、依《善生經》，除六重外，別有二十
T40n1813_p0634b21║八。五、依《方等經》，除二十四種戒外，別更有五
T40n1813_p0634b22║五二十五種，制不應作。已上多分是在家戒。
T40n1813_p0634b23║六、依此經大數，有四十八種。七、若尋此文
T40n1813_p0634b24║細內，或有一戒中有多種戒，總論向將百
T40n1813_p0634b25║種。已上通道俗戒。八、或八萬種，如下文列
T40n1813_p0634b26║〈八萬威儀品〉中說。九、或十萬種，如梁論引《毘
T40n1813_p0634b27║奈耶瞿沙羅經》說菩薩戒有十萬種差別。十、
T40n1813_p0634b28║戒塵沙，如《智論》中略有八萬，廣有塵沙等數。
T40n1813_p0634b29║如是等皆此類也。四、輕重者，此四十八種
T40n1813_p0634c01║中，幾唯是輕？幾帶於重？謂六戒帶重，所餘反
T40n1813_p0634c02║此。謂：一、國使殺生戒，於中為使故入此篇，殺
T40n1813_p0634c03║生故帶重罪。二、放火焚燒戒中，焚燒故入此
T40n1813_p0634c04║篇，隨所損物故為重。三、依官強乞戒中，恃官
T40n1813_p0634c05║勢入此篇，強取物犯盜戒。四、為主戒中，為主
T40n1813_p0634c06║失儀入此篇，損三寶物故宜犯重。五、違禁行
T40n1813_p0634c07║非戒中，以詐現親附等故入此篇，自身謗三
T40n1813_p0634c08║寶故入重，收又殺盜故犯重。六齋、三長月作
T40n1813_p0634c09║非故入此篇，收殺生故重。六、畜作非法戒中，
T40n1813_p0634c10║輕稱小斗等入此篇，收取人財物等是犯重。
T40n1813_p0634c11║五、多小者，幾唯一戒？幾具多戒？謂有十戒一
T40n1813_p0634c12║具多戒。一、於販賣戒中有三戒：一、賣良人，二、
T40n1813_p0634c13║賣奴畜，三、賣棺木等。二、不能救生戒中有二
T40n1813_p0634c14║戒：一、救生勉殺，二、已日講法以救亡苦。三、
T40n1813_p0634c15║於輕新求學戒中亦二戒：一、受戒儀式，二、法
T40n1813_p0634c16║師倚恃不為答問戒。四、於惡伎損生戒中有
T40n1813_p0634c17║六戒：一、賣男女色，二、自手作食自磨自舂，三、
T40n1813_p0634c18║占相解夢，四、呪術工巧，五、調鷹法，六、合毒藥。
T40n1813_p0634c19║五、於違禁行非戒中有四戒：一、密謗三寶，二、
T40n1813_p0634c20║為媒婚，三、齋月殺生，四、心及偷盜。六、於畜作
T40n1813_p0634c21║非法戒中有六戒：一、畜刀箭等，二、輕稱小斗，
T40n1813_p0634c22║三、因勢取物，四、害心繫縛，五、破壞成功，六、養
T40n1813_p0634c23║猫狸。七、於觀聽作惡戒中有五戒：一、不得看
T40n1813_p0634c24║鬪，二、不得聽樂等聲，三、不得博戲，四、不得作
T40n1813_p0634c25║卜，五、不得作賊使。八、故入難處戒中有三戒：
T40n1813_p0634c26║一、頭陀；二、布薩；三、坐夏冬令如法不入難處
T40n1813_p0634c27║等。九、於應講大乘戒中有二戒：一、教他建立
T40n1813_p0634c28║塔寺處；二、教災厄時講大乘。十、於受戒乖儀
T40n1813_p0634c29║戒中有二戒：一、受戒儀；二、不禮俗。上來十內
T40n1813_p0635a01║散說三十五種。又前門中六戒內各有所含
T40n1813_p0635a02║重戒，亦各具二戒也。所餘三十二戒各唯一
T40n1813_p0635a03║種，是故總有七十九戒應知。第六、遮性者，
T40n1813_p0635a04║於此四十八中，幾是遮戒？幾是性戒？第七、麁
T40n1813_p0635a05║細者，於此戒中幾麁妨身語？幾細防意業？又
T40n1813_p0635a06║幾是麁防惡業？幾細防惑障？此上二門並隨
T40n1813_p0635a07║文應知。第八、釋文者，於此篇內文別有三：
T40n1813_p0635a08║初、結前生後，二、正顯戒相，三、結勸修學。初中
T40n1813_p0635a09║先結前已說十重之戒，後生後當說三十
T40n1813_p0635a10║八種輕。就第二、正顯戒相中，四十八戒或攝
T40n1813_p0635a11║為五段，謂四十二九各指本品故。或散為四
T40n1813_p0635a12║十八章，如文當知。釋文分為五段，初三十各
T40n1813_p0635a13║一，後二九各一，故有五也。
T40n1813_p0635a14║輕慢師長戒第一
T40n1813_p0635a15║將釋此戒，略作八門：一、制意，二、次第，三、釋
T40n1813_p0635a16║名，四、具緣，五、闕緣，六、輕重，七、通塞，八、釋文。
T40n1813_p0635a17║初、制意者，菩薩理應謙卑敬養一切眾生，況
T40n1813_p0635a18║於師長輒有輕慢，違行之甚故須制也。二、
T40n1813_p0635a19║次第者，既創得戒，理須從師受教。若懷輕慢，
T40n1813_p0635a20║教授無由，故須先制。以隨戒廣行，賴此而易
T40n1813_p0635a21║立故。三、釋名者，於師及長，心輕身慢，戒防
T40n1813_p0635a22║此失，從所離為名。四、具緣者，具四緣：一、是
T40n1813_p0635a23║師是長是德人，二、知是師等，三、故起輕慢，四、
T40n1813_p0635a24║身不敬養，故結犯。五、闕緣者，闕初二緣並
T40n1813_p0635a25║有小罪，以於一切含靈皆須敬故。闕第三緣
T40n1813_p0635a26║得中罪，以於師長身心不敬故。闕第四緣得
T40n1813_p0635a27║上罪，以於師長起輕慢心故。第六、輕重有
T40n1813_p0635a28║四種：一、約境，有三品：一、於二師最重，二、於長
T40n1813_p0635a29║支次，三、於同類。於此三境犯上、中、下三罪，可
T40n1813_p0635b01║知。二、約心，亦三品：謂一、以嫌恨心、恚惱心，犯
T40n1813_p0635b02║上品；二、無嫌恨等，但由驕慢、癡心，是中品；三、
T40n1813_p0635b03║懈怠、忘念，是下品。三、約對，以此三心對前三
T40n1813_p0635b04║境，如次綺互，輕、重可知。四、約事，亦三品：一、不
T40n1813_p0635b05║能賣身等，二、不如法敬養，三、不迎送禮拜。下、
T40n1813_p0635b06║中、上三罪，可知之。第七、通塞者，謂：一、闇夜
T40n1813_p0635b07║不識，二、若睡眠他作覺相，三、若重病，四、若病
T40n1813_p0635b08║新差無力，五、若在坐說法，六、若正聽法護說
T40n1813_p0635b09║法者心，皆不犯。如《瑜伽戒》說。第八、釋文者，
T40n1813_p0635b10║有三句：初、明受得戒；二、「既得」下示行勸持，
T40n1813_p0635b11║亦是前為受戒此為隨行；三、「若不爾」下故違
T40n1813_p0635b12║結犯。初中二：先明應受戒位，略舉三位：一、國
T40n1813_p0635b13║王，是粟散等；二、論王，金銀銅鐵三百官，通諸
T40n1813_p0635b14║文武等。此三貴位於諸眾生皆能損益，若不
T40n1813_p0635b15║受戒幽靈不護，何以統御群生？故言應先受
T40n1813_p0635b16║菩薩戒。二、「一切」下明受戒利益，上順聖意諸
T40n1813_p0635b17║佛歡喜，下協群靈得鬼守護，令其身無災厄
T40n1813_p0635b18║職位為長存。第二、示行令持中亦二：初、順顯
T40n1813_p0635b19║應行，二、「而菩薩」下違失顯非。前中三：初、起重
T40n1813_p0635b20║心，二、見尊人，三、設敬儀。初中有二心，謂報恩、
T40n1813_p0635b21║敬養。仰從尊命為「孝順」。「恭敬」有三：一、給侍，二、
T40n1813_p0635b22║迎送，三、禮拜。然此二心亦是菩薩常所行行
T40n1813_p0635b23║也。二、尊人，略是六種人：一、上座，是眾中上首。
T40n1813_p0635b24║二、和上，亦鄔波陀耶，此云親教師也。然有三
T40n1813_p0635b25║種：一、十戒和上；二、具戒和上；三、菩薩戒和
T40n1813_p0635b26║上，即諸佛是也。今此約前二說。三、阿闍梨者，
T40n1813_p0635b27║此云軌範之師，謂教授法則，故名也。然有六
T40n1813_p0635b28║種：一、十戒阿闍梨；二、大戒羯磨；三、威儀教授；
T40n1813_p0635b29║四、受業；五、依止；六、授菩薩戒。四、大同學者，謂
T40n1813_p0635c01║同於一師，學菩薩藏年夏先己之類也。五、同
T40n1813_p0635c02║見，六、同行，謂同見大乘菩薩藏法，同行菩薩
T40n1813_p0635c03║所行行等。初即同解，後即同行。此二通同師、
T40n1813_p0635c04║不同師，但同此業，俱是所重。又釋：亦通小乘
T40n1813_p0635c05║解行之人，悉是所重，以亦同是佛法內故。三、
T40n1813_p0635c06║設敬儀中有三：若病應起，若無力應承迎，若
T40n1813_p0635c07║健時應禮拜。又釋：初起，次迎，後禮。二、「而菩薩」
T40n1813_p0635c08║下，違失顯非中二：初、舉失。謂「憍」、「慢」翻前恭敬
T40n1813_p0635c09║心也，「癡」翻孝順心。於師不孝，於長不敬，或
T40n1813_p0635c10║前二通。又於上不敬曰憍，於等自大名慢，
T40n1813_p0635c11║具作前二名癡，此是違行之心。「不起來迎」
T40n1813_p0635c12║等者，是違行之相。「一一」有二種：一、於前六位
T40n1813_p0635c13║一一人所各不如法供等，二、於彼人所設一
T40n1813_p0635c14║一供事各不如法等。俱供養有三種：一、恭敬
T40n1813_p0635c15║供養，謂迎禮等。二、事供養，謂香華等。三、行供
T40n1813_p0635c16║養，謂如說修行等。於此三種並皆須具。下顯
T40n1813_p0635c17║敬儀中，若設貧窮無財供者，終無開許，故今
T40n1813_p0635c18║戒「自賣身」，此通在家及出家位。「賣國城」，約王
T40n1813_p0635c19║位，所統名國，所據曰城。「賣男女」者，是本誓願
T40n1813_p0635c20║之男女，故賣時無失。又是菩薩重人重行，情
T40n1813_p0635c21║至深故破此恩愛，終非同願男女，亦破情向
T40n1813_p0635c22║法也。此二位約在家人。「七寶」，約輪王位，有二
T40n1813_p0635c23║義：一是金輪等七：一、輪，二、玉女，三、馬寶，四、
T40n1813_p0635c24║馬寶，五、珠寶，六、主兵臣寶，七、主藏臣寶。菩薩
T40n1813_p0635c25║皆悉布施，非是所賣。二、約餘七寶：一、金，二、銀，
T40n1813_p0635c26║三、瑠璃，四、頗梨，五、赤珠，六、車渠，七、馬瑙。「百物」
T40n1813_p0635c27║是通一切諸所有等。此中七寶百物有二義：
T40n1813_p0635c28║一、是所賣，同上男女；二、是供具，謂以此等供
T40n1813_p0635c29║彼所須，故云「而供給之」。第三、「若不爾」下，故違
T40n1813_p0636a01║結犯，謂違前敬儀，是故結犯，可知之。
T40n1813_p0636a02║飲酒戒第二
T40n1813_p0636a03║初、制意者，酒為惛狂之藥，重過由此而生。《智
T40n1813_p0636a04║論》有三十六失，《多論》能造四逆，唯除破僧，
T40n1813_p0636a05║為過之甚，故須制也。二、次第者，前即顯外
T40n1813_p0636a06║儀不敬，今則內無惛亂，故次明也。三、釋名
T40n1813_p0636a07║者，亦從所妨立名。四、具緣者：一、是酒；二、起
T40n1813_p0636a08║彼想；三、無重病；四、飲便犯。問：小乘律飲酒不
T40n1813_p0636a09║通想、疑，此中何故有彼想耶？答：以酒為過源，
T40n1813_p0636a10║故彼不通錯等。今據緣成，故具想也。是故文
T40n1813_p0636a11║云：「若佛子故飲酒」。既云故飲，明知不故，即非
T40n1813_p0636a12║正犯。五、闕緣者，闕初緣得小罪，以起想等
T40n1813_p0636a13║故；闕第二緣中罪，以境是實故。若闕三、四，無
T40n1813_p0636a14║罪可知。第六、輕重者，有三：若約境，醨等應
T40n1813_p0636a15║輕，醲酒應重；二、約心，若輕病無貪，亦犯應輕，
T40n1813_p0636a16║反此應重；三、約事，即引生小益，即便同飲，是
T40n1813_p0636a17║犯應輕，反此亦重。七、通塞者，若為救生命
T40n1813_p0636a18║難等，即酒飲無犯，如末利夫人等。又救彼無
T40n1813_p0636a19║間業同飲，勸彼息麁重業，理亦無犯。反此所
T40n1813_p0636a20║作，一切皆犯。八、釋文者，亦四：初、標酒重過，
T40n1813_p0636a21║二、「若自」下釋成重，三、「不得教人」下正制所重，
T40n1813_p0636a22║四、「若故」下故違結犯。初中言「酒過無量」者，《智
T40n1813_p0636a23║論》三十六種是略顯，應具列之。《四分律》第
T40n1813_p0636a24║十五：「佛語阿難：凡飲酒有十過失。何等十？
T40n1813_p0636a25║一者顏色惡，二者劣力，三者眼視不明，四者
T40n1813_p0636a26║現瞋恚想，五者壞田業資生法，六者增致疾
T40n1813_p0636a27║病，七者益鬪訟，八者無好名稱惡名流布，九
T40n1813_p0636a28║者智慧減少，十者身壞命終墮惡道。」又如娑
T40n1813_p0636a29║伽陀比丘先時能伏毒龍，後由飲酒不能伏
T40n1813_p0636b01║蝦蟇等。又《大愛道比丘尼經》云：「不得飲酒，不
T40n1813_p0636b02║得嘗酒，不得嗅酒，不得鬻酒，不得以酒飲人，
T40n1813_p0636b03║不得言有疾欺飲藥酒，不得至酒家，不得與
T40n1813_p0636b04║酒客共語。夫酒為毒藥，酒為毒水，酒為毒氣，
T40n1813_p0636b05║眾失之源，眾惡本，殘賢毀聖，敗亂道德，輕毀
T40n1813_p0636b06║致災，立禍根本，四大枯朽，去福就罪，靡不由
T40n1813_p0636b07║之。寧飲洋銅，不飲酒味。所以者何？酒令人失
T40n1813_p0636b08║志，迷亂顛狂，令人不覺入泥梨中，是故防酒
T40n1813_p0636b09║耳。」餘失如《智論》說。二、釋成中二：先舉輕；「五百
T40n1813_p0636b10║世無手」，杜順禪師釋云：以俱是脚，故云無手，
T40n1813_p0636b11║即畜生是。二、況自飲者，況重也。三、正制中亦
T40n1813_p0636b12║先舉他，後況自。前中「一切眾生」者，通畜生等，
T40n1813_p0636b13║亦不令飲，以失利他故。四、故違結犯，可知。
T40n1813_p0636b14║食肉戒第三
T40n1813_p0636b15║初、制意者，菩薩理應捨自身肉以濟物命，何
T40n1813_p0636b16║容反食眾生之肉？違害之甚，故須制也。二、次
T40n1813_p0636b17║第者，前離惛亂之飲，今離損命之食，次第故
T40n1813_p0636b18║也。三、釋名者，非理食噉眾生身分，名為「食
T40n1813_p0636b19║肉」。戒防此失，從用立名。四、具四緣：一、是
T40n1813_p0636b20║肉，以非肉無犯故。二、是他肉，以食自肉無正
T40n1813_p0636b21║犯故。三、起肉想，以錯誤無犯故。四、入口便犯，
T40n1813_p0636b22║以不食無失故。五，闕緣可知。六、輕重者，有
T40n1813_p0636b23║四：一、約境；二、約情；三、合辨；四、約惑。初境中
T40n1813_p0636b24║有四：一、畜產胎衣是無命肉；二、自死肉；三、三
T40n1813_p0636b25║淨肉；四、知斷命等。約戒皆犯，業道如次，各前
T40n1813_p0636b26║輕後重。二、約情亦三：一、重病充藥；二、飢荒
T40n1813_p0636b27║濟命；三、放逸常食。亦俱犯戒，業道准知。三、
T40n1813_p0636b28║合辨者，以後配前如次，及交絡輕重准知。
T40n1813_p0636b29║四、約惑者，三毒准知。七、通塞者，約自一向
T40n1813_p0636c01║塞而無通，約化眾生心有令發菩提心緣，雖
T40n1813_p0636c02║未見文，准亦應通。八、釋文者，三句：初、舉犯，
T40n1813_p0636c03║二、正制，三、結罪。正制中二：先標制。「一切肉」者，
T40n1813_p0636c04║通四生之身分。二、「斷大慈」下釋成制意，以有
T40n1813_p0636c05║三失故。初、斷悲乖化失，《涅槃》云：夫食肉者，斷
T40n1813_p0636c06║大慈大悲之種。此則食肉違害大悲性種，失
T40n1813_p0636c07║自利也。眾生見捨失利他。又初乖化因，後失
T40n1813_p0636c08║化果。又云：畜生見食肉人頭上有血光，念云：
T40n1813_p0636c09║我身有肉，彼人食肉，彼若得我，要當食我。我
T40n1813_p0636c10║遂怕怖而走。撿《入楞伽》、《涅槃》、《央屈經》等云云。
T40n1813_p0636c11║又如《一切智光明仙人不食肉因緣經》中，廣顯
T40n1813_p0636c12║食肉之失。彼仙人即是彌勒菩薩，當來成佛，
T40n1813_p0636c13║制食肉犯重，具如彼說。二、「一切菩薩」下違行
T40n1813_p0636c14║非人失，謂凡發菩提心行菩薩行，理應捨自
T40n1813_p0636c15║身命以救眾生，何有反食眾生之肉？故不應
T40n1813_p0636c16║也。三、「食肉得無量」下罪業非輕失，謂依《智論》
T40n1813_p0636c17║食肉得殺生罪，以見殺生忍可故。又如說：肉
T40n1813_p0636c18║非自然生，皆由斷命得，若人不斷肉，是即劫
T40n1813_p0636c19║命賊。第三、結罪可知。
T40n1813_p0636c20║食五辛戒第四
T40n1813_p0636c21║初、制意者，菩薩理應香潔自居，反食薰穢臭
T40n1813_p0636c22║氣熢㶿，令賢聖天神捨而不近，故須制也。
T40n1813_p0636c23║二、次第者，前食有命之身分，今則犯無命之
T40n1813_p0636c24║薰悖，故次第也。三、釋名者，臭穢薰則為「辛」，
T40n1813_p0636c25║數類差別而為「五」，非理喰噉為「食」，防止此弊
T40n1813_p0636c26║為「戒」，亦功能立名。四、具四緣：一、是五辛。二、
T40n1813_p0636c27║起彼想。三、無開緣，謂重病及度生等。四、食已，
T40n1813_p0636c28║便犯。五、闕緣可准。六、輕重者，約境氣有
T40n1813_p0636c29║濃淡，約心情有貪厭，約事緣有損益，並有輕
T40n1813_p0637a01║重可知。七、通塞者，謂自重病及救多生，有
T40n1813_p0637a02║利益安樂等緣，理應是通，餘皆塞也。八、釋
T40n1813_p0637a03║文中有三：初、總制，二、「大蒜」下別制。此中五辛
T40n1813_p0637a04║與餘處別，餘處有韮、蘭、葱、蒜及興渠為五。此
T40n1813_p0637a05║文五中，大蒜可知。有人說：慈葱是胡葱，蘭
T40n1813_p0637a06║葱是家葱，上三是人間常食。革葱是山葱，北
T40n1813_p0637a07║地有，江南無。其興渠，有說芸臺是也，然未見
T40n1813_p0637a08║誠文。有說：江南有，葉似野蒜草，根莖似韮，
T40n1813_p0637a09║亦名𫇷咾子，無子，北地所無也。又釋：其阿魏
T40n1813_p0637a10║藥，梵語名興渠，將謂是此辛臭物之苗葉。三、
T40n1813_p0637a11║「若故」下違制結犯。
T40n1813_p0637a12║不舉教懺戒品第五
T40n1813_p0637a13║初、制意者，菩薩理應舉過示人，令其懺洗務
T40n1813_p0637a14║令清淨，開光遺寄使其正法千載不墮，下救
T40n1813_p0637a15║黎元不捨群品，上護聖教以報佛恩，為益重
T40n1813_p0637a16║甚故須制也。二、次第者，前自潔己身，今則
T40n1813_p0637a17║不與，穢行同居故也。三、釋名者，作違教理，
T40n1813_p0637a18║聖結有愆，曲順彼情，覆不勸悔，戒防此失，亦
T40n1813_p0637a19║功能立名。四、具緣者，五緣成犯：一、是犯戒
T40n1813_p0637a20║有情。二、知彼有罪。三、無別違緣。四、故作覆藏。
T40n1813_p0637a21║五、共同法事。五、闕緣中，闕初二無罪，闕第
T40n1813_p0637a22║三亦無犯。謂若舉彼，即起煩惱鬪爭而生，是
T40n1813_p0637a23║故如草布地。餘二闕可知。六、輕重者，犯小
T40n1813_p0637a24║戒不教應輕，重則應重。又五八應小，十七
T40n1813_p0637a25║應重。又舉而不從為輕，從而不舉為重。又福
T40n1813_p0637a26║弱不能舉為輕，瞋嫌不舉為重。並可知。七、
T40n1813_p0637a27║通塞者，自無五德，他不從者，理通無犯，餘位
T40n1813_p0637a28║皆塞。八、釋文中二：初、對緣正制，二、「而菩薩」
T40n1813_p0637a29║下違制犯。前中亦二：初舉制戒。緣有七種：一、
T40n1813_p0637b01║犯八戒有二：一、小乘八戒，如《成實論》；二、菩薩八
T40n1813_p0637b02║戒，如《文殊問經》。二、犯五戒亦二：一、小乘五戒，
T40n1813_p0637b03║如小論；二、菩薩五戒，如《善生經》。三、犯十戒亦
T40n1813_p0637b04║二：一、沙彌十戒，如律。二、菩薩十戒復二：一、如
T40n1813_p0637b05║此經十無盡戒，二、《文殊問經》亦以沙彌十戒為
T40n1813_p0637b06║菩薩戒。四、毀禁亦二：一、大比丘戒，二、菩薩戒。
T40n1813_p0637b07║五、七逆如下辨。六、八難者，一義十三難中除五
T40n1813_p0637b08║逆，以彼入七逆中故，餘八是此。猶恐未然，以
T40n1813_p0637b09║非人等不障得戒故。又有人釋是三塗等八
T40n1813_p0637b10║難，此應非，以彼是報，非舉懺故。今正解取彼
T40n1813_p0637b11║八難之因，即罪業也，以懺除故。七、一切通
T40n1813_p0637b12║結。二、「應教」下正制戒行，謂以慈心教其懺洗。
T40n1813_p0637b13║二、「而菩薩」下違制結。犯中亦二：先違制，後結
T40n1813_p0637b14║犯。前中有三：一、不教悔而共住者，處同也。二、
T40n1813_p0637b15║利同，亦是食同。三、法同。布薩者，梵語正音名
T40n1813_p0637b16║補殺多，此云淨住。謂三業光潔名淨，即戒無
T40n1813_p0637b17║毀缺也。與眾和合名住，即法理無二也。後
T40n1813_p0637b18║「而不舉」下，結犯可知。依《瑜伽戒本》云：「若諸菩
T40n1813_p0637b19║薩安住菩薩淨戒律儀，見諸有情應可呵嘖，應
T40n1813_p0637b20║可治罰，應可驅擯，懷染污心而不呵嘖，或雖
T40n1813_p0637b21║呵嘖而不治罰如法教誡，或雖治罰如法教
T40n1813_p0637b22║誡而不驅擯，是名有犯，有所違越，是染污犯。
T40n1813_p0637b23║若由懶墮、懈怠、放逸而不呵嘖乃至驅擯，非染
T40n1813_p0637b24║違犯。無犯者：若了知彼不可療治，不可與
T40n1813_p0637b25║語，喜出麁言，多生嫌恨，故應棄捨；若觀待
T40n1813_p0637b26║時；若觀因此闕訟諍競；若觀因此令僧諠雜，
T40n1813_p0637b27║令僧破壞；知彼有情不懷諂曲，成就增上猛
T40n1813_p0637b28║利慚愧，疾疾還淨。不呵嘖乃至驅擯，皆無違
T40n1813_p0637b29║犯。」解云：輕過但呵，中過須罰，重過須擯，皆
T40n1813_p0637c01║以慈心不以瞋恚，利益不以損害，知時不以
T40n1813_p0637c02║非時等也。
T40n1813_p0637c03║梵網經疏卷四（終）