T40n1813_p0637c04║
T40n1813_p0637c05║
T40n1813_p0637c06║梵網經菩薩戒本疏第五
T40n1813_p0637c07║
T40n1813_p0637c08║魏國西寺沙門法藏撰
T40n1813_p0637c09║不敬請法戒第六
T40n1813_p0637c10║初、制意者，諸佛所師，謂是法菩薩，理應敬人
T40n1813_p0637c11║重法，滅身求請，而反露踞傲，輕慢人法，失道
T40n1813_p0637c12║之甚，故須制也。二、次第者，前則於失者不
T40n1813_p0637c13║教誨，今則於得者不敬請也。三、釋名者，輕
T40n1813_p0637c14║人慢法名「不敬請」，戒防此失，亦功能立名。
T40n1813_p0637c15║四、具緣者，四緣成犯：一、實有大乘解行之人。
T40n1813_p0637c16║二、無別開緣。三、故起慢心。四、不供養不請法。
T40n1813_p0637c17║五，闕緣可知。六、輕重者，約人者有三：一、
T40n1813_p0637c18║解行過己，是軌範師，傲而不敬請，理應是重。
T40n1813_p0637c19║二、解行同己，不請少輕；三、劣己，不請無犯。二、
T40n1813_p0637c20║約法亦三，准人可知。七、通塞者，《重樓戒經》
T40n1813_p0637c21║云：「若菩薩憍慢心故，不諮問師、不受師教，得
T40n1813_p0637c22║罪。不犯者：若病、若狂、若癡、若大聰明、多聞有
T40n1813_p0637c23║智、為調眾生、若入定時」也。八、釋文者，文中
T40n1813_p0637c24║三：初、見勝人遠來，明制戒緣；二、「即起」等，明正
T40n1813_p0637c25║為制戒；三、「若不爾」等，明故違結犯。初中，「大乘
T40n1813_p0637c26║法師」者，總舉簡異小乘故也。下別辨，同於
T40n1813_p0637c27║大法，同見解勝，同行是行勝。「入僧坊」約出家
T40n1813_p0637c28║菩薩，「舍宅」約在家，「城邑」約王等。二、正制中二：
T40n1813_p0637c29║初、制約敬養人；二、制啟請法。前中迎送各禮，
T40n1813_p0638a01║約初後威儀也。日日三時，約時分也。謂辰旦
T40n1813_p0638a02║供養小食，齋時供養正食，餘時供非時湯藥
T40n1813_p0638a03║等，故為三時也。「三雨金」等下，約所用資具
T40n1813_p0638a04║也。謂重法情深，於人極敬，良由末代說法之
T40n1813_p0638a05║師替如來處，故令尊重，極至供養。故《攝論》云：
T40n1813_p0638a06║若人戒足雖羸劣，而能說法利多人，如佛世
T40n1813_p0638a07║尊應供養，受彼所說故相似。又《謗佛經》中有
T40n1813_p0638a08║人謗辨積法師即為謗佛，供養法師即為供
T40n1813_p0638a09║養佛等。又如《大法炬經．法師品》中廣顯大乘
T40n1813_p0638a10║法師令其敬養等。二、「常請」下，於法制請中，「三
T40n1813_p0638a11║時」者，謂於一日初中後三時請法，隨彼請時
T40n1813_p0638a12║皆具威儀，褊袒禮等是身業也，請法之辭語
T40n1813_p0638a13║業也，不生瞋心等意業也。今辨難辦之供
T40n1813_p0638a14║情無患惱，身受難忍之苦不生瞋心故也。如
T40n1813_p0638a15║《賢愚經》第一卷釋迦過去作毘楞竭王，為求
T40n1813_p0638a16║一偈身受千釘，又如雪山童子為求半偈高
T40n1813_p0638a17║巖捨命，如是等故云「為法滅身」等。三、「若不爾」
T40n1813_p0638a18║等，違犯結罪可知。
T40n1813_p0638a19║不聽經律戒第七
T40n1813_p0638a20║初、制意者，但新學菩薩觸事無知，理應執持
T40n1813_p0638a21║經律，四方求學以成道行，而反有誦不聽，抱
T40n1813_p0638a22║自無知不識持犯，故令戒行並皆虧失退入
T40n1813_p0638a23║邪小，為過既重故須制也。二、次第者，前則
T40n1813_p0638a24║通請大法，今則別聽毘尼，故須制也。三、釋
T40n1813_p0638a25║名者，化制二教別名經律，不能就師屬耳飡
T40n1813_p0638a26║受，戒防此失立斯名。四、具緣者，亦具四緣：
T40n1813_p0638a27║一、是新學。二、有講法處。三、無別開緣。四、不往
T40n1813_p0638a28║聽受故，便犯。五，闕緣可知。六、輕重者，約
T40n1813_p0638a29║人、約法各三類，輕重准前可見。七、通塞者，
T40n1813_p0638b01║亦准前戒，可知。八、釋文中三：初、舉勝緣，二、
T40n1813_p0638b02║「是新學」下對緣正制，三、「若不至」下故違結犯。
T40n1813_p0638b03║初中「一切處」者，通舉一切，俱是講說經律之
T40n1813_p0638b04║處。「有講毘尼經律」者，舉所講法也。毘尼此
T40n1813_p0638b05║云滅，謂身語意惡猛氣炎熾，戒能防止故稱
T40n1813_p0638b06║名滅。謂此經律宣說毘尼，故云毘尼經律。「大
T40n1813_p0638b07║宅舍」者，別顯處也。「講法」者，重顯法也。謂開釋
T40n1813_p0638b08║本文名之為講。正制中二：先約法制聽，謂應
T40n1813_p0638b09║持經律往彼聽受；二、「若山林」下約處制往，令
T40n1813_p0638b10║其受法；三、「若不至」下故違結犯，可知。
T40n1813_p0638b11║背正向邪戒第八
T40n1813_p0638b12║初、制意者，菩薩理棄捨二乘，受持大乘真實
T40n1813_p0638b13║之法，方名菩薩。而今乃棄大歸小，失其正行，
T40n1813_p0638b14║乖理之極，故須制也。故《涅槃經》云：菩薩怖二
T40n1813_p0638b15║乘道，如惜命者怖畏捨身。《大般若．戒品》云：若
T40n1813_p0638b16║菩薩設殑伽沙劫受妙五欲，於菩薩戒猶不
T40n1813_p0638b17║名犯，若起一念二乘之心即名為犯。如是等
T40n1813_p0638b18║文廣如彼說。二、次第者，前雖離慢懃學，而
T40n1813_p0638b19║或心墮二乘，故次制令專習大乘也。三、釋
T40n1813_p0638b20║名者，心捨大乘故名「背正」，遵崇邪小故曰「向
T40n1813_p0638b21║邪」，戒禁防此失故名為戒。四、具緣者，一、是
T40n1813_p0638b22║大乘法。二、起彼想。三、心背語非。四、捨此受彼，
T40n1813_p0638b23║故結犯。五、闕緣者，准前釋可知。六、輕重
T40n1813_p0638b24║者，約境，大乘有權教、實教；約心，背捨有疑心、
T40n1813_p0638b25║決心；約事，嬾墮愚癡。故各有輕重，並准釋可
T40n1813_p0638b26║知。七、通塞者，此戒一向不開，以諸菩薩無
T40n1813_p0638b27║有暫時捨大乘故。若癡狂、若數數習對治、煩
T40n1813_p0638b28║惱力強、暫起還憶，一切不犯。八、釋文者，於
T40n1813_p0638b29║中三：先、背正；二、受邪；三、結犯。初中情隔正
T40n1813_p0638c01║理，故云「心背大乘」，謂所說法真理名為「常住」，
T40n1813_p0638c02║能說之教故稱「經律」。又釋此大乘經律，三世
T40n1813_p0638c03║諸佛同說同行更無改易，故云「常住經律」也。
T40n1813_p0638c04║語越真詮，故云「言非佛說」。二、「而受持」下，受邪
T40n1813_p0638c05║法中，先約人有二：或墮二乘地，或墮外道中。
T40n1813_p0638c06║「惡見」下，約邪法有二：或總撥一切佛所說法，
T40n1813_p0638c07║此是外道惡見；或唯撥大乘不非小教，是二
T40n1813_p0638c08║乘惡見也。一切禁戒亦二：或是外道烏鷄鹿
T40n1813_p0638c09║狗戒等，或小乘乖大之戒。邪見亦二：或是外
T40n1813_p0638c10║道不信因果，或是小乘不信法空等。上是所
T40n1813_p0638c11║詮經律，是能詮邪教。三、結犯，可知。
T40n1813_p0638c12║不瞻病苦戒第九
T40n1813_p0638c13║初、制意者，菩薩以大悲為體，拔苦為用，何容
T40n1813_p0638c14║見病而不瞻救？故須制也。又若能禁心看病，
T40n1813_p0638c15║令其得差，即是絕命，故須制也。又如來大
T40n1813_p0638c16║聖，尚躬瞻病苦，況其餘類而不瞻救？二、次
T40n1813_p0638c17║第者，前背上勝法，今則捨下病苦，故次制也。
T40n1813_p0638c18║又前則於法有背，今則於生不濟，故次制。
T40n1813_p0638c19║三、釋名者，病之與苦，隣死之厄，捨而不救，實
T40n1813_p0638c20║違慈行，立禁防止，亦功能受稱。四、具緣者：
T40n1813_p0638c21║一、是病苦。二、起彼想。三、自無病等。四、嫌心捨
T40n1813_p0638c22║去。故結成犯。五、闕緣者，闕初二緣，並無犯。
T40n1813_p0638c23║闕第三緣中，若自少患，即便捨去，應得小罪；
T40n1813_p0638c24║若重，無犯。闕第四緣中，有起嫌心不捨去，起
T40n1813_p0638c25║悲心而捨去，皆得小罪。如《四分律》云云。六、
T40n1813_p0638c26║輕重者，約境病苦有輕重，約心悲念有厚薄，
T40n1813_p0638c27║約事在緣有急緩，皆犯有輕重，准釋可知。
T40n1813_p0638c28║七、通塞者，若自病、若新差、若遣人者看、若
T40n1813_p0638c29║與食與藥、若彼自有人、若彼病已差，如是一
T40n1813_p0639a01║切無犯。反上，一切皆犯。更有餘緣，准思可知。
T40n1813_p0639a02║八、釋文者，有二：先舉緣制行，二、「而菩薩」下
T40n1813_p0639a03║故違結犯。亦是先令作持，後顯止犯。前中亦
T40n1813_p0639a04║二：初、總舉令行，二、「若父母」下別辨戒行。前中
T40n1813_p0639a05║亦二：初、總顯同佛，二、挍量顯勝。八福田者，有
T40n1813_p0639a06║人云：一、造曠路美井，二、水路橋梁，三、平治嶮
T40n1813_p0639a07║路，四、孝事父母，五、供養沙門，六、供養病人，七、
T40n1813_p0639a08║救濟危厄，八、設無遮大會。未見出何聖教。有
T40n1813_p0639a09║云：供養三寶為三，四、父母，五、師僧，六、貧窮，
T40n1813_p0639a10║七、病人，八、畜生。亦未見教。《賢愚經》云：施五人
T40n1813_p0639a11║得福無量：一、知法人，二、遠行來人，三、遠去人，
T40n1813_p0639a12║四、飢餓人，五、病人。足以三寶亦為八種。既言
T40n1813_p0639a13║如佛無異，復言八中第一，明知非是後二種
T40n1813_p0639a14║八，此應是初八之內方為第一也。二、別顯中
T40n1813_p0639a15║「父母」等，別舉親位顯其重相，理實通一切眾
T40n1813_p0639a16║生也。言「諸根不具」等，顯其病相。如病既爾，苦
T40n1813_p0639a17║惱亦然，皆令差脫，乃至身命亦不悋惜。如月
T40n1813_p0639a18║上女割乳房以濟產婦，如毘舍母割肱肉以
T40n1813_p0639a19║供病比丘等，皆務令得濟，不顧己命，是菩薩
T40n1813_p0639a20║也。二、「而菩薩」下，故違結犯中，惡心害悲，故云
T40n1813_p0639a21║「嗔恨」。「不至僧房」者，約師僧弟子病處。「城邑」
T40n1813_p0639a22║者，約父母等病處。「曠野」等者，通一切病苦處。
T40n1813_p0639a23║「見病不救」者，正顯違行。「犯輕垢」者，結示罪名
T40n1813_p0639a24║之。
T40n1813_p0639a25║畜諸殺具戒第十
T40n1813_p0639a26║初、制意者，菩薩理應廣聚法財利樂眾生，反
T40n1813_p0639a27║畜殺具乖於悲濟，故須制也。二、次第者，前
T40n1813_p0639a28║防自身不能濟病，今就依報不畜非器，故次
T40n1813_p0639a29║制也。三、釋名者，殺具損命，違害悲濟，戒防
T40n1813_p0639b01║此失，立斯名。四、具緣者，一、是殺具，二、有彼
T40n1813_p0639b02║想，三、無別開緣，四、故畜，成犯。五，闕緣可知。
T40n1813_p0639b03║六、輕重者，約境所畜有多少勝劣，約心情
T40n1813_p0639b04║有剋漫，約事擬用不用，單合皆輕重之義，准
T40n1813_p0639b05║思可知也。七、通塞者，義准為護佛法及調
T40n1813_p0639b06║伏眾生，畜應不犯；及從惡人乞得，擬壞亦未
T40n1813_p0639b07║壞，無犯。反上，一切隨畜皆犯。是故菩薩見他
T40n1813_p0639b08║畜，勸令毀破；若勸不得，應乞應贖；猶亦不得，
T40n1813_p0639b09║應以威逼等（檢使），要當令止。八、釋文者，有三：
T40n1813_p0639b10║初、制畜非器；二、止內怨；三、故違結犯。初中
T40n1813_p0639b11║但多殺具類，略列十種：一、刀是割截義；二、杖
T40n1813_p0639b12║是捶打義；三、弓是送箭義；四、箭是中害義；五、
T40n1813_p0639b13║鉾是傷判義；六、斧是斫伐義；七、鬪戰具，謂
T40n1813_p0639b14║甲弩等一切俱是鬪戰之具，此上通害人及
T40n1813_p0639b15║以畜生；八、惡網，是捕魚捕鳥；九、殺生之器，通
T40n1813_p0639b16║舉坑型等；十、總結，但是害具總不得畜，故云
T40n1813_p0639b17║「一切不得畜」也。二、「而菩薩」下，止內怨，示行令
T40n1813_p0639b18║修。於中但是發心行菩薩道者，有殺父母怨，
T40n1813_p0639b19║理無加報，故云「菩薩」等也。經云：以怨報怨，怨
T40n1813_p0639b20║終叵盡。准有無怨，怨乃息耳，是故不報。況
T40n1813_p0639b21║復菩薩觀一切眾生總無怨者，悉是悲境、俱
T40n1813_p0639b22║是慈救，於曾有怨處備起重心，視如赤子。
T40n1813_p0639b23║問：若爾，菩薩於自父母何成孝耶？答：怨若未
T40n1813_p0639b24║害，縱碎自身，猶如微塵，經無量劫，要當孝行，
T40n1813_p0639b25║以存護養。如其父母已被害訖，即是宿業，酬
T40n1813_p0639b26║彼無益，更招大損，怨怨不絕，如瑠璃玉。害釋
T40n1813_p0639b27║種時，如來神力無如之何，此謂也。況余眾生
T40n1813_p0639b28║者，舉重況輕也。約境，舉父母重，餘眾生輕；
T40n1813_p0639b29║約心，為父母酬罪得輕，為餘人酬得罪重。三、
T40n1813_p0639c01║「若故畜」下，違犯結罪，可知。如是十戒，結上十
T40n1813_p0639c02║種勸學令持。「下六品」等，指廣本。以彼六品
T40n1813_p0639c03║之中有開有釋，如彼應知。
T40n1813_p0639c04║通國入軍戒第十一
T40n1813_p0639c05║自下第二十或之中，先明持犯，後結勸指
T40n1813_p0639c06║廣。前中十戒即為十段。就初戒中制意者，
T40n1813_p0639c07║菩薩理應和諸違諍令息相害，而反通國使
T40n1813_p0639c08║令相侵害，為失之甚故須制也。別說有三：一、
T40n1813_p0639c09║生譏嫌故；二、乖和行故；三、成相殺故。為過既
T40n1813_p0639c10║重，理宜須制。二、次第者，前即防畜戰殺之
T40n1813_p0639c11║具，今則止彼身為戰，使次辨也。三、釋名者，
T40n1813_p0639c12║為國使傳言，入軍令鬪，戒防此失，故立其名。
T40n1813_p0639c13║四、具緣者：一、二國，二、軍，二、為利養及惡心，
T40n1813_p0639c14║三、傳此言至彼所，四、彼聞已來害此。若據損
T40n1813_p0639c15║命犯二罪：一、望斷命邊犯殺戒，二、身為軍國
T40n1813_p0639c16║使邊犯此戒。五、闕緣者，若闕初緣，二國非
T40n1813_p0639c17║怨計，得方便罪，不望殺邊。二、若不為利，但有
T40n1813_p0639c18║惡心；若無惡心，但為利為名，皆犯。若總闕此
T40n1813_p0639c19║緣，得重方便。三、若不傳等，總無犯。四、彼若不
T40n1813_p0639c20║相害，亦犯重方便，可知。六、輕重者，約境所
T40n1813_p0639c21║傳之言，有極惡劣惡；約心為名利及惡心，有
T40n1813_p0639c22║單有雙；約事令他有想害不想害，皆有輕重，
T40n1813_p0639c23║思之可知。七、通塞者，若以善心為調伏彼，
T40n1813_p0639c24║令其和穆，入軍入國，一切無犯。除上皆犯，更
T40n1813_p0639c25║准思之。八、釋文者，亦三：初、舉過緣，二、正制
T40n1813_p0639c26║斷，三、違結犯。初中為得財利或得官位，或但
T40n1813_p0639c27║有惡心酬昔怨故。「通國使命」者，身為國使通
T40n1813_p0639c28║致兩頭論鬪戰事，或但在一處亦其圖策令
T40n1813_p0639c29║得相害亦犯，此或示得行兵等法，或入軍
T40n1813_p0640a01║傳言立期交陣令多人命斷，故云「殺無量眾
T40n1813_p0640a02║生」也。二、「而菩薩」下正制斷中，先舉輕，暫入軍
T40n1813_p0640a03║中猶不開許，況作國賊令茲鬪戰。三、「若故」下
T40n1813_p0640a04║違結犯，可知也。
T40n1813_p0640a05║傷慈販賣戒第十二
T40n1813_p0640a06║初、制意者，菩薩理應慈濟群品，乃而反販賣
T40n1813_p0640a07║人畜四具自資，內違慈行外招譏謗，故須制
T40n1813_p0640a08║也。二、次第者，前雖止為國賊，猶恐劫掠良
T40n1813_p0640a09║賤，故須制也。三、釋名者，賣盛死具所以傷
T40n1813_p0640a10║慈，販人及畜復違濟救，戒防此失故立此名。
T40n1813_p0640a11║四、具緣者，一、是正境，自有四種：一、良人，二、
T40n1813_p0640a12║奴婢，三、六畜，四、盛死具。二、隨起彼想。三、正
T40n1813_p0640a13║買賣。四、事成，便犯。五、闕緣者，初二隨闕各
T40n1813_p0640a14║無犯，後二隨闕各得方便罪，可知。六、輕重
T40n1813_p0640a15║者，約境賣良人最重，販奴婢應次，六畜應輕，
T40n1813_p0640a16║死具最輕。約心有耎、中、上分輕重，約事為求
T40n1813_p0640a17║多利、賣與惡人、令極苦等理應最重，反此是
T40n1813_p0640a18║輕可知也。七、通塞者，若為三寶要藉、若為
T40n1813_p0640a19║利生、若為調伏直買賣，一切無犯。反上皆犯。
T40n1813_p0640a20║八、釋文者，又三：初、舉過；二、正制；三、結犯。初中
T40n1813_p0640a21║四句：一、販賣良人類；二、販奴婢；三、六畜者，《周
T40n1813_p0640a22║禮》云，牛馬犬羊豕鷄為六也，理實通一切畜
T40n1813_p0640a23║生皆不得販賣，今但言「盛死之具」，即棺槨轜
T40n1813_p0640a24║車之類，一切皆犯，以是旃多羅業故。二、「尚不」
T40n1813_p0640a25║下，正制。自他俱不應作，但菩薩二利中利他
T40n1813_p0640a26║為最，故舉自況他也。三、「若故作」下，違結犯。
T40n1813_p0640a27║無根謗人戒第十三
T40n1813_p0640a28║初、制意者，一、為欲護前說、謗、毀等三重戒故；
T40n1813_p0640a29║二、為離惱亂諸好人故；三、為護佛法離醜惡
T40n1813_p0640b01║故，實尚不說，況起謗耶？四、為離自招重業過
T40n1813_p0640b02║故。二、次第者，前於下位不輕，今於上人不
T40n1813_p0640b03║謗故也。三、釋名者，無根謗人，是違理之極，
T40n1813_p0640b04║戒防此失，故立此名。四、具緣者：一、實是好
T40n1813_p0640b05║人。二、知是無事。三、故起惡心。四、發言謗黷，明
T40n1813_p0640b06║了便犯。五、闕緣者，闕初二緣犯說過戒，闕
T40n1813_p0640b07║後二緣各得方便罪，可知。六、輕重者，亦三：
T40n1813_p0640b08║初、約境，有三品：一、和尚諸師；二、有德尊者；三、
T40n1813_p0640b09║同位善人。二、約心，亦有三品：耎、中、上不同。三、
T40n1813_p0640b10║約法，雖俱成乖，然各有輕重，准可知耳。七、
T40n1813_p0640b11║通塞者，除癡犯亂及地上菩薩逆行，餘一切
T40n1813_p0640b12║皆犯也。八、釋文者，又三：一、舉所制之過，二、
T40n1813_p0640b13║明須制所由，三、違制結犯。初中以「惡心」者明
T40n1813_p0640b14║起之因，謂三毒盛興違理損物，故云惡心。
T40n1813_p0640b15║言「無事謗他」者，明違境成謗，謂無三根惡事。
T40n1813_p0640b16║言「良人」等者，明所謗之人良善是同位人，
T40n1813_p0640b17║法師及師僧是己所尊位，國王及貴人是世
T40n1813_p0640b18║所尊共，是所應讚歎之位，豈容有謗？言「犯七
T40n1813_p0640b19║逆十重」者，明所謗之罪理實輕垢，亦應有犯，
T40n1813_p0640b20║文中就重故也。二、「父母」下明須制所由中，父
T40n1813_p0640b21║母等亦是所謗數。「孝心」者，於師父等尊從
T40n1813_p0640b22║人處應生孝順心，於等及下生慈悲，設不生
T40n1813_p0640b23║此心猶有罪失，況起惡等？三、「而反更」下故違
T40n1813_p0640b24║結犯，可知。
T40n1813_p0640b25║放火損燒戒第十四
T40n1813_p0640b26║初、制意者，誡燒山野為護殺罪，制焚屋宅為
T40n1813_p0640b27║防盜戒，放火損燒譏謗極弊，理非菩薩利生
T40n1813_p0640b28║所宜，故須制也。二、次第者，前即不謗於人，
T40n1813_p0640b29║今則不損依報，故次明也。三、釋名者，執火
T40n1813_p0640c01║焚燒，非理損物，戒防此失，故立斯名。四、具
T40n1813_p0640c02║緣者：一、對山等境，二、起彼想，三、以惡心，四、以
T40n1813_p0640c03║火燒之故便結犯。五、闕緣者，闕初二緣各
T40n1813_p0640c04║皆無犯，闕後二緣各得方便。六、輕重者亦
T40n1813_p0640c05║三，約罪有三：若燒損生命及損他物，皆實犯
T40n1813_p0640c06║重就故。以火燒山屋等物非菩薩所應，故結
T40n1813_p0640c07║輕垢。約損命損財各有多少，放火招譏隨其
T40n1813_p0640c08║淺深，皆有輕重。約心有耎、中、上差別。約事招
T40n1813_p0640c09║譏亦三品不同，各有輕重可知。七、通塞者。
T40n1813_p0640c10║文中約山野，從四月至九月燒犯，餘時不犯，
T40n1813_p0640c11║同律中露地燃火戒云云。約燒屋等，一切皆
T40n1813_p0640c12║犯。《五分律》燒野不犯重，此似同彼撿。八、釋
T40n1813_p0640c13║文亦三：初、舉所離之過；二、正制不聽；三、故違
T40n1813_p0640c14║結犯。初中，一、「以惡心」者，簡却慈心救物；二、「故
T40n1813_p0640c15║放火」者，簡於錯誤也；三、「燒山林」等者，正明處
T40n1813_p0640c16║燒成損。於中二：先「燒山」等，是損無主物；「四月」
T40n1813_p0640c17║等，約時辨定，約損生命；二、若燒他人等，是有
T40n1813_p0640c18║主物：一、燒他室宅；二、城邑；三、僧坊；四、田木；
T40n1813_p0640c19║五、鬼神物；六、官物。第二、「一切有主物」下，正制
T40n1813_p0640c20║不聽。「若故」下，故違結犯，共可知也。
T40n1813_p0640c21║法化違宗戒第十五
T40n1813_p0640c22║初、制意者，菩薩理應以菩薩乘授與眾生令
T40n1813_p0640c23║得究竟饒益，反以二乘小法用以化人，違理
T40n1813_p0640c24║違願故須結戒。經云：「若以小乘化，我則墮
T40n1813_p0640c25║慳貪，此事為不可。」此之謂也。二、次第者，前
T40n1813_p0640c26║則遮其外損，今則護其內益，故次明也。三、
T40n1813_p0640c27║釋名者，以法化生理宜以大，違本所宗授以
T40n1813_p0640c28║小乘，戒防此失故立斯號。四、具緣者：一、對
T40n1813_p0640c29║前人，二、以惡心，三、教異論，四、彼領受，即便結
T40n1813_p0641a01║犯。五、闕緣者，闕初二緣各總無犯，闕後二
T40n1813_p0641a02║緣各得方便罪。六、輕重者，約境，前人有利
T40n1813_p0641a03║鈍不同，謂利根授邪法令失大益，或能謗毀
T40n1813_p0641a04║大乘；鈍根反上，故有輕重。若約心，有瞋心、
T40n1813_p0641a05║姤心等諸惡，亦有耎、中、上差別。若約事，損
T40n1813_p0641a06║益有多少，皆有輕重，單、雙、一合可准知耳。
T40n1813_p0641a07║七、通塞者。若以好心教令廣知，不令味著，理
T40n1813_p0641a08║應不犯。又若欲為破邪小執，令解知彼宗，意
T40n1813_p0641a09║亦不犯。又若彼根是小乘法器，先授小法，擬
T40n1813_p0641a10║後漸引令入大乘，此亦無犯。又若誤等，一切
T40n1813_p0641a11║無犯，如《瑜伽戒品》。反上，一切皆犯。八、釋文
T40n1813_p0641a12║中二：先、明順理應行；二、明違教結犯。前中，先
T40n1813_p0641a13║舉所教之人。雖通一切，略論四種：一、內眾，謂
T40n1813_p0641a14║佛弟子；二、外眾，謂諸外道；三、俗眷，謂六親；
T40n1813_p0641a15║四、法侶，謂善知識。下明所教之法，有三種：一、
T40n1813_p0641a16║教教法，謂大乘經律；二、教理法，謂教解義理；
T40n1813_p0641a17║三、教行法，謂使發菩提心等。即授教令解，依
T40n1813_p0641a18║解起行，是其意也。於中，發心者，是位前信行
T40n1813_p0641a19║法也；發十心者，是前十發趣，當十住位也；長
T40n1813_p0641a20║養心者，是前十長養，當十行位；金剛心者，是
T40n1813_p0641a21║前十金剛，當十迴向。略不論十地。此釋同前
T40n1813_p0641a22║文。又釋發菩提心，發十心是地前位，長養心
T40n1813_p0641a23║是地上行，金剛心是十地滿等覺位中金剛
T40n1813_p0641a24║心也。「一一解其法用」者，令解地位順行所依，
T40n1813_p0641a25║漸次分齊，不令雜亂，擬後修行，知其趣向。不
T40n1813_p0641a26║爾，云何得到佛果？菩薩之理，應以此成佛之
T40n1813_p0641a27║法授與眾生，是其常業。二、「而菩薩」下，違教結
T40n1813_p0641a28║犯中，「惡心、嗔心」者，是犯戒心；「教他」等者，明犯
T40n1813_p0641a29║戒事。《大集經》云：勸學小乘，是魔業也，況外道
T40n1813_p0641b01║邪論耳。結犯可知。
T40n1813_p0641b02║惜法規利戒第十六
T40n1813_p0641b03║初、制意者，新學求法理宜為說，如乖此躅為
T40n1813_p0641b04║失至重，故須制也。略由三意：一、為護前慳法
T40n1813_p0641b05║重罪，二、為欲攝護新學法器令正行有依，三、
T40n1813_p0641b06║為護正法傳燈不絕，故須制也。二、次第者，
T40n1813_p0641b07║前於諸人不教為失，今於求者不施為失，故
T40n1813_p0641b08║次明也。三、釋名者，匿正法，求財利，戒防此
T40n1813_p0641b09║失，故以立此名。四、真緣者，有六緣：一、有來
T40n1813_p0641b10║求人。二、自解法。三、無開緣。四、規別利。五、倒
T40n1813_p0641b11║說。六、前人領受。即便結犯。五、闕緣者，闕初
T40n1813_p0641b12║緣犯前戒。次闕第二得重方便，以自不應無
T40n1813_p0641b13║所知故。次闕第三緣不犯。次闕第四亦重方
T40n1813_p0641b14║便，以雖不求利倒說為重。次闕第五得輕方
T40n1813_p0641b15║便，以雖別求利然說不顛倒。次闕第六緣亦
T40n1813_p0641b16║重方便，以前人雖不領言已彰顯。第六、輕
T40n1813_p0641b17║重者。約求法之人，情有厚薄；就所規利養，復
T40n1813_p0641b18║有深淺；據所說法，倒錯多少；望於前人，為損
T40n1813_p0641b19║輕重。如是此等，並有輕重，准釋可知。第七、
T40n1813_p0641b20║通塞者。《地持戒》云：「若菩薩眾生求法，往至其
T40n1813_p0641b21║所，欲得聞法。若菩薩嗔恨慳嫉，不為說者，是
T40n1813_p0641b22║名為犯眾多犯，是犯染污起。若懶惰懈怠，犯
T40n1813_p0641b23║非染污起。不犯者：外道求短；若重病；若狂；若
T40n1813_p0641b24║知不說，令所彼調伏；若所修法未善通利；
T40n1813_p0641b25║若知前人不能敬順，威儀不整；若彼鈍根聞
T40n1813_p0641b26║深妙法，生怖畏心；若知聞已，增長邪見；若聞
T40n1813_p0641b27║已，毀呰退沒；若彼聞已，向惡人說。」八、釋文
T40n1813_p0641b28║者，此戒有三：初、先制自學，二、「見後新學」下令
T40n1813_p0641b29║教後進，三、「而菩薩」下正違結。初中言「應好
T40n1813_p0641c01║心先學」等者，菩薩最初先學大乘中威儀法式，
T40n1813_p0641c02║擬自修行及教後來新學菩薩，名為好心，簡
T40n1813_p0641c03║異小乘聲聞威儀，故云「大乘威儀」。謂行住坐
T40n1813_p0641c04║臥、若食若飲、若語若默、若出若入、應作不應作，
T40n1813_p0641c05║皆有威儀法式，理應善解此等經律，不爾如
T40n1813_p0641c06║何持菩薩戒？故制令先學。二、令教後進中有
T40n1813_p0641c07║二：先明新學來求，二、「應如法為說」下明正教
T40n1813_p0641c08║為說。於中亦二：先說苦行令堅其志，後說正
T40n1813_p0641c09║法令增慧悟。前中亦二：初「為說一切苦行」者，
T40n1813_p0641c10║總標也。下別辨中，謂上供諸佛、下濟眾生，於
T40n1813_p0641c11║此二處不惜軀命。又以上為求法荷重恩故，
T40n1813_p0641c12║下愍眾生滿悲願故。又以出家重法不貴香
T40n1813_p0641c13║華，要以身命而成供養，如喜見菩薩燒臂供
T40n1813_p0641c14║養等，為眾生中濟餓虎等，如薩埵王子等，及
T40n1813_p0641c15║餘無量諸菩薩等，並應當知。二、「後一一」下為
T40n1813_p0641c16║說正法中，謂無說苦行堅其志已，然後方乃
T40n1813_p0641c17║為說真空，內心觀法次第令修，勿使非分作罪
T40n1813_p0641c18║所作，謂善知此是初心所行，次入信位及三
T40n1813_p0641c19║賢等諸位所行，一一次第勿令倒錯，聞慧開
T40n1813_p0641c20║其心，思修令意解故。三、「而菩薩」下違教結犯
T40n1813_p0641c21║中，言「為利」者，明情別所求。「應答不答」者，問
T40n1813_p0641c22║異答異。「倒說經律」者，不先為說苦行持戒，即
T40n1813_p0641c23║說蕩空，毀其戒軀令失正行，故云倒說。「文字
T40n1813_p0641c24║無前後」者，迴前作後、迴後作前，中置前後、前
T40n1813_p0641c25║後置中，令乖義理故為失也。「謗三寶說」者，云
T40n1813_p0641c26║此倒說是佛所說，則為謗佛也。法實不爾，言
T40n1813_p0641c27║法如是即為謗法。復云僧同此說，亦是謗僧。
T40n1813_p0641c28║結罪可知。
T40n1813_p0641c29║依官強乞戒第十七
T40n1813_p0642a01║初、制意者，菩薩理應謙卑益物殞命無違，而
T40n1813_p0642a02║反曲恃官威非分侵害，乖理之甚故以制之。
T40n1813_p0642a03║別辨三意：一、為護盜戒故，二、恐乖自利違嫌
T40n1813_p0642a04║卑行故，三、恐乖利他失所化故。此三如次為
T40n1813_p0642a05║三聚戒。二、次第者，前則順理求法倒說成
T40n1813_p0642a06║謗，今則非分恃威苟求名利，故次明也。三、
T40n1813_p0642a07║釋名。假威求利，戒防此失，故以為名。四、具
T40n1813_p0642a08║緣者，亦六緣成犯：一、為自名利，二、故近官等，
T40n1813_p0642a09║三、倚恃威勢，四、通惱他人，五、求彼處求，六、
T40n1813_p0642a10║得彼處得。五、闕緣者，闕初緣有三義：一、得
T40n1813_p0642a11║重方便，以設不自為，亦不得為眾生非理求
T40n1813_p0642a12║物故。二、得輕方便，以設為飢餓眾生，亦不得
T40n1813_p0642a13║逼他令其瞋心賑給。三、有福無罪，以法假
T40n1813_p0642a14║彼威治諸惡人為護正法。次闕第二緣有一
T40n1813_p0642a15║罪，謂重方便，以雖親近非故，然用彼威以
T40n1813_p0642a16║成其失。次闕第三緣亦重方便，以雖不恃威
T40n1813_p0642a17║然惱他得利。次闕第四亦重方便，以雖不惱
T40n1813_p0642a18║他然以威得物。次闕第五緣得輕方便，以雖
T40n1813_p0642a19║無求心然以威得物。次闕第六緣得重方便，
T40n1813_p0642a20║以雖不得物然有求心等故。第六，輕重者。
T40n1813_p0642a21║約得物邊，犯初篇重戒；就恃威惱他邊，犯此
T40n1813_p0642a22║輕垢。於此罪中，輕重有十：一、約所窺名利，有
T40n1813_p0642a23║深有淺；二、約所附之官，有尊有卑；三、約所用
T40n1813_p0642a24║威勢，有厚有薄；四、約所惱之苦，有輕有重；五、
T40n1813_p0642a25║約能惱之情，有剋有慢；六、所得名利，有多有
T40n1813_p0642a26║少；七、合說上六，有俱輕俱重；八、或重多輕少；
T40n1813_p0642a27║九、或輕多重少；十、或輕重齊等。並有輕重，准
T40n1813_p0642a28║釋可知。第七、通塞者，若以善心恃威奪賊
T40n1813_p0642a29║物，以還本主三寶眾生，又若為救菩提心人
T40n1813_p0642b01║命、梵行等難，又若因此令人發菩提心住菩
T40n1813_p0642b02║薩戒，又若一作令無量眾生捨惡住善，准應
T40n1813_p0642b03║無犯，反上犯之。第八、釋文者，此中有四：一、
T40n1813_p0642b04║自行非，二、教他作，三、無對治，四、結罪名。初中
T40n1813_p0642b05║有五：一、明所為，謂自為者簡他也。以為眾生
T40n1813_p0642b06║非正犯，飲食資身等，錢為受用等，財為貯畜
T40n1813_p0642b07║等，此為利養總結多類。美名善譽，謂利養內
T40n1813_p0642b08║資美名外振，凡愚所貪殞命難捨，害善本猶
T40n1813_p0642b09║色繩等。二、明所親近，謂有四位：一、國王，二、
T40n1813_p0642b10║王子，三、大臣，謂知軍國等，四、有官，謂餘官
T40n1813_p0642b11║位，皆有威勢故也。若親附彼威失自正行，是
T40n1813_p0642b12║故大小乘經並皆慇懃，不許行人而親近之。
T40n1813_p0642b13║三、明所恃威，謂恃託彼威高舉其心陵蔑他
T40n1813_p0642b14║等，故云「恃作形勢」也。四、正成逼惱，亦有四種：
T40n1813_p0642b15║一、逼惱乞索，二、打拍令苦，三、非分牽挽，四、橫
T40n1813_p0642b16║取錢物，皆是侵惱眾生令其厭背，自負深愆
T40n1813_p0642b17║失他善品。五、廣求所求。此有三種：一、是利皆
T40n1813_p0642b18║求，名一切求；二、惱他取物，名為惡求；三、求無
T40n1813_p0642b19║厭足，名曰多求。二、教他求者，非直自行乖失，
T40n1813_p0642b20║亦乃教他同犯。二利俱乖，為失至甚也。三、無
T40n1813_p0642b21║對治者，謂慈心益物，孝心益生，俱翻前失。然
T40n1813_p0642b22║無此治，故云「都無慈心」等也。四、犯輕罪者，結
T40n1813_p0642b23║示罪名也。
T40n1813_p0642b24║無知為師戒第十八
T40n1813_p0642b25║初、制意者，菩薩理應內自成德，以示眾生乖
T40n1813_p0642b26║失茲躅，故須制也。別說亦有三種：一、覆自無知
T40n1813_p0642b27║作為師範，欺誑失故；二、不閑文義，失善品
T40n1813_p0642b28║故；三、詐為他師，無實引導，不利益故。此三如
T40n1813_p0642b29║次亦為三聚，故須制也。二、次第者，前則強
T40n1813_p0642c01║威逼奪，今則詐為授法，故次明也。三、釋名
T40n1813_p0642c02║者，隱自無知，詐為師範，戒防此失，故以為名。
T40n1813_p0642c03║四、具緣者，具四緣成犯：一、性非闇鈍，二、惰
T40n1813_p0642c04║不習學，三、隱愚詐智，四、為師授戒。故以為犯。
T40n1813_p0642c05║五、闕緣者，於此四緣次第各闕，並得輕方
T40n1813_p0642c06║便罪，准釋可知。六、輕重者，謂實無知，詐言
T40n1813_p0642c07║能解，此犯初篇妄語罪也。今取乖失引導，令
T40n1813_p0642c08║法犯不傳，故結此罪。於中有六：一、根有利
T40n1813_p0642c09║鈍，二、學有懃情，三、覆有深淺，四、師有大小，
T40n1813_p0642c10║五、四俱有輕重，六、相合互多小。並有輕重，准
T40n1813_p0642c11║釋可知。七、通塞者，若性闇鈍，懃學未成，若
T40n1813_p0642c12║不隱無知，若便無人為師，如此所作，一切准
T40n1813_p0642c13║應無犯。反上皆犯。第八、釋文者，亦四：一、舉
T40n1813_p0642c14║正應修，二、無知詐解，三、無解為師，四、結示罪
T40n1813_p0642c15║名。初中二：先應誦文，後令解義。前中且舉大
T40n1813_p0642c16║綱令六時誦持，理實一切時皆須誦，然於六
T40n1813_p0642c17║時不得有闕。次解義者，謂善解持犯等義及
T40n1813_p0642c18║真理等義，故云「義理」。復解成佛之因，故云「佛
T40n1813_p0642c19║性」。略有三種：一、自性住佛性，二、引出佛性，三、
T40n1813_p0642c20║至得果佛性。具釋如《佛性論》等，皆應具解。二、
T40n1813_p0642c21║「而菩薩」下明無知詐解，辨無知。言「不解一句」
T40n1813_p0642c22║等者，依梵本八字成四句，四句為一頌。制
T40n1813_p0642c23║戒所由為因緣，又持犯所由亦名因緣。又受
T40n1813_p0642c24║戒有因有緣，隨戒亦有因有緣，皆須善解方
T40n1813_p0642c25║堪為師。次詐言解者，隱自無知詐言能解，
T40n1813_p0642c26║虛誑他人盜善聲譽。下顯其失。謂失自實利
T40n1813_p0642c27║則為自欺，他無稟益復是欺他，兩利俱失情
T40n1813_p0642c28║恒安忍，為患至重。三、「一一」下，明無解為師。謂
T40n1813_p0642c29║於一切行法一一不解，則實無所解輒為師
T40n1813_p0643a01║範，非直師資兩位欺誑自他，亦令如來法花
T40n1813_p0643a02║遏絕流通，此滅法之愆為失尤重故。下第四、
T40n1813_p0643a03║結示罪名，可知。
T40n1813_p0643a04║鬪謗欺賢戒第十九
T40n1813_p0643a05║初、制意者，菩薩理應稱揚讚美菩薩行人，令
T40n1813_p0643a06║善譽遠彰黎元倣習，而反惡心謗黷諍毀善
T40n1813_p0643a07║增惡，為失既重故制茲戒。別說亦三，謂惡
T40n1813_p0643a08║不止、善不增、乖所犯，並准可知。二、次第
T40n1813_p0643a09║者，前自無知，今欺有德故也。三、釋名者，遘
T40n1813_p0643a10║謗令鬪欺蔑賢良，戒防此失故以為名。
T40n1813_p0643a11║四、具緣者，具五緣：一、內有惡心，二、見戒行人，
T40n1813_p0643a12║三、謗以惡言，四、傳遘兩頭，五、造惡令鬪。故
T40n1813_p0643a13║成犯也。五、闕緣者，闕初緣得輕方便，以無
T40n1813_p0643a14║惡心故；餘闕皆得重方便，准釋可知。六、輕
T40n1813_p0643a15║重者，亦有十義：一、心通三性；二、境有持犯；三、
T40n1813_p0643a16║謗有深淺；四、傳有達不達；五、鬪有多少；六、俱
T40n1813_p0643a17║厚俱薄也；七、厚多薄少；八、薄多厚少；九、厚薄
T40n1813_p0643a18║等；十、不等。皆有輕重，准釋可知。七、通塞者，
T40n1813_p0643a19║若錯誤、狂、著鬼，若治罪人，准應無犯，反上皆
T40n1813_p0643a20║犯。八、釋文者，有三：初、惡見淨境，二、闕成
T40n1813_p0643a21║愆，三、故為犯。初中以破壞心、誹謗心、妬勝心，
T40n1813_p0643a22║故云「惡心」也。見持戒比丘是不犯輕重戒也。
T40n1813_p0643a23║「手執香」等是行道威儀。二、「而鬪遘」下鬪謗成
T40n1813_p0643a24║愆，謂鬪諍結遘令兩頭違諍。惡心陵彼為「欺」，
T40n1813_p0643a25║妄言說過為「謗」，謗此於彼亦謗彼於此，兩謗
T40n1813_p0643a26║互傳令鬪諍因茲起惡，故云「無惡不造」也。三、
T40n1813_p0643a27║「若故作」下故為結罪，可知。
T40n1813_p0643a28║不能救生戒第二十
T40n1813_p0643a29║初、制意者，菩薩理應殞命救生，而反見眾生
T40n1813_p0643b01║苦而無慈救，違行之甚故須制也。別說亦三，
T40n1813_p0643b02║謂增惡、損善、失救生也。二、次第者，前於賢
T40n1813_p0643b03║欺謗，今則見苦不救也。三、釋名者，內無慈
T40n1813_p0643b04║心，見苦不救，戒防此失，故以為名。四、具緣
T40n1813_p0643b05║者，具四緣：一、內無慈心，二、見人殺生，三、捨而
T40n1813_p0643b06║不救，四、令彼命斷。故以成犯。五、闕緣者，闕
T40n1813_p0643b07║初緣得重方便，以雖有慈心而不救故。闕第
T40n1813_p0643b08║二緣有二義：一、總無罪，以不見人殺無可救
T40n1813_p0643b09║故；二、得重方便，以見苦眾生而不救故。闕第
T40n1813_p0643b10║三緣亦有二義：一、輕方便，以雖無慈心而不
T40n1813_p0643b11║捨救故；二、王力自在救不得，故無罪也。闕第
T40n1813_p0643b12║四緣得重方便，以命不斷非由救故。餘義准
T40n1813_p0643b13║之。六、輕重者，有六義：一、約無慈心有厚薄；
T40n1813_p0643b14║二、約所救眾生有尊卑；三、約所作救行有力
T40n1813_p0643b15║逮不逮；四、約所救之苦有多少；五、合說有純
T40n1813_p0643b16║輕純重；六、輕多重少；七、重多輕少。並准可知。
T40n1813_p0643b17║七、通塞者，若自重病，若無勢力，徒自殞命，
T40n1813_p0643b18║終無有益，准應無犯，反上皆犯。八、釋文者，
T40n1813_p0643b19║於中三：先順理應行放生；二、救他殺害；三、講
T40n1813_p0643b20║救先亡。初中三，謂標、釋、結。一、以慈心行放生
T40n1813_p0643b21║業者，是標也。二、「一切男子」下，釋也。謂何以救
T40n1813_p0643b22║生而不殺者，釋有二義：一、普親觀；二、平等觀。
T40n1813_p0643b23║前中，先明一切男女皆我父母，辨定理實也。
T40n1813_p0643b24║而殺食即殺我父母者，明違理不可也。問：若
T40n1813_p0643b25║爾，殺生應得逆罪？答：以隔生故，非逆也。二、「亦
T40n1813_p0643b26║殺我故身」下，明平等觀。謂眾生之身皆稟四
T40n1813_p0643b27║大，然我故身亦曾攬此，是故彼我同一四大，
T40n1813_p0643b28║故說害彼即害我故身。三、「故常行」下，總結常行
T40n1813_p0643b29║也。二、「若見世人」下，救他殺害中，亦由上二種
T40n1813_p0643c01║觀，理應救拔，況自慈心，法應救生也。三、「常教
T40n1813_p0643c02║化」下，明講救先。於中二：先總通標。謂講說戒
T40n1813_p0643c03║法，令人識罪，斷惡修善，以成救度。二、別就先
T40n1813_p0643c04║亡辨。講福資熏，令亡見佛，明所成益也。上來
T40n1813_p0643c05║明違行結犯。上來略顯十戒之相，結勸修學。
T40n1813_p0643c06║「如〈滅罪品〉」下，指彼品中，一一廣明，具如彼說。
T40n1813_p0643c07║無慈忍酬怨戒第二十一
T40n1813_p0643c08║初、制意者，菩薩理應忍行內宛、慈悲外溢，而
T40n1813_p0643c09║反瞋罵及打，為失至甚，故以制之。別顯亦三：
T40n1813_p0643c10║瞋怨不止，忍善不增，眾生皆捨。既乖三聚，
T40n1813_p0643c11║制此嚴科。二、次第者，前見苦不救，今則於
T40n1813_p0643c12║怨起酬，並違正行故也。三、釋名者，內無慈
T40n1813_p0643c13║行，外起酬怨，戒防此失，故以為名。四、具緣
T40n1813_p0643c14║者，具四緣：一、對怨境，二、起瞋心，三、動身口，四、
T40n1813_p0643c15║酬究竟。故成犯也。五、闕緣者，闕初緣犯初
T40n1813_p0643c16║篇重戒，以於非怨境起瞋等故。闕第二緣得輕
T40n1813_p0643c17║方便罪，以無瞋心餘非重故。次闕第三緣得
T40n1813_p0643c18║重方便，雖不起身口，瞋等重故。次闕第四緣
T40n1813_p0643c19║亦重方便，以事非究竟故。六、輕重者，怨境
T40n1813_p0643c20║有深淺，起瞋有麁細，加行有增微，前人苦有
T40n1813_p0643c21║多少俱輕俱重，綺互多少皆有輕重，並准應
T40n1813_p0643c22║知。七、通塞者，若為治罰令悔，若為調伏令
T40n1813_p0643c23║住善行，若自雖數對治而煩惱厚重不覺而
T40n1813_p0643c24║起，准應不犯，反上皆犯。八、釋文者，有五：一、
T40n1813_p0643c25║舉過正制；二、犯便違行；三、舉輕況重；四、簡
T40n1813_p0643c26║道異俗；五、故犯成愆。初中，先於自怨，亦二：
T40n1813_p0643c27║謂瞋約意業，打據身業。語隨二起，略而不舉。
T40n1813_p0643c28║若具，應言以罵報罵。又以自身被殺，自無現
T40n1813_p0643c29║酬，故不言以殺報殺也。「若殺父母」下，犯君
T40n1813_p0644a01║親怨，亦二：謂親約孝境，君約忠境。據孝據忠，
T40n1813_p0644a02║理應酬報。但為怨怨相酬，怨終不盡，唯有無
T40n1813_p0644a03║怨，怨乃息耳。是故如來慈救，制此嚴科，故云
T40n1813_p0644a04║「不得加報」也。二、「殺生報生」下，明違理乖行。謂
T40n1813_p0644a05║「生」猶命也，謂殺命還以命酬，故云「殺生報生」，
T40n1813_p0644a06║非是以生報殺，此違理也。「不順孝道」者，明乖
T40n1813_p0644a07║行也。問：俗禮之中，君父之怨不報非孝，何故
T40n1813_p0644a08║此中若報非孝耶？答：道與俗反，俗據現在，不
T40n1813_p0644a09║說當來因果業報。今若重酬苦業滋多，令其
T40n1813_p0644a10║君父沈淪永劫，何成孝道？況此怨等何必前
T40n1813_p0644a11║生非己父母，今若殺彼豈成孝行？故云不順
T40n1813_p0644a12║孝道也。三、「尚不畜」下明舉輕況重，以畜奴婢
T40n1813_p0644a13║身打口罵隨起瞋惱，三業罪咎口業偏多，故
T40n1813_p0644a14║云「口罪無量」。此舉輕猶無量罪。下況重，故云
T40n1813_p0644a15║「況作七逆之罪」，理宜罪重無量難晚。四、「而出
T40n1813_p0644a16║家」簡道異俗，於中雖在家出家二位同犯，然
T40n1813_p0644a17║出家作此過失尤深，故別重舉。以捨俗親緣
T40n1813_p0644a18║修慈普濟，而反為親酬報，乖行至甚故。五、「故
T40n1813_p0644a19║作」下明故違結犯，可知。
T40n1813_p0644a20║慢人輕法戒第二十二
T40n1813_p0644a21║初、制意者，菩薩理應為四句而身受千釘，求
T40n1813_p0644a22║半偈而高巖捨命，王身為羅剎之床，天衣作
T40n1813_p0644a23║野干之坐，輕天王之勝位，敬鬼畜為尊高者，
T40n1813_p0644a24║莫不皆是重法為先也。《華嚴》云：「菩薩摩訶薩
T40n1813_p0644a25║為求法故、為法難得故，能施法者作如是言：
T40n1813_p0644a26║若能投身七仞火坑，當與汝法。菩薩聞此歡
T40n1813_p0644a27║喜無量，作是思惟：我為法故，尚於阿毘地獄
T40n1813_p0644a28║諸惡趣中受無量苦，況入人間微少火坑而得
T40n1813_p0644a29║聞法？奇哉！正法甚為易得，免於地獄無量楚
T40n1813_p0644b01║毒，入小火坑而得聞法。汝但說法，我入火坑，
T40n1813_p0644b02║如求善法王菩薩、金剛思惟菩薩等。」又云：若
T40n1813_p0644b03║人為我說一句法，令我菩薩行得清淨者，捉
T40n1813_p0644b04║三千大千世界滿中大火，我從梵天捉身
T40n1813_p0644b05║此火不以為難。如是等，況乃故作輕人失法，
T40n1813_p0644b06║為損至重故須制也。別顯亦三：一、起慢增惑；
T40n1813_p0644b07║二、失法乖善；三、教他陷誤。壞三聚行，故須制
T40n1813_p0644b08║也。二、來意者，前則於怨起酬，今則於德不
T40n1813_p0644b09║敬。又前於怨境增自惑業，今於有德慢失法
T40n1813_p0644b10║益故也。三、釋名者，於人起慢，捨求正法，戒
T40n1813_p0644b11║防此失，故以為名。四、具緣者，亦四緣犯：一、
T40n1813_p0644b12║他卑有德，二、自持起慢，三、見彼生輕，四、捨
T40n1813_p0644b13║不求法。五、闕緣者，闕初緣輕方便，餘三皆
T40n1813_p0644b14║重方便，准釋可知。六、輕重者，前德有大小，
T40n1813_p0644b15║自慢有厚薄，輕心有多少，捨法有深淺，如次
T40n1813_p0644b16║及綺互皆有輕重，准釋可知。七、通塞者，若
T40n1813_p0644b17║自病、若無力、若彼實無德似有德、若為調伏
T40n1813_p0644b18║彼、若為調伏餘眾生、若慢惑猛利對治力弱，
T40n1813_p0644b19║亦應不犯。若怠惰犯輕，反上皆重。八、釋文
T40n1813_p0644b20║者，亦有五：一、自實無知，二、恃妄起慢，三、輕
T40n1813_p0644b21║捨有德，四、立禁正制，結犯。初中「始出家」者，
T40n1813_p0644b22║創入道淺也。「未有所解」者，於大小乘並未習
T40n1813_p0644b23║學，於菩薩學處觸事無知，且舉出家理實在
T40n1813_p0644b24║家，亦同斯制也。二、妄恃起慢中，妄恃十事而
T40n1813_p0644b25║起十慢：一、聰明慢，謂恃自聰明散動高舉。二、
T40n1813_p0644b26║世智慢，謂恃有世智輕於深法。三、高貴慢，謂
T40n1813_p0644b27║恃曾任官。四、耆年慢，謂恃己年長不知虛老。
T40n1813_p0644b28║五、大性慢，謂恃己剎利諸大姓等。六、高門慢，
T40n1813_p0644b29║謂恃己上代簪貴非卑。七、解慢，謂恃解世法
T40n1813_p0644c01║或小乘外典。八、福慢，謂恃己曾作諸大福
T40n1813_p0644c02║利。九、富慢，謂恃己富有諸財物等。十、寶慢，
T40n1813_p0644c03║謂恃己家有金等七寶以生於慢。於此十中
T40n1813_p0644c04║攝為六慢三對，初二及七、八是福慧一對，四
T40n1813_p0644c05║及九、十是身財一對，餘三是家位一對。於此
T40n1813_p0644c06║十中隨持一種以成犯緣，未必一犯要具此
T40n1813_p0644c07║十，故云或也。三、「而不諮」下明輕捨有德，於中
T40n1813_p0644c08║二：先總明輕捨，二、「其法師」下別釋法師。前中
T40n1813_p0644c09║既新出家，恃上諸慢不諮問先學法師經律
T40n1813_p0644c10║中義，致令修行觸事無知，過五歲後更結無
T40n1813_p0644c11║知罪。俗中學問尚至官僚，況出俗行人本以
T40n1813_p0644c12║學業為務，三祇累劫無棄寸陰，今乃起慢捨
T40n1813_p0644c13║求，何行成之有也？二、別釋法師中亦二：先顯
T40n1813_p0644c14║位卑，後辨德高。前中略舉五事：一、小姓，二、年
T40n1813_p0644c15║幼，三、卑門，四、貧窮，此並翻上十中四位應知。
T40n1813_p0644c16║五、諸根不具，形殘醜陋。二、「而實」下，辨德高中
T40n1813_p0644c17║實有德者，明行德高勝。言「一切經」等者，明智
T40n1813_p0644c18║解深遠也。四、「而新學」下，明立禁正制。謂觀其
T40n1813_p0644c19║所說，不得觀種姓者，於上五中略舉一位，理
T40n1813_p0644c20║實五事俱不得觀，況菩薩受法於羅剎，諸天
T40n1813_p0644c21║頂禮於野干，此豈可觀種族耶？五、「而不來」下，
T40n1813_p0644c22║明違制結犯。謂略舉第一義，理實通問二諦。
T40n1813_p0644c23║又釋佛法望世法，俱為第一義。又釋世諦易
T40n1813_p0644c24║知，真諦難了，故令問也。餘文可知。
T40n1813_p0644c25║經新求學戒第二十三
T40n1813_p0644c26║初、制意者，菩薩理應入諸苦趣，開導眾生令
T40n1813_p0644c27║發大心受菩薩戒。《瓔珞經》云：若化一人令發
T40n1813_p0644c28║心受菩薩戒者，勝造大千世界滿中佛塔也。
T40n1813_p0644c29║又《華嚴》云：「為一眾生故，阿毘地獄中，無量劫
T40n1813_p0645a01║燒煮，心淨如最勝。」解云：菩薩尚應入苦獄
T40n1813_p0645a02║而化眾生，何容新學來求不好為答？亦增惡
T40n1813_p0645a03║乖善失於處犯，既違三聚成過非小，故須
T40n1813_p0645a04║制也。二、次第者，前則慢不求法，今則慢不
T40n1813_p0645a05║說法。經云：菩薩求法不懈，說法無惜。此云
T40n1813_p0645a06║也。又前明輕於先學，今則悔於後進。經云：
T40n1813_p0645a07║不輕未學，敬已學如佛。此謂也。三、釋名者，
T40n1813_p0645a08║於諸新學而不導引，不善傳授令法速滅，戒
T40n1813_p0645a09║防此失故以為名。四、具緣者，五緣犯：一、
T40n1813_p0645a10║自解大乘，二、新學來求，三、倚恃勢，四、起輕等
T40n1813_p0645a11║心，五、不如法答，故犯也。五、闕緣者，初二隨
T40n1813_p0645a12║闕皆輕方便，後三隨闕皆重方便，准釋可知。
T40n1813_p0645a13║六、輕重者，自解有深淺，求者有慇慢，恃勢
T40n1813_p0645a14║有多少，起心有輕重，答問有是非。俱輕俱重，
T40n1813_p0645a15║或交絡多少，並有輕重，准釋可知。七、通塞
T40n1813_p0645a16║者，若病、若無力、若不解、若彼慢法、若為調彼
T40n1813_p0645a17║等，如前說皆不犯。反上皆犯。八、釋文者，文
T40n1813_p0645a18║中有二：先明受戒儀式，後「若法師」下明違行
T40n1813_p0645a19║結犯。前中有受菩薩戒章，如別說。此文中有
T40n1813_p0645a20║三：一、自誓受，二、從師受，三、釋自誓意。前中亦
T40n1813_p0645a21║三：一、初受戒時，謂佛在世時無自誓受，故云
T40n1813_p0645a22║「滅後」也。「欲以」者，欲願至誠求戒心也。「好心」者，
T40n1813_p0645a23║順理淨信菩提之心。此二為戒器，故舉之也。
T40n1813_p0645a24║二、「於佛菩薩」下明受戒事，言「於佛菩薩像前」
T40n1813_p0645a25║者，謂表如在之想也。志發於裏誠言立誓，弘
T40n1813_p0645a26║願自要口陳羯磨，應教相現名為得戒。羯磨
T40n1813_p0645a27║文如別說。應教之相有三種：一、心以表相，
T40n1813_p0645a28║謂若我心虛妄實不能行諸菩薩所行者，願
T40n1813_p0645a29║佛菩薩莫與我戒。若實當與，以自知心實故
T40n1813_p0645b01║則知得戒。二、諸方有涼風起，故知得戒也。三、
T40n1813_p0645b02║「當七日」下釋得戒緣，先作七日法，謂入淨道
T40n1813_p0645b03║場懺悔障戒罪。「好相」者，佛來摩頂等，具如經
T40n1813_p0645b04║文。其障重之者，乃至一年，雖過一年，不得好
T40n1813_p0645b05║相，終不得戒。此等懺悔儀，亦如別說。「若先
T40n1813_p0645b06║受戒」下，明從師受。於中，先標不須好相，二向
T40n1813_p0645b07║以故徵嘖云：所受之戒既不二，何因好相有
T40n1813_p0645b08║須、不須？下釋云：以是法師從上代來，師師相
T40n1813_p0645b09║授，今此戒法展轉傳來，故不須好相。自誓不
T40n1813_p0645b10║爾，自誦羯磨，自既無戒，從誰而得？要從佛、菩
T40n1813_p0645b11║薩。佛、菩薩處難了知故，要以好相表，方乃得
T40n1813_p0645b12║戒，故須相也。三、「是以」下，結。謂但於師生重心
T40n1813_p0645b13║受，既便得戒，故不須相也。三、「若千里」下，釋自
T40n1813_p0645b14║誓意。若千里內有戒師而輕彼不從受，雖自
T40n1813_p0645b15║誓，亦不得戒。釋受戒竟。第二、「若法師」下，明違
T40n1813_p0645b16║行結犯。於中五句：一、倚自所解；二、恃外高勢；
T40n1813_p0645b17║三、新學來求；四、內起三心；五、不如法答。故結
T40n1813_p0645b18║犯也。三心者：一、輕忽前人；二、嫉妬起嫌，故云
T40n1813_p0645b19║「惡心」；三、憍慢陵物。於此三中，隨一成犯故也。
T40n1813_p0645b20║梵網經菩薩戒本疏第五（終）