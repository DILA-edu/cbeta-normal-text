T40n1814_p0670a07║
T40n1814_p0670a08║
T40n1814_p0670a09║菩薩戒本疏卷下（之本）
T40n1814_p0670a10║
T40n1814_p0670a11║新羅沙門義寂述
T40n1814_p0670a12║釋輕戒中，大分亦三：一、結起總摽，二、次第別
T40n1814_p0670a13║釋，三、說竟總結。就別釋中，四十八輕隨文所
T40n1814_p0670a14║結，凡為五段，段末皆指餘文，應有廣說。此五
T40n1814_p0670a15║段中，隨文剋取，皆通三聚，段段皆說離惡、攝
T40n1814_p0670a16║善、益生義故。從宗多論，前十重戒判為律儀，
T40n1814_p0670a17║後四十八分為餘二。《經》說：「攝律儀戒，所謂十
T40n1814_p0670a18║波羅夷；攝善法戒，所謂八萬四千法門；攝眾
T40n1814_p0670a19║生戒，所謂慈、悲、喜、捨，化及一切眾生，眾生皆
T40n1814_p0670a20║得安樂。」又四十八中，前三十戒多為攝善，後
T40n1814_p0670a21║十八戒多為利生也。《地持》四十四輕戒中，前
T40n1814_p0670a22║三十三亦為攝善，後十一戒為利生故。彼此
T40n1814_p0670a23║戒相雖有出沒，舉宗判相亦相似故。又《經》制
T40n1814_p0670a24║教本，《論》判義條，故《經》與《論》不得相異。《論》辨戒
T40n1814_p0670a25║度九種相中，第二、一切戒，謂「在家分戒及出
T40n1814_p0670a26║家分戒，是名一切戒。又即依此二分淨戒，略
T40n1814_p0670a27║說三種：一、律儀戒；二、攝善法戒；三、饒益有情
T40n1814_p0670a28║戒。律儀戒者，謂諸菩薩所受七眾別解脫律
T40n1814_p0670a29║儀，即是苾芻戒、至近事女戒。如是七種，依止
T40n1814_p0670b01║在家、出家二分，如應當知，是名菩薩律儀戒。
T40n1814_p0670b02║攝善法戒者，謂諸菩薩受律儀戒後，所有一
T40n1814_p0670b03║切為大菩提，由身語意積集諸善，總說名為
T40n1814_p0670b04║攝善法戒。此復云何？謂諸菩薩依戒住戒，於
T40n1814_p0670b05║聞於思於修止觀，於樂獨處精勤修學，如是
T40n1814_p0670b06║時時於諸尊長，精勤修習合掌起迎問訊禮
T40n1814_p0670b07║拜恭敬之業，即於尊長勤修敬事，於疾病者
T40n1814_p0670b08║悲愍慇重瞻侍供給，於諸妙說施以善哉，於
T40n1814_p0670b09║有功德補特伽羅真誠讚美，於十方界一切
T40n1814_p0670b10║有情一切福業，以勝意樂起淨信心發言隨
T40n1814_p0670b11║喜，於他所作一切違犯思釋安忍，以身語
T40n1814_p0670b12║意已作未作一切善根，迴向無上正等菩提，
T40n1814_p0670b13║時時發起種種正願，以一切種上妙供具供
T40n1814_p0670b14║佛法僧，於諸善品恒常勇猛精進修習，於身
T40n1814_p0670b15║語意住不放逸，於諸學處正念正知正行防
T40n1814_p0670b16║守，密護根門於食知量，初夜後夜常修覺寤，
T40n1814_p0670b17║親近善士依止善友，於自愆犯審諦了知深
T40n1814_p0670b18║見過失，既審了知深見過已，其未犯者專意
T40n1814_p0670b19║護持，其已犯者於佛菩薩同法者所，至心發
T40n1814_p0670b20║露如法悔除。如是等類所有引攝護持增長
T40n1814_p0670b21║諸善法戒，是名菩薩攝善法戒。云何菩薩饒
T40n1814_p0670b22║益有情戒？當知此或略有十一相。何等十一？
T40n1814_p0670b23║謂諸菩薩於諸有情能引義利，彼彼事業與
T40n1814_p0670b24║作助伴；於諸有情隨所生起疾病等苦、瞻侍
T40n1814_p0670b25║病等，亦作助伴。又諸菩薩依世、出世種種義
T40n1814_p0670b26║利，能為有情說諸要法，先方便說、先如理說，
T40n1814_p0670b27║後令護得彼彼義利。又諸菩薩於先有恩諸
T40n1814_p0670b28║有情所，善守知恩，隨其所應現前酬報。又諸
T40n1814_p0670b29║菩薩於墮種種師子、虎、狼、鬼魅、王、賊、水、火等畏
T40n1814_p0670c01║諸有情類，皆能救護，令離如是諸怖畏處。又
T40n1814_p0670c02║諸菩薩於諸喪失財寶、親屬諸有情類，善為開
T40n1814_p0670c03║解，令離愁憂。又諸菩薩於有匱乏資生眾具
T40n1814_p0670c04║諸有情類，施與一切資生眾具。又諸菩薩隨
T40n1814_p0670c05║順道理，正與依止，如法御眾。又諸菩薩，隨順
T40n1814_p0670c06║世間事務言說，呼召去來，談論慶慰，隨時往
T40n1814_p0670c07║起，從他受取飲食等事。以要言之，遠離一
T40n1814_p0670c08║切能引無義違意現行，於所餘事，心皆隨轉。
T40n1814_p0670c09║又諸菩薩，若隱若露，顯示所有真實功德，令
T40n1814_p0670c10║諸有情，歡喜進學。又諸菩薩，於有過者，內懷
T40n1814_p0670c11║親昵，利益安樂，增上意樂，調伏訶責，治罰驅
T40n1814_p0670c12║擯，為欲令其出不善處，安立善處。又諸菩薩，
T40n1814_p0670c13║以神通力，方便示現那落迦等諸趣等相，令
T40n1814_p0670c14║諸有情，厭離不善，方便引令入佛聖教，歡喜
T40n1814_p0670c15║信樂，生希有心，勤修正行。」今案：四十八輕戒
T40n1814_p0670c16║中，與《論》所說，文互出沒，開合不同，次第前後，
T40n1814_p0670c17║亦有不同。《經》制教本，隨事別立，《論》辨義條，從
T40n1814_p0670c18║類總說，開合立意，義須斟酌。初戒中
T40n1814_p0670c19║第一敬事尊長戒
T40n1814_p0670c20║佛言：佛子！欲受國王位時、受轉輪王位時、百官
T40n1814_p0670c21║受位時，應先受菩薩戒，一切鬼神救護王身、百
T40n1814_p0670c22║官之身，諸佛歡喜。既得戒已，應生孝順心、恭敬
T40n1814_p0670c23║心，見上座、和上、阿闍梨、大同學、同見、同行者，應
T40n1814_p0670c24║起承迎、禮拜、問訊。而菩薩反生憍心、慢心、癡心、
T40n1814_p0670c25║瞋心，不起承迎、禮拜、問訊，一一不如法供養，以
T40n1814_p0670c26║自賣身國城、男女、七寶、百物而供給之。若不爾
T40n1814_p0670c27║者，犯輕垢罪。即《論》所說：「如是時時於諸尊長
T40n1814_p0670c28║精勤修習合掌、起迎、問訊、體拜、恭敬之業，即
T40n1814_p0670c29║於尊長勤修敬事。」夫欲攝善，必憑勝緣。若傲
T40n1814_p0671a01║於所尊，即妨於進善，故制令敬事。具緣成犯，
T40n1814_p0671a02║理應備論。然既非性罪，未必皆具五緣，故輕
T40n1814_p0671a03║垢中犯緣存略。然五緣中，事、想、欲樂、方便究
T40n1814_p0671a04║竟，雖非性罪業道，必應具有第四煩惱。若染
T40n1814_p0671a05║犯亦有，不染犯中不必有也。結犯輕重者，故
T40n1814_p0671a06║心染犯皆重，不故不染皆輕。諸戒皆爾，不
T40n1814_p0671a07║復更論學處同異者，大小俱制。然聲聞離過
T40n1814_p0671a08║門中制，菩薩攝善門中制，七眾同犯。在家二
T40n1814_p0671a09║十八輕戒中第五戒云：「若優婆塞受持戒已，
T40n1814_p0671a10║若見比丘、比丘尼、長老先宿諸優婆塞等，不
T40n1814_p0671a11║起承迎禮拜問訊，是優婆塞得失意罪，不起
T40n1814_p0671a12║墮落不淨有作」文中諸戒皆三，謂摽人、序事、
T40n1814_p0671a13║結罪。就序事中諸戒差降，此戒有三：一、勸受
T40n1814_p0671a14║戒，二、明應敬，三、明違之成犯。初勸受中凡舉
T40n1814_p0671a15║三位，初、二唯為俗，第三通道俗。出家菩薩亦
T40n1814_p0671a16║有容作僧統等，故立僧統等。雖經所遮必不
T40n1814_p0671a17║獲己，事容有故。恐在高位縱誕行非，故制受
T40n1814_p0671a18║法令不憍奢。若能受而順行，則神佛喜護，近
T40n1814_p0671a19║有安身遠能隆法，故勸令受。戒雖先受，臨事
T40n1814_p0671a20║應更受之，為欲敬事故。「既得」已下明應敬也。
T40n1814_p0671a21║「孝順心」者，於彼教訓從而不敢違也。「恭敬心」
T40n1814_p0671a22║者，於彼德行崇而不敢慢也。「上座」者，於上
T40n1814_p0671a23║無人為上座。「和尚」，此音訛也。若正應云「鄔波
T40n1814_p0671a24║陀耶」，此又云「親教」，即所從受戒者也。「阿闍梨」
T40n1814_p0671a25║者，若正應云「阿遮梨耶」，此云「軌範」。此有五種：
T40n1814_p0671a26║一、剃髮；二、出家；三、教授；四、羯磨；五、依止。「大
T40n1814_p0671a27║同學同見同行」者，謂同學等中年歲先者也。
T40n1814_p0671a28║又同學大法、同習大見、同修大行者也。違之
T40n1814_p0671a29║成犯中，「反生憍心慢心癡心」者，不孝順故憍，
T40n1814_p0671b01║不恭敬故慢，不知應敬之處即是癡心也。「以
T40n1814_p0671b02║自賣身」下引況重誡，尚應捨身況復不禮敬
T40n1814_p0671b03║耶？四十四中第三戒云：「若諸菩薩安住菩薩
T40n1814_p0671b04║淨戒律儀，見諸耆長有德可敬同法者來，憍
T40n1814_p0671b05║慢所制懷嫌恨心、懷恚惱心，不起承迎不推
T40n1814_p0671b06║勝座。若有他來語言談論，慶慰請問，憍慢所
T40n1814_p0671b07║制，懷嫌恨心，懷恚惱心，不稱正理，發言酬對。
T40n1814_p0671b08║是名有犯有所違越，是染違犯。非憍慢制，無
T40n1814_p0671b09║嫌恨心，無恚惱心，但由懶惰、懈怠、妄念、無記
T40n1814_p0671b10║之心。是名有犯有所違越，非染違犯。無違犯
T40n1814_p0671b11║者：謂遭重病；或心狂亂；或自睡眠，他生覺想，
T40n1814_p0671b12║而來親附語言談論，慶慰請問；或自為他宣
T40n1814_p0671b13║說說法，論義決擇；或復與餘談論慶慰；或他
T40n1814_p0671b14║說法，論義決擇，屬耳而聽；或有違犯說正法
T40n1814_p0671b15║者，為欲將護法者心；或欲方便調彼伏彼，出
T40n1814_p0671b16║不善處，安立善處；或護僧制，或為將護多有
T40n1814_p0671b17║情心而不酬對，皆無違犯。」
T40n1814_p0671b18║第二不飲酒戒
T40n1814_p0671b19║若佛子！故飲酒，而酒過失無量。若自身手過酒
T40n1814_p0671b20║器，與人飲酒者，五百世無手，何況自飲？不得教
T40n1814_p0671b21║一切人飲，及一切眾生飲酒，況自飲酒？一切酒
T40n1814_p0671b22║不得飲。若故自飲，教人飲者，犯輕垢罪。酒是
T40n1814_p0671b23║放逸處，能造諸過，違諸善法，故制也。大小乘
T40n1814_p0671b24║同，七眾俱制。二十八中第二戒云：「若優婆塞
T40n1814_p0671b25║受持戒已，耽樂飲酒，得失意罪。」序事中三：一、
T40n1814_p0671b26║顯失；二、「不得教」下，制不應飲；三、「若故自飲」下，
T40n1814_p0671b27║違之成犯。初顯失中，「故飲酒」者，似開誤飲，而
T40n1814_p0671b28║律中酒非酒想亦犯。若始終無飲酒心，誤迷
T40n1814_p0671b29║唯謂飲水，理應開之。若本有飲酒心，雖飲
T40n1814_p0671c01║時謂非酒，亦應犯也。「而生酒過失無量罪」者，
T40n1814_p0671c02║雖非性惡，而能開性惡，故云過失無量。如《論》
T40n1814_p0671c03║中云：若醉酒時除破僧事，餘一切惡無不造
T40n1814_p0671c04║也。又《智度論》中具顯三十六失，《四分律》中十
T40n1814_p0671c05║種過失，「佛告阿難：凡飲酒者有十過失：一者
T40n1814_p0671c06║顏色惡，二者劣力，三者眼視不明，四者現瞋
T40n1814_p0671c07║恚相，五者壞田業資生法，六者增致疾病，七
T40n1814_p0671c08║者益鬪訟，八者無名稱惡名流布，九者智慧
T40n1814_p0671c09║減小，十者身壞命終墮惡道，是謂十失。自今
T40n1814_p0671c10║以去我師者，乃至不得以草木頭內著酒中而
T40n1814_p0671c11║入口。」「過酒器」者，然度酒器也。一云：過有酒器
T40n1814_p0671c12║與之令飲。一云：唯過空器與彼令斟。前說
T40n1814_p0671c13║遣他飲，後說教他飲，義皆無爽。「五百世無手」
T40n1814_p0671c14║者，謂手執酒器與故得無手之報也。如蚓虫
T40n1814_p0671c15║等類，或生人中得無手也。有云：有五五百歲：
T40n1814_p0671c16║一五百在醎糟地獄，二五百在沸尿中，三五
T40n1814_p0671c17║百作曲蛆虫，四五百作蠅蝄等，五五百作人
T40n1814_p0671c18║癡鈍無知。今言五百，或是最後也。制不應中，
T40n1814_p0671c19║「不得教一切人飲」者，謂不得教他令飲。「及一
T40n1814_p0671c20║切眾生飲酒」者，謂不得遣與他飲。「況自飲酒」
T40n1814_p0671c21║者，為欲遮自放逸過故，舉他況自。《律》云：「酒
T40n1814_p0671c22║者，木酒、粳米酒、餘米酒、大麥酒。若有餘酒法，
T40n1814_p0671c23║作酒者是。」「雜酒者，酒色、酒香、酒味，不應飲。或
T40n1814_p0671c24║有酒，非酒色、酒香、酒味，不應飲。或有酒，非酒
T40n1814_p0671c25║色、非酒香、酒味，不應飲。或有酒，非酒色、非酒
T40n1814_p0671c26║香、非酒味，不應飲。非酒，酒色、酒香、酒味，應飲。」
T40n1814_p0671c27║廣說如彼。不犯者，若有如是病，餘藥治不差，
T40n1814_p0671c28║以酒為藥，若以酒塗瘡，一切無犯。
T40n1814_p0671c29║第三不食肉戒
T40n1814_p0672a01║若佛子！故食肉，一切肉不得食。夫食肉者，斷大
T40n1814_p0672a02║慈悲佛性種子，一切眾生見而捨去，是故一切
T40n1814_p0672a03║菩薩不得食一切眾生肉，食肉得無量罪。若故
T40n1814_p0672a04║食者，犯輕垢罪。斷大慈種故制。聲聞涅槃
T40n1814_p0672a05║已前聽三種淨，自餘不聽；涅槃以後一切不
T40n1814_p0672a06║聽；菩薩前後一切不聽。七眾同制。文序事
T40n1814_p0672a07║中亦先顯失，次制不應食，後違之成犯。「一切
T40n1814_p0672a08║肉不得食」者，若淨不淨皆不得食也。「斷大慈
T40n1814_p0672a09║悲佛性種子」者，如經云：由有食人故殺。知如
T40n1814_p0672a10║此而食，故斷慈悲種也。「一切眾生見而捨去」
T40n1814_p0672a11║者，如鳥入身子影中尚有戰懼，有習氣者猶
T40n1814_p0672a12║如是，況全不斷三毒者也。「食肉得無量罪」者，
T40n1814_p0672a13║由食至殺害故得無量罪。
T40n1814_p0672a14║第四不食辛戒
T40n1814_p0672a15║若佛子，不得食五辛。大蒜、革葱、韮葱、蘭葱、興渠，
T40n1814_p0672a16║是五種，一切食中不得食。若故食者，犯輕垢罪。
T40n1814_p0672a17║薰臭妨淨法故制。大小俱制，七眾亦同。准
T40n1814_p0672a18║律，女應小重，以發華色故。「革葱、土葱、蘭葱」者，
T40n1814_p0672a19║此中無薤、韮，但開葱為三。此三別相難知。或
T40n1814_p0672a20║云：革葱是薤，葉似韮而厚。蘭葱者，傳說嶺南
T40n1814_p0672a21║生蘭葱，葉似大蒜而闊，臭氣同蒜。「興渠」者，婆
T40n1814_p0672a22║羅門語喚芸臺為「殑渠慮」，西域諸寺不聽食
T40n1814_p0672a23║也。又云：嶺南生興渠，形似倭韮，氣味似蒜。若
T40n1814_p0672a24║有病，餘藥不治，或應開之。如律身子行法，菩
T40n1814_p0672a25║薩亦應開之。別有《五辛經》一卷，五辛各五，合
T40n1814_p0672a26║二十五。又云：噉辛故，入東方阿鼻，上流洗辛，
T40n1814_p0672a27║下流洗衣，亦不得（云云）。此三戒，攝善中無別相，
T40n1814_p0672a28║以義攝之，於身、語、意住不放逸中，亦蘊在也。
T40n1814_p0672a29║第五舉罪教懺戒
T40n1814_p0672b01║若佛子！見一切眾生犯八戒、五戒、十戒、毀禁、七
T40n1814_p0672b02║逆、八難，一切犯戒罪應教懺悔。而菩薩不教懺
T40n1814_p0672b03║悔，同住同僧利養而共布薩，一眾說戒而不舉
T40n1814_p0672b04║其罪，不教悔過者犯輕垢罪。見犯不教懺則
T40n1814_p0672b05║違相益義。聲聞護自尚所不許，況大士也。據
T40n1814_p0672b06║顯似是利生戒中，於有過者內懷親眤，利益
T40n1814_p0672b07║安樂增上意樂，調伏訶責治罰驅擯，為欲令
T40n1814_p0672b08║其出不善處安置善處。然菩薩教化眾生，即
T40n1814_p0672b09║是自成佛法，故攝善戒中亦制此戒也。即於
T40n1814_p0672b10║自愆犯審諦了知，深見過失中亦蘊在也。自
T40n1814_p0672b11║他雖殊，見過悔除同，故大小俱制。出家二眾
T40n1814_p0672b12║全犯，餘三眾及在家理亦通之。「八戒、五戒」是
T40n1814_p0672b13║在家戒也。「十戒」者，是沙彌十戒。「毀禁」者，即比
T40n1814_p0672b14║丘、比丘尼戒。又十戒謂十重，毀禁謂四十八
T40n1814_p0672b15║輕垢。「七逆」如下說。「八難」者，或云是八重，又云
T40n1814_p0672b16║三塗等八難。由犯招八難，故因中說果也。今
T40n1814_p0672b17║謂十三難中，除二形、黃門、畜生、非人及破二
T40n1814_p0672b18║道，餘名八難。二形等四，既是報障，無懺除義。
T40n1814_p0672b19║破二道者，以在異道，還入佛法，故無同住同
T40n1814_p0672b20║利養義。是故此五不入教懺數中。四十四中
T40n1814_p0672b21║第七戒云：「若諸菩薩於諸暴惡犯戒有情，懷
T40n1814_p0672b22║嫌恨心，懷恚惱心，由彼暴惡犯戒為緣，方便
T40n1814_p0672b23║棄捨，不作饒益，是名有犯有所違越，是染違
T40n1814_p0672b24║犯。若由嬾惰懈怠棄捨，由忘念故，不作饒益，
T40n1814_p0672b25║是名有犯有所違越，非染違犯。何以故？非
T40n1814_p0672b26║諸菩薩於淨持戒身語意業寂靜現行諸有情
T40n1814_p0672b27║所，起憐愍心，欲作饒益，如於暴惡犯戒有情，
T40n1814_p0672b28║於諸苦因而現轉者。無違犯者，謂心狂亂，或
T40n1814_p0672b29║欲方便調彼伏彼，廣說如前。或為將護多有
T40n1814_p0672c01║情心，或護僧制，方便棄捨，不作饒益，皆無違
T40n1814_p0672c02║犯。」
T40n1814_p0672c03║第六供師請法戒
T40n1814_p0672c04║若佛子！見大乘法師、大乘同學、同見、同行，來入
T40n1814_p0672c05║僧坊、舍宅、城邑，若百里、千里來者，即起迎來送
T40n1814_p0672c06║去，禮拜供養。日日三時供養，日食三兩金，百味
T40n1814_p0672c07║飲食、床座、醫藥供事法師，一切所須盡給與之。
T40n1814_p0672c08║常請法師三時說法，日日三時禮拜，不生瞋心、
T40n1814_p0672c09║患惱之心，為法滅身，請法不懈。若不爾者，犯輕
T40n1814_p0672c10║垢罪。過人不請法，失染神之益，故制也。聲
T40n1814_p0672c11║聞有知廣略布薩法者，制應供給。五歲內及
T40n1814_p0672c12║未解五法，法應啟請，不者犯第七聚。此外不
T40n1814_p0672c13║制，以自度易滿故。菩薩見有知者，常應給請，
T40n1814_p0672c14║以欲善無厭故，七眾同犯。文序事中有二：一、
T40n1814_p0672c15║供師；二、請法。供師有二：一、匝遶供養；二、飲食
T40n1814_p0672c16║供養。「日日三時供養」者，謂時內三時，或非時
T40n1814_p0672c17║中亦得非時漿等為供養也。「日食三兩金」者，
T40n1814_p0672c18║是就能堪辨者說，或令重法故作是說，如雪
T40n1814_p0672c19║山士為一偈故自殞身等，況復外財。三、給侍
T40n1814_p0672c20║供養，謂餘所須一切給與。請法中「三時請法」
T40n1814_p0672c21║者，謂朝、中、暮也。「不生瞋心患惱之心」者，法師
T40n1814_p0672c22║雖或違心，終不生瞋心也。自身雖供給勞疲，
T40n1814_p0672c23║亦不生患惱心也。「為法滅身請法」故者，釋不
T40n1814_p0672c24║生瞋惱所由也。若有疾病障難，或法師有礙，
T40n1814_p0672c25║若知彼劣我勝，如此不請不犯。
T40n1814_p0672c26║第七聽法諮受戒
T40n1814_p0672c27║若佛子！見一切處有講法毘尼經律，大宅舍中
T40n1814_p0672c28║有講法處，是新學菩薩應持經律卷至法師所
T40n1814_p0672c29║聽受諮問。若山林樹下僧地坊中一切說法處，
T40n1814_p0673a01║悉至聽受。若不至彼聽受諮問者，犯輕垢罪。
T40n1814_p0673a02║有講不聽，喪進善之道，故制也。學處同異如
T40n1814_p0673a03║前。二十八輕中第八戒云：「若優婆塞四十里
T40n1814_p0673a04║中有講法處，不能往聽，得失意罪。」文中「講法
T40n1814_p0673a05║毘尼經律」者，詮法名經，詮毘尼名律，餘文易
T40n1814_p0673a06║知。四十四中第三十二戒云：「若諸菩薩聞說
T40n1814_p0673a07║正法，論議決擇，憍慢所制，懷嫌恨心，懷恚惱
T40n1814_p0673a08║心，而不往聽，是名有犯有所違越，是染違犯。
T40n1814_p0673a09║若為嬾惰懈怠所弊，而不往聽，非染違犯。無
T40n1814_p0673a10║違犯者：若不覺知；若有疾病；若無氣力；若知
T40n1814_p0673a11║倒說；若為護彼說法者心；若正了知彼所說
T40n1814_p0673a12║義，是數所聞所持所了；若已多聞，具足聞持，
T40n1814_p0673a13║其聞積集；若欲無聞，於境住心；若勤引發菩
T40n1814_p0673a14║薩勝定；若自了知上品愚鈍，其慧鈍濁，於所
T40n1814_p0673a15║聞法難受難持，難於所緣，攝心令定，不往聽
T40n1814_p0673a16║者，皆無違犯。」
T40n1814_p0673a17║第八不背大乘戒
T40n1814_p0673a18║若佛子！心背大乘常住經律，言非佛說，而受持
T40n1814_p0673a19║二乘外道惡見、一切禁戒、邪見經律者，犯輕垢
T40n1814_p0673a20║罪。棄本逐末，乖所習故制。聲聞不制，以所
T40n1814_p0673a21║習各異故，七眾共也。文中「心背大乘常住經
T40n1814_p0673a22║律，言非佛說」者，舊云直制猶豫未決，是下邪
T40n1814_p0673a23║見之方便。若決，謂大劣小勝，計成失戒。若
T40n1814_p0673a24║心中欲背，言非真說，欲受二乘外道經律，計
T40n1814_p0673a25║畫未成，犯此輕垢。然上中邪見，計畫未成，亦
T40n1814_p0673a26║犯輕垢，同此戒制。今舉背大向小為語，以凡
T40n1814_p0673a27║夫菩薩多行此事故。若彰言說，即有兩種：若
T40n1814_p0673a28║法想說，戒善已謝；若非法想說，犯第十重。今
T40n1814_p0673a29║謂心背大乘，受持二乘者，設起法想，未必失
T40n1814_p0673b01║戒。謂如有人雖發大心受菩薩戒，而未曾學
T40n1814_p0673b02║大乘深經，唯聞小乘，三劫修行得樹下果，忽
T40n1814_p0673b03║聞大乘甚深義時，心不生信，言非佛說。不退
T40n1814_p0673b04║大心故不失戒，生法想故不犯重也。故《菩薩
T40n1814_p0673b05║地》四十四中第二十九戒云：「若諸菩薩藏於
T40n1814_p0673b06║甚深處最勝甚深真實法義，諸佛菩薩難思神
T40n1814_p0673b07║力不生信解，憎背毀謗，不能引義，不能引法，
T40n1814_p0673b08║非如來說，不能利益安樂有情，是名有犯有
T40n1814_p0673b09║所違越，是染違犯。如是毀謗，或由自內非理
T40n1814_p0673b10║作意，或隨順他而作是說。」「若聞甚深最甚深
T40n1814_p0673b11║處心不信解，菩薩爾時應強信受，應無諂曲，
T40n1814_p0673b12║應如是學：我為非善，盲無慧目，於如來眼
T40n1814_p0673b13║隨所宣說，於諸如來密意語言而生誹謗。菩
T40n1814_p0673b14║薩如是自處無知，仰推如來，於諸佛法無不
T40n1814_p0673b15║現知，等隨觀見。如是正行無所違犯，雖無信
T40n1814_p0673b16║解然不誹謗。」文言「二乘聲聞外道惡見」者，緣
T40n1814_p0673b17║覺聲聞名二乘聲聞，即此聲聞是大乘外，違
T40n1814_p0673b18║菩薩道，故云外道惡見。又所六師等名外道
T40n1814_p0673b19║惡見。《菩薩地》云：「若諸菩薩越菩薩法，於異道
T40n1814_p0673b20║論及諸外論研求善巧，深心寶翫愛樂味著，
T40n1814_p0673b21║非如辛藥而習近之，是名有犯有所違越，是
T40n1814_p0673b22║染違犯。」（第二十八也。）開緣至二十四當顯示也。此上
T40n1814_p0673b23║三戒，即《論》所說攝善戒中「於聞於思懃修學」
T40n1814_p0673b24║也。
T40n1814_p0673b25║第九瞻給病人戒
T40n1814_p0673b26║若佛子！見一切疾病人，常應供養，如佛無異。八
T40n1814_p0673b27║福田中，看病福田是第一福田。若父母、師僧、弟
T40n1814_p0673b28║子病，諸根不具，百種病苦惱，皆供養令差。而菩
T40n1814_p0673b29║薩以瞋恨心不看，乃至僧坊、城邑、曠野、山林、道
T40n1814_p0673c01║路中，見病不救濟者，犯輕垢罪。見苦不救，違
T40n1814_p0673c02║修慈行，故制。聲聞在法師友同法及被僧
T40n1814_p0673c03║差，此外不制。本不兼物，故大士一切應救；本
T40n1814_p0673c04║期兼攝，故七眾同制。即論所說，於疾病者，悲
T40n1814_p0673c05║愍慇重，瞻侍供制也。文言「一切疾病人，供養
T40n1814_p0673c06║如佛無異」者，佛是應敬之極，病是應悲之至，
T40n1814_p0673c07║敬悲雖殊，田義還同，故無異也。「八福田中看
T40n1814_p0673c08║病福田第一福田」者，崇敬義後，救悲心初，故
T40n1814_p0673c09║田雖有八，看病為上。「若父母師」至「皆養令差」
T40n1814_p0673c10║者，上雖總舉一切皆救，從親至疎不無先後，
T40n1814_p0673c11║故偏舉親眷也。《地論》利生十一事中第二戒
T40n1814_p0673c12║云：「若諸菩薩見諸有情遭重疾病，懷嫌恨心，
T40n1814_p0673c13║懷恚惱心，不往供事，是名有犯有所違越，是
T40n1814_p0673c14║染違犯。若為嬾惰懈怠所弊，不往供事，非染
T40n1814_p0673c15║違犯。無違犯者：若自有病，若無氣力，若轉請
T40n1814_p0673c16║他有力隨順令往供事，若知病者有依有怙，
T40n1814_p0673c17║若知病者自有勢力能自供事，若了知彼長
T40n1814_p0673c18║病所觸堪自支持，若為懃修廣大無上殊勝
T40n1814_p0673c19║善品，若欲護持所修善品令無間缺，若自了
T40n1814_p0673c20║知上品愚鈍其慧鈍濁，於所聞法難受難持，
T40n1814_p0673c21║難於所緣攝心令定，若先許餘為作供養，如
T40n1814_p0673c22║於病者於有苦者為作助伴，欲除其苦當知
T40n1814_p0673c23║亦爾。」
T40n1814_p0673c24║第十不畜殺具戒
T40n1814_p0673c25║若佛子！不得畜一切刀杖弓箭鉾斧鬪戰之具，
T40n1814_p0673c26║及惡網羅羂殺生之器，一切不得畜。而菩薩乃
T40n1814_p0673c27║至殺父母尚不加報，況殺一切眾生？若故畜刀
T40n1814_p0673c28║杖者，犯輕垢罪。見思具事不無漸習，為深
T40n1814_p0673c29║防故制。即是於諸學處正行防守，舉離惡事
T40n1814_p0674a01║成攝善也。大小俱制、道俗共禁，必是貴人、王、
T40n1814_p0674a02║王子等欲防外難，備弓箭等理應開之，但不
T40n1814_p0674a03║得至傷害也。又雖非貴人，若欲護法備器杖
T40n1814_p0674a04║防無害心者，亦應開之。《涅槃經》中在家人為
T40n1814_p0674a05║欲護法故聽持器杖，但不得至殺，釋文易了。
T40n1814_p0674a06║如是十戒應當學敬心奉持，下六品中當廣明。
T40n1814_p0674a07║「如是」已下總結勸持。「下六品」者，指廣本也。
T40n1814_p0674a08║或經云「六六品」，應別有六六品也。第二十戒
T40n1814_p0674a09║中，初四戒攝自行善，後六攝化他善。初四中。
T40n1814_p0674a10║第一不通國使戒
T40n1814_p0674a11║佛言：佛子！不得為利養惡心故，通國使命軍陣
T40n1814_p0674a12║合會，興師相伐殺無量眾生。而菩薩尚不得入
T40n1814_p0674a13║軍中往來，況故作國賊？若故作者犯輕垢罪。
T40n1814_p0674a14║夫為國通命必情期勝負，矯誑籌策邀令戰
T40n1814_p0674a15║鬪，內乖等慈外損物命，故制斷也。大小乘俱
T40n1814_p0674a16║制，七眾同禁。《論》攝善中「於身語意住不放逸」
T40n1814_p0674a17║者，亦蘊攝此戒。為利惡心即意放逸，言通
T40n1814_p0674a18║使命即語放逸，軍中往來即身放逸。文言「為
T40n1814_p0674a19║利養惡心故」者，心規潤己故為「利」，意望損彼
T40n1814_p0674a20║故「惡心」。若為彼此交和，在家理所不禁。「通國
T40n1814_p0674a21║使命」者，謂作使通兩國命也。「軍陣合會」者，謂
T40n1814_p0674a22║二國交兵。「興師相殺無量眾生」者，由我通使
T40n1814_p0674a23║致此重事。「興師」者，「興」起也，「師」眾也。若意欲使
T40n1814_p0674a24║殺，隨前命斷別結重罪，今唯禁通使故結輕
T40n1814_p0674a25║垢。「不得入軍中往來」者，戰場嚚雜，非道人所
T40n1814_p0674a26║踐，必無重緣，道俗俱禁。若在家菩薩，身列武
T40n1814_p0674a27║官，名振勇威，必不得免。為安國故，許身往入，
T40n1814_p0674a28║但不得害，如釋種與琉璃戰時也。若出家菩
T40n1814_p0674a29║薩，有喚招因緣，准律應許二三宿也。
T40n1814_p0674b01║第二不惡販賣戒
T40n1814_p0674b02║若佛子！故販賣良人、奴婢、六畜，市易棺材、板木、
T40n1814_p0674b03║盛死之具，尚不應自作，況教人作？若故自作、教
T40n1814_p0674b04║人作者，犯輕垢罪。損境希利，侵惱處深，故
T40n1814_p0674b05║制斷也。大小同制，七眾不共。若損境販賣，如
T40n1814_p0674b06║賣生口等，道俗俱禁。若求利販賣，如布帛互
T40n1814_p0674b07║易等，制道開俗。故《優婆塞經》云：在家人得財，
T40n1814_p0674b08║應作四分：一分供養父母、妻子，二分如法販
T40n1814_p0674b09║賣，餘一分藏積攝。今此戒亦禁身、語放逸。文
T40n1814_p0674b10║言「故販賣良人」者，知非屬己人，而強詐販賣。
T40n1814_p0674b11║「販賣奴婢、六畜」者，雖是屬己，容有分張侵
T40n1814_p0674b12║損，故得罪也。「市易棺材、板木、盛死之具」者，棺
T40n1814_p0674b13║材即是板木，或板木者，棺外槨等木也。「尚不
T40n1814_p0674b14║故作況教人作」者，此中舉自況他者，前飲酒
T40n1814_p0674b15║戒禁自放逸，故舉他況自；此販賣戒制損他
T40n1814_p0674b16║境，故舉自況他。自他互況，意在斯也。
T40n1814_p0674b17║第三不毀良善戒
T40n1814_p0674b18║若佛子！以惡心故，無事謗他良人、善人、法師、師
T40n1814_p0674b19║僧、國王、貴人，言犯七逆、十重。於父母、兄弟、六親
T40n1814_p0674b20║中應生孝順心、慈悲心，而反更加於逆害，墮不
T40n1814_p0674b21║如意處者，犯輕垢罪。無事毀謗，容陷善人，故
T40n1814_p0674b22║制斷也。大小乘俱制，七眾同禁，此戒偏制語
T40n1814_p0674b23║放逸也。問：此戒既制謗他重事，與第六重有
T40n1814_p0674b24║何差別？答：舊人欲別二戒相故，有根、無根各
T40n1814_p0674b25║作四句。有根四句者：一、向有戒人說有戒
T40n1814_p0674b26║人重罪、輕罪，悉犯輕垢，此戒正制；二、向無戒
T40n1814_p0674b27║人說無戒人重罪、輕罪，亦犯輕垢，前戒兼制；
T40n1814_p0674b28║三、向有戒人說無戒人重罪、輕罪，亦犯輕垢，
T40n1814_p0674b29║此戒兼制；四、向無戒人說有戒人過，若說重
T40n1814_p0674c01║罪犯重，前戒正制，若說輕過犯輕，前戒兼制。
T40n1814_p0674c02║無根四句者：一、向有戒人說有戒人重罪、輕
T40n1814_p0674c03║罪，悉犯輕垢，此戒在文正制說重，兼制說輕。
T40n1814_p0674c04║後之三句作法同前，但就無根為異。復有人
T40n1814_p0674c05║說：第六重中制說實過，彼云說「四眾罪過」故。
T40n1814_p0674c06║今此戒中遮無事謗，文言「謗他良善人」故。前
T40n1814_p0674c07║後二戒仍不簡別所向說人有戒無戒，既無
T40n1814_p0674c08║簡別理應通俱。問：聲聞法中無根謗重、說實
T40n1814_p0674c09║犯輕，何故菩薩反之？答：聲聞法中制護自過，
T40n1814_p0674c10║無根謗他情過是重，有根說過情過容輕，故
T40n1814_p0674c11║制輕重有不同也。菩薩法中制護損他，說他
T40n1814_p0674c12║實犯，容有永損退沒前人。無實毀謗，事既不
T40n1814_p0674c13║實無容永損。制有重輕，義在斯也。文言「惡心
T40n1814_p0674c14║無事謗」者，唯欲毀他無利益心故云「惡心」，三
T40n1814_p0674c15║根無端故云「無事」。「良人、善人」，所謗之人實無
T40n1814_p0674c16║犯過故云「良善」，想淨故名「良」，實淨故名「善」，非
T40n1814_p0674c17║如前戒非奴名「良」。「法師、師僧、國王、貴人」者，偏
T40n1814_p0674c18║舉所謗中重境也。言「犯七逆十重」者，偏舉謗
T40n1814_p0674c19║事中重者也。「父母兄弟六親中」者，三世相融
T40n1814_p0674c20║無非親故。「而反更加逆害」者，無事重謗故云
T40n1814_p0674c21║「加逆」。「墮不如意處」者，由我謗故墮在違意處
T40n1814_p0674c22║也。
T40n1814_p0674c23║第四不輒放火戒
T40n1814_p0674c24║若佛子！以惡心故，放大火燒山林曠野，四月乃
T40n1814_p0674c25║至九月放火。若燒他人家屋宅、城邑、僧坊、田木
T40n1814_p0674c26║及鬼神官物，一切有主物不得故燒。若故燒者，
T40n1814_p0674c27║犯輕垢罪。不擇時處輒放，所傷損事實多，
T40n1814_p0674c28║故制斷也。大小乘俱制。七眾中，出家五眾就
T40n1814_p0674c29║時一切皆斷，就處制露許覆；在家二眾就時
T40n1814_p0675a01║禁暑許寒，以有產業事故，就處露覆俱許，但
T40n1814_p0675a02║不得令莚蔓傷損。義推此戒，欲防二重：一、防
T40n1814_p0675a03║殺生；二、防盜損。准文所說，理應然也。此戒偏
T40n1814_p0675a04║禁身放逸也。文中「以惡心故放大火」者，不圖
T40n1814_p0675a05║損他命物，輒放令至莚蔓，故云「惡心」。「焚燒山
T40n1814_p0675a06║林曠野四月乃至九月」者，偏為損命，故制暑
T40n1814_p0675a07║時。「若燒他人家屋宅」下，偏為損物，故一切時
T40n1814_p0675a08║制。若因放火害命損物，別結殺盜。今唯禁放，
T40n1814_p0675a09║故結輕垢。「一切有主物不得故燒」者，古疏改
T40n1814_p0675a10║作「有生物」，非也。不解科文，故仍作妨云：若言
T40n1814_p0675a11║有主物，何簡四月至九月也？此如上科，唯損
T40n1814_p0675a12║命中制四至九，若損物中不限月時，何得濫
T40n1814_p0675a13║取，輒改經文？
T40n1814_p0675a14║第五不僻教授戒
T40n1814_p0675a15║若佛子！自佛弟子及外道惡人、六親、一切善知
T40n1814_p0675a16║識，應一一教受持大乘經律，應教解義理，使發
T40n1814_p0675a17║菩提心。於三十心中，一一解其次第法用。而菩
T40n1814_p0675a18║薩以惡心、瞋心，橫教二乘聲聞經律、外道邪見
T40n1814_p0675a19║論等，犯輕垢罪。自下六戒，攝利他善。《論》攝
T40n1814_p0675a20║善中云：「於諸學處，正念、正知、正行、正防守」。於
T40n1814_p0675a21║六戒中，前二戒辨於他學處正知、防守，後四
T40n1814_p0675a22║戒辨於自學處正行、防守，念則通也。於他學
T40n1814_p0675a23║處正知防中，初不僻教授者，若僻教授，使人
T40n1814_p0675a24║失正道，故制。大小不共，所學異故，七眾同制
T40n1814_p0675a25║也。文中「自佛弟子」至「一切善知識」者，舉所教
T40n1814_p0675a26║授人也。「應一一教受持大乘經律」中者，教其
T40n1814_p0675a27║受持能詮文句。「教解義理」者，教其解知所詮
T40n1814_p0675a28║義理。「使發菩提心」者，既知文義，應使發心求
T40n1814_p0675a29║解為行。行之元者，發菩提心，故得解之。次應
T40n1814_p0675b01║教發心。此中先應略辨發心方軌。《發菩提心
T40n1814_p0675b02║經》云：「菩薩云何發菩提心？以何因緣修集菩
T40n1814_p0675b03║提？若菩薩親近善知識，供養諸佛，修集善根，
T40n1814_p0675b04║志求勝法，心常柔和，遭苦能忍，慈悲淳厚，深
T40n1814_p0675b05║心平等，信樂大乘，求佛智慧。若人能具如是
T40n1814_p0675b06║十法，乃能發阿耨多羅三藐三菩提心。復有
T40n1814_p0675b07║四緣發心修集無上菩提。何謂為四？一者思
T40n1814_p0675b08║惟諸佛發菩提心，二者觀身過患發菩提心，
T40n1814_p0675b09║三者慈愍眾生發菩提心，四者求最勝果發
T40n1814_p0675b10║菩提心。思惟諸佛發菩提心者，思惟十方三
T40n1814_p0675b11║世諸佛初發始心具煩惱性，亦如我今終成
T40n1814_p0675b12║正覺為無上尊。以此緣故發菩提心。又復思
T40n1814_p0675b13║惟三世諸佛發大勇猛，各各能得無上菩提。
T40n1814_p0675b14║若此菩提是可得法，我亦應得。緣此事故發
T40n1814_p0675b15║菩提心。又復思惟三世諸佛發大明慧，於
T40n1814_p0675b16║無明穀建立勝心，積集苦行，皆能自超拔出
T40n1814_p0675b17║三界。我亦如是當自拔濟。緣此事故發菩提
T40n1814_p0675b18║心。又復思惟：一切諸佛為人中雄，皆度生死
T40n1814_p0675b19║煩惱大海，我亦丈夫亦當能度。緣此事故發
T40n1814_p0675b20║菩提心。又復思惟：一切諸佛發大精進，捨身
T40n1814_p0675b21║命財求一切智，我今亦當隨學諸佛。緣此事
T40n1814_p0675b22║故發菩提心。」餘三因緣廣說如彼。為知略相
T40n1814_p0675b23║且述一文，自餘廣義諸教備論，若欲發心當
T40n1814_p0675b24║依尋之。「發十心」者，《本業經》云：「從不識始凡夫
T40n1814_p0675b25║地，值佛菩薩教法中，起一念信便發菩提心。
T40n1814_p0675b26║是人爾時住前，名信想菩薩，亦名假名菩薩，
T40n1814_p0675b27║亦名名字菩薩。略行十心，所謂信心、進心、念
T40n1814_p0675b28║心、慧心、定心、戒心、迴向心、護法心、捨心、願心。」
T40n1814_p0675b29║此十心者，發心菩薩所修要行，故須教發起。
T40n1814_p0675c01║「金剛心」者，所發十心堅固難壞，故名金剛心。
T40n1814_p0675c02║「一一解其次第法用」者，便發心已，教彼令解
T40n1814_p0675c03║修行次第先後法用也。「而菩薩」下違之成犯，
T40n1814_p0675c04║違機倒說故云「橫教」也。
T40n1814_p0675c05║第六無倒說法戒
T40n1814_p0675c06║若佛子！應以好心先學大乘威儀經律，廣開解
T40n1814_p0675c07║義味。見後新學菩薩有從百里、千里來求大乘
T40n1814_p0675c08║經律，應如法為說一切苦行，若燒身、燒臂、燒指。
T40n1814_p0675c09║若不燒身、臂、指，供養諸佛，非出家菩薩，乃至餓
T40n1814_p0675c10║虎、狼、師子、一切餓鬼，悉應捨身肉手足而供養
T40n1814_p0675c11║之。然後一一次第為說正法，使心開意解。而菩
T40n1814_p0675c12║薩為利養故，應答不答，倒說經律文字，無前無
T40n1814_p0675c13║後，謗三寶說者，犯輕垢罪。顛倒說法，乖教訓
T40n1814_p0675c14║之道，故制之不倒。前戒制隱大教小，此戒制
T40n1814_p0675c15║雖說大乘而隱沒義理，前後倒說。聲聞法若
T40n1814_p0675c16║教訓他人，為利隱沒，使義理不了，亦犯罪也。
T40n1814_p0675c17║七眾同制。文中「應以好心先學大乘威儀經
T40n1814_p0675c18║律，廣開解義味」者，為無倒教他，先當自正學
T40n1814_p0675c19║如此經。及《善戒經》、《決定毘尼》、《菩薩地持》等，即
T40n1814_p0675c20║是大乘威儀經律也。「見後新學菩薩」下正辨
T40n1814_p0675c21║為他無倒說法，於中有二：初說苦事以試其
T40n1814_p0675c22║心，後說正法以開其解。為欲知其大志故說
T40n1814_p0675c23║苦事以試心，為欲發其大行故說正法以開
T40n1814_p0675c24║解。說苦事中以二事試之：一、燒身以供諸佛，
T40n1814_p0675c25║二、捨形以救餓苦。說法中亦二：一、次第說法，
T40n1814_p0675c26║二、令開神解。次第為說者，麁淺易悟者先說，
T40n1814_p0675c27║深隱難解者後說。又三學行中次第說也。「而
T40n1814_p0675c28║菩薩」下違之成犯。「應答不答」者，祕不盡說也。
T40n1814_p0675c29║「倒說經律」者，違正說也。「文字無前後」者，抄前
T40n1814_p0676a01║置後、抄後置前等。「謗三寶說」者，隨聲取義成
T40n1814_p0676a02║五過等，如《涅槃》說也，若說眾生定有佛性、定
T40n1814_p0676a03║無佛性，皆謗佛法僧也。此通說謗，故不犯重。
T40n1814_p0676a04║《菩薩地》中第六戒云：「若諸菩薩他來求法，懷
T40n1814_p0676a05║嫌恨心，懷恚惱心，嫉妬反異，不施其法，是名
T40n1814_p0676a06║有犯有所違越，是染違犯。若由嬾惰、懈怠、妄
T40n1814_p0676a07║念、無記之心，不施其法，是名有犯有所違越，
T40n1814_p0676a08║非染違犯。無違犯者：謂諸外道伺求過短；或
T40n1814_p0676a09║有重病；或心狂亂；或欲方便調彼伏彼，出不
T40n1814_p0676a10║善處，安立善處；或於是法未善通利；或復見
T40n1814_p0676a11║不生恭敬，無有羞愧，以惡威儀而來聽受；或
T40n1814_p0676a12║復知彼是鈍根性，於廣法教得法究竟，深生
T40n1814_p0676a13║怖畏，當生邪見，增長邪執，衰損惱懷；或復知
T40n1814_p0676a14║彼法至其手，轉布非人而不施與，皆無違犯。」
T40n1814_p0676a15║第七不橫乞求戒
T40n1814_p0676a16║若佛子！自為飲食、錢財、利養、名譽故，親近國王、
T40n1814_p0676a17║王子、大臣、百官，恃作形勢，乞索、打拍、牽挽、橫取
T40n1814_p0676a18║錢物，一切求利，名為惡求、多求、教他人求，都無
T40n1814_p0676a19║慈心、無孝順心，犯輕垢罪。自下四戒，於自學
T40n1814_p0676a20║處正行防守。初戒遮恃勢乞求，第二遮無解
T40n1814_p0676a21║詐師，第三遮嫉善鬪過，第四遮見苦不濟。初
T40n1814_p0676a22║不橫乞求者，虧損小欲之行，容致惱他之過，
T40n1814_p0676a23║故制之。大小乘俱制，七眾同禁。文中「恃作形
T40n1814_p0676a24║勢」者，顯籍彼令謂之「形」，密憑彼力謂之「勢」。「乞
T40n1814_p0676a25║索、打拍、牽挽」者，初用乞索不與，則打拍以威
T40n1814_p0676a26║之，牽挽以奪之。「橫取錢物」者，非理奪取也。若
T40n1814_p0676a27║取而得物，別犯盜損。今恃勢乞求邊，結輕垢
T40n1814_p0676a28║也。「一切求利名為惡求、多求」者，非理求故名
T40n1814_p0676a29║為惡求，無厭求故名為多求。教他人求者，非
T40n1814_p0676b01║唯自行亦教他人。「都無慈心、無孝順心」者，損
T40n1814_p0676b02║惱他人故無慈心，違佛所制故無孝順。
T40n1814_p0676b03║第八不詐作師戒
T40n1814_p0676b04║若佛子！學誦戒者，日日六時持菩薩戒，解其義
T40n1814_p0676b05║理佛性之性。而菩薩不解一句一偈及戒律因
T40n1814_p0676b06║緣，詐言能解者，即為自欺誑，亦欺誑他人。一一
T40n1814_p0676b07║不解，一切法不知，而為他人作師授戒者，犯輕
T40n1814_p0676b08║垢罪。無德詐授，有誤人之失，故制之。二乘
T40n1814_p0676b09║同制，道俗俱禁。經許夫婦互作師授，故知通
T40n1814_p0676b10║制俗眾。文中「學誦戒日」乃至「解其義理佛性
T40n1814_p0676b11║之性」者，明作師之人應先求自解，晝夜各為
T40n1814_p0676b12║六時，恐新學人廢忘教詮，於行有缺，故制也。
T40n1814_p0676b13║每日六時誦持菩薩戒者，受持其文也。「解其
T40n1814_p0676b14║義理」者，解其開遮輕重義也。「佛性之性」者，解
T40n1814_p0676b15║其當現因果佛性所知中要，故偏舉也。「而菩
T40n1814_p0676b16║薩」下，違之成犯。言乖自心，故云「自欺」；令他謬
T40n1814_p0676b17║解，故亦「欺他」。「一一不解」者，一一法門中不解
T40n1814_p0676b18║也。「一切法不知」者，於一切法總不知也。若不
T40n1814_p0676b19║解知詐授者，應隨人多小結罪。
T40n1814_p0676b20║第九不鬪兩頭戒
T40n1814_p0676b21║若佛子！以惡心故，見持戒比丘，手捉香鑪，行菩
T40n1814_p0676b22║薩行，而鬪過兩頭，謗欺賢人，無惡不造者，犯輕
T40n1814_p0676b23║垢罪。嫉善鬪過，乖和教行，故制斷也。二乘
T40n1814_p0676b24║俱制，七眾同禁。文中「以惡心」者，為乖和合，損
T40n1814_p0676b25║淨行，故云惡心。「見持戒比丘」乃至「行菩薩行」
T40n1814_p0676b26║者，舉所鬪之人也。「鬪過兩頭」者，聞此彼過，向
T40n1814_p0676b27║彼此說，故云「鬪過」。或經作「遘」字，謂彼此言，鬪
T40n1814_p0676b28║而相遘。或經作「過」，義亦同也。隨字訓釋，義
T40n1814_p0676b29║皆無妨，不應輒改作也。「謗欺賢人，無惡不造」
T40n1814_p0676c01║者，由鬪過故，致謗欺賢人，及無惡不造。與第
T40n1814_p0676c02║十三有何異者，古說由運心有異，彼作陷沒
T40n1814_p0676c03║心說，此作離間心說。今謂謗欺賢人，無惡不
T40n1814_p0676c04║造，此顯過失轉多耳，非是此戒正所制也。唯
T40n1814_p0676c05║鬪過兩頭，正是此戒所防也。如放火中殺盜，
T40n1814_p0676c06║舉其仍犯，非是正所防也。若以善心，說離間
T40n1814_p0676c07║語，亦無所犯。《菩薩地》云：「又如菩薩見諸有情
T40n1814_p0676c08║為惡朋友之所攝受，親愛不捨。菩薩見已起
T40n1814_p0676c09║憐愍心，發生利益安樂意樂，隨能隨力說離
T40n1814_p0676c10║間語，令離惡友捨相親愛，勿令有情由近惡
T40n1814_p0676c11║友，當受長夜無義無利。菩薩如是以饒益心
T40n1814_p0676c12║說離間語，乖離他愛無所違犯，生多功德。」
T40n1814_p0676c13║第十放救報恩戒
T40n1814_p0676c14║若佛子！以慈心故，行放生業，應作是念：一切男
T40n1814_p0676c15║子是我父，一切女人是我母，我生生無不從之
T40n1814_p0676c16║受生故。六道眾生皆是我父母，而殺而食者，即
T40n1814_p0676c17║殺我父母，亦殺我故身。一切地水是我先身，一
T40n1814_p0676c18║切火風是我本體，故常行放生，生生受生常住
T40n1814_p0676c19║之法，教人放生。若見世人殺畜生時，應方便救
T40n1814_p0676c20║護，解其苦難，常教化講說菩薩戒，救度眾生。若
T40n1814_p0676c21║父母、兄弟死亡之日，應請法師講菩薩戒經，福
T40n1814_p0676c22║資亡者，得見諸佛，生人天上。若不爾者，犯輕垢
T40n1814_p0676c23║罪。慎終追遠，歸厚莫故。殺生以救死難，齋
T40n1814_p0676c24║講以資亡靈，是則行慈報恩之善行，故制令
T40n1814_p0676c25║作。大小不共。大士一切應度，以等慈普故。聲
T40n1814_p0676c26║聞正在眷屬，此外不制。以自度故，七眾同犯
T40n1814_p0676c27║也。文中有二：一、放生以救死難；二、齋講以資
T40n1814_p0676c28║亡靈。前中復二：初以慈心行放生，後以方便
T40n1814_p0676c29║解苦難。初中「以慈心故行放生業」者，見臨死
T40n1814_p0677a01║之厄，深生慈心放之令生。「一切男子是我父」
T40n1814_p0677a02║下，明所救生中修慈心之由。此中有二：一、於
T40n1814_p0677a03║一切生起等普親觀；二、於一切物起一體觀。
T40n1814_p0677a04║前中男女父母者，就相且配約實，隔世男
T40n1814_p0677a05║女通是父母，六途眾生既皆是親，見其厄苦
T40n1814_p0677a06║不得不救。「而殺而食者即殺父母」者，舉其普
T40n1814_p0677a07║親兼遮殺食。「亦殺我故身」下，明一體觀。於中
T40n1814_p0677a08║乘勢，先止殺食，後正明一體觀。「一切地水是
T40n1814_p0677a09║我先身，一切火風是我本體」者，眾生之身攬
T40n1814_p0677a10║四大而成體，生時聚集為身，死時離散為物，
T40n1814_p0677a11║雖集散從緣而其性不殊，大而觀之無非我
T40n1814_p0677a12║體。故聖人以群生為己身，以萬物為己體者，
T40n1814_p0677a13║理自不然，豈能爾乎？故常行放生以救濟也。
T40n1814_p0677a14║「生生受生」下，明方便解苦難。「生生受生」者，雖
T40n1814_p0677a15║更生歷死而悲觀愈深。「若見世人」下，正明方
T40n1814_p0677a16║便救度。所殺之生被現在之苦，能殺之人受
T40n1814_p0677a17║當來之苦，故於能所殺者普生悲而救度。「應
T40n1814_p0677a18║方便救護解其苦難」者，救所殺生解其現苦。
T40n1814_p0677a19║「常教化講說菩薩戒救度眾生」者，救能殺生
T40n1814_p0677a20║遮其當苦。「若父母」下，齋講以資亡靈。法力難
T40n1814_p0677a21║思冥資不空，故亡過神靈隨在何趣，除彼二
T40n1814_p0677a22║定必得蒙益。問：相續既別，云何此修福因彼
T40n1814_p0677a23║得樂果，自作他受違因果故？答：因果道理實
T40n1814_p0677a24║無我作他受，然彼此相緣非無互資，故目連
T40n1814_p0677a25║設福母靈脫於餓苦，那舍修善父神免於劇
T40n1814_p0677a26║難，是則相感之義理數必然。
T40n1814_p0677a27║如是十戒，應當學，敬心奉持，如滅罪品中廣明
T40n1814_p0677a28║一一戒相。「如是十」下，總結勸持，指餘廣文。
T40n1814_p0677a29║自下第三、十戒明攝和敬之善。和敬有六，謂
T40n1814_p0677b01║三業同及戒、見、利同。於十戒中，初三戒明三
T40n1814_p0677b02║業同，次一明見同，次四明利同，後二明戒同。
T40n1814_p0677b03║即《論》所說攝善戒中，「於諸尊長懃修敬事」。初
T40n1814_p0677b04║三戒中，初遮瞋不忍受，次遮憍不諮問，次遮
T40n1814_p0677b05║慢不教訓，一一通遮三業不和。或可如次遮
T40n1814_p0677b06║身、口、意。
T40n1814_p0677b07║第一忍受違犯戒
T40n1814_p0677b08║佛言：佛子！不得以瞋報瞋、以打報打。若殺父母
T40n1814_p0677b09║兄弟六親，不得加報；若國主為他人殺者，亦不
T40n1814_p0677b10║得加報。殺生報生不順孝道，尚不畜奴婢打拍
T40n1814_p0677b11║罵辱，日日起三業得罪無量，況故作七逆之罪？
T40n1814_p0677b12║而出家菩薩無慈報讎，乃至六親中故報者，犯
T40n1814_p0677b13║輕垢罪。既信普親一體之道，而瞋打相報，
T40n1814_p0677b14║則非孝順亦喪慈忍，故制斷也。即《論》中云：「於
T40n1814_p0677b15║他違犯思擇安忍」。二乘俱制，七眾同禁。文
T40n1814_p0677b16║中「若殺父母兄弟六親，不得加報」者，外論一
T40n1814_p0677b17║世怨親定異，故云：「父母之仇弗與共天下，兄
T40n1814_p0677b18║弟之仇弗與共國從，昆弟之仇不為魁。」內融
T40n1814_p0677b19║三世怨親一貫，豈容為彼一親而殺此一親
T40n1814_p0677b20║耶？故雖殺父兄不得加報。又我親既死不可
T40n1814_p0677b21║還活，設害彼親於我何益？故《長壽王經》云：以
T40n1814_p0677b22║怨報怨怨終不滅，以德報怨怨乃滅耳。「若國
T40n1814_p0677b23║主為他人殺者亦不得加報」者，謂國主為他
T40n1814_p0677b24║人故殺我親者，亦不得於國主加報，以國主
T40n1814_p0677b25║亦是親故。又可若我國主為他敵國殺者，亦
T40n1814_p0677b26║不得於他國加報，以彼亦是親故。長生安劍
T40n1814_p0677b27║即其事也。「殺生報生不順孝道」者，謂怨復是
T40n1814_p0677b28║親故，亦有生我之恩，殺彼生命報我生恩不
T40n1814_p0677b29║孝順道也。此亦殺時別結重罪，今於報怨之
T40n1814_p0677c01║邊結輕垢也。「尚不畜」下，舉輕。「況故作七逆之
T40n1814_p0677c02║罪」者，知一切是親而行報殺，故名作逆耳。「而
T40n1814_p0677c03║出家菩薩無慈報酬」下，違而成犯。偏舉出家
T40n1814_p0677c04║者，違之甚故，理通在家。「乃至六親故作」者，父
T40n1814_p0677c05║母伯叔兄弟為六親，六親之仇尚不應報，況
T40n1814_p0677c06║餘人也。《菩薩地》第十六戒云：「若諸菩薩他罵
T40n1814_p0677c07║報罵、他瞋報瞋、他打報打、他弄報弄，是名有
T40n1814_p0677c08║犯有所違越，是染違犯。」此戒無開緣，制意可
T40n1814_p0677c09║見。
T40n1814_p0677c10║第二下心受法戒
T40n1814_p0677c11║若佛子！初始出家未有所解，而自恃聰明有智，
T40n1814_p0677c12║或恃高貴年宿，或恃大姓高門大解大福大富
T40n1814_p0677c13║饒財七寶，以此憍慢而不諮受先學法師經律。
T40n1814_p0677c14║其法師者，或小姓年少卑門貧窮，諸根不具而
T40n1814_p0677c15║實有德，一切經律盡解。而新學菩薩不得觀法
T40n1814_p0677c16║師種姓，而不來諮受法師第一義諦者，犯輕垢
T40n1814_p0677c17║罪。見形不諮，失納法之利故制之。大小俱
T40n1814_p0677c18║制，七眾同防。文中「始出家未有解」者，謂入道
T40n1814_p0677c19║日近，於佛法中未有所解也。「自恃聰明有智」
T40n1814_p0677c20║者，謂恃於世事中聰明有智也。「或高貴年宿」
T40n1814_p0677c21║者，謂豪勢高貴年歲長宿。「或恃大性高門」者，
T40n1814_p0677c22║謂生大族家門高勝。「大解大福」者，才德豐饒
T40n1814_p0677c23║也。「以此憍慢」者，以上五事生憍慢也。「其法師
T40n1814_p0677c24║者」下，出所慢境。律制殘截人作當揚法主，此
T40n1814_p0677c25║中當是小少諮請，故從諮受。或可菩薩但貴
T40n1814_p0677c26║其道不在其形，故雖卑賤請令說法，如天帝
T40n1814_p0677c27║從野干受法等。「而新學」下，違成犯也。
T40n1814_p0677c28║第三好心教授戒
T40n1814_p0677c29║若佛子！佛滅度後，欲以好心受菩薩戒時，於佛
T40n1814_p0678a01║菩薩形像前自誓受戒，當以七日佛前懺悔，得
T40n1814_p0678a02║見好相，便受得戒。若不得好相，應以二七、三七
T40n1814_p0678a03║乃至一年，要得好相。得好相已，便得佛菩薩形
T40n1814_p0678a04║像前受戒。若不得好相，雖佛像前受戒，不名得
T40n1814_p0678a05║戒。若先受菩薩戒，法師前受戒時，不須要見好
T40n1814_p0678a06║相，是法師師師相授故，不須好相。是以法師前
T40n1814_p0678a07║受戒即得戒，以生重心故便得戒。若千里內無
T40n1814_p0678a08║能授戒師，得佛菩薩形像前自誓受戒，而要見
T40n1814_p0678a09║好相。若法師自倚解經律大乘學戒，與國王、太
T40n1814_p0678a10║子、百官以為善友，而新學菩薩來問若經義、律
T40n1814_p0678a11║義，以輕心、惡心、慢心一一不好答問者，犯輕垢
T40n1814_p0678a12║罪。見器不授，違教訓之道，故制也。大小道
T40n1814_p0678a13║俗俱同制也。文中有二：一、辨新學得戒之緣；
T40n1814_p0678a14║二、明法師不好教授。得戒緣中有三：一、明自
T40n1814_p0678a15║誓受法，二、明從他受法，三、覆結二受。聲聞
T40n1814_p0678a16║法中出家五眾必從他受，在家二眾通自他
T40n1814_p0678a17║受，如《瑜伽論》五十三中廣說其相。菩薩法中
T40n1814_p0678a18║此經不分七眾之受，若准《占察》，七眾受戒皆
T40n1814_p0678a19║通兩受，如彼上卷廣分別也。「若法師」下惡說
T40n1814_p0678a20║成犯，與前第十六戒異者，彼制為利倒說，此
T40n1814_p0678a21║制慢心惡說，開緣同彼。
T40n1814_p0678a22║第四不專異學戒
T40n1814_p0678a23║若佛子！有佛經律、大乘法、正見、正性、正法身，而
T40n1814_p0678a24║不能勤學修習而捨七寶，反學邪見、二乘、外道、
T40n1814_p0678a25║俗典、阿毘曇、雜論、一切書記，是斷佛性障道因
T40n1814_p0678a26║緣，非行菩薩道。若故作者，犯輕垢罪。捨本攀
T40n1814_p0678a27║枝，妨大道故制也。大小不共，所學異故。七眾
T40n1814_p0678a28║同也。此即六和教中合見同也。文中「有佛經
T40n1814_p0678a29║律」者，謂現有佛教，若無佛法時亦許從受外
T40n1814_p0678b01║法，時世佛法皆滅盡故。「大乘法」者，謂大乘
T40n1814_p0678b02║教法。「正見」者，謂大乘行法中慧為主故。「正性」
T40n1814_p0678b03║者，謂大乘理。「正法身」者，謂大乘果法。「而不能」
T40n1814_p0678b04║下，捨本逐末。「而捨七寶」者，大乘可珍事同七
T40n1814_p0678b05║寶，而捨之不習，或經本云「而不捨七寶」，謂不
T40n1814_p0678b06║棄捨世間七寶，欲學法寶應捨世珍，而不捨
T40n1814_p0678b07║故不能習學。「反學邪見二乘外道」者，總舉異
T40n1814_p0678b08║學乖大乘故，皆名邪見。「俗典」者，是外道法。「阿
T40n1814_p0678b09║毘曇、雜論、書記」者，是二乘法。後世論師所製
T40n1814_p0678b10║論記，或文義淺近，或異見紛紜，不順大乘甚
T40n1814_p0678b11║深道理，是故不聽專心習學。若於大乘已得
T40n1814_p0678b12║研究，為破異見，莊嚴大乘，暫時習學，理所不
T40n1814_p0678b13║遮。《菩薩地》云：「若諸菩薩於菩薩藏未精研究，
T40n1814_p0678b14║於菩薩藏一切棄捨，於聲聞藏一向修學，是
T40n1814_p0678b15║名有犯有所違越，非染違犯。」（是二十六也。）「若諸菩
T40n1814_p0678b16║薩現有佛教，於佛教中未精研究，於異道論
T40n1814_p0678b17║及諸外論精勤修學，是名有犯有所違越，是
T40n1814_p0678b18║染違犯。無違犯者：若上聰敏，若能速受，若經
T40n1814_p0678b19║久時能不忘失，若於其義能思能達，若於佛
T40n1814_p0678b20║教如理觀察，成就俱行無動覺者，於日日中
T40n1814_p0678b21║常以二分修學佛語，一分學外則無違犯。」
T40n1814_p0678b22║（是二十七也。）又彼第二十五戒云：「若諸菩薩起如是
T40n1814_p0678b23║見，立如是論：菩薩不應聽聲聞乘相應法教，
T40n1814_p0678b24║不應受持，不應修學。菩薩何用於聲聞乘相
T40n1814_p0678b25║應法教聽聞受持，精勤習學？是名有犯有所
T40n1814_p0678b26║違越，是染違犯。何以故？菩薩尚於外道書論
T40n1814_p0678b27║精勤研究，況於佛語？無違犯者，為令一向習
T40n1814_p0678b28║小法者捨彼欲故，作如是說。」恐人一向非毀
T40n1814_p0678b29║小乘，犯菩薩戒，故寄引來。
T40n1814_p0678c01║第五善御眾物戒
T40n1814_p0678c02║若佛子！佛滅度後，為說法主、為行法主、為僧房
T40n1814_p0678c03║主、教化主、坐禪主、行來主，應生慈心善和鬪訟，
T40n1814_p0678c04║善守三寶物莫無度用，如自己有。而反亂眾，鬪
T40n1814_p0678c05║諍恣心用三寶物，犯輕垢罪。此下四戒制同
T40n1814_p0678c06║利也。善御大眾心無憂悔，善守寶物令無費
T40n1814_p0678c07║損，若能如是正法不斷，故制為之。大小同
T40n1814_p0678c08║制，七眾同學，在家二眾分有御眾義故。文中
T40n1814_p0678c09║「佛滅度後」者，顯時節也。「為說法主」者，謂講說
T40n1814_p0678c10║之主也，或可講說檀越為說法主也。「為行法
T40n1814_p0678c11║主」者，謂施行教法之主也。「僧房主」者，謂寺主
T40n1814_p0678c12║摩摩帝。「教化主」者，謂教化道俗之主也。「坐禪
T40n1814_p0678c13║主」者，為習禪定之主也。「行來主」者，如施一
T40n1814_p0678c14║食處供給行來之主。於上六事各為統御，故
T40n1814_p0678c15║皆名主。如上六主應行兩事：一、應生慈心善
T40n1814_p0678c16║和鬪訟，二、善守三寶物如法受用，不得盜損
T40n1814_p0678c17║及互迴換受用法，或如《寶梁經》及諸律論應
T40n1814_p0678c18║准行之，此不具述。「而菩薩」下而違之結犯。恣
T40n1814_p0678c19║心用物得物屬己及非處互用，皆別結重罪，
T40n1814_p0678c20║此中但結不善守過。
T40n1814_p0678c21║第六主客同利戒
T40n1814_p0678c22║若佛子，先在僧房中住，後見客菩薩比丘來入
T40n1814_p0678c23║僧房、舍宅、城邑、若國王宅舍中，乃至夏坐安居
T40n1814_p0678c24║處及大會中，先住僧應迎來送去，飲食供養，房
T40n1814_p0678c25║舍、臥具、繩床、木床，事事給與。若無物，應賣自身
T40n1814_p0678c26║及男女身，供給所須，悉以與之。若有檀越來請
T40n1814_p0678c27║眾僧，客僧有利養分，僧房主應次第差客僧受
T40n1814_p0678c28║請。而先住僧獨受請而不差客者，房主得無量
T40n1814_p0678c29║罪，畜生無異，非沙門，非釋種姓。若故作者，犯輕
T40n1814_p0679a01║垢罪。預在釋侶，法利應同。若法同利異，則
T40n1814_p0679a02║同俗穢，聲聞尚所不許，況大士也？故制令同，
T40n1814_p0679a03║大小俱制，道俗不共。既言僧利不兼俗眾，文
T40n1814_p0679a04║中有二：一、就僧物辨，應均主客；二、約檀越利
T40n1814_p0679a05║辨，主客應均。初中，先明在僧住處；二、「舍宅」下，
T40n1814_p0679a06║明在檀越處。「若無物，應賣自身及男女身肉」
T40n1814_p0679a07║者，准此文相，應兼俗眾。雖不預僧利，瞻給
T40n1814_p0679a08║客人，理通在家菩薩。「若有檀越」下，就檀越辨
T40n1814_p0679a09║客主同利。差僧事，略有六種：一、能差人，必五
T40n1814_p0679a10║法成，謂不愛、不恚、不怖、不癡、知應差不應
T40n1814_p0679a11║差。又持戒清淨，不滯行法，然後當職。二、所
T40n1814_p0679a12║差人，謂出家五眾，非破戒、無戒，乃至為解脫
T40n1814_p0679a13║出家者，方得受之。若帶僧殘行法，及白四羯
T40n1814_p0679a14║磨人，依本夏次，學戒人居僧下、沙彌上受也。
T40n1814_p0679a15║三歸五戒沙彌者，一云：亦得受僧次，即以《涅
T40n1814_p0679a16║槃》為證。一云：受十戒已，得受僧次中，《涅槃經》
T40n1814_p0679a17║文，大小兩本，又不同故，不可為證。三、差會處，
T40n1814_p0679a18║僧俗二處，自然作法，皆得差次。舊說云：古來
T40n1814_p0679a19║可依准。四、差次法，唯有一次，從上座至下座，
T40n1814_p0679a20║周而復始，不簡大僧及沙彌，皆須次第差之。
T40n1814_p0679a21║若言上座，得名僧次。若言經導僧次、講席僧
T40n1814_p0679a22║次等，乃是的請異名，不開十方僧次也。若大
T40n1814_p0679a23║小見異，尚不得共住一處，同飲一河，何況同
T40n1814_p0679a24║利？別小差大，應成僧次。如五部異見，不共法
T40n1814_p0679a25║利。又可小乘住處得別大乘，不信大乘是佛
T40n1814_p0679a26║法故。若大乘住處不得別於小乘，大乘信五
T40n1814_p0679a27║部皆是佛法故。蓋聞西國大乘住處，通行十
T40n1814_p0679a28║八部義。五、疏來早晚。六、受請捨請。舊疏備論，
T40n1814_p0679a29║此不煩引。「僧房主得無量罪」者，由奪他人應
T40n1814_p0679b01║得之利故。雖物不屬己，而得盜損之罪。若受
T40n1814_p0679b02║請人知而故受，理應同犯。「畜生無異」等者，訶
T40n1814_p0679b03║其過重，唯貪現利，不見後過，故畜生無異。既
T40n1814_p0679b04║作非法，何名息惡？違佛教故，非釋種姓也。
T40n1814_p0679b05║第七不受別請戒
T40n1814_p0679b06║若佛子！一切不得受別請利養入己，而此利養
T40n1814_p0679b07║屬十方僧。而別受請，即取十方僧物入己，及八
T40n1814_p0679b08║福田中諸佛、聖人、一一師、僧、父、母、病人物自己
T40n1814_p0679b09║用故，犯輕垢罪。違施主廣福，失眾僧等利，
T40n1814_p0679b10║故制不受。聲聞俱許二請，菩薩一向遮別，七
T40n1814_p0679b11║眾之中應制出家五眾。文中「一切不得受別
T40n1814_p0679b12║請利養入己」者，聲聞法中受頭陀法不受別
T40n1814_p0679b13║請，非頭陀者亦許受之。菩薩法中不問頭陀
T40n1814_p0679b14║非頭陀，一切時遮故。一云「一切不得受別而
T40n1814_p0679b15║此利養屬十方僧」者，謂若菩薩不受別請，此
T40n1814_p0679b16║所得利理屬十方。然由菩薩受別請故，即有
T40n1814_p0679b17║遠損十方別屬己義故云。「而別受請即取十
T40n1814_p0679b18║方僧物入己，八福田物自己用故」者，非但取
T40n1814_p0679b19║十方物入己，亦復損八福田物自受。菩薩若
T40n1814_p0679b20║不受別請者，於八福田兼有分故，然由受別
T40n1814_p0679b21║利擁在己。「八福田」者：一、佛；二、聖人；三、和尚；四、
T40n1814_p0679b22║阿闍梨耶；五、僧；六、父；七、母；八、病人。和尚、阿闍
T40n1814_p0679b23║梨。或經本中，或云「二師」，或云「一一師」，義皆無
T40n1814_p0679b24║差。問：《菩薩地》云：「若諸菩薩他來迎請，或往居
T40n1814_p0679b25║家，或往餘寺，奉施飲食及衣服等諸資生具，
T40n1814_p0679b26║憍慢所制，懷嫌恨心，懷恚惱心，不至其所，不
T40n1814_p0679b27║受所請，是名有犯有所違越，是染違犯。若
T40n1814_p0679b28║由嬾惰、懈怠、忘念、無記之心，不至其所，不受
T40n1814_p0679b29║所請，是名有犯有所違越，非染違犯。」此文為
T40n1814_p0679c01║就別請遮不受耶？為就僧次遮不受耶？答：有
T40n1814_p0679c02║云：彼論文遮不受僧次，別請既是一向不聽，
T40n1814_p0679c03║設不受之，亦無所犯。有云：彼亦遮不受別請，
T40n1814_p0679c04║懷慢恚，不受別請，違背眾生，乖慈行故。若
T40n1814_p0679c05║彼施主請僧次已，別請菩薩，必欲施物，如《論》
T40n1814_p0679c06║所制，不得不受。唯除開緣，不受不犯。如彼文
T40n1814_p0679c07║云：「無違犯者：或有疾病。或無氣力。或心狂
T40n1814_p0679c08║亂。或處懸遠。或道有怖。或欲方便調彼伏彼，
T40n1814_p0679c09║出不善處，安立善處。或餘先請。或為無間修
T40n1814_p0679c10║善法，欲護善品，令無暫廢。或為引攝未曾有
T40n1814_p0679c11║義。或為所聞法義無退。如為所聞法義無
T40n1814_p0679c12║退，論義決擇，當知亦爾。或復知彼懷損惱心，
T40n1814_p0679c13║詐來迎請。或為護他多嫌恨心。或護僧制，不
T40n1814_p0679c14║至其所，不受所請。皆無違犯。」
T40n1814_p0679c15║第八不別請僧戒
T40n1814_p0679c16║若佛子！有出家菩薩、在家菩薩及一切檀越，請
T40n1814_p0679c17║僧福田求願之時，應入僧坊中問知事人：「今欲
T40n1814_p0679c18║請僧求願。」知事報言：「次第請者，即得十方賢聖
T40n1814_p0679c19║僧。而世人別請五百羅漢菩薩僧，不如僧次一
T40n1814_p0679c20║凡夫僧。若別請僧者，是外道法。七佛無別請法，
T40n1814_p0679c21║不順孝道。」若故別請僧者，犯輕垢罪。去普就
T40n1814_p0679c22║別，失彼廣田，故制不得，大小不共。聲聞法中
T40n1814_p0679c23║亦許別請，菩薩法中七眾同制。有說：菩薩請
T40n1814_p0679c24║僧齋會，一向不得別請，悉應次第的請一人，
T40n1814_p0679c25║便犯此戒。有說：一處隨人多少請一僧次便
T40n1814_p0679c26║不犯，若都無者犯。文意似前釋。文中「有出家
T40n1814_p0679c27║菩薩」者，正制菩薩不應別請。「及一切檀越」者，
T40n1814_p0679c28║兼制餘人，雖無戒可犯而失廣福故。「請僧福
T40n1814_p0679c29║田」乃至「今欲次第請」者，示請次方軌。謂道俗
T40n1814_p0680a01║檀越欲請福田，求心所願，心無適莫，不簡持
T40n1814_p0680a02║犯，僧皆清淨，無非法故。唯就應彼五法成
T40n1814_p0680a03║就知事人所問：今欲得僧中次第。心無所
T40n1814_p0680a04║簡，故云次第。「即得十方賢聖僧」者，田廣博包
T40n1814_p0680a05║容十方，一切賢聖莫不入中。設不得賢聖，但
T40n1814_p0680a06║得一凡夫。請心既無簡別，興福冥通十方，故
T40n1814_p0680a07║云「即得十方賢聖僧」也。問：餘十方僧既不受
T40n1814_p0680a08║施，何得由心空擬興實福於十方？答：罪福之
T40n1814_p0680a09║起，以心為主。心既遍擬，福何不普？如惡戒
T40n1814_p0680a10║人於一切羊上起害意樂，故雖一切羊非皆
T40n1814_p0680a11║被害，而於一切羊遍起不律儀。以惡例善，善
T40n1814_p0680a12║何不然？問：若如是者，不律儀人於一切羊起
T40n1814_p0680a13║不律儀，於彼殺羊得業道，施亦應然，須簡別
T40n1814_p0680a14║耶？答：不無此義。遍於一切僧得起施福，唯
T40n1814_p0680a15║於一僧次起施福業，暢思唯在受施人故。又
T40n1814_p0680a16║解：不例殺業，害生為本，故於被害得殺生業。
T40n1814_p0680a17║布施捨心為主，故於一切得施福業，以我施
T40n1814_p0680a18║心遍一切故。若受用福，於施人後時別起。「別
T40n1814_p0680a19║請百羅漢菩薩僧不如僧次一凡夫僧」者，謂
T40n1814_p0680a20║請百羅漢百菩薩者，以心簡別故，唯於所請
T40n1814_p0680a21║處與福，非所餘邊。請一僧次，無簡別故，遍於
T40n1814_p0680a22║一切皆起福善。律中佛呵師子長者別請僧
T40n1814_p0680a23║云：雖五百羅漢，不如一凡夫也。「若別請僧是
T40n1814_p0680a24║外道法」者，諸佛本懷等遍為主，是故本無別
T40n1814_p0680a25║請之法。設律教中許別請者，曲順世情權施
T40n1814_p0680a26║教門，如佛法中不聽食肉，為欲漸制且聽三
T40n1814_p0680a27║淨。此亦如是，故云「是外道法，七佛無」也。違佛
T40n1814_p0680a28║本教，故「不孝順道」也。
T40n1814_p0680a29║第九不作邪命戒
T40n1814_p0680b01║若佛子！以惡心故為利養，販賣男女色、自手作
T40n1814_p0680b02║食、自磨自舂、占相男女、解夢吉凶、是男是女、呪
T40n1814_p0680b03║術工巧、調醫方法、和合百種毒藥、千種毒藥、蛇
T40n1814_p0680b04║毒、生金銀毒、蠱毒，都無慈心、無孝順心。若故作
T40n1814_p0680b05║者，犯輕垢罪。此下二戒，辨戒同也。初戒遮
T40n1814_p0680b06║邪命，後戒遮邪業，違淨命故制。大小同制，
T40n1814_p0680b07║七眾俱防。文中以惡心故為利食者，非為見
T40n1814_p0680b08║機益物也。販賣男女色下，凡列十事：一、賣男
T40n1814_p0680b09║女色；二、自手作食；三、自磨自舂；四、占相男女；
T40n1814_p0680b10║五、解夢吉凶；六、呪術；七、工巧；八、調鷹方法；九、
T40n1814_p0680b11║和合毒藥；十、蠱毒。此十事中，初一、後三道俗
T40n1814_p0680b12║俱禁，第二、第三制道開俗，第四、第五一云道
T40n1814_p0680b13║俗俱制。一云俗人非為活命者不犯，第六、
T40n1814_p0680b14║第七於俗不制。出家菩薩若非活命為護身
T40n1814_p0680b15║者，准律亦應許也。
T40n1814_p0680b16║第十不作邪業戒
T40n1814_p0680b17║若佛子！以惡心故，自身謗三寶，詐現親附，口便
T40n1814_p0680b18║說空，行在有中，為白衣通致男女交會婬色，作
T40n1814_p0680b19║諸縛著。於六齋日、年三長齋月，作殺生、劫盜、破
T40n1814_p0680b20║齋犯戒者，犯輕垢罪。違正業故制。大小俱
T40n1814_p0680b21║制，道俗同防。然文列五事，第五不敬好時，未
T40n1814_p0680b22║必皆同，至文當列。文中邪業，凡列五事：一、身
T40n1814_p0680b23║謗三寶，詐現親附；二、口便說空，行在有中；三、
T40n1814_p0680b24║為白衣媒嫁；四、媒合男女；五、齋時作惡。餘皆
T40n1814_p0680b25║文顯。第五事中，若破齋犯戒，隨事別結。今不
T40n1814_p0680b26║敬好時邊，通結一罪。此一事，於聲聞法，未必
T40n1814_p0680b27║制為別戒；菩薩法中，為於善法生殷重故，制
T40n1814_p0680b28║之為戒。一云：唯制在家，出家盡壽持齋，不論
T40n1814_p0680b29║時節故。一云：亦通出家，為敬時故，雖有常戒，
T40n1814_p0680c01║當於齋日，應更受之。准《藥師經》，出家五眾，
T40n1814_p0680c02║亦受八戒，蓋為增長善法故也。「六齋日」者，黑
T40n1814_p0680c03║白各三。於此日中，鬼神得勢力故，傷害人民。
T40n1814_p0680c04║劫初聖人為人之免害，以制齋法，避鬼神害，
T40n1814_p0680c05║唯斷中後食為齋，未制戒法。佛出世時，仍此
T40n1814_p0680c06║舊法，復加八戒。黑白各第八及十四日，此是
T40n1814_p0680c07║摩醯首羅分日，各十五日，是一切神分日，故
T40n1814_p0680c08║月六中制受齋法。「年三長齋」者，《提謂經》云：「正
T40n1814_p0680c09║月本齋十五日，五月本齋日十五日，九月本
T40n1814_p0680c10║齋十五日，為歲三長齋日。」因緣如經廣說。《優
T40n1814_p0680c11║婆塞經》云：為亡者修福則有三：春正月，夏五
T40n1814_p0680c12║月，秋九月。《十住論》云：於三氣日，鬼神得勢故，
T40n1814_p0680c13║遮三氣持齋法，謂冬至後四十五日為三氣
T40n1814_p0680c14║也。
T40n1814_p0680c15║如是十戒，應當學，敬心奉持。制戒品中廣解。
T40n1814_p0680c16║「如是十」下。總結勸持，廣指餘品。此下兩九，明
T40n1814_p0680c17║攝眾生。初九戒中，大分為二：初一戒明以財
T40n1814_p0680c18║攝生，後八戒明以法攝生。
T40n1814_p0680c19║菩薩戒本疏卷下（之本）
T40n1814_p0680c20║
T40n1814_p0680c21║
T40n1814_p0680c22║菩薩戒本疏卷下（之末）
T40n1814_p0680c23║
T40n1814_p0680c24║第一救贖危苦戒
T40n1814_p0680c25║佛言：佛子！佛滅度後，於惡世中，若見外道一切
T40n1814_p0680c26║惡人劫賊，賣佛菩薩父母形像，及賣經律，販賣
T40n1814_p0680c27║比丘、比丘尼，亦賣發菩提心菩薩道人，或為官
T40n1814_p0680c28║使，與一切人作奴婢者，而菩薩見是事已，應生
T40n1814_p0680c29║慈悲心，方便救護，處處教化，取物贖佛菩薩形
T40n1814_p0681a01║像，及比丘、比丘尼、發心菩薩、一切經律。若不贖
T40n1814_p0681a02║者，犯輕垢罪。貨賣經像，有損辱之過；貨賣
T40n1814_p0681a03║行人，有幽逼之惱。大士既以護法濟苦為懷，
T40n1814_p0681a04║當應隨力救贖。若不贖不救，違敬違慈，故制
T40n1814_p0681a05║為之。《論》云：「又諸菩薩，於墮種種師子、虎狼、鬼
T40n1814_p0681a06║魅、王賊、水火等畏諸有情類，皆能救護，令離
T40n1814_p0681a07║如是諸怖畏處。」大小不共。聲聞見眷屬被賣
T40n1814_p0681a08║不贖，犯第七聚。經像及餘人不見，別制。菩薩
T40n1814_p0681a09║一切不得不救，唯除力所不及。七眾同學也。
T40n1814_p0681a10║文中「賣佛菩薩父母形像」者，一云：品是大慈
T40n1814_p0681a11║父母，故云「菩薩父母像」。一云：刻鑄作父母形
T40n1814_p0681a12║像，如丁蘭之類，故云「父母形像」。「販賣比丘」下，
T40n1814_p0681a13║明救贖行人。文中但說「道人」者，妨損多故；餘
T40n1814_p0681a14║人墮難，理亦應救。
T40n1814_p0681a15║第二不畜損害戒
T40n1814_p0681a16║若佛子！不得販賣刀杖弓箭，畜輕秤小斗，因官
T40n1814_p0681a17║形勢，取人財物，害心繫縛，破壞成功，長養猫狸
T40n1814_p0681a18║猪狗。若故養者，犯輕垢罪。此下八戒，以法攝
T40n1814_p0681a19║中有二：前七以行法攝，第八以教法攝。以行
T40n1814_p0681a20║攝中又二：初二戒明離過行，後五戒明攝善
T40n1814_p0681a21║行。離過行中，初離損害之過，後離放逸之過。
T40n1814_p0681a22║畜養損害，乖慈攝行，故制令斷。大小俱制，七
T40n1814_p0681a23║眾同防。文中具列六事：一、不得畜刀杖弓箭，
T40n1814_p0681a24║此防殺害之過。前第十戒中，違攝善故制。今
T40n1814_p0681a25║此戒中，違攝善故制，令利生故制。二、不得販
T40n1814_p0681a26║賣輕秤小斗，此防盜損之過。三、因官形勢，取
T40n1814_p0681a27║人財物。前第十七，制因勢乞求。今此戒，制因
T40n1814_p0681a28║公囑致，此亦防盜損也。四、害心繫縛，謂心欲
T40n1814_p0681a29║損惱，未必致害也。五、破壞成功，謂破他人用
T40n1814_p0681b01║所成。六、長養猫等，遠有侵害，故不應畜。見彼
T40n1814_p0681b02║臨危拯贖者，不犯。
T40n1814_p0681b03║第三不行邪逸戒
T40n1814_p0681b04║若佛子！以惡心故，觀一切男女等鬪、軍陣兵將
T40n1814_p0681b05║劫賊等鬪，亦不得聽吹貝鼓角琴瑟箏笛箜篌
T40n1814_p0681b06║歌叫伎樂之聲，不得摴𮑱圍碁波羅塞戲彈碁
T40n1814_p0681b07║六博拍毬擲石投壺牽道八道行成爪鏡蓍草
T40n1814_p0681b08║楊枝鉢盂髑髏而作卜筮，不得作盜賊使命，一
T40n1814_p0681b09║一不得作。若故作者，犯輕垢罪。違正業故
T40n1814_p0681b10║制。大小同制，七眾不共。文中列事有五：一、不
T40n1814_p0681b11║得觀諸鬪，若無緣事道俗俱制。二、不得聽諸
T40n1814_p0681b12║樂，若為自娛，道俗俱制；若供養三寶，道俗俱
T40n1814_p0681b13║開；若自身作，制道開俗。三、不得作諸戲，道俗
T40n1814_p0681b14║俱制。四、不得作卜筮為利，道俗俱制，如法指
T40n1814_p0681b15║示俗人開。五、不得作盜賊使命，前十一戒制
T40n1814_p0681b16║公通使命，此戒制私竊使命，此亦道俗俱斷。
T40n1814_p0681b17║第四不念餘乘戒
T40n1814_p0681b18║若佛子！護持禁戒，行住坐臥日夜六時讀誦是
T40n1814_p0681b19║戒，猶如金剛、如帶持浮囊欲度大海、如草繫比
T40n1814_p0681b20║丘，常生大乘善信，自知我是未成之佛、諸佛是
T40n1814_p0681b21║已成之佛，發菩提心念念不去心。若起一念二
T40n1814_p0681b22║乘外道心者，犯輕垢罪。此下五戒明攝善
T40n1814_p0681b23║行，初遮念餘乘道，次遮不起大願，次遮不發
T40n1814_p0681b24║堅誓，次遮不修離著，次遮不遜長幼。初不
T40n1814_p0681b25║念餘乘者，恐虧大行故制。道俗同學。大小不
T40n1814_p0681b26║共，以所習各異故。文中列事有三：一、護誦戒
T40n1814_p0681b27║法。「護持禁戒」者，謂若性若遮皆悉護持。「日夜
T40n1814_p0681b28║六時讀誦是戒」者，若文若義誦持不忘。「猶如
T40n1814_p0681b29║金剛」者，持心堅固因緣不殂故。「帶持浮囊欲
T40n1814_p0681c01║度大海」者，愛惜守護不欲漏故，事出《涅槃經》。
T40n1814_p0681c02║「如草繫比丘」者，謹慎敬持不敢犯故，事出《因
T40n1814_p0681c03║緣經》。二、生大乘信。「自知我是未成佛」者，雖有
T40n1814_p0681c04║佛性因未修故。「諸佛是已成佛」者，已修妙因
T40n1814_p0681c05║剋勝果故。三、「發菩提心，念念不去心」者，期心
T40n1814_p0681c06║大果，餘念不間。「若起一念」下，就後顯犯。
T40n1814_p0681c07║第五發願希求戒
T40n1814_p0681c08║若佛子！常應發一切願，孝順父母、師僧、三寶。願
T40n1814_p0681c09║得好師、同學、善知識，常教我大乘經律、十發趣、
T40n1814_p0681c10║十長養、十金剛、十地，使我開解，如法修行，堅持
T40n1814_p0681c11║佛戒，寧捨身命，念念不去心。若一切菩薩不發
T40n1814_p0681c12║是願者，犯輕垢罪。願猶善御，將趣勝果。若
T40n1814_p0681c13║不發願，行無所籍，故制令發。七眾同學。大小
T40n1814_p0681c14║不共，所求異故。文中「常應發一切願」者，隨事
T40n1814_p0681c15║興願，無一空過，如《華嚴》中〈淨行品〉說。又十大
T40n1814_p0681c16║願，故云應發一切願。「十大願」者，如《發菩提心
T40n1814_p0681c17║論》說。「孝順」已下，舉一切願中要者，略陳三五。
T40n1814_p0681c18║「孝順父母、師眾」者，不違勝恩。願父母有生養
T40n1814_p0681c19║之勞，師眾有訓導之功，俱有勝恩，故應順孝
T40n1814_p0681c20║也。「願得好師、同學、善知識」者，遭遇勝緣。願「常
T40n1814_p0681c21║教我大乘經律」者，資承勝教。願「十發趣」乃至
T40n1814_p0681c22║「十地」者，解入勝位。願「使我開解、如法修行」者，
T40n1814_p0681c23║集勝行。願「堅持佛戒」等者，護持勝戒。願戒為
T40n1814_p0681c24║行基，故別標之。
T40n1814_p0681c25║第六作誓自要戒
T40n1814_p0681c26║若佛子！發是十大願已，持佛禁戒，作是願言：寧
T40n1814_p0681c27║以此身投熾然猛火、大坑、刀山，終不毀犯三世
T40n1814_p0681c28║諸佛經律，與一切女人作不淨行。復作是願：寧
T40n1814_p0681c29║以熱鐵羅網千重周匝纏身，終不以破戒之身
T40n1814_p0682a01║受於信心檀越一切衣服。復作是願：寧以此口
T40n1814_p0682a02║吞熱鐵丸及大流猛火經百千劫，終不以破戒
T40n1814_p0682a03║之口食於信心檀越百味飲食。復作是願：寧以
T40n1814_p0682a04║此身臥大流猛火羅網熱鐵地上，終不以破戒
T40n1814_p0682a05║之身受於信心檀越百種床座。復作是願：寧以
T40n1814_p0682a06║此身受三百矛㓨經一劫、二劫，終不以破戒之
T40n1814_p0682a07║身受於信心檀越百味醫藥。復作是願：寧以此
T40n1814_p0682a08║身投熱鐵鑊經百千劫，終不以破戒之身受於
T40n1814_p0682a09║信心檀越千種房舍、屋宅、園林、田地。復作是願：
T40n1814_p0682a10║寧以鐵鎚打碎此身，從頭至足令如微塵，終不
T40n1814_p0682a11║以破戒之身受於信心檀越恭敬禮拜。復作是
T40n1814_p0682a12║願：寧以百千熱鐵刀矛挑其兩目，終不以破戒
T40n1814_p0682a13║之心視他好色。復作是願：寧以百千鐵錐劖刺
T40n1814_p0682a14║耳根，經一劫二劫，終不以破戒之心聽好音聲。
T40n1814_p0682a15║復作是願：寧以百千刃刀割去其鼻，終不以破
T40n1814_p0682a16║戒之心貪嗅諸香。復作是願：寧以百千刃刀割
T40n1814_p0682a17║斷其舌，終不以破戒之心食人百味淨食。復作
T40n1814_p0682a18║是願：寧以利斧斬破其身，終不以破戒之心貪
T40n1814_p0682a19║著好觸。復作是願：願一切眾生悉得成佛。而菩
T40n1814_p0682a20║薩若不發是願者，犯輕垢罪。在心為願，形
T40n1814_p0682a21║口為誓，恐隨緣傾動，故立誓自要。大小不共，
T40n1814_p0682a22║七眾同學。文中「發十大願已」者，或有本云「發
T40n1814_p0682a23║十三大願」，即下所立十三誓也。先心中發已
T40n1814_p0682a24║然後口立，故云發已。若言「十大願」者，別有十
T40n1814_p0682a25║願，初心菩薩之所先發。如《發菩提心經》說：「菩
T40n1814_p0682a26║薩云何發趣菩提？以何業行成就菩提心？發
T40n1814_p0682a27║心菩薩住于慧地，先當堅固發於正願，攝受
T40n1814_p0682a28║一切無量眾生：『我求無上菩提，救護度脫令
T40n1814_p0682a29║無有餘，皆令究竟無餘涅槃。』是故初發心大
T40n1814_p0682b01║悲為首，以悲心故能發轉勝十大正願。何為
T40n1814_p0682b02║十？謂一者願我先世及以今身所種善根，以
T40n1814_p0682b03║此善根施與一切無邊眾生，悉共迴向無上
T40n1814_p0682b04║菩提，令我此願念念增長，世世所生常係在
T40n1814_p0682b05║心終不忘失，為陀羅尼之所守護。二者願我
T40n1814_p0682b06║迴向大菩提已，以此善根於一切生處常得
T40n1814_p0682b07║供養一切諸佛，永必不生無佛國土。三者願
T40n1814_p0682b08║我得生諸佛國已，常得親近隨侍左右如影
T40n1814_p0682b09║隨形，無剎那頃遠離諸佛。四者願我得親近
T40n1814_p0682b10║佛已，隨我所應為我說法，則得成就菩薩五
T40n1814_p0682b11║通。五者願我成就菩薩五通已，則通達世諦
T40n1814_p0682b12║假名流布，解了第一義諦如真實性得正法
T40n1814_p0682b13║智。六者願我得正法智已，以無厭心為眾生
T40n1814_p0682b14║說，示教利喜皆令開解。七者願我能開解諸
T40n1814_p0682b15║眾生已，以佛神力遍至十方無餘世界，供養
T40n1814_p0682b16║諸佛聽受正法廣攝眾生。八者願我於諸佛
T40n1814_p0682b17║所受正法已，則能隨轉清淨法輪，十方世界
T40n1814_p0682b18║一切眾生，聽我法者聞我名者，即得捨離一
T40n1814_p0682b19║切煩惱發菩提心。九者願我能令一切眾生
T40n1814_p0682b20║發菩提心已，常隨將護除無利益，與無量樂
T40n1814_p0682b21║捨身命財，攝受眾生荷負正法。十者願我能
T40n1814_p0682b22║荷負正法已，雖行正法心無所行。如諸菩薩
T40n1814_p0682b23║行於正法，而無所行亦無不行，為化眾生不
T40n1814_p0682b24║捨正願，我是名發心菩薩十大正願。此十大
T40n1814_p0682b25║願遍眾生界，攝受一切恒河沙諸願。若眾生
T40n1814_p0682b26║盡我願乃盡，而眾生實不可盡，我此大願亦
T40n1814_p0682b27║無有盡。」「持佛禁戒作是願言」下，立誓自要。十
T40n1814_p0682b28║三誓中，前十二作護戒誓，最後一願作證果
T40n1814_p0682b29║誓。十二中，前七護律儀戒，後五護五根戒。七
T40n1814_p0682c01║中，前一對境立誓，女境易染可畏中甚，故偏
T40n1814_p0682c02║誓護。後六對供立誓，與《涅槃》聖行說大意同
T40n1814_p0682c03║也。
T40n1814_p0682c04║第七隨時頭陀戒（亦可名頭陀避難戒）
T40n1814_p0682c05║若佛子！常應二時頭陀：冬夏坐禪、結夏安居。常
T40n1814_p0682c06║用楊枝、澡豆，三衣、瓶、鉢、坐具、錫杖、香爐、漉水囊、
T40n1814_p0682c07║手巾、刀子、火燧、鑷子、繩床、經、律、佛像、菩薩形
T40n1814_p0682c08║像。而菩薩行頭陀時及遊方時，行來百里、千里，
T40n1814_p0682c09║此十八種物常隨其身。頭陀者，從正月十五日
T40n1814_p0682c10║至三月十五日、八月十五日至十月十五日，是
T40n1814_p0682c11║二時中，此十八種物常隨其身，如鳥二翼。若布
T40n1814_p0682c12║薩日，新學菩薩半月半月布薩，誦十重、四十八
T40n1814_p0682c13║輕戒。若謂戒時，當於諸佛菩薩形像前誦，一人
T40n1814_p0682c14║布薩即一人誦，若二人、三人乃至百千人亦一
T40n1814_p0682c15║人誦。誦者高座，聽者下座，各各被九條、七條、五
T40n1814_p0682c16║條袈裟。結夏安居時，亦應一一如法。若行頭陀
T40n1814_p0682c17║時，莫入難處。若惡國界、若惡國王，土地高下、草
T40n1814_p0682c18║木深邃，師子、虎、狼、水、火、風難，及以劫賊、道路、毒
T40n1814_p0682c19║蛇，一切難處悉不得入。頭陀行道，乃至夏坐安
T40n1814_p0682c20║居時，是諸難處，皆不得入。若故入者，犯輕垢罪。
T40n1814_p0682c21║頭陀，此云「抖擻」。抖擻著心，故蕭然塵外。能莊
T40n1814_p0682c22║嚴戒，故應隨行。行不擇處，容致夭喪。又未離
T40n1814_p0682c23║欲者，在難心不得安，故須避難。行得其所，七
T40n1814_p0682c24║眾同制。聲聞避難，亦應同制。二時常行，不必
T40n1814_p0682c25║制之。文中「常應二時頭陀」者，以春秋二時，寒
T40n1814_p0682c26║膃調適，無妨損故，制在此二時行。《瑜伽論》云：
T40n1814_p0682c27║「問：何故名為杜多功德？答：譬如世間，或毛或
T40n1814_p0682c28║㲲，未鞭未彈，未紛未擘，爾時相著，不耎不輕，
T40n1814_p0682c29║不任造作縷綫氈蓐。若鞭若彈，若紛若擘，爾
T40n1814_p0683a01║時分散，柔軟輕妙，堪任造作縷綫氈蓐。如是
T40n1814_p0683a02║行者，由飲食貪，於諸飲食，令心染著。由衣服
T40n1814_p0683a03║貪，於諸衣服，令心染著。由敷具貪，於諸敷具，
T40n1814_p0683a04║令心染著。彼由如是杜多功德，能淨修治，令
T40n1814_p0683a05║其純直，柔軟輕妙，有所堪任，隨順依止，能修
T40n1814_p0683a06║梵行，是故名為杜多功德。於飲食中，有美食
T40n1814_p0683a07║貪及多食貪，能障修善。為欲斷除美食貪故，
T40n1814_p0683a08║常期乞食，次第乞食。為欲斷除多食貪故，但
T40n1814_p0683a09║一座食，先止後食。於衣服中，有三種貪，能障
T40n1814_p0683a10║修善：一、多衣貪，二、耎觸貪，三、上妙貪。為欲斷
T40n1814_p0683a11║除多衣貪故，但持三衣。為欲斷除耎觸貪故，
T40n1814_p0683a12║但持毳衣。為欲斷除上妙貪故，持糞掃衣。
T40n1814_p0683a13║於諸敷具，有四種貪，能障修善：一、諠雜貪，二、
T40n1814_p0683a14║屋宇貪，三、倚樂臥樂貪，四、敷具貪。為欲斷
T40n1814_p0683a15║除諠雜貪故，住阿練若。為欲斷除屋宇貪故，
T40n1814_p0683a16║常居樹下，逈露塚間。又為欲斷除婬佚貪故，
T40n1814_p0683a17║常住塚間。為欲斷除倚臥貪故，常期端座。為
T40n1814_p0683a18║欲斷除敷具貪故，處如常座。是名成就杜多
T40n1814_p0683a19║功德。」又云：「當知此中，若依乞食無差別性，唯
T40n1814_p0683a20║有十二。若依乞食有差別性，便有十三。」「冬夏
T40n1814_p0683a21║坐禪」者，冬則大寒、夏則大熱，又損傷多妨於
T40n1814_p0683a22║遊行，故制靜坐。「結夏安居」者，期心一處靜緣
T40n1814_p0683a23║栖託故云「安居」，必無急緣不妄遊行。若於自
T40n1814_p0683a24║他有利益處，隨緣開許受日出界。受日之法
T40n1814_p0683a25║於五部中隨應用之。「常用楊枝澡豆」者，楊枝
T40n1814_p0683a26║有五德故常用，澡豆為清淨故亦常用。「十八
T40n1814_p0683a27║物」者，三衣為三，四瓶、五鉢、六坐具、七錫杖、
T40n1814_p0683a28║八香爐、九漉水囊、十手巾、十一刀子、十二火
T40n1814_p0683a29║燧、十三鑷子、十四繩床、十五經、十六律、十
T40n1814_p0683b01║七佛像、十八菩薩形。前十四資身道具，後四
T40n1814_p0683b02║出世勝軌，故制令常隨不得離也。「頭陀者從
T40n1814_p0683b03║正月」下制時節也。非但行時調適，亦有所標
T40n1814_p0683b04║勝軌，如《心王經》所說應知。「若布薩日」下制布
T40n1814_p0683b05║薩法，法如經初序說。舊疏云：聲聞心弱必假
T40n1814_p0683b06║四人已上方得廣誦，大士行勝一人亦許廣
T40n1814_p0683b07║說。今謂廣誦，聲聞亦許，但不得作白羯磨也。
T40n1814_p0683b08║菩薩法中理應如此，雖復廣誦不得作白。「誦
T40n1814_p0683b09║者高座、聽者下坐」者，為恭敬法故，律亦不聽
T40n1814_p0683b10║在下為高說。「各各被九條七條五條袈裟」者，
T40n1814_p0683b11║一云：以此文證三衣皆得入眾用。一云：此是
T40n1814_p0683b12║并著被衣。如《三千威儀》云：「不箸泥洹僧不得
T40n1814_p0683b13║被五條，不著五條不得被七條，不著七條不
T40n1814_p0683b14║得被九條。」故知并著也（更詳彼文）。「結夏安居一一
T40n1814_p0683b15║如法」者，結時、依處、受日、出界、自恣、舉懺，皆准
T40n1814_p0683b16║律行之。「若頭陀時莫入難處」下，辨行頭陀及
T40n1814_p0683b17║夏安居擇處避難，此中所制從始至末。一云：
T40n1814_p0683b18║道俗悉同。一云：遊止教化不得冐難。此則
T40n1814_p0683b19║通制道俗。若安居法布薩令坐，但制出家五
T40n1814_p0683b20║眾。《優婆塞經》云：「優婆塞應畜僧伽梨、衣、鉢、錫
T40n1814_p0683b21║杖。未知十八物盡須備不？菩薩僧尼至半月，
T40n1814_p0683b22║應兩邊布薩，誦大小二本。不者，輕垢（更詳本文）。在
T40n1814_p0683b23║家菩薩，若家內有淨室，半月應自誦。若無者，
T40n1814_p0683b24║由旬內寺舍作菩薩布薩，則應往聽。都不者，
T40n1814_p0683b25║輕垢。若自家諠迫，及由旬內無菩薩會集者，
T40n1814_p0683b26║不犯也。」
T40n1814_p0683b27║第八尊卑次第戒
T40n1814_p0683b28║若佛子，應如法次第坐，先受戒者在前坐，後受
T40n1814_p0683b29║戒者在後坐。不問老少，比丘、比丘尼、貴人、國王、
T40n1814_p0683c01║王子，乃至黃門奴婢，皆應先受戒者在前坐，後
T40n1814_p0683c02║受戒者次第而坐。莫如外道癡人，若老若少，無
T40n1814_p0683c03║前無後，坐無次第，如兵奴之法。我佛法中，先者
T40n1814_p0683c04║先坐，後者後坐。而菩薩不次第坐者，犯輕垢罪。
T40n1814_p0683c05║為離憍慢，隨順教法故制。大小俱制，道俗
T40n1814_p0683c06║同學。律中，世尊集比丘僧，告言：「汝等謂誰應
T40n1814_p0683c07║受第一坐、第一水、第一食，起迎送、禮拜恭敬、善
T40n1814_p0683c08║言問訊？」或有言大姓家出者，或言顏貌端政
T40n1814_p0683c09║者，或有言阿蘭若者，或有言乞食者，或有
T40n1814_p0683c10║言糞掃衣者，如是乃至或有言能唄者，或有
T40n1814_p0683c11║言多聞者，或有言法師者，或有言持律者，或
T40n1814_p0683c12║有言坐禪者。佛告諸比丘，乃引過去象狸鵽
T40n1814_p0683c13║鳥相敬因緣，「汝等於我法律中出家，應更相
T40n1814_p0683c14║恭敬，如是佛法可得流布。自今已去，聽隨長
T40n1814_p0683c15║幼恭敬禮拜上坐迎送問訊。」又云：「不應禮白
T40n1814_p0683c16║衣，一切女人不應禮。前受大戒者、後受大戒
T40n1814_p0683c17║者，十三難、三舉、二滅、一切非法語者不應禮。
T40n1814_p0683c18║何等人應禮？小沙彌尼應禮大沙彌尼、沙彌、
T40n1814_p0683c19║式刃摩那、比丘尼、比丘，如是等人塔一切應
T40n1814_p0683c20║禮。若年少沙彌應禮大沙彌尼、式刃摩那，乃
T40n1814_p0683c21║至比丘及塔一切應禮。小式刃摩那應禮大
T40n1814_p0683c22║式刃摩那、比丘尼、比丘，及塔應禮。年小比丘
T40n1814_p0683c23║尼應禮大比丘尼、比丘，及塔亦應禮。小比丘
T40n1814_p0683c24║應禮，大比丘、大比丘，塔亦應禮。」釋迦法中既
T40n1814_p0683c25║云無別菩薩僧，故准上律行於理無爽。文中
T40n1814_p0683c26║「應如法次第坐」者，謂上下次第不違佛制。此
T40n1814_p0683c27║中行法諸師不同，一說悉以受菩薩戒為次
T40n1814_p0683c28║第，百歲比丘後受菩薩戒，一歲比丘前受菩
T40n1814_p0683c29║薩戒，則一歲比丘在前座，百歲比丘在後坐，
T40n1814_p0684a01║男女黑白尊卑類別，雖前受戒不得交雜。若
T40n1814_p0684a02║奴前受郎後受者，則奴上郎下，已入戒法中
T40n1814_p0684a03║不隨本位故。二說若本未受菩薩戒者，皆在
T40n1814_p0684a04║前受菩薩戒下，若進受戒則還本次，如百歲
T40n1814_p0684a05║比丘未受，一歲比丘已受，已受者為上，未受
T40n1814_p0684a06║者為下，若百歲者進受則還在上。奴郎亦爾，
T40n1814_p0684a07║若奴先受郎未受者，則奴上郎下，郎若進受
T40n1814_p0684a08║還在奴上，既同在戒應隨本位，如沙彌進受
T40n1814_p0684a09║則在百歲尼上。三、說威儀坐次，皆以聲聞法
T40n1814_p0684a10║為次序。莫問聲聞、菩薩，但先受者為上。若
T40n1814_p0684a11║聲聞比丘十歲，菩薩比丘九歲，猶十歲者為
T40n1814_p0684a12║上。《智度論》云：「諸佛多以聲聞為僧，無別菩薩
T40n1814_p0684a13║僧，如彌勒菩薩、文殊師利菩薩等。以釋迦牟
T40n1814_p0684a14║尼佛無別菩薩僧故，入聲聞僧中次第坐。」此
T40n1814_p0684a15║文但言先受者在前坐，後受者在後坐，不簡
T40n1814_p0684a16║聲聞、菩薩戒故。在家菩薩既無歲數，悉以菩
T40n1814_p0684a17║薩戒為次。今謂在家中亦應以受戒為先，若
T40n1814_p0684a18║受聲聞五戒，若受菩薩五戒，但先受者為上。
T40n1814_p0684a19║若奴先受，郎後受者，不得以受為次。奴、郎位
T40n1814_p0684a20║別，本不雜故。設放奴為郎，應隨受次。世中行
T40n1814_p0684a21║事多依後說。不問老少者，不隨生年之老少。
T40n1814_p0684a22║律中沙彌生年為次，生年等者受戒為次。此
T40n1814_p0684a23║文既云不問老少，以不隨其生年次第。比丘
T40n1814_p0684a24║比丘尼者，謂二眾皆各受戒為次，非謂先受
T40n1814_p0684a25║尼在後受比丘上，男女尊卑本不雜故，俗中
T40n1814_p0684a26║貴賤如前分別。「坐無次第兵奴之法」者，兵奴
T40n1814_p0684a27║強者為先，不以長幼次第，佛法道尊不應如
T40n1814_p0684a28║彼。
T40n1814_p0684a29║第九福慧攝人戒
T40n1814_p0684b01║若佛子！常應教化一切眾生，建立僧坊、山林、園
T40n1814_p0684b02║田，立作佛塔，冬夏安居坐禪處所，一切行道處
T40n1814_p0684b03║皆應立之。而菩薩應為一切眾生講說大乘經
T40n1814_p0684b04║律。若疾病、國難、賊難，父母、兄弟、和上、阿闍梨亡
T40n1814_p0684b05║滅之日，及三七日，四、五七日，乃至七七日，亦應
T40n1814_p0684b06║讀誦講說大乘經律。一切齋會求福行來治生，
T40n1814_p0684b07║大火所燒、大水所漂、黑風所吹船舫、江河、大海、
T40n1814_p0684b08║羅剎之難，亦讀誦講說此經律。乃至一切罪報、
T40n1814_p0684b09║三惡、七逆、八難，杻械枷鎖繫縛其身，多婬、多瞋、
T40n1814_p0684b10║多愚癡、多疾病，皆應讀誦講說此經律。而新學
T40n1814_p0684b11║菩薩若不爾者，犯輕垢罪。福慧兩善事猶輪
T40n1814_p0684b12║翼，隨闕一種勝果難辨，故制令修。大小不共，
T40n1814_p0684b13║七眾同學。文中有二：一、教化令修福業；二、講
T40n1814_p0684b14║說令修智業。初中「常應教化一切眾生」乃至
T40n1814_p0684b15║「一切行道處皆應立之」者，謂修福業雖有多
T40n1814_p0684b16║門，就其要者且說建立行道處也。隨力隨
T40n1814_p0684b17║能化他自作，必力所不瞻，雖闕而不犯。令修
T40n1814_p0684b18║起智中，「應為一切眾生講說大乘經律」者，謂
T40n1814_p0684b19║自有解智者，謂其力能為他講說。「若疾病」下
T40n1814_p0684b20║別明為有難，報恩之處亦為講說，且列十種：
T40n1814_p0684b21║一、病難，謂國土多疾之時；二、國難，謂惡王御
T40n1814_p0684b22║世時；三、賊難，謂惡人侵暴時；四、所尊終亡時；
T40n1814_p0684b23║五、往來治生時，有經本云「行末將生」；六、水火
T40n1814_p0684b24║風難；七、羅剎難；八、一切罪報，謂三報八難乃
T40n1814_p0684b25║至繫縛其身；九、多煩惱；十、多疾病，謂自身中
T40n1814_p0684b26║有疾病也。凡為十事應講經律，使免離諸難
T40n1814_p0684b27║轉諸業障，研飾神明智慧增長。若不爾者，違
T40n1814_p0684b28║而成犯也。
T40n1814_p0684b29║如是九戒應當學，敬心奉持，梵壇品中當說。
T40n1814_p0684c01║「如是九」已下，總結指餘。第二、九戒中，初五戒
T40n1814_p0684c02║并以戒法攝受，後四戒并以悲心教化。前中，
T40n1814_p0684c03║初三明戒法授人，後二明戒法自攝。菩薩自
T40n1814_p0684c04║攝，令他隨學，故雖自攝，則是利他。初三中，第
T40n1814_p0684c05║一、明有器者，不擇便授；第二、明有障者，教令
T40n1814_p0684c06║懺除；第三、明未受者，不輒為說。
T40n1814_p0684c07║第一不擇堪受戒
T40n1814_p0684c08║佛言：佛子！與人受戒時，不得簡擇一切國王、王
T40n1814_p0684c09║子、大臣、百官、比丘、比丘尼、信男、信女、婬男、婬女、
T40n1814_p0684c10║十八梵、六欲天子、無根、二根、黃門、奴婢、一切鬼
T40n1814_p0684c11║神，盡得受戒。應教身所著袈裟，皆使壞色與道
T40n1814_p0684c12║相應，皆染使青黃赤黑紫色，一切染衣乃至臥
T40n1814_p0684c13║具盡以壞色，身所著衣一切染色。若一切國土
T40n1814_p0684c14║中國人所著衣服，比丘皆應與其俗服有異。若
T40n1814_p0684c15║欲受戒時，師應問言：「汝現身不作七逆罪不？」菩
T40n1814_p0684c16║薩法師不得與七逆人現身受戒。七逆者，出佛
T40n1814_p0684c17║身血、殺父、殺母、殺和上、殺阿闍梨、破羯磨轉法
T40n1814_p0684c18║輪僧、殺聖人。若具七遮，即現身不得戒，餘一切
T40n1814_p0684c19║人盡得受戒。出家人法，不向國王禮拜、不向父
T40n1814_p0684c20║母禮拜、六親不敬、鬼神不禮，但解法師語。有百
T40n1814_p0684c21║里千里來求法者，而菩薩法師以惡心瞋心而
T40n1814_p0684c22║不即與授一切眾生戒者，犯輕垢罪。有器堪
T40n1814_p0684c23║受皆應為授。若以瞋嫌簡擇，便乖㢡導之義，
T40n1814_p0684c24║故制令不簡。菩薩有求受者悉不得乖，以本
T40n1814_p0684c25║誓兼濟故。聲聞許而中悔是犯，若本不許不
T40n1814_p0684c26║犯。七眾同學，經許夫婦互為師故。文中「與人
T40n1814_p0684c27║受戒時不得簡擇」乃至「盡得受戒」者，舉十七類
T40n1814_p0684c28║悉許受戒。文中不簡在家出家沙彌具足，唯
T40n1814_p0684c29║言「得受」。若准下文，教服異俗應通出家。然受
T40n1814_p0685a01║法有二，若准律法自四受者，應須簡擇無根
T40n1814_p0685a02║等類。若依三歸三聚總受，文既不簡理應通
T40n1814_p0685a03║受。准半擇等許受五戒而遮近事性，此中亦
T40n1814_p0685a04║應許受具足而遮比丘等性。文無別簡，以義
T40n1814_p0685a05║准的，諸有智者當更尋教。「應教身所著袈裟」
T40n1814_p0685a06║下，明毀俗好以應道服。言「壞色」者，壞彼大
T40n1814_p0685a07║色成不正色。「與道相應」者，毀俗好故應道服
T40n1814_p0685a08║也。「皆染使青黃赤黑紫色」者，小乘五部異見
T40n1814_p0685a09║故服各一色，菩薩於五無所偏執故通服五
T40n1814_p0685a10║色。此言青等五者，皆取壞成青等，非是大色
T40n1814_p0685a11║青等。「乃至臥具盡以壞色」者，非但三衣壞色，
T40n1814_p0685a12║一切衣服乃至臥具亦同三衣皆使壞色。「身
T40n1814_p0685a13║所著衣」乃至「與其國土」下，衣服色異者，令色
T40n1814_p0685a14║異俗也。「與俗服有異」者，作之方法亦令異俗。
T40n1814_p0685a15║既言比丘不應通俗，舊說道俗皆須壞色者，
T40n1814_p0685a16║非也。「若欲受戒時」下，簡除重障以成淨器。「七
T40n1814_p0685a17║逆」者，障之重也。若現身作則不能成納戒之
T40n1814_p0685a18║器，設作法受終無剋獲，故須簡別。十三難中
T40n1814_p0685a19║簡取五逆，并加害師為七逆也。其七名者：一、
T40n1814_p0685a20║出佛身血；二、殺父；三、殺母；四、殺和上；五、殺阿
T40n1814_p0685a21║闍梨；六、破羯磨轉法輪僧；七、殺聖人。破羯
T40n1814_p0685a22║磨法輪僧者。一解：唯破法輪僧是逆，若破羯
T40n1814_p0685a23║磨僧非逆。破羯磨僧時不欲諍作，起異見故。
T40n1814_p0685a24║然破法輪時羯磨壞，故云破羯磨轉法輪僧
T40n1814_p0685a25║論。一解：破法輪僧一向是逆，若破羯磨應當
T40n1814_p0685a26║分別。若起法想破，是則非逆。若以非法想破，
T40n1814_p0685a27║於聲聞非逆，於菩薩是逆。如害二師及有學
T40n1814_p0685a28║聖，於聲聞非逆，於菩薩為逆。此亦應爾。殺
T40n1814_p0685a29║聖人者，通取學無學，不同五逆中唯取害無
T40n1814_p0685b01║學。菩薩聲聞相對分別是難非難，應作四句：
T40n1814_p0685b02║一、於聲聞是難非菩薩者，謂十三中除五逆
T40n1814_p0685b03║餘八。二、於菩薩是難非聲聞者，謂七逆中殺
T40n1814_p0685b04║學聖人破羯磨僧。若害二師難非是逆，八邊
T40n1814_p0685b05║罪故。於彼聲聞亦是難攝。殺學聖人者，曾受
T40n1814_p0685b06║戒者八邊罪難，未曾受者則非難也。三、於二
T40n1814_p0685b07║俱是難者，謂五逆也。俱非難者，除上事也。「若
T40n1814_p0685b08║具七遮即身不得戒」者，則上七逆能遮戒故，
T40n1814_p0685b09║名之為遮。具有兩義：一、具緣成業故名為具，
T40n1814_p0685b10║簡彼闕緣不具之逆；二、於一身中容具七逆，
T40n1814_p0685b11║謂曾受具大比丘者，於一身中容具七故。若
T40n1814_p0685b12║未曾受，除害二師及破僧逆。問：若就後義，不
T40n1814_p0685b13║具七逆亦應得受？答：不也。具就極多，說具七
T40n1814_p0685b14║遮現不得戒，非謂犯一一逆不成遮障。若不
T40n1814_p0685b15║爾者，佛滅度後不須更問言，無破僧、出佛血
T40n1814_p0685b16║故。「出家人法不向國王禮拜」乃至「鬼神不禮」
T40n1814_p0685b17║者，示彼道尊。言出家者，簡彼在家。在家菩薩
T40n1814_p0685b18║既隨俗儀，雖禮所尊亦無所犯。「鬼神」者，為求
T40n1814_p0685b19║福故禮世間鬼，若受戒人雖俗不聽。若審知
T40n1814_p0685b20║彼權現鬼神、在俗菩薩，禮亦無犯。「但解師語」
T40n1814_p0685b21║下，并違之成犯。
T40n1814_p0685b22║第二具德作師戒
T40n1814_p0685b23║若佛子！教化人起信心時，菩薩與他人作教戒
T40n1814_p0685b24║法師者，見欲受戒人，應教請二師：和上、阿闍梨。
T40n1814_p0685b25║二師應問言：「汝有七遮罪不？」若現身有七遮罪
T40n1814_p0685b26║者，師不應與受戒。若無七遮者，得與受戒。若有
T40n1814_p0685b27║犯十戒者，應教懺悔。在佛菩薩形像前，日夜六
T40n1814_p0685b28║時誦十重、四十八輕戒，苦到禮三世千佛，得見
T40n1814_p0685b29║好相。若一七日，二、三七日，乃至一年，要見好相。
T40n1814_p0685c01║好相者，佛來摩頂，見光華種種異相，便得滅罪。
T40n1814_p0685c02║若無好相，雖懺無益，是人現身亦不得戒，而得
T40n1814_p0685c03║增受戒。若犯四十八輕戒者，對首懺悔，罪便得
T40n1814_p0685c04║滅，不同七遮。而教誡師於是法中一一好解，若
T40n1814_p0685c05║不解大乘經律若輕若重是非之相，不解第一
T40n1814_p0685c06║義諦、習種性、長養性、不可壞性、道種性、正法性，
T40n1814_p0685c07║其中多少觀行出入十禪支一切行法，一一不
T40n1814_p0685c08║得此法中意。而菩薩為利養故、為名聞故，惡求
T40n1814_p0685c09║多求貪利弟子，而詐現解一切經律，是自欺詐
T40n1814_p0685c10║亦欺詐他人，故與人授戒者，犯輕垢罪。內無
T40n1814_p0685c11║深解，為利輒授，有誤人之過，故制之。大小俱
T40n1814_p0685c12║制。七眾之中正在出家，兼通在家，在家亦有
T40n1814_p0685c13║互作師故。文中「教化人起信心時」者，謂教化
T40n1814_p0685c14║人令起欲受菩薩戒信。「菩薩與他人作教戒
T40n1814_p0685c15║法師」者，謂與他人作受戒師，應正制和上，始
T40n1814_p0685c16║終親教是和上故。「見欲受戒人應教而請二
T40n1814_p0685c17║師」者，自未被請故教令請為和上也。又須一
T40n1814_p0685c18║人作羯磨師，故更教令請一人為阿闍梨，即
T40n1814_p0685c19║是羯磨阿闍梨也。義同聲聞沙彌受法，而法
T40n1814_p0685c20║仍通五眾受戒，無簡別故。問：《菩薩地》受戒文
T40n1814_p0685c21║中不云請二師文相似，唯請羯磨師，無請和
T40n1814_p0685c22║上文，何故彼此說不同耶？答：理應具請二師，
T40n1814_p0685c23║而彼文中不請和上者，當是預請為親教師，
T40n1814_p0685c24║是故不須臨受方請。或即一人具兼兩事，謂
T40n1814_p0685c25║作和上及阿闍梨，是故彼文不別請也。「二師
T40n1814_p0685c26║應問言」下，明欲將受問其遮法。問：為二師並
T40n1814_p0685c27║問，為一人問一人，誰應問？答：若請二人，阿闍
T40n1814_p0685c28║梨應問，正作羯磨人故。若請一人為二師，則
T40n1814_p0685c29║無所妨也。所問罪有三種：一、七逆，一向不得
T40n1814_p0686a01║受；二、十重，若懺得相得受，不得相不得戒。今
T40n1814_p0686a02║謂十重，若懺得相，不作受法，便得本戒；若不
T40n1814_p0686a03║懺除，應更增受。三、四十八，唯須對悔，不須更
T40n1814_p0686a04║受。「若無好相雖懺無益」者，謂無罪滅得戒之
T40n1814_p0686a05║益。「是現身亦不得戒」者，舊說非但不得本戒，
T40n1814_p0686a06║亦復不得更增戒也。今謂遮其由懺得，不遮
T40n1814_p0686a07║由受得。「而得增受戒」者，舊作三解：一云：不得
T40n1814_p0686a08║而強受，更增受戒罪，以違教故。二云：雖不
T40n1814_p0686a09║得戒，而得增受戒之福。三云：直是驚跪不得
T40n1814_p0686a10║之辭耳。今謂而得增受戒者，是許重受之言，
T40n1814_p0686a11║謂犯十重懺不得相，雖現身中不得本戒，而
T40n1814_p0686a12║得更增重受新戒。所以得知，《瓔珞經》云：「十重
T40n1814_p0686a13║有犯無悔，得使重受戒。八萬威儀戒盡名輕，
T40n1814_p0686a14║有犯得使悔過，對手悔滅。」《菩薩地》云：「若諸菩
T40n1814_p0686a15║薩由此毀犯，棄捨菩薩淨戒律儀，於現法中
T40n1814_p0686a16║堪任更受，非不堪任。如苾芻住別解脫戒，犯
T40n1814_p0686a17║他勝處法，於現法中不任更受。」《決擇分》云：「由
T40n1814_p0686a18║此因緣，當知棄捨菩薩律儀，若有還得清淨
T40n1814_p0686a19║受心，復應還受。」由此諸文，知菩薩戒雖犯重
T40n1814_p0686a20║捨而得更受。「若犯四十八輕者對手懺罪滅」
T40n1814_p0686a21║者，謂對一人對手懺滅還得清淨。「手」者亦名
T40n1814_p0686a22║「對首」，謂對一人合手懺謝，故云「對手」。面首相
T40n1814_p0686a23║對陳罪悔滅，故云「對首」。《菩薩地》云：「又此菩薩
T40n1814_p0686a24║一切違犯，當知皆是惡作所攝，應向有力於
T40n1814_p0686a25║語表義能學能受小乘大乘補特伽羅發露悔
T40n1814_p0686a26║滅。」若准此文，聲聞亦得受菩薩懺。又云：「若諸
T40n1814_p0686a27║菩薩以上品纏違犯如上他勝處法，失戒律
T40n1814_p0686a28║儀應當更受，若中品纏違犯如上他勝處
T40n1814_p0686a29║法，失戒律儀應當更受。若中品纏違犯如上
T40n1814_p0686b01║他勝處法，應對於三補特伽羅或過是數，應
T40n1814_p0686b02║如發露除惡作法，先當稱述所犯事名，應作
T40n1814_p0686b03║是說：『長老專志。』或云：『大德！我如是名，違越菩
T40n1814_p0686b04║薩毘那耶法。如所稱事犯惡作罪。』餘如苾芻
T40n1814_p0686b05║發露悔滅惡作罪法，應如是說。若下品纏，違
T40n1814_p0686b06║犯如上。他勝處法及餘違犯，應對於一補特
T40n1814_p0686b07║伽羅發露悔法，當知如前。若無隨順補特伽
T40n1814_p0686b08║羅可對發露悔除所犯，爾時菩薩以淨意樂
T40n1814_p0686b09║起自誓心：『我當決定防護當來終不重犯。』如
T40n1814_p0686b10║是於犯還出還淨。」「不同七遮」者，十重悔得更
T40n1814_p0686b11║受，四十八輕但悔得清，是故不同七遮一向
T40n1814_p0686b12║不得現受。「而教戒師」下，制其教師令好解法。
T40n1814_p0686b13║「不解大乘經律若輕若重是非之相」者，謂不
T40n1814_p0686b14║解教法，於律知其輕重、於經知其是非，謂十
T40n1814_p0686b15║戒為重、四十八為輕，又染犯為重、不染為輕，
T40n1814_p0686b16║又故作為重、誤作為輕，是謂輕重之相。順理
T40n1814_p0686b17║為是、違理為非，又大乘為是、小乘為非，所斷
T40n1814_p0686b18║為非、所修為是，是為是非之相。「不解第一
T40n1814_p0686b19║義諦」者，謂不解理法。《地論》所說四種真實等，
T40n1814_p0686b20║名第一義。「若習種」下，謂不解行法。「習種姓」，謂
T40n1814_p0686b21║十發趣。「長養姓」者，謂十長養。「不可壞姓」者，謂
T40n1814_p0686b22║十金剛。此三即是地前三賢。「道姓」者，謂十地。
T40n1814_p0686b23║「正性」，謂佛地。《本業經》中并六種姓，謂習種姓、
T40n1814_p0686b24║性種姓、道種姓、聖種姓、等覺姓、妙覺姓。道
T40n1814_p0686b25║性之中并攝等覺，故此唯五。又道性入彼道
T40n1814_p0686b26║種姓中，正性攝彼十地等覺及妙覺性。不可
T40n1814_p0686b27║壞性外別立道性者，十迴向後更修燸等四
T40n1814_p0686b28║善根，是入聖道之近方便，故別立之。「其中多
T40n1814_p0686b29║少觀行出入十禪支一切行法一一不得此法
T40n1814_p0686c01║中意」者，謂於定門不得意趣。「十禪支」者，上卷
T40n1814_p0686c02║經中云十心，第十心云八百三昧。十禪支而
T40n1814_p0686c03║不別名，未詳是何。舊云：十八禪支中除同
T40n1814_p0686c04║取異，故成十支。謂初禪有五：覺、觀、喜、樂、一心。
T40n1814_p0686c05║二禪四中唯取內淨增前為六，餘三同初故
T40n1814_p0686c06║不取之。三禪五中唯取捨、念、安、慧，增前為九，
T40n1814_p0686c07║餘二同前故不取之。四禪四支唯取不苦不
T40n1814_p0686c08║樂增前為十，餘三同前故不取之。「而菩薩」下
T40n1814_p0686c09║辨無德作師成犯違也。與十八戒有何別者，
T40n1814_p0686c10║一云前制為新受者必須有解，此制為重者
T40n1814_p0686c11║必須具解。一云前制無解輒授多是掘尾者
T40n1814_p0686c12║所行，此制為利妄授多是無羞者所為。今謂
T40n1814_p0686c13║前於攝善門中制，今於利生門中制。
T40n1814_p0686c14║第三說戒簡人戒
T40n1814_p0686c15║若佛子！不得為利養故，於未受菩薩戒者前，若
T40n1814_p0686c16║外道惡人前，說此千佛大戒。邪見人前，亦不得
T40n1814_p0686c17║說。除國王，餘一切人不得說。是惡人輩，不受佛
T40n1814_p0686c18║戒，名為畜生。生生之處，不見三寶，如木石無心，
T40n1814_p0686c19║名為外道。邪見人輩，木頭無異。而菩薩於是惡
T40n1814_p0686c20║人前，說七佛教戒者，犯輕垢罪。戒法尊重，理
T40n1814_p0686c21║須簡器，非器輒說，反生罪過，故制斷也。大
T40n1814_p0686c22║小俱制，七眾亦同。《菩薩地》云：「又諸菩薩於受
T40n1814_p0686c23║菩薩戒律儀法，雖已具足受持究竟，而於謗
T40n1814_p0686c24║毀菩薩藏者，無信有情，終不率爾宣示開悟。
T40n1814_p0686c25║所以者何？為其聞已，不能信解，大無知障之
T40n1814_p0686c26║所覆蔽，便生誹謗。由誹謗故，如住菩薩淨戒
T40n1814_p0686c27║律儀，成就無量大功德藏。彼誹謗者，亦為無
T40n1814_p0686c28║量大罪業藏之所隨遂，乃至一切惡言、惡見
T40n1814_p0686c29║及惡思惟，未永棄捨，終不遠離。」文中「不得為
T40n1814_p0687a01║利養於未受菩薩戒者前」乃至「大邪見人前亦
T40n1814_p0687a02║不得說」者，若不為利，欲為將受知戒相故，雖
T40n1814_p0687a03║說無犯。故《地論》云：「又諸菩薩欲授菩薩菩薩
T40n1814_p0687a04║戒時，先應為說菩薩法藏摩怛履迦菩薩學
T40n1814_p0687a05║處及犯處相，令其聽受。以慧觀察自所意樂，
T40n1814_p0687a06║堪能思擇受菩薩戒，非唯他勸，非為勝他。當
T40n1814_p0687a07║知是名堅固菩薩，堪受菩薩淨戒律儀。以受
T40n1814_p0687a08║戒法，如應正授。」故知為信將欲受者，雖未受
T40n1814_p0687a09║時，亦得預說，非如聲聞受後方說。未受菩薩
T40n1814_p0687a10║戒者，設無異見，由未受故，不得為說。聲聞具
T40n1814_p0687a11║戒，既未受大，理亦不得輒為彼說。「外道惡人」
T40n1814_p0687a12║者，謂異見人也。「大邪見」者，謂毀謗人。「唯除
T40n1814_p0687a13║國王」者，王得自在，成敗由彼。又令知法，清其
T40n1814_p0687a14║心故，得為說也。「是惡人輩」下，呵不受人。「而菩
T40n1814_p0687a15║薩」下輒說成犯，無心受者，皆名惡人。《善戒經》
T40n1814_p0687a16║云：「若比丘為求罪過，聽菩薩戒，不信受教者，
T40n1814_p0687a17║及不成就優婆塞戒，不成就沙彌戒，不成就
T40n1814_p0687a18║波羅提木叉戒者，不得聽菩薩戒。聽者得罪。
T40n1814_p0687a19║若比丘犯波羅提，不愧不悔，聽菩薩戒，得偷
T40n1814_p0687a20║蘭遮。若犯偷蘭，不愧不悔，聽菩薩戒，得僧殘
T40n1814_p0687a21║罪。若犯僧殘，不愧不悔，聽菩薩戒，得波羅夷
T40n1814_p0687a22║罪，謂十八重若有說者，得僧殘罪。是故經中
T40n1814_p0687a23║作如是言：『不信者不應聽，不信者不應說。』」
T40n1814_p0687a24║第四不故毀犯戒
T40n1814_p0687a25║若佛子！信心出家，受佛正戒，故起心毀犯聖戒
T40n1814_p0687a26║者，不得受一切檀越供養，亦不得國王地上行，
T40n1814_p0687a27║不得飲國王水。五千大鬼常遮其前，鬼言：「大賊！」
T40n1814_p0687a28║若入坊舍城邑宅中，鬼復常掃其脚跡。一切世
T40n1814_p0687a29║人咸皆罵言：「佛法中賊！」一切眾生眼不欲見。犯
T40n1814_p0687b01║戒之人，畜生無異，木頭無異。若故毀正戒者，犯
T40n1814_p0687b02║輕垢罪。此下兩戒，辨自攝戒。於中，初戒辨
T40n1814_p0687b03║攝戒行，後戒辨攝戒教。毀犯淨戒，冐當信施，
T40n1814_p0687b04║於自增罪，於他損福，故制斷也。大小乘俱制，
T40n1814_p0687b05║而聲聞中未見別結毀戒受施之罪。大士損
T40n1814_p0687b06║利生行，故別結罪，正在五眾。文言「信心出家」
T40n1814_p0687b07║故，謂隨所犯結本罪已，更增毀犯受施之罪。
T40n1814_p0687b08║所犯本罪，通於輕重，唯除上纏失戒者也。文
T40n1814_p0687b09║中，「信心出家受佛正戒」者，由出家受戒，當任
T40n1814_p0687b10║福田，故偏言出家。「故起心毀犯聖戒」者，佛所
T40n1814_p0687b11║制戒，皆名聖戒。知而故違名故起心，虧損受
T40n1814_p0687b12║體故云毀犯。「不得受一切檀越供養」等者，戒
T40n1814_p0687b13║田既毀不當受供。「五千大鬼常遮其前」者，以
T40n1814_p0687b14║非分冐受故幽被非人之呵。「一切世人罵詈」
T40n1814_p0687b15║下，以虛損信施故顯受世人之罵。
T40n1814_p0687b16║第五供養經典戒
T40n1814_p0687b17║若佛子！常應一心受持讀誦大乘經律，剝皮為
T40n1814_p0687b18║紙，刺血為墨，以髓為水，折骨為筆，書寫佛戒。木
T40n1814_p0687b19║皮、糓紙、絹素、竹帛，亦悉書持。常以七寶、無價香
T40n1814_p0687b20║華、一切雜寶為箱囊，盛經律卷。若不如法供養
T40n1814_p0687b21║者，犯輕垢罪。法為開神之摸，特須尊敬。若
T40n1814_p0687b22║不如法故護，則於行多虧，故制之令敬。七眾
T40n1814_p0687b23║同學，大小不共。文中凡列五種：一、受持，二、
T40n1814_p0687b24║讀，三、誦，四、書寫，五、供養。第四中，「剝皮為紙」等
T40n1814_p0687b25║者，若得堅心無動者，則應行之。不爾，未必須
T40n1814_p0687b26║行。但應作心願為木皮、角、紙、絹等，隨力必須
T40n1814_p0687b27║為之。《菩薩地》中於三通制。故彼文云：「若諸菩
T40n1814_p0687b28║薩淨戒律儀，於日日中，若於如來，或為如來
T40n1814_p0687b29║造制多所；若於正法，或為正法造經卷所，謂
T40n1814_p0687c01║諸菩薩索怛攬藏摩怛理迦；若於僧伽，謂十
T40n1814_p0687c02║方界已入大地諸菩薩眾。若不以其或小或
T40n1814_p0687c03║多諸供養具而為供養，下至以身一拜禮敬，
T40n1814_p0687c04║下至以語一四句頌讚佛法僧真實功德，下
T40n1814_p0687c05║至以心一清淨心隨念三寶真實功德，空度
T40n1814_p0687c06║日夜，是名有犯有所違越。若不恭敬，嬾墮懈
T40n1814_p0687c07║怠而違犯者，是染違犯。若誤失念而違犯者，
T40n1814_p0687c08║非染違犯。無違犯者，謂心狂亂。若已證入
T40n1814_p0687c09║淨意樂地，常無違犯。由得清淨意樂菩薩，譬
T40n1814_p0687c10║如已得證淨苾芻，恒時法爾於佛法僧以勝供
T40n1814_p0687c11║具承事供養。」《善生經》云：「若作衣服鉢器，先奉
T40n1814_p0687c12║上佛，并令父母師長先一受用，然後自服。若
T40n1814_p0687c13║上佛者，當以香花贖之。」
T40n1814_p0687c14║第六悲心唱導戒
T40n1814_p0687c15║若佛子！常起大悲心，若入一切城邑、舍宅，見一
T40n1814_p0687c16║切眾生，應當唱言：「汝等眾生，盡應受三歸、十戒。」
T40n1814_p0687c17║若見牛、馬、猪、羊一切畜生，應心念口言：「汝是畜
T40n1814_p0687c18║生，發菩提心。」而菩薩入一切處山川、林野，皆使
T40n1814_p0687c19║一切眾生發菩提心。是菩薩若不發教化眾生
T40n1814_p0687c20║心者，犯輕垢罪。此下四戒，以悲教化。於中，
T40n1814_p0687c21║初二明悲攝眾生，後二辨以敬護正法。法住
T40n1814_p0687c22║人益，故雖護法，即是化人。初二中，初戒明唱
T40n1814_p0687c23║導教化，次戒辨說法教化。見生不化，乖普攝
T40n1814_p0687c24║行，故制之。道俗同學，大小不失，以聲聞本不
T40n1814_p0687c25║兼濟故。文中，「常起大悲心」者，愍彼長沒苦海，
T40n1814_p0687c26║常欲拔之令出。「若入」已下，內心起悲。發言唱
T40n1814_p0687c27║導十戒者，或是十善業道之戒，或是菩薩十
T40n1814_p0687c28║無盡戒。見畜令發菩薩心者，畜生之中，或有
T40n1814_p0687c29║黠慧得領解者，或雖當時無能領解，法聲光
T40n1814_p0688a01║明入毛孔中，遠作菩提之因緣故。
T40n1814_p0688a02║第七敬心說法戒
T40n1814_p0688a03║若佛子！常行教化起大悲心，若入檀越貴人家，
T40n1814_p0688a04║一切眾中不得立為白衣說法，應在白衣眾前
T40n1814_p0688a05║高座上坐。法師比丘不得地立為四眾說法。若
T40n1814_p0688a06║說法時，法師高座香華供養，四眾聽者下坐，如
T40n1814_p0688a07║孝順父母、敬順師教，如事火婆羅門。其說法者，
T40n1814_p0688a08║若不如法說者，犯輕垢罪。道聽途說，有慢
T40n1814_p0688a09║法之過，故制斷之。七眾同學。文言「比丘」者，在
T40n1814_p0688a10║家為師，範義小故，大小共制。文中常行教化
T40n1814_p0688a11║大悲心者，悲心教化事在益物，理宜嚴敬生
T40n1814_p0688a12║善，不應輕薄起非。「一切眾中」已下，正明說法
T40n1814_p0688a13║儀式。於中有二：一、明為白衣說法儀；二、辨為
T40n1814_p0688a14║四眾說法儀。准律人臥已坐，或為覆頭投杖
T40n1814_p0688a15║等，悉應同制。「如孝順父母」者，尊人也。「如事火
T40n1814_p0688a16║婆羅門者」，重法也。
T40n1814_p0688a17║第八不立惡制戒
T40n1814_p0688a18║若佛子皆以信心受佛戒者，若國王太子百官
T40n1814_p0688a19║四部弟子，自恃高貴破滅佛法戒律，明作制法，
T40n1814_p0688a20║以我四部弟子不聽出家行道，亦復不聽造立
T40n1814_p0688a21║形像佛塔經律，立統官制眾使安籍記僧，菩薩
T40n1814_p0688a22║比丘地立白衣高座，廣行非法如兵奴事主，而
T40n1814_p0688a23║菩薩正應受一切人供養，而反為官走使非法
T40n1814_p0688a24║非律。若國王百官好心受佛戒者，莫作是破三
T40n1814_p0688a25║寶之罪，若故作破法者犯輕垢罪。此下兩戒
T40n1814_p0688a26║敬護正法，初戒遮其惡制，後戒護其正教。初
T40n1814_p0688a27║中違佛立制是破法因緣，故制令斷。《華嚴》云：
T40n1814_p0688a28║「不非先制，不更造立。」此之謂也。大小俱制，七
T40n1814_p0688a29║眾同防。文中「皆以信心受戒」者，謂本受戒時
T40n1814_p0688b01║皆用信心也。「若國王」下，謂變持邪慢滅破佛
T40n1814_p0688b02║法，由二因緣滅破佛法：一、立非法制；二、不聽
T40n1814_p0688b03║出家行道等事。「破三寶之罪」者，法癡人摧三
T40n1814_p0688b04║寶俱破也。「故作破法」者，由非制而制，是制便
T40n1814_p0688b05║斷也。
T40n1814_p0688b06║第九愛護正法戒
T40n1814_p0688b07║若佛子以好心出家，而為名聞利養，於國王百
T40n1814_p0688b08║官前說佛戒者，橫與比丘、比丘尼、菩薩戒弟子
T40n1814_p0688b09║作繫縛事，如獄囚法，如兵奴之法，如師子身中
T40n1814_p0688b10║蟲自食師子肉，非餘外蟲。如是佛子自破佛法，
T40n1814_p0688b11║非外道天魔能破。若受佛戒者，應護佛戒，如念
T40n1814_p0688b12║一子，如事父母，不可毀破。而菩薩聞外道惡人
T40n1814_p0688b13║以惡言謗破佛戒之聲，如三百鉾刺心，千刀萬
T40n1814_p0688b14║杖打拍其身，等無有異。寧自入地獄經於百劫，
T40n1814_p0688b15║而不一聞惡人以惡言謗破佛戒之聲，而況自
T40n1814_p0688b16║破佛戒，教人破法因緣，亦無孝順之心。若故作
T40n1814_p0688b17║者，犯輕垢罪。戒法祕密，非俗宜聞，理應愛
T40n1814_p0688b18║護，同自子親。而於未信俗前，妄說佛戒祕要，
T40n1814_p0688b19║反為行人繫縛，更起正法蕀刺，法衰人墜，莫
T40n1814_p0688b20║不由此。故制令敬護，大小俱制，七眾同學。文
T40n1814_p0688b21║中「以出家好心」者，謂本出家時，有愛法好心
T40n1814_p0688b22║也。「而為名聞」下，乖本好心反從名利。「於國王
T40n1814_p0688b23║百官前說佛戒」者，馳心臭餌贈以聖言也。「橫
T40n1814_p0688b24║與比丘等繫縛」者，由俗聞佛戒非理撿挍，故
T40n1814_p0688b25║橫作繫縛也。「如師子身中蟲」下，引喻重嘖破
T40n1814_p0688b26║法，由自佛子不由外道天魔也。「若受佛戒者」
T40n1814_p0688b27║下，勸令敬護。「而何況自破」下，違成犯也。
T40n1814_p0688b28║如是九戒應當學，敬心奉持。「如是八戒應當」
T40n1814_p0688b29║下，總結敬持。
T40n1814_p0688b30║諸佛子！是四十八輕戒汝等受持，過去諸菩薩
T40n1814_p0688c01║已誦、未來諸菩薩當誦、現在諸菩薩今誦。「諸
T40n1814_p0688c02║佛子」下，大段第三、總結輕垢勸令受持。
T40n1814_p0688c03║諸佛子諦聽！此十重、四十八輕戒，三世諸佛已
T40n1814_p0688c04║誦、當誦、今誦，我今亦如是誦。汝等一切大眾，若
T40n1814_p0688c05║國王、王子、百官、比丘、比丘尼、信男、信女受持菩
T40n1814_p0688c06║薩戒者，應受持、讀誦、解說、書寫佛性常住戒卷，
T40n1814_p0688c07║流通三世，一切眾生化化不絕，得見千佛，佛佛
T40n1814_p0688c08║授手，世世不墮惡道八難，常生人道天中。我今
T40n1814_p0688c09║在此樹下略開七佛法戒，汝等大眾當一心學
T40n1814_p0688c10║波羅提木叉，歡喜奉行。如無相天王品勸學中
T40n1814_p0688c11║一一廣明。三千學士時坐聽者，聞佛自誦，心心
T40n1814_p0688c12║頂戴，歡喜受持。「佛子諦聽」下，是流通分。於
T40n1814_p0688c13║中有二：一、付法令持；二、結通餘化。初中有三：
T40n1814_p0688c14║一、命眾，即佛子諦聽也；二、正以付囑；三、「三千
T40n1814_p0688c15║學」下，時眾頂戴。正付中有二：一、戒經令受持；
T40n1814_p0688c16║二、我在今樹下囑戒法令奉行。
T40n1814_p0688c17║爾時，釋迦牟尼佛說上蓮華臺藏世界盧舍那
T40n1814_p0688c18║佛所說心地法門品中十無盡戒法品竟，千百
T40n1814_p0688c19║億釋迦亦如是說。從摩醘首羅天王宮至此道
T40n1814_p0688c20║樹下十住處說法品，為一切菩薩、不可說大眾
T40n1814_p0688c21║受持、讀誦、解說其義亦如是。千百億世界、蓮華
T40n1814_p0688c22║藏世界、微塵世界一切佛心藏、地藏、戒藏、無量
T40n1814_p0688c23║行願藏、因果佛性常住藏，如如一切佛說無量
T40n1814_p0688c24║一切法藏竟，千百億世界中一切眾生受持、歡
T40n1814_p0688c25║喜奉行。若廣開心地相相，如〈佛華光王七行品〉
T40n1814_p0688c26║中說。
T40n1814_p0688c27║明人忍慧強，能持如是法。未成佛道間，
T40n1814_p0688c28║安獲五種利？一者十方佛，愍念常守護。
T40n1814_p0688c29║二者命終時，正見心歡喜。三者生生處，
T40n1814_p0689a01║為淨菩薩友。四者功德聚，戒度悉成就。
T40n1814_p0689a02║五者今後世，性戒福慧滿。此是佛行處。
T40n1814_p0689a03║智者善思量，計我著相者。不能信是法，
T40n1814_p0689a04║滅盡取證者，亦非下種處。欲長菩提苗，
T40n1814_p0689a05║光明照世間。應當靜觀察，諸法真實相。
T40n1814_p0689a06║不生亦不滅，不常復不斷，不一亦不異，
T40n1814_p0689a07║不來亦不去。如是一心中，方便勤莊嚴。
T40n1814_p0689a08║菩薩所應作，應當次第學。於學於無學，
T40n1814_p0689a09║勿生分別想，是名第一道，亦名摩訶衍。
T40n1814_p0689a10║一切戲論惡，悉由是處滅。諸佛薩婆若，
T40n1814_p0689a11║悉由是處出。是故諸佛子，宜發大勇猛。
T40n1814_p0689a12║於諸佛淨戒，護持如明珠。過去諸菩薩，
T40n1814_p0689a13║已於是中學，未來者當學，現在者今學。
T40n1814_p0689a14║此是佛行處，聖主所稱歎，我已隨順說。
T40n1814_p0689a15║福德無量聚，迴以施眾生。共向一切智，
T40n1814_p0689a16║願聞是法者，疾得成佛道。
T40n1814_p0689a17║菩薩戒經終
T40n1814_p0689a18║菩薩戒本疏卷下（之末終）
T40n1814_p0689a19║跋
T40n1814_p0689a20║余曾聞之師，世多《梵網》疏鈔，而義寂師所述
T40n1814_p0689a21║最為妙詮也。爾來求之，髣髴乎寶覺尊者之
T40n1814_p0689a22║於《首楞嚴》者，有稔于期矣。頃寓城北密嚴菴，
T40n1814_p0689a23║偶書林某氏携來一古書曰：「此是寂法師之
T40n1814_p0689a24║《梵網疏》也。」余驚歎頂受，而燒薌拜閱，傳寫展
T40n1814_p0689a25║轉，誤魯魚者不為不多，管識之所及，謹校隨
T40n1814_p0689a26║正，遂諭某氏繡梓行世，庶幾自利延及他焉。
T40n1814_p0689a27║然此疏所牃與流布經往往有異，東掖註疏
T40n1814_p0689a28║言藏中有闕本，蓋指之乎？是故且執天台經
T40n1814_p0689a29║本駁入疏中，以便合稽。又旁添和字者，欲令
T40n1814_p0689b01║嬰學易解也。其猶未正者，更俟後賢之參訂
T40n1814_p0689b02║而已。
T40n1814_p0689b03║　旹
T40n1814_p0689b04║貞亨元年龍集甲子僧自恣之日，晚學比丘
T40n1814_p0689b05║（妙辨）謹書焉。