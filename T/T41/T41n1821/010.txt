T41n1821_p0173a21║
T41n1821_p0173a22║
T41n1821_p0173a23║俱舍論記卷第十
T41n1821_p0173a24║
T41n1821_p0173a25║沙門釋光述
T41n1821_p0173a26║分別世品第三之三
T41n1821_p0173a27║「無明何義」者，此下大文第二別明名義。就
T41n1821_p0173a28║中，一別分別四、二餘指別支。就第一別
T41n1821_p0173a29║分別四中，一辨無明、二辨名色、三辨觸、
T41n1821_p0173b01║四辨受。此下辨無明。就中，一釋義、二立
T41n1821_p0173b02║證。此下釋義，此即問也。「謂體非明」者，
T41n1821_p0173b03║答。體非明故，名曰無明。「若爾無明應
T41n1821_p0173b04║是眼等」者，難。眼、耳、鼻等體亦非明，應是無
T41n1821_p0173b05║明。「既爾此義應謂明無」者，釋。得難轉
T41n1821_p0173b06║計，明無之處名曰無明。「若爾無明體應
T41n1821_p0173b07║非有」者，復難。明無之處名曰無明，體應非
T41n1821_p0173b08║有。「為顯有體至如非親實等」者，前二有
T41n1821_p0173b09║過，論主正解，為顯無明有體，無非有過。義
T41n1821_p0173b10║不濫餘眼等，無眼等失。明所對治，名曰
T41n1821_p0173b11║無明，如非親等。「論曰至非異非無」者，
T41n1821_p0173b12║此釋第二句。怨敵名非親，誑語名非
T41n1821_p0173b13║實，非法謂不善法，非義謂不善義，
T41n1821_p0173b14║非事謂不善事。是親友等所對除法，名非
T41n1821_p0173b15║親等。非異親友等，非親友等無。無明亦爾，
T41n1821_p0173b16║無明是明所對除法，非異於明，非無明無。
T41n1821_p0173b17║「云何知然」者，此下立證徵問。「說行緣故」
T41n1821_p0173b18║者，答。說此無明為行緣故，明知有體。
T41n1821_p0173b19║「復有誠證至說能染慧故」者，上一句正證，下
T41n1821_p0173b20║三句破異計。「論曰至說名無明」者，經
T41n1821_p0173b21║說無明，在九結、三縛、十隨眠、三漏、四枙、
T41n1821_p0173b22║四瀑流等中，故知別有。非餘眼等及體全
T41n1821_p0173b23║無，說為結等。「如惡妻子至應名無明」者，
T41n1821_p0173b24║此敘異計。如惡妻子，無妻子德，名無妻子。
T41n1821_p0173b25║如是惡慧，無有明德，應名無明。「彼非
T41n1821_p0173b26║無明至故非無明」者，論主舉頌正破。彼諸
T41n1821_p0173b27║惡慧非是無明，於惡慧中有五染慧，是見
T41n1821_p0173b28║性故。見性推求猛利決斷，故非無明。「若
T41n1821_p0173b29║爾非見慧應許是無明」者，外救。若爾，貪等非
T41n1821_p0173c01║五見，慧既非見性，應許無明。「不爾無
T41n1821_p0173c02║明至共相應故」者，以第三句釋。無明見俱
T41n1821_p0173c03║故知非慧，無二慧體共相應故。「又說
T41n1821_p0173c04║無明至異慧能染」者，以第四句釋，證非是
T41n1821_p0173c05║慧。經說無明能染於慧，故知慧體非即無
T41n1821_p0173c06║明，豈慧還能染污於慧？「如何不許至何
T41n1821_p0173c07║理相違」者，經部救意。如何不許染慧種子？
T41n1821_p0173c08║間雜善慧說能染慧，或現行染慧前後間
T41n1821_p0173c09║雜善慧說能染慧，或染慧種子及前後現
T41n1821_p0173c10║行染慧間雜善慧說能染慧。如貪染心
T41n1821_p0173c11║與貪相應，理實被染。設不相應，由貪種子
T41n1821_p0173c12║間雜於心說貪染心，或由前後現行貪間
T41n1821_p0173c13║雜於心說貪染心，或由貪種子及前後現
T41n1821_p0173c14║行貪間雜於心說貪染心。後滅貪種子，心
T41n1821_p0173c15║便解脫。說無明染慧非慧相應，由無明種
T41n1821_p0173c16║子間雜於慧說能染慧，或由前後現行無
T41n1821_p0173c17║明間雜於慧說能染慧，或由無明種子及
T41n1821_p0173c18║前後現行無明間雜於慧說能染慧。如是
T41n1821_p0173c19║分別，何理相違。「誰復能遮至此說為善」
T41n1821_p0173c20║者，論主非經部師，評取說一切有部。
T41n1821_p0173c21║「有執煩惱至前理遮遣」者，有異師執一切煩
T41n1821_p0173c22║惱於境不了皆謂無明。此亦應同前理遮
T41n1821_p0173c23║遣。「若諸煩惱至不說總名」者，別顯過非，
T41n1821_p0173c24║同前理破。九結等中別說無明，明知無明
T41n1821_p0173c25║非是總號。又若無明是諸惑者，亦不應
T41n1821_p0173c26║與見等相應，非自相應故。經中應說無明
T41n1821_p0173c27║染心，不應說言貪欲染心，以無明寬亦
T41n1821_p0173c28║攝貪故。汝若謂此經中貪欲染心就差別
T41n1821_p0173c29║說，應於染慧不說總無明名，亦應就差
T41n1821_p0174a01║別說。「既許無明至其相云何」者，外問。
T41n1821_p0174a02║「謂不了知諦寶業果」者，說一切有部答。
T41n1821_p0174a03║不了四諦、三寶、善惡業、異熟果名無明。
T41n1821_p0174a04║「未測何相至如無明說」者，外人復難。若
T41n1821_p0174a05║異了知，應是眼等。若了知無，應體非有。二
T41n1821_p0174a06║過如前。「此謂了知所治別法」者，答。此無
T41n1821_p0174a07║明者，謂了知慧所治別法。「此復難測其
T41n1821_p0174a08║相是何」者，外人復徵。「此類法爾至唯可
T41n1821_p0174a09║辨用」者，答。眼是淨色，眼識所依，約用以辨。無
T41n1821_p0174a10║明亦然，不了諦等唯可辨用。「大德法
T41n1821_p0174a11║救至恃我類性」者，此大德意，恃我謂恃我
T41n1821_p0174a12║起慢，名為恃我，即是我慢。類性是無明，此
T41n1821_p0174a13║無明是我慢流類性，故約我慢以顯無明。
T41n1821_p0174a14║理亦是餘惑流類性，且寄我慢以顯。又此
T41n1821_p0174a15║無明通與諸惑相應，似餘惑故，偏得類名。
T41n1821_p0174a16║「異於我慢類體是何」者，論主問。類性即
T41n1821_p0174a17║是我慢，我慢是我見之類，故名類性。故言異
T41n1821_p0174a18║於我慢類性是何。「經言我今至異於我
T41n1821_p0174a19║慢」者，大德引經答。經言我今如是知已是修
T41n1821_p0174a20║道，如是見已見道。或如是知已是諸智，
T41n1821_p0174a21║如是見已是諸忍。由知見故，愛等永斷。或
T41n1821_p0174a22║如是知已是盡智，如是見已是無生智，以觀
T41n1821_p0174a23║照故亦名為見。或如是知已是盡無生智，
T41n1821_p0174a24║如是見已是無學正見智，以盡、無生非是
T41n1821_p0174a25║見故。諸所有愛，愛謂貪愛，以愛是惑足，
T41n1821_p0174a26║故別標名。諸所有見，謂五見中除身見，是
T41n1821_p0174a27║餘四見。諸所有類性，謂無明遍與惑俱，勝
T41n1821_p0174a28║故別說。無明等說，為別顯彼說類性。故《正
T41n1821_p0174a29║理》云「勝煩惱中無明未說，為別顯彼說類
T41n1821_p0174b01║性言。」遍與惑俱、遍往諸趣，故名類性。類是
T41n1821_p0174b02║行義，是類之體得類性名。諸我、我所執，謂
T41n1821_p0174b03║有身見勝故別說。故《正理》云「我、我所執是諸
T41n1821_p0174b04║見根，故於見中別顯二種。」我慢執，謂七
T41n1821_p0174b05║慢中我慢，用我起故勝故別標。隨眠，謂疑
T41n1821_p0174b06║恚。故《正理》云「為攝疑、恚說隨眠言。」斷遍
T41n1821_p0174b07║知故，謂斷諸惑盡，得斷遍知，即有餘涅槃。
T41n1821_p0174b08║無影寂滅，謂無餘涅槃。經既別說類性，故知
T41n1821_p0174b09║類性異於我慢。「寧知類性即是無明」者，
T41n1821_p0174b10║論主徵大德。「不可說為餘煩惱故」者，大
T41n1821_p0174b11║德答云：不可說為餘貪等故。「豈不可
T41n1821_p0174b12║說為餘慢等」者，論主復難。此經類性，豈不可
T41n1821_p0174b13║說為餘六慢。慢等，等取過慢等五。若以慢
T41n1821_p0174b14║等為類性，餘惑類故，名為類性。經部諸師
T41n1821_p0174b15║不信無明別有實體，論主意朋經部故作
T41n1821_p0174b16║斯難。正理論釋，意同大德。「若更於此至
T41n1821_p0174b17║故應且止」者，論主止諍。
T41n1821_p0174b18║「名色何義」者，此下第二辨名色問。「色如
T41n1821_p0174b19║先辨至名無色四蘊」者，答。色如先辨，謂前
T41n1821_p0174b20║〈界品〉色蘊中辨，今唯辨名。前文雖亦辨餘
T41n1821_p0174b21║四蘊，未說為名，故今分別。「論曰至何
T41n1821_p0174b22║故稱名」者，問。名是不相應中名，四無色蘊何
T41n1821_p0174b23║故稱名？「隨所立名至故說為名」者，答。若
T41n1821_p0174b24║名隨上古來所共立名勢力於義轉變，故
T41n1821_p0174b25║說為名。若無色四蘊隨根、境勢力於義轉
T41n1821_p0174b26║變。轉變同名，故說為名。以此四蘊必依根
T41n1821_p0174b27║緣境，故言隨根、境勢力。「云何隨名勢
T41n1821_p0174b28║力轉變」者，問。名云何隨名勢力轉變？
T41n1821_p0174b29║「謂隨種種至色味等名」者，答。謂劫初時，隨
T41n1821_p0174c01║種種法世共立名。由勢力故，後名方得於
T41n1821_p0174c02║彼彼義轉變詮表，如牛等名。「此復何緣標
T41n1821_p0174c03║以名稱」者，問。此四蘊復以何緣標以名稱？
T41n1821_p0174c04║「於彼彼境轉變而緣」者，答。無色蘊於
T41n1821_p0174c05║彼彼境轉變而緣，轉變如名，故標稱。餘
T41n1821_p0174c06║不相應雖無轉變，同無色中有轉變故，名
T41n1821_p0174c07║攝無失。如變礙名色，雖無表等而無變
T41n1821_p0174c08║礙，同於色中有變礙故，色攝無失。
T41n1821_p0174c09║「又類似名」者，第二解。四蘊與名，同無色法
T41n1821_p0174c10║流類似名，故標名稱。故《婆沙》十五解四蘊
T41n1821_p0174c11║名名所以云「答：佛於有為總分二分，謂
T41n1821_p0174c12║色、非色。色是色蘊，非色即是受等四蘊。非
T41n1821_p0174c13║色聚中有能顯了一切法名，故非色聚總說
T41n1821_p0174c14║為名。「隨名顯故」者，第三解：無色四蘊相
T41n1821_p0174c15║隱難知，隨名顯故，故標名稱。故《婆沙》云「有
T41n1821_p0174c16║說色法麁顯，即說為色。非色微隱，由名顯故，
T41n1821_p0174c17║說之為名。「有餘師說至故標名稱」者，第
T41n1821_p0174c18║四解。無色四蘊，捨此身已轉趣未來餘受生
T41n1821_p0174c19║處，轉變如名，故標名稱。無漏四蘊雖不
T41n1821_p0174c20║受生，是此類故，名攝無失。初解約易境
T41n1821_p0174c21║名轉變，後解約易生名轉變。雖義差別，俱
T41n1821_p0174c22║約轉變釋名。又《正理》二十九云「佛說無色
T41n1821_p0174c23║四蘊名名。何故名名？能表召故。謂能表召
T41n1821_p0174c24║種種所緣。若爾，不應全攝無色，不相應法
T41n1821_p0174c25║無所緣故。不爾，表召唯在無色，如釋色名
T41n1821_p0174c26║所說無過。佛說變礙故名為色。去來、無表
T41n1821_p0174c27║及諸極微，雖無變礙而得名色，以無色中
T41n1821_p0174c28║無變礙故，變礙名色非不極成。如是無色
T41n1821_p0174c29║中容有表召，非色中有故，理亦無違。故不
T41n1821_p0175a01║相應名攝無失。更有三解，不能具述。
T41n1821_p0175a02║「觸何為義」者，此下第三辨觸。就中，一明六
T41n1821_p0175a03║觸、二明二觸、三明八觸。此下明六觸，問起。
T41n1821_p0175a04║「頌曰至觸六三和生」者，答。觸，即標體。
T41n1821_p0175a05║六，就依分。三和生言，舉因顯體。
T41n1821_p0175a06║「論曰至乃至意觸」者，就長行中，初釋頌、後
T41n1821_p0175a07║決擇。此下釋頌，即釋六觸。「此復是何」
T41n1821_p0175a08║者，問。此觸體復是何？「三和所生至有
T41n1821_p0175a09║別觸生」者，答。釋三和生。三和合故有別觸
T41n1821_p0175a10║生，說名為觸。「且五觸生至如何和合」者，
T41n1821_p0175a11║此下決擇。問：五識相應觸生，可三和合，許
T41n1821_p0175a12║根、境、識同現在故。意識相應觸生，根、境、識
T41n1821_p0175a13║三種容各在一世，如何和合？以法亦容
T41n1821_p0175a14║在過、現故，是故言或。「此即名和合至
T41n1821_p0175a15║同順生觸故」者，答。非以同世名和合。根、
T41n1821_p0175a16║境、識三雖復各居一世，此即名和合。謂因
T41n1821_p0175a17║果義成，意法為因、意識為果。又根、境、識三
T41n1821_p0175a18║同順生一觸果，故名和合。和合有二：一俱
T41n1821_p0175a19║起名和合、二相順生果名和合。於六之中，
T41n1821_p0175a20║前五具二和合，後一相順生果，名和合。故
T41n1821_p0175a21║《婆沙》一百九十七云「答此問云：和合有二
T41n1821_p0175a22║種，一俱起不相離名和合、二不相違同辨
T41n1821_p0175a23║一事名為和合。五識相應觸，由二和合故
T41n1821_p0175a24║名和合。意識相應觸，由辨一事和合故名
T41n1821_p0175a25║和合。」問：凡因果相望，若因望果或俱或在
T41n1821_p0175a26║前，若果望因或俱或在後。如過去意根生
T41n1821_p0175a27║現意識果，或過去意根、現在意識，生現觸果，
T41n1821_p0175a28║其理可然。未來法境如何生現識及現觸
T41n1821_p0175a29║果？解云：泛明得果名，略有三種：一取果、
T41n1821_p0175b01║與果名為果。此果望因，若俱若後，即是有
T41n1821_p0175b02║為四果。二證故名為果，即是無為擇滅果。三
T41n1821_p0175b03║相隨順故，相由藉故名為果，此果望因通
T41n1821_p0175b04║前、後、俱，通有為、無為。如現意識名果，於
T41n1821_p0175b05║三果中望過意因有初、後果，望未法因但
T41n1821_p0175b06║有後果。如現觸果於三果中，望過意根、現
T41n1821_p0175b07║意識因，有初、後果；望未法因，但有後果。此
T41n1821_p0175b08║果前因後名為果者，據相隨順故、相由藉故
T41n1821_p0175b09║假名為果，非是五果中果。又解：現在意識
T41n1821_p0175b10║及現觸果，望未來法境亦是增上果。凡增上
T41n1821_p0175b11║果有二：一取果、與果增上果，此果必無在
T41n1821_p0175b12║因前也；二非是取果、與果增上果，此果容
T41n1821_p0175b13║在因前，我今據此說也。「諸師於此至
T41n1821_p0175b14║說名為觸」者，此下敘說不同。諸師於此觸
T41n1821_p0175b15║覺慧不同。有經部師說根、境、識三和合即名
T41n1821_p0175b16║為觸。經證可知。「有說別法至故觸別
T41n1821_p0175b17║有」者，說一切有部師言：根、境、識外別有觸
T41n1821_p0175b18║體。經證可知。經言身者、所謂體也。又解：
T41n1821_p0175b19║多念識等積集名身。故《婆沙》解六愛身云
T41n1821_p0175b20║「問：何故名身？答：多愛積集故名為身，謂非
T41n1821_p0175b21║一剎那。」「說即三和至非法處攝」者，經
T41n1821_p0175b22║部師通六六經。受、愛別說，然法處攝。觸雖
T41n1821_p0175b23║別說，即三所攝。「無如是失至差別而說」
T41n1821_p0175b24║者，說一切有部救義，返難經部。如我所宗，
T41n1821_p0175b25║離愛、受、觸有餘法處可得差別而說。汝宗
T41n1821_p0175b26║離觸既無別三，如何可言觸及彼三差別
T41n1821_p0175b27║而說？「雖有根境至便成無用」者，牒外
T41n1821_p0175b28║救破。外救意云：亦有根、境不能發識，是
T41n1821_p0175b29║故經中別說根、境。如何難我離觸之外無
T41n1821_p0175c01║別有三？故牒破云：雖有根、境不發於識，
T41n1821_p0175c02║而無有識不託根、境。言三可以攝觸，更
T41n1821_p0175c03║別說觸便成無用。「有餘救言至總立為
T41n1821_p0175c04║觸」者，經部師救。據彼同分根、境、識故別說
T41n1821_p0175c05║為三。若據同分根、境、識三因果所收，總立
T41n1821_p0175c06║為觸。「說離三和至出現樂等」者，說一切
T41n1821_p0175c07║有部釋前經部引經，一釋我誦文異；二釋設
T41n1821_p0175c08║有此文，於三因上假說觸果之名，故言三
T41n1821_p0175c09║法聚集和合名觸。如說諸佛出現樂等，於
T41n1821_p0175c10║因立果。「如是展轉至故應且止」者，論
T41n1821_p0175c11║主止諍。「然對法者說有別觸」者，說一切
T41n1821_p0175c12║有部結歸本宗。
T41n1821_p0175c13║「即前六觸至第六俱增語」者，此下第二明二
T41n1821_p0175c14║觸，約所依等分為二種。「論曰至為所
T41n1821_p0175c15║依故」者，釋初句。眼等五識相應觸說名有
T41n1821_p0175c16║對，以有對根為所依故，從所依為名。有
T41n1821_p0175c17║對之觸，依主釋也。若依《正理》，兼約境界，故
T41n1821_p0175c18║彼論云「以有對根為所依故，唯有對法為
T41n1821_p0175c19║境界故。」「第六意觸至故名為長」者，釋第
T41n1821_p0175c20║二句。第六意識相應觸說名增語。所以稱名
T41n1821_p0175c21║為增語者，語是音聲而為無詮表，名有詮
T41n1821_p0175c22║表增勝於語，故名增語。又解：此名以語為
T41n1821_p0175c23║增上方能詮表，故名增語。又解：增謂增長，
T41n1821_p0175c24║由緣名故增長語言。又解：謂由名力令
T41n1821_p0175c25║語增勝，故名增語。此名是意識所緣長境，故
T41n1821_p0175c26║就所緣名增語觸。增語之觸，依主釋也。所
T41n1821_p0175c27║以名為長境者，如眼識但能了青、不了青
T41n1821_p0175c28║名，意識了青亦了青名。意識與五識同緣
T41n1821_p0175c29║境已，更緣其名，故名為長。「故有對觸
T41n1821_p0176a01║至就所緣立」者，結二觸名。「有說意識
T41n1821_p0176a02║至就相應立」者，敘異說。此說意識以差別語
T41n1821_p0176a03║言為增上故方於境轉，五識不然，此且從
T41n1821_p0176a04║多分說。亦有意識非由語故而能緣境，是
T41n1821_p0176a05║故意識獨名增語。以語為增上，有財釋也。
T41n1821_p0176a06║與此相應名增語觸，從相應立名，隣近釋
T41n1821_p0176a07║也。又《正理》二十九更有解增語云「有說意
T41n1821_p0176a08║識名為增語，於發語中為增上故。」此解
T41n1821_p0176a09║為語增上，故名增語，依主釋也。又《婆沙》一
T41n1821_p0176a10║百二十九更有兩解云「問：何故此觸名增
T41n1821_p0176a11║語？答：由此觸自性語增，故名增語。問：云何
T41n1821_p0176a12║此觸自性語增？答：有對觸唯欲、色繫，此觸通
T41n1821_p0176a13║三界繫及不繫（廣如彼釋）。有說此觸所緣增語，故名
T41n1821_p0176a14║增語。問：云何此觸所緣增語？答：有對觸唯以
T41n1821_p0176a15║有色法為所緣，此觸通緣有色、無色（廣如彼釋）。」
T41n1821_p0176a16║「即前六觸至樂等順三受」者，此下第三明八
T41n1821_p0176a17║觸，約相應不同分成八種。「論曰至無
T41n1821_p0176a18║覆無記」者，釋初兩句。「無明觸中至共相
T41n1821_p0176a19║應故」者，釋第三句。「總攝一切至名為順
T41n1821_p0176a20║受」者，釋第四句。列名可知。解順受觸，言此
T41n1821_p0176a21║三觸因能引樂等受果故，此即能引順所引
T41n1821_p0176a22║也。此觸或是樂等三受所領納故，受領於
T41n1821_p0176a23║觸，廣如前釋。雖諸心所皆從觸生，受領強
T41n1821_p0176a24║故，此即所領順能領也。或觸能為受行相所
T41n1821_p0176a25║依故，以受行相必依觸起，此即所依順能
T41n1821_p0176a26║依也。由斯順故，名為順受。「如何觸為
T41n1821_p0176a27║受所領行相依」者，問。如何同時觸為受所領？
T41n1821_p0176a28║如何同時觸為受行相依？前三解中，初解可
T41n1821_p0176a29║知，故不別問。後二稍隱，故今別徵。「行相
T41n1821_p0176b01║極似觸依觸而生故」者，答。受之行相極似
T41n1821_p0176b02║觸故，所以觸為受所領。如子似父，領父媚
T41n1821_p0176b03║好，答前問。此受行相依觸而生故，所以觸
T41n1821_p0176b04║為受行相依，答後問。「如是合成十六種
T41n1821_p0176b05║觸」者，總結。
T41n1821_p0176b06║「受何為義」者，此下第四明受。就中，一總、二
T41n1821_p0176b07║別，此即總也。頌前問起。「頌曰至但依心
T41n1821_p0176b08║故」者，答。據觸因別分成六種，約所依異
T41n1821_p0176b09║復總為二，皆依主釋。「受生與觸為後為
T41n1821_p0176b10║俱」者，經部師問。「毘婆沙師至俱有因故」
T41n1821_p0176b11║者，答。觸、受俱起，俱有因故。「云何二法至
T41n1821_p0176b12║義可成立」者，經部復難。云何觸、受二法俱時
T41n1821_p0176b13║而生？觸為能生、受為所生，義可成立。
T41n1821_p0176b14║「如何不立」者，毘婆沙師反徵經部。「無功
T41n1821_p0176b15║能故至餘法無能」者，經部復出理破。於已生
T41n1821_p0176b16║受法，餘觸法無能，如牛兩角俱時而生，彼
T41n1821_p0176b17║此相望誰為能、所？「此與立宗至重說何
T41n1821_p0176b18║用」者，毘婆沙師復非經部。前後二難文異義
T41n1821_p0176b19║同，重說何用？「若爾便有互相生失」者，經
T41n1821_p0176b20║部復難。既二俱時，觸、受便有互相生失。
T41n1821_p0176b21║「許故非失至亦互為果」者，毘婆沙師答。許
T41n1821_p0176b22║觸、受二互為因果。「仁雖許爾至先意後
T41n1821_p0176b23║識等」者，經部復破同時因果。經但言觸生受，
T41n1821_p0176b24║不言受生觸，故知前因後果非據同時互
T41n1821_p0176b25║為因果？言互相生，即有違教過也。又此同
T41n1821_p0176b26║時互為因果義，非應道理，越能生法故。此
T41n1821_p0176b27║觸、受二俱至現在已生同時，如何可言互
T41n1821_p0176b28║為能生？故義非理，越能生法。凡言因果必
T41n1821_p0176b29║前望後，若此因法世間極成能生彼果法，此
T41n1821_p0176c01║因法與彼果時別極成，如先種後芽等。
T41n1821_p0176c02║「先後因果至有所造色」者，毘婆沙師許先因
T41n1821_p0176c03║後果，復許同時因果，如眼識等果與眼、色
T41n1821_p0176c04║等因俱，四大因俱有造色果。「此中亦許
T41n1821_p0176c05║至何理能遮」者，經部釋通。此亦前後因果，非
T41n1821_p0176c06║是同時。謂前根、境緣，能發後識果。前念能造
T41n1821_p0176c07║四大種因，能生後念所造色果，何能遮？
T41n1821_p0176c08║「如影與芽豈非俱有」者，毘婆沙師出同時因
T41n1821_p0176c09║果。經部此中所以不破者，俱有因中前已
T41n1821_p0176c10║破故。「有說觸後至緣觸生受」者，經部中
T41n1821_p0176c11║上坐解。觸前為因，後受果生。如第一剎那
T41n1821_p0176c12║根、境為先，第二剎那次有識起。識起之時
T41n1821_p0176c13║必依根緣境，此三和合即名為觸，無有
T41n1821_p0176c14║別體。或前根、境及與後識，此三和合假名
T41n1821_p0176c15║為觸。第三剎那以前念觸因為緣，生此念
T41n1821_p0176c16║受果。「若爾應識至非皆是觸」者，毘婆沙
T41n1821_p0176c17║師難。若前後相生者，應第二念觸時識非
T41n1821_p0176c18║皆有受，以此念觸生後念受故。第三念受
T41n1821_p0176c19║同時諸識，亦應非皆是觸，以此念受從前
T41n1821_p0176c20║念觸生故。「無如是失至無非是觸」者，經
T41n1821_p0176c21║部通難。無如是失，因前第一念根、境同時
T41n1821_p0176c22║觸故，後第二念觸位受生，故諸觸起時必
T41n1821_p0176c23║皆悉有受。此釋初難。第三念受同時所有
T41n1821_p0176c24║識體無非是觸，以識起時必依於根緣境
T41n1821_p0176c25║起故，此三名觸。此觸雖不能生同時受，而
T41n1821_p0176c26║能生後第四念受。此釋後難。「此不應理」
T41n1821_p0176c27║者，毘婆沙師非。「何理相違」者，經部反
T41n1821_p0176c28║問。「謂或有時至同緣一境」者，毘婆沙師
T41n1821_p0176c29║出過。如一觸緣色、一觸緣聲，故言或有二
T41n1821_p0177a01║觸境別。因前念緣色受位觸，生後念緣聲
T41n1821_p0177a02║觸位受，如何異境受從異境觸生？或應許
T41n1821_p0177a03║受與此緣聲心相應，非與此心同緣一聲
T41n1821_p0177a04║境，以從異境觸生故。應與前念緣色之
T41n1821_p0177a05║觸同緣色境。「既爾若許至斯有何過」者，
T41n1821_p0177a06║經部轉計。既有前過，我今復解。若許有成
T41n1821_p0177a07║觸識，是觸無受，如緣聲初念觸能生後念
T41n1821_p0177a08║自類受故。此識名觸，故言是觸。從異境觸
T41n1821_p0177a09║後起故，所以無受。於此緣聲初位，前如緣
T41n1821_p0177a10║色，末後念有識有受而體非觸，以了境故
T41n1821_p0177a11║有識，從前念自類觸生故有受。前念不能
T41n1821_p0177a12║生後緣聲初念受故，而體非觸，緣差故然。
T41n1821_p0177a13║斯有何過？若緣聲已後更緣色，前最後念
T41n1821_p0177a14║緣色識等得名為觸，以能生後同境受故。
T41n1821_p0177a15║「若爾便壞至心品恒俱」者，毘婆沙師難。
T41n1821_p0177a16║若言觸、受有時不俱，便壞大地法，必心俱
T41n1821_p0177a17║故。「彼定恒俱依何教立」者，經部徵。
T41n1821_p0177a18║「依本論立」者，毘婆沙師答。依六足本論。
T41n1821_p0177a19║「我等但以至非要遍諸心」者，經部非。當依經
T41n1821_p0177a20║量，論證不成。又復釋言：大地法義，非要須
T41n1821_p0177a21║遍一切諸心俱時而起。「若爾何名大地
T41n1821_p0177a22║法義」者，毘婆沙師問。「謂有三地至非本
T41n1821_p0177a23║所誦」者，經部答。若法於前有尋伺等，諸地皆
T41n1821_p0177a24║有，名大地法，非要與心同一剎那俱時而生
T41n1821_p0177a25║名大地法。義便兼解大善地法等。所以不
T41n1821_p0177a26║釋大不善地法者，有餘師說：如是大不善
T41n1821_p0177a27║地法，但是後代毘婆沙師因誦大善故引
T41n1821_p0177a28║不善來。是今所增益，非本論所誦，故不別
T41n1821_p0177a29║釋。所以不釋少煩惱者，以非遍故。
T41n1821_p0177b01║「若於觸後至俱起受想思」者，毘婆沙師引經
T41n1821_p0177b02║為難。經言觸與受、想、思俱，如何言乃觸後
T41n1821_p0177b03║生受？「但言俱起至故彼非證」者，經部釋
T41n1821_p0177b04║通。經中但言俱起受、想、思，不說受等與彼
T41n1821_p0177b05║觸俱，此於我宗何違須釋？復更釋言：又
T41n1821_p0177b06║於前後無間生中亦有俱聲，如契經說與
T41n1821_p0177b07║慈定俱行修念覺支，此言俱者，無間俱也。
T41n1821_p0177b08║說觸、受俱應知亦爾，無間說俱，故彼非
T41n1821_p0177b09║證。「若爾何故至離於受等」者，毘婆沙師
T41n1821_p0177b10║引經為難，證俱時起經言受等異體相雜定
T41n1821_p0177b11║不相離。故無有識離於受等，證成受等是
T41n1821_p0177b12║大地法，既識起時必有受等，即亦顯受與
T41n1821_p0177b13║觸俱生，以識起時三和合故必生於觸。設
T41n1821_p0177b14║經部宗說觸是假，亦定應許受等俱起，識
T41n1821_p0177b15║即觸故。故《正理》云「執觸是假宗，亦應許受
T41n1821_p0177b16║等與觸俱起，由此經說識雜受等故、識是
T41n1821_p0177b17║觸分故。「今應審思至作如是說」者，經部
T41n1821_p0177b18║復引經文為不定問，今應審思相雜何義？
T41n1821_p0177b19║此經復說諸所受即所思等，未了於經中
T41n1821_p0177b20║前後二文，為約同一所緣前緣前後而起
T41n1821_p0177b21║名為相雜，為約同一剎那俱時而起名為
T41n1821_p0177b22║相雜，作如是言？「於壽與煖至定約剎那」
T41n1821_p0177b23║者，毘婆沙師釋。如契經中於壽與煖俱時起
T41n1821_p0177b24║中有相雜言，例知此經說定約剎那。故《正理》
T41n1821_p0177b25║釋云「前約剎那、後約所緣，其理決定。」
T41n1821_p0177b26║「又契經言至受等俱生」者，毘婆沙師引經為
T41n1821_p0177b27║難，顯約剎那俱時生也。又前經言根、境、
T41n1821_p0177b28║識三和合名觸，如何有識而非三和觸？或
T41n1821_p0177b29║是根、境、識三和合而不名觸，故應定許
T41n1821_p0177c01║一切識俱悉皆有觸，諸所有觸無不皆與
T41n1821_p0177c02║受等俱生。
T41n1821_p0177c03║「傍論已終至由意近行異」者，此下第二別分
T41n1821_p0177c04║別。就中，一開定數、二義分別。此即初文，結
T41n1821_p0177c05║問頌答。「論曰至乘前起後」者，身受相顯
T41n1821_p0177c06║故不更釋，心受義隱所以重明。於前略說
T41n1821_p0177c07║一心受中分成十八，應知頌初說此復聲，
T41n1821_p0177c08║顯乘前受起後文也。「此意近行十八
T41n1821_p0177c09║云何」者，問。「謂喜憂捨各六近行」者，答。
T41n1821_p0177c10║三六即成十八。「此復何緣至為所緣故」
T41n1821_p0177c11║者，復以三問徵定十八。「此成十八具
T41n1821_p0177c12║足由三」者，答。具由三緣，故成十八。故《婆沙》
T41n1821_p0177c13║一百三十九云「總以三緣故立十八，謂一
T41n1821_p0177c14║意識相應近行有喜、憂、捨三種自性，各緣
T41n1821_p0177c15║色等六種境起，故有十八。」「於中十五至
T41n1821_p0177c16║皆通二種」者，明雜緣、不雜緣，於中十五名
T41n1821_p0177c17║不雜緣，謂色等五，喜、憂、捨三各別緣故。三
T41n1821_p0177c18║法近行通雜、不雜。若唯緣法及六內處，或
T41n1821_p0177c19║總或別皆名不雜。或於此七隨緣多少兼
T41n1821_p0177c20║於五外隨緣多少，或唯於五外隨緣多少，
T41n1821_p0177c21║皆名雜緣。此中言法，通名法也，非唯法處。
T41n1821_p0177c22║「意近行名為目何義」者，問。「傳說喜
T41n1821_p0177c23║等至數遊行故」者，答。前解喜等以意為近緣，
T41n1821_p0177c24║於諸境中數遊行故，故名意近行。後解喜
T41n1821_p0177c25║等與意為近緣，令意於境數行故，故名意
T41n1821_p0177c26║近行。「如何身受非意近行」者，問。「非
T41n1821_p0177c27║唯依意至故亦非行」者，答。謂此身受非依，
T41n1821_p0177c28║是唯意識，故不名近。復無分別，故亦非
T41n1821_p0177c29║行。故《正理》云「以意近行唯依意識，故名為
T41n1821_p0178a01║近。分別三世等自相、共相境，故名為行。一
T41n1821_p0178a02║切身受與此相違，故非意近亦不名行。」
T41n1821_p0178a03║「第三靜慮至何故不攝」者，問。第三靜慮意
T41n1821_p0178a04║地樂根亦唯依意，意近行中何故不攝？
T41n1821_p0178a05║「傳說初界至意近行故」者，答。毘婆沙師傳說：
T41n1821_p0178a06║於三界中若欲界有者上界亦立，以初欲
T41n1821_p0178a07║界意識相應無樂根故，所以上界亦不別
T41n1821_p0178a08║立。又無樂根所對苦根意近行故，所以不
T41n1821_p0178a09║立樂意近行。《正理》二十九難此解云「若爾，
T41n1821_p0178a10║應無捨意近行，無所對故。不爾，憂、喜即
T41n1821_p0178a11║捨對故。第三靜慮意地樂根無自根本地捨
T41n1821_p0178a12║根為對故。然無近分等，無捨等近行失，以
T41n1821_p0178a13║於初界中有同地所對故。或復容有、不容
T41n1821_p0178a14║有故，謂意捨等容有同地所敵對法，意樂定
T41n1821_p0178a15║無同地敵對，故無有失（解云：意地憂喜即為捨對，若爾即捨名為樂對，
T41n1821_p0178a16║以於同地無捨對故。謂於三定自根本地無所對捨，若爾近分唯有捨根，自地無對應非近行。及初、二定所
T41n1821_p0178a17║有喜根自地無對，應非近行。不爾，欲界捨及喜根皆有同地所對法故。或捨與喜容有自地所敵對法，謂欲界
T41n1821_p0178a18║中曾無樂有自地所對故，彼不可意近行收）。」又《正理》解云「又彼地樂
T41n1821_p0178a19║凝滯於境，近行於境數有推移，不滯一緣
T41n1821_p0178a20║方名行故。」「若唯意地至廣說如經」者，引
T41n1821_p0178a21║經為難。經中既言眼見色已，於順喜色
T41n1821_p0178a22║起喜近行，於順憂色起憂近行，於順捨色
T41n1821_p0178a23║起捨近行，如是乃至意知法已起三近行。
T41n1821_p0178a24║以此明知亦通五識，云何乃言唯意相應？
T41n1821_p0178a25║「依五識身至故不應難」者，會釋經文。依
T41n1821_p0178a26║五識身所引意近行，如依眼識引意地不淨
T41n1821_p0178a27║觀。既有已言，顯非五識，不應為難。
T41n1821_p0178a28║「若雖非見至隨明了說」者，恐執經文見色已
T41n1821_p0178a29║等，便謂直緣色等非近行收。為明總攝，
T41n1821_p0178b01║故有此文。色等近行非必要從五識後起
T41n1821_p0178b02║有。雖非見已乃至非觸已，於色等五起
T41n1821_p0178b03║喜、憂、捨，亦是意近行。若異此者，要須五引。
T41n1821_p0178b04║身在欲界未離欲染，應無緣色界色、聲、
T41n1821_p0178b05║觸意近行，以欲三識非緣上故。又身在
T41n1821_p0178b06║色界，應無緣欲界香、味、觸三諸意近行，彼
T41n1821_p0178b07║界無有鼻、舌、識故，雖有身識不緣下故。
T41n1821_p0178b08║以實而論，非五識引亦是近行。契經中說
T41n1821_p0178b09║見色已等言，且據一相隨明了說。「見
T41n1821_p0178b10║色等已至根境定故」者，恐執經文眼見色已
T41n1821_p0178b11║於順喜色起喜近行等，便謂見色已於
T41n1821_p0178b12║順喜聲起喜近行等非近行攝。為明總攝，
T41n1821_p0178b13║故有此文。見色等已於聲等中起喜、憂、
T41n1821_p0178b14║捨，亦是意近行。恐難違經，逆為通釋。隨無
T41n1821_p0178b15║雜亂，是故經中作如是說見已等言，於中
T41n1821_p0178b16║建立根、境定故。謂色等境，眼根見等及意
T41n1821_p0178b17║了故。「為有色等至一近行不」者，問。色等
T41n1821_p0178b18║唯起一近行不？「有就相續非約所緣」者，
T41n1821_p0178b19║答。有，謂就一人相續身，說於喜等三唯能
T41n1821_p0178b20║順生一近行故，不起餘二。非約所緣，以
T41n1821_p0178b21║於所緣容有多緣故。故《婆沙》一百三十九
T41n1821_p0178b22║云「問：頗有色等決定順喜乃至決定順捨
T41n1821_p0178b23║耶？答：依所緣故無，依相續故有。謂色等或
T41n1821_p0178b24║時可意、或不可意，或於彼可意、於此不可
T41n1821_p0178b25║意、於餘非可意非不可意。有說色等於親
T41n1821_p0178b26║品順喜，於怨品順憂，於中品順捨。」
T41n1821_p0178b27║「諸意近行中至為問亦爾」者，此下第二義分
T41n1821_p0178b28║別。就中，一分別繫緣；二明有漏、無漏。此即
T41n1821_p0178b29║初門，一問諸意近行中幾欲界繫？二問欲界
T41n1821_p0178c01║意近行幾何所緣？色、無色界，二問亦爾。
T41n1821_p0178c02║「頌曰至唯一緣自境」者，初兩句明欲界，次四
T41n1821_p0178c03║句明色界，後四句明無色界。「論曰至五
T41n1821_p0178c04║所緣故」者，此明欲界。欲界繫十八俱能緣
T41n1821_p0178c05║欲，十二緣色，三緣無色。「說欲界繫已
T41n1821_p0178c06║至謂法近行」者，此明色界。初、二靜慮唯有
T41n1821_p0178c07║十二俱緣欲界；八緣色界，除緣香、味二
T41n1821_p0178c08║喜二捨；二緣無色。三、四靜慮有六捨俱緣
T41n1821_p0178c09║欲界，四緣色界，一緣無色。「說色界繫
T41n1821_p0178c10║已至如後當辨」者，明無色界。空處近分有
T41n1821_p0178c11║四近行俱得緣色，一緣無色。四無色本及
T41n1821_p0178c12║上三邊唯一法捨，唯緣無色。空處近分二說
T41n1821_p0178c13║不同，前說為正。故《婆沙》一百三十九云「若許
T41n1821_p0178c14║別緣下者，則有四意近行，謂色、聲、觸、法。若
T41n1821_p0178c15║許總緣下者，則唯有一法捨意近行。如是
T41n1821_p0178c16║說者應說有四。」問：此意近行通三性不？
T41n1821_p0178c17║解云：准下成就，通於三性。問：此意近行，自、
T41n1821_p0178c18║上、下地通能緣不？解云：容緣三種。若善，通
T41n1821_p0178c19║緣自、上、下地。若染污，緣自、上地；不緣下，
T41n1821_p0178c20║已離故。若無記，緣自、下；非緣上，力劣故。故
T41n1821_p0178c21║《婆沙》七十二解三分別中云「善分別意識能
T41n1821_p0178c22║緣一切自、上、下地。染污分別意識唯緣自、
T41n1821_p0178c23║上地。無覆無記分別意識唯能緣自、下地。」
T41n1821_p0178c24║問：若無記能緣下者，何故《正理》二十九解近
T41n1821_p0178c25║行中，別標色善能緣欲界，不言無記？解
T41n1821_p0178c26║云：以善近行身在下地，身在上地，俱能起
T41n1821_p0178c27║彼地善緣下欲界，是故別說。無記近行身在
T41n1821_p0178c28║下地，即不能起上地緣下，故不別說。問：
T41n1821_p0178c29║身生何地能起何地意近行耶？解云：若善、
T41n1821_p0179a01║染，容起自、上，非能起下善、染，以喜劣故、
T41n1821_p0179a02║染已離故。若無記，容起自、上、下地。起自可
T41n1821_p0179a03║知。言起上者，如身在下地，起上通果心。
T41n1821_p0179a04║言起下者，如身在上，起下通果心。問：若無
T41n1821_p0179a05║記心通起上、下，何故《婆沙》解三分別中云
T41n1821_p0179a06║「無覆無記分別意識唯生自地容現在前，由
T41n1821_p0179a07║此必定繫屬生故。」又《正理》第八云「非生餘
T41n1821_p0179a08║地能起餘地無覆無記分別現前，此亦必定
T41n1821_p0179a09║繫屬生故。」解云：《婆沙》、《正理》意說五識引
T41n1821_p0179a10║起意識地中三種分別，緣前過去五識所緣
T41n1821_p0179a11║色等五境。夫生餘地起餘地無覆無記，所
T41n1821_p0179a12║謂變化心、三識身及發業心。若化心，唯緣
T41n1821_p0179a13║現事。若三識，性非分別，又唯緣現。若發業
T41n1821_p0179a14║心，緣所發業。此等非是緣過去五識曾所緣
T41n1821_p0179a15║境分別意識，所以《婆沙》、《正理》說無記分別唯
T41n1821_p0179a16║自地能起，不能起餘地。今言無覆無記
T41n1821_p0179a17║近行通起上、下，據意識中所有無覆無記諸
T41n1821_p0179a18║近行說，故不相違。問：若依《正理》，又說近
T41n1821_p0179a19║行欲界緣不繫境有三；色界中初、二緣不
T41n1821_p0179a20║繫有二，三、四緣不繫有一；無色緣不繫
T41n1821_p0179a21║亦一。此論何故不說？解云：此論且據緣繫，
T41n1821_p0179a22║所以不言不繫；《正理》兼論，故說二種。
T41n1821_p0179a23║「此意近行通無漏耶」者，此下第二明有漏、無
T41n1821_p0179a24║漏。此即問起。「頌曰十八唯有漏」者，答。
T41n1821_p0179a25║「論曰至唯是有漏」者，就長行中，一釋頌、二
T41n1821_p0179a26║明成就、三敘異說、四會師句經。此即釋頌。
T41n1821_p0179a27║又《正理》二十九云「無有近行通無漏者。所
T41n1821_p0179a28║以者何？增長有故。無漏諸法與此相違。有
T41n1821_p0179a29║說近行有情皆有，無漏不然，故非近行。
T41n1821_p0179b01║「誰成就幾意近行耶」者，此下明成就。此即問。
T41n1821_p0179b02║「謂生欲界至唯染污故」者，答。謂生欲界
T41n1821_p0179b03║未得色善，成欲十八。初、二定各八，謂四染
T41n1821_p0179b04║喜、四染捨。三、四定，四染捨。無色界，一染捨。
T41n1821_p0179b05║成上唯染，故不緣下。「若已獲得至香味
T41n1821_p0179b06║境故」者，已獲色善未離欲貪，成欲十八；
T41n1821_p0179b07║初靜慮十，餘二定說皆如前。言初定十者，
T41n1821_p0179b08║謂初定中成四染喜，染喜不緣下香、味故。
T41n1821_p0179b09║善、染合論，捨具成六，未至善捨緣下香、味
T41n1821_p0179b10║故。「餘隨此理如應當知」者，例釋所餘離
T41n1821_p0179b11║欲貪等。又《正理》二十九云「已離欲貪，若未
T41n1821_p0179b12║獲得二定善心，彼成欲界、初定十二，謂除
T41n1821_p0179b13║六憂；二靜慮等皆如前說。若已獲得二定
T41n1821_p0179b14║善心，於初定貪未得離者，成二定十，謂喜
T41n1821_p0179b15║但四，唯染污故，捨具六種，已獲得彼近分
T41n1821_p0179b16║善故；餘如前說。由此道理，餘准應知。
T41n1821_p0179b17║「若生色界至謂通果心俱」者，此簡差別。准此，
T41n1821_p0179b18║通果唯捨相應，捨受中庸順通果故。憂離
T41n1821_p0179b19║欲捨，喜非中庸，故不說成。又《婆沙》一百三
T41n1821_p0179b20║十九云若「生初靜慮，成就欲界一法捨意近
T41n1821_p0179b21║行，即通果心俱，總緣色等為境起故。有說：
T41n1821_p0179b22║成就三，謂色、聲、法捨意近行。此心若緣所
T41n1821_p0179b23║起身表，即有緣色捨意近行；此心若緣所
T41n1821_p0179b24║起語表，即有緣聲捨意近行；此心若緣所
T41n1821_p0179b25║變化事，以總緣法故，即有緣法捨意近
T41n1821_p0179b26║行。有說：成就六，謂六捨意近行，即通果心
T41n1821_p0179b27║俱，此心容有總、別緣故（解云：於三說中，初說為正。一同此論、《正理》；
T41n1821_p0179b28║二不言有說。此初師意說縱緣身、語業，亦兼緣能造觸。或緣身業，兼緣香、味、觸。緣語業，兼緣色、香、味、觸。故但名
T41n1821_p0179b29║法捨意近行）。」又《婆沙》云「生第二靜慮，成就初靜慮
T41n1821_p0179c01║一，謂法捨意近行，以總緣故。有說：成就三，
T41n1821_p0179c02║謂色、聲、法。若緣所起身表，即有緣色；若
T41n1821_p0179c03║緣所起語表，即有緣聲；若緣所變事，以總
T41n1821_p0179c04║緣故，即有緣法。有說：彼成就四，謂色、聲、
T41n1821_p0179c05║觸、法。以生第二靜慮起初靜慮三識身時，
T41n1821_p0179c06║容有彼眷屬別緣色、聲、觸，初靜慮地無覆
T41n1821_p0179c07║無記意識現在前故，或通果心總別緣故。」
T41n1821_p0179c08║解云：初說為正。如前解，應知緣身、語業兼
T41n1821_p0179c09║緣能造觸，或緣身業兼緣觸，緣語業兼緣
T41n1821_p0179c10║色、觸故。但名法捨意近行，第三師說從三
T41n1821_p0179c11║識身後所引眷屬威儀意識容有別緣，或通
T41n1821_p0179c12║果心總別緣故，成初定四。「有說如是至
T41n1821_p0179c13║是意近行」者，此下敘異說。或是經部師說。近
T41n1821_p0179c14║行唯染，與意相牽，數行所緣。若已離染，此地
T41n1821_p0179c15║近行必不現行，故唯是染，非善、無記。
T41n1821_p0179c16║「云何與意相牽數行」者，問。「或愛或憎至
T41n1821_p0179c17║故作是說」者，異說答。愛謂貪；憎謂瞋；不
T41n1821_p0179c18║擇捨謂癡，此癡於法不擇而捨。由喜與愛
T41n1821_p0179c19║俱，憂與憎俱，捨與癡俱。捨言與癡俱，從
T41n1821_p0179c20║強多分。此三與意相牽數行所緣，名意近
T41n1821_p0179c21║行。此文且據三毒。餘惑亦與喜、憂、捨俱，與
T41n1821_p0179c22║意相牽數行所緣。為對治彼雜染近行，於
T41n1821_p0179c23║契經中說六恒住。謂於六境見色等已，
T41n1821_p0179c24║不喜不憂心恒住捨，具念、正知。非阿羅漢，
T41n1821_p0179c25║無善法喜，但遮雜染，故作是言說六恒住。
T41n1821_p0179c26║故知近行唯是雜染。阿羅漢染無故，知非
T41n1821_p0179c27║近行。心恒住捨，捨謂行捨。故《集異門足論》
T41n1821_p0179c28║十五解六恒住中云「問：此捨何所謂耶？答：
T41n1821_p0179c29║心平等性，心正直性，心無驚覺性，任運住性，
T41n1821_p0180a01║應知此中說名為捨。復次有說六識相應緣
T41n1821_p0180a02║色、聲、香、味、觸、法境捨受名捨。今此義中，應
T41n1821_p0180a03║知意說心平等性、心正直性、心無驚覺性、
T41n1821_p0180a04║任運住性行捨名捨（已上論文）。」具念正知，六恒住
T41n1821_p0180a05║體。故《婆沙》三十六云「問：六恒住法以何為
T41n1821_p0180a06║自性？答：以念、慧為自性。若兼取相應、俱有，
T41n1821_p0180a07║四蘊、五蘊為自性。」「又即喜等至謂諸
T41n1821_p0180a08║善受」者，復證近行唯是雜染。又即喜、憂、捨，
T41n1821_p0180a09║世尊說為三十六師句，謂為耽嗜依別有
T41n1821_p0180a10║十八，此是近行此所對治；出離依有十八，此
T41n1821_p0180a11║非近行是能對治。二種不同，成三十六。既
T41n1821_p0180a12║二別說，故知唯染是意近行。此句差別是佛
T41n1821_p0180a13║大師所說法，故名為師句。耽嗜依者，謂諸
T41n1821_p0180a14║染受，受與耽嗜，煩惱為依故。出離依者，
T41n1821_p0180a15║謂諸善受，受與出離，善法為依故。故《婆沙》
T41n1821_p0180a16║一百九十云「此中耽嗜謂愛，耽嗜性故。若受
T41n1821_p0180a17║與彼為安足處，名耽嗜依受。有說：耽嗜者，
T41n1821_p0180a18║名一切煩惱，執著性故。若受與彼為安足
T41n1821_p0180a19║處，名耽嗜依受。若受不為愛或一切煩惱
T41n1821_p0180a20║為安足處，名出離依受。」又《婆沙》一百三十
T41n1821_p0180a21║九云「問：何故不說無覆無記？答：彼亦說在
T41n1821_p0180a22║此二中故。謂無覆無記受，有順染品、有順
T41n1821_p0180a23║善品，順染品者耽嗜依攝，順善品者出離
T41n1821_p0180a24║依攝。」「如是所說至無量差別」者，略說受
T41n1821_p0180a25║支，如上分別。若約惑等，諸餘義門無量差
T41n1821_p0180a26║別，如理應說。
T41n1821_p0180a27║「何緣不說所餘有支」者，此下大文第二餘指
T41n1821_p0180a28║別文。問：十二支中上來說四，何緣不說所
T41n1821_p0180a29║餘八支？「頌曰至〈隨眠品〉當說」者，答。識
T41n1821_p0180b01║及六處，前〈界品〉已說。行、有、愛、取，〈業〉、〈隨眠品〉
T41n1821_p0180b02║當說。問：生及老死前不別說，此復不指，
T41n1821_p0180b03║有何所以？解云：生、老死支即識等五。於
T41n1821_p0180b04║此五中，識與六處已指前文，名色、觸、受
T41n1821_p0180b05║如前別釋，故不別說。問：若爾，愛、取是無
T41n1821_p0180b06║明，應不別指。解云：無明異說不同，或說
T41n1821_p0180b07║惡慧、或說非明、或說明無，由此愛、取不
T41n1821_p0180b08║指，無明別指下說。
T41n1821_p0180b09║「此諸緣起至如成熟飲食」者，此下大文第二
T41n1821_p0180b10║略攝喻顯。初一頌喻煩惱，次兩句喻業，後
T41n1821_p0180b11║二句喻事。「論曰至種等相似」者，問。
T41n1821_p0180b12║「如從種子至應如是知」者，釋初頌，總有五
T41n1821_p0180b13║喻。言惑得裹業者，謂惑及惑得俱能裹業，
T41n1821_p0180b14║然惑親裹、得是疎裹。故《正理》云「煩惱裹業
T41n1821_p0180b15║能感後有，非獨能感。」餘文可知。「如
T41n1821_p0180b16║米有糠至應如是知」者，釋次二句，總有三
T41n1821_p0180b17║喻。如草藥為因，果熟為後邊。其果熟已不
T41n1821_p0180b18║能生果。其業亦爾。既果熟已。更不招異熟。
T41n1821_p0180b19║餘文可知。「如熟飲食至應如是知」者，釋
T41n1821_p0180b20║後兩句，一喻可知。
T41n1821_p0180b21║「如是緣起至今當略辨」者，此下大文第九明
T41n1821_p0180b22║四有。牒前起後。四有，如前辨中有中已
T41n1821_p0180b23║釋名義，今於此中辨性及繫。「頌曰至
T41n1821_p0180b24║餘三無色三」者，初句總標，次二句及餘三
T41n1821_p0180b25║辨性，後無色三辨繫。「論曰至生有唯
T41n1821_p0180b26║染」者，釋初二句。「由何煩惱」者，此下釋
T41n1821_p0180b27║第三句。此即問。「自地諸惑至猶如生有」
T41n1821_p0180b28║者，答。自地，顯非他地。諸惑，顯是本惑。
T41n1821_p0180b29║謂此地生、此地本惑皆容現起染污生有。
T41n1821_p0180c01║引說可知。又解：不現起者，有染能故亦
T41n1821_p0180c02║名能染。論文既言此地一切煩惱染污此地
T41n1821_p0180c03║生有，明知皆有染能。然諸結生唯本惑
T41n1821_p0180c04║力，并無慚、無愧、惛沈、掉舉，以是本惑相應
T41n1821_p0180c05║纏故亦能助潤。非由自力纏、垢可能現起，
T41n1821_p0180c06║性羸劣故。要由思擇方現在前。初結生位
T41n1821_p0180c07║身心昧劣，故非現起。自力纏者，謂慳、嫉、
T41n1821_p0180c08║忿、覆、悔。自力垢者，謂六垢。問：纏中睡眠，
T41n1821_p0180c09║為是自力？為是隨從？解云：是隨從。理實
T41n1821_p0180c10║此位亦無睡眠，而不別簡者，若自力纏、垢
T41n1821_p0180c11║初結生位定非現起，故此別簡。其隨從纏
T41n1821_p0180c12║則非決定。若無慚、無愧、惛沈、掉舉，此位相
T41n1821_p0180c13║應。若睡眠，不相應，以結生位非睡眠故。以
T41n1821_p0180c14║隨從纏性不定故，文不別簡。又解，睡眠是
T41n1821_p0180c15║自力纏。若作此解，即自力纏中已簡。故《婆
T41n1821_p0180c16║沙》五十簡纏非結中有一復次，睡眠、惡作
T41n1821_p0180c17║雖亦獨立而不離二（已上論文）。或說自力、或說
T41n1821_p0180c18║隨從，兩釋無違。并會《婆沙》，如心所中已具
T41n1821_p0180c19║分別。雖生有位，心身昧劣，而由過去數起
T41n1821_p0180c20║煩惱，或由過去近現行，或由二勝因引發
T41n1821_p0180c21║力故，此位煩惱任運現起。應知中有初續剎
T41n1821_p0180c22║那亦必染污與生有同，此即義便兼明。
T41n1821_p0180c23║「然餘三有至各善染無記」者，釋頌餘三。餘本、
T41n1821_p0180c24║死、中，各通三性。「於無色界至許具四
T41n1821_p0180c25║有」者，約界分別釋頌無色三。
T41n1821_p0180c26║「有情緣起至由何而住」者，此下大文第二
T41n1821_p0180c27║辨有情住。結前問起。「頌曰至引及起
T41n1821_p0180c28║如次」者，就頌答中，初句總示，次五句別釋，
T41n1821_p0180c29║次二句通經，後一頌明勝用。「論曰至
T41n1821_p0181a01║由食而住」者，此下釋初句。「何等為食」者，
T41n1821_p0181a02║問。「食有四種至四識」者，答。食總有四。
T41n1821_p0181a03║「段有二種至翻此為麁」者，此下別釋段
T41n1821_p0181a04║食。此顯段食或細或麁。一以無穢為細、有
T41n1821_p0181a05║穢為麁。劫初食者，謂劫初時人食地味、地
T41n1821_p0181a06║皮餅、林藤無變穢故，食香稻以去方有
T41n1821_p0181a07║便穢。二少軟名細、多𮝓名麁。細汗虫，即是
T41n1821_p0181a08║蟣虱。其體細小，從汗而生。或人身中有虫
T41n1821_p0181a09║食汗，名細汗虫。「如是段食至分分受之」
T41n1821_p0181a10║者，唯欲界繫香、味、觸三，一切皆是段食自
T41n1821_p0181a11║體。飢、渴二觸名為食者，消宿食故、希新
T41n1821_p0181a12║食故、顯無病故。所以名食，可成段別而
T41n1821_p0181a13║飲噉故。謂口能飲噉。鼻能飲，如象等鼻。分
T41n1821_p0181a14║分受之，故名段食。此即釋名。又解：謂口飲
T41n1821_p0181a15║噉，舌根即分分受味。由鼻飲故，鼻根即分
T41n1821_p0181a16║分受香。口、鼻中觸，身根分分受觸。「光
T41n1821_p0181a17║影炎涼如何成食」者，問。如日光、樹影、火炎、
T41n1821_p0181a18║風涼，於此四中香、味、觸三非可飲噉，如何
T41n1821_p0181a19║名食？「傳說此語至如塗洗等」者，答。如
T41n1821_p0181a20║人患寒，忽遇日光及火炎觸，即便有益。如
T41n1821_p0181a21║人患熱，得遇樹影及涼風觸，即便有益。此
T41n1821_p0181a22║亦名食。言段食者，毘婆沙師傳說：此飲噉
T41n1821_p0181a23║言從多為論。如藥塗身及洗浴等，雖非
T41n1821_p0181a24║飲噉而能持身，亦細食攝。色界雖有能攝
T41n1821_p0181a25║益觸，以畢竟無分段飲噉，故非段食。
T41n1821_p0181a26║「色亦可成至何緣非食」者，問。「此不能益至而
T41n1821_p0181a27║無益故」者，答。色不能益自對眼根，色不能
T41n1821_p0181a28║益解脫者故。夫名食者，必先資益自所對
T41n1821_p0181a29║根及所依大，後乃及餘根所依大。飲噉色
T41n1821_p0181b01║時，於自眼根及所依大尚不能益，況能及
T41n1821_p0181b02║餘耳等四根并所依大？由諸色根境各別故。
T41n1821_p0181b03║飲噉色時，鼻、舌、身根不能取色益根及
T41n1821_p0181b04║大。未離欲者有時見色生喜樂者，由緣色
T41n1821_p0181b05║故。觸生喜、樂，此是觸食，非色是食。又後二
T41n1821_p0181b06║果由離欲故解脫食貪，雖見種種好飲食
T41n1821_p0181b07║色，無益身故。若飲噉彼香、味、觸時，能益
T41n1821_p0181b08║身故。色、香、味、觸雖俱離貪，見色無益，餘
T41n1821_p0181b09║三有益，以此故知色非是食。又解：偏舉
T41n1821_p0181b10║後二果者，非但正顯見色非食而無有益，
T41n1821_p0181b11║兼顯見色不生喜樂而無有益。又解：色
T41n1821_p0181b12║非食者，不至境故不離飢渴，食事不成，雖
T41n1821_p0181b13║見不能解除飢、渴。問：於非段食何故唯
T41n1821_p0181b14║簡色耶？解云：聲非相續，意法無有分段，
T41n1821_p0181b15║眼等五根雖含二義，食中無故、體淨妙故、
T41n1821_p0181b16║非飲噉故。此之八種非食義顯，故不別簡。
T41n1821_p0181b17║唯色一種相續分段，段食中有可飲噉。故
T41n1821_p0181b18║恐濫段食，是故別簡。「觸謂三和至通三
T41n1821_p0181b19║界皆有」者，釋餘三食。體唯有漏，界即通三
T41n1821_p0181b20║界。於前分別十八界中，說十五界唯是有
T41n1821_p0181b21║漏。已顯段食唯是有漏，故不別說。「如
T41n1821_p0181b22║何食體不通無漏」者，問。「毘婆沙師至為滅
T41n1821_p0181b23║諸有」者，答。「又契經說至皆謂已生」者，又
T41n1821_p0181b24║引經顯食唯有漏。部多、求生皆三有身，
T41n1821_p0181b25║四食既能安住資益，明知有漏。無漏不然，為
T41n1821_p0181b26║滅諸有，故非食體。「復說求生為何所
T41n1821_p0181b27║目」者，此下通經釋第七、第八句。此即依經
T41n1821_p0181b28║起問。「此目中有至暫時起故」者，答。經說
T41n1821_p0181b29║中有，異名五種，求生是即五中一稱，明知
T41n1821_p0181c01║前經所說求生即目中有。餘文可知。
T41n1821_p0181c02║「如契經說至起謂中有」者，引經轉證起是中
T41n1821_p0181c03║有。如契經說：有無常可破壞自體起，有無
T41n1821_p0181c04║常可破壞世間生。起謂中有、生謂生有，自
T41n1821_p0181c05║體、世間是其通稱。為明中有實有，故以自
T41n1821_p0181c06║體標名。生有恐執為常，故以世間顯過。
T41n1821_p0181c07║又解：影略互顯。又解：中有相隱，自體標名。
T41n1821_p0181c08║生有相顯，世間為稱。「又經說有至為第
T41n1821_p0181c09║四句」者，又引經證起名中有。此經言斷，斷
T41n1821_p0181c10║有二種：一得永對治斷，得擇滅不退名
T41n1821_p0181c11║斷；二得永不行斷，得非擇滅不行名
T41n1821_p0181c12║斷。故《正理》三十一云「我今於此審諦思
T41n1821_p0181c13║求，見彼契經有如是意，謂依二斷說如是
T41n1821_p0181c14║言。二斷者何？一得永對治斷、二得永不行
T41n1821_p0181c15║斷（已上論文）。」於四句中，隨其所應說此二斷，潤
T41n1821_p0181c16║中有惑名起結，潤生有惑名生結。又解：
T41n1821_p0181c17║潤中有初念惑名起結，潤生有初念惑名
T41n1821_p0181c18║生結。言四句者，第一句，已斷起結未斷
T41n1821_p0181c19║生結。謂離欲、色二界貪諸無色上流者，離
T41n1821_p0181c20║二界貪不受中有，故起結已斷。未斷無色
T41n1821_p0181c21║貪更受無色生有，故生結未斷。此中言斷，
T41n1821_p0181c22║約永對治斷說。以無起結但得不行，而於
T41n1821_p0181c23║生結得有起義。謂欲、色界生結得行，必
T41n1821_p0181c24║亦兼得行於起結。若無色界生結現行，必
T41n1821_p0181c25║定已得永治起結，故知此斷約永治說。
T41n1821_p0181c26║第二句，已斷生結未斷起結。謂中般涅槃
T41n1821_p0181c27║不受生有，故生結已斷。受中有故，起結未
T41n1821_p0181c28║斷。此中言斷據不現行，以無生結得永
T41n1821_p0181c29║治，而於起結未斷之理。謂斷生結即離三
T41n1821_p0182a01║界，而彼必無餘起結故，故知此但約永不
T41n1821_p0182a02║行。第三句，已斷起結已斷生結。謂阿羅
T41n1821_p0182a03║漢斷三界貪不受中有，故起結已斷。不受
T41n1821_p0182a04║生有，故生結已斷。此中言斷據永治說。雖
T41n1821_p0182a05║有於此身定成無學者，約不現行生、起
T41n1821_p0182a06║二結亦名為斷。此中且據永對治說。第四
T41n1821_p0182a07║句，不斷起結不斷生結。謂除前相。謂除
T41n1821_p0182a08║前現、中般，諸餘未永離色界貪者，受中有
T41n1821_p0182a09║故起結未斷，受生有故生結未斷。此言
T41n1821_p0182a10║未斷亦應通二。「又部多者至說名求生」
T41n1821_p0182a11║者，第二釋。言部多者，是無生義，謂阿羅漢
T41n1821_p0182a12║不受生故。部多言含多義，故存梵音。餘凡
T41n1821_p0182a13║夫、有學諸有愛者說名求生，更受生故。
T41n1821_p0182a14║「幾食能令至求生有情」者，問。「毘婆沙
T41n1821_p0182a15║師至卵即敗亡」者，答。部多求生皆具四食。諸
T41n1821_p0182a16║有愛者，段食非但資益現身，亦由段食為
T41n1821_p0182a17║緣資益現在惑業令招後有果。以世尊說
T41n1821_p0182a18║現在四食，皆為未來眾病根本、癰瘡根本、毒
T41n1821_p0182a19║箭根本、老緣死緣。病等竝是苦果異名，故知
T41n1821_p0182a20║段食亦資當有。思食非但於當有資益，亦
T41n1821_p0182a21║見思食安住現身，故知思食於現有益。三
T41n1821_p0182a22║證可知。「此不應然至在於觸位」者，破
T41n1821_p0182a23║第三證復申正解。謂今此卵起念母思，先
T41n1821_p0182a24║時在於孚煖觸位。故《婆沙》一百三十引《集
T41n1821_p0182a25║異門》云「謂憶念母先孚煖時所有觸故。」
T41n1821_p0182a26║「諸有漏法至說食唯四」者，此下釋第三頌。
T41n1821_p0182a27║此即問也。「雖爾就勝至生未生故」者，答。
T41n1821_p0182a28║就勝說四，故無有過。就四食中，雖四皆能
T41n1821_p0182a29║益現益當，二益現勝、二益當勝。熏之言寶。
T41n1821_p0182b01║思食引已從業所資識種子力故後有得起。
T41n1821_p0182b02║識起取果功能，名為種子。又解：述經部
T41n1821_p0182b03║釋。此解似勝。思食引已從業所熏識種子力
T41n1821_p0182b04║後有得起，或從業所熏識種子力識得現
T41n1821_p0182b05║行後有得起。餘文可知。「諸所有段皆
T41n1821_p0182b06║是食耶」者，此下問答分別。此即問也。「有
T41n1821_p0182b07║段非食至皆有四句」者，答。第一句，可飲噉
T41n1821_p0182b08║故名段，損根、大故非食。第二句，謂餘三
T41n1821_p0182b09║食能資益故名食，非飲噉故非段。第三句，
T41n1821_p0182b10║可飲噉故名段，益根、大故名食。第四句，
T41n1821_p0182b11║除前相。觸等三食皆有四句。《集異門》第一
T41n1821_p0182b12║云「問：諸觸皆是食耶？答：應作四句。有觸非
T41n1821_p0182b13║食，謂無漏觸及有漏觸為緣損壞諸根、大
T41n1821_p0182b14║種。有食非觸，謂餘三食。有觸亦食，謂有漏
T41n1821_p0182b15║觸為緣資益諸根大種。有非觸非食，謂除
T41n1821_p0182b16║前相。如觸食四句意，思及識應知亦爾。」
T41n1821_p0182b17║「頗有觸等至而非食耶」者，問。觸等，等取
T41n1821_p0182b18║思、識。「有謂異地無漏觸等」者，答。《正理》三
T41n1821_p0182b19║十云「何緣無漏觸等非食？食謂能牽能資
T41n1821_p0182b20║諸有可厭可斷愛生長處。無漏雖資他所牽
T41n1821_p0182b21║有，而自無有牽有功能，非可厭斷愛生長
T41n1821_p0182b22║處，故不建立在四食中。即由此因，望他界
T41n1821_p0182b23║地雖有漏法亦非食體。他界地法雖亦為
T41n1821_p0182b24║因能資現有，而不能作牽後有因，故不
T41n1821_p0182b25║名食。諸無漏法現在前時，雖能為因資根、
T41n1821_p0182b26║大種，而不能作牽後有因。雖暫為因資
T41n1821_p0182b27║根、大種，而但為欲成已勝依，速趣涅槃
T41n1821_p0182b28║永滅諸有。自地有漏現在前時，資現令
T41n1821_p0182b29║增能招後有。由此已釋段食為因招後
T41n1821_p0182c01║有義。謂觸等食牽後有時，亦牽當來內法
T41n1821_p0182c02║香等。現內香等資觸等因令牽當有，亦能
T41n1821_p0182c03║自取當來香等為等流果。是故段食與後
T41n1821_p0182c04║有因同一果故，亦能牽有，故名為食。」
T41n1821_p0182c05║「諸有食已至資根及大」者，泛明段食。初益後
T41n1821_p0182c06║損、或初損後益，皆名為食。「何趣何生各
T41n1821_p0182c07║具幾食」者，問。「五趣四生皆具四食」者，答。
T41n1821_p0182c08║「如何地獄有段食耶」者，難。「鐵丸洋
T41n1821_p0182c09║銅豈非段食」者，釋。「若能為害至識食亦
T41n1821_p0182c10║爾」者，難。若害名食，一則四句相違、二違品
T41n1821_p0182c11║類。「彼說且依至皆有四食」者，通。彼前
T41n1821_p0182c12║四句及品類說，且依一向能資益者說名為
T41n1821_p0182c13║食。以實而言，初益後損、或初損後益皆名
T41n1821_p0182c14║為食，故不相違。熱鐵丸等初益後損，又孤
T41n1821_p0182c15║地獄段食如人，故通五趣皆有四食。
T41n1821_p0182c16║「世尊所說至林中異生」者，因釋四食復明
T41n1821_p0182c17║校量施食功德。依經起問。「有作是釋
T41n1821_p0182c18║至諸有腹者」者，總有四釋，此即初師。腹，謂
T41n1821_p0182c19║腹肚。「彼釋非理至校量歎勝」者，論主破
T41n1821_p0182c20║初師。彼經中說一異生言，故釋非理。又
T41n1821_p0182c21║於此中施多勝少，理即無疑。何足為寄
T41n1821_p0182c22║校量歎勝？「有言彼是近佛菩薩」者，第二
T41n1821_p0182c23║師釋。有言異生即是百劫修相好業，近佛菩
T41n1821_p0182c24║薩。「理亦不然至阿羅漢故」者，論主破第
T41n1821_p0182c25║二師。俱胝，此云百億。「毘婆沙者至順
T41n1821_p0182c26║決擇分」者，第三師釋。當《婆沙》一百三十評家
T41n1821_p0182c27║義。「此名與義至自所分別」者，論主破此
T41n1821_p0182c28║贍部林中異生名順決擇分義，亦不相應，
T41n1821_p0182c29║又無文證，當知彼唯毘婆沙師自所分別。
T41n1821_p0183a01║問：論主何故破婆沙評家義？解云：論主以
T41n1821_p0183a02║理為宗，非以婆沙評家為量。「後身菩薩至
T41n1821_p0183a03║對預流向」者，第四論主自釋。住最後身釋
T41n1821_p0183a04║迦菩薩居贍部林名彼異生，此說應理，爾
T41n1821_p0183a05║時菩薩同離欲仙居贍部林。又解：爾時菩
T41n1821_p0183a06║薩雖未離欲，然伏煩惱同離欲仙，故對
T41n1821_p0183a07║彼仙校量歎勝。雖施菩薩福勝無邊，由彼
T41n1821_p0183a08║經中乘前校量百倍相對，且言菩薩勝彼
T41n1821_p0183a09║百倍，理必應爾。謂彼經中作如是說，有人
T41n1821_p0183a10║能施一百婆羅門食，若能施一離欲仙食其
T41n1821_p0183a11║果勝彼。又說有人能施一百外道離欲仙食，
T41n1821_p0183a12║若能施一贍部林中異生者食其果勝彼，故
T41n1821_p0183a13║言乘前校量且言勝百。由後世尊，除彼贍
T41n1821_p0183a14║部林中異生，還將外道離欲仙人對預流
T41n1821_p0183a15║向校量勝劣。若不爾者，世尊則應將彼
T41n1821_p0183a16║贍部林中異生對預流向校量勝劣。彼經
T41n1821_p0183a17║應言有人能施一百贍部林中異生者食，
T41n1821_p0183a18║若能施一預流向食其果勝彼。然彼經中
T41n1821_p0183a19║不作是說，故知乘前且言勝百。問：《婆沙》
T41n1821_p0183a20║一百三十引《校量經》云「此經復言：若以飲
T41n1821_p0183a21║食布施贍部林中異生，復以飲食施一預
T41n1821_p0183a22║流果，此獲福果大於彼。若以飲食施百
T41n1821_p0183a23║預流，有以飲食施一一來，果大於彼。」不
T41n1821_p0183a24║還、羅漢、獨覺、如來、造寺、施僧展轉相對，准
T41n1821_p0183a25║此應知，不能具引。准《婆沙》引經，與此論
T41n1821_p0183a26║引經不同：一則異生外道不同，二則向、果
T41n1821_p0183a27║差別如何會釋。解云：既有兩種不同，明知
T41n1821_p0183a28║引經各異，非是一文。問：果、向雖復不同，
T41n1821_p0183a29║如何此論引經，言除異生，將彼外道對預
T41n1821_p0183b01║流向，不言異生？《婆沙》引經，將彼林中異生
T41n1821_p0183b02║對預流果，不言外道，豈不相違？解云：贍
T41n1821_p0183b03║部林中有餘修道諸異生類，非唯菩薩名為
T41n1821_p0183b04║異生。《婆沙》引經言異生者，非是菩薩，是餘
T41n1821_p0183b05║異生。雖復同解一處經文，引《校量經》即有
T41n1821_p0183b06║不同。又解：《婆沙》引經，將贍部林中異生對
T41n1821_p0183b07║預流果者，即是林中離欲外道，以彼外道
T41n1821_p0183b08║是異生故，非是菩薩異生。兩論引經雖復
T41n1821_p0183b09║對向對果不同，外道異生而無差別。
T41n1821_p0183b10║「已說有情至有死生等」者，此下大文第三辨
T41n1821_p0183b11║有情沒。從其大分總名為沒，義相應故兼
T41n1821_p0183b12║明生等。問中有六：一問何識現前、二問何受
T41n1821_p0183b13║相應、三問定心無心得死生不、四問住何
T41n1821_p0183b14║性識得入涅槃、五問於命終時識何處滅、
T41n1821_p0183b15║六問斷末摩者其體是何。問中等字，攝餘四
T41n1821_p0183b16║問。「頌曰至斷末摩水等」者，答中，初三
T41n1821_p0183b17║句答初問，次一句答第二問，次一句答第
T41n1821_p0183b18║三問，次一句答第四問，次三句答第五問，
T41n1821_p0183b19║後一句答第六問。「論曰至初結中有」者，
T41n1821_p0183b20║釋初三句。於此六位，法爾唯許意識，非餘
T41n1821_p0183b21║五識，無功能故。所說生言，不但攝生有初
T41n1821_p0183b22║心，應知亦攝中有初心。若言生有，即不通
T41n1821_p0183b23║中有。若但言生，即通中有初念，如上界沒
T41n1821_p0183b24║生下界時，中有初念亦名生故。此中本意
T41n1821_p0183b25║欲明有情死位何識現起，義相應故剩辨餘
T41n1821_p0183b26║五。下別明生，准此應知。「死生唯許至
T41n1821_p0183b27║不順死生」者，釋第四句。死、生時心不明利
T41n1821_p0183b28║故，其捨受體亦不明利，性相隨順故捨相應。
T41n1821_p0183b29║餘之二受性明利故，不順死、生，故雖意識
T41n1821_p0183c01║三受相應，而死生時唯捨非餘。又《正理》云「非
T41n1821_p0183c02║明利識有死、生義，以死、生時必昧劣故。由
T41n1821_p0183c03║此故說下三靜慮唯近分心有死、生理，以
T41n1821_p0183c04║根本地無捨受故。」又《婆沙》九十八云「梵輔、
T41n1821_p0183c05║梵眾依未至地心命終結生，大梵依靜慮中
T41n1821_p0183c06║間心命終結生。所以者何？命終結生心唯捨
T41n1821_p0183c07║受相應。捨受唯在初靜慮近分地有，非根
T41n1821_p0183c08║本地故。」又准《正理》、《婆沙》，根本地中無有捨
T41n1821_p0183c09║受。問：二受望捨強，不得有死、生。善、染
T41n1821_p0183c10║亦望無記強，應無有死、生。解云：二受望
T41n1821_p0183c11║捨強，不得有死、生。捨體通三性，善、染容
T41n1821_p0183c12║死、生。「又此二時至必非無心」者，此下
T41n1821_p0183c13║釋第五句。頌言二者，謂死及生。於此二時
T41n1821_p0183c14║唯散非定，要有心位必非無心。此即開章。
T41n1821_p0183c15║「非在定心至能攝益故」者，此釋初章。非
T41n1821_p0183c16║在定心有死、生義：一界地別故，夫死、生心
T41n1821_p0183c17║必起當地，若起異界、地有起死、生者，便
T41n1821_p0183c18║是他界地死、生，非是自界地死、生。二加行生
T41n1821_p0183c19║故，夫死、生心任運起故；三能攝益故，夫死、
T41n1821_p0183c20║生心是微劣故，不能攝益。即由此三因，顯
T41n1821_p0183c21║異地染心無死、生理。故《正理》云「異地染心
T41n1821_p0183c22║亦攝益故、加行起故，無命終理。異地染心必
T41n1821_p0183c23║勝地攝，何容樂往劣地受生，故彼亦無能
T41n1821_p0183c24║受生理（已上論文）。」由此三因，亦顯異地淨無記心
T41n1821_p0183c25║無死生理。又解：於三因中但由前二，界、
T41n1821_p0183c26║地別故，加行生故，能顯異地淨無記心無
T41n1821_p0183c27║死、生理。故《正理》云「一切異地淨無記心，加行
T41n1821_p0183c28║起故無命終理，非染污故無受生理（已上論文）。」
T41n1821_p0183c29║問：如起異地通果心，及生二定已上起下
T41n1821_p0184a01║初定威儀意識，可由加行起。生二定已
T41n1821_p0184a02║上泛爾起下三識威儀心，非加行生，如何
T41n1821_p0184a03║乃言一切異地淨無記心，加行起故？解云：《正
T41n1821_p0184a04║理》且據異地通果意識、威儀意識，故言一
T41n1821_p0184a05║切加行起故。受生命終唯在意識，在意識
T41n1821_p0184a06║者尚非受生命終，在五識者理在絕言，故
T41n1821_p0184a07║不別說。又解：《正理》亦簡二通，以彼二通
T41n1821_p0184a08║加行起故。雖在五識無有受生命終道理，
T41n1821_p0184a09║以加行言，亦遮彼故。又解：《正理》亦簡泛
T41n1821_p0184a10║爾起下三識威儀起異地心難，藉加行起
T41n1821_p0184a11║故。文中既言一切不別簡別，應知亦攝下
T41n1821_p0184a12║起下三識。雖有三解，然更勘其文，必不
T41n1821_p0184a13║能起異地散善，故不別簡。或界、地別已遮
T41n1821_p0184a14║遣故。「亦非無心至無受生故」者，釋第二
T41n1821_p0184a15║章。亦非無心有死、生義，以無心位由定力
T41n1821_p0184a16║持他不能害，亦非自命終必無損。若所
T41n1821_p0184a17║依身將欲反壞而命終者，必定還起自地之
T41n1821_p0184a18║中屬所依心然後命終，更無餘理。以初生
T41n1821_p0184a19║時同地心生，故後死時同地心死。此解無命
T41n1821_p0184a20║終心。又無心者不能受生，以無潤生煩惱
T41n1821_p0184a21║因故，離起惑因無受生故。此解無受生
T41n1821_p0184a22║心。「雖說死有至而無異熟」者，此釋第六
T41n1821_p0184a23║句。雖說死有通三性心，然入涅槃唯二無
T41n1821_p0184a24║記異熟、威儀，無煩惱故必無染心。雖有
T41n1821_p0184a25║善心工巧、通果，以強盛故不入涅槃，故入
T41n1821_p0184a26║涅槃唯二無記。若說三定已下有捨異熟，彼
T41n1821_p0184a27║說欲界入涅槃心具二無記。若說三定已下
T41n1821_p0184a28║無捨異熟，彼說欲界入涅槃心，但有威儀
T41n1821_p0184a29║而無異熟。於二說中，初說為正。如二十心
T41n1821_p0184b01║相生中，欲界異熟生心能生上二界染污心，
T41n1821_p0184b02║即是欲界異熟生心。捨受相應命終，於上二
T41n1821_p0184b03║界染心受生，以受生命終心定捨受故。以
T41n1821_p0184b04║此明知欲界定有捨受異熟。又此論下文
T41n1821_p0184b05║云「有說下亦有，由中招異熟。又許此三業，
T41n1821_p0184b06║非前後熟故。」又《婆沙》異熟因中亦有文，說
T41n1821_p0184b07║下地有捨異熟。不能具引。以此故知，三定
T41n1821_p0184b08║已下有捨異熟為正。「何故唯無記得入
T41n1821_p0184b09║涅槃」者，問。「無記勢力微順心斷故」者，答。此二
T41n1821_p0184b10║無記勢力微劣，順心斷故。餘善、無記勢力稍
T41n1821_p0184b11║強，非順心斷。餘人死心雖通三性，與斷心
T41n1821_p0184b12║異，不可為例。「於命終位至識最後滅」者，
T41n1821_p0184b13║此下釋第七、第八、第九句。此即問也。
T41n1821_p0184b14║「頓命終者至一處都盡」者，答。理實意識無有
T41n1821_p0184b15║方所，而言與身同處滅者，於身滅位意識
T41n1821_p0184b16║隨滅，非有方所。故《正理》云「眼等諸識依止
T41n1821_p0184b17║色根尚無方所，況復意識。故約身根辨意
T41n1821_p0184b18║識滅（已上論文）。」餘文可知。又《婆沙》六十九云「生惡
T41n1821_p0184b19║趣者識在脚滅，生人中者識在臍滅，生天
T41n1821_p0184b20║上者識在頸滅，般涅槃者識在心滅。」
T41n1821_p0184b21║「又漸命終者至故得斷名」者，釋第十句。頓命
T41n1821_p0184b22║終者無斷末摩，唯漸命終有斷末摩。末摩
T41n1821_p0184b23║是身中死穴，其量極小，觸便致死。故《正理》引
T41n1821_p0184b24║頌云「身中有別處，觸便令命終。如青蓮華
T41n1821_p0184b25║鬢，微塵等所觸（已上論文）。」又解對法藏中說：眾
T41n1821_p0184b26║生身中有百處名末摩，觸便致死。此言斷
T41n1821_p0184b27║者，非如斬薪令成二分說名為斷，水等增
T41n1821_p0184b28║時斷此末摩。猶如有人被斷頭已無覺知
T41n1821_p0184b29║故，故得斷名，非成二分說名為斷。餘文
T41n1821_p0184c01║可知。「地界何緣無斯斷用」者，問。「以
T41n1821_p0184c02║無第四至外器三災」者，答中兩解：一約內
T41n1821_p0184c03║身有三災患，謂風、熱、痰，水增痰病起，火增
T41n1821_p0184c04║熱病起，風增風病起。醫方中說身有三分，
T41n1821_p0184c05║心已上痰分，心已下臍上熱分，臍已下風分。
T41n1821_p0184c06║第二約外器亦有三災，火、水、風三似外三
T41n1821_p0184c07║災。地界非災，故無斷用。「此斷末摩至
T41n1821_p0184c08║必定當死」者，顯斷末摩，天中非有，然有兩
T41n1821_p0184c09║種五衰相現。又《正理論》云「五小相現，非定命
T41n1821_p0184c10║終，遇勝善緣猶可轉故。大五相現，決定命
T41n1821_p0184c11║終，設遇強緣亦不轉故。非此五相諸天皆
T41n1821_p0184c12║有，亦非此五一一皆具，總集而說故言有
T41n1821_p0184c13║五。」又《婆沙》一百九十云「問：何處有斷末摩？
T41n1821_p0184c14║答：在欲界，非色、無色界。於欲界中，地獄無
T41n1821_p0184c15║斷末摩，以恒斷故。傍生、餓鬼有斷末摩。人
T41n1821_p0184c16║中三洲，非北𤘽盧洲。欲界諸天亦無斷末摩，
T41n1821_p0184c17║彼非惱亂業果故。問：何等補特伽羅有斷
T41n1821_p0184c18║末摩？答：異生、聖者皆有。於聖者中，預流、一
T41n1821_p0184c19║來、不還、阿羅漢、獨覺皆有，唯除世尊。無惱
T41n1821_p0184c20║亂業故，諸佛世尊無斷末摩。聲音不壞，無
T41n1821_p0184c21║漸命終，以佛世尊諸根頓滅故。
T41n1821_p0184c22║「世尊於此至何謂三聚」者，此下就有情世間
T41n1821_p0184c23║中大文第二明三聚別。問：世尊於此有情
T41n1821_p0184c24║世間初生、次住、後沒三時中建立三聚，何
T41n1821_p0184c25║謂三聚？又解：生謂生有、住謂本有、沒謂
T41n1821_p0184c26║死有、中謂中有，於此四種建立三聚。聚顯
T41n1821_p0184c27║眾多有情，何謂三聚？「頌曰至三不定性
T41n1821_p0184c28║聚」者，答。此即列名。「何名正性」者，問。
T41n1821_p0184c29║「謂契經言至是名正性」者，答。此解正性。斷
T41n1821_p0185a01║貪、瞋、癡及慢、疑等一切惑盡，名曰無餘。此
T41n1821_p0185a02║斷即是涅槃擇滅，名為正性。「定者謂聖
T41n1821_p0185a03║至故名正定」者，此別解定。定者謂聖，聖謂
T41n1821_p0185a04║已有無漏道生，能遠離諸惡不善法，故名
T41n1821_p0185a05║為聖。謂若有人斷見等惑，便能獲得畢竟
T41n1821_p0185a06║不退離繫得故，定盡煩惱、定得涅槃。於
T41n1821_p0185a07║正性中定，故名正定。諸有漏道亦證離繫，
T41n1821_p0185a08║非能定盡惑，故不名正定。「諸已獲得
T41n1821_p0185a09║至何非正定」者，問。「彼後或墮至不名正定」者，
T41n1821_p0185a10║答。雖已獲得順解脫分，彼人後時或造無
T41n1821_p0185a11║間業，墮邪定聚故，又得涅槃時未定故，非
T41n1821_p0185a12║如預流者極七返有等。又彼得順解脫分
T41n1821_p0185a13║人，未能捨三惡趣邪性故，不名正定。又
T41n1821_p0185a14║解：得解脫分人至煖、頂已來容造五逆
T41n1821_p0185a15║故，言彼後或墮邪定聚故。至下、中忍，雖
T41n1821_p0185a16║不墮邪定聚，彼得涅槃時未定故，非如
T41n1821_p0185a17║預流者極七返有等。至增上忍、世第一法，
T41n1821_p0185a18║雖得涅槃時有定限，以彼未能捨異生
T41n1821_p0185a19║邪所依性故，不名正定。「何名邪性」者，
T41n1821_p0185a20║問。「謂諸地獄至是名邪性」者，答。三惡趣
T41n1821_p0185a21║總名邪性。又《正理》三十云「何名邪性？謂有
T41n1821_p0185a22║三種：一趣邪性、二業邪性、三見邪性。即是惡
T41n1821_p0185a23║趣、五無間業、五不正見，如次為體。「定
T41n1821_p0185a24║謂無間至故名邪定」者，別解定。定謂五無間
T41n1821_p0185a25║業，造此業者必墮地獄。此五逆業於邪中
T41n1821_p0185a26║定故，故名邪定。若造餘業，雖亦有墮三惡
T41n1821_p0185a27║趣者，而非定故。「正邪定餘至可成二
T41n1821_p0185a28║故」者，釋不定性。正、邪定餘所有諸法名不
T41n1821_p0185a29║定性，彼待善緣可成正定性，彼待惡緣
T41n1821_p0185b01║可成邪定，非定屬一，故名不定。諸有情
T41n1821_p0185b02║類成就此三差別不同，名三聚異。故《集異
T41n1821_p0185b03║門足論》第四云「云何邪性聚？答：五無間業。云
T41n1821_p0185b04║何正性定聚？答：學、無學法。云何不定聚？答：
T41n1821_p0185b05║除五無間業，餘有漏法及無為也。」
T41n1821_p0185b06║俱舍論記卷第十