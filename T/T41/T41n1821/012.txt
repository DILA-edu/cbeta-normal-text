T41n1821_p0192b06║
T41n1821_p0192b07║
T41n1821_p0192b08║俱舍論記卷第十二
T41n1821_p0192b09║
T41n1821_p0192b10║沙門釋光述
T41n1821_p0192b11║分別世品第三之五
T41n1821_p0192b12║「如是已約至三極少量」者，此下大文第三明
T41n1821_p0192b13║三分齊，一明三極少、二明前二量。此下
T41n1821_p0192b14║第一明三極少。「如是已約踰繕那等辨器世
T41n1821_p0192b15║間身、量差別」，此約色明量。「約年等辨壽量
T41n1821_p0192b16║有殊」，此約時明量。色、時二量差別不同，
T41n1821_p0192b17║未說應說。此二建立差別不同，無不依名。
T41n1821_p0192b18║前二量及名未詳極少，「今應先辨三極少
T41n1821_p0192b19║量」，結前問起。又解：二量不同未說應說，此
T41n1821_p0192b20║總生下。「此二建立」下，別起頌文。「頌曰
T41n1821_p0192b21║至色名時極少」者，頌答。「論曰至為色極
T41n1821_p0192b22║少者。明色極少。如是分析至為名時極
T41n1821_p0192b23║少」者，總釋名、時極少、析名至一字為名
T41n1821_p0192b24║極少，析時至一剎那為時極少。
T41n1821_p0192b25║「一字名者如說瞿名」者，此別釋名極少，約字
T41n1821_p0192b26║以顯。名有多種，有一字生名、有二字生名、
T41n1821_p0192b27║有多字生名。一字生名者，如說瞿名。
T41n1821_p0192b28║「何等名為一剎那量」者，此下別釋時極少。
T41n1821_p0192b29║此即問也。「眾緣和合至一剎那量」者，現
T41n1821_p0192c01║緣和合法得自體頃，即便落謝更不經停，
T41n1821_p0192c02║名一剎那。或有動法，行度一極微，名一剎
T41n1821_p0192c03║那。諸法實無行動，相續道中假說動故。對
T41n1821_p0192c04║法師說，如文可知。廣釋剎那量，如《婆沙》一
T41n1821_p0192c05║百三十六。
T41n1821_p0192c06║「已知三極少前二量云何」者，此下第二明前
T41n1821_p0192c07║二量，結前問起。「今且辨前至此八踰繕
T41n1821_p0192c08║那」者，就答中，一明色量、二明時量。此下明
T41n1821_p0192c09║色量。踰繕那等，等取俱盧舍等。「論曰
T41n1821_p0192c10║至為一踰繕那」者，此微即極，名曰極微。若依
T41n1821_p0192c11║《正理》三十二云「然許極微略有二種：一實、
T41n1821_p0192c12║二假。其相云何？實謂極成色等自相，於和集
T41n1821_p0192c13║位現量所得。假由分析比量所知，謂聚色
T41n1821_p0192c14║中以慧漸析至最極位，然後於中辨色、聲
T41n1821_p0192c15║等極微差別。此析所至名假極微，令慧尋
T41n1821_p0192c16║思極生喜故。此微即極，故名極微。極謂色中
T41n1821_p0192c17║析至究竟，微謂唯是慧眼所行，故極微言顯
T41n1821_p0192c18║微極義。」准彼論文，有二種微：積七極微
T41n1821_p0192c19║為一微量。微顯細聚。梵云阿菟，此名微，眼
T41n1821_p0192c20║見色中最微細也。應知但為天眼、輪王眼、
T41n1821_p0192c21║後有菩薩眼所見。積微至七為一金塵。金、
T41n1821_p0192c22║銀、銅、鐵總名為金。《雜心》云銅塵，舊《俱舍》云
T41n1821_p0192c23║鐵塵，皆局一偏。塵於金中往來不障，故名
T41n1821_p0192c24║金塵。又解：積微至七，方於金上住，故名
T41n1821_p0192c25║金塵。水塵兩釋亦爾。兔毛塵量等兔毛端，名
T41n1821_p0192c26║兔毛塵。又解：積水至七，方於兔毛端上住，
T41n1821_p0192c27║名兔毛塵。羊、牛毛塵，兩釋亦爾。又《婆沙》有
T41n1821_p0192c28║一說：七微成一水塵，七水塵成一銅塵，七銅
T41n1821_p0192c29║塵成一兔毫塵。此師意說水塵細、銅塵麁。
T41n1821_p0193a01║隙遊塵等，文顯可知。若依此間計一踰繕
T41n1821_p0193a02║那成里數者，謂一肘有一尺六寸，四肘為
T41n1821_p0193a03║一弓。一弓有六尺四寸，五百弓為一俱盧
T41n1821_p0193a04║舍，計五百弓有三千二百尺。八俱盧舍為
T41n1821_p0193a05║一踰繕那，計八俱盧舍有二萬五千六百
T41n1821_p0193a06║尺。以五尺為一步計，有五千一百二十步。
T41n1821_p0193a07║以三百六十步為一里計，有一十四里，餘
T41n1821_p0193a08║八十步為一踰繕那。言阿練若者，阿之言
T41n1821_p0193a09║無，練若名喧雜。
T41n1821_p0193a10║「如是已說至智者知夜減」者，此下第二明時
T41n1821_p0193a11║量就中，一明其年量、二明諸劫量。此即
T41n1821_p0193a12║明其年量。從夏至至冬至，夜增晝減。從
T41n1821_p0193a13║冬至至夏至，晝增夜減。又解：時長名增，時
T41n1821_p0193a14║短名減。若作此解，從秋分至春分夜增晝
T41n1821_p0193a15║減，從春分至秋分晝增夜減，春分秋分晝
T41n1821_p0193a16║夜停等。牟呼㗚多，此云須臾。一年之中總
T41n1821_p0193a17║減六夜，此言減夜。影晝亦六減，顯一年中
T41n1821_p0193a18║六月小也。分一年為三際，謂寒、熱、雨，各有
T41n1821_p0193a19║四月。於此寒、熱、雨際十二月中，一月更半
T41n1821_p0193a20║月已度，於餘半月應知減夜，如是乃至第
T41n1821_p0193a21║六度一月更半月已度，於餘半月復減一夜。
T41n1821_p0193a22║以此頌證，故減六夜。由此減夜，擬作潤月。
T41n1821_p0193a23║論主所以不廣明諸曆數者，恐人耽著邪
T41n1821_p0193a24║命自活。
T41n1821_p0193a25║「如是已辨至今次當辨」者，此下第二明諸劫
T41n1821_p0193a26║量。就中，一明劫大小、二明劫中人、三明劫
T41n1821_p0193a27║中災。此下第一明劫大小，結前問起。
T41n1821_p0193a28║「頌曰至大劫三無數」者，初一句舉四劫數，第
T41n1821_p0193a29║二句列四劫名，次兩句釋壞劫，次兩句釋
T41n1821_p0193b01║成劫，次六句別釋中劫，次兩句類釋餘三，
T41n1821_p0193b02║次一句釋大劫，後一句便釋無數劫。問：何
T41n1821_p0193b03║故四劫之中不說空、住？解云：以壞攝空，
T41n1821_p0193b04║約中辨住，故不別說。又解：約中辨住，空
T41n1821_p0193b05║無別體，頌中類顯。又解：以壞攝空，以成攝
T41n1821_p0193b06║住。故《婆沙》一百三十五云「劫有三種：一中間
T41n1821_p0193b07║劫、二成壞劫、三大劫。中間劫復有三種：一減
T41n1821_p0193b08║劫、二增劫、三增減劫。減者，從人壽無量歲
T41n1821_p0193b09║減至十歲。增者，從人壽十歲增至八萬歲。
T41n1821_p0193b10║增減者，從人壽十歲增至八萬歲，復從八
T41n1821_p0193b11║萬歲減至十歲。此中一減、一增、十八增減，
T41n1821_p0193b12║有二十中間劫，經二十中劫世間成，二十
T41n1821_p0193b13║中劫成已住，此合名成劫。經二十中劫世
T41n1821_p0193b14║間壞，二十中劫壞已空，此合名壞劫。總八
T41n1821_p0193b15║十中劫，合名大劫。「論曰至總名壞劫」者，
T41n1821_p0193b16║此釋壞劫，文顯可知。《正理論》云「由此準知
T41n1821_p0193b17║傍生、鬼趣、時人身內無有諸蟲，與佛身同，
T41n1821_p0193b18║傍生壞故。有說：二趣於人益者，壞與人俱，
T41n1821_p0193b19║餘者先壞。如是二說，前說為善。」《正理》評取
T41n1821_p0193b20║前家，此論非以《正理》為量，同彼後說亦
T41n1821_p0193b21║無有失。又《正理》云「北洲命盡生欲界天，
T41n1821_p0193b22║由彼鈍根無離欲故，生欲天已靜慮現前，
T41n1821_p0193b23║轉得勝依方能離欲。」「所言成劫至應知
T41n1821_p0193b24║已滿」者，此明成劫，可知。又《正理》三十二云
T41n1821_p0193b25║「諸大梵王必異生攝，以無聖者還生下故，
T41n1821_p0193b26║上二界無入見道故。」「此後復有至成已
T41n1821_p0193b27║住劫」者，此明中劫并顯住劫。准此論文，壽
T41n1821_p0193b28║漸減時方名住劫，壽未減時是成劫攝。問：
T41n1821_p0193b29║初劫唯減、後劫唯增，如何時等中間十八？
T41n1821_p0193c01║解云：二十住劫前後相望，前有情福勝、後有
T41n1821_p0193c02║情福劣，住中初劫福最勝故，應合受用上妙
T41n1821_p0193c03║境界，故下時極遲。從第二劫已去，其福漸
T41n1821_p0193c04║薄，上稍遲、下漸疾。以上時境勝，由薄福故，
T41n1821_p0193c05║不合受用，故上時遲。以下時境劣，由薄福
T41n1821_p0193c06║故，應合受用，故下時疾。如是乃至第十九劫
T41n1821_p0193c07║福漸漸薄，上時極遲、下時極疾。至第二十劫
T41n1821_p0193c08║福最薄故，上時極遲。故初、後劫等中十八。
T41n1821_p0193c09║又解：壽未減時是成劫攝，從無量歲初減
T41n1821_p0193c10║已去方名住劫。第二十劫上至八萬，多時經
T41n1821_p0193c11║停，故初、後劫等中十八。「所餘成壞至
T41n1821_p0193c12║二十中劫」者，因明住劫，復顯成、壞、空三時
T41n1821_p0193c13║皆准住劫。「成中初劫至有情漸捨」者，
T41n1821_p0193c14║明成、壞劫二種不同：共業易故，一劫成、壞；別
T41n1821_p0193c15║業難故，十九成、壞。準此論文，梵王但受五十
T41n1821_p0193c16║八劫，謂成十九、住二十、壞十九。故《大智度
T41n1821_p0193c17║論》云「梵王壽命五十八劫。」前言梵王六十劫
T41n1821_p0193c18║者，據大數而言。又解：初成劫時梵王即住，
T41n1821_p0193c19║言十九劫成有情者，從多為論。據器成已，
T41n1821_p0193c20║後壞劫時梵王亦住，火從下壞臨至梵王
T41n1821_p0193c21║方生上天，數滿六十，非要具受。問：若
T41n1821_p0193c22║依《立世經》十劫成器世間，十劫成有情世
T41n1821_p0193c23║間，十劫壞有情世間，十劫壞器世間。如何
T41n1821_p0193c24║會釋？解云：《立世經》說梵王十小劫獨住，然
T41n1821_p0193c25║後梵輔等生。彼經意說以大梵王獨一少
T41n1821_p0193c26║故攝入器中，故說十劫成器世間。據梵輔
T41n1821_p0193c27║已下，從多分說，故言十劫成有情世間。此
T41n1821_p0193c28║論多、少通論，故說十九劫成有情世間，一
T41n1821_p0193c29║劫成器世間。又《立世經》說初從壞地獄
T41n1821_p0194a01║乃至壞梵輔，經十小劫眾生世界壞，然梵
T41n1821_p0194a02║王未上生也。彼經意說，以大梵王獨一少
T41n1821_p0194a03║故攝入器中。又據漸壞，故言十劫壞器世
T41n1821_p0194a04║間。據梵輔已下，從多分說，故言十劫壞有
T41n1821_p0194a05║情世間。此論多、少通論，故言十九劫壞有
T41n1821_p0194a06║情世間，一劫壞器世間。前有情世間中引《婆
T41n1821_p0194a07║沙》評家義。梵王二十中劫獨一而住者，通
T41n1821_p0194a08║初、後說。初十劫獨一而住，梵眾生已未敢
T41n1821_p0194a09║共居，復經十劫然始共居，故知有二十劫。
T41n1821_p0194a10║「如是所說至成大劫量」者，此明大劫。
T41n1821_p0194a11║「劫性是何」者，問。「謂唯五蘊」者，答。
T41n1821_p0194a12║劫謂時分，時無別體，約法以明，故以五
T41n1821_p0194a13║蘊為體。故《婆沙》一百三十五云「劫體是何？有
T41n1821_p0194a14║說是色。引證（云云）。」如是說者，晝夜等位無不
T41n1821_p0194a15║皆是五蘊生滅，以此成劫。劫體亦然。然劫既
T41n1821_p0194a16║通三界時分，故用五蘊、四蘊為性。「經
T41n1821_p0194a17║說三劫至三無數」者，依經起問。阿之言無，
T41n1821_p0194a18║僧企耶名數。「累前大劫至三無數」者，
T41n1821_p0194a19║答。累前八十大劫為十百千至三劫無數。
T41n1821_p0194a20║「既稱無數何復言三」者，難。「非無數言
T41n1821_p0194a21║至是其一數」者，解。引經證。「云何六十」者，
T41n1821_p0194a22║問。「如彼經言至三劫無數」者，引經答。
T41n1821_p0194a23║阿僧企耶，第五十二，於此六十數中其一。至
T41n1821_p0194a24║論主出世，現有前五十二，諸傳誦者忘失
T41n1821_p0194a25║後八。若數大劫至此六十數中，第五十二阿
T41n1821_p0194a26║僧企耶名劫無數。此劫無數，復積至三，經中
T41n1821_p0194a27║說為三劫無數。非諸算計不能數知，故得
T41n1821_p0194a28║說為三劫無數。《婆沙》一百七十七云「總有
T41n1821_p0194a29║七說。」此論當第三說，廣如彼釋。「何緣菩
T41n1821_p0194b01║薩至方期佛果」者，問。「如何不許至發長
T41n1821_p0194b02║時願」者，答。波羅，此云彼岸。蜜多，此云到。
T41n1821_p0194b03║「若餘方便至久修多苦行」者，難。若餘
T41n1821_p0194b04║二乘修少方便亦得涅槃，何用為菩提久
T41n1821_p0194b05║修多苦行？「為欲利樂至求無上菩提」者，
T41n1821_p0194b06║答。為益有情，長時修願，故捨二乘涅槃小
T41n1821_p0194b07║道，迴求無上正等菩提。「濟他有情於
T41n1821_p0194b08║己何益」者，問。「菩薩濟物至即為己益」者，
T41n1821_p0194b09║答。「誰信菩薩有如是事」者，難。誰信菩薩
T41n1821_p0194b10║專欲利他、不自益己？「有懷潤己至以他
T41n1821_p0194b11║為己故」者，答。二乘之人有懷潤己無大慈
T41n1821_p0194b12║悲，於此有情稱為濟他即為益己、此事實
T41n1821_p0194b13║難信。菩薩行人無心潤己有大慈悲、於
T41n1821_p0194b14║此有情稱為濟他即為益己、此事非難信。
T41n1821_p0194b15║又引三證：一引無哀愍有慈悲證，二引
T41n1821_p0194b16║執我愛無我愛證，三引有情修種性異證。
T41n1821_p0194b17║依諸有情種姓差別故。「有頌言」者，初兩句
T41n1821_p0194b18║明異生下士，勤求自身人、天等樂。次兩句
T41n1821_p0194b19║明二乘中士，求滅三苦，非求有漏樂，以
T41n1821_p0194b20║此樂是當苦依故。又解：此樂，行苦依故。又
T41n1821_p0194b21║解：此樂壞時苦故，名為苦依。後一頌明菩
T41n1821_p0194b22║薩上士，恒時勤求自荷受眾苦，令他有情
T41n1821_p0194b23║近得人、天善趣安樂，遠令他苦永滅盡故
T41n1821_p0194b24║得涅槃樂。所以者何？由姓不同，以他苦樂
T41n1821_p0194b25║而為己苦樂故。
T41n1821_p0194b26║「如是已辨至麟角喻百劫」者，此下第二明劫
T41n1821_p0194b27║中人。就中，一明佛、獨覺；二明四輪王；三
T41n1821_p0194b28║明小王出興。此即第一明佛、獨覺。上兩
T41n1821_p0194b29║句明佛，下兩句明獨覺。「論曰至諸佛
T41n1821_p0194c01║出現」者，於八十劫中，二十成劫、二十壞劫、
T41n1821_p0194c02║二十空劫無佛出世，唯於二十住劫中有
T41n1821_p0194c03║佛出世。然於二十住劫中，十九增位無佛出
T41n1821_p0194c04║世，十九減位有佛出世。就劫減位，始從八
T41n1821_p0194c05║萬乃至百年，於此中間有佛出世。故《賢劫
T41n1821_p0194c06║經》第十說：𤘽留孫佛人壽四萬歲時出世，𤘽
T41n1821_p0194c07║那含牟尼佛人壽三萬歲時出世，迦葉佛人
T41n1821_p0194c08║壽二萬歲時出世，釋迦牟尼佛人壽百歲時
T41n1821_p0194c09║出世。若依《西域記》第六，𤘽留孫佛人壽六萬
T41n1821_p0194c10║歲時出世，𤘽那含牟尼佛人壽四萬歲時出
T41n1821_p0194c11║世，迦葉波佛人壽二萬歲時出世，釋迦牟尼
T41n1821_p0194c12║佛人壽百歲時出世。此應部別不同。問：此
T41n1821_p0194c13║二十住劫中，釋迦牟尼佛於何劫中出世？
T41n1821_p0194c14║解云：於第九住劫出世故。《立世阿毘曇》第九
T41n1821_p0194c15║說住劫中云「是二十少劫中，世界起成已住
T41n1821_p0194c16║者，幾多已過？幾多未過？八少劫已過，十一
T41n1821_p0194c17║少劫未來，第九一劫現在未盡。」准《立世》文，
T41n1821_p0194c18║故知釋迦牟尼佛當第九劫出世，彌勒佛即
T41n1821_p0194c19║當第十劫出世。又泰法師云：「若依《立世
T41n1821_p0194c20║經》此二十住劫中，後十住劫無佛出世，前時
T41n1821_p0194c21║住劫有佛出世。就前十住劫中，前五住劫
T41n1821_p0194c22║無佛出世，後五住劫有佛出世。第六住劫
T41n1821_p0194c23║減至四萬歲時，𤘽留孫佛出世。第七住劫減
T41n1821_p0194c24║至三萬歲時，拘那含牟尼佛出世。第八住
T41n1821_p0194c25║劫減至二萬歲時，迦葉波佛出世。第九住
T41n1821_p0194c26║劫減至百歲時，釋迦牟尼佛出世。第十住
T41n1821_p0194c27║劫初減八萬歲時，彌勒佛出世。」撿《立世》文，
T41n1821_p0194c28║但言今時當住劫中第九劫，更無餘說。又
T41n1821_p0194c29║撿《起世經》亦無此說。不知泰法師何處得
T41n1821_p0195a01║此文來？此論餘文可知。「何緣增位無
T41n1821_p0195a02║佛出耶」者，問。「有情樂增難教厭故」者，答。
T41n1821_p0195a03║「何緣減百無佛出耶」者，問。「五濁極
T41n1821_p0195a04║增至及無病故」者，答。義便明五濁。壽濁，
T41n1821_p0195a05║以命為體。言劫濁者，劫謂時，時無別體，
T41n1821_p0195a06║約法以明，以五蘊為體。又解：若泛出劫體，
T41n1821_p0195a07║以五蘊為體。此中劫濁以色為體，故論
T41n1821_p0195a08║云「資具衰損」。煩惱濁，以五鈍惑為體。見
T41n1821_p0195a09║濁，以五見為體。有情濁者，有情離法無
T41n1821_p0195a10║有別性，以五蘊為體。又解：以惡業為體。
T41n1821_p0195a11║劫減將末，壽等鄙下，如滓穢故，說名為濁。
T41n1821_p0195a12║由前壽濁起故，壽命極被衰損，乃至十歲。
T41n1821_p0195a13║由前劫濁起故，衣食等資具極被衰損，以
T41n1821_p0195a14║此故知劫濁以色為體。由次煩惱濁、見濁
T41n1821_p0195a15║起故，善品衰損。以煩惱濁耽欲樂故，起貪
T41n1821_p0195a16║損善。以見濁自苦行故，起戒取損善。或
T41n1821_p0195a17║煩惱濁損在家善，見濁損出家善。由後
T41n1821_p0195a18║有情濁起，衰損自身，身量短小，色白令黑，
T41n1821_p0195a19║力強令劣，正念正智令邪念邪智，勤勇
T41n1821_p0195a20║令懈怠，無病令有病。以此故知有情濁
T41n1821_p0195a21║以五蘊為體。問：如《婆沙》一百一十三云「有
T41n1821_p0195a22║情衰損者，謂劫初時此贍部洲廣博嚴淨，多
T41n1821_p0195a23║諸淳善福德有情，城邑次比人民充滿，至
T41n1821_p0195a24║劫末時唯餘萬人。」准彼《婆沙》損諸有情
T41n1821_p0195a25║令其漸少，何故此論說損自身？解云：《婆
T41n1821_p0195a26║沙》據損多令少，此論據損自身。以實而言
T41n1821_p0195a27║皆通兩種，俱有情故。「獨覺出現至二麟
T41n1821_p0195a28║角喻」者，明獨覺出世，并顯二種。「部行
T41n1821_p0195a29║獨覺至轉名獨勝」者，釋部行獨覺。由眾部相
T41n1821_p0195b01║隨，名為部行。離教自悟，名為獨覺。部行獨
T41n1821_p0195b02║覺先是聲聞前三果人，後得第四勝果之
T41n1821_p0195b03║時，離教獨證勝果，轉名獨勝。又解：先是
T41n1821_p0195b04║聲聞初果，後得後三勝果時，離教獨悟勝
T41n1821_p0195b05║果，轉名獨勝。前解為勝。「有餘說彼至不
T41n1821_p0195b06║應修苦行」者，敘異說。若先是聖人，不應起
T41n1821_p0195b07║戒取而修苦行，以此故知先是異生。餘文
T41n1821_p0195b08║可知。「麟角喻者謂必獨居」者，釋麟角喻。
T41n1821_p0195b09║如麟一角無二竝生，獨居悟道故喻麟角。
T41n1821_p0195b10║故《婆沙》三十云「麟角喻者，根極勝故，樂獨出
T41n1821_p0195b11║故，當知如佛，必無有二竝出世間。如舍
T41n1821_p0195b12║利子尚無竝出，況麟角喻勝彼多倍。」又《婆
T41n1821_p0195b13║沙》九十九云「問：佛得緣佛他心智不？有說
T41n1821_p0195b14║不得。所以者何？無二如來俱出世故。復有
T41n1821_p0195b15║說者，得。此說能緣，不說現起。問：獨覺得
T41n1821_p0195b16║緣獨覺他心智不？答：麟角喻者，准佛應知。
T41n1821_p0195b17║又一說云：有作是說，麟角喻獨覺，亦定
T41n1821_p0195b18║得緣麟角喻獨覺他心智，亦說能緣，亦說
T41n1821_p0195b19║現起。餘世界中有麟角喻獨覺出世，無理
T41n1821_p0195b20║遮故。」雖有二說，然無評家。前既不言有
T41n1821_p0195b21║說，且以前說為正。又同《婆沙》前文。
T41n1821_p0195b22║「二獨覺中至麟角喻獨覺」者，明麟角喻修行
T41n1821_p0195b23║時節。「言獨覺者至不調他故」者，釋名。
T41n1821_p0195b24║「何緣獨覺至對治道故」者，外難。何緣獨覺
T41n1821_p0195b25║言不調他？非彼無能演說正法，以彼亦
T41n1821_p0195b26║得四無礙解故。論主若謂雖能說法而不
T41n1821_p0195b27║能投機說法故不說者，又彼獨覺得宿命
T41n1821_p0195b28║智而能憶念過去所聞佛說教理，何故不
T41n1821_p0195b29║能投機說法？論主若謂能雖說法亦知
T41n1821_p0195c01║根機，而無慈悲故不說者，又不可說彼獨
T41n1821_p0195c02║覺無慈悲，為攝有情現神通故。論主若
T41n1821_p0195c03║謂雖能說法及知根機亦有慈悲，以無
T41n1821_p0195c04║受法機故不調他者，又不可說無受法
T41n1821_p0195c05║機，爾時有情亦有能起世間離欲有漏道故。
T41n1821_p0195c06║「雖有此理至怖諠雜故」者，答。雖有此理，
T41n1821_p0195c07║由彼獨覺過去久習，少欣樂勝解，無說法希
T41n1821_p0195c08║望故。於少欣樂中勝解強故，所以別舉。又
T41n1821_p0195c09║知有情難受深法，以順生死流既久，難令
T41n1821_p0195c10║逆生死流故。又避攝眾，不說正法，怖諠
T41n1821_p0195c11║雜故。
T41n1821_p0195c12║「輪王出世至何威何相」者，此下第二明四輪
T41n1821_p0195c13║王，一問時、二問種、三問俱、四問威、五
T41n1821_p0195c14║問相。「頌曰至故與佛非等」者，初句答初
T41n1821_p0195c15║問，第二句第三句及第四句中「逆次」兩字答
T41n1821_p0195c16║第二問，第四句中「獨如佛」三字答第三問，第
T41n1821_p0195c17║五、第六句答第四問，第七、第八句答第五
T41n1821_p0195c18║問。「論曰至名轉輪王」者，釋初句。准此
T41n1821_p0195c19║論文，四種輪王皆於人壽八萬已上方出世
T41n1821_p0195c20║間。「《施設足》中至應知亦爾」者，釋第二、
T41n1821_p0195c21║第三及第四句中「逆次」兩字。初引論釋四
T41n1821_p0195c22║王。鐵輪王一，謂贍部；銅輪王二，加勝身；銀
T41n1821_p0195c23║輪王三，更加牛貨；金輪王四，更加北洲。
T41n1821_p0195c24║「契經」已下，會釋經文。依論說四輪，經就勝
T41n1821_p0195c25║說，但說金輪。引經證訖，論主解云「金輪
T41n1821_p0195c26║既然，轉餘三輪應知亦爾。」或可總是，經文
T41n1821_p0195c27║就勝偏說金輪，餘三例釋。「輪王如佛
T41n1821_p0195c28║至輪王亦爾」者，釋第四句獨如佛。輪王一
T41n1821_p0195c29║界無二竝生，如佛無俱。引經可解。處謂
T41n1821_p0195c30║方處，位謂時位。「應審思擇至為約一切
T41n1821_p0196a01║界」者，論主勸思。經言唯一，為據一三千？
T41n1821_p0196a02║為約一切三千說？「有說餘界至唯一
T41n1821_p0196a03║如來」者，說一切有部解。於十方界，唯一如
T41n1821_p0196a04║來，無二竝生。立理、引教可知。波羅門，此
T41n1821_p0196a05║名梵志。喬答摩，此剎帝利中一姓。氏，謂
T41n1821_p0196a06║氏族。「若爾何緣至得自在轉」者，外人引
T41n1821_p0196a07║經難。「彼有蜜意」者，答。「蜜意者何」
T41n1821_p0196a08║者，外人徵。「謂若世尊至例此應知」者，通
T41n1821_p0196a09║釋經文。《梵王經》據不作加行，佛眼唯於一
T41n1821_p0196a10║三千界觀見自在；若據發起加行，佛眼能
T41n1821_p0196a11║於無邊世界觀見自在。天耳通等例此應
T41n1821_p0196a12║知。「有餘部師至定有多佛」者，有餘部說
T41n1821_p0196a13║有十方佛家。可知。「然彼所引至及決定
T41n1821_p0196a14║勝道」者，立十方佛家通前《舍利子經》。此經
T41n1821_p0196a15║為約一界？多界？若約多界唯有一佛，則轉
T41n1821_p0196a16║輪王餘界非有，經說如佛遮俱生故。汝宗
T41n1821_p0196a17║既許輪王餘界別有，如何不許別界佛耶？
T41n1821_p0196a18║俱現益多，如何不許令得人天增上生，及
T41n1821_p0196a19║得決定無漏勝道？「若爾何故至俱時出
T41n1821_p0196a20║現」者，說一切有部難。「以無用故至無二
T41n1821_p0196a21║佛現」者，十方佛家答，一以無用、二由願力、
T41n1821_p0196a22║三令敬重、四令速行。「如是所說至主
T41n1821_p0196a23║兵臣寶」者，釋第五、第六句。「象等五寶至
T41n1821_p0196a24║生他有情」者，難。於七寶中，除輪、珠寶，餘象
T41n1821_p0196a25║等五有情數攝。如何他輪王業生他有情？
T41n1821_p0196a26║此約親因為難。「非他有情至乘自業起」
T41n1821_p0196a27║者，答。非他象等有情從他輪王親因業起，
T41n1821_p0196a28║各自從己親因生故。然由先造互相繫屬
T41n1821_p0196a29║疎增上業，於中若一乘自業生，餘亦俱時
T41n1821_p0196b01║乘自業起。「如是所說至大士相殊」者，釋後
T41n1821_p0196b02║兩句。四種非一，名諸。輪王皆具三十二相，
T41n1821_p0196b03║金輪具勝。餘三雖有，非如金輪。「若爾
T41n1821_p0196b04║輪王與佛何異」者，問。「佛大士相至故有
T41n1821_p0196b05║差別」者，答。《正理》釋云「言處正者，謂於佛身
T41n1821_p0196b06║眾相無偏，得其所故。言明了者，謂於佛
T41n1821_p0196b07║身相極分明，能奪意故。言圓滿者，謂於
T41n1821_p0196b08║佛身眾相周圓，無缺減故。」
T41n1821_p0196b09║「劫初人眾至為防雇守田」者，此下第三明小
T41n1821_p0196b10║王興。問及頌答。「論曰至長壽久住」者，釋
T41n1821_p0196b11║初句。劫初化生，名為意成。初未段食，以喜
T41n1821_p0196b12║樂為飲食。「有如是類至無所貯積」者，釋
T41n1821_p0196b13║第二句。地味，謂地中出，猶如融餳。地皮
T41n1821_p0196b14║餅，生者地味漸乾成餅，名地皮餅。林藤，
T41n1821_p0196b15║此藤成林，故名林藤。食林藤已前身無便
T41n1821_p0196b16║穢，食香稻已去方有便穢。餘文可知。
T41n1821_p0196b17║「後時有人至始於此時」者，釋第三句。「為
T41n1821_p0196b18║欲遮防至此時為首」者，釋第四句。三末多，
T41n1821_p0196b19║此云共許，眾人共許為好人也。惡業道中
T41n1821_p0196b20║隨重別說，所餘輕者略而不論。餘文可知。
T41n1821_p0196b21║「於劫減位有小三災」者，此下第三明劫中災。
T41n1821_p0196b22║就中，一明小三災、二明大三災。此下明
T41n1821_p0196b23║小三災。頌前標宗。「其相云何」者，問。
T41n1821_p0196b24║「頌曰至七日月年止」者，頌答。「論曰至飢
T41n1821_p0196b25║饉災起」者，釋上三句。以此文證小三災
T41n1821_p0196b26║各別於中劫末起。又《立世阿毘曇》第九亦
T41n1821_p0196b27║說小三災別劫中起，如彼廣說。相續，謂
T41n1821_p0196b28║身。邪法，謂諸惡法。應知此時亦起餘過，
T41n1821_p0196b29║從強過重，偏說貪、瞋。場是積聚穀麥處，
T41n1821_p0196c01║故名場蘊。訶梨怛雞，菓名，舊云訶梨勒，
T41n1821_p0196c02║訛也。刀災死疾故日最少，疫災死遲其日
T41n1821_p0196c03║稍長，飢災死最遲故時最長。餘文可知。
T41n1821_p0196c04║「此三災起至北洲總無」者，此釋第四句。
T41n1821_p0196c05║「前說火災至今當具辨」者，此下第二明大三
T41n1821_p0196c06║災。牒前問起。前說火災焚燒世界，餘水、
T41n1821_p0196c07║風災亦爾，如應當知。何者為餘水、風災？今
T41n1821_p0196c08║當具辨此大三災。「頌曰至七水火後風」
T41n1821_p0196c09║者，前三句明三災，次三句明第四定無災，
T41n1821_p0196c10║後兩句明災起次第。「論曰至亦無餘在」
T41n1821_p0196c11║者，釋初句。《婆沙》一百三十三說云「火災起
T41n1821_p0196c12║時，有說：七日先隱持雙，先一照耀，後六漸
T41n1821_p0196c13║出，便壞世間。有說：一日分為七日。有說：一日
T41n1821_p0196c14║成七倍熱。有說：七日先藏地下，後漸出現。
T41n1821_p0196c15║如是說者，諸有情類業增上力令世界成，至
T41n1821_p0196c16║劫末時業力盡故，隨於近處有災火生，乃
T41n1821_p0196c17║至梵宮皆被焚燎。水災起時，有說：三定邊
T41n1821_p0196c18║雨熱灰水，能壞世間。有說：從下水輪涌出。
T41n1821_p0196c19║如是說者，諸有情類業增上力令世界成，至
T41n1821_p0196c20║劫末時業力盡故，隨於近處有災水生，由
T41n1821_p0196c21║彼因緣世界便壞。風災起時，有說：從四定
T41n1821_p0196c22║邊風起，能壞世間。有說：從下風輪有猛風
T41n1821_p0196c23║起。如是說者，諸有情業增上力令世界成，
T41n1821_p0196c24║至劫末時業力盡故，隨於近處有災風生，
T41n1821_p0196c25║至遍淨天皆被散壞。」此論三災，竝非《婆
T41n1821_p0196c26║沙》正義。此論非以《婆沙》評家為量，隨樂而
T41n1821_p0196c27║說。「一類外道至餘極微在」者，此下破異
T41n1821_p0196c28║執。此即敘計。別有一類勝論外道執極微
T41n1821_p0196c29║常，彼謂劫壞但壞麁色，爾時猶有餘常極
T41n1821_p0197a01║微。「何緣彼執猶有餘極微」者，論主徵
T41n1821_p0197a02║問。「勿後麁事果生無種子故」者，勝論答。
T41n1821_p0197a03║勿後劫成麁事果生無種子故。彼執劫壞
T41n1821_p0197a04║之時壞麁色事，不壞常微。此常極微散在
T41n1821_p0197a05║空中各各別住，劫將成時眾生業力令常
T41n1821_p0197a06║極微兩兩和合生一麁果，量等父母。所生
T41n1821_p0197a07║麁果復各兩兩和合共生一麁果，故復量等
T41n1821_p0197a08║父母。如是展轉兩兩和合成大地等。從
T41n1821_p0197a09║二極微生果已去名為麁事。散常極微名為
T41n1821_p0197a10║種子，與彼麁果為種子故。應知劫壞，壞
T41n1821_p0197a11║彼麁事非壞極微。「豈不前說至風為種
T41n1821_p0197a12║子」者，述正義。豈不前說世界將成，由諸有
T41n1821_p0197a13║情於虛空中業所生風能為世界種子故。
T41n1821_p0197a14║故《正理》云「風中具有種種細物，為同類因
T41n1821_p0197a15║引麁物起（已上論文）。」或此下世界將欲成時，即以
T41n1821_p0197a16║前災頂風為緣，引生下地風起，此風能為
T41n1821_p0197a17║世界種子。如二十空劫後將成劫時，用前
T41n1821_p0197a18║壞劫第二定等火災等頂風為緣故，引下地
T41n1821_p0197a19║風為其種子，生諸世界。壞望後成是其前
T41n1821_p0197a20║故，名前災頂。「又化地部至飄種來此」者，
T41n1821_p0197a21║述異部計。由諸世界壞非一時，此界初成
T41n1821_p0197a22║風從他方飄諸種子來此世間，成諸世界
T41n1821_p0197a23║生芽等果。「雖爾不許至親所引起」者，述
T41n1821_p0197a24║勝論師計。佛法雖爾，我宗不許芽等果生是
T41n1821_p0197a25║種等因親所引起。「若爾芽等從何而生」
T41n1821_p0197a26║者，論主徵問。汝不許種親生芽等，未知芽
T41n1821_p0197a27║等從何而生？「從自分生至從極微生」者，
T41n1821_p0197a28║勝論答。麁芽等果，各從自分細芽等生。如
T41n1821_p0197a29║是芽等自分，復隨芽等自分因生。從麁
T41n1821_p0197b01║向細展轉乃至最細有分，從二父母芽極
T41n1821_p0197b02║微生。攬父母成有彼分故，名為有分。父
T41n1821_p0197b03║母二微但名為分，二分別故不名有分。彼
T41n1821_p0197b04║宗中計種、芽、莖等常微各異，唯自類相生，
T41n1821_p0197b05║非生異類。「於芽等生中種等有何力」者，
T41n1821_p0197b06║論主復徵。「除能引集至生芽等力」者，勝
T41n1821_p0197b07║論答。此種子等除能引集芽等常微，種等更
T41n1821_p0197b08║無有別勝力親生芽等，以此芽等各從
T41n1821_p0197b09║自分芽等生故。「何緣定作如是執耶」者，
T41n1821_p0197b10║論主復徵。「從異類生定不應理」者，勝論
T41n1821_p0197b11║答。芽地大等從其異類種地大等生，定不應
T41n1821_p0197b12║理。彼計芽種雖復俱以地大為體，然類各
T41n1821_p0197b13║別。「不應何理」者，論主復徵。「應無定
T41n1821_p0197b14║故」者，勝論反難論主。若從異類能生，異類
T41n1821_p0197b15║應無定故。應從穀等種，生諸麥等芽。
T41n1821_p0197b16║「功能定故至從異類定生」者，論主釋難。如麥
T41n1821_p0197b17║種等定能生彼麥芽等果，不能生餘穀芽
T41n1821_p0197b18║等果。故言功能定，故無不定失。如聲定從
T41n1821_p0197b19║手、鼓等異類而生。如燒物熟變，從薪、火等
T41n1821_p0197b20║異類定生。或燒薪時從白生黃、從黃生黑
T41n1821_p0197b21║等，名異類定生。又解：引勝論中聲等為
T41n1821_p0197b22║喻。彼宗計德句中聲是實句中空家德，從
T41n1821_p0197b23║空異類而生。又從德句中合離異類生，如
T41n1821_p0197b24║手、鼓合出聲。如破竹離出聲。熟變是色，
T41n1821_p0197b25║色是德句攝。此色是實句中火家德，從火異
T41n1821_p0197b26║類生，亦從薪生。等謂等取餘德句義中從
T41n1821_p0197b27║異類生法，即顯彼說自教相違。「德法有
T41n1821_p0197b28║殊至及縷生衣等」者，勝論救義。德句義法而
T41n1821_p0197b29║有差別。如聲熟等可有從彼異類而生，
T41n1821_p0197c01║實句義法而即不爾。種芽地大俱是實句攝，
T41n1821_p0197c02║各自分生。又引事證，世間現見實句中法唯
T41n1821_p0197c03║從同類生，如從眾藤生一總支，支謂藤
T41n1821_p0197c04║圜，擬安鉢等。彼宗離藤別有支體，體俱地
T41n1821_p0197c05║大竝實句收，故說此藤生同類支。亦如眾
T41n1821_p0197c06║縷生一總衣，彼宗離縷別有衣體，俱是地大
T41n1821_p0197c07║竝實句收，故說此縷生同類衣。此二竝是同
T41n1821_p0197c08║時生也。又藤與支、縷之與衣，形狀相似，
T41n1821_p0197c09║以見藤時亦即見支、見縷之時亦即見衣，
T41n1821_p0197c10║故言相似。「此非應理」者，論主非救。
T41n1821_p0197c11║「非理者何」者，勝論反徵論主。「引不極
T41n1821_p0197c12║成為能立故」者，論主出非理。凡所引喻，彼此
T41n1821_p0197c13║極成。汝引不極成為能立喻故。「今此所
T41n1821_p0197c14║引何不極成」者，勝論復徵所以。「非許藤
T41n1821_p0197c15║支至如蟻行等」者，論主答。如我所宗，非許
T41n1821_p0197c16║離藤別有支體，非許離縷別有衣體，即眾
T41n1821_p0197c17║藤合、即眾縷合，盤屈安布差別不同，得支
T41n1821_p0197c18║名、衣名。如蟻行等，離蟻之外無別行體。
T41n1821_p0197c19║勝論亦許無別行體，故引極成為喻。
T41n1821_p0197c20║「云何知爾」者，勝論復徵論主。「一縷合中
T41n1821_p0197c21║至應亦得衣」者，論主以理徵破。此中且破離
T41n1821_p0197c22║縷有衣，離藤有支准衣應破，故不別顯。
T41n1821_p0197c23║勝論宗計有一全衣與眾縷合。論主破云：
T41n1821_p0197c24║一縷與彼全衣合中，曾不得衣，唯得縷故。
T41n1821_p0197c25║若言縷上別有全衣，見縷之時有誰為障
T41n1821_p0197c26║令不得衣？若言有障，見縷之時何不見
T41n1821_p0197c27║障？既不見障但見其縷，故知離縷無別有
T41n1821_p0197c28║衣。若有別衣，如何不見？勝論計衣雖多縷
T41n1821_p0197c29║合，此中且以一縷為難，餘縷准知。或一縷
T41n1821_p0198a01║言顯多縷中一一縷也。若汝救言：於一縷
T41n1821_p0198a02║中無全衣轉。則應一縷上但有衣家少分，
T41n1821_p0198a03║無有全衣。既爾，應許此全衣體集眾縷上
T41n1821_p0198a04║諸衣分成衣，是假非實，非更別有有分全
T41n1821_p0198a05║衣說名實衣。言有分者，謂此全衣有眾
T41n1821_p0198a06║縷分，或此全衣有眾衣分名為有分。若許
T41n1821_p0198a07║全衣攬眾縷上衣分以成，復轉徵言：又
T41n1821_p0198a08║如何知縷上衣分異縷而有？若言縷上別
T41n1821_p0198a09║有衣分，見縷之時何不見彼衣分？既不別
T41n1821_p0198a10║見衣分，明知離縷無別衣分。汝若復謂
T41n1821_p0198a11║此全衣體非一縷合能顯，此衣要待多縷
T41n1821_p0198a12║為所依合體方顯者。難云：於唯多經縷和
T41n1821_p0198a13║合，未著緯縷時，應亦得衣。又解：若謂全
T41n1821_p0198a14║衣要待多所依縷和合衣體方顯，非一縷
T41n1821_p0198a15║者。於唯多經和合，未著緯縷時，應亦得衣。
T41n1821_p0198a16║上來約縷以破。「或應畢竟至如旋火
T41n1821_p0198a17║輪」者，此即約根以破。或應畢竟無得全衣
T41n1821_p0198a18║理。猶如一衣，眼見身觸此一邊時，中及餘
T41n1821_p0198a19║邊不對根故。以中及外非俱對根，是則非
T41n1821_p0198a20║得一段全衣。豈有一衣有對、不對？故知畢
T41n1821_p0198a21║竟無得衣理。或對根者可名為衣，不對
T41n1821_p0198a22║根者應非衣攝。汝若謂此中及餘邊漸次
T41n1821_p0198a23║皆可對治眼、身根，非頓對者。則應眼身
T41n1821_p0198a24║唯得諸衣分，不應說彼眼、身二根得有分、
T41n1821_p0198a25║無全衣。勝論計衣，眼、身能取。既破外
T41n1821_p0198a26║訖，示正義言：是故即於諸縷分上，眼、身
T41n1821_p0198a27║二識漸次了別，次後意識總起有分段衣覺。
T41n1821_p0198a28║故如旋火輪，實見火色非見火輪，從眼
T41n1821_p0198a29║識後意識謂輪。輪實無體，此衣亦爾。
T41n1821_p0198b01║「謂若離縷至甚為靈異」者，論主以理釋前離
T41n1821_p0198b02║縷無衣。衣異色，謂青、黃等色。異類，謂
T41n1821_p0198b03║絲、毛等類。異業，謂障寒等業用。謂若離
T41n1821_p0198b04║此縷上異色、離此縷上異類、離此縷上異
T41n1821_p0198b05║業，此衣上異色、此衣上異類、此衣上異業不
T41n1821_p0198b06║可得故。此中釋意：縷上見有異色、類、業，
T41n1821_p0198b07║衣上即無異色、類、業。若衣上有異色、類、業，
T41n1821_p0198b08║可證有衣；衣上既無異色、類、業，明知衣
T41n1821_p0198b09║體亦無。約無色、類、業以破彼衣。若汝救
T41n1821_p0198b10║言：於錦衣上異色、類、業，屬衣非縷，以此
T41n1821_p0198b11║錦衣異色、類、業故。汝則應許實句中衣
T41n1821_p0198b12║從異類起。所以者何？於錦衣上一一縷色
T41n1821_p0198b13║各是青等，無種種異色。一一縷類各是絲等，
T41n1821_p0198b14║無種種異類。一一縷業各障寒等業，別無
T41n1821_p0198b15║種種異業。既無種種色、類、業縷，生種種色、
T41n1821_p0198b16║類、業衣，是則縷衣相望各異。其縷生衣，異類
T41n1821_p0198b17║能生。縷、衣二種俱實句攝，是則許實從異
T41n1821_p0198b18║類起，如何前說實唯從同類生？此即以縷
T41n1821_p0198b19║難衣，約色等三顯縷無異，非欲正聚
T41n1821_p0198b20║色等為難。又解：即以一一縷上無種種
T41n1821_p0198b21║色、等類、業為難。既無種種色、類、業，生種
T41n1821_p0198b22║種色、類、業衣，即是此衣從異類起。又解：
T41n1821_p0198b23║勝論宗衣是實句，色是德句，類是同異句，業
T41n1821_p0198b24║是業句。既色、類、業能生此衣，是即許實從
T41n1821_p0198b25║異類起。於錦衣上，或於一分無異色等
T41n1821_p0198b26║邊應不見衣，由彼異色等能顯錦衣故，
T41n1821_p0198b27║於此一分中無異色等故。汝若固執於
T41n1821_p0198b28║錦一分無異色等處亦名衣者，或即於彼
T41n1821_p0198b29║無異色等錦一分中應見異色等，以執衣
T41n1821_p0198b30║必有異色等相故。復調弄言：彼許有分
T41n1821_p0198c01║全衣體唯是一，而有種種色、類、業殊，一異
T41n1821_p0198c02║相違而得相有。審有如斯，甚為靈異。
T41n1821_p0198c03║「又於一火至不應得成」者，上來破勝論縷衣
T41n1821_p0198c04║地大訖，義便復破勝論火大。彼計一火光明
T41n1821_p0198c05║界中隨所至處一段光明體唯是一，依多極
T41n1821_p0198c06║微上起。還以離縷別有衣體，所以次破。
T41n1821_p0198c07║於彼一火光明界中隨所至處體若是
T41n1821_p0198c08║一，云何於中得有遠燒觸時痛少、近燒觸
T41n1821_p0198c09║時痛多，遠照色時昧劣、近照色時明顯？此
T41n1821_p0198c10║等不同有異差別，應不得成。既有不同
T41n1821_p0198c11║有異差別，明非一體。極微眾多即無此過。
T41n1821_p0198c12║又解：體若是一，云何於彼一火界中可得
T41n1821_p0198c13║辨有遠近不同？謂此名遠、此名為近？燒、
T41n1821_p0198c14║照有異，謂同燒多物，黃、黑有異。謂同照多
T41n1821_p0198c15║物，明、昧有異，觸、色差別，謂於其中熱、觸差
T41n1821_p0198c16║別，謂於其中色有差別。此等差別皆應不
T41n1821_p0198c17║成。又解：於一火界遠、近二種不同，燒、照
T41n1821_p0198c18║二種有異，觸、色二種差別。若是體一，此遠、
T41n1821_p0198c19║近等皆應不成。「各別極微至理亦應爾」
T41n1821_p0198c20║者，通伏難。伏難云：各別極微既越根境，故
T41n1821_p0198c21║知細極微外有麁事，一火光等為眼等境。
T41n1821_p0198c22║為通此難，故作是言：各別極微一一別住
T41n1821_p0198c23║雖越根境，眾微共聚可現根境，證如彼外
T41n1821_p0198c24║道勝論所宗火鑽等合能生火果，非獨能生。
T41n1821_p0198c25║又解：二微等合能生麁果，非獨能生。或
T41n1821_p0198c26║如眼、色、明、空等緣合能發識，非獨能生。又
T41n1821_p0198c27║如翳目觀散髮時，相隣即見，別住不見。極
T41n1821_p0198c28║微對根，理亦應爾。「又即於色等至極微
T41n1821_p0198c29║亦壞」者，論主又述己宗。約體不異，顯壞同
T41n1821_p0199a01║時，以破勝論。勝論色等與極微異，劫壞之
T41n1821_p0199a02║時麁色等壞，極微不壞。為破彼執，故有此
T41n1821_p0199a03║文。又即於色、聲、香、味、觸立極微名，離
T41n1821_p0199a04║色等外無別極微故，色等壞時極微亦壞。
T41n1821_p0199a05║由體同故，壞必同時，故劫壞時無極微在。
T41n1821_p0199a06║「極微實攝至定俱時滅」者，勝論救義。六
T41n1821_p0199a07║句義中，細極微體實句義攝，麁色、聲等德句
T41n1821_p0199a08║義收，由體異故壞不俱時。故劫壞時但能
T41n1821_p0199a09║壞彼麁色、聲等，不能壞彼常細極微。
T41n1821_p0199a10║「此二體別至寧異色觸」者，論主復破。此實德
T41n1821_p0199a11║二體各別者，理必不然。以審觀時，即於色
T41n1821_p0199a12║等立極微名，非離色、聲、香、味、觸外，有汝
T41n1821_p0199a13║所立別實句中地、水、火、風極微體性。故非
T41n1821_p0199a14║實、德二體各別。又勝論宗中自許，實句義
T41n1821_p0199a15║中地等眼根所取。寧異德句中色、身根所取，
T41n1821_p0199a16║寧異德句中觸？此即以理徵破勝論。一說：
T41n1821_p0199a17║地、水、火、風，眼根俱能取四。一說：身根能取
T41n1821_p0199a18║四種，眼根但取地、水、火三。所以者何？以
T41n1821_p0199a19║身能觸冷、煖等風，故身非眼。「又燒毛
T41n1821_p0199a20║㲲至不記識故」者，此文亦破離色等外實句
T41n1821_p0199a21║義中別有地大。勝論宗執毛㲲、紅花等以實
T41n1821_p0199a22║句中地大為體。故今復破，毛隨作何色㲲
T41n1821_p0199a23║作白色，紅花赤色。等即等取餘未說者。毛
T41n1821_p0199a24║㲲花等若未燒時知是毛等，若被燒已，彼毛
T41n1821_p0199a25║等覺則無有故。故毛等覺，但緣青、黃、赤、白
T41n1821_p0199a26║色等差別而起。或可等言等香、味、觸。所
T41n1821_p0199a27║以者何？毛等被燒、熟變生時同作何色？形量
T41n1821_p0199a28║等故，不知何者是毛、是㲲、是紅花等。由此故
T41n1821_p0199a29║知，但緣色等差別不同作毛等解，離色等
T41n1821_p0199b01║外無別地大為毛等體。又解：毛等被燒熟
T41n1821_p0199b02║變生時，形量與前未燒時等。雖形量等，不
T41n1821_p0199b03║識毛等，故知但緣顯色等別作毛等解。離
T41n1821_p0199b04║顯色等，無別地大為毛等體，猶如地上行伍
T41n1821_p0199b05║瓦器相雜而住，記識瓶、盆。非由顯色，以
T41n1821_p0199b06║顯同故。但由形色，由形異故。若不觀形
T41n1821_p0199b07║差別不同，但看顯色等黃等黑，不記識故。
T41n1821_p0199b08║瓶、盆等物離形等外既無別體，應知毛等
T41n1821_p0199b09║離顯色等亦無實句地大為體。又解：猶如
T41n1821_p0199b10║行伍形色極微為瓶、盆時，由形別故，記識
T41n1821_p0199b11║瓶、盆。若不觀形，不記識故。餘解如前。又
T41n1821_p0199b12║解：猶如行伍諸穀、麥等或方或圓，離方色
T41n1821_p0199b13║等無別有行。若不觀形，不記識故。猶如
T41n1821_p0199b14║記識瓶、盆，應知亦爾。離圓色等無別瓶、
T41n1821_p0199b15║盆，若不觀形，不記識故。餘解如前。彼勝
T41n1821_p0199b16║論宗行及瓶、盆皆無有體，故引極成為今
T41n1821_p0199b17║所喻。「誰當採錄至廣諍應止」者，破訖止
T41n1821_p0199b18║諍。「此三災頂為在何處」者，此下釋第二
T41n1821_p0199b19║句。此即問也。「第二靜慮至名彼災頂」者，
T41n1821_p0199b20║正釋，可解。「何緣下三定遭火水風災」者，
T41n1821_p0199b21║釋第三句。此即問也。「初二三定中至遭
T41n1821_p0199b22║是外災壞」者，答。如二定喜受能為內災，與
T41n1821_p0199b23║輕安俱潤身，如水相似故。欲界苦受不調柔
T41n1821_p0199b24║性名為麁重，遍在身中。初定喜微，猶如未
T41n1821_p0199b25║能滅。二定喜極，遍身麁重由此極喜皆除
T41n1821_p0199b26║盡故，故經中說苦根麁重第二定滅。故《正理》
T41n1821_p0199b27║三十二云「第二靜慮喜受為內災，與輕安俱
T41n1821_p0199b28║潤澤如水，故遍身麁重由此皆除。故經說苦
T41n1821_p0199b29║根第二靜慮滅，以說內心喜得身輕安故。
T41n1821_p0199c01║非唯火災，尋、伺止息亦由滅苦所依識身，
T41n1821_p0199c02║故說苦根二靜慮滅。雖生上地，識身容現
T41n1821_p0199c03║前。隨欲不行，自在故無過。然經言滅苦據
T41n1821_p0199c04║正入定時，初靜慮中猶有尋、伺，無增上喜，
T41n1821_p0199c05║不言苦滅。又云於初靜慮內具三災，外亦
T41n1821_p0199c06║具遭三災所壞。第二靜慮內有二災，故外亦
T41n1821_p0199c07║遭二災所壞。第三靜慮內唯一災，故外但遭
T41n1821_p0199c08║一災所壞。餘文可知。「何緣不立地亦
T41n1821_p0199c09║為災」者，問。「以器世間至地還違地」者，答。
T41n1821_p0199c10║又《正理》云如「先所說三斷末摩，所斷末摩
T41n1821_p0199c11║即是地故，不可立地以為能斷，大種類同
T41n1821_p0199c12║不相違故。「第四靜慮何為外災」者，釋
T41n1821_p0199c13║第四句。此即問。「彼無外災至更往餘處」
T41n1821_p0199c14║者，答。以此文證餘界無淨居天。故《正理》云
T41n1821_p0199c15║「毘婆沙師說，第四定攝淨居，故災不能損。
T41n1821_p0199c16║由彼不可生無色天，亦復不應更往餘
T41n1821_p0199c17║處，由此證餘界無淨居天。若餘世界中有
T41n1821_p0199c18║淨居者，應如地獄移往他方，寧說不應
T41n1821_p0199c19║更往餘處？下三天處由淨居天威力攝持，故
T41n1821_p0199c20║無災壞。無容一地處少不同，便有為災壞、
T41n1821_p0199c21║不壞別。「若爾彼地器應是常」者，釋第
T41n1821_p0199c22║五、第六句。此即問。「不爾至體亦非常」
T41n1821_p0199c23║者，答，可解。又《婆沙》一百三十四云「問：第四靜
T41n1821_p0199c24║慮地若無邊，災所不及，寧非常住？答：剎那
T41n1821_p0199c25║無常，故無此失。有說：第四靜慮地中宮殿所
T41n1821_p0199c26║依俱無常定，謂彼宮地隨彼諸天生時、死
T41n1821_p0199c27║時俱起歿故。此說非理。所以者何？應無有
T41n1821_p0199c28║情共器業故。由此如前所說者好。」《婆沙》說
T41n1821_p0199c29║第四靜慮地無邊者，據積眾多別處量說
T41n1821_p0200a01║言地無邊，無總地形。故《正理》二十一解無
T41n1821_p0200a02║雲天云「以下空中天所居地如雲密合，故
T41n1821_p0200a03║說名雲。此上諸天更無雲地，在無雲首，故
T41n1821_p0200a04║說無雲。」問：何故此論同《婆沙》不正義耶？
T41n1821_p0200a05║解云：《俱舍》非以《婆沙》評家為量。問：若爾，《婆
T41n1821_p0200a06║沙》所難，云何釋通？解云：器未滅時，餘天可
T41n1821_p0200a07║有共受用故，名共業感。「所說三災云
T41n1821_p0200a08║何次第」者，釋第七、第八句。問。「要先無
T41n1821_p0200a09║間至一風災起」者，答。可知。「何緣如是」者，
T41n1821_p0200a10║何緣初定數遭火災，二定數遭水災，三定
T41n1821_p0200a11║遭一風災？「由彼有情至六十四劫」者，答。
T41n1821_p0200a12║故《正理》云「何緣七火方一水災？極光淨天壽
T41n1821_p0200a13║勢力故。謂彼壽量極八大劫，故至第八方一
T41n1821_p0200a14║水災。由此應知，要度七水、八七火後乃一
T41n1821_p0200a15║風災。由遍淨天壽勢力故，謂彼壽量六十四
T41n1821_p0200a16║劫，故第八八方一風災。如諸有情修定漸勝，
T41n1821_p0200a17║所感異熟身壽漸長，由是所居亦漸久住。」
T41n1821_p0200a18║俱舍論記卷第十二
T41n1821_p0200a19║同日以書本加一交了。
T41n1821_p0200a20║弘安九年五月十六日未時許於東大寺
T41n1821_p0200a21║三面僧房北室四聖房如形書寫之了。
T41n1821_p0200a22║三論兼密宗叡兼（生年二十三夏[萉-巴+(日/(句-口+匕))]九花押）