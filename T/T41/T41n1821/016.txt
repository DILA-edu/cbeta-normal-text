T41n1821_p0250c01║
T41n1821_p0250c02║俱舍論記卷第十六
T41n1821_p0250c03║
T41n1821_p0250c04║沙門釋光述
T41n1821_p0250c05║分別業品第四之四
T41n1821_p0250c06║「又經中說至其相云何」者，此下第七明黑黑
T41n1821_p0250c07║等。就中，一明四業名體、二明無漏斷別、三
T41n1821_p0250c08║敘異說不同。此即第一明四業名體。依經
T41n1821_p0250c09║起問。「頌曰至名黑白俱非」者，初兩句總
T41n1821_p0250c10║標，後四句別釋。惡名黑，色善名白，欲善名
T41n1821_p0250c11║俱。能盡彼無漏名非，故言如次。「論
T41n1821_p0250c12║曰至說黑黑等四」者，釋初兩句。佛依業不
T41n1821_p0250c13║同、果不同、所治殊、能治殊，隨其所應說黑
T41n1821_p0250c14║黑等四。又解：佛依異熟因、異熟果性類不
T41n1821_p0250c15║同說前三業，依有漏所治、無漏能治殊說
T41n1821_p0250c16║後一業。又解：依業不同通立四種，依果
T41n1821_p0250c17║不同說前三種，依所治殊說前三種，依能
T41n1821_p0250c18║治殊說後一種。「諸不善業至不可意故」
T41n1821_p0250c19║者，釋惡名黑。不善名惡，黑謂黑黑。諸不
T41n1821_p0250c20║善業一向名黑，染污性故。異熟亦黑，不可意
T41n1821_p0250c21║故。諸不善業亦應名不可意，影顯可知，略
T41n1821_p0250c22║而不說。故《婆沙》一百一十四云「黑有二種，
T41n1821_p0250c23║一染污黑、二不可意黑。此中業由二黑故說
T41n1821_p0250c24║名為黑，異熟但由不可意黑故亦名黑。
T41n1821_p0250c25║「色界善業至是可意故」者，釋色善名白，白
T41n1821_p0250c26║謂白白。色界善業一向名白，不雜不善惡
T41n1821_p0250c27║業、惑故。故《正理》云「色界善業一向名白，不
T41n1821_p0250c28║為一切不善煩惱及不善業所淩雜故。異
T41n1821_p0250c29║熟亦白，是可意故。」「何故不言無色界善」
T41n1821_p0251a01║者，問。「傳說若處至有處亦說」者，答。毘婆
T41n1821_p0251a02║沙師傳說：若處有二異熟，謂中有、生有，具
T41n1821_p0251a03║身、語、意業則說，非餘。於無色界有生，
T41n1821_p0251a04║無中有意，無身、語，是故不說。然契經中
T41n1821_p0251a05║有處亦說，無色善業名白白異熟業，彼據善
T41n1821_p0251a06║業可意果故。故《正理》云「而契經中有說靜
T41n1821_p0251a07║慮、無量、無色皆名白白異熟業者，彼據純
T41n1821_p0251a08║淨可意異熟通立白名。」「欲界善業至互
T41n1821_p0251a09║相違故」者，釋欲界善名俱。俱，謂黑白黑白。
T41n1821_p0251a10║欲界善業名為黑白，造善業時為惡業惑
T41n1821_p0251a11║所凌雜故異熟亦黑白，受果之時有非
T41n1821_p0251a12║愛果相雜受故。此黑白名，依業、異熟前後
T41n1821_p0251a13║相續間起而立。理雖復亦有善、惡異熟俱
T41n1821_p0251a14║時雜受，且據前後以釋。又解：相續謂身，
T41n1821_p0251a15║依一相續身立。又解：相續有二，一前後相
T41n1821_p0251a16║續、二謂身相續。業據前後相續，果據身
T41n1821_p0251a17║相續。又解：業據前後相續，果據前後相
T41n1821_p0251a18║續及身相續，以容此身俱時受故。非據因
T41n1821_p0251a19║果自性而說。所以者何？以無一業及一
T41n1821_p0251a20║異熟是黑亦白，善、惡業果性類不同互相
T41n1821_p0251a21║違故。「豈不惡業果至名為白黑」者，問。豈
T41n1821_p0251a22║不欲界惡業及果，亦為善業及果間雜相
T41n1821_p0251a23║續起故，是則亦應名為白黑。此即以惡業
T41n1821_p0251a24║果例善業果。「不善業果至惡勝善故」者，
T41n1821_p0251a25║答。於欲界中，不善業果非必應為善業果
T41n1821_p0251a26║雜，如斷善人造諸惡業，及地獄中受黑異
T41n1821_p0251a27║熟果。欲界善業果必定應為惡業果雜，如
T41n1821_p0251a28║五趣中造善業，及四趣中受異熟。問：未離
T41n1821_p0251a29║欲者造欲善業可為惡雜，已離欲者造欲
T41n1821_p0251b01║善業定無惡雜應名白白，何故欲善皆名
T41n1821_p0251b02║雜業？解云；欲善業果名為雜者，據未斷說。
T41n1821_p0251b03║若細分別，已離欲者作欲善業非惡業雜，
T41n1821_p0251b04║雖為因時非惡業雜，受果之時必惡果雜，
T41n1821_p0251b05║以因從果總名為雜。或相雜類故名為相
T41n1821_p0251b06║雜，以欲界中惡勝善故。惡名黑黑不名白
T41n1821_p0251b07║黑，善名黑白不名白白。故《婆沙》一百一十四
T41n1821_p0251b08║云「如是說者，一切不善業皆名黑黑異熟業，
T41n1821_p0251b09║由欲界中不善強盛，不為善法之所陵雜，
T41n1821_p0251b10║以不善法能斷自地善故。善業羸劣而為
T41n1821_p0251b11║不善之所陵雜，以欲界善不能斷不善
T41n1821_p0251b12║故。」「諸無漏業至性相違故」者，釋第四句。
T41n1821_p0251b13║諸無漏業能斷前三名為非黑，不染污故。
T41n1821_p0251b14║亦名非白，以不能招白異熟故。此非白
T41n1821_p0251b15║言，據不能招白異熟果，且據一相，是佛
T41n1821_p0251b16║密意說，非真了義。若據顯說亦名為白，
T41n1821_p0251b17║經說無學法名白，論說不染污法名白。以
T41n1821_p0251b18║此故知，諸無漏法亦名為白。而言無漏無
T41n1821_p0251b19║異熟者，不墮三界故、與墮三界流轉生死
T41n1821_p0251b20║法性相違故，所以不能感異熟果。
T41n1821_p0251b21║「諸無漏業至前三業不」者，此下第二明無漏
T41n1821_p0251b22║斷別。此即問。「不爾」者，答。「云何」者，
T41n1821_p0251b23║徵。「頌曰至四令純白盡」者，頌答。「論
T41n1821_p0251b24║曰至唯盡純黑」者，釋初頌。法智家忍從果
T41n1821_p0251b25║為名，名法智忍。不善別斷，故見道四、修道
T41n1821_p0251b26║八，十二能斷。「離欲界染至純白業盡」者，
T41n1821_p0251b27║釋第二頌。欲不善色緣縛斷故，理同欲善，
T41n1821_p0251b28║然於此時更斷欲界餘不善業。據與餘業
T41n1821_p0251b29║同盡處說，是故總名第九不善。餘文可知。
T41n1821_p0251c01║「何緣諸地至能斷非餘」者，問。「以諸善
T41n1821_p0251c02║法至未離繫故」者，答。若煩惱斷是自性斷，斷
T41n1821_p0251c03║已無容現在前故。以有漏善非自性斷是
T41n1821_p0251c04║緣縛斷，斷已有容現在前故。於斷善中
T41n1821_p0251c05║非皆並起，故說容言。如善憂根，若被斷
T41n1821_p0251c06║已即不現行，離欲捨故。欲界餘善斷已猶
T41n1821_p0251c07║行，以成就故。釋緣縛斷，如文可知。又
T41n1821_p0251c08║《婆沙》一百九云「問：諸無漏思相應、俱有，皆能
T41n1821_p0251c09║正斷前三種業，何故唯說無漏學思？答：
T41n1821_p0251c10║思能發動諸法令斷，是故偏說。復有說者，
T41n1821_p0251c11║雖皆能斷，此中辨業，故唯說思。問：若爾，亦
T41n1821_p0251c12║應說隨轉身、語業，何故唯說思耶？答？此
T41n1821_p0251c13║學思與無漏惠相應而轉，同一所緣、同一行
T41n1821_p0251c14║相、同一所依，相助有力能斷諸業。非身、
T41n1821_p0251c15║語業得有是事，是故不說。
T41n1821_p0251c16║「頌曰至故名俱業」者，此即第三敘異說。前師
T41n1821_p0251c17║約五趣以明，後師約五斷以說，俱非正
T41n1821_p0251c18║義。婆沙評家意說：於欲界中惡勝善劣，但
T41n1821_p0251c19║是惡業皆名黑黑，以惡勝故，非善陵雜。
T41n1821_p0251c20║但是善業皆名黑白，以善劣故，惡所陵雜。
T41n1821_p0251c21║《正理》意破，亦同《婆沙》。
T41n1821_p0251c22║「又經中說至即諸三妙行」者，此即第八明牟
T41n1821_p0251c23║尼清淨。上兩句明三牟尼，下兩句明三清
T41n1821_p0251c24║淨。牟尼，此云寂默。「論曰至故名牟尼」
T41n1821_p0251c25║者，釋上兩句無學身、語業及意，名三牟
T41n1821_p0251c26║尼。非以意業為牟尼體。所以者何？勝義
T41n1821_p0251c27║牟尼唯心為體，其相難顯，由身、語業離眾
T41n1821_p0251c28║惡故，可以比知。有比用故，說身、語業亦
T41n1821_p0251c29║名牟尼。意思既非勝義，復無比用，不名牟
T41n1821_p0252a01║尼。故《正理》云「此心牟尼，由身、語業離眾
T41n1821_p0252a02║惡故，可以比知。意業於中無能比用，唯能、
T41n1821_p0252a03║所比合立牟尼（已上論文）。」又身、語業是遠離戒體，
T41n1821_p0252a04║能離眾惡，戒名遠離。意業不然，無無表
T41n1821_p0252a05║故，非遠離體。由遠離惡義建立牟尼，故
T41n1821_p0252a06║即心由身、語業能有所離，故名牟尼。
T41n1821_p0252a07║「何故牟尼唯在無學」者，問。「以阿羅漢至
T41n1821_p0252a08║永寂靜故」者，答。以阿羅漢是實牟尼，諸煩
T41n1821_p0252a09║惱言永寂靜故，非有學等。煩惱如言喧
T41n1821_p0252a10║雜，名煩惱言。又解：煩惱如言相似，言謂言
T41n1821_p0252a11║諍，煩惱謂煩惱諍，名煩惱言。又解：煩惱
T41n1821_p0252a12║緣言起，故名煩惱言。雖有煩惱亦不緣言，
T41n1821_p0252a13║此中且據緣言起說。「諸身語意至邪清
T41n1821_p0252a14║淨故」者，釋下兩句。三種妙行名三清淨，通
T41n1821_p0252a15║有漏、無漏。若有漏善，暫時遠離惡行、煩惱，
T41n1821_p0252a16║名為清淨。若無漏善，永得遠離惡行、煩惱，
T41n1821_p0252a17║名為清淨。故《正理》四十一云「無漏妙行永
T41n1821_p0252a18║離惡行、煩惱垢故，可名清淨。有漏妙行猶
T41n1821_p0252a19║為惡行煩惱垢污，如何清淨？此亦暫時能
T41n1821_p0252a20║離惡行、煩惱垢故，得清淨名。說此二者，
T41n1821_p0252a21║息二計故。」又《婆沙》一百一十四云「問：為
T41n1821_p0252a22║三妙行攝三寂默？三寂默攝三妙行耶？答：
T41n1821_p0252a23║應作四句。有妙行非寂默，謂除無學身、語
T41n1821_p0252a24║妙行，餘身、語妙行及一切意妙行。有寂默
T41n1821_p0252a25║非妙行謂無學心。有妙行亦寂默謂無學
T41n1821_p0252a26║身、語妙行。有非妙行非寂默，謂除前相。
T41n1821_p0252a27║為三妙行攝三清淨？三清淨攝三妙行耶？
T41n1821_p0252a28║答：隨其事展轉相攝。為三清淨攝三寂默？
T41n1821_p0252a29║三寂默攝三清淨耶？答：應作四句。有清淨
T41n1821_p0252b01║非寂默，謂除無學身、語清淨，餘身、語清淨
T41n1821_p0252b02║及一切意清淨。此復云何？謂學、非學非無
T41n1821_p0252b03║學身語清淨及三種意清淨，以意寂默唯無
T41n1821_p0252b04║學心故。有寂默非清淨，謂無學心非業性
T41n1821_p0252b05║故。有清淨亦寂默，謂無學身、語清淨。有非
T41n1821_p0252b06║清淨非寂默，謂除前相。」解云：既言學、非
T41n1821_p0252b07║學非無學身、語清淨非寂默，故知無學人身
T41n1821_p0252b08║中有漏善身、語表、無表，但是清淨非寂默
T41n1821_p0252b09║攝，以是非學非無學故。身、語寂默但取無
T41n1821_p0252b10║漏道共戒，無學身、語及無漏意識為三寂
T41n1821_p0252b11║默體。又解：三寂默亦通有漏善，而言非學
T41n1821_p0252b12║非無學身、語清淨非寂默者，此據異生身、
T41n1821_p0252b13║語清淨說。「又經中說至三妙行翻此」者，此
T41n1821_p0252b14║即第九明惡行、妙行。上三句明惡行，下一
T41n1821_p0252b15║句明妙行。「論曰至別有體故」者，釋上三
T41n1821_p0252b16║句。貪、瞋、邪見亦名惡行，離思別有，故復開
T41n1821_p0252b17║三。離身、語業更無別體，故於身、語不
T41n1821_p0252b18║可說也。或此三種，惡行相應故名惡行。
T41n1821_p0252b19║「譬喻者言至為意業故」者，經部、譬喻者
T41n1821_p0252b20║言：貪等三種即是意思，離思無體。引證可
T41n1821_p0252b21║知。「若爾則應至合成一體」者，說一切有
T41n1821_p0252b22║部難。若說貪等即是意思，是則應有業與
T41n1821_p0252b23║煩惱合成一體。
T41n1821_p0252b24║「許有煩惱至斯有何失」者，譬喻者答。我許貪
T41n1821_p0252b25║等即是意業，斯有何失？「毘婆沙師至為
T41n1821_p0252b26║門轉故」者，毘婆沙師總非。若許，便違眾多理
T41n1821_p0252b27║教，成大過失。故《正理論》云「由阿笈摩及正
T41n1821_p0252b28║理故。阿笈摩者，謂契經言：貪、瞋、邪見是業緣
T41n1821_p0252b29║集。故知貪等非即業性（廣引云云）。正理者何？謂若
T41n1821_p0252c01║煩惱即是業者，十二緣起及三障等差別應
T41n1821_p0252c02║無。由此證知貪等非業（已上論文）。」然契經說貪、
T41n1821_p0252c03║瞋、邪見是意業者，顯思以彼貪、瞋、邪見為
T41n1821_p0252c04║門轉故。「由此能感至故名惡行」者，釋惡
T41n1821_p0252c05║行名。感非愛果，惠所訶厭，故名為惡。
T41n1821_p0252c06║動轉捷利，故名為行。此行即惡，故名惡行，
T41n1821_p0252c07║持業釋也。「三妙行者至無瞋正見」者，釋
T41n1821_p0252c08║第四句。此三妙行翻三惡行，業有其三，非
T41n1821_p0252c09║業亦三。言妙行者，正感愛果故。智所讚
T41n1821_p0252c10║故名妙，動轉捷利故名為行。此行即妙，故
T41n1821_p0252c11║名妙行。「正見邪見至如何成善惡」者，
T41n1821_p0252c12║問。如身、語業，若離殺等能利益他，可名
T41n1821_p0252c13║善行。若殺生等能損惱他，可名惡行。正見、
T41n1821_p0252c14║邪見性是推求唯在意識，既無故思欲於
T41n1821_p0252c15║事中益他損他，如何成善、惡？「能與損
T41n1821_p0252c16║益為根本故」者，答。由起正見不殺生等，由
T41n1821_p0252c17║起邪見作殺生等。正見、邪見雖正起時非
T41n1821_p0252c18║損益他，能與身、語損益諸業為根本故，亦
T41n1821_p0252c19║成善、惡。問：意三種中何故不約餘二問
T41n1821_p0252c20║答？解云：而不說者，略故不論。又解：餘之
T41n1821_p0252c21║二種，容於事中損他，不同邪見；容於事
T41n1821_p0252c22║中益他，不同正見，故不約彼為問。又問：
T41n1821_p0252c23║意思惡行中，慢等亦是惡行，何故但說貪、
T41n1821_p0252c24║瞋等三？意善行中，信等亦是善行，何故但說
T41n1821_p0252c25║無貪等三？解云：以此三種麁品攝故，十業
T41n1821_p0252c26║道攝，是故偏說。
T41n1821_p0252c27║「又經中言至如應成善惡」者，此下第十明十
T41n1821_p0252c28║業道。就中，一明業道體性、二釋業道名義、
T41n1821_p0252c29║三義便明斷善、四明業道俱轉、五約處成
T41n1821_p0252c30║業道、六明業道三果。就明業道體性中，
T41n1821_p0253a01║一正明業道體、二明業道差別。此即正明業
T41n1821_p0253a02║道體。「論曰至攝前惡行」者，於惡妙行
T41n1821_p0253a03║中，麁顯易知為善、惡業道。「不攝何等
T41n1821_p0253a04║惡妙行耶」者，問。「且不善中至令遠離故」
T41n1821_p0253a05║者，此下答。且不善中身惡業道，於身惡行
T41n1821_p0253a06║不攝加行、後起，及餘不善身業，即是飲酒、
T41n1821_p0253a07║或執、或打、或縛等事。或行殺等，闕緣不成。
T41n1821_p0253a08║以加行等非麁顯故，不名業道。若身惡行
T41n1821_p0253a09║令他有情或時失命，成殺業道。或時失財，
T41n1821_p0253a10║成盜業道。或失妻、妾，邪婬業道。以失命
T41n1821_p0253a11║等是麁顯故，說為業道。世尊為欲令遠離
T41n1821_p0253a12║故。「語惡業道至後起及輕」者，語惡業道，
T41n1821_p0253a13║於語惡行不攝加行、後起，及輪王、北洲、染
T41n1821_p0253a14║心歌等。綺語是輕，身三業道損他是重。輪王、
T41n1821_p0253a15║北洲一向不起，故身業等不說輕也。或
T41n1821_p0253a16║飲酒等即是身輕。或行誑等闕緣不成，亦
T41n1821_p0253a17║名語輕。以加行等非麁顯故，不名業道。若
T41n1821_p0253a18║語惡麁顯易知，方名業道。「意惡業道
T41n1821_p0253a19║至及輕貪等」者，意惡業道，於意惡行不攝
T41n1821_p0253a20║惡思。與思為道，故名業道。此思不可還
T41n1821_p0253a21║自作道，故除惡思。及輪王時、北洲人等起
T41n1821_p0253a22║輕貪等，非麁顯故，不名業道。問：何故不
T41n1821_p0253a23║言加行、後起？解云：麁品現前即成根本，
T41n1821_p0253a24║故不別言加行、後起。如下當說。「善業
T41n1821_p0253a25║道中至施供養等」者，此下明善業道。善業道
T41n1821_p0253a26║中，身善業道於身妙行不攝加行、後起及
T41n1821_p0253a27║餘善身業，即離飲酒、或行布施、或供養等、
T41n1821_p0253a28║非麁顯故、不名業道。「語善業道至謂
T41n1821_p0253a29║愛語等」者，語善業道，於語妙行不攝一分，
T41n1821_p0253b01║謂愛語、和合語、實語等，非麁顯故，而非業
T41n1821_p0253b02║道。問：善語業道何故不說加行、後起？解
T41n1821_p0253b03║云：理亦應言加行、後起，而不說者，影顯可
T41n1821_p0253b04║知，或等中顯，或愛語等以是輕故尚非
T41n1821_p0253b05║業道，況前加行及與後起。此即舉重顯輕，
T41n1821_p0253b06║略而不說。「意善業道至謂諸善思」者，意
T41n1821_p0253b07║善業道，於意妙行不攝善思。與思為道，名
T41n1821_p0253b08║為業道。此思非與思為道故，故不攝思。
T41n1821_p0253b09║問：何故不言輕無貪等非業道耶？解云：准
T41n1821_p0253b10║前惡業，於善業中亦應具說輕無貪等，而
T41n1821_p0253b11║不說略而不論。或前惡中說輕貪等，善中
T41n1821_p0253b12║不說，影顯可知。或善法起難，起即成業
T41n1821_p0253b13║道，故不言輕。惡法起易，故分二種：重為業
T41n1821_p0253b14║道，輕非業道。雖有三解，前二為勝。問：何
T41n1821_p0253b15║故不言加行、後起？解云：麁品現前即根本
T41n1821_p0253b16║故，無加行、後起。亦如下說。
T41n1821_p0253b17║「十業道中至表無表耶」者，此下第二明業道
T41n1821_p0253b18║差別。就中，一約表、無表明；二約三根以辨；
T41n1821_p0253b19║三明業道依處；四問答分別；五明業道相。
T41n1821_p0253b20║就約表、無表明中，一約根本明、二約前
T41n1821_p0253b21║後辨。此即第一約根本明。此即問起。
T41n1821_p0253b22║「不爾」者，答。「云何」者，徵。「頌曰至定生
T41n1821_p0253b23║唯無表」者，上兩句明不善業道，下兩句明善
T41n1821_p0253b24║業道。「論曰至唯無表故」者，釋第一句。
T41n1821_p0253b25║此六業道無表決定，表即不定。如文可知。
T41n1821_p0253b26║「唯欲邪行至如自生喜」者，釋第二句。邪行業
T41n1821_p0253b27║道，表、無表定。「七善業道至必依表故」者，
T41n1821_p0253b28║釋第三句。七善業道，若從他受生別解脫戒，
T41n1821_p0253b29║必皆具二，謂表、無表，受生尸羅必依表故。
T41n1821_p0253c01║問：若言受生必皆具二，何故前文別解律儀
T41n1821_p0253c02║非必定依表業而發？解云：既言受生，明
T41n1821_p0253c03║非自然。此文據受生尸羅，故言具二。前文
T41n1821_p0253c04║通據自然、見道得戒，故云非必定依表業
T41n1821_p0253c05║而發。問：若言無表有離表生，何故下文
T41n1821_p0253c06║言欲無無表離表而生？解云：下文論主敘
T41n1821_p0253c07║異師義難，或通據加行、根本，故言欲無
T41n1821_p0253c08║無表離表而生。若不爾者，遣使殺等根本成
T41n1821_p0253c09║時有何表耶？又解：佛與獨覺、五苾芻等，
T41n1821_p0253c10║要期受故、受生類故，亦名受生。若作此解，
T41n1821_p0253c11║十種得戒皆依表生。問：何故前言非必定
T41n1821_p0253c12║依表業而發？解云：前文敘餘師義。或可
T41n1821_p0253c13║無表非必定依自類表發，顯互發也，如前
T41n1821_p0253c14║解釋。若作此解，善順下文欲無無表離表
T41n1821_p0253c15║而生。略述二解若具分別，如前十種得戒中
T41n1821_p0253c16║說。問：如無表數，表數亦然，故言具二。為
T41n1821_p0253c17║必有表言具二耶？解云：如受大戒依七
T41n1821_p0253c18║表業發七無表。止善微細其相難了，雖有
T41n1821_p0253c19║語表不令人聞，如鬼語等人不聞故。既
T41n1821_p0253c20║言必皆具二，明知表、無表業數皆齊等。大
T41n1821_p0253c21║戒既然，餘戒例爾。又解：若羯磨受戒，依身三
T41n1821_p0253c22║表正發身三無表，兼發語四無表。若有語
T41n1821_p0253c23║表，如何不聞？既不聞聲，明無語四表。若三
T41n1821_p0253c24║歸受具，依語四表正發語四無表，兼發身
T41n1821_p0253c25║三無表，由隨師語而發戒故。七支無表雖
T41n1821_p0253c26║有互發，必定皆依表業而生，故言必皆具
T41n1821_p0253c27║二，非言一一各別表生。餘近事等三歸受
T41n1821_p0253c28║戒，唯一語表發四無表。又解：若羯磨受戒，
T41n1821_p0253c29║如第二解。若三歸受具，由發語故有語表
T41n1821_p0254a01║四，由身敬故有身表三，七支表發七無
T41n1821_p0254a02║表。餘近事等三歸受戒，皆具四表及四無
T41n1821_p0254a03║表。「靜慮無漏至而得生故」者，釋第四
T41n1821_p0254a04║句。定生無表不依表起，依心生故。
T41n1821_p0254a05║「加行後起如根本耶」者，此下第二約前後辨。
T41n1821_p0254a06║問：加行、後起如根本業道，有表、無表耶？
T41n1821_p0254a07║「不爾」者，答。「云何」者，徵。「頌曰至後起
T41n1821_p0254a08║此相違」者，上兩句明加行，下一句明後起。
T41n1821_p0254a09║「論曰至異此便無」者，但起意地不成
T41n1821_p0254a10║加行，起身、語後方成加行，故於加行必
T41n1821_p0254a11║有於表。餘文可知。「於此義中至後起位
T41n1821_p0254a12║耶」者，問。於此業道義中，如何建立三位別
T41n1821_p0254a13║耶？「且不善中至殺生後起」者，答。明殺三
T41n1821_p0254a14║位。加行謂前加行，果滿謂殺究竟。餘文可知。
T41n1821_p0254a15║「餘六業道至准例應說」者，此即類釋。廣
T41n1821_p0254a16║如《正理》說。「貪瞋邪見至後起差別」者，起
T41n1821_p0254a17║輕貪等但是獨頭，輕貪瞋等非是業道加行、
T41n1821_p0254a18║後起。若於根本，起即業道。《正理》四十一有
T41n1821_p0254a19║兩說。初說同此論。更一說云「如是說者
T41n1821_p0254a20║亦具三分。有不善思於貪、瞋等能為前
T41n1821_p0254a21║後助伴事故（解云：不共無明、四見、疑、慢等相應不善思，與貪、瞋、邪見為加行、後起。《正理》
T41n1821_p0254a22║意存此說）。」又《婆沙》一百一十三云「其餘貪欲、瞋
T41n1821_p0254a23║恚、邪見意三業道，起即根本，非有加行、後
T41n1821_p0254a24║起差別。有說：亦有加行、後起，謂不善思。
T41n1821_p0254a25║此論以前師為正，《正理》以後師為正。《婆沙》
T41n1821_p0254a26║既無評家，隨作論者意所樂故。「此中
T41n1821_p0254a27║應說至為死後耶」者，問成業道時。「若
T41n1821_p0254a28║爾何失」者，答。「二俱有過至根本業道」者，
T41n1821_p0254a29║兩關徵責。若所殺生正住現在死有，能殺生
T41n1821_p0254b01║者業道爾時即成。即能殺者遇死緣故，與
T41n1821_p0254b02║所殺生俱時命終，應成業道。然宗不許俱
T41n1821_p0254b03║時命終得成業道，故下論云「若能殺者與
T41n1821_p0254b04║所殺生俱時命終、或在前死，彼定不得
T41n1821_p0254b05║根本業道。若所殺生纔命終後，第一剎那
T41n1821_p0254b06║能殺生者業道方成，是則不應先解業道
T41n1821_p0254b07║作如是說：隨此表業彼正命終，此剎那頃
T41n1821_p0254b08║表、無表業是謂殺生根本業道。「又應違
T41n1821_p0254b09║害至根本未息故」者，若言死後成業道，又
T41n1821_p0254b10║應違害毘婆沙師釋本論中加行未息。謂
T41n1821_p0254b11║《發智》本論「頗有已害生，殺生未滅耶？曰：有。
T41n1821_p0254b12║如已斷生命，彼加行未息。」毘婆沙師釋此
T41n1821_p0254b13║文言：此中於彼業道後起以加行聲說。如
T41n1821_p0254b14║殺怨已，疑猶未死而行打棒。若言死後方
T41n1821_p0254b15║成業道，毘婆沙師何故釋言於後起位以
T41n1821_p0254b16║加行聲說？應言於根本說加行聲，以許
T41n1821_p0254b17║命終後根本未息故。「如無有過此中應
T41n1821_p0254b18║說」者，論主評言：如無過者，此中應說釋
T41n1821_p0254b19║本論文。「此中說何名為無過」者，問。
T41n1821_p0254b20║「謂於根本說加行聲」者，論主答。謂於根本
T41n1821_p0254b21║說加行聲，釋本論文即無有過，宗許命
T41n1821_p0254b22║終後方成業道故。而前文言彼正命終成
T41n1821_p0254b23║業道者，於過去事說現在聲，或於加行
T41n1821_p0254b24║因中假立業道果號。故《正理》云「決定死後
T41n1821_p0254b25║業道方成。而前所言正命終者，於已往
T41n1821_p0254b26║事却說現聲。如有大王自遠已至，而問
T41n1821_p0254b27║今者從何所來。或此於因假說為果（已上論文）。」
T41n1821_p0254b28║問：何故死已方成業道？解云：凡論殺生，令
T41n1821_p0254b29║命不續，故於不續方成業道。現在命猶存，
T41n1821_p0254c01║如何成業道？《正理》意同此釋，然救毘婆沙
T41n1821_p0254c02║師釋本論云「豈不根本及與後起，皆於
T41n1821_p0254c03║所殺死有後生，俱可名為殺生後起。是故應
T41n1821_p0254c04║信毘婆沙師於本論文極為善釋。」俱舍師
T41n1821_p0254c05║責云：若作斯救，義實無違，然後起言不分
T41n1821_p0254c06║明故。「若爾于時至根本業道」者，外難。
T41n1821_p0254c07║於死後方成業道，于時無命，所有表業如
T41n1821_p0254c08║何可成根本業道？「何為不成」者，反責
T41n1821_p0254c09║外人。「以無用故」者，外人答。凡言表，
T41n1821_p0254c10║須有作用。其命既無，表無用故，應非業
T41n1821_p0254c11║道。「無表於此至根本業道」者，論主反責
T41n1821_p0254c12║顯成業道。無表於此根本成時有何用耶？
T41n1821_p0254c13║故業道成非由有用，一由加行作殺等事、
T41n1821_p0254c14║二由果滿殺究竟時，爾時能暢因等起思，
T41n1821_p0254c15║此表、無表俱成業道。故《婆沙》云「殺生罪由二
T41n1821_p0254c16║緣得，一起加行、二果究竟。若起加行果不
T41n1821_p0254c17║究竟、或果究竟不起加行，皆不得罪。若起
T41n1821_p0254c18║加行果亦究竟，方得成殺罪。」「又諸業道
T41n1821_p0254c19║至如應當知」者，此明十業道展轉為加行、後
T41n1821_p0254c20║起。如文可知。「貪等不應至未作事故」者，
T41n1821_p0254c21║論主敘餘師計為難。凡論加行，助彼有用，
T41n1821_p0254c22║執持刀等作殺等事，貪等不應能為加行。
T41n1821_p0254c23║非唯心起不起身、語加行即成，唯起心時
T41n1821_p0254c24║未作加行事故，故說貪等非是加行。故《正
T41n1821_p0254c25║理》四十一云「有餘師說：貪等不應能為加
T41n1821_p0254c26║行，非唯心起加行即成，未作事故。如是說
T41n1821_p0254c27║者，貪等雖非所作事性，而彼貪等緣境
T41n1821_p0254c28║生時非無力用，由有力用得加行名，方便
T41n1821_p0254c29║引生諸業道故。」《正理》以後說為正，此論
T41n1821_p0255a01║以前師為難，即以前師為正。作論意異，
T41n1821_p0255a02║不為加行據親無力，能為加行據疎有
T41n1821_p0255a03║力。
T41n1821_p0255a04║「又經中說至問餘亦爾」者，此下第二約三根
T41n1821_p0255a05║以辨。就中，一明為惡加行、二明生善三
T41n1821_p0255a06║位、三明究竟業道此即名為惡加行。依
T41n1821_p0255a07║經起問。此中應說何相殺生名從貪生？問
T41n1821_p0255a08║餘亦爾。此即總問。「非諸業道至不與彼
T41n1821_p0255a09║同」者，答。非諸業道根本成時，一切皆由三
T41n1821_p0255a10║根究竟，然其前加行不與根本同。「云
T41n1821_p0255a11║何不同」者，徵。問加行三根不同，未問根本。
T41n1821_p0255a12║「頌曰至貪等三根生」者，頌答。「論曰
T41n1821_p0255a13║至故作是說」者，此釋初句。七不善業道加行
T41n1821_p0255a14║生時，一一由三不善根起，依先因等起故。
T41n1821_p0255a15║佛經中作如是說：從三根生。「殺生加行
T41n1821_p0255a16║至皆從癡起」者，此明殺加行從三根生。
T41n1821_p0255a17║波剌私，謂波剌私國，舊云波斯，訛也。邪見
T41n1821_p0255a18║與癡相應，但因邪見殺害眾生，此殺加行
T41n1821_p0255a19║即名癡起。餘文可知。「偷盜加行至起盜
T41n1821_p0255a20║加行」者，此明盜加行從三根起。謂隨所須
T41n1821_p0255a21║起盜加行。或為別利，欲盜彼物、以少呼
T41n1821_p0255a22║多。又解：受他財物名為別利。或覓他恭
T41n1821_p0255a23║敬。又解：欲盜他物分與他人希他恭敬，
T41n1821_p0255a24║或為勇健名譽。又解：欲盜他物分與他
T41n1821_p0255a25║人希他讚我，如是名為從貪引起偷盜
T41n1821_p0255a26║加行。邪見名癡生，准前殺生釋。餘文可
T41n1821_p0255a27║知。「邪婬加行至從癡所生」者，此明邪婬
T41n1821_p0255a28║加行從三根生。或為求財、或為名聞、或
T41n1821_p0255a29║為官位、或為恭敬、或為拔濟自身、或為
T41n1821_p0255b01║拔濟他身，於他有力、尊勝妻子等欲行
T41n1821_p0255b02║邪婬，從貪著心起婬加行。餘文可知。
T41n1821_p0255b03║「虛誑語等至加行從癡生」者，此明語四業道
T41n1821_p0255b04║加行從三根生。語四業道所有加行從貪、
T41n1821_p0255b05║嗔生，類前應說。《正理》云「虛誑語等從貪生
T41n1821_p0255b06║者，如為財利、恭敬、名譽、濟己及親起四
T41n1821_p0255b07║加行。從嗔生者，如為除怨、發憤、恚心起
T41n1821_p0255b08║四加行（已上論文）。」別解語四從癡生者，然虛誑
T41n1821_p0255b09║語所有加行從癡生者，如外道論作如是
T41n1821_p0255b10║言：若人，或因戲笑、或因嫁女、或因娶婦、
T41n1821_p0255b11║或對婬女、或對國王、或為救命、或為救
T41n1821_p0255b12║財，作虛誑語皆無有罪。又因邪見，起虛
T41n1821_p0255b13║誑語、起離間語、起麁惡語、起雜穢語，諸如
T41n1821_p0255b14║是等所有加行，當知一切從癡所生。釋邪
T41n1821_p0255b15║見名癡生，亦准前解。又諸吠陀，此云明，
T41n1821_p0255b16║舊云韋陀，訛也。即是四吠陀論，及餘外道所
T41n1821_p0255b17║有邪論，習學、傳授，謂言無罪。此等皆是雜
T41n1821_p0255b18║穢語攝所有加行，從癡所生。上來明七不
T41n1821_p0255b19║善業道所有加行從三根生。「貪瞋等三至
T41n1821_p0255b20║從貪等生」者，此下釋後兩句。問：前七業道有
T41n1821_p0255b21║加行故，可得說言所有加行從三根生。
T41n1821_p0255b22║貪、瞋、邪見既無加行，如何可說從三根
T41n1821_p0255b23║生？「以從三根至從三亦爾」者，答。貪、瞋、邪
T41n1821_p0255b24║見以從三根無間生故，可說加行。貪、瞋、
T41n1821_p0255b25║癡三從三根生，或無間生、或相應生。又
T41n1821_p0255b26║解：可說貪、瞋、邪見加行從三根生，加行即
T41n1821_p0255b27║是貪、瞋、癡三。「謂或」已下別釋三根生三業
T41n1821_p0255b28║道，如文可知。故《正理》四十一云「貪等加行
T41n1821_p0255b29║如何從三？以從三根無間生故。謂從貪
T41n1821_p0255c01║等三不善根，無間各容生三業道。由此已
T41n1821_p0255c02║顯從貪、瞋、癡無間相應生三加行，依無間
T41n1821_p0255c03║義亦生業道（已上論文）。」問：癡不善根與後三業
T41n1821_p0255c04║道別可為加行。貪、瞋不善根與貪、瞋業
T41n1821_p0255c05║道同，如何為加行？解云：根、道義別，隱顯
T41n1821_p0255c06║互彰。前念顯根、隱道，後念顯道、隱根，故
T41n1821_p0255c07║得說根為道加行。
T41n1821_p0255c08║「已說不善至共相應故」者，此即第二明善三
T41n1821_p0255c09║位。此明善業三位皆三善根所等起故，善
T41n1821_p0255c10║法相順，故三法並生。惡多相違，故貪、瞋不並。
T41n1821_p0255c11║「此善三位其相云何」者，問。「謂遠離
T41n1821_p0255c12║前至皆名後起」者，答。善業道是止善。離前
T41n1821_p0255c13║不善三位，即是善業道三位。「且如」已下，指
T41n1821_p0255c14║事別明三位。親教，梵云和上。從此以
T41n1821_p0255c15║後至說四依，謂常乞食、樹下坐、著糞掃衣、
T41n1821_p0255c16║食塵棄藥。及餘依前根本業道第二念已
T41n1821_p0255c17║去，相續隨轉作諸表業、相續隨轉起無表
T41n1821_p0255c18║業，皆名後起。餘文可知。
T41n1821_p0255c19║「如先所說至何業道耶」者，此下第二明究竟
T41n1821_p0255c20║業道。問：如先所說非諸業道一切皆由三
T41n1821_p0255c21║根究竟成其業道，何根究竟何業道耶？
T41n1821_p0255c22║「頌曰至許所餘由三」者，頌文總有四節究
T41n1821_p0255c23║竟業道，初兩句為一節，次兩句為第二節，次
T41n1821_p0255c24║一句為第三節，後一句為第四節。言所餘
T41n1821_p0255c25║者，謂前七業道餘，即是虛誑語、離間語、雜穢
T41n1821_p0255c26║語。言究竟者，是成辨義、是終了義，謂惡業
T41n1821_p0255c27║道由彼三根成辨、終了故，與加行三根不
T41n1821_p0255c28║同。問：此言究竟，為據因等起說？為據
T41n1821_p0255c29║剎那等起？解云：此據近因等起，以決定
T41n1821_p0256a01║故。非剎那等起，以不定故。如遣使殺等
T41n1821_p0256a02║剎那等起，即通三性，心不定故，非彼究竟。
T41n1821_p0256a03║若因等起，心性即決定，以決定故，從彼究竟。
T41n1821_p0256a04║又解：此中據剎那等起，非因等起。如貪、
T41n1821_p0256a05║瞋等必是剎那等起，餘准應知亦約剎那等
T41n1821_p0256a06║起。貪、瞋不善根與貪、嗔業道同一剎那，雖
T41n1821_p0256a07║無別體，根、道義別，故得說根究竟業道。遣
T41n1821_p0256a08║使殺等六惡業道，或時自殺後方死等剎那
T41n1821_p0256a09║等起，亦通餘心所作究竟，此文且據自作
T41n1821_p0256a10║者說。又解：通據因等起及剎那等起。若遣
T41n1821_p0256a11║使殺等六惡業道，或時自作後方死等，唯由
T41n1821_p0256a12║近因等起三根究竟，非剎那等起，以剎那
T41n1821_p0256a13║等起心不定故容起餘心，非由餘心究竟
T41n1821_p0256a14║此故。若貪、嗔、邪見，唯由剎那等起三根
T41n1821_p0256a15║究竟，非因等起。若自行殺等七惡業，具
T41n1821_p0256a16║由二種，或因等起、或剎那等起。於三解中，
T41n1821_p0256a17║初解非理，貪等定由剎那等起；後之二解俱
T41n1821_p0256a18║可為正。「論曰至此三成故」者，如頌四
T41n1821_p0256a19║節，釋文亦四，如文可知。又《正理》四十一云
T41n1821_p0256a20║「貪、嗔業道即貪、嗔根，如何說由貪、嗔究竟？
T41n1821_p0256a21║如欲邪行業道生時，定有貪根能為究竟，
T41n1821_p0256a22║非貪、嗔二業道生時別有貪、瞋能為究竟。
T41n1821_p0256a23║是故應說貪、瞋等三一一皆由癡根究竟，
T41n1821_p0256a24║非無癡者此三起故。有餘於此作是釋言：
T41n1821_p0256a25║即說此法由此究竟，自體生時即業道故。彼
T41n1821_p0256a26║理窮故作如是釋，然實貪等正現前時，幸
T41n1821_p0256a27║有癡根能為究竟，何緣不許執自體耶？
T41n1821_p0256a28║餘業道中他究竟故，雖有此義而不許者，
T41n1821_p0256a29║勿諸業道皆癡究竟，諸業道成時定有癡俱
T41n1821_p0256b01║故。無如是失，以殺、盜等雖皆有癡，而嗔、
T41n1821_p0256b02║貪強故。若爾，邪見應不由癡，以邪見俱癡
T41n1821_p0256b03║不強故。不爾，邪見俱起癡強，爾時無餘不
T41n1821_p0256b04║善根故。非邪見體是不善根，故此俱癡根
T41n1821_p0256b05║義而勝。若爾，貪等應不由癡，以貪，及嗔
T41n1821_p0256b06║是根是勝；俱行癡劣，應不可言貪、嗔業
T41n1821_p0256b07║道由癡究竟。約能究竟爾時癡強，更無餘
T41n1821_p0256b08║根究竟。貪等自體於自無助力能，寧可說
T41n1821_p0256b09║言自究竟自？故癡究竟於理無失。有餘於
T41n1821_p0256b10║此復作釋言：與貪、嗔俱一果諸法，皆可隨
T41n1821_p0256b11║勝立貪、嗔名；彼與貪、嗔俱時生故，亦可
T41n1821_p0256b12║說彼究竟貪、嗔。於此釋中亦容徵難，恐
T41n1821_p0256b13║文煩雜故應且止。」解云：《正理》總有三師。
T41n1821_p0256b14║第一師說貪、嗔業道由彼相應癡究竟。第
T41n1821_p0256b15║二師說貪由貪究竟、嗔由嗔究竟。第三師
T41n1821_p0256b16║說貪、嗔業道由彼相應、俱有諸法究竟，以
T41n1821_p0256b17║與貪、嗔相應、俱有故，亦名貪、嗔。《正理》意
T41n1821_p0256b18║存初說。問：若存初說，何故頌曰「殺、麁語、
T41n1821_p0256b19║嗔恚，究竟皆由嗔。盜、邪行及貪，皆由貪究
T41n1821_p0256b20║竟。」准此頌文，嗔由嗔究竟，貪依貪究竟。何
T41n1821_p0256b21║故乃言貪、嗔業道由癡究竟？解云：貪、瞋
T41n1821_p0256b22║之言亦顯於癡，以相應中必有癡故。若殺、
T41n1821_p0256b23║麁語，由瞋、癡究竟。若瞋，由癡究竟。若盜、邪
T41n1821_p0256b24║行，由貪、癡究竟。若貪，由癡究竟。故不相違。
T41n1821_p0256b25║應知十業道中貪、嗔、邪見，由癡究竟。殺、
T41n1821_p0256b26║麁語，由瞋、癡究竟。盜、邪行，由貪、癡究竟。虛
T41n1821_p0256b27║誑、離間、雜穢、一一皆容三根究竟。又解：
T41n1821_p0256b28║《正理》別為一解。頌文意同第二師說，若作
T41n1821_p0256b29║此解不須會釋。問：善業道究竟，何故不說？
T41n1821_p0256c01║解云：前說善於三位中皆三善根起，已
T41n1821_p0256c02║顯三根皆能究竟，故復而不說。又解：雖
T41n1821_p0256c03║復皆由三根究竟，於中非無勢用偏強，翻
T41n1821_p0256c04║惡應知。
T41n1821_p0256c05║「諸惡業道至四處而生」者，此即第三明業道
T41n1821_p0256c06║依處。如前所說一行半頌四節業道三、三、
T41n1821_p0256c07║一、三，隨其次第於有情等四處而生。此即
T41n1821_p0256c08║總標頌意。「謂殺等三有情處起」者，釋
T41n1821_p0256c09║有情處起，是第一節。謂殺生、麁語、嗔恚三
T41n1821_p0256c10║種於有情處起。雖麁語、嗔恚亦於非情處
T41n1821_p0256c11║起，以過輕故不成業道。問：何故殺等三
T41n1821_p0256c12║種言有情處起，不言眾具、名色、名等處起？
T41n1821_p0256c13║解云：為殺有情、為罵有情、為嗔有情，
T41n1821_p0256c14║唯情過重，故有情處起。殺等三種唯於有情，
T41n1821_p0256c15║眾具、名色亦通非情，不言眾具、名色處起。
T41n1821_p0256c16║殺等於總有情，名等三種雖有情攝，非總
T41n1821_p0256c17║有情，故亦不言名等處起。又解：名等非
T41n1821_p0256c18║可殺，故為他侵陵，意欲罵彼故。語罵有
T41n1821_p0256c19║情非罵名等，意嗔有情非嗔名等。設復
T41n1821_p0256c20║有人嗔罵名等，是有情攝故，不說言名等
T41n1821_p0256c21║處起。雖麁語起亦依名等，同誑等三託境
T41n1821_p0256c22║勝依，故就境說不約依論。又解：麁語起
T41n1821_p0256c23║時雖依名等，恐謂依外，故說有情。又發麁
T41n1821_p0256c24║語不假巧言。故《顯宗》二十二云「麁語雖依
T41n1821_p0256c25║名身等起，恐謂唯依外此業道亦成，故說
T41n1821_p0256c26║唯依有情處起。又發麁語不假飾詞，故
T41n1821_p0256c27║不說依名身等起。」又解：誑語等起必依
T41n1821_p0256c28║名等；有麁語起不依名等，如叱吒等。故《正
T41n1821_p0256c29║理》第一云「此語表業復有二種，謂依名起
T41n1821_p0257a01║及不待名起。」准此論文，故知有麁惡語
T41n1821_p0257a02║不依名等，由不定故，不說麁語依名等
T41n1821_p0257a03║起。「偷盜等三眾具處起」者，釋眾具處
T41n1821_p0257a04║起，是第二節。偷盜、邪行、貪，於眾具處起。若
T41n1821_p0257a05║情、非情，俱是他人受用具者，皆名眾具。若偷
T41n1821_p0257a06║盜，通情、非情處起，如盜畜等於情處起，
T41n1821_p0257a07║如盜金等非情處起。若邪行，唯於有情處
T41n1821_p0257a08║起。若貪，通情、非情處起。過俱重故，皆名業
T41n1821_p0257a09║道。而下論言「惡欲他財貪」者，且據非情以
T41n1821_p0257a10║說，理實亦通有情，不同瞋恚唯有情起名
T41n1821_p0257a11║為業道。問：何故偷盜等三言眾具處起，不
T41n1821_p0257a12║言有情、名色等處起？解云：盜他物等、婬
T41n1821_p0257a13║他妻等、貪他財等，皆是他人受用具故，故
T41n1821_p0257a14║於眾具處起。盜、貪亦通非情處起，不言
T41n1821_p0257a15║有情處起。邪行雖復唯於有情，眾具勝故
T41n1821_p0257a16║存眾具名。又盜等三制罪義邊皆待有情，
T41n1821_p0257a17║眾具勝故立眾具名。盜等唯眾具處起，名色
T41n1821_p0257a18║通非眾具，不言名色處起、盜等眾具處起；
T41n1821_p0257a19║名身等三體非具故，亦不言名等處起。
T41n1821_p0257a20║「唯邪見一名色處起」者，釋名色處起，是第三
T41n1821_p0257a21║節。色蘊是色，餘四蘊是名。邪見雖亦能緣
T41n1821_p0257a22║擇滅，此中且據緣有為說。又解：色蘊是
T41n1821_p0257a23║色，餘四蘊及擇滅是名。邪見不緣虛空、非
T41n1821_p0257a24║擇滅，此中不說是名所攝。言「非色法皆
T41n1821_p0257a25║名名」者，《婆沙》云「諸法有二分，謂色、非色。
T41n1821_p0257a26║名在非色分中故，總說非色分為名。」問：
T41n1821_p0257a27║何故邪見言名色處起，不言有情、眾具、名
T41n1821_p0257a28║等處起？解云：邪見撥諸因果，名色通諸因
T41n1821_p0257a29║果。因果即是四諦所攝，名色言通，故言名
T41n1821_p0257b01║色處起。邪見亦撥非情，不言有情處起。邪
T41n1821_p0257b02║見亦撥非眾具，不言眾具處起。邪見亦撥
T41n1821_p0257b03║非名等，不言名等處起。又撥名色，亦撥有
T41n1821_p0257b04║情、眾具、名等，故不別說依此三種。
T41n1821_p0257b05║「虛誑語等三名身等處起」者，釋名身等處起，
T41n1821_p0257b06║是第四節。謂虛誑語、離間語、雜穢語，於名
T41n1821_p0257b07║身、句身、文身處起。問：何故虛誑等三言名
T41n1821_p0257b08║等處起，不言於有情、眾具、名色處起？解
T41n1821_p0257b09║云：誑語等三為行誑等，巧作言詞必依名
T41n1821_p0257b10║等，名等是語親正所依，以是勝故，故言名
T41n1821_p0257b11║等處起。誑語等三雖亦託有情、眾具、名色
T41n1821_p0257b12║處起，非親正依、非是勝故，不言有情、眾
T41n1821_p0257b13║具、名色處起。故《顯宗》云「虛誑語等三，名身
T41n1821_p0257b14║等處起，語體必依名等起故。語雖亦託有
T41n1821_p0257b15║情等生，而正親依名身等起。又雜穢語不
T41n1821_p0257b16║待有情，無有不託名身等者。」
T41n1821_p0257b17║「有起加行至無根依別故」者，此下第四問答
T41n1821_p0257b18║分別。就中，一殺已非根本、二他殺成業道。
T41n1821_p0257b19║此即殺已非根本。問及頌答。「論曰至
T41n1821_p0257b20║俱死前死」者，釋頌上句及下無根，並引證，可
T41n1821_p0257b21║知。「何緣如是」者，此下釋依別故問。何
T41n1821_p0257b22║緣俱死、前死不成業道？「以所殺生至理
T41n1821_p0257b23║不應然」者，答。以所殺生現命猶存，不可令
T41n1821_p0257b24║彼俱死、前死能殺生者成殺生罪，以所殺生
T41n1821_p0257b25║命未斷故。夫成業道，命斷方成，非俱死、
T41n1821_p0257b26║前死能殺生者其命已終至第二念可得殺
T41n1821_p0257b27║罪。所以者何？至第二念雖所殺生其命不
T41n1821_p0257b28║續，彼能殺者以受後有身別依生故。謂殺
T41n1821_p0257b29║加行所依止身，今已斷滅落謝過去，至第
T41n1821_p0257c01║二念雖有別類身同分生，非是殺罪所依
T41n1821_p0257c02║止身。此身曾未起殺生加行，成殺業道，理
T41n1821_p0257c03║不應然。
T41n1821_p0257c04║「若有多人至故無殺罪」者，此即第二他殺成
T41n1821_p0257c05║業道。如文可知。
T41n1821_p0257c06║「今次應辨至名為邪見」者，此下第五明惡業
T41n1821_p0257c07║道相。就中，一問、二答。此即問也。「且先
T41n1821_p0257c08║分別至他想不誤殺」者，此下答。就中，一明
T41n1821_p0257c09║殺業道相、二明盜業道相、三明欲邪行相、
T41n1821_p0257c10║四明虛誑語相、五明離間語等相、六明意
T41n1821_p0257c11║業道相。此即明殺業道相。「論曰至殺生
T41n1821_p0257c12║業道」者，一要由先發欲殺故思，簡無殺心，
T41n1821_p0257c13║釋頌「殺生由故思」。二於他有情，他言簡
T41n1821_p0257c14║自，自殺不成業道。有情簡非情，殺非情
T41n1821_p0257c15║亦不成業道，釋頌「他」字。三他有情想，簡
T41n1821_p0257c16║自想、非有情想。若他作自想，不成業道。若
T41n1821_p0257c17║有情作非情想，不成業道。釋頌「想」字。四
T41n1821_p0257c18║作殺加行，簡無加行。謂執刀等從此至
T41n1821_p0257c19║彼，釋頌下句「殺」字。五不誤而殺，不誤簡
T41n1821_p0257c20║誤，殺顯果滿。謂唯殺彼所應殺者，不漫
T41n1821_p0257c21║殺餘。此即簡誤，誤殺不成業道。釋頌「不
T41n1821_p0257c22║誤殺」。此之殺字，通加行不誤，具此五緣名
T41n1821_p0257c23║殺業道。「有猶預殺至亦成業道」者，簡差
T41n1821_p0257c24║別。此顯猶預殺亦成業道。又解，此猶預殺
T41n1821_p0257c25║是不誤殺攝，於不誤中顯有此類。「於
T41n1821_p0257c26║剎那滅蘊如何成殺生」者，問。於現在世剎
T41n1821_p0257c27║那滅蘊自然不住，如何成殺生？又解：於剎
T41n1821_p0257c28║那剎那滅蘊，過去已滅、現在不住、未來未
T41n1821_p0257c29║至，如何成殺生？「息風名生至鈴聲名
T41n1821_p0258a01║殺」者，答中兩解，此即初師。出入息風名之
T41n1821_p0258a02║為生，依身心轉，若有能令以刀杖等斷
T41n1821_p0258a03║現在息，無有勢力引同類息至其生相，不
T41n1821_p0258a04║續至生，爾時名殺。既言不續，明知殺未來
T41n1821_p0258a05║蘊。如滅燈光、如滅鈴聲，以風、手業
T41n1821_p0258a06║吹執現在燈光、鈴聲，無有勢力引後自類
T41n1821_p0258a07║至其生相，不續至生，爾時名滅。「或復
T41n1821_p0258a08║生者至殺罪所觸」者，第二師答。生是命根，
T41n1821_p0258a09║若有能令以刀杖等斷現在命，無有勢力
T41n1821_p0258a10║引同類命相續至生相。不續至生相，爾時
T41n1821_p0258a11║名殺。謂以惡心隔斷他命，乃至一念應至
T41n1821_p0258a12║生相闕緣不生，唯此應知殺罪所觸。不
T41n1821_p0258a13║隔當命，名曰非餘，即非殺罪所觸。應知
T41n1821_p0258a14║此中現蘊自滅，不可言殺但可言衰，當蘊
T41n1821_p0258a15║不續可言殺也。既言不續名殺，明知殺
T41n1821_p0258a16║未來蘊。兩家釋生義雖有異，若論殺義皆
T41n1821_p0258a17║殺未來。又解：若據體斷唯殺未來，若據
T41n1821_p0258a18║衰用亦殺現在，義皆無妨。故《婆沙》一百一
T41n1821_p0258a19║十八云「問：殺何蘊名殺生？過去耶？未來耶？
T41n1821_p0258a20║現在耶？過去已滅、未來未至、現在不住，悉
T41n1821_p0258a21║無殺義，云何名殺耶？答：殺未來蘊，非過去、
T41n1821_p0258a22║現在。問：未來未至，云何可殺？答：彼住現在，
T41n1821_p0258a23║遮未來世諸蘊和合，說名為殺。由遮他蘊
T41n1821_p0258a24║和合生緣，故得殺罪。有說殺現在、未來
T41n1821_p0258a25║蘊，但非過去。問：未來可爾。現在不住，設彼
T41n1821_p0258a26║不殺亦自然滅，云何殺耶？答：斷彼勢用，說
T41n1821_p0258a27║名為殺。所以者何？先現在蘊雖不住而滅，
T41n1821_p0258a28║然不能令後蘊不續。今現在蘊不住而滅，
T41n1821_p0258a29║則能令後蘊不續，故於現蘊亦得殺罪（然無
T41n1821_p0258b01║評家。前據體斷名殺，後兼斷用亦殺現在，義并無違。此論意同前師。若據衰，亦同後說）。」又《婆沙》
T41n1821_p0258b02║云「問：諸蘊中何蘊可殺，於彼得罪？有說：色
T41n1821_p0258b03║蘊。所以者何？唯色可為杖等所觸故。有說：
T41n1821_p0258b04║五蘊。問：四蘊無觸，云何可殺？答：彼依色轉，
T41n1821_p0258b05║色蘊壞時彼便不轉，故亦名殺，如瓶破時
T41n1821_p0258b06║乳等亦失。又都於五蘊起惡心而殺，故於
T41n1821_p0258b07║彼得殺罪。」又《婆沙》云「問：殺壽盡者得殺
T41n1821_p0258b08║罪不？答：若此剎那壽應盡，即爾時加害者，
T41n1821_p0258b09║不得殺罪。若由加害，乃至一剎那壽住不
T41n1821_p0258b10║生法，皆得殺罪，況多剎那。「此所斷命為
T41n1821_p0258b11║屬於誰」者，執我者問。「謂命若無彼便死
T41n1821_p0258b12║者」者，答。此所斷命屬死者。命若無，彼便死
T41n1821_p0258b13║者，死者是身。故《正理》云「謂命若無彼名死
T41n1821_p0258b14║者，即是此命所依附身。」「既標第六非我
T41n1821_p0258b15║而誰」者，執我者言。命屬死者，是第六轉屬
T41n1821_p0258b16║主聲。故今難言：既標第六轉屬主死者聲，
T41n1821_p0258b17║非屬我而更屬誰？「破我論中至其理決
T41n1821_p0258b18║然」者，答。執有實我指同下破，引頌意證
T41n1821_p0258b19║身是命者。言三捨身故有命根。身名有命
T41n1821_p0258b20║者，無命根名死其理決然，非別有我命
T41n1821_p0258b21║屬於彼。故《正理》云「如伽陀說壽煖等言，故
T41n1821_p0258b22║有命身名身命者，非實有我。其理決然。」
T41n1821_p0258b23║「離繫者言至亦被燒害」者，敘外計。離繫者
T41n1821_p0258b24║云：不思而殺亦得殺罪，以殺同故，猶如觸
T41n1821_p0258b25║火，設不先思亦被燒故。以燒等故，顯無
T41n1821_p0258b26║故思亦成殺罪，不同佛法。離繫，梵云尼
T41n1821_p0258b27║乾陀。彼謂內離煩惱繫縛、外離衣服繫縛，
T41n1821_p0258b28║即露形外道也。「若爾汝等至立義可成」
T41n1821_p0258b29║者，論主廣破。若謂殺同亦得殺罪，汝等離
T41n1821_p0258c01║繫不先作意，遇見他妻或誤觸身，亦應有
T41n1821_p0258c02║罪。故見、遇見，見妻同故。故觸、誤觸，觸
T41n1821_p0258c03║身同故。然彼宗中故見、故觸成罪，遇見、
T41n1821_p0258c04║誤觸不成罪。或善心者為求福故拔離
T41n1821_p0258c05║繫髮，或師慈心勸諸離繫令修苦行，或
T41n1821_p0258c06║因施主施好飲食宿食不消，此等皆應獲
T41n1821_p0258c07║苦他罪。雖無惡心故令他苦，以與惡心
T41n1821_p0258c08║拔髮、嗔心令修苦行、惡心與食受苦同故。
T41n1821_p0258c09║然彼宗中善心等獲福、惡心等得罪。或
T41n1821_p0258c10║胎中子與彼母身，更相逼迫互為苦因，應
T41n1821_p0258c11║母與胎有苦他罪。雖無故意令他受苦，
T41n1821_p0258c12║與故意受苦同故。然胎與母，彼宗中胎、母
T41n1821_p0258c13║互苦皆無有罪。又汝若言：思與不思俱
T41n1821_p0258c14║與殺合即得殺罪。能殺與殺合，能殺得殺
T41n1821_p0258c15║罪；所殺既殺合，所殺得殺罪。亦應如火不
T41n1821_p0258c16║但能燒餘觸火者，亦復能燒自所依木，不
T41n1821_p0258c17║應但令能殺得罪。火喻殺，燒喻罪。所依
T41n1821_p0258c18║木喻所殺人，餘觸火者喻能殺人。又思、
T41n1821_p0258c19║不思但與殺合即得殺罪。自行殺時與殺
T41n1821_p0258c20║合故可得殺罪；若遣他殺，殺罪應無，以能
T41n1821_p0258c21║教者非殺合故，如火不燒教觸火者。
T41n1821_p0258c22║又思、不思但與殺合即得殺罪。諸木、石等
T41n1821_p0258c23║應為罪觸，如舍等崩亦害生命故。既此殺
T41n1821_p0258c24║合應得殺罪，又非但喻立義可成，與理
T41n1821_p0258c25║相符義方成故。
T41n1821_p0258c26║「已分別殺生至力竊取屬己」者，此即第二明
T41n1821_p0258c27║盜業道相。「論曰至不與取罪」者，此明
T41n1821_p0258c28║具五緣成盜。於前殺緣，不誤及想，并彼
T41n1821_p0258c29║故思，如其所應，流至後門業道相中，故盜
T41n1821_p0259a01║等頌不重顯說。一謂要先發欲盜故思，簡
T41n1821_p0259a02║無故思從前流來。二於他物，簡自物。自
T41n1821_p0259a03║盜不成業道，是頌中他物。三起他物想，
T41n1821_p0259a04║簡自物想。若於他物作自物想，不成業
T41n1821_p0259a05║道。他物頌有，想前流來。又解：若想為一緣，
T41n1821_p0259a06║後頌全無。四或強力劫、或復私竊起盜加
T41n1821_p0259a07║行。從此至彼，簡無加行，是頌力竊。五不
T41n1821_p0259a08║誤而取令屬己身，不誤簡誤，誤取不成業
T41n1821_p0259a09║道。取屬己身、取顯離處，取屬己身頌文自
T41n1821_p0259a10║有，不誤二字從前流來。齊此五緣方說名
T41n1821_p0259a11║為不與取罪。「若有盜取至望守護者」者，
T41n1821_p0259a12║此下明盜結罪處別。率堵波，是高勝義，
T41n1821_p0259a13║舊云藪斗波，訛也。或云塔，更是邊國胡語，
T41n1821_p0259a14║彌更訛也。若言制多，是積聚義，與率都波
T41n1821_p0259a15║相似。此中兩說，前說為正。《正理》亦有兩說，
T41n1821_p0259a16║還前師為正，破後師云：則彼自盜應無
T41n1821_p0259a17║有罪。是故前說於理為勝。又《婆沙》一百一
T41n1821_p0259a18║十三評取此論前師為正，故彼論云「有說
T41n1821_p0259a19║亦於國王處得，有說於施主處得，有說於
T41n1821_p0259a20║守護人處得，有說於能護彼天、龍、藥叉、
T41n1821_p0259a21║非人處得。如是說者，於佛處得。」「若有掘
T41n1821_p0259a22║取至得偷盜罪」者，大地所有皆屬王故。又
T41n1821_p0259a23║《婆沙》一百一十三云「取兩國中間伏藏，若輪
T41n1821_p0259a24║王出現世時，輪王處得；若無輪王，都無處
T41n1821_p0259a25║得。」「若有盜取至餘例應思」者，亡苾芻物
T41n1821_p0259a26║名迴轉物，可令迴轉屬餘苾芻，故名迴轉。
T41n1821_p0259a27║「已辨不與取至行所不應行」者，此即第三明
T41n1821_p0259a28║欲邪行相。邪行義准亦有五緣：一起婬故
T41n1821_p0259a29║思，簡無故思，准前應有。二所不應行，
T41n1821_p0259b01║簡異自所應行，頌中有此。三所不應行
T41n1821_p0259b02║想，簡異應行想。若於所不應行作應行
T41n1821_p0259b03║想不成業道，想亦准前必應有故。四起
T41n1821_p0259b04║邪婬加行，簡無加行，准前應有。五不誤
T41n1821_p0259b05║而婬。不誤簡誤，從前流來。如長行說，婬
T41n1821_p0259b06║顯事成，准前應有。「論曰至方謂非時」
T41n1821_p0259b07║者，一於非境，故懷侵犯惱他深故。二
T41n1821_p0259b08║於非道，雖不侵他，縱逸重故。三於非處，
T41n1821_p0259b09║鄙穢之事無慚重故。四於非時，懷胎及
T41n1821_p0259b10║兒，并破戒故。由斯過重，皆成業道。有說：
T41n1821_p0259b11║若夫許受齋戒，有犯非時。若不許受而輒
T41n1821_p0259b12║自受，夫後若犯不成業道。前師意說，許
T41n1821_p0259b13║與不許，若有所犯皆成業道。「既不誤
T41n1821_p0259b14║言至而非業道」者，此下料簡，顯有誤心不
T41n1821_p0259b15║成業道。「若於此他婦至成業道耶」者，
T41n1821_p0259b16║問意可知。「有說亦成至於餘究竟故」者，
T41n1821_p0259b17║答中兩說，後說為勝，是誤攝故。故受用者，
T41n1821_p0259b18║謂果究竟。餘文可知。「於苾芻尼至得
T41n1821_p0259b19║業道耶」者，問。尼不屬他，望誰結罪？「此
T41n1821_p0259b20║從國王至況出家者」者，答。有兩解。一云：此
T41n1821_p0259b21║從國王得罪，行非法事不忍許故。第二
T41n1821_p0259b22║說云：於自妻妾受八戒時尚不應行，況
T41n1821_p0259b23║出家者。以輕況重，但有侵陵即成業道。
T41n1821_p0259b24║犯罪雖同，妻等非時，尼是非境。雖有兩
T41n1821_p0259b25║解，後解為勝。故《正理》云「苾芻尼等如有戒
T41n1821_p0259b26║妻，若有侵陵亦成業道。」有說：此罪於所住
T41n1821_p0259b27║王，以能護持及不許故。若王自犯，業道亦
T41n1821_p0259b28║成。故前所說於理為勝。又解：此師亦可為
T41n1821_p0259b29║正。若王自犯，於聽察等邊得罪，彼執法故。
T41n1821_p0259c01║「若於童女至得業道耶」者，問。「若已
T41n1821_p0259c02║許他至皆於王得」者，答文可知。於此童女
T41n1821_p0259c03║及餘女邊行欲邪行，皆王處得罪。設正理
T41n1821_p0259c04║師作如是難：若王犯時，望誰結罪？如前通
T41n1821_p0259c05║釋。
T41n1821_p0259c06║「已辨欲邪行至解義虛誑語」者，此下第四明
T41n1821_p0259c07║虛誑語相。就中，一正明虛誑語、二約見聞
T41n1821_p0259c08║等辨。此即正明虛誑語。「論曰至成虛誑
T41n1821_p0259c09║語」者，明虛誑語具四緣成業道。一於所
T41n1821_p0259c10║說境異想發言，見言不見等；二謂所誑者
T41n1821_p0259c11║解所說義相領會也；三起染心；四不誤。前
T41n1821_p0259c12║三頌有，不誤流來。若具四緣成虛誑語。
T41n1821_p0259c13║「若所誑者至此言是何」者，問。「是雜穢
T41n1821_p0259c14║語」者。答。「既虛誑語至何時成業道」者，問
T41n1821_p0259c15║成業道時。「與最後字至皆此加行」者，答。
T41n1821_p0259c16║雖虛誑語有多字成，與最後字俱生表及
T41n1821_p0259c17║無表業，成此業道。或所誑者性聰惠故，聞少
T41n1821_p0259c18║誑語懸解後義，如是之人隨於何時，所誑
T41n1821_p0259c19║解義表、無表業，即成業道。前字俱行表、無
T41n1821_p0259c20║表業皆此加行，後字俱行表、無表業皆此後
T41n1821_p0259c21║起。「所言解義至能解名解」者，徵問。彼所
T41n1821_p0259c22║誑者所言解義，定據何時？為據已聞意識
T41n1821_p0259c23║正解名解？為據耳根正聞耳識能解名解？
T41n1821_p0259c24║「若爾何失」者，答。「若據已聞至可名
T41n1821_p0259c25║能解」者，復徵問。若據所誑已聞意識正解名
T41n1821_p0259c26║解，言所詮義意識所知、能誑語表所誑耳
T41n1821_p0259c27║識俱時謝滅，所誑意識正解之時，彼能誑者
T41n1821_p0259c28║現無有表，應此業道唯無表成。若據所
T41n1821_p0259c29║誑耳根正聞耳識能解名解，雖復無有唯
T41n1821_p0260a01║無表業成業道失，然未了知，如何耳根正
T41n1821_p0260a02║聞可名耳識能解？「善言義者至名為能
T41n1821_p0260a03║解」者，答。善言義者，耳識至現已生位中無
T41n1821_p0260a04║迷亂緣故，即名為能解。又解：耳識非解，
T41n1821_p0260a05║能生意識解，故名為能解。雖有兩解，意謂
T41n1821_p0260a06║前勝。「如無失者應取為宗」者，此即論主
T41n1821_p0260a07║印前兩責內無失者為宗，即取正聞能解
T41n1821_p0260a08║名解，以於爾時具有表業及無表故。
T41n1821_p0260a09║言無失者，即印斯言。又解：論主以理總
T41n1821_p0260a10║相評言，如無失者應取為宗，解成業道
T41n1821_p0260a11║此亦何定？若有耳識無迷亂緣，即據正聞
T41n1821_p0260a12║能解名解，表、無表二皆成業道。若有耳識
T41n1821_p0260a13║迷亂緣時不名能解，後意思審方能正解，
T41n1821_p0260a14║即據已聞正解名解，唯無表一亦成業道。
T41n1821_p0260a15║由斯不定，故論主言如無失者應取為
T41n1821_p0260a16║宗。又《正理》云「若正對眾背想發言，不見
T41n1821_p0260a17║等中誑言見等，所誑領解此剎那中，表、無
T41n1821_p0260a18║表業名本業道。有說：所誑印可方成。若爾，
T41n1821_p0260a19║應無誑賢聖理。然誑賢聖為過既深，由
T41n1821_p0260a20║此應知前說為善（解云：相領解即成業道，非要被誑印可方成）。」問：
T41n1821_p0260a21║如殺業道殺已方成，誑語業道領解即成，何
T41n1821_p0260a22║故不言解已方成？解云：殺據命斷，現命
T41n1821_p0260a23║不續方名業道，故言殺已。誑據領解，現
T41n1821_p0260a24║領解時即成業道，不言解已。
T41n1821_p0260a25║「經說諸言至所見等相」者，此下第二明所
T41n1821_p0260a26║見等。依經問起。經中十六，如文可知。若細
T41n1821_p0260a27║分別，或有見言見等、不見言不見等，名非
T41n1821_p0260a28║聖言；或有見言不見等、不見言見等，名為
T41n1821_p0260a29║聖言。故《集異門足論》第十意云「有實已見
T41n1821_p0260b01║等，起不見等想，言我已見等。如是雖名非
T41n1821_p0260b02║聖言，而不名不見言見等，彼實已見等故。」
T41n1821_p0260b03║又云「有實不見等，而起見等想，言我不
T41n1821_p0260b04║見等。如是雖名非聖言，而不名見言不
T41n1821_p0260b05║見等，彼實不見等故。」又云「有實已見等，起
T41n1821_p0260b06║不見等想，言我不見等。如是雖名聖言，而
T41n1821_p0260b07║不名不見言不見等，彼實已見等故。」又
T41n1821_p0260b08║云「有實不見等，起見等想，言我已見等。如
T41n1821_p0260b09║是雖名聖言，而不名見言見等，彼實不見
T41n1821_p0260b10║等故（已上論文）。」應知但是違想發語皆非聖言，若
T41n1821_p0260b11║順想發語皆是聖言。又《婆沙》一百七十一釋
T41n1821_p0260b12║名云「問：何故此語名非聖耶？答：以不善故
T41n1821_p0260b13║名非聖。復次於非聖相續中現前，故名非
T41n1821_p0260b14║聖。復次非聖所成，故名非聖。復次非聖所說，
T41n1821_p0260b15║故名非聖。復次非聖由此得非聖名，故名
T41n1821_p0260b16║非聖。」又云「問：何故此語名聖耶？答：以善
T41n1821_p0260b17║故名聖。復次於聖者相續中現前故名聖。
T41n1821_p0260b18║復次聖者所成就故名聖。復次聖者所說故
T41n1821_p0260b19║名聖。復次聖者由此得聖者名故名聖。」
T41n1821_p0260b20║彼論更引《集異門足論》解，不能具述。
T41n1821_p0260b21║「頌曰至所見聞知覺」者，頌答。「論曰至名
T41n1821_p0260b22║所覺」者，述毘婆沙師解。見、聞、覺、知是根非
T41n1821_p0260b23║識。此中言識，舉能依識顯所依根。故《婆沙》
T41n1821_p0260b24║百二十一云「見、聞、覺、知是根非識。然舉
T41n1821_p0260b25║識者，顯眼等根必由識助方能取境，以同
T41n1821_p0260b26║分根能有作用非彼同分故。」「所以然者
T41n1821_p0260b27║至偏立覺名」者，別釋三境同名所覺所以。
T41n1821_p0260b28║三境同名所覺者，以此三境同無記故，其
T41n1821_p0260b29║性昧鈍，猶如死人無所覺知，故能證根偏
T41n1821_p0260c01║立覺名。故《婆沙》一百二十一云「問：何故眼等
T41n1821_p0260c02║三識所受各立一種，而鼻舌身三識所受合
T41n1821_p0260c03║立一種名為覺耶？尊者世友說曰：三識所
T41n1821_p0260c04║緣皆唯無記，境無記故，根立覺名。又以三
T41n1821_p0260c05║根唯取至境，與境合故立以覺名。大德說
T41n1821_p0260c06║言：唯此三根境界鈍昧猶如死尸，故能發
T41n1821_p0260c07║識說名為覺。」廣如彼釋。「何證知然」者，
T41n1821_p0260c08║問。「由經理證」者，總答。一即由經、二即
T41n1821_p0260c09║由理。「言由經者至何名所覺」者，此顯由
T41n1821_p0260c10║經。鬘謂花鬘。女名鬘，母從女為名，故名
T41n1821_p0260c11║鬘母。佛告鬘母：「汝意云何？諸所有色，非汝
T41n1821_p0260c12║眼現見、非汝過去曾見、非汝未來當見、非
T41n1821_p0260c13║汝希求見。汝為因此色境起欲、貪、親、愛、
T41n1821_p0260c14║阿賴耶、尼延底、耽著不？」此欲等七皆貪異
T41n1821_p0260c15║名。阿賴耶，此云執藏。尼延底，此云執取，或
T41n1821_p0260c16║云趣入、或云沈滯。鬘母答言：「不爾。大德！
T41n1821_p0260c17║廣說乃至不爾。大德！」世尊復告鬘母：「汝於
T41n1821_p0260c18║此所見等中，應知所見色等唯有所見色等，
T41n1821_p0260c19║更無餘法。」前經別配三境，後經復具說
T41n1821_p0260c20║四種，互相影顯。故知所覺是香等三。前經既
T41n1821_p0260c21║於色、聲、法境說為所見、所聞、所知，雖不
T41n1821_p0260c22║別說香等三境名為所覺，後經於見、聞、知
T41n1821_p0260c23║外別說所覺，准此定於香等三境總建立
T41n1821_p0260c24║一所覺名。若不許然，經中何名所覺？
T41n1821_p0260c25║「又香味觸至是名為理」者，此顯由理。又香、
T41n1821_p0260c26║味、觸在所見、所聞所知外、於彼三境，經應
T41n1821_p0260c27║不起所覺言說。然起言說名為所覺，故知
T41n1821_p0260c28║彼三是所覺也。是名為理。此即約經以顯
T41n1821_p0260c29║正理。「此證不成至愛非愛相」者，經部總
T41n1821_p0261a01║非，釋經意別。非此前、後兩經之中，世尊為
T41n1821_p0261a02║欲決判見等四，所見言相、所聞言相、所覺
T41n1821_p0261a03║言相、所知言相，相之言體。然我見此經所
T41n1821_p0261a04║說義者，謂佛勸彼，於六境中及於見等四，
T41n1821_p0261a05║所見言事、所聞言事、所覺言事、所知言事，
T41n1821_p0261a06║事謂體事。應知若六、若四，或緣、不緣，但有
T41n1821_p0261a07║所見等言，於中不應增益愛、非愛相起
T41n1821_p0261a08║貪、嗔等。問：若不爾者，何故經中眼見色、
T41n1821_p0261a09║耳聞聲、意知法耶？解云：經文但言色非
T41n1821_p0261a10║眼見、聲非耳聞、法非意知，不即決判唯
T41n1821_p0261a11║眼能見、唯耳能聞、意唯知法。或經且據一
T41n1821_p0261a12║相以論。「若爾何相名所見等」者，毘婆沙
T41n1821_p0261a13║問。「有餘師說至亦為非理」者，經部答。有
T41n1821_p0261a14║餘經部師說：若是五根現量所證五境，以分
T41n1821_p0261a15║明故名所見。若依教量、從他傳說六境，名
T41n1821_p0261a16║為所聞。若依比量，運自己心以種種理
T41n1821_p0261a17║比度所許六境，名為所覺。若意識依現量
T41n1821_p0261a18║證六境，名為所知。若意識親從五識後起，
T41n1821_p0261a19║現量證五境，若在定意識現量證法、或在
T41n1821_p0261a20║定意現量，亦能通證六境。於五境中，一一
T41n1821_p0261a21║容起見等四言。於第六境四種之內，除五
T41n1821_p0261a22║根所見，有餘所聞等三。由此覺名非無所
T41n1821_p0261a23║目，謂目所覺六境。香等三境既通四種，言
T41n1821_p0261a24║說非無，或名所見、或名所聞、或名所覺、
T41n1821_p0261a25║或名所知。故彼理言，亦為非理。「先軌範
T41n1821_p0261a26║師至名為所知」者，學瑜伽論者，名先軌範
T41n1821_p0261a27║師。作如是說：眼現量所現見色，名為所
T41n1821_p0261a28║見。所以唯見名為見者，色境顯現最分明
T41n1821_p0261a29║故，故眼唯見。若依教量、從他傳聞六境，名
T41n1821_p0261b01║為所聞。若依比量，自運己心諸所思搆六
T41n1821_p0261b02║境，名所覺。又依現量耳、鼻、舌、身自內所
T41n1821_p0261b03║受四境，及意根現量自內所證六境，俱名所
T41n1821_p0261b04║知。若依此釋，見唯在眼，聞、覺唯意，知通
T41n1821_p0261b05║耳、鼻、舌、身、意。於六境中色境容起四種，
T41n1821_p0261b06║聲等五境容起聞、覺、知三。此中六根、六識，
T41n1821_p0261b07║法境攝故，故不可別說。「且止傍言應申
T41n1821_p0261b08║正論」者，論主止諍。「頗有由身至成虛誑
T41n1821_p0261b09║語耶」者，此下問答分別。此即問也。「曰有
T41n1821_p0261b10║至及布灑他時」者，引《發智》文答。有三問答，
T41n1821_p0261b11║正取第二答前所問，前後問答同文故來。
T41n1821_p0261b12║故《發智論》云「頗有不動身殺生罪觸耶？答
T41n1821_p0261b13║曰：有，謂發語遣使殺。問：頗有不發動語誑
T41n1821_p0261b14║語罪觸耶？答曰：有，謂動身指書。問：頗有不
T41n1821_p0261b15║動身亦不發語而為殺生、誑語二罪所觸
T41n1821_p0261b16║耶？答曰：有。謂仙人意憤殺諸眾生，而不動
T41n1821_p0261b17║身亦不發語成殺生罪。布灑他時有所
T41n1821_p0261b18║違越，戒師問彼，默答表淨，而不動身亦不
T41n1821_p0261b19║發語成誑語罪。」布灑他，此云長養，謂
T41n1821_p0261b20║聞說戒長養善根。舊云布薩，訛也。「若
T41n1821_p0261b21║不動身至應設劬勞」者，論主難。若彼仙人及
T41n1821_p0261b22║布灑他時，而不動身亦不發語，於欲界中
T41n1821_p0261b23║無有無表離表而生。此殺、誑語如何成業
T41n1821_p0261b24║道？於如是難，應設劬勞思求解釋。《正理》
T41n1821_p0261b25║四十二救云「然我且釋布灑他時。如由動
T41n1821_p0261b26║身能表語義，生語業道。若身不動能表語
T41n1821_p0261b27║義，業道亦生。然說戒時，彼有所犯默然表
T41n1821_p0261b28║淨令眾咸知，如何不生妄語業道？仙人
T41n1821_p0261b29║意憤義等教他，彼於有情心無所顧，非人
T41n1821_p0261c01║敬彼知有惡心，動身為殺，彼生業道。仙
T41n1821_p0261c02║以何表令鬼知心？彼由意憤，身、語必變。
T41n1821_p0261c03║或由呪詛，必動身、語。」有餘師說：非於欲
T41n1821_p0261c04║界一切無表悉依表生，如得果時五苾芻等
T41n1821_p0261c05║得別解脫戒。不善亦應然。然彼先時決定有
T41n1821_p0261c06║表，餘亦應爾。仙如前說。布灑他時得妄語
T41n1821_p0261c07║者，謂不清淨詐入僧中，坐現威儀。或有所
T41n1821_p0261c08║說：此謂先表，餘例應知。解云：然我已下
T41n1821_p0261c09║至必動身語，眾賢釋布灑他時，及仙意
T41n1821_p0261c10║憤成二業道。二敘異說。有餘師說：非於
T41n1821_p0261c11║欲界一切無表悉依表生。於前所說十種得
T41n1821_p0261c12║戒中，如佛、獨覺得果時，及五苾芻等得別
T41n1821_p0261c13║解脫戒，不依表生。不善業道理亦應然，雖
T41n1821_p0261c14║不動身亦不發語而無有表。但有無表，業
T41n1821_p0261c15║道亦成。此有何違？如何經主乃作難言：欲
T41n1821_p0261c16║無無表離表而生。三述正解。眾賢論主
T41n1821_p0261c17║不許斯解，故作是言：然彼得果、五苾芻
T41n1821_p0261c18║等，先加行時必定有表，相續乃至得果、入
T41n1821_p0261c19║道，依此表業發別解脫。餘仙意憤、布灑他
T41n1821_p0261c20║時，不善業道依表而起，理亦應爾。仙如前
T41n1821_p0261c21║說，義等教他。於加行時，或由意憤身、語
T41n1821_p0261c22║必變，或由呪詛必動身、語。若有身表從
T41n1821_p0261c23║身表生，若有語表從語表起，此據加行
T41n1821_p0261c24║必有表業，非據根本。故前論說義等教他。
T41n1821_p0261c25║布灑他時得誑語者，謂不清淨詐入僧
T41n1821_p0261c26║中坐現威儀，從身表業發語無表。或有所
T41n1821_p0261c27║說，從語表業發語無表。此謂先表，餘例
T41n1821_p0261c28║應思。言先表者，或由先時有表相續不
T41n1821_p0261c29║斷，乃至發得無表，如得善戒及布灑他等。
T41n1821_p0262a01║或雖根本無有表業，先加行位必有表故，
T41n1821_p0262a02║如仙意憤及遣殺等。《正理論》意欲界無表必
T41n1821_p0262a03║依表生，或於根本必有表業，或於加
T41n1821_p0262a04║行必有表業。隨其所應，於兩位中必有表
T41n1821_p0262a05║故，故說無表必依表生，非要根本言定有
T41n1821_p0262a06║表。若不爾者，遣使殺等根本成時，即有何表
T41n1821_p0262a07║耶？若作斯解，善順難詞：欲無無表離表而
T41n1821_p0262a08║生。我意本然，難詞虛設。若謂根本必有表
T41n1821_p0262a09║故，而作難云欲無無表離表而生者，遣使
T41n1821_p0262a10║殺等根本成時，即有何表耶？俱舍師破云：
T41n1821_p0262a11║於汝宗中有餘師意，有欲無表離表而生，
T41n1821_p0262a12║如得果時五苾芻等，及仙意憤、布灑他等，
T41n1821_p0262a13║以不動身、不發語故。我難彼師故作是
T41n1821_p0262a14║說：欲無無表離表而生。以理而言，隨於加
T41n1821_p0262a15║行、根本兩位必有表業能生無表。正理論
T41n1821_p0262a16║師不能為彼釋通妨難，順我難詞。又解：
T41n1821_p0262a17║汝宗本計仙人意憤及布灑他無表業，以不
T41n1821_p0262a18║動身、不發語故。正理論師為難所逼，推
T41n1821_p0262a19║作餘師反符我難。問：論主若以此文欲
T41n1821_p0262a20║無無表離表而生為其正者，何前文十種
T41n1821_p0262a21║得戒中云「別解律儀非必定依表業而發。」
T41n1821_p0262a22║解云：前文敘餘師義，後文依宗正述。又
T41n1821_p0262a23║解：亦不相違。彼言非必定依表業發者，
T41n1821_p0262a24║非必定依自類表發，顯互發也。問：若言
T41n1821_p0262a25║欲無無表離表而生，何故前文言「七善業道
T41n1821_p0262a26║若從受生必皆具二，謂表、無表，受生尸羅
T41n1821_p0262a27║必依表故。」既言受生，明知得果五苾芻等，
T41n1821_p0262a28║不從受生、非依表發，與此相違。解云：前
T41n1821_p0262a29║文敘餘師義，後文據正義難。又解：亦不相
T41n1821_p0262b01║違。佛及獨覺并及五苾芻得別解脫，要期
T41n1821_p0262b02║受故，受生類故，亦名受生。又解：此後文
T41n1821_p0262b03║言欲無無表離表而生者，通據加行、根本
T41n1821_p0262b04║兩位必有表業能生無表。若據根本，亦有
T41n1821_p0262b05║無表離表而生。若不爾者，遣使殺等根本成
T41n1821_p0262b06║時有何表耶？若作此解，善順前文十種得
T41n1821_p0262b07║戒中非必定依表業而發，亦順七善業道
T41n1821_p0262b08║非受生者不從表起。總而言之，於十種
T41n1821_p0262b09║得戒中及七善業道中并此後文皆作兩解：
T41n1821_p0262b10║或說欲界無表有非表生，或說欲界無表
T41n1821_p0262b11║皆依表起。
T41n1821_p0262b12║「已辨虛誑語至佞歌邪論等」者，此即第五明
T41n1821_p0262b13║餘三語相。初兩句明離間語，次一句明麁惡
T41n1821_p0262b14║語，後三句明雜穢語。「論曰至流至此中」
T41n1821_p0262b15║者，釋初兩句，明離間語具四種緣方成業
T41n1821_p0262b16║道：一染污心。二發壞他語，若他壞、不壞，但
T41n1821_p0262b17║領解時即成離間語。故《正理》四十一云「發離
T41n1821_p0262b18║間語，他領剎那表、無表業，名本業道。有餘
T41n1821_p0262b19║師說：他壞方成。若爾，聖者深固難壞，應無
T41n1821_p0262b20║壞聖離間語罪，然壞聖者獲罪既深。由此
T41n1821_p0262b21║應知，前說為善。《婆沙》亦同《正理》。三解義。四
T41n1821_p0262b22║不誤。於四緣中，前之二緣頌文俱有，後之
T41n1821_p0262b23║二緣從前流來。「若以染心至業道方成」
T41n1821_p0262b24║者，釋第三句，明麁惡語亦具四緣方成業
T41n1821_p0262b25║道：一染污心。二發非愛語毀呰於他，名麁
T41n1821_p0262b26║惡語。前離間第一句中，染心語三字流至麁
T41n1821_p0262b27║惡語第三句中，應言染心非愛語說名麁惡
T41n1821_p0262b28║語。三解義。四不誤。此後兩緣，應知亦與前
T41n1821_p0262b29║離間同從前流來。謂本期心所欲罵者，解
T41n1821_p0262c01║所說義業道方成，非要生惱，若他惱、不惱
T41n1821_p0262c02║俱成麁惡語。故《正理》云「正發麁惡語，他領
T41n1821_p0262c03║解剎那表、無表業，名本業道。有餘師說：他
T41n1821_p0262c04║惱方成。若爾，聖人具忍力者既不可惱，罵
T41n1821_p0262c05║應無過。然罵賢聖獲罪既深，由此應知
T41n1821_p0262c06║前說為善。《婆沙》亦同《正理》。「一切染心
T41n1821_p0262c07║至流至此中」者，釋第四句。准此文中，雜穢
T41n1821_p0262c08║語有二緣：一一切染心、二所發諸語。所以
T41n1821_p0262c09║者何？染所發言皆雜穢語故。准前第一句
T41n1821_p0262c10║中「語」字流至第四句中，應言諸染污心語說
T41n1821_p0262c11║名雜穢語。此師意說：雖有獨起雜穢語，若
T41n1821_p0262c12║前三語起時必兼雜穢。然雜穢語他不領解，
T41n1821_p0262c13║非四語業道收。故《婆沙》一百七云「謂如有
T41n1821_p0262c14║一，獨空閑處作如是說：無惠施、無親愛、
T41n1821_p0262c15║無祀祠。如是等語惡行，世間有情不生領
T41n1821_p0262c16║解，非四所攝。准彼論說，更加一緣，所謂
T41n1821_p0262c17║解義。「有餘師說至雜穢語收」者，釋第五、
T41n1821_p0262c18║第六句。此師意說：異前三語染心所發方
T41n1821_p0262c19║名雜穢，皆是獨起雜穢語也。前三語起時不
T41n1821_p0262c20║兼雜穢，有此不同故敘異說。文顯可知。
T41n1821_p0262c21║或可雜穢亦有不誤，如欲期心諂佞於彼，
T41n1821_p0262c22║誤諂餘人，亦可不成業道。若據斯義，或
T41n1821_p0262c23║具四緣。然前解為勝。「輪王現時至雜穢
T41n1821_p0262c24║語收」者，問。「由彼語從至非預染心」者，答。
T41n1821_p0262c25║染心所發名為雜穢。由彼語從出離善心
T41n1821_p0262c26║發，讚嘆諸善、毀呰諸惡，能引出離善故。非
T41n1821_p0262c27║預染心，不名雜穢。「有餘師言至不成
T41n1821_p0262c28║業道」者，敘異說。爾時亦有染心發言，由過
T41n1821_p0262c29║輕故不成業道。故前文言語惡業道於語
T41n1821_p0263a01║惡行不攝加行、後起及輕，是此師義。彼輪
T41n1821_p0263a02║王時輕雜穢語，雖他領解非業道攝，不發
T41n1821_p0263a03║無表。故《正理》云「有說：彼有嫁娶等言，雜穢語
T41n1821_p0263a04║收，非業道攝。薄塵類故不引無表，非無無
T41n1821_p0263a05║表可業道攝。」
T41n1821_p0263a06║「已說三語至名邪見業道」者，此即第六明意
T41n1821_p0263a07║業道相。「論曰至名貪業道」者，釋初句，明
T41n1821_p0263a08║貪業道。他物簡自，自貪不成。理亦應說
T41n1821_p0263a09║於情起貪，而不說者，影顯可知。或舉輕顯
T41n1821_p0263a10║重，非情起貪尚名業道，況復於情。或可他
T41n1821_p0263a11║言亦攝於情，或唯非情起貪偏重名貪
T41n1821_p0263a12║業道，論不說情。前解為勝，謂於他物非
T41n1821_p0263a13║理惡欲屬己非他。力謂強力，竊謂私竊。
T41n1821_p0263a14║起力、竊心，貪求他物，如是惡欲名貪業
T41n1821_p0263a15║道。此貪唯是修所斷貪。於修斷中貪著
T41n1821_p0263a16║己物亦非業道。故《正理》云「唯於他物起惡
T41n1821_p0263a17║欲貪名貪業道。若異此者，貪著己物業道
T41n1821_p0263a18║應成。輪王、北洲為難亦爾。」「有餘師言
T41n1821_p0263a19║至總說欲愛」者，此師意說：於欲界中五部
T41n1821_p0263a20║諸愛皆貪業道。依《五蓋經》，依貪欲蓋佛說
T41n1821_p0263a21║應斷此世間貪，故知貪名總說欲界五部
T41n1821_p0263a22║諸愛。「有說欲愛至成貪業道」者，此師意
T41n1821_p0263a23║說：於欲界中五部諸愛雖盡名貪，非皆業
T41n1821_p0263a24║道。此貪業道，於惡行中攝麁品故，勿輪王
T41n1821_p0263a25║世及北俱盧并貪己物所起欲貪成貪業
T41n1821_p0263a26║道，以過輕故。故前論云「意惡業道，於意惡
T41n1821_p0263a27║行不攝惡思及輕貪等」，即是此師義也。前
T41n1821_p0263a28║文已同此說。於二說中，後師為正，以見
T41n1821_p0263a29║斷貪不緣財故。「於有情類至名瞋業道」
T41n1821_p0263b01║者，釋第二句。於他有情欲為傷害，以過
T41n1821_p0263b02║重故名瞋業道。若瞋自身及與非情，以過
T41n1821_p0263b03║輕故非瞋業道。「於善惡等至邪見業道」
T41n1821_p0263b04║者，釋下兩句，明邪見業道。善、惡，謂善、惡
T41n1821_p0263b05║業。等，謂等取果及聖等。於此善等現見撥
T41n1821_p0263b06║無，此見名為邪見業道。「如經說至等言
T41n1821_p0263b07║攝後」者，引經顯彼邪見撥無。經中總有十
T41n1821_p0263b08║一不同，言一無施與、二無愛樂、三無祠祀
T41n1821_p0263b09║者，此三皆是謗因邪見，見集所斷。如《婆沙》
T41n1821_p0263b10║九十八解此三云「一解無差別同，顯一義
T41n1821_p0263b11║故。又解：名即差別。外論者言，無施與
T41n1821_p0263b12║者，謂無施三類福。無愛樂者，謂無施別
T41n1821_p0263b13║婆羅門福。無祠祀者，謂無施眾婆羅門福。
T41n1821_p0263b14║外論更有多解，如彼廣說。內論者言，
T41n1821_p0263b15║無施與者，謂無過去福。無愛樂者，謂無未
T41n1821_p0263b16║來福。無祠祀者，謂無現在福。復次無施與
T41n1821_p0263b17║者，謂無身業福。無愛樂者，謂無語業福。
T41n1821_p0263b18║無祠祀者，謂無意業福。復次無施與者，
T41n1821_p0263b19║謂無施性福。無愛樂者，謂無戒性福。無
T41n1821_p0263b20║祠祀者，謂無修性福。復次無施與者，謂無
T41n1821_p0263b21║施悲田福。無愛樂者，謂無施恩田福。無
T41n1821_p0263b22║祠祀者，謂無施福田福。」更有多解，
T41n1821_p0263b23║如彼廣說。四無妙行無惡行者，此總撥
T41n1821_p0263b24║妙行、惡行，亦是謗因邪見，見集所斷。五無
T41n1821_p0263b25║妙行惡行業所感果異熟，此是總撥業所感
T41n1821_p0263b26║果。謗果邪見，見苦所斷。六無此世間、七
T41n1821_p0263b27║無彼世間，此二通謗因果。若謗因，見集
T41n1821_p0263b28║所斷；若謗果，見苦所斷。故《婆沙》釋云「問：他世
T41n1821_p0263b29║是不現見，說無可爾。此世現見，何故言無？
T41n1821_p0263c01║答：彼諸外道無明所盲，於現見事亦復非
T41n1821_p0263c02║撥。不應責無明者、愚盲者墮坑故。復有說
T41n1821_p0263c03║者，彼諸外道但謗因、果，不謗法體。」無此
T41n1821_p0263c04║世者，謂無此世為他世因，或無此世為他
T41n1821_p0263c05║世果。無他世者，謂無他世為此世因，或無
T41n1821_p0263c06║彼世為此世果。八無母、九無父，此
T41n1821_p0263c07║二是謗因邪見，見集所斷。故《婆沙》云「問：世
T41n1821_p0263c08║間父母皆所現見，彼以何見謗言無耶？答：
T41n1821_p0263c09║彼諸外道無明所盲，乃至廣說。有說：彼諸外
T41n1821_p0263c10║道謗無父母感子之業，不謗其體。或有
T41n1821_p0263c11║說者，彼諸外道謗父母義，不謗其體。」廣如
T41n1821_p0263c12║彼說。十無化生有情者，此通謗因、果。若
T41n1821_p0263c13║謗因，見集所斷；若謗果，見苦所斷。《婆沙》釋
T41n1821_p0263c14║云「有諸外道作如是說：諸有情生皆因現
T41n1821_p0263c15║在精血等事，無有無緣忽然生者。譬如芽
T41n1821_p0263c16║生，必因種子、水、火、時節。無有無緣而得生
T41n1821_p0263c17║者，故定無有化生有情。」此或撥無感化生
T41n1821_p0263c18║業，或復撥無所感化生。或有說者，化生有
T41n1821_p0263c19║情所謂中有。無此世他世者，謗無生有。
T41n1821_p0263c20║無化生有情者，謗無中有。有諸外道言
T41n1821_p0263c21║中有無，彼說但應從此世間至彼世間，更
T41n1821_p0263c22║無第三世間可得。此或撥無感中有業，或
T41n1821_p0263c23║復撥無所感中有，或撥中有為生有因，或
T41n1821_p0263c24║撥中有為死有果。此通謗因、果，見苦集
T41n1821_p0263c25║所斷。十一世間無有沙門或婆羅門及阿
T41n1821_p0263c26║羅漢。此是謗聖邪見，見道所斷。隨其所應
T41n1821_p0263c27║說彼經具顯謗業、謗果、謗聖邪見。此頌舉
T41n1821_p0263c28║初撥善、惡業，等言攝後謗果、謗聖。若依《婆
T41n1821_p0263c29║沙》等文，更說謗滅邪見。如彼論云「無正至，
T41n1821_p0264a01║此謗滅邪見，見滅所斷。正至謂涅槃等，是無
T41n1821_p0264a02║漏道所應至故。」廣如彼說。
T41n1821_p0264a03║俱舍論記卷第十六
T41n1821_p0264a04║保延元年六月二十三日於田原里大道
T41n1821_p0264a05║寺點了。
T41n1821_p0264a06║權少僧都覺樹
T41n1821_p0264a07║今年飢饉，古來未有（云云）餓死之倫，道
T41n1821_p0264a08║路難去，可悲哉！末世為之如何？予獨甞
T41n1821_p0264a09║法味之間續惠命而法身肥了，可咲可
T41n1821_p0264a10║咲。
T41n1821_p0264a11║（別筆）
T41n1821_p0264a12║天養二年二月二十四日辰時於石山
T41n1821_p0264a13║寺一見了，因果之道深悟了。