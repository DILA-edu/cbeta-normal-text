T41n1821_p0417a19║
T41n1821_p0417a20║俱舍論記卷第二十八
T41n1821_p0417a21║
T41n1821_p0417a22║沙門釋光述
T41n1821_p0417a23║分別定品第八之一
T41n1821_p0417a24║〈分別定品〉者，專注一緣名之為定，此品廣
T41n1821_p0417a25║明故名分別。所以次明〈定品〉者，〈賢聖品〉明
T41n1821_p0417a26║果，〈智品〉明因，〈定品〉明緣。緣望果疎，故次明
T41n1821_p0417a27║定也。又解：依定發智，故次明定。
T41n1821_p0417a28║「已說諸智至今次當辨」者，就此品中，一明諸
T41n1821_p0417a29║定功德、二明正法住世、三明造論宗旨。
T41n1821_p0417b01║就第一明諸定功德中，一明所依諸定、二
T41n1821_p0417b02║明能依功德。就第一明所依諸定中，一
T41n1821_p0417b03║明四靜慮、二明四無色、三明八等至、四明
T41n1821_p0417b04║諸等持。此下第一明四靜慮。將明生起。
T41n1821_p0417b05║就生起中，一總結生起、二別生起定、三問
T41n1821_p0417b06║起頌文。此即第一總結生起。於先所辨共
T41n1821_p0417b07║功德中，已說諸智所成無諍等功德，餘靜慮
T41n1821_p0417b08║等功德今次當辨。「於中先辨所依止定」
T41n1821_p0417b09║者，此即第二別生起定。「且諸定內靜慮
T41n1821_p0417b10║云何」者，此即第三問起頌文。「頌曰至後
T41n1821_p0417b11║漸離前支」者，就頌答中，初頌出體，後半頌
T41n1821_p0417b12║顯差別。此中言樂，樂有二種：若初、二定樂，
T41n1821_p0417b13║輕安名樂；若第三定樂，樂受名樂。以樂名
T41n1821_p0417b14║同，頌總言樂。若不爾者，寧得通前三靜慮
T41n1821_p0417b15║耶？餘如長行釋。「論曰至靜慮差別」者，
T41n1821_p0417b16║明先說意。「此總有四至五蘊為性」者，
T41n1821_p0417b17║釋初頌。此四靜慮各有二種，謂定及生。生
T41n1821_p0417b18║即如前〈世品〉已說。定靜慮體，總而言之是善
T41n1821_p0417b19║性攝。能令心王住一境性，剋性出體，以
T41n1821_p0417b20║善等持為自性故。若并助伴相應、俱有，五
T41n1821_p0417b21║蘊為性。「何名一境性」者，問。「謂專一
T41n1821_p0417b22║所緣」者，答。專一所緣，名之為定。「若爾
T41n1821_p0417b23║即心至餘心所法」者，經部難。若專一緣，即此
T41n1821_p0417b24║心王專一境位，依之建立三摩地名，不
T41n1821_p0417b25║應別有餘心所法說名等持。經部依心假
T41n1821_p0417b26║立定故。「別法令心至非體即心」者，說一
T41n1821_p0417b27║切有部釋。別有心所，令彼心王於一境轉，
T41n1821_p0417b28║名三摩地，非體即心。「豈不諸心至皆
T41n1821_p0417b29║一境轉」者，經部復難。豈不諸心剎那剎那前
T41n1821_p0417c01║後滅故皆一境轉，心王之外何用等持？汝若
T41n1821_p0417c02║謂等持令彼心王於第二念不散亂故須
T41n1821_p0417c03║有等持，即於剎那相應心王等持無用。經
T41n1821_p0417c04║部復難：汝立餘心、心所，由三摩地故於一
T41n1821_p0417c05║境轉。此三摩地復由誰故於一境轉？汝即
T41n1821_p0417c06║解云：還即由此餘心、心所，令三摩地於一
T41n1821_p0417c07║境轉。故牒破云：又由此餘心、心所故三
T41n1821_p0417c08║摩地成。寧不即由此餘心、心所法故，心
T41n1821_p0417c09║於一境轉？何用等持令心一境？此文稍隱，
T41n1821_p0417c10║應善思之。又三摩地是大地法，遍與一切
T41n1821_p0417c11║三性相應。應一切心皆一境轉，皆應名定。
T41n1821_p0417c12║「不爾餘品等持劣故」者，說一切有部救
T41n1821_p0417c13║云：不爾，餘散品心性雖有等持，體性劣故
T41n1821_p0417c14║不名為定。「有餘師說至即四靜慮故」者，
T41n1821_p0417c15║有餘經部師說：即心一境前後相續轉時名
T41n1821_p0417c16║三摩地，離心之外無別有體。契經說此
T41n1821_p0417c17║定為增上心學故，顯定即心。心清淨
T41n1821_p0417c18║最勝，即四靜慮故，顯心即定。故知離心無
T41n1821_p0417c19║別定體。「依何義故立靜慮名」者，問名。
T41n1821_p0417c20║「由此寂靜至以慧為體」者，說一切有部
T41n1821_p0417c21║答。由定寂靜慧能審慮，審慮即是實了知
T41n1821_p0417c22║義。從用及果為名，故名靜慮。如契經說：心
T41n1821_p0417c23║若在定，能如實了知。印度造字聲明論中
T41n1821_p0417c24║有字界、字緣。審慮，梵云振多，是字緣。於振
T41n1821_p0417c25║多義中置地界故，地是梵音。復以餘聲明
T41n1821_p0417c26║法助此振多地界，變成馱南。馱南，此云靜
T41n1821_p0417c27║慮，舊云禪、或云禪那、或云持阿那，皆訛
T41n1821_p0417c28║也。有餘部計審慮是思，為簡彼說故言
T41n1821_p0417c29║此宗審慮以慧為體。又《婆沙》八十三云「靜
T41n1821_p0418a01║謂等引，慮謂遍觀，故名靜慮。」「若爾諸
T41n1821_p0418a02║等持皆應名靜慮」者，難。若寂靜審慮名靜慮
T41n1821_p0418a03║者，諸八地等持皆應名靜慮。「不爾唯
T41n1821_p0418a04║勝至亦得日名」者，答。不爾，唯勝方立此名。
T41n1821_p0418a05║如世間言發光名日，非螢、燭等發於劣
T41n1821_p0418a06║光亦得日名。「靜慮如何獨名為勝」者，
T41n1821_p0418a07║問。「諸等持內至獨名靜慮」者，答。八等持
T41n1821_p0418a08║內唯此四種：一攝受靜慮支；二止、觀均行最
T41n1821_p0418a09║能審慮；三得現法樂住；四得樂通行名。故
T41n1821_p0418a10║四等持獨名靜慮，餘定不爾。「若爾染污
T41n1821_p0418a11║寧得此名」者，問。「由彼亦能邪審慮故」者，
T41n1821_p0418a12║答。由彼染定發得邪慧能邪審慮，亦名靜
T41n1821_p0418a13║慮。「是則應有太過之失」者，難。若能令
T41n1821_p0418a14║慧邪審慮故名靜慮者，是即應有太過之
T41n1821_p0418a15║失。一切三界諸惑相應慧皆能邪審慮，與
T41n1821_p0418a16║彼相應定亦應名靜慮。「無太過失至
T41n1821_p0418a17║有惡靜慮」者，答。無太過失，要與善靜慮相
T41n1821_p0418a18║似義中方名染靜慮，餘非相似不名靜慮。
T41n1821_p0418a19║生芽名種、敗種名種，似生種故立以種
T41n1821_p0418a20║名。等謂等取涸池、死人等，此即引喻。世尊
T41n1821_p0418a21║亦說有惡靜慮，即味靜慮。此即引證。
T41n1821_p0418a22║「若一境性至初二三四」者，釋第五、第六句。
T41n1821_p0418a23║問：若一境性是靜慮體，依何相立初、二、三、
T41n1821_p0418a24║四差別不同？「具伺喜樂至分為四種」者，
T41n1821_p0418a25║答。具伺、喜、樂建立為初。由此已明亦具
T41n1821_p0418a26║尋義，以此三法必與尋俱。如煙與火必
T41n1821_p0418a27║定俱行。非伺有喜、樂而不與尋俱。影顯可
T41n1821_p0418a28║知，頌不別說。定通四定，不約彼明。漸離
T41n1821_p0418a29║前支立二、三、四。離伺但有喜、樂二種，立
T41n1821_p0418b01║第二定。離伺、喜二但有樂一，立第三定。具
T41n1821_p0418b02║離伺、喜、樂三種，立第四定。如次配釋。但言
T41n1821_p0418b03║離伺，亦定離尋，不別說也。故一境性分為
T41n1821_p0418b04║四種。
T41n1821_p0418b05║「已辨靜慮無色云何」者，此下第二明四無色。
T41n1821_p0418b06║結前問起。「頌曰至昧劣故立名」者，就頌
T41n1821_p0418b07║答中，初句及四蘊明體性，離下地約生分
T41n1821_p0418b08║四；次兩句顯除色想；次一句釋總名；次
T41n1821_p0418b09║一句釋妨；後四句釋別名。「論曰至隨
T41n1821_p0418b10║轉色故」者，釋初句及四蘊。此四無色與四靜
T41n1821_p0418b11║慮，數同、自性同。謂數有四，自性各二。生如
T41n1821_p0418b12║前說，即〈世品〉說由生有四種。定無色體，總
T41n1821_p0418b13║而言之亦善性攝心一境性。依此數、性同
T41n1821_p0418b14║故，頌中說「亦如是」言。然助伴中，此除色蘊
T41n1821_p0418b15║有餘四蘊，無色無有隨轉色故。「雖一
T41n1821_p0418b16║境性至非非想處」者，釋離下地約生不同
T41n1821_p0418b17║分四。雖一境性四無色定體相無差別，離
T41n1821_p0418b18║下地染生彼上地，約生不同故分四種。謂
T41n1821_p0418b19║若已離第四靜慮染生上地時，立空無邊
T41n1821_p0418b20║處。乃至已離無所有處染生上地時，立非
T41n1821_p0418b21║想非非想處。「離名何義」者，問。「謂由
T41n1821_p0418b22║此道至離下染義」者，答。謂隨由何道解脫
T41n1821_p0418b23║下地惑，是離下染義。「即此四根本至起
T41n1821_p0418b24║色想故」者，釋第三、第四句。因解無色，明除
T41n1821_p0418b25║色想緣下地色，謂第四定色。餘文可知。
T41n1821_p0418b26║無色雖亦緣下六地類智品道俱生戒色，今
T41n1821_p0418b27║據有漏，言除色想。「皆無色故立無色
T41n1821_p0418b28║名」者，釋第五句。空等四處皆無色故，立無
T41n1821_p0418b29║色名。「此因不成許有色故」者，大眾部、化
T41n1821_p0418c01║地部等出過。皆無色故立無色名，此因不
T41n1821_p0418c02║成，我許彼界亦有色故。「若爾何故立
T41n1821_p0418c03║無色名」者，問。「由彼色微至亦名無黃」者，
T41n1821_p0418c04║大眾部等答。由彼色微故名無色，引喻可
T41n1821_p0418c05║知。「許彼界中至亦遮有故」者，說一切有
T41n1821_p0418c06║部責破大眾部等。許彼界中色有何相？此
T41n1821_p0418c07║即總責。下牒計破：若言彼界雖無餘色，唯
T41n1821_p0418c08║有身、語律儀。破云：身、語既無，律儀寧有？夫
T41n1821_p0418c09║有律儀，謂於彼地容起身、語。於無色界
T41n1821_p0418c10║身、語既無，律儀寧有？又無大種，何有造色？
T41n1821_p0418c11║夫所造色由大種造，彼無色界既無大種，
T41n1821_p0418c12║何有造色身、語律儀？若謂如有無漏律
T41n1821_p0418c13║儀，雖無無漏身、語大種，而有無漏律儀隨
T41n1821_p0418c14║身大造。彼界雖無身、語大種，何妨得有
T41n1821_p0418c15║身、語律儀隨身大造。破云：不爾。無漏律儀
T41n1821_p0418c16║是不繫故。雖無無漏身、語大種，而有無漏
T41n1821_p0418c17║律儀隨所依身有漏大造。無色律儀體是有
T41n1821_p0418c18║漏，是界繫故，不可說言彼界雖無身、語
T41n1821_p0418c19║大種而有律儀隨身大造。又彼定中不但
T41n1821_p0418c20║遮彼無漏律儀，亦遮有彼有漏律儀。又
T41n1821_p0418c21║解：謂彼定中不但遮彼身、語大種，亦遮有
T41n1821_p0418c22║彼身、語律儀。言無色故，律儀寧有？「若
T41n1821_p0418c23║許於彼至此有何理」者，又縱許牒破。若許
T41n1821_p0418c24║於彼無色界中有色根身，破云：如何可言
T41n1821_p0418c25║彼色微少？若謂於彼身量小故名無色
T41n1821_p0418c26║者，破云：水細虫極微，亦應名無色，小不可
T41n1821_p0418c27║見故。若謂身極清妙故名無色者，破云：
T41n1821_p0418c28║中有、色界應名無色，亦清妙故。若謂彼
T41n1821_p0418c29║身清妙中極故名無色，中有、色界清妙非
T41n1821_p0419a01║極不名無色，破云：應唯有頂得無色名，
T41n1821_p0419a02║清妙中極故，如定有勝劣、上下不同，生身
T41n1821_p0419a03║亦有勝劣、上下不等，故有頂最勝。若言
T41n1821_p0419a04║彼色非下地眼見故名無色，破云：又生四
T41n1821_p0419a05║靜慮所有色身，非下地眼所能取故，與彼
T41n1821_p0419a06║無色何異，不名無色？此即以下同上。若
T41n1821_p0419a07║謂欲、色隨義立名，實有欲、色名欲、色
T41n1821_p0419a08║界。無色不然，非隨義立，雖實有色而名
T41n1821_p0419a09║無色。此有何理？「若謂經說至有色理
T41n1821_p0419a10║成」者，牒大眾部等所引四經，證無色界有
T41n1821_p0419a11║色。一若謂經說壽、煖和合。彼既有壽，明知
T41n1821_p0419a12║有煖，煖即色故。二又經說名色與識相依，
T41n1821_p0419a13║如二蘆束相依住故。既許彼界識體非無，
T41n1821_p0419a14║是則亦應許有名色。三又經說名色識為
T41n1821_p0419a15║緣故。彼界既有識，明知有名色。四又經
T41n1821_p0419a16║說遮離色、受、想、行四，識有來、去。故彼界
T41n1821_p0419a17║既有識，明知亦具有色、受、想、行。故《婆沙》云
T41n1821_p0419a18║「復說離色、受、想、行，不應說識有去、來，住
T41n1821_p0419a19║有死有生。無色界中既得有識，亦應具足
T41n1821_p0419a20║有四識住（已上論文）。」故總結言：由此無色有色理
T41n1821_p0419a21║成。「此證不成至為遮離一切」者，說一切
T41n1821_p0419a22║有部總非勸思，通前引教。且初經言壽、煖
T41n1821_p0419a23║合者，為約三界說，如汝異執；為約欲界
T41n1821_p0419a24║說，如我所宗。理應約欲說，若通上二界不
T41n1821_p0419a25║應言煖。據煖顯相，且言約欲，不言色界。
T41n1821_p0419a26║若隱顯合論，煖亦通色界。通第二經云：
T41n1821_p0419a27║名色與識相依住者，為約三界說，如汝異
T41n1821_p0419a28║執；為約欲、色說，如我所宗。理應但約欲、
T41n1821_p0419a29║色說也，若通無色不應言色。通第三
T41n1821_p0419b01║經云：所說名色識為緣者，為說一切識皆
T41n1821_p0419b02║為名色緣，如汝異執；為說名色生無不
T41n1821_p0419b03║緣於識，如我所宗。理實亦有識唯生名不
T41n1821_p0419b04║能生色。通第四經云：遮離色乃至行，識
T41n1821_p0419b05║有來、去者，於四蘊中，為遮隨離一識有
T41n1821_p0419b06║來、去，如汝異執；於四蘊中為遮離一切
T41n1821_p0419b07║識有來、去，如我所宗。理實無色亦有離色
T41n1821_p0419b08║有餘三蘊、識有來、去。言無去、來，遮離一
T41n1821_p0419b09║切。「若謂契經至應有段食」者，說一切有
T41n1821_p0419b10║部牒救破。若謂契經言無簡別，不應於此
T41n1821_p0419b11║更致審思。此說不然，太過失故。破第一
T41n1821_p0419b12║云：若經無簡別，無色有壽亦有煖者；經無
T41n1821_p0419b13║簡別，謂應外煖亦與壽合。破第二云：若
T41n1821_p0419b14║經無簡別，無色有識亦有名色相依住者；
T41n1821_p0419b15║經無簡別，又應外名色與識相依。破第
T41n1821_p0419b16║三云：若經無簡別，無色有識與名色為緣
T41n1821_p0419b17║者；經無簡別，又應外名色以識為緣。此文
T41n1821_p0419b18║雙破第二、第三。破第四云：若經無簡別，
T41n1821_p0419b19║言四識住能持於識，無色有識亦有色識
T41n1821_p0419b20║住；經無簡別，說四食能持有情，色、無色界
T41n1821_p0419b21║既有有情，應有段食，故說四食如四識住。
T41n1821_p0419b22║言四識住，即是彼引第四經文，遮離色乃
T41n1821_p0419b23║至行識四識住經。「若謂經說至超色想
T41n1821_p0419b24║等」者，牒救徵破。汝若謂經說有一類天超
T41n1821_p0419b25║段食故，又說彼天喜為食故，說段食上界
T41n1821_p0419b26║非有，無斯過者，則無色界不應有色。汝
T41n1821_p0419b27║引二經證上二界無有段食，我引三經
T41n1821_p0419b28║證無色界而無有色，契經說彼無色界中
T41n1821_p0419b29║出離色故。若彼界中猶有色者，何名出離？
T41n1821_p0419c01║又契經云四無色解脫最為寂靜，超諸
T41n1821_p0419c02║色故。既云超諸色，明知彼無色。又契經
T41n1821_p0419c03║說無色有情一切色想皆超越故。斷緣色
T41n1821_p0419c04║貪，名超色想。或據四根本及上三邊既超
T41n1821_p0419c05║色想，明非有色。若無色界如汝所執實
T41n1821_p0419c06║有色者，定應彼色自相可知，如何可言超
T41n1821_p0419c07║色想？等，等取前二經。「若謂觀下至
T41n1821_p0419c08║彼界無色」者，又牒救破。若謂無色觀下欲、
T41n1821_p0419c09║色界麁色故，說超色想等。則於段食亦應
T41n1821_p0419c10║許然，應超下麁段食有細段食。又四靜
T41n1821_p0419c11║慮超下麁色，亦應可說出離色言，是則四
T41n1821_p0419c12║靜慮亦應名無色。又亦應說無色界中
T41n1821_p0419c13║出離受等，彼亦超下麁受等故。經既不說
T41n1821_p0419c14║無色界中超受等言，知無色中遍超色類
T41n1821_p0419c15║非超受等。由此定知彼界無色。「然契
T41n1821_p0419c16║經中至非永出故」者，說一切有部通大眾等
T41n1821_p0419c17║伏難。伏難意云：經中既言有不出有，明知
T41n1821_p0419c18║無色有不能出色有。若能出者，應言有出
T41n1821_p0419c19║有。為通此伏難，故釋斯經。然契經中說
T41n1821_p0419c20║三有不能出三有者，為自地惑之所縛
T41n1821_p0419c21║故，故言於自地有不能出故。但離八地
T41n1821_p0419c22║非離有頂故，故言非遍出故。凡夫斷惑後
T41n1821_p0419c23║還退故，故言非永出故。是故經言有不出
T41n1821_p0419c24║有，不言無色有不能出色有。「又薄伽
T41n1821_p0419c25║梵至無不成過」者，復引經證無色界無色，
T41n1821_p0419c26║如文可知。破訖結言：故所立因皆無色故，
T41n1821_p0419c27║立無色名。無不成過。「在彼多劫至色
T41n1821_p0419c28║從何生」者，釋第六句。問：在彼無色經於
T41n1821_p0419c29║多劫色相續斷，後沒生下欲、色界時，色從
T41n1821_p0420a01║何生？「此從心生至從彼心生」者，論主以
T41n1821_p0420a02║經部義答，正釋頌文「後色起從心」。此色從心
T41n1821_p0420a03║生，非從色起。謂昔所起感色果因，熏習在
T41n1821_p0420a04║心，功能今熟，是故今時欲、色界色，從彼無
T41n1821_p0420a05║色界心中色種生。「彼無色身心依何轉」
T41n1821_p0420a06║者，大眾部等問。「離身何不轉」者，說一切
T41n1821_p0420a07║有部反責。「下曾不見故」者，大眾部等答。
T41n1821_p0420a08║下欲、色界曾不見有離於色身心得轉
T41n1821_p0420a09║故。「色界無段食至心轉所依」者，說一切
T41n1821_p0420a10║有部反責。色界無段食，身復依何轉？下欲
T41n1821_p0420a11║界中亦不見色身離段食轉故。又先〈世品〉，
T41n1821_p0420a12║說彼無色心轉所依，謂依命根眾同分轉。
T41n1821_p0420a13║「已釋總名至得別名耶」者，釋後四句。結
T41n1821_p0420a14║前問起。「不爾」者，答。「云何」者，徵。
T41n1821_p0420a15║「下三無色至建立三名」者，釋前三無色從
T41n1821_p0420a16║加行立名。故《正理》七十七云「若由勝解思
T41n1821_p0420a17║惟無邊空加行所成，名空無邊處。謂若有
T41n1821_p0420a18║法雖與色俱，而其自體不依屬色。諸有於
T41n1821_p0420a19║色求出離者，必應最初思惟彼法，謂虛空
T41n1821_p0420a20║體雖與色俱，而待色無方得顯了。外法所
T41n1821_p0420a21║攝其相無邊，思惟彼時易能離色，故加行
T41n1821_p0420a22║位思惟虛空，成時隨應亦緣餘法，但從加
T41n1821_p0420a23║行建立此名。若由勝解思惟無邊識加行
T41n1821_p0420a24║所成，名識無邊處。謂於純淨六種識身能了
T41n1821_p0420a25║別中，善取相已安住勝解。由假想力思惟
T41n1821_p0420a26║觀察無邊識相，由此加行為先所成，隨其
T41n1821_p0420a27║所應亦緣餘法，但從加行建立此名。若由
T41n1821_p0420a28║勝解捨一切所有加行所成，名無所有處。
T41n1821_p0420a29║謂見無邊行相麁動，為欲厭捨起此加行，
T41n1821_p0420b01║是故此處名最勝捨。以於此中不復樂作
T41n1821_p0420b02║無邊行相，心於所緣捨諸所有寂然住故
T41n1821_p0420b03║（已上論文）。」「立第四名至是立名正因」者，釋後無色
T41n1821_p0420b04║立第四名由想昧劣。謂無下七地，明勝想
T41n1821_p0420b05║故，得非想名。有昧劣想故，不同二無心，
T41n1821_p0420b06║名非非想。雖加行時亦作是念：前七定諸
T41n1821_p0420b07║想如病、如箭、如癰。或初、二定喜想如病，
T41n1821_p0420b08║三定樂想如箭，四、五、六、七地捨想如癰。
T41n1821_p0420b09║若想全無如二無心，便同愚癡黑闇相似，
T41n1821_p0420b10║無所覺知。唯有非想非非想中與上相違，
T41n1821_p0420b11║寂靜美妙。於加行中厭想厭無想，應名非
T41n1821_p0420b12║想非非想，而不就此加行立名。以若詰
T41n1821_p0420b13║言：何緣加行作如是念？必應答言：以於彼
T41n1821_p0420b14║有頂根本處想昧劣故，所以加行隨彼根
T41n1821_p0420b15║本作如是念。由此根本想昧劣故，是立非
T41n1821_p0420b16║想非非想名正因，故從根本立名，不從
T41n1821_p0420b17║加行立名。又《正理》云「此四無色皆言處者，
T41n1821_p0420b18║以是諸有生長處故。」
T41n1821_p0420b19║「已辨無色至無漏謂出世」者，此下第三明八
T41n1821_p0420b20║等至。就中，一總明八等至、二別明八等
T41n1821_p0420b21║至。此即總明八等至。結問頌答。「論
T41n1821_p0420b22║曰至無無漏故」者，釋初頌。可知。「初味
T41n1821_p0420b23║等至至此得味名」者，釋第五句。初味等至，謂
T41n1821_p0420b24║愛相應，愛能味著淨定，故名為味。等至與
T41n1821_p0420b25║彼相應故，此等至得味名。又《婆沙》云「問：何
T41n1821_p0420b26║故但說與愛相應，非餘煩惱？有說：此中說
T41n1821_p0420b27║相似者，謂愛與定相似，非餘煩惱。所以者
T41n1821_p0420b28║何？定於所緣流注相續，愛亦如是。」廣如彼
T41n1821_p0420c01║說。「淨等至名至得名為入」者，釋第六、
T41n1821_p0420c02║第七句。淨等至名，目諸世間有漏善定，與
T41n1821_p0420c03║無貪等自性善諸白淨法相應起故。此等至
T41n1821_p0420c04║得淨名，即是第一味相應所味著境。此淨
T41n1821_p0420c05║定無間滅，彼味定生。緣過去淨定深生味
T41n1821_p0420c06║著，不緣現在，以必不觀自性等故；不緣
T41n1821_p0420c07║未來，未曾領故；過去曾領故，偏說過去。爾
T41n1821_p0420c08║時雖名出所味定，於能味定得名為入。
T41n1821_p0420c09║「無漏定者至非所味著」者，釋後一句。如
T41n1821_p0420c10║文可知。應知味、淨、無漏三種名入、出者，
T41n1821_p0420c11║於五入出中是異類心入出。故《婆沙》一百
T41n1821_p0420c12║六十一云「此中入出者，入出有五種：一地、
T41n1821_p0420c13║二行相、三所緣、四異類心、五剎那。地入出
T41n1821_p0420c14║者，謂初靜慮等無間、第二靜慮現在前時，名
T41n1821_p0420c15║入第二靜慮出初靜慮。乃至無所有處等
T41n1821_p0420c16║無間、非想非非想處現在前時，名入非想非
T41n1821_p0420c17║非想處出無所有處。如順次入出，如是逆
T41n1821_p0420c18║次入出，及順逆超入出亦爾。行相入出者，謂
T41n1821_p0420c19║無常行相無間、苦行相現在前時，名入苦
T41n1821_p0420c20║行相出無常行相。餘行相亦爾。所緣入出
T41n1821_p0420c21║者，謂緣色定等無間、緣受定現在前時，名
T41n1821_p0420c22║入緣受定出緣色定。緣餘定亦爾。異類心
T41n1821_p0420c23║入出者，謂欲界心等無間、色界或不繫心現
T41n1821_p0420c24║在前時，名入色界或不繫心出欲界心。色
T41n1821_p0420c25║界心等說亦爾，如欲界等心。學等心亦如
T41n1821_p0420c26║是，餘善等心隨應亦爾。剎那入出者，謂初
T41n1821_p0420c27║剎那等無間、第二剎那現在前時，名入第二
T41n1821_p0420c28║剎那出初剎那。餘剎那亦爾。
T41n1821_p0420c29║「如是所說至非諸無色」者，此下第二別明八
T41n1821_p0421a01║等至。就中，一別明靜慮、二明三等至。
T41n1821_p0421a02║就第一別明靜慮中，一明靜慮支、二明
T41n1821_p0421a03║靜慮支體性、三明染無支、四明名不動、
T41n1821_p0421a04║五明生受異、六明起下心。此即第一明
T41n1821_p0421a05║靜慮支，故先標宗。如是所說八等至中，靜
T41n1821_p0421a06║慮攝支，止、觀等故。非諸無色，止增、觀減。由
T41n1821_p0421a07║此未至及中間定亦不立支，觀增、止減。
T41n1821_p0421a08║「於四靜慮各有幾支」者，問。「頌曰至捨
T41n1821_p0421a09║念中受定」者，頌答。就此頌中，略作二門分
T41n1821_p0421a10║別：一明諸地通局、二明支數不等。言諸
T41n1821_p0421a11║地通局者，四靜慮支總有十八，大例有三：
T41n1821_p0421a12║一是所依定。此有四種，即四定體。此與諸
T41n1821_p0421a13║支為所依故，故通諸地，無勞問答。二地
T41n1821_p0421a14║法應有。此有六種，謂初定尋、伺、喜；二定喜；
T41n1821_p0421a15║三定樂；四定中受。此之六種地法應有，故
T41n1821_p0421a16║於諸地或有或無，無勞問答。三別緣建
T41n1821_p0421a17║立。此有八種，謂初定樂；二定內淨樂；三定
T41n1821_p0421a18║捨、念、慧；四定捨、念。略依第三問答分別。
T41n1821_p0421a19║《婆沙》八十意解云「問：輕安、行捨一切地有，何
T41n1821_p0421a20║故初、二立輕安非行捨？三、四立行捨非
T41n1821_p0421a21║輕安？復次初、二輕安用勝，性舉治惛沈；三、
T41n1821_p0421a22║四行捨用勝，沈靜治掉舉。復次為治五識
T41n1821_p0421a23║及所引身麁重故，初定立輕安；為治初定
T41n1821_p0421a24║三識及所引身麁重故，第二定立輕安。二、
T41n1821_p0421a25║三定中無麁識身及所引身麁重可對治故，
T41n1821_p0421a26║三、四不立輕安為支。既無輕安，故立行
T41n1821_p0421a27║捨。復次三定捨極喜、四定捨極樂，故立行
T41n1821_p0421a28║捨。初、二定不立行捨，故立輕安。」問：信通
T41n1821_p0421a29║諸地，何故唯於二定立支？《婆沙》意云「復
T41n1821_p0421b01║次初定尋、伺如火，身識如泥，令心相續熱
T41n1821_p0421b02║惱濁亂，信不明淨，如熱泥中面像不現。二
T41n1821_p0421b03║定無如是事，信相明淨，如清冷水面像得
T41n1821_p0421b04║現。第三靜慮有極悅受、第四靜慮有勝捨
T41n1821_p0421b05║受，覆心相續，信相不現。復次諸瑜伽師得
T41n1821_p0421b06║第二定初生勝信，既於界、地俱能分離，乃
T41n1821_p0421b07║至有頂後必當離。初定未生定信，後二而
T41n1821_p0421b08║非是初起。復次起增上信必依大喜，因喜
T41n1821_p0421b09║信者信必堅固。第二靜慮有極勝喜，故唯
T41n1821_p0421b10║此立內等淨支。」問：慧通諸地，何故唯於
T41n1821_p0421b11║第三定立？《婆沙》意云「順三定故。復次第
T41n1821_p0421b12║三定有極適悅受，為耽此樂，不欣上地勝
T41n1821_p0421b13║法能為自地留難，對治此故立正慧支。故
T41n1821_p0421b14║世尊說：應以正慧覺了此樂，上、下地中無
T41n1821_p0421b15║有自地極樂留難如此地者。復次初定有
T41n1821_p0421b16║麁尋、伺，二定有極喜躍，四定有勝捨受，以
T41n1821_p0421b17║勝捨受是無明、正慧是明，明、無明分互相
T41n1821_p0421b18║違害，由尋、伺等覆障正慧，不於彼立。第三
T41n1821_p0421b19║定中無有如彼覆正慧法。」問：念通諸地，
T41n1821_p0421b20║何故唯於三、四立支？《婆沙》意云「念順後
T41n1821_p0421b21║二。復次第三定為第二定勝喜所漂溺，第
T41n1821_p0421b22║四定為第三定勝樂留礙，由為下地所留
T41n1821_p0421b23║難故，於自地染不能出離，是故世尊勸住
T41n1821_p0421b24║正念。復次初定有麁尋、伺猶如暴風，二定
T41n1821_p0421b25║有極喜躍如水濤波，覆障正念；後二即無
T41n1821_p0421b26║此過。」二明支數不等者，問：何故初、三等
T41n1821_p0421b27║五？二、四齊四？《婆沙》解云「復次欲界諸惡難
T41n1821_p0421b28║斷、難破、難可越度故，初靜慮建立五支，
T41n1821_p0421b29║為牢強對治。第二靜慮重地極喜，難斷、難
T41n1821_p0421c01║破、難可越度，第三靜慮建立五支，為牢強
T41n1821_p0421c02║對治。初及第三俱無是事故，二、四唯四。復
T41n1821_p0421c03║次為對治欲界增上五欲境貪，故初立五為
T41n1821_p0421c04║治。二定五部重地喜受，故三定五。初及第
T41n1821_p0421c05║三俱無是事故，二、四各四。復次為欲隨順
T41n1821_p0421c06║超定法故，謂從五支定超入五支定，復從
T41n1821_p0421c07║四支定超入四支定，以支等者易可超故。
T41n1821_p0421c08║問：若從第三靜慮超入空無邊處，復從第
T41n1821_p0421c09║四靜慮超入識無邊處，彼俱無支，云何隨
T41n1821_p0421c10║順？答：諸外、內事初作時難，後成辨時不假
T41n1821_p0421c11║隨順。且外事者，如遮諾迦與臣壞月，十二
T41n1821_p0421c12║年中學造金法，初成一粒如擴麥量，便師
T41n1821_p0421c13║子吼：『我等今者能造金山。』言內事者，如瑜
T41n1821_p0421c14║伽師修神境通，初學離地如半巨勝，後
T41n1821_p0421c15║離地如一巨勝，如是漸漸半麥、一麥乃至
T41n1821_p0421c16║一尋。彼後成時，隨心欲往色究竟天，自在
T41n1821_p0421c17║能往。超定亦爾，初時難故，假支齊等；後時易
T41n1821_p0421c18║故，設不立支亦能超入（已上論文）。」「論曰至義如
T41n1821_p0421c19║前釋」者，釋初兩句。此中等持，頌說為定。等
T41n1821_p0421c20║持與定，名異體同。故契經說：心定及平等，定
T41n1821_p0421c21║名正等持。經既以定釋正等持，明知等持
T41n1821_p0421c22║與定名異體同。此等持亦名心一境性，義如
T41n1821_p0421c23║前釋。「傳說唯定至非靜慮」者，毘婆沙師
T41n1821_p0421c24║傳說：唯定是靜慮亦靜慮支，餘四支是靜慮
T41n1821_p0421c25║支非靜慮。「如實義者如四支軍」者，論主
T41n1821_p0421c26║述經部義。如實義者，象、馬、車、步名四支軍。
T41n1821_p0421c27║別即是支，總即是軍。攬別成總，軍即是假。
T41n1821_p0421c28║靜慮五支，應知亦爾，別即是支，靜慮是總。
T41n1821_p0421c29║以別成總，靜慮是假。「餘靜慮支應知亦
T41n1821_p0422a01║爾」者，餘三靜慮各作兩釋，應知亦爾。
T41n1821_p0422a02║「第二靜慮至四等持」者，釋後六句。如文可
T41n1821_p0422a03║知。又《婆沙》八十一云「問：下地亦有無漏捨、
T41n1821_p0422a04║念，何故但說第四靜慮捨、念清淨？答第四靜
T41n1821_p0422a05║慮捨念俱離八擾亂事，故名清淨。苦、樂、憂、
T41n1821_p0422a06║喜、入息、出息、尋、伺名為八擾亂事。此中皆
T41n1821_p0422a07║無，獨名清淨。」廣如彼說。
T41n1821_p0422a08║「靜慮支名至總有幾種」者，此即第二明支體
T41n1821_p0422a09║性。牒前問起。「頌曰至喜即是喜受」者，
T41n1821_p0422a10║就頌答中，初句總顯體數，下三句顯異外
T41n1821_p0422a11║宗。「論曰至足前為十一」者，釋初句。此
T41n1821_p0422a12║支實事唯有十一，謂初五支尋、伺、喜、樂、定，
T41n1821_p0422a13║即五實事。第二靜慮喜、樂、等持三支，如前
T41n1821_p0422a14║增內淨支，足前為六。第三靜慮等持，如前
T41n1821_p0422a15║增餘捨、念、慧、樂四支，足前為十。第四靜慮
T41n1821_p0422a16║捨、念、定三支，如前增非苦樂支，足前為十
T41n1821_p0422a17║一。此中別說喜、樂、捨三，故言十一。若據種
T41n1821_p0422a18║類，唯有九種，喜、樂、捨三同是受故。所言九
T41n1821_p0422a19║者，謂念、定、慧、受、信、輕安、行捨、尋、伺。今
T41n1821_p0422a20║於此中略作二門分別：一廢立、二問答。
T41n1821_p0422a21║言廢立者，問：七十五法中何故唯九立靜
T41n1821_p0422a22║慮支，餘不立耶？解云：若順淨偏勝，與定同
T41n1821_p0422a23║緣，立靜慮支；不爾不立。第一、色法十一不
T41n1821_p0422a24║立支者，非與定同緣，故不立支。無表雖
T41n1821_p0422a25║定俱有，非定同緣，故不立支。故《正理》云「何
T41n1821_p0422a26║緣無表非靜慮支？諸靜慮支助定住境，彼
T41n1821_p0422a27║不緣境，故不立支。」第二、心法不立支者，《婆
T41n1821_p0422a28║沙》八十云「心順流轉，定順還滅，故心不立
T41n1821_p0422a29║為靜慮支。復次心勝如王，諸心所法皆如臣
T41n1821_p0422b01║佐。定是心所，故不立為靜慮支。如諸國王
T41n1821_p0422b02║不事臣佐。」第三、四十六心所法中唯九立
T41n1821_p0422b03║支餘不立者，大不善地法二、大煩惱地法六、
T41n1821_p0422b04║小煩惱地法十，及不定地中貪、嗔、慢、疑，體皆
T41n1821_p0422b05║是染，非順定故，并不立支。大地法十中雖
T41n1821_p0422b06║并通善，唯四立支餘不立者，念、定、慧三順
T41n1821_p0422b07║淨偏勝，故立為支。受於雜染、清淨分中勢
T41n1821_p0422b08║用俱勝，是故俱立。由此流轉緣起分中立為
T41n1821_p0422b09║受支，及於還滅清淨分中立為受支，據順
T41n1821_p0422b10║淨邊立為支也。又《正理》七十一云「有餘師
T41n1821_p0422b11║說：受於雜染雖是增上，而為淨品作饒益
T41n1821_p0422b12║事亦有功能。如旃荼羅性雖卑劣，能與
T41n1821_p0422b13║豪族作饒益事。故於靜慮為饒益事，菩提
T41n1821_p0422b14║分中立覺支號。」問：何故五受唯三非二？
T41n1821_p0422b15║解云：與定同緣立靜慮支。憂、苦唯欲，故三非
T41n1821_p0422b16║二。想、思、觸、欲、作意、勝解不立支者，《婆沙》
T41n1821_p0422b17║云「想、思、觸、欲皆順流轉作用偏勝，定順還
T41n1821_p0422b18║滅，故不立為靜慮支。作意唯在欲界散地
T41n1821_p0422b19║對境用勝，非諸定地，故亦不立為靜慮支。
T41n1821_p0422b20║勝解唯於無學位勝，靜慮遍於一切位勝，
T41n1821_p0422b21║故彼不立為靜慮支。大善地法十雖并是
T41n1821_p0422b22║善，唯三立支餘不立者，信、捨、輕安順淨偏
T41n1821_p0422b23║勝故立為支。信是一切眾行初基，或如清
T41n1821_p0422b24║水珠置心品中令心澄淨，故立為支。無始
T41n1821_p0422b25║時來惽、掉亂心不能得定，輕安治惛沈、行
T41n1821_p0422b26║捨治掉舉，由此得定。或掉舉定障，行捨能
T41n1821_p0422b27║治；惛沈是慧障，輕安能治。此二能治定、慧
T41n1821_p0422b28║重障，是故別立。餘七雖善順淨非偏勝。」《婆
T41n1821_p0422b29║沙》云「問：何故精進非靜慮支？答：諸靜慮支順
T41n1821_p0422c01║自地勝，精進於順他地為勝。謂初靜慮精
T41n1821_p0422c02║進順第二靜慮為勝，乃至無所有處精進
T41n1821_p0422c03║順悲想非非想處為勝，故彼不立為靜慮
T41n1821_p0422c04║支。復次精進損害三摩地因，三摩地因即是
T41n1821_p0422c05║勝樂。如契經說樂故心定。勤精進者身、心
T41n1821_p0422c06║多苦，修三摩地身、心多樂，是故精進非
T41n1821_p0422c07║靜慮支。」又云「問：何故慚、愧、無貪、無嗔、不
T41n1821_p0422c08║放逸、不害等非靜慮支耶？答：非極隨順諸
T41n1821_p0422c09║靜慮故。此諸善法，多於欲界散地惡法為
T41n1821_p0422c10║近對治勢力增強，非於定地，是故不立為
T41n1821_p0422c11║靜慮支。」問：何故欣、厭不別立耶？解云：精
T41n1821_p0422c12║進等七恒與心俱尚不別立，何況欣、厭定
T41n1821_p0422c13║不俱起而立為支？不定地法中尋、伺、惡作、
T41n1821_p0422c14║睡眠，雖并通善，二立、二不立者，尋、伺二法
T41n1821_p0422c15║順淨偏強，能助等持制策於心，令離麁、
T41n1821_p0422c16║細，對治欲惡，故并立支。惡作、睡眠不立支
T41n1821_p0422c17║者，支唯加行唯在定地，此二生得唯在欲
T41n1821_p0422c18║界，是故不立。第四、十四不相應行非靜慮
T41n1821_p0422c19║支者，助定同緣立靜慮支，此非相應故不
T41n1821_p0422c20║立支。第五、三無為不立靜慮支者，夫立
T41n1821_p0422c21║靜慮支要須起用與定同緣，此非起用故
T41n1821_p0422c22║不立支。言問答者，《婆沙》云「問：何故伺、樂
T41n1821_p0422c23║受、捨受不立菩提分法耶？答：被覆損故。
T41n1821_p0422c24║謂伺被正思惟之所覆損，樂受被輕安、樂之
T41n1821_p0422c25║所覆損，捨受被行捨之所覆損，故不立為
T41n1821_p0422c26║菩提分法。問：若爾，何故立靜慮支？答：菩提分
T41n1821_p0422c27║中為策正見，立正思惟為菩提分。伺行相
T41n1821_p0422c28║細，策正見中為尋覆損，立靜慮支。為遮
T41n1821_p0422c29║下地惡不善法不相覆損，菩提分中輕安、樂
T41n1821_p0423a01║受同一剎那有相覆損，靜慮支中地別建立
T41n1821_p0423a02║無覆損義。菩提分中行捨、捨受同一剎那
T41n1821_p0423a03║有相覆損，靜慮支中對治、利益支用各別
T41n1821_p0423a04║不相覆損。精進非靜慮支，問答如前。問：
T41n1821_p0423a05║何故正語、正業、正命非靜慮支？答：靜慮支
T41n1821_p0423a06║者，謂與靜慮相應住境，必有所依、所緣行
T41n1821_p0423a07║相，及有警覺，乃名相應。正語、業、命無如是
T41n1821_p0423a08║義，是故不立為靜慮支。由此四相及諸得
T41n1821_p0423a09║等不相應法，皆不應立為靜慮支，非助等
T41n1821_p0423a10║持往一境故（已上論文）。」問：何故精進等四是菩
T41n1821_p0423a11║提分？解云：菩提是慧，其性勤勇。精進亦勤，勇
T41n1821_p0423a12║性相隨，順策精進馬而趣菩提。正語、業、命
T41n1821_p0423a13║以戒為體，為成八正法輪轂故。此四皆順
T41n1821_p0423a14║菩提強勝，故皆立為菩提分法。「由此
T41n1821_p0423a15║故說至如理應思」者，初對第二，四句可知。
T41n1821_p0423a16║以初對三、四，以二對三、四，以三對四，思
T41n1821_p0423a17║之可知，故言餘支相對如理應思。「何
T41n1821_p0423a18║故第三說增樂受」者，釋第二句。此即問也。
T41n1821_p0423a19║「由初二樂輕安攝故」者，說一切有部答。由
T41n1821_p0423a20║初、二定，樂、輕安攝故，所以第三說增樂受。
T41n1821_p0423a21║「何理為證知是輕安」者，問。「初二定
T41n1821_p0423a22║中至及四支故」者，說一切有部答。雖初定有
T41n1821_p0423a23║三識樂，正在定中無樂根故。非初、二定
T41n1821_p0423a24║有身受樂，正在定中無五識故；亦無心受
T41n1821_p0423a25║樂，以說有喜故。喜即喜受，無一心中喜、樂
T41n1821_p0423a26║二受俱行，故無樂受。不可喜、樂受更互現
T41n1821_p0423a27║前，說初靜慮具五支故，第二靜慮具四支
T41n1821_p0423a28║故。「有說無有至所攝樂根」者，述經部解。
T41n1821_p0423a29║有說：無有心受樂根。前三靜慮中說樂支
T41n1821_p0423b01║者，皆是身受所攝樂根。此即標宗。「若爾
T41n1821_p0423b02║何故至身心樂受」者，說一切有部難。經既說
T41n1821_p0423b03║心，明知亦有心受樂根。「有餘於此至
T41n1821_p0423b04║為有何德」者，經部師通。有餘說一切有部師，
T41n1821_p0423b05║於此經中增益心言，諸部經中唯說身故。
T41n1821_p0423b06║又第三定所立樂支，契經自說為身所受樂
T41n1821_p0423b07║故。汝說一切有部師，若謂於此經中說意
T41n1821_p0423b08║為身。說意名身，為有何功德？「又第
T41n1821_p0423b09║四定至勝前二故」者，經部復難。又第四定輕
T41n1821_p0423b10║安倍增初、二靜慮，而不說彼有樂支故。汝
T41n1821_p0423b11║若謂初、二定中輕安，要順樂受方名為樂，
T41n1821_p0423b12║約三受說言初、二喜名樂受也。破云：第三
T41n1821_p0423b13║靜慮輕安既順樂受，應是樂支。汝若謂彼
T41n1821_p0423b14║三、四輕安，或彼三定輕安，為行捨所損，故
T41n1821_p0423b15║立行捨不立輕安。破云：不爾。行捨同是善
T41n1821_p0423b16║法，增輕安故，非損輕安。又彼三、四輕安，
T41n1821_p0423b17║或彼三定輕安，勝前初、二定輕安，故何不
T41n1821_p0423b18║立支？「又契經說至非即輕安」者，經部又
T41n1821_p0423b19║引經證初、二樂非是輕安。又契經說：若於
T41n1821_p0423b20║爾時諸聖弟子於離欲染生喜身中證得
T41n1821_p0423b21║此定，具足成就安住彼定，彼於爾時已斷
T41n1821_p0423b22║五順下分法，或已斷五蓋法，修習五法皆
T41n1821_p0423b23║得圓滿究竟。廣說乃至問答可知。此經輕安
T41n1821_p0423b24║與樂別說故，初、二定樂非即是輕安。
T41n1821_p0423b25║「若言定中至許生無過」者，經部又牒說一切
T41n1821_p0423b26║有部難破。汝若言定中寧有身識起身受
T41n1821_p0423b27║樂者。破云：有亦無失。我經部宗許在定中
T41n1821_p0423b28║有輕安風觸，從勝定所起。順生身識相應
T41n1821_p0423b29║樂受遍觸身根故。汝若謂起身識是外，
T41n1821_p0423c01║散故應失壞定者。破云：無如是失。此輕安
T41n1821_p0423c02║風觸從勝定生，引內身識相應樂受，還能
T41n1821_p0423c03║順起意識相應三摩地故，不失壞定。汝若
T41n1821_p0423c04║謂起身識應名出定者。破云：此難不然，
T41n1821_p0423c05║由前因故。前因即是此輕安風，從勝定生
T41n1821_p0423c06║引內身樂，還能順起三摩地故，不名出定。
T41n1821_p0423c07║或可因是所以由前相順，所以不名出定。
T41n1821_p0423c08║汝若謂依止欲界身根，不應得生色界觸、
T41n1821_p0423c09║色界識，以彼身、觸即自地故。破云：若從散
T41n1821_p0423c10║心依欲身根，不發身識緣色界觸。若在
T41n1821_p0423c11║定內順起輕安，許依欲身生彼定內緣輕
T41n1821_p0423c12║安身識，故無有過。「若爾正在至成違
T41n1821_p0423c13║理失」者，說一切有部難。若爾，正在無漏定中，
T41n1821_p0423c14║輕安風觸及與身識應成無漏。勿所立輕
T41n1821_p0423c15║安支少分輕安風觸是有漏，少分意識相應
T41n1821_p0423c16║輕安心所是無漏，成違理失。或勿所立支輕
T41n1821_p0423c17║安風觸少分是有漏，意識相應小分是無漏，
T41n1821_p0423c18║成違理失。或勿所立支輕安風觸及身識
T41n1821_p0423c19║樂少分是有漏，意識相應少分是無漏，成
T41n1821_p0423c20║違理失。「無違理失」者，經部答。「所以
T41n1821_p0423c21║者何」者，說一切有部徵。「許說身輕安至
T41n1821_p0423c22║蜜意說故」者，經部答言。汝說一切有部亦同
T41n1821_p0423c23║許經說身輕安是覺支攝故，何須難我？雖
T41n1821_p0423c24║復意說身識相應輕安心所，然身輕安名同
T41n1821_p0423c25║經故。汝若謂身輕安實非覺支，順彼覺支
T41n1821_p0423c26║名覺支，無漏亦應許如是說，觸及身識順
T41n1821_p0423c27║無漏故名為無漏。無少分有漏、少分無漏
T41n1821_p0423c28║失。又解：經部師云，我宗許說身輕安觸
T41n1821_p0423c29║是覺支攝故。汝若謂身輕安實非覺支，順
T41n1821_p0424a01║彼覺支故說覺支。無漏亦應許如是說實
T41n1821_p0424a02║非無漏，順無漏故名為無漏，有何違理？
T41n1821_p0424a03║汝若謂許說觸及身識是無漏者，便違契
T41n1821_p0424a04║經，此經意說十五界全皆有漏故。通云：無
T41n1821_p0424a05║違經過。此經意約餘散位觸及餘散位身
T41n1821_p0424a06║識蜜意，說彼十五界全皆是有漏，不約定
T41n1821_p0424a07║位。非盡理說，故言蜜意。「如何無漏至
T41n1821_p0424a08║少支無漏」者，說一切有部難。如何無漏靜慮
T41n1821_p0424a09║現前，觸及身識樂少支有漏，意識相應少
T41n1821_p0424a10║支無漏？此約體難。「起不俱時至不能說
T41n1821_p0424a11║過故」者，經部答。於前後位起不俱時，或說
T41n1821_p0424a12║有漏、或說無漏。斯有何失？汝若謂意喜
T41n1821_p0424a13║及身識樂不俱起故，初定應無五支理，二
T41n1821_p0424a14║定應無四支理者。此亦無過，一地前後約
T41n1821_p0424a15║容有說有喜、樂支。如有尋、伺，雖一地有
T41n1821_p0424a16║二不俱起。汝若謂尋、伺亦許俱起，於彼喜、
T41n1821_p0424a17║樂不俱起法為喻不成。經部救云：此非
T41n1821_p0424a18║不成。心之麁細互相違故，不應俱起。又於
T41n1821_p0424a19║尋、伺不俱起法，汝說一切有部不能說過
T41n1821_p0424a20║故。既不能出過，為喻還成。「由此可說
T41n1821_p0424a21║至不說想等」者，經部依宗自釋。由此可說：
T41n1821_p0424a22║依初五支，減尋、伺二立第二定。減尋、伺、
T41n1821_p0424a23║喜三立第三定。減尋、伺、喜、樂四立第四
T41n1821_p0424a24║定。即由此道理，初定說五支，擬漸離前
T41n1821_p0424a25║支建立後定故。無漸減故，所以不說想
T41n1821_p0424a26║等為支。「或應說何故至勝尋伺故」者，經
T41n1821_p0424a27║部又難。或應說何故初唯立五支？汝若謂
T41n1821_p0424a28║此五資初定勝立為支者。此不應理，念、慧
T41n1821_p0424a29║能資初定勝尋、伺故，應立念、慧為支。
T41n1821_p0424b01║「雖有一類至共施設故」者，經部師言：雖有
T41n1821_p0424b02║一類毘婆沙師作如是說初定等支，然非
T41n1821_p0424b03║古昔經部諸軌範師共施設故。又解：說一
T41n1821_p0424b04║切有部師言：雖有一類經部作如是說
T41n1821_p0424b05║初定等支，然非古昔說一切有部諸軌範師
T41n1821_p0424b06║共施設故。「應審思擇至名內等淨」者，釋
T41n1821_p0424b07║第三句。此即問也。「此定遠離至如河有
T41n1821_p0424b08║浪」者，經部師答。此第二定能遠離彼尋、伺鼓
T41n1821_p0424b09║動，定體相續清淨寂靜轉，名為內等淨。若
T41n1821_p0424b10║有尋、伺鼓動，此定相續不清淨、不寂靜轉，
T41n1821_p0424b11║如河有浪，不名內等淨。「若爾此應
T41n1821_p0424b12║至內等淨名」者，說一切有部以已宗難。若此
T41n1821_p0424b13║定體遠離尋、伺即名內等淨者，此內等淨
T41n1821_p0424b14║應無別體，如何許有十一實事？難訖述宗：
T41n1821_p0424b15║是故應說此內等淨即是信根。謂若證得第
T41n1821_p0424b16║二靜慮，於定地染亦可離中，有深信生名
T41n1821_p0424b17║內等淨。得初定時，離散地染復雖生信，
T41n1821_p0424b18║離定地染猶未生信，故於初定不立信
T41n1821_p0424b19║支。後離初定染，復於定地信，故於二定
T41n1821_p0424b20║立以信支。信是淨相，故立淨名。離外鼓動，
T41n1821_p0424b21║定內等流，故名內等。淨而內等，故立內等淨
T41n1821_p0424b22║名。「有餘師言至皆無別體」者，有餘經部
T41n1821_p0424b23║師言：此內等淨、等持、尋、伺皆無別體。
T41n1821_p0424b24║「若無別體心所應不成」者，說一切有部難。
T41n1821_p0424b25║「心分位殊亦得名心所」者，經部答。於心分位
T41n1821_p0424b26║殊假建立，故亦得名心所。「雖有此理非
T41n1821_p0424b27║我所宗」者，說一切有部言：汝經部師雖有此
T41n1821_p0424b28║理，非我所宗。「如上所言至知決定然」者，
T41n1821_p0424b29║釋第四句。外人徵問：如上頌言喜即喜受，
T41n1821_p0424c01║以何為證知決定然？「汝等豈言喜非
T41n1821_p0424c02║喜受」者，說一切有部反責。「如餘部許我
T41n1821_p0424c03║亦許然」者，外人答。「餘部云何許非喜受」
T41n1821_p0424c04║者，說一切有部徵。「謂別有喜至其體各
T41n1821_p0424c05║異」者，外人引餘部答。或餘部言，顯上坐
T41n1821_p0424c06║部。謂別有喜，是心所法，非是喜受。前三定
T41n1821_p0424c07║樂皆是喜受，故喜、喜受其體各異。「非三
T41n1821_p0424c08║定樂至是喜非樂」者，說一切有部破。非前三
T41n1821_p0424c09║定樂皆可名喜受，二阿笈摩分明證故。阿
T41n1821_p0424c10║笈摩，此云傳，謂三世諸佛所傳說故。舊云
T41n1821_p0424c11║阿含，訛也。第一經云：漸無餘滅憂等五根。
T41n1821_p0424c12║於初定中無餘滅憂。第二定中無餘滅苦，
T41n1821_p0424c13║第三定中無餘滅喜，於第四定中無餘滅
T41n1821_p0424c14║樂。既喜、樂別滅，明知第三定樂非是喜受。
T41n1821_p0424c15║《婆沙》八十一釋云「如契經說：初靜慮憂根滅，
T41n1821_p0424c16║第二靜慮苦根滅。問：離欲染時斷憂及苦，
T41n1821_p0424c17║契經何故作是說耶？答：依過對治，故作是
T41n1821_p0424c18║說。謂離欲染位雖斷苦根，而未名為過
T41n1821_p0424c19║苦對治。於初靜慮得離染時，過苦對治，故
T41n1821_p0424c20║說苦滅。苦對治者，謂初靜慮。復次依過族
T41n1821_p0424c21║姓及苦所依，故作是說。謂離欲染位雖斷
T41n1821_p0424c22║苦根，而未過苦所依、族姓，於初靜慮得離
T41n1821_p0424c23║染時，過苦所依及苦族姓，故說苦滅。所依、
T41n1821_p0424c24║族姓，謂諸識身。問：離欲染位雖斷憂根，而
T41n1821_p0424c25║未過彼對治、所依及彼族姓，不應說憂初
T41n1821_p0424c26║靜慮滅。答：憂根對治、所依、族姓皆在意識。
T41n1821_p0424c27║既與憂根同在意識，故正斷時即說彼滅。
T41n1821_p0424c28║苦根所依及苦族姓，不與對治同在一識，
T41n1821_p0424c29║故過對治、所依、族姓方說苦滅。有作是說：
T41n1821_p0425a01║第二靜慮苦根滅者，謂尋、伺滅。以諸賢聖
T41n1821_p0425a02║於尋、伺中發生苦想。過諸異生厭地獄
T41n1821_p0425a03║苦能生苦想，故名苦根（已上論文）。」第二經云：
T41n1821_p0425a04║第四靜慮斷樂斷苦。先離第二靜慮染時
T41n1821_p0425a05║喜沒，先離欲染時憂沒。此經既說樂後斷、
T41n1821_p0425a06║喜先沒，故知第三靜慮必無喜根，但是其樂。
T41n1821_p0425a07║由此二經證知，喜受是喜非樂。《婆沙》八十
T41n1821_p0425a08║一釋第二經云「斷樂者，問：得第四靜慮時，
T41n1821_p0425a09║總離第三靜慮諸有漏法，何故但說斷樂
T41n1821_p0425a10║耶？答：以樂為上首，總離第三靜慮諸有漏
T41n1821_p0425a11║法，故偏說樂。復次以樂難斷、難破、難可越
T41n1821_p0425a12║度，故偏說之。復次以樂多諸過患、熾盛堅
T41n1821_p0425a13║牢，是故偏說。復次以樂離第三靜慮染時，
T41n1821_p0425a14║極為障礙，繫縛留難如暴獄卒，故偏說之。
T41n1821_p0425a15║復次諸瑜伽師專為對治樂故修第四靜
T41n1821_p0425a16║慮，是故偏說。復次諸瑜伽師憎厭樂故總
T41n1821_p0425a17║離第三靜慮，故偏說之。復次樂上地無，餘法
T41n1821_p0425a18║容有，故偏說樂。由如是等種種因緣，唯說
T41n1821_p0425a19║斷樂。斷苦者，問：離欲染時修觀行者已
T41n1821_p0425a20║斷苦根，何故今離第三靜慮染時乃說斷
T41n1821_p0425a21║苦？答：此於已斷說名為斷。謂於遠事而說
T41n1821_p0425a22║近聲，如已來者亦說今來，如說大王從何
T41n1821_p0425a23║處來。復次依雙法盡俱說斷聲。言雙法
T41n1821_p0425a24║者，謂苦與樂。離欲染時雖苦已盡而樂未
T41n1821_p0425a25║盡，今離第三靜慮染已苦、樂俱盡，俱說斷
T41n1821_p0425a26║聲。復次斷樂者，謂斷第三靜慮樂根。斷苦
T41n1821_p0425a27║者，謂斷彼相應心、心所法。復次斷樂者，謂
T41n1821_p0425a28║斷第三靜慮樂根。斷苦者，謂斷第三靜慮
T41n1821_p0425a29║入、出息。謂賢聖者於入、出息生於苦想，
T41n1821_p0425b01║過諸異生於無間獄所起苦想。復次斷樂
T41n1821_p0425b02║者，謂斷第三靜慮樂根。斷苦者，謂即斷彼
T41n1821_p0425b03║樂根，如說無常故苦。先喜憂沒者，離欲染
T41n1821_p0425b04║時憂根已沒，離第二靜慮染時喜根已沒，是
T41n1821_p0425b05║故說今先喜憂沒。」
T41n1821_p0425b06║「如是所說至為皆有不」者，此下第三明染無
T41n1821_p0425b07║支。牒前問起。如是所說諸淨、無漏靜慮十
T41n1821_p0425b08║八種支，染靜慮中為皆有不？「不爾」者，
T41n1821_p0425b09║答。「云何」者，徵。「頌曰至餘說無安捨」
T41n1821_p0425b10║者，頌答。「論曰至非皆具有」者，此即總標。
T41n1821_p0425b11║如上所說諸淨、無漏靜慮支，染靜慮中非皆
T41n1821_p0425b12║具有。「且有一類至而得生故」者，有二師
T41n1821_p0425b13║釋，此下初師解。此明初染無喜、樂支，有尋、
T41n1821_p0425b14║伺、定支。故《正理》七十八云「且有一類隨相
T41n1821_p0425b15║說言，初染中無離生喜樂，非離煩惱而得
T41n1821_p0425b16║生故。雖染污定亦喜相應，非因離生，故非
T41n1821_p0425b17║支攝。此不唯說離欲生喜，亦說因離自
T41n1821_p0425b18║地染生。以契經中先作是說：離諸欲惡不
T41n1821_p0425b19║善法已。復作是言：離生喜、樂。此中重說離
T41n1821_p0425b20║生言者，為顯亦有喜離自地惑生。為顯
T41n1821_p0425b21║喜支唯是善性，故薄伽梵與樂合說。輕安相
T41n1821_p0425b22║應必是善性故，由此染定必無喜支，故初染
T41n1821_p0425b23║支唯有三種（已上論文）。」「第二染中至所擾濁故」
T41n1821_p0425b24║者，此明二定染無內等淨。樂同初定，故不
T41n1821_p0425b25║別簡，有喜、定二。故《正理》云「第二染中無內
T41n1821_p0425b26║等淨，彼為煩惱所擾濁故。雖諸世間說
T41n1821_p0425b27║有染信，而不信攝，故不立支。樂是輕安唯
T41n1821_p0425b28║善性攝，例同初定，故不重遮。故此染支唯
T41n1821_p0425b29║有二種。第二染定許有喜支，初染中無，以
T41n1821_p0425c01║何為證？以初定喜說從離生，第二中無離
T41n1821_p0425c02║生言故。」「第三染中至所迷亂故」者，此明
T41n1821_p0425c03║三定染無念、慧二。行捨理無，同第四簡，故
T41n1821_p0425c04║不別說，但有樂、定。故《正理》云「第三染中無
T41n1821_p0425c05║正念慧，彼為染樂所迷亂故。染污定中雖
T41n1821_p0425c06║有念、慧，而得失念、不正慧名。故此二支染
T41n1821_p0425c07║中非有。行捨唯是大善法攝，例同第四，故
T41n1821_p0425c08║此不遮。故此染支唯有二種。」「第四染
T41n1821_p0425c09║中至所染污故」者，此明第　染定無捨、念二，
T41n1821_p0425c10║有中受、定。故《正理》云「第四染中無捨、念淨，
T41n1821_p0425c11║彼為煩惱所染污故。由此第四染唯二支。」
T41n1821_p0425c12║「有餘師說至大善攝故」者，此是第二師解。有
T41n1821_p0425c13║餘師說：初二染中但無輕安，初染有四支，
T41n1821_p0425c14║第二染有三支。後二染中但無行捨，第三染
T41n1821_p0425c15║有四支，第四染有三支。以輕安、行捨大善
T41n1821_p0425c16║地攝故。內等淨是信，信通染、不染，故第二
T41n1821_p0425c17║染說有三支。《正理》云「有餘師說：初二染定
T41n1821_p0425c18║但無輕安，後二染中但無行捨，大善攝故。彼
T41n1821_p0425c19║說染中喜、信、念、慧皆是支攝，皆通染故。」《婆
T41n1821_p0425c20║沙》一百六十亦有此論兩解。又云「此中有
T41n1821_p0425c21║作是說：諸染靜慮皆不立支，而唯說無喜、
T41n1821_p0425c22║樂等者，隨明了義說。謂初靜慮離生喜樂，
T41n1821_p0425c23║有離生言故。第二靜慮內等淨，有淨言故。
T41n1821_p0425c24║第三靜慮正念、正知，有正言故。第四靜慮
T41n1821_p0425c25║捨念清淨，有清淨言故。此皆於染明了相
T41n1821_p0425c26║違，故偏說無。而實染中一切支皆非有。有說：
T41n1821_p0425c27║隨勝者說。謂初靜慮出欲界重苦，利益支
T41n1821_p0425c28║勝。上三靜慮於勝妙離染，對治支勝。是故
T41n1821_p0425c29║於染靜慮隨勝者說無。然其餘支於染靜
T41n1821_p0426a01║慮亦不建立（已上論文）。」問：何故名離生喜、樂等？
T41n1821_p0426a02║解云：離欲惡不善法，生喜、樂故，名離生
T41n1821_p0426a03║喜樂。離尋、伺故，信名為淨。由離喜故，念、
T41n1821_p0426a04║慧名正。離八災故，捨、念名清淨。故隨四
T41n1821_p0426a05║地相顯別標。
T41n1821_p0426a06║「契經中說至四受入出息」者，此即第四釋經
T41n1821_p0426a07║不動。依經問答。「論曰至災患有八」者，
T41n1821_p0426a08║釋上兩句。「其八者何」者，釋下兩句。此
T41n1821_p0426a09║即問也。「尋伺四受至說為不動」者，答，可
T41n1821_p0426a10║知。「然契經說至喜樂所動」者，此依經
T41n1821_p0426a11║釋。然契經中蜜作是說：第四靜慮不為尋、
T41n1821_p0426a12║伺、喜、樂所動。但約支說，不言非支。又解：
T41n1821_p0426a13║經非盡理，論盡理說。故《正理》云「然經唯說
T41n1821_p0426a14║第四靜慮不為尋、伺、喜、樂動者，經蜜意
T41n1821_p0426a15║說，論依法相。以薄伽梵有處說言斷樂斷
T41n1821_p0426a16║苦，先喜、憂沒，具足安住第四靜慮。又說：彼
T41n1821_p0426a17║定身行俱滅入息、出息，名為身行。故知此定
T41n1821_p0426a18║非唯獨免尋、伺、喜、樂四動災患。「有餘
T41n1821_p0426a19║師說至照而無動」者，有餘師說：第四靜慮如
T41n1821_p0426a20║蜜室燈照而無動，故名不動。喻經說故。
T41n1821_p0426a21║「如定靜慮至生亦爾不」者，此即第五明生
T41n1821_p0426a22║受異。問：如定靜慮所有諸受，初、二有喜，第
T41n1821_p0426a23║三有樂，第四有捨。生靜慮亦爾不？「不
T41n1821_p0426a24║爾」者，答。「云何」者，徵。「頌曰至受有差
T41n1821_p0426a25║別」者，釋第二靜慮無有樂受，無餘三識故、
T41n1821_p0426a26║心悅麁故，但名為喜，不名為樂。餘文可
T41n1821_p0426a27║知。
T41n1821_p0426a28║「上三靜慮至及起表業」者，此即第六明起下
T41n1821_p0426a29║心。問：生上三定，無三識身及無尋、伺，如
T41n1821_p0426b01║何生彼能見、聞、觸及起表業？「非生彼
T41n1821_p0426b02║地至但非彼繫」者，答。非生彼地無有三識
T41n1821_p0426b03║及與尋、伺，但非彼繫。「所以者何」者，徵。
T41n1821_p0426b04║「頌曰至以下劣故」者，釋。生上三地起
T41n1821_p0426b05║下三識及發表心，皆初定繫。生上起下，如
T41n1821_p0426b06║起下地化心，故能見、聞、觸及發表。此四皆
T41n1821_p0426b07║是無覆無記。不起下染，已離染故。不起下
T41n1821_p0426b08║善，以下劣故。無記雖劣，非是正厭，中庸故
T41n1821_p0426b09║起。問：生上起下無覆無記，四無記中是何
T41n1821_p0426b10║無記？泰法師解云：「然眼、耳、身識雖非化
T41n1821_p0426b11║心無記，是化心類，定他繫故，總名禪果心。
T41n1821_p0426b12║故《雜心．定品》云『不起欲界，非禪果故。』然變
T41n1821_p0426b13║化心亦名禪果，故《雜心．擇品》廣心中，解無色
T41n1821_p0426b14║界有四心，無變化心、無威儀心云『離禪
T41n1821_p0426b15║果、威儀，餘四在無色。』以此文證，起三識
T41n1821_p0426b16║身是化心種類，故禪果無記攝。若起語業，唯
T41n1821_p0426b17║變化心。故前論云『若化、若所化人，在三定
T41n1821_p0426b18║上，則以初定心語。色界無工巧心，不可以
T41n1821_p0426b19║工巧心語。以聲無行、住、坐、臥相，不可以
T41n1821_p0426b20║威儀心語。』以前論云四識緣威儀故，以此
T41n1821_p0426b21║理推，身生三定但以化心語。若起身表
T41n1821_p0426b22║業，通威儀、變化。問：何故得知化心起
T41n1821_p0426b23║身、語表？答：如《婆沙》一百三十九云『若生
T41n1821_p0426b24║初靜慮，成就欲界一，謂法捨意近行，即通果
T41n1821_p0426b25║心俱，總緣色等為境起故。有說：彼成就三，
T41n1821_p0426b26║謂色、聲、法捨意近行，即通果心俱。此心若
T41n1821_p0426b27║緣所起身表，即有緣色捨意近行。此心若
T41n1821_p0426b28║緣所起語表，即有緣聲捨意近行。此心若
T41n1821_p0426b29║緣所變化事以總緣故，即有緣法捨意近
T41n1821_p0426c01║行。即通果心俱，此心容有總別緣故。』」今
T41n1821_p0426c02║解：不然。生上三定起下諸識，若起下身
T41n1821_p0426c03║識，唯是威儀心、或是緣威儀心、或是似威儀
T41n1821_p0426c04║心。若起下眼識，修得者通果攝，泛爾起者是
T41n1821_p0426c05║威儀心、或是緣威儀心、或是似威儀心。若起
T41n1821_p0426c06║下耳識，修得者通果攝，泛爾起者唯是似威
T41n1821_p0426c07║儀心。若起下發業心，若泛爾發身、語業者，
T41n1821_p0426c08║是威儀心。威儀心尚得通緣十二處，能發
T41n1821_p0426c09║語業理亦應得。又空法師章解威儀五蘊
T41n1821_p0426c10║中云「色聚有五，謂五塵。問：若說威儀具有
T41n1821_p0426c11║五塵，何故《婆沙》、《俱舍》并說唯有四塵，除聲。
T41n1821_p0426c12║解云：行、住、坐、臥名威儀。聲非威儀正體，所
T41n1821_p0426c13║以二論說無。今據威儀心發聲義，所以說
T41n1821_p0426c14║有（已上空解）。」若上地化人發非身、語業，即起下
T41n1821_p0426c15║通果心發，非變化心。泰法師若將修得天
T41n1821_p0426c16║眼、天耳二識是化心類同名通果，容有此
T41n1821_p0426c17║理。若將泛爾起眼、耳、身、識名通果心，良
T41n1821_p0426c18║謂不然。准諸論，二十心中通果心唯與
T41n1821_p0426c19║定心相生，豈有泛爾起下三識皆入定耶？
T41n1821_p0426c20║《雜心》云「不起欲界，非禪果故」者，今更委
T41n1821_p0426c21║檢《雜心．定品》，身生上地起初定三識，不起
T41n1821_p0426c22║欲界中，云「非欲界、非修果故」，不言禪
T41n1821_p0426c23║果。此即誤引證。言修果者，定地繫故，總
T41n1821_p0426c24║名修果。若言修果即禪果者，定地繫故總
T41n1821_p0426c25║名禪果。不同化心名為禪果，通果心攝。又
T41n1821_p0426c26║引《婆沙》證化心發身、語業者，還是未達
T41n1821_p0426c27║通果心寬、變化心狹。謂諸通果皆是化心，
T41n1821_p0426c28║處處文中作斯異解，於先已破，義便復
T41n1821_p0427a01║來。又空法師云「生上三定起初定威儀
T41n1821_p0427a02║三識及威儀發業心」者，亦非盡理。若據泛
T41n1821_p0427a03║爾起者，無有妨。若據二通及化人發業皆
T41n1821_p0427a04║名威儀，此即不然。准前應破。
T41n1821_p0427a05║「如是別釋至初得云何」者，此下第二明三等
T41n1821_p0427a06║至。就中，一明初得等至；二明等至相生；三
T41n1821_p0427a07║明順、四分定；四明修超等至；五明等至依
T41n1821_p0427a08║身；六明等至緣境；七明等至斷惑；八明近
T41n1821_p0427a09║分差別；九明中定不同。此即第一明初
T41n1821_p0427a10║得等至。結前問起。「頌曰至染由生及退」
T41n1821_p0427a11║者，頌答。「論曰至無由生故」者，釋上兩
T41n1821_p0427a12║句。八本等至隨其所應，若全不成而獲得
T41n1821_p0427a13║者，諸淨等至由二因緣：一由離染、二由受
T41n1821_p0427a14║生。言離染者，謂在下地離下地染得上
T41n1821_p0427a15║地淨。言受生者，謂從上地生自地時
T41n1821_p0427a16║得自地淨。八等至中下七皆然；有頂不爾，唯
T41n1821_p0427a17║由離染有離染得，由無從上生下地故，
T41n1821_p0427a18║無受生得。《正理論》云「此中但說本等至者，
T41n1821_p0427a19║以諸近分未離染時，有全不成由加行
T41n1821_p0427a20║得。」「遮何故說全不成言」者，問。「為遮
T41n1821_p0427a21║已成至應如理思」者，答。為遮已成更得少
T41n1821_p0427a22║分，如由加行得順決擇分等。等，謂等取
T41n1821_p0427a23║順勝進分。所以不等住、退分者，以先得
T41n1821_p0427a24║故。謂先得退分、住分，後由加行得勝進分
T41n1821_p0427a25║或得決擇分，此不名得，以此四分同淨定
T41n1821_p0427a26║故。及由退離自染時得退分，以先得住
T41n1821_p0427a27║分、勝進分或決擇分，今雖更得退分，不名
T41n1821_p0427a28║為得，以此四分同淨定故。即依此義，《毘婆
T41n1821_p0427a29║沙論》作是問言：頗有淨定由離染得、由離
T41n1821_p0427b01║染捨？由退得、由退捨。由生得、由生捨，為
T41n1821_p0427b02║問亦爾。答曰：有，謂順退分。且初靜慮順退分
T41n1821_p0427b03║攝，離欲界染時得、離自地染時捨。退離
T41n1821_p0427b04║自地染時得、退離欲界染時捨。從上生自
T41n1821_p0427b05║初定時得、從自生下欲界時捨。餘地所攝
T41n1821_p0427b06║應如理思。「無漏但由至如理應思」者，
T41n1821_p0427b07║釋第三句。無漏但由離染故得，謂聖離下
T41n1821_p0427b08║地染得上地無漏。此亦但據根本靜慮。全
T41n1821_p0427b09║不成者，今時創得；若先已成，餘時亦得。謂盡
T41n1821_p0427b10║智位更得無學道，於練根時更得學、無學
T41n1821_p0427b11║道。或由加行修得當地勝無漏法，或由有
T41n1821_p0427b12║退得當地無漏法，皆如理應思。如是等法，
T41n1821_p0427b13║皆悉非是先時不成今時創得，是故不說。
T41n1821_p0427b14║以此中約根本地說，先全不成今時創成
T41n1821_p0427b15║方名為得；先成少分今雖更得，皆不名
T41n1821_p0427b16║得。「豈不由入至無漏等至」者，問。豈不
T41n1821_p0427b17║由入正性離生，亦名初得無漏等至，何故
T41n1821_p0427b18║但言無漏由離染得，不言入正性離生時
T41n1821_p0427b19║得？「此非決定至決定得者」者，答。入見道
T41n1821_p0427b20║得，此非決定。雖超越人依根本地入見道
T41n1821_p0427b21║者，亦得根本無漏等至。以次第者入見道
T41n1821_p0427b22║時，爾時未得根本定故，即非決定。此中但
T41n1821_p0427b23║論決定得者。故《正理》云「聖離下染必定獲
T41n1821_p0427b24║得上地根本無漏定故。」「染由受生至得
T41n1821_p0427b25║此地染」者，釋第四句，染由受生及退故得。
T41n1821_p0427b26║謂上地沒生下地時得下地染，及於此地
T41n1821_p0427b27║離染退時得此地染，必非離染及加行得。
T41n1821_p0427b28║故《正理》云「無由離染及加行得，如是二時
T41n1821_p0427b29║能捨染故。」
T41n1821_p0427c01║「何等至後至染生自下染」者，此即第二明等
T41n1821_p0427c02║至相生。問及頌答。「論曰至并自地二」者，
T41n1821_p0427c03║釋上兩句。無漏等至次第生自地、上地、下
T41n1821_p0427c04║地善。善言具攝淨及無漏。極相違故，必不
T41n1821_p0427c05║生染。然於上、下各至第三，遠故無能超
T41n1821_p0427c06║至第四，故於無漏四靜慮、三無色、七等至
T41n1821_p0427c07║中，從初靜慮無間生六，謂自地、二地、三地
T41n1821_p0427c08║各淨、無漏。無所有處無間生七，謂自地二、
T41n1821_p0427c09║下地四合有六，上地唯淨，總有七種。第二靜
T41n1821_p0427c10║慮無間生八，謂自地二、上地四合有六，并
T41n1821_p0427c11║下地二總有八。識無邊處無間生九，謂自
T41n1821_p0427c12║地二、下地四合有六，并上地三，謂無所有
T41n1821_p0427c13║二、非想一總有九。第三靜慮、第四靜慮、空
T41n1821_p0427c14║無邊處各無間生十，謂上地四、下地四合有
T41n1821_p0427c15║八，并自地二總有十。「類智無間至依
T41n1821_p0427c16║緣下故」者，簡差別。於靜慮中，類智無間能
T41n1821_p0427c17║生無色，法智不然，依下欲界身故、緣下
T41n1821_p0427c18║欲境故。超有二種：一者超定、二者超緣。此
T41n1821_p0427c19║二種超俱至第三，不至第四。以法智緣欲
T41n1821_p0427c20║界境，無色等至緣無色境，不可頓超色界
T41n1821_p0427c21║四地，故法智無間不生無色。故《婆沙》一百
T41n1821_p0427c22║六十五云「問：云何觀行者於所緣超？答：彼由
T41n1821_p0427c23║不念作意以初靜慮於九地一一別緣，於
T41n1821_p0427c24║中唯能超緣一地。謂緣欲界無間能上
T41n1821_p0427c25║緣初靜慮，或第二靜慮非餘。緣初靜慮無
T41n1821_p0427c26║間能下緣欲界，上緣第二靜慮，或第三靜
T41n1821_p0427c27║慮非餘。緣第二靜慮無間能下緣欲界或
T41n1821_p0427c28║初靜慮，上緣第三靜慮或第四靜慮非餘。
T41n1821_p0427c29║緣第三靜慮無間能下緣初靜慮或第二
T41n1821_p0428a01║靜慮，上緣第四靜慮或空無邊處非餘。如
T41n1821_p0428a02║是乃至緣非想非非想處無間能下緣識
T41n1821_p0428a03║無邊處，或無所有處非餘。如依初定，如是
T41n1821_p0428a04║依餘定，隨其所應於所緣緣皆應廣說。如
T41n1821_p0428a05║不能越二地所緣，超定亦爾，故不入第
T41n1821_p0428a06║四。問：若爾，何故說淨解脫次起五心？淨解脫
T41n1821_p0428a07║心緣於欲界，第四靜慮遍行隨眠能緣自、
T41n1821_p0428a08║上乃至有頂，豈非能越二地所緣？答：說不
T41n1821_p0428a09║染心不能超二，彼心是染故不相違。問：如
T41n1821_p0428a10║苦法智緣欲界無間起苦類忍乃至緣有
T41n1821_p0428a11║頂，云何說不染污心不能超二？答：彼但是
T41n1821_p0428a12║總緣不名為超，亦俱緣餘地故，是故非難。」
T41n1821_p0428a13║解云：五心謂五部心。「從淨等至至餘
T41n1821_p0428a14║生十一」者，釋第三、第四句。從淨等至所生
T41n1821_p0428a15║亦然，而各兼生自地染污，以淨等至上參
T41n1821_p0428a16║無漏、下接染污故。有頂淨無間生六，謂自
T41n1821_p0428a17║淨、染二，下無所有處、識處、淨、無漏四。從初
T41n1821_p0428a18║靜慮無間生七，謂自地三、上地四。無所有
T41n1821_p0428a19║處八，謂自地三、上地一、下地四。第二定九，
T41n1821_p0428a20║謂自地三、上地四、下地二。識處生十，謂自
T41n1821_p0428a21║地三、上地三、下地四。餘第三定、第四定、空
T41n1821_p0428a22║處皆生十一。謂自地三、上地、下地各有四
T41n1821_p0428a23║種。「從染等至至生次下淨」者，釋第五、
T41n1821_p0428a24║第六句。如文可知。《正理論》云「極相違故，
T41n1821_p0428a25║不生無漏。」「若於染淨至從染生淨」者，問
T41n1821_p0428a26║意可知。「先願力故至便能覺悟」者，答亦
T41n1821_p0428a27║可知。「無漏與染至故三有別」者，簡差
T41n1821_p0428a28║別。無漏與染必不相生，極相違故。淨俱相
T41n1821_p0428a29║生。在中間故，故三有別。「如是所說至
T41n1821_p0428b01║未離下故」者，釋後兩句。如上所說，淨、染
T41n1821_p0428b02║生染，但約在定淨及染說。生彼地得，名
T41n1821_p0428b03║生淨、生染。生淨謂生得善，生染謂彼地散
T41n1821_p0428b04║惑。若生淨、生染能生染者，其理不然。謂命
T41n1821_p0428b05║終時從生得善淨，一一無間生自、上、下一
T41n1821_p0428b06║切地染。若從生染，一一無間能生自地、一
T41n1821_p0428b07║切下地染，不生上者，未離下故。
T41n1821_p0428b08║「所言從淨至皆能生耶」者，此即第三明順四
T41n1821_p0428b09║分定。牒前問起。「不爾」者，答。「云何」
T41n1821_p0428b10║者，徵。「頌曰至生二三三一」者，頌答。
T41n1821_p0428b11║「論曰至順勝進分攝」者，釋初頌。舉數列名。
T41n1821_p0428b12║於前七地各有四分；有頂唯三，除勝進分，
T41n1821_p0428b13║無上地故。《婆沙》十一同此論說，有頂地但
T41n1821_p0428b14║有三分，除勝進分。問：若爾，何故《婆沙．業
T41n1821_p0428b15║蘊》說有頂地有四分耶？解云：此論及《婆沙》
T41n1821_p0428b16║十一，據有頂地更無上地可欣趣故，故說
T41n1821_p0428b17║彼地無勝進分。《婆沙．業蘊》據當地中更有
T41n1821_p0428b18║勝德可欣趣故，言有勝進。故《正理》七十八
T41n1821_p0428b19║云「就勝進分總有二種：一者自地殊勝功
T41n1821_p0428b20║德、二者上地殊勝功德。若能牽引，彼名順
T41n1821_p0428b21║勝進分（已上論文）。」故說有頂或有或無，各據一
T41n1821_p0428b22║義。「於此四中至唯從此生」者，釋第五、
T41n1821_p0428b23║第六句。如文可知。若依《婆沙》一百六十五
T41n1821_p0428b24║淨生無漏中云「此但從順決擇分。有說：亦
T41n1821_p0428b25║從順勝進分。」雖無評家，以前解為正。故
T41n1821_p0428b26║《正理》七十八云「應知此中決定義者，謂諸聖
T41n1821_p0428b27║道必此無間生，非此無間必能生聖道。若異
T41n1821_p0428b28║此者，是則應說：唯世第一法名順決擇分
T41n1821_p0428b29║（已上論文）。」又諸論皆言順決擇分能生聖道。問：
T41n1821_p0428c01║無漏復能生幾分耶？解云：生後二分。故《正
T41n1821_p0428c02║理》七十八云「無漏無間何分現前？有說：通三，
T41n1821_p0428c03║除順退分。理實唯二，謂後二種。」又《婆沙》一百
T41n1821_p0428c04║六十五無漏生淨中云「如是說者，漸次入時
T41n1821_p0428c05║亦與勝進分為等無間，超越入時唯與順
T41n1821_p0428c06║決擇分為等無間。問：何故超越入時唯順
T41n1821_p0428c07║決擇分與無漏道互為等無間緣，餘時不
T41n1821_p0428c08║爾？答：於超越時唯有猛盛堅固善根，能相
T41n1821_p0428c09║引發順決擇分猛盛堅固，餘分不爾。」問：若
T41n1821_p0428c10║順退分能順煩惱，如已離此地染退起此
T41n1821_p0428c11║地染。退分既捨，從何生惑？解云：從住分
T41n1821_p0428c12║生。故《正理》七十八云「若順煩惱名順退分，
T41n1821_p0428c13║諸阿羅漢寧有退理？非彼猶有順退分定
T41n1821_p0428c14║可令現行，離染捨故。雖有此難，而實無
T41n1821_p0428c15║違，謂順住中有順退者，亦得建立順退分
T41n1821_p0428c16║名，從彼有退。如前已說。」又《婆沙》一百六
T41n1821_p0428c17║十五云「淨定等，無間煩惱現在前者，當知此
T41n1821_p0428c18║從順退分、或順住分起，由已離、未離自地
T41n1821_p0428c19║染者，起自地煩惱有差別故。」以此文證
T41n1821_p0428c20║故知，有從住分亦生煩惱。「此四相望
T41n1821_p0428c21║至謂自非餘」者，釋後兩句。此四相望互相生
T41n1821_p0428c22║者，初能生二，謂順退分及順住分；不生後
T41n1821_p0428c23║二，以隔遠故。諸論皆同。第二生三，除順決
T41n1821_p0428c24║擇，亦隔遠故。諸論皆同。第三生三，除順退
T41n1821_p0428c25║分，以隔遠故。《婆沙》十一、《正理》、《顯宗》皆同此
T41n1821_p0428c26║論。若依《婆沙》一百六十五即有異說，故彼
T41n1821_p0428c27║論云「順勝進分與順退分，有說：但為所緣、
T41n1821_p0428c28║增上。順勝進分無間，順退分不現前故。如是
T41n1821_p0428c29║說者亦現在前，是故與順退分為三緣。除
T41n1821_p0429a01║因緣，以彼劣故。與順住分亦爾。」《婆沙》兩說，
T41n1821_p0429a02║後說評家、《俱舍》等前師不正義，但生三種，
T41n1821_p0429a03║評家生四種。既有評文，即以後師為正。
T41n1821_p0429a04║或論意各別，《俱舍》以理為正，非以《婆沙》評
T41n1821_p0429a05║家為量。夫淨相生，理應隣次，何容超越？第
T41n1821_p0429a06║四生一，謂自非餘，以欣無漏不生餘故。
T41n1821_p0429a07║問：順住、勝進能次生前，何故決擇非生勝
T41n1821_p0429a08║進？解云：決擇欣無漏，不生次前。住與勝
T41n1821_p0429a09║進非欣無漏，容次生前。或勝進相欣求
T41n1821_p0429a10║上法，性非止息，故決擇分不生勝進。住、退
T41n1821_p0429a11║二分性有止息，可從勝進生，住住、生退分。
T41n1821_p0429a12║《正理》、《顯宗》皆有兩說，一說同此論，又一說
T41n1821_p0429a13║云「有說亦生順勝進分。」然無評家。後家意
T41n1821_p0429a14║說：如住、勝進能生前一，順決擇分亦生前
T41n1821_p0429a15║一。若依《婆沙》十一，同《正理》後師。若依《婆沙》
T41n1821_p0429a16║一百六十五云「順決擇分與順住分，有說：但
T41n1821_p0429a17║為所緣、增上，以順決擇分無間，順住分不
T41n1821_p0429a18║現前故。如是說者亦現在前，是故與彼為
T41n1821_p0429a19║三緣，除因緣。與順勝進分亦爾。」前說同《正
T41n1821_p0429a20║理》後師能生二分，後正義家能生三分。
T41n1821_p0429a21║問：何故《婆沙》後唯生一，前有超一？解云：起
T41n1821_p0429a22║勝生難，故唯生一。起劣生易，有能超一。
T41n1821_p0429a23║問：諸論不同，何者為正？解云：《婆沙》既有評
T41n1821_p0429a24║家，生三為正。餘論并是述異師義，或論
T41n1821_p0429a25║意別。《俱舍》以理為正，非以《婆沙》評家為
T41n1821_p0429a26║量。問：味定生淨定，四分之中生何分耶？
T41n1821_p0429a27║解云：若味生自淨，《婆沙》云「有說：味相應等
T41n1821_p0429a28║至無間唯起順退分現在前。有說：亦起順
T41n1821_p0429a29║住分。」然無評家。若味生下淨，《婆沙》云「有
T41n1821_p0429b01║說：起順住分，以易起故。有說：起順勝進
T41n1821_p0429b02║分，防護上地故（然無評家）。」
T41n1821_p0429b03║「如上所言至三洲利無學」者，此即第四明修
T41n1821_p0429b04║超等至。牒問頌答。「論曰至越一名超」者，
T41n1821_p0429b05║釋初兩句可知。「謂觀行者至超入第四」
T41n1821_p0429b06║者，釋第三句。總有六種，前五加行，後一超
T41n1821_p0429b07║成。如文可了。「修超等至至修超等至」者，
T41n1821_p0429b08║釋第四句。《正理》云「修超等至唯欲三洲，除
T41n1821_p0429b09║北俱盧，然通男、女。不時解脫諸阿羅漢要
T41n1821_p0429b10║得無諍妙願智等邊際定者，能超非餘，定
T41n1821_p0429b11║自在故、無煩惱故。」又云「勝解作意，不能
T41n1821_p0429b12║無間修超等至，勢力劣故。」
T41n1821_p0429b13║「此諸等至至起下盡餘惑」者，此即第五明等
T41n1821_p0429b14║至依身。牒問頌答。「論曰至可厭毀故」者，
T41n1821_p0429b15║釋上兩句。諸等至起，依自、下身，依上地身
T41n1821_p0429b16║無容起下。一上地起下無所用故、二上地
T41n1821_p0429b17║自有勝定故、三下地勢力劣故，此上三種
T41n1821_p0429b18║通淨、無漏等至。四已棄捨故、五可厭毀故，
T41n1821_p0429b19║後二唯淨等至，以無漏定非是棄捨可厭
T41n1821_p0429b20║毀故。「總相雖然至盡餘煩惱」者，釋下兩
T41n1821_p0429b21║句。此簡差別。總相雖然，若委細說，聖生有
T41n1821_p0429b22║頂從自淨定必起無漏無所有處，為盡自
T41n1821_p0429b23║地所餘煩惱，自地無聖道，欣樂起下故。就
T41n1821_p0429b24║起下中，唯無所有最隣近故，起彼現前盡
T41n1821_p0429b25║餘煩惱。故《正理》云「離無漏道，必無有能斷
T41n1821_p0429b26║彼餘惑成阿羅漢。是故有頂，無漏無所有處
T41n1821_p0429b27║依九地身，有漏無所有處依八地身，有漏
T41n1821_p0429b28║無漏識無邊處依七地身，空無邊處依六
T41n1821_p0429b29║地身，乃至初定依二地身謂自及欲。」
T41n1821_p0429c01║「此諸等至至不緣下有漏」者，此即第六明等
T41n1821_p0429c02║至緣境。牒問頌答。「論曰至應成善故」者，
T41n1821_p0429c03║釋初句。味定緣自，不緣下、上及無漏法。
T41n1821_p0429c04║「淨及無漏至非無漏境」者，釋第二句。
T41n1821_p0429c05║無記無為非無漏境，非諦攝故。餘文可知。
T41n1821_p0429c06║「根本地攝至必緣下故」者，釋下兩句。根
T41n1821_p0429c07║本地攝善無色定，不緣下地諸有漏法，已厭
T41n1821_p0429c08║離故、定狹劣故。准義應知，隨其所應，緣下
T41n1821_p0429c09║無漏自，及上地有漏、無漏一切諸法無不
T41n1821_p0429c10║能緣。雖亦能緣下地無漏，緣類智品道，不
T41n1821_p0429c11║緣法智品。故《正理》云「以但能緣自全治故。
T41n1821_p0429c12║法非全治，如先已說。又法品道於無色界
T41n1821_p0429c13║雖能對治，是客非主，既不能緣下地有漏，
T41n1821_p0429c14║亦不能緣下地有漏法上擇滅、非擇滅。」
T41n1821_p0429c15║問：既緣下地類智品道，亦緣彼道非擇滅耶？
T41n1821_p0429c16║解云：亦緣下地類智品上非擇滅。故《婆沙》
T41n1821_p0429c17║第十解非我行相中云「四無色地亦有此行
T41n1821_p0429c18║相，而不能緣一切法。謂空無邊處非我行
T41n1821_p0429c19║相。緣四無色彼因彼滅一切類智品道，及四
T41n1821_p0429c20║無色非擇滅。一切類智品道非擇滅，并一切
T41n1821_p0429c21║虛空無為，或欲令是一物、或欲令是多物，
T41n1821_p0429c22║此行相盡能緣。如是乃至非想非非想處非
T41n1821_p0429c23║我行相。緣非想非非想處彼因彼滅一切類
T41n1821_p0429c24║智品道，及非想非非想處非擇滅，一切類智
T41n1821_p0429c25║品道非擇滅，并一切虛空無為，或欲令是一
T41n1821_p0429c26║物、或欲令是多物，此行相盡能緣。」此當《婆
T41n1821_p0429c27║沙》評家義。以此准知，四無色定亦緣下地
T41n1821_p0429c28║類智品上非擇滅也。無色近分亦緣下地，彼
T41n1821_p0429c29║無間道必緣下故。
T41n1821_p0430a01║「味淨無漏至斷諸煩惱」者，此即第七明等至
T41n1821_p0430a02║斷惑。此即問也。「頌曰至亦不能斷」者，諸
T41n1821_p0430a03║無漏定皆能斷惑。本淨尚無能，況諸染能
T41n1821_p0430a04║斷。以勝況劣。謂本淨定不能斷下地，已離
T41n1821_p0430a05║染故。不能斷自地惑，以自地惑所縛故。不
T41n1821_p0430a06║能斷上地，以勝己故。若淨近分亦能斷
T41n1821_p0430a07║惑，以皆能斷次下地故。又《婆沙》一百六十
T41n1821_p0430a08║二云「問：何故有漏道不能斷自地及上地，無
T41n1821_p0430a09║漏道則能斷耶？答：以無漏道是不繫法，於有
T41n1821_p0430a10║漏法無非是勝，是故能斷。又有漏道作六
T41n1821_p0430a11║行相，厭下地欣自地，故唯斷下。無漏道作
T41n1821_p0430a12║十六行相，厭背一切地，故能遍斷。問：有漏道
T41n1821_p0430a13║亦作十六行相，何故不能遍斷？答：彼雖學
T41n1821_p0430a14║作聖道行相，不明了故不斷煩惱，如師
T41n1821_p0430a15║子子未能害獸（已上論文）。」若中間攝淨亦不能
T41n1821_p0430a16║斷，如根本說。
T41n1821_p0430a17║「近分有幾至初亦聖或三」者，此即第八明近
T41n1821_p0430a18║分差別，一問近分有幾、二問何受相應、三
T41n1821_p0430a19║問於味等三為皆具不。頌答可知。「論
T41n1821_p0430a20║曰至為入門故」者，釋近分八，可知。「一
T41n1821_p0430a21║切唯一至未離下怖故」者，釋捨。一切近分唯
T41n1821_p0430a22║一捨受相應。此近分定，起時艱辛作功用轉
T41n1821_p0430a23║故、未離下染情懷怖故，非喜、樂相應。
T41n1821_p0430a24║「此八近分至具有三種」者，釋淨及下句。
T41n1821_p0430a25║此八近分皆淨定攝。唯初近分亦通無漏，未
T41n1821_p0430a26║離欲者依近分定起聖道故。故《正理》云「上
T41n1821_p0430a27║七近分無無漏者，於自地法不厭背故。唯
T41n1821_p0430a28║初近分通無漏者，於自地法能厭背故，此
T41n1821_p0430a29║地極隣近多災患界故（已上論文）。」皆無有味是
T41n1821_p0430b01║離染道故、起艱辛故，不生貪愛，以彼味定
T41n1821_p0430b02║非離染道生故、是容預道生故。近分地中
T41n1821_p0430b03║雖亦有道，非正離染，助離染故、離染類故、
T41n1821_p0430b04║非容預故，不生貪愛。雖近分心有結生
T41n1821_p0430b05║染，以受生、命終捨受相應故，必起近分而
T41n1821_p0430b06║遮定染，故作是說。近分無味，唯在根本。有
T41n1821_p0430b07║說：未至定亦有味相應，以未起根本亦貪
T41n1821_p0430b08║此定故。由此未至具有三種。上七近分由
T41n1821_p0430b09║已曾得下根本故，於彼近分不生貪愛，故
T41n1821_p0430b10║不說有。此即敘異說也。
T41n1821_p0430b11║「中間靜慮至為亦有殊」者，此下第九明中
T41n1821_p0430b12║定不同。此即問也。「義亦有殊至具三唯
T41n1821_p0430b13║捨受」者，答。義亦有殊。謂諸近分為離下染
T41n1821_p0430b14║是入初因。中定不然，非離下染、非入初
T41n1821_p0430b15║因，是初果故。復有別義。「論曰至無如
T41n1821_p0430b16║此故」者，釋初句。初定根本及初定近分，尋、
T41n1821_p0430b17║伺相應。上七定中，根本、近分皆無尋、伺。唯
T41n1821_p0430b18║中間靜慮有伺無尋，故與近分差別不同，
T41n1821_p0430b19║由無尋故勝初靜慮，由有伺故未及第
T41n1821_p0430b20║二，依此義故立中間名。由此上地無中間
T41n1821_p0430b21║靜慮，一地昇降無如此故。「此定具有至
T41n1821_p0430b22║可愛味故」者，釋具三。此中間定具有味等三
T41n1821_p0430b23║種相應，以有大梵殊勝功德可愛味故，有
T41n1821_p0430b24║味相應。「同諸近分至苦通行攝」者，釋捨
T41n1821_p0430b25║受。此中間定同諸近分，唯捨相應非喜相
T41n1821_p0430b26║應，由自勉勵功用轉故，由此說是苦通行
T41n1821_p0430b27║攝。亦無有樂，無三識故。故《正理》云「無三識
T41n1821_p0430b28║身，故無樂受。」准《正理》文，中定無三識。
T41n1821_p0430b29║問：何故無耶？解云：五識定與尋、伺相應，彼
T41n1821_p0430c01║無尋故。「此定能招至為大梵故」者，別顯
T41n1821_p0430c02║中定能招勝果。若多修習為大梵王，不多
T41n1821_p0430c03║修習便為梵輔，同一處故。
T41n1821_p0430c04║「已說等至云何等持」者，此下第四明諸等持。
T41n1821_p0430c05║就中，一明尋、伺等三；二明單空等三；三明
T41n1821_p0430c06║重空等三；四明修四等持。此下第一明
T41n1821_p0430c07║尋、伺等三。就頌前中，一總、二別，此即總。結
T41n1821_p0430c08║前問起。「經說等持至其相云何」者，此即
T41n1821_p0430c09║別依經問起。「頌曰至非非想攝」者，答文
T41n1821_p0430c10║可知。平等持心至境，故名等持。
T41n1821_p0430c11║「契經復說至無漏三脫門」者，此即第二明單
T41n1821_p0430c12║空等三。依經起問，及與頌答。「論曰至
T41n1821_p0430c13║相應等持」者，釋初句。此空對治有身見故，
T41n1821_p0430c14║故《婆沙》一百四云「對治故者，謂空三摩地是
T41n1821_p0430c15║有身見近對治故。問：空三摩地有空、非我二
T41n1821_p0430c16║行相，有身見有我、我所二行相。此中以何
T41n1821_p0430c17║等行相對治何等行相耶？答：以非我行相
T41n1821_p0430c18║對治我行相，以空行相對治我所行相（廣如彼釋）。」
T41n1821_p0430c19║「無相三摩地至三有為相」者，釋第二句。
T41n1821_p0430c20║住濫無為，故不說住。餘文可知。「無願
T41n1821_p0430c21║三摩地至相相似故」者，釋第三、第四句。無願
T41n1821_p0430c22║三摩地，謂緣餘苦、集、道諦十種行相相應
T41n1821_p0430c23║等持。十行即是非常及苦、因、集、生、緣、道、
T41n1821_p0430c24║如、行、出。非常及苦此是苦諦，苦中四行二是
T41n1821_p0430c25║二非，是故別標。因顯集諦，即是因、集、生、緣。
T41n1821_p0430c26║或舉初顯後，苦、集二諦皆是有漏可厭患
T41n1821_p0430c27║故。道雖無漏，加行位中並作是念：道如船
T41n1821_p0430c28║筏必應捨故。能緣彼定得無願名，皆為
T41n1821_p0430c29║超過現前所對，苦、集、道境可厭捨故。空、
T41n1821_p0431a01║非我相非是所厭、非是所捨，以與涅
T41n1821_p0431a02║槃相似故。故此二行相不得無願名，由
T41n1821_p0431a03║前期心不願此故立無願名。故《婆沙》云「期
T41n1821_p0431a04║心故者，謂無願三摩地諸修行者，期心不願
T41n1821_p0431a05║三有法故。問：彼於聖道亦不願耶？答：雖於
T41n1821_p0431a06║聖道非全不願，而彼期心不願三有。聖
T41n1821_p0431a07║道依有，故亦不願。問：若爾，何故修聖道耶？
T41n1821_p0431a08║答：為趣涅槃故修聖道。謂修行者作是思
T41n1821_p0431a09║惟：究竟涅槃由何趣證？思已定知必由聖
T41n1821_p0431a10║道，故雖不願而要修之，如越暴流要憑
T41n1821_p0431a11║船筏（廣如彼說）。」「此三各二種至為入門故」者，
T41n1821_p0431a12║釋後兩句。《正理論》云「世間攝者通十一地，
T41n1821_p0431a13║出世攝者唯通九地，上七定邊無勝德故。
T41n1821_p0431a14║於中無漏者名三解脫門，能與涅槃為入
T41n1821_p0431a15║門故。非諸有漏法是真解脫門，性住世間
T41n1821_p0431a16║違解脫故。三三摩地緣境別者，若有漏空
T41n1821_p0431a17║緣一切法，若無漏空唯緣苦諦。無願能緣
T41n1821_p0431a18║苦、集、道諦。無相唯緣滅諦為境。
T41n1821_p0431a19║「契經復說至離上七近分」者，此即第三明重
T41n1821_p0431a20║空等三。依經起問，及與頌答。重謂二也。
T41n1821_p0431a21║「論曰至空空等名」者，釋名。「空空等
T41n1821_p0431a22║持至勝非我故」者，明空空等持。又《顯宗》三十
T41n1821_p0431a23║九云「空空等持緣前無學空三摩地取彼空
T41n1821_p0431a24║相，空相順厭，勝非我故。謂彼先起無學等
T41n1821_p0431a25║持，於五取蘊思惟空相，從此後起殊勝善
T41n1821_p0431a26║根相應等持，緣前無學空三摩地思惟空
T41n1821_p0431a27║相，於空取空故名空空。如燒死屍以杖
T41n1821_p0431a28║迴轉，屍既盡已杖亦應燒。如是由空燒煩
T41n1821_p0431a29║惱已，復起空定厭捨前空，重空等持，空行
T41n1821_p0431b01║相後起，即復還與空行相相應。唯此最能
T41n1821_p0431b02║順厭捨故。非我行相則不如是。見非我
T41n1821_p0431b03║者，於諸有為法起厭背心，不如見空故。
T41n1821_p0431b04║諸有已見諸法非我，而於諸有猶生樂着，
T41n1821_p0431b05║以於諸行中不審見空故。由此空定雖二
T41n1821_p0431b06║行相俱，而但名空不說為非我，空於厭捨
T41n1821_p0431b07║極隨順故。」又《婆沙》一百五云「如人在道獨
T41n1821_p0431b08║行遇逢一伴，雖知非屬於己而不太愁，
T41n1821_p0431b09║後若別時便極愁惱。故空行相於厭生死
T41n1821_p0431b10║勝於非我，由是此定不作非我行相。
T41n1821_p0431b11║「無願無願至為厭捨故」者，明無願無願等持。
T41n1821_p0431b12║無願無願緣前無學無願等持取非常相，
T41n1821_p0431b13║不取苦因、集、生、緣，非無漏相故。聖道非
T41n1821_p0431b14║苦，不取苦相。聖道不能招三有故，不取
T41n1821_p0431b15║因、集、生、緣四相。不取道、如、行、出，為厭捨
T41n1821_p0431b16║故。以彼道等是欣觀故，若緣道等應欣聖
T41n1821_p0431b17║道、不應厭背，故十相中但取非常。又《顯
T41n1821_p0431b18║宗》云「無願無願緣前無學無願等持取非常
T41n1821_p0431b19║相，謂彼先起無學等持，於五取蘊中思惟
T41n1821_p0431b20║非常相，從此後起殊勝善根相應等持，緣
T41n1821_p0431b21║前無學無願三摩地思惟非常相，於無願
T41n1821_p0431b22║不願名無願無願。舉喻顯示，如前應知。重
T41n1821_p0431b23║無願等持，非常行相後起，即復還與非常行
T41n1821_p0431b24║相相應，唯此可能緣厭道故。非苦行相能
T41n1821_p0431b25║緣聖道，聖道非苦趣苦滅故，苦法不能趣
T41n1821_p0431b26║苦寂滅。亦非因等四能緣聖道，以聖道不
T41n1821_p0431b27║能令苦續故。非道等四者，此厭捨道故，
T41n1821_p0431b28║非欣行相能為厭捨。豈不如無願不願
T41n1821_p0431b29║聖道而作道等四？此亦應然，此例不然，
T41n1821_p0431c01║無願正厭有，兼於聖道起不願心故。謂前
T41n1821_p0431c02║無願正厭於有，聖道依有故兼不願。雖望
T41n1821_p0431c03║意樂說不願道，而於聖道非正憎厭，故
T41n1821_p0431c04║亦能作道等四種。無願無願正憎厭道，故
T41n1821_p0431c05║以非常觀道過失。道等行相無容厭道，是
T41n1821_p0431c06║故於此不作彼四。「無相無相至非離
T41n1821_p0431c07║繫果故」者，明無相無相三摩地。無相無相即
T41n1821_p0431c08║緣無學無相三摩地非擇滅為境。所以不
T41n1821_p0431c09║即緣前無學無相三摩地者，言無相者無
T41n1821_p0431c10║十種相，彼三摩地雖無色等五相及男、女
T41n1821_p0431c11║二相，是有為故，有三有為相，是故不緣。以
T41n1821_p0431c12║無漏法無擇滅故，唯觀非擇滅，不緣擇滅。
T41n1821_p0431c13║於非擇滅但取靜相，非滅、妙、離，恐濫非
T41n1821_p0431c14║常滅故，不作滅行相。故《婆沙》一百五云「問：
T41n1821_p0431c15║何故此定不作滅行相耶？答：滅有二種，一
T41n1821_p0431c16║非擇滅、二無常滅。若作滅行相，則不知緣
T41n1821_p0431c17║何滅。問：若爾，亦應非靜行相。謂靜亦有二
T41n1821_p0431c18║種，一非擇滅、二擇滅。若作靜行相，則亦不
T41n1821_p0431c19║知緣何靜？答？有處說二滅，無處說二靜，
T41n1821_p0431c20║故不應例。復次滅義濫多，靜義濫少。謂滅
T41n1821_p0431c21║有三，靜唯二故。若復不作靜行相者，此更
T41n1821_p0431c22║作何行相（已上《婆沙》）？」問：緣擇滅時，亦應不作
T41n1821_p0431c23║彼滅行相，濫無常滅故。解云：擇滅諦收，聖
T41n1821_p0431c24║心現證，雖作滅行而無有濫，不同非擇
T41n1821_p0431c25║滅。是無記性故，不作妙行相。非離繫果故，
T41n1821_p0431c26║不作離行相。又《顯宗》云「無相無相即緣無
T41n1821_p0431c27║學無相三摩地非擇滅為境，以無漏法無擇
T41n1821_p0431c28║滅故，但取靜相，非滅、妙、離。謂彼先起無
T41n1821_p0431c29║學等持，於擇滅中思惟靜相，從此後起
T41n1821_p0432a01║殊勝善根相應等持，即緣無學無相三摩地
T41n1821_p0432a02║非擇滅為境，思惟靜相。於無相滅復觀
T41n1821_p0432a03║為無相，名無相無相。舉喻亦如前應知。
T41n1821_p0432a04║重無相等持，靜行相後起，即復還與靜行相
T41n1821_p0432a05║相應。唯此能觀非擇滅故，非妙行相。境無
T41n1821_p0432a06║記故，非離行相。以雖證得，彼非擇滅。猶縛
T41n1821_p0432a07║隨故，非滅行相，以非擇非永解脫一切
T41n1821_p0432a08║苦故。又若觀滅，濫非常故。所言靜者，唯
T41n1821_p0432a09║顯止息，故非擇滅得有靜相。以修聖道經
T41n1821_p0432a10║久劬勞，於彼息中便生樂相，故重無相
T41n1821_p0432a11║取靜非餘。「此三等持至無漏不然」者，
T41n1821_p0432a12║釋有漏。此三摩地唯是有漏，厭聖道故。無
T41n1821_p0432a13║漏不然，若緣聖道是欣非厭。又《顯宗》云「重
T41n1821_p0432a14║三等持唯是有漏，以於聖道生厭捨故，非
T41n1821_p0432a15║無漏定厭捨聖道。亦緣聖道取空，非常，理
T41n1821_p0432a16║可名為厭捨聖道。無相無相但緣無為作
T41n1821_p0432a17║靜行相，何名厭道？此欣無學無相等持不
T41n1821_p0432a18║轉之因，故名厭道。謂彼定起而作是言：無
T41n1821_p0432a19║相等持不生為善。此既欣讚聖道不生，如
T41n1821_p0432a20║何不名厭捨聖道。前無相定非此所緣。
T41n1821_p0432a21║如何此名無相無相？或應許此定不緣非
T41n1821_p0432a22║擇滅，但緣無學無相不生。此亦不然，准
T41n1821_p0432a23║前釋故。謂緣無相之非擇滅，此非擇滅亦離
T41n1821_p0432a24║諸相，緣無相無相故得無相無相名。緣無
T41n1821_p0432a25║相境作靜行相，是故此定從境立名。
T41n1821_p0432a26║「唯三洲人至重三摩地」者，釋人不時。《顯宗》
T41n1821_p0432a27║云「唯三洲人能起此定，通依男、女，以依
T41n1821_p0432a28║女身亦能自在延促壽故。唯無學位，以有
T41n1821_p0432a29║學者但欣聖道未能厭故。此亦非一切，唯
T41n1821_p0432b01║不時解脫，以時解脫愛聖道故。」又《婆沙》一
T41n1821_p0432b02║百五云「答：聖者能起非異生，無學能起非有
T41n1821_p0432b03║學，不時解脫起非時解脫。所以者何？若於定
T41n1821_p0432b04║得自在及無煩惱身，方能起此三摩地故。
T41n1821_p0432b05║一切異生及信勝解，二事俱無。見至雖於定
T41n1821_p0432b06║得自在，而身中猶有煩惱。時解脫雖身
T41n1821_p0432b07║中無煩惱，而於定不得自在，故皆不能
T41n1821_p0432b08║起此定。唯有不時解脫具二事故，能起此
T41n1821_p0432b09║定（已上論文）。」「依十一地至中間」者，釋後句。《顯
T41n1821_p0432b10║宗》云「依十一地，除上七邊，以上七邊無勝
T41n1821_p0432b11║德故。若在欲界，從未至攝聖道後起。若
T41n1821_p0432b12║在有頂，無所有攝聖道後生。餘皆自地聖
T41n1821_p0432b13║道後起。就總類說，此從法、類、苦、滅四智
T41n1821_p0432b14║無間而生。若就別說，欲界攝者非類後生，
T41n1821_p0432b15║上界攝者非法後起，前二非滅後起，第三
T41n1821_p0432b16║非苦後生，餘行相後起此定故。應得此者，
T41n1821_p0432b17║皆盡智時由離染得，後由加行方起現前。
T41n1821_p0432b18║唯我世尊不由加行，順趣解脫起此現
T41n1821_p0432b19║前。於道尚厭，豈欣諸有。此後亦起聖道現
T41n1821_p0432b20║前，然厭道故非無間起。欲界攝者，是思所
T41n1821_p0432b21║成。餘修所成，依定起故（已上論文）。」
T41n1821_p0432b22║「契經復說至修金剛喻定」者，此即第四明修
T41n1821_p0432b23║四等持。依經問起，及與頌答。「論曰至乃
T41n1821_p0432b24║至廣說」者，此即引經。《顯宗》釋云「此經所說，
T41n1821_p0432b25║若習、若修、若多所作義差別者，為欲顯示
T41n1821_p0432b26║習修、得修、所治更遠，如其次第。」「善言
T41n1821_p0432b27║通攝至便不住故」者，釋初兩句。住現前法樂
T41n1821_p0432b28║名住現法樂。經但說初，舉初顯後，理實通
T41n1821_p0432b29║餘上三靜慮。餘文可知。「若依諸定至殊
T41n1821_p0432c01║勝知見」者，釋第三、第四句。若依諸定、修天
T41n1821_p0432c02║眼通便能獲得殊勝知見、知見即是清淨眼
T41n1821_p0432c03║識相應勝慧故。《法蘊足論》第八解四修中云
T41n1821_p0432c04║「清淨眼識相應勝慧說名為智，亦名為見。
T41n1821_p0432c05║謂天眼識相應勝慧，領受觀察彼彼諸色，是
T41n1821_p0432c06║名此中殊勝智見。彼於此定，若習、若修、若
T41n1821_p0432c07║多所作，能令證得殊勝智見。」「若修三
T41n1821_p0432c08║界至得分別慧」者，釋第五、第六句。此亦可
T41n1821_p0432c09║知。「若修金剛至依自說故」者，釋後兩句。
T41n1821_p0432c10║若修金剛喻定便得諸漏永盡。理實修此
T41n1821_p0432c11║金剛喻定通依諸地，而經但說第四靜慮
T41n1821_p0432c12║得漏盡者，毘婆沙師傳說：世尊依自說故。
T41n1821_p0432c13║以佛世尊但依第四得漏盡故，於六通中
T41n1821_p0432c14║但說二者，天眼通能觀生死，漏盡通能得
T41n1821_p0432c15║涅槃，經偏說。
T41n1821_p0432c16║俱舍論記卷第二十八
T41n1821_p0432c17║保延元年七月十九日
T41n1821_p0432c18║於田原里大道寺點了。
T41n1821_p0432c19║覺樹
T41n1821_p0432c20║一挍了。