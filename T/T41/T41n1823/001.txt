T41n1823_p0813a01║
T41n1823_p0813a02║No. 1823 [cf. Nos. 1558, 1560]
T41n1823_p0813a03║阿毘達磨俱舍論略釋記
T41n1823_p0813a04║
T41n1823_p0813a05║正議大夫持節諸軍使
T41n1823_p0813a06║晉洲刺史賈曾　撰
T41n1823_p0813a07║昔釋迦去代，過九百年，天親菩薩纂論千
T41n1823_p0813a08║部，弘宣蓋遠、發起良多，至於標揭義門、訓
T41n1823_p0813a09║剖名相，文約事廣、詞微理明，則此對法藏論
T41n1823_p0813a10║尤稱工也。雖源出《婆娑》，本詮論藏，若能
T41n1823_p0813a11║究根界之旨、窮世聖之源，辨因果於真俗、
T41n1823_p0813a12║祛執滯於人我，乃十二部經思已過半、八
T41n1823_p0813a13║萬法門由而可知，豈唯但趣小乘，專攻說
T41n1823_p0813a14║有而已。大唐三藏玄奘法師，躬得梵本，
T41n1823_p0813a15║再譯真文。其徒大乘光法師，親承密誨、初
T41n1823_p0813a16║傳正釋，既盡善矣，又何加焉？然論岐則說
T41n1823_p0813a17║繁、義富則辭黷，學徒始習，難以兼功。有
T41n1823_p0813a18║圓暉上人者，慧炬熾然、戒珠融朗，後來之美、
T41n1823_p0813a19║先達所印，幼好斯文，長而獨得，甞因暇日，
T41n1823_p0813a20║見為討論。余時迫俗塵，倦於周覽，乃求略
T41n1823_p0813a21║釋，先辨頌文。良願不違，欣然默受。舊德聞
T41n1823_p0813a22║已，深相激讚。居諸未幾，刪削遽成，以簡則
T41n1823_p0813a23║易知，有功則可久。雖允在家之請，乃為
T41n1823_p0813a24║有學之資，賢人之業其不泯矣。上人自陳
T41n1823_p0813a25║作意，已題別序。以余本緣所起，欲重宣揚，
T41n1823_p0813a26║嘉旨再三，故疏此記。俾夫後身廣慧，遙
T41n1823_p0813a27║證通方，過去眾賢，永慚偏識。云爾。
T41n1823_p0813b01║
T41n1823_p0813b02║俱舍論頌疏論本第一
T41n1823_p0813b03║
T41n1823_p0813b04║中大雲寺沙門圓暉述
T41n1823_p0813b05║粵燭天下之幽者，其惟赫日乎？鼓萬物而
T41n1823_p0813b06║成者，其惟颽風乎？匡大教而濟時者，其惟
T41n1823_p0813b07║菩薩乎？爰有大士，厥號世親，弘道於五天、
T41n1823_p0813b08║製論於千部，光我師之正躅、解外道之邪
T41n1823_p0813b09║紛，功無得而詳也。千部之內，《俱舍論》是其
T41n1823_p0813b10║一焉。斯乃包括六足、吞納八蘊。義雖諸部，
T41n1823_p0813b11║宗唯以正。故得西域學徒號為聰明論也。
T41n1823_p0813b12║至如七支無表之說，作傳律之丹青；三
T41n1823_p0813b13║科蘊界之談，與弘經為潤色。光光佛日，寔
T41n1823_p0813b14║在茲焉。有正議大夫，晉洲刺史賈曾惟
T41n1823_p0813b15║公，特稟異氣、別授精靈，文蓋雲間、聲雄日
T41n1823_p0813b16║下，器宇冲邈、容止清閑，蓋縉紳龜鏡之士
T41n1823_p0813b17║也。公前任禮部侍郎，省司多暇，歸心正
T41n1823_p0813b18║法，乃相命談義，遂請造略釋。有大聖善
T41n1823_p0813b19║寺懷遠律師者，清以戒珠、涼以風儀，既勤
T41n1823_p0813b20║勤於法門，亦孜孜以勸誘，志存兼濟，故
T41n1823_p0813b21║有請焉。在圓暉多幸，遭茲像化，咀以真
T41n1823_p0813b22║詮、狎以蘭室，喜朝聞於夕殞、荷嚴命以斯
T41n1823_p0813b23║臨，課以庸虛，聊為頌釋，刪其枝葉，採以精
T41n1823_p0813b24║華。文於廣本有繁，略敘關節；義於經律
T41n1823_p0813b25║有要，必盡根源；頌則再牒而方釋，論乃有
T41n1823_p0813b26║引而具注。木石以銷，質而不文也。冀味道
T41n1823_p0813b27║君子、義學精人，披之而不惑、尋之而易
T41n1823_p0813b28║悟，其猶執鸞鏡而鑒像、持龍泉以斷物，
T41n1823_p0813b29║蓋述之志矣。愚見不敏，何必當乎？庶通鑑
T41n1823_p0813c01║之士詳而正焉。將啟論端，六門分別：
T41n1823_p0813c02║第一明論緣起、二釋論宗旨、三明藏所攝、
T41n1823_p0813c03║四翻譯不同、五略解品題、六廣釋文義。
T41n1823_p0813c04║初明論緣起者，有二：一明本緣起、二明別
T41n1823_p0813c05║造意。本緣起者，自迦葉遁形於鷄足、末田
T41n1823_p0813c06║乞地於龍宮，雖大義少乖，而微言尚有。洎
T41n1823_p0813c07║乎尊者鞠多，道不繼於三聖；摩訶提婆，亂
T41n1823_p0813c08║真言於五緣。二部分宗，諍興於摩揭提國；
T41n1823_p0813c09║五百羅漢，飛來於迦濕彌羅，一切有宗興茲
T41n1823_p0813c10║國矣。佛涅槃後，四百年初，健馱羅國有
T41n1823_p0813c11║王名迦膩色迦，其王敬信，尊重佛經，味
T41n1823_p0813c12║道忘疲，傳燈是務。有日請僧入宮供養，王
T41n1823_p0813c13║因問道，僧說莫同，王甚怪焉。問脇尊者曰：
T41n1823_p0813c14║「佛教同源，理無異趣。諸德宣唱，奚有異乎？」
T41n1823_p0813c15║尊者答曰：「自五夢不祥，雙林現滅，百有
T41n1823_p0813c16║餘載。諸部肇興，雖復萬途，津梁一揆。是故
T41n1823_p0813c17║大聖喻折金杖，況以爭衣。爭衣則衣終
T41n1823_p0813c18║不破，斫金則金體無殊。是故依之修行，無
T41n1823_p0813c19║不皆成聖果。」王聞此語，因為問曰：「諸部
T41n1823_p0813c20║立範，孰最善乎？我欲修行，願尊者說。」尊者答
T41n1823_p0813c21║曰：「諸部懿典，莫越有宗。王欲修行，宜遵
T41n1823_p0813c22║此矣。」王曰：「向承嘉旨，示以有宗。此部三
T41n1823_p0813c23║藏，今應結集，須召有德，共詳議之。」於是
T41n1823_p0813c24║萬里星馳，四方雲集，英賢畢萃。凡聖極眾既
T41n1823_p0813c25║多煩亂，不可總集，為遂簡凡僧，唯留聖
T41n1823_p0813c26║眾。聖眾尚繁，簡去有學，唯留無學。無學復
T41n1823_p0813c27║多，不可總集，於無學內，定滿六通、智圓
T41n1823_p0813c28║四辯，內閑三藏、外達五明，方堪結集，故以
T41n1823_p0813c29║簡留。所簡聖眾四百九十有九，王曰：「此國
T41n1823_p0814a01║暑濕，不堪結集，應往王舍城中迦葉結集
T41n1823_p0814a02║之處，不亦宜乎？」脇尊者曰：「王舍城中多諸
T41n1823_p0814a03║外道，酬答無暇，何功造論？迦濕彌羅國林
T41n1823_p0814a04║木欝茂，泉石清閑，聖賢所居，靈仙遊止。復
T41n1823_p0814a05║山有四面，城唯一門，極堅固矣，可結集矣。」
T41n1823_p0814a06║於是國王及諸聖眾，自彼而至迦濕彌羅。
T41n1823_p0814a07║到彼國已，緣少一人，未滿五百，欲召世
T41n1823_p0814a08║友。然世友識雖明敏，未成無學，眾欲不
T41n1823_p0814a09║取。世友顧聖眾曰：「我見羅漢，視之如唾，
T41n1823_p0814a10║久捨不取，汝何尊此而棄我乎？我欲證
T41n1823_p0814a11║之，須臾便獲。」遂於僧眾，便立誓言：「我擲縷
T41n1823_p0814a12║至空，縷下至地，願我便證阿羅漢果。」縷未
T41n1823_p0814a13║下空，諸天接住，語世友曰：「大士方期佛
T41n1823_p0814a14║果，次補彌勒，三界特尊、四生攸賴，一何為
T41n1823_p0814a15║此小緣而欲捨斯大事？」於是聖眾聞此
T41n1823_p0814a16║空言，頂禮世友，推為上座。於是五百聖眾
T41n1823_p0814a17║初集十萬頌，釋素怛纜藏。次造十萬頌，
T41n1823_p0814a18║釋毘奈耶藏。後造十萬頌，釋阿毘達磨藏，
T41n1823_p0814a19║即《大毘婆沙》是也。世友商確，馬鳴採翰，備
T41n1823_p0814a20║釋三藏，懸諸千古。法雲重布於遐方，佛日
T41n1823_p0814a21║再暉於沙界，傳燈之盛，斯之謂焉。五百羅
T41n1823_p0814a22║漢既結集已，刻石立誓，唯聽自國，不許
T41n1823_p0814a23║外方。勅藥叉神守護城門，不令散出。然
T41n1823_p0814a24║世親尊者，舊習有宗，後學經部，將為當
T41n1823_p0814a25║理。於有宗義懷取捨心，欲定是非，恐
T41n1823_p0814a26║畏彼師，情懷忌憚，潛名重往。時經四載，
T41n1823_p0814a27║屢以自宗，頻破他部。時有羅漢，被詰莫
T41n1823_p0814a28║通，即眾賢師悟入是也。悟入怪異，遂入定
T41n1823_p0814a29║觀，知是世親。私告之曰：「此部眾中，未離欲
T41n1823_p0814b01║者，知長老破，必相致害，長老可速歸還
T41n1823_p0814b02║本國。」于時世親至本國已，講《毘婆沙》，若一
T41n1823_p0814b03║日講便造一偈，攝一日中所講之義，刻赤
T41n1823_p0814b04║銅葉，書寫此偈。如是次第，成六百頌，攝《大
T41n1823_p0814b05║婆沙》，其義周盡。標頌香象，擊鼓宣令云：
T41n1823_p0814b06║「誰能破者，吾當謝之。」竟無一人能破斯偈。
T41n1823_p0814b07║將此偈頌，使人齎往迦濕彌羅。時彼國王
T41n1823_p0814b08║及諸僧眾，聞皆歡喜，嚴幢幡蓋，出境來迎，
T41n1823_p0814b09║標頌香象，至國尋讀，謂弘己宗。悟入知
T41n1823_p0814b10║非，告眾人曰：「此頌非是專弘我宗，頌置
T41n1823_p0814b11║傳說之言，似相調耳。如其不信，請釋即知。」
T41n1823_p0814b12║於是國王及諸僧眾發使往請，奉百斤
T41n1823_p0814b13║金，以申敬請。論主受請，為釋本文凡八千
T41n1823_p0814b14║頌寄往，果如悟入所言。此是第一明本緣
T41n1823_p0814b15║起也。
T41n1823_p0814b16║第二、明造論意者，大意有三：一為眾生斷
T41n1823_p0814b17║煩惱故、二欲令智者慧解深故、三弘持正
T41n1823_p0814b18║法令久住故。斷煩惱者，欲令眾生出三
T41n1823_p0814b19║有故。有情沈淪，由惑未滅，欲求出離，
T41n1823_p0814b20║須斷惑緣。斷惑正因，所謂淨慧。論正詮慧，
T41n1823_p0814b21║論主因之故製斯論。故下文云：「何因說彼
T41n1823_p0814b22║《阿毘達磨》？」舉頌答曰：「由惑世間飄有海，
T41n1823_p0814b23║因此傳佛說對法。」故知造論為斷煩惱。
T41n1823_p0814b24║第二生慧解者，斯論乃四含幽鍵，六足
T41n1823_p0814b25║玄關，法相川源，義門江海。文清清兮玉潤，理
T41n1823_p0814b26║明明兮月花，啟學人之昧心，發智者之明
T41n1823_p0814b27║慧。故下文云：「我於方隅已略說，為開智者
T41n1823_p0814b28║慧毒門。」如身少破，著少毒藥，須臾毒氣
T41n1823_p0814b29║遍滿身中。此論亦然，開少慧門，諸有智人
T41n1823_p0814c01║能深悟入。如似毒門，名慧毒門。聰明論名
T41n1823_p0814c02║因茲起也。
T41n1823_p0814c03║第三弘持正法者，自青蓮罷笑、白毫掩色，
T41n1823_p0814c04║邪徒紛糺、正法陵遲，雨眾三德之談、米齋六
T41n1823_p0814c05║句之說，殘我花苑、泊我清流。論主方欲掃
T41n1823_p0814c06║彼邪雲、光斯佛日，製論之意其在茲乎。故
T41n1823_p0814c07║下文云：「上來所說種種法門，皆為弘持世
T41n1823_p0814c08║尊教法。」又三藏教興，皆有四意，故《婆沙》
T41n1823_p0814c09║云：「說素怛纜藏，依力等流：一為眾生得增
T41n1823_p0814c10║上心學論道故；二為眾生種種雜說故；三
T41n1823_p0814c11║令眾生種善根故；四為眾生未入正法
T41n1823_p0814c12║令入正法故。說毘奈耶藏，依悲等流：一
T41n1823_p0814c13║為眾生得增上戒學論道故；二為眾生
T41n1823_p0814c14║說諸學處故；三為眾生已種善根者令相
T41n1823_p0814c15║續成就故；四令已入正法者受持正法故。
T41n1823_p0814c16║說阿毘達磨藏，依無畏等流：一為眾生
T41n1823_p0814c17║得增上慧學論道故；二為分別諸法自相、
T41n1823_p0814c18║共相故；三為已成就者令得正解脫故；四
T41n1823_p0814c19║為已受持學處者通達諸法真實相故。」
T41n1823_p0814c20║又依《婆沙》，有七意造論：一為饒益他故。
T41n1823_p0814c21║為令有情於佛聖教無倒受持，便得悟入
T41n1823_p0814c22║甚深法性。譬如有人為饒益他，於黑闇處
T41n1823_p0814c23║燃大明燈，令有目者見種種色。二為破
T41n1823_p0814c24║無明闇故。如燈破闇，能發光明；造論亦爾，
T41n1823_p0814c25║破無明闇，發智慧明。三為顯無我像故。
T41n1823_p0814c26║譬如鏡面極善磨瑩，種種相現；論亦如是，
T41n1823_p0814c27║分別法相，令無我像分明顯現。四為度
T41n1823_p0814c28║生死河故。如牢船筏，百千眾生依之無畏，
T41n1823_p0814c29║度至彼岸；論亦如是，佛及有情依之無
T41n1823_p0815a01║畏，到涅槃岸。五為照契經等故。如人
T41n1823_p0815a02║執炬，則見眾色而無迷亂；論亦如是，照契
T41n1823_p0815a03║經等義而無迷亂故。六為觀察善等諸
T41n1823_p0815a04║法故。如別寶人，識金剛等寶；論亦如是，
T41n1823_p0815a05║分別善等諸法故。七為顯諸大論師不
T41n1823_p0815a06║傾動故。如妙高山踞金輪上，一切猛風不
T41n1823_p0815a07║能傾動；諸大論師亦復如是，輕毀邪論，不
T41n1823_p0815a08║能摧伏故。
T41n1823_p0815a09║第二、明論宗旨者，自教迹區分，部成十八，
T41n1823_p0815a10║所立宗旨，固非一家。如一說部、大眾部、鷄
T41n1823_p0815a11║胤部、說出世部，此四奉宗一切諸法無非
T41n1823_p0815a12║是假，但有言說。若經部宗，立一切法少
T41n1823_p0815a13║分實有，多分是假。若薩婆多宗，一切有法
T41n1823_p0815a14║為所奉宗，計有不同，總有四說：一類、二
T41n1823_p0815a15║相、三位、四待。言類者，尊者法救作如是說：
T41n1823_p0815a16║由類不同，三世有異。謂從未來至現在
T41n1823_p0815a17║時，捨未來類，得現在類。若從現在流至過
T41n1823_p0815a18║去，捨現在類，得過去類。但類不同，非體
T41n1823_p0815a19║有異。如破金器作餘物時，形雖有殊，金
T41n1823_p0815a20║色無異。言相者，尊者妙音說相不同，三世
T41n1823_p0815a21║有異。謂法在過去，正與過去相合，而不名
T41n1823_p0815a22║為離現、未相，以過去相顯，但名過去也。現
T41n1823_p0815a23║在正與現在相合，而不名為離過、未相。未
T41n1823_p0815a24║來正與未來相合，而不名為離過、現相。隨
T41n1823_p0815a25║顯得名，准過去說。言位者，尊者世友說
T41n1823_p0815a26║位不同，三世有異。未作用位名為未來，正
T41n1823_p0815a27║作用位名為現在，作用謝位名為過去。至
T41n1823_p0815a28║位位中作異異說，如運一籌置在一位名
T41n1823_p0815a29║一，置百位名百，置千位名千，歷位有
T41n1823_p0815b01║別，籌體無異。言待者，尊者覺天說待不同，
T41n1823_p0815b02║三世有異。待謂觀待，前觀於後名為過去，
T41n1823_p0815b03║後觀於前名為未來，觀待前後名為現在。
T41n1823_p0815b04║如一女人，名女名母，觀母名女，觀女名
T41n1823_p0815b05║母。論主評云：「法救執法有轉變故，應置
T41n1823_p0815b06║數論外道朋中，以數論宗執法有轉變故
T41n1823_p0815b07║也。妙音所立，世相雜亂，三世皆有三世相
T41n1823_p0815b08║故。覺天所立，世還雜亂，一世法中應有三
T41n1823_p0815b09║世，謂過去世有多剎那，前後剎那應名去
T41n1823_p0815b10║來，中名現在。未來現在類亦應然。故此四
T41n1823_p0815b11║中，第三世友立世最善。」依經部宗，過、未無
T41n1823_p0815b12║體，唯現世有。今詳世親著論宗旨，有其
T41n1823_p0815b13║兩種：一者顯宗，即一切有，故下文云：「迦濕彌
T41n1823_p0815b14║羅議理成，我多依彼釋對法。」既言依彼釋
T41n1823_p0815b15║對法藏，故知此論有部為宗。二者密宗，所
T41n1823_p0815b16║謂經部，故下文云：「經部所說，不違理故。」
T41n1823_p0815b17║此一部論，多將經部破薩婆多，故知世親
T41n1823_p0815b18║密意所許，經部為宗，此上不同。第二明宗
T41n1823_p0815b19║旨竟。
T41n1823_p0815b20║第三、明藏所攝者，藏有三種：一、素怛纜藏，
T41n1823_p0815b21║此翻為綖，或名為經，正詮於定。二、毘奈耶
T41n1823_p0815b22║藏，此稱調伏，正詮於戒。三、阿毘達磨藏，此
T41n1823_p0815b23║言對法，正詮於慧。於此三中，此論即是阿
T41n1823_p0815b24║毘達磨藏攝。問：「為唯一藏攝，亦通餘二？」答：
T41n1823_p0815b25║「《順正理》第一云：『諸有素怛覽及毘奈耶，所有
T41n1823_p0815b26║窮理問答，皆是此中阿毘達磨藏攝。』」
T41n1823_p0815b27║第四、明翻譯不同者，此論翻譯，總有兩時：
T41n1823_p0815b28║初即陳朝，後居唐代。陳朝三藏真諦法師，有
T41n1823_p0815b29║於嶺南譯成二十二卷。大唐三藏永徽年
T41n1823_p0815c01║中，於慈恩寺譯成三十卷。翻譯不同，非
T41n1823_p0815c02║無所以，由前譯主未善方言，致使論文
T41n1823_p0815c03║義在差舛，至如無為是因果，前譯言非；現
T41n1823_p0815c04║法無非得，昔翻云有。大唐三藏音善兩方，
T41n1823_p0815c05║譯義無差，綴文不謬，由使懷疑之客得
T41n1823_p0815c06║白玉於青山，佇決之賓獲玄珠於赤水。由
T41n1823_p0815c07║是此論譯有兩時。
T41n1823_p0815c08║第五、略釋品題者，阿毘此云對，達磨此云
T41n1823_p0815c09║法，俱舍此云藏。謂無漏慧名之為對，對
T41n1823_p0815c10║有二義：一者對向，謂對向涅槃；二者對觀，
T41n1823_p0815c11║謂對觀四諦。法有二種：一勝義法，謂是涅
T41n1823_p0815c12║槃；二法相法，通四聖諦。釋法名者，一則軌
T41n1823_p0815c13║生物解；二乃能持自性。故名為法。言對
T41n1823_p0815c14║法者，謂無漏慧名之為對，四諦、涅槃名之
T41n1823_p0815c15║為法。此無漏慧名對法者，法之對故，名
T41n1823_p0815c16║為對法，是依主釋。依光法師，對與法俱通
T41n1823_p0815c17║能所，下文當釋。藏有二義：一者包含、二
T41n1823_p0815c18║者所依。言包含者，猶如籄篋。此論包含《發
T41n1823_p0815c19║智論》等諸勝義言，故名為藏。《發智論》等名為
T41n1823_p0815c20║對法，《俱舍》名藏而非對法，然今此論名對
T41n1823_p0815c21║法藏者，對法之藏故，名對法藏，依主釋也。
T41n1823_p0815c22║言所依者，《正理》釋云：「藏或所依，猶如刀
T41n1823_p0815c23║藏。」引彼義言，造此論故，以對法藏，名對
T41n1823_p0815c24║法藏。光法師釋云：「鞘名刀藏，刀所依故，言
T41n1823_p0815c25║刀名藏。取鞘藏名，以有藏故，名為刀藏。」
T41n1823_p0815c26║彼《發智》等是此所依。所以然者，謂引彼義
T41n1823_p0815c27║言，造此論故。彼《發智》等名為對法，此論
T41n1823_p0815c28║所依故，亦即是藏。今《俱舍論》名對法藏
T41n1823_p0815c29║者，全取本論對法藏名，有對法藏故，名對
T41n1823_p0816a01║法藏，是有財釋。寶法師云：「藏或所依，猶如
T41n1823_p0816a02║刀藏。」此《正理》文，但釋藏義，未辨有財。《正理》
T41n1823_p0816a03║下文以對法藏故名對法藏，此文方釋有
T41n1823_p0816a04║財。光法師說刀名藏，作有財釋，謬之甚矣。
T41n1823_p0816a05║釋對法藏中無持業釋者，謂世親論主
T41n1823_p0816a06║不欲自取其功，推能於本故也。
T41n1823_p0816a07║第六、廣釋文義者，就中有二：一別釋品名、
T41n1823_p0816a08║二依文正解。就別釋品名，復分為二：一
T41n1823_p0816a09║正釋品名、二明品先後。言正釋品名者，
T41n1823_p0816a10║族義、持義、性義名界，此品廣明，故名分別。
T41n1823_p0816a11║問：「此品亦明蘊、處，何故以界標名？」答：「此
T41n1823_p0816a12║品廣以二十二門分別十八界故，以界標
T41n1823_p0816a13║名。蘊、處不爾，故不標也。」二明品先後者，
T41n1823_p0816a14║此頌上下總有八品：一〈界品〉、二〈根品〉、三〈世
T41n1823_p0816a15║間品〉、四〈業品〉、五〈隨眠品〉、六〈賢聖品〉、七〈智品〉、
T41n1823_p0816a16║八〈定品〉。〈破我〉一品，無別正頌，故此不論。初
T41n1823_p0816a17║二品總明有漏無漏，後六品別明有漏無漏。
T41n1823_p0816a18║總是其本，所以先說；依總釋別，所以後說。
T41n1823_p0816a19║就總明中，初〈界品〉明諸法體，〈根品〉明諸
T41n1823_p0816a20║法用。體是其本，所以先說；依體起用，故次
T41n1823_p0816a21║明根。就別明六品中，初三品別明有漏，
T41n1823_p0816a22║後三品別明無漏。有漏可厭，所以先說；厭
T41n1823_p0816a23║已令欣無漏，所以後說。就別明有漏中，
T41n1823_p0816a24║〈世品〉明果，〈業品〉明因，〈隨眠品〉明緣。果麁
T41n1823_p0816a25║易厭，所以先明；果不孤起，必藉於因，故
T41n1823_p0816a26║次明業；因不孤起，必待於緣，所以後明
T41n1823_p0816a27║隨眠。就別明無漏中，〈賢聖品〉明果，〈智品〉
T41n1823_p0816a28║明因，〈定品〉明緣。果相易欣，所以先說；果必
T41n1823_p0816a29║藉因，故次明智；智必待緣，故後明定。
T41n1823_p0816b01║從此第二，依文正解者，將釋此頌，略為三
T41n1823_p0816b02║分：一序分、二正宗、三流通。夫聖人造論，必
T41n1823_p0816b03║有由致，故初明序分。序分既訖，當有所陳，
T41n1823_p0816b04║故次明正宗。宗義已彰，勸物修學，故後有
T41n1823_p0816b05║流通。初三行頌是序分，次有六百行頌是
T41n1823_p0816b06║正宗，後四行頌是流通分。就序分中，文分
T41n1823_p0816b07║兩段：初有四句頌正明序分，後有八句隨
T41n1823_p0816b08║難別解。且初正明序分四句者，頌曰：
T41n1823_p0816b09║「諸一切種諸冥滅，拔眾生出生死泥，
T41n1823_p0816b10║敬禮如是如理師。對法藏論我當說。」
T41n1823_p0816b11║釋曰：此之四句正明序分。就此序分復分
T41n1823_p0816b12║兩段：一歸敬序、二發起序。即前三句是歸敬
T41n1823_p0816b13║序，第四句是發起序。就前三句，初兩句明
T41n1823_p0816b14║佛三德，第三句指德歸敬。初諸字明所歸
T41n1823_p0816b15║敬，次十三字明佛三德。諸者，謂諸佛，故論
T41n1823_p0816b16║云：「諸言所表，謂佛世尊。」後十三字中，前有
T41n1823_p0816b17║六字明自利德，後七字明利他德。一切種
T41n1823_p0816b18║諸冥滅者，自利德也。冥有二種：一者一切
T41n1823_p0816b19║種冥、二者諸冥。一切種冥名不染無知，諸冥
T41n1823_p0816b20║是染污無知。此二無知能覆實義，及障真
T41n1823_p0816b21║見，故說為冥（外境名實義，內心名真見）。一切種者，不染無
T41n1823_p0816b22║知種類無邊，名一切種。障一切法，不能悟
T41n1823_p0816b23║解，是不染無知，故種類多也。不染無知，劣
T41n1823_p0816b24║慧為體，三性門中，善、無記攝。體非煩惱，故
T41n1823_p0816b25║名不染。於境不悟，稱曰無知。無知即不染，
T41n1823_p0816b26║名不染無知，持業釋也。亦名習氣，數習煩
T41n1823_p0816b27║惱，所成氣分，習之氣故，名為習氣。唯佛永
T41n1823_p0816b28║斷，二乘猶有，故論云：「聲聞、獨覺雖滅諸冥，
T41n1823_p0816b29║以染無智畢竟斷故，非一切種。所以者何？
T41n1823_p0816c01║由於佛法極遠時處，及諸義類，無邊差別。
T41n1823_p0816c02║不染無知，猶未斷故。」解云：佛法者，佛所知
T41n1823_p0816c03║法，即極遠時等是也。八萬劫外名極遠時，
T41n1823_p0816c04║三千界外名極遠處也。諸冥者，是染污
T41n1823_p0816c05║無知，諸謂諸境，即四諦修道五部境也，五部
T41n1823_p0816c06║非一，故名諸境。冥者，即是見修所斷一切
T41n1823_p0816c07║煩惱，以此煩惱覆障諸境，故說為冥。染污
T41n1823_p0816c08║無知，無明為體，煩惱不淨，名為染污。於境
T41n1823_p0816c09║不悟，故曰無知。無知即染污，名染污無知，
T41n1823_p0816c10║持業釋也。頌言滅者，滅有二滅：一擇滅、
T41n1823_p0816c11║二非擇滅。一切種冥滅，是非擇滅，由佛世
T41n1823_p0816c12║尊斷一切種冥，證不生法，故名非擇滅。此
T41n1823_p0816c13║言證者，是不染無知，勝緣闕位，得非擇滅，
T41n1823_p0816c14║名為證也。由斷此冥，獲一切智，能知一切
T41n1823_p0816c15║種類法，故智德圓滿。諸冥滅者，即是擇滅，
T41n1823_p0816c16║由佛世尊斷煩惱冥，證不生法，名為擇滅，
T41n1823_p0816c17║斷德圓滿故。頌滅字，通二滅也。智德是佛身
T41n1823_p0816c18║中智慧為體，斷德是佛所證擇滅為體。滅
T41n1823_p0816c19║名為斷，由斷顯故。拔眾生出生死泥者，
T41n1823_p0816c20║嘆利他德也。一切眾生於生死泥淪沒無
T41n1823_p0816c21║救，世尊哀愍，隨授所應正法教手，拔濟令
T41n1823_p0816c22║出。此是恩德，大悲為體。言眾生者，有
T41n1823_p0816c23║眾多生死故也。言泥者，有漏業煩惱異熟
T41n1823_p0816c24║果為體。煩惱如水，業異熟如土，由此相參，
T41n1823_p0816c25║成生死泥。敬禮如是如理師者，指德歸
T41n1823_p0816c26║敬，稽首接足，故稱敬禮。諸有具前自他利
T41n1823_p0816c27║德，故云如是。即如是者，指前三德也。如
T41n1823_p0816c28║理師者，顯利他德，益物為勝，故別標敬。
T41n1823_p0816c29║由佛世尊能方便說如理正教，拔濟眾生，
T41n1823_p0817a01║名如理師。上來歸敬序竟。
T41n1823_p0817a02║對法藏論我當說者，是發起序，為發起論
T41n1823_p0817a03║端故也。教誡學徒，故稱為論。教是教授，
T41n1823_p0817a04║令人修善。誡是誡勗，令人斷惡。斷惡修
T41n1823_p0817a05║善故名教誡。其對法藏，隣次當辨。我當說
T41n1823_p0817a06║者，五蘊假者目之為我，當說之言簡已正
T41n1823_p0817a07║說。
T41n1823_p0817a08║從此第二，隨難別解。此復分三：一釋對法、
T41n1823_p0817a09║二釋藏、三明說意說人。且初第一釋對法
T41n1823_p0817a10║者，頌曰：
T41n1823_p0817a11║「淨慧隨行名對法，及能得此諸慧論。」
T41n1823_p0817a12║釋曰：淨慧隨行名對法者，明勝義對法也。
T41n1823_p0817a13║淨慧者，謂無漏慧。離縛名淨，簡擇稱慧。淨
T41n1823_p0817a14║慧眷屬，名曰隨行。慧相應心，及受、想等諸
T41n1823_p0817a15║心所法，四相及得，道共無表，此等諸法是
T41n1823_p0817a16║慧眷屬，隨慧行故，名曰隨行。如是淨慧及
T41n1823_p0817a17║與隨行，通攝五蘊，名為勝義阿毘達磨。此
T41n1823_p0817a18║五蘊中，言色蘊者，道共戒也。受、想蘊者，隨
T41n1823_p0817a19║行中受想心所也。行蘊者，除受、想外諸餘心
T41n1823_p0817a20║所，四相及得也。識蘊者，慧相應心也。言勝
T41n1823_p0817a21║義者，無漏名勝，實體稱義，勝即是義，名為
T41n1823_p0817a22║勝義。勝義即對法，名勝義對法，持業釋也。
T41n1823_p0817a23║及能得此諸慧論者，此明世俗對法。頌文
T41n1823_p0817a24║諸字，通在兩處：一則諸慧、二則諸論。慧論
T41n1823_p0817a25║非一，故名為諸。此諸慧論是有漏法，名為
T41n1823_p0817a26║世俗。此者，無漏淨慧也。由彼諸慧諸論，方
T41n1823_p0817a27║能得此無漏淨慧，名能得此也。非但淨慧
T41n1823_p0817a28║隨行名為對法，及能得此諸慧論亦名對
T41n1823_p0817a29║法，故云及也。言諸慧者，慧有四種：一者生
T41n1823_p0817b01║得慧，生便得故；二者聞慧，聞教成故；三者思
T41n1823_p0817b02║慧，因思起故；四者修慧，從定生故，定名為
T41n1823_p0817b03║修，熏修於心，令成功德，無過於定，故獨
T41n1823_p0817b04║名修。言諸論者，謂《六足論》等。一舍利子
T41n1823_p0817b05║造《集異門足論》，二大目犍連造《法蘊足論》，三
T41n1823_p0817b06║迦多演那造《施設足論》。已上三論，佛在世
T41n1823_p0817b07║造。佛涅槃後一百年中，提婆設磨造《識
T41n1823_p0817b08║身足論》。至三百年初，尊者世友造《品類足
T41n1823_p0817b09║論》，又造《界身足論》。至三百年末，迦多演尼
T41n1823_p0817b10║子造《發智論》。前六足論義門稍少，《發智》一
T41n1823_p0817b11║論法門最廣。後代論師說六為足，《發智》為
T41n1823_p0817b12║身。後代論師多宗《發智》，《大毘婆娑》依之而
T41n1823_p0817b13║造。無漏淨慧是真對法，有漏慧論非真對
T41n1823_p0817b14║法。言對法者，謂為無漏作資糧故，亦
T41n1823_p0817b15║名對法。故論云：「此諸慧論是彼資糧故，亦
T41n1823_p0817b16║得名《阿毘達磨》。」言資糧者，先因論教，次
T41n1823_p0817b17║有生得，從生得後方有聞慧，從聞慧後
T41n1823_p0817b18║次起思慧，從思慧後始生修慧，從修慧後
T41n1823_p0817b19║起無漏慧，故諸慧論是淨慧資糧也。釋此
T41n1823_p0817b20║法名者，能持自性，故名為法。且如色法，變
T41n1823_p0817b21║礙為性，能持此性，故名色法。略舉此一，
T41n1823_p0817b22║餘法例然。法有二種：一勝義法、二法相法。
T41n1823_p0817b23║勝義法者，謂是涅槃，是善是常，故名為勝。
T41n1823_p0817b24║有實體故，復名為義，即勝名義，即勝義名
T41n1823_p0817b25║法，故名勝義法，持業釋也。二法相法者，通
T41n1823_p0817b26║四聖諦。相者，性也，狀也，望自體邊名性，望
T41n1823_p0817b27║他緣邊名相。此四諦法是法相故，故名
T41n1823_p0817b28║法相法。法相即法，持業釋也。對有二義：一則
T41n1823_p0817b29║對向，謂無漏慧對向涅槃。二則對觀，謂無
T41n1823_p0817c01║漏慧對觀四諦。前言對向，以因對果，因
T41n1823_p0817c02║即淨慧，果即涅槃。後言對觀，以心對境，
T41n1823_p0817c03║心即淨慧，境即四諦。無漏淨慧但是其對，
T41n1823_p0817c04║是能對故，而非是法，非所對故。言對法
T41n1823_p0817c05║者，是法之對故，依主釋也。光法師云：「能對對
T41n1823_p0817c06║勝，且與對名；理實而言，亦名為法，持自性
T41n1823_p0817c07║故。所對法勝，且立法名；理實而言，亦名
T41n1823_p0817c08║為對，是所對故。」由此對法俱通能所，
T41n1823_p0817c09║總有六種：一自性對法，謂淨慧也。二隨行對
T41n1823_p0817c10║法，謂淨慧眷屬也。三方便對法，謂有漏四慧
T41n1823_p0817c11║也。四資糧對法，謂論教也。五境界對法，謂四
T41n1823_p0817c12║諦也。六果對法，謂涅槃也。前四能對名對
T41n1823_p0817c13║法，後二所對名對法也。此能、所對各有
T41n1823_p0817c14║三釋。且能對法有三釋者，一能對名對，
T41n1823_p0817c15║所對名法，法之對故，名為對法，依主釋也。
T41n1823_p0817c16║二能對非對法，所對名對法。能對名對法
T41n1823_p0817c17║者，有對法故，名為對法，有財釋也。三能對
T41n1823_p0817c18║名對，是能對故，亦名為法；持自性故，對
T41n1823_p0817c19║即是法，名為對法，持業釋也。所對法中亦
T41n1823_p0817c20║有三釋，准能對說。依寶法師，唯說能對
T41n1823_p0817c21║名為對法，釋對法名，唯依主釋也。此解甚
T41n1823_p0817c22║佳，妙符論矣。
T41n1823_p0817c23║從此第二，釋藏名。論云：「已釋對法，何謂此
T41n1823_p0817c24║論名對法藏？」頌曰：
T41n1823_p0817c25║「攝彼勝義依彼故，此立對法俱舍名。」
T41n1823_p0817c26║釋曰：上句釋藏，下句釋名。攝彼勝義依彼
T41n1823_p0817c27║故者，以二義釋藏也。一攝彼勝義故、二依
T41n1823_p0817c28║彼故。攝彼勝義者，包含名藏，謂此《俱舍》
T41n1823_p0817c29║攝彼對法《發智論》等諸勝義言，故名為藏。
T41n1823_p0818a01║對法之藏，名對法藏，依主釋也。依彼者，所
T41n1823_p0818a02║依名藏，謂此《俱舍》，依彼對法《發智論》等，從
T41n1823_p0818a03║彼引生，彼是所依，故名為藏。《發智論》等是
T41n1823_p0818a04║對法藏，今此《俱舍》有對法藏，故名對法藏，
T41n1823_p0818a05║有財釋也。此立對法《俱舍》名者，結成也。
T41n1823_p0818a06║從此第三，明說意說人。論云：「何因說彼阿
T41n1823_p0818a07║毘達磨（問說意也）？誰復先說阿毘達磨（問說人也）？」頌曰：
T41n1823_p0818a08║「若離擇法定無餘，能滅諸惑勝方便。
T41n1823_p0818a09║由惑世間漂有海，因此傳佛說對法。」
T41n1823_p0818a10║釋曰：從若離擇法乃至第四句因此傳說對
T41n1823_p0818a11║法者，明說論意也。傳佛說對法者，明說論
T41n1823_p0818a12║人也。故第四句說對法三字通兩處也。擇
T41n1823_p0818a13║法者，慧也，慧能滅惑，為勝方便。若離於慧，
T41n1823_p0818a14║定無有餘能滅諸惑勝方便也。由煩惱
T41n1823_p0818a15║惑，令有情世間漂在三有生死海中，故說對
T41n1823_p0818a16║法，以對法中詮慧故也。論雖明戒、定，兼非
T41n1823_p0818a17║正也。傳佛說對法者，然佛世尊處處散說
T41n1823_p0818a18║阿毘達磨，迦多演尼子等結集安置，猶如大
T41n1823_p0818a19║德法救所集〈無常品〉等鄔陀南頌（已上論文也）。鄔
T41n1823_p0818a20║陀南者，此言集施，或云集散。集所說義，散
T41n1823_p0818a21║施有情，名鄔陀南。言法救者，以法救人故
T41n1823_p0818a22║也。法救大德，佛說無常義，集為無常頌，乃
T41n1823_p0818a23║至無我義，集為無我頌。上來明序分竟。
T41n1823_p0818a24║從此已下，明論正宗。就中有二：一總標綱
T41n1823_p0818a25║要、二別釋體性。且初標綱要者，論云：「何法
T41n1823_p0818a26║名為彼所簡擇，因此傳佛說對法耶？」頌曰：
T41n1823_p0818a27║「有漏無漏法，除道餘有為，
T41n1823_p0818a28║於彼漏隨增，故說名有漏。
T41n1823_p0818a29║無漏謂道諦，及三種無為，
T41n1823_p0818b01║謂虛空二滅。此中空無礙，
T41n1823_p0818b02║擇滅謂離繫，隨繫事各別，
T41n1823_p0818b03║畢竟礙當生，別得非擇滅。」
T41n1823_p0818b04║釋曰：初一句總標，後十一句別釋。就別釋中，
T41n1823_p0818b05║前三句別釋有漏法，後八句別釋無漏法。
T41n1823_p0818b06║有漏無漏法者，標也，謂一切法不過二種：
T41n1823_p0818b07║一者有漏、二者無漏。除道餘有為者，明有漏
T41n1823_p0818b08║體也。除道者，除道諦也。諦有四種，苦、集、滅、
T41n1823_p0818b09║道。苦、集、道三是有為法。道雖有為，是無漏
T41n1823_p0818b10║法。今明有漏，故除道也。餘有為者，即苦、集
T41n1823_p0818b11║諦，道諦外故，稱之為餘，故餘有為即苦、集
T41n1823_p0818b12║諦。於彼漏隨增者，解有漏義。於彼者，彼前
T41n1823_p0818b13║苦、集。漏謂煩惱，泄過無窮，煩惱名漏，諸漏
T41n1823_p0818b14║於彼苦、集諦中等隨順增長故。苦、集諦名
T41n1823_p0818b15║為有漏，有彼漏故。故論云：「諸漏於中等隨
T41n1823_p0818b16║增故（漏於苦、集相應法中，所緣法中，互相隨順，互相增長，相望力齊，故名等）。」又論云：
T41n1823_p0818b17║「緣滅、道諦，諸漏雖生，而不隨增，故非有漏。」
T41n1823_p0818b18║不隨增義，〈隨眠品〉中自當廣釋。故說名有漏
T41n1823_p0818b19║者，結也。無漏謂道諦，及三種無為者，別釋無
T41n1823_p0818b20║漏也。道諦者，有為無漏也。三種無為者，無
T41n1823_p0818b21║為無漏也。謂虛空二滅者，列三無為也。二
T41n1823_p0818b22║滅者，擇滅，非擇滅也。此中空無礙者，釋虛空
T41n1823_p0818b23║體。此中者，於略所說三無為中，虛空但以
T41n1823_p0818b24║無礙為性。由無障故，色於中行。擇滅謂
T41n1823_p0818b25║離繫者，出擇滅體，擇滅以離繫為性。繫者，
T41n1823_p0818b26║縛也。縛有二種：一相應縛、二所緣縛。然此
T41n1823_p0818b27║二縛，〈隨眠品〉明，此略不釋。斷此二縛，證
T41n1823_p0818b28║得無為，名為擇滅。擇者，慧也，由慧簡擇四
T41n1823_p0818b29║聖諦故。滅者，涅槃，不生名滅，擇力所得滅，
T41n1823_p0818c01║名為擇滅。如牛所駕車名曰牛車，略去中
T41n1823_p0818c02║言，故作是說。隨繫事各別者，明擇滅數量，
T41n1823_p0818c03║謂擇滅隨所繫事，體各別故。且如三界九
T41n1823_p0818c04║地，地地有九品煩惱，九九八十一品。斷一
T41n1823_p0818c05║品惑，證一品擇滅，乃至斷八十一品，證得
T41n1823_p0818c06║八十一品擇滅，故體各別也。又論云：「依何
T41n1823_p0818c07║義說滅無同類（問也，擇滅體多，應有同類，依何義說擇滅無同類耶）？依
T41n1823_p0818c08║滅自無同類因義，亦不與他，故作是說，非
T41n1823_p0818c09║無同類（答也，依滅自無同類因義者，顯擇滅不從同類因生也。亦不與他者，擇滅亦不與
T41n1823_p0818c10║他作同類因也。故作是說者，經依無同類因義，故作是說滅無同類也。非無同類者，顯擇滅有多體同類也）。」
T41n1823_p0818c11║畢竟礙當生，別得非擇滅者，釋非擇滅。言
T41n1823_p0818c12║當生者，當來生法。此當生法，緣會則生，緣
T41n1823_p0818c13║闕不生。於不生時，得非擇滅。此非擇滅，
T41n1823_p0818c14║礙當生法，令永不起，名畢竟礙。言別
T41n1823_p0818c15║得者，謂非擇滅有實體性，緣闕位中，起別
T41n1823_p0818c16║得得，故非擇滅，得不因擇，但由緣闕，名
T41n1823_p0818c17║非擇滅。論云：「如眼與意專一色時，餘色聲
T41n1823_p0818c18║香味觸等謝。緣彼境界五識身等，住未來
T41n1823_p0818c19║世畢竟不生。由彼不能緣過去境，緣不
T41n1823_p0818c20║具故，得非擇滅（解云：如眼與意識專一色時，所餘不見聞等色聲香味觸落謝過去
T41n1823_p0818c21║也。於專一色時，合有一類五識緣彼已謝五境，緣正專一色故，餘五識不得起。此未起五識畢竟不生，
T41n1823_p0818c22║謂五境已謝故，五識唯緣現在，不合緣過去境故。未來五識得非擇滅，言觸等等取法界中，有與能緣同時
T41n1823_p0818c23║為所緣境，謂他心智所緣心所也。五識等等取意識中，亦有緣同時境，謂他心智也。以他心智唯緣現
T41n1823_p0818c24║在，緣心不緣心所、緣心所不緣心。正緣心時，緣心所
T41n1823_p0818c25║他心智得非擇滅；正緣心所時，緣心他心智得非擇滅。此約同時合緣者說也）。」亦論云：
T41n1823_p0818c26║「於法得滅，應作四句。或於諸法唯得擇
T41n1823_p0818c27║滅，謂諸有漏過現生法，以有漏故唯得
T41n1823_p0818c28║擇滅，以過現生法故不得非擇滅。或於
T41n1823_p0819a01║諸法唯得非擇滅，謂不生法，無漏有為，以
T41n1823_p0819a02║不生故得非擇滅，以無漏故不得擇
T41n1823_p0819a03║滅。或於諸法俱得二滅，謂彼不生諸有
T41n1823_p0819a04║漏法，以不生故得非擇滅，以有漏故亦
T41n1823_p0819a05║得擇滅。或於諸法不得二滅，謂諸無漏
T41n1823_p0819a06║過現生法，以無漏故不得擇滅，以過現
T41n1823_p0819a07║生故亦不得非擇滅。」
T41n1823_p0819a08║從此第二，別釋諸法體。於中有二：一辨
T41n1823_p0819a09║諸法異名、二明諸法體。就辨異名中分
T41n1823_p0819a10║二：一明有為異名、二明有漏異名。且初明
T41n1823_p0819a11║有為異名者，論云：「前言除道餘有為法是
T41n1823_p0819a12║名有漏，何謂有為？」頌曰：
T41n1823_p0819a13║「又諸有為法，謂色等五蘊。
T41n1823_p0819a14║亦世路言依，有離有事等。」
T41n1823_p0819a15║釋曰：又諸有為法，謂色等五蘊者，標有為法
T41n1823_p0819a16║也。為者，作也，此有為法眾緣造作，故名為
T41n1823_p0819a17║有彼為故，名為有為。問：「過、現眾緣造作
T41n1823_p0819a18║故，可說名有為。未來既未造，如何名有為？」
T41n1823_p0819a19║答：「是彼過、現造作類故，故名有為。如乳如
T41n1823_p0819a20║薪，飲兒乳時，可名為乳，未飲名乳，飲流
T41n1823_p0819a21║類故。正燒名薪，未燒名薪，燒流類故。」色
T41n1823_p0819a22║等者，等取受、想、行、識，名為五蘊。亦世路言
T41n1823_p0819a23║依，有離有事等者，正辨異名。亦世路者，世
T41n1823_p0819a24║謂三世，路即是法，世所依故。謂過去法是
T41n1823_p0819a25║世已行，現在法是世正行，未來法是世當
T41n1823_p0819a26║行，故有為法是三世路。世之路故，名為世
T41n1823_p0819a27║路，依主釋也。又解：此有為法可破壞故，名
T41n1823_p0819a28║之為世。無常所依，故名為路。世即是路，名
T41n1823_p0819a29║為世路，是持業釋也　故論云：「或為無常
T41n1823_p0819b01║所吞食故。」解云：有為被無常遷，無常是
T41n1823_p0819b02║能吞食也。言謂言語，以聲為體，此言所依，
T41n1823_p0819b03║即名俱義。言俱義者，取有為義。此所詮
T41n1823_p0819b04║義與能詮名，俱墮三世，故名俱義。無為
T41n1823_p0819b05║雖義，不墮三世，不名俱義，非言依也。
T41n1823_p0819b06║有離者，離謂永離，即是涅槃。一切有為有
T41n1823_p0819b07║彼離故，名為有離，如有財者名為有財。
T41n1823_p0819b08║有事者，事是因義。有為有因，故名為有
T41n1823_p0819b09║事。頌文等者，等取有果。有為有果，無為無
T41n1823_p0819b10║果，是故有為名為有果。如是等類，是有為
T41n1823_p0819b11║法差別眾名。
T41n1823_p0819b12║其次第二，明有漏異名。頌曰：
T41n1823_p0819b13║「有漏名取蘊，亦說為有諍，
T41n1823_p0819b14║及苦集世間，見處三有等。」
T41n1823_p0819b15║釋曰：有漏名取蘊者，煩惱名取，能執取生
T41n1823_p0819b16║死故也。蘊從取生，故名取蘊，從因為名。
T41n1823_p0819b17║如草糠火，火從草糠生，名草糠火。或蘊屬
T41n1823_p0819b18║取，故名取蘊，從屬為名。如帝王臣，臣屬
T41n1823_p0819b19║帝王，名帝王臣。或蘊生取，故名取蘊，從果
T41n1823_p0819b20║為名。如華果樹，生華菓故，名華菓樹。言
T41n1823_p0819b21║有諍者，煩惱名諍。觸動善品，損害自他，故
T41n1823_p0819b22║名為諍。此有漏法諍隨增故，名為有諍，有
T41n1823_p0819b23║彼諍故。猶如前說有彼漏故，名為有漏。
T41n1823_p0819b24║苦者苦諦，三界有漏違聖心故，總名為苦。
T41n1823_p0819b25║非是苦受逼迫之苦，以彼苦受唯欲界故。
T41n1823_p0819b26║集者集諦，有漏諸法招集苦故，名之為
T41n1823_p0819b27║集。世間者，是可毀壞義。有漏諸法有二
T41n1823_p0819b28║種壞：一四相壞、二對治壞，故名世間。無漏
T41n1823_p0819b29║道諦雖四相壞，闕第二對治壞，故不名
T41n1823_p0819c01║世間。亦名見處者，見謂五見：身見、邊見、邪
T41n1823_p0819c02║見、見取、戒禁取。此有漏法見所住處，故名
T41n1823_p0819c03║見處。名三有者，欲有、色有、無色有。諸有
T41n1823_p0819c04║漏法有三種義，得名三有。一、三有因，因即
T41n1823_p0819c05║集諦；二、三有依，依即苦諦；三、是三有攝。具
T41n1823_p0819c06║此三義，故名三有。等者，等取有染。如是等
T41n1823_p0819c07║類是有漏法差別眾名。
T41n1823_p0819c08║從此第二，正明體性。就中有三：一總辨體
T41n1823_p0819c09║性、二別釋名義、三諸門分別。就總辨體中
T41n1823_p0819c10║分三：一正出體、二明總攝、三顯開合。就
T41n1823_p0819c11║第一正出體中分三：一明色蘊、二明三蘊、
T41n1823_p0819c12║三明識蘊。就明色蘊中分二：一正立蘊、
T41n1823_p0819c13║二立處界。就立蘊中分二：一開章、二別
T41n1823_p0819c14║釋。且初開章者，論云：「前言色等五蘊，謂有為
T41n1823_p0819c15║法。色蘊者何？」頌曰：
T41n1823_p0819c16║「色者唯五根，五境及無表。」
T41n1823_p0819c17║釋曰：五根，眼、耳、鼻、舌、身；五境，色、聲、香、味、觸；及
T41n1823_p0819c18║無表色。此十一種名為色蘊。
T41n1823_p0819c19║從此已下，依章別釋。就此有三：一釋五
T41n1823_p0819c20║根、二釋五境、三釋無表。且初釋五根者，頌
T41n1823_p0819c21║曰：
T41n1823_p0819c22║「彼識依淨色，名眼等五根。」
T41n1823_p0819c23║釋曰：彼者，彼前眼等五根也。識者，即眼、耳、鼻、
T41n1823_p0819c24║舌、身識也。眼識等五，依止眼等五根，從依
T41n1823_p0819c25║得名，名眼識等。頌言彼識，彼能依識，故
T41n1823_p0819c26║名彼識。依淨色者，彼識所依五種淨色，名
T41n1823_p0819c27║眼等五根。眼等五根體清淨故，如珠寶光，
T41n1823_p0819c28║故名淨色。
T41n1823_p0819c29║次下第二釋五境者，頌曰：
T41n1823_p0820a01║「色二或二十，聲唯有八種，
T41n1823_p0820a02║味六香四種，觸十一為性。」
T41n1823_p0820a03║釋曰：色二或二十者，色有二種：一顯、二形。
T41n1823_p0820a04║或二十者，開為二十：顯色十二，形色有八，
T41n1823_p0820a05║故成二十。顯色十二者，青、黃、赤、白、影、光、明、闇、
T41n1823_p0820a06║雲、煙、塵、霧。形色八者，長、短、方、圓、高、下、正、不
T41n1823_p0820a07║正。日、焰名光。月、星、火藥、諸焰名明。障光
T41n1823_p0820a08║明生，於中餘色，可見名影。翻此為闇。謂
T41n1823_p0820a09║形平等，名之為正。形不平等，名為不正。餘
T41n1823_p0820a10║色易了，故今不釋。聲唯有八種者，一有執
T41n1823_p0820a11║受大種，為因有情，名可意聲；二有執受大種，
T41n1823_p0820a12║為因有情，名不可意聲；三有執受大種，為因
T41n1823_p0820a13║非有情，名可意聲；四有執受大種，為因非有
T41n1823_p0820a14║情，名不可意聲；五無執受大種，為因有情，名
T41n1823_p0820a15║可意聲；六無執受大種，為因有情，名不可意
T41n1823_p0820a16║聲；七無執受大種，為因非有情，名可意聲；八
T41n1823_p0820a17║無執受大種，為因非有情，名不可意聲。有
T41n1823_p0820a18║情身中所發音聲，名有執受，謂言手等也。
T41n1823_p0820a19║就中語業名有情名，能詮表故。拍手等
T41n1823_p0820a20║聲名非有情名，不能詮表故。風、林、河等
T41n1823_p0820a21║所發音聲，名無執受，大種為因。無執受中有
T41n1823_p0820a22║情名者，謂化人語聲，此化人身雖無執受，
T41n1823_p0820a23║能詮表故，稱有情名。餘義易知。味六者，
T41n1823_p0820a24║苦、酢、醎、辛、甘、淡別故。香四種者，好香、惡香、
T41n1823_p0820a25║等香、不等香有差別故。沈檀等名好香；葱、
T41n1823_p0820a26║薤等名惡香。好惡香中增益依身名為等
T41n1823_p0820a27║香，損減依身名不等香，無增損者名好
T41n1823_p0820a28║惡香。故好惡香中各分出等、不等香，故成
T41n1823_p0820a29║四香。觸十一者，一地、二水、三火、四風、五
T41n1823_p0820b01║輕、六重、七滑、八澁、九飢、十渴、十一冷。堅名
T41n1823_p0820b02║地，濕名水，煖名火，動名風，可稱名重，翻
T41n1823_p0820b03║此名輕，柔耎名滑，麁強名澁，食欲名飢，
T41n1823_p0820b04║煖欲名冷，飲欲名渴。冷、飢、渴三是心所欲，
T41n1823_p0820b05║非正目觸。因有三觸，發此三欲，故冷、飢、渴
T41n1823_p0820b06║是觸家果，而非是觸。今言觸者，從果為名。
T41n1823_p0820b07║故論云：「此皆於因，立果名故。」如有頌曰：
T41n1823_p0820b08║「諸佛出現樂，演說正法樂，
T41n1823_p0820b09║僧眾和合樂，同修勇進樂。」
T41n1823_p0820b10║（解云：佛出現等實非是樂，能生樂故，從果為名。觸亦如是。）
T41n1823_p0820b11║從此第三，明無表色。於中有二：一正明無
T41n1823_p0820b12║表、二明能造大種。且初第一，正明無表者，
T41n1823_p0820b13║頌曰：
T41n1823_p0820b14║「亂心無心等，隨流淨不淨。
T41n1823_p0820b15║大種所造性，由此說無表。」
T41n1823_p0820b16║釋曰：亂心無心等者，明無表位。亂心者，此
T41n1823_p0820b17║善無表、餘惡無記心，名為亂心，亂善無表
T41n1823_p0820b18║故。善心名不亂心，同善性故。此惡無表、餘
T41n1823_p0820b19║善無記心，名亂心，亂惡無表故。惡心名
T41n1823_p0820b20║不亂心，同惡性故。故善、惡心通亂、不亂，
T41n1823_p0820b21║無記心唯名亂，無無記無表故。故論云：「亂
T41n1823_p0820b22║心者，謂此餘心。」無心者，謂無想定、滅盡定。
T41n1823_p0820b23║等言顯示不亂有心。謂亂心等，等取不
T41n1823_p0820b24║亂心。無心等，等取有心。亂、不亂心，散位一
T41n1823_p0820b25║對。無心、有心，定位一對。故頌等字義通兩
T41n1823_p0820b26║處。隨流者，明無表相。隨謂隨順，性相似
T41n1823_p0820b27║故。流謂流轉，相續起故。故論云：「相似相續，
T41n1823_p0820b28║說名隨流（相似名隨，相續名流）。」淨不淨者，出無表體。無
T41n1823_p0820b29║表唯善惡，不通無記性，名淨不淨。大種
T41n1823_p0820c01║所造性者，簡法也，為簡諸得。諸得者，雖
T41n1823_p0820c02║復通四位，行相似相續濫無表相，然得非
T41n1823_p0820c03║是大種所造，簡諸得故，是故復言大種所
T41n1823_p0820c04║造，謂無表色大種所造故。造者因義，因有
T41n1823_p0820c05║五因：一生因、二依因、三立、四持、五養。此
T41n1823_p0820c06║後當說。由此說無表者，結成。由此者，由
T41n1823_p0820c07║此上三句得立無表名。說者，顯此是師宗
T41n1823_p0820c08║言。無表雖以色業為性，同有表業，然非表
T41n1823_p0820c09║示令他了知，故名無表。
T41n1823_p0820c10║此下第二明能造大種。於中有二：一實四
T41n1823_p0820c11║大種、二假四大種。且初第一明實大種
T41n1823_p0820c12║者，論云：「前言無表大種所造，大種者何？」頌曰：
T41n1823_p0820c13║「大種謂四界，即地水火風。
T41n1823_p0820c14║能成持等業，堅濕煖動性。」
T41n1823_p0820c15║釋曰：大種謂四界者，標也。三義釋大：一、體寬
T41n1823_p0820c16║廣故，謂四大種遍所造色，其體寬廣。二、增
T41n1823_p0820c17║盛聚中形相大故，謂大地大山，地增盛；大
T41n1823_p0820c18║江大海，水增盛；炎爐猛焰，火增盛；黑風
T41n1823_p0820c19║團風，風增盛。三、能起種種大事用故，如
T41n1823_p0820c20║地能持世界，火能壞初禪，水能壞二禪，風
T41n1823_p0820c21║能壞三禪。一義釋種，與所造色為所依
T41n1823_p0820c22║故，故名為種。大則是種，故名大種。能持
T41n1823_p0820c23║自性故，名為界。即地水火風者，舉數。能成
T41n1823_p0820c24║持等業者，明用，地能成持用。等者，等取水
T41n1823_p0820c25║能成攝用，火能成熟用，風能成長用。堅濕
T41n1823_p0820c26║煖動性者，出體。地堅，水濕，火煖，風動。
T41n1823_p0820c27║從此下第二，明假四大種者，論云：「云何地
T41n1823_p0820c28║等？地等界別。」頌曰：
T41n1823_p0820c29║「地謂顯形色，隨世想立名。
T41n1823_p0821a01║水火亦復然，風即界亦爾。」
T41n1823_p0821a02║釋曰：地謂顯形色者，釋假地也。地謂顯形色，
T41n1823_p0821a03║色處為體，謂青等地依顯色立，長短等
T41n1823_p0821a04║地依形色立。此非實地，實地是堅，唯身根
T41n1823_p0821a05║得，非眼根見。於顯形色假立地名，是色處
T41n1823_p0821a06║攝，眼所見也。隨世想立名者，釋立假所由。
T41n1823_p0821a07║謂諸世間相示地者，以顯形色，而相指示，
T41n1823_p0821a08║佛隨世間想，立此假地名。水火亦復然者，
T41n1823_p0821a09║釋假水火，此假水火用顯形色以之為體，
T41n1823_p0821a10║例同假地，名亦復然。風即界亦爾者，釋假
T41n1823_p0821a11║風。風即界者，此一師釋：無有假風，風即是
T41n1823_p0821a12║界。界者，體也，體即是動，世間於動立風名
T41n1823_p0821a13║故。立動為風，即是實風，故無假風。言亦
T41n1823_p0821a14║爾者，此一師釋：許有假風，如前假地、水、火
T41n1823_p0821a15║依顯形色立；風亦如此，依顯形色，故言亦
T41n1823_p0821a16║然。如世間說黑風團風，黑即是顯，團即是
T41n1823_p0821a17║形，此用顯形，表示風故。問：「始自眼根，終
T41n1823_p0821a18║于無表，世尊何故說為色耶？」答：「論有兩釋。
T41n1823_p0821a19║第一釋云：可變壞故，名為色蘊（變者，顯剎那無常。壞
T41n1823_p0821a20║者，顯眾同分無常也）。誰能變壞（問也）？謂手觸故即便變壞。
T41n1823_p0821a21║廣說乃至蚊虻等觸。此變壞者即是可惱
T41n1823_p0821a22║壞義（答前問也。下文引證）。故大德法救〈集義品〉中作如
T41n1823_p0821a23║是說：
T41n1823_p0821a24║「趣求諸欲人，常起於希望。
T41n1823_p0821a25║諸欲若不遂，惱壞如箭中。」
T41n1823_p0821a26║（此頌是釋迦菩薩為多求王說也。此王性貪，欲採海寶。魔變為臣來白於王：「我能採寶。」遂與王期。及
T41n1823_p0821a27║至期日，魔不為來，其王憂苦，如箭在身。佛為彼王說此頌矣。今引意證色可惱壞也）。又
T41n1823_p0821a28║論云：「有說變礙故名為色（第二師釋色義也。變謂變壞，礙謂質礙也）。」
T41n1823_p0821a29║若爾，極微應不名色，無變礙故。難第二
T41n1823_p0821b01║釋也。由一極微不是積集，故無變礙也。此
T41n1823_p0821b02║難不然，無一極微各處而住，眾微聚集變
T41n1823_p0821b03║礙義成（答也。現在無一極微各處獨住也，以五識依緣必應積集也。依謂五根，緣謂五境。依緣極
T41n1823_p0821b04║微，既必積集，變礙義成也乎）。過去、未來應不名色（難也。現在極微聚可
T41n1823_p0821b05║得名為色，過未眾微散應不名為色矣）。此亦曾當有變礙故，及彼
T41n1823_p0821b06║類故，如所燒薪（答也。過去曾變礙，未來生法當變礙故，故名為色。及彼類
T41n1823_p0821b07║者，謂未來不生法。此不生法雖非當變礙，是變礙類故，亦名為色，猶如火薪也）。諸無表色
T41n1823_p0821b08║應不名色（難也。根境積極微成變礙可名色，無表非極微，無變礙故，應非色）。
T41n1823_p0821b09║有說表色有變礙故，無表隨彼，亦受色名。
T41n1823_p0821b10║如樹動時影必隨動（解云：釋無表難。總有三師，此是第一，雜心師釋
T41n1823_p0821b11║也。影從樹上起，樹動影必動，無表從表生，表色無表色也）。此釋不然，無變
T41n1823_p0821b12║礙故。又表滅時，無表應滅，如樹滅時，影必
T41n1823_p0821b13║隨滅（解云：此是論主破雜心師釋也。汝本以變礙釋色，無表無變礙，如何成色？故云此
T41n1823_p0821b14║釋不然，無變礙故。又破喻云：影從樹上起，樹滅影亦滅，無表依表生，表滅無表滅。然表滅時無表不滅，
T41n1823_p0821b15║滅既不等，色豈同乎？又《正理論》破云：隨心轉戒不從表生，應當非色也）。有釋所依大
T41n1823_p0821b16║種有變礙故，無表業亦名為色（此是第二有宗釋無表難
T41n1823_p0821b17║也）。若爾，所依有變礙故，眼識等五應亦名
T41n1823_p0821b18║色（解云：此是論主破有宗也。無表依大種，隨大種名為色。眼識等依五根，隨根識名色也）。
T41n1823_p0821b19║此難不齊，無表依止大種轉時，如影依樹、
T41n1823_p0821b20║光依珠寶。眼識等五依眼等根則不如是，
T41n1823_p0821b21║唯能為作助生緣故（解云：此文有宗古師救也。彼言論主將五識依五根難
T41n1823_p0821b22║無表色，此難不齊也。謂無表依大種，大種親因。如影依樹，樹為親因；光依珠寶，珠寶為親因。良由大種
T41n1823_p0821b23║望無表色具生等五因，故名親依。由是親依故，大種名色，無表亦名色也。眼等五根為增上緣，助生
T41n1823_p0821b24║五識，但是疎依而非親依，故眼識等不隨五根名為色也）。此影依樹，光依
T41n1823_p0821b25║珠寶言，且非符順毘婆沙宗。彼宗影等，
T41n1823_p0821b26║顯色極微，各自依止四大種故（解云：此是論主破古師解，
T41n1823_p0821b27║言有違宗失也。汝宗影之與光各自有大種以為親依，今言影依樹、光依珠寶，豈非違宗失乎？）。設
T41n1823_p0821c01║許影、光依止樹、寶，而無表色不同彼依，彼
T41n1823_p0821c02║許所依大種雖滅，而無表色不隨滅故（解云：此文
T41n1823_p0821c03║是論主縱破古師，故言設許也。樹、寶若滅，影、光必滅。大種若滅，無表不滅，故言無表色不同彼依也。依既
T41n1823_p0821c04║不同，為喻不成也）。復有別釋：彼所難言眼識等五所依
T41n1823_p0821c05║不定，或有變礙，謂眼等五根；或無變礙，謂
T41n1823_p0821c06║無間意。無表所依，則不如是。故前所難
T41n1823_p0821c07║定為不齊。變礙名色，理得成就（解云：此是第三，論主
T41n1823_p0821c08║為正釋也。無表依大種，但是變礙依，不同五識通有二依，故無表依大種得名色也）。上來正
T41n1823_p0821c09║明色蘊。
T41n1823_p0821c10║從此大文第二，正立處界者，頌曰：
T41n1823_p0821c11║「此中根與境，許即十處界。」
T41n1823_p0821c12║釋曰：此色蘊中五根、五境，於處門中立為
T41n1823_p0821c13║十處，於界門中立為十界。上來二段不同，
T41n1823_p0821c14║總是明色蘊竟。
T41n1823_p0821c15║其次第二，明受等三蘊者，頌曰：
T41n1823_p0821c16║「受領納隨觸，想取像為體，
T41n1823_p0821c17║四餘名行蘊。如是受等三，
T41n1823_p0821c18║及無表無為，名法處法界。」
T41n1823_p0821c19║釋曰：受領納隨觸者，釋受蘊也。受能領納，
T41n1823_p0821c20║隨順觸因，故名為受。此隨觸言，為顯因義，
T41n1823_p0821c21║因即是觸，能生受故。觸順於受，故名為隨。
T41n1823_p0821c22║受能領納，隨順觸因，名領納隨觸。問：「何故
T41n1823_p0821c23║受能領觸？」答：「受從觸生，行相似觸。領似觸
T41n1823_p0821c24║邊，說受能領。如世間說子能領父，子之媚
T41n1823_p0821c25║好皆似於父，故名為領。」餘心所法唯領
T41n1823_p0821c26║前境，不能領觸，名境界受。唯受一箇偏能
T41n1823_p0821c27║領觸，名自性受。又解：此隨觸聲為顯
T41n1823_p0821c28║前境隨順觸境，故名隨觸受能領納。餘
T41n1823_p0821c29║心所法雖俱領境，唯受偏強，以自性是受
T41n1823_p0822a01║故，獨得受名。如有十人同一處坐，一人是
T41n1823_p0822a02║賊，傍忽有一人叫喚呼賊，十人雖復俱聞
T41n1823_p0822a03║賊聲，實是賊者領則偏強。心、心所法雖同
T41n1823_p0822a04║領境，實是受者領亦偏強，故獨名受。此有
T41n1823_p0822a05║三種：謂苦、樂、捨。想取像為體者，明想蘊。想
T41n1823_p0822a06║能執取苦樂、怨親、男女等像，故名想蘊。四
T41n1823_p0822a07║餘名行蘊者，明行蘊也。四者，謂色、受、想、識。
T41n1823_p0822a08║除四蘊外，諸餘心所有四十四，及十四不
T41n1823_p0822a09║相應，此五十八法是四蘊餘，總名行蘊。
T41n1823_p0822a10║造作、遷流二義名行。據此義邊，色等五蘊
T41n1823_p0822a11║俱合名行，謂由行蘊攝法多故，偏得行名。
T41n1823_p0822a12║如是受等三，及無表無為，名法處法界者，立
T41n1823_p0822a13║處、界門。受等三者，等取想、行，名三也，并無
T41n1823_p0822a14║表成四，及三種無為成七。此等七法，十二
T41n1823_p0822a15║處中名為法處，十八界中名為法界。
T41n1823_p0822a16║從此已下，第三明識蘊。於中有二：一明識
T41n1823_p0822a17║蘊、二釋妨。且初第一明識蘊者，頌曰：
T41n1823_p0822a18║「識謂各了別，此即名意處，
T41n1823_p0822a19║及七界應知，六識轉為意。」
T41n1823_p0822a20║釋曰：識謂各了別者，明識蘊也。了別名識，
T41n1823_p0822a21║此有六種。了別不同，故名為各。謂初眼識
T41n1823_p0822a22║了色，乃至意識了法。此即名意處及七界
T41n1823_p0822a23║者，立處界門。此識蘊於十二處中即名意
T41n1823_p0822a24║處，於十八界門名七心界。於六識外更加
T41n1823_p0822a25║意界，名七心界。應知六識轉為意者，明
T41n1823_p0822a26║有意界。應知六識轉謝過去，能與後識
T41n1823_p0822a27║為所依邊，名為意界。故知六識居現在世
T41n1823_p0822a28║名識，在過去名意。
T41n1823_p0822a29║次下釋妨，於中有二：一別立意界妨、二十
T41n1823_p0822b01║八界不成妨。且初第一別立意界妨者，論
T41n1823_p0822b02║云：「若爾六識即是意界，異此說何復為意
T41n1823_p0822b03║界？」頌曰：
T41n1823_p0822b04║「由即六識身，無間滅為意。」
T41n1823_p0822b05║釋曰：身者，體也。此六識身初謝過去，名無
T41n1823_p0822b06║間滅，謂於中間無間隔故。即此六識無間
T41n1823_p0822b07║滅已，為後識依，即名意界。意者，所依義故。
T41n1823_p0822b08║過去識得名為意，由與現識為所依故。
T41n1823_p0822b09║從此第二，十八界不成妨者，難前問起。論
T41n1823_p0822b10║云：「若爾，實界應唯十二；或應十七，六識與
T41n1823_p0822b11║意更相攝故。何緣得立十八界耶？」頌曰：
T41n1823_p0822b12║「成第六依故，十八界應知。」
T41n1823_p0822b13║釋曰：成第六依故者，立意界所由也。眼等五
T41n1823_p0822b14║識各有別依，謂眼等五根。第六意識無
T41n1823_p0822b15║別所依，為成此依，故立意界。十八界應知
T41n1823_p0822b16║者，結成十八界也。既立意界，由此六識各
T41n1823_p0822b17║有所依，成十八界，所依、能依境界各六故，
T41n1823_p0822b18║成十八界。所依六者，謂眼等六根。能依六
T41n1823_p0822b19║者，謂眼等六識。境界六者，謂色等六境。
T41n1823_p0822b20║從此第二，明總攝者，頌曰：
T41n1823_p0822b21║「總攝一切法，由一蘊處界，
T41n1823_p0822b22║攝自性非餘，以離他性故。」
T41n1823_p0822b23║釋曰：總攝一切法，由一蘊處界者，正明相攝。
T41n1823_p0822b24║攝一切法，由一色蘊、由一意處、由一法界。
T41n1823_p0822b25║所以者何？且一切法不過五位：一色、二心、
T41n1823_p0822b26║三心所、四心不相應、五無為法。一切色法一
T41n1823_p0822b27║色蘊攝盡，一切心法一意處攝盡，一切心所
T41n1823_p0822b28║及不相應并無為法一法界攝盡，故舉此
T41n1823_p0822b29║三攝法總盡。攝自性非餘，以離他性故者，
T41n1823_p0822c01║明攝分齊。前言攝者，唯攝自性，不攝他
T41n1823_p0822c02║性，故云非餘。法與他性恒相離故，故不相
T41n1823_p0822c03║攝。自性攝者，色唯攝色，心唯攝心，且如
T41n1823_p0822c04║眼處、眼界及苦、集諦是色蘊攝，同色性故。不
T41n1823_p0822c05║攝意處、意界及滅諦等，非色性故。
T41n1823_p0822c06║從此大文第三，明數開合。於中有二：一明
T41n1823_p0822c07║數合、二明數開。且初第一明數合者，論云：
T41n1823_p0822c08║「眼、耳、鼻三處各有二，何緣界體非二十一？」
T41n1823_p0822c09║頌曰：
T41n1823_p0822c10║「類境識同故，雖二界體一。」
T41n1823_p0822c11║釋曰：類同者，同眼自性故。境同者，同以色為
T41n1823_p0822c12║境故。識同者，同與眼識為所依故。由此
T41n1823_p0822c13║眼界雖二立一，耳、鼻亦應如是分別。
T41n1823_p0822c14║其次第二，明數開者，論云：「若爾，何緣生依
T41n1823_p0822c15║二處？」頌曰：
T41n1823_p0822c16║「然為令端嚴，眼等各生二。」
T41n1823_p0822c17║釋曰：然為令端嚴者，論有二解。第一師解：
T41n1823_p0822c18║為所依身相端嚴故，界體雖一，而兩處生。
T41n1823_p0822c19║若眼、耳根處唯生一，鼻無二穴，身不端嚴。
T41n1823_p0822c20║此釋不然，論主破云：若本來爾，誰言醜陋？
T41n1823_p0822c21║又猫鵄等有何端嚴？第二正解：為所發
T41n1823_p0822c22║識明了端嚴，現見世間，閉一目等了別色
T41n1823_p0822c23║等便不分明，是故三根各生二處。
T41n1823_p0822c24║從此大文第二，別釋名義。於中有六：一釋
T41n1823_p0822c25║三法名、二教起因、三蘊廢立、四名次第、五名
T41n1823_p0822c26║廢立、六攝異名。初第一，釋三法名者，論
T41n1823_p0822c27║云：「已說諸蘊乃處、界攝，當說其義。此蘊、處、
T41n1823_p0822c28║界別義何云？」頌曰：
T41n1823_p0822c29║「聚生門種族，是蘊處界義。」
T41n1823_p0823a01║釋曰：初句釋義，次句結成。聚謂積聚，即是蘊
T41n1823_p0823a02║義。故經言：「諸所有色，若過去、若未來、若現
T41n1823_p0823a03║在，若內、若外，若麁、若細，若劣、若勝，若近、若
T41n1823_p0823a04║遠，如是一切略為一聚，說名色蘊。」此經
T41n1823_p0823a05║意者，義有五門：第一、三世門，謂無常已滅
T41n1823_p0823a06║名過去，若未已生名未來，已生未謝名現
T41n1823_p0823a07║在。第二、內外門，自身名內，所餘他身、非情
T41n1823_p0823a08║名外。或約十二處辨，眼等五根名內，色等
T41n1823_p0823a09║五境名外。第三、麁細門，色有三種：一有見
T41n1823_p0823a10║有對，謂色境也；二無見有對，謂眼等五根，聲、
T41n1823_p0823a11║香、味、觸也；三無見無對，謂無表色也。此三色
T41n1823_p0823a12║中，有對名麁，無對名細。或相待立，如無見
T41n1823_p0823a13║有對色，望有見有對色名細，望無見無對
T41n1823_p0823a14║色名麁。第四、劣勝門，染污名劣，不染名
T41n1823_p0823a15║勝（色十一中，眼等五根，香、味、觸八是無記性。色、聲兩種通三性。無表唯善惡。於三性中，善、無
T41n1823_p0823a16║記名不染，惡名染污也）。第五、遠近門，去來名遠，現在名
T41n1823_p0823a17║近。如色蘊中有此五門，乃至識蘊亦有五
T41n1823_p0823a18║門，應知亦然。唯麁細一門與色蘊有別，謂
T41n1823_p0823a19║眼等五識相應四蘊，依五根名麁。第六意
T41n1823_p0823a20║識相應四蘊，唯依意根名細。或約地辨，謂
T41n1823_p0823a21║九地中，下地名麁，上地名細。生門者，是
T41n1823_p0823a22║處義也。謂六根六境是心、心所生長門處，
T41n1823_p0823a23║由六識生，必託根境方能起故。論云：「是能
T41n1823_p0823a24║生長彼作用義（依薩婆多宗，法體先有，不可言生，但生其用耳）。」言種
T41n1823_p0823a25║族者，是界義。論有兩釋。一解：族者，謂種族
T41n1823_p0823a26║也，是生本義，謂十八界為同類因，各生自
T41n1823_p0823a27║類等流果故，是法生本。如一山中有多銅
T41n1823_p0823a28║鐵金銀等族，說名多界。如是一身，或一相
T41n1823_p0823a29║續，有十八類諸法種族，名十八界。解云：金
T41n1823_p0823b01║銀等族是金銀等鑛。言一身者，一有情身。
T41n1823_p0823b02║一相續者，一法相續。此一身一相續合前喻
T41n1823_p0823b03║中如一山中也。問：「若爾，無為應不名界，謂
T41n1823_p0823b04║無為法非同類因，不成生本故。」答：「心、心所
T41n1823_p0823b05║法生之本故，謂心、心所緣無為法生，雖
T41n1823_p0823b06║不為因，而得為境，是心、心所生之本故。」
T41n1823_p0823b07║有說界聲表種類義，謂十八法種類自性
T41n1823_p0823b08║各別不同，名十八界。此師解意，族謂族類，
T41n1823_p0823b09║謂十八法各各別也。如崔、盧等姓各各不
T41n1823_p0823b10║同。薩婆多宗，三科俱實。若依經部，蘊、處是
T41n1823_p0823b11║假，唯界是實。若依論主，唯蘊是假，餘二並
T41n1823_p0823b12║實。
T41n1823_p0823b13║從此第二，明教起因。論云：「何故世尊於所
T41n1823_p0823b14║知境，由蘊等門作三種說？」頌曰：
T41n1823_p0823b15║「愚根樂三故，說蘊處界三。」
T41n1823_p0823b16║釋曰：所化有情有三品故，世尊為說蘊等
T41n1823_p0823b17║三門。愚有三者，或愚心所總執為我，為說
T41n1823_p0823b18║五蘊。以五蘊中，一蘊是色、一蘊是心，分心
T41n1823_p0823b19║所法為受、想、行三蘊，故說五蘊能破彼執。
T41n1823_p0823b20║或唯愚色總執為我，為說十二處。以十
T41n1823_p0823b21║二處中，十處是色，唯意法非色，故說處門
T41n1823_p0823b22║能破彼執。或愚色、心總執為我，為說十
T41n1823_p0823b23║八界。以十八界廣說色、心，十界是色，餘八是
T41n1823_p0823b24║心，故說界門能破彼執。根亦三者，謂上
T41n1823_p0823b25║中下根。上根聰利，說略便解，為開五蘊；中
T41n1823_p0823b26║根稍遲，說處方解；下根最鈍，要須廣說，故
T41n1823_p0823b27║為談界。樂亦三者，為樂略中及廣文故，
T41n1823_p0823b28║如其次第，說蘊等三。
T41n1823_p0823b29║從此第三，明蘊廢立。就中有二：一正明蘊
T41n1823_p0823c01║廢立、二明蘊不攝無為。且初正明廢立者，
T41n1823_p0823c02║論云：「何緣世尊說餘心所，總置行蘊，分別
T41n1823_p0823c03║受、想為二蘊耶（心所有四十六，唯除受、想。餘四十四入行蘊攝，名餘心所）？」
T41n1823_p0823c04║頌曰：
T41n1823_p0823c05║「諍根生死因，及次第因故。
T41n1823_p0823c06║於諸心所法，受想別為蘊。」
T41n1823_p0823c07║釋曰：初之兩句正舉三因，後之兩句結成
T41n1823_p0823c08║別蘊。言三因者，第一、諍根因。諍根有二，謂
T41n1823_p0823c09║著諸欲及著諸見，此二受、想，如其次第為
T41n1823_p0823c10║最勝因。味受力故，貪著諸欲。倒想力故，貪
T41n1823_p0823c11║著諸見。解云：諸欲者，是五妙境也。諸見者，是
T41n1823_p0823c12║身見等五也。諸欲貪及諸見體是煩惱，煩惱
T41n1823_p0823c13║名諍，即諍名根。受、想二法與諍根為因，諍
T41n1823_p0823c14║根之因，依主釋也。第二、生死因者，由貪著
T41n1823_p0823c15║受，起倒想故生死輪迴，故受與想為生死
T41n1823_p0823c16║因。生死之因，依主釋也。第三、明次第因
T41n1823_p0823c17║者，隣次當辨。由上三因，於心所法，應知
T41n1823_p0823c18║別立受、想為蘊。
T41n1823_p0823c19║從此第二，明無為非蘊者，論云：「何故無為
T41n1823_p0823c20║說在處、界，非蘊攝耶？」頌曰：
T41n1823_p0823c21║「蘊不攝無為，義不相應故。」
T41n1823_p0823c22║釋曰：初句正標，次句釋成。義不相應，論有
T41n1823_p0823c23║三解。第一解云：三無為法與色等義不相
T41n1823_p0823c24║應故，謂體非色，乃至非識。無為體非色，
T41n1823_p0823c25║與色義不相應，乃至體非識，與識義不
T41n1823_p0823c26║相應，故非蘊攝。問：「無為既非五蘊，何不
T41n1823_p0823c27║立為第六蘊耶？」答：「亦不可說為第六蘊，彼
T41n1823_p0823c28║與蘊義不相應故。聚義是蘊，無為非聚
T41n1823_p0823c29║義，義不相應，不可立蘊。」第二解云：又言
T41n1823_p0824a01║取蘊，為顯染依；染、淨二依，蘊言所顯。無
T41n1823_p0824a02║為於此二義都無，義不相應，故不立蘊。
T41n1823_p0824a03║取蘊有漏，故顯染依。無漏五蘊便是淨依，
T41n1823_p0824a04║故但言蘊，便通染淨。第三解云：有說如
T41n1823_p0824a05║瓶破非瓶，如是蘊息應非蘊。解云：謂瓶破
T41n1823_p0824a06║非瓶，不是瓶攝。蘊息是無為，無為非蘊攝。
T41n1823_p0824a07║此第三釋，論主破云：彼於處、界例應成失。
T41n1823_p0824a08║解云：此意者，蘊息是無為，無為非蘊攝。處、
T41n1823_p0824a09║界息處是無為，亦可無為非處、界，故將處、
T41n1823_p0824a10║界為例，彼第三解成過失也。
T41n1823_p0824a11║從此第四，明名次第者，就中分二：第一蘊
T41n1823_p0824a12║次第、第二處界次第。且初第一蘊次第者，論
T41n1823_p0824a13║云：「如是已說諸蘊廢立，當說次第。」頌曰：
T41n1823_p0824a14║「隨麁染器等，界別次第立。」
T41n1823_p0824a15║釋曰：此之兩句總有四義：一隨麁次第、二隨
T41n1823_p0824a16║染次第、三隨器等次第、四隨界別次第。且隨
T41n1823_p0824a17║麁次第者，色有對故，諸蘊中麁。謂五蘊中，
T41n1823_p0824a18║色蘊有對，餘四無對，故色最麁，先說色也。
T41n1823_p0824a19║無色中麁，唯受行相，故世說我手等痛言
T41n1823_p0824a20║（無色者，受等四蘊於中最麤唯受行相。何以得知？故舉喻言手等也。言痛即在苦受，不言手等想，明知受麤
T41n1823_p0824a21║於想，故先說受）。待二想麁，男女等想，易了知故。
T41n1823_p0824a22║解云：待者，對也。二者，行、識二蘊也。想對此
T41n1823_p0824a23║二即麁，故言待二想麁，次說想蘊也。行
T41n1823_p0824a24║麁過識，貪、瞋等行易了知故。此貪、瞋等是
T41n1823_p0824a25║行蘊攝，既易了知，明知行蘊麁於識蘊。識
T41n1823_p0824a26║最為細，總取境相，難分別故。解云：境有
T41n1823_p0824a27║二相：一者總相，謂色、聲等；二者別相，謂違、順
T41n1823_p0824a28║等。心所取別，識取總相，故難分別，最為細
T41n1823_p0824a29║也。第二、隨染次第者，或從無始生死已
T41n1823_p0824b01║來，男女於色更相愛樂，此由耽著樂受味
T41n1823_p0824b02║故，耽受復因倒想生故。此倒想生，由業
T41n1823_p0824b03║煩惱（煩惱是行蘊攝），故如是煩惱依識而生，由
T41n1823_p0824b04║此隨染，立蘊次第。第三、隨器等次第者，
T41n1823_p0824b05║器等者，等取飲食、助味、厨人、食者也。夫欲
T41n1823_p0824b06║請客，先求食器。既得其器，次求米麵以
T41n1823_p0824b07║為飲食。米麵已辨，次求鹽、酢以為助味。便
T41n1823_p0824b08║付厨人，使令調合。飲食既辦，進客令食。
T41n1823_p0824b09║色蘊如器，如世間器飲食所依，色亦如是，
T41n1823_p0824b10║受所依故。受類飲食，如世間食有損有益，
T41n1823_p0824b11║受亦如是，樂受益人，苦受便損。想同助味，
T41n1823_p0824b12║如世鹽、醋助生食味，想亦如是，起怨想
T41n1823_p0824b13║時生苦受味，起親想時生樂受味。行似
T41n1823_p0824b14║厨人，由行蘊中有業煩惱，能感異熟，如世
T41n1823_p0824b15║厨人造得飲食。識喻食者，受果報故。故隨
T41n1823_p0824b16║器等立蘊次第。第四、隨界別次第者，於
T41n1823_p0824b17║欲界中有諸妙欲，色相顯了，先說色蘊。
T41n1823_p0824b18║於色界中有勝喜等，受相顯了，次說受蘊。
T41n1823_p0824b19║三無色中取空等相，想相顯了，次說想
T41n1823_p0824b20║蘊。第一有中思最為勝，行相顯了。解云：
T41n1823_p0824b21║第一有中，非想地也，謂思是業，行蘊所攝，
T41n1823_p0824b22║由非想業能感有頂八萬劫果，故思最勝，
T41n1823_p0824b23║行相顯了，次說行蘊。此前四蘊，識住其
T41n1823_p0824b24║中，故後說識，謂識住色中、識住受中、識住
T41n1823_p0824b25║想中、識住行中，四是所住，識是能住，故識
T41n1823_p0824b26║後說。由如世間，田種次第，先田後種。田喻
T41n1823_p0824b27║四蘊，識喻其種。由上四義立蘊次第故，
T41n1823_p0824b28║故此五蘊，無增減失。又論云：「即由如是
T41n1823_p0824b29║諸次第因，離行別立受、想二蘊，謂受與想
T41n1823_p0824c01║於諸行中相麁生染，類食同助，二界中強，
T41n1823_p0824c02║故別立蘊（前次第因鄰次當辨，是此文也。相麤者，受、想麤門。生染者，是受想生染門。類食
T41n1823_p0824c03║是受也，同助是想也，此是受、想器等門。二界中強者，受色界強，想無色強，是受、想界次第門。故次第因含此
T41n1823_p0824c04║四門也）。」
T41n1823_p0824c05║其次第二，明處、界次第者，論云：「處、界門中，
T41n1823_p0824c06║應先辨說六根次第，由斯境識次第可知。」
T41n1823_p0824c07║頌曰：
T41n1823_p0824c08║「前五境唯現，四境唯所造，
T41n1823_p0824c09║餘用遠速明，或隨處次第。」
T41n1823_p0824c10║釋曰：前三句約境明次第，第四句約處明
T41n1823_p0824c11║次第。前五境唯現者，前五根境，謂六根中，眼
T41n1823_p0824c12║等前五唯取現境，是故先說。第六意根取
T41n1823_p0824c13║境不定，意境有四：三世、無為。於此四中，或
T41n1823_p0824c14║時取一，或二、三、四，是故後說。四境唯所造
T41n1823_p0824c15║者，初句前字流至此中，應言前四境也。謂
T41n1823_p0824c16║五根中，前四根境唯是所造，是故先說。身境
T41n1823_p0824c17║不定，是故後說。謂身取觸，觸有十一，四是
T41n1823_p0824c18║能造，地水火風；七是所造，滑澁等。身根有
T41n1823_p0824c19║時或取大種、或取所造、或二俱取，故不定
T41n1823_p0824c20║也。餘用遠速明者，餘謂前四眼、耳、鼻、舌，身、意
T41n1823_p0824c21║外故，名之為餘。此四根中，先說眼、耳，取遠
T41n1823_p0824c22║境故，鼻、舌不爾，是故後說。於眼、耳中，眼
T41n1823_p0824c23║用遠故，在耳先說，遠見山河，不聞聲故。
T41n1823_p0824c24║又眼用速，先遠見人撞擊鐘鼓，後聞聲故。
T41n1823_p0824c25║鼻、舌二根用俱非遠。先說鼻者，謂由兩義：
T41n1823_p0824c26║一速、二明。一速者，如對香美諸飲食時，鼻
T41n1823_p0824c27║先臭香，舌後嘗味；二明者，鼻能取味中之
T41n1823_p0824c28║細香，舌不能取香中之細味也。或隨處
T41n1823_p0824c29║次第者，處是六根所依之處，隨所依處有
T41n1823_p0825a01║上下故，辨根次第。謂眼所依最居其上，其
T41n1823_p0825a02║次耳、鼻、舌，身多居下，意無方所，有即依
T41n1823_p0825a03║止諸根生者，故最後說。解云：謂六識身
T41n1823_p0825a04║總名為意，眼等五識依五根生，非第六識，
T41n1823_p0825a05║故言有即依止諸根生者。
T41n1823_p0825a06║從此第五，明名廢立者。論云：「何緣十處皆
T41n1823_p0825a07║色蘊攝？唯於一處立色處名？又十二處體
T41n1823_p0825a08║皆是法，唯於一種立法處名。」頌曰：
T41n1823_p0825a09║「為差別最勝，攝多增上法，
T41n1823_p0825a10║故一處名色，一名為法處。」
T41n1823_p0825a11║釋曰：為差別三字通下兩句。且初為差別
T41n1823_p0825a12║故一處名色者，境有境性，種種差別，名差
T41n1823_p0825a13║別也。謂色等五境為境性，是境界故。眼
T41n1823_p0825a14║等五根名有境性，有境界故。於此十處
T41n1823_p0825a15║若總名色，即無如此境有境性種種差別。
T41n1823_p0825a16║為差別故，建立為十，唯一名色。又眼等九
T41n1823_p0825a17║各有別名，唯此色處而無別名，為眼等九
T41n1823_p0825a18║名所簡別，雖標總稱，即受別名。言最
T41n1823_p0825a19║勝者，明色處得通名也。於十處中，色處
T41n1823_p0825a20║最勝，故立通名。色有三義名為最勝：一者
T41n1823_p0825a21║有對故、二有見故、三諸世間同說為色故。
T41n1823_p0825a22║眼等九處唯有有對一義，無餘兩義，不名
T41n1823_p0825a23║最勝。又為差別故一名為法處者，釋法
T41n1823_p0825a24║處也。若總言法即無差別，謂差別故，立
T41n1823_p0825a25║一法處，如色應知。攝多增上法者，此明法
T41n1823_p0825a26║處得立通名。一、攝多法，有六十四法名為
T41n1823_p0825a27║多法，心所有四十六、不相應有十四、無為
T41n1823_p0825a28║有三及無表色，此等諸法法處攝故。二、攝
T41n1823_p0825a29║增上法，增上法者，所謂涅槃唯法處攝。由
T41n1823_p0825b01║此兩義，獨名為法。
T41n1823_p0825b02║從此第六，明攝異名。於中有三：一略攝法
T41n1823_p0825b03║蘊、二明類攝餘蘊等、三別明六界等。就第
T41n1823_p0825b04║一略攝法蘊，復分兩種：一攝法蘊、二明法
T41n1823_p0825b05║蘊量。且初第一攝法蘊者，論云：「諸契經中
T41n1823_p0825b06║有餘種種蘊，及處、界名相可得，為即此攝？
T41n1823_p0825b07║為離彼耶（經中種種蘊及處、界者，蘊者謂八萬法蘊，於戒等五蘊名種種蘊。處謂十遍處、
T41n1823_p0825b08║八勝處、五解脫處、無想天處、非想天處，名種種處。界謂六十二界、地等六界，名種種界。此經中蘊，為即
T41n1823_p0825b09║此論五蘊所攝？此經中處，為即此論十二處攝？此經中界，為即此論十八界攝？為離彼蘊、處、界耶）？彼
T41n1823_p0825b10║皆此攝，如應當知（此論文總答前問。彼經中蘊、處、界皆此論中蘊、處、界攝，如其
T41n1823_p0825b11║所應當知，下文當辨），且辨攝餘諸蘊名相。」頌曰：
T41n1823_p0825b12║「牟尼說法蘊，數有八十千，
T41n1823_p0825b13║彼體語或名，此色行蘊攝。」
T41n1823_p0825b14║釋曰：論有兩釋。諸說佛教語為體者，彼說
T41n1823_p0825b15║法蘊皆色蘊攝，語是音聲，故色蘊攝。諸說佛
T41n1823_p0825b16║教名為體者，彼說法蘊皆行蘊攝。名是不相
T41n1823_p0825b17║應行，故行蘊攝。
T41n1823_p0825b18║從此第二，明法蘊量。論云：「此諸法蘊，其量
T41n1823_p0825b19║云何？」頌曰：
T41n1823_p0825b20║「有言諸法蘊，量如彼論說。
T41n1823_p0825b21║或隨蘊等言，如實行對治。」
T41n1823_p0825b22║釋曰：初兩句頌約文定量，第三句約義定
T41n1823_p0825b23║量，第四句約行定量。論云「有諸師言：八萬
T41n1823_p0825b24║法蘊一一量等，《法蘊足論》謂彼一一有六
T41n1823_p0825b25║千頌，如對法中《法蘊足論》說。」或隨蘊等言
T41n1823_p0825b26║者，是第二師，約所詮義以為其量。或者，顯
T41n1823_p0825b27║第二解也。隨蘊等者，蘊者謂五蘊。等，等取
T41n1823_p0825b28║十二處、十八界、十二因緣、四諦、四食、四靜
T41n1823_p0825c01║慮、四無量、四無色、八解脫、八勝處、十遍處、
T41n1823_p0825c02║三十七覺品、六神通、一無諍定、一願智、四無
T41n1823_p0825c03║礙解等，一一教門名一法蘊。如實行對治
T41n1823_p0825c04║者，是第三解。就行定量，是《婆沙》中正義家
T41n1823_p0825c05║釋，故云如實行，謂貪瞋癡等八萬行別。對
T41n1823_p0825c06║治者，是不淨觀等能對治門，所對治貪等
T41n1823_p0825c07║有八萬故，能對治教亦有八萬。言八萬
T41n1823_p0825c08║者，謂貪瞋等十種隨眠，此十隨眠一一皆
T41n1823_p0825c09║以九隨眠為方便，足成一百。此有前分
T41n1823_p0825c10║一百、後分一百，合成三百。置本一百，就前
T41n1823_p0825c11║分一百，一一皆以九隨眠為方便，成一千；
T41n1823_p0825c12║後分一百，亦以九隨眠為方便，復成一
T41n1823_p0825c13║千；兼本一百，成二千一百。已起有二
T41n1823_p0825c14║千一百，未起有二千一百，足滿四千二百。
T41n1823_p0825c15║約多貪、多瞋、多癡、著我、思覺此之五人，
T41n1823_p0825c16║一一有四千二百，合成二萬一千。更就三
T41n1823_p0825c17║毒等分四人以配，一一有二萬一千，遂成
T41n1823_p0825c18║八萬四千。如彼所說，八萬法蘊皆此五
T41n1823_p0825c19║中二蘊所攝，若聲為體，是色蘊所攝；若
T41n1823_p0825c20║名為體，是行蘊攝。
T41n1823_p0825c21║從此大文第二，類攝餘蘊等，論云：「如是餘
T41n1823_p0825c22║處諸蘊處界，類亦應然（餘處者，餘經處也。餘經所明諸蘊、處、界，皆
T41n1823_p0825c23║此論中蘊、處、界攝，故言類亦應然也）。頌曰：
T41n1823_p0825c24║「如是餘蘊等，各隨其所應，
T41n1823_p0825c25║攝在前說中，應審觀自相。」
T41n1823_p0825c26║釋曰：初句標經，次兩句明論攝經，下一句
T41n1823_p0825c27║勸觀。如是餘蘊等者，標經所說，如是餘經
T41n1823_p0825c28║所明蘊等，等取處、界。蘊謂戒等五蘊，處謂
T41n1823_p0825c29║十遍處等，界謂六十二界等。各隨其所應，攝
T41n1823_p0826a01║在前說中者，明論攝經。謂經所明蘊、處、界
T41n1823_p0826a02║三，各隨所應，攝在此論。前所說中，謂此論
T41n1823_p0826a03║五蘊攝經五蘊，此論十二處攝經十遍處
T41n1823_p0826a04║等，此論十八界攝經六十二界，故言各隨
T41n1823_p0826a05║其所應也。應審觀自相者，觀知攝相。相者，
T41n1823_p0826a06║性也。應審觀彼一一自相。夫言攝者，唯攝
T41n1823_p0826a07║自相，色唯攝色，心唯攝心，名自相也。經
T41n1823_p0826a08║中五蘊，謂戒、定、慧、解脫、解脫知見也。彼中戒
T41n1823_p0826a09║蘊此色蘊攝，戒是道共，無表色也。彼餘四
T41n1823_p0826a10║蘊是行蘊攝，解脫蘊以勝解為體，解脫知
T41n1823_p0826a11║見蘊取盡無生智為體。此之四蘊是心所
T41n1823_p0826a12║法，故行蘊攝。又諸經說十遍處等，前八遍
T41n1823_p0826a13║處無貪性故，十二處中是法處攝。若兼助
T41n1823_p0826a14║伴，五蘊性故，即此意處、法處所攝。此中色
T41n1823_p0826a15║蘊，取定共無表色也。色等四蘊是法處攝，
T41n1823_p0826a16║識蘊是意處攝。攝八勝處，應知亦爾。空、識
T41n1823_p0826a17║二遍處，空無邊等四無色處，四蘊性故，即此
T41n1823_p0826a18║意處、法處所攝。復有二處，謂無想有情天
T41n1823_p0826a19║處，及非想非非想處，初處即此十處所攝，
T41n1823_p0826a20║無香、味故；後處即此意、法處攝，四蘊性故。
T41n1823_p0826a21║又《多界經》說界差別，有六十二界，隨其所
T41n1823_p0826a22║應當知，皆此十八界攝。如有頌曰：
T41n1823_p0826a23║「界有六十二，十八界為初。三六一
T41n1823_p0826a24║四種（三六一十八，加一四成二十二界，足前十八界成四十），六三
T41n1823_p0826a25║後二二（六三十八，二二成四，合二十二，足前成六十二）。」三六者
T41n1823_p0826a26║（一六謂地、水、火、風、空、識界，二六謂苦、樂、憂、喜、捨、無明界，三六謂欲、恚、害、無恚、無害、無欲也）。
T41n1823_p0826a27║一四種者（謂受、想、行、識也）。六三者（一三，欲界、色界、無色界；二
T41n1823_p0826a28║三，色界、無色界、滅界；三三，過去界、現在界、未來界；四三，善界、不善界、無記界；五三，劣界、
T41n1823_p0826b01║處中界、妙界；六三，學界、無學界、非學非無學界也）。後二二者（一二，有漏界、無
T41n1823_p0826b02║漏界；二二，有為界、無為界也）。
T41n1823_p0826b03║從此第三，別明六界。論云：「地、水、火、風四界
T41n1823_p0826b04║已說，空、識二界未說其相。為即虛空名為
T41n1823_p0826b05║空界？為一切識為識界耶？（問也）。不爾（答也）。云
T41n1823_p0826b06║何（徵也）？」頌曰：
T41n1823_p0826b07║「空界謂竅隙，傳說是明闇。
T41n1823_p0826b08║識界有漏識，有情生所依。」
T41n1823_p0826b09║釋曰：空界謂竅隙者，正明空界非虛空也。
T41n1823_p0826b10║唯取門窓及口鼻等內外竅隙，名為空界。
T41n1823_p0826b11║傳說是明闇者，出空界體。應知此體不離
T41n1823_p0826b12║晝夜，晝以明為體，夜以闇為體。依經部
T41n1823_p0826b13║宗，空界是假。薩婆多師，空界是實，明闇為
T41n1823_p0826b14║體。論主意朋經部，故曰傳說。識界有漏
T41n1823_p0826b15║識者，正明識界非無漏識也。有情生所依
T41n1823_p0826b16║者，明無漏識非識界所以也，由許六界
T41n1823_p0826b17║是諸有情生所依故。若無漏法破壞三有，
T41n1823_p0826b18║非生所依故，無漏識非識界也。
T41n1823_p0826b19║俱舍論頌疏論本第一