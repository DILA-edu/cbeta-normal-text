T41n1823_p0863a04║
T41n1823_p0863a05║
T41n1823_p0863a06║
T41n1823_p0863a07║俱舍論頌疏論本第八
T41n1823_p0863a08║
T41n1823_p0863a09║從此第三，明世間品，於中有二：一者明
T41n1823_p0863a10║有情世間、二者明器世間。就明有情世間
T41n1823_p0863a11║中有二：一總辨有情、二判聚差別。就
T41n1823_p0863a12║總辨有情，復分三段：一明有情生、二明有
T41n1823_p0863a13║情住、三明有情沒。就初明有情生中，
T41n1823_p0863a14║復分九種：一明三界、二明五趣、三明七識
T41n1823_p0863a15║住、四明九有情居、五明四識住、六明四生、
T41n1823_p0863a16║七明中有、八明緣起、九明四有。此下第一，
T41n1823_p0863a17║明三界者，論云：「已依三界分別心等，今次
T41n1823_p0863a18║應說三界是何？各於其中處別有幾？」頌
T41n1823_p0863a19║曰：
T41n1823_p0863a20║「地獄傍生鬼，人及六欲天，
T41n1823_p0863a21║名欲界二十，由地獄洲異。
T41n1823_p0863a22║此上十七處，名色界於中，
T41n1823_p0863a23║三靜慮各三，第四靜慮八。
T41n1823_p0863a24║無色界無處，由生有四種，
T41n1823_p0863a25║依同分及命，令心等相續。」
T41n1823_p0863a26║釋曰：初一行明欲界，次一行明色界，後一
T41n1823_p0863a27║行明無色界。初兩句者，列五趣名。梵云那
T41n1823_p0863a28║落迦，此云苦具，義翻為地獄，以地下有獄
T41n1823_p0863a29║故，非正翻也。言傍生者，以傍行故。言
T41n1823_p0863b01║鬼者，謂餘生中憙盜他物，又復是多他
T41n1823_p0863b02║所祀祖宗，又多希求以自存濟，又多性怯
T41n1823_p0863b03║劣身心輕躁，故名為鬼。言人者，多思慮
T41n1823_p0863b04║故，名之為人。言天者，有光明故，或復尊
T41n1823_p0863b05║高，神用自在，眾所祈告，故名為天。六欲
T41n1823_p0863b06║天者，一、四大王眾天。二、三十三天。三、夜摩天，
T41n1823_p0863b07║此云時分，謂彼天中時時多分唱快樂哉。
T41n1823_p0863b08║四、覩史多天，此云喜足，於五欲樂生喜足
T41n1823_p0863b09║心。五、樂變化天，於五欲境自變化故。六、他
T41n1823_p0863b10║化自在天，於他化中得自在故。第三句
T41n1823_p0863b11║名欲界者，結上也。此上五趣，器及有情總
T41n1823_p0863b12║名欲界。言二十者，明欲界中處有二十。
T41n1823_p0863b13║由地獄洲異者，明二十所由也。於上
T41n1823_p0863b14║五趣，由地獄異及由洲異，故成二十。地獄
T41n1823_p0863b15║有八，名地獄異：一、等活地獄，謂彼有情雖
T41n1823_p0863b16║遭種種斫刺磨擣，而彼暫遇涼風所吹，尋
T41n1823_p0863b17║蘇如本，等前活故，立等活名。二、黑繩地獄，
T41n1823_p0863b18║先以黑繩秤量支體，後方斬鋸，故名黑繩。
T41n1823_p0863b19║三、眾合地獄，眾多苦具俱來逼身，合黨相
T41n1823_p0863b20║殘，故名眾合。四、號叫地獄，眾苦所逼，異類
T41n1823_p0863b21║悲號，發怨叫聲，名為號叫。五、大號叫地獄，
T41n1823_p0863b22║劇苦所逼，發大哭聲，悲叫稱怨故，名為大
T41n1823_p0863b23║號叫。六、炎熱地獄，火隨身轉，炎熾周圍，熱
T41n1823_p0863b24║苦難任，故名炎熱。七、極熱地獄，若內若外、
T41n1823_p0863b25║自身他身俱出猛火，互相燒害，熱中極故，
T41n1823_p0863b26║名為極熱。八、無間地獄者，受苦無間，或無
T41n1823_p0863b27║樂間苦，故名無間。言洲異者，有四大
T41n1823_p0863b28║洲：一、南贍部洲，此洲南邊有贍部樹，今此
T41n1823_p0863b29║洲名或從林立名、或從果為名，名贍部
T41n1823_p0863c01║洲。二、東勝身洲，身形勝故，或身勝贍部，名東
T41n1823_p0863c02║勝身洲。三、西牛貨洲，以牛為貨易，故名牛貨
T41n1823_p0863c03║洲。四、北俱盧洲，此云勝處，或云勝生，於四
T41n1823_p0863c04║洲中處最勝故，名為勝處，生最勝故名為
T41n1823_p0863c05║勝生。地獄及洲合成十二，並六欲天、傍
T41n1823_p0863c06║生、餓鬼，處成二十。若有情界，從自在天至
T41n1823_p0863c07║無間獄，若器世間乃至風輪，皆欲界攝。此上
T41n1823_p0863c08║十七處者，標色界也。此欲界上有十七處，
T41n1823_p0863c09║名為色界。三靜慮各三，第四靜慮八者，列十
T41n1823_p0863c10║七名也。謂三靜慮處各有三，第四靜慮處
T41n1823_p0863c11║獨有八，合成十七處。器及有情總名色界。
T41n1823_p0863c12║第一靜慮處有三者，一名梵眾天，大梵天
T41n1823_p0863c13║王所領眾故。二名梵輔天，衛侍梵王，為臣
T41n1823_p0863c14║輔翼故。三名大梵天，廣善所生，故名為梵，
T41n1823_p0863c15║此梵即大，故名大梵。由彼獲得中間定故，
T41n1823_p0863c16║最初生故，最後沒故，威德等勝，故名大梵。
T41n1823_p0863c17║第二靜慮有三天者，一、少光天，於二禪內
T41n1823_p0863c18║光明最少，故名少光天。二、無量光天，光明轉
T41n1823_p0863c19║增，量難限故，名無量光天。三、極光淨天，光
T41n1823_p0863c20║明勝前，遍照自地，故名極光。第三靜慮
T41n1823_p0863c21║有三天者，一、少淨天，意地樂受故名為淨，
T41n1823_p0863c22║於第三禪中此淨最少，名為少淨。二、無量
T41n1823_p0863c23║淨天，此淨轉勝，量難限故，名無量淨天。三、
T41n1823_p0863c24║遍淨天，此淨周普，故名遍淨。第四靜慮
T41n1823_p0863c25║有八天者，一、無雲天，此下空中無所居地，
T41n1823_p0863c26║如雲密合，故說名雲，此上諸天更無雲
T41n1823_p0863c27║地，在無雲首，故名無雲。二、福生天者，更有
T41n1823_p0863c28║異生勝福方可往生故，說名福生。三、廣果
T41n1823_p0863c29║天，於色界中，異生生中此最殊勝，故名廣
T41n1823_p0864a01║果天。四、無煩天，煩謂煩雜，於無煩中此最
T41n1823_p0864a02║初故，得無煩名。五、無熱天，已得雜修上中
T41n1823_p0864a03║品定，能善伏除上中品障，意樂調柔，離諸
T41n1823_p0864a04║熱惱，故名無熱。六、善現天，已得上品雜修
T41n1823_p0864a05║靜慮，果位易彰，故名善現。七、善見天，已得
T41n1823_p0864a06║上勝雜修靜慮，離修定障，餘品至微，見極
T41n1823_p0864a07║清徹故，名善見天。八、色究竟天，有色天中，
T41n1823_p0864a08║更無有處能過於此故，名色究竟。此五天
T41n1823_p0864a09║名淨居天，唯聖人居，無異生雜，故名淨居。
T41n1823_p0864a10║於色界中立十七天，依經部宗也。若薩
T41n1823_p0864a11║婆多宗，唯立十六天，除大梵天，謂梵輔天
T41n1823_p0864a12║中有高臺閣，名大梵天，一主所居，更無別
T41n1823_p0864a13║地。如世尊處座，四眾圍遶，故別不立大
T41n1823_p0864a14║梵天也。除無想天者，謂廣果天中有高勝
T41n1823_p0864a15║處，名無想天，非別有地，故不立也。經部
T41n1823_p0864a16║師立大梵天者，謂大梵王與梵輔等，處雖
T41n1823_p0864a17║不別，身形、壽量皆不等故，故須別立。此經
T41n1823_p0864a18║部宗除無想天者，以無想天與廣果天身
T41n1823_p0864a19║壽等，所以無想攝入廣果，更不別立。若
T41n1823_p0864a20║上座部，亦立大梵天，由身壽不同故。亦立
T41n1823_p0864a21║無想天，謂與廣果因果別故。由此色界即
T41n1823_p0864a22║有十八天。無色界無處者，明無色界都無
T41n1823_p0864a23║處所，以非色法，無方所故。由生有四種者，
T41n1823_p0864a24║此明無色雖無處所，由異熟生，差別有四：
T41n1823_p0864a25║一、空無邊處天，修此定前，於加行位厭有
T41n1823_p0864a26║色身，思無邊空，作空無邊解，名空無邊處。
T41n1823_p0864a27║二、識無邊處，厭先外空，復思內識，作識無
T41n1823_p0864a28║邊解，名識無邊處。三、無所有處，次厭無邊
T41n1823_p0864a29║識，思無所有，作無所有解，名無所有處。四、
T41n1823_p0864b01║非想非非想天，謂此定體非前七地麁想，名
T41n1823_p0864b02║為非想。若想全無，便同癡暗，有細想故，
T41n1823_p0864b03║名非非想。前三無色，從加行立名。第四無
T41n1823_p0864b04║色，當體受稱。又論云：「復如何知彼無方處
T41n1823_p0864b05║（問也）？謂於是處得彼定者，命終即於是處
T41n1823_p0864b06║生故。復從彼沒，生欲、色時，即於是處中有
T41n1823_p0864b07║起故。」解云（答前問也）：謂於是處得彼定者，謂
T41n1823_p0864b08║隨何等洲，修得無色定處也。即於修定處，
T41n1823_p0864b09║命終受無色界生，後時從無色沒生欲、色
T41n1823_p0864b10║時，還即於過去修得定處中有起故，明知
T41n1823_p0864b11║無色，無方所也。依同分及命，令心等相續
T41n1823_p0864b12║者，明無色界所依也。欲、色有身，心依身
T41n1823_p0864b13║而轉。無色無身，心依同分及命根轉。問：
T41n1823_p0864b14║「何故名欲界等？」答：「界是總名，欲等是別。以
T41n1823_p0864b15║別依總，名欲界等。具足應言欲所屬界名
T41n1823_p0864b16║為欲界，色所屬界名為色界，無色所屬界
T41n1823_p0864b17║名為無色界，略去所屬字，但名欲界等。如
T41n1823_p0864b18║言胡椒飲，及金剛環，飲與環俱是總名，胡
T41n1823_p0864b19║椒、金剛並為別稱，以別依總，名胡椒飲及
T41n1823_p0864b20║金剛環。具足應言胡椒所屬飲，金剛所屬
T41n1823_p0864b21║環，略去所屬字，但名胡椒飲等。況法可知。」
T41n1823_p0864b22║問：「此中欲言，為說何法？」答：「略說段食、婬所
T41n1823_p0864b23║引貪（解云：婬貪、食貪名之為欲耳也）。如經頌云：『世諸妙境非
T41n1823_p0864b24║真欲，真欲謂人分別貪。妙境如本住世間，智
T41n1823_p0864b25║者於中已除欲（此頌是佛說，舍利子為人誦，意取貪心名欲，非境也）。』邪命
T41n1823_p0864b26║外道便詰舍利子言：『若世妙境非真欲，真
T41n1823_p0864b27║欲謂人分別貪。苾芻應名受欲人，起惡分
T41n1823_p0864b28║別尋思故（解云：此外道意，取外境為真欲體，不遠而住，難舍利子也）。若世
T41n1823_p0864b29║妙境是真欲，真欲非人分別貪。汝師應名
T41n1823_p0864c01║受欲人，恒觀可意妙色故。』（解云：此外道師實觀可意色，舍利子報
T41n1823_p0864c02║言：『汝師實觀可意色，而不名受欲人，明知真欲是貪，非關外境。』外道於是默然而去也）。」
T41n1823_p0864c03║從此第二，明五趣，論云：「已說三界，五趣云
T41n1823_p0864c04║何？」頌曰：
T41n1823_p0864c05║「於中地獄等，自名說五趣。
T41n1823_p0864c06║唯無覆無記，有情非中有。」
T41n1823_p0864c07║釋曰：前兩句列五趣名，下兩句諸門分別。於
T41n1823_p0864c08║中地獄等自名說五趣者，於三界中有地獄
T41n1823_p0864c09║等，說名五趣。謂前所說地獄、傍生、鬼及
T41n1823_p0864c10║人、天，是名五趣。唯無覆無記者，三性分別，
T41n1823_p0864c11║此五趣體不通善、染，唯無覆無記。過去業
T41n1823_p0864c12║所招，是異熟生無記。若通善、染，五趣便相
T41n1823_p0864c13║雜，謂一趣中具有五趣業煩惱故。亦不通
T41n1823_p0864c14║外器，以外器中通於五趣，共受用故。有情
T41n1823_p0864c15║非中有者，五趣唯是有情數攝，體非中有。趣
T41n1823_p0864c16║是所往，中有是能往，故中有非趣也。《施設足
T41n1823_p0864c17║論》作如是說：「四生攝五趣，非五趣攝四
T41n1823_p0864c18║生。不攝者何？所謂中有（解云：中有是化生，故四生攝，是能往故，不
T41n1823_p0864c19║是趣攝也）。」上來所明五趣不通善、染、外器、中有，
T41n1823_p0864c20║明知界寬趣狹，以彼善、染、外器、中有，三界攝
T41n1823_p0864c21║故。由此理故，若是趣體，必是界攝，自有是
T41n1823_p0864c22║界而非是趣，謂善、染等。
T41n1823_p0864c23║從此第三，明七識住，論云：「即於三界及五
T41n1823_p0864c24║趣中，如其次第識住有七。其七者何？」頌曰：
T41n1823_p0864c25║「身異及想異，身異同一想，
T41n1823_p0864c26║翻此身想一，並無色下三，
T41n1823_p0864c27║故識住有七，餘非有損壞。」
T41n1823_p0864c28║釋曰：身異及想異者，是第一識住，謂人趣
T41n1823_p0864c29║全、天趣一分。故論云：「契經中說，有色有情
T41n1823_p0865a01║身異想異，如人、一分天是第一識住。一分天
T41n1823_p0865a02║者，謂欲界天及初靜慮，除劫初起（解云：如劫初起，
T41n1823_p0865a03║是第二識住，故今除也。次即辨之）。」言身異者，狀貌異故。彼由
T41n1823_p0865a04║身異，或有異身，故名身異。言由身異者，
T41n1823_p0865a05║約體以明。言有異身者，據成就說。言想
T41n1823_p0865a06║異者，苦、樂、捨想有差別故。彼由想異，或有
T41n1823_p0865a07║異想，故名想異。言由想異者，約體以明。
T41n1823_p0865a08║言有異想者，據成就說。第二句者，是第
T41n1823_p0865a09║二識住，於初靜慮，取劫初起，故論云：「有色
T41n1823_p0865a10║有情身異想一，是第二識住。如梵眾天，謂
T41n1823_p0865a11║劫初起（解云：理實亦取梵王、梵輔，唯言梵眾天者，舉初攝後）。所以者何？
T41n1823_p0865a12║以劫初起，彼諸梵眾起如是想：我等皆是
T41n1823_p0865a13║大梵王生。大梵爾時亦起此想：是諸梵眾
T41n1823_p0865a14║皆我所生。同想一因，故名想一。大梵王身
T41n1823_p0865a15║其量高廣，容貌威德、言語光明，一一皆與梵
T41n1823_p0865a16║眾不同，故名身異（已上論文）。」問：「何故梵王、梵
T41n1823_p0865a17║眾起一因想？」答：「謂大梵王於劫初時獨一
T41n1823_p0865a18║而住，更無侍衛，遂發願言：『云何當令諸餘
T41n1823_p0865a19║有情生我同分？』時極光淨天見已悲愍，從
T41n1823_p0865a20║彼處沒，生為梵眾。梵王纔發願，見有天生
T41n1823_p0865a21║故，大梵王起如是想：我表能生也。彼諸
T41n1823_p0865a22║梵眾初見大梵威德特尊天，又憶念知先
T41n1823_p0865a23║因梵王發誓願故，我來生此，是故梵眾起
T41n1823_p0865a24║如是念：我等皆是大梵王生。」翻此身想一者，
T41n1823_p0865a25║此一句中有兩重識住。言翻此者，謂翻
T41n1823_p0865a26║上身異想一，應言身一想異，是第三識住。
T41n1823_p0865a27║故論云：「有色有情身一想異，如極光淨天，
T41n1823_p0865a28║為第三識住（解云：理實亦攝少光淨天、無量光天，唯言極光淨者，舉後攝初也）。」
T41n1823_p0865a29║彼天顯形狀貌不異，故名身一。樂、非苦樂
T41n1823_p0865b01║二想交參，故名想異。傳說彼天厭根本地喜
T41n1823_p0865b02║根已，起近分地捨根現前，厭近分地捨根
T41n1823_p0865b03║已，起根本地喜根現前。如富貴人厭欲樂
T41n1823_p0865b04║已，便受法樂。厭法樂已，復受欲樂。身想一
T41n1823_p0865b05║者，是第四識住。論云：「有色有情身一想一，
T41n1823_p0865b06║如遍淨天，是第四識住（解云：理實亦攝少淨天、無量淨天，唯言遍淨天
T41n1823_p0865b07║者，舉後攝初也）。」言身一者，狀貌不異。言想一者，唯
T41n1823_p0865b08║樂受想。又論云：「初靜慮中，由染污想，故言
T41n1823_p0865b09║想一。第二靜慮，由二善想，故言想異。第三
T41n1823_p0865b10║靜慮，由異熟想，故言想一（解云：此文結上，簡差別也。由染污
T41n1823_p0865b11║想者，謂同想一因，是戒禁取也。由異熟想，謂樂受想，業所招故）。」並無色下三
T41n1823_p0865b12║者，除有頂也。謂空處是第五識住，識處是
T41n1823_p0865b13║第六識住，無所有處是第七識住。故識住有
T41n1823_p0865b14║七者，總結也。言識住者，識所樂住。若欲、色
T41n1823_p0865b15║界，五蘊為體。若無色界，四蘊為體。餘非有損
T41n1823_p0865b16║壞者，簡非也。餘謂三惡趣、第四靜慮及有
T41n1823_p0865b17║頂天，此等諸處皆非識住。言有損者，簡三
T41n1823_p0865b18║惡趣也。謂三惡趣有重苦受，能損於識。言
T41n1823_p0865b19║有壞者，簡第四禪及有頂天也。謂第四禪
T41n1823_p0865b20║有無想定及無想事，有頂天中有滅盡定，
T41n1823_p0865b21║能壞於識，令相續斷，故非識住。又論云：「復
T41n1823_p0865b22║說餘處有情，心樂來止，若至於此，不更求
T41n1823_p0865b23║出故，說名識住。於諸惡處二義俱無，第四
T41n1823_p0865b24║靜慮，心恒求出。謂諸異生求入無想，若諸
T41n1823_p0865b25║聖者樂入淨居或無色處。若淨居天，樂證
T41n1823_p0865b26║寂滅，有頂昧劣，故非識住（解云：於第四禪無雲、福生、廣果三天
T41n1823_p0865b27║通凡聖居。若是凡夫，求入無想。若是聖者、樂慧者，求入淨居。樂定者，求入無色。餘可知也）。」
T41n1823_p0865b28║從此第四，明九有情居，論云：「如是分別七
T41n1823_p0865b29║識住已，因茲復說九有情居。其九者何？」頌
T41n1823_p0865c01║曰：
T41n1823_p0865c02║「應知兼有頂，及無想有情，
T41n1823_p0865c03║是九有情居，餘非不樂住。」
T41n1823_p0865c04║釋曰：前七識住，兼有頂天及無想處，是名
T41n1823_p0865c05║為九。諸有情類唯於此九欣樂住故，立有
T41n1823_p0865c06║情居，餘處皆非，不樂住故。言餘處者，謂諸
T41n1823_p0865c07║惡處，非有情類自樂居中，惡業羅剎逼之
T41n1823_p0865c08║令住故，彼如牢獄，不立有情居。第四靜慮，
T41n1823_p0865c09║除無想天，所餘八天非有情居，如識住釋。
T41n1823_p0865c10║從此第五，明四識住，論云：「前所引經說七
T41n1823_p0865c11║識住，復有餘經說四識住。其四者何？」頌曰：
T41n1823_p0865c12║「四識住當知，四蘊唯自地，
T41n1823_p0865c13║說獨識非住，有漏四句攝。」
T41n1823_p0865c14║釋曰：言四識住者，標名也。「當知」兩字流入
T41n1823_p0865c15║下句。如經說言：「識隨色住，識隨受住，識
T41n1823_p0865c16║隨想住，識隨行住。四是所住，識是能住，識
T41n1823_p0865c17║所住故，名四識住。」當知四蘊者，辨體也。色、
T41n1823_p0865c18║受、想、行名為四蘊，有漏四蘊為識住體。自
T41n1823_p0865c19║地者，唯取自地四蘊為體，以自地蘊愛所
T41n1823_p0865c20║攝受，識隨愛力，依著於彼，得名識住。若
T41n1823_p0865c21║於他地，無愛攝受，故非識住。故論云：「非
T41n1823_p0865c22║於異地色等蘊中，識隨愛力，依著於彼。」說
T41n1823_p0865c23║獨識非住者，此明識蘊非是識住，謂此識
T41n1823_p0865c24║蘊是能住識，不可能住立為所住，故識非
T41n1823_p0865c25║識住。論云：「非能住識可名所住，如非即
T41n1823_p0865c26║王可名王座。或若有法識所乘御，如人船
T41n1823_p0865c27║理，說名識住。非識即能乘御自體，是故不
T41n1823_p0865c28║說識名識住。毘婆娑師所說如是（解云：王喻能住識
T41n1823_p0865c29║也，王座喻所住四蘊也。如人船理者，人喻識蘊，船喻色等四蘊，義可知也）。又佛意說，此
T41n1823_p0866a01║四識住猶如良田，總說一切有取諸識猶
T41n1823_p0866a02║如種子，不可種子立為良田。仰測世尊教
T41n1823_p0866a03║意如是（已上論文）。」有漏四句攝者，明同異也。同
T41n1823_p0866a04║者，此四識住與七識住俱有漏攝。異者，四
T41n1823_p0866a05║句分別，謂四識住位寬體狹，通惡趣等故
T41n1823_p0866a06║位寬也，非識蘊故體狹也。若七識住體寬
T41n1823_p0866a07║位狹，通識蘊為體故體寬也，非惡趣等
T41n1823_p0866a08║故位狹也。互有寬狹，得成四句：有七識
T41n1823_p0866a09║住非四識住，謂七中識，以七中攝是七識
T41n1823_p0866a10║住，以識蘊故非四識住；有四識住非七
T41n1823_p0866a11║識住，謂三惡趣、第四靜慮及有頂天中有
T41n1823_p0866a12║受等四蘊，以四蘊故是四識住，惡趣等故
T41n1823_p0866a13║非七識住；第三俱句者，謂七中四蘊；第四俱
T41n1823_p0866a14║非句者，謂除前相，即前惡趣等中識蘊是
T41n1823_p0866a15║也，惡趣等故非七識住，以識蘊故非四識
T41n1823_p0866a16║住。
T41n1823_p0866a17║從此第六，明四生，論云：「於前所說諸界趣
T41n1823_p0866a18║中，應知其生略有四種。何等為四？何處有
T41n1823_p0866a19║何（此有兩問）？」頌曰：
T41n1823_p0866a20║「於中有四生，有情謂卵等。
T41n1823_p0866a21║人傍生具四，地獄及諸天，
T41n1823_p0866a22║中有唯化生，鬼通胎化二。」
T41n1823_p0866a23║釋曰：前兩句答第一問，下四句答第二問。
T41n1823_p0866a24║於中有四生者，標數，於三界中生有四生
T41n1823_p0866a25║也。有情謂卵等者，列名，謂諸有情類有四
T41n1823_p0866a26║種生，卵生、胎生、濕生、化生。如孔雀等生
T41n1823_p0866a27║從卵㲉，是名卵生；如牛、馬等生從胎藏，
T41n1823_p0866a28║是名胎生；如飛蛾等生從濕氣，是名濕生；
T41n1823_p0866a29║如諸天等諸根頓具，無而欻有，是名化生。
T41n1823_p0866b01║人傍生具四者，人、傍生趣各具四生。人卵生
T41n1823_p0866b02║者，謂如世羅、鄔婆世羅生從鶴卵，鹿母所
T41n1823_p0866b03║生三十二子，槃遮羅王五百子等。解云：世
T41n1823_p0866b04║羅此云大山，鄔婆世羅此云小山，近山生
T41n1823_p0866b05║故，以山為名。《婆娑論》云：「昔於此洲，有商
T41n1823_p0866b06║人入海，得一雌鶴，形色偉麗，奇而悅之。遂
T41n1823_p0866b07║生二卵，於後卵開，生二童子，端正聰明，年
T41n1823_p0866b08║長出家，得阿羅漢果。大者名世羅，小者名
T41n1823_p0866b09║鄔婆世羅。」鹿母是毘舍佉夫人，毘舍佉是
T41n1823_p0866b10║二月星名，從星為名，此云長養，即功德生
T41n1823_p0866b11║長也，是彌伽羅長者，兒婦有子名鹿，故名
T41n1823_p0866b12║鹿母，從子為名，生三十二卵，卵各生一兒。
T41n1823_p0866b13║般遮羅王有妃生五百卵，生已羞恥，恐為
T41n1823_p0866b14║災變，以小函盛，棄殑伽河，隨流而去。下
T41n1823_p0866b15║有隣國王，因觀河水有函，遣人接取，見
T41n1823_p0866b16║卵，將歸城內。經數日間，各出一子，養大
T41n1823_p0866b17║驍勇，所往皆伏，無敢敵者。時彼隣國王與
T41n1823_p0866b18║彼父王久來怨讎，欲遣征伐，先作書告：今
T41n1823_p0866b19║欲決戰。尋後兵至，圍遶其城，即欲摧破。般
T41n1823_p0866b20║遮羅王極大忙怖，王妃問委，慰喻王言：「王
T41n1823_p0866b21║不須愁，此五百子皆是我兒。」具陳前事，
T41n1823_p0866b22║夫子見母，惡心必息。妃自登城，告五百子
T41n1823_p0866b23║說上因緣，「如何今者欲造逆罪？若不信者，
T41n1823_p0866b24║各應張口。」妃按兩乳，有五百道乳各注一
T41n1823_p0866b25║口。應時信伏，因即和好。兩國交通，各無征
T41n1823_p0866b26║伐。人胎生者，如今世人。人濕生者，如
T41n1823_p0866b27║曼馱多、遮盧、鄔波遮盧、鴿鬘、菴羅衛女。解
T41n1823_p0866b28║云：曼馱多，此云我養，是布殺陀王頂皰
T41n1823_p0866b29║而生，顏貌端正，王抱入宮，諸宮皆言我能
T41n1823_p0866c01║養也，故以標名。舊云頂生，此是義翻，然非
T41n1823_p0866c02║正目，此王長大為金輪王。遮盧，此云髀
T41n1823_p0866c03║生。鄔波遮盧，此云小髀。於我養王兩髀
T41n1823_p0866c04║之上各生一皰，皰生一子，從所生處為
T41n1823_p0866c05║名，以小標別，亦為輪王。鴿鬘者，昔有一
T41n1823_p0866c06║王名為靜授，於王腋下有一皰生，生一
T41n1823_p0866c07║女子，名為鴿鬘，如鴿飛出，王重如鬘，故以
T41n1823_p0866c08║為名焉。菴羅衛女，從菴羅樹濕氣而生，
T41n1823_p0866c09║從樹為名。人化生者，唯劫初起。傍生三
T41n1823_p0866c10║種人所共見。化生如龍、揭路荼等。解云：此
T41n1823_p0866c11║云頂癭，亦名蘇刺尼，此云妙翅，舊云金
T41n1823_p0866c12║翅鳥。地獄及諸天，中有唯化生者，一切地獄、
T41n1823_p0866c13║諸天、中有，皆唯化生。鬼趣唯通胎、化二生。
T41n1823_p0866c14║鬼胎生者，如餓鬼母白目連言：「我夜生五
T41n1823_p0866c15║子，隨生皆自食，晝生五亦然，雖食盡而無
T41n1823_p0866c16║飽（解云：意表有胎生）。」論云：「一切生中何生最勝？應
T41n1823_p0866c17║言最勝唯是化生。若爾，何緣後身菩薩得
T41n1823_p0866c18║生自在而受胎生？見受胎生有大利益
T41n1823_p0866c19║故，謂為引導諸大釋種親屬相因令入
T41n1823_p0866c20║正法；又引餘類令知菩薩是輪王種，生敬
T41n1823_p0866c21║慕心，因得捨邪歸於正法；又令所化生
T41n1823_p0866c22║增上心，彼既是人，能成大事，我曹亦爾，何
T41n1823_p0866c23║不能為因發正勤，專修正法？又若不爾，
T41n1823_p0866c24║族姓難知，恐疑幻化為天為鬼，如外道
T41n1823_p0866c25║論矯設謗言：『過百劫後，當有大幻出現世
T41n1823_p0866c26║間。』故受胎生，息諸疑謗。有餘師說：『為留身
T41n1823_p0866c27║界，故受胎生，令無量人及諸異類一興供
T41n1823_p0866c28║養，千返生天，及證解脫。若受化生，無外
T41n1823_p0866c29║種故，身纔殞逝，復無遺形，如滅燈光，即
T41n1823_p0867a01║無所見（已上論文。梵云馱都，此云界，佛身界也，亦名室利羅，此云體，佛身體。舊云
T41n1823_p0867a02║舍利，訛。餘可知也）。』」
T41n1823_p0867a03║從此第七，明中有，於中有二：一正明中
T41n1823_p0867a04║有、二正破外道。就明中有中，曲分三段：一
T41n1823_p0867a05║正明中有、二證有中有、三諸門分別。且初
T41n1823_p0867a06║正明中有者，論云：「此中何法說名中有？何
T41n1823_p0867a07║緣中有非即名生（此有兩問）？」頌曰：
T41n1823_p0867a08║「死生二有中，五蘊名中有。
T41n1823_p0867a09║未至應至處，故中有非生。」
T41n1823_p0867a10║釋曰：上兩句答初問，下兩句答第二問。死
T41n1823_p0867a11║生二有中，五蘊名中有者，謂死有後、在生有
T41n1823_p0867a12║前，二有中間有五蘊起，為至生處，故起此
T41n1823_p0867a13║身，二趣中間說名中有。未至應至處，故中有
T41n1823_p0867a14║非生者，答第二問。中有已起，不名生者，謂
T41n1823_p0867a15║未至彼當來所應至處，是故中有不名
T41n1823_p0867a16║為生。論云：「何謂當來所應至處（問也）？謂引
T41n1823_p0867a17║異熟究竟分明，是謂當來所應至處（答也）。」解
T41n1823_p0867a18║云：中有唯天眼見故，昧劣不明也。
T41n1823_p0867a19║從此第二，證有中有。依大眾部不立中
T41n1823_p0867a20║有，故論云：「有餘部說，從死至生，處容間絕，
T41n1823_p0867a21║故無中有（述大眾部宗也）。此不應許（論主總非）。所以者
T41n1823_p0867a22║何（大眾部徵也）？依理教故（總答）。何謂理教？」頌曰：
T41n1823_p0867a23║「如穀等相續，處無間續生，
T41n1823_p0867a24║像實有不成，不等故非譬，
T41n1823_p0867a25║一處無二並，非相續二生。
T41n1823_p0867a26║說有健達縛，及五七經故。」
T41n1823_p0867a27║釋曰：前六句依理證，第七、第八句依教證。前
T41n1823_p0867a28║兩句立比量破大眾部。如穀等相續者，謂
T41n1823_p0867a29║如穀等種春種秋收，中間必有芽等相續。
T41n1823_p0867b01║處無間續生者，如穀種果既是相續，要處無
T41n1823_p0867b02║間剎那續生。言無間者，謂無間絕種果中
T41n1823_p0867b03║間芽莖等也。如穀等相續處無間絕，有情
T41n1823_p0867b04║相續理亦應然。有情死生是相續法，如何
T41n1823_p0867b05║間絕言無中有？此有比量，如穀等者是
T41n1823_p0867b06║同喻也，處無間者是宗法也，續生者是因
T41n1823_p0867b07║也。量云：死生是有法，要處無間是宗法；因
T41n1823_p0867b08║云：以續生故；同喻云：猶如種果。種果是續
T41n1823_p0867b09║生，種果無間絕，死生是續生，死生無間絕。
T41n1823_p0867b10║像實有不成不等，故非譬者，破大眾部救
T41n1823_p0867b11║也。論云：「豈不現見有法續生，而於其中處
T41n1823_p0867b12║亦有間。如依鏡等，從質像現，如是有情死
T41n1823_p0867b13║有生有，處雖有間，何妨續生？」解云：此大眾部
T41n1823_p0867b14║救也。言續生為因，因中有不定過。死有生
T41n1823_p0867b15║有為如種菓子，以續生故必無間絕耶？
T41n1823_p0867b16║為如質像，以續生故亦有間絕耶？並曰：
T41n1823_p0867b17║質像是續生，質像許間絕。死生是續生，死生
T41n1823_p0867b18║亦間絕。為破此救，故有斯頌。此有二理
T41n1823_p0867b19║破之，一所立質像實有不成，二像喻不等
T41n1823_p0867b20║於法。由此二理，故非譬也。故論云：「謂別色
T41n1823_p0867b21║生說名為像，其體實有，理所不成。設成非
T41n1823_p0867b22║等，故不成喻，一處無二并者。」釋上像實有
T41n1823_p0867b23║不成句也，論有四義，釋一處無二并也。
T41n1823_p0867b24║一云：謂於一處，鏡色及像並見現前，二色
T41n1823_p0867b25║不應同處並有，依異大種故（解云：於一鏡處不可實有
T41n1823_p0867b26║像與鏡色二並生也，既二並生，故像不實也）；第二云：又陜水上，兩
T41n1823_p0867b27║岸色形同處一時，俱現二像，居兩岸者互
T41n1823_p0867b28║見分明，曾無一處並見二色，不應謂此二
T41n1823_p0867b29║色並生（解云：於一水處兩岸像生，二像既是同生，故知像非實有也）；第三云：
T41n1823_p0867c01║又影與光未曾同處，然曾見鏡懸置影中，
T41n1823_p0867c02║光像顯然現於鏡面，不應於此謂二並
T41n1823_p0867c03║生（解云：障光明生名之為影，故知影處不合有光。既見影中鏡之光像，像非實也）；第四
T41n1823_p0867c04║云：或言一處無二並者，鏡面、月像謂之為
T41n1823_p0867c05║二，近遠別見，如觀井水。若有並生，如何別
T41n1823_p0867c06║見？故知諸像於理實無（解云：於一鏡處有面、月二像，看面像則近，
T41n1823_p0867c07║觀月像則遠，二像若實，豈容一處近遠別見也）。又論云：「然諸因緣和
T41n1823_p0867c08║合勢力，令如是見，以諸法性功能差別，難
T41n1823_p0867c09║可思議（解云：令如是見者，謂鏡質等勢力返見本面，實無像）。」非相續二
T41n1823_p0867c10║生者，釋上不等，故非譬也。非相續者，汝所
T41n1823_p0867c11║立像非一相續，不等於法。夫言相續，此滅
T41n1823_p0867c12║彼生，唯從鏡中有像現故，明知質像體類
T41n1823_p0867c13║各別，非一相續。又像與本質俱時而有，故
T41n1823_p0867c14║知質像非是相續。若死生法是一相續，要
T41n1823_p0867c15║從此死後彼方生，汝將質像非一相續法
T41n1823_p0867c16║而喻死生一相續法者，不實等也。言二生
T41n1823_p0867c17║者，汝所立像託二緣生，不等於法，謂本質
T41n1823_p0867c18║及鏡為二緣也，生有唯從死有為緣，故生
T41n1823_p0867c19║有起，唯一緣生法也。汝以二緣生法以喻
T41n1823_p0867c20║一緣生法，是則不可等於法，故非譬也。已
T41n1823_p0867c21║依正理對破彼宗，故知死生必有中有。說
T41n1823_p0867c22║有健達縛及五七經故者，引教證也。如契
T41n1823_p0867c23║經言：「入母胎者要由三事：一者母身是時
T41n1823_p0867c24║調適，二者父母交愛和合，三者健達縛正現
T41n1823_p0867c25║在前。」此經既言健達縛，明知有中有。健達
T41n1823_p0867c26║縛者，此云尋香，中有食香，名尋香也。及五
T41n1823_p0867c27║七經故者，如契經言：「有五不還：一者中般、
T41n1823_p0867c28║二者生般、三者有行般、四者無行般、五者上
T41n1823_p0867c29║流般。」此經既說有中般，明知有中有，在中
T41n1823_p0868a01║有中般涅槃故，名中般也。及七經者，又
T41n1823_p0868a02║經說有七善士趣。大眾部中有餘師釋云：
T41n1823_p0868a03║中般者非是中有，有中天名中，住中天
T41n1823_p0868a04║中得般涅槃，名中般也。故引《七善士經》
T41n1823_p0868a05║破彼所說，顯成中有。故論云：「又經說有七
T41n1823_p0868a06║善士趣，謂於前五，中般分三，由處及時近、
T41n1823_p0868a07║中、遠故。譬如札火，小星迸時，纔起至近
T41n1823_p0868a08║則滅，初善士亦爾；譬如鐵火小星迸時起，
T41n1823_p0868a09║至中滅，二善士亦爾；譬如鐵火大星迸時，
T41n1823_p0868a10║遠未墮土而滅，三善士亦爾。非彼所執別
T41n1823_p0868a11║有中天，有此時處三品差別，故彼所執定
T41n1823_p0868a12║非應理。」解云：初善士者，纔受色界中有，未
T41n1823_p0868a13║出欲界得般涅槃，時、處俱近也；第二善士
T41n1823_p0868a14║受中有已，到二界中間得般涅槃，處、時俱
T41n1823_p0868a15║中也；第三善士臨到色界，未及受生便般
T41n1823_p0868a16║涅槃，處、時俱遠也。又大眾部更有釋云：壽
T41n1823_p0868a17║量中間得般涅槃，故名為中般，非中有也。
T41n1823_p0868a18║論主破云：「又無色界亦應說有中般涅槃，
T41n1823_p0868a19║彼亦有壽量中間般涅槃故。然無色界無
T41n1823_p0868a20║中般者，以嗢陀南伽他中說：『總集眾聖賢，
T41n1823_p0868a21║四靜慮各十（註曰）：初禪有十人，得初禪定業
T41n1823_p0868a22║為第一人；又得初禪已，種解脫分善為第
T41n1823_p0868a23║二人；又得初禪已，現般為第三人；并前七
T41n1823_p0868a24║善士為十人。二、三、四禪准斯數說也，三
T41n1823_p0868a25║無色各七（於十中除中般三也），唯六謂非想。』於前七
T41n1823_p0868a26║中又除上流，無上生故。准此頌文，無色界
T41n1823_p0868a27║中必無中般，故彼所執皆成虛妄。」又大眾
T41n1823_p0868a28║部引一經頌證無中有，頌曰：
T41n1823_p0868a29║「再生汝今過盛位（註曰）：有外道婆羅門名再
T41n1823_p0868b01║生，年老來見世尊。世尊呵嘖：『汝今年老，已
T41n1823_p0868b02║過盛位。』胎外有五位：一嬰孩、二童子、三少
T41n1823_p0868b03║年、四盛年、五老年也，至衰將近琰魔王，
T41n1823_p0868b04║（至衰老位），欲往前路無資糧（無戒定慧資糧也），求住中
T41n1823_p0868b05║間無所止（大眾部云：此頌云中間無所止，明知無中有。若有中有，即有所止）。」論
T41n1823_p0868b06║主釋通云：「此頌意顯，於彼人中速歸磨滅，
T41n1823_p0868b07║無暫停義，名無所止。或可中有名無所
T41n1823_p0868b08║止，為至所生，亦無暫停，行無礙故。」
T41n1823_p0868b09║俱舍論頌疏論本第八