T41n1823_p0868b10║
T41n1823_p0868b11║
T41n1823_p0868b12║俱舍論頌疏論本第九
T41n1823_p0868b13║
T41n1823_p0868b14║從此第三，諸門分別。總有十一門，就中有
T41n1823_p0868b15║三：一明中有形狀、二明眼等九門、三明入
T41n1823_p0868b16║胎門。且第一明中有形狀者，論云：「當往何
T41n1823_p0868b17║趣？所起中有形狀如何？」頌曰：
T41n1823_p0868b18║「此一業引故，如當本有形。
T41n1823_p0868b19║本有謂死前，居生剎那後。」
T41n1823_p0868b20║釋曰：上兩句明形狀，下兩句釋本有。此一
T41n1823_p0868b21║業引故，如當本有形者，此謂中有與當本有
T41n1823_p0868b22║同一業引，由業同故，中有形狀如當本有。
T41n1823_p0868b23║謂本有是人形，中有亦人形，餘趣亦然。問：
T41n1823_p0868b24║「於一狗等腹中，容有五趣中有頓起，既有
T41n1823_p0868b25║地獄中有現前，如何不能焚燒母腹？」答：「彼
T41n1823_p0868b26║居本有，亦不恒燒，如暫遊增，況居中有。
T41n1823_p0868b27║言遊增者，遊十六增，彼無火也。又解：諸
T41n1823_p0868b28║趣中有雖居一腹，非互觸燒，業所遮故。」又
T41n1823_p0868b29║論云：「欲中有量雖如小兒年五六歲，而根
T41n1823_p0868c01║明利。菩薩中有如盛年時，形量周圓，具諸
T41n1823_p0868c02║相好，故住中有將入胎時，照百俱胝四
T41n1823_p0868c03║大洲等（此明菩薩中有）。若爾，何故菩薩母夢見白
T41n1823_p0868c04║象子來入己右脇（難也）？此吉瑞相非關中有，
T41n1823_p0868c05║菩薩久捨傍生趣故（答也）。如訖栗枳王夢所
T41n1823_p0868c06║見十事（訖栗枳王者，云作事王也），謂大象井麨、栴檀妙
T41n1823_p0868c07║園林、小象、二獼猴、廣堅衣、鬪諍、白象相端
T41n1823_p0868c08║嚴、具六牙四足、正知入母胎、寢如仙隱
T41n1823_p0868c09║林，如是所見夢但表當來餘事先兆，非
T41n1823_p0868c10║如所見（已上論文）。」解云：訖栗枳王，迦葉佛父，
T41n1823_p0868c11║作此十夢，來白世尊。佛言：「此表當來釋迦
T41n1823_p0868c12║如來遺法弟子之先兆也。」王夢見有一大
T41n1823_p0868c13║象被閉室中，更無門戶，唯有小窓，其象方
T41n1823_p0868c14║便，投身得出，尾猶窓礙不能出者，此表
T41n1823_p0868c15║釋迦遺法弟子能捨父母、妻子出家，而於其
T41n1823_p0868c16║中尚懷名利，如尾礙窓。又夢見一渴人
T41n1823_p0868c17║求覓水飲，便有一井具八功德，井隨逐
T41n1823_p0868c18║渴人，人不欲飲，此表釋迦遺法弟子諸道
T41n1823_p0868c19║俗等不肯學法，有知法者，為名利故隨
T41n1823_p0868c20║彼為說，而猶不學。又夢見一人將一升
T41n1823_p0868c21║真珠博一升麨，此表釋迦遺法弟子為求
T41n1823_p0868c22║利故，將佛正法為他人說。又夢見有
T41n1823_p0868c23║人將栴檀木博以凡木，此表遺法弟子
T41n1823_p0868c24║以內正法博外書典。又夢見有妙園林
T41n1823_p0868c25║華菓茂盛，狂賊壞盡，此表遺法弟子廣滅
T41n1823_p0868c26║如來正法園也。又夢見有諸小象驅一
T41n1823_p0868c27║大象，令之出群，此表遺法弟子諸惡朋黨、
T41n1823_p0868c28║破戒眾僧擯斥有德人也。又夢有一獼
T41n1823_p0868c29║猴身塗糞穢，溏突己眾，眾皆避也，此
T41n1823_p0869a01║表遺法弟子以諸惡事誣謗良善，見皆遠
T41n1823_p0869a02║避。又夢見一獼猴實無有德，眾共扶捧，
T41n1823_p0869a03║海水灌頂，立以為王，此表遺法弟子諸惡
T41n1823_p0869a04║朋黨舉破戒僧猶以為眾首。又夢見一衣
T41n1823_p0869a05║堅而亦廣，有十八人各執少分，四面爭挽，
T41n1823_p0869a06║衣猶不破，此表遺法弟子分佛正法成十
T41n1823_p0869a07║八部，雖有少異執，而真法尚存，依之修行，
T41n1823_p0869a08║皆得解脫。又夢見多人共集，互相征伐，死
T41n1823_p0869a09║亡略盡，此表遺法弟子十八部內各有門
T41n1823_p0869a10║人，部執不同，互興鬪諍也。此之十夢但表
T41n1823_p0869a11║先兆，非如所見。菩薩母夢見白象者，是善
T41n1823_p0869a12║瑞先應，非白象也。色界中有量，如本有
T41n1823_p0869a13║與衣俱生，慚愧增故。欲界中有不與衣俱，
T41n1823_p0869a14║由皆宿習無慚愧故。唯有鮮白苾芻尼，由
T41n1823_p0869a15║本願力，世世有自然衣恒不離身，隨時改
T41n1823_p0869a16║變，乃至最後般涅槃時，亦以此衣纏屍焚
T41n1823_p0869a17║葬也。本有謂死前居生剎那後者，本過去
T41n1823_p0869a18║業所感之有，名為本有。此之本有在死
T41n1823_p0869a19║有前、居生有後，中間諸蘊為本有體。言生
T41n1823_p0869a20║有者，初受生時一剎那蘊也。言死有者，最
T41n1823_p0869a21║後命終一剎那死蘊也。欲、色二界具足四有，
T41n1823_p0869a22║若無色界唯闕中有，有餘三有。
T41n1823_p0869a23║從此第二，明眼等九門，論云：「已辨形狀，餘
T41n1823_p0869a24║義當辨。」頌曰：
T41n1823_p0869a25║「同淨天眼見，業通疾具根。
T41n1823_p0869a26║無對不可轉，食香非久住。
T41n1823_p0869a27║倒心趣欲境，濕化染香處。
T41n1823_p0869a28║天首上三橫，地獄頭歸下。」
T41n1823_p0869a29║釋曰：此有九門。同淨天眼見者，第一眼境
T41n1823_p0869b01║門，謂中有身唯兩眼境：一、同類眼見，五趣中
T41n1823_p0869b02║有各見自類也；二、淨天眼見，言淨天眼者，
T41n1823_p0869b03║修得天眼極清淨故，能見中有；生得天眼
T41n1823_p0869b04║則不能觀，以中有身極微細故。有餘師說：
T41n1823_p0869b05║「天中有眼能見五趣；人中有眼能見四趣，
T41n1823_p0869b06║除天中有也；鬼中有眼能見三趣，除人、
T41n1823_p0869b07║天也；傍生中有眼能見二趣，除人、天、鬼也；
T41n1823_p0869b08║地獄中有眼唯見自類也。」業通疾者，第二
T41n1823_p0869b09║行速門，凌空自在，是謂通義。通由業得，名
T41n1823_p0869b10║為業通。此通勢用速故名疾。中有獲得最
T41n1823_p0869b11║疾業通，上至世尊無能遮抑，以業勢力最
T41n1823_p0869b12║強盛故。具根者，第三具根門，一切中
T41n1823_p0869b13║有皆具五根。無對者，第四無礙門，對謂
T41n1823_p0869b14║對礙，中有凌空，金剛山等所不能遮，故
T41n1823_p0869b15║名無對。曾聞析破炎赤鐵團，見有生蟲
T41n1823_p0869b16║故。不可轉者，第五不可轉門，謂五趣中有
T41n1823_p0869b17║不可轉也。人中有起但往人趣，必不可
T41n1823_p0869b18║令人中有沒，餘中有起，天等亦然。食香
T41n1823_p0869b19║者，第六所食門，中有以香為食，由食香故，
T41n1823_p0869b20║名健達縛。若少福者唯食惡香，若多福者
T41n1823_p0869b21║妙香為食。非久住者，第七住時門，婆娑師
T41n1823_p0869b22║說：「此住少時，一切中有樂求生故，速往受
T41n1823_p0869b23║生，必不久住。」更有餘師說極多七七日。尊
T41n1823_p0869b24║者世友說極至七日。法救大德說時無定
T41n1823_p0869b25║限，生緣未合，中有恒存，故輪王中有要至
T41n1823_p0869b26║人壽八萬歲時方頓與果，以世尊說業力不
T41n1823_p0869b27║思議故。倒心趣欲境，濕化染香處者，第八
T41n1823_p0869b28║結生門。倒心者，此明中有先起倒心，馳趣
T41n1823_p0869b29║欲境。彼由業力所起眼根，雖住遠方，能
T41n1823_p0869c01║見生處父母交會而起倒心。若男中有，緣
T41n1823_p0869c02║母起愛生於欲心；若女中有，緣父起愛
T41n1823_p0869c03║生於欲想；翻此二緣，俱起瞋心。故《施設論》
T41n1823_p0869c04║云：「時健達縛於二心中隨一現行，謂愛或
T41n1823_p0869c05║恚。彼由起此二種倒心，便謂己身與所愛
T41n1823_p0869c06║合，所泄不淨流至胎時，謂是己有，便生
T41n1823_p0869c07║歡喜。此心生已，中有便沒，受生有身。若男
T41n1823_p0869c08║處胎，依母右脇，向背蹲坐。若女處胎，依
T41n1823_p0869c09║母左脇，向腹而住。若非男非女住於母胎，
T41n1823_p0869c10║隨所起貪，如應而住。必無中有非女非男，
T41n1823_p0869c11║以中有身必具根故。然中有身或男或女，
T41n1823_p0869c12║後胎增長方作不男女。」如上所明是胎、卵
T41n1823_p0869c13║生，餘濕、化生今次當說。濕化染香處者，夫
T41n1823_p0869c14║論受生，皆須起染，濕、化無胎，依何起染？
T41n1823_p0869c15║故說濕生染香故生，謂遠臭知生處香氣，
T41n1823_p0869c16║便生愛染，往彼受生，業有勝劣，香有淨
T41n1823_p0869c17║穢。若化生者，染處故生，謂遠觀知當所生
T41n1823_p0869c18║處，便生愛染，往彼受生，業隨善惡，處有
T41n1823_p0869c19║淨穢。於地獄趣起倒心故，亦生愛染，謂彼
T41n1823_p0869c20║中有或見自身冷雨寒風之所逼切，見極
T41n1823_p0869c21║熱地獄，情欣煖觸，投身於彼。或見自身熱
T41n1823_p0869c22║風盛火之所逼害，見寒地獄，心欲清涼，投
T41n1823_p0869c23║身於彼。先舊諸師作如是說：由先見彼造
T41n1823_p0869c24║惡業時己身伴類，馳往赴彼。天首上三橫，
T41n1823_p0869c25║地獄頭歸下者，第九行狀門。謂天中有首正
T41n1823_p0869c26║上昇，如從坐起。人、鬼、傍生中有行相還如
T41n1823_p0869c27║人等。地獄中有頭下足上。故有頌曰：「顛墜
T41n1823_p0869c28║於地獄，足上頭歸下，由毀謗諸仙，樂寂修
T41n1823_p0869c29║苦行。」此上所論，據人中死還生人趣。若
T41n1823_p0870a01║通餘趣，行相不定。故《婆娑》云：「若地獄死還
T41n1823_p0870a02║生地獄，不必頭下足上。若天中死還生天
T41n1823_p0870a03║中，不必首上足下。若地獄死生於人趣，應
T41n1823_p0870a04║首上昇。若天中死生於人趣，應頭歸下。」
T41n1823_p0870a05║從此第三，明入胎門，論云：「前說倒心入
T41n1823_p0870a06║母胎藏，一切中有皆定爾耶？不爾，經言
T41n1823_p0870a07║入胎有四，其四者何？」頌曰：
T41n1823_p0870a08║「一於入正知，二三兼住出，
T41n1823_p0870a09║四於一切位，及卵恒無知。
T41n1823_p0870a10║前三種入胎，謂輪王二佛，
T41n1823_p0870a11║業智俱勝故，如次四餘生。」
T41n1823_p0870a12║釋曰：此兩行頌是第十一入胎門。一切入
T41n1823_p0870a13║胎不過四位，一於入正知者，一入胎位也。
T41n1823_p0870a14║唯知入胎，不知住、出。二三兼住出者，二兼
T41n1823_p0870a15║住者，二入胎位也。謂知住胎，亦知入胎。
T41n1823_p0870a16║三兼出者，三入胎位也。謂知出胎兼知住、
T41n1823_p0870a17║入，兼言為顯後帶前故。四於一切位者，第
T41n1823_p0870a18║四入胎位也。入、住、出位一切不知。及卵恒
T41n1823_p0870a19║無知者，此前四位唯說胎生。若卵生者，入
T41n1823_p0870a20║胎等位三時不知，名恒無知。恒無知，同前
T41n1823_p0870a21║胎生第四位，故頌言「及」也。問：「如何卵生言
T41n1823_p0870a22║入胎藏？」答：「謂卵生者先必入胎，從初名
T41n1823_p0870a23║說。或可卵言據當名說，謂先入胎，後從卵
T41n1823_p0870a24║生，說胎名卵，據當名說。如煮米時即言
T41n1823_p0870a25║煮飯，據當名也。」前三種入胎謂輪王二佛
T41n1823_p0870a26║者，約人以配也。第一入胎謂轉輪王，於入
T41n1823_p0870a27║胎時無倒想解，正知入胎，不知住、出。第
T41n1823_p0870a28║二入胎謂獨勝覺，於入胎位正知入、住，不
T41n1823_p0870a29║知出位。第三入胎謂無上覺，入、住、出位皆
T41n1823_p0870b01║能正知。言二佛者，獨覺、大覺也。業智俱勝
T41n1823_p0870b02║故者，釋前所以也。第一業勝，正知入胎，謂
T41n1823_p0870b03║轉輪王宿世曾修廣大福故。第二智勝，正
T41n1823_p0870b04║知入、住，謂獨勝覺久習多聞，勝思擇故。第
T41n1823_p0870b05║三福智俱勝，謂無上覺曠劫修行勝福智
T41n1823_p0870b06║故。如次四餘生者，「如次」兩字配上業、智俱
T41n1823_p0870b07║勝，是輪王、二佛也。四餘生者，四謂第四入胎，
T41n1823_p0870b08║即入、住、出位皆不正知，除前三種，餘胎、卵
T41n1823_p0870b09║生福智俱劣，皆是第四入胎位攝。
T41n1823_p0870b10║從此大文第二，遮外道難，是數論、勝論外道
T41n1823_p0870b11║難也。論云：「此中外道執我者言：『若許有情
T41n1823_p0870b12║轉趣餘世，即我所執有我義成。』今為遮彼。」
T41n1823_p0870b13║頌曰：
T41n1823_p0870b14║「無我唯諸蘊，煩惱業所為，
T41n1823_p0870b15║由中有相續。入胎如燈焰，
T41n1823_p0870b16║如引次第增。相續由惑業，
T41n1823_p0870b17║更趣於餘世，故有輪無初。」
T41n1823_p0870b18║釋曰：前一行明無我，但有由惑、業相續
T41n1823_p0870b19║入胎也。後一行明生死輪轉。無我唯諸蘊
T41n1823_p0870b20║者，無我者，正遮外道，謂外道執我，臨命終
T41n1823_p0870b21║時能捨此蘊，於受生時能續餘蘊。若無有
T41n1823_p0870b22║我，誰能蘊續？故有我也。為破此執，故言
T41n1823_p0870b23║無我。故論云：「內用士夫，此定非有，如色、眼
T41n1823_p0870b24║等不可得故。」（注曰）解云：外道執我，名為士
T41n1823_p0870b25║夫，如士夫用也。故論主破言：「此定非有，如
T41n1823_p0870b26║色等五境是現量知，眼等五根是比量知。汝
T41n1823_p0870b27║今執我，非如色、眼等現、比量知，故不可得
T41n1823_p0870b28║也。世尊亦言：『有業有異熟，作者不可得。』謂
T41n1823_p0870b29║能捨此蘊及能續餘蘊，唯除法假。」（注曰）解
T41n1823_p0870c01║云：作者，我之異名也。眾生生死由業異熟，
T41n1823_p0870c02║非由作者實我也。「法假謂何（問也）？依此有
T41n1823_p0870c03║故彼有，依此生故彼生，廣說緣起。」（注曰）已上
T41n1823_p0870c04║論文。解云：依此無明等有故，彼行等得有。
T41n1823_p0870c05║彼無明等生故，彼行等得生。十二緣起假立
T41n1823_p0870c06║於我，名為法假也。唯諸蘊者，正立義也。
T41n1823_p0870c07║唯有五蘊，更無實我，於此蘊上假立為我，
T41n1823_p0870c08║是正道理，非所遮遣。煩惱業所為，由中有相
T41n1823_p0870c09║續者，釋難也。既無實我，應許諸蘊即能從
T41n1823_p0870c10║此轉趣餘世中有入胎。為遮此難，故有斯
T41n1823_p0870c11║頌。蘊剎那滅，不可從此轉趣餘世，但由數
T41n1823_p0870c12║習煩惱業力，令中有蘊相續入胎。入胎如
T41n1823_p0870c13║燈焰，如引次第增者，正明相續也。譬如燈
T41n1823_p0870c14║焰，雖剎那滅而能相續。轉趣餘世諸蘊亦
T41n1823_p0870c15║然，名轉無失。故雖無我，但由惑、業以為因
T41n1823_p0870c16║故，諸蘊相續入胎義成，如業所引，令胎中
T41n1823_p0870c17║蘊次第轉增。次第增者，謂從羯羅藍乃
T41n1823_p0870c18║至鉢羅奢佉，名次第轉增也。相續由惑業，更
T41n1823_p0870c19║趣於餘世者，明三有輪轉也。謂次第增，乃
T41n1823_p0870c20║至命終現蘊相續，於現在世復起惑、業。以
T41n1823_p0870c21║此為因，更趣於餘世。故有輪無初者，明無
T41n1823_p0870c22║始也。如是惑、業為因故生，生復為因，起
T41n1823_p0870c23║於惑業，從此惑業更復有生，故知有輪旋環
T41n1823_p0870c24║無始。又論文明次第增義，引經頌曰：
T41n1823_p0870c25║「最初羯剌藍（此云凝滑，亦云和合），次生頞部曇（此云皰），
T41n1823_p0870c26║從此生閉尸（此云血肉也），閉尸生健南（此云堅肉），
T41n1823_p0870c27║次鉢羅奢佉（此云支節），後髮毛爪等，及色根
T41n1823_p0870c28║形相，漸次而轉增（髮毛等總是第五位，此上是胎內五位也）。」
T41n1823_p0870c29║從此大文第八，明十二緣起：第一廣明十
T41n1823_p0871a01║二緣起、第二略攝喻顯。就第一廣明十二緣
T41n1823_p0871a02║起中，一總辨、二別明。就總辨中，又分六段：
T41n1823_p0871a03║一總判支位、二別顯體性、三明本說意、四
T41n1823_p0871a04║以略攝廣、五遣通疑難、六會釋經文。且初
T41n1823_p0871a05║第一，總判支位者，論云：「如是蘊相續，說三
T41n1823_p0871a06║生為位。」頌曰：
T41n1823_p0871a07║「如是諸緣起，十二支三際。
T41n1823_p0871a08║前後際各二，中八據圓滿。」
T41n1823_p0871a09║釋曰：前兩句標名列數，下兩句依世立支。
T41n1823_p0871a10║十二支者，一無明、二行、三識、四名色、五六
T41n1823_p0871a11║處、六觸、七受、八愛、九取、十有、十一生、十二
T41n1823_p0871a12║老死。言三際者，一、前際，即是過去；二、後際，
T41n1823_p0871a13║即是未來也；三、中際，謂現在世也。前後際
T41n1823_p0871a14║各二者，謂前後際各立二支，無明、行在前
T41n1823_p0871a15║際，生、老死在後際。中八據圓滿者，此明中
T41n1823_p0871a16║際立八支也，除前、後際，所餘八支在現在
T41n1823_p0871a17║世。據圓滿者，中際八支非諸有情皆悉具有，
T41n1823_p0871a18║今言八者，據圓滿說，歷八支位名為圓
T41n1823_p0871a19║滿。若中夭者不具八支，有歷二支等，謂胎
T41n1823_p0871a20║內死等也。又此八支據欲界說，非色、無色，
T41n1823_p0871a21║謂色界中無名色支，以彼化生，諸根頓具
T41n1823_p0871a22║故。若無色界，無名色及六處支，以無色故。
T41n1823_p0871a23║故《大緣起經》說具有故。彼說：「佛告阿難：
T41n1823_p0871a24║『識若不入胎，名色得廣大增長不？』『不也。世
T41n1823_p0871a25║尊！』乃至廣說。」解云：此經既云入胎方有名
T41n1823_p0871a26║色等增長，明知八支據欲界說，以色界不
T41n1823_p0871a27║入胎故。有時但說二分緣起：一前際攝、二
T41n1823_p0871a28║後際攝。謂無明乃至受支，此七支前際攝；
T41n1823_p0871a29║若愛乃至老死，此五支後際攝，前後因果二
T41n1823_p0871b01║分攝故。前因果者，謂無明、行為因，識等五
T41n1823_p0871b02║為果也。後因果者，謂愛、取、有為因，生、老死
T41n1823_p0871b03║為果。此約因果分為二際。
T41n1823_p0871b04║從此第二，別顯體性。論云：「無明等支何法
T41n1823_p0871b05║為體？」頌曰：
T41n1823_p0871b06║「宿惑位無明，宿諸業名行，
T41n1823_p0871b07║識正結生蘊，六處前名色，
T41n1823_p0871b08║從生眼等根，三和前六處。
T41n1823_p0871b09║於三受因異，未了知名觸，
T41n1823_p0871b10║在婬愛前受，貪資具婬愛。
T41n1823_p0871b11║為得諸境界，遍馳求名取，
T41n1823_p0871b12║有謂正能造，牽當有果業，
T41n1823_p0871b13║結當有名生，至當受老死。」
T41n1823_p0871b14║釋曰：宿惑位無明者，謂過去生起煩惱時，
T41n1823_p0871b15║名宿惑位，此位五蘊至今果熟，總名無明。
T41n1823_p0871b16║既是五蘊，獨標無明者，論云：「彼與無明俱
T41n1823_p0871b17║時行故，由無明力彼現行故，如說王行，非
T41n1823_p0871b18║無導從，王俱勝故，總謂王行（解云：彼者，彼宿惑位五蘊
T41n1823_p0871b19║也）。」宿諸業名行者，謂宿生中起諸業位，此
T41n1823_p0871b20║位五蘊總名為業，業名為行，造作義故。此
T41n1823_p0871b21║十二支皆有「位」字，故初句「位」言流至生老
T41n1823_p0871b22║死。識正結生蘊者，若於母胎等正結生
T41n1823_p0871b23║時，一剎那位五蘊名識，受生識強，故別標識。
T41n1823_p0871b24║六處前名色者，從結生後，六處生前，中間
T41n1823_p0871b25║諸位所有五蘊總稱名色。中間諸位者，即
T41n1823_p0871b26║是胎中從羯羅藍至鉢羅奢佉五位也。論
T41n1823_p0871b27║云：「此中應說四處生前，而言六者，據滿立
T41n1823_p0871b28║故（四處，除身、意也）。」從生眼等根，三和前六處者，此
T41n1823_p0871b29║是鉢羅奢佉，此位通多念也。從名色後三
T41n1823_p0871c01║和已前生眼等根，此位五蘊說名六處，六
T41n1823_p0871c02║處創圓，根相顯故，但標六處。於三受因異，未
T41n1823_p0871c03║了知名觸者，三受因者，謂三受境，境名為
T41n1823_p0871c04║因，能生受也。謂出胎後三兩歲來，根、境、識
T41n1823_p0871c05║三能有對觸，此位五蘊總名為觸，觸相顯
T41n1823_p0871c06║故，故標觸名。於三受境未能了知，故未
T41n1823_p0871c07║名受。在婬愛前受者，謂五六歲已去，十四，
T41n1823_p0871c08║十五已來，已了三受因差別之相，未起婬
T41n1823_p0871c09║貪，此位五蘊總名為受，受用勝故，故別標
T41n1823_p0871c10║受名。貪資具婬愛者，十五已去貪妙資具，
T41n1823_p0871c11║婬愛現行，未廣追求，此位五蘊總名為愛，
T41n1823_p0871c12║愛用勝故，別標愛名。為得諸境界，遍馳求名
T41n1823_p0871c13║取者，取謂貪也。年既長大，貪五欲境，四方
T41n1823_p0871c14║馳求，不憚勞倦，此位五蘊總名為取，以取
T41n1823_p0871c15║勝故，標以取名。愛取別者，初起名愛，相續
T41n1823_p0871c16║轉盛別立取名，相續取境轉堅猛故。有
T41n1823_p0871c17║謂正能造，牽當有果業者，因馳求故，積集
T41n1823_p0871c18║能牽，當有果業，此位五蘊總名為有，業名
T41n1823_p0871c19║為有，有當果故，以業勝故，標以有名。
T41n1823_p0871c20║結當有名生者，從此捨命，正結當有。此位
T41n1823_p0871c21║五蘊總立生名，當來生支即如今識，當來
T41n1823_p0871c22║生顯立以生名，現在識強，當體受稱。至當
T41n1823_p0871c23║受老死者，於當來世受生已後，有名色支，
T41n1823_p0871c24║次生六處支，次生觸支，次生受支，此之四
T41n1823_p0871c25║位所有五蘊總名老死，如是老死即如今
T41n1823_p0871c26║世名色、六處、觸、受四支，從生支後老死相顯，
T41n1823_p0871c27║標老死名。論云：「又緣起支差別有四：一
T41n1823_p0871c28║者剎那、二者連縛、三者分位、四者遠續。云何
T41n1823_p0871c29║剎那？謂剎那頃，由貪行殺具十二支。癡
T41n1823_p0872a01║謂無明，思即是行（通大地思，貪必有也）。於諸境事了別
T41n1823_p0872a02║名識（貪起有識，了境者也）。識俱三蘊，總稱名色（注曰）言
T41n1823_p0872a03║三蘊者，色、想、行三，此之三蘊與識俱起，
T41n1823_p0872a04║想蘊取全，色蘊少分，除五根及表、無表色，
T41n1823_p0872a05║以別立支故，取餘色蘊，即扶根四境是也。
T41n1823_p0872a06║行蘊亦取少分，除無明、思、觸、受、貪及無慚、
T41n1823_p0872a07║無愧、惛沈、掉舉，並生、異、滅，以別立支故，取
T41n1823_p0872a08║餘行蘊，即作意等是也。住名色根，說為
T41n1823_p0872a09║六處（眼等五根住名色故，說此五根以為六處。雖然是五，六處攝故，說名六處也）。六處
T41n1823_p0872a10║對餘，和合有為觸（六處即是根，對餘境識，三和有觸）。領觸
T41n1823_p0872a11║名受（貪相應受），貪即是愛（即行殺時本貪心也）。與此相應
T41n1823_p0872a12║諸纏名取（謂無慚、無愧、惛沈、掉舉名為諸纏，與貪相應也）。所起身、語
T41n1823_p0872a13║二業名有（謂行殺時起身語二業，名為有支也）。如是諸法起位
T41n1823_p0872a14║名生，熟變名老，滅壞名死（此是三相，熟變是異相）。復
T41n1823_p0872a15║有說者，剎那連縛，如《品類足》，俱遍有為十
T41n1823_p0872a16║二支位所有五蘊，皆分位攝。即此懸遠相續
T41n1823_p0872a17║無始，說名遠續（已上論文）。」解云：言剎那者，一
T41n1823_p0872a18║剎那也。連縛者，因果無間相連起也。若情、
T41n1823_p0872a19║非情皆有生滅，念念相續故，剎那、連縛遍
T41n1823_p0872a20║一切有為也。前解剎那唯是有情，此師解
T41n1823_p0872a21║剎那亦通非情也。分位緣起，約順生受業
T41n1823_p0872a22║及不定受業，三世十二支五蘊分位也。遠續
T41n1823_p0872a23║者，即前分位，約順後受業及不定受業，隔
T41n1823_p0872a24║越多生，無始遠續之因果也。
T41n1823_p0872a25║從此第三，明本說意，此中有兩：一正明說
T41n1823_p0872a26║意、二遣他愚惑。且初說意者，論云：「世尊於
T41n1823_p0872a27║此只說意者何？」頌曰：
T41n1823_p0872a28║「傳許約位說，從勝立支名。」
T41n1823_p0872a29║釋曰：傳許約位說者，傳許，世尊唯約分位
T41n1823_p0872b01║說十二支，不據剎那等也。分位緣起，經部
T41n1823_p0872b02║有破，論主意明，故言傳許。從勝立支名者，
T41n1823_p0872b03║此通外難，分位緣起皆具五蘊，何緣但立
T41n1823_p0872b04║無明等名？為通止此難，以諸位中無明等
T41n1823_p0872b05║勝，雖有五蘊，從勝立名。標無明等，廣如
T41n1823_p0872b06║前釋。經說分位唯是有情，論說剎那連縛
T41n1823_p0872b07║通情、非情，分位遠續亦同經說，唯是有情。
T41n1823_p0872b08║經為斷惑唯說有情，論依法相通情、非
T41n1823_p0872b09║情。為明此義，次下問起，即當第二，遣惑門
T41n1823_p0872b10║也。論云：「契經何故唯說有情？」頌曰：
T41n1823_p0872b11║「於前後中際，為遣他愚惑。」
T41n1823_p0872b12║釋曰：世尊為遣三際愚惑，故說緣起唯
T41n1823_p0872b13║約有情。問：「如何有情前際愚惑？」答：「謂於前
T41n1823_p0872b14║際生如是疑：我於過去世為曾有非有？何
T41n1823_p0872b15║等我曾有？云何我曾有？」解云：曾有非有者，
T41n1823_p0872b16║疑我有無也。何等我者，疑我自性為即蘊
T41n1823_p0872b17║我、為離蘊我也。云何曾有者，疑我差別為
T41n1823_p0872b18║當常我、無常我耶。問：「如何有情後際愚惑？」
T41n1823_p0872b19║答：「謂於後際生如是疑：我於未來為當有
T41n1823_p0872b20║非有？何等我當有？云何我當有？」解云：當有非
T41n1823_p0872b21║有者，疑我有無也。何等我者，疑我自性也。
T41n1823_p0872b22║云何我者，疑我差別也。問：「如何有情中際
T41n1823_p0872b23║愚惑？」答：「謂於中際生如是疑：何等是我？此
T41n1823_p0872b24║我云何？我誰所有？我當有誰？」解云：何等是
T41n1823_p0872b25║我者，疑我自性也。此我云何者，疑我差別
T41n1823_p0872b26║也。我誰所有者，疑我因也，謂此現在我，過
T41n1823_p0872b27║去誰因所有也。我當有誰者，疑我果也，謂
T41n1823_p0872b28║我當有誰果也。為除如是三際愚惑，故經
T41n1823_p0872b29║唯說有情緣起。以契經說：「苾芻諦聽，若有
T41n1823_p0872c01║苾芻於諸緣起、緣已生法，能以如實正慧
T41n1823_p0872c02║觀見彼，必不於三際愚惑，謂我於過去
T41n1823_p0872c03║世為曾有非有等。」
T41n1823_p0872c04║從此第四，以略攝廣，論云：「又應知此緣起
T41n1823_p0872c05║支雖有十二支，而二、三為性，三謂惑、業、事，
T41n1823_p0872c06║二謂果與因。其義云何？」頌曰：
T41n1823_p0872c07║「三煩惱二業，七事亦名果，
T41n1823_p0872c08║略果及略因，由中可比二。」
T41n1823_p0872c09║釋曰：前兩句正明相攝，下兩句釋妨也。三
T41n1823_p0872c10║煩惱者，無明、愛、取煩惱為性。二業者，行、有二
T41n1823_p0872c11║支以業為體。七事亦名果者，除前五支，餘
T41n1823_p0872c12║識等七名之為事，是煩惱、業所依事故。如
T41n1823_p0872c13║是七事亦名為果，義准餘法即亦名因，謂
T41n1823_p0872c14║無明、行為因，識等五為果；愛、取、有為因，生、
T41n1823_p0872c15║老死為果。略果及略因者，此舉略門由以
T41n1823_p0872c16║為妨，後際略果說二果故。謂識等五合為
T41n1823_p0872c17║二果，是略果也。前際略因，惑唯一故，謂
T41n1823_p0872c18║愛、取二惑為無明一因，是略因也。而於
T41n1823_p0872c19║中際廣說果因，開事為五，謂識等五果
T41n1823_p0872c20║也。惑為二故，謂開無明為愛、取二也。何緣
T41n1823_p0872c21║中際廣說果因，前後際略因略果？由中可
T41n1823_p0872c22║比二者，釋前妨也。由中際廣，可以比度前
T41n1823_p0872c23║後二際，廣義已成，故不別說，說便無用。
T41n1823_p0872c24║從此第五，釋通疑難，論云：「若緣起支唯十二
T41n1823_p0872c25║者，不說老死果，生死應有終。不說無明
T41n1823_p0872c26║因，生死應有始。或應更立餘緣起支，餘復
T41n1823_p0872c27║有餘，成無窮失（問也）。不應更立，然無前過，
T41n1823_p0872c28║此中世尊由義已顯。云何已顯（徵也）？」頌曰：
T41n1823_p0872c29║「從惑生惑業，從業生於事，
T41n1823_p0873a01║從事事惑生，有支理唯此。」
T41n1823_p0873a02║釋曰：從惑生惑業者，一從惑生惑，謂愛生
T41n1823_p0873a03║取也。二從惑生業，謂取生有，無明生行也。
T41n1823_p0873a04║從業生於事者，謂行生識，從有生生也。
T41n1823_p0873a05║從事事惑生者，一從事事生、二從事惑
T41n1823_p0873a06║生。從事事生者，即是事能生事也，謂識
T41n1823_p0873a07║生名色，乃至觸生於受也。從事惑生者，即
T41n1823_p0873a08║是事能生惑也，謂受生愛也。有支理唯此者，
T41n1823_p0873a09║正釋難也。由立有支其理如此，謂說名
T41n1823_p0873a10║色生於六處，受生於愛，已顯老死為事惑
T41n1823_p0873a11║因，謂名色與受是老死。既受生愛，愛生於
T41n1823_p0873a12║取，已表無明為事惑果，謂愛與取是無明
T41n1823_p0873a13║也。無明有因，生死無始，老死有果，生死無
T41n1823_p0873a14║終，故不須立餘緣起支，故經言：「如是純大
T41n1823_p0873a15║苦蘊集。」解云：如是者，如是十二因緣起
T41n1823_p0873a16║也。無我、我所，故名為純。為果義邊名為苦
T41n1823_p0873a17║蘊，為因義邊名為集也。此苦蘊集無始無
T41n1823_p0873a18║終，故名為大。既十二支皆名苦集，故知無
T41n1823_p0873a19║明有因，老死有果，若不爾者，此經言何用。
T41n1823_p0873a20║從此第六，會釋經文，論云：「如世尊說：『吾今
T41n1823_p0873a21║為汝說緣起法、緣已生法。』此二何異（問也）？且本
T41n1823_p0873a22║論文，此二無差別，以俱言攝一切法故
T41n1823_p0873a23║（解云：本論說緣起攝一切有為，緣已生法亦攝一切有為，既言此二俱攝一切有為，明知無別也）。」
T41n1823_p0873a24║從此論主正釋經意，頌曰：
T41n1823_p0873a25║「此中意正說，因起果已生。」
T41n1823_p0873a26║釋曰：此兩句正釋經意。言此中者，此契經
T41n1823_p0873a27║中也。因起果已生者，此經中意，諸支因分說
T41n1823_p0873a28║名緣起，由因有緣，能起果故，故知因分
T41n1823_p0873a29║名為緣起。諸支果分說緣已生，由果皆從
T41n1823_p0873b01║緣所生故，故知果分名緣已生。由此理
T41n1823_p0873b02║故，如是一切二義俱成，諸支皆有因果性
T41n1823_p0873b03║故。解云：一切者，十二因緣也。二義者，緣起、
T41n1823_p0873b04║緣已生也。又論云：「若爾，安立應不俱成。」解
T41n1823_p0873b05║云：難也。諸支因果體既無別，如何安立緣
T41n1823_p0873b06║起、緣已生法？故云應不俱成。論云：「不爾，所
T41n1823_p0873b07║觀有差別故，謂若能觀此名緣已生，非即
T41n1823_p0873b08║觀斯復名緣起，猶如因果、父子等名。」解云：
T41n1823_p0873b09║答前難也。所望不同，二義常別，如行望無
T41n1823_p0873b10║明常名緣已生，不名緣起也。若行望識常
T41n1823_p0873b11║名緣起，不名緣已生也。故體雖一，得成
T41n1823_p0873b12║二義，如世間子望父邊常名子，不名父；父
T41n1823_p0873b13║望子邊常名父，不名子，雖是一，得有二
T41n1823_p0873b14║名，況法可知。
T41n1823_p0873b15║俱舍論頌疏論本第九