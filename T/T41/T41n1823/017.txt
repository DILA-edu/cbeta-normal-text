T41n1823_p0911a01║
T41n1823_p0911a02║俱舍論頌疏論本第十七
T41n1823_p0911a03║
T41n1823_p0911a04║從此大文第二，釋業道名義，論云：「如是已
T41n1823_p0911a05║辨十業道相，依何義名業道？」頌曰：
T41n1823_p0911a06║「此中三唯道，七業亦道故。」
T41n1823_p0911a07║釋曰：此中三唯道者，此十業道中，貪等三
T41n1823_p0911a08║唯道也。業之道故，立業道名，謂貪等相應思
T41n1823_p0911a09║說名為業，以彼貪等轉故思轉，彼貪等行故
T41n1823_p0911a10║思行，如彼貪等勢力而思有造作故，故貪
T41n1823_p0911a11║等三與思為道。七業亦道故者，前七是業，
T41n1823_p0911a12║身、語業故。亦業之道，思所遊故，由等起思
T41n1823_p0911a13║託身、語轉故。身、語七思所遊履，亦業之道
T41n1823_p0911a14║故，前七業，業之道故，立業道名。上業身、語
T41n1823_p0911a15║業，下業等起思，故名業業。故業道者，具顯
T41n1823_p0911a16║業道、業業道義。雖不同類，業道名同，而一
T41n1823_p0911a17║業為餘業，一道為餘道。猶如世間車牛名
T41n1823_p0911a18║同，而一車牛名為餘車牛故。於典籍中，
T41n1823_p0911a19║如言識住，雖四識住，性類不同，識住名同，
T41n1823_p0911a20║而一識住名為餘識住故。離殺等七無貪
T41n1823_p0911a21║等三，立業道名，類前應釋。
T41n1823_p0911a22║從此第三，義便明斷善，論云：「如是所說十
T41n1823_p0911a23║惡業道皆與善法現起相違，諸斷善根由
T41n1823_p0911a24║何業道？斷善續善差別云何？」頌曰：
T41n1823_p0911a25║「唯邪見斷善，所斷欲生得，
T41n1823_p0911a26║撥因果一切，漸斷二俱捨。
T41n1823_p0911a27║人三洲男女，見行斷非得，
T41n1823_p0911a28║續善疑有見，頓現除逆者。」
T41n1823_p0911a29║釋曰：唯邪見斷善者，唯有上品圓滿邪見能
T41n1823_p0911b01║斷善根。然本論中，說貪、瞋、癡三不善根能
T41n1823_p0911b02║斷善者，由不善根能引邪見故，邪見斷推
T41n1823_p0911b03║在彼根。如火燒村，火由賊起，故世間說被
T41n1823_p0911b04║賊燒村。所斷欲生得者，所斷善根唯是欲
T41n1823_p0911b05║界生得善也，謂斷善時，色、無色善先不成
T41n1823_p0911b06║故，不可說斷。問：「何緣唯斷生得善根？」答：「加
T41n1823_p0911b07║行善根先已退故，謂斷善根，先加行位捨
T41n1823_p0911b08║加行善，至斷善時，唯斷生得。」撥因果一切
T41n1823_p0911b09║者，明邪見相也。撥因邪見，無妙惡行。撥
T41n1823_p0911b10║果邪見，無善惡果。一切者，一切邪見皆能
T41n1823_p0911b11║斷善，謂自界緣、若他界緣，若有漏緣、若無
T41n1823_p0911b12║漏緣，如是邪見皆能斷善。有餘師說：「唯自
T41n1823_p0911b13║界緣及有漏緣方能斷善，餘不能斷。」為
T41n1823_p0911b14║對彼說，故言一切。漸斷者，明斷善根漸
T41n1823_p0911b15║斷而非頓斷，謂九品邪見斷九品善根，逆
T41n1823_p0911b16║順相對斷，初下下品邪見能斷上上品善
T41n1823_p0911b17║根，乃至上上品邪見能斷下下品善根。善根
T41n1823_p0911b18║從上品至下品名逆也，邪見從下至上
T41n1823_p0911b19║名順也。二俱捨者，二謂善根及律儀也。斷
T41n1823_p0911b20║善根時，二俱時捨。論云：「若彼律儀是此品
T41n1823_p0911b21║心所等起果，此品心斷，捨彼律儀，以果與
T41n1823_p0911b22║因品類同故（解云：九品善心各能發戒，戒是其果。若斷下品善，唯捨下品戒，
T41n1823_p0911b23║乃至斷上品善，唯捨上品戒也）。」諸律儀果有從加行、有從生
T41n1823_p0911b24║得善心所生，若從加行善心生者，律儀
T41n1823_p0911b25║先捨，後斷善根（解云：斷善根加行，捨加行善，捨加行時，加行善根所生律儀
T41n1823_p0911b26║同一時捨。此言先捨者，據先加行位捨也）。人三洲男女者，明能斷
T41n1823_p0911b27║善根處及人也。人趣三洲，非在惡趣，染、不
T41n1823_p0911b28║染慧不堅牢故。亦非有天趣，現見善惡
T41n1823_p0911b29║諸業果故。除北俱盧洲，彼無極惡阿世耶
T41n1823_p0911c01║故（此云意樂）。唯男女身，志意定故。見行斷非得者，
T41n1823_p0911c02║此斷字通上下，唯見行人能斷善根，非愛
T41n1823_p0911c03║行者。諸愛行者惡阿世耶極躁動故，諸見行
T41n1823_p0911c04║者惡阿世耶極堅深故。由此理趣，非扇搋
T41n1823_p0911c05║等能斷善根，愛行類故。又此類人如惡趣
T41n1823_p0911c06║故（言見行者，自慧見理而行義也。愛行者，但信他語，愛樂而行也）。斷非得者，善
T41n1823_p0911c07║斷應知非得為體，謂斷善位善得不生，
T41n1823_p0911c08║非得續生，非得生位名斷善根，故斷善根
T41n1823_p0911c09║非得為體。續善疑有見者，疑謂疑有，見者
T41n1823_p0911c10║謂正見。謂因果中生疑有心，此或應有，從
T41n1823_p0911c11║疑有心或發正見，定謂有非無。爾時善根
T41n1823_p0911c12║得還續起，故名續善。疑有續善，疑無斷善，
T41n1823_p0911c13║為簡疑無，故言疑有。頓現除逆者者，頓謂
T41n1823_p0911c14║善根九品頓續，然後後時漸漸現起，如頓
T41n1823_p0911c15║除病，氣力漸增。現謂現世，現身續善，除造
T41n1823_p0911c16║逆者，經說造逆并斷善人，彼定現身不能
T41n1823_p0911c17║續善，定從地獄將沒將生方能續善。受地
T41n1823_p0911c18║獄果畢，名為將沒。正住中有，未生地獄，
T41n1823_p0911c19║名為將生。若由過去宿習邪見以為因力，
T41n1823_p0911c20║彼斷善根，將死時續。若由現在邪教緣力
T41n1823_p0911c21║彼斷善根，將生時續。由自他力應知亦爾
T41n1823_p0911c22║（自謂自推求，他謂逢惡友也）。又愛樂壞，非加行壞，是人現
T41n1823_p0911c23║世能續善根。若二俱壞，要死方續。見壞戒
T41n1823_p0911c24║不壞，亦現世續善。戒、見兩俱壞，要死後續
T41n1823_p0911c25║善（相儀中護，名戒不壞）。有斷善根，非墮邪見，應作四
T41n1823_p0911c26║句：第一句者，布賴那等（此云滿也，起邪見，名斷善。不造逆，非邪定
T41n1823_p0911c27║也）；第二句者，謂未生怨等（是阿闍世王造逆，墮邪定。信佛，不斷
T41n1823_p0911c28║善也）；第三句者，謂天授等（是提婆達多名，起邪見，名斷善。造三逆，墮邪定
T41n1823_p0911c29║也）；第四句者，謂除前相。
T41n1823_p0912a01║從此第四，明思俱轉，論云：「已乘義便辨斷
T41n1823_p0912a02║善根，今復應明本業道義，所說善惡二業
T41n1823_p0912a03║道中，有幾竝生與思俱轉？」頌曰：
T41n1823_p0912a04║「業道思俱轉，不善一至八，
T41n1823_p0912a05║善總開至十，別遮一八五。」
T41n1823_p0912a06║釋曰：業道思俱轉者，標也。思謂剎那等起思
T41n1823_p0912a07║也。此明業道與能起思同一剎那俱時而
T41n1823_p0912a08║轉。不善一至八者，明不善業道或一至八
T41n1823_p0912a09║與思俱轉。一俱轉者，有兩種一：且初一者，
T41n1823_p0912a10║謂離所餘七惡色業，貪等三中隨一現起，貪、
T41n1823_p0912a11║嗔、邪見必不俱生，故隨一起與思俱轉；第
T41n1823_p0912a12║二一者，謂先加行，遣使殺等，造六惡業，不
T41n1823_p0912a13║染心時，於前六中，隨一究竟善無記心，名
T41n1823_p0912a14║為不染。染心究竟成二俱轉，故言不染，謂
T41n1823_p0912a15║簡染心成二俱轉也。二俱轉者，謂以嗔
T41n1823_p0912a16║心究竟殺業，若起貪位成不與取，或復起
T41n1823_p0912a17║貪成欲邪行，或時起貪成雜穢語，此上
T41n1823_p0912a18║四類，名二業道與思俱轉。三俱轉者，謂
T41n1823_p0912a19║以瞋心，於屬他生，盜離本處，斷其命根，
T41n1823_p0912a20║俱時殺、盜，瞋、殺、盜三與思俱轉。又先加行，
T41n1823_p0912a21║遣使殺等，造惡色業，貪、瞋、邪見一正起時。
T41n1823_p0912a22║於前殺等隨二究竟，既貪等一，殺等隨二，
T41n1823_p0912a23║故三俱轉。四俱轉者，此有三類：第一四者，
T41n1823_p0912a24║謂欲壞他，說虛誑語，意業道一、語業道三。
T41n1823_p0912a25║以壞他故，是離間語；說虛誑故，復成誑
T41n1823_p0912a26║語；此是染言，必兼雜穢。故語業三。第二
T41n1823_p0912a27║四者，又欲壞他，說麁惡語，意業道一、語業
T41n1823_p0912a28║道三。以壞他故，是離間語；說麁惡故，復
T41n1823_p0912a29║成麁語；此是染言，必兼雜穢。故語業三。
T41n1823_p0912b01║第三四者，若先加行，遣使殺等，造惡色
T41n1823_p0912b02║業，貪等現前，於前殺等隨三究竟，既貪等
T41n1823_p0912b03║一、殺等隨三，故四俱轉。五俱轉者，謂先加
T41n1823_p0912b04║行造惡色業，貪等現前，隨四究竟。六俱轉
T41n1823_p0912b05║者，貪等現前，隨五究竟。七俱轉者，貪等現
T41n1823_p0912b06║前，隨六究竟，准上應知。八俱轉者，於加行
T41n1823_p0912b07║位，遣於使殺等，造六惡業，自行邪行，此
T41n1823_p0912b08║七業道一時究竟，行邪欲故，必有貪心，
T41n1823_p0912b09║成八俱轉。貪、瞋、邪見自力現前，必不俱
T41n1823_p0912b10║行，故無九、十與思俱轉（各當頭起，名為自力）。善總開
T41n1823_p0912b11║至十者，十善業道通據隱、顯，名為總開。隱
T41n1823_p0912b12║謂處中善，顯謂律儀也。隱、顯通論，有十俱
T41n1823_p0912b13║轉。別據顯相，無一、無八、無五俱轉，唯據
T41n1823_p0912b14║律儀，不約處中，名為顯也。且約顯中二俱
T41n1823_p0912b15║轉者，此有二種：且初二者，謂善五識現在
T41n1823_p0912b16║前時，無散善七，以善五識故，有無貪、無瞋。
T41n1823_p0912b17║無分別故，無正見一。第二二者，謂依無色，
T41n1823_p0912b18║盡、無生智現在前時，無散善七。依無色故，
T41n1823_p0912b19║無定戒七。盡無生故，有無貪、瞋。以息求故，
T41n1823_p0912b20║無正見也（無散善者，謂不受欲界散律儀也）。三俱轉者，謂與
T41n1823_p0912b21║正見相應意識現在前時，無七色善，以是
T41n1823_p0912b22║正見故，必有無貪、無瞋、正見三業道也。無
T41n1823_p0912b23║七色者，謂不受戒及不入定，無七善色
T41n1823_p0912b24║也。四俱轉者，謂惡無記心現在前時，得近
T41n1823_p0912b25║事、近住、勤策律儀。以惡無記故，無無貪等
T41n1823_p0912b26║三。受近住等戒，故有四善律儀，謂身三、語
T41n1823_p0912b27║一，謂四支戒也。六俱轉者，謂善五識現在前
T41n1823_p0912b28║時，得上三戒，謂近事等。以善五識故，有無
T41n1823_p0912b29║貪、無嗔。於前四上加無貪、瞋，故成六也。七
T41n1823_p0912c01║俱轉者，此有二種：且第一七者，謂善意識
T41n1823_p0912c02║無隨轉色，正見相應現在前時，得上三戒，
T41n1823_p0912c03║謂近事等。正見相應故，必有無貪、無瞋、正見
T41n1823_p0912c04║三也。得近事等戒故，復有四支，故成七
T41n1823_p0912c05║也。第二七者，或惡無記心現在前時，得苾
T41n1823_p0912c06║芻戒，成七善無表也。九俱轉者，此有三種：
T41n1823_p0912c07║第一九者，謂善五識現在前時，得苾芻戒。
T41n1823_p0912c08║善五識故，有無貪、無瞋。得苾芻戒，有七色
T41n1823_p0912c09║善。故成九也。第二九者，或依無色，盡、無生
T41n1823_p0912c10║智現在前時，得苾芻戒。以盡、無生智故，無
T41n1823_p0912c11║正見一，有無貪、無瞋二。得苾芻戒，有七色
T41n1823_p0912c12║善。故成九也。第三九者，謂靜慮攝，盡、無生
T41n1823_p0912c13║智現在前時，以靜慮故，有定戒七。盡、無生
T41n1823_p0912c14║故，有無貪、無瞋。故成九也。十俱轉者，此有
T41n1823_p0912c15║二種：第一十者，謂善意識無隨轉色，正見
T41n1823_p0912c16║相應現在前時，得苾芻戒。以正見故，有無
T41n1823_p0912c17║貪等三。得苾芻戒，有七色善。故成十也。第
T41n1823_p0912c18║二十者，謂餘一切有隨轉色，正見相應心
T41n1823_p0912c19║正起位。以隨轉色，有定戒七。正見相應故，
T41n1823_p0912c20║有正見等三。名十俱轉也。論云：「別據顯相，
T41n1823_p0912c21║所遮如是。通據隱、顯，則無所遮，謂離律儀，
T41n1823_p0912c22║有一八五（解云：處中善，名離律儀，謂非律儀故也）。」一俱轉者，謂
T41n1823_p0912c23║惡無記心現在前時，得一支遠離（受一支戒也）。五
T41n1823_p0912c24║俱轉者，謂善意識無隨轉色，正見相應，得
T41n1823_p0912c25║二支等（解云：正見相應，有正見等三也。又得二支遠離，便成五也。等者，等取惡無記
T41n1823_p0912c26║心中得五支遠離也）。八俱轉者，謂此意識現在前時，得
T41n1823_p0912c27║五支等（解云：此前意識有正見等三，更得五支，便成八也。等謂等取善五識現在
T41n1823_p0912c28║前，得六支遠離也）。
T41n1823_p0912c29║從此第五，約處成善惡，論云：「善惡業道於
T41n1823_p0913a01║何界趣處幾唯成就？幾亦通現行？」頌曰：
T41n1823_p0913a02║「不善地獄中，麁雜瞋通二，
T41n1823_p0913a03║貪邪見成就，北洲成後三，
T41n1823_p0913a04║雜語通現成，餘欲十通二。
T41n1823_p0913a05║善於一切處，後三通現成，
T41n1823_p0913a06║無色無想天，前七唯成就，
T41n1823_p0913a07║餘處通成現，除地獄北洲。」
T41n1823_p0913a08║釋曰：不善地獄中，麁雜瞋通二者，十不善
T41n1823_p0913a09║業於地獄中，唯麁惡語、雜穢語、瞋，此三通
T41n1823_p0913a10║二，謂成就、現行二種也。由相罵故，有麁惡
T41n1823_p0913a11║語。由悲呌故，有雜穢語。由互相憎，故有
T41n1823_p0913a12║瞋恚。貪邪見成就者，於此地獄中，此二成
T41n1823_p0913a13║就而不現行。無可愛境，貪不現行。現見
T41n1823_p0913a14║業果，邪見不起。又地獄中業盡死故，無殺
T41n1823_p0913a15║業道。無攝財物，無盜業道。無攝女人，無
T41n1823_p0913a16║邪婬罪。業鏡現前，不可拒諱，以無用故，
T41n1823_p0913a17║無虛誑語。即由此無用及常離故，無離間
T41n1823_p0913a18║語。北洲成後三者，北俱盧洲成就後三，貪、
T41n1823_p0913a19║瞋、邪見而不現行，不攝財物為我所故，
T41n1823_p0913a20║貪不現行。身心柔軟，復無惱害，瞋不現
T41n1823_p0913a21║行。無惡意樂故，邪見不現行。雜語通
T41n1823_p0913a22║現成者，北俱盧洲雜穢語通現及成，由彼
T41n1823_p0913a23║有時染心歌詠。無惡意樂故，彼無殺等
T41n1823_p0913a24║六。又壽量定故，無殺也。無攝財物故，無盜
T41n1823_p0913a25║也。無攝女人，故無邪婬也。身心愞故，無
T41n1823_p0913a26║麁惡語。及無用故，無離間語及虛誑語。彼處
T41n1823_p0913a27║行非梵行者，謂彼男女執手相牽，往詣樹
T41n1823_p0913a28║下，樹枝垂覆，知是應行；樹不垂枝，並愧而
T41n1823_p0913a29║別。餘欲十通二者，餘欲界中，天、鬼、傍生及
T41n1823_p0913b01║三洲人，十惡業道皆通成就、現行二也。然
T41n1823_p0913b02║有差別，天、鬼、傍生前七業道唯有處中，
T41n1823_p0913b03║無不律儀，人三洲中二種俱有。善於一切
T41n1823_p0913b04║處，後三通現成者，此明十善業道，三界五趣
T41n1823_p0913b05║此一切處，無貪等三皆通成就及現行也。
T41n1823_p0913b06║無色無想天，前七唯成就者，謂聖人生無
T41n1823_p0913b07║色界，成就過、未無漏七支律儀，彼無色故，
T41n1823_p0913b08║必不現行。無想天中，以無心故，亦不現行，
T41n1823_p0913b09║唯成就過、未靜慮律儀。然無色那含於過
T41n1823_p0913b10║去欲色界五地身中，隨依何地，或二三四五
T41n1823_p0913b11║地，曾起曾滅無漏律儀，生無色時，成彼過
T41n1823_p0913b12║去曾起一地，成過去一地戒，乃至曾起五
T41n1823_p0913b13║地，成過去五地戒也。若未來世，依五地
T41n1823_p0913b14║身無漏律儀皆定成就（五地：欲界、四靜慮也）。餘處通成
T41n1823_p0913b15║現，除地獄北洲者，餘欲、色界人天四趣，除地
T41n1823_p0913b16║獄、北洲名為餘處，身語七支各皆通現行
T41n1823_p0913b17║及成就也。然有差別：謂鬼、傍生有處中善。
T41n1823_p0913b18║若於色界，唯有律儀。三洲、欲天皆具處中、
T41n1823_p0913b19║律儀二種。
T41n1823_p0913b20║從此第六，明業道三果，論云：「不善善業道
T41n1823_p0913b21║所得果云何？」頌曰：
T41n1823_p0913b22║「皆能招異熟，等流增上果。
T41n1823_p0913b23║此令他受苦，斷命壞威故。」
T41n1823_p0913b24║釋曰：初兩句總明三界，下兩句別釋所以
T41n1823_p0913b25║也。十惡業道皆招異熟、等流、增上三果者，從
T41n1823_p0913b26║此命終，生捺落迦，是異熟果。來生人中，受
T41n1823_p0913b27║等流果，謂殺生者壽量短促，不與取者資財
T41n1823_p0913b28║乏匱，欲邪行者妻不貞良，虛誑語故多遭
T41n1823_p0913b29║誹謗，離間語者親友乖穆，麁惡語者常聞
T41n1823_p0913c01║惡聲，雜穢語故言不威肅，貪者貪盛，瞋者
T41n1823_p0913c02║瞋增，邪見者增癡。增上果者，所有資具由殺
T41n1823_p0913c03║生故光澤鮮少，不與取故多遭霜雹，欲邪
T41n1823_p0913c04║行故多諸塵埃，虛誑語故多諸臭穢，離間
T41n1823_p0913c05║語故所居險曲，麁惡語故田多荊棘磽确鹹
T41n1823_p0913c06║鹵，雜穢語故時候變改，貪故果少，瞋故果
T41n1823_p0913c07║辣，邪見故果少或無也。問：「何緣此十各招
T41n1823_p0913c08║三果？」答：「此令他受苦，斷命壞威故。且初
T41n1823_p0913c09║殺生，令他受苦受異熟果，斷他命故受
T41n1823_p0913c10║等流果，令他失威受增上果。餘惡業道如
T41n1823_p0913c11║理應思。由此准知，善業三果，離殺生等，生
T41n1823_p0913c12║於天中受異熟果。來生人中受等流果，謂
T41n1823_p0913c13║離殺者得壽命長；餘上相違，如理應說。」
T41n1823_p0913c14║從此大文第十一，別明邪命，論云：「又契經
T41n1823_p0913c15║說：『八邪支中分色業為三，謂邪語業命。』
T41n1823_p0913c16║離邪語業，邪命是何？雖離彼無而別說者。」
T41n1823_p0913c17║頌曰：
T41n1823_p0913c18║「貪生身語業，邪命難除故，
T41n1823_p0913c19║執命資貪生，違經故非理。」
T41n1823_p0913c20║釋曰：瞋、癡生語業名邪語，瞋、癡生身業名邪
T41n1823_p0913c21║業。從貪所生身、語二業，以難除故，別立
T41n1823_p0913c22║邪命，謂貪能奪諸有情心，彼所起業難可
T41n1823_p0913c23║救護，為於正命令慇重修，故佛離前別說
T41n1823_p0913c24║為一，如有頌曰：「俗邪見難除（俗人），由恒執
T41n1823_p0913c25║異見。道邪命難護（道出家人），由資具屬他。」執
T41n1823_p0913c26║命資貪生者，有餘師執緣命資具，貪生身
T41n1823_p0913c27║語，名為邪命。非一切貪皆名邪命，戲樂歌
T41n1823_p0913c28║詠雖從貪生，不資命故，非邪命也。違
T41n1823_p0913c29║經故非理者，破餘師說，此釋違經。《戒蘊經》
T41n1823_p0914a01║中，觀象鬪等，世尊亦立在邪命中。邪受外
T41n1823_p0914a02║境，虛容延命，故據此經文，但是貪生皆
T41n1823_p0914a03║名邪命也。
T41n1823_p0914a04║從此大文第三，雜明諸業，就中分十：一明
T41n1823_p0914a05║業得果、二明本論業、三明引滿因、四明三
T41n1823_p0914a06║重障、五明三時障、六明菩薩相、七明施
T41n1823_p0914a07║戒修、八明順三分業、九明書等體、十明諸
T41n1823_p0914a08║法異名。就第一，明業得果中，分六：一總明
T41n1823_p0914a09║諸業果、二三性相對果、三三世相對果、四
T41n1823_p0914a10║諸地相對果、五明三學相對果、六三斷相對
T41n1823_p0914a11║果。且初，總明諸業果者，論云：「如前所言果
T41n1823_p0914a12║有五種，此中何業有幾果耶？」頌曰：
T41n1823_p0914a13║「斷道有漏業，具足有五果。
T41n1823_p0914a14║無漏業有四，謂唯除異熟。
T41n1823_p0914a15║餘有漏善惡，亦四除離繫。
T41n1823_p0914a16║餘無漏無記，三除前所除。」
T41n1823_p0914a17║釋曰：斷道者，諸無間道，以無間道能證無
T41n1823_p0914a18║為斷及能斷惑，得斷道名。此道有二種者，
T41n1823_p0914a19║通有漏無漏也。有漏業具足有五果者，於
T41n1823_p0914a20║前斷道，若有漏業具足五果，既是有漏，能
T41n1823_p0914a21║招自地可愛異熟。等流果者，謂自地中，後
T41n1823_p0914a22║若等若勝諸相似法。離繫果者，斷惑所證
T41n1823_p0914a23║擇滅無為。士用果者，謂道所牽俱有士用，
T41n1823_p0914a24║謂道所牽。次解脫道無間士用，謂道所修，未
T41n1823_p0914a25║來功德隔越士用；謂道所證，諸無為斷不生
T41n1823_p0914a26║士用。增上果者，謂離自性，餘有為法唯
T41n1823_p0914a27║除前生。無漏業有四，謂唯除異熟者，於前
T41n1823_p0914a28║所斷道，若無漏業具足四果，無漏不招果
T41n1823_p0914a29║故，唯除異熟。餘有漏善惡，亦四除離繫者，
T41n1823_p0914b01║異前斷道，故說為餘。所餘有漏，若善若惡
T41n1823_p0914b02║亦有四果，非斷道故，除離繫果。餘無漏
T41n1823_p0914b03║無記三除前所除者，除前斷道，所餘無漏及
T41n1823_p0914b04║無記法唯有三果，除前所除異熟、離繫。
T41n1823_p0914b05║以無漏及無記不招果故除異熟果，非
T41n1823_p0914b06║斷道故除離繫果。
T41n1823_p0914b07║從此第二，三性相對果，論云：「已總分別諸
T41n1823_p0914b08║業有果，次辨異門有業果相，於中先辨善
T41n1823_p0914b09║等三業果。」頌曰：
T41n1823_p0914b10║「善等於善等，初有四二三，
T41n1823_p0914b11║中有二三四，後二三三果。」
T41n1823_p0914b12║釋曰：善等於善等者，上善等是業也，下善等
T41n1823_p0914b13║是法也，等取不善及無記也。將善等業望
T41n1823_p0914b14║善等法，以明果數。善等三業，色、行二蘊少
T41n1823_p0914b15║分為體。善等三法，五蘊為體。初有四二三
T41n1823_p0914b16║者，初謂善業以善法為四果，除異熟果。
T41n1823_p0914b17║善業以不善法為二果，謂士用、增上。因善
T41n1823_p0914b18║引生，是士用果。善法不障，是增上果。善業
T41n1823_p0914b19║以無記法為三果，除等流及離繫。性不同
T41n1823_p0914b20║故，除等流果。非擇滅故，除離繫果。中有二
T41n1823_p0914b21║三四者，中謂不善，在善、無記中間，故名中
T41n1823_p0914b22║也。不善業以善法為二果，以不善法為
T41n1823_p0914b23║三果，以無記法為四果。言二果者，謂士用、
T41n1823_p0914b24║增上。言三果者，除異熟及離繫。言四果
T41n1823_p0914b25║者，唯除離繫。問：「無記與不善如何為等流？」
T41n1823_p0914b26║答：「謂遍行不善及見苦所斷餘不善業為同
T41n1823_p0914b27║類因，以身、邊見有覆無記為等流果。」後二
T41n1823_p0914b28║三三果者，後謂無記，善、惡後故。此無記業
T41n1823_p0914b29║以善法為二果，以不善法為三果，以無
T41n1823_p0914c01║記法亦為三果。以善法為二果者，謂士
T41n1823_p0914c02║用、增上。以不善法為三果者，除異熟及離
T41n1823_p0914c03║繫。問云：「何不善與無記為等流？」答：「身、邊、無
T41n1823_p0914c04║記為同類因，以諸不善為等流果。」以無
T41n1823_p0914c05║記法為三果者，除異熟及離繫。
T41n1823_p0914c06║從此第三，明三世果，論云：「已辨三性，當
T41n1823_p0914c07║辨三世。」頌曰：
T41n1823_p0914c08║「過於三各四，現於未亦爾。
T41n1823_p0914c09║現於現二果，未於未果三。」
T41n1823_p0914c10║釋曰：此以三世業對三世法為果差別。此
T41n1823_p0914c11║三世業，色、行二蘊少分為體。若三世法，五
T41n1823_p0914c12║蘊為體。過於三各四者，謂過去業以三世
T41n1823_p0914c13║法各為四果，唯除離繫。現於未亦爾者，現
T41n1823_p0914c14║在世業以未來法亦唯四果，同前過去數，
T41n1823_p0914c15║故言亦爾也。現於現二果者，謂現在世業
T41n1823_p0914c16║以現在法為二果，謂增上果及士用果。未
T41n1823_p0914c17║於未果三者，謂未來業以未來法唯有三
T41n1823_p0914c18║果，除等流及離繫。不說後業有前果者，前
T41n1823_p0914c19║法定非後業果故。
T41n1823_p0914c20║從此第四，明諸地果，論云：「已辨三世，當
T41n1823_p0914c21║辨諸地。」頌曰：
T41n1823_p0914c22║「同地有四果，異地二或三。」
T41n1823_p0914c23║釋曰：此約諸地業望諸地法為果差別，應
T41n1823_p0914c24║知諸地業唯色、行二蘊少分，諸地法通五
T41n1823_p0914c25║蘊也。同地有四果者，於九地中，隨何地業
T41n1823_p0914c26║以同地法為四果，除離繫。異地二或三者，
T41n1823_p0914c27║若是有漏業，以異地法為二果，謂士用、增
T41n1823_p0914c28║上。若無漏業，以異地法為三果，於前二果
T41n1823_p0914c29║更加等流，不墮界故，有等流果。
T41n1823_p0915a01║從此第五，明學等三果，論云：「已辨諸地，當
T41n1823_p0915a02║辨學等。」頌曰：
T41n1823_p0915a03║「學於三各三，無學一三二，
T41n1823_p0915a04║非學非無學，有二三五果。」
T41n1823_p0915a05║釋曰：此約學等三業，以學等三法為果差
T41n1823_p0915a06║別。學等三業唯色、行二蘊少分。學、無學色蘊，
T41n1823_p0915a07║無漏戒也。行蘊者，道共思也。非學非無學
T41n1823_p0915a08║色蘊，有漏色少分。學等三法通五蘊也。
T41n1823_p0915a09║非學非無學法，兼取三無為。學於三各三
T41n1823_p0915a10║者，謂有學業於學等三法各為三果。且學
T41n1823_p0915a11║業以學法為三果者，除異熟及離繫。以無
T41n1823_p0915a12║學法為三果者，亦除異熟及離繫。以非學
T41n1823_p0915a13║非無學法為三果者，除異熟及等流。無學
T41n1823_p0915a14║一三二者，謂無學業以學法為一果，唯增
T41n1823_p0915a15║上。若無學業以無學法為三果，除異熟及
T41n1823_p0915a16║離繫。無學業以非學非無學法為二果，謂
T41n1823_p0915a17║士用、增上。非學非無學，有二二五果者，謂
T41n1823_p0915a18║非學非無學業以學法為二果，謂士用、增
T41n1823_p0915a19║上。以無學法為二果，謂士用、增上。以
T41n1823_p0915a20║非學非無學法為五果。
T41n1823_p0915a21║從此第六，明見斷等三果，論云：「已辨學等，
T41n1823_p0915a22║當辨見所斷。」頌曰：
T41n1823_p0915a23║「見所斷業等，一一各於三，
T41n1823_p0915a24║初有三四一，中二四三果，
T41n1823_p0915a25║後有一二四，皆如次應知。」
T41n1823_p0915a26║釋曰：此以三斷業望三斷法為果差別。見
T41n1823_p0915a27║所斷業等者，等取修所斷業及非所斷業。
T41n1823_p0915a28║見所斷業唯行蘊少分為體。修、非二斷業
T41n1823_p0915a29║俱以色、行二蘊少分為體。見所斷法四蘊
T41n1823_p0915b01║為體，修所斷法五蘊為體，非所斷法無漏
T41n1823_p0915b02║五蘊及無為為體。一一各於三者，謂三斷
T41n1823_p0915b03║業一一各於三斷法為果者，此句總標也。
T41n1823_p0915b04║初有三四一者，初謂見所斷業以見所斷法
T41n1823_p0915b05║為三果，以修所斷法為四果，以非所斷法
T41n1823_p0915b06║為一果。言三果者，除異熟及離繫。見所斷
T41n1823_p0915b07║法唯染污，非異熟。言四果者，除離繫。言
T41n1823_p0915b08║一果者，唯增上也。中二四三果者，中謂修所
T41n1823_p0915b09║斷業，在二斷中間，故名中也。若修所斷業，
T41n1823_p0915b10║以見所斷法為二果，以修所斷法為四果，
T41n1823_p0915b11║以非所斷法為三果。言二果者，士用、增上。
T41n1823_p0915b12║言四果者，除離繫。言三果者，除異熟、
T41n1823_p0915b13║等流。後有一二四者，後謂非所斷業，以見所
T41n1823_p0915b14║斷法為一果，以修所斷法為二果，以非所
T41n1823_p0915b15║斷法為四果。言一果者，謂增上。言二果
T41n1823_p0915b16║者，士用、增上。言四果者，除異熟。皆如次應
T41n1823_p0915b17║知者，隨其所應，遍上六門，所配因果皆如
T41n1823_p0915b18║次，釋唯後置者，略法應爾。
T41n1823_p0915b19║從此大文第二，釋本論業，論云：「因辨諸
T41n1823_p0915b20║業，應復問言：如本論中所說三業，謂應作
T41n1823_p0915b21║業、不應作業、非應作業非不應作業，其相
T41n1823_p0915b22║云何？」頌曰：
T41n1823_p0915b23║「染業不應作，有說亦壞軌，
T41n1823_p0915b24║應作業翻此，俱相違第三。」
T41n1823_p0915b25║釋曰：染業不應作者，有說染污三業名不應
T41n1823_p0915b26║作，謂從非理作意生故。有說亦壞軌者，有
T41n1823_p0915b27║餘師說：非直染業名不應作，壞軌則亦名
T41n1823_p0915b28║不應作，壞軌則者是無記業也。應如是
T41n1823_p0915b29║行住，應如是著衣食，若不如是，名不應
T41n1823_p0915c01║作，違禮儀故。應作業翻此者，翻不應作名
T41n1823_p0915c02║應作業。有說善業名為應作。有餘師說：合
T41n1823_p0915c03║軌則業亦名應作。俱相違第三者，俱違前
T41n1823_p0915c04║二，名為第三非應作非不應作。若依初說，
T41n1823_p0915c05║唯無記業也。依第二師釋，除軌則外，餘無
T41n1823_p0915c06║記是也。
T41n1823_p0915c07║從此第三，明引、滿因，就中分二：一明業感
T41n1823_p0915c08║多少、二明引滿因體。且初明業感多少者，
T41n1823_p0915c09║論云：「為由一業但引一生？為引多生？又
T41n1823_p0915c10║為一生但一業引？為多業引？」頌曰：
T41n1823_p0915c11║「一業引一生，多業能圓滿。」
T41n1823_p0915c12║釋曰：一業引一生者，釋引業也，舊云總報
T41n1823_p0915c13║業也。依薩婆多宗，但由一業唯引一生，若
T41n1823_p0915c14║許一業能引多生，時分定業應成雜亂。
T41n1823_p0915c15║若此一生多業所引，應眾同分分分差別，
T41n1823_p0915c16║以業果別故（分分差別者，謂數死數生也），故知一業唯引
T41n1823_p0915c17║一生。多業能圓滿者，釋滿業也，舊云別
T41n1823_p0915c18║報業也。謂一生身圓滿莊嚴，許由多業，譬
T41n1823_p0915c19║如畫師先以一色圖其形狀，後填眾彩。一
T41n1823_p0915c20║色圖形喻一引業，後填眾彩喻漏業多，是
T41n1823_p0915c21║故雖有同稟人身，而於其中有具支體色
T41n1823_p0915c22║力莊嚴，或有缺減。
T41n1823_p0915c23║從此第二，明引、滿因體，論云：「非唯業力能
T41n1823_p0915c24║引能滿，一切善不善有漏法皆容引滿，以
T41n1823_p0915c25║業勝故，但標業名。然於其中業俱有者，能
T41n1823_p0915c26║引能滿。若不與業為俱有者，能滿非引，
T41n1823_p0915c27║勢力劣故。如是種類其體是何？」頌曰：
T41n1823_p0915c28║「二無心定得，不能引餘通。」
T41n1823_p0915c29║釋曰：二無心定得者，二無心定者，謂無想定、
T41n1823_p0916a01║滅盡定也。此與諸業非俱有故，不為引
T41n1823_p0916a02║因，但能為滿。得者，善惡得也，得與諸業
T41n1823_p0916a03║非一果故，唯滿非引。除此二類，所餘善惡
T41n1823_p0916a04║皆通引、滿。
T41n1823_p0916a05║從此第四，明三障，就中有二：一正明三
T41n1823_p0916a06║障、二別明業障。就明三障中二：一明障
T41n1823_p0916a07║體、二約處辨。且初明障體者，論云：「薄伽梵
T41n1823_p0916a08║說重障有三：謂業障、煩惱障、異熟障。如是
T41n1823_p0916a09║三障其體是何？」頌曰：
T41n1823_p0916a10║「三障無間業，及數行煩惱，
T41n1823_p0916a11║並一切惡趣，北洲無想天。」
T41n1823_p0916a12║釋曰：三障者，標也。無間業者，出業障體，謂
T41n1823_p0916a13║五無間業名為業障：一害母、二殺父、三害
T41n1823_p0916a14║阿羅漢、四破和合僧、五出佛身血。及數行
T41n1823_p0916a15║煩惱者，出煩惱障體，煩惱有二：一者數行，
T41n1823_p0916a16║謂恒起煩惱，通上下品。二者猛利，謂上品煩
T41n1823_p0916a17║惱，唯約數行為煩惱障。上品煩惱非數行
T41n1823_p0916a18║者，雖復猛利，非恒起故，易可伏除，不說
T41n1823_p0916a19║為障。下品煩惱雖非猛利，若數行者，難
T41n1823_p0916a20║可數除故，說為障故。煩惱中無論上下，
T41n1823_p0916a21║但數行者名煩惱障。並一切惡趣，北洲無想
T41n1823_p0916a22║天者，出報障體。三惡趣全、北洲、無想天是
T41n1823_p0916a23║異熟障。問：「此障何法？」答：「謂障聖道及聖道
T41n1823_p0916a24║加行（加行者，七方便行也）。」論云：「此三障中，煩惱與業
T41n1823_p0916a25║二障皆重，以有此者第二生內亦不可治
T41n1823_p0916a26║（解云：於第二生亦不得道，名不可治也）。」又論云：「毘婆沙師作如
T41n1823_p0916a27║是釋：由前能引後故，後輕於前（解云：煩惱引業，業引
T41n1823_p0916a28║異熟也）。」約異熟果，決定更無餘業餘生能為
T41n1823_p0916a29║間隔，故名無間。或造此業必墮地獄，中無
T41n1823_p0916b01║間隔，故名無間。
T41n1823_p0916b02║從此第二，約處辨者，論云：「三障應知何趣
T41n1823_p0916b03║中有？」頌曰：
T41n1823_p0916b04║「三洲有無間，非餘扇搋等，
T41n1823_p0916b05║少恩少羞恥，餘障通五趣。」
T41n1823_p0916b06║釋曰：三洲有無間，非餘扇搋等者，除北俱盧，
T41n1823_p0916b07║於三洲中，唯女及男造無間業。非餘扇搋
T41n1823_p0916b08║等，少恩少羞恥者，釋扇搋等雖殺父母，無
T41n1823_p0916b09║無間業，謂彼父母於彼少恩少愛念故，彼
T41n1823_p0916b10║於父母慚愧心微，無重恩故，故無無間。
T41n1823_p0916b11║由此道理，鬼及傍生雖害父母，亦無無間。
T41n1823_p0916b12║又大德說：「傍生類中，覺慧分明亦成無間，
T41n1823_p0916b13║如聰慧馬。曾聞有馬，人貪其種，令與母
T41n1823_p0916b14║合，覺知是母，便即羞死。」又若人害非人父
T41n1823_p0916b15║母，不成逆罪，心境劣故（此據人從非人生也）。餘障通
T41n1823_p0916b16║五趣者，餘煩惱障及異熟障通在五趣。然
T41n1823_p0916b17║異熟障於人趣中唯北俱盧，於天趣中唯
T41n1823_p0916b18║無想天。
T41n1823_p0916b19║俱舍論頌疏論本第十七