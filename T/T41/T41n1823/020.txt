T41n1823_p0928b20║
T41n1823_p0928b21║
T41n1823_p0928b22║俱舍論頌疏論本第二十
T41n1823_p0928b23║
T41n1823_p0928b24║從此第六，明惑能繫，就中分二：一約世
T41n1823_p0928b25║明能繫、二約斷明能繫。就約世明能繫
T41n1823_p0928b26║中分二：一正約世明繫、二明三世有無。此
T41n1823_p0928b27║下第一，正約世明繫。論云：「謂諸有情於此
T41n1823_p0928b28║事中（所繫境事）隨眠隨增，名繫此事。應說過去、現在、未來
T41n1823_p0928b29║何等隨眠？能繫何事？」頌曰：
T41n1823_p0928c01║「若於此事中，未斷貪瞋慢，
T41n1823_p0928c02║過現若已起，未來意遍行，
T41n1823_p0928c03║五可生自世，不生亦遍行，
T41n1823_p0928c04║餘過未遍行，現正緣能繫。」
T41n1823_p0928c05║釋曰：初句明所繫事，後七句明能繫惑。第
T41n1823_p0928c06║二句未斷字、第八句能繫字，通在中間句也。
T41n1823_p0928c07║欲曉此頌，且要先知隨眠有二：一者自
T41n1823_p0928c08║相，謂貪、瞋、慢緣別法起，名為自相。二者共
T41n1823_p0928c09║相，謂見、疑、癡緣多法起，名為共相，緣共相
T41n1823_p0928c10║境也。若於此事中者，所繫事也。未斷貪瞋
T41n1823_p0928c11║慢者，能繫惑也。於所繫事未斷貪、瞋、慢，名
T41n1823_p0928c12║為能繫也。過現若已起者，此貪、瞋、慢於所
T41n1823_p0928c13║繫事過去已生未斷，現在已生能繫此事，
T41n1823_p0928c14║以貪、瞋、慢是自相惑，非諸有情定遍三世
T41n1823_p0928c15║諸事起故，不名遍行。現在已生，不標未
T41n1823_p0928c16║斷者，體現在前，必然未斷，義必有之，故不
T41n1823_p0928c17║標也。應知遍行須具二義：一者世遍，縛三
T41n1823_p0928c18║世故；二者事遍，能縛一切自所緣故。過、現
T41n1823_p0928c19║意識貪、瞋、慢三雖於世遍，闕於事遍，謂
T41n1823_p0928c20║有緣此境、不緣餘境故。未來意遍行者，
T41n1823_p0928c21║未來意識貪、瞋、慢三遍於三世，乃至未斷，
T41n1823_p0928c22║皆能繫縛。以未來意識縛三世境及一切
T41n1823_p0928c23║事故，能遍繫，名遍行也。謂未來意識境流
T41n1823_p0928c24║三世故，名世遍。又此意識種類無邊，於所
T41n1823_p0928c25║緣事必能遍縛，亦名事遍。五可生自世者，
T41n1823_p0928c26║未來五識相應貪、瞋若未斷，可生者唯繫
T41n1823_p0928c27║自世，在未來世唯繫未來，若流至現唯繫
T41n1823_p0928c28║現在，若落謝過去唯於過去，謂境必俱故。
T41n1823_p0928c29║不生亦遍行者，未來五識相應貪、瞋若未斷
T41n1823_p0929a01║不生，亦遍繫三世及一切自所緣事。謂所緣
T41n1823_p0929a02║境或在未來、或流至現在、或謝過去，識雖
T41n1823_p0929a03║未來，緣闕不生，由未斷故，性能繫彼三世
T41n1823_p0929a04║境也。或有同時參差三世，如有眼識定
T41n1823_p0929a05║緣青黃赤色三境而起，隨闕一境，識即不
T41n1823_p0929a06║生，其所闕境或一未來、或一現在、或一過
T41n1823_p0929a07║去，故說五識遍縛三世。言事遍者，謂不生
T41n1823_p0929a08║五識種類無邊，於自所緣必能遍縛。餘
T41n1823_p0929a09║過未遍行者，餘謂見、疑、無明，貪等外故名之
T41n1823_p0929a10║為餘。見、疑、無明若在過去、或於未來未斷，
T41n1823_p0929a11║皆能遍縛三世一切事境，以共相惑定遍
T41n1823_p0929a12║起故。現正緣能繫者，見、疑、無明於現在
T41n1823_p0929a13║世正緣境時，隨於何境，能繫此事。此現在
T41n1823_p0929a14║惑雖具二遍，以不定故，不說遍行。此能
T41n1823_p0929a15║繫字通上諸句，思而可知。
T41n1823_p0929a16║從此第二，明三世有無等，就中分二：一述
T41n1823_p0929a17║宗、二正破。就述宗中分二：一教理證、二
T41n1823_p0929a18║敘說定宗。且初教理證者，薩婆多宗說有
T41n1823_p0929a19║三世，經部不許，欲將破彼，今且敘宗。論
T41n1823_p0929a20║云：「應略標宗，顯其理趣。」頌曰：
T41n1823_p0929a21║「三世有由說，二有境果故，
T41n1823_p0929a22║說三世有故，許說一切有。」
T41n1823_p0929a23║釋曰：上兩句證，下兩句結宗。三世有由說
T41n1823_p0929a24║者，三世實有，由經說故。經言：「苾芻當知：若
T41n1823_p0929a25║過去色非有，不應多聞聖弟子眾勤修厭
T41n1823_p0929a26║捨；以過去色是有故，應多聞聖弟子眾勤
T41n1823_p0929a27║修厭捨。若未來色非有，不應多聞聖弟子
T41n1823_p0929a28║眾勤斷欣求；以未來色是有故，應多聞聖
T41n1823_p0929a29║弟子眾勤斷欣求。」二有境果故者，二者，謂契
T41n1823_p0929b01║經說：「識二緣生，如說眼識以眼及色為二
T41n1823_p0929b02║緣，乃至意識以意根及法為二緣。意根過
T41n1823_p0929b03║去，法通三世，過、未若無，能緣意識應闕二
T41n1823_p0929b04║緣。過去無故，便闕意根。過、未無故，復闕法
T41n1823_p0929b05║境。」已上教證也。有境者，此下有二種理證，
T41n1823_p0929b06║此初理也。以識起時必有境故，有境識生，
T41n1823_p0929b07║無境不生，其理決定。過、未若無，所緣無故，
T41n1823_p0929b08║識亦應無。有果者，第二理也，又過去業有
T41n1823_p0929b09║當果故，過去若無，其過去業體應非有；由
T41n1823_p0929b10║業無故，當果應無。既業有果，故知過、未理
T41n1823_p0929b11║必實有。下兩句者結宗，說三世實有故，許
T41n1823_p0929b12║是一切有宗也。
T41n1823_p0929b13║從此第二，定宗。論云：「今此部中差別有幾
T41n1823_p0929b14║（問數）？誰所立世最善可依（問宗差別）？」頌曰：
T41n1823_p0929b15║「此中有四種，類相位待異，
T41n1823_p0929b16║第三約作用，立世最為善。」
T41n1823_p0929b17║釋曰：上兩句答初問，下兩句答第二問。今
T41n1823_p0929b18║此部中差別有四：一類異、二相異、三位異、
T41n1823_p0929b19║四待異。尊者法救作如是說：由類不同，三
T41n1823_p0929b20║世有異，謂從未來至現在時，捨未來類，
T41n1823_p0929b21║得現在類。若從現在流至過去，捨現在類，
T41n1823_p0929b22║得過去類。但類不同，非體有異。如破金
T41n1823_p0929b23║器作餘物時，形雖有殊，金色無異。尊者
T41n1823_p0929b24║妙音說：相不同，三世有異，謂法在過去，正
T41n1823_p0929b25║與過去相合，而不名為離現、未相，以過去
T41n1823_p0929b26║相顯但名為過去，現在正與現在相合而
T41n1823_p0929b27║不名為離過、未相，未來正與未來相合而
T41n1823_p0929b28║不名為離過、現相，隨顯得名，准過去說。
T41n1823_p0929b29║尊者世友說：位不同，三世有異，未作用
T41n1823_p0929c01║位名為未來，正作用位名為現在，作用謝
T41n1823_p0929c02║位名為過去，至位位中作異異說。如運
T41n1823_p0929c03║一籌置一位名一，置百位名百，置千位
T41n1823_p0929c04║名千，歷位有別，籌體無異。尊者覺天說：
T41n1823_p0929c05║待不同，三世有異，待謂觀待，前觀於後名
T41n1823_p0929c06║為過去，後觀於前名為未來，觀待前後名
T41n1823_p0929c07║為現在。如一女人名女、名母，觀母名女，
T41n1823_p0929c08║觀女名母。論主評云：法救執法有轉變
T41n1823_p0929c09║故，應置數論外道朋中，以數論執法有轉
T41n1823_p0929c10║變故也。妙音所立世相雜亂，三世皆有三
T41n1823_p0929c11║世相故。覺天所立世還雜亂，三世法中應
T41n1823_p0929c12║有三世，謂過去世有多剎那，前後剎那應
T41n1823_p0929c13║名去來，中名現在。未來、現在類亦應然。
T41n1823_p0929c14║故此四中，第三世友立世最善，以約作用
T41n1823_p0929c15║位立世差別故。
T41n1823_p0929c16║從此第二，經部廣破。頌曰：
T41n1823_p0929c17║「何礙用云何，無異世便壞，
T41n1823_p0929c18║有誰未生滅，此法性甚深。」
T41n1823_p0929c19║釋曰：前三句經部破，第四句有宗答。何礙
T41n1823_p0929c20║用云何者，此用字兩度言之，一何礙用、二
T41n1823_p0929c21║用云何。何礙用者，經部破云：汝說三世法
T41n1823_p0929c22║體常有，應一切時能起作用，何法礙用，時
T41n1823_p0929c23║有時無？用云何者，汝說法體由作用故
T41n1823_p0929c24║三世有別，又此作用，云何得說為去來今？
T41n1823_p0929c25║且作用中而得更立有餘作用，用上有用，
T41n1823_p0929c26║便致無窮。無異者，有宗救也。用不離體，
T41n1823_p0929c27║名為無異。既用即體，體既無無窮之過故，
T41n1823_p0929c28║用亦無無窮之失也。世便壞者，破也，此經
T41n1823_p0929c29║部重破。若言無異，三世便壞，體既恒有，用
T41n1823_p0930a01║亦應然，何得有時名為過、未？故彼所執
T41n1823_p0930a02║世義破壞。有誰未生滅者，更以理破之。若
T41n1823_p0930a03║說過、未如現實有，應俱名現。誰未已生名
T41n1823_p0930a04║為未來？誰復已滅名為過去？故不許法本
T41n1823_p0930a05║無今有、有已還無，則三世義皆不成立。又經
T41n1823_p0930a06║部云：汝薩婆多許體恒有，而說性非常，如
T41n1823_p0930a07║是義言所未曾有。依如是義，故有頌曰：
T41n1823_p0930a08║「許法體恒有，而說性非常，性體復無
T41n1823_p0930a09║別，此真自在作（此頌經部調有宗也，言如外道說自在天自作諸世間，
T41n1823_p0930a10║須作即作也）。」此法性甚深者，薩婆多救也。如向所
T41n1823_p0930a11║難，我不能通者，謂法性甚深，非尋思境，豈
T41n1823_p0930a12║不能釋便撥為無？論主意朋經部，故作
T41n1823_p0930a13║斯釋。
T41n1823_p0930a14║從此第二，約斷明離繫。論云：「今應思擇：諸
T41n1823_p0930a15║事已斷，彼離繫耶？設事離繫，彼已斷耶（問也）？若
T41n1823_p0930a16║事離繫，彼必已斷。有事已斷，而非離繫（答也）。
T41n1823_p0930a17║斷非離繫，其事云何（徵起）？」頌曰：
T41n1823_p0930a18║「於見苦已斷，餘遍行隨眠，
T41n1823_p0930a19║及前品已斷，餘緣此猶繫。」
T41n1823_p0930a20║釋曰：上兩句明見道，第三句明修道，第四
T41n1823_p0930a21║句通上兩位，應言：餘遍行隨眠緣此猶繫
T41n1823_p0930a22║也，及前品已斷，餘緣此猶繫。於見苦已斷，
T41n1823_p0930a23║餘遍行隨眠者，謂苦智已生、集智未生，苦智
T41n1823_p0930a24║已生，見苦已斷，集智未生，有餘集諦遍行
T41n1823_p0930a25║隨眠也。此集下遍行隨眠，緣此苦諦猶繫
T41n1823_p0930a26║也，是則苦諦雖斷，而集惑猶繫，是名斷非
T41n1823_p0930a27║離繫也。及前品已斷者，於修道位九品隨
T41n1823_p0930a28║眠，於前八品隨斷何品，名前品已斷。前品
T41n1823_p0930a29║已斷，未斷後品。能緣此前品者，於前品猶
T41n1823_p0930b01║繫，故前品雖斷而後品猶繫，是名斷非離
T41n1823_p0930b02║繫。
T41n1823_p0930b03║從此大文第七，明惑隨增，就中分二：一正
T41n1823_p0930b04║明惑隨增、二明有隨眠心。且初正明隨增
T41n1823_p0930b05║者，論云：「何事有幾隨眠隨增（問也）？若隨事
T41n1823_p0930b06║別答，便費多言論，是故應造《略毘婆沙》，
T41n1823_p0930b07║由此雖勞少少功力，而能越渡大大問
T41n1823_p0930b08║流。謂法雖多，略有十六種，即三界五部
T41n1823_p0930b09║（三五十五）及無漏法（足前成十六也）。能緣彼識名數亦
T41n1823_p0930b10║然（識亦十六）。應知何法、何識境，易思何事、何隨
T41n1823_p0930b11║眠隨增（境識既解，境即是事，事上惑增自當了也），此中且應知何
T41n1823_p0930b12║法？何識境？」頌曰（已上論文）：
T41n1823_p0930b13║「見苦集修斷，若欲界所繫，
T41n1823_p0930b14║自界三色一，無漏識所行。
T41n1823_p0930b15║色自下各三，上一淨識境，
T41n1823_p0930b16║無色通三界，各三淨識境。
T41n1823_p0930b17║見滅道所斷，皆增自識行，
T41n1823_p0930b18║無漏三界中，後三淨識境。」
T41n1823_p0930b19║釋曰：前兩行頌明苦集修三境。後一行頌，
T41n1823_p0930b20║上兩句明滅道境，下兩句明無漏境。見苦
T41n1823_p0930b21║集修斷者，通標三界三部也。若欲界所繫
T41n1823_p0930b22║者，簡別前三部也。自界三色一，無漏識所
T41n1823_p0930b23║行者，此上欲界所繫苦、集、修斷各五識緣，謂
T41n1823_p0930b24║自界三及色界一，並無漏識，名為五識。自
T41n1823_p0930b25║界三者，即如前說苦、集、修也。及色界一者，
T41n1823_p0930b26║謂修所斷，以色界修斷得緣欲界苦集修
T41n1823_p0930b27║也。無漏識者，謂無漏識亦緣欲界苦集修
T41n1823_p0930b28║也。色自下各三，上一淨識境者，謂色界所
T41n1823_p0930b29║繫苦、集、修斷各八識緣，謂自界三及下界
T41n1823_p0930c01║三，下即欲界也，三謂前說苦集修斷，並上
T41n1823_p0930c02║界一，謂無色界修所斷識能緣色界苦集
T41n1823_p0930c03║修故，兼無漏淨識亦緣色界苦集修斷
T41n1823_p0930c04║故，此八識一一各皆容緣色界苦集修斷
T41n1823_p0930c05║也。無色通三界，各三淨識境者，無色所繫
T41n1823_p0930c06║苦集修斷各十識緣，謂通三界，各三為九，
T41n1823_p0930c07║三謂苦集修也。無漏淨識為十。此之十識
T41n1823_p0930c08║一一皆容緣無色界苦集修斷。見滅道所
T41n1823_p0930c09║斷，皆增自識行者，約三界說，且欲界繫見、
T41n1823_p0930c10║滅道所斷為六識緣，五識如前，更增第
T41n1823_p0930c11║六見滅所斷識。見道所斷亦六識緣，五識
T41n1823_p0930c12║如前，更增第六見道所斷識。自諦下識，名
T41n1823_p0930c13║為自識也。色界見滅、見道所斷各為
T41n1823_p0930c14║九識緣，八識如前，各增自一。無色界見
T41n1823_p0930c15║滅、見道各十一識，緣十事如前，各增自一，
T41n1823_p0930c16║准前欲界說也。無漏三界中，後三淨識境
T41n1823_p0930c17║者，謂無漏法通十識緣，謂三界中各後三
T41n1823_p0930c18║部，謂見滅、見道、修所斷識，兼無漏識以為
T41n1823_p0930c19║第十，此之十識一一皆容緣無漏也。為
T41n1823_p0930c20║結前義，復說頌曰：
T41n1823_p0930c21║「見苦集修斷，欲色無色繫，
T41n1823_p0930c22║應知如次第，五八十識緣。
T41n1823_p0930c23║（解云：欲界三部五識緣，色界三部八識緣，無色三部十識緣，義如前說）
T41n1823_p0930c24║見滅道所斷，各增自識緣（六識等緣也），
T41n1823_p0930c25║無漏法應知，能為十識境。」
T41n1823_p0930c26║論云：「如是了知十六種法為十六識所緣
T41n1823_p0930c27║境已，今應廣辨何事、何隨眠隨增？若別
T41n1823_p0930c28║疏條，恐文煩廣，故我於此略示方隅。且
T41n1823_p0930c29║有問言：『所繫事內樂根有幾隨眠隨增？』
T41n1823_p0931a01║應觀樂根總有七種，謂欲界一，即修所斷
T41n1823_p0931a02║（樂在五識，故唯修斷），色界五部（色有意樂，故通五部），無漏第七
T41n1823_p0931a03║（謂第三禪無漏樂也），無漏樂根非諸隨眠之所隨增，如
T41n1823_p0931a04║前已說。七中前六（謂欲界一、色界五也）隨其所應，欲
T41n1823_p0931a05║修所斷，及諸遍行。色界一切隨眠隨增
T41n1823_p0931a06║（欲界修斷緣自部樂及苦、集遍行，隨眠能緣修斷樂。色界樂根既通五部，故一切識皆緣樂根。言
T41n1823_p0931a07║一切者，五部惑也）。若有問言：『緣樂根識復有幾種
T41n1823_p0931a08║隨眠隨增（前約樂根，此約樂根上識也）？』應觀此識總有十
T41n1823_p0931a09║二，謂欲界四，除見滅斷（解云：欲界見苦、見集遍行及修所斷能
T41n1823_p0931a10║緣樂根，欲界道諦邪見、疑、無明能緣無漏樂也。滅諦體非樂根，故滅諦所斷，不緣樂也）。
T41n1823_p0931a11║色界五部、無色界二，即見道諦及修所斷
T41n1823_p0931a12║（無色道諦邪見、疑、無明緣下第三禪，無漏樂故。無色道諦所斷，有緣樂識也。無色修所斷
T41n1823_p0931a13║生得加行善，通緣九地類智品道，故彼修斷得有緣下第三禪無漏樂根識也）。無漏第十
T41n1823_p0931a14║二皆能緣樂根（此上明緣樂識，總計有十二也，謂欲界有四、色界有五，足前成
T41n1823_p0931a15║九。無色界有二，足前成十一。更加無漏識，故成十二也）。此隨所應欲界
T41n1823_p0931a16║有四部，色界有為緣無色界二部，及諸遍
T41n1823_p0931a17║行隨眠隨增（解云：此文正明緣樂識上隨眠隨增也。欲界有四部，除見滅斷也。
T41n1823_p0931a18║色界有為緣者，取五部下緣有為惑，除滅諦下邪見、疑、無明，彼緣無為也。緣滅諦邪見等，非是緣
T41n1823_p0931a19║樂根識，故須除也。無色二部謂道諦斷及修所斷，謂道諦下邪見、疑、無明是緣樂識，此下貪、
T41n1823_p0931a20║瞋、癡等緣邪見等起，故道諦下貪等名樂根識上隨眠隨增也。無色修所斷識既緣樂根，故修
T41n1823_p0931a21║所斷煩惱於緣樂識上隨眠隨增也。及諸遍行者，即無色界苦集下遍行隨眠，緣彼道諦所斷及修所
T41n1823_p0931a22║斷樂根識也）。若復有問言：『緣緣樂根識復有
T41n1823_p0931a23║幾種隨眠隨增（解云：此問緣樂根識上隨眠隨增也）？』應觀此
T41n1823_p0931a24║識總有十四，於前十二更加二種，即無
T41n1823_p0931a25║色界見苦集斷（取遍行也），如是十四識能緣緣
T41n1823_p0931a26║樂根（能緣緣樂上識），此隨所應欲、色如上。無色四
T41n1823_p0931a27║部除見滅斷隨眠隨增（此正明隨增。上來具註論文，欲令尋論者
T41n1823_p0931b01║易曉其義，是故敘之矣）。」
T41n1823_p0931b02║從此第二，明有隨眠心。論云：「若心由彼名
T41n1823_p0931b03║有隨眠，彼於此心定隨增（問也）？此不決定，
T41n1823_p0931b04║或有隨增，謂與心相應及緣心未斷；相
T41n1823_p0931b05║應已斷則不隨增。依此義門，故作是說。」頌
T41n1823_p0931b06║曰：
T41n1823_p0931b07║「有隨眠心二，謂有染無染，
T41n1823_p0931b08║有染心通二，無染局隨增。」
T41n1823_p0931b09║釋曰：有隨眠心二者，標也。謂有染無染者，列
T41n1823_p0931b10║數也。有隨眠心總有二種，有染、無染心差
T41n1823_p0931b11║別故，與惑相應名為有染，於有漏中善無
T41n1823_p0931b12║記心名為無染。有染心通二者，有染污心
T41n1823_p0931b13║名有隨眠，此有隨眠通有隨增或不隨增，
T41n1823_p0931b14║故云二也。有隨增者，一謂染心，與惑相應，
T41n1823_p0931b15║隨眠未斷；二謂緣此染心隨眠未斷，故名
T41n1823_p0931b16║有隨增。不隨增者，此謂染心相應已斷，
T41n1823_p0931b17║則不隨增，仍說有隨眠，以恒相應故，已
T41n1823_p0931b18║斷縛性故不隨增，不斷伴性故恒相應也。
T41n1823_p0931b19║相伴性必不可斷，有伴性故，名有隨眠。無
T41n1823_p0931b20║染局隨增者，簡不隨增，故名為局。以無染
T41n1823_p0931b21║心非惑相應，不由伴性，名有隨眠。唯局隨
T41n1823_p0931b22║增，名有隨眠，謂由隨眠緣無染心，隨眠未
T41n1823_p0931b23║斷，名有隨眠。言未斷者，隨增義故，故唯
T41n1823_p0931b24║局隨增名有隨眠也。
T41n1823_p0931b25║從此第八，明次第起，就中分二：一正明次
T41n1823_p0931b26║第、二明起惑因。且初明次第者，論云：「如上
T41n1823_p0931b27║所說十種隨眠次第生時，誰前誰後？」頌曰：
T41n1823_p0931b28║「無明疑邪身，邊見戒見取，
T41n1823_p0931b29║貪慢瞋如次，由前引後生。」
T41n1823_p0931c01║釋曰：一無明、二疑、二邪見、四身見、五邊見、
T41n1823_p0931c02║六戒禁取、七見取、八貪、九慢、十瞋，煩惱生
T41n1823_p0931c03║時，先由無明，於諦不了。由不了故，次引
T41n1823_p0931c04║生疑，於四聖諦生猶預故。從此疑心引
T41n1823_p0931c05║生邪見，謂定撥無苦、集、滅、道。由撥無諦，
T41n1823_p0931c06║引身見生，謂苦蘊中撥無苦理，便決定執
T41n1823_p0931c07║此為我故。從此身見引邊見生，謂依我
T41n1823_p0931c08║執斷、常邊故。從此邊見引生戒禁取，便計
T41n1823_p0931c09║前執為能淨故。從戒禁取引見取生，謂
T41n1823_p0931c10║計能淨已，或必執為能勝故。從此見取次
T41n1823_p0931c11║引貪生，謂自見中情深愛故。從此貪後次
T41n1823_p0931c12║引慢生，恃自見解，生高舉故。從此慢後
T41n1823_p0931c13║次引生瞋，違已見中必憎嫌故。如是且依
T41n1823_p0931c14║次第起說，越次第者，前後無准。
T41n1823_p0931c15║從此第二，明起惑因。論云：「諸煩惱起，由幾
T41n1823_p0931c16║因緣？」頌曰：
T41n1823_p0931c17║「由未斷隨眠，及隨應境現，
T41n1823_p0931c18║非理作意起，說惑具因緣。」
T41n1823_p0931c19║釋曰：由三因緣煩惱現起：一、由未斷隨眠，
T41n1823_p0931c20║即惑因也。二、隨應境現，隨應者，
T41n1823_p0931c21║隨其所應也，如順境生貪、違境生瞋等，此
T41n1823_p0931c22║惑境界也。三、由非理作意，即起惑加行也。
T41n1823_p0931c23║由上三因，煩惱現起。說惑具因緣者，此上三
T41n1823_p0931c24║因，謂此且據具因緣說，或有唯託境界力
T41n1823_p0931c25║生，如退法根阿羅漢等。
T41n1823_p0931c26║從此大文第三，雜明諸煩惱起，分三：一明
T41n1823_p0931c27║漏等四門、二明結等六門、三明五蓋差別。
T41n1823_p0931c28║就明漏等四門，分二：一出體、二釋名。此下
T41n1823_p0931c29║出體。論云：「即上所說隨眠并纏，經說為漏、
T41n1823_p0932a01║瀑流、軛、取。漏謂三漏：一欲漏、二有漏、三無
T41n1823_p0932a02║明漏。言瀑流者，四瀑流：一欲瀑流、二有瀑
T41n1823_p0932a03║流、三見瀑流、四無明瀑流。軛謂四軛，如瀑
T41n1823_p0932a04║流說。取謂四取：一欲取、二見取、三戒禁取、
T41n1823_p0932a05║四我語取。如是漏等其體云何？」頌曰：
T41n1823_p0932a06║「欲煩惱并纏，除癡名欲漏，
T41n1823_p0932a07║有漏上二界，唯煩惱除癡，
T41n1823_p0932a08║同無記內門，定地故合一，
T41n1823_p0932a09║無明諸有本，故別為一漏。
T41n1823_p0932a10║瀑流軛亦然，別立見利故，
T41n1823_p0932a11║見不順住故，非於漏獨立。
T41n1823_p0932a12║欲有軛并癡，見分二名取，
T41n1823_p0932a13║無明不別立，以非能取故。」
T41n1823_p0932a14║釋曰：初兩行明三漏，次一行明瀑流及軛，
T41n1823_p0932a15║後一行明四取。欲煩惱并纏，除癡名欲漏者，
T41n1823_p0932a16║此四十一物名欲漏體，謂欲界繫根本煩
T41n1823_p0932a17║惱有三十一，并十纏成四十一。有漏上
T41n1823_p0932a18║二界，唯煩惱除癡者，此有五十二物為有漏
T41n1823_p0932a19║體，謂上二界根本煩惱各二十六，五部惑
T41n1823_p0932a20║中各除瞋、癡也。兩界合論，故成五十二。彼
T41n1823_p0932a21║上二界雖有昏沈、掉舉二纏，不立為漏體
T41n1823_p0932a22║者，以纏少故。又此二纏隨從他起，不自
T41n1823_p0932a23║在故。同無記內門，定地故合一者，明上二
T41n1823_p0932a24║界合為有漏也。一同無記性、二同內門轉
T41n1823_p0932a25║（緣定及身，名內門轉也）、三同是定地，由此三義，二界隨
T41n1823_p0932a26║眠合為一漏。無明諸有本，故別為一漏者，三
T41n1823_p0932a27║界無明各有五種，此中十五物為無明漏，
T41n1823_p0932a28║謂由無明為三有根本，別為一漏也。瀑流
T41n1823_p0932a29║軛亦然者，瀑流與軛體與漏同，故說亦然，
T41n1823_p0932b01║謂前欲漏析出諸見，名欲瀑流，及名欲
T41n1823_p0932b02║軛。如是有漏析出諸見，名有瀑流，及名有
T41n1823_p0932b03║軛。析出諸見，名見瀑流，及名見軛。如是
T41n1823_p0932b04║已顯二十九物，名欲瀑流，謂貪、瞋、慢各有
T41n1823_p0932b05║五種（十五也），疑四（四諦下疑也，足前成十九），纏十（足前成二十九）。二十
T41n1823_p0932b06║八物名有瀑流，謂貪與慢各十（上二界各五，總成二
T41n1823_p0932b07║十），疑八（上二界各四疑成八，足前成二十八也）。三十六物為
T41n1823_p0932b08║見瀑流，謂三界中各十二見（苦下五見，集、滅各二見為四，足前
T41n1823_p0932b09║成九，道諦下三見，故成十二也）。十五物為無明瀑流，謂三
T41n1823_p0932b10║界無明各有五也。應知四軛如瀑流說。別
T41n1823_p0932b11║立見利故者，析出諸見，別名見瀑流及見
T41n1823_p0932b12║軛者，以見推求性猛利故。見不順住故，非
T41n1823_p0932b13║於漏獨立者，令住生死，名為漏義。見性猛
T41n1823_p0932b14║利，不順住義，由此於漏不獨立名，但可
T41n1823_p0932b15║與餘合說為漏。欲有軛並癡，見分二名取
T41n1823_p0932b16║者，此明四取體同四軛，欲軛并癡名為欲
T41n1823_p0932b17║取，有軛并癡名我語取，見軛分二：一名戒
T41n1823_p0932b18║禁取、二名見取。應知三十四物為欲取
T41n1823_p0932b19║體，謂貪、瞋、慢、無明各五（四五二十），疑有四（足前
T41n1823_p0932b20║成二十四），并十纏（足前成三十四）。三十八物為我語取
T41n1823_p0932b21║體，謂貪、慢、無明各十，疑有八（上界合論）。六物為
T41n1823_p0932b22║戒禁取體，三界各有二戒禁取，故為六也
T41n1823_p0932b23║（若下一、道下一）。三十物為見取體，三界各有十種
T41n1823_p0932b24║見（十二見中除二戒禁取）。上界煩惱名我語取者，我語
T41n1823_p0932b25║謂內身依之說我，故上界煩惱多緣內身，
T41n1823_p0932b26║名我語取。我語之取，依主釋也。於諸見中
T41n1823_p0932b27║別立戒禁取者，由此獨為聖道怨故，雙誑
T41n1823_p0932b28║在家、出家眾故。謂在家眾計自餓等為天
T41n1823_p0932b29║道故，諸出家眾計捨可愛境為清淨道
T41n1823_p0932c01║故。無明不別立，以非能取故者，不立無明
T41n1823_p0932c02║別為取者，能取諸有，故名為取。謂不了相，
T41n1823_p0932c03║名為無明，非能取故，不立為取，但可與
T41n1823_p0932c04║餘合說為取。此上四取依薩婆多宗說也。
T41n1823_p0932c05║若依經部，四取謂以貪為體性，貪緣五
T41n1823_p0932c06║欲境起，名為欲取；貪緣六十二見起，名為
T41n1823_p0932c07║見取；貪緣戒禁起，名戒禁取；貪緣三界
T41n1823_p0932c08║我語起，名我語取。故彼四取以貪為體。
T41n1823_p0932c09║從此第二，釋名。論云：「此隨眠等名有何義？」
T41n1823_p0932c10║頌曰：
T41n1823_p0932c11║「微細二隨增，隨逐與隨縛，
T41n1823_p0932c12║住流漂合執，是隨眠等義。」
T41n1823_p0932c13║釋曰：微細者，釋隨眠義也。根本煩惱行相
T41n1823_p0932c14║難知，故名微細，猶如眠也。二隨增已下，
T41n1823_p0932c15║三義釋隨：且第一二隨增者，所緣隨增、相應
T41n1823_p0932c16║隨增，能隨煩惱於所緣境，及所相應增昏
T41n1823_p0932c17║滯故。隨逐者，第二釋隨義，煩惱起得，此
T41n1823_p0932c18║煩惱得隨逐有情常為過患也。隨縛者，
T41n1823_p0932c19║第三釋隨義，煩惱現行隨縛有情。住流
T41n1823_p0932c20║漂合執者，釋上漏等名也。住者，能令眾生
T41n1823_p0932c21║久住生死。流者，能令有情三界流轉。於
T41n1823_p0932c22║六根門泄過無窮故，名為漏。漂者，極漂善
T41n1823_p0932c23║品，故名瀑流。合者，和合有情受種種苦，故
T41n1823_p0932c24║名為軛。執者為有漏依，執取生死，故名為
T41n1823_p0932c25║取。是隨眠等義者，結上也。
T41n1823_p0932c26║俱舍論頌疏論本第二十