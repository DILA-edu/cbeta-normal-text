T41n1823_p0942c23║
T41n1823_p0942c24║
T41n1823_p0942c25║俱舍論頌疏論本第二十三
T41n1823_p0942c26║
T41n1823_p0942c27║從此第三，明四念住，就中分二：一明別相
T41n1823_p0942c28║念住、二明總相念住。且初明別相者，論云：
T41n1823_p0942c29║「如是已說入、修二門，由此二門心便得定，
T41n1823_p0943a01║心得定已，復何有所修？」頌曰：
T41n1823_p0943a02║「依已修成止，為觀修念住，
T41n1823_p0943a03║以自相共相，觀身受心法。
T41n1823_p0943a04║自性聞等慧，餘相雜所緣，
T41n1823_p0943a05║說次第隨生，治倒故唯四。」
T41n1823_p0943a06║釋曰：依已修成止，為觀修念住者，依前二門
T41n1823_p0943a07║已修成止，梵云奢摩多，此云止也。次應
T41n1823_p0943a08║為觀，修四念住。觀者，梵云毘鉢舍那，即是
T41n1823_p0943a09║慧也。以自相共相，觀身受心法者，釋也。或
T41n1823_p0943a10║以自相、或以共相，別觀身、受、心、法。身、受、
T41n1823_p0943a11║心、法各別自性，名為自相。大種造色是身
T41n1823_p0943a12║自性，受是受性，心是心性，除此三外，所餘
T41n1823_p0943a13║諸法名法自性。一切有為皆非常相（通道諦也），
T41n1823_p0943a14║一切有漏皆是苦性（唯苦、集諦也），及一切法空
T41n1823_p0943a15║非我性（通四諦及虛空、非擇滅也）。此非常等，諸法共有，名為
T41n1823_p0943a16║共相。共相別觀者，謂且觀身與餘有為
T41n1823_p0943a17║同非常相，與餘有漏同是苦相，與一切法
T41n1823_p0943a18║同空、非我相。受等亦爾。問：「如何得知念住
T41n1823_p0943a19║成滿？」答：「觀身至一極微一剎那時，名為身
T41n1823_p0943a20║念住滿。觀受、心、法至一剎那，名受等滿。以
T41n1823_p0943a21║非色故，無一極微。」自性聞等慧，餘相雜
T41n1823_p0943a22║所緣者，出體也。念住有三：一、自性念住，以
T41n1823_p0943a23║慧為體，此通三慧也。慧名念住者，謂由
T41n1823_p0943a24║念力令慧住境，或由慧力令念住境，故
T41n1823_p0943a25║名念住。二、相雜念住，謂慧及相應并俱有
T41n1823_p0943a26║四相為體，互相雜故，名為相雜。三、所緣念
T41n1823_p0943a27║住，謂身、受、心、法為體，此是念住所緣境故。
T41n1823_p0943a28║三中相雜，能斷煩惱，以攝慧故。自性不
T41n1823_p0943a29║能斷惑，以太減故。夫斷煩惱，必須慧解
T41n1823_p0943b01║及俱有法，自性唯慧，故太減也。所緣念住不
T41n1823_p0943b02║能斷惑，以太增故，有非俱有，故太增也。
T41n1823_p0943b03║所緣念住復有三種：一緣自相續身、二
T41n1823_p0943b04║緣他相續身、三緣自他俱相續身。其身、受、心、
T41n1823_p0943b05║法各有三，緣自、他、俱，相續異故。身、受、心、
T41n1823_p0943b06║法四各有三，總成十二。說次第隨生者，說
T41n1823_p0943b07║四念住次第隨生先後也。謂身最麁，次受
T41n1823_p0943b08║是麁，次心是麁，法最為細，攝涅槃故。隨
T41n1823_p0943b09║境麁者應先觀故，故身念住最初生也。又
T41n1823_p0943b10║論云：「或諸欲貪於身處轉，故四念住觀身
T41n1823_p0943b11║在初。」然貪於身由欣樂受，欣樂於受由
T41n1823_p0943b12║心不調，心之不調由惑未斷，法中攝惑故，
T41n1823_p0943b13║法第四也，故觀受等如是次第。治倒故唯
T41n1823_p0943b14║四者，此四念住，觀身不淨、觀受是苦、觀心
T41n1823_p0943b15║無常、觀法無我，治彼常、樂、我、淨四顛倒故，
T41n1823_p0943b16║故唯立四。論云：「四中三種唯名不雜緣，
T41n1823_p0943b17║第四所緣通雜、不雜。若唯觀法，名不雜緣。
T41n1823_p0943b18║若於身等二、三或四，總而觀察，名為雜緣。」
T41n1823_p0943b19║解云：於身等四，或二二合緣、三三合緣、或
T41n1823_p0943b20║四總緣，雜身等故，名雜緣也。
T41n1823_p0943b21║從此第二，明總相緣，論云：「如是熟修雜緣
T41n1823_p0943b22║身等法念住已，復何所修？」頌曰：
T41n1823_p0943b23║「彼居法念住，總觀四所緣，
T41n1823_p0943b24║修非常及苦，空非我行相。」
T41n1823_p0943b25║釋曰：言彼居者，彼觀行者居此總雜法念
T41n1823_p0943b26║住也。總觀身等四所緣境，修四行相，謂非
T41n1823_p0943b27║常等。前別相位有雜緣者，或二、三、四。今
T41n1823_p0943b28║此雜緣唯總相緣四，與前別故。總相念住，
T41n1823_p0943b29║唯是總雜法念住也。
T41n1823_p0943c01║從此第四，明煗等四善根，就中有五：一明
T41n1823_p0943c02║善根觀行、二諸門分別、三明善根勝利、四
T41n1823_p0943c03║明三乘轉根、五明修果遠近。且第一明觀
T41n1823_p0943c04║行者，論云：「修此觀已，生何善根？」頌曰：
T41n1823_p0943c05║「從此生煗法，具觀四聖諦，
T41n1823_p0943c06║修十六行相，次生頂亦然。
T41n1823_p0943c07║如是二善根，皆初法後四，
T41n1823_p0943c08║次忍唯法念，下中品同頂。
T41n1823_p0943c09║上唯觀欲苦，一行一剎那，
T41n1823_p0943c10║世第一亦然，皆慧五除得。」
T41n1823_p0943c11║釋曰：從此生煗法者，從此總相念住成就已，
T41n1823_p0943c12║次生煗法，此法如煗，立煗法名。聖道如火，
T41n1823_p0943c13║能燒惑薪，聖火前相，故名為煗。具觀四聖
T41n1823_p0943c14║諦，修十六行相者，此明煗位也。此煗善根分
T41n1823_p0943c15║位長故，能具觀四聖諦及能具修十六行相。
T41n1823_p0943c16║觀苦聖諦，修四行相，非常、苦、空、非我。觀
T41n1823_p0943c17║集聖諦，修四行相，因、集、生、緣。觀滅聖諦，
T41n1823_p0943c18║修四行相，滅、靜、妙、離。觀道聖諦，修四行
T41n1823_p0943c19║相，道、如、行、出。釋此相義，後當辨之。次生
T41n1823_p0943c20║頂亦然者，修煗善根有下、中、上，至成滿時，
T41n1823_p0943c21║有善根生，名為頂法，亦觀四諦，修十六行
T41n1823_p0943c22║相，同前煗位，故言亦然。煗、頂二善根俱名
T41n1823_p0943c23║動善，可退動故。動善根中頂為最勝，如人
T41n1823_p0943c24║頂故，名為頂法。又忍位是進，煗位是退，
T41n1823_p0943c25║此頂在進退兩際，猶如山頂，故名為頂。
T41n1823_p0943c26║如是二善根，皆初法後四者，煗、頂二善根初
T41n1823_p0943c27║安足時，皆法念住。後增進時，通四念住。初
T41n1823_p0943c28║安足者，謂此煗、頂以十六行相，最初遊踐
T41n1823_p0943c29║四聖諦迹，名初安足，即初起也。謂見道中
T41n1823_p0944a01║唯法念住，以煗、頂位順見道故，故初安足
T41n1823_p0944a02║唯法念住。後增進時，稍容預故，故得通修
T41n1823_p0944a03║四念住也。次忍唯法念者，從頂善根有
T41n1823_p0944a04║善根生，名為忍法，忍可四諦，最殊勝故。又
T41n1823_p0944a05║無退故，名為忍法。忍初安足及後增進，唯
T41n1823_p0944a06║法念住，近見道故，故初與後皆法念住。
T41n1823_p0944a07║頌言「下中品同頂」者，此忍善根有下、中、上
T41n1823_p0944a08║品，下、中二位同前頂位具觀四諦，修十六
T41n1823_p0944a09║行相也。上唯觀欲苦，一行一剎那者，上品忍
T41n1823_p0944a10║位唯觀欲苦，唯以一行一剎那心，名為上
T41n1823_p0944a11║忍也。今略明忍位下、中、上品者，若下品
T41n1823_p0944a12║忍具觀四諦，修十六行。中品忍位減緣減
T41n1823_p0944a13║行，上下八諦名之為緣，所緣境故，上
T41n1823_p0944a14║界四諦有十六行，欲界四諦有十六行，總
T41n1823_p0944a15║計合成三十二行，名之為行，能緣行故。應
T41n1823_p0944a16║知七周減緣，二十四周減行，謂以四行觀
T41n1823_p0944a17║欲界苦，如是乃至以四行相觀欲界道，後
T41n1823_p0944a18║以三行觀上界道，減餘一行，名一周也。
T41n1823_p0944a19║又以四行觀欲界苦，如是乃至後以二行
T41n1823_p0944a20║觀上界道，減餘二行，第二周也。又以四
T41n1823_p0944a21║行觀欲界苦，如是乃至以一行相觀上界
T41n1823_p0944a22║道，減餘三行，第三周也。又以四行觀欲
T41n1823_p0944a23║界苦，如是乃至以四行相觀欲界道，不觀
T41n1823_p0944a24║上界道，名為減緣，減緣之時雖亦減行，減
T41n1823_p0944a25║緣攝故，不名減行，此第四周也。此第四周，
T41n1823_p0944a26║即是一周減緣攝也。如減上界道諦，如此
T41n1823_p0944a27║減餘七諦行相亦爾。唯於緣中不減欲苦，
T41n1823_p0944a28║減餘七諦，名七周減緣。總而言之。上下
T41n1823_p0944a29║八諦各減三行，謂欲界苦下一行相留故
T41n1823_p0944b01║不減，所餘七諦餘一行相與緣同減，故但
T41n1823_p0944b02║言三，三八二十四，名二十四周減行。理實言
T41n1823_p0944b03║之，三十一周減行，謂餘七行減緣攝故，是
T41n1823_p0944b04║故但言二十四也。於減行中，初減一行名
T41n1823_p0944b05║中忍初，如是乃至減欲界苦下二行相時，
T41n1823_p0944b06║但有二行，二剎那心觀欲界苦，名中忍滿。
T41n1823_p0944b07║唯有一行一剎那心觀欲界苦，名為上
T41n1823_p0944b08║忍。就此中忍，未減道時雖減行相，猶
T41n1823_p0944b09║觀道故，故得具修四種諦也。頌言「中品忍
T41n1823_p0944b10║同頂位觀四諦」者，約此說也。至中忍滿，
T41n1823_p0944b11║唯觀一諦，不具四也。又於中忍未減道
T41n1823_p0944b12║時，修十六行相，此言修者，但是得修，行雖
T41n1823_p0944b13║起一，能起得修彼未來四諦下十六行
T41n1823_p0944b14║相，故言修也。頌言「中忍同前頂位修十六
T41n1823_p0944b15║行相」者，約此中忍未減道說也。若此中
T41n1823_p0944b16║忍減道諦時，但修十二行相，非十六行
T41n1823_p0944b17║也。既減彼道，心無欣慕，故彼道下四行相
T41n1823_p0944b18║亦不起得修也。由此道理，減滅諦時，但
T41n1823_p0944b19║修八行，謂不修彼滅道諦下各四行故。
T41n1823_p0944b20║減集諦時，但修四行，謂唯修苦下四種行
T41n1823_p0944b21║故。故於中忍有修十六、十二、八、四行相。
T41n1823_p0944b22║於上忍位亦修四行，唯起一行一剎那
T41n1823_p0944b23║心，以觀苦故，故能起得修彼苦下四行
T41n1823_p0944b24║相也。問：「於上忍位減彼三行，何故修彼所
T41n1823_p0944b25║減行耶？」答：「雖減彼行，不減諦故，起欣慕
T41n1823_p0944b26║心，故得修彼所減行相。於中忍位修所減
T41n1823_p0944b27║行，准此理說。於三十二行中，唯留欲界苦
T41n1823_p0944b28║下一行者，擬入見道，故須留也。餘三十
T41n1823_p0944b29║一如名次第，從後向前，漸漸除之，緣既從
T41n1823_p0944c01║後除之，行亦從後減也。」問：「苦下一行為
T41n1823_p0944c02║留何行？」答：「入見道人有二行者：一者利根，
T41n1823_p0944c03║謂是見行，見行有二：若著我者留無我
T41n1823_p0944c04║行，著我所者即留空行。二者鈍根，鈍
T41n1823_p0944c05║根亦二：我慢增者留無常行，懈怠增者即
T41n1823_p0944c06║留苦行。又依西方德光論師解減行云：
T41n1823_p0944c07║欲苦四行，從後除之，如留無常入見道
T41n1823_p0944c08║者，先減非我、次減空、後減苦；若留苦
T41n1823_p0944c09║行入見道者，先減非我、次減空、後減無
T41n1823_p0944c10║常；若留空行入見道者，先減非我、次減
T41n1823_p0944c11║苦、後減無常；若留非我入見道者，先
T41n1823_p0944c12║減空、次減苦、後減無常。減欲苦諦四行既
T41n1823_p0944c13║然，減餘七諦四行亦爾，謂餘七諦各有四
T41n1823_p0944c14║行，與此欲苦四行相屬，如名次第，擬宜相
T41n1823_p0944c15║當以說其減。且如無常入見道者，於上界
T41n1823_p0944c16║道先減出、次減行、次減如、後減道，以道
T41n1823_p0944c17║屬無常，故後減也；若以苦行入見道者，
T41n1823_p0944c18║於上界道先減出、次減行、次減道、後
T41n1823_p0944c19║減如，以如屬苦，故後減也；若以空行入見
T41n1823_p0944c20║道者，於上界道先減出、次減如、次減道、
T41n1823_p0944c21║後減行，以行屬空，故行後減也；若以非
T41n1823_p0944c22║我入見道者，於上界道先減行、次減如、
T41n1823_p0944c23║次減道、後減出，以出屬非我，故後減也。
T41n1823_p0944c24║減餘六諦各四行相，准前說之。為攝前
T41n1823_p0944c25║義，總舉論云：『謂瑜伽師於色、無色對治道
T41n1823_p0944c26║等（等餘七諦），一一聖諦行相（三十二行）所緣（上七諦）漸減
T41n1823_p0944c27║漸略（明減義也），乃至但有二念作意思惟欲界苦
T41n1823_p0944c28║聖諦境，齊此已前名中忍位。從此位無間
T41n1823_p0944c29║起勝善根，一行一剎那，名上品忍。此善根
T41n1823_p0945a01║起，不相續故。』（解云：唯有一念，故不相續。已上論文，義如前說也）」世第一
T41n1823_p0945a02║亦然者，從上品忍無間生世第一法，此世
T41n1823_p0945a03║第一唯緣欲苦，唯有一行一剎那心，同前
T41n1823_p0945a04║上忍，故言亦然。此有漏故，名為世間。於世
T41n1823_p0945a05║間中是最勝故，名為第一。此世第一有士
T41n1823_p0945a06║用力，離同類因，引見道生，故名最勝。
T41n1823_p0945a07║皆慧五除得者，出體，此煗等四，念住性故，皆
T41n1823_p0945a08║慧為體，若并助伴，皆五蘊性（有定共戒，名為色蘊，餘四可知）。
T41n1823_p0945a09║此煗等四有能得得，助伴體中得非煗等
T41n1823_p0945a10║四善根體，故言除得。出見道後有法後得，
T41n1823_p0945a11║得此煗等，煗等上得聖容現行。若此煗等
T41n1823_p0945a12║以得為體，豈有聖者煗等善根重現前耶？
T41n1823_p0945a13║謂煗等四，聖道加行得聖果已，理不合起，
T41n1823_p0945a14║故煗等體非是得也。
T41n1823_p0945a15║從此第二，諸門分別，論云：「已辨所生善根
T41n1823_p0945a16║體相，今次應辨彼差別義。」頌曰：
T41n1823_p0945a17║「此順決擇分，四皆修所成，
T41n1823_p0945a18║六地二或七，依欲界身九，
T41n1823_p0945a19║三女男得二，第四女亦爾，
T41n1823_p0945a20║聖由失地捨，異生由命終，
T41n1823_p0945a21║初二亦退捨，依本必見諦，
T41n1823_p0945a22║捨已得非先，二捨性非得。」
T41n1823_p0945a23║釋曰：初句標，第二句明修攝，第三句明依
T41n1823_p0945a24║地，第四句明依身，第五、第六句明男女得
T41n1823_p0945a25║二，第七、第八、第九句明捨相，第十句明得
T41n1823_p0945a26║久近，第十一句明得非先，第十二句明捨
T41n1823_p0945a27║體。此順決擇分者，標也。此煗等四名順決
T41n1823_p0945a28║擇分，見、修、無學三種聖道皆名決擇。決
T41n1823_p0945a29║謂決斷，能斷疑故。擇謂簡擇，謂能分別四
T41n1823_p0945b01║諦相故。見道名決擇分，是決擇中一分故
T41n1823_p0945b02║也。此煗等四引見道故，能順於彼，名順決
T41n1823_p0945b03║擇分。四皆修所成者，此煗等四依定地
T41n1823_p0945b04║故，修所成攝。六地者，依地門，煗等四善通
T41n1823_p0945b05║依六地，謂未至、中間、四靜慮也。欲界中
T41n1823_p0945b06║無，非定地故。無色亦無，謂煗等四見道眷
T41n1823_p0945b07║屬，無色無見道，故無煗等也。二或七者，
T41n1823_p0945b08║二謂煗、頂，或言謂顯妙音師說，彼說煗、頂通
T41n1823_p0945b09║依七地，於前六地，更加欲界也。依欲界身
T41n1823_p0945b10║九者，依身門。此煗等四唯依欲界人、天身
T41n1823_p0945b11║起，除北俱盧，人趣三洲及六欲天也。九處身
T41n1823_p0945b12║起，唯依欲者，能厭苦故。前三善根三洲
T41n1823_p0945b13║初起，後生六天，亦續現前。第四善根天亦
T41n1823_p0945b14║初起，謂第四善唯一念故，故人天趣皆得
T41n1823_p0945b15║初起。三女男得二者，此四善根唯依男女，
T41n1823_p0945b16║非扇搋等。前三善根男女得二。且男得二
T41n1823_p0945b17║者，謂男得男善根，及得女善根。女得二者，
T41n1823_p0945b18║謂女得女善根，及得男善根，故名得二。以
T41n1823_p0945b19║煗等三男容轉形為女，女容轉形為男
T41n1823_p0945b20║故，煗等三女男得二。第四女亦爾者，第四
T41n1823_p0945b21║善根女得二種，同前煗等，故言亦爾。謂女
T41n1823_p0945b22║得女善根，及得男善根，以女容轉形為男
T41n1823_p0945b23║故。若第四善根男唯得一，謂男唯得男身
T41n1823_p0945b24║善根，而不得女，已得女身非擇滅故。聖由
T41n1823_p0945b25║失地捨，異生由命終者，明捨義也。聖捨煗
T41n1823_p0945b26║等四善根者，由失地捨，謂依此地得此善
T41n1823_p0945b27║根，若遷上地，此地便失，失此地時，善根方
T41n1823_p0945b28║捨。若此地死還生此地，不失地故，煗等不
T41n1823_p0945b29║捨。若異生捨，但由命終，異生於地失與
T41n1823_p0945c01║不失，但命終時必捨煗等，謂由異生無見
T41n1823_p0945c02║道資，故命終捨。初二亦退捨者，謂異生於煗、
T41n1823_p0945c03║頂亦由退捨，非聖人也。異生於忍及世第
T41n1823_p0945c04║一亦無退捨。依本必見諦者，若諸異生依
T41n1823_p0945c05║四根本起煗等者，彼於此生必入見道，
T41n1823_p0945c06║厭生死心極猛利故。捨已得非先者，捨煗
T41n1823_p0945c07║等已，後重修得，所得必非先所捨者，唯得
T41n1823_p0945c08║先未得者，以煗等善未曾熟修，要大加行
T41n1823_p0945c09║方修得故，故得未曾得者，不得先所捨也。
T41n1823_p0945c10║若先煗等經生故捨，遇了分位善說法師，
T41n1823_p0945c11║便生頂等。若不遇者，還從煗修得。二捨性
T41n1823_p0945c12║非得者，失退二捨，以捨得故，非得為體。
T41n1823_p0945c13║從此第二，明善根勝利，論云：「得此善根有
T41n1823_p0945c14║何勝利？」頌曰：
T41n1823_p0945c15║「煗必至涅槃，頂終不斷善，
T41n1823_p0945c16║忍不墮惡趣，第一入離生。」
T41n1823_p0945c17║釋曰：煗位雖退，又斷善根，造無間業，墮三
T41n1823_p0945c18║惡趣而無久流轉，必至涅槃故。若得頂法，
T41n1823_p0945c19║雖有退等，必不斷善。若得忍法，雖命終
T41n1823_p0945c20║捨而無有退，不墮惡趣。若下忍位，於二
T41n1823_p0945c21║惡趣得非擇滅。若至上忍，於卵、濕生及無
T41n1823_p0945c22║想天、北俱盧、大梵王處，并扇搋、半擇迦、二
T41n1823_p0945c23║形身及第八有等，並見所斷惑，於此生處
T41n1823_p0945c24║身有惑中得非擇滅，以上忍位必入見道，
T41n1823_p0945c25║得成聖果，故於卵等得非擇滅。若見斷惑，
T41n1823_p0945c26║雖即未斷，以必不起故，得非擇滅也。世
T41n1823_p0945c27║第一法雖是異生，能起無間入正性離生，
T41n1823_p0945c28║正性離生者，見道名也。
T41n1823_p0945c29║從此第四，明三乘轉根，論云：「此四善根各
T41n1823_p0946a01║有三品，由聲聞等（等獨覺與佛也）種姓別故，隨何
T41n1823_p0946a02║種姓善根已生，彼可移轉向餘乘不？」頌
T41n1823_p0946a03║曰：
T41n1823_p0946a04║「轉聲聞種姓，二成佛三餘，
T41n1823_p0946a05║麟角佛無轉，一座成覺故。」
T41n1823_p0946a06║釋曰：聲聞種姓，煗、頂二位容轉成佛。若得
T41n1823_p0946a07║忍位，無成佛理。菩薩利物，必往惡趣，忍超
T41n1823_p0946a08║惡趣，故不成佛。言三餘者，餘謂獨覺，在佛
T41n1823_p0946a09║乘外，故名為餘。聲聞種姓煗、頂、忍三容可
T41n1823_p0946a10║轉成獨覺乘故，名為三餘。麟角獨覺與佛
T41n1823_p0946a11║世尊，於煗等位性必無轉，謂此二聖依第
T41n1823_p0946a12║四禪一座成覺，故無容轉也。梵云菩提，此
T41n1823_p0946a13║翻為覺。三乘菩提皆以盡智、無生智為體。
T41n1823_p0946a14║言一座者，始從煗位，終至菩提，不起于
T41n1823_p0946a15║座，第四靜慮是不傾動，最極猛利三摩地
T41n1823_p0946a16║故，堪為麟角及佛所依。
T41n1823_p0946a17║從此第五，明得果久近，論云：「頗有此生創
T41n1823_p0946a18║修加行，即此生引起順決擇分耶？不爾云
T41n1823_p0946a19║何？」頌曰：
T41n1823_p0946a20║「前順解脫分，速三生解脫，
T41n1823_p0946a21║聞思成三業，殖在人三洲。」
T41n1823_p0946a22║釋曰：順決擇分今生起者，必前生起順解脫
T41n1823_p0946a23║分。諸有創修順解脫分，極速三生方得解
T41n1823_p0946a24║脫，謂初生起順解脫分，第二生起順決擇
T41n1823_p0946a25║分，於第三生方得入聖，乃至得阿羅漢也。
T41n1823_p0946a26║聲聞極速三生、極遲六十劫，獨覺極速四
T41n1823_p0946a27║生、極遲百劫。順解脫分聞思所成，唯散地
T41n1823_p0946a28║故，三業為體。殖解脫分唯人三洲，三惡趣
T41n1823_p0946a29║無，無般若故。諸天亦無，無厭苦故。北洲無
T41n1823_p0946b01║者，以無厭心及般若故。又施一食，持一
T41n1823_p0946b02║戒等，深樂解脫，迴求菩提，願力所持，便名
T41n1823_p0946b03║種殖順解脫分。
T41n1823_p0946b04║從此大文第三，約三道辨人，就中有三：一
T41n1823_p0946b05║明三道建立、二明七種聖人、三明學無學
T41n1823_p0946b06║滿。就明三道建立中二：一約現觀位明、
T41n1823_p0946b07║二約修無學道。就約現觀明中二：一明十
T41n1823_p0946b08║六心、二依位建立。就明十六心中四：一
T41n1823_p0946b09║正明十六心、二明十六心依地、三明忍智
T41n1823_p0946b10║次第、四明見修道別。且第一明十六心
T41n1823_p0946b11║者，論云：「於中已明諸加行道，世第一法為
T41n1823_p0946b12║其後邊，應說從斯復生何道？」頌曰：
T41n1823_p0946b13║「世第一無間，即緣欲界苦，
T41n1823_p0946b14║生無漏法忍，忍次生法智，
T41n1823_p0946b15║次緣餘界苦，生類忍類智，
T41n1823_p0946b16║緣集滅道諦，各生四亦然。
T41n1823_p0946b17║如是十六心，名聖諦現觀，
T41n1823_p0946b18║此總有三種，謂見緣事別。」
T41n1823_p0946b19║釋曰：從世第一善根，無間即緣欲界苦聖
T41n1823_p0946b20║諦境，生無漏法，名苦法智忍。苦忍無間緣
T41n1823_p0946b21║欲界苦諦，次生法智，名苦法智。此智無
T41n1823_p0946b22║間次緣餘界（上二界）苦聖諦境，有類智忍生，
T41n1823_p0946b23║名苦類智忍。此忍無間即緣此境，有類
T41n1823_p0946b24║智生，名苦類智。如緣苦諦有此四心，緣
T41n1823_p0946b25║集、滅、道各生四亦然，謂苦類智後，緣欲集
T41n1823_p0946b26║諦，生集法智忍，此忍無間生集法智。此
T41n1823_p0946b27║智無間緣上界集諦，生集類智忍，此忍無
T41n1823_p0946b28║間生集類智。此智無間緣欲滅諦，生滅法
T41n1823_p0946b29║智忍，此忍無間生滅法智。此智無間緣上
T41n1823_p0946c01║界滅，生滅類智忍，此忍無間生滅類智。
T41n1823_p0946c02║此智無間緣欲道諦，生道法智忍，此忍
T41n1823_p0946c03║無間生道法智。此智無間緣上界道諦，生
T41n1823_p0946c04║道類智忍，此忍無間生道類智。故於四
T41n1823_p0946c05║諦各有四心，成十六心。苦法智忍者，苦
T41n1823_p0946c06║法是苦諦法，忍緣苦法，名苦法忍。智是忍
T41n1823_p0946c07║果，是等流果。智唯無漏，為顯此忍亦唯無
T41n1823_p0946c08║漏，舉後等流以為標別故。忍為智者，從
T41n1823_p0946c09║果為名故也。如華菓樹，樹非華菓，生華
T41n1823_p0946c10║果故，名華果樹。忍亦如是，生法智故，名
T41n1823_p0946c11║法智忍。苦法智者，緣苦法故，名苦法智。前
T41n1823_p0946c12║忍斷惑名無間道，後智證滅名解脫道。苦
T41n1823_p0946c13║類智忍及苦類智者，此之境智與前相似，故
T41n1823_p0946c14║立類名。故論云：「最初證知諸法真理，故名
T41n1823_p0946c15║法智。此後境智與前相似，故立類名。如苦
T41n1823_p0946c16║既爾，餘集、滅、道各有四心，准此理釋，思而
T41n1823_p0946c17║可知。」此十六心總說名為聖諦現觀，謂在
T41n1823_p0946c18║現前觀聖諦故。此有三種：一、見現觀，唯
T41n1823_p0946c19║無漏慧見諦分明故，名見現觀。二、緣現觀，
T41n1823_p0946c20║此無漏慧及慧相應心、心所法同一所緣，
T41n1823_p0946c21║名緣現觀。三、事現觀，謂前相應及餘俱有
T41n1823_p0946c22║同一事業，名事現觀。餘俱有者，謂道共
T41n1823_p0946c23║戒及生等四相俱有因故，名俱有也。又
T41n1823_p0946c24║論明得苦法智忍，名入正性離生，見所斷
T41n1823_p0946c25║惑，令諸有情墮在惡趣，受諸劇苦，猶如
T41n1823_p0946c26║生食在有情身，作苦惱事，故名為生。或
T41n1823_p0946c27║由見惑令諸善根不能淳熟，故名為生。
T41n1823_p0946c28║見道能越，故名離生。言正性者，所謂涅槃，
T41n1823_p0946c29║見道能證，名為正性離生，正性之離生，依主
T41n1823_p0947a01║釋也。或此見道即名正性，聖正性故，正性
T41n1823_p0947a02║即離生，持業釋也。又此見道或名正性決
T41n1823_p0947a03║定，謂決取涅槃故，或決了諦相故，名決
T41n1823_p0947a04║定也。若正性是涅槃，即正性之決定，若正
T41n1823_p0947a05║性目見道，正性即決定，二釋同前苦法智
T41n1823_p0947a06║忍。名為入者，最初入故，故得入名。
T41n1823_p0947a07║從此第二，明依地，論云：「已辨現觀具十六
T41n1823_p0947a08║心，此十六心為依何地？」頌曰：
T41n1823_p0947a09║「皆與世第一，同依於一地。」
T41n1823_p0947a10║釋曰：世第一法引見道故，故十六心與彼
T41n1823_p0947a11║世第一同依一地。前言世第一通依六地
T41n1823_p0947a12║故，今見道亦唯依六地也。
T41n1823_p0947a13║從此第三，明忍智次第，論云：「何緣必有如
T41n1823_p0947a14║是忍智前後次第間雜而起？」頌曰：
T41n1823_p0947a15║「忍智如次第，無間解脫道。」
T41n1823_p0947a16║釋曰：忍是無間道，約斷惑得，不被惑得之
T41n1823_p0947a17║所隔礙，故名無間。智是解脫道，已解脫
T41n1823_p0947a18║惑得，又與離繫得俱時起故，名解脫也。忍、
T41n1823_p0947a19║智次第理必應然，猶如世間驅賊閉戶，忍
T41n1823_p0947a20║如驅賊，智如閉戶也。
T41n1823_p0947a21║從此第四，明見修道別，論云：「此十六心皆
T41n1823_p0947a22║見諦理，一切可說見道攝耶？不爾云何？」頌
T41n1823_p0947a23║曰：
T41n1823_p0947a24║「前十五見道，見未曾見故。」
T41n1823_p0947a25║釋曰：除道類智，前十五心名為見道，於四
T41n1823_p0947a26║諦理未見今見，見未曾見，故得見名。至道
T41n1823_p0947a27║類智，無一諦理未見今見，如修曾見，故修
T41n1823_p0947a28║道攝。問：「如道類忍是道諦理，此道類智緣
T41n1823_p0947a29║道類忍，於道類忍未見今見，何故道類智
T41n1823_p0947b01║非見道攝耶？」答：「此中約諦，不約剎那。雖
T41n1823_p0947b02║於道類忍一剎那心未見今見，於上下八
T41n1823_p0947b03║諦皆已曾見，故修道攝。如刈畦稻，唯餘一
T41n1823_p0947b04║科，不可名為一畦未刈。」問：「忍於諦理未
T41n1823_p0947b05║見今見，可名見道，中間七智已見今見，何
T41n1823_p0947b06║緣七智亦見道攝？」答：「知諦未盡，中間起故，
T41n1823_p0947b07║亦見道攝。」
T41n1823_p0947b08║從此第二，依位建立，就中有二：一依十五
T41n1823_p0947b09║心、二依第十六心。且依十五心者，論云：
T41n1823_p0947b10║「且依見道十五心位建立眾聖有差別者。」
T41n1823_p0947b11║頌曰：
T41n1823_p0947b12║「名隨信法行，由根鈍利別，
T41n1823_p0947b13║具修惑斷一，至五向初果，
T41n1823_p0947b14║斷次三向二，離八地向三。」
T41n1823_p0947b15║釋曰：名隨信法行，由根鈍利別者，見道位中
T41n1823_p0947b16║聖者有二：一隨信行、二隨法行，由根鈍利
T41n1823_p0947b17║立此二名。若鈍根者，名隨信行，彼於先時
T41n1823_p0947b18║隨信他言而行義故。若利根者，名隨法行，
T41n1823_p0947b19║彼於先時由自披閱契經等法，隨行義故。
T41n1823_p0947b20║具修惑斷一，至五向初果者，即前二聖於
T41n1823_p0947b21║見道位立為三向，此頌是初向也。謂於先
T41n1823_p0947b22║時未以世道斷修惑，名具修惑，此名具
T41n1823_p0947b23║縛人也。斷一至五向者，謂先凡位，以有漏
T41n1823_p0947b24║道斷修惑一品乃至五品，此為五人，兼前
T41n1823_p0947b25║具縛為六人也。此六人至見道中名初果
T41n1823_p0947b26║向，趣預流果故。斷次三向二者，第二向
T41n1823_p0947b27║也。謂於凡位斷第六品或七、八品，名斷次
T41n1823_p0947b28║三，謂前五品，次三品故。此有三人，此斷次
T41n1823_p0947b29║三人至見道中名第二向，趣一來果故。
T41n1823_p0947c01║離八地向三者，第三向也。謂先凡位斷欲修
T41n1823_p0947c02║惑第九品盡，或斷初定一品，乃至斷無所
T41n1823_p0947c03║有處惑盡，名離八地。此有六十四人，謂斷
T41n1823_p0947c04║欲第九品為一人，斷上七地各九品惑各
T41n1823_p0947c05║有九人，七九六十三，兼前一人，成六十四
T41n1823_p0947c06║人。此六十四人至見道中名第三向也，趣
T41n1823_p0947c07║不還果故。
T41n1823_p0947c08║從此第二，依第十六心建立者，就中有二：
T41n1823_p0947c09║一明建立果位、第二別明住果非向。且明
T41n1823_p0947c10║第一立果差別者，論云：「次依修道道類智
T41n1823_p0947c11║時建立眾聖有差別者。」頌曰：
T41n1823_p0947c12║「至第十六心，隨三向住果，
T41n1823_p0947c13║名信解見至，亦由鈍利別。」
T41n1823_p0947c14║釋曰：隨三向住果者，前初向六人至道類
T41n1823_p0947c15║智，住預流果。前第二向三人至道類智，住
T41n1823_p0947c16║一來果。前六十四人至道類智，住不還果
T41n1823_p0947c17║也。名信解見至者，此住果人，若鈍根者名
T41n1823_p0947c18║為信解，若利根者名為見至。前隨信行，今
T41n1823_p0947c19║名信解，謂由信故，勝解相顯，名為信解。
T41n1823_p0947c20║前隨法行，今名見至，謂由向見，得至果見，
T41n1823_p0947c21║故名見至。此二聖者信、慧互增，故慓信解、
T41n1823_p0947c22║見至名別。
T41n1823_p0947c23║從此第二，明住果非向，論云：「何緣先斷欲
T41n1823_p0947c24║界修惑一至五等，至第十六道類智心，但
T41n1823_p0947c25║說名為預流果等，非後果向（解云：此意者，何故斷五品非第二向，
T41n1823_p0947c26║斷七八品非第三向，斷上七地非第四向也）？」頌曰：
T41n1823_p0947c27║「諸得果位中，未得勝果道，
T41n1823_p0947c28║故未起勝道，名住果非向。」
T41n1823_p0947c29║釋曰：諸得果位中者，據前預流等三果也。
T41n1823_p0948a01║未得勝果道者，未得五品等諸勝果道也。
T41n1823_p0948a02║故未起勝道，名住果非向者，結上三果不名
T41n1823_p0948a03║後向也。謂斷五品至道類智，未起五品勝
T41n1823_p0948a04║果道故，但名預流果，故不名第二向也。
T41n1823_p0948a05║斷七八品至道類智，未起七八品勝果道
T41n1823_p0948a06║故，但名一來果故，不名第三向也。斷上
T41n1823_p0948a07║七地至道類智，未起七地勝果道故，名
T41n1823_p0948a08║第三果故，不名第四向也。勝果道者，謂
T41n1823_p0948a09║向道也。夫論向道，勝前果道，或趣後果，
T41n1823_p0948a10║名勝果道。問：「何故前住果未得勝果道？」答：
T41n1823_p0948a11║「以勝果道是向道故，故住果位，未起得
T41n1823_p0948a12║也。」
T41n1823_p0948a13║從此第二，約修無學道，就中有二：一明德
T41n1823_p0948a14║失數、二歷位廣明。且明德失數者，論云：「當
T41n1823_p0948a15║約修惑辨漸次生能對治，名分位差別。」頌
T41n1823_p0948a16║曰：
T41n1823_p0948a17║「地地失德九，下中上各三。」
T41n1823_p0948a18║釋曰：失謂退失，即所斷煩惱也。德謂功德，即
T41n1823_p0948a19║能斷道也。於九地中，地地修惑各有九品，
T41n1823_p0948a20║九九總有八十一品惑。其能斷道地地亦九，
T41n1823_p0948a21║總有八十一品無間道、八十一品解脫道。問：
T41n1823_p0948a22║「失、德如何各分九品？」答：「謂根本品有下中
T41n1823_p0948a23║上，此三各三，故成九品。且下品三者，謂下
T41n1823_p0948a24║下、下中、下上；中品分三者，謂中下、中中、中
T41n1823_p0948a25║上；上品三者。謂上下、上中、上上。應知此中
T41n1823_p0948a26║下下品道能斷上上品障，乃至上上品道能
T41n1823_p0948a27║斷下下品障。如洗衣位，麁垢先除，後除細
T41n1823_p0948a28║垢。又如麁闇小明能滅，要以大明方滅小
T41n1823_p0948a29║闇，失德相對，理必應然。白法力強，黑法力
T41n1823_p0948b01║劣，故剎那頃下下品道能斷無始上上品
T41n1823_p0948b02║惑。猶如長時所集大闇，一剎那頃小燈能
T41n1823_p0948b03║滅。」
T41n1823_p0948b04║從此第二，歷位廣明，就中有四：一明預流
T41n1823_p0948b05║七生、二明一來向果、三明不還向果、四明
T41n1823_p0948b06║無學向果。且初明預流七生者，論云：「先應
T41n1823_p0948b07║建立都未斷者。」頌曰：
T41n1823_p0948b08║「未斷修斷失，住果極七返。」
T41n1823_p0948b09║釋曰：九地修惑都未有斷，名為預流，生極
T41n1823_p0948b10║七返，謂於人、天七返受生，極言為顯受生
T41n1823_p0948b11║最多極不過七，非諸預流皆受七反。言
T41n1823_p0948b12║預流者，諸無漏道總名為流，初預此流，名
T41n1823_p0948b13║為預流。問：「此預流名為因何義？若初得道
T41n1823_p0948b14║名為預流，則預流名應目第八（苦法忍是第八也，於八忍中
T41n1823_p0948b15║從後數之，當第八故也）。若初得果名為預流，如超越
T41n1823_p0948b16║人至道類智，得二三果應名預流。」答：「此預
T41n1823_p0948b17║流名不目第八，目初得果，於四沙門果中
T41n1823_p0948b18║定初得故，一來、不還非定初得，此定初得，
T41n1823_p0948b19║故名預流。」問：「何緣此名不目第八？」答：「要具
T41n1823_p0948b20║三義得預流名：一、具得果向無漏道故。二、
T41n1823_p0948b21║具得見修無漏道故。三、於現觀十六心流
T41n1823_p0948b22║遍至得故。第八三義俱闕，故預流名不目
T41n1823_p0948b23║第八。」言七生者，人中七生，中有、生有名
T41n1823_p0948b24║為七生，天中亦然。中、生各七，總二十八生，
T41n1823_p0948b25║皆七等故，說極七生。問：「何緣彼無受第
T41n1823_p0948b26║八生？」答：「謂相續身齊此七生，所有聖道必
T41n1823_p0948b27║成就故。聖道種類法應如是。如七步蛇，第
T41n1823_p0948b28║四日瘧，法應爾故。至第七生，逢無佛法，雖
T41n1823_p0948b29║在居家，得阿羅漢。既得果已，必不住家，
T41n1823_p0948c01║法爾自得苾芻形相。」問：「預流既未斷不善
T41n1823_p0948c02║修惑，云何經說預流名為無退墮法（不退墮三惡趣也）？」
T41n1823_p0948c03║答：「此有五義：一、以不生長退墮業故。二、違
T41n1823_p0948c04║彼生長業與果故。三、強盛善根鎮彼身故。
T41n1823_p0948c05║四、加行意樂俱清淨故。五、諸有決定墮惡趣
T41n1823_p0948c06║業，尚不起忍，況得預流？故有頌曰：
T41n1823_p0948c07║「愚作罪小亦墮惡（無慚愧故），智為罪大亦
T41n1823_p0948c08║脫苦（慚愧增故），如團鐵小亦沈水，為鉢
T41n1823_p0948c09║鐵大亦能浮（引此頌意，明愚人名退墮，預流名無退墮也）。」
T41n1823_p0948c10║俱舍論頌疏論本第二十三