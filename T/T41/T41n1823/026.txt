T41n1823_p0959a06║
T41n1823_p0959a07║
T41n1823_p0959a08║俱舍論頌疏論本第二十六
T41n1823_p0959a09║
T41n1823_p0959a10║釋曰：決斷名智，此品廣明，故名分別。就此
T41n1823_p0959a11║品中大文分二：一明諸智差別、二明智所
T41n1823_p0959a12║成功德。就明諸智差別中：一明忍智見
T41n1823_p0959a13║別、二明十智相殊、三明十智行相、四諸門
T41n1823_p0959a14║分別。此下第一，明忍智見差別，論云：「前品
T41n1823_p0959a15║初說諸忍諸智，於後復說正見正智，為有
T41n1823_p0959a16║忍非智耶？為有智非見耶？」頌曰：
T41n1823_p0959a17║「聖慧忍非智，盡無生非見，
T41n1823_p0959a18║餘二有漏慧，皆智六見性。」
T41n1823_p0959a19║釋曰：初兩句及第三句餘二兩字，明無漏
T41n1823_p0959a20║慧；有漏已下，明有漏慧也。聖慧忍非智者，
T41n1823_p0959a21║聖慧忍，謂見道中八忍也，忍非智性。決斷名
T41n1823_p0959a22║智，忍起之時與疑得俱，未成決斷，故不
T41n1823_p0959a23║名智。盡無生非見者，盡無生智不名為
T41n1823_p0959a24║見，推度名見。此之二智已息求心，非推度
T41n1823_p0959a25║故，故不名見。餘二者，謂餘無漏慧皆通智、
T41n1823_p0959a26║見二性，已斷疑故，推度性故。有漏慧皆智
T41n1823_p0959a27║六見性者，謂有漏慧皆智性攝，於中唯六，
T41n1823_p0959a28║亦是見性，謂身見等五及世間正見。如上聖
T41n1823_p0959a29║慧及有漏慧，皆擇法故，並慧性攝。
T41n1823_p0959b01║從此第二，明十智相殊，就中四：一明漸增
T41n1823_p0959b02║至十、二明盡無生別、三明建立為十、四明
T41n1823_p0959b03║法類智別治。就明漸增中三：一明二智三
T41n1823_p0959b04║智、二明三增至九、三明九增至十。旦初明
T41n1823_p0959b05║二智三智者，論云：「智有幾種？相別云何？」頌
T41n1823_p0959b06║曰：
T41n1823_p0959b07║「智十總有二，有漏無漏別，
T41n1823_p0959b08║有漏稱世俗，無漏名法類。
T41n1823_p0959b09║世俗遍為境，法智及類智，
T41n1823_p0959b10║如次欲上界，苦等諦為境。」
T41n1823_p0959b11║釋曰：智十總有二，有漏無漏別者，一世俗智、
T41n1823_p0959b12║二法智、三類智、四苦智、五集智、六滅智、七
T41n1823_p0959b13║道智、八他心智、九盡智、十無生智，如是十
T41n1823_p0959b14║智總為二種：一有漏智、二無漏智。有漏稱
T41n1823_p0959b15║世俗者，前有漏智名為世俗，多緣瓶等世
T41n1823_p0959b16║俗境故。無漏名法類者，前無漏智分為二
T41n1823_p0959b17║種，謂法智、類智也。世俗遍為境者，謂世俗
T41n1823_p0959b18║智遍緣一切有為、無為之法為所緣境。
T41n1823_p0959b19║後三句者，明法、類智境也。若法智，緣欲
T41n1823_p0959b20║界苦等四諦為境；若類智，緣上界四諦為
T41n1823_p0959b21║境。
T41n1823_p0959b22║從此第二，明三增至九，論云：「即於如是三
T41n1823_p0959b23║種智中。」頌曰：
T41n1823_p0959b24║「法類由境別，立苦等四名，
T41n1823_p0959b25║皆通盡無生，初唯苦集類。」
T41n1823_p0959b26║釋曰：初兩句者，謂明法智、類智緣四諦境，
T41n1823_p0959b27║有差別故，分為苦、集、滅、道四智也。皆通盡無
T41n1823_p0959b28║生者，此上六智至無學身，非見性者，名為
T41n1823_p0959b29║盡、無生，故此二智以六智為體也。初唯
T41n1823_p0959c01║苦集類者，盡、無生智初起之時，唯苦集類，
T41n1823_p0959c02║以緣有頂苦、集二諦作六行相，觀有頂蘊
T41n1823_p0959c03║為境界故。初起之時唯苦集類，後起時方
T41n1823_p0959c04║能遍緣四諦，故通六智。問：「何緣初位唯緣
T41n1823_p0959c05║有頂苦、集為境？」答：「有頂苦、集從無始來
T41n1823_p0959c06║未能全斷，今時初斷，故先緣彼，自生慶
T41n1823_p0959c07║喜。」
T41n1823_p0959c08║從此第三，明九增至十，論云：「於前所說九
T41n1823_p0959c09║種智中。」頌曰：
T41n1823_p0959c10║「法類道世俗，有成他心智，
T41n1823_p0959c11║於勝地根位，去來世不知。
T41n1823_p0959c12║法類不相知，聲聞麟喻佛，
T41n1823_p0959c13║如次知見道，二三念一切。」
T41n1823_p0959c14║釋曰：法類道世俗，有成他心智者，謂法智、類
T41n1823_p0959c15║智、道智、世俗智，此之四智成他心智。若知
T41n1823_p0959c16║他無漏心，以法、類、道、他心智知也；若知他
T41n1823_p0959c17║有漏心，以世俗他心智知。故由四智成
T41n1823_p0959c18║他心智。於勝地根位，去來世不知者，明他
T41n1823_p0959c19║心智不知上地心也，不知於勝地、勝根、勝
T41n1823_p0959c20║位及去來心皆不能知。不知勝地者，謂下
T41n1823_p0959c21║地他心智不知上地心也。不知勝根者，謂
T41n1823_p0959c22║信解時解脫鈍根他心智，不知見至不時解
T41n1823_p0959c23║脫心。不知勝位者，謂不還聲聞、無學、獨覺、
T41n1823_p0959c24║大覺他心智，前前不知後後者心。不知
T41n1823_p0959c25║去來心者，謂唯現在他心、心所為境界故。
T41n1823_p0959c26║法類不相知者，法智所攝他心智不知類
T41n1823_p0959c27║品心，類智所攝他心智不知法品心，謂法
T41n1823_p0959c28║智他心智，以欲界全分對治為所緣境。若
T41n1823_p0959c29║類智他心智，以上界全分對治為所緣境，
T41n1823_p0960a01║故此二智互不相緣。聲聞麟喻佛，如次知
T41n1823_p0960a02║見道，二三念一切者，聲聞知見道二念心，謂
T41n1823_p0960a03║知苦法忍及苦法智也；麟覺知見道三念
T41n1823_p0960a04║心，謂知初二念及第八集類智心也；佛知
T41n1823_p0960a05║見道一切心。問：「聲聞知初二念心已，何故不
T41n1823_p0960a06║即知第三苦類忍耶？」答：「初二念心是法分心，
T41n1823_p0960a07║第三念等是類分心，法、類不同，所緣境別，
T41n1823_p0960a08║故不能知。若為更知類分心故，別修類
T41n1823_p0960a09║分他心加行，經十三念（聲聞由上加行、或中加行，故十三念也）加
T41n1823_p0960a10║行方滿，彼已度至第十六心。雖知此心，而
T41n1823_p0960a11║非見道。」問：「何故麟覺能知第八集類智心？」
T41n1823_p0960a12║答：「謂此麟覺知法分心初二念已，為欲更
T41n1823_p0960a13║知類分心，故別修類分他心加行，經五念
T41n1823_p0960a14║心加行即滿（謂麟覺根勝，故但由下加行五念心也），故能知彼第
T41n1823_p0960a15║八集類智心。」世尊欲知，不由加行，故於見
T41n1823_p0960a16║道一切能知。
T41n1823_p0960a17║從此第二，明盡無生智，論云：「盡、無生智二
T41n1823_p0960a18║相何別？」頌曰：
T41n1823_p0960a19║「智於四聖諦，知我已知等，
T41n1823_p0960a20║不應更知等，如次盡無生。」
T41n1823_p0960a21║釋曰：謂無學位若正自知我已知苦、我已
T41n1823_p0960a22║斷集、我已證滅、我已修道，是名盡智。若正
T41n1823_p0960a23║自知我已知苦不復更知，我已斷集不復
T41n1823_p0960a24║更斷，我已證滅不復更證，我已修道不應
T41n1823_p0960a25║更修，名無生智。論云：「如是十智相攝云何？
T41n1823_p0960a26║謂世俗智攝一全一少分（攝他心智名一少分）。法智、
T41n1823_p0960a27║類智各攝一全七少分（苦等四智、盡智、無生智及他心智，攝此七少分也）。
T41n1823_p0960a28║苦集滅智各攝一全四少分（四少分者，謂法智、類智、盡智、無生智
T41n1823_p0960a29║也）。道智攝一全五少分（五少分者，謂法智、類智、盡智、無生智、他心
T41n1823_p0960b01║智也）。他心智攝一全四少分（法智、類智、道智、世俗智也）。盡無
T41n1823_p0960b02║生智各攝一全六少分（六少分者，謂四諦智、法智、類智也）。」
T41n1823_p0960b03║從此第三，建立十智，論云：「云何二智（有漏、無漏）
T41n1823_p0960b04║建立為十？」頌曰：
T41n1823_p0960b05║「由自性對治，行相行相境，
T41n1823_p0960b06║加行辦因圓，故建立十智。」
T41n1823_p0960b07║釋曰：由七緣故立二為十：一、由自性故
T41n1823_p0960b08║立世俗智，體是有漏世俗法故。二、對治故
T41n1823_p0960b09║立法類智，全能對治欲上界故。三、行相故
T41n1823_p0960b10║立苦集智，此二智境體雖無別，而行相別，
T41n1823_p0960b11║故立二智，謂苦智作苦、空等四行也，集智
T41n1823_p0960b12║作因、集等四行別也。四、行相境別故立滅、
T41n1823_p0960b13║道智，言行別者，謂滅智作滅靜等行，道智
T41n1823_p0960b14║作道如等行。言境別者，謂滅智緣滅諦無
T41n1823_p0960b15║為境，道智緣道諦有為境也。五、加行故
T41n1823_p0960b16║立他心智，本修加行，謂知他心故，約加
T41n1823_p0960b17║行名他心智。六、事辦故建立盡智，事辦
T41n1823_p0960b18║身中最初生故。七、因圓故立無生智，一切
T41n1823_p0960b19║聖道為因生故。
T41n1823_p0960b20║從此第四，明法類兼治，論云：「知上所言
T41n1823_p0960b21║法智、類智全能對治欲上界法？為有少分
T41n1823_p0960b22║治上欲耶？」頌曰：
T41n1823_p0960b23║「緣滅道法智，於修道位中，
T41n1823_p0960b24║兼治上修斷，類無能治欲。」
T41n1823_p0960b25║釋曰：修道所攝滅道法智斷欲界已，兼能
T41n1823_p0960b26║對治上界修斷欲之滅道，勝上界故，已
T41n1823_p0960b27║除自怨兼除他敵故，由此類智無能治
T41n1823_p0960b28║欲。
T41n1823_p0960b29║從此大文第三，明十智行相，就中三：一明
T41n1823_p0960c01║十智行相、二明行攝淨盡、三明實體能所。
T41n1823_p0960c02║且初行相者，論云：「於此十智中，誰有何行
T41n1823_p0960c03║相？」頌曰：
T41n1823_p0960c04║「法智及類智，行相俱十六，
T41n1823_p0960c05║世俗此及餘，四諦智各四，
T41n1823_p0960c06║他心智無漏，唯四謂緣道，
T41n1823_p0960c07║有漏自相緣，俱但緣一事，
T41n1823_p0960c08║盡無生十四，謂離空非我。」
T41n1823_p0960c09║釋曰：法智及類智，行相俱十六者，謂法智緣
T41n1823_p0960c10║欲界四諦，作苦、空等十六行相。類智緣上界
T41n1823_p0960c11║四諦，亦作十六行相也。世俗此及餘者，謂
T41n1823_p0960c12║世俗智作此十六行，及作所餘自共相行，
T41n1823_p0960c13║以世俗智緣一切法故。四諦智各四者，
T41n1823_p0960c14║苦等四智各有自諦四種行相也。他心
T41n1823_p0960c15║智無漏，唯四謂緣道者，此明他心智若無漏
T41n1823_p0960c16║者，唯四行相，謂緣道諦作四行相。有漏自
T41n1823_p0960c17║相緣者，有漏他心智緣自相境，緣心、心所
T41n1823_p0960c18║自相法故，如境既自相，行相亦自相也。俱但
T41n1823_p0960c19║緣一事者，有漏、無漏二他心智俱緣一事，
T41n1823_p0960c20║謂緣心時不緣心所，緣受等時不緣想
T41n1823_p0960c21║等。論云：「諸他心智有決定相，謂唯能取欲、
T41n1823_p0960c22║色界繫（簡無色界，不知上故）及非所繫（緣無漏故也）他相續中
T41n1823_p0960c23║（緣他身也），現在（不緣過未）同類（法分他心智知法分心，類分他心智知類分心，有漏他心智
T41n1823_p0960c24║知有漏心，無漏他心智知無漏心也）心、心所法（不緣色故）一實自相，為
T41n1823_p0960c25║所緣境（唯緣一事，名為一也。不緣假法，名實也。不緣共相，名自相也），空、無相、不
T41n1823_p0960c26║相應（三解脫分別也。謂緣道諦作四行相，與無願解脫門相應。不作空非我行，不與空解脫門相應。不作
T41n1823_p0960c27║滅諦四行相，不與無相解脫門相應之也），盡、無生所不攝（他心智是見性故，彼不攝
T41n1823_p0960c28║之），不在見道、無間道中（修他心智容預時修，見道速疾，非容預故，
T41n1823_p0961a01║無間道中正斷惑故，亦非容預，故彼二位無他心智），餘所不遮，如應容
T41n1823_p0961a02║有（餘修道位加行、解脫、勝進三道，此位不遮容有他心智也。已上論文也）。」盡無生十四，
T41n1823_p0961a03║謂離空非我者，盡無生智十六行中，除空、非
T41n1823_p0961a04║我，有餘十四行相，由此二智於出觀時
T41n1823_p0961a05║作如是言：「我生已盡，梵行已立，所作已辦，
T41n1823_p0961a06║不受後有。」我生等言涉於世俗，故於觀
T41n1823_p0961a07║中離空、非我。
T41n1823_p0961a08║從此第二，明行攝淨盡，論云：「為有無漏
T41n1823_p0961a09║越此十六？為更有餘行相攝不？」頌曰：
T41n1823_p0961a10║「淨無越十六，餘說有論故。」
T41n1823_p0961a11║釋曰：上句述正宗，下句敘異說。淨無越十
T41n1823_p0961a12║六者，無漏為淨，大毘婆娑諸論師言：無有
T41n1823_p0961a13║無漏行相越此十六行相也。餘說有論故
T41n1823_p0961a14║者，有餘西方師說：有無漏行相越此十六，
T41n1823_p0961a15║由《識身足本論》說故。彼論說云：「頗有不繫
T41n1823_p0961a16║心能分別欲界繫法耶（彼論問也）？曰：能分別，謂
T41n1823_p0961a17║非常故、苦故、空故、非我故、因故、集故、生
T41n1823_p0961a18║故、緣故，有如是處，有如是事，如理所引
T41n1823_p0961a19║了別（已上本論答前問）。」西方論師意，彼論既於非常等
T41n1823_p0961a20║八行相外，言別有有是處、有是事二行相，故
T41n1823_p0961a21║知離十六行相外別有有是處、有是事二
T41n1823_p0961a22║無漏行相也。
T41n1823_p0961a23║從此第三，明實體能所，論云：「十六行相實
T41n1823_p0961a24║事有幾（一問）？何謂行相（二問）？能行所行（此有兩問，一問能行，二問
T41n1823_p0961a25║所行也）？」頌曰：
T41n1823_p0961a26║「行相實十六，此體唯是慧，
T41n1823_p0961a27║能行有所緣，所行諸有法。」
T41n1823_p0961a28║釋曰：初句答第一問，次句答第二問，次句
T41n1823_p0961a29║答第三問，第四句答第四問。行相實十六
T41n1823_p0961b01║者，行相名既十六，其實體亦十六也。苦諦有
T41n1823_p0961b02║四：非常、苦、空、非我，待緣故非常，逼迫性故
T41n1823_p0961b03║苦，違我所見故空，違我見故非我。集諦
T41n1823_p0961b04║有四：因、集、生、緣，如種理故因（種子生芽道理），等現
T41n1823_p0961b05║理故集（因集果令現也），相續理故生（令果相續），成辦理故
T41n1823_p0961b06║緣（為緣令果成辦也）。滅諦有四：滅、靜、妙、離，諸蘊盡
T41n1823_p0961b07║故滅，三火息故靜（貪瞋癡火），無眾患故妙，脫眾
T41n1823_p0961b08║災故離。道諦有四：道、如、行、出，通行義故
T41n1823_p0961b09║道，契正理故如，正趣向涅槃故行，能永超
T41n1823_p0961b10║生死故出。此體唯是慧者，此十六行相體
T41n1823_p0961b11║唯是慧，慧觀四諦，作此行相。能行有所緣
T41n1823_p0961b12║者，心、心所法名有所緣，此是能行，能行境
T41n1823_p0961b13║故。所行諸有法者，一切諸法皆名所行，所
T41n1823_p0961b14║緣境故。
T41n1823_p0961b15║從此第四，諸門分別，於中六：一明性依地
T41n1823_p0961b16║身、二明念住攝智、三明十智相緣、四明十
T41n1823_p0961b17║智緣境、五明人成智、六約位辨修。且初明
T41n1823_p0961b18║性依地身者，論云：「已辨十智行相差別，當
T41n1823_p0961b19║辨性攝依地依身。」頌曰：
T41n1823_p0961b20║「性俗三九善，依地俗一切，
T41n1823_p0961b21║他心智唯四，法六餘七九。
T41n1823_p0961b22║現起所依身，他心依欲色，
T41n1823_p0961b23║法智但依欲，餘八通三界。」
T41n1823_p0961b24║釋曰：性俗三九善者，性謂三性門，俗智通三
T41n1823_p0961b25║性，餘九智唯善也。依地俗一切者，依地門
T41n1823_p0961b26║中，世俗智依九地，謂從欲界乃至有頂，故
T41n1823_p0961b27║言一切。他心智唯四者，他心唯依四靜慮，
T41n1823_p0961b28║起五通所依止觀等故，由此餘地無他心
T41n1823_p0961b29║智。法六餘七九者，法智依六地，謂未至、中
T41n1823_p0961c01║間、四靜慮也。所餘七智通依九地，謂四諦
T41n1823_p0961c02║智、類智、盡智、無生智，此七智通依未至、中
T41n1823_p0961c03║間、四靜慮，下三無色名九地也。現起所
T41n1823_p0961c04║依身，他心依欲色者，依身門中，他心智依欲、
T41n1823_p0961c05║色界身，俱可起故，不依無色，彼無通故。
T41n1823_p0961c06║法智但依欲者，法智唯依欲界身起，以緣
T41n1823_p0961c07║欲界四諦境故。餘八通三界者，除他心智
T41n1823_p0961c08║及法智，外所餘八智通三界身，皆得起
T41n1823_p0961c09║也。
T41n1823_p0961c10║從此第二，明念住攝智，論云：「已辨性地身，
T41n1823_p0961c11║當辨念住攝。」頌曰：
T41n1823_p0961c12║「諸智念住攝，滅智唯最後，
T41n1823_p0961c13║他心智後三，餘八智通四。」
T41n1823_p0961c14║釋曰：滅智攝在法念住中，以緣擇滅唯是
T41n1823_p0961c15║法故。若他心智，後三念住攝，以能知他受
T41n1823_p0961c16║心法故，不知色故，除身念住。所餘八智，
T41n1823_p0961c17║通四念住。
T41n1823_p0961c18║從此第三，明十智相緣，論云：「如是十智展
T41n1823_p0961c19║轉相望，一一當言幾智為境？」頌曰：
T41n1823_p0961c20║「諸智互相緣，法類道各九，
T41n1823_p0961c21║苦集智各二，四皆十滅非。」
T41n1823_p0961c22║釋曰：法類道各九者，法智能緣九智，除類
T41n1823_p0961c23║智。類智能緣九智，除法智。道智能緣
T41n1823_p0961c24║九智，除世俗智。苦集智各二者，苦、集二
T41n1823_p0961c25║智一一能緣二智為境，謂世俗智及有漏
T41n1823_p0961c26║攝他心智也。四皆十滅非者，四謂世俗、他
T41n1823_p0961c27║心、盡、無生智，此四皆緣十智為境。滅智
T41n1823_p0961c28║不緣十智為境，故言滅非，滅智唯緣擇滅
T41n1823_p0961c29║境故。
T41n1823_p0962a01║從此第四，明十智緣境，就中有二：一正明
T41n1823_p0962a02║十智緣境、二明俗智緣境。且正明十智緣
T41n1823_p0962a03║境者，論云：「十智所緣總有幾法（一問）？何智
T41n1823_p0962a04║幾法為所緣境（第二問也）？」頌曰：
T41n1823_p0962a05║「所緣總有十，謂三界無漏，
T41n1823_p0962a06║無為各有二，俗緣十法五，
T41n1823_p0962a07║類七苦集六，滅緣一道二，
T41n1823_p0962a08║他心智緣三，盡無生各九。」
T41n1823_p0962a09║釋曰：初三句答第一問，餘五句答第二問。
T41n1823_p0962a10║所緣總有十，謂三界無漏者，標所緣法也。十
T41n1823_p0962a11║智所緣總有十法，謂有為法分為八種，三
T41n1823_p0962a12║界所繫及無漏有為，此四各有相應、不相應
T41n1823_p0962a13║二，故成八種。無為有二：一者是善，謂擇滅
T41n1823_p0962a14║也；二者無記，謂虛空、非擇滅也。俗緣十法
T41n1823_p0962a15║五者，俗智緣十。法智緣五，謂欲界二，無漏
T41n1823_p0962a16║道二及善無為，故為五也。類七苦集六者，
T41n1823_p0962a17║類智緣七，謂色、無色界、無漏道各二為六，
T41n1823_p0962a18║及善無為為七。苦集六者，苦、集二智各
T41n1823_p0962a19║緣六法，謂三界所繫各二法也。滅緣一道二
T41n1823_p0962a20║者，滅智緣一，謂善無為。道智緣二，謂無
T41n1823_p0962a21║漏道二也。他心智緣三者，謂他心智緣
T41n1823_p0962a22║欲界、色界、無漏三相應法也。盡無生各九
T41n1823_p0962a23║者，盡、無生智能緣九法，除無記無為也。
T41n1823_p0962a24║從此第二，明俗智緣境，論云：「頗有一念
T41n1823_p0962a25║智緣一切法不（問也）？不爾（答也）。豈不非我觀
T41n1823_p0962a26║知一切法皆非我耶（難也）？此亦不能緣一切
T41n1823_p0962a27║法（答也）。不緣何法（一問）？此體是何（第二問也）？」頌曰：
T41n1823_p0962a28║「俗智除自品，總緣一切法，
T41n1823_p0962a29║為非我行相，唯聞思所成。」
T41n1823_p0962b01║釋曰：初句答第一問，下三句答第二問。以
T41n1823_p0962b02║世俗智觀一切法，為非我時不緣自品，
T41n1823_p0962b03║故除自品。言自品者，謂俗智自體相應
T41n1823_p0962b04║俱有也。不緣自體者，謂境、有境別故。不緣
T41n1823_p0962b05║相應者，謂同一所緣故。不緣俱有者，謂極
T41n1823_p0962b06║相隣近故。此無我觀俗智為體，唯是聞、思所
T41n1823_p0962b07║成慧也。
T41n1823_p0962b08║從此第五，明人成智者，論云：「已辨所緣。復
T41n1823_p0962b09║應思擇誰成就幾智耶？」頌曰：
T41n1823_p0962b10║「異生聖見道，初念定成一，
T41n1823_p0962b11║二定成三智，後四一一增，
T41n1823_p0962b12║修道定成七，離欲增他心，
T41n1823_p0962b13║無學鈍利根，定成九成十。」
T41n1823_p0962b14║釋曰：異生聖見道，初念定成一者，謂異生位
T41n1823_p0962b15║及聖見道初苦法忍，名為初念。此之異生
T41n1823_p0962b16║及初念聖定成一智，謂世俗智。二定成三
T41n1823_p0962b17║智者，入見道至第二念苦法智位，定成三
T41n1823_p0962b18║智，謂世俗智、法智、苦智。後四一一增者，從
T41n1823_p0962b19║苦法智後有四位：一、第四念，苦類智位；二、
T41n1823_p0962b20║第六念，集法智位；三、第十念，滅法智位；四、第
T41n1823_p0962b21║十四念，道法智位。此上四位皆增一智，且
T41n1823_p0962b22║第一位成前三智，增一類智，總成四智；於
T41n1823_p0962b23║第二位成前四智，又增集智；於第三位成
T41n1823_p0962b24║前五智，又增滅智；於第四位成前六智，又
T41n1823_p0962b25║增道智。故見道位總成七智。修道定成七
T41n1823_p0962b26║者，此約修道未離欲位，亦成七智，如見道
T41n1823_p0962b27║說。離欲增他心者，於離欲位成前七智，有
T41n1823_p0962b28║增他心，總成八智。無學鈍利根，定成九成十
T41n1823_p0962b29║者，時解脫者定成九智，除無生智。不時解
T41n1823_p0962c01║脫，定成十智。
T41n1823_p0962c02║從此第六，約位辨修，就中分六：一約見
T41n1823_p0962c03║道辨、二約修道辨、三約無學道辨、四約
T41n1823_p0962c04║餘位辨、五約依地辨、六明四修義。且初
T41n1823_p0962c05║約見道辨者，論云：「於何位中頓修幾智
T41n1823_p0962c06║（此總問也）？且於見道十五心中。」頌曰：
T41n1823_p0962c07║「見道忍智起，即彼未來修，
T41n1823_p0962c08║三類智兼修，現觀邊俗智，
T41n1823_p0962c09║不生自下地，苦集四滅後，
T41n1823_p0962c10║自諦行相境，唯加行所得。」
T41n1823_p0962c11║釋曰：見道忍智起，即彼未來修者，於見道中
T41n1823_p0962c12║八忍、七智，忍正起時修未來忍，智正起時
T41n1823_p0962c13║修未來智。此之忍、智先未曾得，故不相修，
T41n1823_p0962c14║唯修同類。三類智兼修，現觀邊俗智者，於
T41n1823_p0962c15║苦、集、滅三類智時，能兼修未來現觀邊俗智，
T41n1823_p0962c16║此世俗智於一一諦現觀後邊方能兼修，故
T41n1823_p0962c17║立現觀邊世俗智號也。現觀邊者，即三類
T41n1823_p0962c18║智也，謂世俗智於無始來曾知苦、斷集、證
T41n1823_p0962c19║滅，今三類智亦知苦、斷集、證滅，與世俗
T41n1823_p0962c20║智同為一事，有事現觀故，三類智邊能修
T41n1823_p0962c21║世俗智。問：「於道類智時何不修俗智？」答：「俗
T41n1823_p0962c22║智於道中曾無事現觀，故道類智不修世
T41n1823_p0962c23║俗。又必無於道遍事現觀故，謂於三諦
T41n1823_p0962c24║可遍知苦、可遍斷集、可遍證滅，當諦事
T41n1823_p0962c25║周，故修俗智必無於道。可能遍修，種性多
T41n1823_p0962c26║故。故道類智不修俗智。」問：「何故於三諦
T41n1823_p0962c27║有遍聲非道諦耶？」答：「以其能知一切苦、
T41n1823_p0962c28║斷一切集、證一切滅，而無能修一切道諦。佛
T41n1823_p0962c29║亦於道得修習修，俱不盡故，故無遍聲。」
T41n1823_p0963a01║不生自下地者，此世俗智三類智邊得非擇
T41n1823_p0963a02║滅，故名不生。此不生法於一切時無容起
T41n1823_p0963a03║故，以見道是無漏，俗智是有漏故，於見道
T41n1823_p0963a04║此無容起，以不起故，得非擇滅。自下地
T41n1823_p0963a05║者，修世俗智唯自下地，謂依未至，見道現
T41n1823_p0963a06║前，能修未來二地俗智，謂修未至及欲界
T41n1823_p0963a07║也。修未至者是修自地，修欲界者是修
T41n1823_p0963a08║下地，如是乃至依第四禪，見道現前，能修
T41n1823_p0963a09║未來七地俗智，謂色界六、欲界一地。修第
T41n1823_p0963a10║四禪是修自地，修餘六地名修下地。
T41n1823_p0963a11║苦集四滅後者，此世俗智苦集邊修四念住
T41n1823_p0963a12║攝，滅邊修者唯法念住。自諦行相境者，此世
T41n1823_p0963a13║俗智隨於何諦現觀邊修，即以此行相，緣
T41n1823_p0963a14║此諦為境。唯加行所得者，此世俗智見道
T41n1823_p0963a15║力得，故唯加行得。
T41n1823_p0963a16║從此第二，約修道辨，論云：「次於修道離染
T41n1823_p0963a17║位中。」頌曰：
T41n1823_p0963a18║「修道初剎那，修六或七智，
T41n1823_p0963a19║斷八地無間，及有欲餘道。
T41n1823_p0963a20║有頂八解脫，各修於七智，
T41n1823_p0963a21║上無間餘道，如次修六八。」
T41n1823_p0963a22║釋曰：修道初剎那，修六或七智者，修道初剎
T41n1823_p0963a23║那者，道類智是也。此智現前，修未來智或
T41n1823_p0963a24║六、或七。未離欲者未來修六，謂四諦智、法
T41n1823_p0963a25║智、類智。已離欲者七，更加他心。斷八地無
T41n1823_p0963a26║間者，謂斷欲界乃至無所有處，此八地中無
T41n1823_p0963a27║間道也。及有欲餘道者，謂未離欲，名為有
T41n1823_p0963a28║欲，此有欲聖所有加行、解脫、勝進，名為餘
T41n1823_p0963a29║道，是前無間道外，故名為餘。有頂八解脫
T41n1823_p0963b01║者，謂斷有頂八解脫道，除第九也。各修於
T41n1823_p0963b02║七智者，此上所明八地無間道及有欲餘道，
T41n1823_p0963b03║并有頂八解脫，各修未來七智也。若無間
T41n1823_p0963b04║道及有欲餘道者，謂四諦智、法智、類智及
T41n1823_p0963b05║世俗智。有頂八解脫修七智者，於前七智
T41n1823_p0963b06║除世俗智，加他心智。上無間餘道，如次修六
T41n1823_p0963b07║八者，上無間者，謂是斷有頂九無間道也。
T41n1823_p0963b08║此上無間未來修六，謂四諦智、法智、類智。
T41n1823_p0963b09║言餘道者，謂斷欲界第九解脫道及第
T41n1823_p0963b10║九勝進道，又斷上七地諸解脫道及勝進
T41n1823_p0963b11║道，斷上八地（加有頂也）諸加行道，又斷有頂前
T41n1823_p0963b12║八品惑諸勝進道，此上諸道皆名餘道。此
T41n1823_p0963b13║之餘道未來修八，於前六智加世俗智及
T41n1823_p0963b14║他心智。
T41n1823_p0963b15║從此第三，約無學辨修，論云：「次辨離染得
T41n1823_p0963b16║無學位。」頌曰：
T41n1823_p0963b17║「無學初剎那，修九或修十，
T41n1823_p0963b18║鈍利根別故，勝進道亦然。」
T41n1823_p0963b19║釋曰：無學初剎那者，謂斷有頂第九解脫道
T41n1823_p0963b20║也。此無學位未來修智或九、或十，謂鈍根
T41n1823_p0963b21║者除無生智，若利根者具修十智。於無學
T41n1823_p0963b22║位諸勝進道或九、或十，准前說之。
T41n1823_p0963b23║從此第四，約餘位辨修，論云：「次辨餘位修
T41n1823_p0963b24║智多少。」頌曰：
T41n1823_p0963b25║「練根無間道，學六無學七，
T41n1823_p0963b26║餘學六七八，應八九一切。
T41n1823_p0963b27║雜修通無間，學七應八九，
T41n1823_p0963b28║餘道學修八，應九或一切。
T41n1823_p0963b29║聖起餘功德，及異生諸位，
T41n1823_p0963c01║所修智多少，皆如理應思。」
T41n1823_p0963c02║釋曰：練根無間道，學六無學七者，有學練根
T41n1823_p0963c03║諸無間道未來修六，謂四諦智、法智、類智。
T41n1823_p0963c04║無學練根諸無間道未來修七智，於前六
T41n1823_p0963c05║上更加盡智。餘學六七八者，餘謂餘道，即
T41n1823_p0963c06║是練根諸解脫道及加行道並勝進道，故名
T41n1823_p0963c07║為餘。有學練根諸解脫道，未離欲者未來
T41n1823_p0963c08║修六，謂四諦智、法智、類智；已離欲七更加
T41n1823_p0963c09║他心。若加行道，未離欲者未來修七，謂四
T41n1823_p0963c10║諦智、法智、類智及世俗智；已離欲八，更加
T41n1823_p0963c11║他心。諸勝進道，未離欲者未來修七，已離
T41n1823_p0963c12║欲八，如加行說。應八九一切者，應謂無學，
T41n1823_p0963c13║上句餘字流入此中，謂約餘道，應八九一
T41n1823_p0963c14║切也。謂無學位退法等五，修練根時，前八
T41n1823_p0963c15║品解脫道未來修八，謂四諦智、法智、類智、
T41n1823_p0963c16║他心智、盡智。於退法等四，第九解脫道未
T41n1823_p0963c17║來修九，於前八上加世俗智。於第五堪達
T41n1823_p0963c18║種性，第九解脫道未來修十。又無學練根
T41n1823_p0963c19║諸加行道未來修九，除無生智。若勝進道，
T41n1823_p0963c20║是鈍根者未來修九，若利根者未來修十。
T41n1823_p0963c21║雜修通無間，學七應八九者，此明雜修無間
T41n1823_p0963c22║道，及修五通諸無間道也。有學雜修諸無
T41n1823_p0963c23║間道，及修五通諸無間道未來修七，謂四
T41n1823_p0963c24║諦智、法智、類智，及世俗智（釋學七也）。無學雜修
T41n1823_p0963c25║諸無間道，及修五通諸無間道未來所修，
T41n1823_p0963c26║鈍八、利九，八者除他心智及無生智，九者
T41n1823_p0963c27║唯除他心（釋應八九也）。餘道學修八者，餘道，謂雜
T41n1823_p0963c28║修及修五通諸解脫道及加行道并勝進
T41n1823_p0963c29║道，名為餘道。學修八者，學位雜修及修
T41n1823_p0964a01║五通諸解脫道及加行道并勝進道，未來
T41n1823_p0964a02║修八，除盡、無生智。應九或一切者，應謂無
T41n1823_p0964a03║學，上句餘字流至此中，謂無學雜修及修
T41n1823_p0964a04║五通諸解脫道，並加行道及勝進道未來
T41n1823_p0964a05║所修，鈍九、利十。此上修通諸解脫道，應知
T41n1823_p0964a06║唯取宿住、神境、他心修解脫道也。謂天眼、
T41n1823_p0964a07║天耳二解脫道無記性故，不名為修。聖
T41n1823_p0964a08║起餘功德者，謂餘四靜慮、四無量心等諸功
T41n1823_p0964a09║德也。及異生諸位者，謂異生位修四靜慮
T41n1823_p0964a10║及修通等也。所修智多少，皆如理應思者，此
T41n1823_p0964a11║上兩句，修智多少如道理思之，謂聖起餘
T41n1823_p0964a12║功德，若有學聖未離欲七、已離欲八，若無學
T41n1823_p0964a13║聖鈍九、利十。其異生位，若未離欲唯世俗
T41n1823_p0964a14║智，若已離欲加他心智。
T41n1823_p0964a15║從此第五，約地辨修，論云：「諸未來修為
T41n1823_p0964a16║修幾地（一問）？諸所起得皆是修耶（第二問也）？」頌曰：
T41n1823_p0964a17║「諸道依得此，修此地有漏，
T41n1823_p0964a18║為離得起此，修此下無漏，
T41n1823_p0964a19║唯初盡遍修，九地有漏德，
T41n1823_p0964a20║生上不修下，曾所得非修。」
T41n1823_p0964a21║釋曰：前七句答第一問，第八句答第二問。
T41n1823_p0964a22║諸道依得此，修此地有漏者，此明修有漏也。
T41n1823_p0964a23║諸道，謂世俗及無漏道。此有兩類修有漏
T41n1823_p0964a24║道：一、諸道依此地，能修未來此地有漏；二
T41n1823_p0964a25║諸道得此地，能修未來此地有漏。依此地
T41n1823_p0964a26║者，於九地中隨依何地也。得此地者，隨
T41n1823_p0964a27║依何地，離下地染，第九解脫道得上地也。
T41n1823_p0964a28║得上地時，能修上地根本近分有漏功德，
T41n1823_p0964a29║離下地縛，必得上故。為離得起此，修此下無
T41n1823_p0964b01║漏者，此明修無漏也。此有三類修無漏道：
T41n1823_p0964b02║一、為離此，謂為離此地也；二、得此，謂得
T41n1823_p0964b03║此地也；三、起此，謂此諸道起此地也。此上
T41n1823_p0964b04║三類皆修未來此地無漏及下地無漏，以無
T41n1823_p0964b05║漏道非繫地攝，故得傍修。論云：「為離此言，
T41n1823_p0964b06║通二、四道（二謂有漏、無漏也，四謂加行、無間、解脫、勝進也）。」唯初盡遍修，
T41n1823_p0964b07║九地有漏得者，唯初盡智現在前時，力能遍
T41n1823_p0964b08║修九地有漏不淨觀等無量功德，以彼自
T41n1823_p0964b09║心初為王位，一切善法起得來朝。生上不
T41n1823_p0964b10║修下者，上言遍修，若生上地必不修下。
T41n1823_p0964b11║修九地者，約欲界說。曾所得非修者，若法
T41n1823_p0964b12║先時曾得棄捨，今雖還得，不名所修。曾來
T41n1823_p0964b13║未得，今時方得，名為所修，用功得故。
T41n1823_p0964b14║從此第六，明四修，論云：「修有四種：一得修、
T41n1823_p0964b15║二習修、三對治修、四除遣修。如是四種依
T41n1823_p0964b16║何法立？」頌曰：
T41n1823_p0964b17║「立得修習修，依善有為法，
T41n1823_p0964b18║依諸有漏法，立治修遣修。」
T41n1823_p0964b19║釋曰：得、習二修依有為善，以可修習，得愛
T41n1823_p0964b20║果故，故有為善可名為修。若現若未俱有
T41n1823_p0964b21║得得，皆名得修。法體現前，名為習修，亦名
T41n1823_p0964b22║行修，法現行故。約世分別，於未來世唯有
T41n1823_p0964b23║得修，起得得故。現具二修，有法俱得名為
T41n1823_p0964b24║得修，體現行故名為習修。治、遣二修依
T41n1823_p0964b25║有漏法，謂有漏法有對治道，名為治修。遣
T41n1823_p0964b26║縛義邊，名除遣修。西方諸師於四修上，加
T41n1823_p0964b27║防護修及觀察修，防護諸根，觀察身故。《毘
T41n1823_p0964b28║婆娑》云：「防、觀二修即治遣修攝。」