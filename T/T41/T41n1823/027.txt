T41n1823_p0964c01║
T41n1823_p0964c02║俱舍論頌疏論本第二十七
T41n1823_p0964c03║
T41n1823_p0964c04║從此大文第二，明智所成功德，就中二：一
T41n1823_p0964c05║明不共法、二明共功德。就明不共法中
T41n1823_p0964c06║二：一舉數標名、二依名別釋。且初舉數標
T41n1823_p0964c07║名者，論云：「如是已辨諸智差別，智所成德
T41n1823_p0964c08║今當顯示。於中先辨佛不共德，且初成佛
T41n1823_p0964c09║盡智位修不共佛法有十八種，何為十八？」
T41n1823_p0964c10║頌曰：
T41n1823_p0964c11║「十八不共法，謂佛十力等。」
T41n1823_p0964c12║釋曰：佛十力、四無畏、三念住及大悲，如
T41n1823_p0964c13║是合名十八不共法，餘聖所無故，名不共
T41n1823_p0964c14║法。
T41n1823_p0964c15║從此第二，依名別釋，就中有五：一明十
T41n1823_p0964c16║力、二明四無畏、三明三念住、四明大悲、五
T41n1823_p0964c17║明佛同異。就明十力中二：一明佛心力、
T41n1823_p0964c18║二明佛身力。且第一明心力者，論云：「且佛
T41n1823_p0964c19║十力相別云何？」頌曰：
T41n1823_p0964c20║「力處非處十，業八除滅道，
T41n1823_p0964c21║定根解界九，遍趣九或十，
T41n1823_p0964c22║宿住死生俗，盡六或十智，
T41n1823_p0964c23║宿住死生智，依靜慮餘通，
T41n1823_p0964c24║贍部男佛身，於境無礙故。」
T41n1823_p0964c25║釋曰：初六句出體，次兩句依地，次一句依
T41n1823_p0964c26║身，後一句釋力義也。力處非處十者，總標
T41n1823_p0964c27║也。一、處非處智力，以十智為體，處謂合道
T41n1823_p0964c28║理義也，如說善因能感愛果，造不善業
T41n1823_p0964c29║能招惡果斯有是處。非處謂不合道理義
T41n1823_p0965a01║也，如說善因感惡果，造不善因感愛果
T41n1823_p0965a02║必無是處。佛智能知處非處故，名處非處
T41n1823_p0965a03║智力。業八除滅道者，第二、業異熟智力，以八
T41n1823_p0965a04║智為體，除滅、道二智也。知如是類業感
T41n1823_p0965a05║如是異熟，名業異熟智力。除滅道智者，以
T41n1823_p0965a06║業異熟非滅、道攝故，業異熟智力除滅、道
T41n1823_p0965a07║智也。定根解界九者，此有四力：定謂第三、
T41n1823_p0965a08║靜慮解脫（八解脫也）、等持（三三摩地）、等至智力（八等至也）。根謂
T41n1823_p0965a09║第四、根上下智力，能知眾生信等五根有上
T41n1823_p0965a10║下故。解謂第五、種種勝解智力，能知眾生
T41n1823_p0965a11║種種喜樂殊勝解故。界謂第六、種種界智
T41n1823_p0965a12║力，能知眾生種種性故。此之四力九智為
T41n1823_p0965a13║體，唯除滅智，以靜慮等非滅諦故。遍趣
T41n1823_p0965a14║九或十者，遍趣謂第七、遍趣行智力，一切諸
T41n1823_p0965a15║行皆能趣果，名遍趣行，佛智能知，名遍趣
T41n1823_p0965a16║行智力。若謂但緣能趣為境，九智為體，
T41n1823_p0965a17║除滅智也，滅是所趣果，非能趣行故，故除
T41n1823_p0965a18║滅智。若謂亦緣所趣為境，十智為體。宿住
T41n1823_p0965a19║死生俗者，一第八、宿住隨念智力，能知過去
T41n1823_p0965a20║宿住事故。二第九、死生智力，能知眾生
T41n1823_p0965a21║死此生彼故。此二智力緣事法故，俗智為
T41n1823_p0965a22║體。盡六或十智者，第十、漏盡智力，言漏
T41n1823_p0965a23║盡者，謂涅槃擇滅也。若謂但緣漏盡為境，
T41n1823_p0965a24║名漏盡智力，以六智為體，除苦、集、道、他心
T41n1823_p0965a25║四智，以此四智不緣滅故。若漏盡身中所
T41n1823_p0965a26║得智故，名漏盡智力，以十智為體。宿住
T41n1823_p0965a27║死生智，依靜慮餘通者，宿住、死生二力依四
T41n1823_p0965a28║靜慮起，所餘八智通依十一地起，謂欲界、四
T41n1823_p0965a29║禪、未至、中間並四無色也。贍部男佛身者，
T41n1823_p0965b01║此之十力依贍部洲男子佛身。於境無礙故
T41n1823_p0965b02║者，釋力義也。智於境中知無礙故，名之為
T41n1823_p0965b03║力。由此十力唯依佛身，唯佛永斷諸惑習
T41n1823_p0965b04║氣，於一切境隨欲能知；餘聖不然，故不名
T41n1823_p0965b05║力。
T41n1823_p0965b06║從此第二，明身力，論云：「如是諸佛遍於所
T41n1823_p0965b07║知心力無邊，云何身力？」頌曰：
T41n1823_p0965b08║「身那羅延力，或節節皆然，
T41n1823_p0965b09║象等七十增，此觸處為性。」
T41n1823_p0965b10║釋曰：身那羅延力者，佛生身力等那羅延，
T41n1823_p0965b11║此云人種神。或節節皆然者，或言表有餘師
T41n1823_p0965b12║說：「佛身支節一一皆具那羅延力。」大德法救
T41n1823_p0965b13║說：「佛如來身力無邊，猶如心力。」大覺、獨覺
T41n1823_p0965b14║及轉輪王支節相連，有差別者，諸佛世尊
T41n1823_p0965b15║似龍盤結，獨覺似鉤鎖，輪王似相鉤，故三
T41n1823_p0965b16║相望力有勝劣。象等七十增者，明那羅延
T41n1823_p0965b17║力量也。象等七力十十倍增，一十凡象力
T41n1823_p0965b18║當一香象力，二十香象力當一摩訶諾健
T41n1823_p0965b19║那力（此云大露形神），三十摩訶諾健那力當一鉢羅
T41n1823_p0965b20║塞建提力（此云勝蘊神），四十鉢羅塞建提力當一
T41n1823_p0965b21║伐浪伽力（此云妙支神），五十伐浪伽力當一遮弩
T41n1823_p0965b22║羅力（此云執持神），六十遮弩羅力當一那羅延力。
T41n1823_p0965b23║故象等七十十倍增，名那羅延力也。此觸
T41n1823_p0965b24║處為性者，如是身力觸處為體，謂所觸中
T41n1823_p0965b25║大種差別。
T41n1823_p0965b26║從此第二，明四無畏，論云：「四無畏相差別
T41n1823_p0965b27║云何？」頌曰：
T41n1823_p0965b28║「四無畏如次，初十二七力。」
T41n1823_p0965b29║釋曰：四無畏者，一、正等覺無畏，十智為體，
T41n1823_p0965c01║猶如初力（釋初字也）。二、漏永盡無畏，或六智或
T41n1823_p0965c02║十智為體，如第十力（釋十字也）。三、說障法無畏，
T41n1823_p0965c03║八智為體，如第二力（釋二字也）。四、說出苦道無畏，
T41n1823_p0965c04║或九智或十智為體，如第七力（釋七字也）。正等覺
T41n1823_p0965c05║無畏者，謂佛自言：「我於諸法正等覺者，若
T41n1823_p0965c06║有世間沙門、梵志、天魔、梵等依法立難，
T41n1823_p0965c07║言：『佛如來於如是法非正等覺。』無有是
T41n1823_p0965c08║處。設當有者，我於是事正見無畏，故得安
T41n1823_p0965c09║穩無怖無畏。」漏永盡者，謂佛自言：「我於諸
T41n1823_p0965c10║漏已得永盡，若沙門等依法立難，言：『佛
T41n1823_p0965c11║於漏未得永盡。』佛為通釋，無怖畏故。」說
T41n1823_p0965c12║障法無畏者，佛說染法必能為障，若外道
T41n1823_p0965c13║難言：「染非能障。」佛為通釋，無怖畏故。說出
T41n1823_p0965c14║苦道無畏者，佛說修道必能出苦。若外難
T41n1823_p0965c15║言：「道非出苦。」佛為通釋，無怖畏故，答難
T41n1823_p0965c16║無懼，故名無畏。
T41n1823_p0965c17║從此第三，明三念住，論云：「佛三念住，相別
T41n1823_p0965c18║云何？」頌曰：
T41n1823_p0965c19║「三念住念慧，緣順違俱境。」
T41n1823_p0965c20║釋曰：三念住者，以念慧為體，一、緣順境
T41n1823_p0965c21║不生歡喜念住，謂有弟子一向敬佛，如來
T41n1823_p0965c22║緣之不生歡喜，捨而安住正念正智，名第
T41n1823_p0965c23║一念住。第二、緣違境不生憂戚念住，謂
T41n1823_p0965c24║有弟子不恭敬佛，如來緣之，不生憂戚，
T41n1823_p0965c25║捨而安住正念正智，名第二念住。第三、
T41n1823_p0965c26║緣順違境不生歡戚念住，謂有弟子一類
T41n1823_p0965c27║敬佛、一類不敬，如來緣之，不生歡戚，捨
T41n1823_p0965c28║而安住正念正智，名第三念住。頌言俱者，
T41n1823_p0965c29║即順違俱也。
T41n1823_p0966a01║從此第四，明大悲，論云：「諸佛大悲云何相
T41n1823_p0966a02║別？」頌曰：
T41n1823_p0966a03║「大悲唯俗智，資糧行相境，
T41n1823_p0966a04║平等上品故，異悲由八因。」
T41n1823_p0966a05║釋曰：如來大悲俗智為體，以緣一切有情
T41n1823_p0966a06║事境界故。問：「此大悲名依何義立？」答：「由五
T41n1823_p0966a07║義故：一、資糧大，謂大福德、智慧資糧所成
T41n1823_p0966a08║辦故。二、行相大，謂此力能於三苦境作行
T41n1823_p0966a09║相故。三、所緣大（釋頌境字），謂是總以三界有情
T41n1823_p0966a10║為所緣故。四、平等大，謂普利樂諸有情故。
T41n1823_p0966a11║五、上品大，更無餘悲能齊此故。此與悲異，
T41n1823_p0966a12║由八種因：一、由自性異，大悲以無癡為體，
T41n1823_p0966a13║悲以無瞋為體。二、由行相異，大悲作三苦
T41n1823_p0966a14║行相，悲唯作苦苦行相。三、由所緣異，大悲
T41n1823_p0966a15║緣三界，悲唯緣欲界也。四、由依地異，大悲
T41n1823_p0966a16║依第四禪，悲依四靜慮。五、由依身異，大悲
T41n1823_p0966a17║依佛身，悲依二乘身。六、由證得異，大悲離
T41n1823_p0966a18║有頂證，悲離欲界證。七、由救濟異，大悲救
T41n1823_p0966a19║濟事成，悲唯希望救濟故。八、由哀愍異，大
T41n1823_p0966a20║悲哀愍平等，悲哀愍不平等故。」
T41n1823_p0966a21║從此第五，明佛同異，論云：「已辨佛德異餘
T41n1823_p0966a22║有情，諸佛相望法等不？」頌曰：
T41n1823_p0966a23║「由資糧法身，利他佛相似，
T41n1823_p0966a24║壽種性量等，諸佛有差別。」
T41n1823_p0966a25║釋曰：謂佛三等：一、由資糧等，圓滿故。二、由
T41n1823_p0966a26║法身等，成辨故。三、由利他等，究竟故。約
T41n1823_p0966a27║壽、種、性、身量等殊，佛有差別。言壽別者，謂
T41n1823_p0966a28║佛壽有長短。言種別者，謂佛有生剎帝利
T41n1823_p0966a29║種、有生婆羅門種。言姓別者，謂佛有姓
T41n1823_p0966b01║喬答摩、有姓迦葉婆等。言量別者，謂佛身
T41n1823_p0966b02║有長丈六、有長千尺等。頌言等者，謂顯佛
T41n1823_p0966b03║法住久近等故。如是別者，所化有情機宜
T41n1823_p0966b04║別故。佛有三德不可思議：一因圓德、二果圓
T41n1823_p0966b05║德、三恩圓德。因圓德者，復有四種：一、無餘
T41n1823_p0966b06║修福德智慧，修無遺故；二、長時修，三阿僧
T41n1823_p0966b07║祇耶，修無倦故；三、無間修，剎那剎那，時無
T41n1823_p0966b08║廢故；四、尊重修，恭敬所學，修無慢故。次
T41n1823_p0966b09║果圓德復有四種：一智圓德、二斷圓德、三
T41n1823_p0966b10║威勢圓德、四色身圓德。智圓德中復有四
T41n1823_p0966b11║種：一、無師智，自覺悟故；二、一切智，照真理
T41n1823_p0966b12║故；三、一切種智，照俗事故；四、無功用智，任運
T41n1823_p0966b13║起故。斷圓德中亦有四種：一、一切煩惱斷；二、
T41n1823_p0966b14║一切定障斷；三、畢竟斷；四、並習斷。威勢圓
T41n1823_p0966b15║德亦有四種：一、難化必能化；二、答難必決
T41n1823_p0966b16║疑；三、立教必出離；四、惡黨必能伏。色身圓
T41n1823_p0966b17║德亦有四種：一、具眾相；二、具隨好；三、具大
T41n1823_p0966b18║力；四、內身骨堅越金剛，外發神光踰百千
T41n1823_p0966b19║日。後恩圓德亦有四種：一、能令永解脫
T41n1823_p0966b20║三惡趣，為三也；二、令出善趣生死，復為一
T41n1823_p0966b21║也，故名為四。又解：安置善趣為一，安置三
T41n1823_p0966b22║乘為三故，名為四。總說如來圓德如是。
T41n1823_p0966b23║若別分析則有無邊，唯佛世尊能知能說。
T41n1823_p0966b24║諸有智者聞說如斯，生信重心徹於骨髓，
T41n1823_p0966b25║彼由一念極重信心，轉滅無邊不定惡業，
T41n1823_p0966b26║攝受人天殊勝涅槃，故說如來出興於世，
T41n1823_p0966b27║為諸智者無上福田。如薄伽梵自說頌曰：
T41n1823_p0966b28║「若於佛福田，能殖少分善，初獲勝
T41n1823_p0966b29║善趣，後必得涅槃。」
T41n1823_p0966c01║從此第二，明共功德，就中有二：一總標
T41n1823_p0966c02║名、二別解釋。且總標者，論云：「已說如來不
T41n1823_p0966c03║共功德，共功德今當辨。」頌曰：
T41n1823_p0966c04║「復有餘佛法，共餘聖異生，
T41n1823_p0966c05║謂無諍願智，無礙解等德。」
T41n1823_p0966c06║釋曰：復有佛法，與餘聖者及異生共，謂無
T41n1823_p0966c07║諍、願智、四無礙解，此三二乘亦有。五通、靜
T41n1823_p0966c08║慮、四無色、八等至、三等持、四無量、八解脫、
T41n1823_p0966c09║十遍處等，異生亦有。雖佛功德超過一切，
T41n1823_p0966c10║然依類同，故說為共。
T41n1823_p0966c11║從此第二，別解釋，就中二：一明共聖德、二
T41n1823_p0966c12║明共凡德。就共聖德中四：一明無諍行、
T41n1823_p0966c13║二明願智、三明無礙解、四明依邊際定力
T41n1823_p0966c14║得。且初無諍者，論云：「且辨無諍者。」頌曰：
T41n1823_p0966c15║「無諍世俗智，後靜慮不動，
T41n1823_p0966c16║三洲緣未生，欲界有事惑。」
T41n1823_p0966c17║釋曰：無諍世俗智者，煩惱名諍，謂阿羅漢
T41n1823_p0966c18║觀有情苦由煩惱生，恐他煩惱復緣己生，
T41n1823_p0966c19║故思引發如是相續。此智生時，令他有情
T41n1823_p0966c20║不緣己身生貪、瞋等，息煩惱諍，得無諍
T41n1823_p0966c21║名。此行但以俗智為體。後靜慮不動者，此
T41n1823_p0966c22║無諍行依第四禪發，樂通行中此最勝故。
T41n1823_p0966c23║言不動者，六無學中，唯不動性有無諍智，
T41n1823_p0966c24║退法等五不能自防，況能息他諸煩惱諍？
T41n1823_p0966c25║故唯不動。三洲緣未生者，唯人三洲有無
T41n1823_p0966c26║諍智。緣未生者，緣未來惑，令不起故。欲
T41n1823_p0966c27║界有事惑者，謂緣未生迷事煩惱，諸無事惑
T41n1823_p0966c28║不可遮防，內起隨應，總緣境故。
T41n1823_p0966c29║從此第二，明願智，論云：「辨無諍已，次辨願
T41n1823_p0967a01║智。」頌曰：
T41n1823_p0967a02║「願智能遍緣，餘如無諍說。」
T41n1823_p0967a03║釋曰：以願為先，引妙智起，如願而了，故
T41n1823_p0967a04║名願智。此智出體，依地種性及所依身，與
T41n1823_p0967a05║無諍同，唯所緣別，願智遍緣一切法故。
T41n1823_p0967a06║從此第三，明無礙解，論云：「已辨願智，無礙
T41n1823_p0967a07║解者。」頌曰：
T41n1823_p0967a08║「無礙解有四，謂法義詞辯，
T41n1823_p0967a09║名義言說道，無退智為性，
T41n1823_p0967a10║法詞唯俗智，五二地為依，
T41n1823_p0967a11║義十六辯九，皆依一切地，
T41n1823_p0967a12║但得必具四，餘如無諍說。」
T41n1823_p0967a13║釋曰：無礙解有四，謂法義詞辯者，一法無礙
T41n1823_p0967a14║解、二義無礙解、三詞無礙解、四辯無礙解。名
T41n1823_p0967a15║義言說道，無退智為性者，出體也。謂無退智
T41n1823_p0967a16║緣能詮名，名法無礙解。名、句、文三總說為
T41n1823_p0967a17║名。此名、句、文持所說義，及生物解，故說名
T41n1823_p0967a18║為法。又無退智緣所詮義，名義無礙解。
T41n1823_p0967a19║又無退智緣方言詞，立為詞無礙解。又
T41n1823_p0967a20║無退智緣契正理，無滯言說，及緣自在定、
T41n1823_p0967a21║慧二道，名辯無礙解，無滯言說名之為辯，
T41n1823_p0967a22║定慧二道能起辯說，道是辯因，故亦名辯，
T41n1823_p0967a23║是利根故，名無退智。智緣名等決斷無礙，
T41n1823_p0967a24║名無礙解，故四無礙以無退智為體也。法
T41n1823_p0967a25║詞唯俗智者，此二無礙緣名身等，及世言詞
T41n1823_p0967a26║事境界故，唯俗智攝。五二地為依者，法無礙
T41n1823_p0967a27║解通依五地，謂欲界、四靜慮也，無色界中
T41n1823_p0967a28║無名等故。詞無礙解唯依二地，謂欲界、初
T41n1823_p0967a29║靜慮也，二禪已上以無尋伺故。義十六辯
T41n1823_p0967b01║九者，義無礙解或十智或六智為體，謂若
T41n1823_p0967b02║諸法皆名為義，十智為體；若唯涅槃名為
T41n1823_p0967b03║義者，六智為體，如漏盡通說。辯無礙解
T41n1823_p0967b04║九智為體，唯除滅智，謂辯無礙緣說道故。
T41n1823_p0967b05║皆依一切地者，此義及辯二無礙解通依
T41n1823_p0967b06║一切地起，謂九地也。但得必具四者，隨得一
T41n1823_p0967b07║時，必皆具四。餘如無諍說者，此四無礙依
T41n1823_p0967b08║不動性，依三洲身，如無諍說。
T41n1823_p0967b09║從此第四，明依邊際定得，論云：「如是所說
T41n1823_p0967b10║無諍行等。」頌曰：
T41n1823_p0967b11║「六依邊際得，邊際六後定，
T41n1823_p0967b12║遍順至究竟，佛餘加行得。」
T41n1823_p0967b13║釋曰：六依邊際得者，無諍、願智、四無礙解，此
T41n1823_p0967b14║六皆依邊際定得。邊際六者，此邊際定體
T41n1823_p0967b15║有六種，謂四無礙、無諍、願智，此六除詞，更
T41n1823_p0967b16║加延促壽等邊際，故體成六，謂無諍邊際乃
T41n1823_p0967b17║至延促等邊際也。詞無礙解雖依第四邊際
T41n1823_p0967b18║定發，體是欲界初靜慮攝，故詞無礙解非
T41n1823_p0967b19║邊際體。後定者，第四定也，此明邊際唯依
T41n1823_p0967b20║第四禪故。遍順至究竟者，釋邊際名也。
T41n1823_p0967b21║從一切地遍所隨順，增至究竟，故名邊際，
T41n1823_p0967b22║謂從欲界加行善心入初靜慮，次第順入，
T41n1823_p0967b23║乃至有頂；復從有頂入無所有處，次第逆
T41n1823_p0967b24║入，乃至欲界；復從欲界次第順入，展轉乃
T41n1823_p0967b25║至第四靜慮，名一切地遍所隨順。謂專修
T41n1823_p0967b26║習第四靜慮，從下至中、從中至上，如是三
T41n1823_p0967b27║品復各分三，上上品生，名至究竟，如是靜
T41n1823_p0967b28║慮得邊際名。此中邊言顯無越義，勝無越
T41n1823_p0967b29║此，故名為邊。際言為顯類義、極義，如說
T41n1823_p0967c01║一頌有四句故，名為四際，顯類義也，如
T41n1823_p0967c02║說涅槃名為實際，顯極義也。佛餘加行得
T41n1823_p0967c03║者，此邊際定佛離染得，所餘聖者唯加行
T41n1823_p0967c04║得。
T41n1823_p0967c05║從此第二，明共凡德，就中分六：一明六
T41n1823_p0967c06║通、二辨三明、三明三示導、四別明神境、五
T41n1823_p0967c07║別釋眼耳、六明通種類。且第一明六通者，
T41n1823_p0967c08║論云：「已辨前三唯共餘聖功德，於中亦共
T41n1823_p0967c09║凡德且應辨通。」頌曰：
T41n1823_p0967c10║「通六謂神境，天眼耳他心，
T41n1823_p0967c11║宿住漏盡通，解脫道慧攝，
T41n1823_p0967c12║四俗他心五，漏盡通如力，
T41n1823_p0967c13║五依四靜慮，自下地為境。
T41n1823_p0967c14║聲聞麟喻佛，二三千無數，
T41n1823_p0967c15║未曾由加行，曾修離染得，
T41n1823_p0967c16║念住初三身，他心三餘四，
T41n1823_p0967c17║天眼耳無記，餘四通唯善。」
T41n1823_p0967c18║釋曰：初三句者摽列六通：一、神境智證通，神
T41n1823_p0967c19║謂等持，境謂行化，智證神境，無擁名通。二
T41n1823_p0967c20║天眼智證通、三天耳智證通，天眼、天耳，所依
T41n1823_p0967c21║根也，智是二識相應慧體，智證於境，無擁名
T41n1823_p0967c22║通。四、他心智證通，智證他心，無擁名通。五、
T41n1823_p0967c23║宿住隨念智證通，於宿住事隨所憶念，智
T41n1823_p0967c24║證宿住，無擁名通。六、漏盡智證通，漏盡者，
T41n1823_p0967c25║擇滅也，智證漏盡，無擁名通；或漏盡身中
T41n1823_p0967c26║所有智證，名漏盡智證通。解脫道慧攝者，
T41n1823_p0967c27║出體也。此六神通解脫道攝，慧為其體。四
T41n1823_p0967c28║俗他心五者，神境、天眼、天耳、宿住，此之四
T41n1823_p0967c29║通俗智為體。他心智通五智為體，謂法、類、
T41n1823_p0968a01║道、世俗、他心。漏盡通如力者，漏盡智通如
T41n1823_p0968a02║漏盡力，或六智、或十智為體。五依四靜慮
T41n1823_p0968a03║者，前之五通依四靜慮。問：「何緣此五不依
T41n1823_p0968a04║無色？」答：「初三種通緣色為境，他心智通
T41n1823_p0968a05║初修之時，以色為門，謂欲修時，先審觀己
T41n1823_p0968a06║身心二相變異相隨，謂心喜怒，形之於色。後
T41n1823_p0968a07║復觀他身心二相。由此加行，後得他心，於
T41n1823_p0968a08║他心等能如實知。若宿住通，漸次憶念分
T41n1823_p0968a09║位差別，謂憶前念，漸復逆觀，於此生身十位
T41n1823_p0968a10║差別，次第而憶，乃至能憶中有已前一念之
T41n1823_p0968a11║心，名宿住通加行成就。根本成時，能憶過
T41n1823_p0968a12║去生中某處、某姓種種事故，依無色地無
T41n1823_p0968a13║如是能。又於無色觀減止增，五通必依止
T41n1823_p0968a14║觀均地，未至等地觀增止減，以增地故，亦
T41n1823_p0968a15║無通。」自下地為境者，五通唯緣自下地境，
T41n1823_p0968a16║如神境通，於初禪發，能於初禪及下欲界
T41n1823_p0968a17║行化自在，於上不然，勢力劣故。餘四通亦
T41n1823_p0968a18║爾。聲聞麟喻佛，二三千無數者，諸大聲聞能
T41n1823_p0968a19║於二千世界起神通用，麟覺能於三千世
T41n1823_p0968a20║界，佛能於無數世界神通自在。未曾由加
T41n1823_p0968a21║行，曾修離染得者，此明五通於無始來若未
T41n1823_p0968a22║曾得，由加行得；曾已串習，由離染得。念住
T41n1823_p0968a23║初三身，他心三餘四者，念住分別，初之三通
T41n1823_p0968a24║唯身念住，緣色起故。他心智通唯三念住，
T41n1823_p0968a25║不知色故，無身念住。所餘宿住及漏盡通
T41n1823_p0968a26║四念住攝，謂緣五蘊一切法故。天眼耳無記
T41n1823_p0968a27║者，天眼、耳二通無記性攝，以二通體是眼、耳
T41n1823_p0968a28║識相應慧故，謂眼、耳識生得善者，非異地
T41n1823_p0968a29║起。若色界生得，不能生定。今此二通與定
T41n1823_p0968b01║相生，故二通體唯無記性，四無記中通果無
T41n1823_p0968b02║記。餘四通唯善者，除天眼、耳，所餘四通性皆
T41n1823_p0968b03║是善。
T41n1823_p0968b04║從此第二，辨三明，論云：「如契經說無學三
T41n1823_p0968b05║明，彼於六通以何為性？」頌曰：
T41n1823_p0968b06║「第五二六明，治三際愚故，
T41n1823_p0968b07║後真二假說，學有闇非明。」
T41n1823_p0968b08║釋曰：第五二六明者，第五宿住通是第一宿
T41n1823_p0968b09║住智證明，第二天眼通是第二死生智證明，
T41n1823_p0968b10║第六漏盡通是第三漏盡智證明。治三際
T41n1823_p0968b11║愚故者，於六通中，唯三名明，謂能對治三
T41n1823_p0968b12║際愚故，宿住智明治前際愚，死生智明治
T41n1823_p0968b13║後際愚，漏盡智明治中際愚。後真二假說
T41n1823_p0968b14║者，此三明中，後漏盡明容有是真，通無漏
T41n1823_p0968b15║故。前二名明但是假說，以有漏故。學有闇
T41n1823_p0968b16║非明者，有學身中雖有宿住及死生智，不
T41n1823_p0968b17║名明者，以彼身中有闇惑故。
T41n1823_p0968b18║從此第三，明三示導，論云：「契經說有三種
T41n1823_p0968b19║示導，彼於六通以何為體？」頌曰：
T41n1823_p0968b20║「第一四六導，教誡導為尊，
T41n1823_p0968b21║定由通所成，引利樂果故。」
T41n1823_p0968b22║釋曰：第一四六導者，第一神境通名第一神
T41n1823_p0968b23║變示導，第四他心通名第二記心示導，第六
T41n1823_p0968b24║漏盡通名第三教誡示導，能示能導，得示
T41n1823_p0968b25║導名故。教誡導為尊者，三示導中，教誡示
T41n1823_p0968b26║導最為尊勝。定由通所成者，教誡示導定
T41n1823_p0968b27║由第六漏盡通成，故最為尊。前二示導呪
T41n1823_p0968b28║藥亦成，非定由通，故非勝也。如有呪術
T41n1823_p0968b29║名健駄利（此云持地也），持此便能騰空自在。復
T41n1823_p0968c01║有呪術名伊剎尼（此云觀察），持此便能知他心
T41n1823_p0968c02║念。引利樂果故者，教誡示導以能如實方便
T41n1823_p0968c03║說法，故能令他引當利益果（人天果也）及安樂
T41n1823_p0968c04║果（涅槃果也），前二示導無此勝能，由是故教誡最
T41n1823_p0968c05║為尊勝也。
T41n1823_p0968c06║從此第四，別明神境，就中二：一正明神境、
T41n1823_p0968c07║二明能所化。且正明神境者，論云：「神境二
T41n1823_p0968c08║言，為目何義？」頌曰：
T41n1823_p0968c09║「神體謂等持，境二謂行化，
T41n1823_p0968c10║行三意勢佛，運身勝解通，
T41n1823_p0968c11║化二謂欲色，四二外處性，
T41n1823_p0968c12║此各有二種，謂似自他身。」
T41n1823_p0968c13║釋曰：神體謂等持者，神名所目，唯勝等持，
T41n1823_p0968c14║由此能為神變事故。境二謂行化者，神變
T41n1823_p0968c15║名境，境有二種：一行、二化。行三意勢佛，運
T41n1823_p0968c16║身勝解通者，釋行境也。行有三種：一者運
T41n1823_p0968c17║身，謂乘空行猶如飛鳥。二者勝解，謂極遠
T41n1823_p0968c18║方作近思惟，便能速至。三者意勢，謂極遠方
T41n1823_p0968c19║舉心即至，此勢如意，得意勢名。意勢唯佛，
T41n1823_p0968c20║運身、勝解亦通二乘。化二謂欲色，四二外
T41n1823_p0968c21║處性者，釋化境也。化有二種：一欲界化、
T41n1823_p0968c22║二色界化。欲界化四，謂四外處，色、香、味、
T41n1823_p0968c23║觸，名欲界化。色界化二，所謂色、觸，名色界
T41n1823_p0968c24║化。以色界中無香、味故。此各有二種，謂似
T41n1823_p0968c25║自他身者，此二界化各有二種：一似自
T41n1823_p0968c26║身化、二似他身化。身在欲界，化有四種：
T41n1823_p0968c27║謂作欲界自他二化，及作色界自他二化。
T41n1823_p0968c28║身在色界化亦有四種，如欲界說，故總成
T41n1823_p0968c29║八。
T41n1823_p0969a01║從此第二，明能所化，論云：「化作化事，為即
T41n1823_p0969a02║是通（問也）？不爾（答也）。云何（徵也）？是通之果（答。此能化心從神境通，
T41n1823_p0969a03║能化生是通果也）。此有幾種？差別云何？」頌曰：
T41n1823_p0969a04║「能化心十四，定果二至五，
T41n1823_p0969a05║如所依定得，從淨自生二，
T41n1823_p0969a06║化事由自地，語通由自下，
T41n1823_p0969a07║化身與化主，語必俱非佛。
T41n1823_p0969a08║先立願留身，後起餘心語，
T41n1823_p0969a09║有死留堅體，餘說無留義。
T41n1823_p0969a10║初多心一化，成滿此相違，
T41n1823_p0969a11║修得無記攝，餘得通三性。」
T41n1823_p0969a12║釋曰：能化心十四，定果二至五者，從神境通
T41n1823_p0969a13║生變化心，總有十四，謂初定果有二、二定
T41n1823_p0969a14║果有三、三定果有四、第四定果有五，且依
T41n1823_p0969a15║初禪有二化心：一、欲界攝，謂初禪作欲界
T41n1823_p0969a16║化也。二、初禪攝，謂初禪作初禪化也。第
T41n1823_p0969a17║二靜慮有三化心，二種如前，加第二禪化
T41n1823_p0969a18║也。第三靜慮有四化心，三種如前，加第
T41n1823_p0969a19║三禪化。第四靜慮有五化心，四種如前，
T41n1823_p0969a20║加第四禪化。諸果化心依自上地，必無
T41n1823_p0969a21║依下，如初禪化依初禪名自，依二禪等
T41n1823_p0969a22║名之為上。二禪等化不依初禪，故無依
T41n1823_p0969a23║下。下地定心不生上果者，謂勢力劣故。如
T41n1823_p0969a24║所依定得者，如得初禪定，必得初禪化，乃
T41n1823_p0969a25║至得第四禪定，必得第四定化，以果化心
T41n1823_p0969a26║與所依定俱時得故。從淨自生二者，淨者，
T41n1823_p0969a27║善靜慮也。自者，化心也。此能化心，一從淨
T41n1823_p0969a28║生、二從自生。又此化心能生二心，謂生淨
T41n1823_p0969a29║心及生化心，謂從靜慮起能化心，此心必
T41n1823_p0969b01║無直出觀義，且從淨定地起初化心，此後
T41n1823_p0969b02║後化心從自類化心生，最後化心還生淨
T41n1823_p0969b03║定，故此化心從二心生，能生二心。化事由
T41n1823_p0969b04║自地者，化前境事由自地心，如化四境是
T41n1823_p0969b05║欲化心，化初禪境是初禪化心，必無異地化
T41n1823_p0969b06║心生起異地化事故。語通由自下者，化所發
T41n1823_p0969b07║語通自下心，謂欲初禪化所發言，此言必
T41n1823_p0969b08║是自地心起。依二禪等化所發言，此必依
T41n1823_p0969b09║下地心發，謂二禪等無尋伺故無發語心，
T41n1823_p0969b10║起下初禪心而發語也。化身與化主，語必俱
T41n1823_p0969b11║非佛者，若一化主起多化身，要化主語時，
T41n1823_p0969b12║諸所化方語言音、詮表一切皆同故，有伽陀
T41n1823_p0969b13║頌曰：「一化主語時，諸所化皆語，一化主
T41n1823_p0969b14║若默，諸所化亦然。」佛則不爾，與所化語
T41n1823_p0969b15║容不俱時，言音所詮亦容有別，以佛定力
T41n1823_p0969b16║不思議故。問：「發語心起，化心已無，應無
T41n1823_p0969b17║化身，化如何語？」答：「頌言『先立願留身，後起餘
T41n1823_p0969b18║心語。』謂先願力留所化身，後起餘心發語
T41n1823_p0969b19║表業，故雖化、語二心不同，而依化身亦得
T41n1823_p0969b20║發語。」有死留堅體者，有說願力留所化身
T41n1823_p0969b21║亦得死後，如大迦葉留骨鎖身至慈尊世，
T41n1823_p0969b22║唯堅實體可得久留，即骨鎖身名堅實也，
T41n1823_p0969b23║謂簡肉等。餘說無留義者，有餘師說無有
T41n1823_p0969b24║留身得至死後，迦葉留者，天神扶持，非願
T41n1823_p0969b25║力也。初多心一化，成滿此相違者，初起化
T41n1823_p0969b26║事由多化心，方能化作一所化事；後若成
T41n1823_p0969b27║滿，與此相違，但一化心即能化作眾多化
T41n1823_p0969b28║事。修得無記攝者，此前十四能變化心從
T41n1823_p0969b29║定修生，無記性攝，四無記中通果無記也。
T41n1823_p0969c01║餘得通三性者，餘生得等能變化心即通三
T41n1823_p0969c02║性，如鬼神等所有化心，或善、或惡、或是無
T41n1823_p0969c03║記。
T41n1823_p0969c04║從此第五，別釋眼耳，論云：「天眼、耳言為目
T41n1823_p0969c05║何義？」頌曰：
T41n1823_p0969c06║「天眼耳謂根，即定地淨色，
T41n1823_p0969c07║恒同分無缺，取障細遠等。」
T41n1823_p0969c08║釋曰：天眼耳者，謂眼、耳通，依四靜慮所生
T41n1823_p0969c09║淨色眼、耳二根，見色、聞聲，名天眼、耳。此名
T41n1823_p0969c10║天者，定地攝故。天眼有三：一者生得，謂生
T41n1823_p0969c11║天中；二者修得，即前所說；三者似天，謂由業
T41n1823_p0969c12║得，如輪王、鬼神及中有等。唯有修得天眼、
T41n1823_p0969c13║耳根恒是同分，又無缺壞，能取被障、細、遠
T41n1823_p0969c14║等諸方色聲，故有頌曰：「肉眼於諸方，被
T41n1823_p0969c15║障細遠色，無能見功用，天眼見無遺。」
T41n1823_p0969c16║從此第六，明五通種類，論云：「前說化心修
T41n1823_p0969c17║得等異，神境等五亦有異耶（問也）？亦有（答也）。云何
T41n1823_p0969c18║（徵也）？」頌曰：
T41n1823_p0969c19║「神境五修生，呪藥業成故，
T41n1823_p0969c20║他心修生呪，又加占相成，
T41n1823_p0969c21║三修生業成，除修皆三性，
T41n1823_p0969c22║人唯無生得，地獄初能知。」
T41n1823_p0969c23║釋曰：初五句明通種類，次一句三性分別，後
T41n1823_p0969c24║兩句約趣通局。神境通類總有五種：一者修
T41n1823_p0969c25║得、二者生得、三者呪得、四者藥得、五者業
T41n1823_p0969c26║得。他心智通類有四種：一者修得、二者生
T41n1823_p0969c27║得、三者呪得、四者占相。所餘天眼、天耳、宿
T41n1823_p0969c28║住三通唯有三種，謂修、生、業。此五通中，
T41n1823_p0969c29║神境等三若修得者，唯是善性，天眼、天耳
T41n1823_p0970a01║是無記性。除修得外，餘生得等皆通三性。
T41n1823_p0970a02║人中都無生得通者，餘皆容有，於地獄趣
T41n1823_p0970a03║初受生時，有生得他心智及宿住智，知過去
T41n1823_p0970a04║等，苦受逼已，更無所知。若修得通，唯人天
T41n1823_p0970a05║趣，能入定故。生得除人，通餘四趣，皆
T41n1823_p0970a06║有生得。呪、藥二種，通人、天、鬼趣。占相唯
T41n1823_p0970a07║人也。
T41n1823_p0970a08║俱舍論頌疏論本第二十七