T42n1824_p0053a01║
T42n1824_p0053a02║中觀論疏卷第四（本）
T42n1824_p0053a03║
T42n1824_p0053a04║釋吉藏撰
T42n1824_p0053a05║去來品第二
T42n1824_p0053a06║問：二十七品為有次第、為無次第？若無次第
T42n1824_p0053a07║則顛倒說法，若有次第何故次有〈去來品〉？答：
T42n1824_p0053a08║一切經論必有次第，但次第有二：一隨義次、
T42n1824_p0053a09║二隨根次。隨根次者凡有三義，隨義次第則
T42n1824_p0053a10║有七門，合十意也。隨根次有三義者：一歷法
T42n1824_p0053a11║次第，令此觀心於一切法通徹無礙。前雖觀
T42n1824_p0053a12║能生所生而不得，今次歷觀去來乃至涅槃。
T42n1824_p0053a13║二者眾生取悟不同，自有聞破生滅不能得
T42n1824_p0053a14║道，觀去來即便了悟，乃至二十七條義亦如
T42n1824_p0053a15║是，以根性不同，是故論主開張諸觀。三者欲
T42n1824_p0053a16║釋大乘中要觀，經中或就無生無滅明中道
T42n1824_p0053a17║觀行、或就無去來明中道觀行，但佛在世時
T42n1824_p0053a18║眾生根利聞略說即得道，末世鈍根聞經略
T42n1824_p0053a19║說未解，故論主廣釋之方乃取悟。隨義次
T42n1824_p0053a20║第凡有七門者：一明八不為論大宗，〈因緣品〉
T42n1824_p0053a21║釋八不之始謂不生不滅、此品解八不之終
T42n1824_p0053a22║辨不來不去，始終既明則中間可領，故次因
T42n1824_p0053a23║緣以明來去。二者上破四緣，遍破一切法名
T42n1824_p0053a24║為總觀，今觀去來，去來是舉足下足色名為
T42n1824_p0053a25║別觀，故前以明總、今次別觀也。三者破於去
T42n1824_p0053a26║來為成無生。外云因謝滅即是去、果續起即
T42n1824_p0053a27║是來，既有去來寧無生滅？數人但有一種三
T42n1824_p0053a28║世，謂從未來來現在，從現在謝過去。論人
T42n1824_p0053a29║有二種三世：一實法三世，略同數；二假名轉
T42n1824_p0053b01║變三世，從過去來現在、現在轉作未來。若無
T42n1824_p0053b02║四緣之生，寧有三世來去？故舉去來以成生
T42n1824_p0053b03║義，今破去來為成無生觀也。四者有二種觀：
T42n1824_p0053b04║一約於事觀。事觀者，觀即目所見動靜去來
T42n1824_p0053b05║明無所有；二理觀者，直觀四緣無有生義。問：
T42n1824_p0053b06║何故作事理二觀耶？答：青目二周釋八不，作
T42n1824_p0053b07║事理二觀釋之。龍樹釋八不，始終亦作二觀，
T42n1824_p0053b08║良由事理總該萬化故也，又逐緣所宜也。五
T42n1824_p0053b09║者望成實義，前品破生，求實法無從；此撿
T42n1824_p0053b10║無去，明假名相續不可得。六者上〈因緣品〉末
T42n1824_p0053b11║結無能生之緣、所生之果。外人云：若因果相
T42n1824_p0053b12║生畢竟無者，何故現見有去來耶？故次前品
T42n1824_p0053b13║末生此章也。七者上品求生不可得，外人便
T42n1824_p0053b14║謂：生病息則是去、無生觀生則是來。故生
T42n1824_p0053b15║滅之執乃傾，而去來之病便起，故次破去來
T42n1824_p0053b16║明本無生病，何所論去？既無生可去，豈有無
T42n1824_p0053b17║生可來耶？問：觀何法去來，品名去來？答：上〈因
T42n1824_p0053b18║緣品〉明觀三種因緣，今品亦明三義：一者上
T42n1824_p0053b19║品明十二因緣不生不滅，今還就因緣辨不
T42n1824_p0053b20║來不去。過去二因滅為去、現在五果生為來，
T42n1824_p0053b21║乃至現在三因滅為去、未來兩果起為來，故
T42n1824_p0053b22║十二因緣但有二分：七分為來、五分為去。今
T42n1824_p0053b23║觀此去來，故以目品。問：何故觀因緣去來？答：
T42n1824_p0053b24║為五種人未達因緣，是故觀之。一世俗人但
T42n1824_p0053b25║見從此到彼為去、反彼還此為來，而不知生
T42n1824_p0053b26║所從來、死所趣向。二者九十六術不知因緣
T42n1824_p0053b27║本末，謂從自在、微塵等來，去者還至本處。三
T42n1824_p0053b28║者五百論師雖知十二因緣往還六趣，而執
T42n1824_p0053b29║為定有，不得法空。四如譬喻跋摩之流，雖了
T42n1824_p0053c01║因緣空無所有，而不能知本性寂滅。五者學
T42n1824_p0053c02║大乘人雖知本性空寂，遂撥因果罪福報應。
T42n1824_p0053c03║今破此五人，示正因緣去來無去來義，故觀
T42n1824_p0053c04║因緣來去。問：何故破此五人？答：經云「十二緣
T42n1824_p0053c05║河，深難得底。」所言底者名為空相，達十二因
T42n1824_p0053c06║緣本性空寂到於河底，故名𠌵王。今欲令斯
T42n1824_p0053c07║五人了達因緣本無來去，亦到河底同成菩
T42n1824_p0053c08║薩，以是義故破此五人。問：二乘人亦了十二
T42n1824_p0053c09║因緣空，空中有何法可異？答：二乘但觀十二
T42n1824_p0053c10║緣空，不知因緣即有佛性不空之義；大士了
T42n1824_p0053c11║達十二緣空，復知佛性不空之義，故與二乘
T42n1824_p0053c12║異也。問：二乘但知十二緣空，墮於斷滅；大士
T42n1824_p0053c13║具知空與不空，應具墮二邊。答：大士知十二
T42n1824_p0053c14║本空，故異凡之有；知有中道佛性不空，異二
T42n1824_p0053c15║乘之空。又十二本空故非有，佛性妙有則非
T42n1824_p0053c16║空，非空非有即是中道。問：就此義宗云何立
T42n1824_p0053c17║於二諦？答：大明佛法凡有三種二諦。一者生
T42n1824_p0053c18║死涅槃合為二諦，十二因緣虛妄本空名為
T42n1824_p0053c19║世諦，佛性妙有不可說空名為真諦。二者就
T42n1824_p0053c20║生死之法自論二諦，十二因緣猶如幻夢、往
T42n1824_p0053c21║還六道名為世諦，而本性空寂實無來去名
T42n1824_p0053c22║為真諦。三者就涅槃之法自論二諦，涅槃妙
T42n1824_p0053c23║有名為世諦，而涅槃亦空名為真諦。問：何處
T42n1824_p0053c24║經明涅槃亦空？答：明處甚多，略引二證。一者
T42n1824_p0053c25║《大品》釋十八空云「第一義空者，涅槃名第一
T42n1824_p0053c26║義，涅槃亦空，名第一義空。」《涅槃經》云「迦毘羅
T42n1824_p0053c27║城空，大般涅槃空。」故知諸法未曾生死亦非
T42n1824_p0053c28║涅槃，言忘慮絕也。問：此品但據即事動靜明
T42n1824_p0053c29║無去來，何以得知約十二因緣？答：上品云「為
T42n1824_p0054a01║已習大乘人說十二因緣具足八不」，前品已
T42n1824_p0054a02║釋因緣不生不滅，故今就因緣辨不來不去；
T42n1824_p0054a03║但理法難明，故寄事釋之耳。問：八不文云「不
T42n1824_p0054a04║來不出」，今云何言「不來不去」？答：八不欲破因
T42n1824_p0054a05║果相生義，最後兩不窮其內外。若謂必有因
T42n1824_p0054a06║生果者，果為從因內而出、為從因外而來？故
T42n1824_p0054a07║明不來不出。此品欲即事觀之，以從此往彼
T42n1824_p0054a08║為去、反彼還此為來，故云來去也。二者通
T42n1824_p0054a09║觀一切法無去來義，故說此品。計去來者乃
T42n1824_p0054a10║復無窮，略明七：一世間人取耳目所見，言實
T42n1824_p0054a11║有人之動靜寒暑往來。二者外道謂從自在
T42n1824_p0054a12║天來為來、來還反為去。復云無因而來、無因
T42n1824_p0054a13║而去。三者二世有部從未來來現在、從現在
T42n1824_p0054a14║謝過去。四者二世無部未來未有，而假緣故
T42n1824_p0054a15║來、緣離則去。五者成實大乘義云「從無明識
T42n1824_p0054a16║窟流來，入三界，初起一念善因為來、反原而
T42n1824_p0054a17║去。」六者昔地論師義，乖真起妄為來、息妄歸
T42n1824_p0054a18║真故去。七者攝大乘師明六道眾生皆從本
T42n1824_p0054a19║識來，以本識中有六道種子故生六道也。從
T42n1824_p0054a20║清淨法界流出十二部經，起一念聞熏習附
T42n1824_p0054a21║著本識，此是反去之始。聞熏習漸增、本識漸
T42n1824_p0054a22║減，解若都成則本識都滅，用本識中解性成
T42n1824_p0054a23║於報佛，解性不可朽滅。自性清淨心即是法
T42n1824_p0054a24║身佛，解性與自性清淨心常合究竟之時，解
T42n1824_p0054a25║性與自性清淨心相應一體，故法身常報身
T42n1824_p0054a26║亦常也。如此等人並計來有所從、去有所至，
T42n1824_p0054a27║必定封執。言有來去者，則五眼不見，故無此
T42n1824_p0054a28║去來。三者如文，明觀即事去來，故無有去來，
T42n1824_p0054a29║明破去來品。故肇師《物不遷論》云「觀方知彼
T42n1824_p0054b01║去，去者不至方。」又云「江河競注而不流，日月
T42n1824_p0054b02║歷天而不周。」問：江河競注，云何不流？既云不
T42n1824_p0054b03║流，云何競注？答：世俗之人之常情，如所問也。
T42n1824_p0054b04║二乘之人未得並觀，亦不能知然。大士得不
T42n1824_p0054b05║二觀，不壞假名而說實相，故注而不流；不動
T42n1824_p0054b06║真際建立諸法，故不流而注。問：此事難信，云
T42n1824_p0054b07║何曉之？答：「近而不可知者，其唯物性乎。言動
T42n1824_p0054b08║而靜、似去而留，可以神會，不可以事求。」請陳
T42n1824_p0054b09║近喻以況遠理。如吾身在他鄉，夢還本土，既
T42n1824_p0054b10║覺已後，身竟不移。故知雖去不動、不動而去。
T42n1824_p0054b11║一切諸法喻之如夢，以有一夕之眠則有一
T42n1824_p0054b12║朝之覺，既有長夜之寢亦有朗然大覺。周旋
T42n1824_p0054b13║五道喻之如夢，正觀達之實無往反，稱之為
T42n1824_p0054b14║覺。問：前云此品釋經中無去來義，云何釋耶？
T42n1824_p0054b15║答：經文甚多，今略舉其要。《淨名經》云「不來相
T42n1824_p0054b16║來、不去相去，來無所來、去無所去。」即是今意。
T42n1824_p0054b17║《涅槃經》云「瑠璃先來。佛問云：『汝為至來、為不
T42n1824_p0054b18║至來？』答云：『至亦不來，不至亦不來。至是已來
T42n1824_p0054b19║不來，不至是未來不來。我觀是義，都無去來。』」
T42n1824_p0054b20║次《大品經》常啼疑佛去來，而法尚反折之云：
T42n1824_p0054b21║「炎中水從東海西海而來、南海北海而去？」常
T42n1824_p0054b22║啼答云：「炎中尚無水，云何有來去？」因此則悟
T42n1824_p0054b23║法身無來去義。次《智度論》解道品，釋菩薩正
T42n1824_p0054b24║業，亦明無有去來席卷此文來也。直讀此品
T42n1824_p0054b25║未覺為精，若望諸大乘經方知有其深味也。
T42n1824_p0054b26║問：且置餘經。《淨名》既云「不來相來」，此就何義
T42n1824_p0054b27║釋之？答：成論師云實法無來、相續有來，故
T42n1824_p0054b28║云不來相來。又云：世諦有來、真諦無來，故云
T42n1824_p0054b29║不來相來。地論師云：法界體無來、用即有來。
T42n1824_p0054c01║中假師云：中道無去來、假名有去來。今悉不
T42n1824_p0054c02║同此說，直須讀經，只來宛然而實無所來，不
T42n1824_p0054c03║得分為二片也。品廣分為七，處中為四，略說
T42n1824_p0054c04║二周。所言七者，初以三時門破去法、二以三
T42n1824_p0054c05║時門破去者、三以三時門破初發、四以三時
T42n1824_p0054c06║門破住住者、五以一異門破去去者、六以因
T42n1824_p0054c07║緣門破去去者、七以定不定門破去去者。次
T42n1824_p0054c08║明處中開四門者，從能破門為名者，第一三
T42n1824_p0054c09║時門破、二者一異門破、三者因緣門破、四者
T42n1824_p0054c10║有無門破。大意令眾生悟無去來，入於實相，
T42n1824_p0054c11║發生正觀，滅諸煩惱。但受悟各異，故開多門。
T42n1824_p0054c12║所以有此四門者，以計去來是起動之法，必
T42n1824_p0054c13║墮三世故。前就三時門破，外云：三世若無，眼
T42n1824_p0054c14║不應見，故就一異破眼所見。復謂因緣去來
T42n1824_p0054c15║不可一異，故次破因緣。病乃無窮，觀門非一，
T42n1824_p0054c16║今欲領其大要、散其所封，故次有無門也。次
T42n1824_p0054c17║雖有四門，合之為二者，初周略破去來、後三
T42n1824_p0054c18║廣破去來。又初周總破去住、後三別破於去。
T42n1824_p0054c19║又初周直破去來、後三破眼所見。又初周但
T42n1824_p0054c20║就有為門破、後周為無為一切破。今宜依四
T42n1824_p0054c21║門。就初為二：第一破去去者、第二破住住者。
T42n1824_p0054c22║雖有四儀，不出動靜，故略觀此二。就初又三：
T42n1824_p0054c23║一破法去、二破人去、三破去因。就破法去開
T42n1824_p0054c24║為四別：初長行立、次偈破、三救、四破救。「問
T42n1824_p0054c25║曰世間眼見三時有作」者下，此立義也。上品
T42n1824_p0054c26║求四緣生果畢竟無從，外人理屈辭窮舌不
T42n1824_p0054c27║能救，故今舉眼所見以立義。外道、數論、譬喻
T42n1824_p0054c28║之流同明時不可見，故今但云：見時中之法，
T42n1824_p0054c29║不言見時。去來是舉下足色，為眼所見，故云
T42n1824_p0055a01║眼見。問：上立四緣，今立去來，云何廣狹？答：
T42n1824_p0055a02║上法廣人狹，四緣攝一切法，是故為廣；但內
T42n1824_p0055a03║道所計，故云人狹。此品人廣法狹，大小內外
T42n1824_p0055a04║同計去來，故是人廣；去來但是有為，故云法
T42n1824_p0055a05║狹。問：三時有幾種耶？答：略有三種，一三劫、二
T42n1824_p0055a06║三世、三三念，今就後立也。而言三時有作者，
T42n1824_p0055a07║法墮三世流動起作，故稱為作。又作是業義，
T42n1824_p0055a08║以去即是業，故云作也。「答曰已去無有去」下，
T42n1824_p0055a09║第二論主破外人明三時有，論主即明三時
T42n1824_p0055a10║無。然直觀此破未覺其精，望《淨名經》文殊答
T42n1824_p0055a11║曰：「若來已更不來，去已更不去。」此是三時
T42n1824_p0055a12║門明無去來。但文殊既至方丈，大眾則謂來
T42n1824_p0055a13║已名來，是故今略舉三時中一謂來已不來。
T42n1824_p0055a14║佛在世時眾生利根，聞一則解三，故不具舉
T42n1824_p0055a15║也。瑠璃光至亦不來、不至亦不來，至即是
T42n1824_p0055a16║已、不至是未，三時之中舉二門也。次《淨名》彌
T42n1824_p0055a17║勒章具舉三時以責無一生記。是故此門可
T42n1824_p0055a18║以窮凡屈聖，則望經精巧也。上半明已未二
T42n1824_p0055a19║門無去，下半明去時無去。已是過去息滅，是
T42n1824_p0055a20║中無去；未是未來，未有去法亦無去。下半破
T42n1824_p0055a21║意者，上半令其受已未無去，已是曾去即時
T42n1824_p0055a22║無去，未是當去即時亦無去。下半即云去時
T42n1824_p0055a23║不離此二。既信此二無去，當知去時亦無去
T42n1824_p0055a24║也。長行云「離去去業不可得」者，業是動之異
T42n1824_p0055a25║名，已去則去息無復動義。若言已去有去者，
T42n1824_p0055a26║此是離去而有動業耳。去法已滅猶有動業，
T42n1824_p0055a27║無有是處也。「問曰動處即有去」下，第三救義。
T42n1824_p0055a28║若作一人立義者，上立三時有去。二關已窮，
T42n1824_p0055a29║今但救去時有去。若作二家立義者，上立三
T42n1824_p0055b01║時有作，謂三世有部。今立二時無去、一時有
T42n1824_p0055b02║去，即二世無部。就偈為二：上半立有時法、下
T42n1824_p0055b03║半明於有無也。「動處即有去」者，立有去法也。
T42n1824_p0055b04║所以立有去法者，由論主前偈下半中明去
T42n1824_p0055b05║時中無去，今對無去故云動處有去也。而言
T42n1824_p0055b06║動者，外人謂去麁而動細，去麁即墮已；而動
T42n1824_p0055b07║細即非已，既稱為動亦非是未。欲簡除已未，
T42n1824_p0055b08║故云動也。處有二義：一從所履處名之為處、
T42n1824_p0055b09║二者即目舉足動以為處。由上明無去，外人
T42n1824_p0055b10║云：即此動處有去，何故無耶？「此中有去時」，
T42n1824_p0055b11║第二句立有時也。以其動必賴時，故將動以
T42n1824_p0055b12║證時也。「非已去未去」者，下半明有無也。若作
T42n1824_p0055b13║一人立義，上立三時有去既被破竟，今輸已
T42n1824_p0055b14║未兩關也。若二人立義者，上半立現在是有，
T42n1824_p0055b15║今非二世有義也。「是故去時」者，第二結去時
T42n1824_p0055b16║有去也。又分此偈上半立有時，第三句輸已
T42n1824_p0055b17║未二關，第四句正立去時去。此分好。長行云
T42n1824_p0055b18║「隨有作業處」者，隨於四衢八達，動步即有去
T42n1824_p0055b19║也。「答曰」下，第四破救也。問：此破與上何異？答：
T42n1824_p0055b20║今觀四番，可為三類：初一問答是總立總破、
T42n1824_p0055b21║後一問答是別立別破。初總明三時有去故
T42n1824_p0055b22║是總立，總破三時有去故是總破；次但立去
T42n1824_p0055b23║時有去故是別立，但破去時去故是別破。又
T42n1824_p0055b24║初一問答是立三世有破三世有，次一問答
T42n1824_p0055b25║立二世無破二世無義。三者前破去時去是
T42n1824_p0055b26║奪破，明離已未之外無有去時，故是奪也；今
T42n1824_p0055b27║縱離已未別有去時去，即開四關責之，故是
T42n1824_p0055b28║縱破也。問：前何故將已未奪去時，今縱有去
T42n1824_p0055b29║時耶？答：去麁而動細。去麁故，可得將已未分
T42n1824_p0055c01║之；動細故，不得復就已未分之。故縱彼有動，
T42n1824_p0055c02║求動無從。如人靜坐直是人耳，正動一足便
T42n1824_p0055c03║名去者，因此之動稱為去法亦名去業。將步
T42n1824_p0055c04║之前名為未去，足動所經名為已去，取其現
T42n1824_p0055c05║動名為去時。取其初動目之為發，當步之動
T42n1824_p0055c06║名之為是去，餘步形此名為異去，足之所履
T42n1824_p0055c07║稱為去處。然即眾緣和合虛受其名，諦觀察
T42n1824_p0055c08║之無一可得。而著相者謂有決定，是故論主
T42n1824_p0055c09║就而求之也。所言四關者：第一無體破；二各
T42n1824_p0055c10║體破，師又詺為失因破；三二法破；四兩人破，
T42n1824_p0055c11║即是次第。初偈上半牒而不受、下半正破。「云
T42n1824_p0055c12║何於去時」，此牒外義也。外人明已未二時無
T42n1824_p0055c13║有去義，第三時中有於去法，故此去法賴時
T42n1824_p0055c14║而去，是以牒之。「而當有去法」者，不受其時中
T42n1824_p0055c15║有法而法賴時去也。下半正作無體破者，此
T42n1824_p0055c16║明時無別體，故云無體破也。汝既稱去時，是
T42n1824_p0055c17║即因去有時；即時無別體，若無別體，法何所
T42n1824_p0055c18║賴而得去耶？此非用數論因法假名時、離法
T42n1824_p0055c19║無別時以破外人，但外人自言去時有去，即
T42n1824_p0055c20║時因於去，故時無別體，即法無所賴耳。又時
T42n1824_p0055c21║無別體即是因緣時，因緣時無有自性，若無
T42n1824_p0055c22║自性是即無時，既其無時法何所賴？問：此與
T42n1824_p0055c23║數論有何異耶？答數論雖知因法假名時無
T42n1824_p0055c24║有別時，未知因時假名法無有別法，是故異
T42n1824_p0055c25║也。今責成論者云：法賴時去者，時復賴誰生
T42n1824_p0055c26║耶？若言因法有假名時而無別時，亦應因時
T42n1824_p0055c27║而假名法無有別法。無有別法，而法為時所
T42n1824_p0055c28║生者，亦應無有別時，時為法所生也。又若時
T42n1824_p0055c29║是無，無更有別法生時者，亦應法是無，無有
T42n1824_p0056a01║別時生法者。又離時外實有法，法尚不生時；
T42n1824_p0056a02║今離法外無別時，云何時生法耶？又並外人，
T42n1824_p0056a03║若時非法、法非時而時法異者，亦時非法、法
T42n1824_p0056a04║非時，時法應相離。若言理不相離而終異，亦
T42n1824_p0056a05║應理不異而終離。然不異只是不離，不離只
T42n1824_p0056a06║是不異耳。長行，前牒上半；「何以故」下，釋下半。
T42n1824_p0056a07║初明時無別體，即是奪破；次明相離，謂縱關
T42n1824_p0056a08║也。第二偈各體破，亦云獨去破。來意者，初偈
T42n1824_p0056a09║無體，名為奪破；後之三偈並是縱關。縱關者，
T42n1824_p0056a10║縱其時法相離，即難破之。又初偈無體破，破
T42n1824_p0056a11║無別時部；後三偈，破有別時部。破此二，即一
T42n1824_p0056a12║切立窮。上半牒而標過、下半難而釋過。「若
T42n1824_p0056a13║言去時去」，此牒外立也。上明去時不得有去，
T42n1824_p0056a14║今縱關去時有去，是故有「若言」之句也。「是人
T42n1824_p0056a15║即有咎」者，標過也。此偈與前進退成過。前明
T42n1824_p0056a16║時無別體故法無所賴，即不得去；今明若有
T42n1824_p0056a17║時體可賴時而去，即時法有相離之咎。「離去
T42n1824_p0056a18║有去時」者，下半正釋過也。既言法賴時去，即
T42n1824_p0056a19║離法別有時體也。「去時獨去故」者，此傳顯相
T42n1824_p0056a20║離之失。所以傳顯相離失者，內法中有二種
T42n1824_p0056a21║計，如數論等因法假名時，離法無別時，即無
T42n1824_p0056a22║相離之失。如譬喻部等謂別有時體，法是色
T42n1824_p0056a23║心、時非色心，故須顯相離之失。若爾，上句
T42n1824_p0056a24║破數論、今斥譬喻人。若相離者去之與時並
T42n1824_p0056a25║各獨去，獨去者兩各相離，去不因時，是法獨
T42n1824_p0056a26║義；時不因去，是獨時也。又有人言：今去時獨
T42n1824_p0056a27║自去，故云獨去。此非文旨也。第三偈二法破。
T42n1824_p0056a28║來意者，初偈得相因而失去、次偈得去而失
T42n1824_p0056a29║相因，故進退為過。外人今欲立相因、復明有
T42n1824_p0056b01║去，即俱免二失。所以然者，既言去時去，即時
T42n1824_p0056b02║前之去以為時體，免無體之過；二時後去，賴
T42n1824_p0056b03║時而去，無獨去之咎也。上半牒而標過、下半
T42n1824_p0056b04║釋過。「一謂為去時」者，此是以一去法為時體
T42n1824_p0056b05║也。「二謂去時去」者，復有一法假時而去。問：此
T42n1824_p0056b06║有何過耶？答：既有二法即有二時，若有一時
T42n1824_p0056b07║應有一法，豈一時之中而有兩去法耶？又去
T42n1824_p0056b08║法名身動，既有兩動便有二身二色陰也。色
T42n1824_p0056b09║陰既二，四心豈一耶？「問曰二去有何咎」，此生
T42n1824_p0056b10║第四兩人破。外人未覺兩法之失，是故致問。
T42n1824_p0056b11║又雖知有失，而著難便例，是故問也。答中為
T42n1824_p0056b12║二：上半牒而正並、下半釋並。二去法是二色
T42n1824_p0056b13║陰，既有二色陰即成於二人，若唯有一人亦
T42n1824_p0056b14║但有一法，故復進退屈也。又若言法二而人
T42n1824_p0056b15║一，亦應人二法一也。下半釋並者，以離法無
T42n1824_p0056b16║人，故法二即人二也。又本是一人，由汝立去
T42n1824_p0056b17║時中有去即成二人，既成二人即一人與去
T42n1824_p0056b18║法往東、一人與去法往西。西東東人復於去
T42n1824_p0056b19║時中去，復成二法二人，如是即一人成無量
T42n1824_p0056b20║人、一法成無量法。若爾者，即失一人一法。既
T42n1824_p0056b21║失其一，何有多耶？故一多俱壞。至此已來即
T42n1824_p0056b22║立法窮矣。「問曰離去者無去法可爾」下，第二
T42n1824_p0056b23║次破去者。問：此章為破去者、為破去者去耶？
T42n1824_p0056b24║答：具有二意，一破去者、二破去者去。問：依觀
T42n1824_p0056b25║門次第，人空易得應先明，法空難得應後辨。
T42n1824_p0056b26║今何得前破法、後破人耶？答：今《中》、《百》二論相望
T42n1824_p0056b27║者，《百論》依觀門次第，故先破神、次破法。以外
T42n1824_p0056b28║道未識佛法觀門，故示之以漸。又外道計神為
T42n1824_p0056b29║主，故先破其主也。《中論》破內學人，內學人多
T42n1824_p0056c01║已知人空、少信法空，已知人空故不先破人，
T42n1824_p0056c02║未知法空故先破法。問：內道既知人空，何須
T42n1824_p0056c03║破？答：復有不知者，如犢子是也。又此論正破
T42n1824_p0056c04║內、傍破外，正破內故先破法，傍破外故後破
T42n1824_p0056c05║人。又會法成人，法為人本，故先破其本也。問：
T42n1824_p0056c06║云何名去者去耶？答：總論去有二種，一者法
T42n1824_p0056c07║去、二者人去。前章已破法去，今次破人去，人
T42n1824_p0056c08║法俱無去，即一切去盡矣。又去有二種：一非眾
T42n1824_p0056c09║生類去，如風行水流；二眾生類去，如從此到
T42n1824_p0056c10║彼。上破法去，兼破非眾生類去；今正破眾生
T42n1824_p0056c11║類去。又上破法去，破內道；今破人去，破外道。
T42n1824_p0056c12║又上破法去，破無我部；今破人去，破有我部。
T42n1824_p0056c13║或開為四：一立、二破、三救、四重破。今就文有
T42n1824_p0056c14║二：初問、次答。問有二：一領前無法、二立後有
T42n1824_p0056c15║人。然此問意因論主生。論主上難云：離法無
T42n1824_p0056c16║人，以法二故人亦應二。此是借人破法。又所
T42n1824_p0056c17║以借人破法者，欲借法破人，人法病乃息耳。
T42n1824_p0056c18║外人即云：離法無人，以人有故法即有也。「答
T42n1824_p0056c19║曰」下，五偈為二：初開奪破、第二縱破。初奪破
T42n1824_p0056c20║為二：上半牒其所受、下半正奪其立者。此不離
T42n1824_p0056c21║之言，凡三處用之：初用為難離法無人，法二
T42n1824_p0056c22║人亦二；次外人用為立，人有法即有；今還用
T42n1824_p0056c23║為破法，無人即無也。然外云：人有法有。論主
T42n1824_p0056c24║云：法無人無。論主之言已顯於前，外人之立
T42n1824_p0056c25║未彰於後，故有屈申也。「去者即不去」，此第二
T42n1824_p0056c26║縱破。又開為二：初偈開三門而總非之、後
T42n1824_p0056c27║三偈解章門以釋非。人多釋云：此偈猶是以
T42n1824_p0056c28║三時破也。初句為已、次句為末、下半為去時。
T42n1824_p0056c29║今謂不然。下外人救還救初句，豈得救已去
T42n1824_p0057a01║耶？今所釋者，此就三者門破。初句明去者於
T42n1824_p0057a02║去時中不能用去法去、次句明不去者亦不
T42n1824_p0057a03║能用去法去，離此已外無第三去也，下當釋
T42n1824_p0057a04║之。今且就此門破者，上來求去若得，可言去
T42n1824_p0057a05║者用去法而去，名去者去。上來求去無從，者
T42n1824_p0057a06║何所用？又上明法無人即無，云何於無人法
T42n1824_p0057a07║中而謂人用法去？又既稱去者，即者無自體，
T42n1824_p0057a08║云何能用法去耶？又去者宛然而不去，如肇
T42n1824_p0057a09║公云「觀方知彼去，去者不至方」，亦如江河競
T42n1824_p0057a10║注而實不流，故去者宛然而實不去也。「不去
T42n1824_p0057a11║者不去」，破第二句，此是面目相違。不去人云
T42n1824_p0057a12║何去？若不去人而去，如無罪人有罪、無施人
T42n1824_p0057a13║有施。又因去者有不去者，上求去者不可得，
T42n1824_p0057a14║云何有不去者？尚無不去者，云何不去者去
T42n1824_p0057a15║耶？又去者尚不去，不去者云何去，如明尚非
T42n1824_p0057a16║明，暗云何是明耶？去既不去、不去亦不去，豈
T42n1824_p0057a17║可亦去亦不去為去，乃至非去不非去為去
T42n1824_p0057a18║耶？此即破不有有義。他有既不得為有，不有
T42n1824_p0057a19║云何得有？若言不有有者，應不去者去。即屈
T42n1824_p0057a20║此破也。然去不得去、不去亦不得去，即有不
T42n1824_p0057a21║得為有、不有亦不得為有，亦有亦不有、非不
T42n1824_p0057a22║有並不成有也。「問曰若去者去有何咎」，此下
T42n1824_p0057a23║第二縱破釋章門。但釋初門、不釋後二，以初
T42n1824_p0057a24║破故後二自崩。又初門是通立通破，以三時
T42n1824_p0057a25║有去者名為通立。破三時有去名為通破，從
T42n1824_p0057a26║此文是別破別立。別立去者去為別立，破去
T42n1824_p0057a27║者去為別破。上破法中亦有縱奪二門、通別
T42n1824_p0057a28║兩意也。初問、次答。此問是外道犢子及成實
T42n1824_p0057a29║等義，並明有人御去法而去。但成實二師：一
T42n1824_p0057b01║云別有人體人用、二無體但有假用，此中含
T42n1824_p0057b02║其二說也。「答曰」下，三偈為三：初無體破、次兩
T42n1824_p0057b03║法破、三各體破。初上半牒而不受、下半正作
T42n1824_p0057b04║無體破。若離法別有人體，即人可御法而去；
T42n1824_p0057b05║以離法無人體，云何人御法而去？問：論主用
T42n1824_p0057b06║無體以破耶？答：不爾。汝既云去者，即用去以
T42n1824_p0057b07║成者，則者無自體。如用指以成捲，捲無自體，
T42n1824_p0057b08║非用無體破外有體。又如人作師子，師子不
T42n1824_p0057b09║能去，須人御方去。今明此二相離可得爾耳，
T42n1824_p0057b10║離兩脚動無別有人，故不得去。此通得破外
T42n1824_p0057b11║道、犢子、成實等義。既其易知，不煩作也。第二
T42n1824_p0057b12║偈二法破者，前偈是奪破，今二偈並是縱關。
T42n1824_p0057b13║上半牒、下半破。破意云：若避前無體而言有
T42n1824_p0057b14║體，今縱有體墮二去：者前之去以為者體，者
T42n1824_p0057b15║後之去為者所用。問：二去有何過？答：二去法
T42n1824_p0057b16║是二色陰，即二身動，一人二身是為大過。又
T42n1824_p0057b17║人法不相離，法二即人二、人一即法一。汝
T42n1824_p0057b18║一人而法二，亦可人二而法一也。又法二即
T42n1824_p0057b19║人二，此之二人各往東西，則東西去者復用
T42n1824_p0057b20║去法去亦有二去，既有二法復成二人，如是
T42n1824_p0057b21║一人成無量人，具如前說。長行有二論。一本
T42n1824_p0057b22║云：一以去法成去者、二去者成已然後用去
T42n1824_p0057b23║法。此文為定，餘本悉非。所以然者，初明以
T42n1824_p0057b24║一去法為人體、次一去法為人用，故成一人
T42n1824_p0057b25║二法過也。第三偈各體破，亦云獨去破。上半
T42n1824_p0057b26║牒而標過、下半正明各體。「離去有去者」，汝明
T42n1824_p0057b27║去者用去法，必先有去者而後用去法，即是
T42n1824_p0057b28║離去法有去者體也。「說去者有去」，師云：「離去
T42n1824_p0057b29║有去者，外人懷中作如是解：離去別有去者，
T42n1824_p0057c01║說去者有去。口中復說：去者御去法而去。故
T42n1824_p0057c02║云各體也。」又此句意詺外義成上離過。汝先
T42n1824_p0057c03║有者體，而說者用於法，故知離法別有者體。
T42n1824_p0057c04║此偈與破去法中各體破全同，但上明時法
T42n1824_p0057c05║各體，今明人法各體為異耳。問：前各體破與
T42n1824_p0057c06║無體破相次，今何故在二體後耶？答：蓋是翻
T42n1824_p0057c07║論者誤。何以知然？外人前立三時有去者，青
T42n1824_p0057c08║目就二法破中以結三時中無去者竟，更說
T42n1824_p0057c09║此偈者，當知是誤也。若非翻論者誤，則是梵
T42n1824_p0057c10║文本失。「復次若決定有去有去者應有初發」，
T42n1824_p0057c11║第三次以三時破發。發與去異者，取其異靜之
T42n1824_p0057c12║義稱之為發，動足成步目之為去，故去則是
T42n1824_p0057c13║果、發則為因。世間云「千里之行皆因發足，合
T42n1824_p0057c14║抱之本起自毫端。」故破發也。至此已來，文三
T42n1824_p0057c15║義四。文三者，初破去法、次破去人、今破初發。
T42n1824_p0057c16║義四者，謂破人、法、因、果義也。就文為二：初長
T42n1824_p0057c17║行、次偈本。長行為二：初序立；「而於三時中求
T42n1824_p0057c18║發不可得」者，序破也。就三偈為四：初偈開三
T42n1824_p0057c19║時門、次偈釋三時門、第三半偈破三時、第四
T42n1824_p0057c20║半偈總結破。初門為二：三句明三時無發、下
T42n1824_p0057c21║一句呵之。問：上云去是果、發是因，云何就已
T42n1824_p0057c22║去之果求覓初發之因耶？答：此非果中求因，
T42n1824_p0057c23║乃是三時門之名耳。上已用三時門求無去
T42n1824_p0057c24║法，次就三時門求無去人，今就三時門求無
T42n1824_p0057c25║初發。故三時門是能破，人法因果等是所破
T42n1824_p0057c26║也。問：何故就三時門破此等法耶？答：去法去
T42n1824_p0057c27║人及初發並是起動有為之法，必墮三世，故
T42n1824_p0057c28║就三世中求之也。「何處當有發」者，三世中既
T42n1824_p0057c29║無，三世外則是無為，無為亦無發，是故呵之。
T42n1824_p0058a01║「何以故三時中無發」者，生下釋破偈也。前唱
T42n1824_p0058a02║三時無，未釋所以無，今釋所以無，故有此文
T42n1824_p0058a03║也。「未發無去時」者，第二釋三時無發，上半釋
T42n1824_p0058a04║二時無發、下半釋未去無發。未發無去時，釋
T42n1824_p0058a05║上去時中無發。「亦無有已去」，釋已去無發。章
T42n1824_p0058a06║門偈則就三時次第，故先已、次未、後去時，今
T42n1824_p0058a07║釋就緩切次第，先破其切、後破其緩，以正計
T42n1824_p0058a08║去時有發及已去中有發故也。又是逐文勢
T42n1824_p0058a09║鉤鎖，接最後去時無發，仍即釋之也。問：云何
T42n1824_p0058a10║未發無去時釋去時中無發耶？答：若未發有
T42n1824_p0058a11║時，可從時中發；未發竟無時，從何處發耶？問：
T42n1824_p0058a12║未發何故無時耶？答：發是動發之法，因法故
T42n1824_p0058a13║有時；未發則無法，無法云何有時耶？問：若爾，
T42n1824_p0058a14║今因發故有時，可得從時中發耶？答：若因發
T42n1824_p0058a15║有時，即時無自體，時無自體即發無所賴，云
T42n1824_p0058a16║何得從時中發耶？問：此與上破法何異？答：初
T42n1824_p0058a17║章門偈與破法中初偈三時求去法不可得全
T42n1824_p0058a18║同，今此偈與上破法中無體偈全同，好體破
T42n1824_p0058a19║發亦應具有四破：一無體破、二各體、三二法、
T42n1824_p0058a20║四兩人。但上以具明，今略舉初門，即餘三可
T42n1824_p0058a21║領也。亦無有已去，釋已去中無發。亦具二義：
T42n1824_p0058a22║一者若未發有已去之時，可從已去時中發；
T42n1824_p0058a23║未發竟無已時，云何從已時中發？二者因發
T42n1824_p0058a24║有時，時即無自體，法何所賴而得發耶？「是二
T42n1824_p0058a25║應有發」者，結上二義應有發，而今尚無。未去
T42n1824_p0058a26║是未來，未來未有時，云何得從時中發耶？「無
T42n1824_p0058a27║去無未去」此，第三次破無三時。破無三時者，
T42n1824_p0058a28║上來三處用三時破去法、去人及初發竟，今
T42n1824_p0058a29║次破此三時，則前破所破、今破能破。問：何故
T42n1824_p0058b01║破三時耶？答：恐外人云若三時中盡無人法
T42n1824_p0058b02║因果，何故有此三時耶？既其有時，必應有法。
T42n1824_p0058b03║又既有能破，應有所破。是故今明法無故時
T42n1824_p0058b04║無，所破無故能破亦無也。「一切無有發」者，第
T42n1824_p0058b05║四總結破。一切無者，謂無去法去人等，但發
T42n1824_p0058b06║最在後，故偏舉之耳。「何故而分別」者，不應分
T42n1824_p0058b07║別有人法因果及三時也。長行云「發無故無
T42n1824_p0058b08║去」，此明因無故果無也。「無去故無去」者，法無
T42n1824_p0058b09║故人無也。何得有已去未去去時。此是法無
T42n1824_p0058b10║故無時。亦是所破無故能破亦無也。問：何故
T42n1824_p0058b11║呵外人耶？答：此章破去事竟，故總結呵也。「問
T42n1824_p0058b12║曰無去無去者應有住住者」，第二以三時門
T42n1824_p0058b13║破住。破住二意：一先破動、今破靜，令悟四儀
T42n1824_p0058b14║宛然而未曾動靜；二破住為成破去。上就去
T42n1824_p0058b15║門破去，今就住門破去。既其見住則去心必
T42n1824_p0058b16║生，今破其住則無靜對動，則去心都息。就中
T42n1824_p0058b17║有二：前問、次答。問有二：初領前無去、次問後
T42n1824_p0058b18║有住。作此問者凡有三義：一者外人雖知無
T42n1824_p0058b19║去而未解無住，故請問之；二者欲舉住證去；
T42n1824_p0058b20║三欲有無相待以無去對有住，則是有無相
T42n1824_p0058b21║對也。答中三偈四章：初偈明三時門無住；次
T42n1824_p0058b22║偈偏釋初門無住；三上半偈重以三時門破
T42n1824_p0058b23║去者住、次下半偈類破餘法。初偈上半明二
T42n1824_p0058b24║門中無住、下半明無第三門。「去者則不住」，此
T42n1824_p0058b25║是正去則無有住。「不去者不住」，無去可待，故
T42n1824_p0058b26║無有住。又世間有二種住：一者未住、二者本
T42n1824_p0058b27║住。本住者，不去稱之為住，亦是去前住。未住
T42n1824_p0058b28║者，息去然後住，亦是去後住。去者不住，破其
T42n1824_p0058b29║未住。若正法即有去者而不得住，若其息去
T42n1824_p0058c01║即無復去者，令誰住耶？如息五指即無捲可
T42n1824_p0058c02║住。次句破本住，易知。第二偈破去者住，偏釋
T42n1824_p0058c03║初門。又例上破去，具通別，初門通破住、此
T42n1824_p0058c04║門別破住也。又例上應有縱奪門，上奪、今縱
T42n1824_p0058c05║也。上半牒而不受、下半正破。破意云：離去法
T42n1824_p0058c06║無去人，若有去人即有去法，便不得住。若息
T42n1824_p0058c07║去法，即無復去人，令誰住耶？故人義若成便
T42n1824_p0058c08║不得住，住義若成即無復有人，進退屈也。又
T42n1824_p0058c09║離法無人，汝欲息法令人住者，亦應息人而
T42n1824_p0058c10║法住耶？眾事推之，畢竟無住。「去未去無住」，第
T42n1824_p0058c11║三舉三時門重破去者住。上是奪門，明去者
T42n1824_p0058c12║不得住。今縱，汝必言去者息去法而住者，於
T42n1824_p0058c13║何時中住？已去中是已滅，即無住；未去則未
T42n1824_p0058c14║有住；去時還墮二門。此猶是捉上三時門破
T42n1824_p0058c15║住。至此已來凡四過，用三時門破也。「所有行
T42n1824_p0058c16║止法」者，第四類破餘法。問：行止是何法耶？答：
T42n1824_p0058c17║生死流轉相續為行，涅槃滅生死流動為止。
T42n1824_p0058c18║上以破動靜二儀，今破生死、涅槃兩法，即一
T42n1824_p0058c19║切諸法畢竟無遺也。問：品題破去來而不破
T42n1824_p0058c20║於來，不題破住及行止，何故破耶？答：品欲釋
T42n1824_p0058c21║八不之未，故以去來相對。但去來更無兩體，
T42n1824_p0058c22║此望為去、彼觀為來，故破去即破來也。今欲
T42n1824_p0058c23║遍窮萬法，故動靜二儀、生死涅槃兩法皆不
T42n1824_p0058c24║可得。問：今此破意在何耶？答：令悟此身不動
T42n1824_p0058c25║不靜，非生死流轉，亦非涅槃止息，即是以觀
T42n1824_p0058c26║發中、因中發觀，於此身心不起凡夫二乘有
T42n1824_p0058c27║所得心，常與道合也。「問曰汝雖種種門」下，若
T42n1824_p0058c28║開四門，初三時門已竟，今是第二一異門破
T42n1824_p0058c29║也。若二周明義，初周已竟，今是第二周。問：
T42n1824_p0059a01║何以知有二周意耶？答：上破去住及類行止
T42n1824_p0059a02║等竟，而今更破去去者，當知是重破，故有二
T42n1824_p0059a03║周也。問：何故明二周耶？答：利根聞初周略破
T42n1824_p0059a04║即解，鈍根未悟，更廣破之。就文為二：初問、次
T42n1824_p0059a05║答。問有二：初領前無；「而眼見」下，第二立有去
T42n1824_p0059a06║住也。問：品初已明眼見三時有作，今復云眼
T42n1824_p0059a07║見，與前何異？答：初明眼見，論主就三時門
T42n1824_p0059a08║求之不得。外人云：汝雖巧難，我不能答；而道
T42n1824_p0059a09║理終有，以眼見故。二者上直舉眼見，而論主
T42n1824_p0059a10║即破。外人今便反難論主：若三時中無眼不
T42n1824_p0059a11║應見，今既眼見則不應無，故無則不應見，
T42n1824_p0059a12║見故非是無。所以異上也。又外人反問論主：
T42n1824_p0059a13║有世諦以不？若有世諦即有去住，若無世諦
T42n1824_p0059a14║則是邪見。又真諦可無，世諦云何是無？若言
T42n1824_p0059a15║世諦中無，則真諦應有，是則大亂。又若俗無
T42n1824_p0059a16║真有，即色可聞、聲可見，眼應聞、耳應見也。三
T42n1824_p0059a17║者外人復云：若無而顛倒故見者，有無俱倒，
T42n1824_p0059a18║何故見有不見無耶？又等是顛倒見，無有一
T42n1824_p0059a19║去而見一去，何故不於一人見於二去，復於
T42n1824_p0059a20║二人見一去耶？四者汝口說無，我眼見有，則
T42n1824_p0059a21║眼見是實，口說難信。有如是等義，故重舉眼
T42n1824_p0059a22║見問論主也。「答曰」下，第二破。就文為三：初偈
T42n1824_p0059a23║雙牒雙定、次兩偈雙牒雙難、後一偈雙結雙
T42n1824_p0059a24║呵。前長行呵云「肉眼所見不可信」者，汝信
T42n1824_p0059a25║眼所見，不信論主口破者，宜撿口眼二因。外
T42n1824_p0059a26║人以無明顛倒為因，感得肉眼；諸佛菩薩以
T42n1824_p0059a27║波若為因，宣之於口。故眼不可信，我破即可
T42n1824_p0059a28║信。又汝現世無明心流入眼，故眼見不可信；
T42n1824_p0059a29║我以觀辨我心、論宣於口，蓋從二惠心流入
T42n1824_p0059b01║此口，故口可信、眼不可信。又眼不可信者，
T42n1824_p0059b02║熱病人種種橫見，故口言有物。汝無明熱病
T42n1824_p0059b03║橫有所見，故言有去來。又汝言見一何故不
T42n1824_p0059b04║見二者，此見不見並是汝之倒情。汝見一既
T42n1824_p0059b05║不可信，汝之不見亦不可信。如是五句也。又
T42n1824_p0059b06║此是顛倒，與顛倒相應，故所見不亂也。又若
T42n1824_p0059b07║我言無而見有者，可受此難；汝自見有，今就
T42n1824_p0059b08║汝求有不得，故汝有不可信。汝若執無而見
T42n1824_p0059b09║有者，我亦破之也。又云：既稱肉眼所見不可
T42n1824_p0059b10║信，何得云佛見世諦與凡夫不異，但有著不
T42n1824_p0059b11║著不同故分凡聖耶。又汝無始來作此信不
T42n1824_p0059b12║得解脫，欲得解脫，不應信此六情。故信波若
T42n1824_p0059b13║則不信一切法，信一切法則不信波若。波若
T42n1824_p0059b14║生則一切法不生，一切法生則波若不生。二
T42n1824_p0059b15║河傾滿亦復如是。外人既舉眼所見可信，論
T42n1824_p0059b16║主以一異類破顯即事可信，故就一異求之
T42n1824_p0059b17║不成也。又一異撿不可得，當知慧眼所見現
T42n1824_p0059b18║可信也。如〈因緣品〉世間現見故，世間眼見也。
T42n1824_p0059b19║問：一異撿云何現可信耶？答：汝言眼見有去
T42n1824_p0059b20║人去法者，汝眼為見其是一物、為見是其二
T42n1824_p0059b21║物耶？即事責之，則外人於眼見事便爾無對，
T42n1824_p0059b22║故眼見事不成也。又作一異破者，然計有去
T42n1824_p0059b23║者即是我見，我見為一異本，一異是斷常本，
T42n1824_p0059b24║斷常是六十二見本。故《大品》云「譬如我見攝
T42n1824_p0059b25║六十二見」，故知我見為本。由有我故，推我與
T42n1824_p0059b26║陰一，即陰滅我滅，成於斷見；陰與我異，陰滅
T42n1824_p0059b27║我存，故起常見。故一異是斷常本。既有斷常
T42n1824_p0059b28║便起六十二見，從見則起愛，愛見因緣故有
T42n1824_p0059b29║業苦。今破一異之本，則枝末之見自傾，即令
T42n1824_p0059c01║悟眾生累無不寂、德無不圓。累無不滅，不可
T42n1824_p0059c02║為有；德無不圓，不可為無，故得中道法身也。
T42n1824_p0059c03║又一異是十四難，一異既傾，十四難便壞也。
T42n1824_p0059c04║問：一異為破一人、為破兩計？答：若直舉眼見
T42n1824_p0059c05║救義，則一異破一立也；若執一異，則破二人
T42n1824_p0059c06║也。問：何人執一異耶？答：若直取色法為身，動
T42n1824_p0059c07║故名為去法，去法成人名為去者，則非僧佉
T42n1824_p0059c08║等四外道義，以四外道並計色與神異。而自
T42n1824_p0059c09║執神與覺一異，有四師耳。若總以五陰為身，動
T42n1824_p0059c10║名為去法者，即亦是四外道義也。而成論師
T42n1824_p0059c11║明假，有即實義、異實義，即入今二門責之。又
T42n1824_p0059c12║成論師計假人有體有用，是計異義。計假人
T42n1824_p0059c13║無體，還以五陰為體，是人法一義也。初偈雙
T42n1824_p0059c14║牒雙非，易知也。次兩偈雙牒雙破。破一中，
T42n1824_p0059c15║上半牒、下半破。所以舉作作者並去去者，以
T42n1824_p0059c16║去去者一義過昧、作作者一義過顯，故將顯
T42n1824_p0059c17║以並昧也。作是瓶，此是色法。作者是人，非色
T42n1824_p0059c18║法。汝去亦是色法，去者非色法。去去者既一，
T42n1824_p0059c19║則作作者亦一。若一者，二俱有情、二俱無情，
T42n1824_p0059c20║二俱有色、二俱無色也。師責成實義云：「汝人
T42n1824_p0059c21║起善惡，善惡是所作、人是能作，若一則無能
T42n1824_p0059c22║所，若有能所則不得一，若一復有能所則是
T42n1824_p0059c23║亦一亦異，亦異故有能所、亦一故無能所。又
T42n1824_p0059c24║能所既一，起善惡既有兩法，應當兩人；若人
T42n1824_p0059c25║一則善惡應一。又如人起四心，四心迭代，四
T42n1824_p0059c26║人亦爾，若人一則四心應一。」他又云：人能作
T42n1824_p0059c27║善惡、不當善惡，心為善惡體、不當解惑。今問：
T42n1824_p0059c28║若解惑與心一，則心一則解惑應一。善惡與
T42n1824_p0059c29║人一，人一則善惡一。若人不當善惡，何處離
T42n1824_p0060a01║善惡色心別有人？若別有人，人應在善惡色
T42n1824_p0060a02║心外，柱應在四微外。又若異心別有善惡，應
T42n1824_p0060a03║異青黃別有色也。第二偈上半亦牒不半破。
T42n1824_p0060a04║而將離以責其異者，亦離顯而異昧故也。汝
T42n1824_p0060a05║既得異，應得相離。相離有五：一者東西離，去
T42n1824_p0060a06║若在東者應居西。二者有無離，未有去法應
T42n1824_p0060a07║先有去人，未有去人應先有去法。三存亡離，
T42n1824_p0060a08║去人死去法應存，去法亡去人應在。四去住
T42n1824_p0060a09║離，去法自去而人自住，去人自去而去法應
T42n1824_p0060a10║住。五不相成異，人法既異則不相成，如牛二
T42n1824_p0060a11║角。長行為二：初雙牒，總唱有過；次「何以故」，
T42n1824_p0060a12║釋一異過，先釋一、次釋異。一中為三：一標錯
T42n1824_p0060a13║亂及破因緣過；「因去有去者」下，第二雙釋；「一
T42n1824_p0060a14║中」下，第三雙結。釋中有二：初釋破因緣者，既
T42n1824_p0060a15║因去有去者，云何言一？故是破因緣。「又去」下，
T42n1824_p0060a16║釋錯亂，有二：一人法、二常無常。人通四儀是
T42n1824_p0060a17║故為常，四儀迭代興廢故名無常，非是破
T42n1824_p0060a18║外道人常義也。若一，應俱常、俱無常，喚人應
T42n1824_p0060a19║得法、召法應得人，故是錯亂。「一中有如是過」
T42n1824_p0060a20║者，第三雙結。或解云：釋一中三過一結。三過
T42n1824_p0060a21║者，第一門法體亂過；「又去名為法」下，第二名
T42n1824_p0060a22║亂過；「人常法無常」下，義亂過。夫論謬立不出
T42n1824_p0060a23║三亂，謂體、名、義也。「一中有如是過」者，第四結
T42n1824_p0060a24║也。異中亦應有三離：一東西離、二有無離、三
T42n1824_p0060a25║存亡離，四總結。今略無初離也。第三段上半
T42n1824_p0060a26║雙牒、下半雙呵，易知也。「因去知去者」，第三因
T42n1824_p0060a27║緣門破。有此門來凡有三意：一者前破一異
T42n1824_p0060a28║破人法體，今因緣門破人法用，故二偈文並
T42n1824_p0060a29║稱不能用則體用俱寂。二者上破一異，而犢
T42n1824_p0060b01║子立人法不受此破，別有人體故不可言一、
T42n1824_p0060b02║而因於陰故不可言異，如別有火體不可與
T42n1824_p0060b03║薪一、而因託於薪不可言異。雖不可一異，而
T42n1824_p0060b04║人能御法、法能成人，有人法用義，故今破之
T42n1824_p0060b05║也。三者上來破性人法，今破因緣人法，則
T42n1824_p0060b06║性空因緣空義也。二偈為二：初偈破者「不能
T42n1824_p0060b07║用是去」，次偈破者「不能用異去」。是去者，是者
T42n1824_p0060b08║所因，去者不能用；異去者，非者所因，去者亦
T42n1824_p0060b09║不能用。而此二偈反覆相成。初偈免二去而
T42n1824_p0060b10║墮無用，後偈若其有用便墮二法。又初偈破
T42n1824_p0060b11║不得動第一步，第二偈破不得動第二步，尚
T42n1824_p0060b12║不得動第二步，況千里行耶？故一切法無動
T42n1824_p0060b13║轉者也。初偈上半明人不能用法、下半明法
T42n1824_p0060b14║不能運人。「因去知去者」，此牒外人義。若端拱
T42n1824_p0060b15║靜坐，此直是人耳，不知是去者。以其因動足，
T42n1824_p0060b16║即知是去人，故云因去知去者。「不能用是去」
T42n1824_p0060b17║者，論主破也。是去，即者所因去，而者不能用。
T42n1824_p0060b18║若離去別有者體，者可能用去法。今因去知
T42n1824_p0060b19║者，則者無自體，云何能用去法？又無自體即
T42n1824_p0060b20║無者，誰用去法耶？如因色心成人，若未有色
T42n1824_p0060b21║心，則本無有人。既因色心成人，離色心無人，
T42n1824_p0060b22║人云何還能用色心耶？又不得色心成人，凡
T42n1824_p0060b23║成必有能所，色心是能成、人是所成。今離色
T42n1824_p0060b24║心無人，云何色心是能成、人為所成耶？「先無
T42n1824_p0060b25║有去法」，下半有二義：一釋上半，若去者之前
T42n1824_p0060b26║別有去法可因法知者，者能用法。今因者有
T42n1824_p0060b27║法、者前無法，云何因法知者而言者能用法？
T42n1824_p0060b28║此則上半破其者能用法。下半破其因法知
T42n1824_p0060b29║者。次意上半破者能用法，下半破法能運者。
T42n1824_p0060c01║去者之前別有去法，可言法能運者；今因者
T42n1824_p0060c02║有法，則去者之前無有去法，云何言法能運
T42n1824_p0060c03║者？長行云「是去法未有時無有去者」，此明因
T42n1824_p0060c04║法有去者，者無自體，故不能用去法耳。「亦無
T42n1824_p0060c05║已去未去去時」，未有去法，非但無者亦無三
T42n1824_p0060c06║時，明因法有時耳。既因法有者，者無自體，云
T42n1824_p0060c07║何者於三時中用得去耶？「如前有城」下，釋下
T42n1824_p0060c08║半。初舉譬反釋。先有人、後有城，人可趣城。前
T42n1824_p0060c09║有法、後有人，法可運人。而人法互相因，不得
T42n1824_p0060c10║先後，云何言先有法而能運人？復何得言先
T42n1824_p0060c11║有法因法知人耶？第二偈破異去，上半牒、下
T42n1824_p0060c12║半破。外云：初動一步是者所因去，以去法成
T42n1824_p0060c13║者體，者可不能用。今進第二步，異於成者之
T42n1824_p0060c14║去，名為異去。此去既不成者體，則者應能用。
T42n1824_p0060c15║是故破云「於一去者中不得二去故」。初去以
T42n1824_p0060c16║成者體，次去為者所用，則是二去。二去則二
T42n1824_p0060c17║動二身，如上無量過也。汝若言至第二步時
T42n1824_p0060c18║初步已滅無有二法過者，則但有後步，則唯
T42n1824_p0060c19║有成者之去，則者不能用，同初偈過，故免二
T42n1824_p0060c20║去則墮無用、得有用則成二去。又初步成者
T42n1824_p0060c21║體，者無自體，云何得運初步進至第二步？又
T42n1824_p0060c22║縱將初步進至第二步，則至第二步時猶有
T42n1824_p0060c23║初步，則一人有二去，無有是處。凡論有去，
T42n1824_p0060c24║要初步滅進至第二步，無有將初步至第二
T42n1824_p0060c25║步、第二步時猶有初步也。故偈云「於一去者
T42n1824_p0060c26║中不得二去故」。又初步滅則者亦滅，不得至
T42n1824_p0060c27║第二步；初步不滅，猶有初步，亦不得至第二
T42n1824_p0060c28║步。故一切人無有動步之義也。又一去成者
T42n1824_p0060c29║體，此是前時去；一去成者用，此是後時去。但
T42n1824_p0061a01║當前時去，未有後時去；至後時去，無有前時
T42n1824_p0061a02║去。恒是一去，只有成義，無有用義。故偈云「於
T42n1824_p0061a03║一去者中不得二去故」。又若後時去，猶是前
T42n1824_p0061a04║時去，當一人則有前後兩時去，亦一時中有
T42n1824_p0061a05║前後兩法、前後兩時，何有此義？又當前時去，
T42n1824_p0061a06║只有成者體，者用何物得至後時耶？如藉此
T42n1824_p0061a07║五陰四微以成此人柱，即此人柱尚不能御
T42n1824_p0061a08║此陰此微，云何能御後時之微陰耶？又前時
T42n1824_p0061a09║之去成者體而未能去，則不名去法。若名去
T42n1824_p0061a10║法，則應能去；若能去，何用後時去耶？又舉例，
T42n1824_p0061a11║如前時之眼成者體，者不能見，後時之眼被
T42n1824_p0061a12║者用方能見。何有此義耶？又後時之眼不成
T42n1824_p0061a13║我體，則是他眼，何有此人用他眼耶？「決定有
T42n1824_p0061a14║去者」，第四有無破，亦云決定不決定破。夫論
T42n1824_p0061a15║有去，人、去、法要須具三：一假時而去、二有人
T42n1824_p0061a16║法之體、三有人法之用。三時門破其假時而
T42n1824_p0061a17║去，一異門破其人法之體，因緣門洗其人法
T42n1824_p0061a18║之用。此三若無，則一切盡矣。而汝意猶未已，
T42n1824_p0061a19║今更以兩門領其大要：人法俱有則不成人
T42n1824_p0061a20║法、人法俱無則不成人法，故有此門也。又
T42n1824_p0061a21║初二門破性、因緣門破假，性假若空則一切
T42n1824_p0061a22║都壞。若踟蹰道門、怏怏此旨，今更兩門令滯
T42n1824_p0061a23║情永寂。若定有即常，常無有去；定無則斷，
T42n1824_p0061a24║斷令誰去耶？又決定則不因法有人，人本實
T42n1824_p0061a25║有；不決定即是因法有人，人本實無。此二即
T42n1824_p0061a26║總該一切。不因法有人，人是常人；因法有人，
T42n1824_p0061a27║人是無常人。又不因法有人，人是實人；因法
T42n1824_p0061a28║有人，人是假人。破此二，即一切皆盡。又不因
T42n1824_p0061a29║法有人，別有假體；因法有人，則無假體。此二
T42n1824_p0061b01║亦收一切。二偈為三：初偈明定有人無人不
T42n1824_p0061b02║能用法、次半偈明定有法無法人不能用、三
T42n1824_p0061b03║半偈結人法能所一切都空。初偈為二：上半
T42n1824_p0061b04║明定有人。「不能用三去」者，既決定有人，體即
T42n1824_p0061b05║不因去法成人，此人是常，常即不動，云何用
T42n1824_p0061b06║三去？又不因法有人，人獨自有，應獨自去，不
T42n1824_p0061b07║須用法，復是不用三。又決定有者，者不因法
T42n1824_p0061b08║成，者不因法成即無有此者，誰用三去？又既
T42n1824_p0061b09║決定有者，則決定有法，法自能去，何須者用？
T42n1824_p0061b10║又不因法有人，人應常去無有息期，以無去
T42n1824_p0061b11║法可息故。下半若因法有人，則人無自體，
T42n1824_p0061b12║無自體則無人，誰用法耶？又無自體，即同上
T42n1824_p0061b13║不能用是去過也。此偈上下半進退破之，上
T42n1824_p0061b14║半明有人即不因三去、下半若因三去即無
T42n1824_p0061b15║有人，故上半有即不因、下半明因即不有。又
T42n1824_p0061b16║上半破外義、下半破內義。上半破犢子及假
T42n1824_p0061b17║有體、下半破假無體也。餘二段易知。長望論
T42n1824_p0061b18║意不可思議，住而不靜、去而非動，履地而無
T42n1824_p0061b19║處，豈非不可思議耶。長行釋三段即三。釋上
T42n1824_p0061b20║半為二：初別釋三事，謂人法時，以立中要具
T42n1824_p0061b21║此三故也。「若決定有去者」，此釋偈中不能用
T42n1824_p0061b22║之辭，即是釋破也。夫因去有者，者息去而住。
T42n1824_p0061b23║既不因去有者，者即無去可息，即者常應去
T42n1824_p0061b24║都無住期，故云「不應有住」也。釋下半有二論
T42n1824_p0061b25║本，今用一本云「因去法得名去者」，若先無
T42n1824_p0061b26║去法，即無去者。此文為正，餘本煩也。「不得言
T42n1824_p0061b27║定有不得言定無」者，若作破義，結破上定有
T42n1824_p0061b28║定無俱不可得，故云不得言定有及定無也。
T42n1824_p0061b29║若作立義，因緣義不可定有、不可定無也。又
T42n1824_p0061c01║此即二諦義，真諦空故不得定有、世諦有故
T42n1824_p0061c02║不得言定無，此用二諦互破其定有定無也。
T42n1824_p0061c03║又世諦是因緣有，不可得言自性有；真諦是
T42n1824_p0061c04║因緣無，不得言自性無。此破性有無，明因緣
T42n1824_p0061c05║二諦也。又不得言定有、不得言定無，並就世
T42n1824_p0061c06║諦，世諦是假有，假有不可言定有、假有不可
T42n1824_p0061c07║言定無、假有不可言亦有亦無、假有不可言
T42n1824_p0061c08║非有非無，此是世諦假有絕性有無四句也。
T42n1824_p0061c09║而絕假有者乃是真諦。世諦假有既絕四，真
T42n1824_p0061c10║諦假無亦絕四，故二諦並四絕也。然二諦意
T42n1824_p0061c11║乃多具上來諸義也。「如幻如化」，幻為十喻之
T42n1824_p0061c12║始、化為十喻之終，故舉初後也。幻去宛然，
T42n1824_p0061c13║豈是定無？幻去非去，豈是定有？成上非定有
T42n1824_p0061c14║無之言也。又求彼人法虛怳不能得，故名如
T42n1824_p0061c15║幻化耳，不執虛破實也。
T42n1824_p0061c16║中觀論疏卷第四（本）
T42n1824_p0061c17║
T42n1824_p0061c18║
T42n1824_p0061c19║中觀論疏卷第四（末）
T42n1824_p0061c20║
T42n1824_p0061c21║釋吉藏撰
T42n1824_p0061c22║六情品第三
T42n1824_p0061c23║問：何因緣故有此品耶？答：二十七品猶是二
T42n1824_p0061c24║十七門，所入更無異。為通入諸法實相之理，
T42n1824_p0061c25║唯此一理名之為實，自斯以外並皆虛妄。故
T42n1824_p0061c26║《智度論》云「唯除實相，餘一切法並名為魔。」所
T42n1824_p0061c27║以然者，一切諸法皆是虛妄，又能生煩惱，煩
T42n1824_p0061c28║惱生業，業生苦果，故名為魔。實相之法不可
T42n1824_p0061c29║取著，是滅煩惱處，故不名魔。問：實相何故不
T42n1824_p0062a01║可取著？答：若以有心著實相，實相竟非有，故
T42n1824_p0062a02║有心不能著；若以無心著實相，實相竟非無。
T42n1824_p0062a03║如是亦有亦無、非有非無四句，內外並不能
T42n1824_p0062a04║著，故不生煩惱。既不生煩惱，會於實相，能滅
T42n1824_p0062a05║罪累。故論云「譬如蛇著一切物，唯不能著火
T42n1824_p0062a06║炎。波若如火炎，四邊不可觸，以燒手故。」是
T42n1824_p0062a07║以眾生能著一切法，不能著實相。實相既是
T42n1824_p0062a08║滅煩惱處，是以二十七門並為通於實相，實
T42n1824_p0062a09║相若顯便發正觀，正觀若發戲論斯亡。是以
T42n1824_p0062a10║論初云「能說是因緣，善滅諸戲論。」蓋是十方
T42n1824_p0062a11║三世諸佛菩薩經論之大意也。問：若爾，何故
T42n1824_p0062a12║有二十七門？答：龍樹開諸門者但為入理，意
T42n1824_p0062a13║不在門；若不取所入理為正，而但尋究通理
T42n1824_p0062a14║之門或前或後、或破或立者，如是之人住在
T42n1824_p0062a15║門外竟不能入理。論主意在入理不在於門，
T42n1824_p0062a16║而人在諸門不在入理，與論相違，非師資之
T42n1824_p0062a17║道。又尋究諸門既不入理，則舊惑不除，更於
T42n1824_p0062a18║門處起新煩惱，可謂服於甘露還成毒藥，故
T42n1824_p0062a19║亦不應問次第也。而復須明次第者，上就動
T42n1824_p0062a20║靜四儀顯於實相，令發生正觀滅諸煩惱；今
T42n1824_p0062a21║就六根顯於實相，令發生正觀滅諸煩惱。若
T42n1824_p0062a22║前門已悟，不須此品；但為根性不同、受悟各
T42n1824_p0062a23║異，歷法觀之，故復說也。問：何故就此身心顯
T42n1824_p0062a24║於實相發觀滅惑？答：一切凡夫於此身心常
T42n1824_p0062a25║起愛見煩惱，以煩惱故有業，業故受苦報。今
T42n1824_p0062a26║觀察此身本來寂滅即是實相，既是實相便
T42n1824_p0062a27║是法身。故《淨名經》云「觀身實相，觀佛亦然。」蓋
T42n1824_p0062a28║是一論之通意也。次別明六情次去來者，〈因
T42n1824_p0062a29║緣品〉釋八不之始、〈去來品〉解八不之終，始終
T42n1824_p0062b01║既彰則一切法畢竟不可得。外人不受斯旨，
T42n1824_p0062b02║若一切畢竟空者，經明十二入攝一切法，云
T42n1824_p0062b03║何言一切法空？若一切法空，不應說十二入。
T42n1824_p0062b04║故上二品總破一切法，今對論主總立一切
T42n1824_p0062b05║法，故說此品也。二者接次鉤鎖相生者，上品
T42n1824_p0062b06║初外人舉世間眼見三時有去，謂過去已去、
T42n1824_p0062b07║未來當去、現在正去。論主即就三世捨無有
T42n1824_p0062b08║去：過去既謝，去法已滅，即無有去；未來未
T42n1824_p0062b09║有，亦無有去；現在一念不停、舉足便滅，亦無
T42n1824_p0062b10║有去。惑者問云：若三世無去，即眼不應見；既
T42n1824_p0062b11║有眼所見，不應無。論主更以三門求眼所見
T42n1824_p0062b12║竟不可得，何所見耶？今外人復云：若無所
T42n1824_p0062b13║見去來，應無能見之眼；既有能見之眼，寧無
T42n1824_p0062b14║所見去來？故此品觀無能見之眼，即入實相
T42n1824_p0062b15║與實相相應，既與實相相應即不受此六根，
T42n1824_p0062b16║以不受六根名為法身，為眾生故化生五道，
T42n1824_p0062b17║說此法門使物了悟亦得法身。是以次〈去來
T42n1824_p0062b18║品〉觀於六情。問：云何名於眼情？答：計於眼情
T42n1824_p0062b19║凡有七種：一者世俗之流但云眼能見色，而
T42n1824_p0062b20║不能窮究本末原由。二者外道之人云五塵
T42n1824_p0062b21║生五大，五大成五根。但眼內火大偏多，故眼
T42n1824_p0062b22║能見色；耳內空大偏多，故耳能聞聲；鼻根
T42n1824_p0062b23║地大偏多，故鼻能聞香；舌根水大偏多，故舌
T42n1824_p0062b24║能知味；身根風大偏多，故身能覺觸；意根既
T42n1824_p0062b25║是心識，非五大所成，若是肉心，為地大所成
T42n1824_p0062b26║也。三者復有外道謂但以一塵成一大，如色
T42n1824_p0062b27║塵成火大，而火大成眼根，故眼能見色；聲塵
T42n1824_p0062b28║成空大，空大成耳根，故耳能聞聲；味塵成水
T42n1824_p0062b29║大，水大成舌根，故舌能知味；香塵成地大，地
T42n1824_p0062c01║大成鼻根，故鼻能聞香；觸塵成風大，風大成
T42n1824_p0062c02║身根，故身還覺觸。四者毘曇人云：眼耳鼻舌
T42n1824_p0062c03║四根為十微共成，謂地、水、火、風、色、香、味、觸及
T42n1824_p0062c04║眼根為九，而此眼根附著身根，故有十微。身
T42n1824_p0062c05║根但有九微，無眼等四根，故論偈云「極微在
T42n1824_p0062c06║四根，十種應當知，身根九餘八，謂在有香地。」
T42n1824_p0062c07║五《成實論》云「四微成四大，四大成五根，五根
T42n1824_p0062c08║是假名無有實體。」就三假辨者，四微是法假、
T42n1824_p0062c09║五根為受假、眾生是名假。六者犢子部云：四
T42n1824_p0062c10║大和合成眼，別有眼體異於四大。上來六部
T42n1824_p0062c11║並云有眼。第七方廣道人云：但見四大，無別
T42n1824_p0062c12║總眼；總眼既無，亦無四大。故一切法空，如龜
T42n1824_p0062c13║毛兔角。問：論主云何破此諸計？答：凡有此眼
T42n1824_p0062c14║根，見於好色即起貪心、若見惡色便生瞋恚、
T42n1824_p0062c15║見不好不惡即生無明，因三煩惱發於三業，
T42n1824_p0062c16║三業因緣往來六趣。總上六部於眼起於有
T42n1824_p0062c17║見、方廣於眼起於無見，有無是六十二見根
T42n1824_p0062c18║本，有無既成諸見便立，若有諸見必有於愛
T42n1824_p0062c19║見，愛見煩惱不得解脫。今破此有無二見，即
T42n1824_p0062c20║愛見不生，便得解脫。問：云何破耶？答：觀此眼
T42n1824_p0062c21║根本來空寂，故不同六家之有；雖畢竟空而
T42n1824_p0062c22║眼見宛然，故異方廣之無。故《淨名經》云「有
T42n1824_p0062c23║佛世尊得真天眼，悉見諸法不以二相」義。《華
T42n1824_p0062c24║嚴經》云「眼根入三昧，耳根起正受，觀眼無生
T42n1824_p0062c25║無自性，說空寂滅無所有。」如此等文並明眼
T42n1824_p0062c26║根宛然而無所見，雖無所見而無所不見，故
T42n1824_p0062c27║空有無礙。空有既無礙，一根為六用、六根為
T42n1824_p0062c28║一用，用能為無用、無用而能用，以用無礙是
T42n1824_p0062c29║故唯佛得稱為我，我者謂自在義也。又雙破
T42n1824_p0063a01║凡夫二乘兩病，故說此品。凡夫見有此六根，
T42n1824_p0063a02║起諸煩惱如鳥投網，二乘有六根即不能無
T42n1824_p0063a03║六。若入觀無六根，即不能為六用。如淨名呵
T42n1824_p0063a04║阿那律云：「眼若作相則同外道，若無作相即
T42n1824_p0063a05║是無為，不應有見。」故失對當時，受屈於二難。
T42n1824_p0063a06║今明菩薩了六無六無有礙相，則越聖越凡，
T42n1824_p0063a07║故說此品也。又說此品者，《法華》明六根清淨，
T42n1824_p0063a08║《普賢觀經》懺六根罪，彼經云「若有眼根惡業
T42n1824_p0063a09║障不清淨，當誦大乘經、思念第一義，是名懺
T42n1824_p0063a10║悔眼能盡諸惡業。」故知欲為真實懺悔，當依
T42n1824_p0063a11║此品觀六根畢竟空。《大集經》云「若有說言眼
T42n1824_p0063a12║見色乃至意能知諸法，是人流轉生死中無
T42n1824_p0063a13║量億劫受諸苦。」如是諸大乘正以觀六根為
T42n1824_p0063a14║入道之要，是故此品總而釋之。又有此品來
T42n1824_p0063a15║者，從〈因緣品〉至此有三立三破：初引毘曇論
T42n1824_p0063a16║立、次引去來事立、今引經立，以備破三立，故
T42n1824_p0063a17║有三破也。又有此品來者，上兩品求生滅去
T42n1824_p0063a18║來畢竟不可得，外人便謂論主能見諸法無
T42n1824_p0063a19║生滅去來，故上云「世間眼見故。若爾，終有能
T42n1824_p0063a20║見之眼、所見之境。」是故今明既無生滅去來，
T42n1824_p0063a21║豈有能見所見？即上破於生滅，今泯於境智，
T42n1824_p0063a22║故有此品來也。品八偈為二：初偈立、次七偈
T42n1824_p0063a23║破。立中先長行問。所以引經者，既是經說則
T42n1824_p0063a24║必有六情，若無六情佛不應說有。又論主若
T42n1824_p0063a25║言無六則破佛經，若不破佛經則六情便有。
T42n1824_p0063a26║既有六情，上因緣、去來豈得無耶？又上品云
T42n1824_p0063a27║「肉眼所見不可信者，佛不應說之。既說六情，
T42n1824_p0063a28║即六情可信。」偈為二：上半列六情體、下半明
T42n1824_p0063a29║六情用。行者緣也，六情緣於六塵也。又上半
T42n1824_p0063b01║明六情、下半明六塵。所以破十二入者，眾事
T42n1824_p0063b02║分毘曇，婆羅門問佛：「何法攝一切法耶？」佛答：
T42n1824_p0063b03║「十二入攝一切法。」今觀十二入空，則一切法
T42n1824_p0063b04║不可得也。問：意可是情，餘五云何是情？答：意
T42n1824_p0063b05║當體名情，餘五生情識之果，從果受稱也。六
T42n1824_p0063b06║情亦名六根，五根能生五識、意根能生意識。
T42n1824_p0063b07║六情亦名六依，為六識所依。六塵亦名六衰，
T42n1824_p0063b08║令善衰滅。亦名六欲，是人所欲故也。但解見
T42n1824_p0063b09║義不同，外道以神我能見，犢子亦明我能見；
T42n1824_p0063b10║論人以識託眼根故識能見，雖用識見要須
T42n1824_p0063b11║人御然用識見，本是曇摩多羅人義；毘曇人
T42n1824_p0063b12║以根能見，故眼根是清淨色能見外法，雖用
T42n1824_p0063b13║根見要須識在根中根即能見，若無有識空
T42n1824_p0063b14║根不見，故用識能了別。異部人云：慧數是能
T42n1824_p0063b15║見。復有人云：諸心數和合能見也。「答曰無
T42n1824_p0063b16║也」，第二論主破。就文為二：初長行標無、次偈
T42n1824_p0063b17║本釋無。問：外人引經明有六情，論主明無，豈
T42n1824_p0063b18║非破佛經耶？答：然外計我與六情俱是妄，謂
T42n1824_p0063b19║佛欲借於六妄止於我妄；執教之流遂言實
T42n1824_p0063b20║有六情，故不解佛意。又佛說六情是妄者，意
T42n1824_p0063b21║欲明六是空；而外人謂有妄，故亦不識佛意。
T42n1824_p0063b22║又佛意說六是世諦，尋如來意，欲令悟第一
T42n1824_p0063b23║義故說世諦；而小乘人謂實有六，不知第一
T42n1824_p0063b24║義。今言無六意，乃申佛說六意也。故《涅槃》
T42n1824_p0063b25║云「為令眾生深識第一義，故說世諦。若眾生
T42n1824_p0063b26║不因世諦入第一義，諸佛終不說世諦也。」佛
T42n1824_p0063b27║說六者，此明不六六義，欲令眾生因六悟不
T42n1824_p0063b28║六。而外人謂是定情，便成六故六，非但不知
T42n1824_p0063b29║不六六，亦不能悟六不六，故外人是破經。論
T42n1824_p0063c01║主明不六六，即是申於世諦；明因六悟不六，
T42n1824_p0063c02║即是申第一義諦。既申二諦，即發二智也。又
T42n1824_p0063c03║佛說此六令悟不六，即於六內不起諸煩惱。
T42n1824_p0063c04║而外人無始已來有此六根起諸煩惱；而稟
T42n1824_p0063c05║佛教更復推斥諍於六根，故惑不除、新病更
T42n1824_p0063c06║起名破佛。論主與此相違，故名申教。問：夫論
T42n1824_p0063c07║說法不離二諦，今言無六依何諦耶？答：二諦
T42n1824_p0063c08║之中並無此六，世諦文中無性實六，第一義
T42n1824_p0063c09║中無有假六，故云無也。偈本即是釋長行。汎
T42n1824_p0063c10║論有四句：一偈釋偈、二長行釋偈、三長行釋
T42n1824_p0063c11║長行、四偈釋長行。第二七偈破，為二：初有
T42n1824_p0063c12║六偈正破眼情、次有一偈類觀餘五。六偈即
T42n1824_p0063c13║分為六：第一偈正破、第二指前破、第三重破、
T42n1824_p0063c14║第四法無故人無、第五人無故法無、第六偈
T42n1824_p0063c15║因無故果無。今束此六偈為二：初之五偈正
T42n1824_p0063c16║破見因義、第二一偈破見所生果。就五偈中
T42n1824_p0063c17║復為三類：初三偈破眼見、第二半偈破色見、
T42n1824_p0063c18║第三一行半破人見。三偈即三：初一偈舉不
T42n1824_p0063c19║自見況破見他、第二偈三時門破見他、第三
T42n1824_p0063c20║偈就對色義破見他。今是舉不自見以破見
T42n1824_p0063c21║他。問：上有五家立見，今破何人？答：遍破一切。
T42n1824_p0063c22║以一切師同明眼不自見而能見他，故舉不
T42n1824_p0063c23║自見以況破見他，即遍破一切也。破意云：汝
T42n1824_p0063c24║自體是眼，應見自體；若不見自體，即自體非
T42n1824_p0063c25║眼。又若非見而是眼，便見非眼也。若爾，應有
T42n1824_p0063c26║離見之眼，亦應云離眼之見。又此難毘曇最
T42n1824_p0063c27║切，彼明根是色，既能見他者亦應自見。彼救
T42n1824_p0063c28║云：眼根是不可見有對色，故不可見。今破
T42n1824_p0063c29║云：眼體既不為他所見，云何能見他？如《百論》
T42n1824_p0064a01║云「四大非眼見，云何生眼見」也。次難識見者，
T42n1824_p0064a02║識能見他，識應能自見；若言識非是可見法，
T42n1824_p0064a03║云何能自見？若爾，非是可見法，云何能見他？
T42n1824_p0064a04║破人見亦類同之。又總難眾師眼不自見能
T42n1824_p0064a05║見他者，此即半見半不見，應半眼半不眼。若
T42n1824_p0064a06║從半見作名，名為見、名為眼者，亦應從半不
T42n1824_p0064a07║見作名，名為不見、名為不眼。所以然者，自即
T42n1824_p0064a08║為親、他即為疎，既從見疎名為見者，從不見
T42n1824_p0064a09║親應名不見。又數人明眼具十微，而別有眼
T42n1824_p0064a10║微。破云：眼是眾緣所成、無有自性，云何言實
T42n1824_p0064a11║有眼不自見而能見他？《成論》眼是假名，無有
T42n1824_p0064a12║自性。若無自性即是寂滅，云何執眼定能見
T42n1824_p0064a13║耶？「問曰眼雖不自見」者，救意云：燈能所俱是
T42n1824_p0064a14║色入，故自照復照他。眼能見是眼入、所見
T42n1824_p0064a15║是色入，是故見他不自見。此毘曇救也。依論
T42n1824_p0064a16║人救者，眼能見是識、所見為色，故能見他而
T42n1824_p0064a17║不自見。犢子及外道同云：人是能見、色是所
T42n1824_p0064a18║見，同明人不可見、色可見故，所以但見他不
T42n1824_p0064a19║自見也。引火者，依數人能燒是觸、所燒具四
T42n1824_p0064a20║微，故火不能自燒而能燒他。《智度論》亦云「色
T42n1824_p0064a21║具能照、觸具能燒。」與數人大同也。答中為二：
T42n1824_p0064a22║上半明火不能成見法。所以然者，眼即懸矚
T42n1824_p0064a23║火到薪方燒，不應舉合而救離也。又云：觀汝
T42n1824_p0064a24║此義，應是自燒不燒他、自見不見他。何者？火
T42n1824_p0064a25║燒薪，薪於火是自，所以能燒薪耳。若是他者，
T42n1824_p0064a26║何故不燒餘薪耶？等是他，等燒應；不爾，等
T42n1824_p0064a27║應不燒。而燒被燒之薪、不燒餘薪，即被燒
T42n1824_p0064a28║之薪非他，即是自燒義也。見義亦爾，眼見於
T42n1824_p0064a29║色，色於眼是自，故眼能見色。若是他者，即不
T42n1824_p0064b01║能見。若言是他而能見者，眼何故不見非見
T42n1824_p0064b02║之色耶？而不見非見之色、但見於見色，當知
T42n1824_p0064b03║色於眼是自故見、於他即不見，此乃是見自
T42n1824_p0064b04║不見他，何名見他不見自？又火喻不能成眼
T42n1824_p0064b05║見法者，離眼有色、離眼無火，故不應舉不離
T42n1824_p0064b06║以救離義。如《百論》云「離泥無瓶，而眼色異故」
T42n1824_p0064b07║也。下半釋不能成。舉三時門破者，一欲遮
T42n1824_p0064b08║其後救，論主引燈為並。外人舉火來救，今破
T42n1824_p0064b09║火竟，或可更引刀指於自無能、於他有用，故
T42n1824_p0064b10║舉三時門遍破一切於自不能於他能也。二
T42n1824_p0064b11║者欲令外人因前觀門通徹於後，是故指前
T42n1824_p0064b12║而破於後。三者上奪不自見即不見他，今縱
T42n1824_p0064b13║見他故開三時責，即前奪、後縱也。「復次見若
T42n1824_p0064b14║未見時」下，依偈數之，此是第三重破。重破者，
T42n1824_p0064b15║上三雙已周，初偈舉自破他、次偈正破他，即
T42n1824_p0064b16║自他一雙。二者初偈就法說破、次偈喻說破，
T42n1824_p0064b17║謂法譬一雙。三初偈正破、次偈指前破，即三
T42n1824_p0064b18║周破竟。今復破之，故名重破也。就三義破眼
T42n1824_p0064b19║見者，初偈舉不自見況破見他、次舉三時門
T42n1824_p0064b20║正破見他，此二是就眼破眼也；今第三就色
T42n1824_p0064b21║破眼見。眼未對色不名見，因對色方名見，即
T42n1824_p0064b22║見義在色不在於眼。二者云眼即是見、見即
T42n1824_p0064b23║是眼，既見未見常名為眼，即應見未見常名
T42n1824_p0064b24║為見；今有時見有時不見，即有時是眼有時
T42n1824_p0064b25║是非眼。三者若見未見常是眼，亦應眼未眼
T42n1824_p0064b26║常見。四者難云：若眼是見，眼遂有時見不見，
T42n1824_p0064b27║亦應見是眼，見遂有時眼不眼；若無有見而
T42n1824_p0064b28║非眼，亦應無有眼而非見。五者難云：若眼有
T42n1824_p0064b29║時見有時不見，即知眼未必是見義，汝不應
T42n1824_p0064c01║言眼定是見義也。六者〈顛倒品〉云「色等未與
T42n1824_p0064c02║心和合時空無所有，如色未與眼合時即無
T42n1824_p0064c03║色，既無色亦無眼。」未合既畢竟無，云何將無
T42n1824_p0064c04║可令有耶？又何得因緣未合時無？只因緣合
T42n1824_p0064c05║時亦無，如眼因色故有見，見乃屬色；色因眼
T42n1824_p0064c06║故可見，可見乃屬眼。若爾，豈得言見但屬眼、
T42n1824_p0064c07║可見屬色？見既不屬眼，豈復屬色？可見既不
T42n1824_p0064c08║屬色，寧復屬眼？故知眼色無自性，無自性故
T42n1824_p0064c09║空。所以《華嚴》云「觀眼無生無自性，說空寂滅
T42n1824_p0064c10║無所有」也。七者依文難云：眼既是見義，未對
T42n1824_p0064c11║色時能見可名見耳；未對色時畢竟不見，後
T42n1824_p0064c12║對色云何得見？《成論》文云「同性不依時，是眼
T42n1824_p0064c13║而不見。」同性者，未見眼與見時眼同是眼性，
T42n1824_p0064c14║識未依時即不見。若爾，識依故見、不依即不
T42n1824_p0064c15║見，即見無自體。又眼是見義，不見亦名眼；色
T42n1824_p0064c16║是礙義，不礙應是色。「復次二處俱無見法」者，
T42n1824_p0064c17║依偈是第四明法無故人無。就義破者，上三
T42n1824_p0064c18║門破眼無見義竟，今第四破色無見義。所以
T42n1824_p0064c19║破色無見者，承第三偈生，上云對色方見不
T42n1824_p0064c20║對色不見，即見義在色、不在於眼；恐外人復
T42n1824_p0064c21║云色應有見，故次破色無見也。今更騰前偈
T42n1824_p0064c22║意。他問：無眼時不能見，云何屬色？答：無色時
T42n1824_p0064c23║不見、對色方見，遂言眼見色不見。亦應今色
T42n1824_p0064c24║對眼方見，應是色見眼不見。又眼對色而云
T42n1824_p0064c25║眼見色，亦應色對眼色見眼也。他救云：雖復
T42n1824_p0064c26║相因而從勝受名，如因水土穀子而牙得生，
T42n1824_p0064c27║而名穀牙不名餘牙。今責云：汝無水土牙終
T42n1824_p0064c28║不生，何故從勝受名耶？「二處俱無見」者，有三
T42n1824_p0064c29║義：一是眼處、二是色處，二俱無見。眼是能
T42n1824_p0065a01║見尚無有見，色體非見云何能見？二者見處
T42n1824_p0065a02║非見處。上責見成非見，恐外人云見不能見
T42n1824_p0065a03║即非見應能見，故名非見亦不見。同前緣尚
T42n1824_p0065a04║不生，何況非緣。三者是眼處人處，上已責眼
T42n1824_p0065a05║不能見，恐外人云：獨眼不能見，須人御眼方乃
T42n1824_p0065a06║得見。故明人亦不見。若人能見，盲亦有人，應
T42n1824_p0065a07║能見也。偈上半明法無、下半辨人無。「見不能
T42n1824_p0065a08║有見」，指品初三偈破也。「非見亦不見」，即此偈
T42n1824_p0065a09║直非之。既稱非見，云何能見？下半正明人無，
T42n1824_p0065a10║即是第三破人見義。上破毘曇云眼見義，今
T42n1824_p0065a11║破外道、犢子及《成論》假人能見義。問：云何是
T42n1824_p0065a12║法無故人亦無耶？答：眼既不能見，即知人亦
T42n1824_p0065a13║不能見，故是法無故人無也。若言人見，盲既
T42n1824_p0065a14║有人，何不用耳見耶？破《成論》云：識既能見，識
T42n1824_p0065a15║託耳何不能見？若要用眼方見、不用眼不見，
T42n1824_p0065a16║此是眼見，何關人見？破識亦爾，識要託眼方
T42n1824_p0065a17║見、託餘不見，即是眼見，何關識見？長行前釋
T42n1824_p0065a18║上半、次釋下半。釋下半為三：初牒。「何以故」，
T42n1824_p0065a19║釋有進退二難：初明人見，即盲人應見；次明
T42n1824_p0065a20║眼見，即人墮盲；後舉偈結。易知也。「復次離見
T42n1824_p0065a21║不離見」，依偈是第五人無故法無也；若破三
T42n1824_p0065a22║種見義，猶屬第三破人見義。偈為二：上半明
T42n1824_p0065a23║人無、下半辨法無。上半舉離不離，釋前偈下
T42n1824_p0065a24║半法無故人無。若離見有見者，盲人應能見；
T42n1824_p0065a25║而盲不能見，即離見無見者。若不離見有見
T42n1824_p0065a26║者，即見在眼而者便無見，即亦無者。下半明
T42n1824_p0065a27║法無。本由者御眼見色，既其無者，即無能御
T42n1824_p0065a28║之人，便無所御之眼，故無所取之色。長行云
T42n1824_p0065a29║有無，即是離不離。有是不離，以有見即有見
T42n1824_p0065b01║者；無見有者，故無是離也。「見可見無故」者，依
T42n1824_p0065b02║偈是第六明因無故果無。所言因者，眼色和
T42n1824_p0065b03║合生於眼識乃至四取，故眼色為因、識等為
T42n1824_p0065b04║果。若望品意，從品初都是破見因竟，謂求三
T42n1824_p0065b05║種見不得即明無因，是故今第二次明無果。
T42n1824_p0065b06║見可見無故，近牒第五偈下半，遠牒一品破
T42n1824_p0065b07║也。「識等四法無」者，破無果也。依成實義，眼色
T42n1824_p0065b08║和合生於眼識，識生想，想生受，受生行，次第
T42n1824_p0065b09║取假實境。上既破無眼見色，即四心不生也。
T42n1824_p0065b10║依毘曇義者，上以破無眼見色，今次破無四
T42n1824_p0065b11║法。四法者，眼色和合生於眼識，眼識所以得
T42n1824_p0065b12║生。次由觸，觸和合根塵，以觸和合根塵即生
T42n1824_p0065b13║苦樂捨三受，三受後次生愛。雖生餘心數，但
T42n1824_p0065b14║受是三界果報主，故偏說生受。三受後次生
T42n1824_p0065b15║三毒，但愛是三界受生本，故偏說愛也。眾事
T42n1824_p0065b16║分正明此四法，與今長行同。《大品》亦明眼觸
T42n1824_p0065b17║因緣生受，乃至意觸因緣生受也。「四取」者，《婆
T42n1824_p0065b18║沙》云「四方馳求名為四取。」《勝鬘經》以四住地
T42n1824_p0065b19║為四取，故云「有漏業因，四取為緣，生三界內」
T42n1824_p0065b20║也。今此中別明四取，依毘曇總攝百八煩惱
T42n1824_p0065b21║為四取體。三界有利鈍二使，各開二分：欲界
T42n1824_p0065b22║鈍使取外五欲，名為欲取。上二界鈍使不取
T42n1824_p0065b23║外五欲不名欲取，但取內法名我語取；三界
T42n1824_p0065b24║四見為見取；三界惑取名為惑取。鈍使就界
T42n1824_p0065b25║分二：利使約重輕為兩，惑取雖一但內外二
T42n1824_p0065b26║人計非道為道，此過既深，故獨為一取；餘四
T42n1824_p0065b27║見合為一取。《成論》明四取，其體即局也。「等諸
T42n1824_p0065b28║緣」者，四取既無即不起三業，三業無故未來
T42n1824_p0065b29║二果亡。觀見可見空，即十二緣河竭、佛性水
T42n1824_p0065c01║生。此偈即明破六情之大意也。「耳鼻舌身意」
T42n1824_p0065c02║下，第二類破五情等法。釋根塵合離有二師：
T42n1824_p0065c03║數云三根合謂鼻舌身，三根離即眼耳意。《成
T42n1824_p0065c04║論》總六根四句：眼但離不合；鼻舌身但合不
T42n1824_p0065c05║離；耳亦離亦合，聞外聲為離、聞耳鳴為合；意
T42n1824_p0065c06║非離非合，以無形故。今此偈總明六情不可
T42n1824_p0065c07║得離合之性，即空也。
T42n1824_p0065c08║五陰品第四
T42n1824_p0065c09║上已觀六情，今復觀五陰者，以受悟不同，宜
T42n1824_p0065c10║歷明觀行也。二者諸方等經明陰入界空，今
T42n1824_p0065c11║欲釋經，歷諸空義故，上明界入空，今次觀五
T42n1824_p0065c12║陰。問：經何故說陰入界空耶？答：《大集經》諸魔
T42n1824_p0065c13║子令舍利弗舞。身子答云：「汝當舞，我當歌。」歌
T42n1824_p0065c14║曰：「我今不求陰界入，無量世來虛妄故。若有
T42n1824_p0065c15║貪求如是法，是人終不得解脫。」魔子聞之發
T42n1824_p0065c16║菩提心。故知見陰界入不得解脫，知本性空
T42n1824_p0065c17║便得道也。又如《大品》明菩薩習應波若，命初
T42n1824_p0065c18║即云習色空受想行識空，是名與波若相應。
T42n1824_p0065c19║佛在世利根直聞色空便能得道，今為鈍者
T42n1824_p0065c20║廣解釋之，令與波若相應，是故觀於五陰。問：
T42n1824_p0065c21║大小乘經論皆前明五陰、次十二入、後十八
T42n1824_p0065c22║界。上〈六情品〉具破界入，偈云「此眼等六情行
T42n1824_p0065c23║色等六塵」則是十二入義；後偈云「識等四法
T42n1824_p0065c24║無」即明無六識，即是破十八界。今何故先破
T42n1824_p0065c25║界入、後觀五陰？答〈因緣〉、〈去來〉釋八不始末，即
T42n1824_p0065c26║辨一切法空。外人不受一切法空，故引佛說
T42n1824_p0065c27║十二入攝一切法證一切法是有，故前破十
T42n1824_p0065c28║二入及十八界。界入既竟，始得觀五陰空耳。
T42n1824_p0065c29║二者鉤鎖接次相生者，〈因緣品〉明一切法無
T42n1824_p0066a01║生，外人舉現事去來證有萬法。既破無所見
T42n1824_p0066a02║去來，次舉能見之眼來救，是故次破六情之
T42n1824_p0066a03║用。破用既竟，復引五陰法體證有於用，故今
T42n1824_p0066a04║破陰體也。陰入開合者，依毘曇，十二入中十
T42n1824_p0066a05║種色入，并法入中少分無作色以為色陰，意入
T42n1824_p0066a06║即識陰，法入除無為，取想受為二陰，餘即行
T42n1824_p0066a07║陰也。陰與界開合者，十八界中十色界及法
T42n1824_p0066a08║界少分無作色為色陰，七心界為識陰，法界
T42n1824_p0066a09║中除無為，取想受二數以為二陰，餘為行陰。
T42n1824_p0066a10║界入開合者，五根五塵及法入二門相似，唯
T42n1824_p0066a11║異開意入為七心界耳。問：何故偏取想受二
T42n1824_p0066a12║數為二陰？答：略有二義。一者想能生見、受能
T42n1824_p0066a13║生愛。二者想修無色、受修初禪。有此強力，故
T42n1824_p0066a14║偏取也。《成實》明十四種色為色陰，五根、五塵
T42n1824_p0066a15║及以四大。毘曇以四大是實法，故屬觸塵。《成
T42n1824_p0066a16║實》觸是實法、四大是假，故離之也。曇摩多羅
T42n1824_p0066a17║部但明十種色，無有無作，俱異數論。次大乘
T42n1824_p0066a18║有三釋：一云佛果有色，故涅槃云「捨無常色
T42n1824_p0066a19║獲得常色」。二云佛果無色，而經云有者，此是
T42n1824_p0066a20║妙有炳然，故云色耳。三釋云從七地已還此
T42n1824_p0066a21║即有色，八地以上無復有色亦無四心。故《地
T42n1824_p0066a22║經》云「爾時過意界住在智業中」也。通稱陰者，
T42n1824_p0066a23║謂陰蓋為義，有此五陰蓋於眾生不得解脫，
T42n1824_p0066a24║如雀在瓶物覆其口故云陰。又云陰者，陰殺
T42n1824_p0066a25║也。其義主殺，以此五法能害慧命，是故經中
T42n1824_p0066a26║喻旃陀羅。羅什後翻名為五眾，以此五法共
T42n1824_p0066a27║聚成人，目之為眾。又此五法各有眾多，如色
T42n1824_p0066a28║陰有無量色，餘四亦爾，故名眾也。問：云何
T42n1824_p0066a29║觀五陰耶？答：眾生已受五陰身，常為所害。如
T42n1824_p0066b01║《涅槃》云「觀察五陰如五旃陀羅，乃至過旃陀
T42n1824_p0066b02║羅。」而內道外道、小乘大乘更封執五陰，種種
T42n1824_p0066b03║異說，或言前後或言一時、或言佛果有色或
T42n1824_p0066b04║云無色，故內外大小互興諍論，各執己法為
T42n1824_p0066b05║是、他說為非。如此之人不能除旃陀羅，而於
T42n1824_p0066b06║五陰復生諸見，即旃陀羅上更起旃陀羅。論
T42n1824_p0066b07║主今觀五陰畢竟不可得，既無五陰亦無不
T42n1824_p0066b08║五、亦五不五、非五不五。如《大品》云「行亦不受，
T42n1824_p0066b09║不行亦不受，行不行亦不受，非行非不行亦
T42n1824_p0066b10║不受，乃至不受亦不受，是名菩薩無受三昧，
T42n1824_p0066b11║不與聲聞辟支佛共。」問：五句不受，何所歸耶？
T42n1824_p0066b12║答：若能如此悟者，歸於本鄉。是故經云「本際
T42n1824_p0066b13║為鄉，絕句為里。」而眾生任運受此陰身已失
T42n1824_p0066b14║本鄉，今大小學人於五陰法復起諍論，是為
T42n1824_p0066b15║失內更復失矣，故去城踰遠、岐路逾多。又若
T42n1824_p0066b16║能知五陰空，即是捨旃陀羅，又是捨無常色
T42n1824_p0066b17║獲得常色，受想行識亦復如是。問：云何得爾？
T42n1824_p0066b18║答：以了悟色陰生滅不可得即無常色不生，
T42n1824_p0066b19║生滅色既不生即無生滅色便現。故《大品》云
T42n1824_p0066b20║「諸法若生，波若即不生；波若生故，諸法即不
T42n1824_p0066b21║生。」問：若觀五陰畢竟空者，佛經何故分別五
T42n1824_p0066b22║陰？答：佛分別五者，欲因分別令知五陰是空。
T42n1824_p0066b23║而封教之徒不領陰空、但存分別，故失佛意。
T42n1824_p0066b24║又有所分別障慧眼，障慧眼故不能如實分
T42n1824_p0066b25║別。若息分別即除分別障，故正觀眼開得實
T42n1824_p0066b26║智慧，既得實智即得權智，能無分別中善巧
T42n1824_p0066b27║分別，雖復分別未曾分別。故寶積歎云：「能善
T42n1824_p0066b28║分別諸法相，於第一義而不動。」問：毘曇亦知
T42n1824_p0066b29║五陰無常苦空無我。五陰從因生故無常；五
T42n1824_p0066c01║陰為四相刀切之，違其住性故苦；以無常切
T42n1824_p0066c02║之不得自在，故無我；無我故空。空與無我異
T42n1824_p0066c03║者，無離陰我故云空；無即陰我，故為無我。與
T42n1824_p0066c04║大乘觀行有何異耶？答：毘曇觀察五陰，但得
T42n1824_p0066c05║人空、未得法空，故五旃陀羅都未滅也。大乘
T42n1824_p0066c06║不但知五內無我，亦知無有五陰，故始離於
T42n1824_p0066c07║五也。問：《成實論》云「知五陰所成，假名人空。」復
T42n1824_p0066c08║明五陰實法亦空。與大乘何異？答：三藏多明
T42n1824_p0066c09║人空、少明法空，大乘多明法空、少明人空。所
T42n1824_p0066c10║以然者，小乘尚知人空，何況大乘，是以大乘
T42n1824_p0066c11║多明法空，是故為異。以三藏經多明人空、少
T42n1824_p0066c12║明法空，毘曇、成實俱學三藏，有得人空、有得
T42n1824_p0066c13║法空。又小乘雖明二空，未得五陰本來寂滅。
T42n1824_p0066c14║如《法華》云「諸法從本來，常自寂滅性，佛子行
T42n1824_p0066c15║道已，來世得作佛。」以未得本來寂滅、故未到
T42n1824_p0066c16║本鄉。是以二乘猶在門外、故猶受變易生死。
T42n1824_p0066c17║又二乘雖知五陰空、不知五陰即在佛性。《涅
T42n1824_p0066c18║槃經》云「眾生佛性住五陰中」。問：若五陰中別
T42n1824_p0066c19║有佛性，與外道陰內有我何異？答：了其五陰
T42n1824_p0066c20║本來寂滅名為佛性，不別有佛性住在陰身。
T42n1824_p0066c21║品有九偈，為二：初七偈求五陰畢竟空、第二
T42n1824_p0066c22║兩偈歎美畢竟空。小乘五百部聞五陰畢竟
T42n1824_p0066c23║空如刀傷心，大士聞之即生歡喜，是故稱歎。
T42n1824_p0066c24║《法華》云「復有住禪得神通力，聞諸法空心大
T42n1824_p0066c25║歡喜。」是故歎之。七偈為二：初六偈觀色陰空、
T42n1824_p0066c26║次一偈觀四陰空。色陰麁顯故前觀、四心陰
T42n1824_p0066c27║昧即後破。又色陰在初、四心居後。又去來
T42n1824_p0066c28║六情觀色陰之用不可得，今次觀色體空。觀
T42n1824_p0066c29║色為三：第一三偈作因果不相離門破、第二
T42n1824_p0067a01║兩偈有因無因門破、第三一偈相似不相似
T42n1824_p0067a02║門破。三偈又二：初偈標章門、兩偈釋章門。章
T42n1824_p0067a03║門為二：上半離因無果章門、下半離果無因
T42n1824_p0067a04║章門。問：云何是色因果耶？答：若即事言，頭
T42n1824_p0067a05║足為因七尺之身為果。若就義者，如外道云：
T42n1824_p0067a06║從五塵生五大，五大生十一根，十一根生色
T42n1824_p0067a07║身，色身為果、餘者為因。數人四大造五根，四
T42n1824_p0067a08║大為因、五根為果。《成論》四微成四大，四大成
T42n1824_p0067a09║五根，五根成色陰，色陰是果、餘並為因。數
T42n1824_p0067a10║論同以過去善惡業生此報果也。問：因果不
T42n1824_p0067a11║相離云何是破耶？答：外人言色與色因相因
T42n1824_p0067a12║故而有；論主明只為色因與色相因故無，以
T42n1824_p0067a13║相因故無自性，無自性即畢竟空。色本無體，
T42n1824_p0067a14║因緣故生，以過去業行為因、今世四大為緣，
T42n1824_p0067a15║藉此因緣是故有色，當知即是空也。如以面
T42n1824_p0067a16║為因、以鏡為緣，像於中現而像畢竟空。又〈四
T42n1824_p0067a17║諦品〉云「果從罪福生，云何言不空？」此釋經
T42n1824_p0067a18║云「色即是空」，只以從因生，故所以空也。長行
T42n1824_p0067a19║云「除縷即無布」者，而縷布互得相因。而惑
T42n1824_p0067a20║者多執一邊，謂離縷無布，布為縷所成，而不
T42n1824_p0067a21║信離布無縷，云縷不為布所成，故除布有縷。
T42n1824_p0067a22║今明縷布相因猶是一例耳。今問：汝既有即
T42n1824_p0067a23║布之縷、復有異布之縷，亦應有即縷之布、離
T42n1824_p0067a24║縷之布。若即布之縷此縷成布，離布之縷
T42n1824_p0067a25║此不成布者，亦應有即縷之布此布成縷，異
T42n1824_p0067a26║縷之布此布不成縷。問：何者是即布之縷、異
T42n1824_p0067a27║布之縷也？答：用縷織作布，是即布之縷。不用
T42n1824_p0067a28║縷織作布，是異布之縷。今因布有縷，此是
T42n1824_p0067a29║離布無縷；不因布有縷，此是離布之縷。「問曰
T42n1824_p0067b01║若離色因有色」下，生第二偈，故發問。若望數
T42n1824_p0067b02║論報因因果，因滅於前、果生於後，即是離色
T42n1824_p0067b03║因有色。若望毘曇，四大為能造、色為所造，其
T42n1824_p0067b04║體既異亦名為離。成實四塵是實法，四大及
T42n1824_p0067b05║五根皆是假名，假實為異亦是離義也。答中
T42n1824_p0067b06║為二：上半明相離即墮無因、下半傳顯無因
T42n1824_p0067b07║之過，文易見也。長行前釋上半無因。從「無因
T42n1824_p0067b08║而有法」，次釋下半。開為六：一釋、二救、三破
T42n1824_p0067b09║救、四重救、五重破、六總結。初如文。「問曰」下，
T42n1824_p0067b10║第二救義。外道中識常者，有解云：識是神異
T42n1824_p0067b11║名，統御為神。神了別名識，故神是無因常也。
T42n1824_p0067b12║有解云：外道亦明識是常。如僧佉云：覺體是
T42n1824_p0067b13║常，覺即是識也。《成論》文云「莎提比丘計有一
T42n1824_p0067b14║識流轉五道，故識是常。」「答曰」下，第三破救。初
T42n1824_p0067b15║總非之有言無義，故云「但」也。次開二關責之。
T42n1824_p0067b16║有因無因者，因名所以也。若有所以說常，即
T42n1824_p0067b17║是有因，不應云無因。若無所以，即無事可證，
T42n1824_p0067b18║何以知有？既不可知有，即無此法。同我上
T42n1824_p0067b19║明無因法世間所無。「問曰有二種因」者，第四
T42n1824_p0067b20║重救。總明因義有二：一作因，即是生因；二言
T42n1824_p0067b21║說因，謂了因。上明無因，無有作因，是故為常。
T42n1824_p0067b22║有言說因，指示令前人知有此法，故有言說
T42n1824_p0067b23║因。答上同我說之難也。然常法有二種了因：
T42n1824_p0067b24║一總了因，即是言說；二別了因，如空以滅色
T42n1824_p0067b25║為相，時假節氣華果等。今總證有無因法，故
T42n1824_p0067b26║明有通了因也。「答曰」下，第五破救。六種品破
T42n1824_p0067b27║無虛空，即是破無言說因。又求虛空不可得，
T42n1824_p0067b28║言說與誰為因？餘事後當破，時如〈時品〉，涅
T42n1824_p0067b29║槃如〈涅槃品〉，識如〈行品〉。此論無有破方文，但
T42n1824_p0067c01║〈邪見品〉末炎及之耳。「復次現事尚可破」者，現
T42n1824_p0067c02║事是去來六情也。所以偏破微塵者，內外二
T42n1824_p0067c03║家同以微塵為色本，今正破色陰故別破其
T42n1824_p0067c04║本。問：何故云微塵不可見？答：外道計塵無十
T42n1824_p0067c05║方分不可見。如《百論．破塵品》，內道明非肉眼
T42n1824_p0067c06║見，故言不可見耳。第六章，如文。「問曰若離
T42n1824_p0067c07║色有色因」下，生第二釋離果無因章門。此義
T42n1824_p0067c08║世間外道、小乘、大乘並言未有果時有因，即
T42n1824_p0067c09║是離果有因也。答中上半正破、下半傳破。長
T42n1824_p0067c10║行言指前〈破緣品〉中，是結破四緣中第二若
T42n1824_p0067c11║謂緣無果偈也。「若已有色」下，第二兩偈就有
T42n1824_p0067c12║因無因門破。所以有此破來者，前三偈明因
T42n1824_p0067c13║果不相離，破其因果相離。外人便謂果必由
T42n1824_p0067c14║因、因必由果，而有因果。是故今破其不相離
T42n1824_p0067c15║也。就文為三：初就有因門破、次就無因門破、
T42n1824_p0067c16║第三呵責。因者諸分也，果者總身也。若諸
T42n1824_p0067c17║分之內已有總身，即不假諸分所成；若諸分
T42n1824_p0067c18║之內無有總身，雖假諸分終不能生，故有因
T42n1824_p0067c19║無因俱不生果。破毘曇四大中已有色，有色
T42n1824_p0067c20║即不須造、無色不可造。《成論》四微中已有四
T42n1824_p0067c21║大，本無四大，亦作此責。「問曰若二處俱不然」
T42n1824_p0067c22║下，此生無因破也。外人既聞有無二門俱不
T42n1824_p0067c23║由因，便墮無因之見。問：上長行已立三家無
T42n1824_p0067c24║因，今何故復立？答：前立常法無因，今立無
T42n1824_p0067c25║常法無因。問：上云離色因有色，亦是立無常
T42n1824_p0067c26║無因。答：上云離耳，不言無也。外道計隣虛塵
T42n1824_p0067c27║圓而是常，不從因生。阿毘曇云「七微生阿耨
T42n1824_p0067c28║塵」，阿耨塵即是有因，七微極細是無因。與
T42n1824_p0067c29║外道異者，一為四大所造，有所作因；二為四
T42n1824_p0068a01║相所遷，是共有因；三從業起果報因生。但無
T42n1824_p0068a02║十方分與外道同。成論師二解。一釋云：有
T42n1824_p0068a03║中折之不盡，則細更復有細、因更從因。此同
T42n1824_p0068a04║上有無二門破之。次釋云：拆之即盡，無復更
T42n1824_p0068a05║細，故名隣虛，乃無四大所造，而為三相所遷。
T42n1824_p0068a06║以其極細，不可分之為十方。而在物之東謂
T42n1824_p0068a07║之為西、在物之西謂之為東，故名有十方分。
T42n1824_p0068a08║此是無因而有色也。無明初念託空而起，兩
T42n1824_p0068a09║家同是心無因義也。微塵以心為因，心無因
T42n1824_p0068a10║即塵亦無因。「答曰」下，直總呵之。以佛法無有
T42n1824_p0068a11║無因之義，故不須破之也。又有因尚可破，何
T42n1824_p0068a12║況無因。又上已云「無因法世間所無」，故但總
T42n1824_p0068a13║非而已。「是故有智者不應分別色」，第三呵責。
T42n1824_p0068a14║分別者，即上因果相離不相離、有因無因等，乃
T42n1824_p0068a15║至分別定有十一及與十四，今並呵之。長行
T42n1824_p0068a16║云「分別名凡夫」者，雖有世間外道、小乘大乘，
T42n1824_p0068a17║此之四人並立有色而分別之，皆是凡夫也。
T42n1824_p0068a18║「以無明愛染」者，此明從癡起愛，即愛煩惱也。
T42n1824_p0068a19║然後以邪見分別三世有無，於舊惑上起新
T42n1824_p0068a20║煩惱也。如此之人不能畢故、更復造新，即為
T42n1824_p0068a21║五旃陀羅之所害也。今觀五畢竟空，即新故
T42n1824_p0068a22║二惑便斷，故得解脫也。復次相似不相似者，
T42n1824_p0068a23║此第三似不似門破。上因果相離不相離及
T42n1824_p0068a24║有因無因門窮之已遍，但無始來有此陰身，
T42n1824_p0068a25║空觀不成、有心常現，故論主更開二門以觀
T42n1824_p0068a26║察之。又此章來者，外人云：今實見殺生短壽，
T42n1824_p0068a27║是相似義；種羊角葦生、倒種牛毛蒲生，是
T42n1824_p0068a28║不似義。水月鏡像是相似義，泥瓶縷布是不
T42n1824_p0068a29║相似。一切因果既有似不似，即有因果，何得
T42n1824_p0068b01║言都無耶？若都無因果，墮邪見。是故今次破
T42n1824_p0068b02║其似不似，明二俱不成。由外人倒見有，今求
T42n1824_p0068b03║其倒見有不得，故名無所有；若復執無，還是
T42n1824_p0068b04║倒見無耳。問：似不似云何不成？答：見身望頭
T42n1824_p0068b05║足總別不同、一多為異，云何相似？人別不成
T42n1824_p0068b06║畜生之總，云何不似？又似不似猶是一異義
T42n1824_p0068b07║耳。頭足與身一，身一即頭足一；若頭足與身
T42n1824_p0068b08║異，除頭足應有總身。「受陰及想陰」下，第二倒
T42n1824_p0068b09║破四陰。色心相依，上求色不得即心無所依，
T42n1824_p0068b10║是故無心。又既已三門求色不可得，今還以
T42n1824_p0068b11║三門求心亦不可得。五陰有三種次第：一依
T42n1824_p0068b12║《成論》取境次第者，識得實法、想得假名、受
T42n1824_p0068b13║領納好惡、行起善惡。依毘曇有二種次第：一
T42n1824_p0068b14║麁細次第，色最麁故前說，受覺苦樂亦麁故
T42n1824_p0068b15║次色，想取像貌故次受，行起貪瞋亦麁故次
T42n1824_p0068b16║想，識唯得青黃境故最細。二觀行次第，無始
T42n1824_p0068b17║已來男為女色、女為男色，故前觀色陰。所以
T42n1824_p0068b18║貪色者，由樂受故；所以有樂受者，以想取像
T42n1824_p0068b19║貌故；所以想取像貌者，由行心分別故；所以
T42n1824_p0068b20║有行者，根本由心識，故最後說識。今此文正
T42n1824_p0068b21║是毘曇及諸經明次第義也。「今造論者欲歎
T42n1824_p0068b22║美空義而說偈」下，第二次明歎美空。問：何故
T42n1824_p0068b23║就此品末歎美空耶？答：一者隨寄一品末並
T42n1824_p0068b24║得論之。二者大小乘經論多就陰門以作觀
T42n1824_p0068b25║門，故就此品以歎美之。如毘曇陰內無人故
T42n1824_p0068b26║空、不自在故無我，但空人不空陰。成實二
T42n1824_p0068b27║聖行義，於眾生中不見眾生為空行，見陰亦
T42n1824_p0068b28║無為無我行。菩薩知人與陰本自不有、今亦
T42n1824_p0068b29║不無。以大小俱就五陰明觀行，故偏約此品
T42n1824_p0068c01║歎空。又外人以有身心故受論主之屈，今令
T42n1824_p0068c02║其觀此身心畢竟空，不受他屈而能屈他，是
T42n1824_p0068c03║故歎空，令捨有身心見。又此論二十七品大
T42n1824_p0068c04║明三解脫門，從〈因緣品〉至〈五陰品〉並是破有
T42n1824_p0068c05║明空門，今欲結於空義，故就此品末歎美於
T42n1824_p0068c06║空。從〈六種品〉去明無相門，〈作作者品〉已下辨
T42n1824_p0068c07║無作門，蓋是文正意也。問：上明有因無因二
T42n1824_p0068c08║俱不成，今因中有果無果皆不可得。若爾，空
T42n1824_p0068c09║之與有不成問答，云何言執有不成問答、執
T42n1824_p0068c10║空能成問答？答：實如所問。若空令人得道、有
T42n1824_p0068c11║亦令人得道，故經中或時歎空破有、或時歎
T42n1824_p0068c12║有破空。如《涅槃》云「汝今勿謂如來唯修諸法
T42n1824_p0068c13║本性空寂，故歎大涅槃名為善有。」而惑者不
T42n1824_p0068c14║了各執一邊，故謂有是而空非、或謂空是而
T42n1824_p0068c15║有非，故成於諍論。今明空有不二，有是即
T42n1824_p0068c16║空是、空非即有非。空有既不二，空有與非空
T42n1824_p0068c17║有亦不二，既言有即非復有、言空即非復空，
T42n1824_p0068c18║寧可各執空有耶？今言空者，是諸法實相理，
T42n1824_p0068c19║不依空即是違理，問答豈得成耶？問：理既非
T42n1824_p0068c20║空有，何故作空名說耶？答：以無所得空為破
T42n1824_p0068c21║有所得有，此是隔節破也。又明有所得人非
T42n1824_p0068c22║但執有是有、執空亦是有，今明無所得空無
T42n1824_p0068c23║空亦無有故說為空，破其空有二見。又外道
T42n1824_p0068c24║小乘大乘人心有所依、言有所當故為有，今
T42n1824_p0068c25║說無依無所得故名空耳，如《涅槃》十對歎無
T42n1824_p0068c26║所得。無所得有四無礙，有所得即無，故有所
T42n1824_p0068c27║得不成問答、無所得成問答也。故初偈明有
T42n1824_p0068c28║所得法師過失，如九十六種外道、小乘五百
T42n1824_p0068c29║部之流，及有所得大乘，不悟諸法實相，心
T42n1824_p0069a01║有所依、言有所當，故答不成答。次偈明有所
T42n1824_p0069a02║得論義人問不成問。又諸法師具二種義：一
T42n1824_p0069a03║者申正、二者破邪。初偈明法師答不成答，不
T42n1824_p0069a04║能申正；次偈明問不成問，不能破邪。二偈各
T42n1824_p0069a05║四。初偈四者，初句「若人有問者」，假設問辭；第
T42n1824_p0069a06║二句假設答意；第三句明答不成答；第四句
T42n1824_p0069a07║答同問疑。第二偈亦有四意：初句「若人有難
T42n1824_p0069a08║問」，假設欲問；第二句正明發問；第三句問
T42n1824_p0069a09║不成問；第四句問同答疑。長行為二：初釋兩
T42n1824_p0069a10║偈文、次釋說兩偈意。初又二：前明不依空
T42n1824_p0069a11║不成問答、次明依空成問答。前總釋二偈；「如
T42n1824_p0069a12║人言瓶是無常」下，別釋兩偈，即兩也。執無常
T42n1824_p0069a13║是內外二道、大小兩乘人，而正是內人也。「答
T42n1824_p0069a14║從無常因生」者，瓶從四微成，故瓶是無常，以
T42n1824_p0069a15║假和合故有，即緣離故無。《地持論》云「此是
T42n1824_p0069a16║不成實無常，多是大乘明也。」若就毘曇體相
T42n1824_p0069a17║門答者，瓶為四相遷之，是故無常。依成實人
T42n1824_p0069a18║答者，由取相煩惱，感得生死中一切無常法
T42n1824_p0069a19║也。「因緣中亦疑」者，此有進退二過：因若無
T42n1824_p0069a20║常，即與果同疑；因若是常，即果亦是常，即有
T42n1824_p0069a21║違言之失。今更却責上三義也。如由四微緣
T42n1824_p0069a22║成故無常，四微何故無常耶？乃至責取相亦
T42n1824_p0069a23║爾。如《智度論》責毘曇云「諸法從四緣生者，誰
T42n1824_p0069a24║復生四緣耶？若更有所從即墮無窮，若無所
T42n1824_p0069a25║從即墮無因，無因即常。」又緣既不從緣，即果
T42n1824_p0069a26║亦不從緣。「若欲說其過」下，釋第二偈。上明瓶
T42n1824_p0069a27║是無常，是內道義。今明大小乘人執瓶無常，
T42n1824_p0069a28║欲破外道執瓶是常，而反受外道破。上明不
T42n1824_p0069a29║能申正，今明不能破邪。以僧佉人明種種果
T42n1824_p0069b01║生時，種種因不失，故瓶是常。《百論．破因有果
T42n1824_p0069b02║品》外人云「若諸法但是常、無有無常，有何過
T42n1824_p0069b03║耶？」故知外道立瓶是常也。又外道二十五諦，
T42n1824_p0069b04║從細至麁、從麁至細，都無所失即常。是彼大
T42n1824_p0069b05║宗，故須就常以明之。「汝因無常破我常」者，內
T42n1824_p0069b06║道云：現見瓶無常，云何是常？外道今牒內此
T42n1824_p0069b07║難也。「我亦因常破汝無常」者，立有性不失故
T42n1824_p0069b08║常，以破內生滅無常也。若生滅無常者，泥滅
T42n1824_p0069b09║於前，誰成瓶果？故是失業果報。又眼與瓶
T42n1824_p0069b10║俱念念滅，汝眼云何能見瓶是無常耶？以我
T42n1824_p0069b11║有性不失，故二義俱成也。又六根不能取六
T42n1824_p0069b12║塵即失十二入，故諸法定無常，一切法壞也。
T42n1824_p0069b13║又眼念念滅，汝云何得見我、欲難我耶？汝欲
T42n1824_p0069b14║難我，我畢已謝滅，云何受汝難耶？口亦無常，
T42n1824_p0069b15║云何得動口業而論義耶？故著外道難也。「若
T42n1824_p0069b16║依空破常」下，第二明依空成問答也。即是提
T42n1824_p0069b17║婆破外道，言而無當、破而不執，不立無常、逈
T42n1824_p0069b18║破外道，以逈破外道則內能屈外道，不自立
T42n1824_p0069b19║無常不為外所屈。「不取空相」者，此釋疑故來。
T42n1824_p0069b20║既言依空破常，即有空可依，還為外道所屈。
T42n1824_p0069b21║是故今明不取空相乃至四句，心無所依。「是
T42n1824_p0069b22║故若欲問答」，第二釋兩偈意。世間問答尚須
T42n1824_p0069b23║依空，況求至道而存有耶？非但求道，凡欲
T42n1824_p0069b24║坐禪禮佛懺悔，並須依無所得也。又上就常
T42n1824_p0069b25║無常二義論得失，萬義類之。如五百部各有
T42n1824_p0069b26║所執，不成問答；九十六道各有所執，不成問
T42n1824_p0069b27║答；如今世大小乘學人各有所執，不成問答。
T42n1824_p0069b28║中觀論疏卷第四（末）