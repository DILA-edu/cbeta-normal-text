T42n1825_p0201a10║
T42n1825_p0201a11║
T42n1825_p0201a12║十二門論疏卷下之本
T42n1825_p0201a13║
T42n1825_p0201a14║觀有相無相門第五
T42n1825_p0201a15║問：上門明有為無為二法俱無有相，此即破
T42n1825_p0201a16║一切法體相皆盡。又上破有為相中有四門，
T42n1825_p0201a17║破展轉義前後一時、破不展轉義到不到及
T42n1825_p0201a18║已未門，此四能破門破有為相盡。破無為相
T42n1825_p0201a19║亦有四門，一用有為破無為體門、二破無為
T42n1825_p0201a20║相門、三無相有無為門、四無因待故無有無
T42n1825_p0201a21║為門。若爾，能破所破一切相窮，何因緣故更
T42n1825_p0201a22║說此門？答：所相是眾病之根。上破雖窮，今重
T42n1825_p0201a23║以有無門更責有為無為相。汝必言有有為
T42n1825_p0201a24║無為二種相者，此二法為前有相後以相相
T42n1825_p0201a25║之、為前無相後將相相之？二門求不可得，云
T42n1825_p0201a26║何言有為無為二種相耶？前門名為正破，此
T42n1825_p0201a27║門名縱有，故更撿之。二者上破通相，謂生
T42n1825_p0201a28║住滅通相一切有為法；今破別相，謂人瓶柱
T42n1825_p0201a29║地各有於相。通別備窮，相義方盡。又前破隱
T42n1825_p0201b01║相，一剎那中有生住異滅，此事微隱難以取
T42n1825_p0201b02║悟；今破顯相如瓶柱等，即取悟為易，故說此
T42n1825_p0201b03║門。又前破標相，三相能標別法體是於有
T42n1825_p0201b04║為；今破體相，如熱為火體相。撿標體二相俱
T42n1825_p0201b05║無，諸相乃盡。以一切相盡，則心無所取，故
T42n1825_p0201b06║取相心斷。又心則是相，求一切相不可得故
T42n1825_p0201b07║則無心相，無心相故無能取。此則於外無數、
T42n1825_p0201b08║於內無心，彼已寂滅名為涅槃也。然相既無、
T42n1825_p0201b09║無相亦無，亦相無相、非相無相亦無，故四境
T42n1825_p0201b10║絕、四心斷、四言寂，則是實相法身佛性法界
T42n1825_p0201b11║也。問：有無為是能破、為是所破？答：具有二種。
T42n1825_p0201b12║若直執有相，則開有無二門責之，故是能破；
T42n1825_p0201b13║若執有無，則有無是所破。問：用何破破有無
T42n1825_p0201b14║耶？答：有二種。一借有破無、借無破有，謂對
T42n1825_p0201b15║緣假破；二就有求有無蹤，名就緣假破。
T42n1825_p0201b16║此門亦三：一生起、二門體、三總結齊法。
T42n1825_p0201b17║偈上半開二門以破於相、下半攝法。有相無
T42n1825_p0201b18║相不相者有二義：一者如柱，前已有圓相，不
T42n1825_p0201b19║須更將圓相相之；二前已有相，更以相相，是
T42n1825_p0201b20║則無窮。無相亦有二義：一者若無圓相，則無
T42n1825_p0201b21║柱體，相無所相；二者物若無相，以相相之，終
T42n1825_p0201b22║自不著柱。是有為既作二門責，無為亦作二
T42n1825_p0201b23║門責之。下半攝法者，此二有故相有，二門無
T42n1825_p0201b24║故相無。
T42n1825_p0201b25║長行釋上下半，即二。釋上半有無門即二。破
T42n1825_p0201b26║有相中又二：一正破、二結破。初又二：第一作
T42n1825_p0201b27║相無用破；「復次」下，第二重相破也。「是故」下，第
T42n1825_p0201b28║二總結。
T42n1825_p0201b29║「無相中」下，破無相中相義。就文為四：初總標
T42n1825_p0201c01║無相中相不相。「何法名無相」下，第二責不見
T42n1825_p0201c02║無相法。如《中論》無有無相法，以有為無為各
T42n1825_p0201c03║有相，故有有為無為；若無相則無有為無為
T42n1825_p0201c04║也。「如象有雙牙」下，第三出無無相法。「若離是
T42n1825_p0201c05║相」下，第四結無無相法。
T42n1825_p0201c06║「如是有相中」者，第二釋下半。
T42n1825_p0201c07║「是故相無所相」下，第三總結齊法。又為二：初
T42n1825_p0201c08║別結無四法、次結三空。結無四法者，一明相
T42n1825_p0201c09║無故可相無、二明相可相空故萬法空、三物
T42n1825_p0201c10║空故則無物空、次明物無物空故有為空。文
T42n1825_p0201c11║處易知。「有為空故」下，結歸三空。
T42n1825_p0201c12║觀一異門第六
T42n1825_p0201c13║問：上已破通別、隱顯、體標、諸相竟，何故復有
T42n1825_p0201c14║此門？答：有二種義。一者外人不受上二門破，
T42n1825_p0201c15║明我自有相可相一義、自有相可相異義，云
T42n1825_p0201c16║何言無相可相耶？今破彼一異義，故說此門。
T42n1825_p0201c17║二者論主前二門破之雖窮，今蹤有之，重開
T42n1825_p0201c18║一異以破外也。問：何故重開一異？答：一異之
T42n1825_p0201c19║破是諸破中顯，欲令觀心易悟，故就一異破。
T42n1825_p0201c20║二者一異是十四難本、六十二見根，今欲窮
T42n1825_p0201c21║其根本就一異門破。一異門破者，通問上二
T42n1825_p0201c22║門標體兩相與所相為一為異？故名一異門
T42n1825_p0201c23║破。然此一異非但破相可相、真俗惑解人法
T42n1825_p0201c24║萬義，但寄相可相一事以例諸法也。問：此門
T42n1825_p0201c25║為從能破立名、所破立名？答：具二義。外直立
T42n1825_p0201c26║相可相，論主開一異二門責之，則從能破立
T42n1825_p0201c27║名；望下救義立於一異，今破彼一異，從所
T42n1825_p0201c28║破立名。若一異是所破，還用對、就二假，如上
T42n1825_p0201c29║明之。問：何故不題觀相可相一異門，直稱觀
T42n1825_p0202a01║一異？答：一為存略、二欲遍觀一切法一異不
T42n1825_p0202a02║可得，故不別題相可相一異也。又上有相無
T42n1825_p0202a03║相門從別立名，今從通受稱，互舉也。
T42n1825_p0202a04║品亦三：初長行發起。
T42n1825_p0202a05║偈為二：上半牒相可相一異、求之無蹤。下半
T42n1825_p0202a06║結破、明一異無故相可相。
T42n1825_p0202a07║長行為四：一釋偈本、二救、三破救、四總結。
T42n1825_p0202a08║釋偈本為二：初正釋、次例破一切法。初又
T42n1825_p0202a09║二：前釋上半、次釋下半，文處易知。
T42n1825_p0202a10║「問曰」下，第二。又開三別：初總立義呵論主、第
T42n1825_p0202a11║二別立義釋成己宗、三結成義宗呵論主。初
T42n1825_p0202a12║二句，前總立、總呵。「相可相常」，成此總立也。「何
T42n1825_p0202a13║故不成」，總呵也。「汝說相可相」下，別牒論主一
T42n1825_p0202a14║異。「今當別說」，許答一異。「凡物」下，第二章別
T42n1825_p0202a15║立義釋成己宗。又二：前別立三章；「如識相」下，
T42n1825_p0202a16║釋三章門。初章舉識受二法證相可相一，此
T42n1825_p0202a17║二種是心法也。只分別是識相、只識能分別，
T42n1825_p0202a18║故相可相一也。「如佛說」下，次舉二事證相可
T42n1825_p0202a19║相異。初舉涅槃相可相異，以愛為能相、涅槃
T42n1825_p0202a20║是所相，則舉果也。「如信者」下，釋次信者相可
T42n1825_p0202a21║相異，此舉因。以三事為相，信為可相。「如正
T42n1825_p0202a22║見」下，第三舉二事釋第三章門。道具八事，正
T42n1825_p0202a23║見為道小分，此舉別法也。生住滅是有為家
T42n1825_p0202a24║小分，故名小分是能相、多分是所相，此舉總
T42n1825_p0202a25║法。故此六事有於三雙：初心法一雙、次因
T42n1825_p0202a26║果、後總別。「是故」下，第三總結義宗以呵論主。
T42n1825_p0202a27║「答曰」下，第三破救，為二：前別破三事、次總結
T42n1825_p0202a28║破。別破三事，即三。破相可相一，又三：第一明
T42n1825_p0202a29║相可相一，不應云因相知可相，此則是相相，
T42n1825_p0202b01║如自觸指。「復次」下，第二明相可相一，不應分別
T42n1825_p0202b02║是相可相。然法體既不可分別，亦無能分別
T42n1825_p0202b03║智。第三明相因可相是果，理不應一。「汝說相
T42n1825_p0202b04║異可相」，第二次破異。又三：一破、二救、三破救。
T42n1825_p0202b05║初又二：第一破其所引二事、第二作無窮難。
T42n1825_p0202b06║初破二事即二，破初事中又開二別：初得異
T42n1825_p0202b07║墮非相破、次得相墮不異破。初得異墮非相
T42n1825_p0202b08║破者，若愛與涅槃異者，而愛非涅槃相，故名
T42n1825_p0202b09║得異墮非相破。又此是謬引佛經破，源佛正
T42n1825_p0202b10║說滅愛為涅槃體相，今乃謂所滅之愛為涅
T42n1825_p0202b11║槃相，故名謬引佛經破也。「若說愛是涅槃相」
T42n1825_p0202b12║下，第二得相墮無異破。若言滅愛是涅槃體
T42n1825_p0202b13║相者，此得體相義。而滅愛即是涅槃，不得言
T42n1825_p0202b14║異，故名得相墮無異破。「又汝說信者有三相」，
T42n1825_p0202b15║破其第二事也。然水之與火理不相關，可稱為
T42n1825_p0202b16║異。此三相由信而有，是因緣相成之法，云何
T42n1825_p0202b17║言異？「若無信即無三事」者，釋無異義。由信故
T42n1825_p0202b18║有三，故三不得異信。又由信有三，則信為能
T42n1825_p0202b19║相、三為可相，則相可相無定，汝云何言三定
T42n1825_p0202b20║是能相、信為可相？「又相可相異者」，第二縱異
T42n1825_p0202b21║作無窮破。可相異相而可相謂相者，相異可
T42n1825_p0202b22║相相復謂相。又同《百論》，若以相可相成，何故
T42n1825_p0202b23║一而不二？「問曰」下，第二救。上有三破，今但救
T42n1825_p0202b24║第三。救意云：物用燈照，如可相須相；燈能自
T42n1825_p0202b25║照，故相不須相，則無無窮過也。「答曰」下，第三
T42n1825_p0202b26║破救，為二：初指前無燈可引破。「又自違前說」
T42n1825_p0202b27║下，第二縱有燈，違異宗破。汝上言相可相異，
T42n1825_p0202b28║亦應有能照所照異，則墮二燈。今遂言燈自
T42n1825_p0202b29║照，只是一照；相自能相，只是一相，即違異
T42n1825_p0202c01║義宗。又汝墮亦一亦異。燈為能照、瓶是所
T42n1825_p0202c02║照，則相可相異；燈能自照，則墮相可相一。「又
T42n1825_p0202c03║汝說可相」下，破其第三。少分是相、餘為可相，
T42n1825_p0202c04║此義不定，或墮一中或墮異中。若正見與道
T42n1825_p0202c05║一，則墮一中；若正見與道異，則墮異中。三相
T42n1825_p0202c06║亦然。若如毘曇及毘婆闍婆提義，相與體異，
T42n1825_p0202c07║則墮異中；若即法沙門、成實等即墮一中。一
T42n1825_p0202c08║異既除，此義亦破。
T42n1825_p0202c09║「如是種種因緣」下，第四總結破。
T42n1825_p0202c10║「是故相可相俱空」下，大段第三總結一切法空。
T42n1825_p0202c11║觀有無門第七
T42n1825_p0202c12║有無是諸見之根、障道之本，故大小經論無
T42n1825_p0202c13║不破之。但有無有二種：一通明有無、二別就
T42n1825_p0202c14║四相論有無。通明有無者種種不同，若就因
T42n1825_p0202c15║中有果無果論有無，第二門已破，今不論之。
T42n1825_p0202c16║若就有見為有、空見為無，後觀性門中自破。
T42n1825_p0202c17║若就有為無為明有無者，觀相門中已說。故
T42n1825_p0202c18║並不就此三條明有無也。今但約四相論有
T42n1825_p0202c19║無，以生住為有、異滅為無。二者三相論之，生
T42n1825_p0202c20║住是有、滅相是無，今欲重破四相，故合四相
T42n1825_p0202c21║為有無二義，開共、離二門責之，故云觀有無
T42n1825_p0202c22║門。問：與《中論．破有無品》何異？答：《中論》就法體
T42n1825_p0202c23║明有無，今門但就四相論有無。又《中論》通明
T42n1825_p0202c24║有無，今別明有無。問：上三門已破相，與今
T42n1825_p0202c25║何異？答：初門明大小二相不能相生，又破生
T42n1825_p0202c26║相不能自生及能生他。第二門明法體有相
T42n1825_p0202c27║無相不能相法。第三門直責能相所相一異
T42n1825_p0202c28║無蹤。今此門就能相中開共離二門撿不可
T42n1825_p0202c29║得，故與上為異。又初門破通相、次門破別相、
T42n1825_p0203a01║第三門重破別相，今重破通相。以破通別相
T42n1825_p0203a02║則一切相盡，取相心不生，入無相門。問：何故
T42n1825_p0203a03║重破能相？答：今正欲明為無為一切法空，四
T42n1825_p0203a04║相是有為之本，次重破之。又異法辨生障無
T42n1825_p0203a05║生，偏重破。所以然者，即法辨生但須破法而
T42n1825_p0203a06║相自無。異法辨生有二種障：一計別有生，故
T42n1825_p0203a07║障於無生；二執別有法體，復障無生，故須重
T42n1825_p0203a08║破也。問：何故但三門破法體而四門破相？答：
T42n1825_p0203a09║取相是諸煩惱根，如《淨名》云「貪欲為身本，煩
T42n1825_p0203a10║惱為貪本，虛妄分別為煩惱本。」是故難除，所
T42n1825_p0203a11║以須四門廣破。又空病著空、不著於有，有病
T42n1825_p0203a12║著有不空，而取相橫計萬法、竪著四句，故此
T42n1825_p0203a13║病難除，所以四門廣破。又有此門來者，上三
T42n1825_p0203a14║門破有相便言有無相者，無相復取無相相，
T42n1825_p0203a15║是故今破此有，明本不有，今何時無？未曾有
T42n1825_p0203a16║有相，豈有無相相耶？問：今乃破四相，云破此
T42n1825_p0203a17║有無何耶？答：寄四相遍破一切有無也。問：四
T42n1825_p0203a18║相是事，有無可相違。今有相為有、無相為無，
T42n1825_p0203a19║是理有無，云何相違？答：誰論違不違？但今起
T42n1825_p0203a20║有無見則須破之。又事有無即事違，理有無
T42n1825_p0203a21║即理違理不違，理非有無。
T42n1825_p0203a22║有無門亦三：長行如前。如偈說者，引經偈。恐
T42n1825_p0203a23║不信論主破，故引經也。
T42n1825_p0203a24║偈為二：上半正破、下半釋破。正破為二：初一
T42n1825_p0203a25║時破、二前後破。「有無」者，牒四相也。生住為有，
T42n1825_p0203a26║異滅為無。然四相體皆是有，但生住能令法
T42n1825_p0203a27║有、異滅能令法無，故有無耳。「有無一時無」
T42n1825_p0203a28║者，有無一時，牒外義也。無者，論主破也。一時
T42n1825_p0203a29║則相害，故皆無也。「離無有亦無」者，前後破也。
T42n1825_p0203b01║離無有者，牒也。前有生住之有，未有異滅之
T42n1825_p0203b02║無，是故離無有有也。亦無者，破也。既離異
T42n1825_p0203b03║滅，即生住之有便不得起之，故生住之有亦
T42n1825_p0203b04║無也。此二句得破一家義，初破體同時、次破
T42n1825_p0203b05║用前後。亦得破二家義，初破毘曇四相一時、
T42n1825_p0203b06║次破譬喻四相前後。以一切有無不出前後
T42n1825_p0203b07║一時，破此二即破一切盡矣。下半偏釋初句
T42n1825_p0203b08║一時義，又二：前句牒不相離、下句正破有。
T42n1825_p0203b09║若不離於無無則常害有，故云有即常應無。
T42n1825_p0203b10║汝乃言有不能自起、假無得起；我則見此無，
T42n1825_p0203b11║翻害汝有令永不得起也。而言常者，彼明四
T42n1825_p0203b12║相三世常俱。生住若在未來，異滅亦在未來；
T42n1825_p0203b13║生住若來現在，異滅與之同來；過去亦爾。既
T42n1825_p0203b14║三世常俱，即生住常為異滅所害，故生住常
T42n1825_p0203b15║無。亦異滅常為生住所害，即異滅亦是常無。
T42n1825_p0203b16║今略舉顯邊耳，帖文正爾。今次料簡彼義。彼
T42n1825_p0203b17║義云：體同時、用前後。問：若生相時有滅體未
T42n1825_p0203b18║有滅用者，亦應待用滅方有，何煩預有耶？答：
T42n1825_p0203b19║彼云有為之法不起則已，起則俱起、滅則俱
T42n1825_p0203b20║滅。若待用方有，則滅自起，不假生相。既不自
T42n1825_p0203b21║起，起必假生，雖未有用，不得預有也。滅相
T42n1825_p0203b22║用事生，用則廢，而體不謝，待滅方謝。用雖前
T42n1825_p0203b23║後，生滅則俱。問：滅相用事生用則廢，廢此生
T42n1825_p0203b24║用，用為自廢、滅相廢之耶？答：住用既興，得云
T42n1825_p0203b25║住用廢生用也。問：生廢稱滅，滅由住相，應云
T42n1825_p0203b26║住相是滅相耶？答：滅相正滅法體。今論廢者，
T42n1825_p0203b27║通相滅耳，非滅相滅。此義自成難解。生用廢
T42n1825_p0203b28║即無後生，云何言猶有生體至滅相起時方
T42n1825_p0203b29║乃謝？若猶有生體，云何生用廢？如火有熱用，
T42n1825_p0203c01║熱用若廢，火體則廢。若猶有火體，則猶有熱
T42n1825_p0203c02║用。若無熱用猶有火體，《涅槃經》呵云「譬如愚
T42n1825_p0203c03║人求無熱火」，至此已來遂義難之，於理足屈。
T42n1825_p0203c04║又問：有為一剎那無前後，雖有四相同一剎
T42n1825_p0203c05║那，剎那無前後，四相之用豈得前後？若用有
T42n1825_p0203c06║前後，則成四剎那。彼答云：剎那乃一時，要從
T42n1825_p0203c07║生至滿，滿時方歸滅。雖不逕時，不無滿未滿
T42n1825_p0203c08║異，是故一剎那中有其四用。又問：念念代謝，
T42n1825_p0203c09║若初未滿後方滿者，豈非延時長時耶？此終
T42n1825_p0203c10║難解。又一剎那有四分，當有生用時，後三分
T42n1825_p0203c11║未有；若其終時，前三分已謝。若爾者，則非一
T42n1825_p0203c12║剎那時。剎那無四時，則無四用次第也。又依
T42n1825_p0203c13║《百論》破之。若初分已有後三分，與初時共並，
T42n1825_p0203c14║則不名初中後分；若初中後分不得同時，則
T42n1825_p0203c15║一時中無有三分。故進退不可。又問：四相是
T42n1825_p0203c16║共有因，相生四用不並，云何是共有因耶？答：
T42n1825_p0203c17║用雖不並，相扶而有，豈非共有因耶？又問：為
T42n1825_p0203c18║是滅用扶生、非滅用扶生？彼答云：生有生彼
T42n1825_p0203c19║之用，滅有扶生之力。此力非是滅用之力，是
T42n1825_p0203c20║扶生力耳。此亦難解。若滅體未有滅用，以何
T42n1825_p0203c21║扶生力？若已有扶生力，則應已有滅力。若已
T42n1825_p0203c22║有滅力，則害於生，不生得起。
T42n1825_p0203c23║長行為四：一釋偈本，以合離破之；二救；三破
T42n1825_p0203c24║救；四總結。釋偈上下半即二。釋上半復二：
T42n1825_p0203c25║初釋偈第一句，正明有無不得一時。指《中論》
T42n1825_p0203c26║說者，〈三相品〉、〈本際品〉、〈成壞品〉並破有無一時
T42n1825_p0203c27║義。「若謂」下，釋第二句離無有亦無。又為四：初
T42n1825_p0203c28║取外意。「是事不然」下，總非。「何以故」下，釋非。凡
T42n1825_p0203c29║舉二事釋：一引前〈三相品〉明有法共生，不應
T42n1825_p0204a01║相離。次引《阿毘曇》明四相共起，《婆沙》、《提度》並
T42n1825_p0204a02║有此文，如相門說。「是故」下，第四句總結。前明
T42n1825_p0204a03║一時則為大乘論破，故指《中論》；次明前後則
T42n1825_p0204a04║違小乘宗，故引《毘曇》破。故前後一時，大小無
T42n1825_p0204a05║取。又前引他破、次害自宗，自他無取。「若不離
T42n1825_p0204a06║無常」下，釋下半。偈中但有不離，今長行欲對
T42n1825_p0204a07║偈上半離不離故，今亦開離不離二關。初門
T42n1825_p0204a08║就不離破，易見也。「若離無常」下，就相離破。有
T42n1825_p0204a09║既離無，則異滅不扶生住，即生住不得生也。
T42n1825_p0204a10║此亦進退二失：不離則有常無之過，相離則
T42n1825_p0204a11║有不起之失。釋上半取二文、釋下半就兩義，
T42n1825_p0204a12║文義無取亦得為四：初破一時、次破前後、
T42n1825_p0204a13║三重破一時、四重破前後。
T42n1825_p0204a14║「問曰」下，第二救。就立中為二：一立外宗、二通
T42n1825_p0204a15║內難。立外宗為二：初總立、次別立。總立中「有
T42n1825_p0204a16║生時乃已有無常」者，此立體同時也。「滅時乃
T42n1825_p0204a17║發」，立用前後也。立此二義，通前上下半四難，
T42n1825_p0204a18║以體同時，故無上半違宗之失，及無下半不
T42n1825_p0204a19║起之過；以用前後，故無上半相違之過，又無
T42n1825_p0204a20║下半常無之失也。如是生住滅老得別釋彼
T42n1825_p0204a21║義也。正釋用前後得常令四事成就，得是繩
T42n1825_p0204a22║繫此四相令不失。依毘曇舊義，四相是逐法
T42n1825_p0204a23║成就，無別得繩。而今此文云有得者，可以二
T42n1825_p0204a24║義通之：一者以得得法而四相順來，故云得
T42n1825_p0204a25║四相耳。二者或可是別部義，今所未詳。「是故」
T42n1825_p0204a26║下，第二結難遍答四關，而略非常無之難。「答
T42n1825_p0204a27║曰」下，第三破救。凡三周破體同時、用前後：初
T42n1825_p0204a28║將用同體，體同時、用亦同時；第二將體同用，
T42n1825_p0204a29║用前後、體亦前後；三縱體用而不相因，即無
T42n1825_p0204b01║相扶之力。初又二：第一四門別破、二總結破。
T42n1825_p0204b02║四門破為三意：第一將生對滅有二破、第二
T42n1825_p0204b03║以滅對住、第三以住對異。初門二破者，第
T42n1825_p0204b04║一俱有破、第二俱無破。俱有破者，「汝說無常
T42n1825_p0204b05║是滅相與有共生」，牒彼義也。此中以生相為
T42n1825_p0204b06║有、滅相為無常也。「生時有應壞」下，論主破也。
T42n1825_p0204b07║既生滅一時俱起，即生用時便使有滅用，滅
T42n1825_p0204b08║用時即有生用，令其體俱用即俱也。令用同
T42n1825_p0204b09║體，即是借用破體也。「復次」下，第二俱無破，明
T42n1825_p0204b10║體用俱無。明當有生體時不應有滅體，滅體
T42n1825_p0204b11║起時不應有生體。又次破其用俱，此是接前
T42n1825_p0204b12║破。前明體俱用即俱，今明用若俱便相害，都
T42n1825_p0204b13║無二相也。「復次」下，第二舉住對滅。亦應作俱
T42n1825_p0204b14║有俱無二難，今略作俱無難。「老時無住」下，第
T42n1825_p0204b15║三舉老對住。亦應作二難，今略明俱無。然《婆
T42n1825_p0204b16║沙》有二種老法：一四相中老是異相、二有大
T42n1825_p0204b17║期老法。《成論》破之云「既有二種老法，應有二
T42n1825_p0204b18║生法，一四相中生、二大期生。」而彼無大期
T42n1825_p0204b19║生，故此難不可答。「是故汝說」下，第二總結彼
T42n1825_p0204b20║義，明有錯亂過。所言錯亂者，以生時即有滅、
T42n1825_p0204b21║滅即有生，故名錯亂。「凡物生時無壞」者，此汎
T42n1825_p0204b22║明天下道理如此也。若爾，則四相不俱也。又
T42n1825_p0204b23║若避錯亂，言生時無壞、壞時無生，則墮四相
T42n1825_p0204b24║不俱違宗之失。故云爾時非是無無常相耶。
T42n1825_p0204b25║「如能識故名識」下，第二周，破用若不同時，體亦
T42n1825_p0204b26║不同時。所以有此破來者，外不受前錯亂破。
T42n1825_p0204b27║若體用俱同時可得錯亂，今體同時、用不同
T42n1825_p0204b28║時，故無錯亂。是故今次破之。又開二別：一
T42n1825_p0204b29║舉事徵之。「如能識名識」者，以有識能故名為
T42n1825_p0204c01║識，若無識能則不名識。若爾，當生起時既有
T42n1825_p0204c02║滅體，應有滅能；若無滅能即不名滅也。前列
T42n1825_p0204c03║三事，次舉四相合之。
T42n1825_p0204c04║「若生住時」下，第三周，破體同時、用前後也。若
T42n1825_p0204c05║言當生用時未有滅用、後時方有用者，何須
T42n1825_p0204c06║共生耶。此明生用時未有滅用，則滅無用，何
T42n1825_p0204c07║能扶生？故不須共起。若已有扶生之用，即已
T42n1825_p0204c08║生滅用之也。又至此進退破之。若有扶生之
T42n1825_p0204c09║用，則滅有滅生之用，生不得起；若未有滅生
T42n1825_p0204c10║之用，亦應未有扶生之用，則生亦不得起。又
T42n1825_p0204c11║汝若能扶未能滅，亦應有能滅未能扶也。
T42n1825_p0204c12║「如是有無」，第四大段總結。「是故有無空」下，第
T42n1825_p0204c13║三總結齊法。
T42n1825_p0204c14║觀性門第八
T42n1825_p0204c15║自上四門撿相無蹤，今此一品觀性非有。所
T42n1825_p0204c16║以此門來，就外人意。上就相立相相皆不成，
T42n1825_p0204c17║今舉性證相應當有相。既有為無為萬物之
T42n1825_p0204c18║體，豈無相耶？是故今次破性，性無故相即
T42n1825_p0204c19║無也。性相異者，《智度論》云「性為其內體，不改
T42n1825_p0204c20║為性。相為其外事，表彰故名為相。」此二是萬
T42n1825_p0204c21║物之總要，是故破之。二者復因中有果性，名
T42n1825_p0204c22║之為性，此是別性之性。以性非是事故，所以
T42n1825_p0204c23║稱別。三者執性，如執著一切法皆是實有，故
T42n1825_p0204c24║名為性。問：此與初體性何異？答：執有體者，未
T42n1825_p0204c25║必是性。如假有體家亦言體，而非是性。約彼
T42n1825_p0204c26║所明，故體性義異。若執性之性，但詳諸法決
T42n1825_p0204c27║定作有無解，故名為性。又執性之性其義則
T42n1825_p0204c28║通。裁起有心言異無者，則是性有；裁起無心
T42n1825_p0204c29║言異有者，即是性無。有無既爾，亦有亦無等
T42n1825_p0205a01║例然。他云：外道毘曇可是性義，我習大乘非
T42n1825_p0205a02║是性也。今問：若非性義，眾生心神不可朽滅、
T42n1825_p0205a03║色法不可為心，真諦四絕不可為不絕、世諦
T42n1825_p0205a04║三假不得四絕。豈非定性？地論人真中之真，
T42n1825_p0205a05║古今常定不可為不真。豈非性耶？今破此性
T42n1825_p0205a06║義，從所破立名，故以為門。二者從初品已來，
T42n1825_p0205a07║法之與相大明無生。然法相微隱，非常情所
T42n1825_p0205a08║悟，若不以近況遠，即幽旨難明，是故此品借
T42n1825_p0205a09║現變動之相破其性執，令取悟為易，故有此
T42n1825_p0205a10║門來也。三者自上已來破一切法有，今之一
T42n1825_p0205a11║品雙破有無，則申明二諦辨論大宗，有此門
T42n1825_p0205a12║來也。
T42n1825_p0205a13║此門亦三：前生起如文。
T42n1825_p0205a14║如經者，引經證破，恐不信論主之言故也。
T42n1825_p0205a15║偈為三：上半破性、次破無性、三總結。此偈
T42n1825_p0205a16║多含。一上半破外、次破內。顯道未曾內外，故
T42n1825_p0205a17║以門通道也。如僧佉等計有內外總別法體
T42n1825_p0205a18║即是性，但一異不同耳。亦計神體即是性，一
T42n1825_p0205a19║異不同耳。二者前明性是毘曇，《毘曇》則萬法
T42n1825_p0205a20║各有體故是性。無性是成實義，《成實》明五陰
T42n1825_p0205a21║中不見眾生為空行，見陰亦空為無我行，故
T42n1825_p0205a22║是無性。而不捨於無性，故為今論所破。又《成
T42n1825_p0205a23║實》破故言性無性，不知一切法體性是空，亦
T42n1825_p0205a24║為今論所破也。三者性是小乘人義，以小乘
T42n1825_p0205a25║人既名有所得。如《涅槃》云「有所得者名為二
T42n1825_p0205a26║乘」，故名為性。性即執著義，猶是有所得異名
T42n1825_p0205a27║耳。又小乘人不得法無我，計有法體，體即是
T42n1825_p0205a28║性。又小乘人有無我理，決定是無，亦名為性。
T42n1825_p0205a29║故破性破小乘人也，破無性破大乘人。大
T42n1825_p0205b01║乘人定作無性解，捨性而存無性，宜決破之。
T42n1825_p0205b02║又不知即性是無性，言性無性二，亦次破之。
T42n1825_p0205b03║又大對小故有大耳，既無小云何有大？欲顯
T42n1825_p0205b04║正道未曾大小，令物悟入也。又破性，破攝論
T42n1825_p0205b05║師三性；破無性，破其三無性理。明不曾有三
T42n1825_p0205b06║性，何有三無性？故正道非三不三、非性不性。
T42n1825_p0205b07║如是五句。問曰：無著菩薩依經立三無性，云
T42n1825_p0205b08║何破耶？答：此是一往對性，故言無性耳。性既
T42n1825_p0205b09║無，無性即無。講者不體論意，故宜破也。又論
T42n1825_p0205b10║主明無性者，明無有性，非謂有無性。講人乃
T42n1825_p0205b11║明無有性而有於無性，不識論意。問：《攝論》何
T42n1825_p0205b12║處有此文？答：論有一句語「一切諸法以無所
T42n1825_p0205b13║得為本」，可細尋之。又破性者，破理外有所得
T42n1825_p0205b14║大小乘義；破無性者，亦除理內無所得義。道
T42n1825_p0205b15║豈是得無得、內外耶？又上半據無常門破於
T42n1825_p0205b16║性執，即是破於常義；下半破無常義，明在
T42n1825_p0205b17║常既無，亦無無常。所以然者，夫聖人言無常
T42n1825_p0205b18║者，明其無有常，非謂有無常。上半借無常除
T42n1825_p0205b19║常、下半亦捨無常，故云一切法空。所以破常
T42n1825_p0205b20║無常者，一切眾生未應實相，生心動念，不斷
T42n1825_p0205b21║則常、斷則無常，是諸見根、障正觀本，是故
T42n1825_p0205b22║此偈前窮其根則枝條自壞。又此偈即是除
T42n1825_p0205b23║八倒義，上半借無常破常，除生死中常等四
T42n1825_p0205b24║倒；下半明無常亦無，復除生死中無常等四。
T42n1825_p0205b25║故知生死未曾常無常。如是五句，生死既未
T42n1825_p0205b26║曾常無常，如是了悟是涅槃。涅槃豈是常無
T42n1825_p0205b27║常耶？故生死及涅槃一切諸倒，畢竟寂滅。又
T42n1825_p0205b28║此偈即釋《淨名經》「不生不滅是無常義」。迦旃
T42n1825_p0205b29║延但領上半意，以見諸法變異，故知無常義；
T42n1825_p0205c01║而遂言有無性之無常，故執著無常，失下半
T42n1825_p0205c02║意。然上單捨本為成雙捨，既失雙捨之意，亦
T42n1825_p0205c03║迷單捨之旨。是故今明借無常以破常，既捨
T42n1825_p0205c04║於常亦不著無常，乃是諸佛菩薩說無常意，
T42n1825_p0205c05║故云不生不滅是無常義。然性無性俱是病，
T42n1825_p0205c06║而借無性破性；生死涅槃二俱是病，而借涅
T42n1825_p0205c07║槃以破生死。真妄等萬義例之。問：變異云何
T42n1825_p0205c08║無性？答：實有物體即常不可變異，變異即無
T42n1825_p0205c09║物體也。
T42n1825_p0205c10║長行為三：一釋偈本、二外過內、三內自免過
T42n1825_p0205c11║結論旨歸。初又二：前借變異相以破於性，釋
T42n1825_p0205c12║上半；「復次」下，釋眾緣以破於性，仍釋下半。
T42n1825_p0205c13║「問曰」等下，二外人過內。又開三別：一牒內義、
T42n1825_p0205c14║二正生過、三總結非內。「若一切法空即無生
T42n1825_p0205c15║無滅」，標內義。此文有近有遠。遠者從上七門
T42n1825_p0205c16║生。上七門皆結云「一切法空」，故今牒之。近從
T42n1825_p0205c17║此品生者，以此品內外數論大小三性三無
T42n1825_p0205c18║性理，內外一切破洗無遺，故外人興此問也。
T42n1825_p0205c19║「若無生滅則無苦諦」下，第二句為內生過。前
T42n1825_p0205c20║過內明無四諦三寶，從亦無世間法，過內無
T42n1825_p0205c21║世俗法，全同《中論．四諦品》。今言無生滅無苦
T42n1825_p0205c22║諦者，此有通別二義。通義者，無生即無苦集，
T42n1825_p0205c23║無滅即無滅道。二者小乘人以生滅無常名
T42n1825_p0205c24║為苦諦，今既無生無滅便無苦諦。餘並易知。
T42n1825_p0205c25║「答曰」下，第三內自免過結論旨歸。又二：一者
T42n1825_p0205c26║內自免過、二推過還外。內自免過明說空無
T42n1825_p0205c27║失，推過還外明執有為失。凡有六句：一總標
T42n1825_p0205c28║有二諦、二明二諦相資、三不知二諦失於三
T42n1825_p0205c29║利、四辨知二諦得三利、五出不知之人、六明
T42n1825_p0206a01║能知之人得。初言「有二諦」者，外人執定有，故
T42n1825_p0206a02║以斷滅過於論主。是故今明有於二諦，豈是
T42n1825_p0206a03║斷滅耶？明有二諦非但離斷滅，亦俱離斷常。
T42n1825_p0206a04║雖空而有，故不隨斷；雖有而空，故不著常。立
T42n1825_p0206a05║於二諦雙破斷常，即是中道。又我上來明無
T42n1825_p0206a06║有者，無汝所見有，何時無因緣世俗假名有
T42n1825_p0206a07║耶？汝聞我明無有，即無一切諸有，是故不識
T42n1825_p0206a08║我意。又有二諦者，上來破外人性有無，明非
T42n1825_p0206a09║有非無，故是中道。從中道始得立假名有無，
T42n1825_p0206a10║故非有而有、非無而無，而有而無從中起假，
T42n1825_p0206a11║故有二諦。又為外人聞一切空無復二諦，今
T42n1825_p0206a12║對破無二之病，是故說二。然諸法未曾二與
T42n1825_p0206a13║不二。如是五句。若遂守二諦作解者，便成二
T42n1825_p0206a14║見也。又有二諦者，明佛經一切法空。我申佛
T42n1825_p0206a15║明一切法空者，汝言明何義耶？佛法中有二
T42n1825_p0206a16║諦，上明一切法空，此明第一義空、不明世諦
T42n1825_p0206a17║義。汝不得其意，故橫生前難耳。又有時云
T42n1825_p0206a18║破二諦明二諦。三世佛皆依二諦說法，此是
T42n1825_p0206a19║因緣不有有、不無無。學佛教人遂作定性有
T42n1825_p0206a20║無解，故今破此定性二諦，明一切法空。今方
T42n1825_p0206a21║申佛因緣二諦。
T42n1825_p0206a22║「因世諦得說第一義諦」者，第二明二諦相資，
T42n1825_p0206a23║為釋疑故來。既以空為第一義，第一義有二
T42n1825_p0206a24║實：一是實相、二聖所行處，故立第一義。世
T42n1825_p0206a25║諦無此二，何用說俗諦耶？是故今明因空有
T42n1825_p0206a26║以悟於有空，故言因世諦悟第一義諦。如《中
T42n1825_p0206a27║論》言無言明於二諦，以無言言為世諦、言無
T42n1825_p0206a28║言為第一義諦。要因無言言以悟言無言，故
T42n1825_p0206a29║云因世諦得說第一義。因第一義得涅槃者，
T42n1825_p0206b01║第一義即是實相，見實相故斷諸煩惱，故得
T42n1825_p0206b02║涅槃也。
T42n1825_p0206b03║「若人不知」下，第三明不知二諦故失三利。所
T42n1825_p0206b04║以有此文來，為譏小乘人也。
T42n1825_p0206b05║「如是若知世諦」下，第四知二諦則得三利。讚
T42n1825_p0206b06║大乘人也，亦令捨小學大也。悟世諦第一義
T42n1825_p0206b07║諦生方便般若為自利，悟第一義世諦生般
T42n1825_p0206b08║若方便為他利，具生二慧為共利。又自悟二
T42n1825_p0206b09║諦生二慧為自利，依二諦為他說法令得二
T42n1825_p0206b10║慧為他利，自他俱悟為共利。又依第一義生
T42n1825_p0206b11║般若為自利，悟世諦生方便為他利。
T42n1825_p0206b12║「汝今聞世諦謂是第一義諦」者，第五明不知
T42n1825_p0206b13║之人失。聖經明生滅無常，此是世諦。而旃延
T42n1825_p0206b14║之流，聞經說此言，謂無常生滅是第一義諦。
T42n1825_p0206b15║所以然者，彼以生滅無常為十六諦理，故第
T42n1825_p0206b16║一義，見此理故，斷惑得道。大乘望之，猶是世
T42n1825_p0206b17║諦。問：外人在何處聞耶？答：十二門師多云，聞
T42n1825_p0206b18║論主說世諦謂是第一義，故假安我字。今明
T42n1825_p0206b19║不然，文無我字。又論主何處說世諦彼謂是
T42n1825_p0206b20║第一義耶？故謬釋文也。復有人言：外人聞
T42n1825_p0206b21║說不生不滅等世諦謂是第一義諦，此轉謬
T42n1825_p0206b22║也。外人何時執不生滅言是第一義？彼若執
T42n1825_p0206b23║不生不滅是第一義，便謂生滅應是世諦。若
T42n1825_p0206b24║爾，云何過論主說空無生無滅無三寶四諦
T42n1825_p0206b25║耶？問：頗有此義以不？答：義乃有之，非今所用。
T42n1825_p0206b26║言義有者，世諦破性說空，無性生滅故稱無
T42n1825_p0206b27║生滅。此無生滅屬於世諦，而有所得人謂此
T42n1825_p0206b28║為第一義，故云聞說世諦謂是第一義也。又
T42n1825_p0206b29║三性三無性並是世諦，第一義非性無性。故
T42n1825_p0206c01║前云無性法亦無，一切法空故。而有所得人
T42n1825_p0206c02║執三無性是第一義，墮在失處。若作三重二
T42n1825_p0206c03║諦明義者，若有若無皆世諦，非空非有方是
T42n1825_p0206c04║第一義。汝聞說有是世諦空是第一義者，聞
T42n1825_p0206c05║我說世諦，謂是第一義也。次云：空有為二，非
T42n1825_p0206c06║空有不二。二不二皆是世諦，非二不二方是
T42n1825_p0206c07║第一義。汝聞世諦謂是第一義。南方人聞初
T42n1825_p0206c08║重世諦謂是第一義，北土人多聞後重世諦
T42n1825_p0206c09║謂是第一義也。
T42n1825_p0206c10║「諸佛因緣法名甚深第一義」者，第六出能知
T42n1825_p0206c11║之人，即論主也。故論主示其二諦之相有二
T42n1825_p0206c12║句：初牒因緣法是第一義；「是因緣法無自性
T42n1825_p0206c13║故」下，釋因緣是第一義，明因緣宛然即畢竟
T42n1825_p0206c14║空名第一義。所以明因緣空為第一義，凡有
T42n1825_p0206c15║三義：一者恐外人謂論主用斷滅空名第一
T42n1825_p0206c16║義；二者謂論主空於性實名第一義，即簡
T42n1825_p0206c17║假不空義，謂但空於性、不空於假名第一義；
T42n1825_p0206c18║三者外人聞二諦便謂世諦實有三實第一義
T42n1825_p0206c19║是空。則外人便得世諦義成。故今明我言世
T42n1825_p0206c20║諦是因緣有，不如汝性有。汝非但不知第一
T42n1825_p0206c21║義，亦不知世諦。又簡空假名義，言空於假方
T42n1825_p0206c22║是第一義，是故今明假名因緣宛然而即畢
T42n1825_p0206c23║竟空名第一義，故作此論。叡師採此品作論
T42n1825_p0206c24║序云「正之以十二，便有無兼暢、事無不盡」，正
T42n1825_p0206c25║是斯文。
T42n1825_p0206c26║「若諸法不從眾緣生」下，第二迴過還外人。就
T42n1825_p0206c27║文為三：一者破外人自性、二破他性、三總結
T42n1825_p0206c28║無自他等自性。就自性中又二：初牒彼性義；
T42n1825_p0206c29║「五陰不生不滅」下，顯性為過。迴過還於外人，
T42n1825_p0207a01║又開二別：前迴無四諦三寶過還於外人；「復
T42n1825_p0207a02║次」下，第二迴無世間法過還於外人。此性過
T42n1825_p0207a03║微細難識，若謂有一毫法體，此則不從緣生，
T42n1825_p0207a04║便是自性，自性則破世出世一切法也。
T42n1825_p0207a05║「若謂諸法無自性」下，第二外破他性。初就相
T42n1825_p0207a06║待門破；「又他性」下，就相即門破。破自性，破假
T42n1825_p0207a07║有體家有假人假柱體；破他性，破用實為假
T42n1825_p0207a08║體，如五蘊為人體、有四微為柱體。
T42n1825_p0207a09║「若自性不成」下，第三總結。又二：初別結四法、
T42n1825_p0207a10║次總結四法。別結四法者，一結無自性、二
T42n1825_p0207a11║結無他性、三結無有性、四結無無性。同《中論．
T42n1825_p0207a12║破有無品》四偈。「是故」下，總結無有四性。「故一
T42n1825_p0207a13║切空」，此品第三總結法空。
T42n1825_p0207a14║十二門論疏卷下之本
T42n1825_p0207a15║
T42n1825_p0207a16║
T42n1825_p0207a17║十二門論疏卷下之末
T42n1825_p0207a18║
T42n1825_p0207a19║觀因果門第九
T42n1825_p0207a20║所以有此門來者，上四門求相不可得，次一
T42n1825_p0207a21║門明性無蹤。故《無量義經》云「一切諸法自本
T42n1825_p0207a22║來今性相空寂，以外相內性空故一切法空。」
T42n1825_p0207a23║外人云：若一切法性相空者，可言無因果耶？
T42n1825_p0207a24║然世出世因果不可言無，云何言無性相？是
T42n1825_p0207a25║故今次明非但無有性相，求此因果亦不可
T42n1825_p0207a26║得，故有此門來也。又近從性門來者，前偈上
T42n1825_p0207a27║半明無萬物實體、下半明無萬物假體。外云：
T42n1825_p0207a28║若假實二體空故一切法空，然因果之理不
T42n1825_p0207a29║可無。若爾，終有因果，有因果故不實，即假也。
T42n1825_p0207b01║毘曇實有因果體。成實具二義：一者因成，相
T42n1825_p0207b02║續、相待論因果，則因實而果假。如四微實，
T42n1825_p0207b03║柱是假。若法受名三假，則因果皆假，如細色
T42n1825_p0207b04║成麁色是法假、四微成四大是受假、四大成
T42n1825_p0207b05║五根已去為名假。又五陰為法假、人為受假、
T42n1825_p0207b06║人法皆有名為名假。問：若無因果，與邪見何
T42n1825_p0207b07║異？答：有五人立無因果。一立有見人謂，實有
T42n1825_p0207b08║果體則不從因生，故成無因果；二外道邪見
T42n1825_p0207b09║言無因果；三復二乘言無因果；四大乘人言
T42n1825_p0207b10║無因果。外道是邪見撥無因果，故言無因果，
T42n1825_p0207b11║此是邪見空。二乘言無因果，望大乘亦是邪
T42n1825_p0207b12║見空。故《涅槃》云「若以二乘言，無布施是破戒
T42n1825_p0207b13║邪見。」《智度論》云「二乘空是但空，四大乘學
T42n1825_p0207b14║方廣人謂無世諦因果。」五諸佛菩薩言無因
T42n1825_p0207b15║果者，因果宛然而畢竟空，故名無所得空。所
T42n1825_p0207b16║以有三空異，一邪見空、二但空、三真空，今
T42n1825_p0207b17║破前二空令入真空，故明因果空也。問：令悟
T42n1825_p0207b18║因果空有何利？答：悟因果宛然，即畢竟空故，
T42n1825_p0207b19║生如來智；雖畢竟空，因果宛然，生於佛智；因
T42n1825_p0207b20║果非因果常爾，而觀行任運純熟為自然智；
T42n1825_p0207b21║不從師得，為無師智。既生四智入佛知見，即
T42n1825_p0207b22║是因果觀行轉明，遂得成佛為佛果乘。論主
T42n1825_p0207b23║今明因果空，為釋成大乘義故也。問：悟因果
T42n1825_p0207b24║空但生智慧，云何有功德耶？大乘具以福慧
T42n1825_p0207b25║為體，云何但明智慧？答：既得如實悟，還為眾
T42n1825_p0207b26║生如實說，即是般若大悲，故福慧具足，名大
T42n1825_p0207b27║乘也。問：上來已明因果空竟，今何故復說？答
T42n1825_p0207b28║曰：自上八門廣破從因生果義，復有計無因
T42n1825_p0207b29║自然有果。此三一病猶未除之，是故今品次
T42n1825_p0207c01║破之也。問：若爾，應言破無因有果門，云何言
T42n1825_p0207c02║破因果耶？答：論主欲對破破無因有果故。此
T42n1825_p0207c03║品雙破從因生果及無因有果：故言觀因果。
T42n1825_p0207c04║夫論因果不出斯二：斯二既無則因果便空。
T42n1825_p0207c05║又因果難明：上已廣論；今次略辨：故有此門
T42n1825_p0207c06║來。又有種種觀門，今作因果觀門以悟入實
T42n1825_p0207c07║相，故有此門來也。又上門破因果便備，而
T42n1825_p0207c08║更有此門者，是泥洹法寶入有多門故也。問：
T42n1825_p0207c09║與《中論．因果品》何異。答：彼品橫闊竪狹。廣破
T42n1825_p0207c10║十家因果，並是破從因生果義，故言橫闊；不
T42n1825_p0207c11║破無因有果，故言竪狹。此品略破從因生果，
T42n1825_p0207c12║復破無因有果，故橫狹竪闊，故異也。門亦
T42n1825_p0207c13║三：初長行發起。為二：一者總唱一切法空；「何
T42n1825_p0207c14║以故」下，釋二義。別釋一切法空，所以舉二義
T42n1825_p0207c15║者，上來已破因果，今復論之，似如煩重，故逆
T42n1825_p0207c16║取偈意而生起之。言二義者，一明諸法無自
T42n1825_p0207c17║性，此辨果不從因生；二明亦不從餘處來，此
T42n1825_p0207c18║正起此門明非因不生果。
T42n1825_p0207c19║偈為二：三句正破、一句總結。正破又二：上半
T42n1825_p0207c20║明因內無果、次句明因外無果，文易知也。
T42n1825_p0207c21║長行釋二章即二：前釋三句、次釋第四句。三
T42n1825_p0207c22║句又二：前釋上半：「又是果」下，釋第三句。「若果
T42n1825_p0207c23║眾緣中無」下，釋第四句也。
T42n1825_p0207c24║「果空故」下，門中第三結一切法空。
T42n1825_p0207c25║觀作者門第十
T42n1825_p0207c26║所以有此門來者，凡有六義：一者若就人法
T42n1825_p0207c27║二種無生。自上已來明法無生，此之一品釋
T42n1825_p0207c28║人無生。若依觀門次第，應前釋人無生、後釋
T42n1825_p0207c29║法無生；但今就本末次第，法本人末，故前破
T42n1825_p0208a01║其本、今次破末。二者依內外次第。若破外道，
T42n1825_p0208a02║應前破神而後破法，佛之弟子多不執神而
T42n1825_p0208a03║執有法故。《智度論》云「佛滅度後分為二分：一
T42n1825_p0208a04║者但信眾生空不信法空、二者信眾生空亦信
T42n1825_p0208a05║法空。」故知佛之弟子多不執神。今此論正破
T42n1825_p0208a06║內學，是故前破於法、後破於神。二者上諸品
T42n1825_p0208a07║末結云有為空故無為空。有為無為尚空，何
T42n1825_p0208a08║況我耶。難復以法例人而未別破人，今此一
T42n1825_p0208a09║章別破於人，則釋諸門中明人空義，故有此
T42n1825_p0208a10║門來也。三者三解脫門明義。上明二門訖今
T42n1825_p0208a11║第三竟，論釋無作門三門有淺深無有淺深
T42n1825_p0208a12║義。無淺深者，一一門無病不破、無理不顯，故
T42n1825_p0208a13║門初門後皆唱一切法空。有淺深者，空門破
T42n1825_p0208a14║有無、相門破空，此二門非有非空，即中道境
T42n1825_p0208a15║中道觀。今門明息觀，故三門空有並亡、緣觀
T42n1825_p0208a16║俱寂，所以論明三門也。四者此論正破內執、
T42n1825_p0208a17║傍破外邪。自上以來正破內竟，今此一品次
T42n1825_p0208a18║破外邪。自在天是邪見之本，謂是造化之主，
T42n1825_p0208a19║盛行天竺。今此一品中破造化之主，名破作
T42n1825_p0208a20║者，故今文來也。所以是破內外者，內外並
T42n1825_p0208a21║障大乘，內為近障、外為遠障，內為細障、外為
T42n1825_p0208a22║麁障。又欲令外迴邪入正、內轉小歸大，是菩
T42n1825_p0208a23║薩廣遠之意。又破內令三乘徒轍，破外使六
T42n1825_p0208a24║道迴宗，並入大乘俱成佛也。五者接上門來
T42n1825_p0208a25║者，外云：若言因與無因並不生果者，能有作
T42n1825_p0208a26║因之人受果之者；既有作因之人受果之者，
T42n1825_p0208a27║則因果不無。是故前破法因果、今破人因果。
T42n1825_p0208a28║前明法無故人無、今辨人無故法無。六者三
T42n1825_p0208a29║世佛菩薩出世之意，為欲拔苦與樂，拔苦令
T42n1825_p0208b01║累無不寂、與樂使德無不圓，故成中道法身。
T42n1825_p0208b02║而內外同欲離苦，不識苦因故生四謬，非但
T42n1825_p0208b03║不得離苦反更增苦。今破四謬令識因緣，苦
T42n1825_p0208b04║則畢竟空，一得病除、二得解苦、三得離苦，
T42n1825_p0208b05║故有此門來也。問：解苦空有何利？答：解苦是
T42n1825_p0208b06║因緣，故不起著樂顛倒；知苦亦空，不起苦倒，
T42n1825_p0208b07║故八倒病得消。又解苦是因緣，故破凡夫著
T42n1825_p0208b08║三界樂；樂去苦亦除，故破二乘病，故六道迴
T42n1825_p0208b09║宗、三宗歸佛。有此大利，故說此門。問：與《中論．
T42n1825_p0208b10║破作者品》何異。答：此品乃與《中論．破苦品》大
T42n1825_p0208b11║同，與〈作者品〉其義各異。
T42n1825_p0208b12║此門亦三：初長行發起，如文。
T42n1825_p0208b13║偈本為二：三句破四種作、第四句總結無苦。
T42n1825_p0208b14║問：作者應破一切，今何故偏破苦？答：如上明
T42n1825_p0208b15║之。四作者為因，苦則是果。但苦為大患之本，
T42n1825_p0208b16║物競求離而不識苦，非但不能離苦，而於苦
T42n1825_p0208b17║中更復造苦，是故偏破苦也。四門求苦既爾，
T42n1825_p0208b18║四門求樂、不苦不樂義並類然。問：為破法四
T42n1825_p0208b19║作、破人四作？答：具破二種。若迦旃延流計有
T42n1825_p0208b20║法作，犢子等類具計有人法作。又內道執有
T42n1825_p0208b21║法四、外道計有人四。今具破人法四作也。所
T42n1825_p0208b22║言法四者，如數人謂：苦有自性則是自作，假
T42n1825_p0208b23║緣而生名為他作，自他共合方有苦生名為
T42n1825_p0208b24║共作，乃不立無因。而本來有此苦性，即是
T42n1825_p0208b25║無因。約成實義，無明初念即有行苦託空而
T42n1825_p0208b26║起，爾前無因，名無因作。外道四作，後文自列
T42n1825_p0208b27║也。
T42n1825_p0208b28║長行有三：第一正釋偈本，明苦非四作，故苦
T42n1825_p0208b29║是空。第二外人與論主諍經，執苦是有，非是
T42n1825_p0208c01║辨空。第三論主答外人，申佛經明是苦空。就
T42n1825_p0208c02║初文又二：第一正釋偈本，苦非四作，是故苦
T42n1825_p0208c03║空；二引經證明苦是空。初破四作則四，為四
T42n1825_p0208c04║別。破自作如文。「他作亦不然」下，第二次破他
T42n1825_p0208c05║作。又三：初正破；「問曰」下，第二救義。此正是
T42n1825_p0208c06║《攝論》，謂因緣生是依他性，前有自性則分別
T42n1825_p0208c07║性也。言依他性者，果依於因故也。「答曰」下，第
T42n1825_p0208c08║三破救。就破救中又開二別：第一縱緣奪他、
T42n1825_p0208c09║二緣他俱奪。今是初。既言眾緣，云何是他耶，
T42n1825_p0208c10║若是他者，云何名從眾緣耶？「復次」下，第二緣
T42n1825_p0208c11║他俱奪。前長行、次偈。長行明則此眾緣亦無
T42n1825_p0208c12║自性，故無眾緣。既無眾緣云何有他？偈是《中
T42n1825_p0208c13║論．因緣品》末有二偈結破。今是第一偈。而言
T42n1825_p0208c14║不自在，只是無自性，故無眾緣也。「自作他作
T42n1825_p0208c15║亦不然」下，破第三共作。次破無因，文處易知。
T42n1825_p0208c16║「如經中說」下，第二引經證。苦非四作，明苦是
T42n1825_p0208c17║空。前雖推義，恐外不信，故引經證成。問：此
T42n1825_p0208c18║是小乘經文、大乘經耶？答：引小乘經。所以引
T42n1825_p0208c19║小乘者，凡有五義：一者若引大乘經，則小乘
T42n1825_p0208c20║人聞不信受，故還引小乘，即須生信。二者
T42n1825_p0208c21║欲顯執有之徒若不信苦空，則俱迷大小，故引
T42n1825_p0208c22║小破之。三者舉小況大，小乘教中尚明法空，
T42n1825_p0208c23║況大乘耶。四者引小乘經得內外俱破，論主
T42n1825_p0208c24║既破小乘，而小乘人復破外道，如射虎之譬。
T42n1825_p0208c25║虎正取鹿，今但射虎便取鹿。虎鹿俱弊也。五
T42n1825_p0208c26║者欲顯小乘經，密說大也。「裸形迦葉問佛」等
T42n1825_p0208c27║者，其人修於苦行是故裸形，欲求離苦所以
T42n1825_p0208c28║問佛。
T42n1825_p0208c29║「問曰」下，第二外人與內諍經。明佛乃破外道
T42n1825_p0209a01║四作，無外道之苦，而實有內苦，故非是空。此
T42n1825_p0209a02║但諍小乘經，不諍大乘經。以大乘經明苦是
T42n1825_p0209a03║空，如云「五受陰空是苦義」，又云「解苦無苦」，是
T42n1825_p0209a04║故無苦而有真諦。以小乘經多說有法、少說
T42n1825_p0209a05║空法，故外人諍也。問：小乘亦有明法空文，何
T42n1825_p0209a06║故不信？答：今此文明苦、空義隱，但非四作，不
T42n1825_p0209a07║似明苦是空，故外諍也。又有二種小：一信
T42n1825_p0209a08║法空、二不信法空，今是不信法空人諍也。就
T42n1825_p0209a09║問有三意：一總非論主不識經意、第二為論
T42n1825_p0209a10║主釋經、三總結非論主。今是初。
T42n1825_p0209a11║「隨可度眾生故作是說」，第二為論主釋。前總
T42n1825_p0209a12║釋；「是裸形迦葉」下，第二別釋。就別破四作，即
T42n1825_p0209a13║為四別。今前第一破苦是自作，又二：第一序
T42n1825_p0209a14║外道義明佛不答所以；第二正破外道。今是
T42n1825_p0209a15║初門。「苦實非我作」，第二破外道義釋佛不答
T42n1825_p0209a16║之意。又開二別：第一作無常難、第二作無
T42n1825_p0209a17║解脫難。所以作二難者，作無常難明生死義
T42n1825_p0209a18║壞、作無解脫難涅槃義壞，此二既要，故作兩
T42n1825_p0209a19║難。此實是龍樹作二難，寄言小乘人耳。無常
T42n1825_p0209a20║者，我能作苦即是生因、苦是所作即從因生，
T42n1825_p0209a21║所生之苦既是無常，能生之我亦是無常，如
T42n1825_p0209a22║泥生瓶之與泥二俱無常。「若我是苦因」下，第
T42n1825_p0209a23║二無解脫破。明二種我俱無解脫：一明即陰
T42n1825_p0209a24║我無有解脫、二明離陰我無有解脫。即陰我
T42n1825_p0209a25║無有解脫者，即苦是我，誰受解脫？故文云「離
T42n1825_p0209a26║苦無我能作苦者，以無身故」。言無身者，即是
T42n1825_p0209a27║五陰之苦以為我身，離五陰苦無有我身。既
T42n1825_p0209a28║常有於我，即常有五陰，便常苦，云何有解脫
T42n1825_p0209a29║耶？「若無身而能作苦者」，第二破離陰我無有
T42n1825_p0209b01║解脫。若無身能作苦者，得涅槃時無五陰身，
T42n1825_p0209b02║應更造苦。若爾，即畢竟無有解脫。
T42n1825_p0209b03║「他作苦亦不然」，第二次破他作。又開二別：初
T42n1825_p0209b04║破我他、次破自在天他。凡論有他，不出人天，
T42n1825_p0209b05║又此二俱是造作之本，我自造作六道之身、
T42n1825_p0209b06║自在天造作六道身，破此二道，一切造作義
T42n1825_p0209b07║盡。又令眾生入無作門故，顯正破造化故息
T42n1825_p0209b08║邪。破我他云離苦，無我誰作於苦與此人耶？
T42n1825_p0209b09║同《中論．破苦品》。
T42n1825_p0209b10║「復次」下，第二破自在他，又二：初總牒外義釋
T42n1825_p0209b11║佛不答所以。「而實不從自在天作」下，第二別
T42n1825_p0209b12║破自在天作，又二：初正破、二總結。正破有十
T42n1825_p0209b13║五句，開為四章：初三句破自在天作，即是
T42n1825_p0209b14║破自在用義；次五句破自在，即破自在體義。
T42n1825_p0209b15║第三六句明眾生自行所招，重破自在用；第
T42n1825_p0209b16║四有一句，重破自在體。天有自在，不出體
T42n1825_p0209b17║用，若破體用即自在不成。所以十五門廣破
T42n1825_p0209b18║自在者，佛未出世乃至于今盛行於世，亦多
T42n1825_p0209b19║有神驗，世人信之，故廣破也。然實是大乘人
T42n1825_p0209b20║破，而寄小乘人者，一示外邪不足破，小乘尚
T42n1825_p0209b21║能破，況大乘耶。二欲分大小異，小乘麁破邪
T42n1825_p0209b22║見破作者，明麁無作門；大乘破細作，明細無
T42n1825_p0209b23║作門。二門例爾。三示大乘人精解小乘巧破
T42n1825_p0209b24║外道，小乘人不能爾。四示小乘是半字法，半
T42n1825_p0209b25║解半不解，半解者解破邪、半不解者不解因
T42n1825_p0209b26║緣苦是空。五示小乘是取捨義，捨外道邪苦
T42n1825_p0209b27║而取內道正苦。六示小乘但除樂等四倒，未
T42n1825_p0209b28║除苦等四倒。七示小乘人但解佛顯教不解
T42n1825_p0209b29║密教，密教者明因緣苦即畢竟空，令此入畢
T42n1825_p0209c01║竟空亦成佛故也。初中有三：一破、二救、三破
T42n1825_p0209c02║救。破中有二：初父子不相似破；「復次」下，作
T42n1825_p0209c03║傷慈破。「問曰」下，第二救，正通傷慈之難。「答曰」
T42n1825_p0209c04║下，第三破救，有二難：一者猶提捉前無慈難。
T42n1825_p0209c05║父有大慈，子不識恩，終自與樂，而自在不爾。
T42n1825_p0209c06║「亦應但供養」下，作報恩不勉苦難。若言不識
T42n1825_p0209c07║恩故與苦者，今報恩供養則應得樂，不須修
T42n1825_p0209c08║福。
T42n1825_p0209c09║「復次」下，第二五句破自在體。初句明有所須，
T42n1825_p0209c10║故不自在破。「復次」下，以果徵因破。眾生之果
T42n1825_p0209c11║既由自在，自在之因應更有所從，反覆結之。
T42n1825_p0209c12║「復次」下，不能無障礙破。「復次」下，第四責住處
T42n1825_p0209c13║破。「復次」下，第五從他不自在破。此意明自在
T42n1825_p0209c14║先行苦行供養於他，從求願，即不自在。「復次」
T42n1825_p0209c15║下，第三段六句，重破自在用。與前破用異者，
T42n1825_p0209c16║前直破自在用，今舉眾生業行所招以破自
T42n1825_p0209c17║在，是故有異。第一復次就不定門破，第二
T42n1825_p0209c18║復次無罪福破，第三復次就憎愛門破，第四
T42n1825_p0209c19║復次就苦樂門破，第五復次就無作門破，第
T42n1825_p0209c20║六復次就自在門破。
T42n1825_p0209c21║「復次」下，第四段一句，重破自在體就因無因
T42n1825_p0209c22║門破。
T42n1825_p0209c23║「如是等種種因緣」，第二段結破。
T42n1825_p0209c24║「共作亦不然」下，破第三句。「眾因緣和合生果」
T42n1825_p0209c25║下，破第四無因句。
T42n1825_p0209c26║「是故此經」下，第三大段結非論主。「答曰」下，品
T42n1825_p0209c27║第三，申經以破於外。此中明二種空：一者空。
T42n1825_p0209c28║無四種邪見，故名為空，此大小乘人同得此
T42n1825_p0209c29║空。「說苦從因緣生」下，明因緣苦即畢竟空。唯
T42n1825_p0210a01║大乘得此空，小乘人不得，正是申經意。如《淨
T42n1825_p0210a02║名》云「五受陰洞達空是苦義」，即今文是矣。
T42n1825_p0210a03║「如苦空」下，門中第三，總結一切法空。
T42n1825_p0210a04║觀三時門第十一
T42n1825_p0210a05║問：九門破法、第十洗人，人法並除。又九門破
T42n1825_p0210a06║內、第十門破外，內外俱泯。何故更有此門？答：
T42n1825_p0210a07║所以有此門來者，凡有三義：一者凡因果有
T42n1825_p0210a08║三，一者前因後果、二因果一時、三果前因
T42n1825_p0210a09║後。自上十門已破二事，今次破第三果前因
T42n1825_p0210a10║後，故有此門來。問：誰計果前因後？答：此義亦
T42n1825_p0210a11║有所由。如須達始欲造因，天宮已現；難陀猶
T42n1825_p0210a12║未持犯，而苦樂果報已彰。惑者既聞佛經作
T42n1825_p0210a13║如是說，便謂因前有於果，後修因取之。又如
T42n1825_p0210a14║前有屋法，然後備於柱梁；又如本有佛果，而
T42n1825_p0210a15║修因取之，是故計前果後有因。又聞論主上
T42n1825_p0210a16║破前因後果及因果一時，便謂論主應執前
T42n1825_p0210a17║果後因。所以然者，夫論因果不出此三，既破
T42n1825_p0210a18║於二必當論主存一，是故立也。二者自上十
T42n1825_p0210a19║門雖破人破法，總名破法；今此一品次破於
T42n1825_p0210a20║時，明若法若時皆畢竟空，故說此品。三者自
T42n1825_p0210a21║上十門已破所破，此一門次破能破。破所破
T42n1825_p0210a22║明緣盡於觀，破能破明觀盡於緣。今悟不觀
T42n1825_p0210a23║不緣內外並冥、緣觀俱寂，則具足大乘便登
T42n1825_p0210a24║佛地，故有此門來。
T42n1825_p0210a25║此門亦三：初長行發起，為二：前總牒一切法
T42n1825_p0210a26║空；「何以故」下，略釋一切法空。因則是因，果名
T42n1825_p0210a27║有因者，以果必從因，故名有因。又果更與果
T42n1825_p0210a28║作因，故名有因。問：若爾，因必生果，應詺因為
T42n1825_p0210a29║有果。答：亦得爾也，但互現說耳。又不倒者，果
T42n1825_p0210b01║必從於因，故果名有因。當因時猶未有果，又
T42n1825_p0210b02║或可因差而不得果，故因不名有果。
T42n1825_p0210b03║偈本為二：上半牒總明不成、下半結破無果。
T42n1825_p0210b04║長行為五：一破三時因果以釋偈本、二外過
T42n1825_p0210b05║於內、三內自免過、四外更立法、五內破外
T42n1825_p0210b06║立。初又二：前釋上半、次釋下半。釋上半破
T42n1825_p0210b07║三時因果，即三：今初破第一前因後果。此破
T42n1825_p0210b08║數論及大乘人未有果時前已有因。破意云：
T42n1825_p0210b09║本以果故名之為因，果若未起與誰為因？他
T42n1825_p0210b10║救云：現因與當果為因。今問：當果已異，空已
T42n1825_p0210b11║出有，即是現因現果，不名為當。若未出空
T42n1825_p0210b12║未入有，即是畢竟無果，與誰為因？「若前有因
T42n1825_p0210b13║後因」者，破第二前果後因。破意云：前已有果，
T42n1825_p0210b14║何用為因？「若因有因一時」下，次破第三因果
T42n1825_p0210b15║一時。夫論因果，能生為因、從生為果，從生之
T42n1825_p0210b16║義即是無體、能生之義即有體。若法一時，有
T42n1825_p0210b17║即俱有、無俱無，俱無唯有可生而無能生、俱
T42n1825_p0210b18║有唯有能生無有可生，是故一時無因果義。
T42n1825_p0210b19║此破數人大小相生一時因果，亦破成實無
T42n1825_p0210b20║明初念同時因果。五陰成人、四微成柱，亦是
T42n1825_p0210b21║一時，入此門破。「是故三時因果」下，總結釋下
T42n1825_p0210b22║半。
T42n1825_p0210b23║「問曰」下，第二外過於內。有此破者，凡四義：一
T42n1825_p0210b24║者遠從上十門生。外謂論主用一空觀以破
T42n1825_p0210b25║諸法，是故外人欲破此觀。二者即從三時門
T42n1825_p0210b26║生。外人既見論主破三時因果，便迴此破以
T42n1825_p0210b27║破於內。三者論主假作外問，欲令所破心淨
T42n1825_p0210b28║故破能破，若有能破即所破不除；今欲除所
T42n1825_p0210b29║破，故破能破。四者上來破立即是單空，今次
T42n1825_p0210c01║破破，明空病亦空。三門破破，即為三別。前有
T42n1825_p0210c02║能破有二種過：一無待過、二自破過。既無所
T42n1825_p0210c03║破而有於破，當知此破自破能破。若前有可
T42n1825_p0210c04║破，亦有二過：一者無待過、二不可破過。既
T42n1825_p0210c05║前有可破，即可破已成，故不可破。若破所破
T42n1825_p0210c06║一時，亦有二過：一者俱無過，既一時能破破
T42n1825_p0210c07║可破令無所破，所破破能破亦令能破無也；
T42n1825_p0210c08║二假令俱有能所，失相待過。
T42n1825_p0210c09║「答曰」下，第三內自免過。又開二別：一推過還
T42n1825_p0210c10║外、二正自免過。推過還外者，汝上來有立，此
T42n1825_p0210c11║是汝立，覓之無從。今謂有於破，此是汝破，汝
T42n1825_p0210c12║自撿之不得。若破若立並出汝心，非關我也。
T42n1825_p0210c13║又今過甚前，上但立義而不破立，今立於破
T42n1825_p0210c14║復自破破，又推過與我，三種因緣故過甚前
T42n1825_p0210c15║也。又汝立於立則受他破，今立於破即著自
T42n1825_p0210c16║破亦著他破。問：論主何故示破立皆有過？答：
T42n1825_p0210c17║立破立皆是有所依住、有所得心，有所得心
T42n1825_p0210c18║尚不成問答，云何欲求道耶？問：云何不成問
T42n1825_p0210c19║答？釋云：有所立故不成答，立於破故不成問
T42n1825_p0210c20║也。又立於破，立是有所得，有所得雖行萬行，
T42n1825_p0210c21║不動不出不成乘義。今正欲釋大乘行無所
T42n1825_p0210c22║得萬行，能動能出。以不立破立，心無所得，順
T42n1825_p0210c23║此無所得觀，得於順忍為動。無所得現前，得
T42n1825_p0210c24║無生忍為出也。「若諸法空」下，第二內自免過。
T42n1825_p0210c25║明我正辨諸法空，非但辨於立空亦辨破空。
T42n1825_p0210c26║汝今破破，助我明空，故無過也。又我不立破，
T42n1825_p0210c27║汝亦不立破，而汝忽破於破，此是虛破，竟不
T42n1825_p0210c28║關我義也。
T42n1825_p0210c29║「問曰」下，第四外更立法。所以更立法者，有得
T42n1825_p0211a01║之流不能心無依著，初立於法立既不成更
T42n1825_p0211a02║立於破，破既不成今還復立，是故凡夫猶如
T42n1825_p0211a03║獼猴捨一取一。問：外人云何通論主三難？答：
T42n1825_p0211a04║外人不解通，但據眼現見三事以立三法耳。
T42n1825_p0211a05║就文為二：初別立三時因果，即三別。前因後
T42n1825_p0211a06║果，如陶師作瓶，前有陶師然後作瓶，故陶師
T42n1825_p0211a07║為因、以瓶為果。亦有後時因，如因弟子有師。
T42n1825_p0211a08║其人師為果、弟子為因，師學業成就故是果、
T42n1825_p0211a09║弟子未成就故名因。前有師果、後弟子來就
T42n1825_p0211a10║師學，故果在前而因在後。問：文云後識知是
T42n1825_p0211a11║弟子，此言何謂？答：由師果乃識弟子因。如他
T42n1825_p0211a12║問云：是誰弟子？答云：某甲弟子。是故因師
T42n1825_p0211a13║乃識弟子，弟子居後而師果在前。亦有一時
T42n1825_p0211a14║因，如燈與明。寸炎為燈、滿室為明，實一時有，
T42n1825_p0211a15║要而因燈有明，故名一時因。「若說前因」下，第
T42n1825_p0211a16║二結非論主。
T42n1825_p0211a17║「答曰」下，第五破立破。三句即三，餘二易知。「若
T42n1825_p0211a18║說一時如燈明亦同是疑因」者，有人言：外不
T42n1825_p0211a19║解一時因，即不解前後因不異，於此三種因
T42n1825_p0211a20║中同皆生疑，故言同疑因。有人言：外實前疑
T42n1825_p0211a21║明於燈不能作因，而強立燈與明為因。論主
T42n1825_p0211a22║責之還同前疑，名同疑因。又品初已破一時，
T42n1825_p0211a23║而外更引燈明證一時，還同初疑。依文釋者，
T42n1825_p0211a24║燈之與明一時而有，外謂燈為明因、明非燈
T42n1825_p0211a25║因。今責既一時有，明若非燈因，燈亦非明
T42n1825_p0211a26║因。二種之因同皆生疑，故名同疑因。問：大小
T42n1825_p0211a27║內外一切因果不出三時，論主並破，即應無
T42n1825_p0211a28║因果耶？答：三種因果皆出佛經，並是如來適
T42n1825_p0211a29║化之說。一切諸法無決定性，佛有無量方便
T42n1825_p0211b01║而為利人顯道，但學人封執定性，故論主並
T42n1825_p0211b02║須破之，然後無方可適時而用。今明第一義
T42n1825_p0211b03║故三種無，世諦假名三種並用。又一切義有
T42n1825_p0211b04║三門：一者一切皆破，以執封故。二者一切
T42n1825_p0211b05║皆用，顯道利物故，如《思益》云「一切法正、一切
T42n1825_p0211b06║法邪」。三者於一時前後中隨時取捨、隨義廢
T42n1825_p0211b07║立。此通明三論意，非局此門也。
T42n1825_p0211b08║「如是因緣」下，第三總結齊法。
T42n1825_p0211b09║觀生門第十二
T42n1825_p0211b10║所以有此門來者，凡有六義：一者自上十一
T42n1825_p0211b11║門破異法之生，今此一門破即法之生。如《婆
T42n1825_p0211b12║沙》云「即法沙門部明生法即五陰即三聚」，是
T42n1825_p0211b13║故有此門來。二者自上以來破於生相，今此
T42n1825_p0211b14║一門次破法體。何以知然？文云「生果則不生」，
T42n1825_p0211b15║故知破法體也。三者上來十一門明能破所
T42n1825_p0211b16║破俱不可得，則是無生。外人便謂：生病既滅，
T42n1825_p0211b17║無生觀生，如諸法不生故般若生。今復破除
T42n1825_p0211b18║此生，故有今門來也。四者總收諸法結入畢
T42n1825_p0211b19║竟無生門，是故最後觀於生也。五者無生有
T42n1825_p0211b20║種種門，上來以示十一種門，今復說三時門，
T42n1825_p0211b21║故有此門來也。六者無生門有淺深不同，《智
T42n1825_p0211b22║度論》云「何為無生忍？謂一切法不生不滅、非
T42n1825_p0211b23║不生非不滅、不共非不共，是名無生忍。」既
T42n1825_p0211b24║絕四句方是無生，則四句皆是生。上來但對
T42n1825_p0211b25║生辨無生，今破一切生，故有此門來。
T42n1825_p0211b26║門亦三。長行為二：初總結辨一切法空；「何以
T42n1825_p0211b27║故」下，釋一切法空。復開為二：初總明三時不
T42n1825_p0211b28║可得；「今生已」下，別明三時不可得。
T42n1825_p0211b29║偈為二：上半就已未門明無生、下半就生時
T42n1825_p0211c01║門明無生。
T42n1825_p0211c02║長行為三：一總明三時生、二別破三時生、三
T42n1825_p0211c03║總結三時無生。「生名果起出」者，此可擬二義：
T42n1825_p0211c04║一者因法體生故標於果、二者破即法辨生
T42n1825_p0211c05║異。上離法有生，故目果也。問：起與出何異？答：
T42n1825_p0211c06║起論果體起也，出辨從因出也。又入有為起，
T42n1825_p0211c07║出空為出。
T42n1825_p0211c08║「是中生果不生」者，此第二別破三時生則為
T42n1825_p0211c09║三。別破已生生中又三，謂標、釋、結。就別釋中
T42n1825_p0211c10║又三：一無窮破、二不定破、三理奪破。就無
T42n1825_p0211c11║窮破中為四：初標無窮之過；「若生生已」下，第
T42n1825_p0211c12║二正作無窮義，明一物無窮過生，故名無窮。
T42n1825_p0211c13║而至四生者，欲成無窮過故也。「如初生已有
T42n1825_p0211c14║第二生」，此第三釋成無窮也。此是從本推末，
T42n1825_p0211c15║初生既是已生而生，則第二生是已生而生，
T42n1825_p0211c16║故名無窮。「是事不然」下，第四總結。唯有一物
T42n1825_p0211c17║則但應一生，云何一物有無窮生？若無窮生
T42n1825_p0211c18║則應有無窮物。又若一物有無窮生，則無窮
T42n1825_p0211c19║物應是一生。「復次若謂」下，第二取意不定破。
T42n1825_p0211c20║又四：一取外意、二總非、三釋非、四結不定。
T42n1825_p0211c21║取外意者，救上無窮過也。我初生未曾經生，
T42n1825_p0211c22║今始生故名生已生。只據未生者始生名生
T42n1825_p0211c23║已生，非是生已更復生，是故無無窮過。而言
T42n1825_p0211c24║「所用生生是生不生而生」者，以後生因初生
T42n1825_p0211c25║而起，故初生是後生所用，故名所用生生。是
T42n1825_p0211c26║生不生而生者，牒初所用生，本來未生而今
T42n1825_p0211c27║生，故名不生而生。「是事不然」下，總非。「何以故」
T42n1825_p0211c28║下，釋非。初生不生而生第二生，是生已而生，
T42n1825_p0211c29║汝一言之中含不定之過也。又詳論二復次
T42n1825_p0212a01║破其生已生之言。所以然者，外人生已生含
T42n1825_p0212a02║二事：一者生已、二者更生。若言更生，即招無
T42n1825_p0212a03║窮之過；若言生已，則墮未生之失。故有二破。
T42n1825_p0212a04║「如作已」下，第三理奪。若避不定，執定生已生，
T42n1825_p0212a05║即墮無窮過。「是故生法不生」，第三總結也。
T42n1825_p0212a06║「不生法亦不生」下，第二破不生生。為三：初破、
T42n1825_p0212a07║次救、第三破救。初有三：一破不與生合，即謂
T42n1825_p0212a08║以因徵果破。既未與生緣合，果云何生耶？第
T42n1825_p0212a09║二依名亂並破。若不生即是生，不食應是食，
T42n1825_p0212a10║如此一切亂。第三有一切不生生過。又三：初
T42n1825_p0212a11║破大乘，謂凡夫未生菩提，即今應現生。次破
T42n1825_p0212a12║小乘，既云不生生，應不壞者是壞。第三破世
T42n1825_p0212a13║間，若不生者得生，無角應生角。三破中，初一
T42n1825_p0212a14║令當生者現生，後二不應生者生也。救中為
T42n1825_p0212a15║二：初正義宗、次答論主難。正義宗云：我言
T42n1825_p0212a16║不生生者，本未生，假緣合故生，名不生生，不
T42n1825_p0212a17║言未生即是生。即以此通前二難，可得有未
T42n1825_p0212a18║生令生，復何謂猶有不食即是食耶？「非一切
T42n1825_p0212a19║不生而生」，此正答論主第三難。第三難中有
T42n1825_p0212a20║三難：初難已入正宗中答之。凡夫菩提緣合
T42n1825_p0212a21║即便生，未會則不生也。不壞法羅漢及馬角，
T42n1825_p0212a22║無生緣會，故不得生也。「答曰」下，第三縱未生
T42n1825_p0212a23║生，更以三門責之，易知。
T42n1825_p0212a24║破生時生中有四破：一理奪破、二無體破、三
T42n1825_p0212a25║二體破、四無依破。理奪破者，無有生時，生
T42n1825_p0212a26║既墮已未，已未前已說過也。「無體」已下三破，
T42n1825_p0212a27║並是縱關。縱有生時，便有三過。無體者，由生
T42n1825_p0212a28║有時，時則無體，無體則無時，生何所賴耶？二
T42n1825_p0212a29║體破者，若時有體則墮二生：一以生為時體，
T42n1825_p0212b01║二賴時而生，便有二生，故名二體也。四無依
T42n1825_p0212b02║破者，若避二生，謂不以生為時體，但有賴時
T42n1825_p0212b03║生者，便墮無依。無依者既不以生為時體，時
T42n1825_p0212b04║無所依，無所依則無時，生何所賴？全同《中
T42n1825_p0212b05║論．三相品》，又同〈去來品〉，文處易知。
T42n1825_p0212b06║「如是生不生」下，第三總結例萬法。
T42n1825_p0212b07║「是故當知」下，論第三大段總結論意。明無生
T42n1825_p0212b08║畢竟空即是諸佛行處，為令眾生至佛所至
T42n1825_p0212b09║也。
T42n1825_p0212b10║十二門論疏卷下之末（終）