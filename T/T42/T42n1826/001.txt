T42n1826_p0212b11║
T42n1826_p0212b12║
T42n1826_p0212b13║No. 1826 [cf. Nos. 1568, 1825]
T42n1826_p0212b14║十二門論宗致義記卷上
T42n1826_p0212b15║
T42n1826_p0212b16║京西大原寺沙門釋法藏述
T42n1826_p0212b17║夫以玄綱絕待，真俗所以俱融；素範超情，空
T42n1826_p0212b18║有以茲雙泯。但以性空未嘗不有，即有以辨
T42n1826_p0212b19║於空；幻有未始不空，即空以明於有。有空
T42n1826_p0212b20║有故不有，空有空故不空。邊執既亡，聞見隨
T42n1826_p0212b21║喪。竭邪源之有寄，則四執雲銷；挺正法之
T42n1826_p0212b22║無虧，則二諦斯在。是故如來在世，曜般若於
T42n1826_p0212b23║昏衢；上品之流，契玄津於累外。大師沒後，
T42n1826_p0212b24║異執紛綸，或趣邪途，或犇小徑，於是九十五
T42n1826_p0212b25║種競扇邪風；一十八部爭揮爝火，遂使真
T42n1826_p0212b26║空慧日匿耀昏雲，般若玄珠惑茲魚目。爰
T42n1826_p0212b27║有大士，厥稱龍猛，位登極喜，應兆金言。慨此
T42n1826_p0212b28║頹綱，悼斯淪溺，將欲然正法炬、覆邪見幢，
T42n1826_p0212b29║故使製作繁多，溢於天竺。然則要妙之述，此
T42n1826_p0212c01║論為先，標十二之宏綱，坦幽途而顯實，令即
T42n1826_p0212c02║相還源，融神妙寂，開情煥理，故號為門。往
T42n1826_p0212c03║復折徵，復稱為論，門有十二，因以為名。餘
T42n1826_p0212c04║義下當別釋。
T42n1826_p0212c05║將釋此論，略作十門：一、明教起所因；二、藏部
T42n1826_p0212c06║所攝；三、顯教分齊；四、教所被機；五、能詮教體；
T42n1826_p0212c07║六、所詮宗趣；七、造論時代；八、傳譯緣起；九、釋
T42n1826_p0212c08║論題目；十、隨文解釋。
T42n1826_p0212c09║第一、教起所因者，略有十因，造此等論：一、為
T42n1826_p0212c10║是論主本願力故，以此龍樹住於初地，理應
T42n1826_p0212c11║以誓願力，於佛滅後弘法攝生，是其所作；況
T42n1826_p0212c12║論主見《楞伽》等經，佛既記我當來然正法
T42n1826_p0212c13║炬、滅邪見幢，是故理應廣造諸論，以扶嘉唱。
T42n1826_p0212c14║二、為佛滅後外道競興、邪說紛綸，訕謗佛法，
T42n1826_p0212c15║為破彼等令歸正故。三、為諸二乘不信於大，
T42n1826_p0212c16║破彼異執令向大故。四、為於大乘謬解真空，
T42n1826_p0212c17║滯於情執，令彼破情見正理故。五、為顯示大
T42n1826_p0212c18║乘真實究竟，令彼信受不疑惑故。六、為欲略
T42n1826_p0212c19║顯大乘般若真空最為要妙，依之方得成萬
T42n1826_p0212c20║行故。七、為欲解釋大乘經中深妙之義，令顯
T42n1826_p0212c21║現故。八、為令一類依論解釋得開悟者，因此
T42n1826_p0212c22║而得入正法故。九、為欲於佛滅後助佛揚化，
T42n1826_p0212c23║護大乘法，令久住故。十、為以美辭妙頌，廣宣
T42n1826_p0212c24║流布此大乘法，成法供養，報佛恩故。
T42n1826_p0212c25║第二、藏部攝者，聲聞、菩薩二藏之中，菩薩藏
T42n1826_p0212c26║攝；脩多羅等三藏之內，對法藏；收十二部
T42n1826_p0212c27║中，論議經攝。問：既非佛說，何得然耶？答：由
T42n1826_p0212c28║二義故：一、由是彼類，是故彼攝。二、但諸佛
T42n1826_p0212c29║說法，有其三種：一、佛自說；二、加他說；三、懸許
T42n1826_p0213a01║說。此論則當懸許之類，以《入楞伽經》及《摩
T42n1826_p0213a02║耶經》中，佛記龍樹然正法炬，故知懸記許可
T42n1826_p0213a03║說也，是故亦入至教量收，達磨藏攝。
T42n1826_p0213a04║第三、定教分齊者，此方南北諸師異說紛紜，
T42n1826_p0213a05║無勞敘記，且辨西國諸德所傳親問大原寺
T42n1826_p0213a06║翻經中天竺三藏法師地婆訶羅，唐言日
T42n1826_p0213a07║照，說云：「近代中天竺那爛陀寺，同時有二
T42n1826_p0213a08║大德論師：一名戒賢，一名智光，並神解超倫、
T42n1826_p0213a09║聲高五印，六師稽顙、異部歸依，大乘學人仰
T42n1826_p0213a10║之日月，如天竺獨步，軌範成規，遂各守一宗，
T42n1826_p0213a11║互為矛盾。」謂戒賢則遠承彌勒、無著，近踵護
T42n1826_p0213a12║法、難陀，依《深密》等經、《瑜伽》等論，明法相大
T42n1826_p0213a13║乘，廣分名數，用三教開宗，顯自所依為真了
T42n1826_p0213a14║義，謂佛初鹿園轉於四諦小乘法輪，雖說人
T42n1826_p0213a15║空翻諸外道，然於緣生定說實有；第二時中，
T42n1826_p0213a16║雖依遍計所執，而說諸法自性皆空翻彼小
T42n1826_p0213a17║乘，然於依他、圓成猶未說有；第三時中，就大
T42n1826_p0213a18║乘正理，具說三性、三無性等，方為盡理。是故
T42n1826_p0213a19║於因緣生法，初時唯說有，則墮有邊；次說於
T42n1826_p0213a20║空，則墮空邊；既各墮邊、俱非了義，後時具說
T42n1826_p0213a21║所執性空、餘二為有，契會中道方為了義。是
T42n1826_p0213a22║故依此所說，判般若等經多說空宗，是第二
T42n1826_p0213a23║教攝，非為了義。此依《解深密經》判也。二、智光
T42n1826_p0213a24║論師遠承文殊、龍樹，近稟青目、清辨，依《般若》
T42n1826_p0213a25║等經、《中觀》等論，顯無相大乘，廣辨真空，亦
T42n1826_p0213a26║以三教開宗，顯自所依真為了義。謂佛初鹿
T42n1826_p0213a27║園為諸小根，轉於四諦小乘法輪，說心境俱
T42n1826_p0213a28║有；次於第二時，為中根說法相大乘境空心
T42n1826_p0213a29║有則唯識義等，以根猶劣故，未能全入平等
T42n1826_p0213b01║真空，故作是說；於第三時，方為上根說此無
T42n1826_p0213b02║相大乘，顯心境俱空、平等一味，為真了義。又
T42n1826_p0213b03║初則為破外道自性等，故說因緣生法決定
T42n1826_p0213b04║是有；次則為破小乘實有，說此緣生但是假
T42n1826_p0213b05║有，以恐彼怖畏此真空，故猶存有而接引之；
T42n1826_p0213b06║第三方就究竟大乘，說此緣生即是性空、平
T42n1826_p0213b07║等一相，此亦是入法之漸次也。則依此說，判
T42n1826_p0213b08║法相大乘有所得等為第二教，非了義也。此
T42n1826_p0213b09║三教次第，智光法師《般若燈論釋》中引《大乘
T42n1826_p0213b10║妙智經》所說，是故依此教理，《般若》等經是
T42n1826_p0213b11║真了義，餘法相名數是方便說耳。問：如前二
T42n1826_p0213b12║師所說，何得何失？答：若以機會教，二說俱
T42n1826_p0213b13║得，以各依聖教為定量故。何者？謂此二說三
T42n1826_p0213b14║教次第，俱不可以三時前後定限而取。何以
T42n1826_p0213b15║知之？如《密迹力士經》說「佛初鹿園轉四諦法
T42n1826_p0213b16║輪，無量眾生得初果二果乃至阿羅漢果，無
T42n1826_p0213b17║量眾生發菩提心，無量菩薩得無生法忍，住
T42n1826_p0213b18║初地二地等」，乃至廣說。《大品經》中亦同此說，
T42n1826_p0213b19║是故不可定說前後。但知如來施設教，則了
T42n1826_p0213b20║不了義有其二門：一、約攝機寬狹、言教具闕，
T42n1826_p0213b21║以明了不了；二、約攝機入法、顯理增微，以
T42n1826_p0213b22║明了不了。初是戒賢所得。何者？謂如《解深密
T42n1826_p0213b23║經》中，初施鹿園唯為發趣聲聞乘者，以四諦
T42n1826_p0213b24║相轉正法輪等。第二時唯為發趣修大乘者，
T42n1826_p0213b25║依一切法皆無自性，乃至以隱密相轉正法
T42n1826_p0213b26║輪。第三時普為發趣一切乘者，依一切法皆
T42n1826_p0213b27║無自性乃至無自性性，以顯了相轉正法輪。
T42n1826_p0213b28║解云：準此經文，初則唯攝聲聞、次則唯攝菩
T42n1826_p0213b29║薩，攝機狹故，名非了義；後具攝小大，故云普
T42n1826_p0213c01║為發趣一切乘者說也。又初唯說小教、次唯
T42n1826_p0213c02║大乘，此二言教各互闕，故名非了；後具說二
T42n1826_p0213c03║教用攝二機，此則教具，故名了義，非是理有
T42n1826_p0213c04║淺深。又準此文，亦不可定判《般若》等為第二
T42n1826_p0213c05║時教。以《大品經》云「若人欲得須陀洹果者，當
T42n1826_p0213c06║學般若波羅密，乃至欲得阿羅漢果及無上
T42n1826_p0213c07║菩提等，皆云當學般若波羅密。」故知《般若經》
T42n1826_p0213c08║等亦具攝大小，亦是普為發趣一切乘者說。
T42n1826_p0213c09║《智論》亦云「此摩訶衍中具攝菩薩、聲聞二眾
T42n1826_p0213c10║故也。」解云：既具二諦、俱攝兩機，豈得定判為
T42n1826_p0213c11║第二教？是故若定判《般若》，則違此所引；若定
T42n1826_p0213c12║執前後，則違《力士經》文。是故但約攝機有寬
T42n1826_p0213c13║狹、言教有具闕，判此三教有了不了者，理教
T42n1826_p0213c14║無也。二、約攝機入法顯理增微門者，智光所
T42n1826_p0213c15║承立也。謂初說心境俱有，不達性空；次顯境
T42n1826_p0213c16║空心有，已顯一分性空；後心境俱空，平等具
T42n1826_p0213c17║顯，方為了義。又於緣生初說實有，次說似
T42n1826_p0213c18║有，後方說空。此文並是入法有漸次、顯理有
T42n1826_p0213c19║增微，以明三教了不了義。若定執前後定判，
T42n1826_p0213c20║經文亦有違害，準可知耳。又戒賢約教判，以
T42n1826_p0213c21║教具為了義；智光約理判，以理玄為了義。是
T42n1826_p0213c22║故二說所據各異，分齊顯然，優劣淺深，於斯
T42n1826_p0213c23║可見。
T42n1826_p0213c24║第四、教所被機者，於大乘中自分兩教，若依
T42n1826_p0213c25║大乘始教，一切眾生五性差別，於中但是菩
T42n1826_p0213c26║薩種性及不定性，是此所為；餘非正為，兼為
T42n1826_p0213c27║無違。以此論宗同諸《般若》，兼益二乘及人天
T42n1826_p0213c28║故。若依大乘終教，則一切眾生皆此所為。以
T42n1826_p0213c29║近說五性雖有差別，遠論皆當得菩提故，以
T42n1826_p0214a01║悉有心皆有佛性。《佛性論》中約謗大乘人於
T42n1826_p0214a02║無量時不能發心等故，說名無佛性，非謂究
T42n1826_p0214a03║竟無清淨性，以皆得無上菩提故。依《寶性論》、
T42n1826_p0214a04║《無上依經》等，設令二乘入寂已後，受變易身，
T42n1826_p0214a05║受佛教化向大菩提。是故依前始教，約五
T42n1826_p0214a06║性不同說三乘差別；依此終教，約並有佛性，
T42n1826_p0214a07║悉當得佛，是故依此說唯一乘。此論宗意，通
T42n1826_p0214a08║前二說，準可知耳。
T42n1826_p0214a09║第五、辨能詮教體者，以名句文及所依聲而
T42n1826_p0214a10║為自性。或說五法為性：一、名；二、句；三、唱；四
T42n1826_p0214a11║字；五、聲。然通論此體，總有四重：一、約事，具
T42n1826_p0214a12║假實二法，如上辨；二、約實，以假歸實，唯以聲
T42n1826_p0214a13║為性；三、約似，謂唯識所現，似聲等為性；四、約
T42n1826_p0214a14║性，謂此聲等即空無性，無名無聲、無無名無
T42n1826_p0214a15║無聲為自性，謂離性之性也。
T42n1826_p0214a16║第六、所詮宗趣者，謂語之所表曰宗，宗之所
T42n1826_p0214a17║歸曰趣，則以十二種門破執為宗，顯理成行
T42n1826_p0214a18║入法為趣，謂迴二乘等令入大乘，是其意也。
T42n1826_p0214a19║總說雖然，於中分別略作四門：一、汎明立破
T42n1826_p0214a20║儀軌；二、別揀此中所破；三、總申三論義意；四、
T42n1826_p0214a21║會諸異說。初汎明經論立破儀軌者，佛法大
T42n1826_p0214a22║綱有其二種：一為上品純機，直示教義不立
T42n1826_p0214a23║不破；二為中下雜機，方便顯示有立有破。佛
T42n1826_p0214a24║在世時，多明初義兼明後義，如諸經中所辨。
T42n1826_p0214a25║佛滅度後，多明後義兼明初義，如諸論中
T42n1826_p0214a26║所辨。就此有立破中，略以三句顯其分齊：一、
T42n1826_p0214a27║明破；二、明立；三、雙辨無礙。初者，聖以大悲，
T42n1826_p0214a28║假諸言論破除見執，務祛其病，言無定準。今
T42n1826_p0214a29║約相有五：一、譏徵破，謂如佛破長爪梵志云：
T42n1826_p0214b01║「汝若一切不受，亦受此不受不？」如此等是已
T42n1826_p0214b02║熟之根，故生愧得果也。二、隨宜破，謂如佛見
T42n1826_p0214b03║彼眾生根宜，若以此勢而得入法，則當以彼
T42n1826_p0214b04║而破其計，令其悟道，未必要具諸量理例。
T42n1826_p0214b05║此為上根少生於前，待佛多言方為信伏，如
T42n1826_p0214b06║破先尼外道等。此上二種約破外道。若約破
T42n1826_p0214b07║二乘，如《法華》等中「汝等所得涅槃非真滅度」
T42n1826_p0214b08║等，則為破也。如破三歸一等，亦是準之。三、隨
T42n1826_p0214b09║執破，謂如龍樹、聖天等所造三論，對彼外道
T42n1826_p0214b10║及小乘等，隨其所執，以種種理例徵破其計，
T42n1826_p0214b11║務令執心無寄順入真空則為成益，何必
T42n1826_p0214b12║要具三支五分比量道理？以根猶勝，易受入
T42n1826_p0214b13║故，不假勢也。四、標量破，謂如龍樹所造《方便
T42n1826_p0214b14║心論》及《迴諍論》、世親所造《如實論》等，並各略
T42n1826_p0214b15║標世間因明三支五分比量道理，校量破計
T42n1826_p0214b16║要顯正法，而亦不存此比量法，是故論中後
T42n1826_p0214b17║自破之。此所為根稍劣於前，故用功多也。五、
T42n1826_p0214b18║定量破，謂如陳那所造《因明》等論，清辯所造
T42n1826_p0214b19║《般若燈論》及《掌珍論》等，並依決擇宗因喻等
T42n1826_p0214b20║定量道理，出他宗過無違失者，方可得為是
T42n1826_p0214b21║真能破。若於宗等不善出過，名似能破，不成
T42n1826_p0214b22║破也。此所對根最下劣故，執見深重難受
T42n1826_p0214b23║入故，廣以世間五明之中因明理例校量是
T42n1826_p0214b24║非，方始信伏。若至此位猶不信伏，彼愚之甚
T42n1826_p0214b25║不可言故，更不至第六門也。第二、立義者，法
T42n1826_p0214b26║本離言，機緣罕悟，聖悲巧引務令被益，致
T42n1826_p0214b27║使隨緣立義勢變多端，大略而言亦有其五：
T42n1826_p0214b28║一、應機立，如《涅槃》中外道見佛金色身等，而
T42n1826_p0214b29║言：「瞿曇雖是好人，枉理說空而是斷見。」佛
T42n1826_p0214c01║則告言：「我不言空。一切眾生有佛性故，有常
T42n1826_p0214c02║樂我淨」等。聞已入法，後悟道迹，而實文中佛
T42n1826_p0214c03║性名第一義空如是等。《楞伽》中為恐怖空
T42n1826_p0214c04║者說如來藏有三十二相等，文意亦同，具如
T42n1826_p0214c05║經說。二、斥破立，謂此龍樹於三論等中隨破
T42n1826_p0214c06║彼執盡滅之處，心無寄故真空便顯，則為是
T42n1826_p0214c07║立，謂無立立也。三、隨時立，謂如聖天菩薩於
T42n1826_p0214c08║一時中有外道論議，便立二蘊以對擔人為
T42n1826_p0214c09║證義故。如人兩肩有荷擔故，義已極成，後於
T42n1826_p0214c10║大眾之中便立五蘊。其本外道則問：「若爾，何
T42n1826_p0214c11║故先立二耶？」答：「前為對擔人更無智者，今對
T42n1826_p0214c12║智眾，方具足說。」如是等。四、翻邪立，謂如聖天
T42n1826_p0214c13║菩薩對八方外道立三寶義，若有見屈當
T42n1826_p0214c14║斬首謝，眾敵雖攻而義理無墮，遂令外道歸
T42n1826_p0214c15║信入法。此等所立未必有三支五分比量道
T42n1826_p0214c16║理，但以勝辯隨時顯說，令義堅固使其信伏，
T42n1826_p0214c17║亦言無所在故也。五、定量立，謂要依彼世間
T42n1826_p0214c18║因明，於宗因喻無諸過類，義理極成，名真能
T42n1826_p0214c19║立。若於宗等有過墮者，名似能立，不成立也。
T42n1826_p0214c20║又如以八種比量道理，證大乘經真是佛語
T42n1826_p0214c21║等。是故當知如上所說立破等義，並悉方便，
T42n1826_p0214c22║務令前機歸伏生信，未必得具佛法深旨。且
T42n1826_p0214c23║如真如，無同法喻，故不得立者，豈可真如為
T42n1826_p0214c24║非法也？是故要當離此立破之諍論等，方為
T42n1826_p0214c25║順實究竟義也。第三立破無礙者，以情執非
T42n1826_p0214c26║理當體即空，致使無破之破、破即無破。若執
T42n1826_p0214c27║有破，還同所破，是故非破。今既非所破，是故
T42n1826_p0214c28║以無破為破，則能所俱絕、心無所寄為究竟
T42n1826_p0214c29║破。取意思之，勿著於言。又以法既超情，何
T42n1826_p0215a01║容得立？約情假立，立即無立。若能了此立即
T42n1826_p0215a02║無立，無立之立為究竟立。若如言取立，則
T42n1826_p0215a03║是情計，非所立故，則無立也。是故情中亦
T42n1826_p0215a04║無立，以非是法故；情外亦無立，以無緣對故。
T42n1826_p0215a05║但可會情入法，立即無立、無立即立。取意
T42n1826_p0215a06║思之，其致可見，是謂立破紛然未曾有說，伏
T42n1826_p0215a07║機入法何嘗對敵？又以遣情無不契理，故破
T42n1826_p0215a08║無不立；立法無不銷情，故立無不破。是以
T42n1826_p0215a09║破即立故無破，立即破故無立，無立無破
T42n1826_p0215a10║不礙立破，是故立破一而恒二、二而常一，有
T42n1826_p0215a11║不礙空、空不礙有，是謂立破無礙大意也。第
T42n1826_p0215a12║二、定其所破者，有師說云：此三論宗但破
T42n1826_p0215a13║小乘及外道等遍計所執實我實法，不破大
T42n1826_p0215a14║乘依他起性，以是幻有，非過失故。若此亦破，
T42n1826_p0215a15║則是斷滅惡取空攝，非正法故。有說：三論一
T42n1826_p0215a16║切皆破。設使大乘《瑜伽》等論所立依他，此中
T42n1826_p0215a17║亦破，以諸緣生無不空故。若此不破，見不亡
T42n1826_p0215a18║故，理非盡故。問：如此二說，有和會不？答：有
T42n1826_p0215a19║師說不可和會，亦不須強會，以此則是大乘
T42n1826_p0215a20║之中諸部不同，致有違諍。如小乘中諸羅漢
T42n1826_p0215a21║等異部不通，菩薩異部當知亦爾，故不可
T42n1826_p0215a22║怪。良以佛法極甚深故，通其異諍各有教
T42n1826_p0215a23║理，義自極成故不可會。今更重釋：無不可會，
T42n1826_p0215a24║以理自通故。何者？謂若不破依他幻有令至
T42n1826_p0215a25║不有，彼遍計執不永盡故，以此幻有是不有
T42n1826_p0215a26║有故，若不受不有即是所執，是故破執欲
T42n1826_p0215a27║令蕩盡，必至幻有不有之際；要破幻有令其
T42n1826_p0215a28║永盡，方至所執不有之際。是故二說義不相
T42n1826_p0215a29║違。又彼小乘是半字教，理義不盡，容有異
T42n1826_p0215b01║諍；大乘滿教義理周備，豈亦同彼而有分部？
T42n1826_p0215b02║又諸羅漢不得諸法一味法界，法執相應起
T42n1826_p0215b03║見造論，故有相違。如入地菩薩通達諸法中
T42n1826_p0215b04║道實相，豈亦同彼執見相違？是故龍猛及無
T42n1826_p0215b05║著等諸大論主不相違者，是良證也。第三、總
T42n1826_p0215b06║申宗意者，通辨三論總以二諦中道為宗趣。
T42n1826_p0215b07║今釋此義，略作三門：一、示義理；二、約成觀；
T42n1826_p0215b08║三、顯德用。初門內復作三義：一、約依他起性
T42n1826_p0215b09║明二諦中道；二、約餘二性；三、通約三性。初
T42n1826_p0215b10║義者，謂諸法起無不從緣，從緣有故必無
T42n1826_p0215b11║自性，由無自性所以從緣，緣有性無更無
T42n1826_p0215b12║二法，但約緣有萬差名為俗諦，約無性一味
T42n1826_p0215b13║名為真諦。是故於一緣起二理不雜，名為二
T42n1826_p0215b14║諦。緣起無二、雙離兩邊，名為中道。總說如
T42n1826_p0215b15║是。若更別釋，略作三門：一、約開合；二、約一
T42n1826_p0215b16║異；三、約有無。初中先開後合。開者，於一緣
T42n1826_p0215b17║起開為二義：一、緣起幻有義；二、無性真空
T42n1826_p0215b18║義。初義中亦二義：一、非有義，謂舉體全空無
T42n1826_p0215b19║所有故。二、非不有義，謂不待壞彼差別相故。
T42n1826_p0215b20║《大品》云「諸法無所有如是有」，是故非有非不
T42n1826_p0215b21║有，名為幻有。二、真空中亦二義：一、非空義，謂
T42n1826_p0215b22║以空無空相故。二、非不空義，謂餘一切相無
T42n1826_p0215b23║不盡故。是故非空非不空名為真空。經云「空
T42n1826_p0215b24║不空不可得，名為真空」，《中論》云「無性法亦無，
T42n1826_p0215b25║一切法空故」。合者，此有五重：一謂彼非有則
T42n1826_p0215b26║是非不有，以此無二，為幻有故。是故《莊嚴論》
T42n1826_p0215b27║云「無體非無體，非無體即體，無體體無二，是
T42n1826_p0215b28║故說是幻。」此文意以無體為幻體，故說無二
T42n1826_p0215b29║也。由此無二，不墮一邊，故名中道，此是俗
T42n1826_p0215c01║諦中道。二、真中非空則是非不空，以此無
T42n1826_p0215c02║二為真空，雙離二邊，名為中道，此是真諦中
T42n1826_p0215c03║道。三、幻中非有則真中非不空義，幻中非不
T42n1826_p0215c04║有則是真中非空義，以並無二故。由此無二
T42n1826_p0215c05║與前無二復無二故，是故二諦俱融，不墮一
T42n1826_p0215c06║邊，名為中道，此是二諦中道。四、幻中非有
T42n1826_p0215c07║與真中非空，融無二故，名為中道，此是非有
T42n1826_p0215c08║非空之中道。經云「非有非無名為中道」。五、幻
T42n1826_p0215c09║中非不有則是真中非不空，此非非有非非
T42n1826_p0215c10║無之中道，謂絕中之中也。是故二諦鎔融妙
T42n1826_p0215c11║絕中邊，是其意也。二、約一異門者，有四句：
T42n1826_p0215c12║一、不異義者，以若不緣生不無性故，謂緣有
T42n1826_p0215c13║者顯不自有，不自有者則是無性。又無自性
T42n1826_p0215c14║者顯非自有，非自有者則是緣有。是故經
T42n1826_p0215c15║云「色即是空、空即是色」，論云「智障極盲闇，
T42n1826_p0215c16║謂真俗別執」，此之謂也。亦不得以性空故而
T42n1826_p0215c17║不許緣生，以無緣生空不立故。論云「有為法
T42n1826_p0215c18║空，以從緣生故」。又此是真空，非斷空故。若待
T42n1826_p0215c19║滅緣生方為空者，是則情中惡取空也。又亦
T42n1826_p0215c20║不得許緣有故違害真空，以若不空非是緣
T42n1826_p0215c21║有，自若有者非緣生故。又不異有之空方
T42n1826_p0215c22║為真空，不異空之有方是幻有，是故此二
T42n1826_p0215c23║不二，故無異也。經云「色、色空為二，色即是
T42n1826_p0215c24║空，非色滅空，色性自空，於其中而通達者，是
T42n1826_p0215c25║為入不二法門。」又《大品》云「非以空色故名色
T42n1826_p0215c26║空，但以色即是空、空即是色。」又《大般若經》三
T42n1826_p0215c27║百八十九云「善現！以因緣不異本性空，本性
T42n1826_p0215c28║空不異因緣，因緣即本性空，本性空即因緣。」
T42n1826_p0215c29║又云「善現！以從緣所生諸法不異本性空，本
T42n1826_p0216a01║性空不異從緣所生諸法，從緣所生諸法即
T42n1826_p0216a02║本性空，本性空即從緣所生諸法。」如是等文
T42n1826_p0216a03║明此不異門也。問：若爾，應壞二諦，以因果即
T42n1826_p0216a04║空，故失幻有，壞俗諦；空即因果，故失真空，
T42n1826_p0216a05║壞真諦。答：正由不異，二諦得存；若不爾者
T42n1826_p0216a06║則失二諦。何者？謂異空之因果非幻法，故失
T42n1826_p0216a07║於俗諦；異因果之空非真空，故失於真諦。是
T42n1826_p0216a08║故二諦得存由於不異，不異則是中道平等，
T42n1826_p0216a09║是則由中道而有二諦，則是中道二諦也。二、
T42n1826_p0216a10║不一門者，此緣起法由性空故，令彼幻有亦
T42n1826_p0216a11║不得有，是故一切唯是真空。經云「諸法畢
T42n1826_p0216a12║竟空，無有毫末相，空無有分別，同若如虛空。」
T42n1826_p0216a13║又經云「一切法空，如劫盡燒」等。《大般若》云「色
T42n1826_p0216a14║等空故，空中無色」。如是等依彼幻有非有之
T42n1826_p0216a15║門，及依真空非不空門，說彼真空永害幻有，
T42n1826_p0216a16║是故遂令俗相永盡而為真諦。又此緣起法
T42n1826_p0216a17║由幻有相故，令彼真空亦成不空，唯是緣起
T42n1826_p0216a18║幻有差別，是故《楞伽》云「非遮滅復生，相續
T42n1826_p0216a19║因緣起」等。又《攝論》、《瑜伽》等中明依他起法永
T42n1826_p0216a20║不是無等，如是並依真空非空門及依幻有
T42n1826_p0216a21║非不有門，說彼緣有永非是空，永非空故方
T42n1826_p0216a22║為俗諦。如是二諦極相形奪，方成本性。如
T42n1826_p0216a23║《瓔珞》云「世諦有，故不空；真諦空，故不有」，此等
T42n1826_p0216a24║皆依非一門辨。問：若據前門以真空滅幻有
T42n1826_p0216a25║令不有者，此則斷滅俗諦、壞業果，故是惡取
T42n1826_p0216a26║空。又此性空既由幻有，若令幻有亦不有者，
T42n1826_p0216a27║幻有無故，依何得立彼性空宗？是則亦失自
T42n1826_p0216a28║真空義。又前非異門中明不壞幻有，此門復
T42n1826_p0216a29║壞，豈不二說自相違耶？又若據後義，以有奪
T42n1826_p0216b01║空令空不空者，此則實有、非是幻有，乖真空
T42n1826_p0216b02║故，是情執有。又此緣有既由性空，若此亦無，
T42n1826_p0216b03║緣有亦壞，則失緣有義。又前非異門中明不
T42n1826_p0216b04║損真空，此門復壞，豈不相違？答：釋此諸難，
T42n1826_p0216b05║明真俗空有、與奪存壞，有二門四句：一、唯真
T42n1826_p0216b06║空，有四義：一、由此空故不壞緣有，以性若有
T42n1826_p0216b07║者，非從緣有故。二、由是空故壞盡緣有，以空
T42n1826_p0216b08║必害緣有，故有若不盡，非真空故。三、由空故
T42n1826_p0216b09║亦壞真空，以此性空既由緣有，緣有存故則
T42n1826_p0216b10║無真空，無真空者由真空也。四、由空故不壞
T42n1826_p0216b11║真空，以壞於緣有、盡彼空相，方是真空故。
T42n1826_p0216b12║二、唯幻有，亦有四義：一、由緣有故不害性空，
T42n1826_p0216b13║以從緣之有必是性空，定無性故。二、由緣有
T42n1826_p0216b14║故必乖性空，以緣有不無故。三、由緣有故則
T42n1826_p0216b15║壞緣有，以從緣之有必是性空，性空現故必
T42n1826_p0216b16║害緣有，害緣有者由緣有也。四由緣有故
T42n1826_p0216b17║不壞緣有，以從緣之有必害空盡有方為緣
T42n1826_p0216b18║有也，非是無故。如是緣有性空，或相奪全盡、
T42n1826_p0216b19║或相與全存、或自壞自存，無有障礙。是故若
T42n1826_p0216b20║就相與門，則不壞有之空與彼不壞空之有
T42n1826_p0216b21║理不雜，故是非一門也。二若就相奪門，則此
T42n1826_p0216b22║壞有之空與盡空之有全奪，故非一也。三、
T42n1826_p0216b23║若就各自存門，則不相是，故非一也。四、若就
T42n1826_p0216b24║各自壞門，則無一可一，故非一也。以存壞無
T42n1826_p0216b25║礙、二理不雜，不墮邊故、不失中道，是謂二諦
T42n1826_p0216b26║中道也。三者、此非一與前非異復無有異，
T42n1826_p0216b27║以緣起無二故。謂壞有之空即是盡空之有，
T42n1826_p0216b28║如是空有無障礙故，極相違反還極相順，是
T42n1826_p0216b29║故相奪相與復無有二，緣起鎔融義理無礙
T42n1826_p0216c01║故也。由非一即非異故，即二諦為中道；由非
T42n1826_p0216c02║異即非一故，即中道為二諦。四者、此非一與
T42n1826_p0216c03║非異亦非一，是故即非一之非異與即非異
T42n1826_p0216c04║之非一，義不雜故而非一也。謂不異中之
T42n1826_p0216c05║二、不異二之中，雖義融通，理不雜故。非中非
T42n1826_p0216c06║二、具足中二，是謂中邊無障無礙，思之可見。
T42n1826_p0216c07║第三、約有無者，有二門：先約表，後約遮。前中
T42n1826_p0216c08║二：初總，後別。總者，於一緣起融成四句，各
T42n1826_p0216c09║不墮邊，謂不礙空之有，雖盡空單有而不墮
T42n1826_p0216c10║有邊。二、不礙有之空，雖盡有唯空而不墮空
T42n1826_p0216c11║邊。三、無異之空有，雖極相違而俱辨，不墮於
T42n1826_p0216c12║二邊。四、極反之空有，雖無二雙泯而俱非，不
T42n1826_p0216c13║墮於邊。是故四句歷然而不墮四邊。又亦可
T42n1826_p0216c14║得依上義門四句俱得說邊，是故或非中非
T42n1826_p0216c15║邊具足中邊可知。二、別者，或以幻有為有、
T42n1826_p0216c16║無性為空，或無性為有、以理實故幻有為空，
T42n1826_p0216c17║以不實故皆俱融雙泯各不墮邊，是名有無
T42n1826_p0216c18║中道。故《涅槃》云「亦有亦無名為中道」，並準上
T42n1826_p0216c19║思之。二、約遮者，亦先總後別。總中，問：依他
T42n1826_p0216c20║是有耶？答：不也，以無自性故。是空耶？不也，
T42n1826_p0216c21║不壞緣相故。是亦有亦無耶？不也，無二法故、
T42n1826_p0216c22║不相違故。是非有非無耶？不也，以有無既離，
T42n1826_p0216c23║無所待故、不礙二義故。是故由前三句離有
T42n1826_p0216c24║離無故不著邊，由第四句離非有非無亦不
T42n1826_p0216c25║著中，如此不著中不著邊，方為無寄中道。二、
T42n1826_p0216c26║別者，先約幻有。問：幻有是有耶？答：不也，是
T42n1826_p0216c27║幻有必不有故。是無耶？不也，以有既不有，無
T42n1826_p0216c28║可無故；又不礙幻事，非斷滅故。是亦有亦無
T42n1826_p0216c29║耶？不也，以二義形奪俱不存故。非有非無
T42n1826_p0217a01║耶？不也，以無有無，無所待故，具此二義是
T42n1826_p0217a02║幻有故，是故單就幻有，四句皆絕，亦無寄中
T42n1826_p0217a03║道也。二、約真空者，問：真空是空耶？答：不也，
T42n1826_p0217a04║以是真空非斷空故。是有耶？不也，相無不盡
T42n1826_p0217a05║故。是俱耶？不也，無二法故、不相違故。是俱
T42n1826_p0217a06║非耶？不也，以絕待故、具實義故。是故真空
T42n1826_p0217a07║亦絕四句，具顯中道故也。上來總約依他起
T42n1826_p0217a08║性明二諦中道竟。第二、約餘二性者，先別後
T42n1826_p0217a09║總。別中先約遍計所執，此有二義。故《瑜伽》
T42n1826_p0217a10║云「遍計所執，情有理無」，此中約妄情謂有，如
T42n1826_p0217a11║空華於病眼是，凡愚所取以為俗；約理中實
T42n1826_p0217a12║無，如空華於淨眼，是聖智所知為真。此無彼
T42n1826_p0217a13║有交徹無礙融為一性，故《百論》中「猶如一
T42n1826_p0217a14║柰，於瓜為小、於棗為大。」大小無礙，名為一
T42n1826_p0217a15║柰。當知此中有無亦爾，如是無二名為中
T42n1826_p0217a16║道。故論云「無二有此無，是二名中道。」論自
T42n1826_p0217a17║釋云「無二者，無能取所取有也。有此無者，有
T42n1826_p0217a18║此能取所取無也。此有彼無，無二為中道。」此
T42n1826_p0217a19║中有此無者，只是無彼有故也。此是情理相
T42n1826_p0217a20║望說。若單就情，一切皆是情謂虛妄；若唯約
T42n1826_p0217a21║理，一切有無等虛無所有，無所有亦無所
T42n1826_p0217a22║有，一切皆絕，亦無中無邊。二、約圓成實者，此
T42n1826_p0217a23║有三重：一、約言就詮，亦得為俗離言捨詮，非
T42n1826_p0217a24║安立故方乃為真，俱融無礙以為中道。二、約
T42n1826_p0217a25║絕諸相故是空義，約真德實故是不空義。此
T42n1826_p0217a26║空不空無二為中，如經中「空不空如來藏」等
T42n1826_p0217a27║是也。三、約此真如當體無礙則無所有為空，
T42n1826_p0217a28║則此真體不可壞故名不空，此空不空不二
T42n1826_p0217a29║為中。第二、總辨者，亦二重：一、約迷真起妄為
T42n1826_p0217b01║俗，會妄歸實為真，真妄俱融交徹無礙以
T42n1826_p0217b02║為中道，是真該妄末、妄徹真源，真俗混融以
T42n1826_p0217b03║為中道也。二、攝真從妄則俗有真無，攝妄
T42n1826_p0217b04║從真則俗無真有，如是真俗有無無礙以為
T42n1826_p0217b05║中道。第三、通約三性辨者，先開後合。開者，
T42n1826_p0217b06║所執有二義，謂情有、理無。依他亦二義，謂幻
T42n1826_p0217b07║有、性空。圓成亦二義，謂體有、相無。合者，以所
T42n1826_p0217b08║執情有，依他幻有，圓成種無，如是有無無
T42n1826_p0217b09║二，為俗諦中道，所執理無，依他性空，圓成體
T42n1826_p0217b10║有，如是有無無二，名真諦中道。如是真俗合
T42n1826_p0217b11║而恒離、離而恒合，離合無礙是二諦中道。
T42n1826_p0217b12║此上二門亦有一異、遮表等，各有句數，並準
T42n1826_p0217b13║初門應知。上來示義理竟。第二、約成觀者，此
T42n1826_p0217b14║真空法平等二諦，三世諸佛之所同依，一切
T42n1826_p0217b15║菩薩離此無路。是故若欲於真大乘求出要
T42n1826_p0217b16║者，於此深空偏攻作意，觀察既久遂能照理
T42n1826_p0217b17║伏惑。今略明此真空之觀以作三門：一、識病。
T42n1826_p0217b18║此有二：一、麁，謂有修行，為求名聞、求利養等
T42n1826_p0217b19║巧偽不真，為令他知及不護戒行，如是等類
T42n1826_p0217b20║不能得入此真空觀。二、細，謂縱有質直趣理
T42n1826_p0217b21║之心，不識自心執見過患，是故無心翻情入
T42n1826_p0217b22║理，故亦不能入此觀也。是故行者欲入此觀，
T42n1826_p0217b23║於上麁細之患，極須善識，求遠離之。二、揀境
T42n1826_p0217b24║者，亦二：一、倒境，謂聞空謂斷無、聞有謂實有
T42n1826_p0217b25║等，並如情所取，非是法境。二、真境，如上說，
T42n1826_p0217b26║空有俱融無礙之法難名目者是也。極須揀
T42n1826_p0217b27║之，若不爾者則入魔網故也。三、定智者，亦
T42n1826_p0217b28║二：一、解，謂於前真空善分析揀擇，不與三種
T42n1826_p0217b29║空亂意相應。又亦解知此解與行不同，若不
T42n1826_p0217c01║爾者，於此法上墮不生解，則謂此解便是行
T42n1826_p0217c02║心，非正理故，不名解也。二、行，謂以行心觀正
T42n1826_p0217c03║理時，決定不如前之所解，以解不能至故，行
T42n1826_p0217c04║心順法亡情念故。謂於真境不作空解、不作
T42n1826_p0217c05║有解、不作俱解，亦不作俱非解，於一念間一
T42n1826_p0217c06║切解心動念總絕，亦無不動之解，所解亦
T42n1826_p0217c07║絕，此絕亦絕，境智俱融於一念間，此謂情
T42n1826_p0217c08║開理現難可宣說。至者當知，龍樹說空意在
T42n1826_p0217c09║於此。第三、顯德用者，《中論》云「以有空義故，一
T42n1826_p0217c10║切法得成」，又云「以一切法空故，得有三寶四
T42n1826_p0217c11║諦等」。《大品》云「若一切法不空，則無道無果」，又
T42n1826_p0217c12║云「若諸法如毫釐許有者，則諸佛不出世」。
T42n1826_p0217c13║如是等文皆明以有真空故方有諸法也。又
T42n1826_p0217c14║由觀真空方成諸行，是故十度等行皆由空
T42n1826_p0217c15║成，菩提等果皆由空立，是故從此真空無住
T42n1826_p0217c16║建立諸法。又令諸法得相即相入無障無礙
T42n1826_p0217c17║等，並是此門之大用也。第四、會異說者，於中
T42n1826_p0217c18║有二：先敘異說，後會無違。前中此大乘內
T42n1826_p0217c19║於緣生法二宗盛諍，一執為有、二說為空。且
T42n1826_p0217c20║執有者，說此緣生決定不空，以有因緣之所
T42n1826_p0217c21║生故，猶如幻事不可言無。若言空者，應非緣
T42n1826_p0217c22║生，如兔角等。若爾，則便斷滅因果、破壞二
T42n1826_p0217c23║諦，以若無心、心法，何斷何證？何修何益？故《唯
T42n1826_p0217c24║識論》云「若一切空，何有智者為除幻敵，求
T42n1826_p0217c25║石女兒以為軍旅？」如是等。設有處說緣生空
T42n1826_p0217c26║者，應知此就遍計所執說緣生法無二我故
T42n1826_p0217c27║密意言空，非謂彼法舉體全無。若此無者則
T42n1826_p0217c28║是斷無惡取空見，甚為可畏。經云「寧起有見
T42n1826_p0217c29║如須彌山，不起空見如芥子許」，《中論》云「若復
T42n1826_p0218a01║見於空，諸佛所不化」。如是空見既是深過，明
T42n1826_p0218a02║知緣生必定不無。《攝論》、《瑜伽》、《深密經》等決定
T42n1826_p0218a03║說有，不可違故。二執空者，言此緣生法決定
T42n1826_p0218a04║是空，以從緣生必無自性故，猶如幻事不
T42n1826_p0218a05║可言有。若言有者，則不從緣；不從緣故，則非
T42n1826_p0218a06║緣起之法也。設有處說緣生法體是有者，應
T42n1826_p0218a07║知但是隨俗假說，非謂彼體實是不空。以若
T42n1826_p0218a08║有體則不從緣，不從緣故則無知斷證修，亦
T42n1826_p0218a09║壞於二諦。《大品》云「若諸法不空，則無道無果」，
T42n1826_p0218a10║《中論》云「若一切不空，則無三寶四諦，成大邪
T42n1826_p0218a11║見」，《智論》云「觀一切法從因緣生，從因緣生
T42n1826_p0218a12║則無自性，無自性故畢竟皆空」。又若言此
T42n1826_p0218a13║幻事不空者，今且問：如幻巾為兔，此兔為在
T42n1826_p0218a14║巾內？為在巾外？為即是巾？為離巾有？為有皮
T42n1826_p0218a15║毛為有？骨肉既並絕，無依何執有？當知此
T42n1826_p0218a16║兔不待滅而自亡、本不生而虛現，是故要由
T42n1826_p0218a17║性空得有二諦。又汝以我宗為空見者，此過
T42n1826_p0218a18║屬汝。何者？若汝執有則不藉緣，不藉緣故
T42n1826_p0218a19║則斷因果，豈非空見？橫執有法，豈非有見？有
T42n1826_p0218a20║無二見雙負汝宗，何不生畏？又汝不了我所
T42n1826_p0218a21║說空離有無見，執為空見而生怖者，此是汝
T42n1826_p0218a22║自空見，非關我宗。又汝橫怖自見，而執情有
T42n1826_p0218a23║復成有見，俱失佛法，於顛倒情而恒流轉，雖
T42n1826_p0218a24║染法衣常在法外，是汝之失。又汝云「何有
T42n1826_p0218a25║智者為除幻敵」等者，諸大乘經何處不說諸
T42n1826_p0218a26║法如化？菩薩修幻智、斷幻惑、成幻行、得幻果
T42n1826_p0218a27║等，如是聖教豈不違害？何不生怖？又汝意謂
T42n1826_p0218a28║有斷證故非如幻者，非如幻故非從緣生，非
T42n1826_p0218a29║緣生故何有斷證？是故反是大邪見也。又
T42n1826_p0218b01║汝無著菩薩《順中論》內，尊承龍樹稱阿闍
T42n1826_p0218b02║黎，師其所說釋彼餘論，況護法等而輒毀
T42n1826_p0218b03║謗？《入楞伽》中佛記龍樹住初歡喜地，能破有
T42n1826_p0218b04║無見，住生安樂國。既是破有無見，何曾是
T42n1826_p0218b05║空？若言龍樹是空見者，深成誹謗。此既佛
T42n1826_p0218b06║所讚歎，餘人毀謗，與佛違諍，非釋種矣。第
T42n1826_p0218b07║二、會無違者，諸緣起法未嘗有體、未曾損壞，
T42n1826_p0218b08║無體無壞、無二無礙為緣起法，是故龍樹等
T42n1826_p0218b09║雖說盡有之空，而不待滅有；既不損有，即是
T42n1826_p0218b10║不違有之空也。故龍樹說空，離有離無為
T42n1826_p0218b11║真空也。無著等雖說盡空之有，而不損真空，
T42n1826_p0218b12║既不損空，即是不違空之有也。故亦離有無
T42n1826_p0218b13║之幻，有何相違耶？當知二說全體相與際
T42n1826_p0218b14║限無遺，雖各述一義而舉體圓具，故無違
T42n1826_p0218b15║也。如其不爾，恐墮空無勵意立有，不達此有
T42n1826_p0218b16║是不異空之有故，是故不受彼空，反失自有。
T42n1826_p0218b17║失自有者，良由取有。又若恐墮有所得故，猛
T42n1826_p0218b18║勵立空，不達此空是不異有之空故，是故不
T42n1826_p0218b19║受緣有，反失真空。失真空者，良由取空。是故
T42n1826_p0218b20║舉體全空之有，無著等說；舉體全有之空，龍
T42n1826_p0218b21║樹等說。非直二說互不相違，亦乃二義相由
T42n1826_p0218b22║全攝，故無二也。問：若爾，何故清辯、護法後
T42n1826_p0218b23║代論師互相破耶？答：此乃相成，非是相破。
T42n1826_p0218b24║何者？為末代有情根器漸鈍，聞說幻有謂為
T42n1826_p0218b25║定有，故清辯等破有令盡至畢竟空，方乃得
T42n1826_p0218b26║彼緣起幻有。若不至此畢竟性空，則不成彼
T42n1826_p0218b27║緣起幻有，是故為成有故破於有也。又彼聞
T42n1826_p0218b28║說緣生性空謂為斷無，故護法等破空存有，
T42n1826_p0218b29║幻有存故，方乃得彼不異有之空。以若不
T42n1826_p0218c01║全體至此幻有，則不是彼真性之空，是故為
T42n1826_p0218c02║成空故破於空也。若無如此，後代論師以二
T42n1826_p0218c03║理交徹全體相奪，無由得顯緣起甚深，是故
T42n1826_p0218c04║相破反是相成。由緣起法幻有真空有二義
T42n1826_p0218c05║故：一極相順，謂冥合一相舉體全攝；二、極
T42n1826_p0218c06║相違，謂各互相害全奪永盡。若不相奪永
T42n1826_p0218c07║盡，無以舉體全收，是故極違即極順也。龍樹、
T42n1826_p0218c08║無著就極順門，故無相破。清辯、護法據極
T42n1826_p0218c09║違門，故須相破。違順無礙故，方是緣起，是
T42n1826_p0218c10║故前後不相違也。餘義準上思之，諸諍無不
T42n1826_p0218c11║和會耳。
T42n1826_p0218c12║第七、造論時代者，有說龍樹佛滅度後八百
T42n1826_p0218c13║年出，依《摩訶摩耶經》，佛滅後七百年出。近問
T42n1826_p0218c14║三藏云：西國有傳，龍樹從佛滅後三百年，
T42n1826_p0218c15║出南天竺，共一國王以藥自持，擬待彌勒。
T42n1826_p0218c16║至八百年，彼王諸子並皆老死，無嗣位者。後
T42n1826_p0218c17║一太子恨無得位，母氏教云：「汝父不死，是
T42n1826_p0218c18║龍樹所持。汝乞彼首，父則隨喪。」子便依言往
T42n1826_p0218c19║乞，菩薩剔頸與之，於是而卒。既五百年在
T42n1826_p0218c20║世，是故諸說皆會。然其所造雖復廣多，唯於
T42n1826_p0218c21║此論自造本頌，還自造釋，既不雜餘言，亦將
T42n1826_p0218c22║為甚妙也。
T42n1826_p0218c23║第八、傳譯緣起者，三藏法師鳩摩羅什，此云
T42n1826_p0218c24║童壽，齎梵本至此，以大秦弘始年於逍遙園
T42n1826_p0218c25║中，與生、肇、融、叡等諸德共譯茲論。叡公筆受，
T42n1826_p0218c26║與《中》、《百》及《智論》等同譯。故肇公披閱四論，若
T42n1826_p0218c27║日月之入懷。彼評云「《百論》廣破外道，《門論》廣
T42n1826_p0218c28║破小乘，《中論》具破內外，《智論》解釋大乘，文勢
T42n1826_p0218c29║如此也。」是故三論玄旨派流於九壤，龍樹宗
T42n1826_p0219a01║傳，實什公之方也。雖復譯在關河，然盛傳
T42n1826_p0219a02║於江表，則興皇朗之功也。
T42n1826_p0219a03║第九、釋論題目者，然此三論得名不同，或就
T42n1826_p0219a04║所顯為名，如《中觀論》以中道是所顯故；或約
T42n1826_p0219a05║所遣及所託為目，如此論以十二門法為所
T42n1826_p0219a06║遣託故；或約數為名，如《百論》以論有百偈故。
T42n1826_p0219a07║此中十二者，有人解云：此是隨語中一大數
T42n1826_p0219a08║也。如一日十二時，一年十二月，又表十二入、
T42n1826_p0219a09║十二緣等。此恐不然。今釋十二有三義：一、
T42n1826_p0219a10║約所遣，謂所執萬端別祛難盡，故今總攝
T42n1826_p0219a11║十二統收，無別表也。二、約所託，謂津悟多方
T42n1826_p0219a12║數窮八萬，要略所仗十二為號，如下文云
T42n1826_p0219a13║「當以十二門入於空義」，此是入真空之勝方
T42n1826_p0219a14║便也。三、合此二義，謂非遣執無以入空，遣即
T42n1826_p0219a15║託也；非入空無以遣執，託即遣也。門者亦有
T42n1826_p0219a16║三義：一、是收攝義，謂此十二以一一統收
T42n1826_p0219a17║諸餘所遣無量諸法，故以為門，如章門等。二、
T42n1826_p0219a18║是開示義，謂於此十二開示顯現真空理故，
T42n1826_p0219a19║以此為門，如開方便門示真實相等。三是通
T42n1826_p0219a20║入義，謂令依此游履通入彼真空故。此中十
T42n1826_p0219a21║二即門，帶數釋也。亦有本作「觀十二門」，觀者，
T42n1826_p0219a22║鑒照義。且鑒照有二：一、照俗，謂觀照此十二
T42n1826_p0219a23║類法；二、觀真，謂即於此十二法上破相開
T42n1826_p0219a24║示，照達真空令心無寄，故云觀也。此中據後
T42n1826_p0219a25║義說，觀則是智，十二門是境，境智合目，如
T42n1826_p0219a26║此境智是所詮義。論者，是能詮教，謂以理窮
T42n1826_p0219a27║覈使諸相永盡，故云論也。又以巧辯徵責，令
T42n1826_p0219a28║執心無寄，亦云論也。「觀因緣門」者，當別目，
T42n1826_p0219a29║謂親辨法體為因，疏而助發為緣，推求無性
T42n1826_p0219b01║為觀，開悟真空曰門。十二之初，故云「第一」
T42n1826_p0219b02║（「觀因緣門第一」六字，古本連在論題之下，故於此處釋之）。「龍樹菩薩造」者，梵語
T42n1826_p0219b03║名作那伽阿順那。那伽，此云龍。阿順那者，羅
T42n1826_p0219b04║什翻為樹，慈恩三藏翻為猛，並非敵對正翻。
T42n1826_p0219b05║所以知者，近問大原三藏云：「西國俗盡說，前
T42n1826_p0219b06║代有猛壯之人，名阿順那。翻為猛者，但指彼
T42n1826_p0219b07║人，非正譯其名。又西國有一色樹，亦名阿
T42n1826_p0219b08║順那，此菩薩在樹下生，因名阿順那。是故翻
T42n1826_p0219b09║為樹者，亦指彼樹，非正翻名。阿順那雖俱無
T42n1826_p0219b10║正翻，就義指事樹得人失，以於樹下而生龍
T42n1826_p0219b11║宮悟道，故云龍樹。」菩薩者，若具應云菩提薩
T42n1826_p0219b12║埵。諸論通釋總有三義：一菩提，此云覺，則
T42n1826_p0219b13║所求也。薩埵，此云生，則所度也。此二俱是所
T42n1826_p0219b14║緣境，則從境為名，如白骨觀等。二、菩提同前
T42n1826_p0219b15║是所求境，薩埵是能求行者，則能所合目境
T42n1826_p0219b16║智為名。三、薩埵，此云勇猛，謂於大菩提勇猛
T42n1826_p0219b17║求故。以菩下略提、薩下略埵，故云菩薩也。造
T42n1826_p0219b18║者，是製作也。
T42n1826_p0219b19║第十、隨文解釋者，諸論之首皆有歸敬等頌，
T42n1826_p0219b20║此論無者，為存略也。以此論是略論故，亦是
T42n1826_p0219b21║作者隨意，有無無在。就此論中，文別有二：
T42n1826_p0219b22║初、標宗辨意；二、從「釋空者」下，開宗解釋。前
T42n1826_p0219b23║中三：先標宗；二、「問曰」下，辨意；三、「大分」下，會
T42n1826_p0219b24║意歸宗。前中「說曰」者，問答稱論，直言曰說。又
T42n1826_p0219b25║成教傳通曰論，曲授門人曰說。曰者，語辭也。
T42n1826_p0219b26║「略解」者，略有四義：一、約人，謂對佛果圓音大
T42n1826_p0219b27║無礙辯，廣說般若二十萬頌。今此龍樹位居
T42n1826_p0219b28║不足、證法未圓、所說非廣，故云略也。二、約
T42n1826_p0219b29║教，謂龍樹所造《大無畏論》十萬頌，對彼說此
T42n1826_p0219c01║以為略也。三、約義，謂空為法本、有為末相，若
T42n1826_p0219c02║演本從末，隨俗萬差，以為廣說；若攝末歸本，
T42n1826_p0219c03║就理要妙，以為略說，則要略之略也。故文云
T42n1826_p0219c04║「但解空義」，此之謂也。四、約機，謂佛在世為利
T42n1826_p0219c05║根大士所說為廣；佛滅度後，菩薩為彼末世
T42n1826_p0219c06║鈍根，所說為略。今此文中具斯四釋，故云略
T42n1826_p0219c07║也。言解者，辨釋也。但佛經所說義理多門，
T42n1826_p0219c08║未知今者解釋何義？為揀彼小乘，非此所釋，
T42n1826_p0219c09║故云「摩訶衍義」。摩訶，此云大。衍者，此云乘。
T42n1826_p0219c10║此大乘名，後論自釋。義者，是所以也，則是所
T42n1826_p0219c11║詮義理，謂真空也。第二、辨意中有三番問
T42n1826_p0219c12║答以辨其意：初一明法義利，次一彰略非
T42n1826_p0219c13║廣，後一顯法名義。初中，先問後答。答中二：先
T42n1826_p0219c14║歎本法甚深，後明作論之意。前中有二種甚
T42n1826_p0219c15║深：初、歎證甚深，謂諸佛所有故；二、歎《阿含》甚
T42n1826_p0219c16║深，為大功德利根者說故。又初則主勝故法
T42n1826_p0219c17║深，後則機勝故法深。以若非諸佛大人無以
T42n1826_p0219c18║能說，若非菩薩大士無以堪受。是故此法玄
T42n1826_p0219c19║軌妙則無不甚深，故名為「法」。則法含攝蘊積，
T42n1826_p0219c20║包容諸勝德，故名之為「藏」。「大功德」是福勝，「利
T42n1826_p0219c21║根」是智，「深」者是人，謂具勝福深智之者，方堪
T42n1826_p0219c22║為器，顯法深也。後明作論意，於中二：先答
T42n1826_p0219c23║利；後「光闡」下，答義。何故此中先利後義者，謂
T42n1826_p0219c24║表菩薩大士宜以接物為先故也。又釋：初是
T42n1826_p0219c25║饒益有情，後是成就佛法。依《瑜伽》等論，然
T42n1826_p0219c26║諸菩薩從初發心常修如此二種正行，亦是
T42n1826_p0219c27║二利行也。前中二：先明所被劣根，後明論主
T42n1826_p0219c28║設教。前中「末世」者，時劣也。此有二義：一、從佛
T42n1826_p0219c29║滅後，總名末世；二、謂正法五百年已後，總名
T42n1826_p0220a01║末世。「眾生薄福」等者，人劣也。謂六大五蘊積
T42n1826_p0220a02║成眾生，故云眾生。薄福，翻上大功德，鈍根顯
T42n1826_p0220a03║智劣，翻上利根也。尋經不達者，謂雖尋文
T42n1826_p0220a04║而不達其義，聞說有無，皆隨言定解，故是迷
T42n1826_p0220a05║謬失也。「我愍此」下，明論主起悲設教，論興由
T42n1826_p0220a06║致，答利益也。第二、答義中，謂此菩薩光揚開
T42n1826_p0220a07║闡無上大法，令久住世，報佛恩故。是《瑜伽論》
T42n1826_p0220a08║菩薩造論六意之中，「為令失沒種種義門重
T42n1826_p0220a09║開顯故」，此之謂也。第二、問答顯略說中，先問
T42n1826_p0220a10║後答，可知。第三、顯名義中先問後答中，大
T42n1826_p0220a11║有七義：一、對小超過故。二、能至大處故。三、大
T42n1826_p0220a12║人所乘故，亦是曾運大。四、利用廣大故。五、多
T42n1826_p0220a13║所乘故，亦是現運大。六、廣大甚深故，謂廣盡
T42n1826_p0220a14║其邊，則是無邊之邊，量智境也；深窮其底，則
T42n1826_p0220a15║是無底之底，理智境也。七、攝功德大故，佛經
T42n1826_p0220a16║自說。又如《集論》乘有七義，《起信論》中三義皆
T42n1826_p0220a17║有運轉義，是乘以無分別智為性等，廣如別
T42n1826_p0220a18║說。第三、會意歸宗中，亦三：先、標舉法體。「大分」
T42n1826_p0220a19║者，是大都之言耳。謂諸法萬差，大都總相無
T42n1826_p0220a20║非是空，故不礙諸法未甞不空，故說真空名
T42n1826_p0220a21║為「深義」。二、明其勝用者，若通達如此真空，
T42n1826_p0220a22║則萬行皆悉圓備，略舉六度以為行本。「無障
T42n1826_p0220a23║礙」者，此有三義：一、約境，謂真空不礙萬行，萬
T42n1826_p0220a24║行不礙真空，故云無礙。亦乃即真空為萬行，
T42n1826_p0220a25║萬行未曾不空；即萬行為真空，真空未甞不
T42n1826_p0220a26║行，故云無礙也。二、約智，謂照空之智則具
T42n1826_p0220a27║萬行，萬行即智，無有障礙，故云「若通達」，通達
T42n1826_p0220a28║則是智也。三、約俱融，謂智有二義：一、從緣虛，
T42n1826_p0220a29║故虛無不盡，智同境也；二、虛盡唯空，未甞失
T42n1826_p0220b01║照，境即智也。以即空之妙智，還照即智之真
T42n1826_p0220b02║空，是故終日照而無照、終日境而無境，無境
T42n1826_p0220b03║無智而境智宛然，故名通達，亦云無障礙也。
T42n1826_p0220b04║「是故」下，第三、結意歸宗，可知。
T42n1826_p0220b05║第二大段，開宗解釋，於中二：先標數開門；後
T42n1826_p0220b06║「初是」下，隨門別釋中，十二門則為十二段。
T42n1826_p0220b07║觀因緣門第一
T42n1826_p0220b08║初門中三：初、標起章門；二、立頌略示；後、釋頌
T42n1826_p0220b09║廣顯。頌中上半舉法，下半徵情。又上半明緣
T42n1826_p0220b10║生故無性，下半顯無性故即空。若具言，此中
T42n1826_p0220b11║有兩重比量，以初成後。何者？上半明一切有
T42n1826_p0220b12║為法皆無自性，宗；以從緣生故，因；喻，可知。
T42n1826_p0220b13║下半明有為法定空，宗；以無自性故，因；喻，亦
T42n1826_p0220b14║可知。三、釋頌廣顯中二：初、明有為空，後類顯
T42n1826_p0220b15║我及無為一切皆空。前中三：一、牒舉果；二、「如
T42n1826_p0220b16║是」下，破顯無性；三、「是故」下，結有為空。初中
T42n1826_p0220b17║三：先開果有內外；二、開緣亦內外；三、釋顯
T42n1826_p0220b18║內外緣果。此中先辨外事有五事，各有因緣
T42n1826_p0220b19║及所生法，並可知。後顯內報，謂十二因緣。依
T42n1826_p0220b20║小乘宗，皆前支為因，生後支故，具有因緣及
T42n1826_p0220b21║所生法亦可知，亦是釋頌中初句竟。二、破顯
T42n1826_p0220b22║無性中二：先總顯，謂內外法既各如是攬緣
T42n1826_p0220b23║而成，豈非即是無自性耶？若有自體，豈更緣？
T42n1826_p0220b24║故《涅槃經》云「譬如青黃，合成綠色」。當知是二
T42n1826_p0220b25║本無綠性。若本有者，何須合成？二、「若法自性
T42n1826_p0220b26║無」下，別顯無性。於中先外後內。外中二：先正
T42n1826_p0220b27║破，後類結。前中，初標列自他共三章俱無；
T42n1826_p0220b28║二、「何以故」下，徵釋。於中先徵後釋。釋中，先釋
T42n1826_p0220b29║自性無、後釋他性無，不釋第三共生。以自他
T42n1826_p0220c01║若破，無別共故。就釋初中，謂自性若有，則
T42n1826_p0220c02║不因他，以因他故，自性無也。二、「若謂」下，釋他
T42n1826_p0220c03║性無中有三：初、他成別體故非因；二、「若謂」下，
T42n1826_p0220c04║因同果體故非他；三、「又蒲」下，因復無性失自
T42n1826_p0220c05║他。又釋此三：初、約疏；二、約親；三、俱非。初中
T42n1826_p0220c06║二：先約情縱破，謂若他生者，牛應生馬、種梨
T42n1826_p0220c07║生柰等也。後「而實不然」者，就理奪破也。二、
T42n1826_p0220c08║「若謂」下，就親破，亦是明因同果體故非他。於
T42n1826_p0220c09║中三：初、牒救總非，謂外計云他有二種：一、非
T42n1826_p0220c10║因之他，如牛於馬，可不相生；二、是因之他，如
T42n1826_p0220c11║蒲於席，何得不生？前文但云他不言因，此中
T42n1826_p0220c12║說因而不言他故也。此救非理，故云「不然」。二、
T42n1826_p0220c13║徵不然所以。三、正釋破，於中初、存因失他故
T42n1826_p0220c14║非因，是奪破也。若謂是因而非他者，因既於
T42n1826_p0220c15║果而非他，則蒲席一體；體既是一，則失於因，
T42n1826_p0220c16║因既失矣，他生之義安在？二、存他失因，是
T42n1826_p0220c17║緣破也。謂若是他因非因故，前則以因為
T42n1826_p0220c18║他不成，後則以他為因。又前由一故不成生，
T42n1826_p0220c19║後由異故亦不生，是故他不生也。亦可前中
T42n1826_p0220c20║量云：因定不生果，以與果法不別故，猶如果
T42n1826_p0220c21║法。後義量云：因定不生果，以與果異故，猶
T42n1826_p0220c22║如非因法。三、推因無性失他，於中遮外救云：
T42n1826_p0220c23║上來或異同非因，或一同果法，俱不得生，而
T42n1826_p0220c24║實生理非一非異，故得相生。今破意云：若有
T42n1826_p0220c25║此因，可與果非一異，而能生於果。今推求
T42n1826_p0220c26║此因亦無自性，以從眾緣成故，猶如果法，是
T42n1826_p0220c27║故無體可能生也。文中有四：初、標；二、徵；三、
T42n1826_p0220c28║釋；四、結。釋中，先釋蒲無自體，後辨無力成席。
T42n1826_p0220c29║謂自體尚無，何有力用？「是故」下，結可知。二、「餘
T42n1826_p0221a01║缾」下，類餘一切外因緣法皆不可得。第二、釋
T42n1826_p0221a02║破內法緣果之中有二：初、略指同前破，亦是
T42n1826_p0221a03║懸標後文破。二、引頌廣顯破，此中二：初引頌
T42n1826_p0221a04║相傳，此《七十論》亦是龍樹所造，有七十頌故
T42n1826_p0221a05║名也。頌中，初句顯正理，次句牒執，下二句徵
T42n1826_p0221a06║破。又可初句奪破，後三句縱破。又可初句
T42n1826_p0221a07║標無生，後三句釋無生。二、釋頌中，先釋文顯
T42n1826_p0221a08║宗，後結因果俱空。釋中先立正義，亦是釋
T42n1826_p0221a09║頌初句，就理奪破。二、「若謂」下，破外情計，亦
T42n1826_p0221a10║釋下三句縱破。此中三：先、開兩關定；二、次第
T42n1826_p0221a11║別破；三、雙結俱非。第二別破中二：先約一心
T42n1826_p0221a12║破，俱縱其所立，謂正無明上心時，行等亦應
T42n1826_p0221a13║同時。「又因果」下，奪其因果。文中先標舉，後
T42n1826_p0221a14║釋成。二、約多心破，有三：初、因果別異破，以
T42n1826_p0221a15║不相搆及故非緣生法也。二、後果無因破，
T42n1826_p0221a16║謂先分無明與前心俱謝，後分行等，誰為其
T42n1826_p0221a17║因？三、遮救重破，謂外救云：我前念無明雖滅，
T42n1826_p0221a18║能引後行支故為因，如等無間緣；本識中種
T42n1826_p0221a19║子，前滅後生等。今破云：汝前心為已滅？為
T42n1826_p0221a20║未滅？若已滅，滅是無物，以何為因？若未滅，
T42n1826_p0221a21║則果不得生，以前心破故。三、「十二因緣」下，雙
T42n1826_p0221a22║結，可知。第三、「是故」下，結緣果皆空，可知。二、類
T42n1826_p0221a23║破中四：初、結有為法空，可知；二、「有為尚空」下，
T42n1826_p0221a24║以法空故，顯我無依，故亦空也。論說法執為
T42n1826_p0221a25║因，人執為果，本因既亡，末果隨喪也。以此論
T42n1826_p0221a26║明人、法二空故。先辨法空者，以正破二乘兼
T42n1826_p0221a27║破外道故。此中三：一、標況破；二、釋法破；三、引
T42n1826_p0221a28║證破。釋中二：先、順釋，謂因三科有為法積聚
T42n1826_p0221a29║故，假說為我。有為既空，假我安在？可然是
T42n1826_p0221b01║薪，然是火，反釋可知。引證中，如經說因我
T42n1826_p0221b02║故有我所，如因法有我相似。又釋前法空故
T42n1826_p0221b03║我空，此明我空故所空，以所是我之用故，此
T42n1826_p0221b04║乃從本向末以說空也。三、類顯無為空中先
T42n1826_p0221b05║標類，謂涅槃名寂滅也。二、「何以故」下，釋成。釋
T42n1826_p0221b06║成中三：初、無法可滅故無滅；二、無能得滅故
T42n1826_p0221b07║無滅；三、「復次」下，明闕生待對故無滅；四、「是故」
T42n1826_p0221b08║下，結三空，可知。
T42n1826_p0221b09║十二門論宗致義記卷上