T42n1826_p0221b10║
T42n1826_p0221b11║
T42n1826_p0221b12║十二門論宗致義記卷下
T42n1826_p0221b13║
T42n1826_p0221b14║京西大寺沙門釋法藏述
T42n1826_p0221b15║觀有果無果門第二
T42n1826_p0221b16║釋此門，略作四句：一、釋名者，諸門名皆有三
T42n1826_p0221b17║義：一、舉觀智為能觀；二、舉所遣託為門，則所
T42n1826_p0221b18║觀有果無果是也；三、入門見真則下文真空，
T42n1826_p0221b19║是皆從初二義題章。二、來意者，有二義：一、前
T42n1826_p0221b20║品總破因緣及果皆空，今此別剋因中有無
T42n1826_p0221b21║以顯無生，故次來也；二、前以因緣及果自他
T42n1826_p0221b22║形奪以顯無生，今則以因中有無徵辨無
T42n1826_p0221b23║生，令前真空轉極明了故、令執有無者心轉
T42n1826_p0221b24║無寄故，是故來也。三、宗趣者，先敘所破：一、
T42n1826_p0221b25║外道，謂僧佉計因中有果，衛世計因中無果，
T42n1826_p0221b26║尼揵計因中亦有果亦無果，若提計因中非
T42n1826_p0221b27║有果非無果。二、小乘，薩婆多計因中有果性，
T42n1826_p0221b28║經部計因中無果體。又大眾部計過未是無，
T42n1826_p0221b29║則是中無果也。犢子部計亦有亦無，以無事
T42n1826_p0221c01║而有性故，義準法相大乘說非有非無，以待
T42n1826_p0221c02║緣故不有，為因故不無。如是等文皆是所
T42n1826_p0221c03║破。二、所顯宗，謂只由此四句為所由故，俱不
T42n1826_p0221c04║得生。不待生處，是所入宗也。四、釋文中四：
T42n1826_p0221c05║一、總標；二、別釋；三、結宗；四、類遣。初中二：先
T42n1826_p0221c06║標宗生起，後舉頌立宗，此可知。二、別釋中二：
T42n1826_p0221c07║初舉頌立三章門，二、「何以故」下釋。釋中三：先
T42n1826_p0221c08║釋因中有果不生，次釋無，後釋俱。釋有不成
T42n1826_p0221c09║生中有十五番，初一恒生不生破，於中四：初、
T42n1826_p0221c10║出過；二、牒計破；三、遮救破；四、結成破。前二縱
T42n1826_p0221c11║破，謂將已生同未生則應恒生；後二奪破，將
T42n1826_p0221c12║未生同已生則應恒不生。前中第二牒計破
T42n1826_p0221c13║中，量云：因應生果已更生，以因中常有果故，
T42n1826_p0221c14║如未生果因，以未生與生因位不改故。又以
T42n1826_p0221c15║已生之果不異未生時故，是故因中恒有常
T42n1826_p0221c16║生也。從是有邊復應更生者，謂此果法，在因、
T42n1826_p0221c17║出因俱是有故，在因既生，出因何得不生？是
T42n1826_p0221c18║故生已更生是則無窮，此是重生無窮。三、
T42n1826_p0221c19║遮救破，亦是恒不生破。於中先牒外救云：已
T42n1826_p0221c20║生是事成，事成不須生；未生是性有，性有故
T42n1826_p0221c21║須生。後正破云：無生理者，既已生是有而
T42n1826_p0221c22║不更生，未生亦有應亦不生，故云終無生理。
T42n1826_p0221c23║亦有量云：未生因應不生果，以因中有果無
T42n1826_p0221c24║生理故，如已生果因，此是常不生過。若以已
T42n1826_p0221c25║同未，則應常生；若以未同已，則應常不生。由
T42n1826_p0221c26║具斯失，是故第四總結無生。第二、俱有不齊
T42n1826_p0221c27║破。破意云：若已未俱有，遂得一生一不生，
T42n1826_p0221c28║亦可已生與未生，一有一不有。若言未是性
T42n1826_p0221c29║有故有生，已是事有故不生。亦可生亦有二
T42n1826_p0222a01║生：一、是性生故；二、是事生故。不生文中，初牒
T42n1826_p0222a02║執，後正破，可知。第三、已未相違破，此中先正
T42n1826_p0222a03║破，後釋成。初者，生與未生既是相違，未生
T42n1826_p0222a04║是有，生已應無，以相違故，如明闇等。釋中二
T42n1826_p0222a05║作亦相違者，未生以有作相，生已亦以有作
T42n1826_p0222a06║相，已未既其相反，作相那不相違？故令不齊
T42n1826_p0222a07║也。亦可此是易位失體破，謂未生既是有後
T42n1826_p0222a08║作，生已應失自體，以失未生位故。第四、已未
T42n1826_p0222a09║無別破，謂汝若不受相違之患，則墮無差之
T42n1826_p0222a10║咎。量云：未生應即是已生，以體俱有無別故，
T42n1826_p0222a11║猶如已生前，以已未徵自體，自體不得一。今
T42n1826_p0222a12║以自體徵已未，已未不得殊。文中三，謂標、釋、
T42n1826_p0222a13║結，可知。第五、先成無用破，謂果已先有，因
T42n1826_p0222a14║無生用，如果在器，器無生果之用，故云作已
T42n1826_p0222a15║不作等也。文中三：初、正破；二、舉例；三、結非，
T42n1826_p0222a16║可知。第六、已有應見破。先正破，謂果若有而
T42n1826_p0222a17║不見者，更以何法知此有耶？量云：有是不有，
T42n1826_p0222a18║以不見故，猶如無物。二、破救，救以未變無相，
T42n1826_p0222a19║是故不見。破意：泥中既未變而無缾相者，與
T42n1826_p0222a20║泥中亦無馬相，是二有何別？泥中無馬相，亦
T42n1826_p0222a21║則無馬體，泥中無缾相，豈得有缾體？量可知，
T42n1826_p0222a22║結可知。又泥中無馬相，無由知有馬，泥中
T42n1826_p0222a23║亦無缾相，以何知有缾？亦有量，可知。此後亦
T42n1826_p0222a24║是徵果以相破。第七、窮變失果破，於中二：先
T42n1826_p0222a25║正破，後破救。前中三：初以變同果破，果有
T42n1826_p0222a26║變亦有者，今應可見，此縱破也。「而實」下，就理
T42n1826_p0222a27║結非，則奪破也。二、「若謂未變」下，以果同變破，
T42n1826_p0222a28║變無果亦無，則失於果法。以變初無，後畢不
T42n1826_p0222a29║有，以彼宗中果若先無，後終不生故，是故變
T42n1826_p0222b01║終不得有變，終不得有故，果則永無也。三、有
T42n1826_p0222b02║無不定破，乖本計故、違自言故，文可見。二、破
T42n1826_p0222b03║救中四：一、外救；二、正破；三、重救；四、重破。初
T42n1826_p0222b04║外救意，引世八緣證變是有，而無示現，是故
T42n1826_p0222b05║上來諸難無不雪也。文中三：初一句標自宗；
T42n1826_p0222b06║二、「凡物」下，引自類；三、「汝說因中」下，結破非。引
T42n1826_p0222b07║類中四：一、標；二、列；三、釋；四、結，並可知。外意
T42n1826_p0222b08║取第八為量耳。二、正破中三：初、總揀不同；二、
T42n1826_p0222b09║次第別揀；三、別破第八。謂始終一故俱定有，
T42n1826_p0222b10║故不得改也。比量，可知。三、重救，可知。四、重破
T42n1826_p0222b11║中三：一、以果同麁失果破，謂汝言未生時細，
T42n1826_p0222b12║則麁果先無，乖汝自宗。二、「又因中」下，以細奪
T42n1826_p0222b13║麁失果破，謂汝若言生已轉麁則細，非果不
T42n1826_p0222b14║得言果，細故不可得也。麁細並撿，果體本無。
T42n1826_p0222b15║三、「如是」下，結呵情計。第八、自壞因果破中，初、
T42n1826_p0222b16║牒計標壞；二、「何以故」下，釋顯壞相。此中先釋
T42n1826_p0222b17║因壞，以因無因但是果法所寄住處故，如器
T42n1826_p0222b18║中果器非果因故，縷等是法、器等為喻，比量
T42n1826_p0222b19║可知。二、「若因壞」下，釋果壞。初相待破，次釋破，
T42n1826_p0222b20║可知。第九、失法虛求破，於中三：先標不作故
T42n1826_p0222b21║壞於果，謂果若先有，先有故則非所作，非
T42n1826_p0222b22║所作故不得名果，則失果也。二、「何以故」下，釋
T42n1826_p0222b23║不作故壞於因，謂終不以果於中住，故說因
T42n1826_p0222b24║有能作，是故無能作故，則無因也。三、「如是」下，
T42n1826_p0222b25║結虛求，謂因果既俱無，何須妄求於有無？又
T42n1826_p0222b26║前門則因壞故果壞，此門果壞又失因。因以
T42n1826_p0222b27║生果為能作，果以從生為所作。果既先有，則
T42n1826_p0222b28║因失能作之功，果壞從生之義，是故俱失也。
T42n1826_p0222b29║第十、相無體失破，此與前責泥中缾相何別
T42n1826_p0222c01║者，前徵體相，此責標相，故異也。文中三：初、
T42n1826_p0222c02║縱有徵相；二、舉例指事；三、「如是」下，正奪情執。
T42n1826_p0222c03║並可知。第十一、責果無從破，於中三：先牒果
T42n1826_p0222c04║不從因；二、「若因不」下，撿果正無從；三、「若果無」
T42n1826_p0222c05║下，結俱無，可知。第十二、自壞二聚破，於中四：
T42n1826_p0222c06║初、標執示過量，云果應是常，以無從作故，如
T42n1826_p0222c07║涅槃性。二、「若果」下，壞失有為。三、「若一切」下，壞
T42n1826_p0222c08║失無為。四、結非呵止。並可知。第十三、因因
T42n1826_p0222c09║無窮破，於中二：先正破，後破救。初中三：先
T42n1826_p0222c10║牒執示過；二、「如㲲」下，引類，亦是約情縱有，謂
T42n1826_p0222c11║因中有果，此果復為餘因，於中復有餘果，如
T42n1826_p0222c12║是則無窮。依《涅槃經》，如牛中先有乳，此乳有
T42n1826_p0222c13║酪，乃至醍醐，是故牛中五味已具。又云：明當
T42n1826_p0222c14║服酥，今已患嗅，乃至食中應有等。又賣草馬
T42n1826_p0222c15║應取駒，中復有駒，如是一馬，應則是一群，此
T42n1826_p0222c16║之謂也。三、「而實」下，就理奪無，謂既因中果內
T42n1826_p0222c17║異，果是無，不與作因，因中之果是則不有也。
T42n1826_p0222c18║二、破救中四：初、牒執總非；二、「何以故」下，釋非
T42n1826_p0222c19║顯破。破意云：若如地香，要待緣發者，未發之
T42n1826_p0222c20║時不名為果。汝以可了為果故，水是能了，香
T42n1826_p0222c21║是可了，了是作故可名果。缾等既先有，非是
T42n1826_p0222c22║作故，不是果也。三、重釋，四、結非，並可知。第
T42n1826_p0222c23║十四、同了失生破，謂汝以水發地香，但是了
T42n1826_p0222c24║因缾等爾者，應兼成餘，如燈照缾亦照餘
T42n1826_p0222c25║故。又汝為以作為果？為以了為果？果若是
T42n1826_p0222c26║作，缾等先有，非作不名果；果若是了，泥等了
T42n1826_p0222c27║缾，何不亦兼生餘物耶？文中四：初、法；二、喻；三、
T42n1826_p0222c28║合；四、結。並可知。第十五，二作不成破，謂以果
T42n1826_p0222c29║先有故，何者今作？何者當作？彼宗計有二作
T42n1826_p0223a01║異，故失自執也。文中先責後結，可知。上來釋
T42n1826_p0223a02║先有不生章訖。第二大段，釋先無亦不生。於
T42n1826_p0223a03║中有五番：一、因同非因破，於中二：先正破，後
T42n1826_p0223a04║破救。破救中，先救後破。破中二：先等無生異
T42n1826_p0223a05║果，後齊無為異因，比量並可知。第二、一因多
T42n1826_p0223a06║果破，於中先正破，後破救。前中約縱破，謂
T42n1826_p0223a07║一因應生一切物等，以是無故。後「若因中」下，
T42n1826_p0223a08║奪破，謂若無者，不應諸因於諸果各各有力
T42n1826_p0223a09║能生果；今既諸因各各於自果有力，故知非
T42n1826_p0223a10║無。「如須油」下，舉事曉示。二、破救中，先牒計總
T42n1826_p0223a11║非；二、釋顯非義。謂從麻出油是生，此世人虛
T42n1826_p0223a12║妄謂生，而實不生，與沙無別，是故徵責則
T42n1826_p0223a13║不成生，更以何法知有生也？三、「是故」下，結非
T42n1826_p0223a14║呵執。第三、猶豫同疑破，於中三：初、標自意，
T42n1826_p0223a15║謂恐外人雖無執因中無果見，論主以沙例麻，
T42n1826_p0223a16║麻中無義不成，則謂論主許其是有，意欲移
T42n1826_p0223a17║無執有，是故論主還遮云：我非直破汝計無，
T42n1826_p0223a18║有等亦破，故云破一切因果也。二、「若因中」下，
T42n1826_p0223a19║釋一切不成，謂三因俱不成生。三、「是故」下，結
T42n1826_p0223a20║同疑，謂汝但言見麻出油，而不知麻中為是
T42n1826_p0223a21║有？為是無？為俱有無？是則汝於自因同疑不
T42n1826_p0223a22║了，何得成生？第四、因相不成破，於中二：先牒
T42n1826_p0223a23║執不成因；二、釋顯不成相。於中先釋因不成，
T42n1826_p0223a24║謂親疏非一，故云諸因；於中無果法，故云無
T42n1826_p0223a25║法也。若一種俱無果法，不知何者是親因故
T42n1826_p0223a26║能作，何者是疏因故能成。又若無果法，何
T42n1826_p0223a27║作何成？無作成故，則非因也。此文倒，應云：
T42n1826_p0223a28║若無果法，此因能作何等？能成何等？以無成
T42n1826_p0223a29║作，故亦無因。二、釋果不成，如是因不成故，親
T42n1826_p0223b01║因名作者，不得有所作果也。使作者是疏
T42n1826_p0223b02║因，亦不得有果也。又有論本，「使」字作「所」字，則
T42n1826_p0223b03║作者是匠人，無果法可作，故不得有所作。所
T42n1826_p0223b04║作是泥因，亦不得有所作，以泥是人功所用
T42n1826_p0223b05║作故。第五、反難乖宗破，於中三：初、外人反難
T42n1826_p0223b06║論主；二、論主顯彼乖宗之失；三、結非呵止。初
T42n1826_p0223b07║中，外人反難，內有二難：一、反質難，云：汝破我
T42n1826_p0223b08║以因中無果故則無作者，無作者故是則無
T42n1826_p0223b09║因。若爾者，汝則因中有果故有作，作者為諸
T42n1826_p0223b10║法因耶？二、齊過難，謂若我因中無果故則無
T42n1826_p0223b11║作非因者，汝因中先有果，亦無作作者，以先
T42n1826_p0223b12║有不須作故。此中難作及難有也。作者是人，
T42n1826_p0223b13║作是業用，作法是所作果。文中標是初難，釋
T42n1826_p0223b14║是後難，可知。二、論主反答破中二：初、牒執總
T42n1826_p0223b15║非；二、別釋二難。於中二：初答齊過難，云：今
T42n1826_p0223b16║破彼作者作法，此非我立，故不成難。若能破
T42n1826_p0223b17║彼，彌順我空宗，亦不成難，文二可知。「是故」下，
T42n1826_p0223b18║結，可知。二、答反質難中二：初、正答，謂彼有果，
T42n1826_p0223b19║本非我宗，汝自唐勞，助成我義。二、遮難，謂恐
T42n1826_p0223b20║彼難云：汝既不受有果，則同我無計，故云亦
T42n1826_p0223b21║不受無果也。上來破無訖。第三大段，破亦有
T42n1826_p0223b22║亦無俱執者。何故來者？謂彼外人先計有不
T42n1826_p0223b23║成，則移執於無。又見論主破已不成，則謂由
T42n1826_p0223b24║我偏計有無故不成因，雙取二義應順道理。
T42n1826_p0223b25║是故破門來。又根有三品：上根於初門便悟，
T42n1826_p0223b26║中根至二，下根至此，故有此來。文中兩番：第
T42n1826_p0223b27║一、性自相違破，於中四：初、舉執總非；二、釋顯
T42n1826_p0223b28║相違；三、引例指事；四、總結不生。又可一宗、二
T42n1826_p0223b29║因、三喻、四結。第二指同前二破文，可見。大
T42n1826_p0223c01║段第三、結宗本中二：先結上三門不生；二、「於
T42n1826_p0223c02║一切」下，結歸無生。第四、類遣中有三：初、類遣
T42n1826_p0223c03║有為；二、遣無為；三、遣我。並可知。
T42n1826_p0223c04║觀緣門第三
T42n1826_p0223c05║釋此門四義同前：初辨名者，發果為緣，觀緣
T42n1826_p0223c06║無性，故以為門。二、來意者，前於因中求生不
T42n1826_p0223c07║得，今於緣中求亦無生，故次來也。又以多
T42n1826_p0223c08║門遣執盡故，又顯觸途皆無生故。三、明品中
T42n1826_p0223c09║所明者，謂推求四緣皆無生理，是所宗也。
T42n1826_p0223c10║四、釋文中五：初、標宗；二、破有；三、破無；四、破
T42n1826_p0223c11║緣；五、類遣。初中諸法是果及緣，皆不成故也。
T42n1826_p0223c12║二、破有中三：初、舉頌略標；二、出彼緣相；三、徵
T42n1826_p0223c13║破明空。初中先立頌，後略釋。頌中，上半奪破，
T42n1826_p0223c14║下半結呵。又上半顯理，下半徵情。略釋中，一
T42n1826_p0223c15║一緣是廣，和合是略。此二門中，求有生不可
T42n1826_p0223c16║得也。二、辨緣相中二：先問後答。答中先頌後
T42n1826_p0223c17║釋。頌中，上半案定，下半列名。以外道立神我
T42n1826_p0223c18║為第五緣，故此無也。釋中二：先列名，後釋相。
T42n1826_p0223c19║釋相中釋四緣則為四，此中各有三義，謂標、
T42n1826_p0223c20║釋、結。初中「因緣」者，以因為緣，故云因。此則因
T42n1826_p0223c21║即緣故名因緣，非是親疏並舉名為因緣。
T42n1826_p0223c22║謂所從生者，顯親生義也。又此從生是果法，
T42n1826_p0223c23║體是有為，故三世攝耳。二中「法已滅」者，前心
T42n1826_p0223c24║法謝滅也。「次第生」者，由前心心法雖謝滅，然
T42n1826_p0223c25║有開避引導之力，令後心法無間而生，故云
T42n1826_p0223c26║次第生。與次第法為緣，故名也。新翻名等無
T42n1826_p0223c27║間緣也。此唯心法有，餘皆無也。三中「緣」者，所
T42n1826_p0223c28║緣也。以所緣法緣起，能緣心心法等，故名緣。
T42n1826_p0223c29║則所緣為緣，故云緣緣，新名所緣緣。釋中所
T42n1826_p0224a01║念，則是所緣理實，但起心、心法為身、語二業，
T42n1826_p0224a02║依止思法上立，故亦通舉三業耳。四中以
T42n1826_p0224a03║此法於彼法有增上勝力，故云增上。增上即
T42n1826_p0224a04║緣，故云增上緣。此有二種：一、不相礙增上；二、
T42n1826_p0224a05║勝力助成增上。此文通二，據後而說。第三、徵
T42n1826_p0224a06║破明空，於中五：初、總標；二、別徵；三、雙責；四、
T42n1826_p0224a07║結無；五、結宗。別中，初以緣奪因，明因中無；二，
T42n1826_p0224a08║以因奪緣，明緣中無；三、「若於」下，雙徵責；四、「是
T42n1826_p0224a09║故」下，結無；五、「如是一一」下，結正徵情。一一是
T42n1826_p0224a10║別責，故廣也；和合是總徵，故略也。三、破無中
T42n1826_p0224a11║三：先立頌，頌中上半牒外計、下半以非緣並
T42n1826_p0224a12║破，後釋顯。謂外意云：緣中略廣求雖不得，何
T42n1826_p0224a13║妨此果從四緣生？破意云：既緣與非緣同是
T42n1826_p0224a14║無果，而得從緣出，何得不從非緣出耶？立量
T42n1826_p0224a15║等，可知。三、「是故」下，結無生。四、破緣中二：先
T42n1826_p0224a16║標宗，謂生果故名緣，果既不生，何得有緣？後
T42n1826_p0224a17║釋，「先緣後果者」，此是案情求理破，謂若先緣
T42n1826_p0224a18║無，果是誰緣？故非也。第五、類遣中三：先類結
T42n1826_p0224a19║有為空；二、無為空；三、我空。是故三空除二
T42n1826_p0224a20║我也。
T42n1826_p0224a21║觀相門第四
T42n1826_p0224a22║釋此門四句同前：一、釋名者，觀破能相及所
T42n1826_p0224a23║相法盡，以至真空，故云也。二、來意者，前破所
T42n1826_p0224a24║相，次破能相，義次第故，是故來。又執見之者，
T42n1826_p0224a25║聞前門緣不生果，或謂相能生法；為破彼故，
T42n1826_p0224a26║而興此門。又以多門顯理，使明淨故也。三品
T42n1826_p0224a27║所明者，破盡三相，令見心無寄，以成正觀故
T42n1826_p0224a28║也。四、釋文中四：初、標宗；二、立頌；三、釋破；四、類
T42n1826_p0224a29║遣。頌中，初句舉法體，次一句辨相空，下半依
T42n1826_p0224b01║相空遣法體。三、釋中二：先釋標中有為相空，
T42n1826_p0224b02║後釋標中無為相空。初中亦二：初有五頌破
T42n1826_p0224b03║薩婆多師大小相相生成共有因義，後五破
T42n1826_p0224b04║大眾部師以有為相自生生他義。前中亦二：
T42n1826_p0224b05║先正破，後破救。初中先一句立宗，謂有為法
T42n1826_p0224b06║不由於相而成彼法，故云也。二、正顯中，先一
T42n1826_p0224b07║問答舉相案定，後一問答以理正破。初中先
T42n1826_p0224b08║問後答。答中先辨諸法各自有體狀，如牛缾
T42n1826_p0224b09║等，不須法外別能相。汝此三相若是有為之
T42n1826_p0224b10║相者，未知此三相當體為是有為？為是無為？
T42n1826_p0224b11║若毘曇、成實，同云三相是有法。毘婆闍提云：
T42n1826_p0224b12║有為之體不能自固，何能相他？當知三相是
T42n1826_p0224b13║無為法。曇無崛人云：生、住二相是有為法，滅
T42n1826_p0224b14║相是無為法。是故三相是亦有為亦無為。二、
T42n1826_p0224b15║以理正破中二：先外問受是有為，後內答正
T42n1826_p0224b16║破。以無為及俱不待破故，是以文中唯破有
T42n1826_p0224b17║為。文中二：先立頌，上半破三相是有為，與
T42n1826_p0224b18║出無窮過；下半破三相是無為，與出失相過。
T42n1826_p0224b19║又釋下半破救，言有為法體須相，須相更不
T42n1826_p0224b20║須者，是則法體須相相。法體是有為相，既不
T42n1826_p0224b21║須相相應，是無為相。若是無為，云何為有
T42n1826_p0224b22║為法作相？故言何名有為相。釋中順此。二、釋
T42n1826_p0224b23║中二：先釋頌，後類遣。前中先釋上半頌，後
T42n1826_p0224b24║釋下半頌。前中先釋生，謂一無窮過，如文
T42n1826_p0224b25║顯。二、若生中有滅則相違、無滅非有為，是故
T42n1826_p0224b26║有滅亦不成、無滅亦不成，故生空也。二類
T42n1826_p0224b27║住滅亦爾也。二、「若生是無為」下，釋下半頌。亦
T42n1826_p0224b28║初釋生有三義：一、二聚乖違破，謂滅此有為，
T42n1826_p0224b29║方是無為，極相反故，猶如明闇，豈可明與闇
T42n1826_p0224c01║為相？二、責相失體破，謂若是無為，則無生住
T42n1826_p0224c02║滅，離此三相，誰知此有為法之生耶？三、復
T42n1826_p0224c03║下次無分別破，謂是無為一際無二，何處
T42n1826_p0224c04║有生得異住滅？「是故無生」下，例於住滅，故云
T42n1826_p0224c05║亦爾也。二、類遣中三：一、以相無遣法體；二、遣
T42n1826_p0224c06║無為；三、通結一切。第二、破救中，先外救，後正
T42n1826_p0224c07║破。初中二：先牒前過；二、立理救。於中先頌
T42n1826_p0224c08║後釋。頌中救前二難，謂上半救無為難，以生
T42n1826_p0224c09║生之本生故，本生既從生生生，是故非無為
T42n1826_p0224c10║法。下半救無窮過，以本生之生生故生生，既
T42n1826_p0224c11║還從本生生，是故無無窮過。於中初句舉生
T42n1826_p0224c12║生體，以是本生家之所生，故云之所生也。次
T42n1826_p0224c13║句辨生生之用，下二句反準此知。二、釋中三：
T42n1826_p0224c14║先開法；二、救過；三、結離。就救過中，本生除自
T42n1826_p0224c15║體生六法者，以親生本有為法體，故名本生，
T42n1826_p0224c16║則本之生故。又以生此本名為生生，則生之
T42n1826_p0224c17║生故，亦名大生小生。此大生與六法為生相，
T42n1826_p0224c18║唯不與自作相，以自大生用小生為相故。大
T42n1826_p0224c19║住滅亦爾，是故大相通能相大小，然唯不自
T42n1826_p0224c20║相；小相不通相大小，然唯相一大。以小無力，
T42n1826_p0224c21║生法少，故名為小；大相有力，生法多，故名為
T42n1826_p0224c22║大。如大生中以小生為生相，大住滅為住滅
T42n1826_p0224c23║相。大住以小住為住相，大生滅為生滅相，大
T42n1826_p0224c24║滅以小滅為滅相，大生住為生住相。若小生
T42n1826_p0224c25║中具有三大相，小住滅亦爾，是故無彼無窮
T42n1826_p0224c26║過。此則六因之中共有因，謂俱時起故共
T42n1826_p0224c27║有，更互託故名因。此中有共有共有因，有
T42n1826_p0224c28║共有而非因。若將法體望六相，得作共有共
T42n1826_p0224c29║有因。若將大生望六法，亦是共有共有因。大
T42n1826_p0225a01║住大滅亦爾。若將小生望大生，共有共有因，
T42n1826_p0225a02║小住望大住、小滅望大滅，亦共有共有因。小
T42n1826_p0225a03║生望五法，共有而非因；小住小滅，望五法亦
T42n1826_p0225a04║然。然大小二生，彼宗以剎那頃共相賴起，住
T42n1826_p0225a05║滅亦爾，故無前失也。三、「是故」下，結。「離過」下，例
T42n1826_p0225a06║住滅。二、「答曰」下，正斥破。於中二：初有二頌，明
T42n1826_p0225a07║是所無能破；後一頌未能無所破。又釋：初
T42n1826_p0225a08║二是前後不生破，後一是同時不生破。前中
T42n1826_p0225a09║二頌：一、小不生大；二、大不生小。初則小生在
T42n1826_p0225a10║先，大生在後，小生不生大生。後則大生在先，
T42n1826_p0225a11║小生在後，大生不生小生。後釋頌中二：先牒
T42n1826_p0225a12║計總非；二、釋非所以。二、同時破中三：先牒計
T42n1826_p0225a13║總非；二、立頌正破。謂上半約情縱，下半就理
T42n1826_p0225a14║奪。三、釋破。破意云：夫相生之道，必有體能生，
T42n1826_p0225a15║無體從生。今言同時，為是俱有？為是俱無？
T42n1826_p0225a16║若是俱有，何須相生？若是俱無，阿誰相生？若
T42n1826_p0225a17║一有一無，何得同時？又豈得互生？第二、破大
T42n1826_p0225a18║眾部師計有為相自生生他。於中二：初、牒計
T42n1826_p0225a19║總非；二、以理斥破。此中二：先有四頌破喻，後
T42n1826_p0225a20║一頌破法。前中四：初一頌明已然不到破；第
T42n1826_p0225a21║二頌明然時不到破；第三、頌明近遠互從破；
T42n1826_p0225a22║第四、燈闇反並破。初中三：先頌中，上半明
T42n1826_p0225a23║由無自他所照闇故，下半遂無能照燈也。二、
T42n1826_p0225a24║釋；三、「是故」下，結非呵止。並可知。第二、然時不
T42n1826_p0225a25║到破者，先問。問意云：燈初生時，體未足故焰
T42n1826_p0225a26║內有闇，明未盛故室中猶昏；燈體漸圓，昏闇
T42n1826_p0225a27║斯盡。當知破闇是初生燈，故云然時能破闇，
T42n1826_p0225a28║謂自照照彼也。二、答中先頌，上半徵計、下半
T42n1826_p0225a29║正破，謂即此初生燈時，闇已謝滅，是故終無
T42n1826_p0225b01║初生之燈與未謝闇俱，以不俱故亦不及闇，
T42n1826_p0225b02║不及闇故不名破；若及闇，亦不破。長行釋可
T42n1826_p0225b03║知。第三、近遠互從破中，初頌，上半牒計，下
T42n1826_p0225b04║半正破。後釋中以俱不到為因，有四難：一、以
T42n1826_p0225b05║近同遠，應俱不破；二、以遠同近，則應俱破；
T42n1826_p0225b06║三、既俱不到闇，故破近不破遠，亦應俱不到
T42n1826_p0225b07║故，破遠不破近；四、既有破不破，應有到不到。
T42n1826_p0225b08║文中三：初、牒計；二、正破，先縱後奪；三、結呵；
T42n1826_p0225b09║第四、相違反並破，於中二：先頌後釋。頌中，上
T42n1826_p0225b10║半牒計，下半以闇例破，謂明闇正違，明既有
T42n1826_p0225b11║照闇之功，闇亦應有障明之力，有此力故，燈
T42n1826_p0225b12║不能破闇也。又若燈既自照亦照闇，闇亦應
T42n1826_p0225b13║自蔽亦蔽燈。燈若為闇蔽，豈可能破闇？設彼
T42n1826_p0225b14║救云：明是勝故，照他還自照；闇是劣故，蔽自
T42n1826_p0225b15║不蔽他。則還難云：明是勝故能違闇；闇是劣
T42n1826_p0225b16║故不違明。若使俱相違，何不須相破？通論以
T42n1826_p0225b17║俱相違為因，亦有四難：一、以燈從闇破，燈應
T42n1826_p0225b18║不破闇，以俱相違故，如闇不蔽燈。二、以闇從
T42n1826_p0225b19║燈破，闇定能障燈，亦以相違故，如燈能破
T42n1826_p0225b20║闇。三、燈既違於闇，而燈則能破闇、闇不能蔽
T42n1826_p0225b21║於燈，亦可闇亦違於燈，而闇則能蔽燈、燈不
T42n1826_p0225b22║能破於闇。四、若一破一不破，應一違一不違。
T42n1826_p0225b23║若闇不違燈，燈中應有闇、闇中應有燈，並可
T42n1826_p0225b24║知。文中釋結，可知。破喻竟。第二、破法中二：先
T42n1826_p0225b25║牒計，後斥破。破中先頌後釋。頌中，略舉自不
T42n1826_p0225b26║成生，上半約舉未生破，下半舉已生破。釋
T42n1826_p0225b27║中二：先釋一頌，後總結一門。前中二：先釋
T42n1826_p0225b28║生，後例住滅。前中三：初、釋破自生；二、釋破生
T42n1826_p0225b29║彼；三、雙結呵非。初中三：先案定；二、「若未生」下，
T42n1826_p0225c01║正破。先約未生破，既未有自，誰能自生？「若謂
T42n1826_p0225c02║生已」下，舉已生破。既已生，何須更自生？三、「是
T42n1826_p0225c03║故」下，結。二、「若不自生」下，破生彼，自尚不生，況
T42n1826_p0225c04║能生彼。三、「汝說」下，雙結呵非。二、例住滅，可知。
T42n1826_p0225c05║二、「是故」下，總結一門。第二、破無為中二：先牒
T42n1826_p0225c06║前起後，謂以相空例所相亦空，此有為空故，
T42n1826_p0225c07║起後無為亦空。二、正破中，先正破，後破救。前
T42n1826_p0225c08║中，初標後釋。釋中二：初、破無為體，謂明滅却
T42n1826_p0225c09║有為，是則無物，更有何法名作無為，是故無
T42n1826_p0225c10║此無為法體。又有為既空，無可滅故，無無為
T42n1826_p0225c11║也。二、「復次」下，破無為相，謂無表相故無體也。
T42n1826_p0225c12║三相既是有為，無三即是無法，豈以無法為
T42n1826_p0225c13║相？是故無也。二、「若謂」下，破救，於中二：初、破
T42n1826_p0225c14║當體表相；二、破反對顯相。前中二：初、牒計總
T42n1826_p0225c15║非；二、正破。正破中三：初、總徵知相；二、別就有
T42n1826_p0225c16║相徵；三、別就無相徵，謂若有則乖宗、若無
T42n1826_p0225c17║則失表故，並可知。二、「若謂」下，破反對顯相。於
T42n1826_p0225c18║中四：先牒計總非，謂先喻後法。外意如眾衣
T42n1826_p0225c19║皆有別記驗之相，唯一衣無記驗相，則名此
T42n1826_p0225c20║衣名無相衣，非謂無此衣法，但以對眾衣有
T42n1826_p0225c21║相，說此為無。無為亦爾，故非是無法。二、釋
T42n1826_p0225c22║破；三、「是故」下，結非；四、懸指後破，謂此後門
T42n1826_p0225c23║中破有相無相者是。四、類遣，一切無不歸空，
T42n1826_p0225c24║可知。
T42n1826_p0225c25║觀有相無相門第五
T42n1826_p0225c26║四句同前。一、釋名者，於有無二門徵遣其相，
T42n1826_p0225c27║從是所遣，故以為名。二、來意者，前門破相，恐
T42n1826_p0225c28║猶未悟，故更責可相法中有相故相？無相故
T42n1826_p0225c29║相？為俱故相？是故來也。三、所明者，有無都
T42n1826_p0226a01║盡，無寄觀空是也。四、釋文，有四：一、標；二、釋；三、
T42n1826_p0226a02║結；四、類。初中，一切法者，是有為；無為等，一切
T42n1826_p0226a03║皆空也。二、釋中二：初、徵標略破，後釋頌廣破。
T42n1826_p0226a04║前中，先「何以故」徵標，謂何以得知一切法
T42n1826_p0226a05║空？後立頌略釋。於中，初句破有相；二、破無相；
T42n1826_p0226a06║三、破俱；四、結空。二、廣釋中三：先釋破有；二、破
T42n1826_p0226a07║無；三、破俱。初中三：先奪令失相破，有標釋
T42n1826_p0226a08║可知。二、縱則二相破，謂新舊二相故。三、「是故」
T42n1826_p0226a09║下，結非。二、破無中，初標，後舉事釋顯。前破
T42n1826_p0226a10║有中，以執有故無能相，能相無故亦無所相。
T42n1826_p0226a11║此中以執無故無所相，所相無故亦無能相，
T42n1826_p0226a12║是文意也。三、「如是」下，釋破俱句。以離二無第
T42n1826_p0226a13║三，故空也。三、「是故」下，第三、總結非。四、類遣中
T42n1826_p0226a14║六：一、以相類遣法，有標釋可知。二、以一類遣
T42n1826_p0226a15║多，亦有標釋；三、以有類遣無；四、以物類遣有
T42n1826_p0226a16║為；五、類遣無為；六、類遣我。是故成上標宗一
T42n1826_p0226a17║切法空也。
T42n1826_p0226a18║觀一異門第六
T42n1826_p0226a19║初釋名者，以一異是所遣故，又說遣一異以
T42n1826_p0226a20║造真空，故以為門。二、來異者，前以有無破相
T42n1826_p0226a21║可相已盡，但以更有一異門重破，使執心永
T42n1826_p0226a22║盡、正理堅固，是故結相可相一異及俱而重
T42n1826_p0226a23║破也。三、所明者，以破相可相一異俱盡，令觀
T42n1826_p0226a24║心照理故也。四、釋文中二：先一句標宗，後
T42n1826_p0226a25║釋破。破中二：先正破，後破救。初中三：先頌，
T42n1826_p0226a26║上半破一異，下半破相可相，亦是結無。二、釋，
T42n1826_p0226a27║謂若一，則相無能表，同所相故；若異，不成表，
T42n1826_p0226a28║不相因故、同餘法故，故云一異不可得。者，
T42n1826_p0226a29║一異不可得下，釋下半，可知。三、「是故」下，類遣
T42n1826_p0226b01║結宗。二、破救中二：先外救，後釋破。救中以聞
T42n1826_p0226b02║相法俱空，執情靡據，故將形似之事類救二
T42n1826_p0226b03║關。又向釋頌遣事無不周，但人情多惑，故須
T42n1826_p0226b04║假設外救，廣破所迷。於中三：初、牒破驚呵；二、
T42n1826_p0226b05║立相救法；三、結破不然。第二立相救中二：先
T42n1826_p0226b06║開三章，則翻上三句；後釋三事，則為三段。初、
T42n1826_p0226b07║釋一中二：初、舉識受二例，如識以了別為相，
T42n1826_p0226b08║亦以了別為體，受亦如是。二、「如是」下，結宗。二、
T42n1826_p0226b09║釋異中亦二：初、舉滅信二例；後、「是名」下，結。前
T42n1826_p0226b10║中，初外謂愛滅異於涅槃，後以三事在身口
T42n1826_p0226b11║屬色蘊，信是心法屬識蘊。外見有此三，知內
T42n1826_p0226b12║有信心，是故色與心作相，故知異。三、釋亦一
T42n1826_p0226b13║亦異中二：初舉二例，後結。初中先舉正見
T42n1826_p0226b14║例，謂如正見是道體，故少分是可相；復是八
T42n1826_p0226b15║正中道支，故少分是能相。又正見是慧，正是
T42n1826_p0226b16║道諦通體；然是八中一數，故云少分。是通故，
T42n1826_p0226b17║是能相，是別故為可相。二、舉三相例。謂約小
T42n1826_p0226b18║乘七十五法，分為二聚：前七十二是有為，後
T42n1826_p0226b19║三是無為。就有為聚中，生、住、滅三通與一切
T42n1826_p0226b20║有為法作相，自體復是有為法中數內少分。
T42n1826_p0226b21║是故若與所相有為不是異者，不應於此有
T42n1826_p0226b22║為法中開說此三；若與有為不是一者，自應
T42n1826_p0226b23║非是有為法攝；是故當知亦一亦異。後「如是」
T42n1826_p0226b24║下，結。三、「是故或相」下，總結非，破可知。第二、釋
T42n1826_p0226b25║破中破上三計，文則為三。初破一中亦三：初
T42n1826_p0226b26║法無自表破，於中三：先、牒執總非；二、釋非所
T42n1826_p0226b27║以；三、「是故」下，結非呵止。就釋中，謂所相必以
T42n1826_p0226b28║相而知，故名為可相。所用表示者，名為相也。
T42n1826_p0226b29║是故相所相是非一。若一自能表示者，指應
T42n1826_p0226c01║自觸等，反詰責也。二、「復次」下，相失能所破，若
T42n1826_p0226c02║是一者，謂不應分別此是相、此是可相。若泯
T42n1826_p0226c03║分別者，汝應是顛倒，有言無義故。三、「復次」下，
T42n1826_p0226c04║因果雜亂破，於中先標、次釋、後結，並可知。二、
T42n1826_p0226c05║破異中二：先正破，後破救。初中二：先牒計總
T42n1826_p0226c06║非，後別破釋非。於中初別破二例，後總示無
T42n1826_p0226c07║窮。前中先破初例，謂愛滅則無相，愛有復非
T42n1826_p0226c08║涅槃相。二、破信者相有二：初、無異破，謂有詐
T42n1826_p0226c09║善之人實無信心，而亦詐現有此三相，豈亦
T42n1826_p0226c10║有信？以與信者不殊，故云俱不異信。又此論
T42n1826_p0226c11║意似將三事與信不殊，故云不異，以破其異（云云
T42n1826_p0226c12║勘）。二、不定破，謂汝以三事知有信，則信是可
T42n1826_p0226c13║相、三是能相。今更以理推，乃由有信故，始能
T42n1826_p0226c14║作此三事，是故三事反是可相，故云無信無
T42n1826_p0226c15║三事。又責云：汝未施等前，有此信心不？若有，
T42n1826_p0226c16║以何相而知？若無，後依何起施？故云也。二、
T42n1826_p0226c17║示無窮破中，可相定有為，別有能相法；能相
T42n1826_p0226c18║是有為，應亦別有能相法。如是則無窮。二、破
T42n1826_p0226c19║救中，先救後破。破中二：先指同前破，後自語
T42n1826_p0226c20║相違破。又亦可先破喻，後破法可知。三、破
T42n1826_p0226c21║俱句中，初標非，後釋破，謂指同上二門破，
T42n1826_p0226c22║以不離一異故。三、「如是」下，結非。四、「是故」下，類
T42n1826_p0226c23║遣可知。
T42n1826_p0226c24║觀有無門第七
T42n1826_p0226c25║一、釋名者，生住是有，滅相是無，求此有無理
T42n1826_p0226c26║不成，故以為門也。二、來意者，以一異門重顯
T42n1826_p0226c27║令理堅故、除盡執見故，此通來也。別者，前約
T42n1826_p0226c28║相可相破，此就所相中相違破，故來也。三、
T42n1826_p0226c29║所明者，謂就四相中，有無自相違，不得同一
T42n1826_p0227a01║念，則失有為法，以辨真空，令成正觀故也。四、
T42n1826_p0227a02║釋文中四：一、標；二、釋；三、結；四、類。初中二：先長
T42n1826_p0227a03║行生起，有標釋；後立頌略辨。以薩婆多宗立
T42n1826_p0227a04║四相體同時具，以成有為，故用先後發，以離
T42n1826_p0227a05║相違故。破意云：先後非有為，同體相違失。
T42n1826_p0227a06║又《成唯識》中，前三同一念，後念方至滅，爾者
T42n1826_p0227a07║壞有為，一一念中以相不具故。頌中，初句破
T42n1826_p0227a08║同時，次句破先後。謂離滅相之無，令生住之
T42n1826_p0227a09║有亦不得有，故云離無有亦無也。「以非有為
T42n1826_p0227a10║故」下，二句釋初句頌，以生住之有不離滅相
T42n1826_p0227a11║之無故，則有當為無所害，故恒是無也。又亦
T42n1826_p0227a12║應云不離有有無，無則應常有。又亦應有釋
T42n1826_p0227a13║上第二句先後計云：若離無有有，有則非有
T42n1826_p0227a14║為，但為頌迮故也。二、釋中二：初正破，後破
T42n1826_p0227a15║救。前中四：一、釋初句。頌如《中論．成壞品》云「離
T42n1826_p0227a16║成及共成，是中無有壞，離壞及共壞，是中亦
T42n1826_p0227a17║無成。」二、「若謂」下，釋第二句頌。於中二：先牒
T42n1826_p0227a18║執總非；二釋非中七法內滅相是無，餘皆是
T42n1826_p0227a19║有。又有是法體共無常相生，無常中既具滅，
T42n1826_p0227a20║明知離此無有不得生。三、「若不離」下，釋下二
T42n1826_p0227a21║句頌，於中三：初舉失，後轉釋。轉釋中，以不
T42n1826_p0227a22║離滅無故，此有常是無，以初生即壞滅，不能
T42n1826_p0227a23║得至住，故云初無等也。又不曾暫有住，故
T42n1826_p0227a24║云也。三、結非，可知。四、「若離」下，釋頌中所應有
T42n1826_p0227a25║文。以離無常滅相等，而有有為法生等者，皆
T42n1826_p0227a26║不可也。第二、破救中二：先外救，後釋破。救中
T42n1826_p0227a27║三：初、立體同時，故無上不生之過；二、「如是」
T42n1826_p0227a28║下，釋五事，明用前後故，謂勢用有時，豈容有
T42n1826_p0227a29║常無之責？又生制滅不令斷，住能制生不令
T42n1826_p0227b01║增，滅制住不令分，異通前後謂變生至住等。
T42n1826_p0227b02║又彼計一剎那中，剎那初是生相用，剎那次
T42n1826_p0227b03║是住相用，剎那後是滅相用，故用有前後也。
T42n1826_p0227b04║言得者，是此四通名不相應行法，前得等如
T42n1826_p0227b05║繩繫物等，謂大小相得，令四相常成就。三、「是
T42n1826_p0227b06║故」下，結非。二、正破中，先破體同時具，後破用
T42n1826_p0227b07║前後發。初中先破生滅，後破住老。前中二：先
T42n1826_p0227b08║易奪互失破；二、「復次」下，明相違俱失破。有標
T42n1826_p0227b09║釋可知。二、破住老中，先標後釋，亦有易奪相
T42n1826_p0227b10║違破。三、「是故」下，總結錯亂，有標釋可知。二、「如
T42n1826_p0227b11║能識」下，破用前後發。於中三：初舉事例破，謂
T42n1826_p0227b12║彼外計云：生時雖已有，壞體而未發，滅時方
T42n1826_p0227b13║發者，破云：如不能識，則不名識，餘六亦爾。
T42n1826_p0227b14║如是不能壞生，不名有滅。二、舉法示過，於中
T42n1826_p0227b15║初、舉法；二、「若生住」下，示過，謂先無用，後失無
T42n1826_p0227b16║過；三、「是故」下，結非。第三、「如是」下，總結成；第四、
T42n1826_p0227b17║類遣，並可知。
T42n1826_p0227b18║觀性門第八
T42n1826_p0227b19║初、釋名者，性是體性，徵責非有，洞契真空，故
T42n1826_p0227b20║為門也。所遣所託為名。二、來意者，通意如前。
T42n1826_p0227b21║別者，初三品破法，次四門破能相，今更破體
T42n1826_p0227b22║性故來也。又外人執義有二種：一、是事；二、是
T42n1826_p0227b23║性。性據未成，事據現在。前有無門破現在事
T42n1826_p0227b24║不立。但執情難祛，謂諸法未成，先有體性，藉
T42n1826_p0227b25║現因緣，起性成事。若爾，諸法還立，何得云一
T42n1826_p0227b26║切法空？此門破彼，故次來也。又上來破相，外
T42n1826_p0227b27║人云：謂外相雖亡，內性猶實。為破此計，故有
T42n1826_p0227b28║此門來也。三、所明者，破性明空，觀心無寄，
T42n1826_p0227b29║以成正故也。四、釋文四：一、標；二、釋；三、結；四、類。
T42n1826_p0227c01║就釋中三：初、生起；二、立頌；三、釋頌。頌中，上
T42n1826_p0227c02║半破有性，下半破無性。三、釋中二：先釋破有
T42n1826_p0227c03║性，後破無性。前中三：先破自；二、破他；三、雙
T42n1826_p0227c04║結。初中二：先正破，後破救。初中三：先變異
T42n1826_p0227c05║乖性破，破意：汝若未成先有性者，夫性是不
T42n1826_p0227c06║改為義，汝許變異，性義安在？故云也。二、緣作
T42n1826_p0227c07║失性破，初、順釋，謂性有天真，豈假緣成？今
T42n1826_p0227c08║既緣作，明非性有。二、「不作」下，反釋，謂不作名
T42n1826_p0227c09║性，故知作則非也。三、「是故」下，結宗。二、破救中
T42n1826_p0227c10║二：先外人牒破示過難，後論主開章還過答。
T42n1826_p0227c11║初中，外人聞現在事法已被責破，未成體性，
T42n1826_p0227c12║又被破盡，則起智見，以過論主為大邪見。文
T42n1826_p0227c13║中二：初、牒破示過。外以生滅無常為苦諦故，
T42n1826_p0227c14║餘文可解。二、「是事」下，結非呵止。答中五：初、舉
T42n1826_p0227c15║二諦法。先列名，後依俗得。真謂聖說，俗諦因
T42n1826_p0227c16║緣之法，擬於此法上令會無性，以得真空，故
T42n1826_p0227c17║說俗諦，非謂存此俗諦而不入真，故云也。二、
T42n1826_p0227c18║「若人」下，明知法之益。於中，初知諦成二利，謂
T42n1826_p0227c19║依俗說真為利他，照真得果為自利。又二利：
T42n1826_p0227c20║一行成者，是共也；二、明二諦相資，以不二而
T42n1826_p0227c21║二故，此明正知法益。三、「汝今」下，明迷法之失。
T42n1826_p0227c22║謂汝聞說蘊、界等法，不知但是世諦虛假，謬
T42n1826_p0227c23║取謂為第一義諦，是故聞破謂欲自墮失處，
T42n1826_p0227c24║反此則無咎矣。四、釋顯法義，於中先標法甚
T42n1826_p0227c25║深。就佛所說因緣法為深，非汝二乘所說之
T42n1826_p0227c26║者。又約佛智論因緣法，方得稱彼因緣之法，
T42n1826_p0227c27║故云諸佛因緣法名甚深也。二、「是因緣」下，釋
T42n1826_p0227c28║成甚深所以。又此因緣法宜應正是俗諦，何
T42n1826_p0227c29║故乃云是第一義？釋云：以無自性故，無性而
T42n1826_p0228a01║說因緣，是故深也。問：前語外人，汝聞世諦謂
T42n1826_p0228a02║是第一義，今論主亦云因緣則是第一義，而
T42n1826_p0228a03║與彼何異？答：外人謂因緣之事是第一義，論
T42n1826_p0228a04║主以因緣之理為真諦。又論主意，凡佛說因
T42n1826_p0228a05║緣世諦法，意欲令知無性以悟真諦，非謂存
T42n1826_p0228a06║此因緣之法，故上云：因世諦知第一義。故《地
T42n1826_p0228a07║論》中隨順觀世諦，則入第一義諦，此之謂也。
T42n1826_p0228a08║五、「若諸法」下，正還過於彼。謂若有性則不從
T42n1826_p0228a09║緣，不從緣故則無諸法。是故《中論》云「以有空
T42n1826_p0228a10║義故，一切法得成；若無空義者，一切法不成。」
T42n1826_p0228a11║又應知有多諸過患，汝自不知，反來咎我。故
T42n1826_p0228a12║《中論》云「汝今自有過，而以迴向我，如人乘馬
T42n1826_p0228a13║者，自忘其所乘。」今此壞六事，還是汝之過。就
T42n1826_p0228a14║中六：一、壞四諦；二、「若無四聖諦」下，明壞四行；
T42n1826_p0228a15║三、壞八賢聖；四、壞三寶；五、壞世俗；六、壞因
T42n1826_p0228a16║果。並可知。二、破他性中二：先牒計總徵，後正
T42n1826_p0228a17║破。破中，初形自奪他破，謂對自名他。自既無
T42n1826_p0228a18║矣，對誰名他？二、同自無他破，謂望自還是自，
T42n1826_p0228a19║是故自無他亦無。有標釋可知。三、「若自性他
T42n1826_p0228a20║性」下，雙結俱非。第三、「若有不成」下，總結成宗。
T42n1826_p0228a21║第四、類遣可知。
T42n1826_p0228a22║觀因果門第九
T42n1826_p0228a23║初、釋名者，有二義：一、借因生果破，果從餘處
T42n1826_p0228a24║自然而來；二、復觀因緣中亦無果，無果故無
T42n1826_p0228a25║因，是故因果俱破。約初義，從能破為名；約後
T42n1826_p0228a26║義，從所破為名。二、來意者，前來雖復廣顯從
T42n1826_p0228a27║緣因果無性，而狂惑之徒復謂自然而有，為
T42n1826_p0228a28║破此執，故有此門來。三、品所明者，此明果法
T42n1826_p0228a29║內外俱空，因等皆爾，以成空觀。四、釋文中
T42n1826_p0228b01║三：一、標宗；二、釋顯；三、類遣。釋中三：先生起。
T42n1826_p0228b02║二、立頌，上半破內生，下半破外來。又上半牒
T42n1826_p0228b03║前諸門緣不生果義，下半正明此門體，但依
T42n1826_p0228b04║前起後，故須說也。三、釋顯中二：先釋，後結。釋
T42n1826_p0228b05║中二：先釋上半，破緣內有生同前；二、釋下半
T42n1826_p0228b06║頌，破餘處自然來等，謂有計微塵、世性、時、方、
T42n1826_p0228b07║自在天等所造。今破若爾則不從緣生，緣亦
T42n1826_p0228b08║無和合功力，是故不從外來。二、「若果眾緣中
T42n1826_p0228b09║無」下，總結性空；三、類遣，並可知。
T42n1826_p0228b10║觀作者門第十
T42n1826_p0228b11║初、釋名者，於自他四處求作之者不得，故以
T42n1826_p0228b12║為名。二、來意者，前略以內外求，今廣於四處
T42n1826_p0228b13║求，故來也。又一說上來九品已一遍破因果，
T42n1826_p0228b14║自下三品是第二遍破因果。與前何異者，前
T42n1826_p0228b15║廣此略故也。初二品破能生，後一破所生，故
T42n1826_p0228b16║來也。三、品所明者，破此四作有二門：一、顯所
T42n1826_p0228b17║破，亦二：初、約外道就人：一、我作；二、自在天作；
T42n1826_p0228b18║三、如劫初一男一女共生眾生是共作；四、如
T42n1826_p0228b19║無因外道等執自然生等是無因作，如烏鳥
T42n1826_p0228b20║非染等。二、約小乘就法：一、自分因生；二報因，
T42n1826_p0228b21║因是善惡，果是無記，故是他也；三、如共有因，
T42n1826_p0228b22║謂七法共生；四、無因作，或云經部師無明支
T42n1826_p0228b23║前託空而起，故亦無因（云云）。二、能破中亦二：
T42n1826_p0228b24║初唯遮破，如《中論》及此文。二亦遮亦表，如《地
T42n1826_p0228b25║論》云「因不生，緣生故；緣不生，自因生故；不
T42n1826_p0228b26║共生，無知者故、作時不住故；不無因生，隨順
T42n1826_p0228b27║有故。」又對法論云「自種有故不從他，待眾
T42n1826_p0228b28║緣故非自作，無作用故不共生，有功能故非
T42n1826_p0228b29║無因。凡諸緣起亡雙句者已為甚深，況總亡
T42n1826_p0228c01║四句，是故緣起最極甚深。」解云：此二論意，以
T42n1826_p0228c02║因為自，用緣為他。此因與緣相待故，各有二
T42n1826_p0228c03║義：一、有力義；二、無力義。以因無為緣有故不
T42n1826_p0228c04║自生，以緣無為因有故不他生，一有一無無
T42n1826_p0228c05║二故不共生，二有二無不俱故亦不共生，則
T42n1826_p0228c06║由此無性方得起此不起之果，故不無因，不
T42n1826_p0228c07║無如此不自不他不共之因故也。若約顯法
T42n1826_p0228c08║性緣起融通無礙門說者，四門俱有作。何者？
T42n1826_p0228c09║謂因緣各有三義：一、有；二、無；三、亦有亦無。各
T42n1826_p0228c10║別開初義故，自作亦他作，合第三義故共作，
T42n1826_p0228c11║合第二義故無因作，以各無力故。此同從無
T42n1826_p0228c12║住本立一切法，思之可見。此後論說非三論
T42n1826_p0228c13║意，但同流類，故引說之耳。四、釋文中三：初、標；
T42n1826_p0228c14║二、釋；三、類。釋中三：初、徵標開章；二、立頌略破，
T42n1826_p0228c15║上半牒四門，下半顯俱非；三、依章廣釋中
T42n1826_p0228c16║二：先釋頌正破，後引教證成。初中釋四章門，
T42n1826_p0228c17║則為四：就初釋破自作中，初、牒非；二、釋破；三、
T42n1826_p0228c18║喻破；四、結非，亦是立宗、出因、舉喻、結宗，並可
T42n1826_p0228c19║知。二、釋破他作中二：先正破，後破救。初中
T42n1826_p0228c20║先標非，二釋破。言他何能作者，謂自尚不能，
T42n1826_p0228c21║他何能作？又自既未有，說誰為他？又離自無
T42n1826_p0228c22║別他故、自無他亦無故，云何能作也。二、破救
T42n1826_p0228c23║中，先救後破。救意：我以因望果為他，非是餘
T42n1826_p0228c24║法之他。破中二：先正破，後「如是苦」下，結非。破
T42n1826_p0228c25║中二：初同果非他破，於中先法，次喻，後合。謂
T42n1826_p0228c26║若合眾緣以成果，豈得緣果為他也？二、他無
T42n1826_p0228c27║自在破中，初正破，後引《中論》頌。謂此眾緣既
T42n1826_p0228c28║還藉緣成，是則無自性之有，故不得自在；不
T42n1826_p0228c29║自在故，不能生果。二、結文可知。三、破共作中
T42n1826_p0229a01║三：一、牒非；二、正破，謂雙具前二失故，是故指
T42n1826_p0229a02║同前；三、「是故」下，結。四、破無因作，於中二：先牒
T42n1826_p0229a03║執總非有無量過者，以彼小乘宗亦同不許
T42n1826_p0229a04║故。又諸法亂生等，故有多過也。二、引證中四：
T42n1826_p0229a05║初、舉教；二、會意；三、外救；四、會破。初中，外以四
T42n1826_p0229a06║句存生，不達苦之實性，故佛置而不答。二、「如
T42n1826_p0229a07║是」下，會意明空，有二種所由：一、從緣生故空；
T42n1826_p0229a08║二、佛不答故空。此中以苦體本無，何處得苦？
T42n1826_p0229a09║從自他等生？如問：兔角為從自他等生耶？若
T42n1826_p0229a10║答則墮負。何者？謂若答言不自生等者，彼則
T42n1826_p0229a11║謂兔角是有，不從自他生等。若答無此兔角
T42n1826_p0229a12║者，他本問從生，不問有無，問異答故亦不然。
T42n1826_p0229a13║是故經中問佛：「若如來不能答十四難者，何
T42n1826_p0229a14║名一切智？」佛言：「若如來答十四難，則非一切
T42n1826_p0229a15║智。」是故當知不答意者，為明彼法空無故也。
T42n1826_p0229a16║三、外救中三：初、非內會意；二、釋經顯意；三、結
T42n1826_p0229a17║非成證。初中，外謂論主都不得佛意，佛何曾
T42n1826_p0229a18║言：由不答故，說苦是空？但佛不答，自有別意。
T42n1826_p0229a19║別意有二：一、但彼眾生宜應不答而得入法，
T42n1826_p0229a20║故須不答，何必以明空耶？二、為破外道四邪
T42n1826_p0229a21║說故，是故須爾。文中破四執則為四：初、舉執
T42n1826_p0229a22║會經；二、「苦實非」下，以理正破。正破中二：初、我
T42n1826_p0229a23║同無常破，於中二：先標，後釋。釋中二：先失能
T42n1826_p0229a24║作破，謂若無常，則失我體，無能作也；二、「若我
T42n1826_p0229a25║無常」下，失所作破，謂以無所依故也。二、苦無
T42n1826_p0229a26║解脫破，於中二：初、標；二、「何以故」下，釋。謂若言
T42n1826_p0229a27║我作苦者，能須在先，而實離所作苦之前，無
T42n1826_p0229a28║能作苦之我。何以故？以未有所依陰身故，我
T42n1826_p0229a29║何處住？若無此陰身，而我獨能作苦者，得解
T42n1826_p0229b01║脫者亦是無身有我，亦應常是苦。此是前際
T42n1826_p0229b02║無身而作苦，後際亦無身亦應恒是苦，以無
T42n1826_p0229b03║異因故。結文可見。二、破他作中二：初破，後結。
T42n1826_p0229b04║破中有十五番。初一、同體非他破，何有他人
T42n1826_p0229b05║造苦授與此人，故云也。二、因果不相似破，此
T42n1826_p0229b06║是邪因不平等因，於中先舉執會經；後「而實」
T42n1826_p0229b07║下，以理正破。標釋可知。三、苦樂相違破，謂
T42n1826_p0229b08║是父應與樂，何乃與苦耶？亦是乖失父子破。
T42n1826_p0229b09║於中先正破，後顯救。謂若不能生子知恩之
T42n1826_p0229b10║心，何名自在能生萬物？又若實能生而故不
T42n1826_p0229b11║生者，則是無恩，何所識耶？又愚類供天，則是
T42n1826_p0229b12║識恩，何不免苦？猶有貧窮等苦，故知不然也。
T42n1826_p0229b13║文中初、約情縱破；二、「而實」下，就理奪破，可知。
T42n1826_p0229b14║四、不應所所破，謂彼自在更何所須而作眾
T42n1826_p0229b15║生等耶？若有所須而作者，是則非自在；若無
T42n1826_p0229b16║所須作者，則同小兒戲也。五、逆窮作者破，謂
T42n1826_p0229b17║自在若自作，眾生亦應爾。自在若他作，則不
T42n1826_p0229b18║自在如眾生。二種比量可知。六、業乖自在破，
T42n1826_p0229b19║於中三：先以正徵；二、引邪教；三、破邪教。以待
T42n1826_p0229b20║苦行方能作物，明知不自在。又一種苦行，何
T42n1826_p0229b21║不一種受果，然乃初作毒蟲等？當知由業，不
T42n1826_p0229b22║關邪苦行也。初則以苦行奪自在，後則以正
T42n1826_p0229b23║業奪苦行，可知。七、徵處失作破，於中三：先案
T42n1826_p0229b24║定作處；二、以兩關責；三、釋二作失。初、自作不
T42n1826_p0229b25║成破，謂處處無窮耳。二、他作乖宗破處，謂器
T42n1826_p0229b26║世界等。八、求他無力破，準此應彼經中說自
T42n1826_p0229b27║在處有所求，故非自在。又此文應倒，應云若
T42n1826_p0229b28║是自在，何故有人苦行供養、從求所願？顯喜
T42n1826_p0229b29║與願既受求等，明不自在也。九、所作不定破，
T42n1826_p0229c01║謂如人作車成已，後時不可變作船；自在初
T42n1826_p0229c02║作人，此人後時時應作畜等，而實隨業種種
T42n1826_p0229c03║轉變，故非自在作也。十、舉果驗因破，於中初
T42n1826_p0229c04║縱破，謂若自在作，皆應一種，不應有好醜等
T42n1826_p0229c05║異，又罪福應俱無。二、奪破中而實有罪福者，
T42n1826_p0229c06║以彼此俱許有故，以理奪破也。十一、憎愛違
T42n1826_p0229c07║宗破，謂皆應愛，何得有憎？又以有憎愛，惑所
T42n1826_p0229c08║縛故不自在，何能作萬物？十二、以事驗惑
T42n1826_p0229c09║破，謂何以知彼有憎愛耶？以作苦樂二人，非
T42n1826_p0229c10║但作樂故也。又為不能作一類，明不自在。十
T42n1826_p0229c11║三、方便失作破，謂若自在作者，眾生不應更
T42n1826_p0229c12║作衣食等事，又作諸善惡業。十四、無因失果
T42n1826_p0229c13║破，於中初縱破，謂初果無從因得，後因無
T42n1826_p0229c14║益果能，後以理奪破可知。十五、有無業齊破，
T42n1826_p0229c15║於中三：先齊有；二、齊無；三、無窮。無窮則無
T42n1826_p0229c16║始，無始則無因。上皆有比量，並可知。第二、
T42n1826_p0229c17║「如是等」下，結非。二、「如是邪見」下，會經意。三、破
T42n1826_p0229c18║共作中具前二失，故如二盲共，不成一見故。
T42n1826_p0229c19║四、破無因中，以苦從眾緣生，故非無因也。三、
T42n1826_p0229c20║「是故」下，外人結非，論主為證不成。四、「答曰」下，
T42n1826_p0229c21║論主會經顯意。何者？謂佛說苦從緣生，有二
T42n1826_p0229c22║意：一、為破邪見，如前說；二、為明苦是空，以
T42n1826_p0229c23║苦從緣必無性故，汝但知一而不知二。又破
T42n1826_p0229c24║邪見是淺意，顯真空是深意，汝但得淺不得
T42n1826_p0229c25║深。又明法空是正，破邪見是兼，汝知兼不
T42n1826_p0229c26║知正。文中三：初、印淺顯深；二、「說苦從眾緣」
T42n1826_p0229c27║下，標起空宗；三、「何以故」下，釋顯空義；第三、類
T42n1826_p0229c28║遣，可知。
T42n1826_p0229c29║觀三時門第十一
T42n1826_p0230a01║初、釋名者，於現、已、未三時求法及時俱不可
T42n1826_p0230a02║得，故以為門。二、來意者，通意如前；別意，前
T42n1826_p0230a03║以四句求，今以三時責故來也。三、所明者，破
T42n1826_p0230a04║法及時，以顯真空，成觀無寄故也。四、釋文中
T42n1826_p0230a05║三：初、標宗；二、釋因；三、結類。就第二釋中三：
T42n1826_p0230a06║初、徵標開章；二、立頌略顯；三、釋頌廣陳。初中
T42n1826_p0230a07║有因法者是果法，為欲密顯因不先於果，要
T42n1826_p0230a08║由果故，方說為因，是故說果名為有因，以令
T42n1826_p0230a09║因成有是果法故。二頌中，上半舉正理，下
T42n1826_p0230a10║半徵情。有謂：因果先後共現既不成者，從因
T42n1826_p0230a11║生法云何得成？三、釋中二：先正破，後破救。
T42n1826_p0230a12║初中釋破三時因果，文則為三：薩婆多說因
T42n1826_p0230a13║先果後。又如來藏中先有果法體，後時待緣
T42n1826_p0230a14║扶起，亦是果先因後。又如共有因及成實宗
T42n1826_p0230a15║潤生煩惱與果俱時，亦是因果同時。又如《成
T42n1826_p0230a16║唯識》等，本識中種前滅即生後，應死鳥能鳴
T42n1826_p0230a17║等，比量可知。又先有種子因，後方生現行果，
T42n1826_p0230a18║亦是先後。又如種子望種子等，是先後。又義
T42n1826_p0230a19║理望是同時，如俱有義等。今細剋三時，並俱
T42n1826_p0230a20║不成，縱欲安立，終竟無路，是故因果等法畢
T42n1826_p0230a21║竟是空，文並可見。二、破救中有四：一、外人
T42n1826_p0230a22║舉宗例破難；二、論主反破成宗答；三、外人舉
T42n1826_p0230a23║現因事難；四、徵現無因答。初中外意以論主
T42n1826_p0230a24║因果三時不成生，例論主破可破三時不成
T42n1826_p0230a25║破，謂若汝三時得相破我，因果三時還得相
T42n1826_p0230a26║生。若汝破可破三時不成破，復亦不得破我
T42n1826_p0230a27║義，我義還則立。外意如此。二、答中有三：先反
T42n1826_p0230a28║示過，汝今此難亦負此責，故云汝亦有是過。
T42n1826_p0230a29║二、助成宗，謂汝若以三時責我能破令無破，
T42n1826_p0230b01║我今受汝責，不執有能破。我能破若壞，汝生
T42n1826_p0230b02║義寧存？是故無三時生、無三時破，明知是
T42n1826_p0230b03║空。是空故助成我宗，何得成難？又汝若以三
T42n1826_p0230b04║時破我破，汝已受三時不得生竟，已成我義
T42n1826_p0230b05║訖，我更無所說。又《百論》云「破如所破等」，又
T42n1826_p0230b06║《涅槃》云「以我不平，破汝不平。若平，則是我平。」
T42n1826_p0230b07║皆同此例，故云若諸法空等也。三、揀非例，謂
T42n1826_p0230b08║若我如汝定執三時生可得，如我責破汝，我
T42n1826_p0230b09║今但為汝妄執，是故破汝，於我實無破，是故
T42n1826_p0230b10║不例，汝不應難，故云若我說等也。三、外人舉
T42n1826_p0230b11║現因事難，謂前據言說不立，今以眼見為真。
T42n1826_p0230b12║於中二：先證有三因，後結非論主。前中三：初
T42n1826_p0230b13║中外意以先有陶師為因，後作缾為果。二中
T42n1826_p0230b14║以師為果，弟子為因。因作弟子得師名，則
T42n1826_p0230b15║持此證有果先因後。三中如燈明雖一時起，
T42n1826_p0230b16║然要因燈有明，是知同時而具有因果。二、結
T42n1826_p0230b17║非論主，可知。四、論主徵現無因答。於中釋破
T42n1826_p0230b18║前三文，則為三：初中先牒計總非；二、釋非正
T42n1826_p0230b19║破；三、「如陶師」下，例破餘法。二中標、釋、結可知。
T42n1826_p0230b20║三中同疑因者，既燈明一時有，則必知為因
T42n1826_p0230b21║燈有明？為因明有燈？由此不定，故曰同疑因。
T42n1826_p0230b22║又云燈明一時有，仍以燈為明因，不得明為
T42n1826_p0230b23║燈因，反責燈明一時有。明既不能作燈因，燈
T42n1826_p0230b24║亦不能作明因，彼竟不能決，故曰同疑因。又
T42n1826_p0230b25║品初已破因果一時不立，汝已疑不成，今處
T42n1826_p0230b26║引燈明一時為證，還同前疑，故云也。言燈明
T42n1826_p0230b27║等者，決俱非因也。三、類遣可知。
T42n1826_p0230b28║觀生門第十二
T42n1826_p0230b29║初、釋名者，徵破法生，以至無生，故以為門。二、
T42n1826_p0230c01║來意者，前二門偏破能生，此門別破所生，故
T42n1826_p0230c02║來也。三、所明者，無生正觀，是此所說。四、釋文
T42n1826_p0230c03║者四：初、標；二、釋；三、結；四、類。第二、釋中三：先徵
T42n1826_p0230c04║宗開章；二、立頌略標；三、釋頌廣辨。廣辨中二：
T42n1826_p0230c05║初釋顯三時，後以理正破。於中三：先釋已生
T42n1826_p0230c06║不生，於中初正破，後破救。前中三：初標；二、
T42n1826_p0230c07║「何以故」下，釋破。謂作無窮破，以前生生已復
T42n1826_p0230c08║生後生，如是乃至第四顯無窮過也。三、「是故」
T42n1826_p0230c09║下，結不生。二、「復次」下，破救。於中先牒救總非，
T42n1826_p0230c10║謂彼外人救前無窮過，故言我雖生已生，然
T42n1826_p0230c11║所用生生是不生而生，非是已生之生故，故
T42n1826_p0230c12║但一生，無無窮失。二、正破中，初破，次例，後結。
T42n1826_p0230c13║初中，初生不生而生者，此是所用生性，是未
T42n1826_p0230c14║生生也，以有二生故。前言但有已生生者，是
T42n1826_p0230c15║則不定。若救可，還墮前失，故云作已不作等。
T42n1826_p0230c16║二、釋破不生亦不生中二：先正破，後破救。初
T42n1826_p0230c17║中四：初、就奪，失相破，謂若與生法合，不名不
T42n1826_p0230c18║生生；若不與生法合，則是無生法，云何名生？
T42n1826_p0230c19║故云也。二、約縱，依無為破，謂若不生法有生
T42n1826_p0230c20║者，涅槃是無生法亦應作生，虛空等亦爾。
T42n1826_p0230c21║三、壞有為破，亦是乖位失法破，可知。四、無因
T42n1826_p0230c22║生法破，不壞法阿羅漢是不動種性，揀去退
T42n1826_p0230c23║相羅漢等，以彼宗許退，起煩惱非此因故。又
T42n1826_p0230c24║凡夫菩提是應生不生，作應生責，羅漢煩惱
T42n1826_p0230c25║是不應生而生，作應生責也。二、破救中，先外
T42n1826_p0230c26║救。救意：前論主作不應生而生難，外人不受，
T42n1826_p0230c27║故云非一切不生而生。有因緣和合，本無今
T42n1826_p0230c28║有名生，何得言一向無？我宗中無有二種：一、
T42n1826_p0230c29║是可有無；二、是畢竟無。此二中，我說可有無，
T42n1826_p0231a01║何得將畢竟無為難？如上凡夫菩提未生而
T42n1826_p0231a02║生，謂有因緣，遇善友等則生也。二、正破，破中
T42n1826_p0231a03║三：先牒救；二、徵責；三、結非。就責中，若言不
T42n1826_p0231a04║同畢竟無，而是可有無者，此等緣中為有故
T42n1826_p0231a05║生？為無故生？俱及非等，皆不成生，如前諸門
T42n1826_p0231a06║說。三、破生時生中四：一、離已未破，標釋可
T42n1826_p0231a07║知。二、離法無時破，謂若離生有時，可有生
T42n1826_p0231a08║法之能；離生既無時，何有生時生？三、時法二
T42n1826_p0231a09║生破，謂既有生時，復有生法，是則有二生。前
T42n1826_p0231a10║句以時無法亦無，此句以法有時亦有。四、生
T42n1826_p0231a11║無行處破，謂彼生行處，是名生時；既未有時，
T42n1826_p0231a12║生無生也。三、「如是」下，總結無生。四、類遣中五：
T42n1826_p0231a13║一、類生遣住滅；二、遣有為；三、遣無為；四、遣眾
T42n1826_p0231a14║生；五、總結一切都空。
T42n1826_p0231a15║十二門論宗致義記卷下