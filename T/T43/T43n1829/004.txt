T43n1829_p0049c14║
T43n1829_p0049c15║
T43n1829_p0049c16║瑜伽師地論略纂卷第四（論本第九第十）
T43n1829_p0049c17║
T43n1829_p0049c18║基撰
T43n1829_p0049c19║業九門中，第五、業門，不說士用果者，離三果
T43n1829_p0049c20║外，無別增相故。　與異熟果中，唯言「於那落
T43n1829_p0049c21║迦受異熟果」，《對法》第七及《因果經》云：於傍生、
T43n1829_p0049c22║餓鬼、那落迦受異熟者，彼據下、中、上三品殺
T43n1829_p0049c23║業所受異熟；此唯據上品，唯言地獄。又此舉
T43n1829_p0049c24║一，彼具言之，亦不相違。
T43n1829_p0049c25║等流果中，「壽量短促」下有十句，十惡業道如
T43n1829_p0049c26║次別配。果似於因，名等流果。壽量短促，實增
T43n1829_p0049c27║上果，假名等流。　「邪見等流，增益癡」者，《對法
T43n1829_p0049c28║論》說諸邪見者，癡增上故，成業道者，唯增上
T43n1829_p0049c29║故。問：若爾，何故業道稱邪見，得果號癡增？答：
T43n1829_p0050a01║癡增始邪見，邪見必癡增；邪見必有癡，有
T43n1829_p0050a02║癡未必有邪見。業道舉能依，言邪不說癡；得
T43n1829_p0050a03║果說所依，言癡不說於邪見。二門影略說，令
T43n1829_p0050a04║知業道唯邪見；癡通於鈍行，故不稱業道。
T43n1829_p0050a05║增上果中，此依一物以辨十果，《對法》依眾事
T43n1829_p0050a06║以辨十果，故二不同，義各別也。此有十句，
T43n1829_p0050a07║亦依業道次第別配。「不便宜」者，不順人心。
T43n1829_p0050a08║八欲解中，分四：初對緣身財、次對緣悲田、次
T43n1829_p0050a09║對緣敬田、後對緣恩田。
T43n1829_p0050a10║五無間業中，第六十說：一是虛誑語，謂破
T43n1829_p0050a11║僧，四是身業，於中三為殺生，一是殺生加行，
T43n1829_p0050a12║謂出佛身血，隨應即以身語二業而為自性。
T43n1829_p0050a13║一、僧破，即以所破僧身不相應中不和合為
T43n1829_p0050a14║性，無覆無記，依異熟識，於法輪等不和合
T43n1829_p0050a15║故。能破體者，謂虛誑語，從果為名，名破僧。二、
T43n1829_p0050a16║是比丘，非在俗。三、見行，非愛行。四、淨行，非
T43n1829_p0050a17║犯戒，言不威肅故。五、破異處，非佛前，以諸如
T43n1829_p0050a18║來難輕逼故。六、破愚夫，非聖者。七、忍異師聖
T43n1829_p0050a19║道時，謂五法是道，八正非道。八、必不經宿，破
T43n1829_p0050a20║法輪僧，能障聖道輪，壞僧和合故。九、破法輪
T43n1829_p0050a21║唯此洲，有佛故；破羯磨通三洲，有教故。十、破
T43n1829_p0050a22║法輪極少九人，所破分二部，能破為一故；破
T43n1829_p0050a23║羯磨極少八人，分二諦故，多亦不遮。十一、初
T43n1829_p0050a24║成道後，將入涅槃，及見、戒皰由未起時，未立
T43n1829_p0050a25║止、觀第一雙時，佛滅後時，未結戒時，於此六
T43n1829_p0050a26║位無破法輪，除此餘時方可破僧。《俱舍》頌言
T43n1829_p0050a27║「初後皰雙前，佛滅未結戒，於如是六位，無破
T43n1829_p0050a28║法輪僧。」此乃化土有此事，報土或有阿彌陀
T43n1829_p0050a29║佛、調達名寂故。或報佛無，化阿彌陀有。薩婆
T43n1829_p0050b01║多師將佛有宿業怨對故有，大乘示現。此五
T43n1829_p0050b02║逆中，害父害母壞恩田故，餘三皆是壞福田
T43n1829_p0050b03║故。由此成逆，三乘通故。《薩遮尼犍子經》所說
T43n1829_p0050b04║五逆與此不同，唯大乘有，對機別故，亦不相
T43n1829_p0050b05║違。　此五逆中，破僧最重，壞功德法身故，障
T43n1829_p0050b06║人天解脫道故，入聖得果，離染漏盡，皆悉被
T43n1829_p0050b07║遮，乃至大千法輪不轉，天人龍等身心亂故，
T43n1829_p0050b08║定招無間一切大罪；次出佛身血；次殺阿羅
T43n1829_p0050b09║漢；次母次父，後後漸輕。諸廣義門，皆如《俱
T43n1829_p0050b10║舍》第十八說。
T43n1829_p0050b11║「無間業同分」者，謂無間業同類之罪。謂污阿
T43n1829_p0050b12║羅漢尼及母，是害母類；打最後有菩薩，是殺
T43n1829_p0050b13║父類；或於天廟等行殺，或於委重所損害，或
T43n1829_p0050b14║於貧、苦、困施無畏已，返害逼惱，是殺阿羅漢
T43n1829_p0050b15║類；劫奪僧門，是破僧類；破壞靈廟等，是出佛
T43n1829_p0050b16║身血類。或總攝類，不須別配。《俱舍》與此不
T43n1829_p0050b17║同，彼云：污母無學尼，殺住定菩薩，及有學聖
T43n1829_p0050b18║者，奪僧和合緣，破壞窣堵波，是無間同類。從
T43n1829_p0050b19║修相妙業，名住定菩薩，彼可殺之，今無此事。
T43n1829_p0050b20║其最後身菩薩定無殺者，故此稱打。殺有
T43n1829_p0050b21║學聖雖是逆流，攝皆不盡，但是此中殺阿羅
T43n1829_p0050b22║漢類，三義之內第二義收，耆舊類攝故。
T43n1829_p0050b23║「僧門」者，因僧所由諸所有事，如知他與僧物，
T43n1829_p0050b24║自迴入己等。　「靈廟」者，殿堂也。　「窣都婆」者，
T43n1829_p0050b25║此云高顯、浮圖等也。各舉一名，俱是佛事。
T43n1829_p0050b26║　《對法論》說五無間業等，是順生受業，何故此
T43n1829_p0050b27║中名現法果？此中據行逆罪故，現被殺等故，
T43n1829_p0050b28║名現法受；彼依次生墮無間等，名順生受，亦
T43n1829_p0050b29║不相違。　問：順現受業不感總果，豈五無間
T43n1829_p0050c01║業受別果耶？答：由加行業受現別果，由根本
T43n1829_p0050c02║業受當總果，非由一業現後俱受。從初為名，
T43n1829_p0050c03║名現法受，則非五無間不招總果。即由此義，
T43n1829_p0050c04║《對法論》說：造眾多無間業者，所感苦具眾多
T43n1829_p0050c05║猛利，頓受眾苦。《訶怨心經》云：由無間業，於那
T43n1829_p0050c06║落迦中數數死生，受大苦異熟。《般若》、《法華》等
T43n1829_p0050c07║經亦言：由謗經故，從一地獄生一地獄。從初
T43n1829_p0050c08║為名，皆順生受，此亦如是。　問：殺獨覺何故
T43n1829_p0050c09║非逆？答：少故不說，即阿羅漢類收。
T43n1829_p0050c10║「供養慈定等，得現果」者，依初出位。如初出慈
T43n1829_p0050c11║定，無諍、滅定、預流、阿羅漢果亦爾，非久出
T43n1829_p0050c12║後。不說獨覺，少故略之，其實亦得。一來、不
T43n1829_p0050c13║還非初得聖，故不說。　問：何故但說慈定，不
T43n1829_p0050c14║說悲定、喜定、捨定等耶？答：喜、捨劣故，悲通散
T43n1829_p0050c15║故，於與世間、出世間樂，慈等勝故。無諍等亦
T43n1829_p0050c16║爾，內證真無諍，外必息諸煩惱，勝願智等，故
T43n1829_p0050c17║不說餘。
T43n1829_p0050c18║「於學無學僧所」者，《對法論》說佛為上首僧，謂
T43n1829_p0050c19║對佛前諸所有僧，或是佛弟子凡聖學無學
T43n1829_p0050c20║僧，名佛上首僧。此言僧故，非是別人。
T43n1829_p0050c21║與他增上果等中，「謂亦由受現法果業」者，謂
T43n1829_p0050c22║不但由他，亦由自現業。謂佛住處，令生安樂，
T43n1829_p0050c23║眾生見佛，供養為業。佛令無苦，得安樂住，處
T43n1829_p0050c24║勢力故，攝餘眾生皆得安樂。輪王勸化，行
T43n1829_p0050c25║十善業，眾生隨行，得樂亦爾。慈定菩薩運心
T43n1829_p0050c26║與樂，供養獲安亦復如是。由他增上，自現業
T43n1829_p0050c27║熟，便得現果。
T43n1829_p0050c28║「業天」者，即世人多以為善惡由天，理實由業，
T43n1829_p0050c29║說業名天。初由悲故，後起慈心，而與其樂，故
T43n1829_p0050c30║唯言慈。
T43n1829_p0051a01║損益門有八者，初七即是身三、語四，如次配
T43n1829_p0051a02║之；第八合是意三業道。　「助伴」者，親友。
T43n1829_p0051a03║第六、業增上有六：初一、利相。第二、勤相。
T43n1829_p0051a04║第三、自性中，初語四挍量，次身三種，後意三，
T43n1829_p0051a05║從輕至重，總挍三業，別量十業。業道中，先色、
T43n1829_p0051a06║後心。色中，先重、後輕，諸色業道皆先重後輕；
T43n1829_p0051a07║意業道中，先輕、後重。作法不同，亦無過失。
T43n1829_p0051a08║然三罰業，意業最重；五僻見，邪見重；五無間，
T43n1829_p0051a09║破僧重。所望別故。今此明業，不望無間，故語
T43n1829_p0051a10║業輕，理無過失。
T43n1829_p0051a11║第七、業顛倒中，「殺生相似同分罪」者，加行
T43n1829_p0051a12║業道似根本故。此有二例，一、殺情，二、殺非情，
T43n1829_p0051a13║並是於非彼作彼想故，無根本罪。　執受顛
T43n1829_p0051a14║倒，但言乃至綺語，不說意三業道者，身語七
T43n1829_p0051a15║支通戒性故、共所知故、色易執故。上明無罪。
T43n1829_p0051a16║　「亦無施與，受齋修福」下，無福田、起邪見，故
T43n1829_p0051a17║作此執。
T43n1829_p0051a18║第八、業差別中有二：初列前四位業名、後隨
T43n1829_p0051a19║列別釋。列位有四：一、有五種二門；二、有十種
T43n1829_p0051a20║三門；三、有一種四門；四、有一種五門。　「作業」
T43n1829_p0051a21║者，謂若思業，若思已所起身語業。「不作業者乃
T43n1829_p0051a22║至身業語業」者，審決二思，名意業；動發勝思，
T43n1829_p0051a23║名思已所起身語二業。或動發勝思，名思業；
T43n1829_p0051a24║此思所起身語業，名思已所起身語業。此解
T43n1829_p0051a25║與《對法》同，彼云：思業謂福、非福、不動業，思已
T43n1829_p0051a26║業謂身、語、意業。故此作業通加行、根本業道
T43n1829_p0051a27║表無表業，未滅未捨，名作業，即二業種子。加
T43n1829_p0051a28║行、根本表無表業，已滅已捨，名不作業，不成
T43n1829_p0051a29║就故、無勝作用故。此備法師釋。　景法師云：
T43n1829_p0051b01║任運所生，非業道攝諸善惡業及無記業，名
T43n1829_p0051b02║不作業；若根本業道、加行所生諸善惡業，名
T43n1829_p0051b03║作業。今釋者，加行、根本諸表業，名作業，有起
T43n1829_p0051b04║作故；諸無表，名不作業，無起作故。此通三乘
T43n1829_p0051b05║表無表業，故不說意。
T43n1829_p0051b06║增長、不增長業中，「八、自性無記業」者，謂善不
T43n1829_p0051b07║善非業道攝中下品性，非三性中無記性也，
T43n1829_p0051b08║自體不增名無記故。或三性中無記之業。
T43n1829_p0051b09║「九、悔所損業」者，八十九說：諸作不增長業，若
T43n1829_p0051b10║無追悔、不修對治，可當受果，名增長業；若追
T43n1829_p0051b11║悔等，名不增長。或先增長業，由追悔等，如未
T43n1829_p0051b12║生怨，名不增長；不追悔等，名增長業。第六十
T43n1829_p0051b13║說：依未解脫者建立定受業。故解脫者起道
T43n1829_p0051b14║伏斷。《對法論》說：有五種故思造業：一、他所教
T43n1829_p0051b15║勅；二、他所勸請；三、無所了知；四、根本執著，謂
T43n1829_p0051b16║三毒蔽心，猛利執著所起諸業；五、顛倒分別，
T43n1829_p0051b17║謂勝無罪所行惡業。於此五中，根本執著、顛
T43n1829_p0051b18║倒分別若作若增長，非不受異熟，重故；餘三
T43n1829_p0051b19║雖作而不增長，不必受異熟，輕故。彼論釋：作
T43n1829_p0051b20║者，謂起造諸業，令其現行。增長者，謂令習氣
T43n1829_p0051b21║增益。彼說故思業但唯有五，此中通說故思、
T43n1829_p0051b22║不思，故有十種。此中第二即彼第三，此中第
T43n1829_p0051b23║七即彼初二，亦不相違。彼論後二，增長業
T43n1829_p0051b24║攝，故非十收。
T43n1829_p0051b25║「故思業者，謂故思已，若作業，若增長業等」者，
T43n1829_p0051b26║此中故作或增長，名故思業；非故作或增，名
T43n1829_p0051b27║不故思業。《對法》明思業、思已業，初是福、非福、
T43n1829_p0051b28║不動業，後是身、語、意業，與此不同。又彼論
T43n1829_p0051b29║說故思業有五，如次前說，與此相違，通增長、
T43n1829_p0051c01║不增長故。此依殊勝強思，當定招異熟，名故
T43n1829_p0051c02║思業；彼依但是故思所作，非任運業，通當得、
T43n1829_p0051c03║不當得果，皆名故思。所望別故，亦不相違。
T43n1829_p0051c04║「順定受業、不定受業」者，即前故思業，當定招
T43n1829_p0051c05║異熟；前不故思業，當不定招異熟。《對法論》說：
T43n1829_p0051c06║決定受業者，決定有三：一、作業定，由宿業力，
T43n1829_p0051c07║感決定身，於此生中必造此業，期限決定終
T43n1829_p0051c08║不違越，佛等神力亦不能制；二、受異熟定，即
T43n1829_p0051c09║此所說順定受業，果定當受，時未定故；三、分
T43n1829_p0051c10║位定，謂順現受、生受、後受分位定業。此中
T43n1829_p0051c11║義顯若業道攝業，名順定受；加行、後起，通定
T43n1829_p0051c12║不定。若未悔未解脫，名定業；已悔已解脫，名
T43n1829_p0051c13║不定業。
T43n1829_p0051c14║「已熟、未熟業」者，過去及現在正生果業，名已
T43n1829_p0051c15║熟業；未來及現在當生果業，名未熟業。上明
T43n1829_p0051c16║五種二門已。
T43n1829_p0051c17║三性業中，有覆無記業亦名無記業，非三善
T43n1829_p0051c18║根、三不善根為因緣故。
T43n1829_p0051c19║「律儀所攝業」等者，別解脫律儀，《對法論》說：即
T43n1829_p0051c20║七眾所受律儀，出家五眾及近事、近住。由出
T43n1829_p0051c21║家者盡壽遠離惡行、欲行，由近事者盡壽離
T43n1829_p0051c22║惡行，不離欲行。由近住者不能盡壽離惡行、
T43n1829_p0051c23║欲行，故別解脫三類建立。
T43n1829_p0051c24║「或靜慮、等至、果斷律儀所攝業」者，靜慮者，色
T43n1829_p0051c25║界四靜慮。等至者，四無色。果者，依靜慮、無色
T43n1829_p0051c26║所修生功德。斷者，即靜慮、無色相應現思，遠
T43n1829_p0051c27║防欲界諸犯戒非之斷戒也。果即是斷戒，果
T43n1829_p0051c28║之斷也，體即定生律儀。三乘通身語，大乘兼
T43n1829_p0051c29║意業。有釋：斷者即是無為性戒，果是定生律
T43n1829_p0052a01║儀。今此解業，既言果斷，不言斷果，斷非無為，
T43n1829_p0052a02║如前說善。　或果與斷二俱戒體，故雙取之。
T43n1829_p0052a03║唯初未至有斷對治，上諸地中成遠分斷。此
T43n1829_p0052a04║依有漏定生戒義。〈決擇分〉說色界有，此通無
T43n1829_p0052a05║色有。《對法》唯依色界建立，彼自會云：以無色
T43n1829_p0052a06║界麁色無故，略不建立。
T43n1829_p0052a07║「無漏律儀所攝業」者，謂見諦者由無漏力所
T43n1829_p0052a08║得遠離性，即道共戒。如〈表無表章〉廣說。
T43n1829_p0052a09║不律儀中，「讒刺」者，唯行讒儜，譏刺於他，以
T43n1829_p0052a10║求活命，不良之類，恐喝之輩。　「斷獄」者，西域
T43n1829_p0052a11║別立斷獄之人，求財活命。此有十二，《對法》有
T43n1829_p0052a12║十四。此無彼三：一、獵鹿；二、捕魚；三、害牛。彼
T43n1829_p0052a13║無此一，謂斷獄。《涅槃經》中說有十六：牛羊猪
T43n1829_p0052a14║鷄，為利故養，肥已轉賣，為利故買，買已屠殺，
T43n1829_p0052a15║即為八種；捕魚、捕鳥、獵師、劫盜、魁膾、兩舌、
T43n1829_p0052a16║獄卒、呪龍，復為八故。無此斷獄、縛象。《雜心》說
T43n1829_p0052a17║十二：屠羊、養豚、養鷄、捕魚、捕鳥、獵師、作賊、
T43n1829_p0052a18║魁膾、守獄、呪龍、伺𭸯、屠犬。諸文不同，但說
T43n1829_p0052a19║損害意業弘廣，以自活命而為本業，皆不律
T43n1829_p0052a20║儀。略舉爾端，非唯爾所。不爾，專行殺馬驢等，
T43n1829_p0052a21║豈非彼耶？具支多少，得捨因緣，亦如別章。
T43n1829_p0052a22║　處中業等，有表、無表，佛成不成，皆如章說。
T43n1829_p0052a23║「施自性者，謂思所起能捨所施物身業語業」
T43n1829_p0052a24║者，《對法》、《唯識》俱取三業，思并無貪為性，今以
T43n1829_p0052a25║無貪說為因緣，以思說在等起門中，故自性
T43n1829_p0052a26║中取身語業。據表外彰，三乘通論，故唯身語，
T43n1829_p0052a27║不說意業。戒自性中，以三業為性，故言身語
T43n1829_p0052a28║業等。如《唯識》說：受菩薩戒故，通三業。　「依處，
T43n1829_p0052a29║通情非情」者，性戒、遮戒，隨其所應，通依二故。
T43n1829_p0052b01║「修性自性，謂三摩地」者，其四無量：慈體無瞋，
T43n1829_p0052b02║悲體不害，喜體不嫉，捨即三善根，善捨數也。
T43n1829_p0052b03║今從所依，故定為體。如《無垢疏》第二卷。
T43n1829_p0052b04║「依處」者，即所緣三界有情，總為三類：一、無苦
T43n1829_p0052b05║無樂，與樂名慈；二、有苦，拔濟名悲；三、有樂，助
T43n1829_p0052b06║喜名喜。於初類起離癡想，於第二類起離瞋
T43n1829_p0052b07║想，於第三類起離貪想。平等令離惡，名捨。此
T43n1829_p0052b08║舉慈境，等取餘三。此各有三，如餘文說。
T43n1829_p0052b09║「福業，謂感善趣異熟等」者，福業於人天受總
T43n1829_p0052b10║異熟。　「及順五趣受」者，四趣受別異熟，其地
T43n1829_p0052b11║獄中受等流果，相似別報，總言順五。有義不
T43n1829_p0052b12║然。《成唯識》說：餘處說彼有等流樂，應知彼依
T43n1829_p0052b13║隨轉理說。故大乘中，彼無善果，由善業故，受
T43n1829_p0052b14║苦輕微，名為得果，更無別報；不同小乘地獄
T43n1829_p0052b15║四塵，許善業感。　又釋：此依數通說五義，別
T43n1829_p0052b16║唯四趣。　又釋：離非天為一，合成六趣，故說
T43n1829_p0052b17║善業順五趣有，地獄實無。
T43n1829_p0052b18║「順不苦不樂受業中，別報唯第四靜慮已上
T43n1829_p0052b19║業」者，此有二義。一云：三定已下有別報受果。
T43n1829_p0052b20║此及《對法》不說有業者，據多分善業感樂受
T43n1829_p0052b21║果，少分善業感捨受果，故略不論。不爾，何故
T43n1829_p0052b22║下地善業不得彼果？二云：三定已下無別善
T43n1829_p0052b23║捨業，第六識中捨果寂靜，下業麁故，善但招
T43n1829_p0052b24║樂，故無捨果。　問：下善業麁，不招捨果；第八
T43n1829_p0052b25║捨果，下業不招。答：總別異故，不應為例。
T43n1829_p0052b26║「順現法受業」等中，此及《對法》皆說有三，從初
T43n1829_p0052b27║為名，現唯別報，餘通總別。前說有二，謂定、不
T43n1829_p0052b28║定。第六十卷說有四業：一、異熟定；二、時分定；
T43n1829_p0052b29║三、二俱定；四、二俱不定。《顯揚》十九說有五業：
T43n1829_p0052c01║一、現法受決定；二、生受決定；三、後受決定；四、
T43n1829_p0052c02║受報決定；五、作業決定。不依於時，但論於報，
T43n1829_p0052c03║故唯二種，有定、不定。若論於時，與報合說，業
T43n1829_p0052c04║但有三，不越此故。時、報相對，合離有四，不說
T43n1829_p0052c05║別時，但總說故。唯依時及果并作業定，說有
T43n1829_p0052c06║五種，除不定故。文雖有異，義理無違，所望別
T43n1829_p0052c07║故。
T43n1829_p0052c08║「學業者，謂若異生」等者，謂諸異生發三乘心
T43n1829_p0052c09║解脫分善已後，皆名為學。學業通有漏、無
T43n1829_p0052c10║漏，無學亦爾。　「非學非不學」者，未發心前諸
T43n1829_p0052c11║異生位一切諸業。六十六中唯說聖者以為
T43n1829_p0052c12║有學，證勝得故；此據所依，合而為論。學者生
T43n1829_p0052c13║得善等，亦名為學，不爾便非，不順彼故。
T43n1829_p0052c14║「見所斷等業中，唯說惡趣不善業是見所斷」
T43n1829_p0052c15║者，此據引業，若兼滿業，通五趣故，故論云
T43n1829_p0052c16║等。五十三云：往惡趣行，唯分別起煩惱能
T43n1829_p0052c17║發。三惡趣中，引滿二業者，分別起故，此偏說
T43n1829_p0052c18║非人中感別惡業，非見道斷，亦非俱生不感
T43n1829_p0052c19║惡趣。無想定等雖亦見斷，非離縛斷，故此不
T43n1829_p0052c20║說，或等言攝。如《唯識論》第八卷疏、《對法》第四
T43n1829_p0052c21║等解。上明十種三門業已。
T43n1829_p0052c22║黑黑等四業中，非福業名黑黑，謂三惡趣總
T43n1829_p0052c23║業，及五趣別惡業。其不動業名白白，謂色、無
T43n1829_p0052c24║色界總別善業。其諸福業名黑白黑白業，謂
T43n1829_p0052c25║欲界人天總業，及順五趣別善業。善為不善
T43n1829_p0052c26║之所怨對，故名黑白黑白業。由未斷黑業故，
T43n1829_p0052c27║其福業得此名；設黑業斷已，是先種類故，亦
T43n1829_p0052c28║名黑白黑白業。此等三種，《對法論》說：若因若
T43n1829_p0052c29║果，俱得其名。黑黑因，染污故，果不可愛樂故；
T43n1829_p0053a01║白白因，不染污故，果可愛樂故；黑白黑白因，
T43n1829_p0053a02║惡雜善故，果惡果所雜故，欲界福業果定為
T43n1829_p0053a03║非福雜故，名黑白黑白。自有非福果不為福
T43n1829_p0053a04║雜故，不名白黑白黑業。《對法》第八及六十六
T43n1829_p0053a05║說黑黑業同此。　彼白白業者，謂三界善業。
T43n1829_p0053a06║黑白黑白業，謂欲界雜業。非一剎那業通善
T43n1829_p0053a07║惡，然依意樂及由方便合說一業，名為雜業。
T43n1829_p0053a08║謂有業，意樂故黑、方便故白，即矯誑心相修
T43n1829_p0053a09║諸善；或有業，意樂故白、方便故黑，即訓弟子
T43n1829_p0053a10║發身語惡。此黑白業通善惡性。此論依福、非
T43n1829_p0053a11║福、不動三業以明黑黑等業，彼論依純雜、善
T43n1829_p0053a12║惡以明黑黑等業，故不相違。又六十六及《對
T43n1829_p0053a13║法》依真實門，此中據隨轉理門。《俱舍》第十
T43n1829_p0053a14║六云：惡色欲界善，能盡彼無漏，應知如次第，
T43n1829_p0053a15║名黑白俱非。若說此論隨順彼宗者，其白白
T43n1829_p0053a16║業應唯色界善。理既不爾，故如前說。
T43n1829_p0053a17║「非黑非白無異熟業能盡諸業」等者，不染污
T43n1829_p0053a18║故，名非黑；非有漏善故，名非白；不招無覆無
T43n1829_p0053a19║記果故，名無異熟業。能斷前三業故，名能盡
T43n1829_p0053a20║諸業。《對法》說為非黑白無異熟業能盡諸業。
T43n1829_p0053a21║彼言非黑者，離煩惱故。白者，一向清淨故，為
T43n1829_p0053a22║簡有漏白善業；生死相違故，名無異熟，此顯
T43n1829_p0053a23║非取一切無漏皆是此業。言能盡諸業，取前
T43n1829_p0053a24║三業之斷對治。《俱舍論》中說此體者：
T43n1829_p0053a25║四法忍離欲，前八無間俱，
T43n1829_p0053a26║十二無漏思，唯盡純黑業。
T43n1829_p0053a27║離欲四靜慮，第九無間思，
T43n1829_p0053a28║一盡雜純黑，四令純白盡。
T43n1829_p0053a29║若依《瑜伽》，應說頌曰：
T43n1829_p0053b01║次第欲界十，前九純黑業，
T43n1829_p0053b02║後一純黑雜，上八純白斷。
T43n1829_p0053b03║唯離欲界欲，依初超第三，
T43n1829_p0053b04║一盡純黑雜，離上一皆斷。
T43n1829_p0053b05║從初超第四，總說有十惡，
T43n1829_p0053b06║前九唯斷黑，第十三皆斷。
T43n1829_p0053b07║菩薩見唯思，金剛三並除。
T43n1829_p0053b08║此說無間道，瑜伽能斷業，
T43n1829_p0053b09║若加行伏滅，皆增除見道。
T43n1829_p0053b10║若依此卷文，二乘見道中，一無間道及漸離
T43n1829_p0053b11║欲前八無間思唯盡黑黑業，第九無間道雙
T43n1829_p0053b12║盡純黑及與雜業；離四靜慮及四無色，第九
T43n1829_p0053b13║無間道唯盡白白業。此依漸次得果者說。
T43n1829_p0053b14║若依初未至及初定超入見道得第三果，一
T43n1829_p0053b15║無間道離純黑及雜。　若先已離上地染，依
T43n1829_p0053b16║四靜慮得第三果，一無間思離純黑及雜，隨
T43n1829_p0053b17║其所應，并白白業。　若從初果取第四果，前
T43n1829_p0053b18║八無間思唯離黑黑業，第九無間思俱離三
T43n1829_p0053b19║業。若諸菩薩見道，一無間思唯離黑黑業；金
T43n1829_p0053b20║剛喻定，一無間思雙斷三業。一切惡業，道生
T43n1829_p0053b21║即斷；一切善業，離緣縛故，要離自地染盡時
T43n1829_p0053b22║盡故，第九無間思方說盡白業。上來所說，說
T43n1829_p0053b23║斷有漏種子思業。若伏現行，唯除見道無無
T43n1829_p0053b24║漏加行，所餘修道並加加行道能伏現行。此
T43n1829_p0053b25║中但說諸無漏業是前三業斷對治故，二乘
T43n1829_p0053b26║解脫道雖亦有斷，及菩薩十地所知障諸對
T43n1829_p0053b27║治所斷，皆非業故，所以不說。故《對法》云：非黑
T43n1829_p0053b28║白等業者，謂於加行、無間道中諸無漏業，是
T43n1829_p0053b29║彼諸業斷對治故。依勝建立故，不取餘勝進
T43n1829_p0053c01║道等皆依別行，亦非全伏諸品業故，所以不
T43n1829_p0053c02║說。上來四業，隨其所應，染淨雖殊，皆思為體。
T43n1829_p0053c03║若依《對法》，應說頌言：
T43n1829_p0053c04║次第欲十思，九斷純黑雜，
T43n1829_p0053c05║後一三俱離，上八唯自盡。
T43n1829_p0053c06║若超證第三，唯一三皆斷。
T43n1829_p0053c07║從初取無學，前八菩薩見，
T43n1829_p0053c08║唯盡純黑雜，金剛皆斷三。
T43n1829_p0053c09║此說無間道，對治能斷業。
T43n1829_p0053c10║若加行伏滅，除見餘皆有，
T43n1829_p0053c11║唯加行無間，能伏盡能斷。
T43n1829_p0053c12║前勝進解脫，無勝用故除，
T43n1829_p0053c13║此說離縛斷，非不生等義。
T43n1829_p0053c14║若依《對法》說前三業，二乘次第得果見道，一
T43n1829_p0053c15║無間思及漸次離欲前八無間思離純黑、雜，
T43n1829_p0053c16║雜通二性故，第九無間思離純黑及雜盡，并
T43n1829_p0053c17║白白業；離四色、四無色，第九無間思唯離白
T43n1829_p0053c18║白業。此依漸次得果說。　若依四靜慮超入
T43n1829_p0053c19║見道得第三果，一無間思亦離三種。　若從
T43n1829_p0053c20║初果超取第四果，前八無間思并菩薩見道
T43n1829_p0053c21║唯離純黑及雜業，第九無間思并菩薩金剛
T43n1829_p0053c22║喻定三業俱離。此說斷種子。若伏現行，唯除
T43n1829_p0053c23║見道，餘一切位皆加加行道，餘義同前。　若
T43n1829_p0053c24║說離縛等斷，義亦不定，應如理思。
T43n1829_p0053c25║五業中，有二復次，合有三釋。一義云：外道善
T43n1829_p0053c26║不善業名曲，障佛法直道故；二、即此曲名
T43n1829_p0053c27║穢，污正法故，污身心故；即此曲、穢名濁，滓惡
T43n1829_p0053c28║法故，溷身心故。皆通一切善不善業。故此論
T43n1829_p0053c29║云：謂即曲業，亦名穢業。即曲、穢業，亦名濁業。
T43n1829_p0054a01║二義云：曲業如前。穢業者，謂內法異生於
T43n1829_p0054a02║佛教中無明、貪、瞋、慢、身、邊見，合名顛倒見者；
T43n1829_p0054a03║見戒取，名住自見取者；邪見，名邪決定者；疑，
T43n1829_p0054a04║名猶豫覺者。隨其所應，或相應、或為近因、或
T43n1829_p0054a05║為遠因，所起善不善三業，名穢業，污正法故、
T43n1829_p0054a06║深穢惡故。即內異生於邪正門俱不決定，以
T43n1829_p0054a07║疑為先，名猶豫覺者所有善不善，名濁業，因
T43n1829_p0054a08║疑所起，極滓穢故、殘惡業故。前穢中，疑因邪
T43n1829_p0054a09║定起，此依不定起，故成差別。不是令障佛法
T43n1829_p0054a10║正道亦得入故，不說內異生亦有曲業。　第
T43n1829_p0054a11║三義云：此之三業並外道起邪解行發，名曲；
T43n1829_p0054a12║即此曲業障有為功德起，故名穢；障證無為
T43n1829_p0054a13║功德，故名濁。皆通善不善三業。　《對法》第八有
T43n1829_p0054a14║二復次，釋前三業。初云：三業障八道，名曲；能
T43n1829_p0054a15║污相續，發生障業，名穢；若依外道顛倒見生，
T43n1829_p0054a16║名濁。唯此濁業稱外道起，不說前二何人所
T43n1829_p0054a17║起，故知理通內外所起。既不別說性，明知通
T43n1829_p0054a18║善惡，然同此復次無過失也。　彼復解云：邊
T43n1829_p0054a19║見、邪見、薩迦耶見，如其次第所發諸業，名曲、
T43n1829_p0054a20║穢、濁。准此，亦唯外道所起。如是三業隨彼煩
T43n1829_p0054a21║惱內外道起，義別說之，非各定體。義雖有異，
T43n1829_p0054a22║亦不相違。不同小乘說曲、穢、濁業，依諂、瞋、貪
T43n1829_p0054a23║生。　於此義中，束為三類：一、外道所起三業
T43n1829_p0054a24║名曲。內法異生復有三聚：一、邪定起穢業；二、
T43n1829_p0054a25║不定起濁業；三、正定起淨業。一切聖者所有
T43n1829_p0054a26║有漏、無漏勝業，名牟尼業。牟尼者，寂默義，此
T43n1829_p0054a27║名寂靜，證寂靜理故。若依下聞慧地中，一切
T43n1829_p0054a28║聖者身中所有身語二業及心為三淨業體。
T43n1829_p0054a29║心者意業，與此不同。彼說聖者身牟尼業唯
T43n1829_p0054b01║取無漏，有漏業名三淨業，不對異生以辨差
T43n1829_p0054b02║別。今此對凡聖內外道異故，清淨業唯在異
T43n1829_p0054b03║生，聖者身中所有三業皆名牟尼業。觀對異
T43n1829_p0054b04║故，亦不相違。　《俱舍論》云：無學身語業，即意
T43n1829_p0054b05║三牟尼，三清淨應知，即諸三妙行。
T43n1829_p0054b06║第九、業過患中，「生現法罪，謂如能為自害」者，
T43n1829_p0054b07║起殺加行，殺業未成，現被他害，當來未必
T43n1829_p0054b08║受，未成重業故。又如在異生先行殺等，被他
T43n1829_p0054b09║現害，後得入聖，不受後罪。或轉後果於現身
T43n1829_p0054b10║受，後更不受，如鴦掘摩羅等，亦名現法罪。指
T43n1829_p0054b11║同如前，能為自害，故云謂如。
T43n1829_p0054b12║受彼所生身心憂苦中，「六種過失」者，此業七
T43n1829_p0054b13║過患中前六種也。既不能成，徒積憂苦，空加
T43n1829_p0054b14║方便，不成事故。　「不能辨」者，無不稱心。
T43n1829_p0054b15║「又有十種過患」者，犯沙彌十戒戒所生憂苦，
T43n1829_p0054b16║從初所犯，故唯說十，不得受具故。
T43n1829_p0054b17║「四種不善業道」者，即五近事戒中前四支戒，
T43n1829_p0054b18║身三語一，業道性戒。飲酒是遮，故此別說。
T43n1829_p0054b19║「闡地迦」者，近事之名，此無所譯，故存梵本。
T43n1829_p0054b20║第三、生雜染中有二：初標四種、後隨別釋。
T43n1829_p0054b21║「欲界三十六處」者，八寒八熱等，如前第四卷
T43n1829_p0054b22║論說。　「色界十八處」，亦爾。　「五十八生」者，欲界
T43n1829_p0054b23║三十六，色界十八，無色有四。
T43n1829_p0054b24║「黑勝生」者，種性業惡，名黑；威勢強故，名勝。或
T43n1829_p0054b25║黑中之極，故名黑勝。　「旃荼羅」者，屠兒也。
T43n1829_p0054b26║　「卜羯娑」者，亦云補羯娑，除糞穢家也。　「若諸
T43n1829_p0054b27║長者大富貴家」者，非剎帝利等種，有勝伎
T43n1829_p0054b28║能，敦直可重，名長者家。　「非黑非白勝生」者，
T43n1829_p0054b29║即吠舍等。
T43n1829_p0054c01║生不定中有五：一、自他更互不定；二、苦樂不
T43n1829_p0054c02║定；三、處處不定；四、佗身不定；五、喻成不定。
T43n1829_p0054c03║又復說言：我觀大地，無小處所可得等者。此
T43n1829_p0054c04║意說言：大地之中，無小處所，汝等從無始來，
T43n1829_p0054c05║於此處所，不曾經受無量生死。意顯從無始
T43n1829_p0054c06║以來，大地之中一一處所，皆受無量生死義。
T43n1829_p0054c07║長讀文勢，義道亦遠。
T43n1829_p0054c08║又復說言：我觀世間有情，不易可得，長夜流轉，
T43n1829_p0054c09║不為汝等母父等者，不易者，難也。難可得諸
T43n1829_p0054c10║有情不為汝之母父，一切皆曾為父母等義。
T43n1829_p0054c11║前為父母更互作義，此皆為故，是二差別。
T43n1829_p0054c12║「軌範師」者，阿遮利耶也。　「親教師」者，鄔波柁
T43n1829_p0054c13║耶也，即和尚阿闍梨。
T43n1829_p0054c14║「廣博脇山」者，舊云毘富羅山，其形狀如非天
T43n1829_p0054c15║脇也。
T43n1829_p0054c16║第四、生流轉中有四：一、問；二、略答；三、重徵；
T43n1829_p0054c17║四、廣釋。初頌標十門、後隨別釋。一、體；二、門；
T43n1829_p0054c18║三、義；四、差別；五、次第；六、難；七、釋詞；八、緣性；
T43n1829_p0054c19║九、分別緣；十、攝諸經。　「體」者，總明緣起三世
T43n1829_p0054c20║分位生，引因果流轉、還滅之體，非是別顯十
T43n1829_p0054c21║二緣生一一別體。一一別體，下差別門當廣
T43n1829_p0054c22║釋，至彼文中具顯別體。
T43n1829_p0054c23║文分為三：初標三相、次隨別釋、後總結之。
T43n1829_p0054c24║三相者：一、從前際，中際生；二、從中際，後際生；
T43n1829_p0054c25║三、從中際，或趣流轉，或趣清淨究竟。前二名
T43n1829_p0054c26║流轉，後一是還滅。流轉者，順生；還滅者，順滅。
T43n1829_p0054c27║過去名前際，現在名中際，未來名後際。現在
T43n1829_p0054c28║中，若不厭逆，便趣流轉；若厭逆之，便趣清
T43n1829_p0054c29║淨。《成唯識》說：十因二果定不同世。今論依此，
T43n1829_p0055a01║故於二世以辨緣生。即彼又說：因中，前七與
T43n1829_p0055a02║愛、取、有或異或同；若二、三、七，各定同世。如
T43n1829_p0055a03║是即顯三際緣生。今此但遮小乘緣起定三
T43n1829_p0055a04║世立、依二世顯，非定唯爾，過去七、現在三、未
T43n1829_p0055a05║來二，為後報業，招異熟故。
T43n1829_p0055a06║別釋中分二：初明初一、後明後二。初中復三：
T43n1829_p0055a07║初明胎生、次明餘三生、後釋三業生處。初中
T43n1829_p0055a08║復三：一、問；二、答；三、結。　「不了前際無明」者，不
T43n1829_p0055a09║了前際世俗、勝義二種苦故，所起二愚。　「世
T43n1829_p0055a10║俗苦」者，謂三惡趣，一切世俗知是苦故；「勝
T43n1829_p0055a11║義苦」者，謂諸人天，殊勝智者知是苦故。《對法》
T43n1829_p0055a12║第七說：迷世俗苦，名異熟愚，起非福行；迷勝
T43n1829_p0055a13║義苦，名真實義愚，起福、不動行。多迷前際，現
T43n1829_p0055a14║二異熟，故說此愚不了前際；理實此愚亦迷
T43n1829_p0055a15║後際，多迷現因，故略不說。　「由此隨業識，乃至
T43n1829_p0055a16║命終，流轉不絕」者，識等五種，識為最勝，識為
T43n1829_p0055a17║報主，皆不離識，總說識名。　或舉初生，故唯
T43n1829_p0055a18║說識。此識等種，名言熏習，先雖已熏，未知生
T43n1829_p0055a19║處，由業招集，當於善惡二趣果生。識隨因轉，
T43n1829_p0055a20║名隨業識。既被熏習，乃至前身命終不絕，能
T43n1829_p0055a21║為現在相續識因。於現在世將生果時，不能
T43n1829_p0055a22║自起，惡藉過去內外貪愛現前滋潤助伴，方
T43n1829_p0055a23║生於前身中。
T43n1829_p0055a24║受支有二：一、受異熟受，緣內身生；二、受境界
T43n1829_p0055a25║受，緣外境起。因此二受，生內外愛，以為能潤。
T43n1829_p0055a26║　前舉隨業識，攝識等五種；今舉內外愛，亦
T43n1829_p0055a27║攝取支。　或內愛名愛，外愛名取，義顯所潤
T43n1829_p0055a28║行等六支轉名前際有，於現在世，果識隨轉，
T43n1829_p0055a29║餘名色等，次第得生。　「相續果識與名色俱，乃
T43n1829_p0055b01║至衰老」等者，若依分位，初七日前名識，七七
T43n1829_p0055b02║日前名名色。今說諸位本末狹寬，以說相依
T43n1829_p0055b03║攝六處等，但言此二乃至衰老，非更無餘。
T43n1829_p0055b04║又於現在生、老支中，因識、名識色生果相
T43n1829_p0055b05║顯，故說其名，非色等支在現在世。九十三
T43n1829_p0055b06║中，識為所依，說識業與異熟果；今說能依，故
T43n1829_p0055b07║言名色業與異熟果。總別異熟，能依、所依別
T43n1829_p0055b08║故。　「由必依託六依轉」者，即名色中所攝六
T43n1829_p0055b09║根。　「是故經言名色緣識」者，此依菩薩逆觀
T43n1829_p0055b10║苦、集，至識、名色更互為緣；觀諦既周，見互為
T43n1829_p0055b11║緣畢，故觀苦、集至識乃止。如九十三廣釋。
T43n1829_p0055b12║「隨其所應，為六識所依」者，非唯說五種中識
T43n1829_p0055b13║種所生現識，彼唯第八，故九十三及此下說，
T43n1829_p0055b14║總依一切相續為名，說六識身，義顯總說一
T43n1829_p0055b15║期身識故。名色緣識，由識執持，識為所依；識
T43n1829_p0055b16║緣名色，杖彼為依，或觀為境。
T43n1829_p0055b17║「若於有色有情聚中，謂欲、色界受化生者，諸根
T43n1829_p0055b18║決定圓滿生」者，《成唯識》說：有色化生初受生
T43n1829_p0055b19║位，雖具五根而未有用，爾時未名六處支
T43n1829_p0055b20║故；初生無色者，雖定有意根而未明了，未名
T43n1829_p0055b21║意處。此中意顯彼諸化生初生剎那，名識支；
T43n1829_p0055b22║此後隨應五根意處未明了來，名名色；次六
T43n1829_p0055b23║根明，名六處；後觸、受支漸漸生長故，雖諸根
T43n1829_p0055b24║決定圓滿，與前差別，識等五支亦有前後。
T43n1829_p0055b25║　問：下界有現色，可為識所依；無色無現色，識
T43n1829_p0055b26║依非色種。答：下識緣現色，名識緣色依；色種
T43n1829_p0055b27║上識緣，說識依色種。
T43n1829_p0055b28║「又由福業，生欲界人天」等者，此三皆據引業
T43n1829_p0055b29║得果。即順生受業、順後受業唯感引業，通
T43n1829_p0055c01║引、滿業方名行支。發此無明，名無明支。潤此
T43n1829_p0055c02║愛、取，名愛、取支。此業所集，名識等五種。此
T43n1829_p0055c03║六所轉，方名有支。此有，生招，名生、老支。即顯
T43n1829_p0055c04║一切現受業、別助當業皆非行支，不爾，福業
T43n1829_p0055c05║應生五趣，此卷前說福業者，謂感欲界善趣
T43n1829_p0055c06║異熟，及順五趣異熟等故。此義廣如《成唯識》
T43n1829_p0055c07║說。由此彼業能所發，能所集，能所潤，能所
T43n1829_p0055c08║生，皆非十二緣起支攝。
T43n1829_p0055c09║釋後二門復分為二：初為二問、後隨別釋。初
T43n1829_p0055c10║釋從中際，後際生中，分二：初釋、後結之。　「受
T43n1829_p0055c11║二種先業果」者：一、內異熟果；二、外增上果。
T43n1829_p0055c12║　「或聞非正法」者，謂現在世。　「或先串習」者，過
T43n1829_p0055c13║去世。此二並是分別起愚，由迷內現自體及
T43n1829_p0055c14║後有愚故發業，由迷外愚故潤生。既迷現內
T43n1829_p0055c15║果，故於後苦不如實知。　「由此新所作業，故
T43n1829_p0055c16║說此識名隨業識」者，謂識種子隨逐業故名。
T43n1829_p0055c17║由行故識生，招集而生，非辨體生，增上緣故。
T43n1829_p0055c18║若初識支唯第八識，通依一期一切識說；通
T43n1829_p0055c19║六識身，即會前際名色能為六識所依亦復
T43n1829_p0055c20║如是。本識是引果，名色種隨；名色是總，六處
T43n1829_p0055c21║種隨；六處為依，觸種隨；觸為能生，受種隨。《唯
T43n1829_p0055c22║識》、《對法》云：此識等五名為所引，無明、行能引
T43n1829_p0055c23║故。即此所引及能引俱為引因，引生、老死。
T43n1829_p0055c24║勢疎遠故，雖皆名引因，識等五種與生、老死
T43n1829_p0055c25║為因緣生，故九十三及此中說獨名引因，論
T43n1829_p0055c26║云由此能引識乃至受一期身故也。非無明、
T43n1829_p0055c27║行非引因攝，能所二引，諸教不同。《成唯識》云：
T43n1829_p0055c28║《瑜伽》說識唯是所引，異熟識種名識支故。《集
T43n1829_p0055c29║論》說：識唯是能引，識中業種名識支故；異熟
T43n1829_p0056a01║識種，名色攝故。《緣起經》說：識支通能所引，業
T43n1829_p0056a02║種、識種俱名識故。識是名色依，非名色攝故。
T43n1829_p0056a03║義顯愛、取、有名為能生，生、老死支名為所生。
T43n1829_p0056a04║《成唯識》說：識等五種由業熏發，雖是同時，而
T43n1829_p0056a05║依主伴、總別、勝劣、因果相異故，諸聖教假說
T43n1829_p0056a06║前後；或依當來、現起分位有次第故，說有
T43n1829_p0056a07║前後。因此亦會前後諸文云：由此識等亦說
T43n1829_p0056a08║現行，因時定無現行義故。　「由此愛故，或發
T43n1829_p0056a09║欲求」者，求生欲界。　「或發有求」者，求生色、無
T43n1829_p0056a10║色界。此二為總，體即是愛，四取為後。初起二
T43n1829_p0056a11║求故，後別生二取。　「即是後有生因所攝」者，
T43n1829_p0056a12║後異熟果辨體、因緣、業、增上緣俱是有支，獨
T43n1829_p0056a13║名生；非愛、取支，非生因攝。《對法》、《唯識》說愛、取、
T43n1829_p0056a14║有近生果故，合名能生，不相違也。　然《對法》
T43n1829_p0056a15║說：謂於因時有能引、所引，謂於果時有能生、
T43n1829_p0056a16║所生者，未熟名因，非無因果；已熟名果，非
T43n1829_p0056a17║無果因。據義各別，亦不相違。　問：能引、所引
T43n1829_p0056a18║二俱引因，能生、所生俱生因攝。答：引同世，俱
T43n1829_p0056a19║引因；生別世，果非因。　問：生別世，果非因；別
T43n1829_p0056a20║世生，因非果。答：熟稱果，因亦果；不招果，果非
T43n1829_p0056a21║因。於此義中，應加思慮。
T43n1829_p0056a22║「此諸行生，或漸或頓」者，胎、卵、濕三支皆漸生，
T43n1829_p0056a23║化生頓起，已如前說。
T43n1829_p0056a24║「或於生處次第現前，或後種子隨逐」等者，有
T43n1829_p0056a25║色界生，次第現前；無色界生，色種隨逐。
T43n1829_p0056a26║還滅中，「於二果諸行」者，謂老與死二果，苦諦
T43n1829_p0056a27║也。　「彼因」者，集諦。　「彼滅」者，滅諦。　「彼趣滅
T43n1829_p0056a28║行」，道諦。九十三說：世尊在昔為菩薩時，悲
T43n1829_p0056a29║愍有情，觀諸緣起。歷觀諦故，先觀現在老
T43n1829_p0056b01║死為首，以三種相如理觀察：一、觀細因；二、觀
T43n1829_p0056b02║麁因；三、觀非不定。感生因緣亦名為生，謂愛、
T43n1829_p0056b03║取、有，即細因緣。其生因體亦名為生，謂是生
T43n1829_p0056b04║支，即麁因緣。觀由有細生，而有老死；亦觀由
T43n1829_p0056b05║麁生，得有老死。當來老死，細生為因，未起果
T43n1829_p0056b06║故；現法老死，麁生為因，現起果故。是名觀察
T43n1829_p0056b07║初二因緣。　非不定者，謂即除彼生處所攝
T43n1829_p0056b08║二種生體，餘定無能與老死果。如是觀察苦
T43n1829_p0056b09║諦之集未為喜足，遂復觀察後集因緣現在
T43n1829_p0056b10║苦諦，謂遍逆觀受、觸、六處、名色與識。既知當
T43n1829_p0056b11║苦現集為因，現集亦由先集所起識為邊際，
T43n1829_p0056b12║現法苦有。如是總觀苦因集起，集因苦生，不
T43n1829_p0056b13║復更觀現苦由何起，不異前故。是故菩薩齊
T43n1829_p0056b14║識退還，却順觀察乃至老死。是苦、集諦觀察
T43n1829_p0056b15║已周，為觀滅諦，始終老死逆次第入，乃至
T43n1829_p0056b16║無明。觀現在苦，云何一切皆當滅盡？謂不造
T43n1829_p0056b17║作無明為緣新業行故。如是歷觀三聖諦已，
T43n1829_p0056b18║次更尋求此滅聖諦，何道何行而能證得？起
T43n1829_p0056b19║宿住念，憶昔所修世間正見令現在前。歷觀
T43n1829_p0056b20║諸諦，遂以正見於諸諦中得入現觀，漸次證
T43n1829_p0056b21║得無上菩提。即是此中四諦觀行，觀緣起理，
T43n1829_p0056b22║得學無學清淨知見。下第十卷亦有此問答，
T43n1829_p0056b23║釋觀黑白品短長不同所由。　又有釋言：於
T43n1829_p0056b24║二果諸行者，謂生、老死二支，諸行麁因及果
T43n1829_p0056b25║二合說故，總觀現在所有苦諦。雖有此釋，斷
T43n1829_p0056b26║行難知，前說為善。
T43n1829_p0056b27║「於彼所緣不如實知，無明觸所生受亦後永斷」
T43n1829_p0056b28║等者，謂有漏觸所生諸受受二果時，於所緣
T43n1829_p0056b29║境不如實知，由此為緣，發起煩惱，發業潤生。
T43n1829_p0056c01║由斷此受，無所依故，無明亦滅，所緣不增，證
T43n1829_p0056c02║無漏慧，名慧解脫。由受斷故，不生貪愛，此相
T43n1829_p0056c03║應心離相應縛，證心解脫。
T43n1829_p0056c04║「次第乃至異熟生觸滅故，異熟生受滅」者，此
T43n1829_p0056c05║已上文明由無明滅故，當來果滅。　「於現法
T43n1829_p0056c06║中，無明滅故，無明觸滅」等者，下明由無明滅
T43n1829_p0056c07║故，現在順無明觸、受等滅。六處等已有，非由
T43n1829_p0056c08║現無明有；不說無明滅，現六處等滅。其觸、受
T43n1829_p0056c09║等隨無明生，獨說隨彼滅；由此所依滅故，能
T43n1829_p0056c10║依受等皆亦隨滅。　「恒受離繫受，非有繫受」
T43n1829_p0056c11║者，諸有漏受離煩惱增繫及無漏受，名離繫
T43n1829_p0056c12║受，非必一切皆無漏受。　「梵行已立」者，滅諦
T43n1829_p0056c13║智道諦滿。　「究竟涅槃。於滅諦滿，顯求涅槃」
T43n1829_p0056c14║者，於佛所得滅諦滿足。
T43n1829_p0056c15║第二門中有八。《對法論》云：識生者，謂眼色為
T43n1829_p0056c16║緣，眼識得生等。外稼成熟者，謂種緣芽，芽
T43n1829_p0056c17║緣莖等。有情世間死生者，謂無明為緣，能生
T43n1829_p0056c18║行等。器世間成壞者，謂一切有情共業增上
T43n1829_p0056c19║力為緣，大地等生等。食任持者，謂四食為
T43n1829_p0056c20║緣，三界有情相續住故。自所作業增上勢力
T43n1829_p0056c21║隨業所得愛非愛果者，謂妙行、惡行為緣，往
T43n1829_p0056c22║善惡趣故。威勢者，謂內證為緣，發神通等最
T43n1829_p0056c23║勝功德。清淨者，謂順解脫分善為緣，次第乃
T43n1829_p0056c24║至得阿羅漢果等。《緣起經》下卷亦解此八門，
T43n1829_p0056c25║然此與《對法》次第不同。故後第十卷明十二
T43n1829_p0056c26║支，此幾門攝。今因緣起汎釋諸緣，故今敘顯，
T43n1829_p0056c27║至後卷中更當廣述。
T43n1829_p0056c28║第三、緣起義中有二：初八義釋緣起、後問答
T43n1829_p0056c29║辨。《對法》及《緣起經》各十一義釋。《對法論》云：
T43n1829_p0057a01║一、離有情義者，無自然我故。此破勝論、犢子
T43n1829_p0057a02║部等我為作者，離彼有情故。二、無常義者，以
T43n1829_p0057a03║非恒故。此破數論自性常住，為萬物本，為緣
T43n1829_p0057a04║成物，故顯無常；亦破大眾部、化地部等十二
T43n1829_p0057a05║緣生是無為法。三、暫住義者，生時過已，無暫
T43n1829_p0057a06║住故。《對法論》亦為剎那義。此破正量部色命
T43n1829_p0057a07║根等諸緣生法，一期四相非剎那故。四、依他
T43n1829_p0057a08║起義者，託眾緣生故。此破自然外道法自然
T43n1829_p0057a09║有，非假因生，故依他起。五、離作用義者，眾緣
T43n1829_p0057a10║作用空故。此破薩婆多有實作用為緣生體，
T43n1829_p0057a11║今顯功能無作用故。六、因果相續不斷義者，
T43n1829_p0057a12║因剎那滅，果剎那生，時分等故，因果相續。
T43n1829_p0057a13║此破斷見外道因果不續；亦遮經部師無去
T43n1829_p0057a14║來世，異熟因果仍不同時，果因斷故。七、因果
T43n1829_p0057a15║相似轉義者，不從一切一切生故，因果相似。
T43n1829_p0057a16║此遮害為正法者計殺羊等為因，後生天上，
T43n1829_p0057a17║即諸善果以不善為因，因果不相似故。今顯
T43n1829_p0057a18║善因得善異熟，惡因亦爾，因果相似。八、自業
T43n1829_p0057a19║所作義者，於餘相續不受果故，自業自受。此
T43n1829_p0057a20║破無因，果非是業，起諸空見論；亦破他作我
T43n1829_p0057a21║受果義，謂諸不平等因論計。《對法論》、《緣起經》
T43n1829_p0057a22║皆自廣釋，恐繁不述。
T43n1829_p0057a23║「為顯因緣所攝染污、清淨義」者，下第十云：十
T43n1829_p0057a24║二支中，四唯雜染，餘通清淨。其四雜染發潤，
T43n1829_p0057a25║善業清淨眷屬亦名清淨。意顯愛道緣生品
T43n1829_p0057a26║名清淨，非愛道緣生品名染污。顯此因緣染
T43n1829_p0057a27║淨緣生，故立緣起。此辨說緣起之意故，因釋
T43n1829_p0057a28║義破他宗中顯自理意。
T43n1829_p0057a29║第四差別中，十二支差別為十二。因解彼彼
T43n1829_p0057b01║法，汎釋一期身中，彼一切非此中所辨，一切
T43n1829_p0057b02║體性皆緣起支。
T43n1829_p0057b03║解無明中有四：十九種、七種、五種、六種。十
T43n1829_p0057b04║九中有三：初指經、次別顯、後結數。別釋七
T43n1829_p0057b05║類：一、世；二、事；三、業報；四、三寶；五、四諦；六、因
T43n1829_p0057b06║果；七、所證。
T43n1829_p0057b07║於因中，「或計自在、世性、士夫、中間」等者，自在
T43n1829_p0057b08║天、冥性、士夫神我，梵王居中間禪，故名中
T43n1829_p0057b09║間，如次配釋。
T43n1829_p0057b10║「無罪、有罪、應修、不應修」者，散釋於因，善惡之
T43n1829_p0057b11║體。　「黑、白、雜」者，釋果之體。果有黑白二分，故
T43n1829_p0057b12║名有分。此十九中，有通俱生，或分別起，世、事、
T43n1829_p0057b13║業果等，通二門故。
T43n1829_p0057b14║七無知攝十九中，「業異熟無知攝移轉」者，業
T43n1829_p0057b15║能招果，迷而不知，執不平等因，故名移轉。或
T43n1829_p0057b16║因果性善惡不定，於此生愚，故名移轉。「染淨
T43n1829_p0057b17║愚」者，所愚因果通善惡故。
T43n1829_p0057b18║五攝十九中，見愚攝八，謂世、事各三，辨因果。
T43n1829_p0057b19║推求名見，體非無明，癡與慧俱，故名見愚。
T43n1829_p0057b20║放逸愚攝三，不知業果，故生放逸。　真實義
T43n1829_p0057b21║愚攝七。增上慢攝一。義愚攝十九，迷義理及
T43n1829_p0057b22║境皆名義愚。
T43n1829_p0057b23║六無知有二：初顯六無知與七相攝、後依能
T43n1829_p0057b24║治及自性辨六差別。「依聞、思、修所治差別，說
T43n1829_p0057b25║前三」者，由聞故知法，其所治名無知；由思故
T43n1829_p0057b26║推搆，其所治名無見；依修故明證，其所治名
T43n1829_p0057b27║無現觀：故云所治差別故，說此三種。
T43n1829_p0057b28║耎、中、上三自性差別故，說黑闇、愚癡、無明黑
T43n1829_p0057b29║闇。此中通說一切無知為支體者，《成唯識》
T43n1829_p0057c01║說：唯取能發正感後世善惡業者。《勝鬘經》說
T43n1829_p0057c02║有五住地：一、見一處住地；二、欲愛住地；三、色
T43n1829_p0057c03║愛住地；四、有愛住地；五、無明住地。前四煩惱
T43n1829_p0057c04║障，後一所知障。彼經自說：無明住地，聲聞、辟
T43n1829_p0057c05║支佛所不能斷，唯有如來佛菩提智所能斷
T43n1829_p0057c06║故。由此定知，是所知障。《唯識》第九與經說同。
T43n1829_p0057c07║煩惱障四中，初一見道斷，後三修道斷。《對法
T43n1829_p0057c08║論》說：發業無明有二：一、真實義愚，發福、不動
T43n1829_p0057c09║行；二、異熟愚，發非福行。此二皆唯見道所斷。
T43n1829_p0057c10║《緣起經》說：諸聖有學不共無明已永斷故，不
T43n1829_p0057c11║造新業。《唯識》亦言：正發業者，唯見所斷，助者
T43n1829_p0057c12║不定。故唯取彼見一處住地所有無明。然此
T43n1829_p0057c13║有三：一、唯發總業；二、唯發別業；三、通發二業。
T43n1829_p0057c14║今取初、後二業無明，故言唯取能發正感後
T43n1829_p0057c15║世善惡業者。然此有四：一、相應，二、不共，三、
T43n1829_p0057c16║纏，四、隨眠，皆能發業。外道、內道異生，放逸、不
T43n1829_p0057c17║放逸，隨其所應，用四無明發業皆別，如《緣
T43n1829_p0057c18║起經》自廣分別。
T43n1829_p0057c19║此中說行通身語意，唯善不善現行種子，假
T43n1829_p0057c20║色及思以為自性。此亦有三，感三果故。為
T43n1829_p0057c21║行支者，亦唯感總及俱之業。《成唯識》云：即彼
T43n1829_p0057c22║所發，乃名為行。由此一切順現受業、別助當
T43n1829_p0057c23║業，皆非行支。即前無明所發之行，乃成行故。
T43n1829_p0057c24║身語業色，名為假色，依思現行種子立故；意
T43n1829_p0057c25║業唯思，成行支體。准此，五識所有善惡既非
T43n1829_p0057c26║行支，明知不能感於總報。
T43n1829_p0057c27║識支中明六識者，前論自會，通依一期六識
T43n1829_p0057c28║身說，非正識支。《成唯識》說：此中識種，謂本識
T43n1829_p0057c29║因，故唯取行所集當來第八識種名為識支。
T43n1829_p0058a01║初結生故，總異熟故，不說餘識為識支體。此
T43n1829_p0058a02║唯種子，不取現行。此中說種所生果識為識
T43n1829_p0058a03║支體，及《十地經》云：如無明有子時、果時，識等
T43n1829_p0058a04║皆爾者。《唯識》會云：或依當來說有現行，因時
T43n1829_p0058a05║定無現行義，故說識、名色初入母胎互為緣
T43n1829_p0058a06║等，然依當起，非正種子。
T43n1829_p0058a07║名色中，初解四蘊名、後解色蘊色。
T43n1829_p0058a08║「欲界具十及法處所攝假色」者，法處實色，謂
T43n1829_p0058a09║勝定果，欲界無定，故說為無，多分有假，故
T43n1829_p0058a10║為簡別。上界之中，假實通有。　「然非一切」者，
T43n1829_p0058a11║無不律儀及別解脫故，鏡像水月彼亦無故。
T43n1829_p0058a12║下界假中，雖無定、道共戒之色，律儀、不律儀
T43n1829_p0058a13║異類皆有，故不簡別。上界唯有律儀，顯無不
T43n1829_p0058a14║律儀，故言非一切。此中通說種子、現行、當來、
T43n1829_p0058a15║現在名色等四，非實支體。《成唯識》說：除後三
T43n1829_p0058a16║因，餘因皆是名色種攝。　後之三因，如名次
T43n1829_p0058a17║第，即後三種。此說五支不雜體性。異熟六根
T43n1829_p0058a18║種，名六處；異熟觸、受種，名觸、受支。除本識種
T43n1829_p0058a19║及此後三種，餘諸蘊異熟種皆名色支。經說
T43n1829_p0058a20║名，謂非色四蘊；色，謂羯邏藍等者，此依雜體，
T43n1829_p0058a21║非說別體。不爾，如何得成五蘊？或通依非異
T43n1829_p0058a22║熟名色五蘊，說識初生更互為緣，第七識等
T43n1829_p0058a23║名名中識故。若雜體者，《唯識論》云：或名色
T43n1829_p0058a24║種總攝五因，於中隨勝立餘四種。六處與識，
T43n1829_p0058a25║總別亦然。具如彼疏釋。此等唯種，說現行
T43n1829_p0058a26║者，准識支會。《對法》第一云：眼處者，謂眼曾現
T43n1829_p0058a27║見色，不言當見；今此據實，處通三世。《對法》
T43n1829_p0058a28║依處義增，唯說過現生，未來六行勝故，亦不
T43n1829_p0058a29║相違。
T43n1829_p0058b01║「受唯捨受，兼苦樂」者，一業通招總別果故，
T43n1829_p0058b02║亦依一期所有受說。不爾，唯應說捨受支，總
T43n1829_p0058b03║報主故。
T43n1829_p0058b04║第十卷
T43n1829_p0058b05║第四差別中，上解七引因支，下解五能生、所
T43n1829_p0058b06║生支。愛支，體唯煩惱中貪。此雖通緣內外二
T43n1829_p0058b07║果，諸論多取緣外境愛，因迷外境增上果愚，
T43n1829_p0058b08║緣境界受所發生故。
T43n1829_p0058b09║取支通以一切煩惱以為自體。四取之體，如
T43n1829_p0058b10║前已說，此支唯以能所取全，所為取中取隨
T43n1829_p0058b11║順煩惱，不取餘法。五十九云：當言全界一切
T43n1829_p0058b12║煩惱皆能結生。愛既唯貪，故取通攝諸煩惱
T43n1829_p0058b13║盡。然此中說緣四取貪為取支者，與《十地經》
T43n1829_p0058b14║同，彼云：愛增上名取。《成唯識》說：於潤業位，愛
T43n1829_p0058b15║力偏增，說愛如水，能沃潤故，要數溉灌，方生
T43n1829_p0058b16║有芽，且依初後，分愛、取二。雖取支中攝諸煩
T43n1829_p0058b17║惱，而愛潤勝，說是愛增。故彼此文不相乖返。
T43n1829_p0058b18║愛、取二支通現及種，俱能潤故；愛望於取，成
T43n1829_p0058b19║因緣故。
T43n1829_p0058b20║有支中，初解三有、後明七有。欲界有十有。
T43n1829_p0058b21║一、前時有，生剎那後，死剎那前，此兩中間，名
T43n1829_p0058b22║前時有；二、業有謂行支，愛、取潤故，能有當
T43n1829_p0058b23║果，名業有；三、死有，末後正死一剎那時；四、中
T43n1829_p0058b24║有，死剎那後，生剎那前，二趣中間，名中有；五、
T43n1829_p0058b25║生有，趣生初位一剎那時。餘五趣有。此五
T43n1829_p0058b26║為總，前五為別；前五寬通，後五體狹，業有、中
T43n1829_p0058b27║有非後五故。　有者，所有，體即異熟業之一
T43n1829_p0058b28║種。能有名有，餘皆所有。《成唯識》說：始從中有
T43n1829_p0058b29║至本有中，未衰變來，皆生支攝，故此中有，
T43n1829_p0058b30║所有中收。　色界有六有，除四趣故。　無色
T43n1829_p0058c01║有五有，又除中有故。今此有支唯是業支，說
T43n1829_p0058c02║先作行煩惱攝受故。《成唯識》說：愛、取合潤，能
T43n1829_p0058c03║引業種及所引因，轉名為有，俱能近有、後有
T43n1829_p0058c04║果故。彼意說行及識等五，為愛、取潤，轉名有
T43n1829_p0058c05║支，體唯種子，是所潤故，能生果故。今此總言
T43n1829_p0058c06║十有名有，能有、所有合名為有，汎解有義，非
T43n1829_p0058c07║唯解有支，此唯業有一是有支。《唯識》會此云：
T43n1829_p0058c08║有處唯說業種名有，此能正感異熟果故。彼
T43n1829_p0058c09║復會云：復有唯說五種名有，親生當來識等
T43n1829_p0058c10║種故。　其七有者，五趣體有，受用果故；趣方
T43n1829_p0058c11║便中有，二趣中間故。此六為所有，業為能有，
T43n1829_p0058c12║能引諸有故，故合成七。前時有、死有、生有，即
T43n1829_p0058c13║五趣有而別施設，故不建立。
T43n1829_p0058c14║生支中，初別釋十句、後略義結。初四句說胎、
T43n1829_p0058c15║卵二生，次一句濕、化二生。　「身分頓起」者，謂
T43n1829_p0058c16║支分頓生。其化生諸根頓生，謂手足等，支分
T43n1829_p0058c17║亦爾；濕生不然，謂根漸生，支分頓起。與前
T43n1829_p0058c18║卷說胎、卵、濕生諸根漸起，亦不相違。　下之
T43n1829_p0058c19║五句通四生有。　「蘊得」，謂蘊體起。　「界得」，謂
T43n1829_p0058c20║蘊種子，蘊因緣性。　蘊得，現行成就；界得，種
T43n1829_p0058c21║子成就；「處得」，通現、種；餘三緣成就。
T43n1829_p0058c22║略義中有六句。　「自性」，攝生及出現兩句。
T43n1829_p0058c23║　「生處位」，攝等生、趣、起三句。　「所生」，攝蘊得一
T43n1829_p0058c24║句。　「因緣所攝」，攝界得、處得兩句。　「任持所
T43n1829_p0058c25║引」，攝諸蘊生起一句。　「俱生依持」，攝命根出
T43n1829_p0058c26║現一句。義意可知。
T43n1829_p0058c27║老死支有二：初解老、後解死。老支有二：初別
T43n1829_p0058c28║釋十七句、後結略義。結有十句：初六句，各攝
T43n1829_p0058c29║一句；第七「威儀變壞」，攝五句，謂第七句至第
T43n1829_p0059a01║十一句；第八句「無色諸根變壞」，攝第十二、十
T43n1829_p0059a02║三兩句；第九「有色諸根變壞」，攝第十四、十五
T43n1829_p0059a03║兩句；第十「時分已過，壽量將盡」，攝第十六、十
T43n1829_p0059a04║七兩句。　死中有二：初別釋十一句、後結略
T43n1829_p0059a05║義。有四句。　「若死」，攝初兩句，正死體故。　「若
T43n1829_p0059a06║死法」，攝第三、第四句，解支、不解支，五趣死時
T43n1829_p0059a07║之軌法故。　「若死差別」，攝第五句下六句。「若
T43n1829_p0059a08║死後位」，攝第十一句。　「死魔業」者，即正死體，
T43n1829_p0059a09║死魔作用也，此亦死差別攝。或取死後識離
T43n1829_p0059a10║身已，名為死魔，故亦說是死後位攝。此生、死
T43n1829_p0059a11║二支，隨其所應，五蘊為性。現行苦故，唯取現
T43n1829_p0059a12║行；與有合說，或通種子。《成唯識》云：謂從中有
T43n1829_p0059a13║至本有中，未衰變來，皆生支攝。中有末位
T43n1829_p0059a14║設起愛心，緣當果起，仍是生支，由前將死，愛、
T43n1829_p0059a15║取潤有，能有中有及當生故。諸衰變位，總名
T43n1829_p0059a16║為老；身壞命終，乃名為死。
T43n1829_p0059a17║上解第四、差別門訖。下解第五、緣起次第門。
T43n1829_p0059a18║論有三釋。初復次中，「由邪行故，令心顛倒」等
T43n1829_p0059a19║者，有義：識等五支，並依後際當生、老死五現
T43n1829_p0059a20║起位說因五支，非依五支在因位說，故《成唯
T43n1829_p0059a21║識》：因位難知差別相故，依當果位別立五支。
T43n1829_p0059a22║若依此義，心顛倒者，謂隨業識現思名行，種
T43n1829_p0059a23║業名識，說名色支結生相續故。《對法》亦說：由
T43n1829_p0059a24║名色生已，得豫有情眾同分數。彼說名色初
T43n1829_p0059a25║受生故。《唯識》會云：識中業種名識支故。　「諸
T43n1829_p0059a26║根圓滿」，謂六處支。　「二受用境」，謂觸、受支。觸
T43n1829_p0059a27║引受生，俱受用境，故《俱舍》說名隨觸、受。「耽著」
T43n1829_p0059a28║者，緣現在愛。「悕求」者，緣未來愛。合名愛支。
T43n1829_p0059a29║　「煩惱滋長」，謂取支。此中但說業為有支，如
T43n1829_p0059b01║前已會，餘支可解。　有義：合依三際以辨次
T43n1829_p0059b02║第，無明、行、識在過去世。　心顛倒者，識等五
T43n1829_p0059b03║種，並名為心，不離識故，識為主故。由邪行熏
T43n1829_p0059b04║發，當有趣生故，心名顛倒。略而不說正行熏
T43n1829_p0059b05║發。准後愛、取潤後有業，知於前際亦潤行心，
T43n1829_p0059b06║故略不論前際愛、取、有。其名色結生下四支
T43n1829_p0059b07║是過去世生、老死支。《成唯識》說：然所生果若
T43n1829_p0059b08║在未來，為生厭故，說生、老死；若在現在，為令
T43n1829_p0059b09║了知分位相生，說識等五。彼說識支初入母
T43n1829_p0059b10║胎，此說名色，故但四支。由現在受，發生貪愛，
T43n1829_p0059b11║煩惱滋長，潤後有業，乃至當來有生、老死。但
T43n1829_p0059b12║說潤業，不說發者，准於前際，知發業故。此乃
T43n1829_p0059b13║影彰過去說發，不說潤業，現在說潤，不說發
T43n1829_p0059b14║業；未來說生、老死，不說名色等，現在說名色
T43n1829_p0059b15║等，不說生、老死。二燈二炬，影顯知故。欲顯因
T43n1829_p0059b16║果三際不斷，善順小乘，故作是說。
T43n1829_p0059b17║第二復次，唯依二際建立。其「內身緣」者，發業
T43n1829_p0059b18║引生門。　「境界緣」者，潤生果起門。　「起我執
T43n1829_p0059b19║等愚」者，是相應癡。　或因此起彼，是不共癡。
T43n1829_p0059b20║　「即隨彼業，多起尋思」者，此謂現行識。　「由
T43n1829_p0059b21║業與識為助伴」者，種識，業所熏種為助伴故。
T43n1829_p0059b22║其名色等種，此皆名識故。「能招感當來三苦」：
T43n1829_p0059b23║一、「根初起苦」，謂名色，身、意二根初起故；二、「根
T43n1829_p0059b24║圓滿苦」，謂六處；三、「受用境界苦」，謂觸。即是
T43n1829_p0059b25║合以名言、有分二種能生，理實應有識、受二
T43n1829_p0059b26║果。識稱為種，故果中無；受稱外受，內果中
T43n1829_p0059b27║無。愛必因受方得起故，受前際無；後際說
T43n1829_p0059b28║有，前際觸後說當受故。各望有別。　「依觸緣
T43n1829_p0059b29║受，發起於愛」者，愛支。　「廣起追求」下，是取支。
T43n1829_p0059c01║　「由事業門」者，門者所以，謂淨行事王等業。
T43n1829_p0059c02║　「利養門」者，謂坐臥、耕田等。此二外欲境起，
T43n1829_p0059c03║名欲求。　「或由戒禁門」者，謂邪願戒禁所。
T43n1829_p0059c04║　「或由解脫門」者，謂見取。由初二門發起外欲
T43n1829_p0059c05║求；由戒禁門起內身求，求當來樂果身故；由
T43n1829_p0059c06║解脫門起邪解脫求。　有義：事業門，謂欲取；
T43n1829_p0059c07║利養門，謂見取，為利養故，其執見勝；戒禁門
T43n1829_p0059c08║者，謂戒禁取；解脫門者，謂我語取，諦故、住
T43n1829_p0059c09║故、執我自性為解脫故。因此四取，發起三求：
T43n1829_p0059c10║一、欲求，多求五欲故；二、內身求，即有求，求自
T43n1829_p0059c11║體故；三、邪解脫求，即邪梵行求，求邪解脫故。
T43n1829_p0059c12║起此求時，「令先所起四取煩惱及業」者，謂
T43n1829_p0059c13║業是有支，無明為發業緣，令當果生，無明非
T43n1829_p0059c14║是有支。
T43n1829_p0059c15║第三復次中，有「三有情聚」者，前二復次染淨
T43n1829_p0059c16║緣起，今此唯依求淨者說。「樂世間清淨」者，
T43n1829_p0059c17║不樂出世，樂人天，故名清淨，然愚癡故，亦造
T43n1829_p0059c18║非福。　「或起追悔所引」者，樂清淨故，悔非福
T43n1829_p0059c19║業，或癡不解悔。因此三業。　「觀喜所引心相
T43n1829_p0059c20║續住」者，謂歡喜心所熏成種相續而住，即是
T43n1829_p0059c21║識支。以此為因，由非福者，下業；由福者，中業；
T43n1829_p0059c22║由不動者，上業。於當生處亦皆能感三苦果，
T43n1829_p0059c23║種名識支，現行名名色等。不說受等，義准前
T43n1829_p0059c24║釋。　樂著境界者，謂受、愛、取。其有、生、老死三
T43n1829_p0059c25║因著境有，亦得彼名。《緣起經》中具釋次第，
T43n1829_p0059c26║恐繁不述。
T43n1829_p0059c27║第六、釋難中有二問答。初問逆次第中，「如世
T43n1829_p0059c28║尊言：新名色滅與上首法」者，此引經證，先觀
T43n1829_p0059c29║緣起，後際生、老死是前際名色等果。前來總
T43n1829_p0059c30║說名色結生，名色體寬，總攝餘支，但言名色
T43n1829_p0060a01║已說餘訖。言新名色，前際所集名色種子後
T43n1829_p0060a02║現行者，稱之為新；若已生起，不名為新。夫觀
T43n1829_p0060a03║法者，先果後因，故說生、老死為初，新名色滅
T43n1829_p0060a04║為首。《緣起經》說：如病、病因、病滅、良藥。故逆次
T43n1829_p0060a05║第，生、老死為初。
T43n1829_p0060a06║「問：何故不言諸無明滅為上首耶」者，此問次
T43n1829_p0060a07║前所引經說名色為上首滅，何故彼經不說
T43n1829_p0060a08║無明為先首滅。　「答：依心解脫者而施設故」等
T43n1829_p0060a09║者，此意釋言：未入聖前，初資糧位先順次
T43n1829_p0060a10║第觀，加行道中逆次第觀，起四十四智、七十
T43n1829_p0060a11║七智等；入見道等，順次第斷故，無明滅即行
T43n1829_p0060a12║滅等。依止無學解脫身中，現在名色為先，受
T43n1829_p0060a13║為後，四支種子不能為因生未來世生、老死
T43n1829_p0060a14║果。　此說苦因不能生，下顯由受滅，當苦不
T43n1829_p0060a15║起。謂解脫者現受境時，愛及隨眠，即愛、取支，
T43n1829_p0060a16║由聖道力永拔不起，名能潤煩惱集諦永滅。
T43n1829_p0060a17║此因永滅故，先所引因名色等種當不生果，
T43n1829_p0060a18║名餘支滅。此言意顯現在名色所有種子不
T43n1829_p0060a19║生當果，先觀苦諦故，以名色滅為上首。此滅
T43n1829_p0060a20║由何？由彼能潤集諦所攝愛、取等滅故，名色
T43n1829_p0060a21║等種當不生果。名色等種是當來世生、老死
T43n1829_p0060a22║因緣，親因緣故，說此先滅；無明等疎，後始
T43n1829_p0060a23║觀察，能潤因故，不說無明為先首滅。故得無
T43n1829_p0060a24║學已，觀云由誰無故，老死無等？餘次第滅，准
T43n1829_p0060a25║此應知。
T43n1829_p0060a26║第七、釋詞者，釋緣起義中，有五種。「依字釋名」
T43n1829_p0060a27║者，由煩惱繫縛為緣，諸趣數數生起，故名緣
T43n1829_p0060a28║起。依緣字、起字，釋緣起字，故名依字。　「依剎
T43n1829_p0060a29║那義釋」者，簡大眾部、化地部等緣起是無為，
T43n1829_p0060b01║亦破正量部一期四相義。　「眾緣過去而不捨
T43n1829_p0060b02║離」等者，若依分位，前十支為緣，後二支為起。
T43n1829_p0060b03║前支具有因緣等四，雖復剎那滅入過去，種
T43n1829_p0060b04║在身中而不捨離，故依自身，後果生起。或十
T43n1829_p0060b05║二支，前一一為緣，後一一為起。　「此有故彼有」
T43n1829_p0060b06║者，顯無作緣生義。　「此生故彼生」者，顯無常
T43n1829_p0060b07║緣生義。　「非餘」者，唯由有緣，果法得有，非緣
T43n1829_p0060b08║有實作用能生果法，亦非無生法為因故，少
T43n1829_p0060b09║所生法而得成立。無作、無常二種為緣，非餘
T43n1829_p0060b10║作用及非無生二種為因，故言非餘。此簡自
T43n1829_p0060b11║在天等有實作用，及計無為能為緣起，以釋
T43n1829_p0060b12║其名。　第四釋中，屢屢逢緣，數數緣續起，故
T43n1829_p0060b13║名緣起。　「於過去世覺緣性已，等相續起」者，
T43n1829_p0060b14║初證菩提時覺悟緣，悟已後為有情平等發
T43n1829_p0060b15║起語言說之，故名緣起。自利稱緣，利他名起，
T43n1829_p0060b16║即是法輪展轉說義。
T43n1829_p0060b17║第八、四緣義中有二：一、四緣；二、二因。《成唯識》
T43n1829_p0060b18║說：諸支相望，增上定有，餘之三緣，有無不定。
T43n1829_p0060b19║《緣起經》中，依決定有，唯說有一，謂增上緣。愛
T43n1829_p0060b20║望於取，有望於生，有因緣義。若說識支是業
T43n1829_p0060b21║種者，行望於識，亦作因緣，餘支相望，無因緣
T43n1829_p0060b22║義。而《集論》說無明望行有因緣者，依無明時
T43n1829_p0060b23║業習氣說，無明俱故，假說無明，實是行種。
T43n1829_p0060b24║會此文云：《瑜伽論》說諸支相望無因緣者，依
T43n1829_p0060b25║現愛、取，唯業有說。別聊簡云：無明望行，愛望
T43n1829_p0060b26║於取，生望老死，有等無間及所緣緣。此以無
T43n1829_p0060b27║色望無色支。有望於生，受望於愛，無等無間，
T43n1829_p0060b28║有所緣緣。此以有色支望無色支。餘支相望，
T43n1829_p0060b29║二俱非有。此文總說，彼文別顯，應如彼釋。
T43n1829_p0060c01║　「有色望有色」者，謂名色中，色望五處，業有
T43n1829_p0060c02║望色生，色生望色老死。「無色望有色」者，無明
T43n1829_p0060c03║望色行，名望五處，無色生望色老死。此中不
T43n1829_p0060c04║說非業有，故不說之。　此中且依隣近順次
T43n1829_p0060c05║不相雜亂實緣起說，異此相望，為緣不定，
T43n1829_p0060c06║諸聰慧者，如理應思。
T43n1829_p0060c07║「問：何故說言依因果體性建立緣起耶」等者，
T43n1829_p0060c08║此中問意，因通四緣，何無因緣？此中答意，
T43n1829_p0060c09║十因之中，引發、牽引、生起、定異、同事、不
T43n1829_p0060c10║相違中雖有因緣，其定異因有別性生，同事、
T43n1829_p0060c11║不相違體通疎遠，此略不論。　其引發、牽引、
T43n1829_p0060c12║生起，尋名釋義，應有因緣，但依現行相望，名
T43n1829_p0060c13║引發因。依潤未潤位行有等中業習氣說故，
T43n1829_p0060c14║是增上而非因緣，不遮愛種望取、生種望老
T43n1829_p0060c15║死為引發因，有因緣義；亦不遮未潤位中識
T43n1829_p0060c16║等五種望生、老死為牽引因，已潤有中識等
T43n1829_p0060c17║五種望生、老死為生起因，有因緣義。所望別
T43n1829_p0060c18║故，亦不相違。
T43n1829_p0060c19║生、引二因中，識等乃至於生、老死位所攝諸
T43n1829_p0060c20║支，為生、引因果者，此說識支結生相續，能引、
T43n1829_p0060c21║所引一時而有，去果相遠，俱名引因；能生與
T43n1829_p0060c22║果，二世別故，親近能生，獨名生因。《成唯識》說：
T43n1829_p0060c23║生近正果，名曰生因；引遠殘果，說名引因。所
T43n1829_p0060c24║釋諸門，皆如彼疏。三性十因，如《樞要》說。此說
T43n1829_p0060c25║雜染，故不違餘。
T43n1829_p0060c26║第九、分別緣中，合以二十七門分別。
T43n1829_p0060c27║第一、一一支因問分別。無明有二問答。　「有
T43n1829_p0060c28║生雜染，業煩惱力之所熏發」等者，謂生雜染
T43n1829_p0060c29║由業雜染起，業雜染起由煩惱雜染，故言由
T43n1829_p0061a01║彼之所熏發。　業體謂行，初因即以無明為
T43n1829_p0061a02║體。雖諸煩惱皆業初因，無明獨有十一勝事，
T43n1829_p0061a03║故偏說之，謂所緣等，廣如經說。《俱舍》云：無明
T43n1829_p0061a04║不說因，生支應有始，老死不說果，生死應有
T43n1829_p0061a05║終。從惑生惑業，從業生於事，從事事惑生，有
T43n1829_p0061a06║支理唯此。故十二支無始輪迴。
T43n1829_p0061a07║行有三問答。初、「由不了達世俗苦因為緣，起
T43n1829_p0061a08║非福行」等者，三惡趣苦，相狀易知，名世俗苦；
T43n1829_p0061a09║人天趣苦，微隱難了，聖智所知，名勝義苦。
T43n1829_p0061a10║或有釋言：八苦之中，《對法論》說前七苦名世
T43n1829_p0061a11║俗苦，第八苦名勝義苦。　若作此釋，第八行
T43n1829_p0061a12║苦既通五趣，應唯迷惡趣亦起福、不動業；前
T43n1829_p0061a13║之七苦既通人天，應唯迷善趣亦造非福業。
T43n1829_p0061a14║苦苦、壞苦、行苦等三通五趣故。由此故知前
T43n1829_p0061a15║釋為善。　彼世俗、勝義苦，依別麁細、易難知
T43n1829_p0061a16║說；此世俗、勝義苦，依趣總相、凡聖境說，亦不
T43n1829_p0061a17║相違。　福、不動業，近因等起，唯是善思；遠因
T43n1829_p0061a18║等起，以無明發，迷當果故，說癡為緣。若非福
T43n1829_p0061a19║業，近因亦以無明為緣，迷當果故。
T43n1829_p0061a20║「答：此中通說福、非福、不動業緣」等者，三不善
T43n1829_p0061a21║根唯生非福，癡不善根通福、不動。故《唯識》說：
T43n1829_p0061a22║有下無明能發上行。不爾，初伏下地染者所
T43n1829_p0061a23║起上定，應非行支，彼地無明猶未起故。故癡
T43n1829_p0061a24║不善根通發三業。　問：發業有助正，說正無
T43n1829_p0061a25║助法；潤生有正助，說正無助法。答：一因不假
T43n1829_p0061a26║多，說正無助發；資緣必假數，故正助俱陳。
T43n1829_p0061a27║　「依發一切行緣而說」等者，不但唯說身語行
T43n1829_p0061a28║緣，故不說思為身語緣。及依生善、染污思緣
T43n1829_p0061a29║而說故，說無明為緣，不說無記行緣，身語二
T43n1829_p0061b01║行唯無記故、但說無明發諸行故、近能發起
T43n1829_p0061b02║身語意三善染行故。
T43n1829_p0061b03║「識能為彼新生因故」等者，由識入胎為新生
T43n1829_p0061b04║因，總報能為別報緣故。或由識種為名色親
T43n1829_p0061b05║因，令新生故。此說名色初結生義。准下識
T43n1829_p0061b06║入胎，前說為善。又三界生，識因必遍，故此偏
T43n1829_p0061b07║說。
T43n1829_p0061b08║「又六處勝故，由六處攝二種」者，六處攝六根、
T43n1829_p0061b09║六識二和。或六根即攝餘二，識及法故。前說
T43n1829_p0061b10║境別，今說境通。
T43n1829_p0061b11║「觸是彼近因故」者，《唯識》云：謂觸所取可意等
T43n1829_p0061b12║相，與受所取攝受等相，近相隣近，引發勝
T43n1829_p0061b13║故。
T43n1829_p0061b14║「如受等力故，於相似境或求和合，或求別離」
T43n1829_p0061b15║者，謂受境與愛境相似。於樂受境愛求和合，
T43n1829_p0061b16║於苦受境愛求別離，名相似境，故說愛以受
T43n1829_p0061b17║支為緣。無明但於內外二受生滅等相不如
T43n1829_p0061b18║實知，不能制心，而起不了行相。愛不親順，不
T43n1829_p0061b19║說為緣。若疎由迷而起愛者，亦有緣義，非如
T43n1829_p0061b20║受親，故論說緣。
T43n1829_p0061b21║「由希望生故，於追求時，能發隨眠」等者，由愛
T43n1829_p0061b22║希求勝境和合、惡境別離，而熏種子，發取隨
T43n1829_p0061b23║眠及順取法，愛取勝故，說愛取為緣。
T43n1829_p0061b24║「問：前已說無明為緣，發起業有」者，善不善業、
T43n1829_p0061b25║潤已未潤，皆名為有，能有果故。今依潤已，能
T43n1829_p0061b26║近有果，獨得有名；未潤已前，初造離增，名
T43n1829_p0061b27║之為行。依義勝異，各得一名。今依通義，故言
T43n1829_p0061b28║無明發起業有，即是行也。
T43n1829_p0061b29║第二、分別中，「三是煩惱道」等者，《成唯識》云：無
T43n1829_p0061c01║明、愛、取是惑所攝，即此三也；行、有一分是業
T43n1829_p0061c02║所攝，即此二也。彼會此云：有處說業全攝有
T43n1829_p0061c03║者，應知彼依業有說故。會《對法》等云：有處說
T43n1829_p0061c04║識，業所攝者，彼說業種為識支故。　「餘是苦
T43n1829_p0061c05║道」者，准此即是餘之七支，以合說有，是業道
T43n1829_p0061c06║故。《成唯識》云：七、有一分是苦所攝，識等五
T43n1829_p0061c07║種轉名有故。
T43n1829_p0061c08║第三、分別因果中有二重，初依十二支次第
T43n1829_p0061c09║相望為因果。　「三唯是因」者，無明、愛、取，發業
T43n1829_p0061c10║潤生之根本故。　「二唯果」者，謂生、老死，是前
T43n1829_p0061c11║十支所生果故。此重依三雜染及種現之因
T43n1829_p0061c12║果，所望別故。　總束緣生為因果者，略有五
T43n1829_p0061c13║重：一、等起門，謂前前為因，後後為果，即此
T43n1829_p0061c14║初言「初一唯因」等是。　二、本末因果，此第二
T43n1829_p0061c15║亦是煩惱為本，故「三唯是因」等，此下亦云
T43n1829_p0061c16║前六支及愛、取、有是因分，後二支為果分，受
T43n1829_p0061c17║通二種，亦依本末以辨因果。　三、異熟非異
T43n1829_p0061c18║熟因果。五十六云：又現世果所攝五支，及未
T43n1829_p0061c19║來果所攝二支，總名果所攝緣起；當知餘支，
T43n1829_p0061c20║因所攝緣起。《中邊》上卷亦云：因雜染者，謂煩
T43n1829_p0061c21║惱、業分；果雜染者，謂所餘分。　四、熟未熟因
T43n1829_p0061c22║果。《對法論》云：因時有能引、所引，即前七支；於
T43n1829_p0061c23║果時有能生、所生，謂後五支。謂由無明成熟
T43n1829_p0061c24║愛、取，彼增長故，行等六支熟名有故，生、老二
T43n1829_p0061c25║支是所成熟。　五、分位因果，即前生、引二因
T43n1829_p0061c26║云能引及能生，合十支名因，後二支為果。
T43n1829_p0061c27║《唯識》亦云：十因二果定不同世。雖諸門說，五
T43n1829_p0061c28║義不同，所望有殊，理無乖返。
T43n1829_p0061c29║四、「三是獨相，行等是雜相」者，《成唯識》云：無明、
T43n1829_p0062a01║愛、取，說名獨相，不與餘支相交雜故；餘是雜
T43n1829_p0062a02║相。　「謂能引愛非愛果」者，體即行支，未潤已
T43n1829_p0062a03║前，名引因故。　「及能生趣差別」者，謂即有支，
T43n1829_p0062a04║由行被潤，轉名為有，能生支故。　「識與名色、
T43n1829_p0062a05║六處一分有雜相」者，顯此三支有二種雜：一、
T43n1829_p0062a06║現為果時，與當果雜，後門雜是；二、因支相望，
T43n1829_p0062a07║自體亦雜。今問此事，謂即一識得名色、六處
T43n1829_p0062a08║三種別名；觸、受非識，故不問雜。　「依雜染」者，
T43n1829_p0062a09║謂識支。謂前文說由邪行故，令心顛倒，顛倒
T43n1829_p0062a10║現識既熏種子，即名色支。　「依潤時」者，即識
T43n1829_p0062a11║種子為愛、取潤，初結生位，名名色支。　「依轉
T43n1829_p0062a12║時」者，即此名色六根起時，名六處支，非六
T43n1829_p0062a13║處等全唯是識，皆有識故，是故成雜。　「別顯
T43n1829_p0062a14║苦相」者，識等五種，生現行位，顯三苦相，名生、
T43n1829_p0062a15║老、死。現在因，苦相猶未能顯名識等五；至現
T43n1829_p0062a16║行位，顯此五種所引生果，前後位別，名生、老
T43n1829_p0062a17║死。故言「及顯引生差別因」。
T43n1829_p0062a18║釋經中緣起、和合、起、緣起及緣生。「謂諸行生
T43n1829_p0062a19║起法性，是名緣起」者，能令諸行生起法性，名
T43n1829_p0062a20║緣起；所生，名緣生。故《對法》云：因名緣起，果名
T43n1829_p0062a21║緣生。
T43n1829_p0062a22║五、四諦攝中，此說七支皆苦諦已，說餘五支
T43n1829_p0062a23║唯集諦說，欲顯二諦體差別故，非五支全是
T43n1829_p0062a24║集諦。《成唯識》云：皆苦諦攝，取蘊性故。五亦集
T43n1829_p0062a25║諦攝，業、煩惱性故。逼迫是苦義，一切皆是苦。
T43n1829_p0062a26║招異熟故，是集義故，五亦集諦。
T43n1829_p0062a27║六、諸支相望為緣之中有四：一、次第為緣；二、
T43n1829_p0062a28║釋有支；三、問業用多小；四、問為緣寬狹。　「謂
T43n1829_p0062a29║由無知，於隨順諸行法中」等者，不善意行，名
T43n1829_p0062b01║隨順行。無明俱時為剎那等起，故名俱有覆
T43n1829_p0062b02║障。由五惡見、恣情放逸相應無知，此緣見起，
T43n1829_p0062b03║非親緣行故，與惡身語行為無間緣，或由身、
T43n1829_p0062b04║邊見等相應無知為無間緣，親引諸行。若諸
T43n1829_p0062b05║善行由無明引，為久遠緣。由迷彼果，起初二
T43n1829_p0062b06║思，後方起行，故成久遠滅緣，建立當果。此說
T43n1829_p0062b07║二行差別發義。亦得與善行為俱有緣剎那
T43n1829_p0062b08║等起，非正發業，故此不說。如是等義，准應知。
T43n1829_p0062b09║「行與識為俱有緣」者，異性招集故。現行行
T43n1829_p0062b10║望次後識種為無間緣，非種子行，恒俱有
T43n1829_p0062b11║故。識望名色等，皆依現行當果位說。不爾，唯
T43n1829_p0062b12║應有俱有緣。　受望愛為久遠滅緣，謂由受
T43n1829_p0062b13║境後起愛，潤當來果生，故名建立當來難解
T43n1829_p0062b14║脫等。　愛望取為俱有緣。云「由貪俱行，於隨
T43n1829_p0062b15║順取法中欲樂安立」者，謂愛與能取實不同
T43n1829_p0062b16║時，所取、所為取，取之因緣與愛俱有，故愛
T43n1829_p0062b17║望取成俱有緣。　取望有為三緣。　「又能引發
T43n1829_p0062b18║彼果功能，為久遠緣」者，此望初生，非後相續。
T43n1829_p0062b19║將死我愛望諸界初起時，有隔正死一念，故
T43n1829_p0062b20║為久遠緣。　有望生為三緣。云「熏發彼種子」
T43n1829_p0062b21║者，由昔業熏識等種故，今名為有，而生現果，
T43n1829_p0062b22║故成俱有。　「雖久遠滅而果轉」者，如初潤有
T43n1829_p0062b23║望初生果轉故，成久遠滅引發緣，隔正死時
T43n1829_p0062b24║故。
T43n1829_p0062b25║有支有二種中，初唯業有，後六為有。由取滋
T43n1829_p0062b26║潤，轉名為有，稱為攝受。
T43n1829_p0062b27║「即此業用，及於各別所行境中，如其所應所有
T43n1829_p0062b28║業用」等者，《對法論》說：謂無明支有二種業，一、
T43n1829_p0062b29║令諸有情於有愚癡；二、與行為緣。乃至生有二
T43n1829_p0062c01║種業：一、令諸有情名色等起；二、與老死作緣。
T43n1829_p0062c02║如是諸支皆有二業，其彼第二業，即此業用，
T43n1829_p0062c03║上來所說三種緣是；及於各別生境中所有
T43n1829_p0062c04║業者，即彼初業是。彼說：老死亦有二業：一、數
T43n1829_p0062c05║令有情時分變異，壞少減故；二、數令有情壽
T43n1829_p0062c06║命變異，壞壽命故。此中唯說前支與後為緣，
T43n1829_p0062c07║故無老死緣，不相違也。
T43n1829_p0062c08║七、釋經此有故彼有等四句。初顯無作緣生，
T43n1829_p0062c09║唯由有緣，果法得有，非緣有實作用能生果
T43n1829_p0062c10║法，故言「由未斷緣，餘得生義」；二、顯無常緣生，
T43n1829_p0062c11║非無生法為因，小所生法而得成立；後二顯
T43n1829_p0062c12║勢用緣生義，謂第三雖復諸法無作，第四雖
T43n1829_p0062c13║復諸法無常，然不隨一法為緣故，一切果生，
T43n1829_p0062c14║以諸法功能差別故，作如是說。　或第一破
T43n1829_p0062c15║作用緣生，第二破常住緣生，第三顯勢用緣
T43n1829_p0062c16║生，第四破不平等緣生，他作我受果失。
T43n1829_p0062c17║八、四句分別中，非必是支，汎說彼故。無明第
T43n1829_p0062c18║二句，不說有覆無記別報業果者，略故；次
T43n1829_p0062c19║第二句，不說有覆無記識亦爾。　「或有是愛
T43n1829_p0062c20║非受為緣，謂希求勝解脫，及依善愛而捨餘
T43n1829_p0062c21║愛」者，善法欲類，名希解脫愛。　及一切善愛
T43n1829_p0062c22║厭捨貪愛者，非順愛受為緣故生。非愛俱時
T43n1829_p0062c23║及先無受，無順愛受故，說非為緣，不相違
T43n1829_p0062c24║也。理實此中應順後句：諸是愛者，必緣受生。
T43n1829_p0062c25║有受為緣而非是愛，謂後餘支。
T43n1829_p0062c26║九、「無明及彼所起意行，若有一分」等者，其十
T43n1829_p0062c27║二支皆障正見、正思惟等，今說勝障，但說無
T43n1829_p0062c28║明及染意行并意行有障正見等，身行語行
T43n1829_p0062c29║及色有一分障正語等。　「其正念、正定以餘
T43n1829_p0063a01║有支為勝障」者，謂除無明行全、有一分，餘九
T43n1829_p0063a02║支一小分障正念、正定。今言餘者，全說九支。
T43n1829_p0063a03║此有二釋。一云：由前三支說正慧身及戒身
T43n1829_p0063a04║故，餘九支相從總名障正定等，理實唯應說
T43n1829_p0063a05║愛、取二障離欲道正念、正定。二云：定身者是
T43n1829_p0063a06║心學，識支是心，名色、六處、生及老死並有
T43n1829_p0063a07║心體，故障定身。觸、受二支是心所有，并名中
T43n1829_p0063a08║色及前五處，從識總說障正定身。愛、取二支
T43n1829_p0063a09║障離欲道，正障定身。此說正見、正思惟、正精
T43n1829_p0063a10║進為慧學，正語、正業、正命為戒學，正念、正
T43n1829_p0063a11║定為定學。《成唯識論》六波羅蜜與三學相攝
T43n1829_p0063a12║中，或云精進三攝，遍策三故；或依初學為論，
T43n1829_p0063a13║故云精進唯戒，守護戒故。今依久成，以精進
T43n1829_p0063a14║助成見勝，故唯慧身。正念順生正定支故，故
T43n1829_p0063a15║定學攝，由念明記，心專注故。
T43n1829_p0063a16║十、「四唯雜染品」者，謂無明、愛、取及識。心顛倒
T43n1829_p0063a17║故，即識種子由業熏故。或第四是老死支，老
T43n1829_p0063a18║死位中不能修學，故與染名。識等五支，准生
T43n1829_p0063a19║支說。此等六支實非染淨，隨總別業，果得因
T43n1829_p0063a20║名。《成唯識》云：三唯是染，煩惱性故；七唯不
T43n1829_p0063a21║染，異熟果故。會此文云：七分位中，容起染
T43n1829_p0063a22║污，假說通二，餘通二種。故此唯染說為四支
T43n1829_p0063a23║者，或識或老死，假得染名；《唯識》據實，亦不
T43n1829_p0063a24║相違。
T43n1829_p0063a25║十一、何等無明不有故中，「有三種：發起、纏、隨
T43n1829_p0063a26║眠無明」者，發起，謂發業無明，此通相應、不
T43n1829_p0063a27║共；纏，謂潤生無明，多唯相應。此二俱現行，
T43n1829_p0063a28║所熏成種，名隨眠無明。由發行無明以一切
T43n1829_p0063a29║無明為根本故，此中通說潤生無明。　又行
T43n1829_p0063b01║當有支，無明當愛、取，故此通說。　又此三種，
T43n1829_p0063b02║發起為總，此中有二，謂纏、隨眠，總別合論，故
T43n1829_p0063b03║名三種。發起之體，相應、不共，即四為三。此三
T43n1829_p0063b04║總滅故，彼發行別無明滅，彼滅故行滅。此釋
T43n1829_p0063b05║通說發一切行之無明。不爾者，潤生無明未
T43n1829_p0063b06║滅，何故發行即滅？　又有三種發起纏之隨
T43n1829_p0063b07║眠無明：一、能發起纏；二、能發起相應；三、能發
T43n1829_p0063b08║起不共。此三皆纏，初纏是總，後二是別，故發
T43n1829_p0063b09║此現行之隨眠無明有三。由此三隨眠無明
T43n1829_p0063b10║滅故，彼現行無明滅；現行無明滅故行滅。
T43n1829_p0063b11║又，三謂三界。三界之中，發現纏之隨眠無明
T43n1829_p0063b12║滅故，現無明滅；現無明滅故，一切行滅。無明
T43n1829_p0063b13║為首，獨說三界。
T43n1829_p0063b14║行中，「於自相續中已作未滅」者，謂意行。　「又
T43n1829_p0063b15║由意行故，起身語行」者，身語二行。由此三行
T43n1829_p0063b16║故識有。　「彼無故，彼緣識亦無」等者，謂種子
T43n1829_p0063b17║識以行為緣，行無故，種識無；行若全無，其識
T43n1829_p0063b18║亦無。或此種子識全無故，現識亦無。
T43n1829_p0063b19║「何等受不有故愛不有乃至加行緣識道理」
T43n1829_p0063b20║者，問：受是果，愛是煩惱，行是業，識是果，全
T43n1829_p0063b21║不相似，云何類同？答：行與識，果、業異故，異性
T43n1829_p0063b22║相望；今受與愛，果或雖別，異性亦同，故指無
T43n1829_p0063b23║別。如從業生異熟，異熟生煩惱，為類同故，
T43n1829_p0063b24║義不相違。
T43n1829_p0063b25║十二、八門緣起相攝中，「三門是彼所顯」者，總
T43n1829_p0063b26║也。於此三中，「二是一分所顯，謂內識生門、
T43n1829_p0063b27║自業所作門」者，內識生門，識依根起，謂是諸
T43n1829_p0063b28║識為體門。　自業所作門，業招異熟，有唯別
T43n1829_p0063b29║報：故言一分。　緣生有三：一、自性緣生，謂第
T43n1829_p0063c01║八異熟識，緣生自性故；二、受用緣生，謂六識
T43n1829_p0063c02║身，受用境故；三、愛非愛道緣生，即十二支。
T43n1829_p0063c03║其識生門依根緣境，乍似受用緣生。自業作
T43n1829_p0063c04║門，乍似自性緣生。「一全」，即是愛非愛道。其外
T43n1829_p0063c05║稼成熟、器世、諸食任持三，並外器故，非緣生
T43n1829_p0063c06║體。清淨、威勢，與緣生相違，故亦不攝。雖解脫
T43n1829_p0063c07║分善等名清淨門，與流轉為違害緣，又非順
T43n1829_p0063c08║益，故亦不攝。逆流轉義，如《緣起經》。
T43n1829_p0063c09║十三、五過患者：一、我見為本，因此所起三際
T43n1829_p0063c10║斷常并邪見為三；六十二見中，隨其所應，緣
T43n1829_p0063c11║於三際起常斷見及邪見故，第五即於此見
T43n1829_p0063c12║猛利堅執，取之為勝，怖畏涅槃，現在不得，即
T43n1829_p0063c13║是見取，或是邪見五現涅槃論。此五過患，謂
T43n1829_p0063c14║起四見，唯除戒取。
T43n1829_p0063c15║十四、九實三假者，謂後三。《成唯識》云：已潤六
T43n1829_p0063c16║支，合為有故，即識等五，三相位別，名生等故。
T43n1829_p0063c17║下品名愛，上品名取，故皆是實。
T43n1829_p0063c18║十五、五唯一事，餘非一事者，彼云謂無明、識、
T43n1829_p0063c19║觸、受、愛五。
T43n1829_p0063c20║十六、一是所知障因者，前說惑、業、苦攝十二
T43n1829_p0063c21║支，已辨十二並煩惱障訖。《佛地論》云：若一百
T43n1829_p0063c22║二十八煩惱等，若所發業、若所得果，皆煩惱
T43n1829_p0063c23║障。故此不問，唯問所知障，謂無明。無明為法
T43n1829_p0063c24║執，無記慧因故，名所知障因。理實所知障與
T43n1829_p0063c25║煩惱障，無明為因。《唯識》云：彼實用此為所依
T43n1829_p0063c26║故。今說發業無明，迷理增故，彼俱有故，為智
T43n1829_p0063c27║障因，亦不相違。又由此無明發業招生故，後
T43n1829_p0063c28║後所知障展轉增生，無明是本，獨說為因。
T43n1829_p0063c29║十七、五能生苦者，謂無明、行、愛、取、有為五。
T43n1829_p0064a01║　胎藏苦者，謂識等五種子故。
T43n1829_p0064a02║十八、前六及愛、取、有為因分等者，由受為果，
T43n1829_p0064a03║發潤生惑為因之位，說從觸生，兩際既殊，故
T43n1829_p0064a04║獨名雜。又為果在當生，為因在種子，兩際既
T43n1829_p0064a05║別，他生、生他有異。餘即不爾，皆純因果，依
T43n1829_p0064a06║於本末辨因果故。
T43n1829_p0064a07║十九、「謂前六支能生前果」等者，愛非愛境界
T43n1829_p0064a08║謂順違境，緣此境受，名之為果。由愛非愛境
T43n1829_p0064a09║界為所緣緣，生能緣受，故受名果，謂前六
T43n1829_p0064a10║支為因，能生此受果故。為受非境，而起前
T43n1829_p0064a11║六，謂行與受為因，無明能發於因，識、名色、六
T43n1829_p0064a12║處與受為依，觸能生於受，隨其所應，故說能
T43n1829_p0064a13║生。其愛、取、有三，能潤、所潤為因，能生五趣體
T43n1829_p0064a14║果。唯受一支能生二果，謂現受種既被潤已，
T43n1829_p0064a15║能生現行受，名生前果；行所引發種，生未來
T43n1829_p0064a16║自體，名生後果。或前後剎那，自類相生，名生
T43n1829_p0064a17║初果；在種未潤，遠作引因，生當來世生及老
T43n1829_p0064a18║死，名生後果。
T43n1829_p0064a19║二十、「樂俱行，除二，所餘」等者，《唯識》言：十樂、捨
T43n1829_p0064a20║俱，受不與受共相應故，老死位中多分無樂
T43n1829_p0064a21║及容捨故。十一苦俱，非受俱故。老死多苦，故
T43n1829_p0064a22║說十一，其種子體依當位俱，如有支等。種與
T43n1829_p0064a23║種俱，皆如理思。俱，謂俱有。
T43n1829_p0064a24║二十一、「謂樂受俱行支，及非受俱行支一分，壞
T43n1829_p0064a25║苦攝」等者，彼云十一小分，壞苦所攝，老死位
T43n1829_p0064a26║中多無樂受，依樂立壞，故不說之；此謂非受
T43n1829_p0064a27║支俱行支。其一分者，謂與樂受俱者是，依樂
T43n1829_p0064a28║立壞，故言一分；十二小分，苦苦所攝，一切支
T43n1829_p0064a29║中有苦受故，依苦受立苦苦，故言一分；十二
T43n1829_p0064b01║全分，行苦所攝，諸有漏法皆行苦故。依捨受
T43n1829_p0064b02║說，十一小分，除老死支，前不苦不樂俱行
T43n1829_p0064b03║唯十，今加非受俱支，故言十一少分。如前
T43n1829_p0064b04║實義，如是諸聖教中，隨彼相增，所說不定，謂
T43n1829_p0064b05║《緣起經》、《十地經》二文有異。如《唯識疏》第八卷
T43n1829_p0064b06║說。
T43n1829_p0064b07║二十二、「無想天、滅盡定、無想定，有色支可得」等
T43n1829_p0064b08║者，此依六識說無非色支。隨轉薩婆多理門，
T43n1829_p0064b09║非實理，彼宗亦說睡眠非無心故，無色界亦
T43n1829_p0064b10║爾。依真實義，在有色界，諸支皆全；無色界中，
T43n1829_p0064b11║唯除現色，故前卷說在無色界，識依色種。
T43n1829_p0064b12║二十三、謂依上地支，離下地支，此但一分支。
T43n1829_p0064b13║彼云：上地行支能伏下地，即麁、苦等六種行
T43n1829_p0064b14║相，有求上生而起彼故。唯上地初起，非餘，亦
T43n1829_p0064b15║非行全，故言一分。
T43n1829_p0064b16║二十四、「三染，餘二種」等者，彼云無明、愛、取唯
T43n1829_p0064b17║通不善、有覆無記，即此三染。前第四門，說四
T43n1829_p0064b18║雜染；今言三者，此實前假，義別故。其不善中，
T43n1829_p0064b19║通染及無覆無記。彼云行唯善、惡。有通善、惡、
T43n1829_p0064b20║無覆無記。七分位中亦起善、染，故名通二。此
T43n1829_p0064b21║實無記依五當生，故無過失。
T43n1829_p0064b22║二十五、三界繫中，欲界一切，上界一分等者，
T43n1829_p0064b23║彼云：雖皆通三界，而有分有全。欲界有二性，
T43n1829_p0064b24║無明、行、愛、取三性，有一業七果。上唯一性，無
T43n1829_p0064b25║明、行、愛、取二性，有一業七果，故言一分。
T43n1829_p0064b26║二十六、一切皆唯非學非無學等者，此以入
T43n1829_p0064b27║聖後方成學，諸異生位皆非學。故前第九卷：
T43n1829_p0064b28║學業者，謂若異生若非異生學相續中所有
T43n1829_p0064b29║善業。《對法》第四說：求解脫者所有善法是有
T43n1829_p0064c01║學義。此中依證勝學，亦不相違。《唯識》云：聖者
T43n1829_p0064c02║所起有漏善業，明為緣故，違有支故，非有支
T43n1829_p0064c03║攝。由此應知，聖必不造感後有業，於後苦果
T43n1829_p0064c04║不迷求故。雜修靜慮，資下故業，生淨居等，於
T43n1829_p0064c05║理無違。即顯異生順解脫分、順決擇分能感
T43n1829_p0064c06║引果，皆有支攝。《緣起經》下卷云：外法異生，
T43n1829_p0064c07║四種無明為緣，生福、非福及不動行。內法異
T43n1829_p0064c08║生若放逸者，彼除一種不共無明，所餘無明
T43n1829_p0064c09║引發放逸為緣生行。內法異生若不放逸勤
T43n1829_p0064c10║修學者，及聖有學，三種無明引發忘念為非
T43n1829_p0064c11║福緣，然此不能招三惡趣，故此非福我不
T43n1829_p0064c12║說為無明緣行。意顯不放逸異生及聖非福
T43n1829_p0064c13║唯招人天別異熟果，不招惡趣總異熟果，既
T43n1829_p0064c14║非行支，故不說此非福以無明支為緣。彼經
T43n1829_p0064c15║又說：不共無明，內法異生雖不放逸而修學
T43n1829_p0064c16║者，亦未能斷，諸聖有學，應知永斷。　又不放
T43n1829_p0064c17║逸內法異生若造福行及不動行，彼是正法
T43n1829_p0064c18║如理作意相應善心之所引發，解脫為依，迴
T43n1829_p0064c19║向解脫而引發故。雖於善趣感殊勝生，而非
T43n1829_p0064c20║無明起增上緣，然能作彼斷增上緣。此顯異
T43n1829_p0064c21║生見道已前，雖由三無明及不共種發福、不
T43n1829_p0064c22║動，感人天趣總異熟果，不與無明為起勝緣，
T43n1829_p0064c23║究竟滅故。非由三無明等親所引發，由彼種
T43n1829_p0064c24║在，或遠能發故；亦不遮無明緣福、不動行，但
T43n1829_p0064c25║遮彼非福以無明為緣。故彼經但說諸聖有
T43n1829_p0064c26║學不共無明已永斷故，不造新業；不說異生
T43n1829_p0064c27║不共無明已不起故，不造新業。其善法欲，後
T43n1829_p0064c28║異生身善有漏支墮流轉故，既非是學，故能
T43n1829_p0064c29║感生，緣起支攝。
T43n1829_p0065a01║二十七、「預流果斷一切一分，無全斷者」等者，
T43n1829_p0065a02║《成唯識》云：有義：無明唯見所斷，要迷諦理，能
T43n1829_p0065a03║發行故，聖必不造後有業故。愛、取二支唯修
T43n1829_p0065a04║所斷，貪求當有而潤生故；九種命終心，俱生
T43n1829_p0065a05║愛俱故。餘九皆通見、修所斷。此說一切預流
T43n1829_p0065a06║斷者，依多分說，非愛、取支亦見所斷。此師說
T43n1829_p0065a07║取即愛增上，故唯修斷。　有義：一切皆通二
T43n1829_p0065a08║斷。乃至廣說。無明、愛、取三支亦通見、修所斷。
T43n1829_p0065a09║然無明支正發行者，唯見所斷，助者不定；愛、
T43n1829_p0065a10║取二支正潤生者，唯修所斷，助者不定。又染
T43n1829_p0065a11║污法自性應斷。非染污法，二義說斷：一、離縛
T43n1829_p0065a12║故；二、不生故。說十二支通二斷者，如應當知。
T43n1829_p0065a13║此言一切，通十二支。言一分者，若依自性，斷
T43n1829_p0065a14║三惡趣煩惱及業；若依不生，并彼諸果等，說
T43n1829_p0065a15║預流斷名為一分。
T43n1829_p0065a16║上二十七門，第九、分別緣起已。第十門、攝諸
T43n1829_p0065a17║經中，有十五門：
T43n1829_p0065a18║一、「六種言說。順、逆次第」者，有漏無漏皆有順、
T43n1829_p0065a19║逆。　「一分、具分」者，如《涅槃經》有生婆羅門，
T43n1829_p0065a20║說十一支，除生，機欲待故，雖亦一分，非此所
T43n1829_p0065a21║說。此所說者，謂觀黑品，齊識退還，唯觀十支。
T43n1829_p0065a22║或名色入胎，唯觀九支，名一分支。若觀白
T43n1829_p0065a23║品，十二並觀，具滅十二，并修彼滅道，名具分
T43n1829_p0065a24║支。即此一分，名為黑品，觀苦、集故；即此具分，
T43n1829_p0065a25║名為白品，觀滅、道故。雜染、清淨，則是觀心，故
T43n1829_p0065a26║此不說。
T43n1829_p0065a27║二、「由十種相，應知緣起甚深」者，無常義有六，
T43n1829_p0065a28║苦義第七，空義第八，無我義第九，依勝義諦，
T43n1829_p0065a29║諸法自性雖不可說，而言諸法自性可說為
T43n1829_p0065b01║第十。前九依世俗諦安立差別門，後一勝義
T43n1829_p0065b02║諦強施言說門。一、雖自種力勝，亦待他緣，非
T43n1829_p0065b03║自我作故。二、雖他緣力勝，亦待因自種，非梵
T43n1829_p0065b04║王等作故。
T43n1829_p0065b05║三、雖種及緣生，而種及緣於此生事無作無
T43n1829_p0065b06║用，亦無運轉。非如勝論我能造作，以德句中
T43n1829_p0065b07║法及非法并業句義助有實用，令果法運轉；
T43n1829_p0065b08║亦非如薩婆多有實作用，令果法轉。今無能
T43n1829_p0065b09║作，亦無業用，果雖後生，而無實運轉，故雙非
T43n1829_p0065b10║之。
T43n1829_p0065b11║四、有功能生，非是無因。
T43n1829_p0065b12║五、剎那剎那新新生起，非如數論轉變有果。
T43n1829_p0065b13║六、然似停住運動相現，非如正量部等一期
T43n1829_p0065b14║生滅。　「依苦義者」，諸有漏法性恒行苦，一味
T43n1829_p0065b15║無異相，似有苦有樂等時，實無其樂，無苦間
T43n1829_p0065b16║斷等故。　「依空義者」，因性離於勝論我作者，
T43n1829_p0065b17║果性離於數論我受諸苦者，然似不離。　「依
T43n1829_p0065b18║無我義者」，離我體相，空離我用，是二差別。
T43n1829_p0065b19║《緣起經》下卷說：謂於苦諦離實我性，名空；謂
T43n1829_p0065b20║於苦諦非我相性，名無我。《對法》第六說亦同
T43n1829_p0065b21║經，所望有差，不相違也。又此空義離作、受我
T43n1829_p0065b22║體，無我義法體非我相，亦與彼同。此言無有
T43n1829_p0065b23║我相者，無之言非故。　「依勝義諦」，緣起自性
T43n1829_p0065b24║不可言說，今說緣起，故成第十。　依《對法論》
T43n1829_p0065b25║有五甚深，謂因甚深等，與此不同。《緣起》下
T43n1829_p0065b26║卷說十五種甚深，初五與《對法》同，後十稍
T43n1829_p0065b27║別。如彼經論說。　三、「法住智」，是聞慧。　「真實
T43n1829_p0065b28║智」謂思、修，異生如學而觀深義。　或法住智，
T43n1829_p0065b29║異生聞慧；真實智，聖者三慧。　或法住智，異
T43n1829_p0065c01║性身智；真實智，聖者身智，住教等法故，如實
T43n1829_p0065c02║義而知故。是二差別。　四、「住」者，以無倒文句
T43n1829_p0065c03║說此法性，能詮文句名為法住，故此法住以
T43n1829_p0065c04║法性為因，故此法性名為法界。界是因義。或
T43n1829_p0065c05║此文及《般若》等經說彼真如名為法住，所詮
T43n1829_p0065c06║從教，名為法住。法住體故，要有法性，方為教
T43n1829_p0065c07║依，以體為因，以義名果。五、「生若無者」，謂
T43n1829_p0065c08║種子生，識等五支是。「無處無住，生可是有」
T43n1829_p0065c09║者，謂現行生。六、「識於現法中用名色為緣
T43n1829_p0065c10║故」者，識於生位，假名色起故、用為緣故。於
T43n1829_p0065c11║後法中用識為緣故者，當名色生，必依識起。
T43n1829_p0065c12║此說當現更互為緣，影顯現在名色依識，當
T43n1829_p0065c13║來識起亦依名色。「所以者何」下，故自徵釋
T43n1829_p0065c14║更互為緣。
T43n1829_p0065c15║七、「觀黑品，唯至識支」等者，苦、集二諦名為黑
T43n1829_p0065c16║品，滅、道兩諦名為白品，還滅品故。　「轉」者，更
T43n1829_p0065c17║互為緣起義。「還」者，觀心至識，却還至老死。
T43n1829_p0065c18║故名轉還。為滅、道觀，故言還滅，其觀如九十
T43n1829_p0065c19║三及前卷釋。生死流轉，識與名色更互為緣。
T43n1829_p0065c20║還滅品中，名色非是識還滅因，不由名色滅，
T43n1829_p0065c21║識支亦滅；俱由識滅，名色必滅故。至識不還，
T43n1829_p0065c22║更進觀行，乃至無明，無明滅故，行乃隨滅。故
T43n1829_p0065c23║四十四智、七十七智，其觀成立。無明已前，無
T43n1829_p0065c24║支因故，故亦不說四十八智等。
T43n1829_p0065c25║八、「生者非有故」者，謂非自作、他作。若有自我
T43n1829_p0065c26║作、大梵等他作，便有生者故。　「緣無作用故」
T43n1829_p0065c27║者，謂非俱作。　「緣力所生故」者，謂亦非無因
T43n1829_p0065c28║生。《對法》云：諸法不自生，亦不從他生，亦不從
T43n1829_p0065c29║共生，非不從二生。雖無作用緣，而有功能緣
T43n1829_p0066a01║可得故。　非自生，破我作。　非他生，破大自
T43n1829_p0066a02║在天等不平等因生。　非共生，破薩婆多等
T43n1829_p0066a03║作用義。　非無因生者，破無因論。彼云：若緣
T43n1829_p0066a04║起理非自非他遣雙句者，猶為甚深，況總
T43n1829_p0066a05║亡四句，是故緣起最極甚深。《中論》云：諸法不
T43n1829_p0066a06║自生，亦不從他生，不共不無因。彼解云：自
T43n1829_p0066a07║性空故，不自生；緣性空故，非他生；自他空故，
T43n1829_p0066a08║不共生。法若有體，可說有因、無因，法性既空，
T43n1829_p0066a09║何得說有有因、無因？前三句破有因緣，第四
T43n1829_p0066a10║句破無因緣。今者此宗不破因緣功能而生，
T43n1829_p0066a11║但破作用自、他等生及無因生，與彼不同。
T43n1829_p0066a12║九、「有支是守養苦芽」者，業有能養故。
T43n1829_p0066a13║十、「有支如膏」者，亦說業有。
T43n1829_p0066a14║十一、「一切有支純大苦聚為後果故」者，謂生、
T43n1829_p0066a15║老死名大苦聚。
T43n1829_p0066a16║十二、「前七名有因法，餘互名有因苦」者，能引、
T43n1829_p0066a17║所引俱是引因，當生、老死名為有因，七支是
T43n1829_p0066a18║彼因法故；生、老死名有因苦，有前因故。愛、取、
T43n1829_p0066a19║有三，隣近此二，相從名苦，有前引因法故。《對
T43n1829_p0066a20║法》云：謂於因時有能引、所引，於果時有能生、
T43n1829_p0066a21║所生。熟變名果，故愛、取、有亦立果名。果將熟
T43n1829_p0066a22║變，彼方起故，此亦如是。
T43n1829_p0066a23║十三、「三支漏盡所顯」者，謂無明、愛、取是漏法
T43n1829_p0066a24║故，斷此盡位，名斷漏所顯。若此三支斷時，
T43n1829_p0066a25║餘支緣盡，更不復生，名緣盡所顯。唯一受支，
T43n1829_p0066a26║名受盡所顯。
T43n1829_p0066a27║十四、七十七智中，答文有三：一、總答立智所
T43n1829_p0066a28║由；二、別顯諸智所由；後、結成數。　「為顯有因
T43n1829_p0066a29║雜染智」者，此為總答。謂觀諸支有其因法，謂
T43n1829_p0066b01║如老死以生為因，乃至行支以無明為因，無
T43n1829_p0066b02║明更無其因，故成七十七。緣此雜染之所起
T43n1829_p0066b03║智，名雜染智。　或能緣智即是雜染。　「又復
T43n1829_p0066b04║為顯」等者，有四又字。初又字顯緣現在有二
T43n1829_p0066b05║智，謂緣現在生而有老死、非不緣現在生而
T43n1829_p0066b06║有老死，現在自身，自己作故。　第二又字顯
T43n1829_p0066b07║緣過去老死有二智，謂緣過去生而有老死、
T43n1829_p0066b08║非不緣過去生而有老死，觀於前際，無始來
T43n1829_p0066b09║老死皆以生為緣。　第三又字顯緣未來老
T43n1829_p0066b10║死有二智，謂緣未來生而有老死、非不緣未
T43n1829_p0066b11║來生而有死。老未來雖未起，容有雜染、還滅
T43n1829_p0066b12║義故，今觀雜染，故成二智。此三際中，初智觀
T43n1829_p0066b13║果有因，顯其所由；此第二智觀果有因，非不
T43n1829_p0066b14║決定，破外妄計，非不平等無因而生。　第四
T43n1829_p0066b15║又字顯觀支所不攝法諸有漏慧遍知義故。
T43n1829_p0066b16║即法住智遍知三世緣起教法，名支不攝，以
T43n1829_p0066b17║為第七智。前六真實智，合法住一、真實六，故
T43n1829_p0066b18║成七智。若依此義，聖者身中亦有法住智，異
T43n1829_p0066b19║生身中亦有真實智，皆起七智觀故，餘前十
T43n1829_p0066b20║支亦然，故成七十七。
T43n1829_p0066b21║十五、四十四智，文有二：初明智；後因釋識緣
T43n1829_p0066b22║境，別顯第六意識能作智觀，隨在何界皆能
T43n1829_p0066b23║觀察，行相通故。謂老死苦、老死集、老死滅、
T43n1829_p0066b24║老死趣滅行，後十一支皆作此觀，成四十四。
T43n1829_p0066b25║異生在齊識退還前觀。　若生色、無色界，除其
T43n1829_p0066b26║下地，一切現前，如在欲界者，此隨順理門，在
T43n1829_p0066b27║上二界不起下地一切諸識，如在欲界相似
T43n1829_p0066b28║起上意識，一切無遮。長讀文勢，義道亦遠。
T43n1829_p0066b29║真實理門，上二界中，除在下地獨有之識，餘
T43n1829_p0066c01║三界意識皆得現前，潤生起故。既許二定以
T43n1829_p0066c02║上起初禪三識身，亦應許菩薩在色界中
T43n1829_p0066c03║起欲界鼻舌識。
T43n1829_p0066c04║三，雜染中第二大段明能對除。　「修六現觀」
T43n1829_p0066c05║者，如〈決擇分〉、《唯識》第九、《對法》十三、《顯揚》十
T43n1829_p0066c06║六、《攝論》及《唯識疏》解體性增減諸門等義。
T43n1829_p0066c07║瑜伽師地論略纂卷第四
T43n1829_p0066c08║時享保七年（壬寅）十月九日加點一校了
T43n1829_p0066c09║沙門高範（六十八歲）