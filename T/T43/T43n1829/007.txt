T43n1829_p0096a05║
T43n1829_p0096a06║
T43n1829_p0096a07║瑜伽師地論略纂卷第七（論本第十六七八九二十）
T43n1829_p0096a08║
T43n1829_p0096a09║基撰
T43n1829_p0096a10║思謂思慮，即遍行思，唯意識俱；因思生慧，
T43n1829_p0096a11║名為思慧。今取因思慧所成諸法，體通五蘊，
T43n1829_p0096a12║為此地體。文分為二：初標列三門、後隨別釋。
T43n1829_p0096a13║「自性清淨」者，明思慧體，簡生得善，故名清淨。
T43n1829_p0096a14║　「思擇所知」者，思擇一切所應知法。　「思擇
T43n1829_p0096a15║諸法」者，思擇佛經長行及頌諸要法義。　「遠
T43n1829_p0096a16║離一切不思議處」者，謂置記境及非己分諸
T43n1829_p0096a17║地證境。　「能善了知黑說、大說」者，外道邪說
T43n1829_p0096a18║及諸惡說，名黑說；內道正說及諸善說，名大
T43n1829_p0096a19║說。　「於法少分，唯生信解」等者，謂非己分少
T43n1829_p0096a20║所知解處，名法少分，但名信解，不應謗故。若
T43n1829_p0096a21║於己分少所知法，應慧觀察。
T43n1829_p0096a22║第二段思擇所知中，文分為三：初總問答
T43n1829_p0096a23║體；次別略問答體；後隨別釋，分為三，初釋
T43n1829_p0096a24║有法、次釋無法、後雙辨二。有法有二：初標五
T43n1829_p0096a25║門、後隨別釋。
T43n1829_p0096a26║自相有法，文分為三：初標列、次別釋、後結
T43n1829_p0096a27║成。　「勝義相有」，謂即真如，根本智得，非安立
T43n1829_p0096a28║相。　「相狀相有」，即依他性。　「現在相有」，唯現
T43n1829_p0096a29║在世，非於去來。　現在有中要具四義，方是
T43n1829_p0096b01║自相有法。謂諸假法略有三種：一、聚集假，如
T43n1829_p0096b02║瓶盆等；二、相續假，謂於三世立一有情，于今
T43n1829_p0096b03║不斷，義即是彼；三、分位假，謂不相應等。今
T43n1829_p0096b04║非此三，故自相有。　「一、於是處，名可得」者，謂
T43n1829_p0096b05║依他性。後得智證雖離名言，以名詮之，立
T43n1829_p0096b06║名相順，非知真如不順於名，故名可得，簡
T43n1829_p0096b07║圓成實性。　「事可得」者，簡所執性，雖有其名，
T43n1829_p0096b08║無體事故。　「此名於此事，非不決定」者，簡分
T43n1829_p0096b09║位假，此名唯目於此事故。如所見青等，名定
T43n1829_p0096b10║目彼，非如熱病見青謂黃。熱病患時，其名不
T43n1829_p0096b11║定，迷亂故然，名不決定。亦如瞋等，名常決定；
T43n1829_p0096b12║非如忿等，後轉變時便失彼名。由彼無常，不
T43n1829_p0096b13║決定故，名不決定。初不決定，心分位假；後不
T43n1829_p0096b14║決定，境分位假。又二不定，翻顯於定，非分位
T43n1829_p0096b15║假。　「此名於此事，無礙隨轉」者，謂色等名，若
T43n1829_p0096b16║聚若散，名常隨轉；非如瓶等，於聚集處，其名
T43n1829_p0096b17║隨轉，於離散處，名即退還。返顯名於無礙隨
T43n1829_p0096b18║轉，簡聚集假。　「現在相有者」，簡相續假，若現
T43n1829_p0096b19║已生，為未來因，為過去果，方是自相有法。
T43n1829_p0096b20║共相中，文亦有三，謂標、釋、結。　「種類共相」者，
T43n1829_p0096b21║五蘊種類雖體各別，積聚義同，總名為蘊，蘊
T43n1829_p0096b22║為共相。　「成所作共相」者，謂三業六識思體
T43n1829_p0096b23║雖殊，善有漏同，皆感愛果，名成所作共相。如
T43n1829_p0096b24║是等類。
T43n1829_p0096b25║釋假相有法中，文分為四：初、總略問答標；二、
T43n1829_p0096b26║問答列名；三、隨別釋；四、總結成。　「以此顯此」
T43n1829_p0096b27║者，以此物還周備顯於此物。　「以彼顯彼」者，
T43n1829_p0096b28║以餘物別顯於餘物。　「遠離此彼」者，謂非前
T43n1829_p0096b29║二，如宅之門。　以此顯此中，地之堅乃至
T43n1829_p0096c01║風之動，皆於實相處轉；燬之焰等，皆於假相
T43n1829_p0096c02║處轉。燬者，假火之別名，𭶘熾名燬故。以彼顯
T43n1829_p0096c03║彼中，佛授等，有情假；飲食等，是法假。遠離
T43n1829_p0096c04║此彼中，宅之門等，宅大門少，非周備以此
T43n1829_p0096c05║顯此自性，亦非離宅而別有門，亦非以彼更
T43n1829_p0096c06║顯於彼，故是俱非。　「百之十，十之三」等，且據
T43n1829_p0096c07║此數，非定唯爾。言百之五，十之一等，其類皆
T43n1829_p0096c08║然。　「眾共施說言論有六種」者，此中舉識及
T43n1829_p0096c09║五遍行各別相狀，意顯共相假法不離實法，
T43n1829_p0096c10║此亦各別所取自相是實有法。六種所取共
T43n1829_p0096c11║相假法增益自相，可起言說相狀自性，名共
T43n1829_p0096c12║施設言論，如瓶盆等，故《唯識》言：假謂增益，非
T43n1829_p0096c13║實有相，於六所變各附己體真實自相而增
T43n1829_p0096c14║益故。雖別境等所取相狀亦共可立假言，然
T43n1829_p0096c15║此六種定遍境故，不說餘境。眾人共施設所
T43n1829_p0096c16║起言論必依此六相狀，非說此六相狀定是
T43n1829_p0096c17║假有。然《唯識》說：作意能了事之總相，及餘心
T43n1829_p0096c18║所所取別相，此中即說通二境也。或此但舉
T43n1829_p0096c19║能取總境，故說作意所取能起於識。不爾，便
T43n1829_p0096c20║違《顯揚》等論說總取境名心，亦別名心所故。
T43n1829_p0096c21║然六十五說一種假，謂若有法，待依所餘施
T43n1829_p0096c22║設自相，名為假有。如待依蘊施設有我，待依
T43n1829_p0096c23║色等相事假立色等，待色香等立舍宅等，待
T43n1829_p0096c24║蘊相事立生老等，乃至待諸色不轉假立虛
T43n1829_p0096c25║空，如是等。《對法》等說二假，謂待名言想境，或
T43n1829_p0096c26║待此餘相境。《大品經》說三假，謂名假、受假、法
T43n1829_p0096c27║假。《唯識》亦說三假，謂聚集、相續、分位。《成實
T43n1829_p0096c28║論》說有四假，謂因生假、相待假、相續假、緣生
T43n1829_p0096c29║假。此論第一百說有六假，謂聚集假、因假、果
T43n1829_p0097a01║假、所行假、分位假、觀待假。此中及《顯揚》十
T43n1829_p0097a02║八復說有六假，皆如《對法》第二疏解。
T43n1829_p0097a03║流轉因中，「由此種子」者，業種也。　「由此熏
T43n1829_p0097a04║習」者，名言種也。　「由此助伴」者，無明、愛、取也。
T43n1829_p0097a05║　「彼法流轉」者，生、老死起。
T43n1829_p0097a06║還滅因中，「諸行還滅」者，有漏三性行滅，滅界
T43n1829_p0097a07║也。　「雜染還滅」者，見、修煩惱斷，斷界也。　「所有
T43n1829_p0097a08║一切能寂靜道」者，謂能寂靜前二還滅諸無
T43n1829_p0097a09║漏道。　此無漏道，「能般涅槃、能趣菩提」。「及彼
T43n1829_p0097a10║資糧」，即資糧道。　「并其方便」，即加行道。　「能
T43n1829_p0097a11║生」者，謂彼道能生種。　「能辨」者，謂能辨涅槃
T43n1829_p0097a12║現行無漏道故。《對法》第九說：若資糧道、若加
T43n1829_p0097a13║行道、見道、修道及無學道皆名道諦；此說
T43n1829_p0097a14║還因，唯攝前四。　又釋：此中資糧、方便皆無
T43n1829_p0097a15║漏道，是無間道前遠近加行故；不同《對法》，前
T43n1829_p0097a16║能寂靜道是無間道故。　「若廣分別，如思因果
T43n1829_p0097a17║中，應知其相」者，〈決擇思慧地〉說：因果思議者，
T43n1829_p0097a18║如〈有尋伺地〉已說。此即指前〈本地分〉及〈決擇
T43n1829_p0097a19║分〉兩處〈有尋有伺地〉，其明染淨因果故。
T43n1829_p0097a20║所觀無法中，「由所餘相，若遠離性」者，此性遠
T43n1829_p0097a21║也。　「若非有性」者，是相違。　「不和合性」者，處、
T43n1829_p0097a22║時二遠也。　「或若遠離性」者，人中無此性也。
T43n1829_p0097a23║「若非有性」者，於人中，此人蘊性無彼人蘊性
T43n1829_p0097a24║也。「不和合性」者，於此人中，三性諸漏無漏法
T43n1829_p0097a25║非一剎那和合也。　「勝義無」者，諸世俗言所
T43n1829_p0097a26║說自性，依勝義諦皆非有故。
T43n1829_p0097a27║第三、合釋五種有無性中分二：初總標、後別
T43n1829_p0097a28║釋。　「第四是不二相」等者，生老等相，名差別
T43n1829_p0097a29║相；與所依法無別體故，名不二相。雖分位假，
T43n1829_p0097b01║六相有故。　「事相」等者，即前六種言論中眾
T43n1829_p0097b02║共施設言論也。　「如來滅後若有若無等，不可
T43n1829_p0097b03║宣說」者，諸外道計此解脫神我名曰如來，有
T43n1829_p0097b04║三身別，若有若無，即不可說事。又前依體
T43n1829_p0097b05║無，此依體妙，故名甚深。　五種無性，飜五
T43n1829_p0097b06║有性，如應當知。
T43n1829_p0097b07║第三大段思擇諸法，文分為二：初標、後釋。
T43n1829_p0097b08║　「思擇素怛攬義」者，素怛攬藏，依此論說，十
T43n1829_p0097b09║二分中多分攝七分。除緣起，自性故；譬喻、本
T43n1829_p0097b10║事、本生，眷屬故。此四，毘奈耶藏攝。又除論
T43n1829_p0097b11║議，阿毘達磨藏攝故。依七分中，除單伽陀諷
T43n1829_p0097b12║誦經，餘六分教是所思擇素怛攬義。　單誦
T43n1829_p0097b13║伽陀是所思擇伽陀之義，此有三種。　「勝義
T43n1829_p0097b14║伽陀」者，明無我理。　「意趣伽陀」者，釋伽陀意，
T43n1829_p0097b15║如四意趣等。　「體義伽陀」者，明伽陀中體性
T43n1829_p0097b16║義理。
T43n1829_p0097b17║就釋勝義伽陀中，文分為二：初舉經頌、後隨
T43n1829_p0097b18║別釋。頌有四十四中，分為十二段：初、有九頌
T43n1829_p0097b19║明無有情我及作用體義諸法。二、有兩頌明
T43n1829_p0097b20║在家、出家雜染自性，無明、貪愛。三、有五頌明
T43n1829_p0097b21║雜染品依、因、時分。四、有四頌明自共相及二
T43n1829_p0097b22║諦觀。五、有兩頌明三種三法無和合義。六、有
T43n1829_p0097b23║一頌明同性心所相應，非異性等。七、有兩頌
T43n1829_p0097b24║依二諦理明人、法有無。八、有一頌明作者、受
T43n1829_p0097b25║者一異不可說。九、有五頌釋通疑難。十、有五
T43n1829_p0097b26║頌明集生苦，諦解脫等。十一、有一頌明阿賴
T43n1829_p0097b27║耶識譬如池派流。十二、後七頌顯示解了解
T43n1829_p0097b28║脫遍知及縛遍知。初九頌中，文分為三：初之
T43n1829_p0097b29║五頌正明無我及作用，次三頌半重明法無
T43n1829_p0097c01║作用，後有半頌顯法從緣生，自然而滅。
T43n1829_p0097c02║長行釋中，文分為二：初總釋頌意、後別牒釋
T43n1829_p0097c03║之。　對治增益邊執者，執有我用，名為增益；
T43n1829_p0097c04║撥法性無，名為損減。此依三乘通境界說，不
T43n1829_p0097c05║說法增及真如減。
T43n1829_p0097c06║別牒釋中，若隨義科，成十二段。第一段中，
T43n1829_p0097c07║「如是半頌，遮遣別義所分別我」者，破離蘊
T43n1829_p0097c08║我。　「諸法亦無用」者，破即蘊我，諸蘊我用亦
T43n1829_p0097c09║都無故。　「此顯不取微細多我，便能對治」等
T43n1829_p0097c10║者，說諸蘊等多微細法，便能對治宰主等執，
T43n1829_p0097c11║不依一身執有微細多實我故。《成唯識》云：我
T43n1829_p0097c12║應如蘊，非常一故。
T43n1829_p0097c13║「此若無者，云何建立內外成就」等者，次下有
T43n1829_p0097c14║六云何，乘前起後問。此意問言：我若無者，
T43n1829_p0097c15║云何立內外？第二問云：若一切空，云何得有
T43n1829_p0097c16║能觀聖者、所觀空境？第三問言：能所觀皆空，
T43n1829_p0097c17║云何得聖凡差別？第四問言：凡聖若無，云何
T43n1829_p0097c18║得有能教所化彼此差別？第五問言：若無能
T43n1829_p0097c19║教所化，云何得有染者淨者？此中，初答法假
T43n1829_p0097c20║非真，次答人法非實，後三唯答我無，第六問
T43n1829_p0097c21║答法之實用。　「如其次第，宰主、作者俱無所有」
T43n1829_p0097c22║者，謂無任持，無主宰也。　「無驅役」者，無作者
T43n1829_p0097c23║也。
T43n1829_p0097c24║第三段中，「差別、所依、因及時分」者，《對法論》說：
T43n1829_p0097c25║謂於因時有能引、所引，於果時有能生、所
T43n1829_p0097c26║生。引因位名因，熟變位名果，此二名時分，
T43n1829_p0097c27║故此說言有因諸法、有因眾苦。前七俱為有
T43n1829_p0097c28║因故，名有因諸法；後二為眾苦，然愛、取、有為
T43n1829_p0097c29║有因故，名有因眾苦。
T43n1829_p0098a01║「非內亦非外等頌中至能生雜染」者，此中意
T43n1829_p0098a02║顯五頌明雜染品依、同、時分中，初二頌明煩
T43n1829_p0098a03║惱、業、生雜染；下之三頌明依過現諸行能生
T43n1829_p0098a04║雜染，不依未來而生雜染，初七句意明未來
T43n1829_p0098a05║不生雜染，後五句依過現能生雜染。謂不依
T43n1829_p0098a06║未來內根外塵而生雜染，行未生故，於過現
T43n1829_p0098a07║世可得生行，故云有時而可得也，返顯未來
T43n1829_p0098a08║無時可得。　又釋：未來在未來，生染不可得；
T43n1829_p0098a09║未來至現在，生染有時得。　「設行已生，即由
T43n1829_p0098a10║此相，無有分別」者，此釋頌言「設諸行已生，由
T43n1829_p0098a11║此故無得」。謂設於過現已生行中，作前不在
T43n1829_p0098a12║內外、中間不生之觀，由此觀故，尚無分別，不
T43n1829_p0098a13║得生於三種雜染。　「未來無相，故無分別」者，
T43n1829_p0098a14║釋頌「未來無有相」。謂說未來相都無有，都無
T43n1829_p0098a15║分別而生雜染。　「如此如是當來決定不可知
T43n1829_p0098a16║故」者，此結未來定難知故，不生雜染。　「若不
T43n1829_p0098a17║如是分別，異類或時可得」者，若不如是分別，
T43n1829_p0098a18║未來異過現類，或時有疑未來有引生諸雜
T43n1829_p0098a19║染可得。　「若於過去，即可分別，如此如是曾有
T43n1829_p0098a20║相貌可分別」故，此釋頌中「過去可分別」，能生
T43n1829_p0098a21║雜染。　「非唯曾更，而可分別乃至生諸雜染」
T43n1829_p0098a22║者，此釋頌中「分別曾所更，非曾亦分別」。此言
T43n1829_p0098a23║意顯非唯過去曾所更境而可分別生諸雜
T43n1829_p0098a24║染，現在諸境未曾更者，未曾更故，雖不分
T43n1829_p0098a25║明取其相貌，然隨過去曾得種類，此現新境
T43n1829_p0098a26║亦可分別生諸雜染。結文可知。　「行雖無始，
T43n1829_p0098a27║然始可得」者，無始時來常隨逐起，是故無始；
T43n1829_p0098a28║新新生起，故始非無。
T43n1829_p0098a29║第四段中有四頌，初一頌半明自相觀。　日
T43n1829_p0098b01║親者，佛也。喬答摩，此云日炙，故呼佛為日親。
T43n1829_p0098b02║次半頌明共相觀。後兩頌明二諦觀：初三句
T43n1829_p0098b03║勝義諦觀，後五句世俗諦觀。法無實用故，無
T43n1829_p0098b04║有實癡；無實有情故，無有實癡者。故上三句，
T43n1829_p0098b05║癡非能癡癡及癡者，亦無癡者能有其癡，名
T43n1829_p0098b06║勝義諦觀也。世俗諦中，愚癡非無，非不愚者
T43n1829_p0098b07║起，可說有癡及有癡者。
T43n1829_p0098b08║第五段有兩頌，釋中說業為所隨，識為能隨，
T43n1829_p0098b09║果隨因故，勝義中無。又三世三業說不和合，
T43n1829_p0098b10║非於一世。又一世三業無實相應，非無假法。
T43n1829_p0098b11║　「若彼與此更互相應，如福等行，無和合」者，
T43n1829_p0098b12║更互相應，說和合義；福等行，三世三業決定
T43n1829_p0098b13║無相應義。
T43n1829_p0098b14║第六段一頌，釋中心相應亦爾，無實相應隨
T43n1829_p0098b15║轉之性，非無假法。　又相應者，謂同性；不相
T43n1829_p0098b16║應者，謂別性。非同性者，或不相應；非異性
T43n1829_p0098b17║者，或非不相應。由此故知，無實隨轉性。釋上
T43n1829_p0098b18║初二句。　「又非一切心，或相應，或不相應」者，
T43n1829_p0098b19║釋下二句。於相應中，又非一切定與一切相
T43n1829_p0098b20║應；若此時不相應，亦非一切定不相應。於勝
T43n1829_p0098b21║義諦中，無實相應不相應義故。
T43n1829_p0098b22║第七段有兩頌，依二諦理明人法有無中，初
T43n1829_p0098b23║一頌依世俗諦明心隨轉因緣，次半頌依勝
T43n1829_p0098b24║義諦明我體無，後半頌明依世俗諦有作受
T43n1829_p0098b25║果。　「流」謂相似，相似果續故。　「無斷」謂不相
T43n1829_p0098b26║似，相似果生故。此顯等流果及餘三有為
T43n1829_p0098b27║果。
T43n1829_p0098b28║第八段有一頌，明人物一異性不可得，唯有
T43n1829_p0098b29║因果差別生故。
T43n1829_p0098c01║第九段有五頌，釋通疑難中，「又此因道，無
T43n1829_p0098c02║有斷絕」。頌中四句，如其次第，釋此四難者：一
T43n1829_p0098c03║者、難言：若無有我，後有應斷。初句答言：因道
T43n1829_p0098c04║不斷故。二、有難言：果應頓俱生。答此難言：和
T43n1829_p0098c05║合作用轉。非頓非俱，作用合故。三、有難言：若
T43n1829_p0098c06║無實我，應從一切一切得生。故次答言：從自
T43n1829_p0098c07║因而生。自無他因，有不生故。四、有難言：既無
T43n1829_p0098c08║有我，誰攝受所作生死等作用？故此答言：及
T43n1829_p0098c09║攝受所作。由因不斷果生立假者能攝受所
T43n1829_p0098c10║作，實我故成無。由此名為四句如次。　「經說
T43n1829_p0098c11║色相為尋思故，難說示他，故不可見」者，所證
T43n1829_p0098c12║色自相，性離言說，以尋思境不稱自相，名為
T43n1829_p0098c13║尋思難為示他。
T43n1829_p0098c14║第十段有五頌，明集生苦中，「顯彼我見由
T43n1829_p0098c15║集次第發生苦」者，貪愛正是集自體故，即內
T43n1829_p0098c16║貪境名貪愛緣，能生苦故，皆名為集。我見及
T43n1829_p0098c17║苦俱名當苦因緣，我見體亦是苦。
T43n1829_p0098c18║第十一段一頌，明阿賴耶識譬如池派流。此
T43n1829_p0098c19║顯不一義；《楞伽經》說：如海遇風緣，境等風所
T43n1829_p0098c20║擊等頌，顯不異義。故彼此文，義無乖返。又
T43n1829_p0098c21║此據本末義，彼據體用義，二義皆成不一異
T43n1829_p0098c22║義。
T43n1829_p0098c23║第十二段有七頌，顯示解了解脫遍知及縛
T43n1829_p0098c24║遍知中，文分為二。　初、「又法行者」，總釋七頌；
T43n1829_p0098c25║「解了縛遍知者」，二、別釋七頌。　別釋中有
T43n1829_p0098c26║二：初一頌明解了縛遍知、餘六頌明解了
T43n1829_p0098c27║解脫邊知。　「染污意恒時」頌，《唯識》說第四句
T43n1829_p0098c28║非曾非當有。彼依諸部頌現在斷故，非於
T43n1829_p0098c29║未來，亦非過去，薩婆多等不許貪、慢、見相
T43n1829_p0099a01║應故；今依大乘正頌及大眾部等說非先亦
T43n1829_p0099a02║非後，許諸煩惱俱時生故。又釋：染污意諸部
T43n1829_p0099a03║不同，如《唯識》第四卷疏解。　後六頌中，初一
T43n1829_p0099a04║頌明所解脫體，次兩頌顯解脫性。先染污無，
T43n1829_p0099a05║名為解脫；非意後淨，得解脫名。二乘之意唯
T43n1829_p0099a06║染污無，所淨無故，能淨意亦無，不要意淨名
T43n1829_p0099a07║為解脫。　次一頌釋有餘涅槃，次一頌顯無
T43n1829_p0099a08║餘涅槃，後一頌明無實數取趣生死、涅槃。
T43n1829_p0099a09║第二大段釋意趣伽陀中，文分為三：初標請
T43n1829_p0099a10║者、次舉伽陀、後隨別釋。五十一頌中，文分為
T43n1829_p0099a11║二：初一頌，梵王請；後五十頌，世尊答。請問
T43n1829_p0099a12║有二：上半讚，下半請。請有三，一、問學體，二、
T43n1829_p0099a13║問學教，三、問法，如次配請。　頌中學及所學
T43n1829_p0099a14║并修學文。就五十頌答中有二釋：若以文段，
T43n1829_p0099a15║此卷釋二十二頌，即為二十二段，後卷有二
T43n1829_p0099a16║十八頌釋，分為十九段，至後卷當配合。　五
T43n1829_p0099a17║十頌若以義科，分之為二：初一頌答學體、學
T43n1829_p0099a18║數，所餘頌答當修學。就答當修學中，分為十
T43n1829_p0099a19║三段：初一頌，學方便；第二有一頌，學次第生
T43n1829_p0099a20║起；第三一頌，學次第清淨差別；第四一頌，學
T43n1829_p0099a21║所得果；第五一頌，學漸次因緣，別總修習；第
T43n1829_p0099a22║六有三頌，聰叡者次第為後果因；第七次三
T43n1829_p0099a23║頌，明學成敗共與不共；第八有一頌，明正邪
T43n1829_p0099a24║學；第九一頌，辨三學斷障成滿；第十有一頌，
T43n1829_p0099a25║明受差別；第十一一頌，明學純雜可得；第十
T43n1829_p0099a26║二有二十一頌，純明戒學遠離清淨；第十三
T43n1829_p0099a27║有十三頌，純明定學遠離清淨。
T43n1829_p0099a28║「怖多所作懈怠眾生」者，樂聞略故，怖修學多。
T43n1829_p0099a29║雖有六度萬行，但說三學，以三學名攝一切
T43n1829_p0099b01║行，非顯了說，故名密意。
T43n1829_p0099b02║「如是六支，顯示四種尸羅清淨」者，下有五句，
T43n1829_p0099b03║初「安住淨尸羅」一句是總，非入四淨故；下有
T43n1829_p0099b04║四句，名為四淨。此六支義前雖略明，其〈聲聞
T43n1829_p0099b05║地〉廣說。
T43n1829_p0099b06║「顯示最初增上戒學乃至安住因緣」者，此釋
T43n1829_p0099b07║二安住二種，漸次為因緣。初義謂增上別解
T43n1829_p0099b08║脫戒能安住靜慮戒及增上方便定心，方便
T43n1829_p0099b09║定心後能安住根本定心及增上修慧，是名
T43n1829_p0099b10║初安住二種因緣。別解脫戒引生定戒及定
T43n1829_p0099b11║故，初方便定引生根本定及修慧故，即此中
T43n1829_p0099b12║間慧定俱時所攝靜慮戒學，能為無漏定慧
T43n1829_p0099b13║二種安住因緣，是名第二安住二種。言中間
T43n1829_p0099b14║者，初戒定後所生定慧，在無漏定慧之前因，
T43n1829_p0099b15║故名中間。
T43n1829_p0099b16║「顯示最上一種，能為涅槃安住因緣」者，釋一
T43n1829_p0099b17║能趣涅槃，漸次為因緣義，因緣義通上兩句
T43n1829_p0099b18║故。無漏慧一種，三中最上，亦是二因緣所生
T43n1829_p0099b19║極果，名為最上。
T43n1829_p0099b20║「顯示修習若別若總，隨其所應」者，釋上純雜
T43n1829_p0099b21║而修習義。別修三學名純，總修三學名雜。
T43n1829_p0099b22║「初一不共」者，初、戒學可修唯有一，不假定慧
T43n1829_p0099b23║亦得成故。　「中不離初」者，第二、定學不離戒
T43n1829_p0099b24║學修方便成。　「上不離二」者，第三、慧學學必
T43n1829_p0099b25║具初二。若阿羅漢三學已滿，超彼一切。
T43n1829_p0099b26║「此後顯示受持戒相」者，下二十一頌明戒學
T43n1829_p0099b27║清淨相。
T43n1829_p0099b28║「唱令家者，謂屠羊」等者，西域有人，專行唱令，
T43n1829_p0099b29║凡有罪者，皆彼人將往巡歷，處處唱告，如唱
T43n1829_p0099c01║屠羊等，多造惡業故。　「羯恥那」者，謂典獄之
T43n1829_p0099c02║類。「遠離劣惡作」者，
T43n1829_p0099c03║非太沈。「離非處惡作」者，非太浮。「遠離失念
T43n1829_p0099c04║故」，住正念。　「究竟時」，謂根本。　「方便時」，謂眷
T43n1829_p0099c05║屬。
T43n1829_p0099c06║第十七卷
T43n1829_p0099c07║若依初文，此卷釋前二十八頌，為十九段：初
T43n1829_p0099c08║一頌為一，次兩頌為一，次一頌為一，次兩頌
T43n1829_p0099c09║為一，次有十頌各為一，次兩頌為一，次兩頌
T43n1829_p0099c10║為一，次兩頌為一，次兩頌半為一，次三頌半
T43n1829_p0099c11║為一。　若依後義科，下二十八頌分二：初十
T43n1829_p0099c12║五頌明增上戒，後有十三頌明增上定。
T43n1829_p0099c13║「應發常勤精進」者，被甲也。　「堅固」者，加行
T43n1829_p0099c14║也。　「勇猛」者，無退也。不言無足精進，此明修
T43n1829_p0099c15║因，不說彼果故。不言無下精進者，被甲、加行，
T43n1829_p0099c16║於善初修；無退一種，於苦能忍。攝善離苦，
T43n1829_p0099c17║此二已周，略無無下。故但說三。如《瑜伽》八十
T43n1829_p0099c18║九廣說五相。
T43n1829_p0099c19║「五支不放逸」者，三世精進為三；三世持起勤
T43n1829_p0099c20║事前方便，起極殊勝先時所作，加行作意為
T43n1829_p0099c21║第四；其作意及精進為俱有故，俱時所行諸
T43n1829_p0099c22║心、心所身語業等為第五支。
T43n1829_p0099c23║「杜多功德」者，即舊頭陀也，即小欲知足，離
T43n1829_p0099c24║著之義。　「遠離眷屬貪欲」，即發露眾惡也，因
T43n1829_p0099c25║貪欲生，故名眷屬。　「遠離多欲不知足因」者，
T43n1829_p0099c26║已得衣服等，麁妙皆歡喜。　「遠離多欲不知足、
T43n1829_p0099c27║障淨學因」者，少隨世務，麁弊亦隨轉，名離多
T43n1829_p0099c28║欲。「受杜多功德，為寂離煩惱」者，名離障淨學
T43n1829_p0099c29║因。
T43n1829_p0100a01║「為修梵行，資持壽命，有所受」者，釋應量而受
T43n1829_p0100a02║義。
T43n1829_p0100a03║「以所得利轉招利故」者，釋得已不輕毀，毀此
T43n1829_p0100a04║所得少，轉更招多利。
T43n1829_p0100a05║「不受於信施」頌，「不耽著利養恭敬」是總意。
T43n1829_p0100a06║「不執惡見」是第二句。　「不虛受施」是初句。
T43n1829_p0100a07║「不謗正法」是下半頌，下文亦總。　或恐如害
T43n1829_p0100a08║瘡皰者，堅執惡見，虛受信施，毀謗正法，貪後
T43n1829_p0100a09║世欲，生惡見因，此五名瘡疱。因受信施，耽利
T43n1829_p0100a10║恭敬，因所生故。
T43n1829_p0100a11║「習近順定諸臥具」者，謂邊際臥具，諸臥具中
T43n1829_p0100a12║最極鄙劣，下極邊際，因此後能順生寂定。
T43n1829_p0100a13║「非沈掉等」下兩句，如次釋堅精進及勇猛，斷
T43n1829_p0100a14║二惡，修二善故。　「於諸善品生起欲故」者，釋
T43n1829_p0100a15║頌中生欲及不增惡。　「於諸欲中極增厭」者，
T43n1829_p0100a16║釋無有欲及增惡。　「為修善品乃至習睡眠故」
T43n1829_p0100a17║者，釋前睡眠，為有堪任及心安寂，應時時眠，
T43n1829_p0100a18║不應令癈。其似惛沈，亦此所攝。　「若心沈沒
T43n1829_p0100a19║至不居靜故」者，初釋離睡眠，思惟光明淨妙
T43n1829_p0100a20║相故；後釋離掉舉，修似掉舉相，遊行乞食
T43n1829_p0100a21║行利他時，不居靜故。或不居靜亦解離睡眠，
T43n1829_p0100a22║若時居靜，增睡眠故。　「於先所犯，便生憂悔」
T43n1829_p0100a23║者，釋前惡作。　「於所不犯，無憂悔」者，釋離惡
T43n1829_p0100a24║作。　「後後殊勝，生希慮」者，釋於勝生希慮，翻
T43n1829_p0100a25║顯於前，前微劣不生希慮，此顯似疑，除真疑
T43n1829_p0100a26║相。上之五蓋，皆說似蓋，以離真蓋。　「殷重無
T43n1829_p0100a27║間正方便」者，殷重者，一切種也，即具足修；無
T43n1829_p0100a28║間者，是恒時也；正方便者，正方修也。
T43n1829_p0100a29║「危逸所依地」者，人天之身，名所依地；由欲失
T43n1829_p0100b01║財，故名危逸。
T43n1829_p0100b02║第三大段釋體義伽他中，文分為三：初結前
T43n1829_p0100b03║生後；次前舉九十一頌釋；後第十九卷末，總
T43n1829_p0100b04║以一頌結上所明。成十四段。　此卷中合有
T43n1829_p0100b05║五段。初一頌，名惡；第二有四頌，名說；第三有
T43n1829_p0100b06║五頌，名貪；第四有三頌，名流；第五有三頌
T43n1829_p0100b07║半，名怖；第六有三頌，名類；第七有二頌，名
T43n1829_p0100b08║舉；第八有三頌，名池；第九有五頌，復名流；
T43n1829_p0100b09║第十有四頌，復名貪；第十一有五頌，名作；第
T43n1829_p0100b10║十二有五頌，名劬勞；第十三有三頌，名得
T43n1829_p0100b11║義；第十四「諸行無常」下四十四頌半，名論議。
T43n1829_p0100b12║此中，或以頌初所明，或以宗義而為名號，如
T43n1829_p0100b13║後頌釋。
T43n1829_p0100b14║釋第二廣說中有四番釋，第三番中略不
T43n1829_p0100b15║解第三頌。　「諸有為法皆三種言事之所攝故」
T43n1829_p0100b16║者，《俱舍》云世俗言依，此三種者，即三世路
T43n1829_p0100b17║也。言事者，即言所依事。無為不然，此即總舉
T43n1829_p0100b18║有為。即此義中，別說妙欲以為應說。　「應說
T43n1829_p0100b19║想」者，名也，由說欲名，彼方解故。彼不擎舉其
T43n1829_p0100b20║鼻，往他家，規求所欲也。
T43n1829_p0100b21║第二翻釋中，「初頌顯示待時諸欲」者，釋初句，
T43n1829_p0100b22║以應說故，所以待時，如前初番四復次釋。
T43n1829_p0100b23║「於欲邪行」者，即第二句依應說安住。「邪行果」
T43n1829_p0100b24║者，即下半頌集招生死。第二頌中，上半頌名
T43n1829_p0100b25║捨欲，應理；後半頌修行譏論，不應道理。「及待
T43n1829_p0100b26║時欲」者，後半亦顯欲心待時，若欲受用，待時
T43n1829_p0100b27║方得故。　第三頌亦然者，亦是捨慢求無慢。
T43n1829_p0100b28║第三番釋第二頌中，「顯於諸欲能了知故」
T43n1829_p0100b29║者，釋初句；次二故字，釋第三句。
T43n1829_p0100c01║第四番釋前三頌中，佛為彼天說前三頌時，
T43n1829_p0100c02║彼領悟聞前二頌，深厭諸欲；聞第三頌，捨凌
T43n1829_p0100c03║蔑心并斷憍慢。
T43n1829_p0100c04║第三有五頌中，釋貪中，初一頌問、後四頌
T43n1829_p0100c05║答。答中，初三方便觀、後一根本觀。方便觀
T43n1829_p0100c06║中，初一厭境觀；次一不斷觀；第三有三觀：一、
T43n1829_p0100c07║苦；二、無我；三、身念住觀。長行釋中，「若攝諸根，
T43n1829_p0100c08║不為欲貪損壞其心等」下，釋第四頌根本觀。
T43n1829_p0100c09║將釋彼頌，豫皆料簡。「了知是已，未離欲貪一
T43n1829_p0100c10║分學者」下，正釋本頌。欲貪生五因中，第二、由
T43n1829_p0100c11║希樂欲界；三、由取男女等有情想；四、由猛貪
T43n1829_p0100c12║逼迫。
T43n1829_p0100c13║第四有三頌中，初一頌問，餘二頌答。長行釋
T43n1829_p0100c14║中，唯釋後二頌答。　「越五暴流」者，斷五下分
T43n1829_p0100c15║結。　「當度六」者，斷五上分結斷方便。　「云何
T43n1829_p0100c16║能廣度欲愛」者，斷五下分結方便，謂廣度欲
T43n1829_p0100c17║愛也。　「而未得腰舟」者，問如彼善斷，未得腰
T43n1829_p0100c18║舟度上分結也。如世度海，以葫蘆或浮皮
T43n1829_p0100c19║袋，或㴎𣕚，如浮囊梙置腰上，名曰腰舟。海
T43n1829_p0100c20║喻生死，意識如腰，慧如舟故。二頌答中，初頌
T43n1829_p0100c21║正答，後頌結答。　「而能靜慮、審慮、諦慮」者，初、
T43n1829_p0100c22║中、後別故。　「若和合愛」者，謂未得勝境。　「若
T43n1829_p0100c23║增長愛、若不離愛」者，謂已得勝境。　「若不合
T43n1829_p0100c24║愛」，未得惡境。　「若退減、若別離愛」者，謂已
T43n1829_p0100c25║得惡境。　「復有差別。云何修習於無尋定」等
T43n1829_p0100c26║者，前番已釋修無尋定是斷五下分結方便，
T43n1829_p0100c27║由初靜慮有三識身，當生喜捨而起癡愛，尋
T43n1829_p0100c28║等未盡故，依無尋伺定修斷方便。今此差
T43n1829_p0100c29║別：依第二靜慮復數修習，名如彼善斷。又
T43n1829_p0101a01║前復次明依欲界聞思等持厭諸尋故，名無
T43n1829_p0101a02║尋定，是斷下分結方便；依初靜慮離欲界欲，
T43n1829_p0101a03║下分結斷。今第二差別：修第二靜慮無尋伺
T43n1829_p0101a04║定，令下分結遠，名如彼善斷。　「餘如前說」者，
T43n1829_p0101a05║謂了法永解脫，皆同前釋也。　「如經說慚軸
T43n1829_p0101a06║意腰舟」者，慚如車軸，能攝善輪，駕御智車，運
T43n1829_p0101a07║度危厄。腰舟如上。
T43n1829_p0101a08║第五、三頌半，怖中有三行半頌：初一頌半請，
T43n1829_p0101a09║次一頌答，後一頌讚。　「十資身具」者，如前第
T43n1829_p0101a10║二卷釋。
T43n1829_p0101a11║第十八卷
T43n1829_p0101a12║十四段解體義伽陀中，上已五段訖，此卷有
T43n1829_p0101a13║次八段全，并第十四段少分。此初解類有三
T43n1829_p0101a14║頌：初一頌問，餘二頌答。問中有五：一、㢡勝
T43n1829_p0101a15║生；二、開出道；三、於何師學；四、住何法學；五、不
T43n1829_p0101a16║懼後死。答中，初一頌半答初二問，標具九德，
T43n1829_p0101a17║既是勝人，能獎勝生及開出道；後半頌答後
T43n1829_p0101a18║三問。　「以法」者，道理；「以正」者，順益；「以次
T43n1829_p0101a19║制」者，軌範；「以導」者，獎勸。　又以法者，教；以
T43n1829_p0101a20║正者，理；以制者，以此教理制御；以導者，訓
T43n1829_p0101a21║示，非以威嚴而刑罰之。　「謂因力故」者，布施
T43n1829_p0101a22║也。　「士用力」者，諦實也。　「助伴力」者，慧捨也。
T43n1829_p0101a23║　「云何為泉？謂六觸處」者，六處如泉，煩惱如
T43n1829_p0101a24║水，泉所出故。　「或安受受所攝」者，安受，謂喜；
T43n1829_p0101a25║受所攝，謂樂。又釋：以悅心名安受，適身名
T43n1829_p0101a26║受所攝。不安返此。
T43n1829_p0101a27║第九段又釋流中有五頌，分為二段：初兩
T43n1829_p0101a28║頌顯異生、有學等漸次能越暴流；後三頌
T43n1829_p0101a29║明得究竟道，永越暴流。四流義，如前第八、九
T43n1829_p0101b01║卷等釋。異生由正信越欲暴流，下之三句皆
T43n1829_p0101b02║有學越餘三暴流。　「及顯能證第一住道」者，
T43n1829_p0101b03║謂能證滅盡定道。　「二十二處」者，如下〈聲聞
T43n1829_p0101b04║地〉廣說。
T43n1829_p0101b05║第十、貪四頌中，初一頌問，次一頌答，次一結，
T43n1829_p0101b06║後一明對治。釋中有四：初釋初頌；「云何
T43n1829_p0101b07║潤生」下，釋第二頌；「或有身手力」下，釋第三
T43n1829_p0101b08║頌；「又有沙門」下，釋第四頌。　「諾瞿陀樹」，顯所
T43n1829_p0101b09║潤生，水名能潤。「自者，即是乃至種子界性」者，
T43n1829_p0101b10║顯所潤生現尋思等因，此界性生故。謂諾瞿
T43n1829_p0101b11║陀從自根生，風吹鳥銜，子墮岐孔，又生多樹，
T43n1829_p0101b12║根依岐孔，展轉後生。由本水潤，展轉樹生，水
T43n1829_p0101b13║名共緣故。貪恚等法，以潤愛而為共緣，各自
T43n1829_p0101b14║種子而為別緣。　「摩魯迦條」者，藤葛之類，此
T43n1829_p0101b15║喻諸欲，舊云摩婁迦子。六種別欲猶如林
T43n1829_p0101b16║樹，貪能纏繞，故喻藤葛。　略義中，「於諸欲中
T43n1829_p0101b17║二種別縛」者，論文自釋，名為別縛。各別種生，
T43n1829_p0101b18║名不共因；皆由愛潤，名為共緣。　「斷方便、勝
T43n1829_p0101b19║利」者，第四行頌中，上半頌了無常性已，不起
T43n1829_p0101b20║貪著，名斷方便；後半頌，即便棄捨，終無有退，
T43n1829_p0101b21║名斷勝利。　「若貪若欣乃至愛品」者，六別欲
T43n1829_p0101b22║中所生愛、恚品，如前應知。　耽著即是第六，
T43n1829_p0101b23║於外五塵之尋思也。
T43n1829_p0101b24║第十一、作有五頌中，初一頌問，餘四頌答。釋
T43n1829_p0101b25║中，初、釋問頌。第二、「又顯如來依第一義」下，
T43n1829_p0101b26║釋初答頌。　「由此顯示學與無學」下，釋第二
T43n1829_p0101b27║答頌。若未離欲，為度欲流，運足動手，發勤精
T43n1829_p0101b28║進，名未極底；若已離欲，名得源底。庸預進斷
T43n1829_p0101b29║上分諸結，不運手動足，勤加精進，名非身分。
T43n1829_p0101b30║　「此即顯示諸婆羅門」下，釋第三答頌。　「得
T43n1829_p0101c01║靜慮者，永斷一切」下，釋第四答頌。
T43n1829_p0101c02║第十二段四行半頌劬勞中，有三問答：初、呼
T43n1829_p0101c03║佛為苾芻，已度暴流耶？第二問：得涅槃、滅定，
T43n1829_p0101c04║已度暴流耶？佛告言：如是。第三一頌，問有
T43n1829_p0101c05║二：乘前初問，汝今已度暴流，猶如河等？乘前
T43n1829_p0101c06║第二問，如何無攀無住，已度暴流？　餘二頌
T43n1829_p0101c07║半答中，初一頌半答有暴流，尚未能度；後之
T43n1829_p0101c08║一頌答彼二問。然後兩句，以本經是應頌偈
T43n1829_p0101c09║故，其文易了，略指令知。　「祇焰」者，應頌也。
T43n1829_p0101c10║此長行中有三：初、指無攀無住義。　次、「世尊
T43n1829_p0101c11║依昔示現修習」下，總釋頌意，未對下坐，斷非
T43n1829_p0101c12║方便。邪取精進時，有彼劬勞乃至漂溺；菩提
T43n1829_p0101c13║坐下，於邪精進得斷遍知，便捨劬勞乃至漂
T43n1829_p0101c14║溺。　第三、「此中顯示修苦行時」下，釋前兩答。
T43n1829_p0101c15║初、答初問：已度暴流，猶如河等？第二、云何復
T43n1829_p0101c16║依涅槃等，第三問：無攀無住，已度暴流？　「非
T43n1829_p0101c17║方便」者，昵健陀所日食麻麥，邪自苦行也。
T43n1829_p0101c18║　「嗢達洛迦」者，是猛盛義，舊云欝頭藍子，於彼
T43n1829_p0101c19║修非想定。　「阿羅荼」者，是逢過義，即舊云阿
T43n1829_p0101c20║藍迦藍也，於彼所修無所有處定。即顯苦行
T43n1829_p0101c21║在樂行前。　此中四義，捨劬勞等者，謂復於
T43n1829_p0101c22║後時坐菩提坐下，為第一句捨劬勞。　所有
T43n1829_p0101c23║善法遂得增長，是第二捨勞。　如如善法既
T43n1829_p0101c24║增長下，第三捨住。　既由如是不知足下，第
T43n1829_p0101c25║四捨標。故言如次。　「還復止住下地生因」者，
T43n1829_p0101c26║即《對法》云：頗有聖弟子已離色界欲，得無色
T43n1829_p0101c27║界寂靜解脫定，後生色界耶？答曰：有。謂得滅
T43n1829_p0101c28║盡定，退生色界中，即此是。此頌意說，外道有
T43n1829_p0101c29║劬勞等，我世尊已離生死等，證涅槃者定已
T43n1829_p0102a01║離彼故。若聖退者，有劬勞等；不退聖者，定已
T43n1829_p0102a02║離之。
T43n1829_p0102a03║第十三段得義伽陀中，一頌半問，一頌半答。
T43n1829_p0102a04║善見善知，善鑒善達，以四諦智如次應知。
T43n1829_p0102a05║第十四段「諸行無常」下，有四十四頌釋論議
T43n1829_p0102a06║中，分為二十七段。辨揚深理，故名論議。釋初
T43n1829_p0102a07║頌中，文有四：初、釋初總句，有非恒有，無非恒
T43n1829_p0102a08║無，故生與滅皆是無常。無常之言，通總三世
T43n1829_p0102a09║及別過去。　第二、「若過去生，過去所得」下，如
T43n1829_p0102a10║次釋第一無常、第二句有生滅法。過去世已
T43n1829_p0102a11║生滅，名無常法；未來世當生可滅，名有生法；
T43n1829_p0102a12║現在世現生將滅故，名有滅法。三世諸行，皆
T43n1829_p0102a13║有滅法。　第三、「若彼諸蘊在於未來」下，釋第
T43n1829_p0102a14║三句。　「若諸有情」下，釋第四句。苦因滅故，當
T43n1829_p0102a15║生解脫，說之為樂；麁重息故，現安樂住，說之
T43n1829_p0102a16║為樂。
T43n1829_p0102a17║略義之中，有九對釋，初六復次如次配諸行
T43n1829_p0102a18║及彼寂樂。無為法名遍知者，所證從能證道
T43n1829_p0102a19║為名也。諸有為行觀起無願，不見我故，即觀
T43n1829_p0102a20║無空，故空、無願觀諸行起。　聖諦現觀相違
T43n1829_p0102a21║二法斷所依處，言二法者：一、隨順戲論，謂四
T43n1829_p0102a22║見或苦諦下一切煩惱；二、怖無戲論，謂我
T43n1829_p0102a23║見或滅諦下一切煩惱。此二法與現觀相違。
T43n1829_p0102a24║今顯二法斷所依處，即苦滅諦。所知無倒性，
T43n1829_p0102a25║次上半頌；所證無倒性，即下半頌。外道執世
T43n1829_p0102a26║間常，謗涅槃樂故，名不共也。
T43n1829_p0102a27║第二段頌中，第一句是道諦與滅諦為跡，第
T43n1829_p0102a28║三句由道諦證滅諦，第二句集諦為苦諦因
T43n1829_p0102a29║跡，第四句由有集諦常受苦諦。　「若善修習
T43n1829_p0102b01║此無縱逸」等者，謂修道諦諸有學者，於過去
T43n1829_p0102b02║世已死之時，未習道故，可由不調善死；現在、
T43n1829_p0102b03║未來由習道故，不由不調善死。諸阿羅漢未
T43n1829_p0102b04║來無死，亦名不由調善及不調善死。縱逸翻
T43n1829_p0102b05║此。
T43n1829_p0102b06║略義中，「處非處性」，善惡因果順相生故。　「自
T43n1829_p0102b07║業所作」，非他作及無因故。　「師於弟子作所
T43n1829_p0102b08║應作」，教誡法故。　「諸弟子等自所作義」，依於
T43n1829_p0102b09║師授，修斷法故。　「謂能順惡戒、穴戒因緣」者，
T43n1829_p0102b10║能發惡身語，名惡戒因緣，即舊所云惡尸羅
T43n1829_p0102b11║也。污惡善戒，故名惡戒，非戒體惡。犯諸善戒
T43n1829_p0102b12║之根本，名穴戒因緣，即是不正相。　「不正相」
T43n1829_p0102b13║者，即不正思惟及煩惱等。略中四義，配上亦
T43n1829_p0102b14║爾。釋此頌中，唯解上半。
T43n1829_p0102b15║第五段文中分有二：初釋上三句、次釋第四
T43n1829_p0102b16║句。釋初文中，初以八種觀，觀諸有情業業果
T43n1829_p0102b17║報；後釋第四句。初中復二：初別明八觀；後「如
T43n1829_p0102b18║是戒善男子」下，結為四行：初行、第二行如次
T43n1829_p0102b19║各攝三，第三、第四行如次各攝一。
T43n1829_p0102b20║其略義中，明善惡果并得果處，名如理思
T43n1829_p0102b21║業業果報；乃至止止此諸惡業，終不應為等，
T43n1829_p0102b22║名如理思為先之法隨諸法行。
T43n1829_p0102b23║第十九卷
T43n1829_p0102b24║釋第十四論議中，有二十七段，上已釋五段，
T43n1829_p0102b25║此卷二十二段。四語之中，初語總標、後三別
T43n1829_p0102b26║釋。　「善說、善言、善論」者，善說是總，後二是別。
T43n1829_p0102b27║說體名善言，說義名善論，善言、善論皆有善
T43n1829_p0102b28║說三相。善說三相，或別配後三句，或隨所應
T43n1829_p0102b29║通後三句。然此舉世間愛語、諦語，返顯出世
T43n1829_p0102c01║二語，以頌初標皆聖語故。其愛語，四十三說
T43n1829_p0102c02║愛語有三，謂慰喻、慶悅及勝益語，廣如彼說。
T43n1829_p0102c03║　第二頌中，由行信等五種善事，得三種果。
T43n1829_p0102c04║　「獲正信」者，信也；「恥居家」者，慚也；「受持戒」
T43n1829_p0102c05║者，戒也；「得衣服」等者，施也；「所有正法」等
T43n1829_p0102c06║者，法也。此釋初句。　「彼既成就」下，釋下三句。
T43n1829_p0102c07║初名譽果，即第二句也。次解脫果。　「證解脫
T43n1829_p0102c08║處清淨諸天眾同分中」，無漏名清淨，聖自在
T43n1829_p0102c09║名天。此釋第三句。後得生天果，釋第四句。
T43n1829_p0102c10║第三頌中分三：初、釋初句。次、「諸惡行所，應速
T43n1829_p0102c11║遠離」下，釋第二、第三句。諸不善果名惡，外道
T43n1829_p0102c12║無利諸邪苦行名無義因，能遠捨故。　第三、
T43n1829_p0102c13║「若於增上四聖諦等」下，釋第四句。　略義，先
T43n1829_p0102c14║聞正法，如理思惟，是初句；法隨法行，是第
T43n1829_p0102c15║二、第三句；得勝利果，是第四句。
T43n1829_p0102c16║第四頌中，有三復次。第二云「所有飲食、言說、
T43n1829_p0102c17║遊行」者，此三如次是頌三處無染。然處無相
T43n1829_p0102c18║住，猶有餘苦隨逐，不名極圓滿。或為自利，飲
T43n1829_p0102c19║食、遊行無染；或為利他，言說、遊行不動。遊行
T43n1829_p0102c20║之言，通上二利。處無相住如泛清池，餘苦隨
T43n1829_p0102c21║逐名厭泥時生死之海。　又慧解脫、有學身
T43n1829_p0102c22║證及俱解脫，如次三處者，由此三人煩惱障
T43n1829_p0102c23║盡、定障未盡故，非煩惱二障俱離，故說如次。
T43n1829_p0102c24║略義中，離三界欲，於佛聖旨猶有餘依，即諸
T43n1829_p0102c25║無學名為智者。離欲界貪勝進道攝，即第四
T43n1829_p0102c26║句，名為不動，已離欲貪，起勝進道故；或第二
T43n1829_p0102c27║向并果及第三向，為離欲貪，起勝進道故。其
T43n1829_p0102c28║不還果，如泛清池。　又顯解脫、等持、智慧三勝
T43n1829_p0102c29║利者，諸解脫觀，觀光明，遠離定障，故成無染；
T43n1829_p0103a01║等持觀空、非我，不動；智慧照斷，若泛清池。
T43n1829_p0103a02║又顯心、慧學所得果者，心學果名不動，慧學
T43n1829_p0103a03║果如泛池，心、慧二學如空無染。或如次第，心、
T43n1829_p0103a04║慧學果如空無染，心學如天帝幢，慧學如泛
T43n1829_p0103a05║清池。
T43n1829_p0103a06║第五段有五頌中分二：初四異生、後一聖者。
T43n1829_p0103a07║聖者具見佛之法化，故名法見。其異生中，初
T43n1829_p0103a08║一、欲貪邪分別者；第二、天眼不定者；第三、肉
T43n1829_p0103a09║眼不定者；第四、內外俱障，都不能見。《金剛般
T43n1829_p0103a10║若》云：若以色見我，以音聲尋我，彼生癡邪
T43n1829_p0103a11║見，不能當見我者，即此異生前四所攝。彼後
T43n1829_p0103a12║二乘雖達諦理，未證法身，亦不能知佛色身
T43n1829_p0103a13║等，非第一義，不名能見內外二身。
T43n1829_p0103a14║第六段一頌中有四：初、釋初句。　第二、「若有
T43n1829_p0103a15║已度五暴流」下，釋第二句。定俱愛味，名有染
T43n1829_p0103a16║時。然有於此染愛味中執為己有，我能愛味，
T43n1829_p0103a17║於定愛味堅執不捨。此後染心染前自心愛
T43n1829_p0103a18║定之取，此後能愛於前所愛，名為貪染。因此
T43n1829_p0103a19║愛故，當來苦生，亦名為染。此生煩惱，非定煩
T43n1829_p0103a20║惱，故說招生。此即第六暴流之相。　第三、「若
T43n1829_p0103a21║染自取，於所染心」下，釋第三句。若染自取者，
T43n1829_p0103a22║是後染心；於所染心者，是前定心。謂由後染
T43n1829_p0103a23║心於次前所染心能不隨順而生愛染，發起
T43n1829_p0103a24║功用，攝受一處，令不流散，為遮止染，修第六
T43n1829_p0103a25║意暴流之對治作意故。此能染心現在亦無
T43n1829_p0103a26║能染污於相應之心，即所不染相應之心自
T43n1829_p0103a27║性淨故，名無染污心。此中意說，於所染心不
T43n1829_p0103a28║隨功用故，離縛所緣，無有染污；於無染心故，
T43n1829_p0103a29║離縛相應。二縛離故，當苦不生，亦名無染，以
T43n1829_p0103b01║重緣貪能潤生故。　第四、「若有於彼隨作功用」
T43n1829_p0103b02║下，釋第四句。
T43n1829_p0103b03║第七段，城者，內以攝持，外有捍御，內攝四法，
T43n1829_p0103b04║外御信解，故喻城。　「相應善法二種心城」者：
T43n1829_p0103b05║一、善說法；二、毘奈耶。
T43n1829_p0103b06║釋第八一頌中分三：初、釋初二句；第二、「彼
T43n1829_p0103b07║於此定正安住時」下，釋第三句，不生愛味，無
T43n1829_p0103b08║所依止也；第三段「由如是正方便故」下，釋
T43n1829_p0103b09║第四句。
T43n1829_p0103b10║略義中，「四種擾亂」者，第一即初二句，第二、第
T43n1829_p0103b11║三即第三句，第四即第四句。
T43n1829_p0103b12║第九段一頌釋中有四：初、釋初句；第二、「又
T43n1829_p0103b13║佛示現內寂靜樂」下，釋第二、第三句；第三、
T43n1829_p0103b14║「如因其㲉卵生鷄」等下，釋第四句；第四、「此
T43n1829_p0103b15║中差別」下，重釋捨有行義。初句明得差別，後
T43n1829_p0103b16║三明捨差別。　「俱舍」者，㲉藏義。得菩提後與
T43n1829_p0103b17║未得前，色身相似，名曰等生，少相似故；餘四
T43n1829_p0103b18║蘊名身生，與因全別，名不等生。　「內寂靜樂」
T43n1829_p0103b19║者，示現獨處林野。　「及沙門樂」者，示現持戒
T43n1829_p0103b20║無悔。喜樂二樂為因，心便得定。諸勝定力能
T43n1829_p0103b21║捨二行：「壽行」者，命行也；「有行」者，餘有
T43n1829_p0103b22║漏蘊也。有行寬，命行狹，從寬為論，頌無壽
T43n1829_p0103b23║行。此所捨色身生，示現有漏，與前相似，名與
T43n1829_p0103b24║前正等；其無漏四蘊名為身生，非所示現捨
T43n1829_p0103b25║故，與前不等，故二差別。色身如㲉藏，無漏四
T43n1829_p0103b26║蘊破㲉而出，如鷄等生，差別亦爾。　「謂佛世
T43n1829_p0103b27║尊若不棄捨諸壽行」等者，此有二說：佛壽百
T43n1829_p0103b28║年，但年八十，捨第五分，二十年為一分壽故。
T43n1829_p0103b29║故經多說，迦葉佛人壽二萬歲時出，釋迦人
T43n1829_p0103c01║壽百歲時出。　二云：釋迦佛大分應壽一百
T43n1829_p0103c02║二十歲，四十年為一分，但年八十，捨第三分
T43n1829_p0103c03║壽。諸教多言此洲人壽一百二十五歲、東洲
T43n1829_p0103c04║二百五十等。為顯於此得自在故，留身三月；
T43n1829_p0103c05║為顯於命得自在故，捨所餘分，然以餘分所
T43n1829_p0103c06║有福業施諸弟子。
T43n1829_p0103c07║略義中，「及顯棄捨所依因緣」者，二樂為因，定
T43n1829_p0103c08║自在也。
T43n1829_p0103c09║第十段一頌有三：初依諸釋、次辨略義、後諸
T43n1829_p0103c10║惡者。又初依三界在家出家、次辨略義、後依
T43n1829_p0103c11║欲界在家惡者以釋本頌。　「不數學」者，不此
T43n1829_p0103c12║數記括義。
T43n1829_p0103c13║第十一一頌中分四：初、汎釋三求；第二、「此
T43n1829_p0103c14║中欲求、有求攝者」下，釋初句；第三、「若樂沙
T43n1829_p0103c15║門及婆羅門」下，釋第二；第四、「又此一切，三門
T43n1829_p0103c16║攝」下，釋後兩句。
T43n1829_p0103c17║第十二段一頌釋中：一、住皆無愛；二、戲論皆
T43n1829_p0103c18║無愛；三、踰牆離愛；四、踰塹離愛。故說阿羅漢
T43n1829_p0103c19║永離貪愛，由四相故，遊諸世間，天人不識。
T43n1829_p0103c20║釋文分二：初釋下半頌牟尼遊世間頌，天
T43n1829_p0103c21║人不識。阿羅漢名牟尼，證寂默法故。後「云
T43n1829_p0103c22║何離愛諸阿羅漢」下，釋上半頌，顯示離愛，別
T43n1829_p0103c23║影四相。　「魔怨主」者，所謂貪愛。
T43n1829_p0103c24║略義中，「羞不應羞」等者，求屬他財，是不應羞；
T43n1829_p0103c25║為生輕稍，名羞不應羞。營屬己財，名曰應羞；
T43n1829_p0103c26║耽翫繫攝，名應羞不羞。合成一處也。求有斷
T43n1829_p0103c27║滅，名不應怖；訶毀勤趣，名生怖見。生天縱樂，
T43n1829_p0103c28║名為應怖；讚說希求，名無怖見。名第二處妄
T43n1829_p0103c29║生輕毀。
T43n1829_p0104a01║第十三段一頌中，「熏除」者，熏謂熏修，除謂
T43n1829_p0104a02║除滅。
T43n1829_p0104a03║第十四段一頌釋中，文分為四：初、釋初句；
T43n1829_p0104a04║第二、「若有復能於善說法」下，釋第二句；第
T43n1829_p0104a05║三、「如是善修正方便」下，釋第三句；「又修如
T43n1829_p0104a06║前所得道故」下，釋第四句。　「受持七種依福
T43n1829_p0104a07║業事」者，此有二說：一云即七聖財，施最增
T43n1829_p0104a08║上，所以偏說；二云前說八施中，翻前七有過
T43n1829_p0104a09║施。更應思勘。
T43n1829_p0104a10║第十五段一頌釋中分三：初、釋初句。　「一切
T43n1829_p0104a11║種」者，十惡業道也。　「一切因緣」者，三不善根
T43n1829_p0104a12║能發業道及究竟故。　「一切處所」者，情非情、
T43n1829_p0104a13║資具等境。　第二、「彼由三相」下，釋第二句。依
T43n1829_p0104a14║戒起定，依定起慧，依慧證境，名三相。戒體善
T43n1829_p0104a15║故名奉行，善能離惡故名莫作惡，故通二處。
T43n1829_p0104a16║　第三、「如是具足」下，釋第三句。不釋第四結
T43n1829_p0104a17║句。
T43n1829_p0104a18║略義中，「三學」者，謂初二句；「學果」者，謂第
T43n1829_p0104a19║三句；「不與他共」者，是第四句。
T43n1829_p0104a20║第十六段一頌釋中，初、釋初句。　「難可調伏」
T43n1829_p0104a21║已上，釋難調；「雖強安處」下，釋輕躁，輕舉躁
T43n1829_p0104a22║急，性數易故。　第二、「雖強安處內寂止」下，釋
T43n1829_p0104a23║第二句。　第三、「諸聖弟子於如是」下，釋第三
T43n1829_p0104a24║句。　第四、「彼由如是正定」以下，釋第四句。
T43n1829_p0104a25║略中，「左道」者，乖正道理，謂上兩句；「不隨
T43n1829_p0104a26║左道之心」者，謂第三句；「所得勝利」，謂第四句。
T43n1829_p0104a27║第十七一頌釋中，初句是總所因，後三句是
T43n1829_p0104a28║所得四功德。一、能喰遠離味；二、靜慮；三、常委；
T43n1829_p0104a29║四、念受無染喜樂。憚，謂懼憚怯怖；無憚者，
T43n1829_p0104b01║無此也。　「解脫喜樂」，謂無為。　「無染喜樂」，謂
T43n1829_p0104b02║有為。
T43n1829_p0104b03║略義中，「毘鉢舍那所作」，即頌靜慮也。由審慮
T43n1829_p0104b04║道理獲得毘鉢舍那，成其所作，故前說靜慮，
T43n1829_p0104b05║後說慧作。
T43n1829_p0104b06║第十八一頌中，初兩句是所成就五支，後兩
T43n1829_p0104b07║句是所斷五支。一、無工巧活，謂無四事：一、不
T43n1829_p0104b08║憍邪活命；二、不恃有勢家；三、不規名族；四、不
T43n1829_p0104b09║詐受聖說。世間異生依止工巧以為業，須非
T43n1829_p0104b10║法希求；真實苾芻則不如是，不依此四起非
T43n1829_p0104b11║法希求飲食衣服猶如彼故。　二、無輕自己，
T43n1829_p0104b12║若於衣食非法貪聚，不持衣鉢，名輕自己；苾
T43n1829_p0104b13║芻不爾，名不自輕。　三、樂勝，希愛沙門，希愛
T43n1829_p0104b14║學處，堅固禁戒。　四、樂諸根，樂生喜根，淨命
T43n1829_p0104b15║喜足；樂生慧根，入現觀等；樂生念根，除遣諸
T43n1829_p0104b16║惡。　五、盡解脫，結縛、纏種皆解脫故。名成五
T43n1829_p0104b17║支。　一、無家，終不捨戒，退還俗綱；二、無所貯
T43n1829_p0104b18║積，受財受境；三、無希望，不希財命，知而妄
T43n1829_p0104b19║語；四、斷欲，無不與取；五、獨行，貪欲已盡，
T43n1829_p0104b20║無伴孤遊，離非梵行，妙達因果，諸惡皆盡，
T43n1829_p0104b21║不計惡因無因招果。名斷五支。隨其義勢，別
T43n1829_p0104b22║配釋文。
T43n1829_p0104b23║第十九一頌釋中分四：初、釋初句；第二、「又
T43n1829_p0104b24║此現在隨其自體」下，釋第二句；第三、「若有
T43n1829_p0104b25║聰慧，由此四相」下，釋第三句；第四、「彼能超
T43n1829_p0104b26║度」下，釋第四句。　「心」者，通八識。　「無量差別
T43n1829_p0104b27║自體展轉」者，謂三性等心差別而轉。　「及因
T43n1829_p0104b28║展轉」者，謂前前心為因，生後後自體心故。或
T43n1829_p0104b29║心種子及餘緣能生心體，皆名因展轉。　「前
T43n1829_p0104c01║際叵知，故名遠行」，下五十七解遠行有二義：
T43n1829_p0104c02║一、無始時故；二、遍緣諸境界故。彼偏說意識
T43n1829_p0104c03║作業，此通一切，故不相違。　「一一而轉」者，無
T43n1829_p0104c04║第二眼識等一時生故，亦非一切種三性心
T43n1829_p0104c05║頓現前故，名為獨行。五十七有二義：一、一一
T43n1829_p0104c06║轉故，二、無主宰故，名為獨行。此中前因遠行，
T43n1829_p0104c07║說識從緣起，乘文便故，已遮無作者，獨行中
T43n1829_p0104c08║略，亦不相違。然此心體現在起時，心性不
T43n1829_p0104c09║定，數加轉易間斷，名不畢竟轉。畢竟者，始終
T43n1829_p0104c10║相似相續之義。其五色根，或異熟同，與長養
T43n1829_p0104c11║異，雖初闇劣，後明殊勝，始終相似相續而生，
T43n1829_p0104c12║名畢竟轉。　「種種品類，異生時生，異滅時滅」等
T43n1829_p0104c13║者，異者別義，謂三性品類別異生。如善心異
T43n1829_p0104c14║餘二性品生時而生，異餘二性品滅時而滅，
T43n1829_p0104c15║餘二性亦爾。　又如煩惱中貪俱品異於餘
T43n1829_p0104c16║品若生若滅。然彼心體自性非染，其體染性
T43n1829_p0104c17║前後相似不可得，及由心性本淨，其染體不
T43n1829_p0104c18║可得，故不成實，名無身。此中意說，心體速謝，
T43n1829_p0104c19║異類生滅不畢竟轉，不同色相初後相似畢
T43n1829_p0104c20║竟而轉，及無染體故，名無身。五十七云：無色
T43n1829_p0104c21║無見亦無對故，名為無身。此未來世，隨經
T43n1829_p0104c22║部師理門義說，有心隨眠居四識住，可於後
T43n1829_p0104c23║世從隨眠起，有往有來，緣歷境義，名寐於
T43n1829_p0104c24║窟。未來識種現居識住，當來可生，是寐窟
T43n1829_p0104c25║義。依真實理門釋此文者，若未來世居識住
T43n1829_p0104c26║之識在現在世本識之中而有隨眠，可於
T43n1829_p0104c27║後生有往來義，名寐於窟。五十七說：依止色
T43n1829_p0104c28║故，名寐於窟。彼說有色界識非未來識，此說
T43n1829_p0104c29║通三界識三世別識以釋頌文，理不相違。
T43n1829_p0105a01║　「遠行」者，說過去識；「獨行、無身」二義，說現在
T43n1829_p0105a02║識；「寐於窟」者，說未來識。即三世四義識名
T43n1829_p0105a03║為四相，非去來世而無獨行及無身義。現用
T43n1829_p0105a04║可知，從增說現。
T43n1829_p0105a05║略義中，「長時染污」者，即前際叵知。　「無作
T43n1829_p0105a06║者性」，心自體展轉及因展轉義。此亦解遠行。
T43n1829_p0105a07║　「於現在世，性是剎那」，貪瞋等轉易，不畢竟
T43n1829_p0105a08║轉故。　「自性清淨」，染污之體不成實故。此解
T43n1829_p0105a09║無身，然闕獨行。　「於未來世，有放逸故」，於後
T43n1829_p0105a10║生有往來義，即寐於窟。　「由不放逸故清淨」，
T43n1829_p0105a11║即聰慧者了知彼心。「住陸地」等，次下半頌。
T43n1829_p0105a12║第二十段有十頌中，有五問答，二頌為一，皆
T43n1829_p0105a13║初問、後答。釋中有二：初總指經頌、後隨別釋。
T43n1829_p0105a14║　「波羅延」者，經名。　「阿氏多」者，即無能勝，彌
T43n1829_p0105a15║勒字也。　釋文分為五段：「欲言世間者」下，
T43n1829_p0105a16║釋初答；第二、「又惡說法者，由無明門」下，釋
T43n1829_p0105a17║第二答；第三、「又惡說者及在家者」下，釋第
T43n1829_p0105a18║三答；第四、「乃至彼法未永滅來」下，釋第四
T43n1829_p0105a19║答；第五、「若諸有學斯應顯了」下，釋第五答。
T43n1829_p0105a20║皆准釋答，不解請頌。　初明染污若因若果；
T43n1829_p0105a21║次明能斷諸染因體；次明總別果蘊滅位；次
T43n1829_p0105a22║明於二受不生欣樂，得六種恒住，唯無學法
T43n1829_p0105a23║後終盡位；後明異類諸有學者所作眾事。
T43n1829_p0105a24║　釋初頌中，初釋初句。三種世間，是通世間；
T43n1829_p0105a25║二種世間，三中別立。　「善說法者，由有明故」
T43n1829_p0105a26║下，釋第二句。　「若諸在家異類白衣」下，釋第
T43n1829_p0105a27║三句。　三戲論者：一、三言事；二、四言說；三、尋
T43n1829_p0105a28║伺。　「三種言事」，謂三世法。　「四種言說」，謂見
T43n1829_p0105a29║聞覺知。言事唯名戲論所分別故，違順思惟
T43n1829_p0105b01║名為塗染，能分別故、能增長故、能隨增故。
T43n1829_p0105b02║　「此中，惡說法者，無明所覆」下，釋第四句。初三
T43n1829_p0105b03║句因，此一句果。初是無明，次是放逸，後違順
T43n1829_p0105b04║分別思惟。　釋第二答中，「又惡說法者」下，釋
T43n1829_p0105b05║初句；「如是無明、放逸、戲論」下，釋第二句；
T43n1829_p0105b06║「若出世間正見所攝」下，釋第四句；「於此流漏，
T43n1829_p0105b07║若伏若永」下，釋第三句。　釋依義，次頌隨文
T43n1829_p0105b08║便，前後不同。　釋第三答中有二：　初「又惡
T43n1829_p0105b09║說法者及在家者」下，汎釋染淨二品不顯了、
T43n1829_p0105b10║顯了二類差別；後「諸阿羅漢斯已顯了」下，
T43n1829_p0105b11║總釋頌意。已顯了者，謂阿羅漢；應顯了，謂諸
T43n1829_p0105b12║有學。　釋第四答中，亦總釋頌意。　釋第五
T43n1829_p0105b13║答中有四。乃至委悉所作，釋初句。一、「常所作」，
T43n1829_p0105b14║二、「委悉作」，此之二種是應更作不放逸事，
T43n1829_p0105b15║通是一切有學所作故。　「有學異類，若諸有學」
T43n1829_p0105b16║下，釋第二句，有兩番釋：初說下上分結合
T43n1829_p0105b17║名無染污，心無染即心無濁；後「又於諸欲
T43n1829_p0105b18║不耽著」下，別釋二結，不配無染及無濁義。
T43n1829_p0105b19║　第三、「又於一切有苦法」下，釋第三句。　第四、
T43n1829_p0105b20║「修習如先」下，釋第四句。
T43n1829_p0105b21║第二十一段六頌釋中分六：「如是總名諸
T43n1829_p0105b22║欲愛味」已上，釋初頌；第二、「又彼希求」下，釋
T43n1829_p0105b23║第二頌；第三、「又復毒蛇」下，釋第三頌；第
T43n1829_p0105b24║四、「又諸欲自性」下，釋第四頌；第五、「又於事
T43n1829_p0105b25║欲」下，釋第五頌；第六、「若於諸欲」下，釋第六
T43n1829_p0105b26║頌。　「諸寶珠等名共相應」者，同七寶數，謂即
T43n1829_p0105b27║可重故，一切處同用，翻此即名不相應也。
T43n1829_p0105b28║　此下頌中，初三頌明諸有學觀染遠離，後三
T43n1829_p0105b29║頌明諸無學觀染永絕。
T43n1829_p0105c01║略義中，事欲名愛味，欲名過患，斷二名出離。
T43n1829_p0105c02║此初三頌如次配之。次二頌是愛味能為過
T43n1829_p0105c03║患，後一頌是出離功德。
T43n1829_p0105c04║第二十二段一頌半釋中，文分為三：初總釋
T43n1829_p0105c05║頌意；次「謂能捨離」下，別顯五相，屬釋頌文；
T43n1829_p0105c06║後「由此五相」下，結修梵行，極成賢善。　「色
T43n1829_p0105c07║等諸法，及彼安立」者，所詮、能詮也。　「初法、第
T43n1829_p0105c08║二法毘鉢舍那」者，初學、成滿二分位也。　前
T43n1829_p0105c09║卷有五段，此卷有二十二段，今成論議中
T43n1829_p0105c10║二十七段。體義伽陀中有三，此末一頌是第
T43n1829_p0105c11║三段，以十四門結頌上義。　作論議明伽陀
T43n1829_p0105c12║體義，故名論議也。
T43n1829_p0105c13║第二十卷
T43n1829_p0105c14║修所成地，等引名修，即別境定數。若修習義
T43n1829_p0105c15║通聞思慧，修是證義，故唯等引。因修生慧，名
T43n1829_p0105c16║為修慧；因修慧所成有為、無為一切功德，名
T43n1829_p0105c17║修所成，皆此地體。　大文分二，初問、後答。答
T43n1829_p0105c18║中有三：初列四處、次以七支相攝廣釋、後總
T43n1829_p0105c19║結成修所成地。　七支相攝廣釋中，初總列
T43n1829_p0105c20║七支相攝、後廣別辨相。初文有三：初標，次
T43n1829_p0105c21║列，後結。處謂處所，依四義處，修方滿故。第
T43n1829_p0105c22║一、「處所」，內體外緣必須具足；第二、「因緣」，行
T43n1829_p0105c23║世出世修之方便；三、「修瑜伽」，正修自體；四、「修
T43n1829_p0105c24║果」者，因修所得世出世間有為、無為功德之
T43n1829_p0105c25║果。　「七支攝」者：初、「生圓滿」，即修處所；二、「聞正
T43n1829_p0105c26║法」，三、「涅槃為上首」，四、「能熟解脫慧之成就」，此
T43n1829_p0105c27║合三種，名修因緣；五、「修習對治」，名修瑜伽；六、
T43n1829_p0105c28║「世間淨」，七、「出世間淨」，名為修果。　七支廣釋
T43n1829_p0105c29║中，由四處攝，即分為四。初生圓滿修處所中，
T43n1829_p0106a01║文分為三：初辨生圓滿；次能攝四支修瑜伽
T43n1829_p0106a02║處；後結生圓滿，廣聖教義，不增不減。初文復
T43n1829_p0106a03║三：初問標十種、次各別顯、後總結成。
T43n1829_p0106a04║「又處中國，不生邊地」者，依俗間釋，唯五印度
T43n1829_p0106a05║名為中國，中國之人具正行故；餘皆邊地，
T43n1829_p0106a06║設少具行，多不具故。佛法所傳，唯中印度名
T43n1829_p0106a07║為中國，威儀禮則，順正理故，苾芻等具正行
T43n1829_p0106a08║故，具正至故；餘雖少具，多乖儀則，行不純
T43n1829_p0106a09║故，皆名邊地。　「達須」者，細碎下惡鄙農賤類。
T43n1829_p0106a10║　「蔑戾車」者，樂垢穢也。
T43n1829_p0106a11║聞正法圓滿下，釋第二、修因緣，中分三：初廣
T43n1829_p0106a12║釋三支；次「又隨次第，已說三支」下，結成廣
T43n1829_p0106a13║教，不過不增；後「又此三支，當知即是修瑜伽
T43n1829_p0106a14║因緣」下，結成三支，修因緣攝。
T43n1829_p0106a15║涅槃為上首中，初標，次釋，後結廣義。中分
T43n1829_p0106a16║二：初釋涅槃為上首相、後釋由此獲五勝利。
T43n1829_p0106a17║初文復二：初總明涅槃為首，聽聞正法，不為
T43n1829_p0106a18║餘緣；後以十轉釋以為首。後中有二：初標十
T43n1829_p0106a19║轉，二涅槃為首；後釋十轉。
T43n1829_p0106a20║言十轉者：一、「聞所成慧為因」；二、「於道、道果起
T43n1829_p0106a21║三種信」；三、「遠離憒鬧、諸惡尋思」；四、「趣善決定
T43n1829_p0106a22║思所成智」；五、「能趣入二修方便」；六、「證修慧」；七、
T43n1829_p0106a23║「於生死涅槃發起欣厭」；八、「入諦現觀，有學解
T43n1829_p0106a24║脫」；九、「數修道，無學解脫」。初五在念住、不淨觀
T43n1829_p0106a25║等前；次一在不淨觀、念住等；次一在四善根，
T43n1829_p0106a26║於生死涅槃起欣厭故，即四諦觀；後二可知。
T43n1829_p0106a27║此上九種，有餘涅槃而為上首。即由此故，證
T43n1829_p0106a28║無餘依，是為第十。
T43n1829_p0106a29║「五勝利」者，聞正法時有二饒益，修正行時
T43n1829_p0106b01║亦二饒益，并證苦邊際。
T43n1829_p0106b02║能熟解脫慧之成熟中有二，初問、次答。答
T43n1829_p0106b03║中有三：初明止觀由慧成熟，次明近善友習
T43n1829_p0106b04║三學由慧成就，後明十種能熟解脫慧成熟
T43n1829_p0106b05║法。解脫謂果，能熟謂因，即止觀等。此果此
T43n1829_p0106b06║因皆是所熟，慧為能熟，能熟彼故，名慧之成
T43n1829_p0106b07║熟。　「定心中慧，於所知境清淨轉故」者，釋奢
T43n1829_p0106b08║摩他支由慧成熟。定心無慧，證境不明，障垢
T43n1829_p0106b09║不離，由慧證明及能離障，定心方滿，故名慧
T43n1829_p0106b10║熟。
T43n1829_p0106b11║第二、「又毘鉢舍那支」已下，釋依善友修三學
T43n1829_p0106b12║慧成熟中，初標、後釋。　標中，謂最初起修慧，
T43n1829_p0106b13║必依善友之所攝受；二、依奢摩他之所攝受；
T43n1829_p0106b14║三、依尸羅圓滿之所攝受。初起修慧故，不說
T43n1829_p0106b15║由修慧之所攝受；或初起聞慧故，不說由
T43n1829_p0106b16║慧之所攝受，未有現行方便慧故。若後起
T43n1829_p0106b17║慧，理亦由慧之所攝受。　次別釋中，唯解依
T43n1829_p0106b18║善友及依尸羅之所攝受，不釋依定之所攝
T43n1829_p0106b19║受，前止成熟即是此故。　「善友攝受」者，由善
T43n1829_p0106b20║友攝受，為說法時，於所說法所知境中，由有
T43n1829_p0106b21║慧故，有覺了欲。「　尸羅攝受」者，由攝受尸
T43n1829_p0106b22║羅，他有三根隨舉罪等，由有此慧故，堪忍譏
T43n1829_p0106b23║論。
T43n1829_p0106b24║第三、「又依所知真實」下，釋十種能熟解脫慧
T43n1829_p0106b25║成熟法中有三：初辨十種、後結十種漸次
T43n1829_p0106b26║能令解脫圓滿。　言十種者：一、「於境真實有
T43n1829_p0106b27║覺了欲」；二、「愛樂聞法」；三、「便發請問」；四、「聞昔未
T43n1829_p0106b28║聞甚深法義」；五、「明淨法義，除先所疑」；六、「能見
T43n1829_p0106b29║過患，深厭盛事」；七、「於世盛事不生願樂」；八、「為
T43n1829_p0106c01║除惡趣法，心生正願」；九、「為除諸惑，修諸善法」；
T43n1829_p0106c02║十、「為得彼果及心清淨，心生正願」。由此漸次
T43n1829_p0106c03║解脫圓滿。能成三支。
T43n1829_p0106c04║廣攝聖教，更無增過中，「如是三支，廣聖教義，
T43n1829_p0106c05║謂十十種」者，謂初聞正法故，凡所修行，皆以
T43n1829_p0106c06║涅槃而為上首；此所修學，能成熟彼解脫等
T43n1829_p0106c07║位，一切皆是慧之成就。此後二種，由聞正
T43n1829_p0106c08║法為先。　以涅槃為上首中，有十法轉；慧成
T43n1829_p0106c09║就中，有十種漸次：故結廣教，名十十種，非聞
T43n1829_p0106c10║正法亦有十也。故聞正法中，無結廣教若過
T43n1829_p0106c11║若增，後二有結也。
T43n1829_p0106c12║七支中第五、修習對除，即四處中第三、修習
T43n1829_p0106c13║瑜伽。文分為四：初、問總標；次、隨別釋；三、以
T43n1829_p0106c14║修對除，即修瑜伽；四、結廣教，不過不增。　隨
T43n1829_p0106c15║別釋中有三：初、解三位十種修習；第二、「又
T43n1829_p0106c16║不淨想略有二種」下，遂前難解；第三、「又正
T43n1829_p0106c17║方便修諸想者，有能斷滅所治諸欲」下，釋多
T43n1829_p0106c18║所作修習對治。初文有二：初列三位、後釋十
T43n1829_p0106c19║種修。　明十修中，文有三：　初、明不淨、無常二
T43n1829_p0106c20║想；二、「又出家者四種所作」下，明無常、苦等四
T43n1829_p0106c21║想；三、「又於遠離閑居」下，明光明等四想。　其
T43n1829_p0106c22║所對除十種者：一、在家有婬欲貪及受用愛；
T43n1829_p0106c23║二、出家已，為尋思擾動，不生喜樂。為除婬貪，
T43n1829_p0106c24║修不淨想；為除受用愛及不生喜樂，修無常
T43n1829_p0106c25║想。顯無常想通在家、出家二位修習，以二能
T43n1829_p0106c26║除，除二所除，故言通隨次；非以在家、出家為
T43n1829_p0106c27║二，名隨次第。
T43n1829_p0106c28║無常、苦等四想中有三：初明四種所作、次明
T43n1829_p0106c29║四種所治、後明四種能治之法。此下餘八所
T43n1829_p0107a01║治及能治法，即出家後，設生喜樂，有懶惰懈
T43n1829_p0107a02║怠等為四；遠離閑居，於止觀品闇昧心等為
T43n1829_p0107a03║四。故於出家中，於四種所依事，起四種障，
T43n1829_p0107a04║為除此故，修無常、苦等四想。
T43n1829_p0107a05║光明等四想中有二：初明四種所治、後明四
T43n1829_p0107a06║想。　三、於生有隨動想心，為對治此，修滅
T43n1829_p0107a07║想者，謂有為法生滅遷動，名生動相。今見彼
T43n1829_p0107a08║相，名於生中有隨動想。故為治此，修於滅想，
T43n1829_p0107a09║離遷動故。或於常來生有數生喜樂，名隨動
T43n1829_p0107a10║想。為對治此，修習滅想，即當有不生，無欣樂
T43n1829_p0107a11║意。雖有兩釋，前解為勝。
T43n1829_p0107a12║「又不淨想略有二種」下，第二、逐前難釋。中分
T43n1829_p0107a13║三：初、釋在家初不淨想；次、釋出家於無常所
T43n1829_p0107a14║修苦想；三、釋遠離閑居中修光明想。　「思擇」
T43n1829_p0107a15║者，正思量。　「修習」者，起修作。不淨想中有三：
T43n1829_p0107a16║初列二力；次明二障；後明除此，能治白法多
T43n1829_p0107a17║有所作。
T43n1829_p0107a18║釋障中，初辨障、後結之。五障中，「親近母色」
T43n1829_p0107a19║者，數近女；「處顯失念」者，謂對眾前，逢勝顯
T43n1829_p0107a20║境；「居隱放逸」者，獨居屏處，縱蕩邪思；「通
T43n1829_p0107a21║處隱顯，由串習力」者，由前串習處隱或顯，生
T43n1829_p0107a22║失念放逸；五、「雖勤方便」等者，修不淨時，邪
T43n1829_p0107a23║思上勝，心隨淨相。
T43n1829_p0107a24║七種障者：一、「本所作事心散亂性」，隨作彼
T43n1829_p0107a25║事時，心生散亂；二、「本所事趣作用性」，將作
T43n1829_p0107a26║彼事，發起欣趣方便作用；三、「方便作意不
T43n1829_p0107a27║善巧性」，如無智者用三寶財，由不恭敬承事
T43n1829_p0107a28║師父勤請問故，不解方便；四、「雖處空閑，乃
T43n1829_p0107a29║至擾亂其心」，但由不守根門，所以染尋思起；
T43n1829_p0107b01║五、「食不知量，身不調適」；六、「尋思亂故，不
T43n1829_p0107b02║樂寂止」；七、「身不調故，不修慧品觀察諸法」。
T43n1829_p0107b03║能障中，「當知總說一門十二，一門十四」者，談
T43n1829_p0107b04║二別障，初五後七，名為十二；總別合論，更加
T43n1829_p0107b05║二總，謂思擇障及修習障，故成十四。
T43n1829_p0107b06║釋光明相中有三：初、總明此緣法光明；次、明
T43n1829_p0107b07║十一所治暗障；三、顯相違能治白法。　「如是
T43n1829_p0107b08║疑隨逐故」者，結初暗障；「障礙能遣疑因緣故」
T43n1829_p0107b09║者，結後三障。精勤少睡；正食身調，順觀諦
T43n1829_p0107b10║法；不欲雜居，如理作意：是能除遣疑之因緣。
T43n1829_p0107b11║後三障此，故說為障礙能遣疑。
T43n1829_p0107b12║修所成慧所除七法暗者：一、惛沈；二、掉舉；三、
T43n1829_p0107b13║喜悅；四、怖瞋二種相應等法；五、起言尋伺；六、
T43n1829_p0107b14║不正思惟及心散亂；七、邪思搆。如其次第，七
T43n1829_p0107b15║種修慧所除暗障。
T43n1829_p0107b16║「世間一切種清淨」下，釋第四修果，文分為二：
T43n1829_p0107b17║初釋二淨、後結成修果。初復分二：初釋第六、
T43n1829_p0107b18║世間淨支，後釋第七、出世淨支。初文復二：初
T43n1829_p0107b19║廣釋相；後結世間清淨唯在正法，非諸外道。
T43n1829_p0107b20║初文有三：一、問列三名；二、隨別釋；三、結廣教，
T43n1829_p0107b21║不過不增。別釋三中，創得初靜慮未至定，名
T43n1829_p0107b22║得三摩地；得根本，名三摩地圓滿；離諸障染，
T43n1829_p0107b23║引生通慧，諸清淨鮮白，名三摩地自在。
T43n1829_p0107b24║得三摩地中分四：初、釋所治能治別相；次、釋
T43n1829_p0107b25║得者得近分；三、結廣聖教，不過不增；四、結世
T43n1829_p0107b26║間淨住正法者得。初文有二：初明所治二十
T43n1829_p0107b27║法、後顯能治。初文復二：初明二十障、後明四
T43n1829_p0107b28║相堪能障法。初文有三：初標、次釋、後結。
T43n1829_p0107b29║三摩地圓滿中有三：初釋十相、次結圓滿入
T43n1829_p0107c01║根本地、後結廣教。十相者：一、願勝定滿；二、見
T43n1829_p0107c02║定勝德；三、精勤策勵；四、折伏色愛；五、善未圓
T43n1829_p0107c03║修，他惡尚勝；六、於淨天生，心無耽染；七、不自
T43n1829_p0107c04║卑下，策舉增修；八、隨順二修；九、勤精正法；十、
T43n1829_p0107c05║於止觀隨生愛。
T43n1829_p0107c06║三摩地自在中有二：初釋自在相、後結廣教。
T43n1829_p0107c07║初文有三：初標雖已圓滿，未自在相善觀察
T43n1829_p0107c08║故，當得自在；次釋四處二十二種相；後「彼於
T43n1829_p0107c09║如是四處」下，明自在相。第二文中有二：初
T43n1829_p0107c10║列四處；後「由剃除鬚髮」下，釋二十二種相。
T43n1829_p0107c11║四處者：一、自誓受下劣形相、威儀、眾具；二、自
T43n1829_p0107c12║誓受禁制尸羅；三、自誓受精勤無間修習善
T43n1829_p0107c13║法；四、為斷眾苦，受前三處時，應正觀察眾苦
T43n1829_p0107c14║隨逐。此四處中，前三各起五相，第四處起七
T43n1829_p0107c15║相。　初處五相者：一、剃除鬚髮；二、捨俗形好；
T43n1829_p0107c16║三、著壞色衣。此三相誓受下劣形相所起也。
T43n1829_p0107c17║又威儀、眾具各一，為五。第二處五相者：一、
T43n1829_p0107c18║略捨二事之所顯現；二、不自懇責，他不呵擯；
T43n1829_p0107c19║三、有犯不輕舉，由此缺犯，便自懇責；四、他擯
T43n1829_p0107c20║能悔除；五、於舉罪者無恚損惱，而自修治。
T43n1829_p0107c21║　第三處五相，如文自顯。　第四處四苦所隨，
T43n1829_p0107c22║應觀七相：初隨逐處有一相，於聖果未能隨
T43n1829_p0107c23║證；第二隨逐處有四相，謂生、老、病、死；第三隨
T43n1829_p0107c24║逐處有一，謂愛別離苦法；第四隨逐處有一，
T43n1829_p0107c25║謂自業所作。生、老、病、死略有二義：一、性逼迫，
T43n1829_p0107c26║苦苦所攝。《對法》等說：八苦之中，前之五苦，苦
T43n1829_p0107c27║苦攝故。二、性遷謝，生變於死，老變於少，病變
T43n1829_p0107c28║於壯，死變於生，故此說為壞苦隨逐。愛別離
T43n1829_p0107c29║法非是壞苦，以義攝之。此中初苦，苦苦所
T43n1829_p0108a01║攝；第二、第三，壞苦所攝；第四一種，行苦所攝。
T43n1829_p0108a02║自在相中有二：初明如理作意相等自在；後
T43n1829_p0108a03║「彼由如是樂斷樂修」下，結成離染進善自在
T43n1829_p0108a04║之相。初中復三：初標便起如理作意；次明
T43n1829_p0108a05║依四處起二十二觀故，乃至成出家及沙門
T43n1829_p0108a06║想；後明六修相斷修之相。　六相者：一、樂斷；
T43n1829_p0108a07║二、樂修；三、不貪著；四、無恚害；五、無隨惑，善守
T43n1829_p0108a08║念住；六、無增上慢。
T43n1829_p0108a09║出世淨中，文分為三：初、標列五門；後、隨別
T43n1829_p0108a10║釋；三、結成淨及廣教義。先得四善根世間清
T43n1829_p0108a11║淨已，便能最初入諦現觀；明生暗滅，障礙便
T43n1829_p0108a12║除；為證通慧，思前所得歡喜諸事；為斷除障，
T43n1829_p0108a13║復習如前所得類道；由此遂能入無學位，證
T43n1829_p0108a14║清淨道及果功德。是名此中略義次第。
T43n1829_p0108a15║入諦觀中，又分為三：初問生起，從世間淨，為
T43n1829_p0108a16║證出世，觀世劣境，深生厭惡；二、「又此住正
T43n1829_p0108a17║法者」下，廣說厭患、安住心相；後結此二相
T43n1829_p0108a18║各二十種，更無過增，廣辨厭患。
T43n1829_p0108a19║安住相中，文分為二：初明於五處所，以二十
T43n1829_p0108a20║相思惟厭患；後「復有五因，二十種相」下，明
T43n1829_p0108a21║心安住。初有三：初列五處；次「此中，略有三
T43n1829_p0108a22║種」下，辨二十相；後「如是彼以由厭俱行想」
T43n1829_p0108a23║下，結成厭想。　五處者：一、於已雜染相應；二、
T43n1829_p0108a24║於已清淨不相應；三、於已雜染相應過患；四、
T43n1829_p0108a25║於已清淨不相應過患；五、於已清淨見難成
T43n1829_p0108a26║辨。於此五處，心俱厭患。　依五處二十相者，
T43n1829_p0108a27║初三處各三相，第四處有五種，第五處有五，
T43n1829_p0108a28║合前為十九；「又復發起堅固精進」下，合結
T43n1829_p0108a29║於五處，總為一相，并前二十也。　「雜染相應
T43n1829_p0108b01║有三」者，謂雜染體而已相應故。一、未離不調
T43n1829_p0108b02║死，聖者已離故；二、當墮煩惱坑；三、現行惡業，
T43n1829_p0108b03║當生惡處。此隨所應，即煩惱、業、生三種雜染。
T43n1829_p0108b04║　「清淨不相應」者，謂涅槃、定、慧勝清淨法體，
T43n1829_p0108b05║己身無故，名不相應。　「雜染相應過患」者，由
T43n1829_p0108b06║與雜染體相應，便生三種過患：一者、生，老病
T43n1829_p0108b07║死苦之根本故；二、八無暇處；三、於一切處生
T43n1829_p0108b08║四相所迫諸無常性。　「清淨不相應過患」者，由
T43n1829_p0108b09║與清淨體不相應故，便過患生。　「於已清淨
T43n1829_p0108b10║見難成辨」者，諸清淨法見於己身難可成辨：
T43n1829_p0108b11║　一、若捨清淨法而不修為，其終不能任運
T43n1829_p0108b12║自起作而能獲得。　二、除清淨法外，於餘世
T43n1829_p0108b13║事尚非請他而能成辨，況清淨事。　三、決定
T43n1829_p0108b14║應作，成大吉祥，解脫眾苦。　四、非於現在不
T43n1829_p0108b15║作諸惡，即名清淨已得永離煩惱熾然；若無
T43n1829_p0108b16║聖道，惡業不盡故。　五、由清淨道圓滿證得，
T43n1829_p0108b17║觀可清淨；若不證得學無學道，觀終不淨。
T43n1829_p0108b18║第二十相中，有四又字：初一，於染淨體相應
T43n1829_p0108b19║不相應；第二又字，於染淨相應不相應過患；
T43n1829_p0108b20║下二又字，於前第五、見難成辨思惟之相。
T43n1829_p0108b21║第二、有二十相心安住中有三：初標五因，二
T43n1829_p0108b22║十種相之所攝受，令於涅槃心安住相；次別
T43n1829_p0108b23║釋五因；後「彼於爾時由此五因」下，結成安住。
T43n1829_p0108b24║　別釋五因等中分二：初明五因；次「謂於空、
T43n1829_p0108b25║無願等」下，釋二十相。五因中有三：一、問；二、
T43n1829_p0108b26║釋；三、結五因。　依逆次說五因者：一、四善根，
T43n1829_p0108b27║創能通達觀四諦故；二、所依定，即四善根所
T43n1829_p0108b28║依止定；三、即此定，前四念住等，五停心觀
T43n1829_p0108b29║等，能入境界；四、此等觀，前修四聖種、六隨
T43n1829_p0108c01║念等，名能攝受加行資糧；五、即於此，前受持
T43n1829_p0108c02║三藏，親近和上及阿闍梨，能受教誡，加行思
T43n1829_p0108c03║惟，名為最初攝受方便。故說五觀依逆次說。
T43n1829_p0108c04║「依上五因起二十相」者，依初因有六相，依第
T43n1829_p0108c05║二因有四相，依第三因有二相，依第四因
T43n1829_p0108c06║有五相，依第五因有三相。　初因有六相者：
T43n1829_p0108c07║一、微細現行有間、無間隨轉我慢俱行心相，
T43n1829_p0108c08║此於定等前方便起，能障現觀作意正達。
T43n1829_p0108c09║「有間我慢」者，謂第六識俱；「無間我慢」者，謂
T43n1829_p0108c10║第七識俱。此皆俱生，故名微細。其分別者，前
T43n1829_p0108c11║遠資糧已折伏故。　二、既通達已，任運作意
T43n1829_p0108c12║心中，隨其所應，能善棄捨前二我慢，令無間
T43n1829_p0108c13║滅。此令染意不行之義。　三、依無間滅，以無
T43n1829_p0108c14║常等行如實思惟。　四、由此作意，乃至平等
T43n1829_p0108c15║智生。　五、彼於爾時我慢等滅，證心一境性。
T43n1829_p0108c16║　六、便自思惟：我已證此，如實可知。　依第
T43n1829_p0108c17║二因四相者：一、先世間道得定圓滿，亦得自
T43n1829_p0108c18║在，謂入、住、出；二、於此諸相安住其心，入諦
T43n1829_p0108c19║現觀；三、若得此定，未滿、自在，思惟止、舉、捨
T43n1829_p0108c20║相；四、安住其心。　第三相中二相者：一、阿
T43n1829_p0108c21║那般那念；二、法念住。　第四因中有五者：
T43n1829_p0108c22║一、遠離非所行處；二、既遠離已，樂斷樂修；
T43n1829_p0108c23║三、於晝夜分　觀自他衰盛事，心生厭患；
T43n1829_p0108c24║四、修六隨念；五、住四聖種。　第五因三相者，
T43n1829_p0108c25║加行方便為二，正加行為一。
T43n1829_p0108c26║第二門離諸障礙中有三：初標列二障；次隨
T43n1829_p0108c27║別釋；後「如是二處十種善巧」下，結成離障及
T43n1829_p0108c28║與廣義，不過不增。　別釋障中，初明二處十
T43n1829_p0108c29║一種障；後「又二障」下，於此二處起十善巧。
T43n1829_p0109a01║行處障中有六：一、棄捨善品，數與眾會；二、愛
T43n1829_p0109a02║重飲食；三、好營衣鉢；四、好樂談話；五、於晝
T43n1829_p0109a03║夜樂睡樂言；六、好共他居。　住處障有五：初
T43n1829_p0109a04║四即四不隨順性；第五、或於晝分，多諸諠逸
T43n1829_p0109a05║下，合為一種。名於二處十一種障。或行處合
T43n1829_p0109a06║為一，定之方便名為行處。　住處障有十：初
T43n1829_p0109a07║四即不隨順性；五、晝分喧逸；六、夜多眾苦；七、
T43n1829_p0109a08║多怖畏；八、多災勵；九、眾具匱乏，不可愛樂；十、
T43n1829_p0109a09║惡友攝持，無諸善友。
T43n1829_p0109a10║多定樂中有六修：止、舉、捨、入、住、出。　多思擇中
T43n1829_p0109a11║有四，謂善勝慧，名思擇者，此出思擇體。下明
T43n1829_p0109a12║四善巧：一、於晝夜分了知善惡增長衰退；二、
T43n1829_p0109a13║於晝夜由習衣服等，善惡衰退，如實了知；三、
T43n1829_p0109a14║思擇為依，於不善法驅擯遠離；四、於善能修。
T43n1829_p0109a15║第三、為證通慧思歡喜事中有三：一、問；二、釋；
T43n1829_p0109a16║三、結。釋中有四喜：一、於四證淨生喜；二、於自
T43n1829_p0109a17║增上生及決定勝生喜；三、無嫉妬故，於他同
T43n1829_p0109a18║類得此二事者亦生歡喜；四、念有恩者發生
T43n1829_p0109a19║歡喜。
T43n1829_p0109a20║第四、修習如所得道中有三：初問、次釋、後
T43n1829_p0109a21║結。釋中，初明四法為依、後明五法圓滿。四法
T43n1829_p0109a22║者：一、心極思慕，心出離樂欲，何當具足住如
T43n1829_p0109a23║阿羅漢；二、如是樂欲已，發勤精進，修三十七
T43n1829_p0109a24║菩提分法；三、勤精進故，心樂遠離；四、由前三
T43n1829_p0109a25║已，不生喜足，求住勝法。　「能令五法修習圓
T43n1829_p0109a26║滿」者：一、於歡喜修得圓滿，能離欲界欲；二、最
T43n1829_p0109a27║極損減方便道理煩惱斷故，斷色、無色界煩
T43n1829_p0109a28║惱，獲得勝道，喜悅圓滿；三、遠離麁重；四、獲得
T43n1829_p0109a29║輕安；五、得金剛定。
T43n1829_p0109b01║第五、證清淨道等中有三：初問、次釋、後總
T43n1829_p0109b02║牒結。釋中有三：一、別釋道果功德；二、結成廣
T43n1829_p0109b03║教；三、總結成道滿無上無勝。別釋有二：初
T43n1829_p0109b04║別釋三、後總結之。　「取雜染品」者，謂煩惱。
T43n1829_p0109b05║　「行雜染品」者，謂業也。
T43n1829_p0109b06║瑜伽師地論略纂卷第七
T43n1829_p0109b07║享保八年（癸卯）四月十二日一交加點畢
T43n1829_p0109b08║沙門高範（胎生六十九歲）