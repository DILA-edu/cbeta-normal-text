T43n1829_p0109b09║
T43n1829_p0109b10║
T43n1829_p0109b11║瑜伽師地論略纂卷第八（論本自第二十一至第三十）
T43n1829_p0109b12║
T43n1829_p0109b13║基撰
T43n1829_p0109b14║「聲聞地第十三初瑜伽處種姓地第一」者，十
T43n1829_p0109b15║七地中，聲聞地第十三，此即簡前生後。初瑜
T43n1829_p0109b16║伽處等，簡餘二乘，三乘皆有初瑜伽處故。瑜
T43n1829_p0109b17║伽有四不同，此為最先，故言初。瑜伽是觀行，
T43n1829_p0109b18║種姓是觀行種子，種子能為現行觀行作所
T43n1829_p0109b19║依處，故言初瑜伽處種姓地。此初瑜伽中有
T43n1829_p0109b20║四地，故次頌文云姓等是一，世間出世間。種
T43n1829_p0109b21║姓地名先。姓等者，姓中有四種，謂自性、安
T43n1829_p0109b22║立、諸相、數取趣。此種姓有四種不同，故言姓
T43n1829_p0109b23║等。
T43n1829_p0109b24║論云「此地略有三，謂種姓趣入，及出離想地，
T43n1829_p0109b25║此地總是三」。言想者，以想能起言說，言說即
T43n1829_p0109b26║名，從因為名，故言想。此中義者，此地略有三
T43n1829_p0109b27║種：一名種姓，二名趣入，三名出離。今順結頌
T43n1829_p0109b28║法，故想字在下。又想即是名。　上來既列三
T43n1829_p0109b29║地名竟，下結言此名三地。
T43n1829_p0109c01║論解種姓中云「有種子法，由現有故」者，種子
T43n1829_p0109c02║法，即涅槃證之種子。　由現有故，簡當有義，
T43n1829_p0109c03║現簡於當，有簡於無。　若爾，勝軍當有，此如
T43n1829_p0109c04║何通？解曰：由現有煩惱等障可斷故，亦名現
T43n1829_p0109c05║有。此三家義，任應敘之。
T43n1829_p0109c06║論次下言「便有堪任，便有勢力」者，有說：堪任，
T43n1829_p0109c07║謂姓種姓；勢力者，習種姓也。今思不是。所以
T43n1829_p0109c08║者何？姓種姓本有，何勞言遇緣，故云非也。今
T43n1829_p0109c09║意者，堪任，謂有種姓、習種姓；勢力，道種姓也。
T43n1829_p0109c10║　「能得」，謂得有餘。　「能證」，無餘涅槃也。能生
T43n1829_p0109c11║現行，故名種子。梵本云馱都，此云界，是因義
T43n1829_p0109c12║也。梵云涅縛婆轉，此云姓，是體性義也。據
T43n1829_p0109c13║義各別。此解種子，明三家義，如先敘。
T43n1829_p0109c14║論答種子在一相續中，文云「若法異相俱有
T43n1829_p0109c15║而轉，見彼各別種種相續，種種流轉。如是種子，
T43n1829_p0109c16║非於六處有別異相」等者，此中意，初翻解、後
T43n1829_p0109c17║正解。謂若法下至種種流轉，此翻解。此中意，
T43n1829_p0109c18║若種子與六處所依各別相，可種種相續，種
T43n1829_p0109c19║種流轉，如十色處、八識處。如是種子，非於六
T43n1829_p0109c20║處有別異相，故知在一相續。如《攝論》中解。此
T43n1829_p0109c21║中不如菩薩，故不言六處殊勝，但言六處也。
T43n1829_p0109c22║論云「達須、蔑戾車」，此云樂垢穢。「正至」即四
T43n1829_p0109c23║果，可謂正行、正至也。
T43n1829_p0109c24║論解勝處淨信中云「前行增上諸清淨信」者，
T43n1829_p0109c25║謂信是見道入相之前行。
T43n1829_p0109c26║論解法教久住中云「當知說彼勝義正法作
T43n1829_p0109c27║證道理」等者，此意明正法五百內，由有正法
T43n1829_p0109c28║作證。
T43n1829_p0109c29║論解意律儀中，「防護乃至所有貪、憂」，此憂非
T43n1829_p0110a01║五根起，以憂代苦，其意說苦也。
T43n1829_p0110a02║論食知量云「為斷故受，為令新受當不更生」
T43n1829_p0110a03║者，為斷故上受，新上受更不生。又為斷故苦
T43n1829_p0110a04║受，新苦受更不生。
T43n1829_p0110a05║論若往若還等，至二十四等當廣解。
T43n1829_p0110a06║論樂遠離中，「無倒修治初業地已」者，謂修治
T43n1829_p0110a07║初發心業，即出家等是。　「邊際臥具」者，極惡
T43n1829_p0110a08║臥具名邊際也。
T43n1829_p0110a09║論云「如水所生雜穢𧍒牛，螺音狗行」，述曰：佛
T43n1829_p0110a10║法如水，破戒比丘如水上眾多雜穢𧍒牛。又
T43n1829_p0110a11║如狗高叫，似吹螺明，然有狗行，破戒亦爾，喻
T43n1829_p0110a12║之。
T43n1829_p0110a13║論曰「若生無暇，若有縱逸」者，生難處者是。依
T43n1829_p0110a14║梵本，云生無暇處是。謂在此處，無暇能入道，
T43n1829_p0110a15║如世言無暇作此事。
T43n1829_p0110a16║第二十二卷抄
T43n1829_p0110a17║論解出世間離欲中云「自能離繫，自能解脫」
T43n1829_p0110a18║者，得無漏智等，離有漏繫，即無間道；斷彼煩
T43n1829_p0110a19║惱得無為時，起勝解數，自得解脫，即解脫道
T43n1829_p0110a20║也。
T43n1829_p0110a21║論解戒律儀中，「今此義中，唯依苾芻律儀，說
T43n1829_p0110a22║善能防護」等者，何故不說苾芻尼等也？以不
T43n1829_p0110a23║能入聖道故。多分成熟具戒法者，苾芻有故，
T43n1829_p0110a24║餘則不然，是以不說。
T43n1829_p0110a25║論云「於所應行，於如所行」者，謂所應行事，簡
T43n1829_p0110a26║諸惡有者不應行事。　「於如所行」者，即如餘
T43n1829_p0110a27║善丈夫所行，如是而行也。
T43n1829_p0110a28║論曰「若於如法宣白加行，住慈悲心，展轉與欲」
T43n1829_p0110a29║者，此即為法事時，如理白眾，應住慈心，受彼
T43n1829_p0110b01║人欲。
T43n1829_p0110b02║第二十四卷抄
T43n1829_p0110b03║論「謂夜四分中過初一分，是夜初分」等者，彼
T43n1829_p0110b04║土世俗晝夜各立四分，佛法晝夜各立三時，
T43n1829_p0110b05║以三時攝四分：從初向後，過初一分，名初時；
T43n1829_p0110b06║從後向前，過後一分，名後時；中間二半分，名
T43n1829_p0110b07║夜中時。其晝亦爾。此中順世俗。
T43n1829_p0110b08║論云「言經行處者，謂於廣長稱其度量乃至
T43n1829_p0110b09║相應身業」，西方食多蘇乳，其食難消，為一處
T43n1829_p0110b10║所，量無大小，或露或隱，於中往來，擬行消食
T43n1829_p0110b11║處所，於此中來去所有如法之身業也。
T43n1829_p0110b12║論解宴座中，「結跏趺坐，端身正願，安住背念」。
T43n1829_p0110b13║　加趺，容貌敦肅，簡異空坐不能跏趺。如下
T43n1829_p0110b14║三十云有五復次，釋身生輕安等。　端身，
T43n1829_p0110b15║解身疲勞，表意正念。由端直故，不為惛沈
T43n1829_p0110b16║睡眠之所纏擾，不為外境散動故。　正願，異
T43n1829_p0110b17║耶願，心無異惡。　安住背念，心得涅槃，念求
T43n1829_p0110b18║出世，違背生死，故言背念。所背生死之心，安
T43n1829_p0110b19║住無漏涅槃之念故。《能斷金剛般若》云：住對
T43n1829_p0110b20║面念。此對面念即背生死，念欣涅槃。如第三
T43n1829_p0110b21║十自當廣說，有二復次解：一、如前解；二、謂住
T43n1829_p0110b22║定故，背不定故。涅槃念，心無異念，則不起過，
T43n1829_p0110b23║常以正念為對面而安住之。　解順障法中
T43n1829_p0110b24║云謂「淨妙想」，謂順貪蓋；「瞋恚相」，順彼瞋蓋；「黑
T43n1829_p0110b25║闇相」，順惛沈睡眠蓋；「親屬、國土、不死尋思」，順
T43n1829_p0110b26║掉舉蓋；「追憶昔時咲戲」等，順惡作；「及以三世」
T43n1829_p0110b27║等，順疑。
T43n1829_p0110b28║論答於經行時從幾障法修其心中云「以有
T43n1829_p0110b29║明俱心及有光俱心」者，謂水火、星月、藥草、珠
T43n1829_p0110c01║寶是明，緣此明之心，名明俱心；唯日一種是
T43n1829_p0110c02║光，緣此光心，名光俱心。以日能發光，隱蔽處
T43n1829_p0110c03║而令見，餘月等不爾。
T43n1829_p0110c04║論答於宴坐時修心中云「謂或觀其骨，或觀
T43n1829_p0110c05║其鎖，或觀骨瑣間」。
T43n1829_p0110c06║論又曰「賢善定相」者，謂斷此四蓋之定相，名
T43n1829_p0110c07║賢善定。
T43n1829_p0110c08║論解疑蓋差別中云「於過去世，為曾有，為曾
T43n1829_p0110c09║無」者，此中所為，初言不如理思，則三世皆舉，
T43n1829_p0110c10║下疑三世有及有因緣，三世皆舉；唯疑有
T43n1829_p0110c11║無中，唯於過去，不言現未，有何意也？述曰：
T43n1829_p0110c12║如廣論有略影顯之。前後皆舉三世，此中唯
T43n1829_p0110c13║舉過去，影解現在、未來，論略故不說。　又現
T43n1829_p0110c14║在現有，不可疑有無；未來法不定，有無難
T43n1829_p0110c15║推。又今謂得正見，未來果斷，故不須疑未來
T43n1829_p0110c16║有無；過去不同現未，故偏疑有無，其實通三
T43n1829_p0110c17║世。
T43n1829_p0110c18║論「我於過去，為曾何有？云何曾有」，此中二思：
T43n1829_p0110c19║一、思過去曾有何法；二、思過去之法從何而
T43n1829_p0110c20║來。即初問法體，後問法用。過去既然，二世准
T43n1829_p0110c21║此。
T43n1829_p0110c22║論「又為護持諸臥具故，順世威儀」等者，此中
T43n1829_p0110c23║意，於初夜分由盡經行故，後夜分不令經
T43n1829_p0110c24║行。初夜經行不令遠去，或至書經行處，恐
T43n1829_p0110c25║賊盜失臥具，所以進臥具，令經行。又雖是夜
T43n1829_p0110c26║中，威儀須正，故順世儀，初夜經行。又世俗初
T43n1829_p0110c27║夜經行，合僧初夜經行，此順世儀故同。初夜
T43n1829_p0110c28║經行，有二因緣：一、護持臥具，所以不遠；順世
T43n1829_p0110c29║儀故，書分經行。
T43n1829_p0111a01║論解「思惟起想，巧便而臥」中云「如林野鹿」者，
T43n1829_p0111a02║野鹿恐人傷殺，眠不安隱，有巧便宿人，當今
T43n1829_p0111a03║臥時亦爾。
T43n1829_p0111a04║論云「後夜者，謂四分中過後一分，名夜後分」。
T43n1829_p0111a05║夜中但有四分，而過後一分即令至明，如何
T43n1829_p0111a06║是夜？此中言過後一分者，謂四分中入後一
T43n1829_p0111a07║分名過，非後一分已無名過故。過有二種：一、
T43n1829_p0111a08║纔入名過，即此論文是；二、事了訖名過，如明
T43n1829_p0111a09║過夜。此中入故名過。若堪三時攝四分，此後
T43n1829_p0111a10║分即後時。夜四分中，向前取過一分名過，後
T43n1829_p0111a11║一分向前過，非向後過也，故中夜文云「於夜
T43n1829_p0111a12║中分，夜四分中過於一分」，此乃中時，過初時
T43n1829_p0111a13║一分。復次中時，中時既攝分，成亦過一分，即
T43n1829_p0111a14║取第二分之多、第三分之多，以成中分時也。
T43n1829_p0111a15║論解「往還正知而住」中，有四句義：一、自往還
T43n1829_p0111a16║正知；二、所應往還正知；三、往還知時；四、如是
T43n1829_p0111a17║如是應往還。此中，第二所應往還及第四如
T43n1829_p0111a18║是如是應往還，何別？即下重釋中云「如其色
T43n1829_p0111a19║類動止、軌則、禮式、威儀，應往還」，此即與前別。
T43n1829_p0111a20║第二但彼家屬等可應往還，五種家不可往
T43n1829_p0111a21║還；後第四設應往還家，自有軌則、禮式可往
T43n1829_p0111a22║還，無即不可往還。以此為異。　其下覩瞻等
T43n1829_p0111a23║門皆有四，准此作法，第二句皆同彼家可爾、
T43n1829_p0111a24║不可爾，第四句能顯第二句可爾中出離。
T43n1829_p0111a25║論「僧伽胝」者，此云上衣，即上着之衣。如外垣
T43n1829_p0111a26║墻，此衣亦爾，最在外着，最向上着，名為上衣。
T43n1829_p0111a27║論「或六十牒下至九牒」者，此中，諸部無此衣，
T43n1829_p0111a28║此論據合上極六十牒，九牒諸部共許。或且
T43n1829_p0111a29║作是說，言六十牒，或更得多，極一百五十牒。
T43n1829_p0111b01║問。
T43n1829_p0111b02║論「各有中衣，若有下衣」者，述曰：中衣即殟呾
T43n1829_p0111b03║羅僧伽，先云欝多羅僧伽也，亦云七條。今云
T43n1829_p0111b04║中衣，在大衣下，五牒上，名中衣；亦名中擁，能
T43n1829_p0111b05║擁身而處中故。下衣即五牒也，最在此下故。
T43n1829_p0111b06║重辨三衣之法。又衣有中、下，故名中、下衣。若
T43n1829_p0111b07║爾，何故無上衣？明知此中三衣為論，上衣即
T43n1829_p0111b08║僧伽胝也。
T43n1829_p0111b09║論噉甞中，何故餅等為噉，乳等為甞？答不可咀嚼
T43n1829_p0111b10║名甞，可咀嚼名噉。以餅等實食不可𭊹嗍名
T43n1829_p0111b11║噉，可𭊹嗍名甞。或且汎爾言噉甞無異，須
T43n1829_p0111b12║世俗情而建立故。
T43n1829_p0111b13║論釋次第中不應往處，「復有家，一向誹謗，不
T43n1829_p0111b14║可迴轉」，謂決定無親情，或善根未熟人。
T43n1829_p0111b15║論解如何應往中云「不墮山峯」，山之與峯云
T43n1829_p0111b16║何名墮？此中墮者，謂墮住，非墮落，不令墮山
T43n1829_p0111b17║峯也。
T43n1829_p0111b18║論「應隨月喻」者，謂月能清涼益人，入施主家，
T43n1829_p0111b19║身有清涼，益於施主，亦如月也。
T43n1829_p0111b20║論自持心中云「非不慧捨」，廣說乃至「要當速
T43n1829_p0111b21║疾，而非遲緩」者，此中意，各往施主家，何必要
T43n1829_p0111b22║望施，非不慧施，而即往也？不應如此。不慧
T43n1829_p0111b23║施，謂慳不施。若不施不往，不應作此事，非
T43n1829_p0111b24║不慧施而即不往。若往時，乃至速疾，不得遲
T43n1829_p0111b25║緩。
T43n1829_p0111b26║論曰「不應開紐」者，謂不應不繫紐。法師云：衣
T43n1829_p0111b27║下有紐，不應開，應繫之。亦應不應。　「不軒不
T43n1829_p0111b28║磲」，衣不𥖜烈。
T43n1829_p0111b29║論「不如象鼻」者，謂不垂袈裟角如象鼻，應搭
T43n1829_p0111c01║膊上。　「如多羅樹房穗」，樹開出房穗，衣角亦
T43n1829_p0111c02║爾，皆不應。「龍首」，謂雖搭膊上，不得角頭高如
T43n1829_p0111c03║龍首；不得煩兔袈裟置曲肘中，如豆團相似。
T43n1829_p0111c04║問。
T43n1829_p0111c05║論「不應囓斷，而食其食」者，謂令手搩食。
T43n1829_p0111c06║論解往還等次第中，始從「謂如有一，依止如
T43n1829_p0111c07║是邨邑等下，至如是乞已，出還本處」，解往還
T43n1829_p0111c08║二法應。自已知往還等各有四作法，今且作
T43n1829_p0111c09║往還往等次第法。下至覩等，即不具作，准往
T43n1829_p0111c10║還等可知。准覩中，少分亦作，餘尋讀配。　又
T43n1829_p0111c11║「於如是下，至不可迴轉」，解不應往處；次下至
T43n1829_p0111c12║「或商主家」，解可應往處；次下至「若忿競時，
T43n1829_p0111c13║亦不應往」，解時應往；次下「乃至堅執、緬羞
T43n1829_p0111c14║而受用之」，解應如所往。
T43n1829_p0111c15║上來已解往還訖。次下「復於已往或正往時」
T43n1829_p0111c16║等，乃至能攝梵行，能令諸惡尋思現行以來，
T43n1829_p0111c17║明覩瞻二法。於中有二：一、明應覩；二、明不應
T43n1829_p0111c18║覩。明應者，謂復於已往以下，至不應觀視以
T43n1829_p0111c19║來，類說明是不應覩，以下是應覩。
T43n1829_p0111c20║「又不應搖身、搖臂、搖頭」等下，至「端嚴而坐」以
T43n1829_p0111c21║來，總明屈申二法。此中但判不應，不明應事，
T43n1829_p0111c22║准上作之。
T43n1829_p0111c23║又「不應開紐，不軒不磔」下，至「若坑澗處，若崖
T43n1829_p0111c24║處」以來，明持衣、持鉢二法。於中有二：初明持
T43n1829_p0111c25║衣、次明持鉢。　「不應開紐」下，至「而被法服」以
T43n1829_p0111c26║來，明衣；以下明持鉢。
T43n1829_p0111c27║「又應次第受用飲食」下，至「不應囓斷，而食其
T43n1829_p0111c28║食」以來，明食飲噉甞四法。此中總明，非別明，
T43n1829_p0111c29║任文思之。
T43n1829_p0112a01║又「從施主家還歸住處，於晝夜分」以下，至「時
T43n1829_p0112a02║時停住，而習經行」以下，明行住二法。
T43n1829_p0112a03║又「如是於自所居住處，自院、自房」下，至「如法
T43n1829_p0112a04║寢息」以下，初明坐臥二法。於中有二：一、明
T43n1829_p0112a05║坐；宿臥。　從「如是於自」以下，至「而宴坐」以來，
T43n1829_p0112a06║明坐；以下明臥。
T43n1829_p0112a07║又「於晝日分及夜初分」以下，至「或為修斷，閑
T43n1829_p0112a08║居宴默」以來，略明語默二法。於中有二：一、語；
T43n1829_p0112a09║二、默。准文可知。
T43n1829_p0112a10║「思惟法時乃至無間修習，殷重修習」以來，廣
T43n1829_p0112a11║明語默。文亦有二，准上可知。
T43n1829_p0112a12║次「又於極熱分時」下，至「皆悉除遣」以來，解於
T43n1829_p0112a13║勞修。
T43n1829_p0112a14║論「又於善品先未趣入」以下，乃至「如是名為
T43n1829_p0112a15║正念而住」以來，此中意明未成熟但名正知，
T43n1829_p0112a16║成辨以去名正知而住。准文思之。此乃師未
T43n1829_p0112a17║作。
T43n1829_p0112a18║又「當知此中，若往」等下，明行住二法，攝前諸
T43n1829_p0112a19║門。此能攝之法，非前行住。謂住行事名行，
T43n1829_p0112a20║非住行名行；住處名住，非前云住。故得攝法
T43n1829_p0112a21║也，無妨。
T43n1829_p0112a22║論「若臥、若默，若住時意業」者，此中，臥應在身
T43n1829_p0112a23║業中，以臥時思先明相故，名意業，非臥者是
T43n1829_p0112a24║意。
T43n1829_p0112a25║論依行住時有四業，正念為一不放逸為一，
T43n1829_p0112a26║應作而作為一，於現後無罪為一，為得未得
T43n1829_p0112a27║集資糧為一，今如文而配也。
T43n1829_p0112a28║第二十五卷
T43n1829_p0112a29║此二十種想，如《雜集抄》及《大智度論》。
T43n1829_p0112b01║論又能證得三果，不言第四果者，以漏盡通
T43n1829_p0112b02║即第四果中成故合說，而此不論。
T43n1829_p0112b03║論三神變：一、「神力神變」，即身通；二、「記說」，即他
T43n1829_p0112b04║心通，知他心而記別故；三、「教道」，即漏盡通。可
T43n1829_p0112b05║謂三業也。如《雜集》第一卷抄。
T43n1829_p0112b06║論解教授、教誡，與多餘處別，謂四教授業。此
T43n1829_p0112b07║中總明，餘更別論四教授等，無違。如明四教
T43n1829_p0112b08║授等義，說勘。
T43n1829_p0112b09║論「宣說相應、助伴、隨順、清高」等者，相應，謂
T43n1829_p0112b10║與理相應，即緣如是智也；助伴，同時心、心
T43n1829_p0112b11║所法也；隨順，即有漏加行智，隨順正智故；
T43n1829_p0112b12║清高，簡濁亂語也。　有用者，謂得涅槃；相
T43n1829_p0112b13║稱，不相違語也，應順名句等所有語言。
T43n1829_p0112b14║論「由彼成熟如是八支」者，謂即「又此言論應
T43n1829_p0112b15║時而發」以下是，或前初解若能諫舉中八者
T43n1829_p0112b16║是。問
T43n1829_p0112b17║論曰「當知由此因緣故」者，即次前四又字是
T43n1829_p0112b18║也。
T43n1829_p0112b19║論曰「正士」者，謂四向。「正至」，謂四果。　「云何
T43n1829_p0112b20║名為聞思正法」者，謂聞慧，次下廣解思慧。於
T43n1829_p0112b21║下別解契經，謂長行者是。如《對法論》第十二
T43n1829_p0112b22║抄廣解。此中十二分教，并藏收所以等。　「未
T43n1829_p0112b23║了義」者，法師云：非經未了，謂聽者未了。此未
T43n1829_p0112b24║之所聞也。
T43n1829_p0112b25║論曰「由三量故，如實觀察，謂由至教量故」者，
T43n1829_p0112b26║先云聖言，今言至教者，即至極之教，以理至
T43n1829_p0112b27║極，無問內外，皆名至教。先云聖言者，即不如
T43n1829_p0112b28║此。三十二種言中，聖言有十六，何必要是佛
T43n1829_p0112b29║語名聖言？以先相言聖者，即佛菩薩等；今言
T43n1829_p0112c01║至教者，即無所簡相。
T43n1829_p0112c02║論「由彼諸法本性應爾」，謂無始來　自性應
T43n1829_p0112c03║爾，不待眾緣；法性應爾，法相道理。
T43n1829_p0112c04║論「或即如是，或異如是，或非如是」者，或即如
T43n1829_p0112c05║是，謂火等以煖為相，火自性；或異如是，能
T43n1829_p0112c06║燒是火之用也；或非如是，謂用炎赫等，是
T43n1829_p0112c07║取之相而為火也。　又或即如是，謂火以煖
T43n1829_p0112c08║為性；或異如是，謂用炎熾，是相異於火體為
T43n1829_p0112c09║火；或非如是，謂非不以煖為火。
T43n1829_p0112c10║論云「婬女巷論」，謂婬女多居細小巷中，說婬
T43n1829_p0112c11║女行婬之事。
T43n1829_p0112c12║論解施中云「教、引利益安樂」，何差別？述曰：說
T43n1829_p0112c13║樂名教，身作勸名引。
T43n1829_p0112c14║論曰「是諸菩薩所現行事，非此義中意所許施」
T43n1829_p0112c15║等者，此中意，明菩薩用前有情數物施時，必
T43n1829_p0112c16║須所用施之情歡，喜方用之施；非是彼生嫌
T43n1829_p0112c17║恨，菩薩欲得自意所許，即用之施。長讀下文。
T43n1829_p0112c18║論文云「馬瑙采石」者，即一物，以馬瑙石有采
T43n1829_p0112c19║文故也。此一段文，問。
T43n1829_p0112c20║論何相施中云「無貪俱行思」等，此問施體。
T43n1829_p0112c21║此論以無貪俱思所發身語業，與《對法》相違，
T43n1829_p0112c22║如彼抄會。
T43n1829_p0112c23║論云「或自相續，或他相續」者，或自施，或勸他
T43n1829_p0112c24║施。此施廣同《雜集》。
T43n1829_p0112c25║論云「為莊嚴心」者，謂得無漏心。　「為助伴心」
T43n1829_p0112c26║者，謂滋無漏作意等。
T43n1829_p0112c27║論解成熟妙慧中云「俱生覺慧、加行覺慧」，即
T43n1829_p0112c28║生得善、方便善也。
T43n1829_p0112c29║論解十二杜多中，與《十二杜多經》似相違，來
T43n1829_p0113a01║問。堪杜多，先云斗藪，斗藪塵垢也。　又云洗
T43n1829_p0113a02║除身心也，亦云修治其心也。三衣，如前已釋。
T43n1829_p0113a03║三安怛婆參者，安怛名內，婆參是衣，此衣通
T43n1829_p0113a04║前二衣，應皆云三。
T43n1829_p0113a05║論云「毳衣」者，即細毛曰毳，無問鳥獸之細毛，
T43n1829_p0113a06║皆云毳。恐三衣以無價疊等為，故
T43n1829_p0113a07║以毳毛為之也。十二杜多：食四、衣三、坐五。
T43n1829_p0113a08║今列名及下解中分為十二，以別開常期端
T43n1829_p0113a09║坐，處如常坐為二，此但是一常坐不臥，如《十
T43n1829_p0113a10║二杜多經》說。下除障及廣解中雖更別開，別
T43n1829_p0113a11║除障而仍是一。
T43n1829_p0113a12║論解柔和中之「如是六種可樂、可愛」等者，即六
T43n1829_p0113a13║和敬也。前三業為三，和同受用為一，同戒、
T43n1829_p0113a14║見各為一，故六也。和同受用中，初總解；「凡所
T43n1829_p0113a15║欲食」下，解和同；「如法所獲」下，明受用。又此中
T43n1829_p0113a16║別解六雜住，臨時別解。
T43n1829_p0113a17║第二十六卷
T43n1829_p0113a18║　第二瑜伽處
T43n1829_p0113a19║論云「七生等人」者，如《對法論抄》廣說。
T43n1829_p0113a20║論曰家家，「謂天上從家至家」等者，二說：難陀
T43n1829_p0113a21║云人天二趣若往若來；正法藏云二生家家
T43n1829_p0113a22║唯於天上二生往來，一間中唯受天有。與《對
T43n1829_p0113a23║法》相違，如彼會。
T43n1829_p0113a24║論云時解脫，五或字，即五人次第配之。
T43n1829_p0113a25║論「又此貪纏住在身中，經文相續，乃至為可
T43n1829_p0113a26║愛法之所制伏，不能制伏彼可愛法」者，此中
T43n1829_p0113a27║意，明為貪纏故，為境制伏心，非心能伏境。
T43n1829_p0113a28║　如貪，下瞋、慢中文，准此應釋。下廣問解中，
T43n1829_p0113a29║不解等分、薄塵行者，以上具明故，又略不說。
T43n1829_p0113b01║論云「今此義中，當知唯說聲聞乘願、聲聞種姓」
T43n1829_p0113b02║等者，此中明聲聞地故，唯取聲聞即種姓
T43n1829_p0113b03║人。
T43n1829_p0113b04║論解有分別、無分別影像等中，如《對法》第十
T43n1829_p0113b05║一抄會。此中法師云：有無分別皆見道前，事
T43n1829_p0113b06║邊際在見道，所作成辨在無學道。此中相違，
T43n1829_p0113b07║如彼釋。
T43n1829_p0113b08║論云「彼於爾時於所知事如現領受，勝解而轉。
T43n1829_p0113b09║雖彼所知事非現領受和合」等者，此中意，明
T43n1829_p0113b10║同分影像。其定中所知事如現領受相似，其
T43n1829_p0113b11║實定中未現領受前實境，又非與外境相似
T43n1829_p0113b12║之物於定中現，然與外實境相似領受勝解
T43n1829_p0113b13║故，名所知事同分影像。
T43n1829_p0113b14║論又「亦名三摩地口」者，境能生心，如瓶口出
T43n1829_p0113b15║物。
T43n1829_p0113b16║論解所作成辨中云「諸緣影像所有作意皆
T43n1829_p0113b17║得圓滿，乃至得轉依故，超過影像」等者，此中
T43n1829_p0113b18║意，即有無分別影像皆未證真，有影像；入
T43n1829_p0113b19║見道名事邊際，盡、如所有性；今至無學所作
T43n1829_p0113b20║成辨，得轉依，證圓無漏，超過影像，則無漏
T43n1829_p0113b21║心無影像也。《對法》云：無分別影像者，謂內真
T43n1829_p0113b22║證智及後所得者，此從因為名，名無分別影
T43n1829_p0113b23║像，其實二智以無漏故，皆無影像。有無分別，
T43n1829_p0113b24║或定或慧，《對法論》文雖具，而影像文不具。西
T43n1829_p0113b25║方既釋有三，此之取義任意其無漏心有影
T43n1829_p0113b26║像之解釋。此文超過影像者，此超有漏法
T43n1829_p0113b27║執影像，非無漏心無有影像。　又無影像義，
T43n1829_p0113b28║取此文為證，詳彼文，如彼論。　此文即證因
T43n1829_p0113b29║無漏心有影像，果無漏心無影像。雋師義。
T43n1829_p0113c01║論云「因果相屬事」者，即此中行因、得果、所作
T43n1829_p0113c02║成辨事。
T43n1829_p0113c03║論云「若樂通達」者，謂斷欲界欲，又謂入見
T43n1829_p0113c04║道。　「及樂解脫」以下等，是名修道。
T43n1829_p0113c05║論曰「又彼苾芻於時時間全心寂靜，於時時衣
T43n1829_p0113c06║增上慧」等者，此中，前解定境與外境相似，此
T43n1829_p0113c07║文以下，後似前，故言於時時間。
T43n1829_p0113c08║論云「一切麁重悉皆息滅，隨得觸證，所依清淨」
T43n1829_p0113c09║等者，此解四清淨：一、身淨，此中號所依；二、所
T43n1829_p0113c10║緣；三、心；四、智見清淨。
T43n1829_p0113c11║「或骨或瑣，或復骨隙」，且解：曰骨，謂骨餘處；瑣，
T43n1829_p0113c12║謂骨相連處；或復骨瑣者，謂總合觀。
T43n1829_p0113c13║論云「若身若心不平等受，受所攝」者，受所
T43n1829_p0113c14║攝，謂同時諸身業語業等。
T43n1829_p0113c15║論解五種貪，一、於內身欲身欲貪者，於內身
T43n1829_p0113c16║初起欲界微欲，故名欲欲；次起欲界重貪，
T43n1829_p0113c17║故名欲貪。又內身是自所欲之法，故言於內
T43n1829_p0113c18║身欲；於內身欲上起欲，即能欲之心，此名欲
T43n1829_p0113c19║貪。初欲字屬所欲，第二欲字屬能緣，第三欲
T43n1829_p0113c20║字結名。
T43n1829_p0113c21║論云「若於青瘀等，作意思惟，於顯色貪令心清
T43n1829_p0113c22║淨。若於變赤作意思惟，於形色貪令心清淨」。
T43n1829_p0113c23║述曰：貪白紅顯色，以青瘀等對治。於形色起
T43n1829_p0113c24║長短方圓等貪，以除去皮肉對治。若小乘云
T43n1829_p0113c25║變赤相者，死屍初青後赤，變作赤血身，以除
T43n1829_p0113c26║形色貪。大乘解：先皮肉等色赤，除去皮肉形
T43n1829_p0113c27║色，名變赤也，即變者赤也。
T43n1829_p0113c28║論云「皆依四種憺怕路」者，憺怕，寂義，二釋：一、
T43n1829_p0113c29║置死屍處，寂寞無人法，故名憺怕；往彼處所，
T43n1829_p0114a01║故名為路。二、涅槃寂靜，名曰憺怕；作不淨觀，
T43n1829_p0114a02║能得涅槃，故名為路。
T43n1829_p0114a03║第二十七卷
T43n1829_p0114a04║論曰「云何緣起緣性」等者，緣性，四緣也；
T43n1829_p0114a05║緣起，十二因緣也。
T43n1829_p0114a06║界差別不論十八界者，此六界通欲、色界足
T43n1829_p0114a07║故，雖地不足，非十八界有此界足。
T43n1829_p0114a08║論解外地界中云「非親附、非執受」者，若內地
T43n1829_p0114a09║界，親附所依，近在本識，能有執受；今外地界，
T43n1829_p0114a10║非。
T43n1829_p0114a11║論內風中云「有脇臥風」等者，此風住脇間，而
T43n1829_p0114a12║得臥等。
T43n1829_p0114a13║論解斷，「大刀風」者，風如下下小之刀，能傷於
T43n1829_p0114a14║人。　「有畢鉢羅風」者，法師云：人有此風，色如
T43n1829_p0114a15║黑點。有云：畢鉢羅，即人食畢鉢羅也。此風辛
T43n1829_p0114a16║楚，由如畢鉢。
T43n1829_p0114a17║論外風中云「有毘濕婆風，有吠藍婆風」，毘濕
T43n1829_p0114a18║婆風者，此云工巧風，能成萬物，舊云毘首羯
T43n1829_p0114a19║磨風。吠藍婆，此云旋風，舊云旋嵐風也。
T43n1829_p0114a20║論云「多羅掌」者，謂西方有樹，狀似此間蘆樹
T43n1829_p0114a21║葉，人趣裁去四邊散葉，但取苗如鵝掌許大
T43n1829_p0114a22║為扇，名多羅掌。
T43n1829_p0114a23║論云「離一合相」者，即計為我，其實諸界為
T43n1829_p0114a24║身，計為一合之我，今離此相也。即《般若經》云：
T43n1829_p0114a25║如來說一合相等者是。
T43n1829_p0114a26║論云「阿那波那念」者，阿那名持來，波那名持
T43n1829_p0114a27║去。持來者入息，持去者出息。亦名持息來、持
T43n1829_p0114a28║息去也。
T43n1829_p0114a29║論云「中間入、出息」者，謂入、出二息中間，雖息
T43n1829_p0114b01║未入出，其間亦有微細息轉，名中間息。
T43n1829_p0114b02║論云「始從齊處乃至面門，或至鼻端」等者，其
T43n1829_p0114b03║息唯至齊處，齊下更無出處，還復乃至從口
T43n1829_p0114b04║出及鼻端出也。
T43n1829_p0114b05║論息因緣中云「一、牽引業」，即先世業。二、「齊處
T43n1829_p0114b06║孔穴，或上身分所有孔穴」者，謂齊中有小孔
T43n1829_p0114b07║穴，或上身分有口鼻等孔穴。
T43n1829_p0114b08║論息所依中，或依身門，或依業，或依孔穴，
T43n1829_p0114b09║故言如其所應，所應依處皆依也。
T43n1829_p0114b10║論「若唯依身而息轉」等者，此中意，難非唯依
T43n1829_p0114b11║身而息得轉。如入無心定等時，身在下界，而
T43n1829_p0114b12║彼息不轉，故非唯依身而息得轉。
T43n1829_p0114b13║論「若唯依心而息轉」者，此中意，難非唯依心
T43n1829_p0114b14║而息得轉。入無色定，彼息應轉義。
T43n1829_p0114b15║論「若唯依身心而轉」者，此中意，難亦依孔穴、
T43n1829_p0114b16║業等而息得轉，非唯依身心。如在母腹中
T43n1829_p0114b17║四位時無息義，故論言閉尸等位。
T43n1829_p0114b18║論云「若是處轉，若乃至轉，若如所轉，若時而
T43n1829_p0114b19║轉」等者，此結上義。　若是處轉者，標上諸孔
T43n1829_p0114b20║穴，即麁孔、細孔等也，即息於是所轉也。若乃
T43n1829_p0114b21║至轉者，即牒說齊孔穴乃至齊處，即息入身
T43n1829_p0114b22║乃至齊處轉也。　若如所轉者，牒上入出息
T43n1829_p0114b23║以一為一等，其餘息時，如所順逆等轉也。
T43n1829_p0114b24║若時而轉者，即牒上若時行者，以一為一等，
T43n1829_p0114b25║乃至十十為一，時節長短相續等，名時而轉，
T43n1829_p0114b26║即爾所時，數息應轉也。後成熟故不牒。
T43n1829_p0114b27║十六勝行故，名總緣，緣諸諦故。此中，初總緣
T43n1829_p0114b28║念，「若長、短」下，方別舉十六；下門中，方解十
T43n1829_p0114b29║六。依四念住，古來四四配之。一、觀息長；二、觀
T43n1829_p0114c01║息短；三、觀息遍身；四、觀息除身行。此四觀身。
T43n1829_p0114c02║五、觀喜入出息；六、觀樂出入息；七、觀心行出
T43n1829_p0114c03║入息；八、觀息除心行息。此四觀受。九、觀心入
T43n1829_p0114c04║出息；十、觀喜悅心息；十一、觀制持心息；十二、
T43n1829_p0114c05║觀解脫心息。此四心行。十三、觀無常息；十四、
T43n1829_p0114c06║觀斷息；十五、觀離欲息；十六、觀滅出入息等。
T43n1829_p0114c07║此四觀法行。
T43n1829_p0114c08║論解身四中，第四重解「息除身行」者，身行，謂
T43n1829_p0114c09║出入息；令息除之，名息除身行。
T43n1829_p0114c10║論「又即如是覺了喜者，覺了樂者」等者，此中
T43n1829_p0114c11║解心行。
T43n1829_p0114c12║「或有妄念，起我、我所及慢，我當有、無，我當有、無
T43n1829_p0114c13║色」等者，此見諦名暫妄念生，非六十二見中
T43n1829_p0114c14║見也。　若依是六十二見中見者，我當有是
T43n1829_p0114c15║常見，何處見諦人起妄見？無文修道起常見，
T43n1829_p0114c16║今此處即現起，何惑也？又此在凡位起，未見
T43n1829_p0114c17║諦故無妨。　若爾，前見諦者作此十六勝行，
T43n1829_p0114c18║如何得起常見等？義曰：此十六行，凡夫亦作。
T43n1829_p0114c19║前言見諦者，據見諦人為論，非通凡夫，其實
T43n1829_p0114c20║通凡夫。此起常見等，即為勝。
T43n1829_p0114c21║論「有相想」等，如《對法抄》解。
T43n1829_p0114c22║論解苦苦中，以七苦為苦苦故者，據實為論；
T43n1829_p0114c23║餘處唯說前五為苦苦者，以從增上苦說苦
T43n1829_p0114c24║苦。第八苦通三苦，可會之，此以通三受，苦取
T43n1829_p0114c25║蘊也。
T43n1829_p0114c26║第二翻解：除生苦，餘六苦亦是壞苦，以老時
T43n1829_p0114c27║壞於少等故，前六俱壞苦。此中以煩惱及壞
T43n1829_p0114c28║心為壞苦，乃至非想亦有；餘論文唯言樂
T43n1829_p0114c29║處，故至第三定以下。又彼有文至上地，今
T43n1829_p0115a01║起煩惱心為壞苦即是也。
T43n1829_p0115a02║第二十八卷
T43n1829_p0115a03║論解增上慧學中云「謂於四聖諦如實知見，
T43n1829_p0115a04║名增上慧學」者，此據唯無漏慧說名慧學，非
T43n1829_p0115a05║名有漏。
T43n1829_p0115a06║若次前解定學中，初一翻唯約四無漏靜慮
T43n1829_p0115a07║說定學。何以得知者？次下文云「然依靜慮能
T43n1829_p0115a08║最初入聖諦現觀，正性離生，非全遠離一切靜
T43n1829_p0115a09║慮能成此事」等者，此則覆解前一翻釋，唯依
T43n1829_p0115a10║四禪說名定學。　第二釋「又諸無色及餘所
T43n1829_p0115a11║有等持、等至亦名定學」，即無色定及色界所
T43n1829_p0115a12║有餘有漏等持、等至等皆名定學，此乃通漏
T43n1829_p0115a13║無漏。何故慧學唯無漏，定學通漏也？義曰：其
T43n1829_p0115a14║定亦唯無漏。前言又無色定者，取無漏定；言
T43n1829_p0115a15║及餘所有等持、等至亦名定學者，此即四靜
T43n1829_p0115a16║慮能引發通之無漏定也。　定學現唯無漏，
T43n1829_p0115a17║慧學義齊亦無妨。又定通漏無漏，慧亦爾。此
T43n1829_p0115a18║據無漏勝者語，不同定具作法，無妨。准下文
T43n1829_p0115a19║若有戒、定，未必有慧，有慧必有戒、定，故前解
T43n1829_p0115a20║為勝。以取無漏慧為學故，又何妨慧學唯無
T43n1829_p0115a21║漏，戒、定通有漏？寬狹不齊，無妨。
T43n1829_p0115a22║論下說十違逆等法中云「今此義中，意取能
T43n1829_p0115a23║斷思惟諸法瑜伽作意障礙法」者，即解例前
T43n1829_p0115a24║光明中雖有四種，意取法、義二光明能斷思
T43n1829_p0115a25║惟瑜伽時障礙法。
T43n1829_p0115a26║論云「退失所得瑜伽境」者，即有漏禪定等是
T43n1829_p0115a27║也。
T43n1829_p0115a28║論云「回轉弟子」者，隨彼教故，名回轉。
T43n1829_p0115a29║論云方便有四：一、尸羅；二、念；三、無放逸；四、
T43n1829_p0115b01║定慧。如文可解。
T43n1829_p0115b02║論因緣相中云「又或人所作，非人所作」等者，
T43n1829_p0115b03║即學知亂相也。此乃法師之義。又勘上下，不
T43n1829_p0115b04║然。下遠離中皆言由因緣，故知此因緣即
T43n1829_p0115b05║生貪等之因緣也，故下文皆言由因緣。　「或
T43n1829_p0115b06║功用所作」者，此由因此加行生亂。　「若毘鉢
T43n1829_p0115b07║舍那」下，明不亂因緣。　「極猛盛觀後因緣相」
T43n1829_p0115b08║者，即修集資糧，於最後成滿之因緣。下定中
T43n1829_p0115b09║准知。
T43n1829_p0115b10║論解陿少勝解中云「謂及陿少所緣意解勝
T43n1829_p0115b11║解」者，依下結文云所緣陿少故，此即欲界。若
T43n1829_p0115b12║色界，名廣大所緣。　無量，謂無色界。
T43n1829_p0115b13║論云「於其所作成辨時轉」者，謂所成辨，彼所
T43n1829_p0115b14║依清淨；所依清淨故，令遍滿、愛樂清淨：故言
T43n1829_p0115b15║成辨時轉。
T43n1829_p0115b16║三十七品菩提分法，廣解如《對法抄》。
T43n1829_p0115b17║列名七覺支等中，皆有等字者，法師云：此等
T43n1829_p0115b18║覺即謂如來，七支能因，成等覺，故皆有等
T43n1829_p0115b19║字。若爾，後八支聖道亦爾。前五位內難，此
T43n1829_p0115b20║義妨故。　有義：七覺在見道，八正在修道；見
T43n1829_p0115b21║道無相，修道分別；分別故有相，無相故平等
T43n1829_p0115b22║而覺，故言等覺。此義上下無妨。
T43n1829_p0115b23║論解四念住身中云「三十五種身，名身色」者，
T43n1829_p0115b24║此中約色身、名身通舉。「祖父國身」者，即鬼身
T43n1829_p0115b25║也。以祖父來，皆望男女之所祭祀，皆有此願，
T43n1829_p0115b26║乃至上祖，故言祖父國。廣釋如《智度論》。
T43n1829_p0115b27║又論云「中身、表身」，下文云「劣身、中身」，二中身
T43n1829_p0115b28║何別？內身名中身，與表身相對；處中名中身，
T43n1829_p0115b29║三品相對也。
T43n1829_p0115c01║論解二十一受，即如所列。　「或九種受」者，法
T43n1829_p0115c02║師云：即初三位各為三位，故九也。此九攝一
T43n1829_p0115c03║切受盡，更無別開餘門也。　又釋：九種者，樂
T43n1829_p0115c04║等三受為三；四、樂身等三受；五、樂心等受；六、
T43n1829_p0115c05║有味；七、無味；八、依耽嗜；九、依出離。合為九，
T43n1829_p0115c06║開即十也。
T43n1829_p0115c07║論云「云何為法」，故前明心，此數明法。「貪毘奈
T43n1829_p0115c08║耶」等者，毘奈耶名調伏，即無貪調伏貪也，
T43n1829_p0115c09║貪毘奈耶即無貪也。
T43n1829_p0115c10║論云「如是諸受，若隨順涅槃」等，謂諸無為。隨
T43n1829_p0115c11║順決擇，謂諸無漏心法。若隨於界，謂三界
T43n1829_p0115c12║有漏，名愛味。若上界二性有漏法乃欲界聞
T43n1829_p0115c13║思出家人等，依出離受。若下界二性法及五
T43n1829_p0115c14║貪欲之體，名耽嗜。
T43n1829_p0115c15║論云「如是六心，當知皆是行時所起」，謂前六
T43n1829_p0115c16║心皆行作時起，名行時；非住行等，名行時。行
T43n1829_p0115c17║時既爾，住時准知。如前已說，未住定時起，名
T43n1829_p0115c18║行時；住定時起，名住時。
T43n1829_p0115c19║論云「依淨蓋」等者，此中解住時十四心：未得
T43n1829_p0115c20║定無間道，住加行道中，名淨蓋地，起八種心；
T43n1829_p0115c21║依定無間道斷煩惱結，起彼六心。　問曰：何
T43n1829_p0115c22║故前八名淨蓋，是定加行，非無間；後六是淨
T43n1829_p0115c23║或，一定一無間道？義曰：且如貪瞋癡為所治
T43n1829_p0115c24║蓋，無貪調伏等為能治，即六合取三，所治即
T43n1829_p0115c25║三蓋也。此乃行時。下是住時八種。若略、若散，
T43n1829_p0115c26║略即止相，散即散亂。若下、若舉，下即惛沈，舉
T43n1829_p0115c27║即舉相。若掉、離掉，掉即掉舉。若寂靜、若不寂
T43n1829_p0115c28║靜，謂惡作名不寂靜，善作名寂靜；又疑不寂
T43n1829_p0115c29║靜，決定名寂靜；又合取前能治道名寂靜，合
T43n1829_p0116a01║前所治名不寂靜。此即各別有對治，名淨諸
T43n1829_p0116a02║蓋地，蓋即五蓋。後之十八種，總相而言，非
T43n1829_p0116a03║別有所治，得後六時，要須得前諸蓋淨已，方
T43n1829_p0116a04║能入根本定。　若爾，所治、能治要須同時，何
T43n1829_p0116a05║故蓋為加行道，定為無間道？義曰：且如前能
T43n1829_p0116a06║治寂靜道等，若加行道，諸蓋伏，非永斷。又前
T43n1829_p0116a07║能治伏時，為加行道，所治滅與無間道同時
T43n1829_p0116a08║為無間道所斷，要所治滅，能治生故。
T43n1829_p0116a09║論云「從蓋得解脫已，證入根本定」，無間道中，
T43n1829_p0116a10║不定心即所治也。前八別有對治，故加行道
T43n1829_p0116a11║分別觀心也；後無間道總相觀，或言無間道，
T43n1829_p0116a12║又未必明方便。無間道前之八心所治皆是
T43n1829_p0116a13║蓋，別有所治；後之六種雖非除蓋，總斷諸
T43n1829_p0116a14║煩惱。如此分別此方便無間次第，八唯伏惑，
T43n1829_p0116a15║非是無間。
T43n1829_p0116a16║論結法念住中云「若能如是如實遍知諸雜
T43n1829_p0116a17║染法自性、因緣、過患、對治，是法念住」者，此勘
T43n1829_p0116a18║上文，無別解此四種，但有自性及過患、對
T43n1829_p0116a19║治，無別因緣。若准上舉所治蓋等，名自性；次
T43n1829_p0116a20║前言了知眼處有結過患，名過患故；前能治
T43n1829_p0116a21║道，名對治。又無別解因緣文，若義立無妨。謂
T43n1829_p0116a22║六行時中，三不善根名諸惑之因緣，因緣生
T43n1829_p0116a23║諸惑也。又即自性之種子名因緣也。又因何
T43n1829_p0116a24║處、緣何處而生自性，即名因緣。又依眼乃至
T43n1829_p0116a25║作意而生惑，眼等處即名因緣。
T43n1829_p0116a26║論初解受、心、法念住中，此中意，若緣內身，生
T43n1829_p0116a27║受、心、法念，緣此受、心、法，是名內受、心、法觀。如
T43n1829_p0116a28║內，外等亦爾。此中緣身，無簡能造、所造，總緣；
T43n1829_p0116a29║若下第四，唯能造，非所造，故別也。
T43n1829_p0116b01║論第五解修身觀中云「若緣無識身色於過
T43n1829_p0116b02║去有識」等者，此中意，明見死屍於過去世曾
T43n1829_p0116b03║有識時，此現屍名外，當有識時名內；緣現有
T43n1829_p0116b04║識身未來無識身，內外亦爾。以現有識，未來
T43n1829_p0116b05║無識，相似法性、平等法性一相無異，乃至過
T43n1829_p0116b06║去亦爾。
T43n1829_p0116b07║第六解中云「若緣自中身」者，即自內身名中
T43n1829_p0116b08║身，即自內中身也。
T43n1829_p0116b09║論斷四倒中解身不淨之意，說「不淨相應四
T43n1829_p0116b10║憺怕路」者，論第二解倒中云「受苦樂」者，依下
T43n1829_p0116b11║覆解中云「於心意識執我遇者，我事愚故，立
T43n1829_p0116b12║心念住」，即此計心以為我也。與前第一相違。
T43n1829_p0116b13║如《對法》第一、第十卷抄解。
T43n1829_p0116b14║論解念住義中，云「念、慧二法是自性」，與《對法》
T43n1829_p0116b15║同。小乘唯念為自性，今大乘兼取二法為念
T43n1829_p0116b16║住自性也。諸心、心所為助伴體，故言相雜。
T43n1829_p0116b17║第二十九卷
T43n1829_p0116b18║論云「云何名為一切善法？謂若彼對治」等者，
T43n1829_p0116b19║此初句謂總能治，下二句是別能治。言彼者，
T43n1829_p0116b20║即別之彼也，謂彼蓋結也；又前解不善法，今
T43n1829_p0116b21║即彼前不善之對治也。下二句別出能治，初
T43n1829_p0116b22║句即總也。
T43n1829_p0116b23║論解策勵中云「若緣過去，不現見；現在，現見
T43n1829_p0116b24║事境」者，何故不言未來？又過去非現見，已生、
T43n1829_p0116b25║未生皆不現見，可言不現見；現在有未生不
T43n1829_p0116b26║現見法，云何現在名現見也？義曰：過去、現在
T43n1829_p0116b27║所有未生皆在未來故，不言未來也，舉過現
T43n1829_p0116b28║即兼未來義。若緣現在現見境而起未生法，
T43n1829_p0116b29║取境名現見，非現在未生法名現見也。
T43n1829_p0116c01║論「唯由分別力生，非境界力者，謂於住時，思惟
T43n1829_p0116c02║過去」等者，謂不行於境界，無境界行，但緣過
T43n1829_p0116c03║未，故名為住。「亦分別力、境界力」者，即行於境
T43n1829_p0116c04║界，名行也。若不善法，境界力生時，必有分別，
T43n1829_p0116c05║故無此偏句。「分別即心，而生不善」等者，是
T43n1829_p0116c06║初偏句，即約過未生；第二俱句，現在境起。
T43n1829_p0116c07║與前第一翻解策勵、精進同。
T43n1829_p0116c08║論云「律儀斷」者，律儀名防過，防已生惡，令不
T43n1829_p0116c09║增長故。如《對法抄》說。別解由十因緣，戒善清
T43n1829_p0116c10║淨，謂前二十卷有十順學法：一、離母邑；二、
T43n1829_p0116c11║離愛著；三、離懈怠；四、離我見；五、離段食味；六、
T43n1829_p0116c12║離言論愛；七、離十一過；八、離定味；九、離散亂；
T43n1829_p0116c13║十、忍辱。四神足體是定，從因為名，說欲等也。
T43n1829_p0116c14║又定為神通之足，故名神足。又定名神，此四
T43n1829_p0116c15║是神之足，心神足即心王也。法師云：又或
T43n1829_p0116c16║是定。如《對法抄》。
T43n1829_p0116c17║論云「彼由如是四三摩地增上力故，已遠諸
T43n1829_p0116c18║纏，復為永害一切一切惡不善法，乃是正修習
T43n1829_p0116c19║時有八斷行，為欲永害諸隨眠故，為三摩地得
T43n1829_p0116c20║圓滿故，差別而轉」等者，此舉欲明八斷行所
T43n1829_p0116c21║由。此八斷行，舊名八業資糧。舉欲明意中開
T43n1829_p0116c22║二門：一、為斷隨眠；二、為定圓滿。準下釋二種
T43n1829_p0116c23║能斷隨眠，故下文云「由二因緣，於隨眠斷分
T43n1829_p0116c24║別了知，謂由現見思及由不現見捨故。由此
T43n1829_p0116c25║因緣，能斷隨眠」。準此卷初解策勵中云「若緣
T43n1829_p0116c26║過未事境，名緣不現見；若緣現在事境，名緣
T43n1829_p0116c27║現見境」，此義即思唯現在，捨通過未事境。若
T43n1829_p0116c28║爾，何故解捨中云「謂行過未現在三世隨順
T43n1829_p0116c29║諸惡，心平等性」，且分思為一世，捨為二世？其
T43n1829_p0117a01║實如《對法》第九卷云「對治，謂思、捨乃至已生
T43n1829_p0117a02║沈、掉能遠離故」，即通斷三世。思、捨二法既名
T43n1829_p0117a03║斷隨眠，餘六准知三摩地圓滿。又下文云「若
T43n1829_p0117a04║今所說八種斷行，於為永斷所有隨眠，圓滿成
T43n1829_p0117a05║辨三摩地時，一切總名欲三摩地」。勘此總文，
T43n1829_p0117a06║即似八種俱有二功能。又攝四瑜伽，四瑜伽
T43n1829_p0117a07║皆斷隨眠故。又思能發身口，生善身語業，息
T43n1829_p0117a08║惡身語。身語是色，故思從色得，名現見思；捨
T43n1829_p0117a09║唯在意，非同思故，名不現見捨。未必與是卷
T43n1829_p0117a10║初文同。其八斷行即二十八卷四瑜伽，能斷
T43n1829_p0117a11║隨眠，即欲、精進、信、方便也。《對法》雖有四種相
T43n1829_p0117a12║攝，而全不同，不可會之。其此中次第，與二十
T43n1829_p0117a13║八中四瑜伽不同者，此中八次第，如文前後
T43n1829_p0117a14║相生；其四瑜伽中，信為初。《對法》亦同，故彼論
T43n1829_p0117a15║文信為欲因。義曰：其欲、精進時，不離信，信念
T43n1829_p0117a16║在初，有信佛等故，方起欲等；今以不離信
T43n1829_p0117a17║故，故說信於後。此《對法》文自會。四瑜伽說生
T43n1829_p0117a18║次第故，故信為初。
T43n1829_p0117a19║論得神足名因緣中云「彼能到此，故名神足」
T43n1829_p0117a20║者，即能往能還等，名神足，定界果也。欲等為
T43n1829_p0117a21║因，能得此定神，故名神足。
T43n1829_p0117a22║論解五根中云「乃至其慧，唯能起出世間法
T43n1829_p0117a23║為其增上」等者，此中解根義，增上者是根。信
T43n1829_p0117a24║有二增上，一、能生出世間法而為增上，二、次
T43n1829_p0117a25║第能生後法為增上，故名根。前四具二義，故
T43n1829_p0117a26║精進等，前亦作法。今慧但有一義，唯於能起
T43n1829_p0117a27║出世間法而為增上，無能展轉而生後義。
T43n1829_p0117a28║論曰「當知此中定根、定力即四靜慮乃至證
T43n1829_p0117a29║不還果」等者，此中，初二果唯得未至，向前次
T43n1829_p0117b01║第至不還，得四靜慮，發生神通，故此偏說。
T43n1829_p0117b02║不說第四果，非次第故。又影顯故，又略不說
T43n1829_p0117b03║故，四靜慮中發生神通如意是，不說餘定。
T43n1829_p0117b04║論曰「即由如是諸根、諸力漸修習等，便能發起
T43n1829_p0117b05║上、中、下品順決擇分」等者，此中根、力，如《中邊
T43n1829_p0117b06║論》，根在煖、頂，力在後二位。今即乃言由此根、
T43n1829_p0117b07║力故，發生決擇分者，此根、力是別，決擇分是
T43n1829_p0117b08║總，以別發生總，故名發生。即俱時，非異時前
T43n1829_p0117b09║後發生，名發起故也。有人欲得見道前有無
T43n1829_p0117b10║漏者，如論次下別由根、力無間，發生出世無
T43n1829_p0117b11║漏聖法，故知已前此有漏，不可言無漏。
T43n1829_p0117b12║論云「若如法求衣服、飲食等，乃至供身什物，
T43n1829_p0117b13║於追求時」者，此即追求時所求也。　「若往若
T43n1829_p0117b14║還下，乃至或於住時」，此乃住處時所作也。與
T43n1829_p0117b15║二十二相違，可勘之。
T43n1829_p0117b16║論云「由四念住增上力故，得無顛倒九種行相
T43n1829_p0117b17║所攝正念，能攝九種行相心住，是名正念、正定」
T43n1829_p0117b18║者，此中意，由四念住為因，生定心俱時九種
T43n1829_p0117b19║念。九種念即與安住念等，與定九種同俱。以
T43n1829_p0117b20║九種皆是定為助伴，定亦九種；以正念定為
T43n1829_p0117b21║能攝，助伴以者為非所攝。此中，念攝相違，
T43n1829_p0117b22║如《對法抄》會。
T43n1829_p0117b23║論解不還果中云「唯於天有當可受生」者，其
T43n1829_p0117b24║一間人在天上，於人中受一有，不還更生天
T43n1829_p0117b25║上，亦名不還。此中，據人中作法。此從果為
T43n1829_p0117b26║名，因時未名不還故。
T43n1829_p0117b27║論云「又於此中貪、瞋、癡、慢等，乃至若由所緣
T43n1829_p0117b28║差別勢力，勤修加行」者，此中意，貪、瞋、癡等人，
T43n1829_p0117b29║此有對治，先於五停心觀，名定由所緣差
T43n1829_p0117c01║別勢力。隨貪行者作不淨觀，勤行修習，心方
T43n1829_p0117c02║安住。等分行人一切具有，隨所作行，皆得修
T43n1829_p0117c03║行也，如下論文如等分行人於五停心，其心
T43n1829_p0117c04║安住，非淨其行。有人云：亦斷惑。非也。舊說數
T43n1829_p0117c05║息息觀除覺、觀二品，今唯除覺，故唯言尋思
T43n1829_p0117c06║行，非除伺也。　問曰：何以故不除？以伺於
T43n1829_p0117c07║說審緣故，尋則散亂，故說除尋。
T43n1829_p0117c08║論答等分行等人行相中云「如貪行人所有
T43n1829_p0117c09║行相，一切具有」，然等分行人非上勝，如貪行人
T43n1829_p0117c10║遇緣即起貪，即名貪行者。此等分人亦爾，隨
T43n1829_p0117c11║所遇緣即起貪等，即名貪行者，與貪等相似。
T43n1829_p0117c12║論解異熟障中云「若生處」者，謂隨生處。　「聖
T43n1829_p0117c13║道依彼不生」者，即三惡趣。　「於是生處異熟
T43n1829_p0117c14║果生」，謂惡異熟於是處生，非聖道依也。
T43n1829_p0117c15║論解最初清淨中云「由十因緣，戒善清淨，如
T43n1829_p0117c16║前應知」者，如二十八云由十法順彼法：一者、
T43n1829_p0117c17║離母邑等，如前說。其活道沙門，以道活命，
T43n1829_p0117c18║名活道也。
T43n1829_p0117c19║論云「若無如來及諸菩薩為菩提故，乃至諸
T43n1829_p0117c20║聲聞永持三藏者，名說道沙門」者，此且約無
T43n1829_p0117c21║佛菩薩時聲聞為論。若佛菩薩在，此聲聞眾
T43n1829_p0117c22║即名勝道，諸佛菩薩名說道沙門；今無佛菩
T43n1829_p0117c23║薩時，聲聞名說道，令正法眼不斷種故。
T43n1829_p0117c24║論解壞道沙門中云「由彼破壞最初所有正
T43n1829_p0117c25║道根本」等者，此中意，謂戒為正道根本，今破
T43n1829_p0117c26║戒故，名壞道根。
T43n1829_p0117c27║論云「世尊依彼作如是說，乃至於外沙門、婆羅
T43n1829_p0117c28║門教空無所有」等者，此中意，明四種聲聞，
T43n1829_p0117c29║世尊依真教有彼作如是說。有其外沙門等
T43n1829_p0118a01║教是邪教，乃至壞道亦無所有，要受真戒，方
T43n1829_p0118a02║生壞故。彼既邪戒，設壞，非壞道。
T43n1829_p0118a03║論解婆羅門中云「名想婆羅門」者，謂諸世間
T43n1829_p0118a04║由想、等想，假立言說，名婆羅門者，此中有釋，
T43n1829_p0118a05║如剎帝利，父母為立假號婆羅門，體是剎帝
T43n1829_p0118a06║利，想號婆羅門故。又「由想」者，謂名；「等想」者，
T43n1829_p0118a07║謂諸世間等，同此想號婆羅門。下第三、真善
T43n1829_p0118a08║婆羅門也。婆羅門名真淨者，淨其意志故，如
T43n1829_p0118a09║前已釋。
T43n1829_p0118a10║論解梵行中云「斷梵行者，謂諸聖者得不還
T43n1829_p0118a11║果」等者，此中何故不明初二果？又前第二梵
T43n1829_p0118a12║行，何故不論離色、無色欲？義曰：不言初二果，
T43n1829_p0118a13║以離欲界全分欲為論，對暫時斷梵行成，暫
T43n1829_p0118a14║時梵行唯言欲界故。又何故前第二中不言
T43n1829_p0118a15║色界等欲者，此影顯准知。如阿羅漢及不還
T43n1829_p0118a16║果，當知世間道亦對為論，應言離有色、無色
T43n1829_p0118a17║欲，此影顯義無違。　言「畢竟」者，以無漏道斷
T43n1829_p0118a18║種，故言畢竟，非無學果名畢竟。
T43n1829_p0118a19║論解苾芻中云「自稱」等者，初謂常乞食等
T43n1829_p0118a20║是。「自稱苾芻」，謂破戒者，但自稱苾芻。　「名想
T43n1829_p0118a21║苾芻」，即未受戒者，但有苾芻名想，而未有戒。
T43n1829_p0118a22║論曰「善知瑜伽，即善知方便」者，以知行與理
T43n1829_p0118a23║相應，因智行能與果共相應，故知名方便，即
T43n1829_p0118a24║亦號相應也。
T43n1829_p0118a25║論曰「若諸所有補特伽羅，相未成熟等，乃至
T43n1829_p0118a26║第二根雖成熟，而未善知善巧方便」等者，此
T43n1829_p0118a27║二何異？義曰：前總未種善根，第二雖種少
T43n1829_p0118a28║分，未善巧方便，為異。
T43n1829_p0118a29║論云「由三因緣，空無有果」，謂無漏道果，非世
T43n1829_p0118b01║間果。何以得知？下云「雖得定而無教授」，即真
T43n1829_p0118b02║教授不隨故，無無漏生故，空無果也。
T43n1829_p0118b03║第三十卷
T43n1829_p0118b04║此第三持。初一行頌，於中大意有二：初、列總
T43n1829_p0118b05║三門；二、於第三門別開為五。今此頌四句有
T43n1829_p0118b06║二十字，上之八字列總三門，下十二字別開
T43n1829_p0118b07║為五。「往慶問」為一，「尋求」是第二，「方安立」為第
T43n1829_p0118b08║三。　就安立中云，復在五門：「護養」為一，「出離」
T43n1829_p0118b09║是二，「境性」是三，「障淨」為四，「修作意」是五。　就
T43n1829_p0118b10║下長行中，即分為三：　初、從「若有自愛」下，乃
T43n1829_p0118b11║至「解四處訖」以來，名往慶問。　第二、從「如是
T43n1829_p0118b12║正念別師處已」以下，明第二、尋求，「將請問
T43n1829_p0118b13║時」下，明請問法用。　「如是請已，善達瑜伽」以
T43n1829_p0118b14║下，明第三、安立。將明安立，且明師安立弟子
T43n1829_p0118b15║法用，「諸瑜伽師」下，明安立法用。
T43n1829_p0118b16║論云「如是問已，彼若云：『爾！』次後復於四種處
T43n1829_p0118b17║所，以四因緣應正尋求」，初一因緣尋求四處，
T43n1829_p0118b18║於利根人更作；下三因緣尋求四處所，於
T43n1829_p0118b19║鈍根人更作。　何以得知者？下發生三因緣
T43n1829_p0118b20║尋求四處所中，自生起所以。論驗三乘種姓
T43n1829_p0118b21║中，不言聞三乘法而雨淚等者，此且據決定
T43n1829_p0118b22║性人。
T43n1829_p0118b23║論驗行中云「若有貪行，彼聞為說巧妙言論，
T43n1829_p0118b24║便發最極清淨愛樂」等者，此中意，由貪行者
T43n1829_p0118b25║貪富樂，聞說佛土七寶所成淨妙言論，發最
T43n1829_p0118b26║極淨信等，非外欲境名為淨妙，以不能發最
T43n1829_p0118b27║極淨信故。更別以欲等行為信情欲取。
T43n1829_p0118b28║論解癡中言「如說鈍根，彰行亦爾」者，即鈍根
T43n1829_p0118b29║人為說麁法，勵力尋求，方能解了。此癡行者
T43n1829_p0118c01║聞涅槃等言說變壞怖畏，說後邪授而不怖
T43n1829_p0118c02║畏，如鈍根人，勵力方了。
T43n1829_p0118c03║論云「於四處所，以四因緣正尋求已，復於五
T43n1829_p0118c04║處如應」等者，此下明安立中五門，護養定等，
T43n1829_p0118c05║即初中頌所列者是。　「云何護養」，即第一；
T43n1829_p0118c06║「云何遠離」，即第二；「云何心一境性」，第三。
T43n1829_p0118c07║論此中解無罪適悅相應云「又由彼念於所
T43n1829_p0118c08║緣境無有染污，極安穩住，熟道適悅相應而轉」
T43n1829_p0118c09║等者，此中意，以能除染故，得極安穩成辨之
T43n1829_p0118c10║道，適悅自體而與相應，故名無罪。
T43n1829_p0118c11║論解九種心住中云未必是定中心，但以住
T43n1829_p0118c12║一緣即是也。以最初歛心等，未必得定故，故
T43n1829_p0118c13║前言是奢摩他品類，非皆奢摩他也。如《對法
T43n1829_p0118c14║論抄》會之。
T43n1829_p0118c15║論解寂靜中云「謂有種種欲、恚、害等諸惡尋
T43n1829_p0118c16║思、貪欲蓋等諸隨煩惱，令心擾動」者，此乃舉
T43n1829_p0118c17║過患，方生厭故。言貪欲蓋等諸隨煩惱者，如
T43n1829_p0118c18║《對法》第七云：有煩惱皆隨煩惱，其根本惑亦
T43n1829_p0118c19║隨煩惱；有隨煩惱非煩惱，謂二十種等隨惑，
T43n1829_p0118c20║但隨他生，非是根本。今貪欲等，有隨他起時，
T43n1829_p0118c21║故名隨煩惱也。
T43n1829_p0118c22║論解此九定與六種力相收中云「初由聽聞、
T43n1829_p0118c23║思惟二力數聞數思等，乃至等遍安住」，此中
T43n1829_p0118c24║若最初由聽聞等二力，即唯第一、內住，第二、
T43n1829_p0118c25║等住；第三、第四，安住、近住，由憶念力。即初
T43n1829_p0118c26║二力攝二種。文中復云及即於此相續方便、
T43n1829_p0118c27║澄淨方便，等遍安住，即似并取第三、安住。前
T43n1829_p0118c28║解安住，明知亦初二力，下第三、第四同憶念
T43n1829_p0118c29║力，云何通？述曰：其實第三、安住是初二力收。
T43n1829_p0119a01║憶念力中言安住、近住者，此中意，由憶念力
T43n1829_p0119a02║安住於近住中，非即安住、近住二法是憶念
T43n1829_p0119a03║力，即唯近住一種是憶念力。　又解：論云初
T43n1829_p0119a04║由聽聞、思惟二力，即內住是初唯一，內住竝
T43n1829_p0119a05║等住是初二力，其安住是憶念力，如下言調
T43n1829_p0119a06║順、寂靜是二種定。今言安住、近住，亦明知收
T43n1829_p0119a07║二種，非安住於近住中解。　若爾，何故言及
T43n1829_p0119a08║即於此相續、澄淨方便，等遍安住之言？述曰：
T43n1829_p0119a09║其安住通三力，若觀未成，即初二力收；若觀
T43n1829_p0119a10║行成，即憶念力收。以最初錄心於內時，繫
T43n1829_p0119a11║即相續、澄淨方便，復非已得安住，此乃初作
T43n1829_p0119a12║安住觀心；後憶念力安住，觀成方憶念力。又
T43n1829_p0119a13║等遍安住之言，即但等住一種，非取安住，以
T43n1829_p0119a14║等遍於諸麁動法，等安遍之，非取安住為初
T43n1829_p0119a15║二力。
T43n1829_p0119a16║論云「三門、六事攝慧四種毘鉢舍那」者，此慧
T43n1829_p0119a17║一一皆通三門、六事。
T43n1829_p0119a18║論釋尋思理中，釋法爾道理云「成立法性、難
T43n1829_p0119a19║思法性、安住法性」等者，如所作性故，還成立
T43n1829_p0119a20║聲無常，此為成立法性。如業、藥草、呪術，是難
T43n1829_p0119a21║思法性。謂法爾種子三乘差別性，名安住法
T43n1829_p0119a22║性。
T43n1829_p0119a23║論「云何勤修不淨」，此第四、淨障也。
T43n1829_p0119a24║論云「惡嗅生嗅」者，變壞故嗅，名為惡嗅，如糞
T43n1829_p0119a25║穢等。纔生便嗅，名為生嗅，如韮䔉等。
T43n1829_p0119a26║論云「謂從血鑵」者，此首為𭥓為血罐也，以能
T43n1829_p0119a27║成熟血故。
T43n1829_p0119a28║論解時中云「此淨色相於現在世雖有淨相，
T43n1829_p0119a29║於未來世不當不淨，如今現在外不淨色，無
T43n1829_p0119b01║有是處」者，此中意，明今時淨色，於未來世必
T43n1829_p0119b02║當不淨。其既觀外有不淨境，觀內身云若未
T43n1829_p0119b03║來世即為淨，內身若不當不淨，如今現在外
T43n1829_p0119b04║不淨一種，無有是處，必當不淨，不云當不淨
T43n1829_p0119b05║也。
T43n1829_p0119b06║論解尋思理中云「如是名依世俗、勝義及以
T43n1829_p0119b07║因緣觀待道理尋思於理」者，此前解內無我，
T43n1829_p0119b08║是勝義；又如說言乃至謂青瘀等乃至骨鎖，
T43n1829_p0119b09║此為世俗；今我此身，先業煩惱之所引等，是
T43n1829_p0119b10║因；父母不淨和合生等，是緣。今結隨言便，非
T43n1829_p0119b11║依次結。　又依次結，思准可知。
T43n1829_p0119b12║論解證成道理中云「謂作是思：云何今者作
T43n1829_p0119b13║意思惟能對治法，可於能治所緣境界煩惱當
T43n1829_p0119b14║生」者，此中意云：外不淨境，名能對治，治欲貪
T43n1829_p0119b15║故。由緣外不淨色故，必能治所緣淨境煩惱
T43n1829_p0119b16║當生。謂立量云：緣不淨時必能治欲貪，以緣
T43n1829_p0119b17║能治故，如緣無相時能遣有相。
T43n1829_p0119b18║瑜伽師地論略纂卷第八
T43n1829_p0119b19║旹享保八年（癸卯）五月十四日一交加點畢
T43n1829_p0119b20║沙門高範（六十九）