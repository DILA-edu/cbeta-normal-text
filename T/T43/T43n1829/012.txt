T43n1829_p0152a17║
T43n1829_p0152a18║瑜伽師地論略纂卷第十二
T43n1829_p0152a19║（論本第四十四五六七八九五十）
T43n1829_p0152a20║
T43n1829_p0152a21║基撰
T43n1829_p0152a22║此品第三學持之第十五品也，能如是學中
T43n1829_p0152a23║之第九品也。性菩提分唯三十七，但能證菩
T43n1829_p0152a24║提，名菩提分。此中十五門皆是。此中廣明，名
T43n1829_p0152a25║菩提分品。　問曰：何以〈供養品〉後明耶？前〈供
T43n1829_p0152a26║養品〉攝修方便，修成今道之行差別，名菩
T43n1829_p0152a27║提分，故次明之。
T43n1829_p0152a28║論解慚愧依處有四中，第四云「若諸菩薩於
T43n1829_p0152a29║自所生惡作有依隨逐不捨而生羞耻，當知是
T43n1829_p0152b01║名」等者，言惡作有依，謂由第三作惡已悔，悔
T43n1829_p0152b02║已復作，後作依前作，故名有依。
T43n1829_p0152b03║論解五濁中，法師云：言體，壽濁，大乘以阿賴
T43n1829_p0152b04║耶識連持不死，假立命根，即以此命根為壽
T43n1829_p0152b05║濁體。　二、有情濁，謂下解中云不識父母、沙
T43n1829_p0152b06║門若婆羅門，以不信為性；不識家長等，以憍、
T43n1829_p0152b07║慢為體；不畏今後世罪，以無明為體；不修善
T43n1829_p0152b08║等，以懈怠為體。即以五法為有情濁體，謂不
T43n1829_p0152b09║信、慢、憍、無明、懈怠也。若同時五蘊者，通五
T43n1829_p0152b10║蘊為體。　三、煩惱濁，謂除見及前五，餘煩惱
T43n1829_p0152b11║為此濁體。　見濁，謂五見，看下文意，實取內
T43n1829_p0152b12║道妄見為體，即不正知也。　劫濁，謂飢饉、疫
T43n1829_p0152b13║病，以觸中二數為體；刀兵，以四魔或五蘊為
T43n1829_p0152b14║劫體。　三界分別，唯欲界，唯南閻浮。其飢饉
T43n1829_p0152b15║等三，從三十、二十、十歲次第起也。若五濁能
T43n1829_p0152b16║治道者。
T43n1829_p0152b17║論「又諸菩薩如實了知諸器世間破壞、成立」等
T43n1829_p0152b18║者，即知二十劫壞、二十劫成等也。
T43n1829_p0152b19║論云「又諸菩薩於其世間，於世間集」等者，此
T43n1829_p0152b20║以八種相觀世間也。　「於其世間」者，謂苦諦。
T43n1829_p0152b21║　「於世間集」，謂集諦。　「世間滅」，滅諦也。　「於
T43n1829_p0152b22║能往趣世間集行」者，謂愛為集諦，受能生愛，
T43n1829_p0152b23║即受為趣集行也。　「往趣世間滅行」者，謂道
T43n1829_p0152b24║諦。　「於其世間愛味、過患」者，重觀集諦、苦。
T43n1829_p0152b25║　「及與出離」者，重觀滅諦。　問曰：何以集諦三
T43n1829_p0152b26║重觀，苦諦、滅諦二重觀耶？義曰：若、集，深可厭
T43n1829_p0152b27║故，二三觀之；滅，甚可欣故，亦重觀也。又前五
T43n1829_p0152b28║觀，四諦唯重觀集之趣集行，謂愛者以深可
T43n1829_p0152b29║厭故，故重觀之。前別觀四諦，下重觀四諦。愛
T43n1829_p0152c01║味，謂集諦，或是苦諦。過患，謂苦諦，或是集
T43n1829_p0152c02║諦。出離，謂無漏二諦，為一觀也。
T43n1829_p0152c03║論云「由諸菩薩如實了知世間流轉差別」者，
T43n1829_p0152c04║結前五濁等流轉差別。　「若器世間流轉差別」
T43n1829_p0152c05║者，謂結前二十劫成、二十劫壞等。　「若八種
T43n1829_p0152c06║相觀世間義」者，謂結前觀四諦八種相。　「若
T43n1829_p0152c07║諸世間所有勝義」者，結前唯有色等。　問曰：
T43n1829_p0152c08║何以故名勝義？義曰：若不知其義，而如名即
T43n1829_p0152c09║執，此是世俗；既知唯有其名，不起執著，故
T43n1829_p0152c10║名世間。
T43n1829_p0152c11║論曰「普能遠離十四垢業」者，舊云六方、四惡
T43n1829_p0152c12║友、四善友為十四垢業。依《長阿含》，與此六方
T43n1829_p0152c13║等全別。身口有四，殺、盜、邪婬、妄語，不依此四
T43n1829_p0152c14║作諸惡也；惡因有四，謂貪、瞋、癡、怖，不依是四
T43n1829_p0152c15║而起惡業；并離六損財法，謂耽酒、博戲、放蕩、
T43n1829_p0152c16║迷著伎樂、惡友相損、漸隨彼所說是。此六中，
T43n1829_p0152c17║一一各有六種，不可煩引。「隱六方」者，亦如《長
T43n1829_p0152c18║阿含》說：羅悅城有長者子，名曰善生，積世相
T43n1829_p0152c19║傳於清且時，恒禮六方，合六神常護家業，所
T43n1829_p0152c20║作諧偶。忽時值佛，問：有是法不？答言：有，與汝
T43n1829_p0152c21║不同。父母為東方，長師為南方，妻子為西方，
T43n1829_p0152c22║親友為北方，僕使為下方，沙門高德為上方。
T43n1829_p0152c23║六方之中各有五事，不可煩引，廣如彼經言。
T43n1829_p0152c24║常隱在此六方中，不生憍舉，若能住此六方，
T43n1829_p0152c25║故言藏隱。　「遠四惡友」者，亦如彼說：一者、如
T43n1829_p0152c26║親惡友，畏而伏之，實無親意；二者、美言惡友，
T43n1829_p0152c27║言順意違也；三者、敬順惡友，心雖敬順，然於
T43n1829_p0152c28║所作善惡皆從，無相諫心；四者、惡友為惡事
T43n1829_p0152c29║伴，或飲酒、博戲、婬逸及歌舞等。此四中，一一
T43n1829_p0153a01║各有四，不可煩引。言此四可惡，而當遠之。
T43n1829_p0153a02║「攝四善友」者，言此四可親，應當親之。如彼經
T43n1829_p0153a03║說：一、止非友，惡事相止；二、慈愍友，苦事相怜；
T43n1829_p0153a04║三、利人友，樂事相與；四、同事友，善事相同。一
T43n1829_p0153a05║一之中，各有四種，不可煩引，廣如彼經。
T43n1829_p0153a06║論云「如《尸佉洛迦契經》中說」者，此翻為頂髻
T43n1829_p0153a07║持，即頭上頂髻也。又尸迦名髻，洛迦名執髻，
T43n1829_p0153a08║即執髻也。此是八名，如《長阿含》，或是異生小
T43n1829_p0153a09║時名也。
T43n1829_p0153a10║論云「菩薩成就如是等法，如其世間正所應知，
T43n1829_p0153a11║如其世間正所應轉」者，結上受正所應知，結
T43n1829_p0153a12║緣諦等。以上八相，應對結以下文。
T43n1829_p0153a13║第四十五卷
T43n1829_p0153a14║論解四依，依諸經論，次第不同。如《涅槃經》，從
T43n1829_p0153a15║果推因說次第。謂真如是果，可依真果，不可
T43n1829_p0153a16║依人；即緣如智名義，可依此義，不可依語；即
T43n1829_p0153a17║因此智起後得說法，可依此智，不可依識；既
T43n1829_p0153a18║聞法已，可依了義，不可依不了義。又却推從
T43n1829_p0153a19║因至果，即以法為證真如，智即是因義，為真
T43n1829_p0153a20║如即是果，可依了義；即先觀因，後方觀智，不
T43n1829_p0153a21║依於識。今此五重不能煩記，今此文即為第
T43n1829_p0153a22║三重解，如文可知。
T43n1829_p0153a23║論「依了義經，不依不了義」等，言本性義者，即
T43n1829_p0153a24║諸法之性體。言識有八種，是識之本性。小乘
T43n1829_p0153a25║不了義不說，故并於本性亦不能了也。
T43n1829_p0153a26║論解依智不依識等，聞思是智，何故不依？義
T43n1829_p0153a27║曰：雖是智，散智也，未圓滿故，不可依。若爾，世
T43n1829_p0153a28║間非應可依。義曰：亦不可依，且以三慧相對。
T43n1829_p0153a29║今不依者，論唯言聞思，真實修慧中亦有不
T43n1829_p0153b01║依也。
T43n1829_p0153b02║論云「非於聞思但識法義，非真證智」等者，言
T43n1829_p0153b03║非唯聞思為識法義，不依真證智。又非聞
T43n1829_p0153b04║思是之文不依餘，以聞思但識法義故，而不
T43n1829_p0153b05║更依真證智也。
T43n1829_p0153b06║論總結中云略顯四重，謂所說義、正理、大師、
T43n1829_p0153b07║修所成慧真實證智，如前四依，次第而配。第
T43n1829_p0153b08║二、大師，即上依法不依人。　依法不依人者，
T43n1829_p0153b09║何名大師？此中雖是大師，大師謂佛，所說亦
T43n1829_p0153b10║不可信存於法。又若大師說，不是正理，故以
T43n1829_p0153b11║大師之言結依法不依人也。
T43n1829_p0153b12║論解四無礙解中，法以能詮之教故，論言於
T43n1829_p0153b13║一切法一切異門，異門即能詮之差別門也。
T43n1829_p0153b14║如理之智、如事之智，此皆所緣境，依緣此
T43n1829_p0153b15║故，得修所成之慧。此能詮慧是法無礙體。
T43n1829_p0153b16║其義無礙解，即前法下所詮之義。故能詮法
T43n1829_p0153b17║中有異門之言，所詮義中有異相之談，別也。
T43n1829_p0153b18║即於能詮得智，名法無解；於所詮得自在，名
T43n1829_p0153b19║義無礙解。如《雜集》第十四云：法無礙，於一切
T43n1829_p0153b20║名差別，謂依無明等，於無智、無見、不現觀等
T43n1829_p0153b21║差別名中無礙智。義無礙智，相及意趣。相，謂
T43n1829_p0153b22║自共相。意趣，謂別義等。
T43n1829_p0153b23║論解釋詞中，但有訓釋諸法言詞，如《雜集》亦
T43n1829_p0153b24║云謂於諸方言音，謂無量國邑眾生自想言
T43n1829_p0153b25║詞。釋諸方言詞，謂可破壞名世間等。以一音
T43n1829_p0153b26║演說，眾生隨類各得解等，名種種言音也。
T43n1829_p0153b27║論解辨無礙中，此唯言於一切法一切品別，
T43n1829_p0153b28║如《雜集》一切品別者，謂實有、假有、世俗有、
T43n1829_p0153b29║勝義有等種種差別之辭辨也。若如、盡所有
T43n1829_p0153c01║性，與前同。
T43n1829_p0153c02║論類比四辨中云「此上無有自能妙善現正
T43n1829_p0153c03║等覺，況善為他無倒開示」者，此意定唯此四
T43n1829_p0153c04║辨能現正等覺及為他無倒開示；除此四辨，
T43n1829_p0153c05║以上無有現等覺等。是此中意。
T43n1829_p0153c06║論解大乘、聲聞二種菩提分法，名二乘理趣。
T43n1829_p0153c07║菩薩於聲聞涅槃如實了知，為欲伏聲聞，具
T43n1829_p0153c08║一切種智故，而於其中不作證取。於大乘理
T43n1829_p0153c09║趣，與聲聞別。
T43n1829_p0153c10║論云「謂諸菩薩能於其身住修身觀，不於其身
T43n1829_p0153c11║分別有性，亦不分別一切種類都無有性，又於
T43n1829_p0153c12║其身中遠離言說自性法性如實了知」等者，
T43n1829_p0153c13║不分別有性，不為遍計執分別身有。不分
T43n1829_p0153c14║別無性者，不分別依他、圓成二性是無。　「又
T43n1829_p0153c15║於其身遠離言說自性法性」等者，此重解圓
T43n1829_p0153c16║成不起言說分別，真如是不可言說自性法
T43n1829_p0153c17║性也。若准下如是菩薩於身等法，不分別苦
T43n1829_p0153c18║等文，即亦不分別一切種類都無有性，唯觀
T43n1829_p0153c19║依他。遠離言說自性法性者，即圓成實。今
T43n1829_p0153c20║離言說，言說不相稱，不同依他，故下文言是
T43n1829_p0153c21║四諦之法性，法性即真如也。即不分別有性，
T43n1829_p0153c22║是遍計；不分別一切種類都無有性，是依他；
T43n1829_p0153c23║遠離言說自性法性，是圓成實也。　若隨
T43n1829_p0153c24║順無量安立理趣妙智，是後得智也。此乃菩
T43n1829_p0153c25║薩與二乘菩提分法觀別也。此中廣辨菩提
T43n1829_p0153c26║分品，義如常途，唯有佛地智義用分一時俱
T43n1829_p0153c27║有德智，共為四念住觀身一時有。詳曰：此
T43n1829_p0153c28║義不然，皆妙觀察智為，即如《佛地論》。
T43n1829_p0153c29║論解止觀中，此中，菩薩略有四行，當知名止。
T43n1829_p0154a01║一、「勝義世俗智前行」者，即無分別智、後得智
T43n1829_p0154a02║之前方便定，即與加行智同時定。　問曰：何
T43n1829_p0154a03║以得知此中世俗智是後得智？義曰：前總標
T43n1829_p0154a04║門中有二智：一、如實真智；二、安立世俗妙智。
T43n1829_p0154a05║故知此中世俗智是後得智。二、「勝義世俗智
T43n1829_p0154a06║果」者，即與正智、後得智同時定，是前加行定
T43n1829_p0154a07║之果，故二智同時定，體即是果也。　又釋：即
T43n1829_p0154a08║二智後所生等流之定，故言勝義世俗智果，
T43n1829_p0154a09║即二智家果也。　問曰：何不明二智俱時定？
T43n1829_p0154a10║義曰：下第三、第四定即二智同時定也。　三、
T43n1829_p0154a11║「普於一切戲論想中無功用轉」者，轉即轉滅，
T43n1829_p0154a12║謂正智普於一切戲論想中皆能轉滅。若如
T43n1829_p0154a13║前解二智果者，此即說正智同時定之業用；
T43n1829_p0154a14║若如後解者，即正明正智同時定。　四、「即於
T43n1829_p0154a15║如是離言唯事，由無有相，無所分別，其心寂靜，
T43n1829_p0154a16║趣向一切法平等性一味實性」者，說正智觀
T43n1829_p0154a17║依他，不分別有性，故入一味真如義。若依前
T43n1829_p0154a18║解，即說二重說二智之業用；若依後解，即重
T43n1829_p0154a19║明二智之業用。第三、正明體，今此明用也。若
T43n1829_p0154a20║約位者，第一、在地前加行道中；第二、入地已
T43n1829_p0154a21║去乃至七地以前；第三、在八地以上乃至九
T43n1829_p0154a22║地；第四、十地為之，入於佛地。
T43n1829_p0154a23║論解觀中，「有四行，當知名觀」者，「謂即四行止
T43n1829_p0154a24║道前行」是第一，即加行智，前四止中之前行
T43n1829_p0154a25║智，有漏聞思也。且論四止前行之智，其實與
T43n1829_p0154a26║第一止同時觀是加行智，亦在此第一攝。「離
T43n1829_p0154a27║增益執」第二，「離損減執」第三，即無分別智，離
T43n1829_p0154a28║二邊也。　「及與隨順乃至安立理趣」是第四
T43n1829_p0154a29║後得智。此四智地地皆有，別配稍難。
T43n1829_p0154b01║論解依內外成就各有六種中，既言為內外
T43n1829_p0154b02║二別，何得內中有成眾生之義，外中有自成
T43n1829_p0154b03║之義？義曰：於內中雖言外眾生，意取菩薩心，
T43n1829_p0154b04║故言內；於外義在有情，不存於內自就。
T43n1829_p0154b05║論言「一月不食」，是外道計。投巖、赴火，是尼揵
T43n1829_p0154b06║子計。
T43n1829_p0154b07║論言「婆羅門吠陀迦呪」者，此云明呪也。「究竟
T43n1829_p0154b08║淨」，謂為無漏出世淨也。
T43n1829_p0154b09║論解隨順會通方便善巧中，「謂諸菩薩下，乃
T43n1829_p0154b10║至又於趣入遍緣一切三摩地門，能為隨順」等
T43n1829_p0154b11║以來，明隨順；以下明會通。隨順，順彼；會通，為
T43n1829_p0154b12║釋經說。先隨順令生欣樂，方便通緣故也。隨
T43n1829_p0154b13║順中，先愛語，即美語也。次布施，亦復現行近
T43n1829_p0154b14║施隨轉等者是也。　「近施隨轉」者，謂隨起施
T43n1829_p0154b15║而攝近之。或近施，即行施攝事而近之；隨轉
T43n1829_p0154b16║者，即同事攝事，由布施財，同為伴事，除所生
T43n1829_p0154b17║恚等。「生愛敬」下，明利行。
T43n1829_p0154b18║論云為「現神通、記心、顯說」等者，即三輪也。
T43n1829_p0154b19║論云「又於趣入遍緣一切三摩地門，能為隨順
T43n1829_p0154b20║教授教誡」等者，謂有三摩地，能遍緣一切，即
T43n1829_p0154b21║一切種智所依定也，若有趣入者，隨順彼故，
T43n1829_p0154b22║教授教誡，是此中意也。
T43n1829_p0154b23║論解會通中云「為彼說言：此經不說一切諸
T43n1829_p0154b24║法都無所有，但說諸法所言自性都無所有」等
T43n1829_p0154b25║者，不說依他等二性都無性，說遍計所言自
T43n1829_p0154b26║性是無也。
T43n1829_p0154b27║論「雖有一切所言說事，依止彼故，諸言說轉，然
T43n1829_p0154b28║彼所言可說自性，據第一義非其自性」等者，
T43n1829_p0154b29║雖有依他等所言說事，依此事起遍計言說，
T43n1829_p0154c01║如此言說所說自性如兔角故，據第一義非
T43n1829_p0154c02║如其遍計所執言說自性。言無事，即無遍計
T43n1829_p0154c03║事也，非無依他。
T43n1829_p0154c04║論云「譬如空中有眾多色、色業可得，容受一切
T43n1829_p0154c05║諸色、色業」等者，此喻真如如空，遍計如色等。
T43n1829_p0154c06║如下唯遣遍計諸似色、色業，證真如似空之
T43n1829_p0154c07║性。
T43n1829_p0154c08║論云「又如幻夢，非如顯現如實是有」等者，上
T43n1829_p0154c09║來明喻真如似空，色業似遍計；就此以下，喻
T43n1829_p0154c10║依他如幻等。如遍計執者非有，如計實人等；
T43n1829_p0154c11║其假相似不無，即依他也。
T43n1829_p0154c12║論云「如是諸法，非如愚夫言說串習」下，總結
T43n1829_p0154c13║上來明依他、圓成有，遍計無也。約勝義離言
T43n1829_p0154c14║自性，此二性非無所有，存二性也。　「由此方
T43n1829_p0154c15║便悟入道理，一切諸法非有非無，猶如幻夢，其
T43n1829_p0154c16║性無二」者，此結上三性。言遍計亦非有非無，
T43n1829_p0154c17║非有，同兔角也；非無，有妄情也。依他亦爾，非
T43n1829_p0154c18║有，如遍計也；非無，有假夢也。圓成亦爾，非有，
T43n1829_p0154c19║同遍計；非無，勝義有也。　「不取少分，不捨少
T43n1829_p0154c20║分」等者，不取遍計，不捨二性，不作損減二
T43n1829_p0154c21║性，不作增益遍計有也，名無失壞。
T43n1829_p0154c22║論云「陀羅尼有四種：一、法；二、義；三、呪；四、能得忍」
T43n1829_p0154c23║者，如下釋中法陀羅尼以法為境，即能詮
T43n1829_p0154c24║名言，以念、慧為體。義陀羅尼其體同法，唯境
T43n1829_p0154c25║界異。其異者何？謂所詮義為境，謂無量義意
T43n1829_p0154c26║趣等，即唯在意地。　呪陀羅尼以定為體，依
T43n1829_p0154c27║定持呪，令不妄故，以呪為境也。能得忍陀羅
T43n1829_p0154c28║尼者，以無分別智為忍體，即證真如。能得忍
T43n1829_p0154c29║者，即加行智，能有持呪功能，得證真如故。法
T43n1829_p0155a01║師云：此以無分別智為體。　若爾，何故言能
T43n1829_p0155a02║得忍？此於加行道中持思此呪故，速得真
T43n1829_p0155a03║智，證於真如，故下文在勝解行位。
T43n1829_p0155a04║論解能得忍陀羅尼中云「成熟自然堅固因
T43n1829_p0155a05║行」者，謂在地前，是忍云因，不可動故，名不
T43n1829_p0155a06║動因行。「具足妙慧」者，即成熟趣出世之妙
T43n1829_p0155a07║慧也，或於不動因行中具足妙慧。　「獨處空
T43n1829_p0155a08║閑」者，言住處也。　「寂無言說」，離言諠雜。　「曾
T43n1829_p0155a09║無有物」者，其意省事，無餘資具物。　「見路而
T43n1829_p0155a10║行」者，謂不應行，必明相生時方行，故言見路
T43n1829_p0155a11║而行。又所行之處必見正路，不染非過，非過
T43n1829_p0155a12║名野處。正理必名路，依正理行，名見路行。
T43n1829_p0155a13║「知量而食」等，可知。
T43n1829_p0155a14║論「於佛所說，得菩薩忍諸呪章句，能諦思惟。其
T43n1829_p0155a15║呪詞曰」等者，謂此呪無有義，但唯有名。謂地
T43n1829_p0155a16║前菩薩誦此無義之呪，欲除計執，此唯但名，
T43n1829_p0155a17║何處有義？故知諸法但有妄計名，無如實執
T43n1829_p0155a18║義，故不可依名生執。由此思惟故，便能入真
T43n1829_p0155a19║觀，證菩薩忍。
T43n1829_p0155a20║論云「但唯無義，如實了知此章句義，所謂無義」
T43n1829_p0155a21║者，此釋上無義是圓成實義。言此呪下無所
T43n1829_p0155a22║詮，無所詮義故，能證圓成實；但由此呪下無
T43n1829_p0155a23║所詮故，如實了知此章句下所謂無義故，
T43n1829_p0155a24║而證圓成實。
T43n1829_p0155a25║論「諸類此中，而不決定」者，由有謬錯。　「亦不
T43n1829_p0155a26║堅住」者，由有退故。　「亦不廣大」者，持有分齊
T43n1829_p0155a27║故，非如無邊。
T43n1829_p0155a28║論解五種願等中，第二、受生所云「隨順饒益
T43n1829_p0155a29║有情諸善趣中」者，問曰：何以此中不言隨順
T43n1829_p0155b01║生惡趣中？義曰：有二意：一、謂善趣利多，惡趣
T43n1829_p0155b02║利少，略不論也；二、順八相唯在善趣故。又惡
T43n1829_p0155b03║趣無自在，為王等化故。又說善趣時，意顯生
T43n1829_p0155b04║惡趣，從勝處說，唯論善趣。
T43n1829_p0155b05║論解三三摩地中云「云何菩薩空三摩地」等
T43n1829_p0155b06║者，此中空意，若相見道，唯苦下二行；無願
T43n1829_p0155b07║文意，由有煩惱等言，故唯集四行、苦二行；無
T43n1829_p0155b08║相文意，由有永滅寂靜言，唯滅下四。若約餘
T43n1829_p0155b09║處，文有多差別，一文如前。又無願并攝道下
T43n1829_p0155b10║四行，餘如前。　有文：無相攝道下四行，無願
T43n1829_p0155b11║不爾，餘如前。　有文：三諦如前初釋，道下四
T43n1829_p0155b12║行通三解脫門攝，如《顯揚》第二卷。　有義：空
T43n1829_p0155b13║行若約斷惑，通四諦，餘可知。此中，若會諸文
T43n1829_p0155b14║不同意表，如《對法抄》，義准可知。又此論文意，
T43n1829_p0155b15║在真觀中義用分立此三解脫門，若斷惑，唯
T43n1829_p0155b16║空行，若俱時，亦有無願、無相義者。無相中文
T43n1829_p0155b17║意有煩惱等言，似唯在集四行、苦二行；准下
T43n1829_p0155b18║增減門中，總於有為而立無願，無願通三諦。
T43n1829_p0155b19║又此總言，若此中意，如前說。
T43n1829_p0155b20║論云「如是菩薩於三種三摩地中精勤修學」
T43n1829_p0155b21║者，此勸學也。　「於是建立如實了知」者，結前
T43n1829_p0155b22║正明三解脫門，又結不增不減義。　「於餘行
T43n1829_p0155b23║相三摩地如實悟入」者，以了知此所明解脫
T43n1829_p0155b24║門，於餘行相如實悟入，悉能解之。　「安立理
T43n1829_p0155b25║趣如實悟入」者，即初悟入真三解脫門。　「修
T43n1829_p0155b26║習理趣如實了知」者，勸修習三摩地之法。故
T43n1829_p0155b27║下重解云「謂於其中諸聲聞眾精勤修學」，即學
T43n1829_p0155b28║行；「及圓滿證」，即悟入也。更別解，思之可知。
T43n1829_p0155b29║第四十六卷　　菩提分法第十七之三
T43n1829_p0155c01║論云「復有四種法嗢柁南」者，此云說也，即世
T43n1829_p0155c02║尊常誦說。此若嗢柁南，名攝散，即以略偈而
T43n1829_p0155c03║攝長行。今言說，謂常誦說，此義似無問自說
T43n1829_p0155c04║也。若此四種體性以法體出諦，有為、無為故
T43n1829_p0155c05║了知。
T43n1829_p0155c06║論以三義解嗢柁南中云「法相應義」者，謂表
T43n1829_p0155c07║無常等，然與有為非相應故。又此行迹能趣
T43n1829_p0155c08║大生，招有漏勝人天果，無漏淨土中生故。又
T43n1829_p0155c09║能生色、無色界，名大生。又能得真法生，名大
T43n1829_p0155c10║生。又若以對出第一有而論，此大生即有漏
T43n1829_p0155c11║生也。
T43n1829_p0155c12║論云「即於此中前剎那行自性滅壞，無間非先
T43n1829_p0155c13║諸行剎那自性生起，正觀為生等，乃至正觀
T43n1829_p0155c14║為滅」者，若依小乘，生在未來，三相在現在；
T43n1829_p0155c15║今依大乘，生等三相在現在，滅在過去。如
T43n1829_p0155c16║次前文辨，言本無今有名生，簡無為故，言無
T43n1829_p0155c17║為是有，而是本有；今有有為，本無今有，而彼
T43n1829_p0155c18║本有，言前剎那，後無間有，非先種類生。若一
T43n1829_p0155c19║色法，前念滅，後念生，此極相似，云何言非先
T43n1829_p0155c20║之言？義曰：若不言相似，即是彼法。是彼法者，
T43n1829_p0155c21║即一法體勝行是常住法，即無有滅。以非即
T43n1829_p0155c22║前剎那法體，故有相似之言。　言住者，大乘
T43n1829_p0155c23║二釋：一說現在能有牽後果之功名住。　若
T43n1829_p0155c24║爾，云何阿羅漢後心名住？以不能牽後心故。
T43n1829_p0155c25║義曰：以此妨故，故二說。今論云諸行生已，即
T43n1829_p0155c26║時未壞，正觀為住，不得是生已經停名為住。
T43n1829_p0155c27║　若爾，即住與生別時，故小乘別此言。今大
T43n1829_p0155c28║乘應言：諸行生已，即時未壞，如五十二亦得
T43n1829_p0155c29║生位經停，以立為住。　異者，若言此生法變
T43n1829_p0156a01║壞名異者，此亦不然，即與生時別念故。以生
T43n1829_p0156a02║時未變易，後變易方名異者，即生、異別時故。
T43n1829_p0156a03║今應言：此已生行望前亡滅，諸行剎那自性
T43n1829_p0156a04║唯起別異名異，即異前念皆名異也。以此義
T43n1829_p0156a05║故，生、異同時。　滅者，若即現在與異同時而
T43n1829_p0156a06║名滅者，即滅是無法，住、異是有法，如何有法
T43n1829_p0156a07║俱時亦有無法？故此論云「從此諸行生剎那
T43n1829_p0156a08║後，即此已生諸行剎那自性滅壞，正說為滅」，
T43n1829_p0156a09║即由有法無時，至過去世方立滅相，故生滅
T43n1829_p0156a10║明闇而不同時。　問曰：若然，即一剎那無有
T43n1829_p0156a11║四相。義曰：此法滅即此法生時，如秤兩頭，平
T43n1829_p0156a12║等平等，故一剎那有生有滅。　若然，何故不
T43n1829_p0156a13║先滅後說生耶？義曰：從初說故，以初時要有
T43n1829_p0156a14║生故，故諸滅非先唯最滅後方生起。　問：諸
T43n1829_p0156a15║經中皆言三有為相，何者為三？義曰：有二
T43n1829_p0156a16║義：一、攝住入異；二、攝異入住。言住入異者，
T43n1829_p0156a17║以住相似無為故。又若聞諸法有住，即厭有
T43n1829_p0156a18║為心不猛；今言唯異者，即有為深可厭。以有
T43n1829_p0156a19║異故，不同無為有住，故以住相攝入異相。若
T43n1829_p0156a20║約小乘，以異能滅壞生法故，於相功能勝，住
T43n1829_p0156a21║能牽後生法，於滅無功，故攝住入異。二、說攝
T43n1829_p0156a22║異入住。異於自剎那有功能故，生已未壞，說
T43n1829_p0156a23║名為住，故有功能，異從異前法，於自念無功，
T43n1829_p0156a24║故攝異入住。又異順滅相，自性不顯，故攝異
T43n1829_p0156a25║入住。　若爾，何故不攝異入滅耶？義曰：異是
T43n1829_p0156a26║有法，滅是無法，一是過去，一是現在，相貌雖
T43n1829_p0156a27║有相似，不可攝入滅相。下〈決擇〉五十三及〈本
T43n1829_p0156a28║地〉第三卷抄。
T43n1829_p0156a29║論云「何以故？諸行生時，唯即如是諸行可得，無
T43n1829_p0156b01║別有餘生、住、老、滅；如是諸行住、老、滅時，唯即如
T43n1829_p0156b02║是諸行可得，無別有餘生、住、老、滅」者，何故如
T43n1829_p0156b03║此不同？後舉四相者，以攝法遮法故。若指
T43n1829_p0156b04║法互指，故唯有言諸行生乃至諸行住、老、滅。
T43n1829_p0156b05║若遮法謂遮，別有四相體故，法遍遮故，通舉
T43n1829_p0156b06║四相也。　問曰：何故遮生中不唯言生，乃至
T43n1829_p0156b07║住、滅亦爾耶？義曰：以住中亦有生故，以生時
T43n1829_p0156b08║有住等故，故大生生八法等，是故遮遍遮。
T43n1829_p0156b09║論云「如是推求不可得故者，謂若離彼色等諸
T43n1829_p0156b10║行」等，以下破生色之生亦應有生，即小乘中
T43n1829_p0156b11║小生也。
T43n1829_p0156b12║論云「若言一者，計生實有，即為唐捐；言別有生
T43n1829_p0156b13║是實物有，不應道理」者，此破小生。小生若與
T43n1829_p0156b14║大生一者，計有大生是實物有，即為唐捐。所
T43n1829_p0156b15║以者何？大生生色法，離色別有生；小生生大
T43n1829_p0156b16║生，應亦別有體。小生生大生，二生即言一；大
T43n1829_p0156b17║生生色法，與生亦是一。故言別有生是實物
T43n1829_p0156b18║有，即為唐捐，不應道理。
T43n1829_p0156b19║論云「若言異者，如是即應非行生生；是行生生，
T43n1829_p0156b20║不應道理」者，非行生生即小生也，是行生生
T43n1829_p0156b21║即大生也。汝若言大生、小生異者，即應小生
T43n1829_p0156b22║亦似大生，應能生色。大生生色法，亦能生小
T43n1829_p0156b23║生，小生大生，應亦生色法，故小生非行生生，
T43n1829_p0156b24║能生色法，應是大生行生生。故二生異，不應
T43n1829_p0156b25║道理。
T43n1829_p0156b26║論云「謂若滅法別有自性是實成熟，即應此滅
T43n1829_p0156b27║有生有滅」者，法師：上來一重破訖，次下第二
T43n1829_p0156b28║別破滅相。義曰：不然。若未解彼生生例餘相
T43n1829_p0156b29║竟，下舉後滅破，總是一翻。我宗所言，滅是無
T43n1829_p0156c01║法，無別成熟。汝若言別有滅相，此滅是有為
T43n1829_p0156c02║故，應別有生有滅。若滅為生所生時，一切諸
T43n1829_p0156c03║法皆應不用功力而自然滅，如入滅定；滅相
T43n1829_p0156c04║既生，隨七、八識心心所法亦應皆滅，以滅生
T43n1829_p0156c05║故。二既相違，故餘須滅。既不滅，明知我所
T43n1829_p0156c06║言：此法無時名滅，非滅別有生生。以滅相有
T43n1829_p0156c07║故，為生所生，能遮能生，故餘須滅。滅法有
T43n1829_p0156c08║滅，准此例知。
T43n1829_p0156c09║論解無我中云「於諸法中補特伽羅無我性」
T43n1829_p0156c10║者，謂非即有法是真實有補特伽羅，亦非離彼
T43n1829_p0156c11║法別有真實補特伽羅者，謂破即蘊、異蘊計
T43n1829_p0156c12║我也。
T43n1829_p0156c13║論解涅槃寂靜中，先因永斷，後無餘滅，其餘
T43n1829_p0156c14║義者，即有餘、無餘涅槃也。　又先因永斷，在
T43n1829_p0156c15║無間道；後無餘斷，在解脫道。　又先因永
T43n1829_p0156c16║斷，在加行伏上心；後無餘斷，斷種子。　「其
T43n1829_p0156c17║餘畢竟不生」者，謂果不生，以斷因故。
T43n1829_p0156c18║論云「若上、上勝及以上極，若深、深勝及以深極，
T43n1829_p0156c19║若劣、若勝及以勝極法教正教，教授教誡」等
T43n1829_p0156c20║者，上極等三句一釋是聞慧，深極等三句
T43n1829_p0156c21║是思慧，勝極等三句是修慧。三慧之中，各
T43n1829_p0156c22║有上中下故。　又法教正教是上極等三品
T43n1829_p0156c23║三句，教授是深極等三句三品，教誡是
T43n1829_p0156c24║勝極極等三句三品。又前三慧中，一一皆有
T43n1829_p0156c25║法教正教等三句，次第配之。
T43n1829_p0156c26║功德品
T43n1829_p0156c27║功謂功勞，德謂道德，用功而得此德，名為功
T43n1829_p0156c28║德。此中廣明，名〈功德品〉。　問曰：何以次下明
T43n1829_p0156c29║耶？義曰：前明菩提，宗是因果覺分行，此等以
T43n1829_p0157a01║前行時必有所據，故次品後明〈功德品〉。　初
T43n1829_p0157a02║頌有七門中，第二、五種不希奇法，而名成就
T43n1829_p0157a03║甚希奇法者，據相而論，人皆可得受，是不希
T43n1829_p0157a04║奇；若意而論，不辭此事，名希奇法。又自類相
T43n1829_p0157a05║望，不希奇；二乘相望，甚希奇。第二希奇者，
T43n1829_p0157a06║謂默無言說，默者實是樂味，但為有情而說
T43n1829_p0157a07║正法。又自入涅槃，此默實是樂味，為有情故
T43n1829_p0157a08║而說正法。
T43n1829_p0157a09║論云「由五因緣，於諸有情能作不虛加行等者
T43n1829_p0157a10║中，乃至應知其相」，此領解二種：一、於諸有情
T43n1829_p0157a11║求作利益安樂；二、乃至如實了知。如〈供養品〉
T43n1829_p0157a12║中，若發有五事，乃至三、隨順說法，四、不疲厭，
T43n1829_p0157a13║五、悲平等。　次頌有六門，初加行中無佛者，
T43n1829_p0157a14║以佛無加行故。　次頌有五門，第五門中中
T43n1829_p0157a15║四者、愛語攝事，一切攝事此為第一，以親疎
T43n1829_p0157a16║皆近故，能引出世，入法初門，化攝事故，餘不
T43n1829_p0157a17║爾。　次有二頌，總有九門：初一頌有四門，第
T43n1829_p0157a18║二頌有五門。初頌第一、法施設中云「次第結
T43n1829_p0157a19║集、安置、制立」者，結集謂經，安置謂摩呾理迦，
T43n1829_p0157a20║制立謂毘尼；又三乘法；又次第集其文，安置
T43n1829_p0157a21║集其義，制立諸學處法。　增三門諦中，「相諦」，
T43n1829_p0157a22║謂諸法之體相。「語諦」，謂能詮之教。「用」，謂諸法
T43n1829_p0157a23║作用。　增五門中，前四，四諦也；後一，非安立
T43n1829_p0157a24║諦。　增六門中云一、諦諦；二、妄諦，說真、妄事
T43n1829_p0157a25║也。又善法名諦諦，不善等法名妄諦。　增七
T43n1829_p0157a26║門中，愛味、過患，謂集、苦二諦。出離，謂滅諦，或
T43n1829_p0157a27║通道諦。法性，謂真如。勝解諦，即勝解斷，在果
T43n1829_p0157a28║也。　增九門中，前四是苦下四行；次二是常
T43n1829_p0157a29║斷二見，斷亦名為愛，即愛此見故，即當集諦；
T43n1829_p0157b01║第七即道諦，加行智；八、九即滅諦。
T43n1829_p0157b02║論解聲聞七行相中，二、此慧所依，法師云：此
T43n1829_p0157b03║是心王，又此是定也。其大乘中，准此。
T43n1829_p0157b04║論解所調伏界無量中，增七門云一、「輕毀」，如
T43n1829_p0157b05║調達事，以輕毀入已。二、「中庸」，如眾集，最耎語
T43n1829_p0157b06║調伏。三、「廣說智」；四、「略說智」，為鈍利差別故。增
T43n1829_p0157b07║九門中，「遠、近調伏」者，如年月為長時短時，為
T43n1829_p0157b08║異故。
T43n1829_p0157b09║論云「如是菩薩勤修學已」者，即結上菩提分
T43n1829_p0157b10║法持初文第三能修學文；此下文云十種菩
T43n1829_p0157b11║薩，於菩薩學能正修學，此上更無有能正修
T43n1829_p0157b12║學，即結前能正修學第三文。故知三制文不
T43n1829_p0157b13║同。如第三學持，初制初二，有生起文，無結；
T43n1829_p0157b14║此能正修學，無生起，有結。故知類顯，略而不
T43n1829_p0157b15║說，分有三說也。
T43n1829_p0157b16║第四十七卷
T43n1829_p0157b17║「第二持隨法瑜伽處菩薩相品第一」者，菩薩
T43n1829_p0157b18║地四持，此為第二。初持正明所學之行，非無
T43n1829_p0157b19║異辨能學之人，此持明能學之人學所學已，
T43n1829_p0157b20║成菩薩相，隨所學法之行，名隨法瑜伽處。菩
T43n1829_p0157b21║薩地初列十品，第一是持，有十八品，分為三
T43n1829_p0157b22║持，謂種姓、發心、菩提分法等，如前說，偏得持
T43n1829_p0157b23║名。此第二持，有其四品，即相、分、增上意樂、住。
T43n1829_p0157b24║相者，謂成熟此法，入菩薩之相，故名相也。分
T43n1829_p0157b25║等，如後品。首說此品，在第二持先，故言相品
T43n1829_p0157b26║第一。
T43n1829_p0157b27║論頌「真實諸菩薩，五種相應知」，下長行解，謂
T43n1829_p0157b28║哀愍等五。此五體相者，如下法攝六波羅蜜
T43n1829_p0157b29║為之。「哀愍」，以定為體。此謂大悲，依定而發，
T43n1829_p0157c01║故此體是定攝受，無瞋善根性，不諭能發之
T43n1829_p0157c02║智。二者、「愛語」，尸羅、波若到彼岸攝。以若從律
T43n1829_p0157c03║儀而行，以般若導生，故此二攝。若准前〈施品〉，
T43n1829_p0157c04║或是〈攝品〉，四攝攝度，布施唯攝布施，餘四度
T43n1829_p0157c05║純是同事攝；若除布施，餘三攝事皆智慧度
T43n1829_p0157c06║攝。今云愛語是尸羅者，此是正依戒而行。然
T43n1829_p0157c07║依戒不妄語等，是彼論不離體，以一切行由
T43n1829_p0157c08║智發故。三者、「勇猛」，精進、忍、慧三攝。據實但是
T43n1829_p0157c09║精進，以由慧發，安受長時苦忍故，所以兼論。
T43n1829_p0157c10║四者、「舒手惠施」，是施度攝。五、「能解甚深義理
T43n1829_p0157c11║密意」，是定、慧攝。若唯剋體，是慧，以定發之慧
T43n1829_p0157c12║勝故；并從勝發同時而行，言定。此五種皆由
T43n1829_p0157c13║依行六度，成熟此五種，入菩薩相也。
T43n1829_p0157c14║論解勇猛自性云「謂諸菩薩剛決堅固，無所
T43n1829_p0157c15║怯劣，有大勢力」，景法師：以進、忍、智三是體故，
T43n1829_p0157c16║次第配之。今看文意不然，但偏明精進，即被
T43n1829_p0157c17║甲精進等三次第配之。此中修不明忍、智，以
T43n1829_p0157c18║取正剋自體故。
T43n1829_p0157c19║論解依處者，依謂相依，依相之起處，有為
T43n1829_p0157c20║依處，亦六因依也。能解甚深義理密意依處
T43n1829_p0157c21║中有五義：第一、「謂隨順甚深甚深顯現」等者，
T43n1829_p0157c22║甚深，謂真如隨順，即緣如之智，隨順如故。甚
T43n1829_p0157c23║深顯現，即依智故，真如顯現也。第四依處中
T43n1829_p0157c24║云「法相義」者，想謂能詮之名，義謂所詮之法。
T43n1829_p0157c25║第五、即四無礙解也。
T43n1829_p0157c26║分品第二
T43n1829_p0157c27║先云〈翼品〉。〈翼品〉者，謂行四法，如鳥之翼，故名
T43n1829_p0157c28║〈翼品〉。今即不然，謂先解行云入菩薩相，在家、
T43n1829_p0157c29║出家二分皆修，依二分修故，說名為分，故言
T43n1829_p0158a01║〈分品〉。其何故明分者？已入菩薩相，在家、出家
T43n1829_p0158a02║皆得，故次後明。
T43n1829_p0158a03║論「云何菩薩饒益於他？謂諸菩薩依於四攝事，
T43n1829_p0158a04║即布施、愛語、利行、同事，能與一分有情利益，
T43n1829_p0158a05║乃至一分安樂，一分俱有」者，即此四攝事一
T43n1829_p0158a06║一皆有利益、安樂。亦得雖施彼財，令發心等，
T43n1829_p0158a07║言利益；既得物用，是安樂等。如是乃至一一
T43n1829_p0158a08║皆俱有，順知。若不爾，利益、愛語隨增說利
T43n1829_p0158a09║益；餘布施是安樂；同事是通二，同為善惡
T43n1829_p0158a10║故。
T43n1829_p0158a11║論解無倒迴向中，「三門積集」者，三謂即善修
T43n1829_p0158a12║事業一，方便善巧二，饒益於他三，為三門也。
T43n1829_p0158a13║論云「出家菩薩一向能行鉤鎖梵行」者，鉤鎖，
T43n1829_p0158a14║意取相拘礙義。出家之人，有所禁戒，防惡三
T43n1829_p0158a15║業，故如鉤鎖。在家菩薩即不如是也，一向放
T43n1829_p0158a16║逸故。
T43n1829_p0158a17║增上意樂品
T43n1829_p0158a18║即第二持中之第三品。
T43n1829_p0158a19║此中通明入發心諸菩薩意樂有十五種等。
T43n1829_p0158a20║此中廣明，名〈增上意樂品〉。意樂者，以信、欲、勝
T43n1829_p0158a21║解為體，此意樂增上故，名〈增上意樂品〉。何以
T43n1829_p0158a22║明者？欲行菩薩行，依一一分修，起修之，明法
T43n1829_p0158a23║有意樂，意樂即希欲，故次明之。有增上之言，
T43n1829_p0158a24║似唯在地上，依之助義，通地前有，無妨。
T43n1829_p0158a25║論解七相怜憐第五中，「法云是名無染，亦名
T43n1829_p0158a26║無緣」者，不祈恩報，名無染；不祈後果，是無緣。
T43n1829_p0158a27║又二種皆名無染，染通報恩及後世間果故，
T43n1829_p0158a28║緣亦通之。
T43n1829_p0158a29║論云「神通威力、俱生威力」者，神通威力從定
T43n1829_p0158b01║引生。俱生威力者，先串習故，生便即起。
T43n1829_p0158b02║論云「又諸菩薩不清淨意樂，是則名為應調伏
T43n1829_p0158b03║意樂，由此意樂應思擇故。又諸菩薩清淨意樂、
T43n1829_p0158b04║善清淨意樂，是即名為俱生意樂」等者，地前
T43n1829_p0158b05║未證法，但現神通等而調伏之；入地以去，自
T43n1829_p0158b06║證真如，修習多劫，神通與身俱生故。清淨、善
T43n1829_p0158b07║清淨意樂是俱生意樂，以清淨意樂性成善
T43n1829_p0158b08║清淨安立故。
T43n1829_p0158b09║住品
T43n1829_p0158b10║住者何義？即因十二住，能住所住。有為無為，
T43n1829_p0158b11║菩薩住中，故名為住。此中廣明，故名〈住品〉。又
T43n1829_p0158b12║何以後明者？增上意樂，三劫所希，現行行
T43n1829_p0158b13║教生，自行成滿，以初發心終至極果，分位差
T43n1829_p0158b14║別總有十三，菩薩住中，故次後明之也。第二
T43n1829_p0158b15║持之第四品也，即持、相等十品中之第五品
T43n1829_p0158b16║也。
T43n1829_p0158b17║論云「如是始從種姓具足，廣說乃至於如所
T43n1829_p0158b18║說菩薩所學正勤修學」者，此明第一持中十
T43n1829_p0158b19║八品，從初種姓乃至未修功德品等是。　「於
T43n1829_p0158b20║如所說菩薩諸相正等顯現」者，是此持中第
T43n1829_p0158b21║一〈相品〉。　「於諸菩薩分加行中正勤修學」者，
T43n1829_p0158b22║是〈分品〉。　「於如所說菩薩意樂」，是〈增上意樂
T43n1829_p0158b23║品〉也。
T43n1829_p0158b24║論解增上慧三住中云「謂諸菩薩如實了知
T43n1829_p0158b25║能觀真實」者，即第四地中觀菩提分法。菩提
T43n1829_p0158b26║分法是能觀，第四地中觀此分法，名如實了
T43n1829_p0158b27║知能觀真實。　「所觀真實」者，謂第五地中觀
T43n1829_p0158b28║四諦，四諦是所觀也。　「及於真實諸有情類由
T43n1829_p0158b29║無智故」者，解第六地緣起觀也。「第七地中名
T43n1829_p0158c01║有加行有功用無間缺道運轉無相住」者，謂
T43n1829_p0158c02║此地非無有漏心隔，而以多無漏觀相續為
T43n1829_p0158c03║論，故言無間，非實無間也。八地不然。　問曰：
T43n1829_p0158c04║八地已去，真實既無間缺，云何西方兩釋，言
T43n1829_p0158c05║八地有有漏心時？義曰：此皆據多相續語，非
T43n1829_p0158c06║無起漏心，第九地中得無礙解故。
T43n1829_p0158c07║論云「能於諸法異門」，謂法辨；「義起」，義辨；「釋詞」，
T43n1829_p0158c08║詞辨；「差別」，辨辨：即四辨才也。第十地相先照
T43n1829_p0158c09║世界等，廣如《華嚴》、《十地經》辨。
T43n1829_p0158c10║論云「又諸菩薩勝行住，於菩薩修所化狹小，所
T43n1829_p0158c11║化有缺，所化不定，所得有退」等者，言狹小者，
T43n1829_p0158c12║所作不廣。言有缺者，所作不常，言有犯戒，惡
T43n1829_p0158c13║身語也。所作不定，起行不堅，時有退也。所得
T43n1829_p0158c14║有退者，顯前不定也。又不定者，所作不純，有
T43n1829_p0158c15║退者，不能純進，是此二別。又不定者，常懷猶
T43n1829_p0158c16║預，有退者，不能勝進，故退也。其下言廣大小，
T43n1829_p0158c17║翻前即是。問曰：八地以去，與初地等不退等，
T43n1829_p0158c18║何異？義曰：初地等有功用，不能剎那剎那進，
T43n1829_p0158c19║執已得者生，名不退；八地以去，無剎那不進，
T43n1829_p0158c20║故名不退。是此二別。
T43n1829_p0158c21║又論云「五種畏，謂不活畏」等，准下對治。五怖
T43n1829_p0158c22║等所治是此怖體，此以何為體？　不活畏，以
T43n1829_p0158c23║我見及我愛、資生愛為體，故下言由修無我
T43n1829_p0158c24║智，分別我相尚不復轉，況當得有分別我愛
T43n1829_p0158c25║或資生愛，故知以我見及愛為體。　第二、惡
T43n1829_p0158c26║名畏，以欲貪為體，故下文言「由於他處，無所
T43n1829_p0158c27║希望，常自發起如是欲樂：『我當饒益一切有
T43n1829_p0158c28║情，非於有情有所求覓。』」由是因緣，無惡名畏，
T43n1829_p0158c29║故知以貪欲為體。　第三、死畏，以我見為體，
T43n1829_p0159a01║故下文云由離我見，於我無有失壞相轉，故
T43n1829_p0159a02║無死畏，明知以我見為體。　第四、惡趣畏，以
T43n1829_p0159a03║癡為體，下論云「自知死後，於當來世決定值
T43n1829_p0159a04║遇諸佛菩薩，由此決定，無惡趣畏」。　五、處眾
T43n1829_p0159a05║怯畏，以癡為體，故下論云「由意樂見一切
T43n1829_p0159a06║世間尚無有一與我齊等，何況殊勝，是故無
T43n1829_p0159a07║有處眾怯畏」，此所治以癡為體也。又如《佛地
T43n1829_p0159a08║經》說應有別體，勘之。
T43n1829_p0159a09║論云「成就狹小聞所成智」等者，此明慧根。
T43n1829_p0159a10║「又即於此，或時妄失」等者，此明念根。　「成熟
T43n1829_p0159a11║菩薩苦遲通行」者，此明意根。　「於大菩提無
T43n1829_p0159a12║猛利樂欲」者，此顯欲無減。　「熾然精進」者，此
T43n1829_p0159a13║明勤根。　「無有甚深牢固清淨」者，是信根。
T43n1829_p0159a14║論云「或於一時具足憶念，或於一時成妄念類」
T43n1829_p0159a15║者，有憶得不得，故名妄念類。非全妄念，故
T43n1829_p0159a16║言類也。
T43n1829_p0159a17║論云「於如上說一切圓滿菩薩學中未能普學」
T43n1829_p0159a18║者，此謂第一持十八品也。　「於如上說，乃至
T43n1829_p0159a19║菩薩諸相未皆成熟」者，謂此持中〈相品〉。　「於
T43n1829_p0159a20║如上說等，乃至二分菩薩正加行中未等顯
T43n1829_p0159a21║現」，謂〈分品〉。　「於如上說菩薩意樂猶未清淨」
T43n1829_p0159a22║者，謂〈增上意樂品〉。　「二分菩薩正加行中未
T43n1829_p0159a23║等顯現」者，謂未能依於二分不修正行也，名
T43n1829_p0159a24║未顯現也。
T43n1829_p0159a25║論云「是諸菩薩勝解行住下忍轉時，如上所說
T43n1829_p0159a26║諸行狀相，當知上品乃至無餘永斷」者，謂前
T43n1829_p0159a27║所說地前過失，在十信位名下忍時，此過是
T43n1829_p0159a28║上品；在十解、十行時名中忍，十迴向等名上
T43n1829_p0159a29║忍，其過即中、下。
T43n1829_p0159b01║論解入極喜住中云「除捨彼故，發起六相新
T43n1829_p0159b02║善決定」。何等為六？
T43n1829_p0159b03║論云「內證修性菩薩大願，超過一切餘白淨願」
T43n1829_p0159b04║者，是第一願。舊《地持》有一、二等數。《十地論》
T43n1829_p0159b05║云初、名觀相，經言無離。謂願求菩提，無離願
T43n1829_p0159b06║也，即以後得智觀為也。若得此文，言內證修
T43n1829_p0159b07║性菩薩大願，法師云：此是無分別智也。　「無
T43n1829_p0159b08║等不共果，是世間超過一切世間境界」者，是
T43n1829_p0159b09║第二願。《地論》云第二、真實，經言不可見。謂後
T43n1829_p0159b10║得智是無等不共二乘之果，離是世間，以緣
T43n1829_p0159b11║事故，超過一切世間境界，故經言不可見，即
T43n1829_p0159b12║後得智也。　「隨救一切有情苦故，不共一切聲
T43n1829_p0159b13║聞、獨覺」，是第三願也。《地論》云第三、勝善，經
T43n1829_p0159b14║言廣大如法界。即後得智起大悲救生，普救
T43n1829_p0159b15║群生，故言廣大。又義別，如下第五中釋會。
T43n1829_p0159b16║　「雖一剎那生起此願，法性自爾，能得菩薩無量
T43n1829_p0159b17║白法可愛之果」，是第四願也。《地論》云第四、因
T43n1829_p0159b18║善，經言究竟如虛空，盡未來際。言由此願等
T43n1829_p0159b19║因善故，能得無量白法之果，如虛空也。　「又
T43n1829_p0159b20║大願無變無盡因性得已，無異因緣令其退轉
T43n1829_p0159b21║變異可得」，是第五願也。《地論》之第五、大善，經
T43n1829_p0159b22║言覆語一切生界。看經形勢，當此次第三、隨
T43n1829_p0159b23║救一切有情者是。彼第三，經言廣大如法界，
T43n1829_p0159b24║是此第五。謂得無盡之願，不可退轉，廣大如
T43n1829_p0159b25║法界也。　「又是勝分，墮後邊際極大菩提」，《地
T43n1829_p0159b26║論》云第六、不怯，經言能入三世智地，是第六
T43n1829_p0159b27║願也。謂此願是勝分，能墮後邊際，能窮大極
T43n1829_p0159b28║菩提，入三世智地。三世智地即佛果也，得大
T43n1829_p0159b29║菩提能不怯也，不於大菩提而生怯也。後之
T43n1829_p0159c01║三願通二智也，前三如前。
T43n1829_p0159c02║論云「又即如是菩薩發心，略由四相應所得當
T43n1829_p0159c03║了知」。其初、二相論有結文；其第三、四相無
T43n1829_p0159c04║結文者。
T43n1829_p0159c05║論云「又諸菩薩無倒速疾發起一切菩提資糧
T43n1829_p0159c06║隨順等至廣大願心」，是第三發心相狀。「又
T43n1829_p0159c07║諸菩薩發是心已超過菩薩凡夫異生地等」下
T43n1829_p0159c08║明第四發心勝利，別別如《十地論》。此中別稱，
T43n1829_p0159c09║如彼中有八過，從入位過乃至畢定。一、入位
T43n1829_p0159c10║過，即入地，超異生地；生如來家，是家過；是佛
T43n1829_p0159c11║胸子，是眾過，從佛口生，從法化生等類言
T43n1829_p0159c12║也；決定趣菩提，是畢定過。此中有四，餘略
T43n1829_p0159c13║不說。
T43n1829_p0159c14║論云「十種大願，今即於此極歡喜住能具引發」
T43n1829_p0159c15║等者，此皆起十願因緣，亦即十願。若前方便
T43n1829_p0159c16║名因緣，若正起名根本願。廣如《十地經》。第
T43n1829_p0159c17║八願中，「與諸菩薩常同一味意樂加行」等者，
T43n1829_p0159c18║如舊論謂與一切菩薩同一方便，以大乘化，
T43n1829_p0159c19║名為一味。
T43n1829_p0159c20║論云「作是願言：如有情界展轉相續，終無斷盡」
T43n1829_p0159c21║等者，此意願前十願乃至菩提終無妄失故。
T43n1829_p0159c22║下文前熟所應願事起願，謂前十願。後即熟
T43n1829_p0159c23║願以起於願，謂如是世道等無盡等，是即器
T43n1829_p0159c24║世界無盡也。
T43n1829_p0159c25║論解十種淨修住法中，「八者、即於如是正加
T43n1829_p0159c26║行中，依應時分量等正行，而修慚愧」等者，時，
T43n1829_p0159c27║謂如五濁劫末時，謂隨此時可行此法。分
T43n1829_p0159c28║量，謂隨若干等法。又以上初地有八，謂善決
T43n1829_p0159c29║定故，四相發心故等，結上文。
T43n1829_p0160a01║第四十八卷
T43n1829_p0160a02║論解十種意樂清淨中，前九是自利，後一是
T43n1829_p0160a03║利生。
T43n1829_p0160a04║論云於此住中，「性戒具足，極少邪惡業道所
T43n1829_p0160a05║攝諸惡犯戒尚不現行，況中、上品」，此明律儀
T43n1829_p0160a06║戒成就。非但性戒，於遮戒中亦能防護，此但
T43n1829_p0160a07║據性戒為論。
T43n1829_p0160a08║論云「又於十種圓滿業道自性顯現」，文意謂
T43n1829_p0160a09║能知十惡業道故，十善業道圓滿，自性顯現，
T43n1829_p0160a10║言皆現行也。如下結文，以此文屬下讀。
T43n1829_p0160a11║論云「菩薩如是性戒具足，能以妙慧，於染不染、
T43n1829_p0160a12║惡趣善趣及諸業中諸業現行若因若果修證
T43n1829_p0160a13║安立，如實了知」等者，若謂能以妙慧，於世間
T43n1829_p0160a14║染不染、惡趣善趣因果，及三乘中諸業現行
T43n1829_p0160a15║若因若果修證安立，如實了知。於世間染不
T43n1829_p0160a16║染諸業現行，異熟、等流果及出世諸業等流，
T43n1829_p0160a17║皆如實了知。
T43n1829_p0160a18║論云「廣見諸佛善根清淨，如前應知」者，謂前
T43n1829_p0160a19║初地中云謂於佛法僧供養攝受故，以四攝
T43n1829_p0160a20║事成熟有情故，以一切善根迴向菩提故等，
T43n1829_p0160a21║雖下諸地亦如此，通餘地為三。
T43n1829_p0160a22║論云「以所練金置迦肆娑」者，謂樊石，以有微
T43n1829_p0160a23║細垢故，置樊石除之。此第二地有九段，謂意
T43n1829_p0160a24║樂淨故，性戒具足故等，准下諸文義，結上來
T43n1829_p0160a25║配之。如第二地，下諸地隨結文故字多少，即
T43n1829_p0160a26║制此地若干段文，准義應知。如前十種意樂
T43n1829_p0160a27║淨在初地，是下、中品未圓滿，在此地是上品，
T43n1829_p0160a28║是圓滿，下一切地，准此意會。所以得知者，以
T43n1829_p0160a29║論文有二地成上品極圓滿，在初地有此意
T43n1829_p0160b01║樂淨言故。第三地。
T43n1829_p0160b02║論云「菩薩安住增上心住，能以種種過患行相
T43n1829_p0160b03║壞一切行，於彼諸行深心厭離」等者，謂菩薩
T43n1829_p0160b04║安住增上心住時，謂所有種種過患能壞一
T43n1829_p0160b05║切諸善行，菩薩皆能於彼諸行深心厭離故。
T43n1829_p0160b06║論云「於諸有情興非戀心，生依義心」者，生依
T43n1829_p0160b07║義心，謂生利樂義之心，義謂利義。
T43n1829_p0160b08║論云「觀諸有情解脫眾苦究竟方便，唯是一切
T43n1829_p0160b09║煩惱諸纏無障礙智等，乃至觀所引發一切
T43n1829_p0160b10║靜慮、等持、等至，皆由菩薩藏聽聞為先，皆聞正
T43n1829_p0160b11║法以為緣起」等者，謂諸有情解脫眾苦究竟
T43n1829_p0160b12║方便者，唯是諸纏無障礙智，即無分別智，
T43n1829_p0160b13║若有煩惱障之智，不能與有情作究竟解脫
T43n1829_p0160b14║苦之所以。觀若能圓證此究竟方便智者，唯
T43n1829_p0160b15║於一切諸法無分別之慧，以一切法分別現
T43n1829_p0160b16║行雜染生起，是無分別慧之所對治，故能對
T43n1829_p0160b17║治、能圓證。此觀能成辨此正智先明，皆由俱
T43n1829_p0160b18║時勝三摩地。觀所引發俱時乃至一切等持、
T43n1829_p0160b19║等至，皆由菩薩藏聽聞為先，皆聞正法為緣
T43n1829_p0160b20║起。此定等即諸纏無障為正智，以斷惑故，無
T43n1829_p0160b21║分別慧通後得智，圓證解脫故。
T43n1829_p0160b22║論云「若聞一四句頌，歡喜踊躍，勝得諸珍寶」等
T43n1829_p0160b23║者，何故如此耶？義曰：以受用財有盡，受用法
T43n1829_p0160b24║無窮故；又財獲世間果，法獲出世果；財不勉
T43n1829_p0160b25║生死，法勉生死故。如是廣如理分別。
T43n1829_p0160b26║論云「垢穢斯盡，稱量等住。如是菩薩」等者，謂
T43n1829_p0160b27║前地之金，燒練未精故，一時燒稱重，一時更
T43n1829_p0160b28║燒，稱之稍輕，輕重不等。今此地中，稱量時
T43n1829_p0160b29║等，已至精也。此中有九段文，准上配文。
T43n1829_p0160c01║結釋名中，「由發聞行正法光明、等持光明之
T43n1829_p0160c02║所顯示」者，由發聞行正法光明者，謂求法時，
T43n1829_p0160c03║聞慧照法光明；因聞生修故，言等持光明等。
T43n1829_p0160c04║由內心淨者，謂此地證內修慧光明，故言
T43n1829_p0160c05║內心行。無漏名淨，意名為內心，謂即定也。
T43n1829_p0160c06║第四地。論云「十法明入」者，明謂智，入謂證、謂
T43n1829_p0160c07║得、謂解，言解能得證十法之智也。
T43n1829_p0160c08║論云「謂若彼假設，若於中假設，若由此假設
T43n1829_p0160c09║等，乃至若由無上清淨所淨」者，此謂十法明
T43n1829_p0160c10║入，如《十地經》。此中有七若字，初五各是明
T43n1829_p0160c11║入，後二離為五；第六離為三；第七離為二。「若
T43n1829_p0160c12║彼假設」，即有情緣也。謂實無有情，但假設故，
T43n1829_p0160c13║名有情，故名假設。第二、「於中假設」者，即世界
T43n1829_p0160c14║緣也。謂有情於中住，實無世界，但以於中住
T43n1829_p0160c15║故，假設為緣。第三、「若由此假設」者，謂法緣，即
T43n1829_p0160c16║十八界善惡法等。謂實無如此法，由此故，觀
T43n1829_p0160c17║有情等，名由此假設。第四、「若平等勝義」者，如
T43n1829_p0160c18║《十地經》，是空緣。法師二說，一謂事空、二謂理
T43n1829_p0160c19║空，即真如云空。此論言平等勝義，故知是真
T43n1829_p0160c20║如也。第五、「若染惱故、清淨故，成染成淨」者，識
T43n1829_p0160c21║緣也。以識者染惱清淨，故成染成淨。第六、「若
T43n1829_p0160c22║由繫縛煩惱所染」者，謂三界緣。即欲、色、無色
T43n1829_p0160c23║界繫縛煩惱所染，即為三也。第七、「由無上清
T43n1829_p0160c24║淨所淨」者，謂善淨、大善淨。善淨謂二乘淨，大
T43n1829_p0160c25║善淨謂大乘淨，即為二也。廣如《地經》。
T43n1829_p0160c26║論云「如契經說：不壞意樂而為上首，所有十種
T43n1829_p0160c27║能成熟智、智成熟法皆悉成熟」者，謂十種法
T43n1829_p0160c28║智，能成於智，智是所成，此十是成熟智之法，
T43n1829_p0160c29║是此中義意也。　不壞意樂而為上首者，即
T43n1829_p0161a01║十法之第一，故言上首。舊《地持》云成熟不壞
T43n1829_p0161a02║淨為首，《地經》當第二、同敬三寶，名不壞淨。此
T43n1829_p0161a03║中言為首者，如舊說類梵本在第一，故言上
T43n1829_p0161a04║首。　今釋不然。義曰：論云長如來家，得彼體
T43n1829_p0161a05║法者，謂初地名生如來家，既生彼已，今第五
T43n1829_p0161a06║地等名長如來家。　得體法者，舊《地持》云得
T43n1829_p0161a07║自在，經云得長家已，得勢力自在。又得體法，
T43n1829_p0161a08║得如來之體，謂真如是體法。又十自在言體
T43n1829_p0161a09║法，須勘之。
T43n1829_p0161a10║論云「最極微細薩迦耶見，執著一切蘊等，不現
T43n1829_p0161a11║行斷」者，說此地能離伏第六識中我見，其餘
T43n1829_p0161a12║貪瞋等尚在；其第七識，在入八地伏也。此中
T43n1829_p0161a13║十三段文，結准彼此文。
T43n1829_p0161a14║論云「能成正法教慧照明」者，謂正法教是所
T43n1829_p0161a15║照，此智能照正法教，名焰慧地。
T43n1829_p0161a16║第五地。論解十種平等清淨意樂云「謂無等
T43n1829_p0161a17║覺與諸覺等超過所餘諸有情界及以諸法，如
T43n1829_p0161a18║其平等」。法師云：此中，平等覺即如《十地經》
T43n1829_p0161a19║云謂覺三世佛一切功德一切法平等，謂佛
T43n1829_p0161a20║是無等，覺此無等，名無等覺。以三世佛即為
T43n1829_p0161a21║三平等，即無等無平等也。此中言與諸覺等
T43n1829_p0161a22║者，即攝次六種，六種一，故言諸覺等。彼《地論》
T43n1829_p0161a23║云：謂戒、定、智。戒即戒平等，定即定平等，即戒、
T43n1829_p0161a24║心清淨也。度疑及見清淨，即七淨中，此合度
T43n1829_p0161a25║疑、見二為一度疑見平等。道非道清淨，即外
T43n1829_p0161a26║道戒取，即是道非道平等也，謂智見清淨，即
T43n1829_p0161a27║行平等。行斷智見清淨，即行斷知見平等。此
T43n1829_p0161a28║上諸覺等所攝六也。如舊《地持》文及疏解有
T43n1829_p0161a29║別，不可煩引。此中所餘諸有情界者，即悲愍
T43n1829_p0161b01║有情平等。前九自利，後一利他。「此中及以諸
T43n1829_p0161b02║法，如其平等」者，當彼經釋平等名，謂於以前
T43n1829_p0161b03║諸法，如其諸法而平等也，名為平等。如彼
T43n1829_p0161b04║經廣。
T43n1829_p0161b05║論云「於四聖諦，由十行相如實了知。一切文詞，
T43n1829_p0161b06║如契經說，應知其相。謂依曉悟他，依自內智，依
T43n1829_p0161b07║俱處所等，乃至名如此說」者，謂依曉悟他等
T43n1829_p0161b08║初三。法師兩釋：依曉悟他，此一句謂以四
T43n1829_p0161b09║聖諦教教二乘，二乘非佛乘，故說為他；依
T43n1829_p0161b10║自內智，此第二句謂以教大種姓眾，大種姓
T43n1829_p0161b11║眾生是佛自乘，故名依自內智；依俱處所，
T43n1829_p0161b12║此第三句謂前二是別教，此一句是總教大
T43n1829_p0161b13║小二乘。為此二乘別總人等說四諦，名為此
T43n1829_p0161b14║說。　又釋：此三句即三轉法輪。依曉悟他是
T43n1829_p0161b15║示相轉，謂示諦相於他，謂言此是苦，乃至此
T43n1829_p0161b16║是道；依自內智是證相轉，謂此苦我已知，
T43n1829_p0161b17║乃至此道我已修；依俱處所者，謂勸相轉，謂
T43n1829_p0161b18║教言此苦我已知，汝應知，乃至此道我已修，
T43n1829_p0161b19║汝應修。為此三轉故，說名為此說，即為三行
T43n1829_p0161b20║相也。　「依於契經、調伏、本母，名由此說」者，即
T43n1829_p0161b21║謂三藏：契經，是經；調伏，謂毘奈耶，是律；本
T43n1829_p0161b22║母，謂摩呾理迦，是論。由此三藏故，我說四
T43n1829_p0161b23║諦，名由此說。遍前三故，合為六種也。「依於現
T43n1829_p0161b24║在眾苦自性」，是苦諦；「依於未來苦因生性」，言
T43n1829_p0161b25║集諦；「依於因盡彼盡無生」，是滅諦，即因盡之
T43n1829_p0161b26║滅、果盡之滅；「依於修習彼斷方便性」，是道。如
T43n1829_p0161b27║此四諦，名如此說。即十行相也。
T43n1829_p0161b28║論云「牟娑羅寶」者，當此云馬瑙寶。謂前地於
T43n1829_p0161b29║金上已加末尼寶，今此地更加馬瑙寶。此一
T43n1829_p0161c01║地中准結文有九段，如上准知。
T43n1829_p0161c02║第六地論解十種法平等性云「謂於一切法，
T43n1829_p0161c03║由有勝義自性無相平等性故等，乃至有無
T43n1829_p0161c04║無二平等性故」等者，如舊《地持》有一、二等數
T43n1829_p0161c05║標名，今此中有十一故字，不可如之。且准舊
T43n1829_p0161c06║論云一者、第一義自性平等，當此中第一、「由
T43n1829_p0161c07║有勝義自性無相平等性故」，即當經第一、一
T43n1829_p0161c08║切法自性無相平等。此中意，謂由緣勝義理
T43n1829_p0161c09║故，一切法平等。如舊論第二、無言說行無相
T43n1829_p0161c10║平等，當今云「言說造作影像無相平等性故」，
T43n1829_p0161c11║當經云第二、無相平等也。此中意，謂一切言
T43n1829_p0161c12║說造作影像等皆由想，今此相亦無，相平等
T43n1829_p0161c13║也，於理本無故，有是妄生故。如舊云三者、無
T43n1829_p0161c14║生平等，當今云「即由此相自然不生平等性
T43n1829_p0161c15║故」，當經云無生平等。此意謂即由此心想無
T43n1829_p0161c16║故，自然無苦生。又即由此於言說造行依他
T43n1829_p0161c17║性平等故，執有自然生者，此自然不生，但是
T43n1829_p0161c18║因緣生，故言無生平等，無自然生也。前為
T43n1829_p0161c19║勝。如舊論云四者、因緣不起平等，當今「因亦
T43n1829_p0161c20║不生平等性故，自然與因皆不生故」，當經云
T43n1829_p0161c21║無成平等，疏云以無生故，亦無苦性成起現
T43n1829_p0161c22║前。法師云：因是能成，果是所成，執有自在
T43n1829_p0161c23║天等為因，因既不能生，故言不成平等，以從
T43n1829_p0161c24║因緣生故。自然與因皆不生者，謂執有自然
T43n1829_p0161c25║生及自在天等為因生，皆不成也。今更解云：
T43n1829_p0161c26║前不生平等，謂心相造作等無故，共自然不
T43n1829_p0161c27║生；非但自然不生，今因亦無，故不成平等。
T43n1829_p0161c28║自然與生皆不生者，即雙重解因果俱生義，
T43n1829_p0161c29║即第三不生、第四不成平等也。如舊云第五、
T43n1829_p0162a01║畢竟寂滅平等，當今云「畢竟本寂平等性故」，
T43n1829_p0162a02║經云寂靜平等。舊解云：此第五也。以第六但
T43n1829_p0162a03║有離諸虛偽之言，即判為第六本淨平等。今
T43n1829_p0162a04║者不然，以第六是能照智故。此第五、第六皆
T43n1829_p0162a05║約真如為論，法師故開此畢竟本寂平等性
T43n1829_p0162a06║故一句成第五、第六，寂靜平等、本寂平等。次
T43n1829_p0162a07║下句是別第七中。　問曰：此二何別？如舊解
T43n1829_p0162a08║第五離染因，以第四、三是離染果故，今第六
T43n1829_p0162a09║是明離淨相對治滅。今如何別？解云：畢竟本
T43n1829_p0162a10║寂之言，俱是舊經第五、寂靜平等一句，正是
T43n1829_p0162a11║真如。下現有體事能取正智離諸戲論平
T43n1829_p0162a12║等性故，當舊云離諸虛偽平等，舊經本淨平
T43n1829_p0162a13║等，即是正智離虛偽戲論也。　問曰：如舊論
T43n1829_p0162a14║文可通，如經本淨即真如，云何通？此第六是
T43n1829_p0162a15║正智故。義曰：如經亦是正智照本寂，故名本
T43n1829_p0162a16║寂，非體是本寂。　又解：此現有體事等一句
T43n1829_p0162a17║是經第七、無戲論平等。當舊經第八也，即是
T43n1829_p0162a18║正智。其第五、第六，畢竟、本寂，開之如前。遠離
T43n1829_p0162a19║一切取捨造作平等性故，即此煩惱眾苦雜
T43n1829_p0162a20║染離繫解脫平等性故者，當《地持》第七、取捨
T43n1829_p0162a21║平等，當經第八、無取捨等。若准經，以畢竟、本
T43n1829_p0162a22║寂為二勝；若合為一，即開此故字為二。雖然
T43n1829_p0162a23║不依經文，此中意者，謂煩惱眾苦得解脫，
T43n1829_p0162a24║故一切取捨平等也。分別所執境界自性如
T43n1829_p0162a25║幻化等平等性故，《地持》云九者、妄相境界如
T43n1829_p0162a26║幻化平等，經云第九、如幻平等。破法定無，明
T43n1829_p0162a27║信如幻也，即遍計所執；取所緣之法，即依他
T43n1829_p0162a28║也。此等如幻平等。無分別智所行自性有無
T43n1829_p0162a29║無二平等性故，《地持》云十者、妄相境界有無
T43n1829_p0162b01║無二平等，經云有無無二平等，即雙破有無
T43n1829_p0162b02║也。若遍計所執有無，此皆非有，故云無二即
T43n1829_p0162b03║真如也。是謂十種法平等性。
T43n1829_p0162b04║論云「依緣起智能引發空、無願、無相解脫門」
T43n1829_p0162b05║者，觀緣起生滅故，無我故，是空行；以有生滅
T43n1829_p0162b06║無常流轉道理，及斷之得無為故，名無相行；
T43n1829_p0162b07║以是有漏有為深可厭壞，不生希願故，名為
T43n1829_p0162b08║無願。是此中意也。
T43n1829_p0162b09║論云「菩薩如是善於勝義領念有情，如理通達
T43n1829_p0162b10║煩惱繫故等，乃至若應永滅一切有為」者，謂
T43n1829_p0162b11║菩薩善達真如故，悲愍有情，知煩惱繫故，眾
T43n1829_p0162b12║緣合故，離我、我所及諸染污，不是離煩惱眾
T43n1829_p0162b13║緣合外，別有繫縛有情。如是知故，不染生，住
T43n1829_p0162b14║在涅槃，為愍有情，不應永滅一切有為入般
T43n1829_p0162b15║涅槃，應入生死教化有情。是此中意也。
T43n1829_p0162b16║論云「如是菩薩住此住中，智悲隨逐，名無著智
T43n1829_p0162b17║現前，般若波羅蜜多現前」等者，謂無著智現
T43n1829_p0162b18║前，故不染生死；般若智現前，故不入般涅
T43n1829_p0162b19║槃。前謂正智，後謂後得智。又俱通二智，且得
T43n1829_p0162b20║智、悲二行別之。
T43n1829_p0162b21║論云「於一切種諸佛聖教，一切外道及諸魔軍
T43n1829_p0162b22║等，不能引奪」者，何故前初地非他所引，今後
T43n1829_p0162b23║論之？且義：前初地謂真如教非他引，或一切
T43n1829_p0162b24║教非他引，即總想非他引，非別相非他引。
T43n1829_p0162b25║今此於一切種聖教非他引，別相中非他引
T43n1829_p0162b26║也。今此地中，加瑠璃寶珠，於前具上莊也。
T43n1829_p0162b27║即一切地，准此當知。
T43n1829_p0162b28║論云「四風輪」者，或四方之風。又此地十一段，
T43n1829_p0162b29║准法又判配之。第七地
T43n1829_p0162c01║論云「已得十種妙方便慧所引世間不共一切
T43n1829_p0162c02║有情而共一切世間進道勝行」等者，此十種
T43n1829_p0162c03║慧能與第八地作方便，故名方便慧。何以
T43n1829_p0162c04║得知故？
T43n1829_p0162c05║論云「進道勝行」故。此進道勝行作有相行，緣
T43n1829_p0162c06║事相有差別，故名世間。非煩惱業之所纏繞
T43n1829_p0162c07║故，故名不共，以體是無漏故；以有相故，亦
T43n1829_p0162c08║名為共。有情所不能行無漏，故名不共；作緣
T43n1829_p0162c09║事相故，名共世間。作後地前方便修，為後地
T43n1829_p0162c10║之進道，故名進道勝行。
T43n1829_p0162c11║論解十種妙方便中云「謂依能起世間興感
T43n1829_p0162c12║攝受福德，依於有情利益安樂增上意樂等，
T43n1829_p0162c13║乃至依諸如來身語心智」等者，《地經》中，此十
T43n1829_p0162c14║別為四：第一名為身財因事，第二名為護惡
T43n1829_p0162c15║因事，第三名為護善因事，後七名為化生因
T43n1829_p0162c16║事。今論云「謂依能起世間興感攝福德」者，是
T43n1829_p0162c17║經第一、身財因事。意謂依能起世間興感因
T43n1829_p0162c18║之事，菩薩行之，攝受福德也。
T43n1829_p0162c19║論云「依於有情利益安樂增上意樂」者，是經
T43n1829_p0162c20║第二、護惡因事。謂多於有情而起於惡故，有
T43n1829_p0162c21║情是惡因，今以利益安樂增上意樂於彼有
T43n1829_p0162c22║情故，名護惡因事，而不起惡也。
T43n1829_p0162c23║論云「依為菩提福德資糧、菩提分法後後勝進」
T43n1829_p0162c24║者，當經第三、護善因事。無學菩提名為果事，
T43n1829_p0162c25║今為此果，福德資糧、菩提分於彼因中後後
T43n1829_p0162c26║勝進，故名護善因事，護令增也。
T43n1829_p0162c27║論云「依不共聲聞，依不共獨覺」者以下七種，
T43n1829_p0162c28║當經第四、化生事。於經第四中有七種，即為
T43n1829_p0162c29║七也。不共聲聞、獨覺者，當經七中第一、願取
T43n1829_p0163a01║世間三有而生，故經言：畢竟遠離三界，而能
T43n1829_p0163a02║應化，起三界行。二乘不然，是不共也。
T43n1829_p0163a03║論云「依有情界」者，當經第二、說對治也。故經
T43n1829_p0163a04║言：寂滅諸煩惱纏，而為眾生起滅貪等。故知
T43n1829_p0163a05║有情界為生染惑，是說對治。十中第五也。
T43n1829_p0163a06║論云「依諸法界」者，當經第三、滅諸障也。故經
T43n1829_p0163a07║言：知法如幻夢等，而起無量化業事也。即知
T43n1829_p0163a08║一切法界皆如幻故，除遍計執，而起無量化
T43n1829_p0163a09║業也，名滅障也，滅所知障。當經十中第六
T43n1829_p0163a10║也。
T43n1829_p0163a11║論云「依諸世界」者，當經七十中第四、大法集
T43n1829_p0163a12║也。故經云：善知國土如空，而起莊嚴佛土
T43n1829_p0163a13║也。知世界空故，修波羅蜜等，莊嚴佛土。大
T43n1829_p0163a14║法集生之處，名大法集。十中第七也。
T43n1829_p0163a15║論云「依諸如來身相」者，當經第五、親近集也。
T43n1829_p0163a16║故經言：知佛法身無身，而起色身莊嚴行也。
T43n1829_p0163a17║證二空所顯如故，起色身行。親近法身，名親
T43n1829_p0163a18║近集。十中第八也。
T43n1829_p0163a19║論云「依諸如來語智」者，當經第六、轉法輪也。
T43n1829_p0163a20║故彼經言：知佛音聲無聲而聲，隨生起音聲
T43n1829_p0163a21║行。起此行故，究竟能轉法輪也。十中第九也。
T43n1829_p0163a22║論云「依諸如來心智」者，當經第七、所問善釋。
T43n1829_p0163a23║故經云：知佛於一念通三世事，而能分別
T43n1829_p0163a24║智劫數修行。知佛於行，隨所問處，即能善
T43n1829_p0163a25║釋。第十、此皆因行此行，故隨此行能感佛果
T43n1829_p0163a26║之此法。
T43n1829_p0163a27║論云「菩薩與彼共相應故，便能通達無量無數
T43n1829_p0163a28║如來境界，及為彼起無功用、無相、無分別、無量
T43n1829_p0163a29║分別觀無量佛境界，起無間無缺精勤修學一
T43n1829_p0163b01║切威儀行住作意，一切分位不遠離道」者，此
T43n1829_p0163b02║意謂與前十種妙方便慧共相應故，能達一
T43n1829_p0163b03║切如來境界，以前慧所行處是佛境界故。又
T43n1829_p0163b04║為佛境界故，起無功用、無相、無遍計執分別、
T43n1829_p0163b05║無量後得智依他分別，觀諸佛境界，起無間
T43n1829_p0163b06║缺常精勤學一切威儀行住作意，不離心、口、
T43n1829_p0163b07║身而作是行，於一切分位行是不遠離之道
T43n1829_p0163b08║也。此無功用、無相觀佛境界是道，於威儀中
T43n1829_p0163b09║行住作意，一切分位不遠離之，故下結文云
T43n1829_p0163b10║「通達如來佛境界，起無間無缺勤加行故」。
T43n1829_p0163b11║論云「彼第八住一向清淨，此第七住猶名為雜」
T43n1829_p0163b12║者，第八地無功用故，一向清，七地有功用故
T43n1829_p0163b13║名雜。
T43n1829_p0163b14║論云「與清淨住為前道故，當言此住名不染污；
T43n1829_p0163b15║猶未得故，當言此住隨雜染污」者，第八地中
T43n1829_p0163b16║根本無相，此第七地初得無相，是第八地前
T43n1829_p0163b17║導，故名不染；未得根本無相，尚有功用，有
T43n1829_p0163b18║所希求，未能任運無相，故隨雜染。
T43n1829_p0163b19║論云「今此住中，一切貪等上首煩惱皆悉除斷。
T43n1829_p0163b20║當知此住非有煩惱，非離煩惱，一切煩惱不現
T43n1829_p0163b21║行故，希求佛智猶未得故」者，此住一切貪等
T43n1829_p0163b22║皆悉除斷，據地滿心，非入地心斷。如是惑，
T43n1829_p0163b23║如《佛地論》，自當分別。當知此住非有煩惱下，
T43n1829_p0163b24║釋云：一切煩惱不現行故，地滿為論，如前釋。
T43n1829_p0163b25║非離煩惱下，釋云：有佛智未得，由有相似愛
T43n1829_p0163b26║佛、愛菩薩執在，故非煩惱。故下諸文云有加
T43n1829_p0163b27║行行圓滿故。
T43n1829_p0163b28║論云「於一切靜慮等菩提分法皆能現前，由修
T43n1829_p0163b29║行相現在前故，非由安住異熟分位，如第八地」
T43n1829_p0163c01║者，此中意，第八地中諸靜慮等，如異熟位，不
T43n1829_p0163c02║須加行，任運現前。今此地中，未能任運如第
T43n1829_p0163c03║八異熟住故，有功用故諸靜慮等方能現前，
T43n1829_p0163c04║由修行相現在故。
T43n1829_p0163c05║論云「難可了知一切分別現行隨逐身語意業
T43n1829_p0163c06║皆悉安住，而不捨離」者，由有漸細分別難可
T43n1829_p0163c07║了，知麁分別故，名為無相；前地等有麁分別，
T43n1829_p0163c08║名有相。此皆隨順菩提之分別，故不捨離。
T43n1829_p0163c09║論云「又諸菩薩第六住中所入滅定，今此住中
T43n1829_p0163c10║念念能入」者，此能入者考掠，云念念能入，
T43n1829_p0163c11║非菩薩實能入，以起心化生故。若依念念定
T43n1829_p0163c12║入，應不利生，故知以考掠為論。　問曰：何故
T43n1829_p0163c13║唯言第六地，不言前五地？義曰：影顯前五地，
T43n1829_p0163c14║說最後時兼括前故。此地中十二段文，如結
T43n1829_p0163c15║准配知。唯有第五、有加行行圓滿攝故者，看
T43n1829_p0163c16║上文似與第四顛倒結，第四今第五，第五合
T43n1829_p0163c17║在第四。法師云：此第五、有加行行圓滿者，即
T43n1829_p0163c18║是今此住中一切貪等皆悉除斷，以有加行
T43n1829_p0163c19║行圓滿故，所以斷除諸惑。還是依治結，非顛
T43n1829_p0163c20║倒法。第八地。
T43n1829_p0163c21║論云「謂諸菩薩於初無相住中已得十種入一
T43n1829_p0163c22║切法第一義智」者，如遠師釋云：一切法無生
T43n1829_p0163c23║有十得，解此無生之智名入智也。今更言一
T43n1829_p0163c24║切法第一義，謂除二執所顯真如。今明除二
T43n1829_p0163c25║執及所顯真如，名入一切法第一義智。
T43n1829_p0163c26║論云「謂依三世如其所應」下，出十種。如《地持》
T43n1829_p0163c27║文不是，疏家別解之。今文足不具十法。十
T43n1829_p0163c28║法，謂依三世，如其所應。隨於三世，有此計
T43n1829_p0163c29║執，故隨所應。此十皆除遍計所執。第一、有
T43n1829_p0164a01║計一切諸法本來是有，本來有生。今破言本
T43n1829_p0164a02║來無生。經云無生。　第二、云一切諸法現在、
T43n1829_p0164a03║未來有起。今破云無起無成。經同。　第三、云
T43n1829_p0164a04║即前本來法爾有相。今云無相。經同。　第四、
T43n1829_p0164a05║計云有自在六天等為因等故，未來有成。
T43n1829_p0164a06║今云無成。經云無出。　第五、有計過去壞劫
T43n1829_p0164a07║有壞。今破云無壞。經云無失。　第六、計撥真
T43n1829_p0164a08║如非有。今破依第一義畢竟離言諸自性事
T43n1829_p0164a09║是有。經云無盡。　第七、計云一切諸法體是
T43n1829_p0164a10║實有。今破云言說造作像自性，由體相故，及
T43n1829_p0164a11║因相故，都無所有，言但是因果，非是實有。經
T43n1829_p0164a12║云無染。　第八、計云一切緣起雜染，在因時
T43n1829_p0164a13║有染流轉，在果時有止息。今破云即由如是
T43n1829_p0164a14║雜染體性，無流轉性，無止息性，以俱是虛幻，
T43n1829_p0164a15║都無所有，故無流轉，無止息。經云自性無生。
T43n1829_p0164a16║　第九、計云一切諸法由無智邪執為因，初、
T43n1829_p0164a17║中、後時一切時皆是雜染。今破云依此無智
T43n1829_p0164a18║邪執為因，於彼離言諸有體事，初、中、後位一
T43n1829_p0164a19║切分染平等性，言由真如理故，其染皆平等。
T43n1829_p0164a20║經云數善無思。　第十、有計唯無漏智能除諸
T43n1829_p0164a21║惑。今破云依於真如，無倒證入無有分別
T43n1829_p0164a22║平等性故，能除雜染，言依緣真如，生無漏智，
T43n1829_p0164a23║無分別故，能除諸惑，非唯依智也。經云作業
T43n1829_p0164a24║無生。此皆法師云。遠法師云：謂於三世者，此
T43n1829_p0164a25║第八地以前，七地為過去，當地名現在，餘後
T43n1829_p0164a26║二地名未來。此世初四當配三世。其義云何？
T43n1829_p0164a27║於過去有初二，謂無生、無起；現在無相；未來
T43n1829_p0164a28║無成。過去分為二：初地名生，二地至七地名
T43n1829_p0164a29║起。言無生，謂無初地淨法生；無起者，無二
T43n1829_p0164b01║地已去起，起即起化。此二謂除過去計。言無
T43n1829_p0164b02║相者，執當八地有無生法忍相，今除此執相，
T43n1829_p0164b03║言無相也，即現在也。言無成者，謂無九地已
T43n1829_p0164b04║去乃至成佛菩提，有此成菩提執，今併除之。
T43n1829_p0164b05║以舊論但有此四，無次三種，有後三種。總此
T43n1829_p0164b06║十中，大判相從為四，初七名事無生，次一是
T43n1829_p0164b07║自性無生，次一是數差無生，後一是作業無
T43n1829_p0164b08║生。此皆如經，勘之。
T43n1829_p0164b09║論云「超過第七雜清淨住，得入第八純清淨住」
T43n1829_p0164b10║者，以有漏心隔名雜，純無漏名純淨，此八地
T43n1829_p0164b11║已上。相續家釋：七地有功用故名雜，八地無
T43n1829_p0164b12║故名純。言隔不隔，此八地已去，有漏心間起
T43n1829_p0164b13║家義。
T43n1829_p0164b14║論云「住此住中，於無生法證得第一最極清淨
T43n1829_p0164b15║忍」者，初地亦得無生忍，此二何別？義曰：如《顯
T43n1829_p0164b16║揚》第六：無生忍有三種：所執性，名本來無生
T43n1829_p0164b17║忍；依他，名自然無生忍；圓成實，名苦垢無生
T43n1829_p0164b18║忍。其初地證斷二分別執故，名得本來無生
T43n1829_p0164b19║忍。八地已去，真俗雙行，得自然、苦垢二無生
T43n1829_p0164b20║忍。又八地已去，證一味純觀真如故，名得苦
T43n1829_p0164b21║垢無生；以前，證得餘無生忍。又以前，得分段
T43n1829_p0164b22║無生忍；八地已去，證變易無生忍。又初地等，
T43n1829_p0164b23║不入惡道無生忍；八地已去，非有漏心間生
T43n1829_p0164b24║無生忍。
T43n1829_p0164b25║論云「此如實智始從勝解行住乃至加行有
T43n1829_p0164b26║功用無相住，未極清淨，今此住中已極清淨」
T43n1829_p0164b27║者，何故不論四尋思？尋思是因，非無生忍，
T43n1829_p0164b28║以是唯有漏故。如實智通無漏，是此八地無
T43n1829_p0164b29║生忍體，故前二文重解無生忍智。此復云何？
T43n1829_p0164c01║謂諸菩薩由四尋思於一切法正尋思已，若
T43n1829_p0164c02║時護得四如實智，故知此智即是忍體。有尋
T43n1829_p0164c03║思已之言，故知尋思不在八地以去，以無有
T43n1829_p0164c04║漏心故，以前皆有有漏心故。其後得智但相
T43n1829_p0164c05║似作，義無妨。其實作尋思唯有漏，意欲引生
T43n1829_p0164c06║無漏如實智。無漏智既攝法，即是如實，何故
T43n1829_p0164c07║更作尋思觀，引生如實智？假設作時，立是相
T43n1829_p0164c08║似，非真作之。
T43n1829_p0164c09║論云「即於法門流中蒙諸如來覺悟勸道，授與
T43n1829_p0164c10║無量引發門智慧神通事業」者，於此地中，十
T43n1829_p0164c11║方諸佛行大勸，勸是菩薩，如經廣說。　問曰：
T43n1829_p0164c12║此住菩薩無功用，何假須勸？義曰：已得無相
T43n1829_p0164c13║故，名多入無相，不樂進修。諸佛七勸，令起無
T43n1829_p0164c14║相觀，起無相觀已，自然如異熟，任運勝進，不
T43n1829_p0164c15║待加行。
T43n1829_p0164c16║論云「如是蒙佛覺悟勸道，引發無量分身妙智」
T43n1829_p0164c17║者，即引發令生五分法身也。
T43n1829_p0164c18║第九地。論云「謂諸菩薩於甚深住不生喜足，
T43n1829_p0164c19║復於增上智殊勝性愛樂趣入」者，前八地除
T43n1829_p0164c20║四災中，第二、除斷於上清淨住精勤思慕，何
T43n1829_p0164c21║故此地上有於智殊勝性愛樂趣入？義曰：前
T43n1829_p0164c22║有所希求，是染法執，七地起之，八地斷之。
T43n1829_p0164c23║今此地無漏觀中，愛樂智殊勝，樂無礙解，非
T43n1829_p0164c24║染執故，不同前災也。
T43n1829_p0164c25║論云「是諸菩薩於諸法中起加行慧，為他說一
T43n1829_p0164c26║切種法」者，何故八地已上名無加行，此地有
T43n1829_p0164c27║起加行智之言？義曰：前七地中，於上解脫須
T43n1829_p0164c28║勤加功行方乃趣得，名加行；於佛地中，欲為
T43n1829_p0164c29║有情說法，任運而說，非加行。今此住見趣入
T43n1829_p0165a01║上解脫故，無加行智任運如異熟增勝，然欲
T43n1829_p0165a02║為有情說法時，不能如佛任運說，須作意起
T43n1829_p0165a03║說，即無漏觀中起作說法，名起加行智，故不
T43n1829_p0165a04║同前。
T43n1829_p0165a05║論云「當知此中說法所化，謂於一切近稠林
T43n1829_p0165a06║行，如此雜染，如此清淨，由此雜染，由此清
T43n1829_p0165a07║淨，若所雜染，若所清淨，若非一向，若是一
T43n1829_p0165a08║向，若通二種，如是一切皆如實知」者，且如《顯
T43n1829_p0165a09║揚》第八心、心法等配之，以有經文，須勘。
T43n1829_p0165a10║論云「如是菩薩於說法方便善巧，於說所作方
T43n1829_p0165a11║便善巧」者，說法威儀，名於說善巧；稱機宜
T43n1829_p0165a12║說，名於說所作。又所詮合理，名於說善巧；稱
T43n1829_p0165a13║機益物，名於說所作。
T43n1829_p0165a14║第十地。論云「得一切佛相稱妙座身諸眷屬」
T43n1829_p0165a15║者，身得妙座，謂十河沙諸佛世界量諸小菩
T43n1829_p0165a16║薩坐華座，四邊圍繞，名眷屬。
T43n1829_p0165a17║論云「一切行相，一切智智灌灑其頂」者，謂以
T43n1829_p0165a18║法水灌灑其頭，名一切行相，此乃一切智智
T43n1829_p0165a19║之所作也。一一勘經，大有配判文。
T43n1829_p0165a20║論云「又此菩薩自如大雲，未現等覺無上菩提；
T43n1829_p0165a21║若現等覺無上菩提」者，第十地有三心：一、入；
T43n1829_p0165a22║二、位；三、滿。此滿心中名等覺菩薩，如來名妙
T43n1829_p0165a23║覺，其入、住不名等覺。若在入、住二心，名未現
T43n1829_p0165a24║等覺；若在滿心，名已現等覺。又等覺是佛，未
T43n1829_p0165a25║必是等覺菩薩。言此菩薩在當地未成等覺，
T43n1829_p0165a26║亦能化生，如雲雨說法；若成等覺佛已，亦能
T43n1829_p0165a27║化生，雨雲說法。言與佛相似，如等覺菩薩，名
T43n1829_p0165a28║等覺。
T43n1829_p0165a29║論云「彼經第三無數大劫乃至證得最上成
T43n1829_p0165b01║滿菩薩住」者，何故此不言證得如來？答曰：此
T43n1829_p0165b02║三劫皆在因故，不言證佛，佛三劫外故。又前
T43n1829_p0165b03║明二劫文中皆有次第之言，乃云證得極喜
T43n1829_p0165b04║住等；今此第三無次第之言，故不言如來地，
T43n1829_p0165b05║但守自位。
T43n1829_p0165b06║論云「若正修行最上上品勇猛精進，或有能轉
T43n1829_p0165b07║眾多中劫，或有乃至轉多大劫」者，此唯論初劫
T43n1829_p0165b08║菩薩，地前有超故。何以得知者？即次前解三
T43n1829_p0165b09║劫中，初劫此就恒常勇猛精進，非不勇猛，故
T43n1829_p0165b10║知初劫有不勇猛，故得說超。又前解第二劫
T43n1829_p0165b11║云此即決定，以是菩薩得清淨意樂，決定勇
T43n1829_p0165b12║猛精進故。故知二劫以去無不勇猛，不可說
T43n1829_p0165b13║超，一切時恒精進也。故起煩惱，但為利生。
T43n1829_p0165b14║論云「又由如是所說十二諸菩薩住，經三無數
T43n1829_p0165b15║大劫時量，能永斷一切煩惱障品所有麁重，及
T43n1829_p0165b16║斷一切所知障品所有麁重等，乃至如其次
T43n1829_p0165b17║第，修斷資糧」者，此中煩惱、所知二障，初地斷
T43n1829_p0165b18║分別現行種子，併斷其修道煩惱。以得見道
T43n1829_p0165b19║時，煩惱上、中二品伏不行，唯有下品在；至第
T43n1829_p0165b20║八地，又伏此下品現行，畢竟不生。故
T43n1829_p0165b21║論云第八地畢竟斷，非是斷種也，在金剛心
T43n1829_p0165b22║斷彼三品種子。其所知障第七識，十地中入
T43n1829_p0165b23║觀、出觀或起不起，在金剛心方并斷種；其餘
T43n1829_p0165b24║諸地不能伏現行，亦不斷種。其第六中，所知
T43n1829_p0165b25║障隨地并種斷，如初地亦起，二地障現行；至
T43n1829_p0165b26║第八地時，非但斷此地障種子，亦伏九地、十
T43n1829_p0165b27║地現行，畢竟不生，非斷彼種。「其八地上有漏
T43n1829_p0165b28║心間」者，間生有漏善心，非起如是障也。是此
T43n1829_p0165b29║一段文意，自餘別別釋之。
T43n1829_p0165c01║論云「謂於極喜住中，一切惡趣諸煩惱品乃
T43n1829_p0165c02║至皆悉永斷，一切上、中諸煩惱品皆不現行」
T43n1829_p0165c03║者，法師云：但是能感之業惑，皆見道時斷。若
T43n1829_p0165c04║爾，云何俱生、分別二惑別也？義曰：今言斷惡
T43n1829_p0165c05║趣煩惱者，感惡趣是煩惱，多是分別。今言斷
T43n1829_p0165c06║者，斷諸分別、俱生為論，以不善業招故；不同
T43n1829_p0165c07║人天，非是多分俱生之惑。上、中、下不行者，是
T43n1829_p0165c08║修道惑，如前說。第七地中言一切煩惱不現
T43n1829_p0165c09║前者，此伏下品現行，亦如前說。
T43n1829_p0165c10║論云「所知障品麁重有三：在皮、在膚、在肉」者，何
T43n1829_p0165c11║故煩惱障不言在皮等？義曰：煩惱有品，以三
T43n1829_p0165c12║品言之，今此障不然，故以在皮等言也。
T43n1829_p0165c13║論云「所餘諸住，修斷資糧」者，所智障地地斷，
T43n1829_p0165c14║何故今言資糧耶？義曰：如前已說，雖斷自地，
T43n1829_p0165c15║由起後地諸惑。此三處斷之，并後地、自地永
T43n1829_p0165c16║不行故，不同餘地，不言資糧也。
T43n1829_p0165c17║論解八法攝大乘，在此十三住攝中云謂於
T43n1829_p0165c18║第一、第二住中，於菩薩藏生信勝解，聽受思
T43n1829_p0165c19║惟者，此二住中，任攝初五法。於此五中，於菩
T43n1829_p0165c20║薩藏之一句攝初三法，生信勝解，聽受第四，
T43n1829_p0165c21║思惟第五。第四聞慧，第五思慧。論實以後諸
T43n1829_p0165c22║地非無此五，據謂上用增時分齊語。
T43n1829_p0165c23║論云「第三住中得勝意樂，趣向前行勝修行相」
T43n1829_p0165c24║者，即攝第六法一分。以初地中得無相，趣向
T43n1829_p0165c25║無相之前行，故得一分。
T43n1829_p0165c26║論云「於餘一切乃至有加行有功用無相住
T43n1829_p0165c27║中，得修廣大」者，此攝第六一分，共初地通攝
T43n1829_p0165c28║第六、無相修。此皆修習無相修，如此廣大，非
T43n1829_p0165c29║如初地初得，名前行修。
T43n1829_p0166a01║論云「於上三種淨行所攝菩薩住中，修果成滿」
T43n1829_p0166a02║者，此攝第七法，言修成滿者。
T43n1829_p0166a03║論云「如來住中，當知獲得究竟出離」者，攝第
T43n1829_p0166a04║八法，修成滿也。廣勘〈功德品〉。
T43n1829_p0166a05║論解以聲聞十二住類菩薩住中，「如諸聲聞
T43n1829_p0166a06║已得證淨聖所愛戒，為盡上漏增上戒學住，菩
T43n1829_p0166a07║薩第四住亦爾」者，此中聲聞非得初果位時，
T43n1829_p0166a08║如菩薩第四住。菩薩第四住在第二地，離初
T43n1829_p0166a09║地故。今准聲聞在初果進趣心中為論，故與
T43n1829_p0166a10║菩薩相似。又住果時亦得類菩薩，以戒得初
T43n1829_p0166a11║果亦有故。何故要以菩薩屬初地時名第四
T43n1829_p0166a12║住？前解為勝，共所待故。其下心學、慧學，准此
T43n1829_p0166a13║在進趣心，應知。
T43n1829_p0166a14║論云「如諸聲聞善觀察所知無相三摩地加行
T43n1829_p0166a15║住，菩薩第九住亦爾」者，三空無色，觀心微細，
T43n1829_p0166a16║名無相三摩地。即第四禪心趣向三空故，是
T43n1829_p0166a17║三空無相之加行道故，似菩薩第九住。第十
T43n1829_p0166a18║成滿無相住，准在三空，如理可解。
T43n1829_p0166a19║論云「如諸聲聞從此出已，入解脫處住，菩薩
T43n1829_p0166a20║第十一住亦爾」，即住非想八解脫、九無間道，
T43n1829_p0166a21║名解脫處。出前三空已，入此有頂解脫處住，
T43n1829_p0166a22║名似菩薩第十一住。
T43n1829_p0166a23║論云「如諸聲聞謂一切相，似菩薩第十二住」
T43n1829_p0166a24║者，即在第九解脫道以去是也。
T43n1829_p0166a25║第三持究竟瑜伽處生品第一者
T43n1829_p0166a26║前明二持，此為第三。第一所學法，必起能學
T43n1829_p0166a27║行，即第二持；既學行已，便有果利，故次辨菩
T43n1829_p0166a28║薩受生果，是因求所遂，故言究竟瑜伽處。此
T43n1829_p0166a29║持有五品，攝生為初，故言第一。
T43n1829_p0166b01║論解增上生中云「謂最初住作轉輪」等者，謂
T43n1829_p0166b02║初住作一天下王，二住四天下，乃至第八為
T43n1829_p0166b03║小千界主，第九為二千世界主，第十菩薩生
T43n1829_p0166b04║摩醯首羅天，即淨土。其實在下二界間，以無
T43n1829_p0166b05║漏業生故，名色究竟上。此據未得法界受用
T43n1829_p0166b06║身論。
T43n1829_p0166b07║論解最後生中，法師云：有經云「佛告慈氏：汝
T43n1829_p0166b08║婆羅門家生，我剎帝利家生；我是右脇而生，
T43n1829_p0166b09║汝是頂上化生；我壽八十，汝年六萬歲」等。此
T43n1829_p0166b10║別有經，與《彌勒經》相違，勘問。
T43n1829_p0166b11║論云「唯除凡地菩薩受生，此取有智菩薩為五
T43n1829_p0166b12║生」者，二說：一云此取第二住也，十住以來菩
T43n1829_p0166b13║薩未入僧祇，不名有智故；二說唯取初地已
T43n1829_p0166b14║去名有智。義意初解為勝，以十住菩薩八相
T43n1829_p0166b15║成道故。又增上生唯言初地，故知簡餘生，通
T43n1829_p0166b16║餘住。此有智取前解勝。
T43n1829_p0166b17║攝受品
T43n1829_p0166b18║既受勝生自利圓已，次有益物，故名〈受攝品〉。
T43n1829_p0166b19║論解云「菩薩如是於諸有情攝受無倒轉時，
T43n1829_p0166b20║當知遭遇略有十二種艱難事中」，下有能
T43n1829_p0166b21║治此十二之善巧方便，初云十一句次第各
T43n1829_p0166b22║對一所治，第十一句釋上第十一、十二艱難
T43n1829_p0166b23║之事。
T43n1829_p0166b24║論云「或於其中應觀輕重，如其所應而作方便」
T43n1829_p0166b25║者，即前第一可知。　「或於其中應審簡擇補
T43n1829_p0166b26║特伽羅」，即第二，由審簡擇前有情故，柔軟美
T43n1829_p0166b27║語，自不起惱。　「或於其中攀緣勇猛攝受因
T43n1829_p0166b28║轉」者，即第三，雖物堪少，運心攀緣，布令遍
T43n1829_p0166b29║起，攝受因轉。　「若發正願」者，即第四，雖無力
T43n1829_p0166c01║能普為營事，俱發正願，後有為時普為營助。
T43n1829_p0166c02║　「或於其中制御其心，不令流散」，即第五，諸
T43n1829_p0166c03║受樂者多著放逸，攝心不散，能離流散。　「或
T43n1829_p0166c04║於其中安住其心」者，即第六，無能利生，安心
T43n1829_p0166c05║恭作，後當果心。　「猛利思擇」者，即第七，起思
T43n1829_p0166c06║擇心，可攝攝之，不可攝者捨之。　「不生厭倦
T43n1829_p0166c07║而自安忍」者，即第八可知。　「或於其中而行
T43n1829_p0166c08║放捨」者，前釋第十，意於此物捨故，不應生取
T43n1829_p0166c09║心，而取施與之。或此釋前第七，此生可捨；前
T43n1829_p0166c10║猛利思擇，合擇第八。　「或於其中發勤精進，
T43n1829_p0166c11║熾然無懈」者，次第却釋前第九可知。若以此
T43n1829_p0166c12║前行放捨却釋前第七者，此即合解第九、第
T43n1829_p0166c13║十。　「或於其中善巧方便」，釋前第十一對治
T43n1829_p0166c14║可知。　「而正修行」者，釋前第十二可知。　或有
T43n1829_p0166c15║釋：前對治如前配。或於其中安住其心下，
T43n1829_p0166c16║乃至而自安忍來，解前第六對治。或於其
T43n1829_p0166c17║中而行放捨，釋第七句對治。或於其中發勤
T43n1829_p0166c18║精進，熾然無懈者，釋第八、第九、第十，三句。此
T43n1829_p0166c19║中，精進為一，熾然為二，無懈為三，如次為三。
T43n1829_p0166c20║或於其中善巧方便，而正修行，合釋十一、
T43n1829_p0166c21║十二，如前釋可知。若依《地持》，此中能治有九
T43n1829_p0166c22║句，不可依勘。
T43n1829_p0166c23║第四十九卷
T43n1829_p0166c24║　　地品第三
T43n1829_p0166c25║第三持之第三品也。前明利生，後明勝位，依
T43n1829_p0166c26║分差別；菩薩位階，依之如地，故言地品。又我
T43n1829_p0166c27║德成處，堪能受生，故名為地。
T43n1829_p0166c28║論解七地中云「第七，如來等雜立為地」者，前
T43n1829_p0166c29║明第七唯在第十地，今何以通取者？據實通
T43n1829_p0167a01║在佛中，前唯約因位，故略不明佛也；今實錄
T43n1829_p0167a02║之，故兼取佛。
T43n1829_p0167a03║論云「無加行無功用無相住，名決定地，此地
T43n1829_p0167a04║隨在第三決定中故」者，如上有處明三種決
T43n1829_p0167a05║定：一、種姓決定；二、發心決定；三、不虛行隨決
T43n1829_p0167a06║定。如《顯揚》第七，同此。種姓決定，即本大乘
T43n1829_p0167a07║種子。發心決定，謂入初地；十住雖亦發心，未
T43n1829_p0167a08║名決定。今第八地名不虛行隨決定，以於行
T43n1829_p0167a09║中無功用故，任運而作，此第三決定，故名第
T43n1829_p0167a10║三決定也。有釋：此第三謂在初地。今取前解，
T43n1829_p0167a11║如《顯揚》文：在初地謂得自在時。又釋：此第八
T43n1829_p0167a12║地在第三僧祇，如異熟住，任運起行故，更無
T43n1829_p0167a13║有漏心隔，名決定故。
T43n1829_p0167a14║論解入地離惡趣時中云「於彼色類諸有情
T43n1829_p0167a15║所，得哀愍意樂」者，此謂慈也。下是悲。
T43n1829_p0167a16║論云「一切有情諸惡趣業，以淨意樂悉願自身
T43n1829_p0167a17║代彼領受」者，淨意樂有二種：一、無漏，謂入地
T43n1829_p0167a18║上；二、勝故名淨，即此地前者是。
T43n1829_p0167a19║行品第四
T43n1829_p0167a20║上明地品，學所依位；雖有依位，行何行法，故
T43n1829_p0167a21║次辨之。此中廣明，名為〈行品〉。
T43n1829_p0167a22║論云「如前所說十二行相方便善巧」者，謂如
T43n1829_p0167a23║前〈菩提分品〉明也。五種大願，亦如彼品。其實
T43n1829_p0167a24║十願據勝者論，故云前五。十力方便，如〈力種
T43n1829_p0167a25║姓品〉也。
T43n1829_p0167a26║論云「如前所說二種無量：一、所調伏等」者，問曰：
T43n1829_p0167a27║何故取此名成就有情行？答曰：此所成就也。
T43n1829_p0167a28║由有此故，菩薩起行，而成就之，故兼取之。
T43n1829_p0167a29║論云「應知此中，施等十法經三大劫阿僧祇耶
T43n1829_p0167b01║長時修習乃圓證故」等者，此中有三到彼岸：
T43n1829_p0167b02║一、時到彼岸，謂三大劫。二、體到彼岸，謂知如
T43n1829_p0167b03║在因，染故未顯；在果明顯，故名到彼岸。三、菩
T43n1829_p0167b04║提到彼岸，二乘名因，不圓果，大菩提名果到
T43n1829_p0167b05║彼岸。法師又云：此有四，加善根到彼岸，大乘
T43n1829_p0167b06║善根而勝二乘也，故此中論云「過餘一切聲
T43n1829_p0167b07║聞、獨覺善根」者是。若有即准此，下論文唯有
T43n1829_p0167b08║前三者，以善根能得妙果，不取善根為也。
T43n1829_p0167b09║論云「當知所餘波羅蜜多即此所攝」者，如《相
T43n1829_p0167b10║續解脫經》中行別相攝，方便度是前三伴，願
T43n1829_p0167b11║度是精進伴，力度是定伴，智度是慧伴。若依
T43n1829_p0167b12║《地經》，後之四種度通伴前六，即前六中善巧
T43n1829_p0167b13║攝生名方便度，能增上進名之願度，魔法不
T43n1829_p0167b14║動名為力度，差別異知說名智度。即前六
T43n1829_p0167b15║攝，不須別論。據實，如《地經》、《相續解脫經》；據義，
T43n1829_p0167b16║增勝為論也。
T43n1829_p0167b17║論云「由前四度資糧、自性、眷屬、守護，當知圓滿」，
T43n1829_p0167b18║或學者如次配前四度，應知。
T43n1829_p0167b19║建立品
T43n1829_p0167b20║依地行因，行因既圓，大劫勤功，須有果遂；得
T43n1829_p0167b21║果成滿，求遂本心，建立所成，名〈建立品〉。此乃
T43n1829_p0167b22║第三持之第五品也。
T43n1829_p0167b23║論云「依如來住，依如來地」，此雙舉者，舉十三
T43n1829_p0167b24║住，舉前明七地，地、住雙舉，攝義圓也。
T43n1829_p0167b25║論云「又此一切菩提資糧略有二種，謂去菩提
T43n1829_p0167b26║若遠若近」者，謂未得相好名遠，即在地前；若
T43n1829_p0167b27║得相好名近，謂得入地以上。所以得知者，即
T43n1829_p0167b28║次前辨入淨勝意樂地，諸相隨好已得異熟，
T43n1829_p0167b29║故知地前不得實報相好。又此卷末中文云：
T43n1829_p0167c01║相好名對種姓地，唯有種子依身而住；在解
T43n1829_p0167c02║行地，修彼方便；若在勝意樂地，乃名為得；諸
T43n1829_p0167c03║上地，名清淨；在佛地，得相好善淨無上地也。
T43n1829_p0167c04║論解四清淨中，第一、所依淨者，此中兼取諸
T43n1829_p0167c05║煩惱品、習氣，於自所依，無餘永滅，如《對法》第
T43n1829_p0167c06║十四唯有取住捨，無前永滅習氣等。即此菩
T43n1829_p0167c07║薩地解〈功德品〉中，文同《對法》。此有何意？此
T43n1829_p0167c08║中據攝法周，彼中據有為淨，不取無為淨，據
T43n1829_p0167c09║實通有、無為。
T43n1829_p0167c10║論解靜慮、解脫雜染有二種。清淨有四種，與
T43n1829_p0167c11║上相違，應知其相者，與雜染二種相違也，雜
T43n1829_p0167c12║染二種中各有二故。初染二者：一、無功行；二、
T43n1829_p0167c13║諸蓋現前。第二染二者：一、自地煩惱纏；二、自
T43n1829_p0167c14║地隨眠。此謂有因，有此二染障。如來得清淨
T43n1829_p0167c15║時，有四種清淨，翻前應知。
T43n1829_p0167c16║第五十卷
T43n1829_p0167c17║論解十力有差別、無差別中，「有差別、無差別」
T43n1829_p0167c18║者，謂如處非處與自業，以觀善不善因故，名
T43n1829_p0167c19║無差別。但觀善不善業能感愛不愛果，是處
T43n1829_p0167c20║非處；自作善果，自受善報，名自業力。故有
T43n1829_p0167c21║差別。餘下准此應知。
T43n1829_p0167c22║論解無忘失法中云「若如」者，如下文云普於
T43n1829_p0167c23║一切所作方便，即教化生之時，隨所宜方便
T43n1829_p0167c24║也。順理故名如，又即如是方便故名如。
T43n1829_p0167c25║論解一切種妙智中云，若於不善、無記法中，
T43n1829_p0167c26║無顛倒智知而不作，是一切種智；若知善而
T43n1829_p0167c27║作，名妙智。前似後得智，後言正智。其實無分
T43n1829_p0167c28║別智不觀不善等法，但作善觀故，唯是妙智；
T43n1829_p0167c29║其後得智是一切種妙智。又後得智二種皆
T43n1829_p0168a01║有正智，不然。
T43n1829_p0168a02║論云「思惟圓滿、意車圓滿」者，以意樂能有運
T43n1829_p0168a03║載調慮義，故譬於車。
T43n1829_p0168a04║論云「如是圓滿顯示一切菩薩學道及學道果」
T43n1829_p0168a05║者，學道謂智，果謂如境。又前地有為，名學道；
T43n1829_p0168a06║後地有無為，名學道果。
T43n1829_p0168a07║「第四持次第瑜伽」，即偏簡如上諸品，或是
T43n1829_p0168a08║品諸義次第，即自勘之。
T43n1829_p0168a09║「有餘依地」，謂煩惱集因已盡，唯餘身智及
T43n1829_p0168a10║無為在，名有餘依。或五蘊根身名依，有此在，
T43n1829_p0168a11║名為有餘依。
T43n1829_p0168a12║論云云何地施設安立？謂有餘依地，除五地一
T43n1829_p0168a13║分，謂無心地、修所成地、聲聞、獨覺、菩薩地；除無
T43n1829_p0168a14║餘依一地全；所餘諸地，名有餘依者，十七地
T43n1829_p0168a15║中，如此文以十一地全、五地少分為此地
T43n1829_p0168a16║體。所以者何？五地之中，且如無心地中有
T43n1829_p0168a17║五位無心，謂無心睡眠、無想定及滅盡定、
T43n1829_p0168a18║入無餘依涅槃界等，今唯取前四位，除無餘
T43n1829_p0168a19║依涅槃，故言一分，是此地體。修所成地中，
T43n1829_p0168a20║修成有無二為，其無為是無餘依體，今除之，
T43n1829_p0168a21║取修成有為。　問曰：但是修，何故有無為之
T43n1829_p0168a22║言？義曰：直言修慧者，即不取無為，今言修所
T43n1829_p0168a23║成，既有所成之言，故貫通無為也。其聲聞等
T43n1829_p0168a24║地通明四諦，其滅諦中有因盡、果盡無為，今
T43n1829_p0168a25║簡去果盡無為，故除一分。無餘地，即所除全
T43n1829_p0168a26║也。　問曰：餘地亦有非此地體者，何故唯除
T43n1829_p0168a27║此五地一分也？義曰：從多相從論。又隨顯相
T43n1829_p0168a28║者取除，其隱相非此地體者，略而不論。
T43n1829_p0168a29║論阿羅漢與此八依或依相依中云「與六攝
T43n1829_p0168b01║受事不共相應」者，謂與父母攝受事相應，以
T43n1829_p0168b02║無學人不捨供養父母故也。
T43n1829_p0168b03║「無餘依地」，此地體即前地所餘者是，義准
T43n1829_p0168b04║前知。
T43n1829_p0168b05║瑜伽師地論略纂卷第十二