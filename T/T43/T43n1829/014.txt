T43n1829_p0189b05║
T43n1829_p0189b06║
T43n1829_p0189b07║瑜伽師地論略纂卷第十四（論本第五十四五）
T43n1829_p0189b08║
T43n1829_p0189b09║基撰
T43n1829_p0189b10║論解識安住中，「欲界唯約外塵」者，以習氣故，
T43n1829_p0189b11║於境多貪。又內身雖亦起愛安住，以胎、卵等
T43n1829_p0189b12║生故，非增上安住。今據增上者論。色界唯說
T43n1829_p0189b13║內身，以化生故，不習氣故；無色界唯論安住
T43n1829_p0189b14║業所生名，不論定所變色。是此文意。今言「執」
T43n1829_p0189b15║者，謂緣執，非執受也，以名非所執受故。雜
T43n1829_p0189b16║染中：一、受用境界染識；二、由生等染識。今解
T43n1829_p0189b17║云：初是煩惱，後是生染。又後是業染，業染故，
T43n1829_p0189b18║未來生等成染。
T43n1829_p0189b19║論解四識住中建立意者，為破外道故然。所
T43n1829_p0189b20║以者何？諸外道皆計四蘊，我住其中。今云識
T43n1829_p0189b21║住其中，非我住也。「體性」者，即四蘊為體。問曰：
T43n1829_p0189b22║何以不取識蘊為體？義曰：以如下文，無獨緣
T43n1829_p0189b23║識而起貪著，如色受等，故不說識而為識住，
T43n1829_p0189b24║不如餘四蘊皆增上故，緣得別起貪等。又佛
T43n1829_p0189b25║說心性本性清，不如貪等，蓋性非淨故，非
T43n1829_p0189b26║識住下。此第一解，六釋中帶數釋，或從數就
T43n1829_p0189b27║義為名等。　問曰：此識住為是內有情，應亦
T43n1829_p0189b28║通無情？義曰：亦通無情。所以者何？如小論
T43n1829_p0189b29║中以五義為識住，謂依、行、緣、相應、分義立識
T43n1829_p0189c01║住。今此不然，識所緣住，名為識住。如次下論。
T43n1829_p0189c02║又小論云：有說非眾多故為識住者，不然，以
T43n1829_p0189c03║行、緣、相應、分義立識住。此應剝字，應言唯眾
T43n1829_p0189c04║生故者。不然，是五義中未必皆須具五義，五
T43n1829_p0189c05║義中具一義即得。此大小文異，不可為證。如
T43n1829_p0189c06║《俱舍論．世間品》有情世間中明四識住，諸法
T43n1829_p0189c07║師多以唯眾生數立者。不然，誰言如此？豈此
T43n1829_p0189c08║中明，即是唯有情耶？故知約所緣立識住，通
T43n1829_p0189c09║有情、非情。　問曰：無漏識蘊立識住不？義曰：
T43n1829_p0189c10║不然。如下文，無漏識非，以能益識而起貪嗔
T43n1829_p0189c11║者是識住。今此無漏破裂生死，識所安，不
T43n1829_p0189c12║為識住。通在三界，如下文，以能起貪故。
T43n1829_p0189c13║論云「如經言：有四依取以為所緣，令識安住」等
T43n1829_p0189c14║者，如《顯揚》十八云：隨色而住者，謂執受所依
T43n1829_p0189c15║故。緣色而住者，謂取境界故。依色而住者，
T43n1829_p0189c16║謂由麁重故。即當此依取，謂住有四，謂色至
T43n1829_p0189c17║行。四是識果，識之境故。依取者，謂依此緣
T43n1829_p0189c18║起之取，取體即諸煩惱也。故下文釋識住及
T43n1829_p0189c19║因緣，住體即色等四，因緣即所起貪等。「若諸
T43n1829_p0189c20║煩惱事，若屬彼煩惱」，諸煩惱事，謂諸惑現行；
T43n1829_p0189c21║屬彼煩惱，謂彼種子。言「因緣」者，即識住色等
T43n1829_p0189c22║之因緣。因緣言所以，何以住色等四中，由此
T43n1829_p0189c23║依取為所以故，故名因緣。諸師云：用四依取
T43n1829_p0189c24║為所緣藉故，於色等令識安住，乃至廣說。今
T43n1829_p0189c25║云：四是識果，依之起取者，用此為所緣藉故，
T43n1829_p0189c26║於色等令識安住。所緣中含二義：若為所緣
T43n1829_p0189c27║藉義，即通內外；若為所緣緣義，亦通。義文不
T43n1829_p0189c28║必緣藉之緣，即前初解意。若作此解，意但
T43n1829_p0189c29║雖明識住，并解因緣竟。上來第一段文，明住
T43n1829_p0190a01║及因緣。
T43n1829_p0190a02║論云「乃至我終不說此識往於東方乃至四維」
T43n1829_p0190a03║者，乃至中也。下文解寂止、無所住、不生、無所
T43n1829_p0190a04║為、知足、安住等，是此中乃至也。泰法師云：破
T43n1829_p0190a05║外道言也。諸外道計我死後往於東西等，今
T43n1829_p0190a06║此非之。如下論云是識住、因緣二種邊際，謂
T43n1829_p0190a07║有色界有來有去，無色界識無來無去，故不
T43n1829_p0190a08║說往於四維，故知是二種邊際。以識住不離
T43n1829_p0190a09║三界，故說住義；窮盡，故名邊際。此即第二段，
T43n1829_p0190a10║明二種邊際訖。
T43n1829_p0190a11║論云「然我唯說於現法中必離欲、影，寂滅、寂靜、
T43n1829_p0190a12║清涼、清淨」者，此第三段，明識住、因緣二種解
T43n1829_p0190a13║寂止。義曰：其弟子修習多修習故，於現法中
T43n1829_p0190a14║能斷四身繫。四身繫唯在意地，分別所生故，
T43n1829_p0190a15║見道時即斷此四。欲者，希求未來身等是也。
T43n1829_p0190a16║影者，即受也，是識樹影故言。此受等必當寂
T43n1829_p0190a17║滅，不起貪等，如下文有漏五蘊更不相續。寂
T43n1829_p0190a18║靜，謂有學無漏。清涼，謂無學無漏。清淨，謂無
T43n1829_p0190a19║餘依界。上來總牒經文，自下次第解釋。論主
T43n1829_p0190a20║自判前文為三，如次論文可知。
T43n1829_p0190a21║論云「此中，若諸煩惱事，若屬彼煩惱，說名依取」
T43n1829_p0190a22║者，此中先解因緣，後解住，即出依取體也。
T43n1829_p0190a23║事謂現行，屬謂種子，皆是取體。若如《雜集》，唯
T43n1829_p0190a24║取欲貪以為取體，故增上者謂此中約實義，
T43n1829_p0190a25║通一切煩惱。又依者四境，有無煩惱。應知此
T43n1829_p0190a26║中亦名所緣，所緣性故，有所顯故，現行、種子
T43n1829_p0190a27║皆名所緣，種子正為他緣，現行能有所緣，故
T43n1829_p0190a28║名所緣。「所緣性」者，正是種子。「有所緣」者，即
T43n1829_p0190a29║是現行。諸煩惱等名為所執事故，貪為根本，
T43n1829_p0190b01║起諸煩惱，名趣所執事。太師云：由貪等令識
T43n1829_p0190b02║趣所緣四境，四境名所執，令業勢以貪為煩
T43n1829_p0190b03║惱緣故，令識住四境，故下文於色愛、行愛所
T43n1829_p0190b04║攝貪纏能永斷故，離故。「由貪欲等四種身繫
T43n1829_p0190b05║為發業緣，名緣所緣事」者，業體正是所緣果，
T43n1829_p0190b06║所緣之體故，為果之緣故。此四繫為業之緣，
T43n1829_p0190b07║能發於業，故名緣所緣事。「四身繫」，如《對法》取
T43n1829_p0190b08║貪為體，取此文此中唯取四種，即貪之境也。
T43n1829_p0190b09║彼據能緣，此據所緣，唯分別生，不通修道。嗔
T43n1829_p0190b10║等是不善，不通於上界，故能緣貪通三界，如
T43n1829_p0190b11║前說。　「彼二隨眠所隨逐」者，謂貪及四繫種
T43n1829_p0190b12║子也。上來汎出因緣，未是解次第。何以得知？
T43n1829_p0190b13║下不復言因緣，如前故知。「若諸異生」下解住，
T43n1829_p0190b14║次下解因緣，故下以前汎出因緣，未解識住、
T43n1829_p0190b15║因緣次第義。
T43n1829_p0190b16║論云「有色界識有來有去，無色界識有死有生」
T43n1829_p0190b17║者，有色有身，無色無身，於此處生，即此處
T43n1829_p0190b18║死。明下二界，四蘊識住；上之無色，唯三蘊住。
T43n1829_p0190b19║又有色有生者，謂有中有；無色無中有，故有
T43n1829_p0190b20║死有生。若爾，如何言此二住乃至壽盡？前解
T43n1829_p0190b21║為勝。　「又此二住乃至壽盡」者，明於有色、無
T43n1829_p0190b22║色二住乃至命盡而識住也。此乃住之邊際。
T43n1829_p0190b23║　「又復此二生長、增益及廣大義」者，即解住
T43n1829_p0190b24║因緣故，而得廣大。即乃因緣邊際。邊際義如
T43n1829_p0190b25║前解。
T43n1829_p0190b26║論解寂止方便中云「又復對治所攝淨識，名
T43n1829_p0190b27║無所住。由彼因緣故，名不生長」者，識無漏故，
T43n1829_p0190b28║識住寂止，貪等永斷，故名不生長，是此中意
T43n1829_p0190b29║也。
T43n1829_p0190c01║論「又所有受，識樹影」者，識有故受有，說受名
T43n1829_p0190c02║影。何以唯言受者？以受為本，起境界愛。
T43n1829_p0190c03║論「於無漏識，無餘根依滅，名清淨」者，此約得
T43n1829_p0190c04║無餘涅槃。在金剛心，彼識說清淨；若入身一
T43n1829_p0190c05║法已後，不可說清淨故。又無識故，名清淨；非
T43n1829_p0190c06║有故，名清淨。
T43n1829_p0190c07║論云「欲界有四心」者，其五識中唯有三心，無
T43n1829_p0190c08║有覆無記心，以相貌不可得也。若在上界，五
T43n1829_p0190c09║識中有此無記。此有覆無記唯在意地，見道
T43n1829_p0190c10║唯不善，其修道者發惡行，是不善，若潤生所
T43n1829_p0190c11║餘，是無記。餘可知。二十心中云無覆無記有
T43n1829_p0190c12║四種者，如餘處有五種，何以不論自性無記
T43n1829_p0190c13║耶？義曰：其自性無記是長養、等流等色法，此
T43n1829_p0190c14║中明心，所以不來。　若爾，其法執等，心是何
T43n1829_p0190c15║無記攝？如《佛地論》，是異熟生種類故，異熟無
T43n1829_p0190c16║記收。威儀路、工巧處等，可知。欲界雖有變化
T43n1829_p0190c17║心，然非通果也，無加行故。以通果心必加行
T43n1829_p0190c18║生故，以入定時非欲界加行故，故通果心非
T43n1829_p0190c19║欲界繫。唯有天龍藥叉等化，唯是生得，謂
T43n1829_p0190c20║能變化人形等種種化類，非異熟生。　若爾，
T43n1829_p0190c21║四靜慮等於欲界化，化為人等諸種種事，
T43n1829_p0190c22║此所變色是何界繫？義曰：隨見分心，是色界
T43n1829_p0190c23║繫。　若爾，下地麁眼云何能見上地細色？義
T43n1829_p0190c24║曰：由上地色為緣，本於上別變為欲界種類
T43n1829_p0190c25║色，令欲界人下眼能見。此欲界種類色，色界
T43n1829_p0190c26║見變，仍色界繫，還是細法，云何令見？以為麁
T43n1829_p0190c27║種類故，所以令見。無色界無身，亦無威儀。
T43n1829_p0190c28║論云「如色界無工巧，不言威儀、變化者，此略
T43n1829_p0190c29║不論。上界同無」者，此中論如《顯揚》第十八云
T43n1829_p0191a01║無色除變化、威儀，故知此略。有云：以此證知
T43n1829_p0191a02║無色界有變化、威儀心。如無色定心，於一切
T43n1829_p0191a03║色得大自在故，亦有變化心。有菩薩依彼定
T43n1829_p0191a04║而起行住，如八地以去菩薩等，何有妨亦有
T43n1829_p0191a05║威儀心？此並是善、無漏。若爾，即是學心等攝，
T43n1829_p0191a06║相似變化等，故名變化心，如通果化心無記
T43n1829_p0191a07║者。發異熟、威儀無記者，彼地即無。即通三乘、
T43n1829_p0191a08║凡夫語，不約不可思議語，故言亦爾。
T43n1829_p0191a09║論復分別初異相心門中云有三品：「一、未趣
T43n1829_p0191a10║定品」，謂欲界未求定人；「二、雖已發趣未得定
T43n1829_p0191a11║品」，即求定未得人；「三者、已得定人。此復二
T43n1829_p0191a12║種：一、不清淨；二、極清淨」。初謂得未來禪，未得
T43n1829_p0191a13║根本；二謂得根本。以下如文，思可知。第二品
T43n1829_p0191a14║中，於彼不靜安，心便掉舉，准八纏、五蓋中亦
T43n1829_p0191a15║有惡作，以修止時，惛沈睡眠為障故，觀時亦
T43n1829_p0191a16║同，此中略而不論。不寂靜若即以沈、掉為體，
T43n1829_p0191a17║重來何為？以障捨故，寂靜者是捨。不然，更取
T43n1829_p0191a18║嫉及慳以為體性，纏、蓋中如此說故。第三卷
T43n1829_p0191a19║末六善巧廣分別中。上來次第分別五蘊義
T43n1829_p0191a20║訖，此第二、明如是五蘊次第所由。如小論《毘
T43n1829_p0191a21║婆沙》、《俱舍》有多復次，不能煩舉。此中雖有五
T43n1829_p0191a22║種義，前色後識所以次第，唯後三是。第二、對
T43n1829_p0191a23║治次第中，為除四倒中第三心為我倒，餘處
T43n1829_p0191a24║法為我倒者，如《對法》第十抄及〈菩薩地〉記會。
T43n1829_p0191a25║此據多分，分別所計為我故；若計法為我者，
T43n1829_p0191a26║據俱生，一切時計為我。此二俱得，然計法為
T43n1829_p0191a27║我同小乘等。前二次第釋相違次第妨。何
T43n1829_p0191a28║以十二中，色緣有識，四顛倒中，先色、次受、次
T43n1829_p0191a29║識、後法故？釋妨如文。
T43n1829_p0191b01║論解六善巧相攝中，色蘊，「六有支少分」者，謂
T43n1829_p0191b02║行、名色、六處、有、生、老死；處非處通一切，故有
T43n1829_p0191b03║少分，下餘文准此解知；色根全。受蘊，一有
T43n1829_p0191b04║支全，謂受支；三少分，謂名色、生、老死，皆五蘊
T43n1829_p0191b05║性故，下准此；五受根全，三無漏根少分。想
T43n1829_p0191b06║蘊，名色等三少分。以為慧所覆故非根。如憶
T43n1829_p0191b07║事時，謂言慧憶，以覆相故，所以非根。又非根，
T43n1829_p0191b08║增上義，世間雜染增上，生死雜染增上。如經
T43n1829_p0191b09║應思。行蘊，四有支全，謂無明、觸、愛、取，皆行
T43n1829_p0191b10║蘊所攝故；五少分者，謂行、名色、有、生、老支。識
T43n1829_p0191b11║蘊，一支全，謂識支；四少分，謂名色、六處、生、老
T43n1829_p0191b12║死，不言有者，據業有故；唯是意根全；三無漏
T43n1829_p0191b13║根少分。
T43n1829_p0191b14║論解十種攝中，「相攝者，自相、共相所攝」者，謂
T43n1829_p0191b15║變現是色等自相故，積聚義是蘊共相故。
T43n1829_p0191b16║　「不相離攝」中，法師云：謂極微聚不相離，有爾
T43n1829_p0191b17║所攝界等。今解：准如《對法》，一切皆有色，即心
T43n1829_p0191b18║亦是不相離，故一切皆色，心所亦名心等。
T43n1829_p0191b19║　「方攝」中，「依此生」者，謂識依色生等。　「全攝者，
T43n1829_p0191b20║謂諸蘊等，五等所攝」，謂漏無漏諸蘊及三性
T43n1829_p0191b21║蘊等，皆具五蘊攝。論云「依止六處，色蘊轉」：
T43n1829_p0191b22║一、「建立處」，謂地金輪等；二、「覆藏處」，謂舍壁等；
T43n1829_p0191b23║三、「資具處」，謂衣服、床等；四、「根處」，謂清淨根；五、
T43n1829_p0191b24║「根住處」，謂扶根塵；六、「有威德定所行處」，謂神
T43n1829_p0191b25║通定色。不言無表等色及定自在定色者，以
T43n1829_p0191b26║無表別，惑攝不盡。七處四蘊轉中，初樂欲、希
T43n1829_p0191b27║望何別？初於已得境，二於未得境，即緣未來、
T43n1829_p0191b28║過去生隨應。「境界」者，即現前任運境界。「尋伺」
T43n1829_p0191b29║者，雖上諸位亦有尋伺，然功能各異，此尋伺
T43n1829_p0191c01║但恩未得已得境界而起，尋伺不生。「又即欲、
T43n1829_p0191c02║希望和合」等者，希和合故，此欲界出家者，此
T43n1829_p0191c03║是此境界、尋伺中攝。
T43n1829_p0191c04║論頌分別色蘊名義中有十門，如文可知。
T43n1829_p0191c05║論云「若據不相離攝，具有七物，謂即此眼」等
T43n1829_p0191c06║者，謂如一眼根所有七極微，同處同時不相
T43n1829_p0191c07║障礙。如一眼根極微，如蒲桃果大，此中微細
T43n1829_p0191c08║皆可容受餘之極微，如是展轉，乃至廣說
T43n1829_p0191c09║於一聚中有彼七物。若據實言之，既無別極
T43n1829_p0191c10║微體，何故得有七物耶？義曰：以即如蒲桃果
T43n1829_p0191c11║色，是清淨色為眼用故名眼，乃至為觸用故
T43n1829_p0191c12║名觸，皆別折至極微，故言一聚中有七極微，
T43n1829_p0191c13║非實極微而有七物。此乃同處不相離第二
T43n1829_p0191c14║也耶。如一通珠寶共放光明，一一光明不相
T43n1829_p0191c15║障礙，此亦如是。如石磨為未，名和合不相離，
T43n1829_p0191c16║即第一也。如〈本地〉第三卷解。如豆等聚，名相
T43n1829_p0191c17║離不相離，第三色也。如餘處別文釋。不言法
T43n1829_p0191c18║處六色第一等義物者，准外應知。
T43n1829_p0191c19║論解觸中有十九種，如《對法》有二十二種，無
T43n1829_p0191c20║緩、急、劣三觸。何以無者？略也。又此中觸等別
T43n1829_p0191c21║勘講之，如《對法抄》不立生為觸所以。又如四
T43n1829_p0191c22║相中，病老是一合，此何故分二耶？今即此非
T43n1829_p0191c23║四相，不例五生也。此應六不斷等，與《對法》文
T43n1829_p0191c24║別勘講之。其死觸者，從果為名，即身上有末
T43n1829_p0191c25║摩死穴近時，令身即死。此觸從果為名。老觸
T43n1829_p0191c26║亦然，此觸能生老等，名老觸。如〈本地分〉。
T43n1829_p0191c27║論云「如是六位，復開為八，若六平等」者，謂初
T43n1829_p0191c28║二淨不淨為二，堅不堅為二，故八也。
T43n1829_p0191c29║論云一切色乃至觸，二識所識中云「或漸或
T43n1829_p0192a01║頓」者，謂隨一五識中識起，意與俱緣，名漸；若
T43n1829_p0192a02║五識並生，意亦同緣，名為頓。
T43n1829_p0192a03║論云「復次，色界中無現香、味，然有彼界等，乃
T43n1829_p0192a04║至由此二無故，鼻、香二亦無」者，言色界中雖
T43n1829_p0192a05║無香、味及緣此識，然有此二根。問曰：何用此
T43n1829_p0192a06║根？義曰：如《俱舍論》，以莊嚴身故。問曰：若莊嚴
T43n1829_p0192a07║身，扶根塵足得，何用於根？義曰：以發言音要
T43n1829_p0192a08║藉扶根塵，若有能依眼根、所依之塵，身為依
T43n1829_p0192a09║之發語。不然不得，故須根也。乃至如無男根，
T43n1829_p0192a10║亦無依處。二根無者，依處亦無等難，思准翻
T43n1829_p0192a11║數。論云「如是一切色蘊所攝色中，九種是實
T43n1829_p0192a12║物有；觸所攝中，四大種是實物有，當知所餘
T43n1829_p0192a13║唯是假有」者，若九實者，於下文中，如色處中，
T43n1829_p0192a14║長等是假有，青黃是實；聲中，因受大種、不受
T43n1829_p0192a15║大種是實，餘可意等假；香中，可意香是假，餘
T43n1829_p0192a16║緣法生和合等實；味中，苦、酢等六是實，餘可
T43n1829_p0192a17║意味等假。一一塵中皆有假有、實有，何故此
T43n1829_p0192a18║乃言九皆實有，觸分於二？義曰：以觸處中能
T43n1829_p0192a19║造、所造異，所造色皆是假有，又復多故，所以
T43n1829_p0192a20║偏明。其餘九中無能造色，又復皆是所造，所
T43n1829_p0192a21║造之中雖有假者，但少非多，故不論也。《顯揚》
T43n1829_p0192a22║十八云：形、影、表是假，響音善是假等，如《對法》
T43n1829_p0192a23║第一抄會。又諸處中，假別生意識，如生老等；
T43n1829_p0192a24║此處不然，故不例彼。何故色上立生等便是
T43n1829_p0192a25║不相應，乃至名依聲亦爾？觸依大上立而說，
T43n1829_p0192a26║以開入故，名等可取，乃說不相應。觸要依身
T43n1829_p0192a27║取，所以觸入收，離四大外，取不可得；餘九處，
T43n1829_p0192a28║離四大法外，別取可得。若觸所造色時，但即
T43n1829_p0192a29║唯得大種，無別造別得形色，但於顯上建立
T43n1829_p0192b01║故。通明實門。法處色中，如《對法》五種，定自在
T43n1829_p0192b02║所生有二種色，謂有威德定及假相非威德
T43n1829_p0192b03║定者，此中唯言威德定。即法處五色中，四全
T43n1829_p0192b04║一分是假，一分是實。何故如此者？非定實用
T43n1829_p0192b05║故，如理應思。何謂威德而言是實？如下文，
T43n1829_p0192b06║是無漏故，名為威德；聖者法故，名為威德。其
T43n1829_p0192b07║此定色得實作事，如實作色；其非威德定色，
T43n1829_p0192b08║唯令他見，非實作事，不如實作。　問曰：無漏
T43n1829_p0192b09║色定，見諦方得，此稍可得，有漏之定何故得
T43n1829_p0192b10║有如是實事？聖人無漏種類故得，如下文增
T43n1829_p0192b11║上力故得。又准下文，無分別智增上力故，後
T43n1829_p0192b12║得智起此色者，有漏定不得。此中據體實是
T43n1829_p0192b13║無漏，相似有漏，故言無漏、有漏。　問：然無漏
T43n1829_p0192b14║中，三乘皆得無漏，何人得之？於大乘中有威
T43n1829_p0192b15║德定，雖有初地、八地，二處皆有其名，依於何
T43n1829_p0192b16║地？又大義曰：此通有漏，有漏者非實，不任受
T43n1829_p0192b17║用故。若非假想觀，任用者亦是實有。此中言
T43n1829_p0192b18║彼果、彼境者，大義曰：果者，即由定力，令本識
T43n1829_p0192b19║別現變色塵者是。即如入淨土，後得智力故，
T43n1829_p0192b20║令本識別變為塵，此是定果，實有也。言心之
T43n1829_p0192b21║果故，是定所緣故，故此定色望定亦是果，亦
T43n1829_p0192b22║是境界，而是一物也。問曰：唯定一數所變之
T43n1829_p0192b23║色是實物有。同時心王、心所所變亦實物有
T43n1829_p0192b24║故。
T43n1829_p0192b25║論云「及彼定相應識等境色，是實物有」，釋通
T43n1829_p0192b26║疑難也。此中，法處唯立三種，故律儀色皆假，
T43n1829_p0192b27║以依思等而建立故。
T43n1829_p0192b28║論云「又定所行色，若依此繫定，即由此繫四大
T43n1829_p0192b29║種所造」者，此據唯在色界，以定慧均定明利
T43n1829_p0192c01║故，故論云依此定，即此繫四大造。若無色界
T43n1829_p0192c02║亦有，如前五十三末文。何故此不言無色界
T43n1829_p0192c03║者？彼無依身，略而不論。故下文但從緣彼影
T43n1829_p0192c04║像種類三摩地發，定中亦變為影像大種造
T43n1829_p0192c05║色名造，然非依彼本質大種而生名造。子細
T43n1829_p0192c06║尋之，下文云先為大種，後為造色，即亦有大
T43n1829_p0192c07║種，是此義也。然非本觸處大種，故說無此法
T43n1829_p0192c08║處攝大種，從能引勝定為言，故下文云不依
T43n1829_p0192c09║大種。然定自變為大種，定心果故，隨定所繫，
T43n1829_p0192c10║說此繫大種造。即此論云無色界繫定引生
T43n1829_p0192c11║無漏定起此色者，即無色大種所造。無色本
T43n1829_p0192c12║無大種，何造也？此是無漏，非有漏，似有漏，體
T43n1829_p0192c13║無漏。又釋：唯在色界，有本繫定大種造色。無
T43n1829_p0192c14║色界者，如六十六云：若緣此界色為境，即亦
T43n1829_p0192c15║此界大種造者，是有色，唯色界故。又下文云：
T43n1829_p0192c16║猶如變化，無色無故。若如前釋，依繫定說造，
T43n1829_p0192c17║據所屬故。雖是無色界定，緣有色界色為本
T43n1829_p0192c18║質時，亦變為大種。猶如變化，據實用故，用同
T43n1829_p0192c19║如化。依能引之定說無漏色，無色界大種其
T43n1829_p0192c20║實非界繫，是法處收。與變化心神通色何別？
T43n1829_p0192c21║有漏、無漏別，第八緣、不緣別，此緣分別有
T43n1829_p0192c22║漏、無漏別等。然威德定亦實變為五根，然變
T43n1829_p0192c23║似而非真，此但是扶根塵體，非清淨根體。又
T43n1829_p0192c24║此色假名為色，若約本質功能，即如六十六
T43n1829_p0192c25║云：隨緣彼界，彼界大種造；若據親生，即定中
T43n1829_p0192c26║所變大種造；若據由生，即是定力，非由大種。
T43n1829_p0192c27║如是種種，依義差別也。又亦通無色界，有此
T43n1829_p0192c28║威德定色。今此中言隨定繫妙界，雖無觸四
T43n1829_p0192c29║大，定中亦得變為四大，四大隨定，故隨定繫
T43n1829_p0193a01║據有依身為論，不言無色界。若下文等，通明
T43n1829_p0193a02║威德定、非威德定。前文定為能造者，此據前
T43n1829_p0193a03║後剎那親依名造，非同剎那如色界生名為
T43n1829_p0193a04║色造。然下勝定先為大種，假依勝定中自明
T43n1829_p0193a05║說。定、道共戒何處大造耶？無間有漏、無漏任
T43n1829_p0193a06║運定能起此色，非勵力思惟定能生此色。若
T43n1829_p0193a07║菩薩，是無漏，若二乘，是有漏，皆能變化令他
T43n1829_p0193a08║受用，名威德定；餘假想觀不爾，故非威德定，
T43n1829_p0193a09║不名實色。如次下更當廣釋。　「色界色清淨，
T43n1829_p0193a10║非下眼境」者，此據報色任運者，如梵王佛邊
T43n1829_p0193a11║聽法，亦變化麁細令欲界人見等，亦有麁
T43n1829_p0193a12║義。
T43n1829_p0193a13║論解微細性有三種：一、是極微色，如《對法》，即
T43n1829_p0193a14║令極略、極逈為此定俱色門故。彼據所礙、能
T43n1829_p0193a15║礙異，故分二種，與此無違。其遍計所起色以
T43n1829_p0193a16║第六心計緣故，應有諸心、心所，皆有遍計所
T43n1829_p0193a17║起色。此中唯言色者，據色明了可取說，非如
T43n1829_p0193a18║無色法。若爾，聲中何故有遍計所起聲？此法
T43n1829_p0193a19║師問之，如《對法抄》會。第二、種類色，即麁色之
T43n1829_p0193a20║種類耶。若此處中有，此與不處中有為種類
T43n1829_p0193a21║故。極微五相，如〈本地〉第三卷，勘之。
T43n1829_p0193a22║論云「極微有十五種，謂眼等五、色等五、地等
T43n1829_p0193a23║四、法處實色有一」者，此中法處偏據實者說。
T43n1829_p0193a24║　若爾，色等中亦有假者，應同法處；又觸所
T43n1829_p0193a25║造全假，何不言？義曰：不然，可受用故，法處餘
T43n1829_p0193a26║假不可用故。色等中雖假，仍彼識等別緣；
T43n1829_p0193a27║法處中唯第六緣，故不為例。又依俱生，故不
T43n1829_p0193a28║例。又觸處若即與大俱者，亦不簡，其法處不
T43n1829_p0193a29║如此等，故不論。　問：何因緣故，諸有對法同處
T43n1829_p0193b01║一處，不相捨離，而不說名無對性耶？答：隨順轉
T43n1829_p0193b02║故。由彼展轉相順生，不相妨礙者，即由諸香
T43n1829_p0193b03║等，極相隨順，不相妨礙，所以如此。無分建
T43n1829_p0193b04║立極微，如〈本地〉第三卷云非極微更有餘細
T43n1829_p0193b05║分別得等。
T43n1829_p0193b06║論云「極微唯三眼境，非肉、天」者，以此二眼依
T43n1829_p0193b07║明暗生故。慧等三眼以何為體？法師云：慧眼
T43n1829_p0193b08║緣空，法眼緣有，即皆後得智；其佛眼須別有
T43n1829_p0193b09║體故，以無分別為佛眼。肉眼不然，果方名故。
T43n1829_p0193b10║　若爾，此智緣如，云何緣極微？既爾，慧眼緣
T43n1829_p0193b11║空，如何緣極微？義曰：緣極微空故，亦得緣極
T43n1829_p0193b12║微。既爾，此智亦緣極微，如無分別智亦得緣
T43n1829_p0193b13║極微，以無分別智為佛眼體。法師云：又佛
T43n1829_p0193b14║眼者，即法眼緣有之眼也。又義：不然。雖要須
T43n1829_p0193b15║別：慧眼緣理，即正體智；法眼緣於空有，即後
T43n1829_p0193b16║得智；佛眼總攝前二，以為佛眼。何以知者？
T43n1829_p0193b17║如《對法》云：其真如唯聖慧眼境，故知慧眼而
T43n1829_p0193b18║緣真如。　若爾，經言得法眼淨，法眼應緣理。
T43n1829_p0193b19║義曰：雖言淨故，即緣真如；法名通故，得無漏
T43n1829_p0193b20║法眼，非五眼中法眼。若爾，何故此卷下末云
T43n1829_p0193b21║聖慧眼見一切色，若遠近等？即法眼異名，以
T43n1829_p0193b22║慧為體故名慧眼，非五眼中慧眼也。在因名
T43n1829_p0193b23║慧、法，在果總名佛，約用以離，總有三眼，佛亦
T43n1829_p0193b24║具足。此如《大智度論》自釋。此為了義。　「猶如
T43n1829_p0193b25║水滴，不至極微。又云及喻水滴至小微色即
T43n1829_p0193b26║不爾」者，此水豈是細微色耶？取先解。
T43n1829_p0193b27║論云「復由五相應知名不如理思議極微」者，
T43n1829_p0193b28║第一、謂婆沙多極微雖無獨住，然諸聚色中
T43n1829_p0193b29║有彼自體。正破一切有部，兼破吠世史迦。第
T43n1829_p0193c01║二、有生有滅，正是一切有部。其吠世史迦父
T43n1829_p0193c02║母極微是常，餘是無常，今兼破之。第三、正是
T43n1829_p0193c03║吠世史迦，以彼計云：劫初父母極微於空劫
T43n1829_p0193c04║中散住處處，後成劫時，父母和合而生子微，
T43n1829_p0193c05║名合。第四、正是一切有部，以積極微成聚色
T43n1829_p0193c06║故。又云：正量部義，彼無隣虛，有積集故。第五、
T43n1829_p0193c07║吠世史迦以父母微和合故生子種，種名麁
T43n1829_p0193c08║重色。以微無體，無體故即無生滅，無生滅
T43n1829_p0193c09║故無合無散，不可言聚色從微生等。以此理
T43n1829_p0193c10║知，如前五計皆為不如理。
T43n1829_p0193c11║論解五勝利中，第一、得破常勝利，而證無常；
T43n1829_p0193c12║第二、知無常故，不計我、我所；第三、既無我故，
T43n1829_p0193c13║俱時我慢亦能斷滅；第四、斷見慢已，於彼境
T43n1829_p0193c14║界不起諸惑，伏令不現起；第五、伏諸惑故，於
T43n1829_p0193c15║境不取相，而能除法執。此五勝利得有別
T43n1829_p0193c16║人，類思可解。法師云：初是空門，中三無願
T43n1829_p0193c17║門，後一無相門。　問曰：何故第二破我乃言
T43n1829_p0193c18║無願？今更解：初二是空，空行攝空、無我行故；
T43n1829_p0193c19║中二無願，依不攝道四行，准諦配之可知。
T43n1829_p0193c20║論解依止生中云「若有說言，於此處所」等者，
T43n1829_p0193c21║謂一切有部計，如一石中，水、火、風大相雖不
T43n1829_p0193c22║可得，然極微必有，彼以後得有故。今應問彼：
T43n1829_p0193c23║此地大可得聚者，與餘三大不可得者，為體
T43n1829_p0193c24║是等一種故可得，不等故可得？若體一種，而
T43n1829_p0193c25║彼三大不可得者，非理。量云：於一石中，餘水、
T43n1829_p0193c26║火、風亦應可得，體等有故，如地大。若不等
T43n1829_p0193c27║者，為體量故不等，為據增上用故不等？若形
T43n1829_p0193c28║量故不等而地大可得，餘三大形量小不可
T43n1829_p0193c29║得而實是有者，彼三大小分應可得，以有分
T43n1829_p0194a01║別形量故；少分既不可得故，故知此中無三大。
T43n1829_p0194a02║量云：汝宗石中少分火等之大亦應是無，不
T43n1829_p0194a03║可得故，如兔角等。若據用故，地大有用相可
T43n1829_p0194a04║得，三大有用少故不可得者，用依於體，體既
T43n1829_p0194a05║無有而有用者，此執非理。量云：於石中無水
T43n1829_p0194a06║等威勢，以無體故，如兔角等。汝言石中三大
T43n1829_p0194a07║勢用為少分是有故不等者，火亦應無，以無
T43n1829_p0194a08║體故，如龜毛等。如下所言從煖生冷，即有喻
T43n1829_p0194a09║界而有大。此大乘中何故諦之？義曰：大乘不
T43n1829_p0194a10║然，以一切界皆在本識故，後若彼法生，皆依
T43n1829_p0194a11║本識種故，至下文更會。下文云「雖無自性，然
T43n1829_p0194a12║有其界」者，此據經部師義，非大乘。然如石中
T43n1829_p0194a13║雖無三大之相，然本識中有其種子，遇緣生
T43n1829_p0194a14║三大，亦就大乘解。
T43n1829_p0194a15║論云「又復諸天或現前欲，或不現前欲，及北方
T43n1829_p0194a16║等資具，多分勢引生」者，此皆報得說業生，何
T43n1829_p0194a17║故乃言由現欲起？義曰：於此生中總受一起，
T43n1829_p0194a18║欲即得之報。若說其果，誰不從業生？此據多
T43n1829_p0194a19║分現前相語，故言從欲生。
T43n1829_p0194a20║論「次諸聚色生，如種種物，石磨為末等，乃至
T43n1829_p0194a21║隨彼生因增上力故，如是而生，為有用故」者，
T43n1829_p0194a22║隨彼種子生因增上力故，如是而生，為有根
T43n1829_p0194a23║之取用故，所以如此。又隨四大生因增上力
T43n1829_p0194a24║故，造色用雜，如是而生，為根有。眼根等取時，
T43n1829_p0194a25║諸塵皆有，於此聚中有是用故，故知諸色用
T43n1829_p0194a26║雜而生。此明和雜不相離，如〈本地〉第三卷解。
T43n1829_p0194a27║論云：「諸說種生，何緣說大種造於色耶？答：由彼
T43n1829_p0194a28║變異而變異故，彼所建立及任持故」。此之三
T43n1829_p0194a29║義，如下生、依、立、持、養五義中配之。此中，變易
T43n1829_p0194b01║含生因、依因、養因三種，即先大種生為生因，
T43n1829_p0194b02║後隨其業則是依因，勝定力是養因中一分
T43n1829_p0194b03║可知。餘建立，建立因；任持，是任持因。〈本地〉第
T43n1829_p0194b04║三卷更有廣明五因及說大造所以，并此四
T43n1829_p0194b05║解。
T43n1829_p0194b06║論云「士夫用者，謂由地大所打觸故」，可解。
T43n1829_p0194b07║　「器差別」者，謂由本器別，令餘色變易生。如雨
T43n1829_p0194b08║至海，變成醎味；若至地獄，便成猛火；若至其
T43n1829_p0194b09║地，便長草木；若隨蜯蛤之口，便為真珠：皆為
T43n1829_p0194b10║器別，所以造色變易而生。　「田差別」者，謂由
T43n1829_p0194b11║地肥瘦等故，令禾稼等種種不同；又由地別
T43n1829_p0194b12║故，地味各異。
T43n1829_p0194b13║論云「勝定力故者，勝定力故，先起大種，然後造
T43n1829_p0194b14║色變異而生」等者，此中太師云：上云若依此
T43n1829_p0194b15║繫定，即此繫四大造，若約根大造，論唯色界
T43n1829_p0194b16║繫；若得定中，亦變為大種，如此處文。如入無
T43n1829_p0194b17║色定，起定果色。此所起色，無色定所變故，隨
T43n1829_p0194b18║見分是無色界繫，此所造色隨定繫，亦無色
T43n1829_p0194b19║界繫。前文通上二界。今此定中，初念先起大
T43n1829_p0194b20║種，唯為堅、濕、煖、動，不為造色；後剎那中，方為
T43n1829_p0194b21║造色。何以得知？即此卷下文云勝定果色不
T43n1829_p0194b22║依大種，唯依於定，然依種類影像三摩地，亦
T43n1829_p0194b23║得名為大種所造。此中文意，若約同念，如下
T43n1829_p0194b24║界根等大造義，初有大種，即有造色，名不依
T43n1829_p0194b25║大種。若此所造色亦依三摩地，前念種類大
T43n1829_p0194b26║種故，亦得名為四大所造。若非定等色，大與
T43n1829_p0194b27║造色必同時造，其此定大種別時造。今此文
T43n1829_p0194b28║云先起大種者，謂前念變為大種，後念方為
T43n1829_p0194b29║造色，不是即同念造。依彼生，名為造故，是大
T43n1829_p0194c01║造義。又解：此中據定果實色，所以定中亦變
T43n1829_p0194c02║為大種。若約下文，不變為大種者，據假定色
T43n1829_p0194c03║須依實大造，故取定前三摩地種類影像色
T43n1829_p0194c04║大種造。既言種類影像三摩地，此解不如前
T43n1829_p0194c05║文。此中據實定色者皆變為大造，下文以要
T43n1829_p0194c06║依本質方定中變為大種，故隱定中大種不
T43n1829_p0194c07║論，不言依大造，從本緣故，亦得名大種造。今
T43n1829_p0194c08║准思前卷云一切色皆得自在，即變為大種，
T43n1829_p0194c09║此文為證。如加行心引大種等，如此文，即大
T43n1829_p0194c10║種造定中色。若加行不引大種，唯引造色者，
T43n1829_p0194c11║下文言非大種造，說依影像三摩地發故，唯
T43n1829_p0194c12║說名為造。六十六云隨得彼界，彼大種造。
T43n1829_p0194c13║論解何因得知有此？「不應如響」等者，今論主
T43n1829_p0194c14║云：若有色界無中有傳識，云何得生於彼？外
T43n1829_p0194c15║伏難云：如谷響應，豈須物傳而能傳響者？如
T43n1829_p0194c16║月影等，豈假傳來流影水裏？如緣遠處，豈假
T43n1829_p0194c17║傳往？如此三事不假物傳，何容受生而藉中
T43n1829_p0194c18║有？今答之云：不應如響，唯惑心亂等，次第配
T43n1829_p0194c19║三。大乘如響如影，耳聞時，唯聞本聲，但意惑
T43n1829_p0194c20║亂故，謂言谷中有響，如鏡中像相似。今就彼
T43n1829_p0194c21║宗，故言不滅。
T43n1829_p0194c22║論云「當知大種先據處所，後餘造色依此處轉」
T43n1829_p0194c23║者，此據能依、所依門。業生招報時，起大種為
T43n1829_p0194c24║所依故，俱時即有造色，造色是能依故，故云
T43n1829_p0194c25║餘造色依此處轉，非異時也。如第一卷初受
T43n1829_p0194c26║生時，眼等根大先有據處，造色依之而生。又
T43n1829_p0194c27║如第二卷要由大種種子造大種已，然後造
T43n1829_p0194c28║色種子方能生色。與此文同。聲中，廣為妨難，
T43n1829_p0194c29║如《對法》，又如〈本地〉第三卷抄解。准此一文，聲
T43n1829_p0195a01║同燈光，離質大造。
T43n1829_p0195a02║論解風云「諸輪行者，名恒相續」，如日月輪，轉
T43n1829_p0195a03║四天下，皆由風故。又風輪是恒相續，又磑
T43n1829_p0195a04║軛等皆是此攝。又持物令不散者，名恒攝受，
T43n1829_p0195a05║如〈本地〉第三卷，與此別。
T43n1829_p0195a06║論解空界色中云「當知此亦依止聚色」者，如
T43n1829_p0195a07║《俱舍論》第一卷末名隣阿伽色，阿伽是極礙，
T43n1829_p0195a08║此色隣彼，即此中依止聲色等處，而有空界
T43n1829_p0195a09║色。　此中，解明暗相續下，如前〈本地〉第三卷
T43n1829_p0195a10║解，然法師准此空界即明闇色。若爾，何故離
T43n1829_p0195a11║光明外別立耶？光明質方故，別相立光明。此
T43n1829_p0195a12║空於餘物處受用者別故，五無無界。
T43n1829_p0195a13║論解長等是假色中云「又如車等，彼覺可壞
T43n1829_p0195a14║故」者，如取輪輞時，失彼車等，以相待故，此
T43n1829_p0195a15║亦如是。此中二諍，如《對法抄》會。
T43n1829_p0195a16║論云「如別攝法處所攝，勝定果色，唯有顯色，無
T43n1829_p0195a17║香味」等，西方二說：一、定果色實無香味，無用
T43n1829_p0195a18║故，色界等中無種因故。前第五十三卷雖由
T43n1829_p0195a19║勝定力於一切皆得自在等，此據色聲等語。
T43n1829_p0195a20║二解、以定力故，實亦能現，故前第五十三卷
T43n1829_p0195a21║云：由勝定力於一切色皆得自在。又《華嚴經》：
T43n1829_p0195a22║菩薩鼻根得無色界宮殿之香。此處雖言無
T43n1829_p0195a23║香味，然所變但是法處香味，而諸眾生不能
T43n1829_p0195a24║託變受用，如色聲等，是色聲色聲處，故言無，
T43n1829_p0195a25║以無用故。今取前解，無妨。　「此在色界，無香
T43n1829_p0195a26║味種及用，故無香味」等者。若爾，即無色界無
T43n1829_p0195a27║大種種子，應不變為大種等。答：無色無業色，
T43n1829_p0195a28║而有無漏大種色，故有色；色界既無報香味，
T43n1829_p0195a29║亦無無漏香味種。無色大種無報者，即有無
T43n1829_p0195b01║漏種；色界雖無報香味，何妨得有無漏種？解
T43n1829_p0195b02║云：無色大種有用故，雖無報大，即有無漏大；
T43n1829_p0195b03║色界香味雖無有報者，以無用故，故無無
T43n1829_p0195b04║漏。以無種、無用兩因來釋，此細尋之，如淨土
T43n1829_p0195b05║中豈無勝定果色香味？今就變化心境相似
T43n1829_p0195b06║及外處實用因中故無，論實亦有。
T43n1829_p0195b07║論云風中無香味等者，問曰：亦應無觸。此觸
T43n1829_p0195b08║塵本依風大等，故不例香。色即不定，其色微
T43n1829_p0195b09║細，依欲界。准此文，即色觸必俱，香味不定，
T43n1829_p0195b10║不同小論欲界一切色必不離香味，以有離
T43n1829_p0195b11║者故。又離輪外所發光明，所餘大種及香等
T43n1829_p0195b12║皆不可得，此與五因中持因相違，彼言等量
T43n1829_p0195b13║不壞故。此如《對法》第一抄會。然太師云二說，
T43n1829_p0195b14║西方一解云：有離質造色，如日輪光，遠從輪
T43n1829_p0195b15║大造，非俱處有大。以此文為證，五因中持因。
T43n1829_p0195b16║此據即質大語。二解：亦有大造如光，其大亦
T43n1829_p0195b17║有別造其光等者，然從本輪中火大為緣引
T43n1829_p0195b18║生故，微細不可得。此中言無，如光中豈無熱
T43n1829_p0195b19║觸？熱觸言假，即以火大為體，豈有熱觸離火
T43n1829_p0195b20║生耶？故知亦有。若先釋日中熱觸者，還是日
T43n1829_p0195b21║輪中火煖熱分，非造光色火大也。聲准此知。
T43n1829_p0195b22║　問曰：何故無香味？輕故，光中即無；色及熱
T43n1829_p0195b23║觸重故，光中亦有。若觸重有者，火大光中應
T43n1829_p0195b24║有，何故言無？今言無造光者，不言無日中熱
T43n1829_p0195b25║火。若爾，亦可言香輕無與光同聚者，亦有遠
T43n1829_p0195b26║別從日輪處熱分香耶？答曰：以輕故，如前文
T43n1829_p0195b27║解。以有熱觸，無餘三大，言無，非火大亦無。
T43n1829_p0195b28║論云「又法處所攝勝定果色，當知此色唯依勝
T43n1829_p0195b29║定，不依大種」等，若此中與上相違，已如前會。
T43n1829_p0195c01║有謂此中唯為造色觀，無期觀大種，故定中
T43n1829_p0195c02║不變為大種；從定前影像本質色說，亦同得
T43n1829_p0195c03║名大造。前據辨期心變大種為論，故定中造
T43n1829_p0195c04║色亦變為大種，此處不然，故有別也。　問曰：
T43n1829_p0195c05║期心不為大，觀中無大種；期心不為造，觀中
T43n1829_p0195c06║無造色，唯有大種耶？故知取前會為勝。
T43n1829_p0195c07║論言「然從影像定生名為造，非依彼生名造
T43n1829_p0195c08║故。」又云：「准據青等一切處觀。」
T43n1829_p0195c09║論云法處所攝色，是無見無對，亦總不具。如
T43n1829_p0195c10║小乘中，法處唯有無表色可爾。此大乘中，前
T43n1829_p0195c11║云法處有實色，亦得他受用，何故是無見無
T43n1829_p0195c12║對？以從定心所變色實是微細，不據處所，非
T43n1829_p0195c13║業所造，故非有對，其色界等皆據處所，故不
T43n1829_p0195c14║為例。此中若為他受用，即眼識見，應色處攝，
T43n1829_p0195c15║何故乃言法處耶？義曰：從本生時，是定心發，
T43n1829_p0195c16║故法處收；其為他用，雖亦眼見，不望此名為
T43n1829_p0195c17║法處耶。
T43n1829_p0195c18║論云「初等流流復有四種」者，此中初二不離
T43n1829_p0195c19║前異熟、長養二種，即一物。其本性等流，准下
T43n1829_p0195c20║文除根色，餘三種流，明扶根塵亦有本性流，
T43n1829_p0195c21║相易可知。即唯外五塵具。五根中，報及長養
T43n1829_p0195c22║皆可變壞，亦得是第二等流，等流寬通異熟
T43n1829_p0195c23║等也。前念滅，後念生，名曰等流流。其內根等
T43n1829_p0195c24║得異熟、長養名，餘外境唯有本性、變易二流。
T43n1829_p0195c25║變易流准義，通本性、報、養三種。初一念生時，
T43n1829_p0195c26║名異熟流；第二念以去，相續異熟流。此通假
T43n1829_p0195c27║實異熟。實異熟者，阿賴耶識，初一念已去，乃
T43n1829_p0195c28║至命終，皆體是異熟，亦得名異熟生，從前剎
T43n1829_p0195c29║那異熟生故。即以此文會異熟初勝，從第一
T43n1829_p0196a01║念為名，非如《對法》等文云：阿賴耶是實異熟，
T43n1829_p0196a02║餘從異熟生故，假說名異熟。今第八識亦得
T43n1829_p0196a03║名異熟生。然於假異熟中，准此文，亦得名異
T43n1829_p0196a04║熟。業生異熟，最初念故，假名異熟；第二念等，
T43n1829_p0196a05║亦名為生。餘如第三〈本地〉解。長養流中，處寬
T43n1829_p0196a06║遍色，彼有流胤故，名處寬遍；相增盛，謂體增
T43n1829_p0196a07║大也。
T43n1829_p0196a08║論云「餘長養流當知亦由食故」者，即前食；「彼
T43n1829_p0196a09║所依故」，即睡眠、梵行；「修勝作意故」者，即定
T43n1829_p0196a10║也。
T43n1829_p0196a11║論云「又諸色根當知由二流而得流轉」者，此
T43n1829_p0196a12║對本性等流流。其內根何故非變易等流流？
T43n1829_p0196a13║以觸打時有變壞故，此中不說亦得言論。
T43n1829_p0196a14║　「問：異熟何非長養流？答：由有長養相續能攝
T43n1829_p0196a15║能持異熟等流流故，現有增長」等者，以長養
T43n1829_p0196a16║流資養異熟流，別有長養流，長養流非即異
T43n1829_p0196a17║熟也。《俱舍》云：如外郭防衛內城。若非根所攝
T43n1829_p0196a18║色，當知具三種流，謂異熟、長養、等流流，即變
T43n1829_p0196a19║異等流也，亦有本性等流。此中總言應云內
T43n1829_p0196a20║扶根塵具異熟、長養，其外塵唯具本性流，無
T43n1829_p0196a21║異熟、長養，以非內身故，合如此說。此中總
T43n1829_p0196a22║言諸心、心所有等流、異熟生流及第二相增
T43n1829_p0196a23║盛長養流，前文色是處寬長養，非心故。
T43n1829_p0196a24║論云「又諸聲界亦有異熟，非聲」者，太師云：以
T43n1829_p0196a25║聲種子恒相續故，聲界是異熟；現行間斷滅
T43n1829_p0196a26║故，不名異熟。景師云：七處發聲，七處名聲
T43n1829_p0196a27║界，是異熟。今應不然，七處是七異熟也，以二
T43n1829_p0196a28║十二根中諸根種子皆是異熟。此中聲亦准
T43n1829_p0196a29║知，如前卷解。界者因也，即造聲四大是。此
T43n1829_p0196b01║大是異熟所生，聲非異熟，即當第三傳聲，聲
T43n1829_p0196b02║從報生故。
T43n1829_p0196b03║論解大造五因中，第四因云「持彼本量令不
T43n1829_p0196b04║損減」等者，此與上日光不相違，如《對法抄》會
T43n1829_p0196b05║及〈本地〉第三初。
T43n1829_p0196b06║論云「由三種思別故，色聲成善惡。一、加行思；二、
T43n1829_p0196b07║決定思；三、等起思」等者，此大乘中色聲唯無
T43n1829_p0196b08║記，此約何以有時得名表業，成表業善惡
T43n1829_p0196b09║耶？加行思者，謂遠欲起此事思；二、決定，必作
T43n1829_p0196b10║此事之思；三、等起思，即因等起，隣近剎那起
T43n1829_p0196b11║心。令隨成善惡，必依等起思，是上品思，故隨
T43n1829_p0196b12║此性；不依加行思及決定思，唯依上品故，前
T43n1829_p0196b13║二是下、中品。又前二品通見道思，見道思為
T43n1829_p0196b14║極遠加行方能發，非因等起發業，廣如《俱舍
T43n1829_p0196b15║論》第十三等業思說。此第三上品思是修道，
T43n1829_p0196b16║別剎那等起思，亦有依此，如入無心定時，得
T43n1829_p0196b17║受戒故。此中，由三思發故，色聲成善惡表，此
T43n1829_p0196b18║據表善惡，非體是善惡也；餘香味等非此，
T43n1829_p0196b19║非三思發，所以不成善惡性。是此中意。此中
T43n1829_p0196b20║意，唯答色聲善惡所以，不答香等無色所以。
T43n1829_p0196b21║《成業論》廣解。即色聲加行業引成善等，非彼
T43n1829_p0196b22║業是善等，以作用業故。
T43n1829_p0196b23║論云「問：依止聚色，有運動」等者，以正量部別
T43n1829_p0196b24║有行動，薩婆多離聚色外，有業性是動，今此
T43n1829_p0196b25║問之，以大乘中即舉足移轉時名動故。此一
T43n1829_p0196b26║問答總言。第二問下，別釋上總義，生、不生、滅、
T43n1829_p0196b27║不滅四義皆失。若言生而有動，便越剎那相，
T43n1829_p0196b28║夫行動者，從此至彼，名為動。由聚色生已方
T43n1829_p0196b29║有動，動雖多時，即越剎那剎那滅義。彼宗雖
T43n1829_p0196c01║動，色亦不剎那滅，然違緣真及違理生，如燈
T43n1829_p0196c02║焰等。若不生有動，如兔角等，便應不動。「若
T43n1829_p0196c03║言滅者，應與餘等」者，以動滅故動得者，聚色
T43n1829_p0196c04║有滅，應即是動。今例動應與餘聚色等。今立
T43n1829_p0196c05║量云：汝所言動應實無動，以有滅故，如餘貪
T43n1829_p0196c06║等。又應云：由色故，滅方有動者，燈焰有滅，亦
T43n1829_p0196c07║應有滅，故言餘等。「若言不滅，便越行相」者，以
T43n1829_p0196c08║諸法行要剎那滅，今既不滅，即越行相。又於
T43n1829_p0196c09║異處生起因緣分明可得，云何而言不滅？
T43n1829_p0196c10║論云「復次，一切色蘊當言皆是剎那滅性」等
T43n1829_p0196c11║者，下更有釋：第一、舉正義，言任運滅，異正量
T43n1829_p0196c12║師計等；二、正非邪執生滅因緣，如薩婆多火
T43n1829_p0196c13║為滅薪緣，亦為生薪緣，此中破之。又不應謂
T43n1829_p0196c14║能生因即是滅因，生滅相異故，因不可同。此
T43n1829_p0196c15║中有量：若轉言生滅相違，生因非滅因；住滅
T43n1829_p0196c16║不相返，住因即滅因。今破云：又法若停住，可
T43n1829_p0196c17║待滅緣方滅，而不任運滅。住既無因，何能待
T43n1829_p0196c18║滅緣？以任運滅故，故知諸行不待緣滅。此住
T43n1829_p0196c19║無因有量。上來總非訖。外乃救云：現見火為
T43n1829_p0196c20║薪滅緣，如何滅無緣？今牒之云：若謂火等是
T43n1829_p0196c21║滅壞因，不應正道。以若火不滅，有法可為滅
T43n1829_p0196c22║因，火既與薪俱生俱滅，如何火等為薪滅緣？
T43n1829_p0196c23║伏難云：若爾，火等於薪復何所作？又俱生滅
T43n1829_p0196c24║何妨為因？今云：唯能為彼變異後法生緣，訖
T43n1829_p0196c25║於薪作用；非為滅緣，是薪作用。如《顯揚》日、光、
T43n1829_p0196c26║雪、酢。《俱舍》大同此。外人既見此徵，不計火為
T43n1829_p0196c27║滅緣，乃云滅相為法滅因。今非云「又謂壞滅
T43n1829_p0196c28║是壞滅因」等者，若滅相為滅因，如火等與薪
T43n1829_p0196c29║俱滅，故不得為緣，此亦應爾。生滅不同，若
T43n1829_p0197a01║彼體生時即有滅相，便成相續斷壞過失。以
T43n1829_p0197a02║諸法體無滅相故，諸生時即有滅故，法應不
T43n1829_p0197a03║生，不生故，無斷壞。又滅相即自性是滅壞
T43n1829_p0197a04║法，而能為因滅諸法者，不然。若救之云：法滅
T43n1829_p0197a05║唯是無，滅相自性別有者。離彼法外別有滅，
T43n1829_p0197a06║不可得故，不應理。若別救云：別有滅小相小
T43n1829_p0197a07║滅相者，離彼大滅相法外，而更有小滅壞自
T43n1829_p0197a08║性者，不可得故，不應理。又解：以法任運自滅，
T43n1829_p0197a09║無別滅相，而言法外別有滅相，畢竟不可得
T43n1829_p0197a10║故，不應道理。前解為勝。外人既雖見滅相自
T43n1829_p0197a11║性是滅壞，不能為滅緣，為復云滅相自性滅
T43n1829_p0197a12║壞，不能獨為滅因者，火等為助伴方能滅。今
T43n1829_p0197a13║論主於心、心所任運滅中，更無物為助緣故
T43n1829_p0197a14║滅，如何乃言色等中火為滅緣？外人伏救云：
T43n1829_p0197a15║心、心所生及色生時，各有別別功能，如何以
T43n1829_p0197a16║心、心所例其色法？心、心所亦不待助伴方能
T43n1829_p0197a17║滅。今論主云：此差別功能不可得，徒虛有
T43n1829_p0197a18║言而無法體，不應道理。以上皆應有量。若謂
T43n1829_p0197a19║二種於一處所有滅功能，即應二種俱於二
T43n1829_p0197a20║處有滅功能，或無功能，有過失故者。此意上
T43n1829_p0197a21║來以滅相為正滅因，火為助伴。今牒之云：若
T43n1829_p0197a22║謂滅相、火等二種於一法處所總而言之有
T43n1829_p0197a23║滅功能故，即應二種俱於兩分有滅功能，或
T43n1829_p0197a24║無功能。火為助伴，滅緣是有，何能不能為正
T43n1829_p0197a25║滅因？故無功能相亦如是，有正滅功能，無助
T43n1829_p0197a26║滅功。以此二望法皆是滅緣。以火例滅相，應
T43n1829_p0197a27║成正滅因，以滅相例火，應正助滅緣，皆是法
T43n1829_p0197a28║滅緣故。二種既皆不成，故知不得以火等為
T43n1829_p0197a29║助，滅相為正滅。又如太師別抄，不能煩解。下
T43n1829_p0197b01║諸文雖有四，上來總是相乘義來分四。
T43n1829_p0197b02║論云「復次，一切色當言皆剎那乃至現可得
T43n1829_p0197b03║故」者，大乘立諸法若生遇，唯生時無能住義，
T43n1829_p0197b04║是故纔生尋即滅壞，如燈光及心、心法等，現
T43n1829_p0197b05║可得故。如正量部等，立內色身及命根等，初
T43n1829_p0197b06║受生時名生，後死時名滅，於是中間恒住，不
T43n1829_p0197b07║經剎那生滅。若世界等，劫初名生，劫壞名滅，
T43n1829_p0197b08║於中住劫等，亦不經生滅。大乘今欲破彼，故
T43n1829_p0197b09║言纔生即滅也。然彼正量等，亦許燈光電等
T43n1829_p0197b10║及心、心所法皆剎那生滅，今舉此共所許事
T43n1829_p0197b11║為證，故言現可得故。應立量云：眼等諸色，纔
T43n1829_p0197b12║生即滅，是有為故，如心、心法及燈光等。
T43n1829_p0197b13║論云「又不應謂能生之因即是滅因，其相異故」
T43n1829_p0197b14║者，如薩婆多部，立生滅皆有其因，然即以生
T43n1829_p0197b15║因亦是滅因。今大乘及經部等，唯生有因，滅
T43n1829_p0197b16║即無因，是故生已更無因故，尋即滅壞。然薩
T43n1829_p0197b17║婆多以其比量立道理成立滅亦有因，立比
T43n1829_p0197b18║量云：滅必有因，是有為故，猶如生相。又破大
T43n1829_p0197b19║乘及經部師云：滅若無因，應非有為，以無因
T43n1829_p0197b20║故，猶如虛空。此是遮比量也。今大乘等破
T43n1829_p0197b21║云：汝立滅若有因，後應更滅，以有因故，猶如
T43n1829_p0197b22║生相。又立量成立滅不由因，後不滅故，猶如
T43n1829_p0197b23║虛空。本比量也。亦即更破云：汝有因之滅，應
T43n1829_p0197b24║非是滅，以有因故，等是有為故因，猶如生相。
T43n1829_p0197b25║若爾，汝以有為故因，乃與有法自相相違也。
T43n1829_p0197b26║又汝立生滅兩相同共一因，我今難汝：今應
T43n1829_p0197b27║生滅兩相不同一因，其相異故，如苦樂等，
T43n1829_p0197b28║或善惡，或色心等。此一比量正當此文，本比
T43n1829_p0197b29║量也。然此比量有不定之過。何者？且大乘亦
T43n1829_p0197c01║許一想數得與心王為因，亦得自所變色為
T43n1829_p0197c02║因；小乘亦許即此想數不遮色生，亦不遮心
T43n1829_p0197c03║生，即是一因能生心色。若爾，為如色心，其相
T43n1829_p0197c04║異故，即同一因？為如善惡，其相異故，不同一
T43n1829_p0197c05║因？并須曰此據因緣說者，如賴耶中一色種
T43n1829_p0197c06║子能生現行色，亦能生自類種子，而得言色
T43n1829_p0197c07║與種子其相亦異，然此一種能生色非色法
T43n1829_p0197c08║俱是因緣。約此亦有不定過，亦可更以比量
T43n1829_p0197c09║破生滅兩相其有一因。應立量：汝有因之滅，
T43n1829_p0197c10║應非是滅，以不異生故，猶如其生。應更覆量
T43n1829_p0197c11║破之。
T43n1829_p0197c12║論云「又法生已，餘停住因不可得故」者，此破
T43n1829_p0197c13║正量部師立眼根等色一期停住，不經生滅。
T43n1829_p0197c14║應量破云：眼等諸色離剎那住外無別住因
T43n1829_p0197c15║（宗），是有為故，有生滅故（因），猶如燈電及心、心
T43n1829_p0197c16║所（喻）。本比量也。亦可更以比量破云：眼等諸
T43n1829_p0197c17║色應非久住，所餘久住所不攝故，如燈電等；
T43n1829_p0197c18║若是久住，定所餘久住所攝，猶如虛空。又量
T43n1829_p0197c19║天：眼等諸色無久住因，眼等燈等之中隨一
T43n1829_p0197c20║攝故，猶如燈等；若久住者，定非眼等燈等之
T43n1829_p0197c21║中隨一所攝，如虛空等異喻。
T43n1829_p0197c22║論云「是故當知」等下，結可知也。
T43n1829_p0197c23║論云「若謂火等」等者，謂薩婆多救滅亦有因，
T43n1829_p0197c24║如因火故，薪等方滅，此即火滅因。作此救者，
T43n1829_p0197c25║亦不應道理。言「由彼與彼」等者，言此火與薪
T43n1829_p0197c26║既俱生滅，不可與滅為因。如火與薪俱生，即
T43n1829_p0197c27║火非生因，既與薪俱滅，何得與滅為因？若言
T43n1829_p0197c28║火與滅為因者，火既薪俱生，生即應滅。
T43n1829_p0197c29║論云「現可得故」者，現見薪為火依，火不能滅，
T43n1829_p0198a01║何得將火為薪滅之因耶？　「變異生緣，說有作
T43n1829_p0198a02║用」等者，但此火為薪之變異生因。　問：若火
T43n1829_p0198a03║非滅因者，即此火所依之薪，為亦名薪，為從
T43n1829_p0198a04║本為名為薪耶？若今名薪者，薪若未為變，可
T43n1829_p0198a05║得名薪，既已為火之所變，即是異者，應不名
T43n1829_p0198a06║薪，何得言火與薪俱生俱滅耶？若從本名薪
T43n1829_p0198a07║者，此即所燒之薪，實非是薪，云何而言火與
T43n1829_p0198a08║彼能為變異生緣耶？若言此初剎那火但與
T43n1829_p0198a09║後念等為變異緣，不與初念火所依為變異
T43n1829_p0198a10║緣者，若爾，初念之火應不燒薪，後念之煨常
T43n1829_p0198a11║應生火，以所依非是薪故。答：此中，外人約世
T43n1829_p0198a12║人共所知火能燒於薪為滅之因，今論主返
T43n1829_p0198a13║以共所知火以為解釋，如世間人皆知別於
T43n1829_p0198a14║餘處將火以燒彼薪。論主云：將火燒薪但能
T43n1829_p0198a15║與彼薪為變異之因。何者？如世人共知薪有
T43n1829_p0198a16║故火有，則是與薪俱生；薪無故火無，得知與
T43n1829_p0198a17║薪俱滅。又世人共知薪由火故，則有煨燼之
T43n1829_p0198a18║變。論主但約世俗道理以通此救。若約大乘
T43n1829_p0198a19║實理，火等諸法纔生即滅，無有將火能燒彼
T43n1829_p0198a20║物，但由外火為緣，引起自心所燒變異之相。
T43n1829_p0198a21║故初念火後纔生，即時變異為所燒相，不
T43n1829_p0198a22║得言初念火為緣，故與後念變異為生緣也。
T43n1829_p0198a23║論云「又諸壞滅乃至過失」者，此破薩婆多義。
T43n1829_p0198a24║彼立四相中，滅相是色等滅因，然彼復立未
T43n1829_p0198a25║來色等生時，雖生相用，仍至滅相體隨。今論
T43n1829_p0198a26║主約生時得有滅故，大可以滅為色等滅因，
T43n1829_p0198a27║故言生俱不應理也。應立量云：未來滅相應
T43n1829_p0198a28║當有因，汝許已有體故，猶如生相。問：如汝無
T43n1829_p0198a29║為亦已有體，有何等用？此已有體因，為如無
T43n1829_p0198b01║為已有體故無用，為如生相已有體故即有
T43n1829_p0198b02║用耶？解云：薩婆多立三世名，自然不攝無為
T43n1829_p0198b03║也。何者？未來世名已有，現在世名正有，過去
T43n1829_p0198b04║名將有。但言已有體因，則簡非無為故，不可
T43n1829_p0198b05║將無為為不定過，亦不可將現在法為不定
T43n1829_p0198b06║過也。復應立量云：汝未來生相應當無用，未
T43n1829_p0198b07║來攝故，猶如滅相。此比量與前比量因互用
T43n1829_p0198b08║皆得也。
T43n1829_p0198b09║論云「論由依處故，或由相」等，此中名下次第
T43n1829_p0198b10║廣釋，至卷末是，如〈本地〉第三卷。此中色根諸
T43n1829_p0198b11║不壞，謂由二因，由羸損等，如〈本地〉第三翻根
T43n1829_p0198b12║不壞。此中有障非遠，勘〈本地〉第三，然彼有四
T43n1829_p0198b13║障有四種，與耳等根不同多少。　「又於一眼
T43n1829_p0198b14║雖闇障色，名現前」等者，謂蝙蝠、鵂鶹等眼根
T43n1829_p0198b15║中有障，如頗胝迦中亦見物等，以明故。　「若
T43n1829_p0198b16║聖慧眼，一切種色皆是前」者，此中即非五眼
T43n1829_p0198b17║中慧眼，此是彼五眼中法眼，聖者以慧為道
T43n1829_p0198b18║首，故言聖慧眼也。
T43n1829_p0198b19║六種所行性，〈本地分〉中第三卷列名未解，此
T43n1829_p0198b20║即說前文云依處故，相、方故，時故，明了、不明
T43n1829_p0198b21║了。以實色名明了，不實名不明了。全分等實，
T43n1829_p0198b22║謂青等明了；不實，謂長等假之不明了。作意
T43n1829_p0198b23║正起中，第三卷〈本地〉由四因，欲力、念力等。依
T43n1829_p0198b24║欲界身發起色界大種，此色為是第八緣不
T43n1829_p0198b25║緣等，如第一〈決擇〉抄解。此中，護月義順護法，
T43n1829_p0198b26║雖解見分依界繫，相分色界故，准種子時，亦
T43n1829_p0198b27║得何妨？
T43n1829_p0198b28║第五十五卷
T43n1829_p0198b29║論云「又如是言：由一淨心等，乃至當知此中
T43n1829_p0198c01║依轉所攝相續心，由世俗道，名發一心」者，此
T43n1829_p0198c02║中據緣事竟，隨多少剎那量名為一心，非
T43n1829_p0198c03║唯一剎那心名一心，是此中意也。此即如〈本
T43n1829_p0198c04║地〉第三卷云：起一心，若眾多心等是。
T43n1829_p0198c05║論解有分別心、無分別心，同緣現在不中云
T43n1829_p0198c06║「由三因故」等者，如《集量》、《理門論》云：五識唯現
T43n1829_p0198c07║量，同時意識亦爾。今此中五識雖明了現
T43n1829_p0198c08║量，不名有分別，不與尋伺等相應故；第六雖
T43n1829_p0198c09║與五同緣現量，名為分別，以與尋伺相應故。
T43n1829_p0198c10║若同緣現在，可得明了；若彼五識後意識，則
T43n1829_p0198c11║不明了，緣過去故，如緣百千劫事，則不明了。
T43n1829_p0198c12║如第五十一卷中破。今此第一因既言極明
T43n1829_p0198c13║了，故知緣現在故，得有明了，非五識有緣過
T43n1829_p0198c14║去復得明了。第二因與五同時，既於五境作
T43n1829_p0198c15║意，故知亦緣現在。第三因「二依資養故」者，
T43n1829_p0198c16║眼識有四依根，意識有五依根：四與眼同，第
T43n1829_p0198c17║五加自。此謂意識依自根及眼根二依資養，
T43n1829_p0198c18║方能緣現在；若唯依一自依，即緣境不明了。
T43n1829_p0198c19║此據散，非定境。因此依眼為門取境名資養，
T43n1829_p0198c20║非同眼識依根名資養。又如眼等善惡識起，
T43n1829_p0198c21║必由意引方得；由意資眼識故，得有善惡，方
T43n1829_p0198c22║知意眼同緣。
T43n1829_p0198c23║論解心是相應故染中，「說心生時，自性清淨」
T43n1829_p0198c24║者，此據非自性染名清淨，非無漏故清淨，如
T43n1829_p0198c25║《勝鬘經》中同。
T43n1829_p0198c26║論解三染惱中云「初二染惱唯欲界繫，最後
T43n1829_p0198c27║通三界繫」，初謂不善業；二謂憂苦，唯下界故，
T43n1829_p0198c28║若據果者，唯苦無憂；諸煩惱是第三，故通三
T43n1829_p0198c29║界。業中，出離及喜樂，此是出家，若出家法，即
T43n1829_p0199a01║是見道加行。
T43n1829_p0199a02║論解遍行、別境中，諸識諸門分別如古抄會、
T43n1829_p0199a03║《對法》等抄。此簡五遍行等，如第三〈本地分〉解。
T43n1829_p0199a04║論云「觸為何業？謂受、想、思所依為業」，如餘處
T43n1829_p0199a05║《對法》等唯是受依，何不言想、思等？此彼別者，
T43n1829_p0199a06║此據通論，皆依於觸，觸次作意後生故。若據
T43n1829_p0199a07║相隨轉，雖即唯受，此據此不為例耶。如《俱舍》
T43n1829_p0199a08║第一卷解。　「受為何業？愛生所依為業」，謂境
T43n1829_p0199a09║界等愛皆由受後方生。
T43n1829_p0199a10║論云「別境五由四境事生，謂所愛」等，「所愛」，謂
T43n1829_p0199a11║欲依；「決定」，謂勝解依；「串習」，謂念境；「觀察」，為二
T43n1829_p0199a12║依。如論。
T43n1829_p0199a13║論云「諸名所攝與心相應所餘蘊法，當言率爾
T43n1829_p0199a14║起耶？尋求耶？決定耶」等者，此中間意，謂諸心
T43n1829_p0199a15║所是不相應之餘蘊耶？此法為率爾心時起，
T43n1829_p0199a16║為乃至決定心時起？答云：隨心即起。此中何
T43n1829_p0199a17║故唯言前三心，不言第四、五？一云：略准亦在
T43n1829_p0199a18║問中。又前心性決定唯無記，遍行、別境、不定
T43n1829_p0199a19║四通三性。或有得俱起餘善、煩惱等，若起善
T43n1829_p0199a20║惡心，必與此法俱，此義決定。其遍行等不唯
T43n1829_p0199a21║一性決定故，此中唯問此故，故唯問前三心，
T43n1829_p0199a22║不問後二。此中，法師以諸門或位次起是何
T43n1829_p0199a23║心是，或亂生、不亂生，或通三性等，或隣次久
T43n1829_p0199a24║遠。如是義，如第一卷抄，思之可知。
T43n1829_p0199a25║論解心、心所差別名，言「何故名相應？答：由一
T43n1829_p0199a26║一事等、處等」等者，「事等」，謂體也，體皆一故，無
T43n1829_p0199a27║第二受等。　「處等」者，謂同於一境處轉故，又
T43n1829_p0199a28║依緣處等故。　「時等」者，同一剎那故。　「所作
T43n1829_p0199a29║等」者，同於一境行所作業故，知緣青者但為
T43n1829_p0199b01║青也，又善、惡、無記所作等。　「問：何故名有所
T43n1829_p0199b02║依？答：由一種類託眾所依差別轉故」等者，謂
T43n1829_p0199b03║心所等同一識種類託所依，如眼識依眼根，
T43n1829_p0199b04║俱時心所亦爾，餘准可知。外人既亦難解，為
T43n1829_p0199b05║伏難云：諸有為法誰無有依，何故心法等獨
T43n1829_p0199b06║得名耶？故論解云雖有為法無無依者，然非
T43n1829_p0199b07║此中所說依義。彼自分因皆非恒依故。又相
T43n1829_p0199b08║應共有法非恒依故，唯恒為依者為此中依
T43n1829_p0199b09║量故，眼根等是識等所有，名有依，非餘法。或
T43n1829_p0199b10║言所依者，即六識類託眾所依根，能依之識
T43n1829_p0199b11║得名有所依，故言恒依。此解為勝。
T43n1829_p0199b12║論云「何故不苦不樂望彼無明說互相對」等
T43n1829_p0199b13║者，謂由與諸受為助伴是捨受，一切煩惱為
T43n1829_p0199b14║助伴是無明，受於受為助伴，煩惱於煩惱為
T43n1829_p0199b15║助伴故，故互相對。又受與無明皆能為受、煩
T43n1829_p0199b16║惱為助伴，故二相對說。以此文證第四禪中，
T43n1829_p0199b17║捨受映正知支，不立為支也。
T43n1829_p0199b18║論云「云何建立四無色蘊為善、無記、性相」等
T43n1829_p0199b19║者，謂一切皆通三性，無有差別。有通不通
T43n1829_p0199b20║者，頌中有九門，如文可知。
T43n1829_p0199b21║論云「善法有六依處，謂決定等」下，解頌中第
T43n1829_p0199b22║三門相應中自辨。又初帙第三卷此善等非
T43n1829_p0199b23║一切耶，又下六十中云於十境生，勘與此不
T43n1829_p0199b24║同，至彼文自會。若在不定地，起善心時，必
T43n1829_p0199b25║與十數俱起；若在定地，必與十一俱，謂輕安
T43n1829_p0199b26║唯在定地起故。豈不與此相違耶？有義：據
T43n1829_p0199b27║實一切時在不定地，起善心必十；若在定，與
T43n1829_p0199b28║十一為正。此處等據增上時得名，非無餘者，
T43n1829_p0199b29║此不相違也。
T43n1829_p0199c01║論云「又諸善法或由加行力」等者，謂今身起
T43n1829_p0199c02║加行。　「由自性」等者，謂前身多串習此善，善
T43n1829_p0199c03║根增勝，不由加行串習，名自性力。　「田士力」
T43n1829_p0199c04║者，謂於功德田中起，如供養佛等。　「或由清
T43n1829_p0199c05║淨力」者，謂上二界所有善心，離欲染，體清淨。
T43n1829_p0199c06║離欲者，體清淨故，其善亦淨。又有學、無學所
T43n1829_p0199c07║有無漏善心，皆名清淨力。
T43n1829_p0199c08║論云「六、餘修所成」，謂前施、戒、修，修者四無量。
T43n1829_p0199c09║今此唯取勝慧，是彼四無量修餘故。無漏定
T43n1829_p0199c10║慧，名簡擇所成事。「攝有情」是大悲。
T43n1829_p0199c11║論云「或有一種善，或有十種善」等者，謂：一、善
T43n1829_p0199c12║總由無量義故，除不善，名善；二、生得、加行等；
T43n1829_p0199c13║三、謂自性、相應、等起；乃至中十。此善業道等
T43n1829_p0199c14║五種十善增數門，如〈本地〉第三。　「或有對治
T43n1829_p0199c15║雜染故」者，謂無間道。　「或有雜染靜息故」者，
T43n1829_p0199c16║謂解脫道。或前無漏，後有漏道。　「或有相續
T43n1829_p0199c17║清淨」者，律儀戒、善生二准知，或無學所依身
T43n1829_p0199c18║清淨故也。
T43n1829_p0199c19║論云「能盡生為上首所有眾苦」者，言此善能
T43n1829_p0199c20║盡生為上首諸苦耶。又上首苦，謂八苦中生
T43n1829_p0199c21║苦為上首，善能盡生苦故，名盡生上首苦。又
T43n1829_p0199c22║以生苦為初上首，所有八苦並盡。
T43n1829_p0199c23║論云諸善對治有十五種中，「所欲趣纏對治」
T43n1829_p0199c24║者，謂貪品所有；「非所欲趣」，謂瞋品所有。又如
T43n1829_p0199c25║下文，初是人天可樂，非所欲是三惡趣、煩惱
T43n1829_p0199c26║二種現行耶。隨眠，即二種種子。「散亂」，定心治。
T43n1829_p0199c27║「諫誨」是能治，諫令不造惡故；令惡羸劣，名劣
T43n1829_p0199c28║對治。「制伏」等，上四名損現行。
T43n1829_p0199c29║論言煩惱有六依處，如下六煩惱次第配之。
T43n1829_p0200a01║如餘論文，即非此次第，既配已，尋文可知。
T43n1829_p0200a02║論解煩惱相應中，「無明與一切相應疑都無」
T43n1829_p0200a03║者，如《對法》第六嗔不與貪、慢、見相應，不言
T43n1829_p0200a04║嗔不與癡相應。又解嗔已，云如嗔，疑亦爾，故
T43n1829_p0200a05║知彼文嗔與疑相應。此中非一切者，此據多
T43n1829_p0200a06║分；彼據久疑不已生嗔，與疑相應。此論據初
T43n1829_p0200a07║時，彼論據後時。此論據麁相，所以不相應；彼
T43n1829_p0200a08║論據細相，所以得相應。彼論據真實理門，此
T43n1829_p0200a09║中貪、嗔相返不相應。貪餘相應，彼論同之。此
T43n1829_p0200a10║論瞋與慢、見相應，《對法》不許，謂瞋不與慢、見
T43n1829_p0200a11║相應。此論據真實理門，彼論隨順理門。又彼
T43n1829_p0200a12║據憎恚相語，故彼論云：若於此事起憎恚，即
T43n1829_p0200a13║不於此生高舉及能推求，故不得相應。然此
T43n1829_p0200a14║論據細實理，行相若慢，彼時推求，故。不得相
T43n1829_p0200a15║應。然此論據細實理行相。若慢彼時。推求彼
T43n1829_p0200a16║時容憎恚，故得相應。然此據大乘，理語無違。
T43n1829_p0200a17║又解：此文就彼貪言，如貪，嗔亦爾，謂嗔不與
T43n1829_p0200a18║慢、見等相應等言亦爾，不亦其貪與慢、見相
T43n1829_p0200a19║應，但亦嗔不與貪相應。此論云染愛，憎恚亦
T43n1829_p0200a20║爾者，不以嗔，亦貪得與慢相應。如貪不與嗔
T43n1829_p0200a21║相應，亦嗔不與貪相應，如彼論同，即嗔不與
T43n1829_p0200a22║慢、見相應也。然前解為勝，餘文同此。然此中
T43n1829_p0200a23║貪、嗔性相返，違順不相應。違順而相違，樂罪
T43n1829_p0200a24║嗔同起，樂通欣戚，不同貪、嗔。如下五十八云：
T43n1829_p0200a25║五見互不相應，自性不相應故。貪、恚、慢、疑更
T43n1829_p0200a26║相違故，互不相應，并出所以，即此三處文不
T43n1829_p0200a27║同。彼據行相麁隨轉理門，亦不相違。
T43n1829_p0200a28║論云「安足處所煩惱」者，謂年十五以去根熟
T43n1829_p0200a29║者，性多上品。　「非處加行煩惱」者，謂非可起
T43n1829_p0200b01║煩惱處，是不可起加行處而起煩惱也，即於
T43n1829_p0200b02║三寶所所起諸煩惱，性多上品。
T43n1829_p0200b03║論解貪中云「謂於己受用過去境界」，謂過去
T43n1829_p0200b04║上妙境界。覆心義勝，故名蓋貪，蓋與覆義相
T43n1829_p0200b05║同也。有無有愛，即常斷二見貪也。
T43n1829_p0200b06║論云「嗔事有十種等，乃至依前六事，立九惱
T43n1829_p0200b07║事」者，謂以三世歷前三種，一一世中皆有己
T43n1829_p0200b08║身、怨、親三種，故三世合有九惱害。　「緣彼一切
T43n1829_p0200b09║嗔，皆名有情嗔，餘名境界嗔。若不忍為先，亦
T43n1829_p0200b10║有情嗔，若宿習嗔，若見嗔」者，謂前六種應非
T43n1829_p0200b11║總害事者，唯緣有情起故，名緣彼一切，皆名
T43n1829_p0200b12║有情嗔；下之四種正起嗔時，皆於境界上起。
T43n1829_p0200b13║以但緣有情起嗔，即前六種攝盡故，故餘皆
T43n1829_p0200b14║境界嗔。其下四種中，除嫉妬，餘若先不忍
T43n1829_p0200b15║有情，而於境界起嗔，名有情嗔；由先不忍故，
T43n1829_p0200b16║亦名宿習嗔，及名見嗔。其嫉妬所以不論者，
T43n1829_p0200b17║以緣境界生，謂先要緣或名聞利養乃至種
T43n1829_p0200b18║族等事境生嗔故，非此中論。又前六九惱害
T43n1829_p0200b19║總名有情，除此以外，緣山河大地起嗔，名第
T43n1829_p0200b20║七、境界嗔。緣第八、嫉妬事生，即名聞等，亦有
T43n1829_p0200b21║情嗔攝；此中串習境見故，亦是見嗔。不然，第
T43n1829_p0200b22║九、宿習通餘九。此十中有三位：七是有情嗔，
T43n1829_p0200b23║一是境界嗔，一是見嗔，宿習通三種。
T43n1829_p0200b24║論解無明中，依於七事，起七無知，或復十九，
T43n1829_p0200b25║其七初門起三無知，謂三世無知。第二事亦
T43n1829_p0200b26║三，謂內六處我、外處及俱，計為我。於第三事
T43n1829_p0200b27║亦三，謂於業一、報二及俱三種無知。由迷業
T43n1829_p0200b28║故，起作者無知；由迷報故，起受者無知；由俱
T43n1829_p0200b29║故，起無因惡因無知。此與第九〈本地〉別。第四
T43n1829_p0200c01║事有三，謂三寶。第五事有四，謂四諦。第六事
T43n1829_p0200c02║有二，謂迷雜染因故，計作者、受者、士夫等；迷
T43n1829_p0200c03║愚故，諸行為受者等清淨之想，而起欲解行。
T43n1829_p0200c04║第七有一，謂六觸處如實通達增上慢。如文
T43n1829_p0200c05║故，有十九也。別分為十九，如文謂有七無知
T43n1829_p0200c06║境界等故。勘第九卷〈本地〉，具有七無知、十九
T43n1829_p0200c07║無知相攝等。
T43n1829_p0200c08║論云「見依二事」，初增益事有四，除邪見等，次
T43n1829_p0200c09║第配之，謂身、邊、見、戒等。第三名增上生。　「方
T43n1829_p0200c10║便增益」者，謂計上界生為增上生，見取是彼
T43n1829_p0200c11║方便也。計無想定等為涅槃，戒取為彼方便
T43n1829_p0200c12║也。大乘中計身語惡戒，如計猪雞等戒名戒，
T43n1829_p0200c13║非勝見計勝見，緣見生故名見取，不同小論。
T43n1829_p0200c14║　「損減事有四」者，謗因中云「謂無施與等乃
T43n1829_p0200c15║至無妙行、惡行」等者，如《對法》，此中有五，謂施
T43n1829_p0200c16║與、愛樂、祠祀、妙行、惡行也。　謗果中同。謗作
T43n1829_p0200c17║用中，《對法》云：謂無此世間，無彼世間，無母無
T43n1829_p0200c18║父，無化生有情，名謗作用。此中有三結文，謂
T43n1829_p0200c19║謗異世往來作用，即此彼世間；二、謂任持種
T43n1829_p0200c20║子作用，即父母；三、謗相續作用，即此中化生
T43n1829_p0200c21║有情故。　此論解士夫用有四中云「一、往來；
T43n1829_p0200c22║二、持藏胎」等，此論文開父母為二也，彼為一。
T43n1829_p0200c23║依二見生六十二見，如《對法》會，《長阿含》、《梵網》
T43n1829_p0200c24║等說，〈本地〉第八等。
T43n1829_p0200c25║論云「煩惱差別有十五種」者，如前善中十五
T43n1829_p0200c26║種次第配之，皆依一增上義立名，非剋體。
T43n1829_p0200c27║如內門名厭患，見道名持，修道名遠分等道。
T43n1829_p0200c28║論云隨煩惱相應中，如別抄云不信、懈怠、放
T43n1829_p0200c29║逸、忘念、散亂、惡慧六，與一切染污心相應，《對
T43n1829_p0201a01║法》第六云惛沈、掉舉、不信、懈怠、放逸五，於一
T43n1829_p0201a02║切染污品中恒共相應，如此論下五十八文
T43n1829_p0201a03║云，依今下文，更如惛沈、掉舉、邪欲、邪勝解為
T43n1829_p0201a04║十，與一切染心俱起。何以此三相違者？且一
T43n1829_p0201a05║釋云：此五十五文與《對法》五六及下十種不
T43n1829_p0201a06║同者，今此文據信等五根及善中翻來者，即
T43n1829_p0201a07║說相應，所以不信等五及放逸六說染品俱。
T43n1829_p0201a08║其沈、掉二法雖恒通有障之定慧，生麁相相
T43n1829_p0201a09║違法，沈下掉高故，非善中翻來。故此文有六，
T43n1829_p0201a10║三同《對法》，三不同之，無彼沈、掉。其下文十中，
T43n1829_p0201a11║邪欲、邪勝解據別境中一分來故，所以此處
T43n1829_p0201a12║不論。此處唯二十隨惑，無欲、解故。　若爾，何
T43n1829_p0201a13║故言妄念、散亂、惡慧三法與諸心俱？此別境
T43n1829_p0201a14║故。答曰：此通別境分，應亦是癡退本分，故下
T43n1829_p0201a15║文云妄念、散亂、惡慧是癡分故，所以亦說相
T43n1829_p0201a16║應。　若爾，即下文覆、誑、諂、眠、惡作是癡分故，
T43n1829_p0201a17║何不說相應？義曰：分別境生故，此要別緣污
T43n1829_p0201a18║境生故，不說俱起。欲、解亦爾，有二分俱，此中
T43n1829_p0201a19║不論故，所以全無欲、解是。此中唯六意，《對法》
T43n1829_p0201a20║五者，不信等三同此論釋。然沈、掉二法，麁細
T43n1829_p0201a21║相相違，此論不說；《對法》約定慧俱起，所障同
T43n1829_p0201a22║時，故其細能障，亦體得同時生，所以說其沈、
T43n1829_p0201a23║掉。然彼妄念、散亂、惡慧三法，彼論是別境分
T43n1829_p0201a24║故，所以彼論不說。彼論又無邪欲、邪勝解故，
T43n1829_p0201a25║唯立二十隨惑。所以無欲、解二法，唯二十者，
T43n1829_p0201a26║如前已會。此上一釋若染心俱，如後文十法
T43n1829_p0201a27║為定，由前義故，所以諸論或六或五。又解：下
T43n1829_p0201a28║文雖言與十法俱，未必即一切俱，如何等？欲
T43n1829_p0201a29║緣希於未來，念緣串習過去，如何二法可得
T43n1829_p0201b01║並生？沈相惛下，掉相舉高，二法相違，如何並
T43n1829_p0201b02║生？欲、解、沈、掉四法既不得齊生，據此處云唯
T43n1829_p0201b03║六為勝，要必並生故。《雜集》亦爾，未必並生，
T43n1829_p0201b04║所障定慧同時沈、掉說俱時起，所翻善染既
T43n1829_p0201b05║並不信等三法說俱所障，所翻現俱所以，故
T43n1829_p0201b06║說五法，其實未必並生。此六文為定，餘十、
T43n1829_p0201b07║五者，各據別義。此會為勝。眠、惡作等，亦善、不
T43n1829_p0201b08║善三性相應者，此通三性故，是癡分者，纏中
T43n1829_p0201b09║說故，唯不善性是說癡分。餘不相應者，如前
T43n1829_p0201b10║忿、恨緣共住事生起，不相應耶？義曰：事境雖
T43n1829_p0201b11║同，然過現別起，乃至餘一切如所應。此等如
T43n1829_p0201b12║五十八二處起隨惱等。此文大別，勘之。
T43n1829_p0201b13║論解隨惑假實中云「無慚、無愧、不信、懈怠四
T43n1829_p0201b14║法是實有」者，如《對法》忿等皆是假有，何以相
T43n1829_p0201b15║違者？一釋云：彼據總言，故云忿等皆假；此據
T43n1829_p0201b16║實論，故此四法實也。又假有多端，或無體名
T43n1829_p0201b17║假，如忿等；或有體，別從種生，要相依貪、嗔等
T43n1829_p0201b18║法起名假，如此無慚等。彼論據相依而起，故
T43n1829_p0201b19║在假門，此論據別有種義故。此應有難：謂無
T43n1829_p0201b20║慚、愧二，一切不善心有，稍可爾；不信等亦翻
T43n1829_p0201b21║善中來，如何不信、懈怠是實？豈以翻善中來
T43n1829_p0201b22║是實有耶？其別境等中來，何以非實？義曰：如
T43n1829_p0201b23║此其別境等法通三性，此中雖有染污、不善
T43n1829_p0201b24║等隨煩惱，仍是別境等中不善性。其此善中
T43n1829_p0201b25║信，隨中邪信，善中精進，及懈怠隨惑，是何者
T43n1829_p0201b26║一分？故知翻善來者皆是實有。若爾，放逸如
T43n1829_p0201b27║何通？義曰：放逸，根本善中尚假，何況不善中
T43n1829_p0201b28║放逸？
T43n1829_p0201b29║論云「尋、伺二種發語言心加行分」者，此能發
T43n1829_p0201c01║語言謂思數，此是思之一分，故名發語言心
T43n1829_p0201c02║加行分耶。如《對法》，名推度、不推度位。此中如
T43n1829_p0201c03║《對法》，應是貪等分中，應有相違。勘之西方，更
T43n1829_p0201c04║有異立有實者，此中法師不云，如《對法》及古
T43n1829_p0201c05║抄，尋之如別抄。
T43n1829_p0201c06║論解諸無記中云「謂業所引生」者，異熟無記。
T43n1829_p0201c07║生已，「若行住」者，威儀也。「若養命」，工巧也。依此
T43n1829_p0201c08║活命，名養命。「三摩地差別」，謂變化心。有異熟
T43n1829_p0201c09║生化心，通三性，非此中收，但是初門異熟無
T43n1829_p0201c10║記中收。據實，論四皆通三性。若異熟生，據總
T43n1829_p0201c11║報為論，故云異熟生蘊；下三種有相簡異，
T43n1829_p0201c12║故云「若中庸」等言簡之。
T43n1829_p0201c13║論無記中云「謂威儀、工巧，或於一時展轉相
T43n1829_p0201c14║應」者，如下假實中云無記心於異熟生心上
T43n1829_p0201c15║假施設有，故此三無記不說與異熟心相應
T43n1829_p0201c16║耶？此中有義：若威儀、工巧，一心發二境，若異
T43n1829_p0201c17║熟等心施設三無記即不如是，不相違也。
T43n1829_p0201c18║論解假實中云「如別抄於異熟所攝諸蘊」者，
T43n1829_p0201c19║謂同時心、心所法等，即如第八同時數等。「及
T43n1829_p0201c20║心加行差別中而施設」者，謂異熟心任運生
T43n1829_p0201c21║法，非別加行；若三無記，加行心發，故言心加
T43n1829_p0201c22║行。於異熟生心上假施設故，故是假有。　問
T43n1829_p0201c23║曰：若爾，即無記心非別有體，有異熟生心是
T43n1829_p0201c24║任運，此亦是無記、是加行，云何於上假施設
T43n1829_p0201c25║耶？以是一名言種子類故，所以餘三假離異
T43n1829_p0201c26║熟名言種子外，餘三無記心無別種生，威儀
T43n1829_p0201c27║等四塵於異熟五塵上施設故言假故。又身
T43n1829_p0201c28║業中，有香等非身業體，何故威儀等中，有四
T43n1829_p0201c29║塵乃至皆彼體耶？義曰：若身名有表，唯色可
T43n1829_p0202a01║然，香等無表示；色非相明利，香等闇昧，故非
T43n1829_p0202a02║也。其威儀界中皆心引生，非如身業俱有香
T43n1829_p0202a03║等非心引生，不為例也。謂解大義曰：菩薩、如
T43n1829_p0202a04║來各為一，俱有利者之善，餘三人各二，即三
T43n1829_p0202a05║人各二為六，菩薩、佛各力一，故八也。　變化
T43n1829_p0202a06║差別中云異生、聲聞、獨覺、菩薩、如來差別故，
T43n1829_p0202a07║為嬉戲、為利他，身語變化差別故，有八種者，
T43n1829_p0202a08║即合獨覺、聲聞為一，以變化業等起，無非餘
T43n1829_p0202a09║故四。又開此為二，合菩薩、佛為一，以因果雖
T43n1829_p0202a10║異，行相等故。此四人中皆有二種，故成八也。
T43n1829_p0202a11║何者為二？一、如論為嬉戲故變化；二、為利他
T43n1829_p0202a12║故化。雖有善、無記不同，而皆變化，故成八種。
T43n1829_p0202a13║又化不為心，以心非化可作故，唯身、語可化。
T43n1829_p0202a14║此四人皆有化身、語，故分為八。若取初解者，
T43n1829_p0202a15║如何異生為善事化故，化心善也？若如後解
T43n1829_p0202a16║者，論云為嬉戲、為利他，意欲簡善、無記，殊分
T43n1829_p0202a17║為八，故不得以後解為勝也。如前解異生為
T43n1829_p0202a18║善化心，有何妨難？故取前解順其論文為勝
T43n1829_p0202a19║也。若爾，如來如何有無記心？故知後解身、語
T43n1829_p0202a20║為勝。嬉戲、利他不應分別不善、無記，但應言
T43n1829_p0202a21║由利他等故，皆有身、語。身、語為二。又八者，聲
T43n1829_p0202a22║聞、獨覺、菩薩各二，謂無記及善，如來唯善，異
T43n1829_p0202a23║生唯無記，故六。又異熟生，一向無記，據任運
T43n1829_p0202a24║酬因果也。　「二三可得」者，威儀、工巧通三性
T43n1829_p0202a25║也。　「一有二種」者，謂變化心通二性也。
T43n1829_p0202a26║論解於苦諦四行觀中云「謂欲對治四倒故，
T43n1829_p0202a27║謂初一行對治初一」者，謂苦除樂也；無常治
T43n1829_p0202a28║二，謂計身淨及心常也；後二行治一，謂空、無
T43n1829_p0202a29║我治計我也。又無常初一行治心常，苦治身
T43n1829_p0202b01║樂、淨及受樂倒也，餘同上。此與前卷中四倒
T43n1829_p0202b02║次第中別，何故苦行對治二耶？以見、戒取外
T43n1829_p0202b03║道執為勝淨因故，於上起貪故。前第八，此二
T43n1829_p0202b04║俱貪，為除此故，所以令一苦行除樂、淨，即見、
T43n1829_p0202b05║戒二取也。為治四境，集四行者，此總治，非別
T43n1829_p0202b06║治也。下道、滅二諦，如是准知。
T43n1829_p0202b07║論云「如〈聲聞地〉已說壞等十種行相」等者，如
T43n1829_p0202b08║〈聲聞地〉未說十行相，非此中辨。無所得之
T43n1829_p0202b09║法謂唯有根，唯有境界，此色蘊也；唯有彼所
T43n1829_p0202b10║生受，受蘊也；唯有彼所生心，識蘊也；唯有計
T43n1829_p0202b11║我我相及第七句言說戲論，想蘊也，以想起
T43n1829_p0202b12║妄計我時，最能妄取像故；唯有計我我見者，
T43n1829_p0202b13║此行蘊也。
T43n1829_p0202b14║論云「非唯變壞。已離憂者，雖復遇彼，不為害故」
T43n1829_p0202b15║者，謂樂受非唯變壞時名苦，即樂受變壞及
T43n1829_p0202b16║所生憂是壞苦故。故第三果以去離憂者，雖
T43n1829_p0202b17║遇彼變壞，不為損惱，以無憂故。故知壞苦通
T43n1829_p0202b18║於二種：一、樂受自性；二、樂受變壞時。是此中
T43n1829_p0202b19║意也。
T43n1829_p0202b20║論解七苦攝三苦中，初文與餘處同。第二復
T43n1829_p0202b21║次云初七，苦苦攝，世尊共了故。彼所治於淨
T43n1829_p0202b22║妙境所起貪等，是壞苦故引。雖是入變壞心，
T43n1829_p0202b23║即於境貪，彼此貪一，變壞乃名為苦。又言由
T43n1829_p0202b24║貪蓋故，領彼所生心諸憂苦，故憂苦即是壞
T43n1829_p0202b25║苦也。如前〈聲聞地〉亦有二釋，為不相違也。
T43n1829_p0202b26║論云「問：此中何行攝何苦」，即以八苦為行，攝
T43n1829_p0202b27║於四苦，如文次第配之。以苦名行者，以皆生
T43n1829_p0202b28║滅，非是通名。如是即以三苦攝四苦，准知集
T43n1829_p0202b29║諦四行。當知為生今果差別者，此現生非一
T43n1829_p0202c01║別生，又思文隱，別生稍難。
T43n1829_p0202c02║論云「復次，此十六行幾是空行」等者，此中并
T43n1829_p0202c03║《顯揚》、《對法》，有五文不同：一、空攝二，無願攝六，
T43n1829_p0202c04║無相攝四，道四行總不攝，如此文；一、空攝二，
T43n1829_p0202c05║無願攝六，無相攝八，滅、道行攝；三、空如《顯
T43n1829_p0202c06║揚》，餘同此處會之，如《對法抄》；四、准有下文以
T43n1829_p0202c07║十智攝三空：空攝八智，除世俗、他心；無願攝
T43n1829_p0202c08║六智；無相攝五智，空約斷惑，觀空無我通四
T43n1829_p0202c09║諦故；五、無願等約相見道十六行相攝可知，
T43n1829_p0202c10║至行處會六十九說。又解：准五法中，解脫門
T43n1829_p0202c11║言色等，如《對法》。即十六行義說並三解脫門，
T43n1829_p0202c12║有六文不同。
T43n1829_p0202c13║論云「問：要由無常想，能住無我想，何故此中先
T43n1829_p0202c14║說空行耶」等者，此問謂見道前，前為無常故
T43n1829_p0202c15║苦，苦故無我，無我故空，何故今說乃先空、無
T43n1829_p0202c16║常耶？答曰：若如見道以前，即如所說，無常為
T43n1829_p0202c17║初；若入真觀，無常不遍，一切真觀不作，唯作
T43n1829_p0202c18║空等；後入相見道，從前空次第乃至於無常
T43n1829_p0202c19║觀。見道以前，無常為初，入見道已，空行為初，
T43n1829_p0202c20║不相違也。如餘准道理。
T43n1829_p0202c21║論云「四諦說次第者，謂由此故苦，此最為初」
T43n1829_p0202c22║者，謂由逼迫故苦，苦諦為初；如集諦故苦，
T43n1829_p0202c23║以有因方有果故；由證滅故樂；如滅至樂故
T43n1829_p0202c24║道。餘可知也。
T43n1829_p0202c25║論云「道諦能成三義」者，即知苦、斷集、證滅三
T43n1829_p0202c26║義也。
T43n1829_p0202c27║論云「如是四諦為世俗諦，為勝義諦？答：勝義
T43n1829_p0202c28║諦」，此答意，其滅、道二諦乃是勝義；苦、集二
T43n1829_p0202c29║諦由彼苦相三受皆是行苦，一味苦故，是勝
T43n1829_p0203a01║義諦。若差別說，苦受是苦，餘集等非，自性差
T43n1829_p0203a02║別故，名世俗諦。是此中答意也。世俗諦如
T43n1829_p0203a03║七十四，有四種：一、世俗世俗諦，如說床坐、軍
T43n1829_p0203a04║林、瓶名世事；二、道理世俗，謂蘊、界、處等道理
T43n1829_p0203a05║世俗；三、證得世俗，謂四沙門果；四、勝義世
T43n1829_p0203a06║俗，謂說人無我如等。今此中約道理世俗是
T43n1829_p0203a07║世俗諦，以自性差別故。以此准知西方勝義
T43n1829_p0203a08║諦亦四：一、世俗勝義，謂觀一切為行苦相；二、
T43n1829_p0203a09║道理勝義諦，謂蘊等道理，非真如也；三、證得
T43n1829_p0203a10║勝義，謂四沙門果；四、勝義勝義，謂入真觀一
T43n1829_p0203a11║味真如。此中約世俗勝義。法師第三但言勝
T43n1829_p0203a12║義，謂一切為苦等。四、勝義勝義，如前說，下有
T43n1829_p0203a13║文。
T43n1829_p0203a14║論云「問：諦現觀有幾種等，乃至彼共有法等，
T43n1829_p0203a15║是名現觀」等者，法師云：於諸諦中決定智慧，
T43n1829_p0203a16║謂思現觀；及彼因者，謂有漏見道以前信；彼
T43n1829_p0203a17║相應者，謂無漏信；彼共有者，謂戒現觀。　若
T43n1829_p0203a18║作此釋，釋現觀不盡。又此中文及彼因者，即
T43n1829_p0203a19║於諦決定之因，豈是無漏之因耶？若爾，彼
T43n1829_p0203a20║共有是誰之彼耶？　今別解云：「決定智慧」即
T43n1829_p0203a21║是智諦及邊、究竟現觀等三種，皆緣諦生故。
T43n1829_p0203a22║　「及彼因」者，即思現觀，是智諦之因故。若如
T43n1829_p0203a23║勝軍，即此以為苦法忍之正因等。護法、同等
T43n1829_p0203a24║會之釋，准知。　「彼相應」，謂無漏信觀，皆是心、
T43n1829_p0203a25║心所法故，依等等故，名自相應。據無漏勝者，
T43n1829_p0203a26║隱有漏信而不論。「共有法」者，戒現觀，此但名
T43n1829_p0203a27║彼共有因故。若爾，何故先說智諦等耶？此中
T43n1829_p0203a28║初問諦現觀有幾，今正答緣諦之現觀，謂智
T43n1829_p0203a29║諦及邊、究竟等，餘非正現觀。若是思現觀，因
T43n1829_p0203b01║故名現觀；信從相應，得名現觀；戒是共有，等
T43n1829_p0203b02║名現觀，非正現觀故。今不次，越次而答，以初
T43n1829_p0203b03║正出現觀體故，如餘處文。無明思、信等者，
T43n1829_p0203b04║此位地分齊，故不同也。此中六現觀，如下文
T43n1829_p0203b05║自當廣辨，與《對法》第十三十現觀相收故。下
T43n1829_p0203b06║論云「謂三寶所三種淨信，由於實義已決定
T43n1829_p0203b07║故，及聞所成決定智慧」等，若據實，此信通漏
T43n1829_p0203b08║無漏。此中但據無漏勝者為言。何以知者？以
T43n1829_p0203b09║有漏中說聞慧故，思慧前初緣教必先聞慧
T43n1829_p0203b10║故。此中隱有漏，論聞慧也。　若爾，聞慧何不
T43n1829_p0203b11║別立也？義曰：若據初緣諦寶，要信為道首，即
T43n1829_p0203b12║信用增者以簡擇法為勝，即思勝故。准據信
T43n1829_p0203b13║及與思，聞慧即信中攝，修慧通有漏，無漏勝
T43n1829_p0203b14║者是智諦等收。有漏如何？如聞慧說，用非增
T43n1829_p0203b15║故，亦在信中收。此未見文。聞慧信中收，此文
T43n1829_p0203b16║為證也。即以聞、思二法為體，然信義初增，聞
T43n1829_p0203b17║說信說。此中，智諦等唯約見道初得為論，然
T43n1829_p0203b18║下文亦有勝道等，至無學位總名究竟觀。
T43n1829_p0203b19║論解三心見道，如《對法》第九卷抄。解安立非
T43n1829_p0203b20║安立、法智、類智三位不同，如《對法抄》會。然法
T43n1829_p0203b21║師云：遣有情假者，是方便道中行也。法緣心
T43n1829_p0203b22║生者，無間道心生。從因為論，由無間道不別
T43n1829_p0203b23║作有情假觀等故。那爛陀寺海慧論師釋此
T43n1829_p0203b24║三心，非唯菩薩見道，亦是二乘。所以者何？初、
T43n1829_p0203b25║別觀法上無我故，作無我行觀，名遣有情假；
T43n1829_p0203b26║次、作空行，遣屬我法假，除我所執，名第二遣
T43n1829_p0203b27║法假；第三、假我及屬我法，重觀我、我所下品
T43n1829_p0203b28║空故，名遍遣二假。然今取唯大乘為勝。又即
T43n1829_p0203b29║由此心勢力故，於苦等智等，若即無分別智
T43n1829_p0203c01║力故，後得智安立諦生也。　「能得永滅一切
T43n1829_p0203c02║煩惱」者，即望無學果為論。不然，此但據見道
T43n1829_p0203c03║一切盡，非無學也。「所依事」者，謂五蘊身，見道
T43n1829_p0203c04║或所招者，或此是金剛心語。
T43n1829_p0203c05║論云「緣先世智曾所觀察下上二地及二增上
T43n1829_p0203c06║安立諦境」者，謂有二說：一云緣見道前曾所
T43n1829_p0203c07║觀察欲界下、色無色上二地煩惱，即苦、集
T43n1829_p0203c08║諦；及二增上安立諦境，即滅、道諦，為二增上
T43n1829_p0203c09║也。又緣前真見道故，名曾所觀察。以放真見
T43n1829_p0203c10║道為故，緣下上二地及二地中所有增上安
T43n1829_p0203c11║立四諦之境也。以此故知，順勝發義。彼人
T43n1829_p0203c12║云：以前二心緣下界人法執，第三心緣上二
T43n1829_p0203c13║界人法執，故名遍遣也。此相見道放立故
T43n1829_p0203c14║然也。又此師釋：如《對法抄》緣人執斷下品時，
T43n1829_p0203c15║亦斷法執下品；斷法執中品，亦斷人執中品。
T43n1829_p0203c16║此中影略，故以人執為下品，法執為中品，俱
T43n1829_p0203c17║得趣心為論，故唯或說一也。又俱如人法相
T43n1829_p0203c18║望為下上，非以一一自為上下也。何以知此
T43n1829_p0203c19║者？以同一種生故，相望為下上也。
T43n1829_p0203c20║論云「無有純世間道能永害隨眠，由世間道是
T43n1829_p0203c21║曾習故」等者，此簡後得智不斷所以。以緣事
T43n1829_p0203c22║故，名純世間道，不約無漏義名世間。是曾習
T43n1829_p0203c23║故者，無分別智後得，名曾習。又此緣事色，
T43n1829_p0203c24║相無分別智曾習，雖是有漏，種類同故，有漏
T43n1829_p0203c25║心相執相所引所以，遂令後得智亦有相，乃
T43n1829_p0203c26║至廣說。又解：純世間道是有漏智，無能斷煩
T43n1829_p0203c27║惱。若爾，何故此中來，有何意也？此中但簡後
T43n1829_p0203c28║得智不斷惑所以，非有漏也。盡智、無生智，有
T43n1829_p0203c29║分別、無分別，謂作我生已盡等分別也。
T43n1829_p0204a01║瑜伽師地論略纂卷第十四