T43n1830_p0229a01║
T43n1830_p0229a02║No. 1830 [cf. No. 1585]
T43n1830_p0229a03║成唯識論述記卷第一（本）
T43n1830_p0229a04║
T43n1830_p0229a05║沙門基撰
T43n1830_p0229a06║竊以六位精微，資象翼而筌理；二篇玄
T43n1830_p0229a07║妙，藉蒙列以探機。況乎非有、非空，息詮辨
T43n1830_p0229a08║於言蹄之外；不生、不滅，絕名相於常寂之津。
T43n1830_p0229a09║至覺逈照其宗，將聖獨甄其宰，無言之言
T43n1830_p0229a10║風驚，韜邃彩而月玄；非有之有波騰，湛𭱒
T43n1830_p0229a11║章而海𤀹。匪屬具體隣智，渲賾釣深，則空
T43n1830_p0229a12║性了義幾乎息矣。《唯識三十頌》者，十支中之
T43n1830_p0229a13║一支，天親菩薩之所製也，白虹飛祲，素豪
T43n1830_p0229a14║銷景，綫華奧旨，舛鳳訛風，貝葉靈篇，乖魚
T43n1830_p0229a15║謬日，顧惟法寶，斯文行墜，誕茲融識，秀
T43n1830_p0229a16║迹傳燈，晦孤明於《俱舍》，示同塵而說有；解
T43n1830_p0229a17║惠縛於《攝論》，表縱聖而談空。鑒洽智周，窮
T43n1830_p0229a18║神盡叡，研精此頌，用標玄極，釋文未就，歸
T43n1830_p0229a19║真上遷，義繁文約，泉源重祕。爰有護法等十
T43n1830_p0229a20║大菩薩，澂情七囀，激河辨而贊微言；遊
T43n1830_p0229a21║神八藏，振金聲而流妙釋，淨彼真識，成斯
T43n1830_p0229a22║雅論，名曰《成唯識論》，或名《淨唯識論》，義苞
T43n1830_p0229a23║權實，陵鷲巚而飛高；理洞希夷，揜龍宮
T43n1830_p0229a24║而騰彩。總諸經之綱領，索隱涵宗；括眾論
T43n1830_p0229a25║之菁華，掇奇提異。風飛三量而外道靡旗；
T43n1830_p0229a26║泉涌二因則小乘亂轍，故以儀天地而齊
T43n1830_p0229a27║載，孕日月而融明，豈只與潢河爭流，雷霆
T43n1830_p0229a28║競響而已！在昔周星閟色，至道欝而未揚；
T43n1830_p0229a29║漢日通暉，像教宣而遐被。譯經律義，繼武
T43n1830_p0229b01║聯蹤，多覿葱右之英，罕聞天竺之秀，音韻
T43n1830_p0229b02║壤隔，混宮宇於華、戎；文字天懸，昧形聲於
T43n1830_p0229b03║胡、晉，雖則髣髴糟粕，未能曲盡幽玄，大
T43n1830_p0229b04║義或乖，微辭致爽，鴻疑碩滯，霧擁雲凝，幽絢
T43n1830_p0229b05║屢彰，其詳可略。惟我親教三藏法師——玄奘——
T43n1830_p0229b06║含章拔萃，燭榑景於靈臺；蓄德居宗，涌
T43n1830_p0229b07║談漪於智沼，騖三輪之寶躅，逈晉金沙；澄
T43n1830_p0229b08║八解之真波，遼清玉井，忘軀殉法，委運祈
T43n1830_p0229b09║通，冥契天真，微假資習。匪摛靈而顯異，
T43n1830_p0229b10║固蘊福而延祥，備踐神蹤，窮探祕府，先賢
T43n1830_p0229b11║未覿，咸貫情樞。曩哲所遺，並包心極，誓志
T43n1830_p0229b12║弘撫，言旋舊邦，德簡帝心，道延天藻。遂此
T43n1830_p0229b13║寶偈南贊，金牒東流，暢翳理於玄津，蕩疑
T43n1830_p0229b14║氛於縟思，頴標三藏，殫駕一人，擢秀五天，
T43n1830_p0229b15║陵揜千古。詎與夫家依驤譽，空擅美於聲
T43n1830_p0229b16║明；童壽流芳，徒見稱於中觀，云爾而已矣！
T43n1830_p0229b17║斯本彙聚，十釋群分，今總詳譯，糅為一部，商
T43n1830_p0229b18║搉華梵，徵詮輕重，陶甄諸義之差，有叶
T43n1830_p0229b19║一師之製。《成唯識》者，舉宏綱，旌一部之都
T43n1830_p0229b20║目；復言論者，提藻鏡，簡二藏之殊號。「成」乃
T43n1830_p0229b21║能成之稱，以成立為功。「唯識」所成之名，以
T43n1830_p0229b22║簡了為義，唯有識大覺之旨隆，本頌成中
T43n1830_p0229b23║道之義著。「唯」謂簡別，遮無外境；「識」謂能了，詮
T43n1830_p0229b24║有內心。識體即「唯」，持業釋也，識性、識相皆不
T43n1830_p0229b25║離心，心所、心王以識為主，歸心泯相，總言
T43n1830_p0229b26║「唯識」。「唯」遮境有，執有者喪其真；「識」簡心空，
T43n1830_p0229b27║滯空者乖其實。所以晦斯空、有，長溺二邊，
T43n1830_p0229b28║悟彼有、空，高履中道。《三十》本論名為「唯識」，
T43n1830_p0229b29║藉此成彼，名《成唯識》。唯識之成，以彰論旨，
T43n1830_p0229b30║三摩娑釋，依士立名，蘇漫多聲，屬主為目。「論」
T43n1830_p0229c01║則賓主云烈，旗鼓載揚，幽關洞開，妙義斯賾。
T43n1830_p0229c02║以教成教，資教成理，即成是論，持業釋也。
T43n1830_p0229c03║以理成理，因理成教，是成之論，依士釋也。
T43n1830_p0229c04║基學慚融，愷忝倍譯以操觚業，謝顏游
T43n1830_p0229c05║謬，廁資於函杖，屬諸雅吹，誠事濫竽，顧異
T43n1830_p0229c06║良工，叨暉蘊玉。凡斯纂敘，備受指麾，庶玄
T43n1830_p0229c07║鑒來英，鏡詳幽致爾。（其此廣釋題目及下所有別義，并如《樞要》一一別解）。
T43n1830_p0229c08║論云：稽首唯識性、滿、分清淨者，我今釋彼說，
T43n1830_p0229c09║利樂諸有情。述曰：初發論端，略以五門
T43n1830_p0229c10║解釋：一、辨教時、機；二、明論宗、體；三、藏乘所
T43n1830_p0229c11║攝；四、說教年主；五、判釋本文。
T43n1830_p0229c12║第一、辨教時、機，於中有二：初辨說教時會；
T43n1830_p0229c13║後辨教所被機。辨說教時會者，如來設
T43n1830_p0229c14║教，隨機所宜。機有三品不同，教遂三時亦
T43n1830_p0229c15║異。諸異生類無明所盲，起造惑、業，迷執有
T43n1830_p0229c16║我，於生死海淪沒無依。故大悲尊初成佛
T43n1830_p0229c17║已，仙人鹿苑轉四諦輪，說《阿笈摩》，除我有
T43n1830_p0229c18║執，令小根等漸登聖位。彼聞四諦，雖斷我
T43n1830_p0229c19║愚，而於諸法迷執實有。世尊為除彼法有
T43n1830_p0229c20║執，次於鷲嶺說諸法空，所謂《摩訶般若經》
T43n1830_p0229c21║等，令中根品捨小趣大。彼聞世尊密義意
T43n1830_p0229c22║趣說無破有，便撥二諦性、相皆空，為無上
T43n1830_p0229c23║理。由斯二聖互執有、空，迷謬競興，未契中
T43n1830_p0229c24║道。如來為除此空、有執，於第三時演了義
T43n1830_p0229c25║教《解深密》等，會說一切法唯有識等。心外
T43n1830_p0229c26║法無，破初有執，非無內識，遣執皆空。離
T43n1830_p0229c27║有、無邊，正處中道，於真諦理悟證有方，於
T43n1830_p0229c28║俗諦中妙能留捨。又今此論爰引六經，所謂
T43n1830_p0229c29║《華嚴》、《深密》、《如來出現功德莊嚴》、《阿毘達磨》、
T43n1830_p0230a01║《楞迦》、《厚嚴》，十一部論：《瑜伽》、《顯揚》、《莊嚴》、《集量》、
T43n1830_p0230a02║《攝論》、《十地》、《分別瑜伽》、《觀所緣緣》、《二十唯識》、
T43n1830_p0230a03║《辨中邊》、《集論》等為證理，明唯識三性，十地
T43n1830_p0230a04║因果行位，了相大乘，故知第三時，中道之教
T43n1830_p0230a05║也。如《瑜伽論》第七十六，《解深密經》廣說其
T43n1830_p0230a06║相，此約機、理漸教法門以辨三時。若大由
T43n1830_p0230a07║小起，即有三時年月前後，《解深密經》說唯
T43n1830_p0230a08║識是也。若頓教門，大不由小起，即無三時
T43n1830_p0230a09║前後次第，即《花嚴》中說唯心是。初成道竟最
T43n1830_p0230a10║第一說，此約多分。今論所明，二種皆是。若
T43n1830_p0230a11║對不定姓，大由小起，即第三時教。若唯被
T43n1830_p0230a12║菩薩，大不由小起，即頓教也。此顯頓、漸無
T43n1830_p0230a13║別定教，〈入法界品〉五百聲聞亦在坐故，如《樞
T43n1830_p0230a14║要》說。辨教所被機者，依《瑜伽》等，有五種
T43n1830_p0230a15║姓：一、菩薩；二、獨覺；三、聲聞；四、不定；五、無姓。
T43n1830_p0230a16║此論第三云：入見菩薩皆名勝者，證阿賴
T43n1830_p0230a17║耶故。正為說。又見道前，已能信解，求彼轉
T43n1830_p0230a18║依，故亦為說。又云：無姓有情不能窮底，
T43n1830_p0230a19║故說甚深。趣寂種姓不能通達，故名甚細。
T43n1830_p0230a20║由此論旨，唯被大乘及不定姓趣菩薩者，
T43n1830_p0230a21║非被獨覺、聲聞、無姓三種機也。故所被機，
T43n1830_p0230a22║必唯上品，所顯幽旨，亦離二邊。浩污包括，難
T43n1830_p0230a23║可詳矣！依《楞迦經》被五種姓，依《大般若》
T43n1830_p0230a24║被四種姓，《莊嚴論》等與此稍異，如《樞要》說。
T43n1830_p0230a25║二、明論宗、體，於中有二：初明論宗；後彰論
T43n1830_p0230a26║體，皆如《樞要》說。明論宗者，諸愚夫類從
T43n1830_p0230a27║無始來，虛妄分別因緣力故，執離心外定
T43n1830_p0230a28║有真實能取、所取，如來大悲以甘露法授
T43n1830_p0230a29║彼令服，斷妄狂心，棄執空、有，證真了義。
T43n1830_p0230b01║《華嚴》等中說一切法皆唯有識，天親菩薩
T43n1830_p0230b02║為利有情，令法久住，依如上教，製《三十
T43n1830_p0230b03║頌》，明唯識理。文義周圓，離於廣、略。後護
T43n1830_p0230b04║法等，依上經論，採撮精要，廣釋頌文，名《成
T43n1830_p0230b05║唯識》。故此即以唯識為宗，識有，非空；境無，
T43n1830_p0230b06║非有，以為宗也。雖具明諸法，皆不離識
T43n1830_p0230b07║也。明論體者，依《瑜伽論．攝釋分》初第八十
T43n1830_p0230b08║一說：經體有二：一、文；二、義。文是所依，義即
T43n1830_p0230b09║能依。由能詮文，義得顯故。龍軍論師、無性
T43n1830_p0230b10║等云：謂佛慈悲本願緣力，其可聞者，自意識
T43n1830_p0230b11║上文、義相生，似如來說。此文、義相雖自親
T43n1830_p0230b12║依善根力起，而就本緣，名為佛說，佛實無
T43n1830_p0230b13║言。此若依本，乃無文、義，唯有無漏大定、智、
T43n1830_p0230b14║悲。若依自識，有漏心現，即似無漏文、義為
T43n1830_p0230b15║體；無漏心現，即真無漏文、義為體，此即如
T43n1830_p0230b16║來實不說法。故《大般若》四百二十五、《文殊問
T43n1830_p0230b17║經》等，佛皆自說：我成佛來，不說一字，汝亦
T43n1830_p0230b18║不聞。論說聚集，顯現為體，此即無性、佛地
T43n1830_p0230b19║一師作如此解。護法、親光等云：或宜聞
T43n1830_p0230b20║者本願緣力，如來識上文、義相生，實能、所詮，
T43n1830_p0230b21║文、義為體。若依本說，即真無漏文、義為體。
T43n1830_p0230b22║故《瑜伽論》六十四卷引《叔攝波葉喻經》云：
T43n1830_p0230b23║我未所說，乃有爾所。《二十論》說：展轉增上
T43n1830_p0230b24║力，二識成決定。是故世尊實有說法，言「不
T43n1830_p0230b25║說」者，是密意說。此論根本既是佛經，故出
T43n1830_p0230b26║體者應如經說。此釋雖二，然此論主無不
T43n1830_p0230b27║說法，取後解也。總論出體略有四重：一、
T43n1830_p0230b28║攝相歸性，皆如為體。故經說言：一切法亦如
T43n1830_p0230b29║也，至於彌勒，亦如也。二、攝境從心，一切唯
T43n1830_p0230c01║識，如經中說「三界唯心」。三、攝假隨實。如不
T43n1830_p0230c02║相應，色、心分位，《對法論》說是假立故也。四、
T43n1830_p0230c03║性用別論。色、心假、實，各別處收。《瑜伽論》說
T43n1830_p0230c04║色蘊攝彼，十處全等。上來第二、第四體訖。
T43n1830_p0230c05║自識所變，則是第二攝境從心。并言佛說，乃
T43n1830_p0230c06║是第四、性用別論。聞者似法，說者真教，俱淨
T43n1830_p0230c07║法界平等所流。約本為言，此教亦以真如
T43n1830_p0230c08║為體，此即第一、攝相歸性。能說、能聽所有
T43n1830_p0230c09║名等，聲上屈曲，離聲無體。故假從實，體即
T43n1830_p0230c10║是聲，此即第三、攝假隨實。《對法論》云：成所引
T43n1830_p0230c11║聲，謂諸聖說。雖出四體，所望不同，以理而
T43n1830_p0230c12║言，不相違背。今此論體若從所聞，有漏心
T43n1830_p0230c13║變；或從能說有漏文、義唯屬依他相、名等
T43n1830_p0230c14║攝，無漏心變；或無漏說，正智所攝，通圓成
T43n1830_p0230c15║實，無漏有為，通二性故，此所詮體，謂唯識
T43n1830_p0230c16║境、正行及果。若能詮體，即聲、名等，經、體雖
T43n1830_p0230c17║二，今取能詮聲、名、句等，正教體故。問：十
T43n1830_p0230c18║八界中十五有漏，如何聲等亦無漏攝？名、句、
T43n1830_p0230c19║文三自性無記，如何可說通無漏善？答：
T43n1830_p0230c20║依隨轉門，二乘等身，說十五唯有漏，名等
T43n1830_p0230c21║唯無記。依今大乘，若唯如來後得說法聲、
T43n1830_p0230c22║名、句、文，真善無漏。《十地論》說：說者、聽者俱
T43n1830_p0230c23║以二事：一者聲；二善字。《能斷金剛般若
T43n1830_p0230c24║論》說：我法唯善，汝唯無記。此論第二云：
T43n1830_p0230c25║法、辭二無礙解。境有差別，法緣名等，辭緣
T43n1830_p0230c26║於聲。又《解深密經》及《瑜伽》七十八說：第九
T43n1830_p0230c27║地斷二種愚：一、於無量所說無量名、句、字
T43n1830_p0230c28║陀羅尼自在愚。下此論第九云：無量名、句、
T43n1830_p0230c29║字是法無礙解。又此論及《佛地》云：十八
T43n1830_p0231a01║界通無漏善，故為教體，於理無違。問：若
T43n1830_p0231a02║明教體一切唯識，如何乃言佛菩薩說？
T43n1830_p0231a03║答：《無性釋》云：彼增上生，故作是說。《二十唯
T43n1830_p0231a04║識》天親解云：展轉增上力，二識成決定。謂餘
T43n1830_p0231a05║相續識差別故，令餘相續差別識生，展轉
T43n1830_p0231a06║互為增上緣故。問：過去、未來既非實有，
T43n1830_p0231a07║非有為法，生已便住，如何聽教，聚集解生？
T43n1830_p0231a08║答：《無性釋》云：「隨墮八時，聞者識上，直、非直
T43n1830_p0231a09║說，聚集顯現，以為體性。」謂八時中，聞者識
T43n1830_p0231a10║上，有直、非直二種言說聚集現故。如《瑜伽
T43n1830_p0231a11║論》八十一說：諸行無常，有起盡法，生必滅
T43n1830_p0231a12║故，彼寂為樂。如言「諸」字，率爾心已，必起
T43n1830_p0231a13║尋求，續初心起。雖多剎那，行解唯一，總名
T43n1830_p0231a14║尋求，未決定知諸所目故。如《瑜伽論》第三
T43n1830_p0231a15║卷說：又一剎那五識生已，從此無間必意識
T43n1830_p0231a16║生故。復言行時，由先熏習，連帶解生，有
T43n1830_p0231a17║三心現，謂率爾、尋求及次決定，決定知諸
T43n1830_p0231a18║目一切行。故《瑜伽》說：尋求無間，若不散亂，
T43n1830_p0231a19║決定心生，若散亂時，生即不定，雖知自性，
T43n1830_p0231a20║然未知義，為令知故，復說「無」字。於此時中
T43n1830_p0231a21║有先三心，於「無」字上但有其二，謂率爾、尋
T43n1830_p0231a22║求。未決定知無所無故，即從決定後，却起
T43n1830_p0231a23║尋求。論但定說率爾、尋求定無間生，尋求以
T43n1830_p0231a24║後，許亂起故。復言常時五心并具，其義可
T43n1830_p0231a25║解。由「前」字力，展轉熏習，連後字生，於最後
T43n1830_p0231a26║時方能解義，染、淨等心方乃得轉。故雖無
T43n1830_p0231a27║過、未，而教體亦成。若新新解皆有率爾，四
T43n1830_p0231a28║字之上皆定有二心，謂率爾、尋求，即於末
T43n1830_p0231a29║後有十二心一時聚集：第一有二，第二有
T43n1830_p0231b01║三，第三有二，第四有五……故有十二。既於
T43n1830_p0231b02║初字有率爾心，於後後字有尋求、決定，末
T43n1830_p0231b03║後乃有染、淨等生。五心方具，名為聚集，故唯
T43n1830_p0231b04║識教其理成立。更有別義，如《樞要》說。此
T43n1830_p0231b05║中出體雖有四門，《佛地論》中唯有二種：一、
T43n1830_p0231b06║攝境從心；二、性用別質。無性意取攝境從心，
T43n1830_p0231b07║護法意說性用別質，教體即是能說聲等。不
T43n1830_p0231b08║爾，教體便成有漏或染無記，三寶、真如亦應
T43n1830_p0231b09║如是。故護法釋善順論，宗不違唯識，能說
T43n1830_p0231b10║法者，識上現故。至下第十，論自當解。
T43n1830_p0231b11║三、藏乘所攝。於中有二：初藏所攝；後乘所
T43n1830_p0231b12║攝。藏所攝者，依《瑜伽》等說有二藏：一、菩
T43n1830_p0231b13║薩藏；二、聲聞藏。然獨覺教少於聲聞，從多
T43n1830_p0231b14║為藏，名聲聞藏。或說三藏：一、素呾覽；二、毘
T43n1830_p0231b15║奈耶；三、阿毘達磨。或說六藏：菩薩、聲聞各有
T43n1830_p0231b16║三故。獨覺更無別戒律等，故無三藏可得
T43n1830_p0231b17║成九。此於二藏，菩薩藏收，上乘攝故；三藏
T43n1830_p0231b18║之中《對法》藏攝，研覈推尋諸法相故；六藏
T43n1830_p0231b19║之內，菩薩藏中《對法》藏攝。乘所攝者，或說
T43n1830_p0231b20║一乘，《妙法》、《花》等；或說三乘，一、菩薩；二、獨覺；
T43n1830_p0231b21║三、聲聞。處處經論皆同說故。無唯說二乘：一
T43n1830_p0231b22║者大乘；二者小乘之教。或說五乘：三乘如
T43n1830_p0231b23║前，第四人乘，第五天乘。前三攝定、不定種
T43n1830_p0231b24║姓，後二唯攝第五無性。此論正是一乘所
T43n1830_p0231b25║攝，三乘之中菩薩乘攝，五乘之內第一乘收。
T43n1830_p0231b26║此對諸部十二分教相攝分齊，如《樞要》說。
T43n1830_p0231b27║四、教興年主。於中有二：一、教興年；二、教興
T43n1830_p0231b28║主。教興年者，慧愷法師《俱舍》序云：佛滅已
T43n1830_p0231b29║後千一百年，天親菩薩出生造論。依今所傳，
T43n1830_p0231c01║諸部說異。今依大乘，九百年間天親菩薩
T43n1830_p0231c02║出世造此頌本。真諦法師《中邊疏》亦云：凡百
T43n1830_p0231c03║年中天親生也，同時唯有親勝、火辨二大論
T43n1830_p0231c04║師造此頌釋，千一百年後餘八論師方造
T43n1830_p0231c05║斯釋。教興主者，《三十頌》本天親菩薩之所
T43n1830_p0231c06║作也，其別神德具如別記。釋此本頌有
T43n1830_p0231c07║十論師：一、梵云達磨波羅，唐言護法。此大
T43n1830_p0231c08║論師南印度境達羅毘荼國建至城中帝
T43n1830_p0231c09║王之子，學乃泉於海𤀹，解又朗於曦明，內
T43n1830_p0231c10║教窮於大小，聲論光於真俗。外道、小乘咸
T43n1830_p0231c11║議之曰：大乘有此人也，既猶日月之麗天
T43n1830_p0231c12║晈晈而垂彩，亦如溟渤之紀地浩浩而無
T43n1830_p0231c13║竭。天親以後，一人而已。製作破斥，具如別
T43n1830_p0231c14║傳。年三十二而卒於大菩提寺，臨終之日天
T43n1830_p0231c15║樂霄迎，悲聲慟城，空中響報。婆羅門曰：此
T43n1830_p0231c16║是賢劫之一佛也！故諸神異，難以備言。二、
T43n1830_p0231c17║梵云寠（瞿字上聲）拏末底，唐言德慧，安慧之師。業
T43n1830_p0231c18║冠前英，道光時彥，芳聲流於四主，雅韻驤
T43n1830_p0231c19║於五天，聖德神奇，未易詳舉。三、梵云悉
T43n1830_p0231c20║恥羅末底，唐言安慧，即糅雜集，救《俱舍論》，
T43n1830_p0231c21║破正理師。護法論師同時先德，南印度境羅
T43n1830_p0231c22║羅國人也。妙解因明，善窮內論，扇徽猷於
T43n1830_p0231c23║小運，飛蘭蕙於大乘，神彩至高，固難提議。
T43n1830_p0231c24║四、梵云畔徒室利，唐言親勝，天親菩薩同時
T43n1830_p0231c25║人也。本頌初行先為略釋，妙得作者之意，
T43n1830_p0231c26║後德因而釋焉。五、梵云難陀，唐言歡喜，勝
T43n1830_p0231c27║軍祖習，故於後卷新熏種子，此師所說。造
T43n1830_p0231c28║《瑜伽釋》等，大有制作。六、梵云戍陀戰達羅，
T43n1830_p0231c29║唐言淨月，安慧同時，造《勝義七十釋》及《集
T43n1830_p0232a01║論釋》之論師也。七、梵云質呾羅婆拏，唐言
T43n1830_p0232a02║火辨，亦世親同時也。尤善文辭，深閑注
T43n1830_p0232a03║述，形雖隱俗而道高真侶。八、梵云毘世
T43n1830_p0232a04║沙蜜多羅，唐言勝友。九、梵云辰那弗多羅，
T43n1830_p0232a05║唐言勝子。十、梵云若那戰達羅，唐言智
T43n1830_p0232a06║月。此後三論師並護法菩薩之門人也，或釋
T43n1830_p0232a07║《瑜伽》，或別注述，道名俱遠，辭旨咸奧，神德既
T43n1830_p0232a08║高，難盡言也。製此釋者雖十論師，於中
T43n1830_p0232a09║護法聲德獨振，故此論題特以標首。此師所
T43n1830_p0232a10║說最有研尋，於諸義中多為南指。邪徒失
T43n1830_p0232a11║趣，正理得方，逈拔眾師，頴超群聖者，其
T43n1830_p0232a12║惟一人乎！
T43n1830_p0232a13║五、判釋本文。於中有二：一、判本文；二、釋本
T43n1830_p0232a14║文。判本文者，此論本頌唯有正說，世親菩
T43n1830_p0232a15║薩臨終時造，未為長行廣釋，便卒，故無初、
T43n1830_p0232a16║後二分文也。論其釋文，具有三分：初歸敬
T43n1830_p0232a17║頌及次長行，是「宗前敬敘分」。「云何世間及諸
T43n1830_p0232a18║聖教」下，正釋本文，名「依教廣成分」。「此論三
T43n1830_p0232a19║分成立唯識」下，是即第三、釋結施願分，此乃
T43n1830_p0232a20║判彼釋文有斯三分。就初分中，此初一
T43n1830_p0232a21║頌，彼護法等歸敬福田，憑力求護，投誠
T43n1830_p0232a22║述己，彰釋論因。次諸長行，即安慧等，明論
T43n1830_p0232a23║本師為令含識得勝果等，製論本頌造論
T43n1830_p0232a24║之由，此即分別不同科也。然准釋論之意，
T43n1830_p0232a25║可知本師亦爾。不爾，本師豈不令法久住，
T43n1830_p0232a26║利樂諸有情也！就初頌中，上之兩句歸
T43n1830_p0232a27║敬福田，下之二句敘釋論意。釋本文者，
T43n1830_p0232a28║「稽首」二字顯能敬相，次下八字彰所敬體。
T43n1830_p0232a29║若依俗釋，「稽」者，至也；「首」者，頭也。以首至地，
T43n1830_p0232b01║故名「稽首」。此唯身業，敬相不盡。今但舉身，
T43n1830_p0232b02║義顯意、語二業亦敬。又依理解，起慇淨
T43n1830_p0232b03║心，策殊勝業，申誠歸仰，敬禮之異名也。此
T43n1830_p0232b04║通三業，敬相乃周。瞿波論師云：三業禮者，
T43n1830_p0232b05║欲顯大師有天眼故，以身業禮；有天耳
T43n1830_p0232b06║故，以語業禮；有他心故，以意業禮。又生
T43n1830_p0232b07║三業圓滿善故，以三業禮。如《僧祇律》中說：
T43n1830_p0232b08║在明，去遠，須以身禮，以可見故；在闇，去近，
T43n1830_p0232b09║須以語禮，以可聞故；在闇，復遠，須以意
T43n1830_p0232b10║禮，不可見聞故。又顯敬禮三輪因故，須
T43n1830_p0232b11║三業禮。天親《攝論》歸敬頌云：「故我至誠身語
T43n1830_p0232b12║思，頻修無倒歸命禮。」故知「稽首」理通三業。
T43n1830_p0232b13║次言「唯識性滿分清淨者」，顯所敬體。言「唯
T43n1830_p0232b14║識性」略有二種：一者虛妄，即遍計所執；二
T43n1830_p0232b15║者真實，即圓成實。於前唯識性，所遣清淨；
T43n1830_p0232b16║於後唯識性，所證清淨。又有二種：一者世
T43n1830_p0232b17║俗，即依他起；二者勝義，即圓成實。於前，所
T43n1830_p0232b18║斷清淨；於後，所得清淨。此釋准下第九卷初，
T43n1830_p0232b19║唯識性解。又言唯識相、性不同，「相」即依
T43n1830_p0232b20║他，唯是有為，通有、無漏，唯識即相，名「唯識
T43n1830_p0232b21║相」，持業釋也；「性」即是識，圓成自體唯是真如，
T43n1830_p0232b22║無為無漏，唯識之性，名「唯識性」，依士釋也。唯
T43n1830_p0232b23║內證淨，為簡依他，故說識性。何故須簡？有
T43n1830_p0232b24║漏依他，不可敬故；無漏依他，亦俗諦故，非最
T43n1830_p0232b25║勝故，非諸聖法真實性故，非所證故，非
T43n1830_p0232b26║迷、悟依故，或彼即是滿、分淨故，略不敬也。
T43n1830_p0232b27║又有別解，如《樞要》說。若於識性滿淨即者，
T43n1830_p0232b28║是持業釋，淨屬人故；滿淨之者，是依士釋，淨
T43n1830_p0232b29║屬智故。今取後釋。此即如來智周德圓，窮
T43n1830_p0232c01║真如性，故稱為「滿」；澂鑒無垢，二障都盡，說名
T43n1830_p0232c02║「清淨」。澂鑒曰「清」，無垢名「淨」，「者」即假者，意顯
T43n1830_p0232c03║如來證唯識理，究竟圓極，名「滿淨者」。於
T43n1830_p0232c04║唯識性「分清淨者」，「分」謂少分，「淨」者同前，即
T43n1830_p0232c05║諸菩薩分證唯識真如自性，覺未圓明，名
T43n1830_p0232c06║「分淨者」。欲顯師、弟悟證不同，故於唯識說
T43n1830_p0232c07║「滿、分淨」。於所歸敬合有七釋。三如《樞要》。
T43n1830_p0232c08║今以理准四義不同。一者唯敬法而非人。
T43n1830_p0232c09║法有二種。一教。二理。佛證唯識說一心經
T43n1830_p0232c10║令依修學。既涅槃已教便散滅。由論本師
T43n1830_p0232c11║造三十頌顯唯識理。散滅之法令其集顯。
T43n1830_p0232c12║論文雖舉滿．分二人。意取二人所證所說
T43n1830_p0232c13║識性教．理。滿清淨者於教為勝。本教主故。
T43n1830_p0232c14║分清淨者於理為勝。顯理勝故。由於識性
T43n1830_p0232c15║滿．分淨故。如來能說教。弟子能顯理。故今
T43n1830_p0232c16║歸敬唯法非人何故但敬法而非人諸
T43n1830_p0232c17║佛所師所謂法故。佛及弟子從此生故二
T43n1830_p0232c18║者但敬人而非法。即是唯識本．釋二師。本
T43n1830_p0232c19║謂如來。於唯識性滿清淨者。釋謂頌主。於
T43n1830_p0232c20║唯識性分清淨者。唯識性聲境第七攝。是能
T43n1830_p0232c21║差別。滿、分淨者，第四囀攝，是所差別。此梵本
T43n1830_p0232c22║音，一切所敬，皆第四囀。故此頌所舉唯識性，
T43n1830_p0232c23║言顯是所證，而意歸敬能證彼人滿、分淨
T43n1830_p0232c24║者。《辨中邊論》天親頌云：「稽首造此論，善逝
T43n1830_p0232c25║體所生，及教我等師，當勤顯斯義。」唯敬
T43n1830_p0232c26║二師。何故但敬本、釋二師？如來是作者，
T43n1830_p0232c27║論所依故；弟子是述者，起此論故。《瑜伽論》
T43n1830_p0232c28║中六十四說：若欲造論，先敬二師。恭敬法
T43n1830_p0232c29║故，敬論本師；恭敬義故，禮開闡師。安惠《雜
T43n1830_p0233a01║集論》初序云：此論所依，及能起故。佛薄伽梵
T43n1830_p0233a02║諸法所依，一切教起，所依處故。佛聖弟子依
T43n1830_p0233a03║法隨學，無倒依止而造論故。世親雖是地
T43n1830_p0233a04║前菩薩，於唯識性決定信解，雖未證真，亦
T43n1830_p0233a05║隨修學，分有所得，名「分淨者」。三者，雙敬
T43n1830_p0233a06║法之與人。法謂真如，諸法自性即是此中唯
T43n1830_p0233a07║識性是，人即此中滿、分淨者，能證唯識真如
T43n1830_p0233a08║性故。何故雙敬法之與人？法可軌持，人
T43n1830_p0233a09║弘道故。四者，歸敬佛、法、僧寶。初唯識性
T43n1830_p0233a10║即是法寶，以是佛師，故先歸敬。理、教、行、果
T43n1830_p0233a11║四法不同，常恒軌則，真如為本。要證真如，
T43n1830_p0233a12║餘方有故，教、行、果三真實性故，三乘聖者之
T43n1830_p0233a13║根本故。或說彼本即兼末故，不說餘三，但
T43n1830_p0233a14║說理法。或唯識性能詮、所詮、能成、所成，如
T43n1830_p0233a15║其次第。教、理、行、果四種法寶，言唯識性，即
T43n1830_p0233a16║攝一切四種法也。滿清淨者即是佛寶，證
T43n1830_p0233a17║法正說，唯如來故。次法後說。分清淨者即是
T43n1830_p0233a18║僧寶，能隨佛教，是佛之資，故次佛說。一、問：
T43n1830_p0233a19║何故論初，三寶不次？答：師、資相因，法先佛
T43n1830_p0233a20║後；顯、說相因，佛先法後，故與常說三寶次
T43n1830_p0233a21║第，義各不同，所望異故。雖《報恩經》不許法
T43n1830_p0233a22║在佛先所說，今以師、資之義，亦無過失。
T43n1830_p0233a23║二、問：何故論初須敬三寶？答：有四義：一、
T43n1830_p0233a24║最吉祥故。故《成實論》說：言三寶最吉祥故。我
T43n1830_p0233a25║經初說；二、真福田故。論又說言：堪受世間
T43n1830_p0233a26║妙供養故；三、有大力故。福德、智惠二種莊
T43n1830_p0233a27║嚴功德，神通實難對故；四、起希求故。說法
T43n1830_p0233a28║之首，先說三寶，令聞法者發勝心故。憑力
T43n1830_p0233a29║請加，方能造釋。三、問：三寶有二：一乘、三
T43n1830_p0233b01║乘。此中所敬何者三寶？答：此中唯敬一乘
T43n1830_p0233b02║三寶。說唯識性滿、分淨故，二乘不修唯識
T43n1830_p0233b03║觀故。《顯揚頌》云：善逝善說妙三身，無畏無流
T43n1830_p0233b04║證教法，上乘真實牟尼子，我今至誠先讚禮。
T43n1830_p0233b05║《佛地論》頌云：「稽首無上良福田，三身、二諦、
T43n1830_p0233b06║一乘眾。」《攝大乘》等，處處皆同。故此唯敬一
T43n1830_p0233b07║乘三寶，證、解圓滿，福、慧具足，有大力故。
T43n1830_p0233b08║或此通敬三乘聖者，二乘亦於人無我門觀
T43n1830_p0233b09║見真如唯識性故，分淨所攝。《對法》說云：「諸
T43n1830_p0233b10║會真淨究竟理」乃至「敬禮如是大覺尊，無等
T43n1830_p0233b11║妙法、真聖眾。」通敬一切三乘、三寶。四、問：此
T43n1830_p0233b12║中所敬三寶如何？答：法如前說；此中佛寶，
T43n1830_p0233b13║通攝三身；僧寶通攝除佛餘聖。問：麟角
T43n1830_p0233b14║獨覺，諸部不同，此於三寶，何寶所攝？答：
T43n1830_p0233b15║麟角善根，僧種類故，許彼種類有多獨覺同
T43n1830_p0233b16║時出故。故麟角者，亦僧寶攝。五、問：三寶有
T43n1830_p0233b17║二：同相、別相。此中所敬，何者三寶？答：此
T43n1830_p0233b18║中但敬別相三寶。何故但敬別相三寶？顯
T43n1830_p0233b19║敬有為、無為功德皆周盡故。又亦通敬同
T43n1830_p0233b20║相三寶，唯識性中義兼說故。故《涅槃》云：若能
T43n1830_p0233b21║見三寶常住同真諦，此則是諸佛最上之誓
T43n1830_p0233b22║願。論文雖舉滿、分二淨，意取所證同相三
T43n1830_p0233b23║寶皆常住故。六、問：何故但敬三寶非餘？答：
T43n1830_p0233b24║四緣勝故：一、由如來性調善故；二、所調、能
T43n1830_p0233b25║調善方便故；三、由如來具大悲故；四、財供
T43n1830_p0233b26║養時，未以為喜，正行供時，方歡喜故。由此
T43n1830_p0233b27║如來、所說正法及聖弟子皆可歸依，非餘
T43n1830_p0233b28║天等。三寶、歸敬及二體性并諸門義，三
T43n1830_p0233b29║寶可敬，餘不可敬，並如《瑜伽》第六十四、七
T43n1830_p0233c01║十四卷，《顯揚》第六、第十三卷及《勝鬘經》、《別章》
T43n1830_p0233c02║等說。此中第四亦得說敬非人、非法：法寶
T43n1830_p0233c03║即非人；佛、僧非法故。雖有四義釋上二
T43n1830_p0233c04║句，正取歸敬本、釋二師，於境第七說唯識
T43n1830_p0233c05║性故，第四聲中說滿、分淨故，如《樞要》說。總
T43n1830_p0233c06║是第一歸敬福田。凡造論者，總有二緣：
T43n1830_p0233c07║一、令法久住；二、為濟含識。一、自利；二、利他。
T43n1830_p0233c08║一、由智德；二、由恩德。一、為生大智；二、為
T43n1830_p0233c09║生大悲。第三句云：「我今釋彼說」者，正顯釋
T43n1830_p0233c10║論令法久住，自利，由有智德生大智也。
T43n1830_p0233c11║第四句云：「利樂諸有情」者，述意所為濟諸
T43n1830_p0233c12║含識，利他，由有恩德生大悲也。又有別
T43n1830_p0233c13║解，如《樞要》說。「我」即安惠，自指己身，即是
T43n1830_p0233c14║隨俗五蘊假者。「今」者，正顯隨其爾所釋
T43n1830_p0233c15║論之時，即事究竟時分今也。「釋」謂解釋、開
T43n1830_p0233c16║演之義。幽隱未顯，今說名開，先略難知，廣
T43n1830_p0233c17║談為演。又約機說，為初機曰「開」，為久機
T43n1830_p0233c18║曰「演」。又「釋」者，成立之義，安教立理，名曰
T43n1830_p0233c19║「釋」也。「彼」，謂世親。「說」，即本頌三十伽陀，世
T43n1830_p0233c20║親所造，名為彼說。此即唯取彼所說教。又，
T43n1830_p0233c21║「說」即是能詮、所詮，若教、若理，世親所述，總名
T43n1830_p0233c22║「彼說」。如《樞要》中釋論名義，此中意顯：我今
T43n1830_p0233c23║釋彼世親所說《三十唯識》，令法久住。令法
T43n1830_p0233c24║久住，略有六因：一、欲令法義當廣流布；二、欲
T43n1830_p0233c25║令有情隨入正法；三、令失沒義重開顯故；
T43n1830_p0233c26║四、為欲略攝廣散義故；五、為欲顯發甚深
T43n1830_p0233c27║義故；六、以巧文辭莊嚴法義，令起愛樂，
T43n1830_p0233c28║生淨信故。如《瑜伽論》六十四說：令法久
T43n1830_p0233c29║住，即自利也。利樂有情。乃有多義。梵云
T43n1830_p0234a01║薩埵此言有情。有情識故。今談眾生有此
T43n1830_p0234a02║情識故名有情。無別能有。或假者能有此
T43n1830_p0234a03║情識故亦名有情。又情者性也。有此性故。
T43n1830_p0234a04║又情者愛也。能有愛生故。下第三云。若無
T43n1830_p0234a05║本識復依何法建立有情。有情之體即是本
T43n1830_p0234a06║識。言眾生者不善理也。卉木眾生。亦應
T43n1830_p0234a07║利樂有情不同有六十二。如《瑜伽論》第二
T43n1830_p0234a08║卷說。五趣。四姓。女．男．俱三。劣．中．妙三。在
T43n1830_p0234a09║家等四。律儀等三。離欲等二。邪定等三。苾芻
T43n1830_p0234a10║等七。習斷等十九。異生等四。聲聞等四。輪王
T43n1830_p0234a11║為一。故今此論言諸有情。又教所被菩薩種
T43n1830_p0234a12║姓。不定姓人。此類非一故言諸也。一、「利」謂
T43n1830_p0234a13║利益，即是後濟，「樂」謂安樂，即是現濟；二、或現
T43n1830_p0234a14║益名「利」，後益名「樂」；三、或攝善名「利」，離惡名
T43n1830_p0234a15║「樂」；四、或翻此；五、或出苦名「利」，與樂名「樂」；
T43n1830_p0234a16║六、或與智名「利」；與福名「樂」；七、或與出世
T43n1830_p0234a17║勝善名「利」，與世勝善說名為「樂」；八、或與
T43n1830_p0234a18║小果名「利」；與大果名「樂」；九、或「利」與「樂」一
T43n1830_p0234a19║體異名，如《佛地》第一、《顯揚》十三諸論等說。
T43n1830_p0234a20║十、或「利」謂十利：一、純利；二、共利；三、利益種類
T43n1830_p0234a21║利；四、安樂種類利；五、因攝利；六、果攝利；七、此
T43n1830_p0234a22║世利；八、他世利；九、畢竟利；十、不畢竟利。「樂」
T43n1830_p0234a23║謂五樂：一者，因樂。即順樂受諸根境界，樂
T43n1830_p0234a24║相應法，樂所發業，皆名因樂，能有樂故。二
T43n1830_p0234a25║者，受樂。即是樂受，通有、無漏。有漏樂者，三
T43n1830_p0234a26║界所繫，調暢身心，皆名為樂，非唯遍行受
T43n1830_p0234a27║數中樂。無漏樂者，通學、無學，是樂自性。三、
T43n1830_p0234a28║苦對治樂。謂因寒、熱、飢、渴等事暫息滅時，生
T43n1830_p0234a29║起樂覺，名苦對治樂，非必自性。四、受斷樂。
T43n1830_p0234b01║謂滅受想定，麁動受滅故，說為樂。五、無惱害
T43n1830_p0234b02║樂。此有四種：一、出離樂，謂出家者；二、遠離
T43n1830_p0234b03║樂，謂生上者；三、寂靜樂，謂即涅槃；四、覺法
T43n1830_p0234b04║樂，謂菩提。《婆沙》二十六有此四樂，最後二種
T43n1830_p0234b05║是勝義樂。此十利五樂如《瑜伽論》三十五說。
T43n1830_p0234b06║上之十種解利樂者，應說頌言：「世、性及
T43n1830_p0234b07║苦樂，智福出世、世，小大與名異，十利并五
T43n1830_p0234b08║樂。」今釋此論，令法不滅，為與有情此利、
T43n1830_p0234b09║樂故，即以二緣釋彼論也。或此頌中下之
T43n1830_p0234b10║兩句，明釋彼說者，但為諸有情。有情信學，
T43n1830_p0234b11║法便住故；菩薩所為，本利他故。依所具緣，
T43n1830_p0234b12║前解為本；約大悲說，後解無妨。然造論
T43n1830_p0234b13║者名《莊嚴經》，略有五喻名「莊嚴」也：一者，如
T43n1830_p0234b14║蓮未開，見雖生喜，不如已剖，香氣芬馥；二
T43n1830_p0234b15║者，如金未用，見雖生喜，不如用之為莊
T43n1830_p0234b16║嚴具；三者，如饍未食，見雖生喜，不如食
T43n1830_p0234b17║已，知其美味；四者，如慶書未開，見雖生喜，
T43n1830_p0234b18║不如披已，知其慶事；五者，如珍寶未得，見
T43n1830_p0234b19║雖生喜，不如得已，攝為己財。故今造論，
T43n1830_p0234b20║名《莊嚴經》。又要具四緣方應造論，如
T43n1830_p0234b21║《瑜伽論》六十四說。
T43n1830_p0234b22║次長行中，明本論主造論之意。文勢有三：
T43n1830_p0234b23║一、安惠等欲顯論主為令生解，斷障得
T43n1830_p0234b24║果，所以造論；二、火辨等意明論主令達二
T43n1830_p0234b25║空，悟唯識性，所以造論。三、護法等明造
T43n1830_p0234b26║本論，破諸邪執，顯唯識理。然此三師並為
T43n1830_p0234b27║人、法，雖三義別，二意造論。
T43n1830_p0234b28║論：今造此論，為於二空有迷謬者生正解故。
T43n1830_p0234b29║述曰：下顯造論，悟、斷、得果。於中有三：初
T43n1830_p0234c01║顯悟；次顯斷；後得果。此即初也。論言「今」
T43n1830_p0234c02║者，正顯論主造論之時。「造」者，製作之義。
T43n1830_p0234c03║敘理名述，先來有故。作論名造，今新起故。
T43n1830_p0234c04║此上即是發端標舉，簡持指斥。「於」者即是
T43n1830_p0234c05║境上第七，非依第七所迷謬故。一切異
T43n1830_p0234c06║生、諸外道等此愚癡類，彼於二空全不解
T43n1830_p0234c07║了，名為「迷」者。聲聞、獨覺及惡取空，邪解空
T43n1830_p0234c08║理，分有智故，名為「謬」者。不解、邪解，合名「迷
T43n1830_p0234c09║謬」。或但不解、無明名「迷」；若不正解、邪見
T43n1830_p0234c10║名「謬」。癡、邪見人，名「迷謬」者，為令於彼
T43n1830_p0234c11║二空真如有迷謬者生正解故，製斯論
T43n1830_p0234c12║也。「正解」體通無漏真智及有漏智，不迷謬
T43n1830_p0234c13║者，即令迷者解生，謬者正解，為者所為，
T43n1830_p0234c14║濟益之義。何謂二空？謂即生、法。先云：人、
T43n1830_p0234c15║我今說為生，但說於人、我，不該餘趣故。
T43n1830_p0234c16║彼皆執有，此說為空。空即彼無，無別體也。
T43n1830_p0234c17║智緣空起，為所由門，顯二真如，名二空理。
T43n1830_p0234c18║理體雖有，離有，離空，非性是空，說為二空，
T43n1830_p0234c19║從能顯說。梵言瞬若，可說如空。名舜若
T43n1830_p0234c20║多，如是空性，即是二空所顯實性。故言空者，
T43n1830_p0234c21║從能顯說，二空之性，名二空性，依士釋名，
T43n1830_p0234c22║言真如空，未善理故。
T43n1830_p0234c23║問：證二空性生解為何？
T43n1830_p0234c24║論：生解為斷二重障故。述曰：此顯證空，
T43n1830_p0234c25║生解所由。下即第二，顯其斷也。「障」言「重」
T43n1830_p0234c26║者，毀責名也，由煩惱障障大涅槃，流轉生
T43n1830_p0234c27║死，由所知障障大菩提，不悟大覺。一者，猶
T43n1830_p0234c28║如金剛，難可斷故；二者，擔此難越生死
T43n1830_p0234c29║流故；三者，押溺有情，處四生故；四者，墮墜
T43n1830_p0235a01║有情，沒三界故。此上四義毀責過失，故名
T43n1830_p0235a02║為「重」，通二障解。五者，或二障中我、法二執
T43n1830_p0235a03║為障根本，生餘障類，但說二執，名為「重障」，
T43n1830_p0235a04║我、法執之餘末障皆輕故。此解正顯二空所
T43n1830_p0235a05║斷，前四通取，斷諸二障，即根本沈下，名之
T43n1830_p0235a06║為「重」。「障」謂覆礙，覆所知境，令智不生，礙
T43n1830_p0235a07║大涅槃，令不顯證，故名為「障」。二障體、義，
T43n1830_p0235a08║如下第九，《佛地》第七，《別章》等解。
T43n1830_p0235a09║問：初四解重障義者，何故障理，但說二空？
T43n1830_p0235a10║空唯二執。「生解」乃言斷二重障，即兼餘
T43n1830_p0235a11║法。問：第五解重唯二執，二障體斷，亦通貪
T43n1830_p0235a12║等，何故但說我、法二空？
T43n1830_p0235a13║論：由我法執二障具生，若證二空彼障隨斷。
T43n1830_p0235a14║述曰：此釋但說二執所由。答：解初問云：
T43n1830_p0235a15║且煩惱障品類眾多，我執為根，生諸煩惱。若
T43n1830_p0235a16║不執我，無煩惱故，證無我理，我見便除。
T43n1830_p0235a17║由根斷故，枝條亦盡。此依見道乃究竟位，
T43n1830_p0235a18║斷煩惱說，餘位不然。先離八品煩惱，第九
T43n1830_p0235a19║品時，方斷我見故。第四地中，我見亦爾。如
T43n1830_p0235a20║第九卷，資糧位中有其二解。所知障中，類
T43n1830_p0235a21║亦非一，法執為本，餘障得生。證法空時，法
T43n1830_p0235a22║執便斷，以根斷故，莖葉亦除。正障二空，謂
T43n1830_p0235a23║我、法執，餘障、餘惑，是此等流。故於真理，但
T43n1830_p0235a24║說二空。又總解之，不須別說。以執為根，
T43n1830_p0235a25║生餘煩惱，故由二執，具生二障。無有少障
T43n1830_p0235a26║不依執生，說「具生」言意在於此。本既盡已，
T43n1830_p0235a27║末隨滅故。若證二空，餘障皆隨斷，障如從
T43n1830_p0235a28║本，但說二空生解，斷除兼餘煩惱，非餘
T43n1830_p0235a29║障惑證空不斷。言「執」通取心、心所法，隨義
T43n1830_p0235b01║答上二問所徵。今此總四句答第二問，若
T43n1830_p0235b02║初二句但釋言二空，若後二句但釋斷重
T43n1830_p0235b03║障，答第一問。問：煩惱障中品類非一，可
T43n1830_p0235b04║言本斷，餘惑不生。所知障中唯有法執，殊
T43n1830_p0235b05║無品類，何法為流？言根斷時，莖葉亦盡？
T43n1830_p0235b06║答：六識執外五識等中法愛、恚等，異熟生攝，
T43n1830_p0235b07║定下劣性。能障定者，法執等流，所知障攝，故
T43n1830_p0235b08║說根斷，莖葉亦除。問：定障是何？答：據實，
T43n1830_p0235b09║通取染污心、心所能障定者隨勝，但取異
T43n1830_p0235b10║熟生受。以何為證？《雜集論》說由受盡
T43n1830_p0235b11║故，得二無為，即其證也。此約離煩惱外異
T43n1830_p0235b12║熟受說，得其無為。若煩惱俱者，與彼同斷。
T43n1830_p0235b13║問：既爾，應斷所知障品，亦得無為。下
T43n1830_p0235b14║二障中自當解釋。此受俱品，雖亦定障，受為
T43n1830_p0235b15║本故，但說於受。修禪定時，受為勝障，領受
T43n1830_p0235b16║下劣，生愛味故，更不進修。下二障中皆當
T43n1830_p0235b17║廣說。
T43n1830_p0235b18║問：為何斷障？
T43n1830_p0235b19║論：斷障為得二勝果故。述曰：下顯得果。
T43n1830_p0235b20║「勝」謂殊勝，「果」謂果利，即順益於因。三劫修
T43n1830_p0235b21║因，所得順益故。二乘二果非極圓滿，果而
T43n1830_p0235b22║非勝；十地二法非已圓滿，勝而非果。
T43n1830_p0235b23║究竟二果過出於彼，立「勝果」名。斷二種障，
T43n1830_p0235b24║為得此果。
T43n1830_p0235b25║問：雖言斷障得二勝果，而未分別斷彼二
T43n1830_p0235b26║障得二果時，為總，為別，故應分別。
T43n1830_p0235b27║論：由斷續生煩惱障故證真解脫，由斷礙解
T43n1830_p0235b28║所知障故得大菩提。述曰：即顯障、果別斷、
T43n1830_p0235b29║別證，如《瑜伽論》五十九說：一切煩惱皆能續
T43n1830_p0235c01║生。即是發業潤生煩惱，今此論中並皆名「續」。
T43n1830_p0235c02║「煩」是擾義，「惱」是亂義，擾亂有情，故名煩惱。
T43n1830_p0235c03║唯煩惱障發業潤生，體是縛法，其所知障義
T43n1830_p0235c04║即不然，故續生言，但在煩惱。言「解脫」者，
T43n1830_p0235c05║體即圓寂，西域梵音云「波利暱縛（去聲呼之）」，「𠲸（奴緘一反）
T43n1830_p0235c06║波利」者，圓也；「暱縛𠲸」言寂，即是圓滿體，寂滅
T43n1830_p0235c07║義，舊云涅槃，音訛略也，今或順古，亦云涅
T43n1830_p0235c08║槃。此有多名，如《佛地》第五下，轉依中說：由
T43n1830_p0235c09║煩惱障縛，諸有情恒處生死。證圓寂已，能
T43n1830_p0235c10║離彼縛，立解脫名，非解脫體即勝解數。「解」
T43n1830_p0235c11║謂離縛，「脫」謂自在，「障」即煩惱名，煩惱障，此
T43n1830_p0235c12║持業釋。障蔽涅槃，令不趣證，凡夫所修諸
T43n1830_p0235c13║行暫滅，外道苦行計證涅槃，乃至有頂諸惑
T43n1830_p0235c14║暫斷，所顯之理，執為圓寂。今說：彼是彼分
T43n1830_p0235c15║涅槃，雖理名真，種不斷故，非真解脫。又二
T43n1830_p0235c16║乘等雖得二滅，住此二中，非為不住，解脫
T43n1830_p0235c17║非真，以是假故。十地證如，真非解脫，為簡
T43n1830_p0235c18║於彼，言真解脫。假體擇滅，實即真如，有、無
T43n1830_p0235c19║餘依，滅所顯故。又總別於外道、二乘所得解
T43n1830_p0235c20║脫，言真解脫。彼唯是假，非不住故，即斷煩
T43n1830_p0235c21║惱別得涅槃。言「所知」者，即一切法若有、
T43n1830_p0235c22║若無，皆所知故，了所知智，說之為解。「礙」
T43n1830_p0235c23║是障義，由法執類覆所知境，障礙正解，令
T43n1830_p0235c24║不得生。言「正解」者，正覺異號，梵云菩
T43n1830_p0235c25║提，此翻為覺，覺法性故。末伽言道，遊履義
T43n1830_p0235c26║故。古云菩提道者，非也！由法執類覆所
T43n1830_p0235c27║知境，令智不生，名所知障。此從所障，以立
T43n1830_p0235c28║障名，所知之障，依主釋也。二所障體即四
T43n1830_p0235c29║智品及四涅槃，下轉依中自當廣釋。異生
T43n1830_p0236a01║雖作二種無我、真如觀等，大非菩提。二
T43n1830_p0236a02║乘之慧，菩提非大。又異生外道雖有少智，
T43n1830_p0236a03║非大菩提。二乘、菩薩有無漏惠，菩提非大，
T43n1830_p0236a04║今簡於彼，名「大菩提」。又但簡彼二乘之智
T43n1830_p0236a05║菩提，非大；菩薩之智大，非菩提；凡夫之智俱
T43n1830_p0236a06║非二種故。問：此言二障各障一果，為定
T43n1830_p0236a07║別障？為亦互通？答：此不定，或別，或通。此
T43n1830_p0236a08║中且說定勝障故，說各別障，至下當知。
T43n1830_p0236a09║又解為於二空有迷謬者者。是未入法
T43n1830_p0236a10║時。有癡．邪見故生正解故者。入見道前
T43n1830_p0236a11║資糧．加行二位之時。雖未能證。深信觀心
T43n1830_p0236a12║亦生解故。此即第一加行位也。所有資糧皆
T43n1830_p0236a13║加行故。攝大乘中但說四位。勝解行地一向
T43n1830_p0236a14║隨聞生勝解故生解為斷二重障者。顯入
T43n1830_p0236a15║見道。分別麁惑名為重障。此即第二通達位
T43n1830_p0236a16║也由我法執至彼障隨斷。顯於十地修
T43n1830_p0236a17║道位中。所有二障二執為本。十地之中證
T43n1830_p0236a18║空斷障至究竟位。此即第三修習位也斷
T43n1830_p0236a19║障為得二勝果故者。顯金剛心斷煩惱障
T43n1830_p0236a20║證真解脫。斷所知障得菩提故。此即第四
T43n1830_p0236a21║究竟位也前文本解。上來第一生解斷障
T43n1830_p0236a22║得二勝果。又有諸解。如《樞要》說。
T43n1830_p0236a23║論：又為開示謬執我法，迷唯識者，令達二空。
T43n1830_p0236a24║述曰：自下第二，令達二空，證唯識性。此
T43n1830_p0236a25║即先敘所為外執。「開」為初開，「示」為久示。
T43n1830_p0236a26║諸內外道俱起邪智，不正知故，「謬執我、法」，
T43n1830_p0236a27║於二空門，真、俗二法唯識真理不能了達，無
T43n1830_p0236a28║明所盲，殊不正解，名「迷唯識」。為令達空，方
T43n1830_p0236a29║乃造論。「者」即假者，迷謬人也。
T43n1830_p0236b01║論：於唯識理如實知故。述曰：此即正述達
T43n1830_p0236b02║空所以，為外道等開顯此文，為內道等
T43n1830_p0236b03║演示此義，令於唯識如實了知，不生邪
T43n1830_p0236b04║智謬執我法，或內、外道我、法邪知，示令正
T43n1830_p0236b05║知，故名為「示」。於唯識理全未能知，開曉令
T43n1830_p0236b06║知，故名「開」也。智稱正理名如實知，此約
T43n1830_p0236b07║小乘及外道解；若大乘中，諸空見師，唯識亦
T43n1830_p0236b08║名「謬」，影互顯也。此中說有謬執我、法，令謬
T43n1830_p0236b09║不生，意在了空，證唯識性，故與第一所說
T43n1830_p0236b10║有殊。又以真如名迷、悟依，迷真如故，
T43n1830_p0236b11║謬執我、法，除迷令悟，故與前殊。又如《樞要》
T43n1830_p0236b12║說。
T43n1830_p0236b13║論：復有迷謬唯識理者。述曰：自下第三為
T43n1830_p0236b14║破邪執，造斯論也。於中有三：初總舉迷
T43n1830_p0236b15║謬；次別敘邪執；第三總結。此即初也。此四
T43n1830_p0236b16║計中，第一、第四名迷唯識，全不解故；第二、第
T43n1830_p0236b17║三名謬唯識，邪分別故。清辨計言：若論世
T43n1830_p0236b18║諦，心、境俱有；若依勝義，心、境俱空。經中所
T43n1830_p0236b19║言唯心等者，識最勝故，由心集生一切法
T43n1830_p0236b20║故，非無心外實有境也。德光論師先小
T43n1830_p0236b21║乘學，造《十地疏》，釋一心言：如言王來，非
T43n1830_p0236b22║無臣從，舉勝者故，非謂唯心，便無境等。
T43n1830_p0236b23║小乘、外道雖多異執，總略勝者，不過四
T43n1830_p0236b24║種。
T43n1830_p0236b25║論：或執外境如識非無。述曰：自下別敘邪
T43n1830_p0236b26║執有二，初別敘四計，後例破餘。此第一
T43n1830_p0236b27║計，薩婆多等依說十二處密意言教，諸部
T43n1830_p0236b28║同執離心之境如識非無。彼立量云：其
T43n1830_p0236b29║我所說離心之境決定實有；許除畢竟無
T43n1830_p0236c01║心、境二法，隨一攝故；如心、心所。此皆依經
T43n1830_p0236c02║說有色等，不能繁引。
T43n1830_p0236c03║論：或執內識如境非有。述曰：此第二計，即
T43n1830_p0236c04║學《中》、《百》清辨等師，依密意教說諸法空，便
T43n1830_p0236c05║亦撥心體非實有。彼立量云：汝之內識
T43n1830_p0236c06║如境非有；許所知故；如汝心外境。清辨俗
T43n1830_p0236c07║諦外境許有，今就中道，無自違失。又《掌珍》
T43n1830_p0236c08║中依勝義諦，說有為、無為並是空等，皆如
T43n1830_p0236c09║彼說。
T43n1830_p0236c10║論：或執諸識用別體同。述曰：此第三計，即
T43n1830_p0236c11║大乘中一類菩薩，依相似教說識體一。《攝
T43n1830_p0236c12║論》第四說：一意識菩薩計：一、依遠行及獨行
T43n1830_p0236c13║教，遊歷諸境，故說遠行。復言獨行，無第二
T43n1830_p0236c14║故；二、依五根所行境界，意各能受教；三、依
T43n1830_p0236c15║六識身皆名意處教；四、又《解深密》、《瑜伽》等
T43n1830_p0236c16║說如依一鏡上有多影像教；五、如依一
T43n1830_p0236c17║水中有多波喻教。此恐違至教，故說有
T43n1830_p0236c18║一識。有云：一意識但說前六識為一意
T43n1830_p0236c19║識，理必不然，此說八識體是一故。
T43n1830_p0236c20║論：或執離心無別心所。述曰：此第四計，即
T43n1830_p0236c21║是經部、覺天等執。經部師說：佛說五蘊，故
T43n1830_p0236c22║離心外，唯有三心所：一、受；二、想；三、思。更不
T43n1830_p0236c23║說餘心所名蘊，故離三外，更無餘所。覺
T43n1830_p0236c24║天所執，亦依經故。經說三法和合名觸，乃至
T43n1830_p0236c25║廣說。又說土夫六界，染淨由心，故無心所。
T43n1830_p0236c26║彼說唯有受及想、行、信、思等心，更無餘法。
T43n1830_p0236c27║隨心功用，立心所名，亦恐違至教，故說
T43n1830_p0236c28║無心所。如上所說四種計執，初之二種，
T43n1830_p0236c29║小、大二乘，執境、執心非無、非有。後之二種，
T43n1830_p0237a01║大、小二乘，執心、執所，非多、非異。然清辨
T43n1830_p0237a02║計，總撥法空，為違中道，強立唯境。諸心所
T43n1830_p0237a03║現，即是唯境，有何心也？順世外道亦立
T43n1830_p0237a04║唯有四大種色。若依此義，四句分別，清
T43n1830_p0237a05║辨、順世有境無心；中道、大乘有心無境；
T43n1830_p0237a06║小乘多部有境有心；邪見一說都無
T43n1830_p0237a07║心境，總是第一別敘計也。又四句分別，有
T43n1830_p0237a08║見無相，謂正量部師，不作相分，而緣境也；
T43n1830_p0237a09║有相無見，謂清辨師；相見俱有，餘部
T43n1830_p0237a10║及大乘等；相見俱無，即安惠等。又有別
T43n1830_p0237a11║解，如《樞要》說。
T43n1830_p0237a12║論：為遮此等種種異執。述曰：第二，例破餘
T43n1830_p0237a13║小乘外道等也。小乘、外道不知唯識境離
T43n1830_p0237a14║心無，妄計便起。且外道中於能、所緣皆執
T43n1830_p0237a15║我、法，迷唯識故，如僧佉等。計思是我心有
T43n1830_p0237a16║實體，即計能緣為我、法也，如吠世等。別
T43n1830_p0237a17║有我體，非即是思，實有諸法即於所緣，
T43n1830_p0237a18║計我、法也。其小乘中犢子等，計我為能知
T43n1830_p0237a19║者，亦執有法。法藏部計心緣相應；化地部
T43n1830_p0237a20║執緣俱有法；法救說心所體，即是思。此等
T43n1830_p0237a21║種類，非唯是一，故今論言種種異計，破境
T43n1830_p0237a22║實有。在此卷末及後卷初下第四卷、第七
T43n1830_p0237a23║卷中唯識處說破心是無，諸識用別，體唯是
T43n1830_p0237a24║一，及執離心無別心所，皆如第七卷說。例
T43n1830_p0237a25║破餘計在此卷中及後卷說，讀者知之不
T43n1830_p0237a26║能繁敘，此中皆應敘，比量破，尋下敘之。
T43n1830_p0237a27║論：令於唯識至故作斯論。述曰：此即第三，
T43n1830_p0237a28║結作論也。深妙理者，唯識道理；如實解
T43n1830_p0237a29║者，正智生也。有漏、無漏解唯識智，名如實
T43n1830_p0237b01║解，如其境實正解生也。
T43n1830_p0237b02║上來長行及與初頌，合是第一文前敬敘，自
T43n1830_p0237b03║下第二，依教廣成。科此本教有三種三，且
T43n1830_p0237b04║一三云：前二十四頌宗明識相，即是依他。第
T43n1830_p0237b05║二十五頌明唯識性，即圓成實。後之五頌明
T43n1830_p0237b06║唯識位，即十三住。諸異生等無始時來，不能
T43n1830_p0237b07║了知心虛妄性，執離心外有別實境，執
T43n1830_p0237b08║離彼境有別實心，妄計二取為真，為實，
T43n1830_p0237b09║故頌說言：唯識無境界，以無塵妄見，如人
T43n1830_p0237b10║目有翳，見毛月等事，執我、執法，具生二障，
T43n1830_p0237b11║冀諸智者授法妙藥，令障斷除。小聖邪師智
T43n1830_p0237b12║尚微闕，解生迷謬；菩薩大悲，為欲除彼我、
T43n1830_p0237b13║法執故，顯離妄心，無別二取，說唯有識。
T43n1830_p0237b14║是故最初種種方便，廣分別說識相令知，
T43n1830_p0237b15║遣生厭斷，即依他起，令除二取。雖知此心
T43n1830_p0237b16║虛妄顯現，而未了達真性是何，若未知真，
T43n1830_p0237b17║不了妄故，是故經言：非不見真如而能了
T43n1830_p0237b18║諸行皆如幻事等，雖有而非真。是故次初
T43n1830_p0237b19║明唯識性即圓成實，顯如一味，故一頌明。
T43n1830_p0237b20║前世俗諦，後勝義諦，為除二取，廣說諦也，
T43n1830_p0237b21║意令有情斷妄成佛。如來功德殊妙無邊，
T43n1830_p0237b22║非少修行可能圓證，故次第三，明唯識位。
T43n1830_p0237b23║彼修行時經三大劫，總十三住，略為五位，
T43n1830_p0237b24║謂：資糧等，要無邊因，得無邊果，故時長遠修
T43n1830_p0237b25║行斷障，方能證得菩提、涅槃。今論所明，意
T43n1830_p0237b26║在於此，勸諸智者應勤修學。故為三分科
T43n1830_p0237b27║釋本文。下第九卷五位，初云：如是所成唯
T43n1830_p0237b28║識相、性，誰於幾位，如何悟入？即依彼文判
T43n1830_p0237b29║頌意也。第二，三云：此三十頌，分初、中、後。初
T43n1830_p0237c01║一頌半略標離心無別我、法，以彰論旨，辨
T43n1830_p0237c02║唯識相；次有二十三行頌半，廣明唯識若相、
T43n1830_p0237c03║若性，釋諸妨難；後之五頌明唯識行位，大
T43n1830_p0237c04║意同前。故第十卷論末說云：如是三分，成
T43n1830_p0237c05║立唯識。即依彼文，釋為三也。第三，三者
T43n1830_p0237c06║雖無文說，准諸經論判此有三：初二十五
T43n1830_p0237c07║頌明唯識境；次有四頌明唯識行；末後一
T43n1830_p0237c08║頌明唯識果。先觀所知，方起勝行。因行既
T43n1830_p0237c09║備，果德乃圓，故為三也。此皆准釋《瑜伽》、《攝
T43n1830_p0237c10║論》，故有此判。然初境中有世俗諦，有勝義
T43n1830_p0237c11║諦，一切所知，唯此二故。且依第一判頌三
T43n1830_p0237c12║分：初二十四頌明識相者，於中有二：初一
T43n1830_p0237c13║頌半略釋外難，略標識相；餘二十二頌半廣
T43n1830_p0237c14║明識相。第二，三分判其頌者，此一頌半
T43n1830_p0237c15║即初分也。依境、行、果科二諦者，同初性
T43n1830_p0237c16║相，判文可知，餘如《樞要》。然解第一一頌
T43n1830_p0237c17║半中，文分為二：初將發論端，寄問徵起；第
T43n1830_p0237c18║二舉頌，依義正答。
T43n1830_p0237c19║論：若唯有識至說有我法。述曰：此即第一，
T43n1830_p0237c20║寄問徵起。此意難云：論宗所明一切唯識，
T43n1830_p0237c21║若唯有識，無心外境，云何諸世間說有我、
T43n1830_p0237c22║法？此則世間相違。違理之失及諸聖教中亦
T43n1830_p0237c23║說有我、法，此則聖教相違。違教之失，非彼
T43n1830_p0237c24║兔角等可說為青等，以本性無不可說故。
T43n1830_p0237c25║我、法本無，云何起說？夫立義宗，要無九過。
T43n1830_p0237c26║既有二失，唯識不成。此依因明世間、聖教
T43n1830_p0237c27║二種相違故，為難也。言「世間」者，可毀壞
T43n1830_p0237c28║故，有對治故，隱真理故，名之為「世」。墮世
T43n1830_p0238a01║中，故名為「世間」。由此滅、道或非世間，無對
T43n1830_p0238a02║治故。言「聖教」者，「聖」者，正也，與理相應，於
T43n1830_p0238a03║事無擁，目之為聖；又契理通神，目之為
T43n1830_p0238a04║聖。又「聖」者，正也。心與境冥，智與神會，名之
T43n1830_p0238a05║為聖。此所說教，名為聖教。世間、聖教皆依
T43n1830_p0238a06║士釋，所餘文義，下自當知。然《大般若》第五
T43n1830_p0238a07║百卷以八囀聲釋世間等，今略敘之，是世
T43n1830_p0238a08║間出，故名世間，造世間故。由世間故，為
T43n1830_p0238a09║世間故，因世間故，屬世間故，依世間故，
T43n1830_p0238a10║名為世間。廣如彼說，釋問起因，如《樞要》說。
T43n1830_p0238a11║從此頌曰，即是第二依義正答。然此一行
T43n1830_p0238a12║半頌之內依長行釋。上之三句答難破執，
T43n1830_p0238a13║略標論宗。下之三句略辨識相，彰能變體。
T43n1830_p0238a14║三種科文釋一頌半，皆同無別（餘如《樞要》）。
T43n1830_p0238a15║論：由假說我法至彼依識所變。述曰：上之
T43n1830_p0238a16║二句答難破執，下之一句意標論宗，結歸
T43n1830_p0238a17║唯識。此中所說「由」者，故也，因由之義。「假」
T43n1830_p0238a18║有二種：一者，無體隨情假。多分世間、外道所
T43n1830_p0238a19║執，雖無如彼所執我、法，隨執心緣，亦名
T43n1830_p0238a20║我、法，故說為假。二者，有體施設假。聖教所說，
T43n1830_p0238a21║雖有法體，而非我、法，本體無名，強名我、法，
T43n1830_p0238a22║不稱法體，隨緣施設，故說為假。因二起
T43n1830_p0238a23║言稱之為說，我、法之相如論自釋。「相」謂
T43n1830_p0238a24║相狀，「轉」是起義，相起非一，故名種種。二
T43n1830_p0238a25║句意言：汝所問云：我、法若無，世間及聖教云
T43n1830_p0238a26║何說有者，非離識外有實我、法自體性故。
T43n1830_p0238a27║世間、聖教說有我、法，但由二種假名言故，
T43n1830_p0238a28║說有我、法種種相轉，應釋頌言：世間聖教
T43n1830_p0238a29║所言我法，由假說故，有此種種諸相轉起，
T43n1830_p0238b01║非實有體，說為我、法。此釋順下長行論文。
T43n1830_p0238b02║外復問言：有實我、法可依假說，我、法實
T43n1830_p0238b03║無，假依何立？第三句云：彼我、法相，依內識
T43n1830_p0238b04║等所變現相而起，假說我、法諸相。非依離
T43n1830_p0238b05║識實有我、法而起假說。但依內識所變相
T43n1830_p0238b06║見而假說故，此但說識，義兼心所。若爾，真
T43n1830_p0238b07║如應非唯識，不離識故，真如名唯識，非識
T43n1830_p0238b08║所變故，不說為我、法。若說為真如，亦心所
T43n1830_p0238b09║變故。此中總顯由無始來，橫計我、法分別
T43n1830_p0238b10║心故，熏習本識，後後遂有相、見分生。愚夫
T43n1830_p0238b11║不了此唯內識，依之妄計有實我、法。我、法
T43n1830_p0238b12║實無，隨彼妄情所執之相，名為我、法。故知
T43n1830_p0238b13║世間所說我、法是假非實。故經頌言：「如愚
T43n1830_p0238b14║所分別，外境實皆無，習氣擾濁心，故似彼
T43n1830_p0238b15║而轉。」聖者依此內識所變，若相，若見，為起言
T43n1830_p0238b16║論，斷染取淨，引生真見，假為立名，說為我、
T43n1830_p0238b17║法。法體實非若我，若法，故知聖教所說我、
T43n1830_p0238b18║法，亦假說也。是故經言：「為對遣愚夫，所執
T43n1830_p0238b19║實我法，故於識所變，假說我法名。」此解二
T43n1830_p0238b20║種我、法之名，依識變立。又第二解，世間
T43n1830_p0238b21║所執我、法體無，依識所變，妄情為緣而起
T43n1830_p0238b22║於執，妄情所執是世我、法，然體無故，以無依
T43n1830_p0238b23║有，依內妄情說為我、法。聖教所說我、法二
T43n1830_p0238b24║種，依識體上有我、法義，義依於體，別依於
T43n1830_p0238b25║總，依有體法說為我、法，即說所執能計之
T43n1830_p0238b26║情及所詮之法，皆識所變，以為我、法。此上二
T43n1830_p0238b27║解，第一解云：說為我、法，而體是無，隨情說
T43n1830_p0238b28║假。設體雖有，不稱名假，我、法二假乃屬於
T43n1830_p0238b29║說，唯假言說以為我、法，彼體都非。第二
T43n1830_p0238c01║解云：以無依有，世間說情，以為我、法，以義
T43n1830_p0238c02║依體，聖教說體，以為我、法。假我及法不在
T43n1830_p0238c03║於言，以所說為若我、法故。此上二解皆護
T43n1830_p0238c04║法釋，若安惠解，二種我、法皆是別無，依於
T43n1830_p0238c05║總無見、相二分，施設假說，性非有故。自證
T43n1830_p0238c06║離言，非我、法故，唯佛所證。難陀復別，唯
T43n1830_p0238c07║以所變相分，與護法解別。又解如《樞要》說。
T43n1830_p0238c08║既言：我、法依識所變。識有幾種？
T43n1830_p0238c09║論：此能變唯三至及了別境識。述曰：略辨
T43n1830_p0238c10║識相，出能變體。初句總舉能變識數，因前
T43n1830_p0238c11║所標，今略舉也。下之二句列能變名，乘前
T43n1830_p0238c12║舉數，次列名也。謂有難言：雖我、法相皆
T43n1830_p0238c13║依識變，而未了達能變一、多，故答三種。
T43n1830_p0238c14║此者即識之所變也。彼我、法相依識所變，
T43n1830_p0238c15║此識所變之能變有三種，三法轉，相依也。一
T43n1830_p0238c16║謂異熟識，即第八識，名有多義：一、變異而
T43n1830_p0238c17║熟。要因變異之時，果方熟故。此義通餘。種生
T43n1830_p0238c18║果時，皆變異故。二、異時而熟。與因異時，果方
T43n1830_p0238c19║熟故。今者大乘約造之時，非約種、體，許
T43n1830_p0238c20║同世故。三、異類而熟。與因異性，果酬因故。
T43n1830_p0238c21║然初二解無別論文，今依論文，但取後解。
T43n1830_p0238c22║若異屬因，即異之熟。若異屬果，異即是熟。異
T43n1830_p0238c23║熟即識熟，屬現行。異熟之識熟屬種子，故餘
T43n1830_p0238c24║能變不得此名。二謂思量識，即第七識。
T43n1830_p0238c25║「思」謂思慮，「量」謂量度，思量第八，度為我故。
T43n1830_p0238c26║又恒、審思量，餘識無故。餘之二識不名思
T43n1830_p0238c27║量，至下當悉。思量即識，准前釋也。三、了
T43n1830_p0238c28║別境識，即餘六識。《二十論》說：心、意、識、了，
T43n1830_p0238c29║名之差別。「了」是諸識之通名也，了別別境
T43n1830_p0239a01║及麁顯境，唯前六故；對此六塵說六識故，
T43n1830_p0239a02║然濫第七。應言此六了別麁境，名了別境
T43n1830_p0239a03║識。以了別相麁，簡於七、八故。了別境即識，
T43n1830_p0239a04║亦同前解。此依勝義，勝義心、言俱絕。依
T43n1830_p0239a05║第二、第三勝義，不可言一、多，真故，相無
T43n1830_p0239a06║別。依世間中，可言八別。今以類同，故有
T43n1830_p0239a07║三種。頌中唯言顯其二義：一、簡別義，遮
T43n1830_p0239a08║虛妄執，顯但有識，無心外境；二、決定義，離
T43n1830_p0239a09║增減數，略唯決定，有此三故，廣決定有八
T43n1830_p0239a10║種識故。一類菩薩說識唯一，諸小乘等，執
T43n1830_p0239a11║心、意、識義一文異。又復彼執識唯有六，則
T43n1830_p0239a12║是減數。《楞迦經》說：八、九種種識，如水中諸波。
T43n1830_p0239a13║說有九識，即是增數。顯依他識略有三種，
T43n1830_p0239a14║廣唯有八。離於增減，故說「唯」言。《楞迦經》中
T43n1830_p0239a15║兼說識性，或以第八染、淨別開，故言九識，
T43n1830_p0239a16║非是依他識體有九，亦非體類別有九識。
T43n1830_p0239a17║小乘根淺，不知心、意、識三種體別，又未除
T43n1830_p0239a18║所知障，不了依他，故唯說六。然依根、境別
T43n1830_p0239a19║體相，故說十二處、十八界等，非唯六識。經
T43n1830_p0239a20║部雖立有細意識，即是第六別位起故，如
T43n1830_p0239a21║《樞要》說。及亦二義：一、合集義。六識合名了
T43n1830_p0239a22║境識故，如後卷說。二、相違義，即相違釋。顯
T43n1830_p0239a23║三能變，體各別故。即一及字，貫通上下，謂應
T43n1830_p0239a24║言「異熟」及「思量」及「了境識」。若不爾者，即有
T43n1830_p0239a25║濫於餘釋之過。所以者何？但言異熟、思量、
T43n1830_p0239a26║了別境識，不言及思量等者。一、濫持業：恐
T43n1830_p0239a27║言異熟即是思量、了別境故。二、濫依土：不
T43n1830_p0239a28║言及者，恐言異熟之思量、了別境故。三、濫
T43n1830_p0239a29║有財：不言及者，恐言以彼異熟而為思
T43n1830_p0239b01║量、了別境故。四、濫隣近：不言及者，恐言
T43n1830_p0239b02║異熟俱時思量、了別境故。今顯異彼，故說
T43n1830_p0239b03║及言，顯三能變體各異故。既爾，何故頌中
T43n1830_p0239b04║不言異熟及思量等，而頌乃言「及了別境
T43n1830_p0239b05║識」，顯得二義故。若於異熟下方置「及」
T43n1830_p0239b06║言，唯得相違，不得合集。今合六識，總名
T43n1830_p0239b07║了境故。於思量下方置「及」字，下一「識」字
T43n1830_p0239b08║通三能變，欲顯又略而義廣故。此三能
T43n1830_p0239b09║變初之一，名唯未轉位，後之二號亦通淨名。
T43n1830_p0239b10║何故爾耶？下自當悉！又諸識皆通異熟等
T43n1830_p0239b11║名，何故第八獨得名也？皆如下辨。恐厭繁
T43n1830_p0239b12║文，故不先述，
T43n1830_p0239b13║此舉本頌，答難標宗。次長行中，依頌正答。
T43n1830_p0239b14║二段如頌，何故本頌先首答難標論宗者？
T43n1830_p0239b15║如《樞要》說。然釋本頌上三句中，文意有
T43n1830_p0239b16║二：初略釋頌，答外所徵；次「云何應知實無
T43n1830_p0239b17║外境」下，廣破外執，顯前頌義。初略解中
T43n1830_p0239b18║有二判文：第一、合作二文科。初別解三句；
T43n1830_p0239b19║後愚夫所計實我、實法下，總解三句。別解
T43n1830_p0239b20║三句中，初別解第一句；「彼二俱有種種相轉」
T43n1830_p0239b21║下，別解第二句；「如是諸相，若由假說」下，別解
T43n1830_p0239b22║第三句。第二、總作三文科，別解三句故。「若
T43n1830_p0239b23║由假說」下，乃至「亦勝義有」，皆解第三句。
T43n1830_p0239b24║論：世間聖教至非實有性。述曰：略釋本頌，
T43n1830_p0239b25║答外徵也。此釋初句，別釋其字，如論易
T43n1830_p0239b26║詳，故不別舉。雙舉世間及諸聖教皆說：
T43n1830_p0239b27║有我及有法者，但由假立，非實有性。性
T43n1830_p0239b28║者，體也，
T43n1830_p0239b29║仍未了知我、法二義。
T43n1830_p0239c01║論：我謂主宰法謂軌持。述曰：我如主宰者。
T43n1830_p0239c02║如國之主有自在故。及如輔宰能割斷故。
T43n1830_p0239c03║有自在力。及割斷力義同我故或主是我
T43n1830_p0239c04║體。宰是我所或主如我體。宰如我用法
T43n1830_p0239c05║謂軌持。軌謂軌範可生物解。持謂住持不
T43n1830_p0239c06║捨自相。一體有無對。二自性差別對。三有
T43n1830_p0239c07║為無為對。四先陳後說對。前唯有體。後亦通
T43n1830_p0239c08║無。《瑜伽論》五十二。說意不壞法現前。無亦
T43n1830_p0239c09║名法。今者相分必有。似無名無。前是共相。
T43n1830_p0239c10║後是自相。前唯有為。後通無為。前唱者名
T43n1830_p0239c11║持。後唱者名軌。合有四對名為軌持。
T43n1830_p0239c12║論：彼二俱有種種相轉。述曰：釋第二句頌。
T43n1830_p0239c13║然彼我、法二種，俱有種種差別，若名，若義，諸
T43n1830_p0239c14║相轉也。「相」謂相狀，言「種種」者，顯非一義。
T43n1830_p0239c15║何謂「種種」？
T43n1830_p0239c16║論：我種種相謂有情命者等。述曰：世間我
T43n1830_p0239c17║種種相，謂我亦名有情、意生、摩納縛迦、養
T43n1830_p0239c18║育者、數取趣、命者、生者。此中但舉三種，等
T43n1830_p0239c19║後所說意生等五，合有八種。若依《大般若》
T43n1830_p0239c20║說，合有十三士夫、作者、受者、知者、見者等。
T43n1830_p0239c21║若依世親《金剛般若論》但有四種，約三
T43n1830_p0239c22║世總、別故。此即第一：世間說有我種種相。
T43n1830_p0239c23║言「有情」者，謂諸賢聖。如實了知，唯有此法，
T43n1830_p0239c24║更無餘故。顯有法性，更無餘物。「情」是性義，
T43n1830_p0239c25║或復於彼有愛著故。「愛」是情義，能生愛故，
T43n1830_p0239c26║名為「有情」。乃至言「生者」者，謂具出現、起等
T43n1830_p0239c27║諸法，故名生者。此依《瑜伽》釋。若依世間
T43n1830_p0239c28║釋：「情」謂情識，我有情識，名為有情。色、心相
T43n1830_p0239c29║續，名之為命。者是主義，我有此命，故名命
T43n1830_p0240a01║者。准論釋者：命謂第八現行，者謂假者。總
T43n1830_p0240a02║者有別命名為命者，今取世間解。或有情
T43n1830_p0240a03║即是第八現行，壽體即是第八種子，有壽和
T43n1830_p0240a04║合，故名命者。或命通是六識名命，有此
T43n1830_p0240a05║命者，名為命者。今取世間，不取正義，薩婆
T43n1830_p0240a06║多等所說各異，宜應敘之。愚者不了，謂實
T43n1830_p0240a07║有情及實命者，釋此名等，如《瑜伽論》八十
T43n1830_p0240a08║三卷，及《樞要》說。
T43n1830_p0240a09║論：預流、一來等。述曰：聖教我種種相：預流、
T43n1830_p0240a10║一來、不還、無學、二十七賢、十三住聖、三乘、
T43n1830_p0240a11║十地，皆聖教中我種種相。此舉二果等餘
T43n1830_p0240a12║賢聖，前預流向亦此所攝，不別簡別向及
T43n1830_p0240a13║果故。「預」者，言入，「流」謂流類，入聖之類，故
T43n1830_p0240a14║名預流。舊云：流謂生死，此逆生死，說名逆
T43n1830_p0240a15║流。義乃非也。一、於人、天往來，便得極果，名
T43n1830_p0240a16║為一來。決定已斷三界見所斷惑，或修至
T43n1830_p0240a17║五品，立預流果，決定已斷三界見惑。修道
T43n1830_p0240a18║六品或七、八品立一來果。二、向不定，如《瑜
T43n1830_p0240a19║伽論》第二十六，《對法》十三，《顯揚》第三等，廣說
T43n1830_p0240a20║彼相。此即聖教我種種相。世間聖教俱有我
T43n1830_p0240a21║相，此二雖殊，而皆是我種種相也。
T43n1830_p0240a22║論：法種種相謂實德業等。述曰：此即世間
T43n1830_p0240a23║法種種相，如有外道，名吠世史迦，立六句
T43n1830_p0240a24║義：一、實；二、德；三、業；四、有；五、同異；六、和合。或
T43n1830_p0240a25║立十句，如下當知。實者，諸法體實，德、業所
T43n1830_p0240a26║依，名之為實。德、業不依有性等故。德者，道
T43n1830_p0240a27║德；業是作用、動作義也。有數論者，立二
T43n1830_p0240a28║十五諦：我是前門，法中但有二十四諦。此
T43n1830_p0240a29║舉吠世前三句義等。餘三句及諸師法，至
T43n1830_p0240b01║下當知。
T43n1830_p0240b02║論：蘊處界等。述曰：即諸聖教法，種種相崇
T43n1830_p0240b03║聚生因，是蘊、處、界義。「等」者，等取緣起、根、
T43n1830_p0240b04║諦，并處、非處。餘三善巧或四善巧，及別別
T43n1830_p0240b05║法。若依《中邊》、《菩薩藏經》第十七卷，有十善
T43n1830_p0240b06║巧。頌曰：蘊、界、處、緣起、處非處、根、世、諦、乘、
T43n1830_p0240b07║有無為，是名十善巧。皆聖教中法種種相。
T43n1830_p0240b08║此蘊等相，如《對法》第一疏解。此上顯示世
T43n1830_p0240b09║間、聖教皆說我、法有種種相。若依他起、遍
T43n1830_p0240b10║計所執雖有、非有二性相別，今於此中總
T43n1830_p0240b11║名我、法，以假說故。
T43n1830_p0240b12║論：轉謂隨緣施設有異。述曰：釋第二句中
T43n1830_p0240b13║我、法二種諸相轉言。言隨緣者，隨諸世
T43n1830_p0240b14║間種種分別、橫計等緣，隨諸聖教，施設、安立、
T43n1830_p0240b15║證得等緣，即施設為世間、聖教，我、法別相。
T43n1830_p0240b16║異者別也；言施設者，安立異名，即假說義。
T43n1830_p0240b17║此意顯示，隨諸世間橫計種種我、法等緣，
T43n1830_p0240b18║施設我、法。隨諸聖教證得種種無為等緣，
T43n1830_p0240b19║即施設為聖教我、法。轉者起義，隨彼彼
T43n1830_p0240b20║緣起，彼種種我、法相故。問：世說我、法，率
T43n1830_p0240b21║己妄情；聖說我、法，有何益用？答：由四緣
T43n1830_p0240b22║故：一、言說易故；二、順世間故；三者，能除無
T43n1830_p0240b23║我怖故；四、有自他染淨、信解、事業等故。如
T43n1830_p0240b24║《瑜伽》第六，《顯揚》第十說。
T43n1830_p0240b25║此上即解頌上二句，將釋第三句，寄問徵
T43n1830_p0240b26║起。
T43n1830_p0240b27║論：如是諸相至依何得成。述曰：「如是諸相」
T43n1830_p0240b28║牒前我、法種種相義。下二句，難也，謂諸外道、
T43n1830_p0240b29║二乘、世間聞說我、法性相非有，便作是難。
T43n1830_p0240c01║若彼我、法性相非有，假我、法相。若計所執，若
T43n1830_p0240c02║依他者，二種我、法依何得成？由彼識外，二
T43n1830_p0240c03║真無故。內識上，二假依何立？要依彼真，可
T43n1830_p0240c04║說假故。
T43n1830_p0240c05║論：彼相皆依至而假施設。述曰：釋第三句
T43n1830_p0240c06║頌。此中答意，彼世間、聖教所說我、法相，雖
T43n1830_p0240c07║無，於真方可假說。然依內識之所轉變，謂
T43n1830_p0240c08║種子識變為現行，現行識變為種子及見、
T43n1830_p0240c09║相分，故名為變。依此所變，而假施設為我、
T43n1830_p0240c10║法相。心變真如，亦名為法。若實真如不可
T43n1830_p0240c11║說為法與非法，非識所變故。非彼依，後得
T43n1830_p0240c12║變似，皆名為法。故此但說近依他，依此即
T43n1830_p0240c13║顯示識所變者，實非我、法，而諸世間及諸聖
T43n1830_p0240c14║教假說我、法，言假設也。
T43n1830_p0240c15║釋總句已，下別解識及變二字。
T43n1830_p0240c16║論：識謂了別。述曰：釋識名義。今舉行相，
T43n1830_p0240c17║顯識自體，心、意、識、了，名之差別，故以了別
T43n1830_p0240c18║釋識之義。
T43n1830_p0240c19║問：我、法所依內能變相，豈無心所？
T43n1830_p0240c20║論：此中識言亦攝心所定相應故。述曰：隱
T43n1830_p0240c21║劣顯勝故，謂所與心非定俱起，如貪、信
T43n1830_p0240c22║等，時不現行，不可說所義兼於心，故說
T43n1830_p0240c23║識言，亦攝心所。問：遍行五所，心定相應，何
T43n1830_p0240c24║不說彼，而但說識？答：識為主故，能生彼
T43n1830_p0240c25║故。彼五種類，非定俱行，故但說識，即攝心
T43n1830_p0240c26║所。問：真如與識，非如心所，何故此中亦
T43n1830_p0240c27║不說有？答：識實性故，識俱有故，不離識
T43n1830_p0240c28║故，非我、法依，故但說識，不說真如。
T43n1830_p0240c29║問：前言識變，變義如何？
T43n1830_p0241a01║論：變謂識體轉似二分。述曰：此釋變義。此
T43n1830_p0241a02║論一宗總有二釋，此即初釋。護法等云：謂
T43n1830_p0241a03║諸識體即自證分，轉似相、見二分而生。此
T43n1830_p0241a04║說識體是依他性，轉似相、見二分，非無，亦
T43n1830_p0241a05║依他起。依此二分，執實二取，聖說為無，非
T43n1830_p0241a06║依他中無此二分。論說：唯二，依他性故。此
T43n1830_p0241a07║除真智緣於真如，無相分故。不爾，如何名
T43n1830_p0241a08║他心智？後得智等不外取故。此二廣釋，至
T43n1830_p0241a09║下第七及第十末，并《二十唯識述記》中說。
T43n1830_p0241a10║許有相、見二體性者，說相、見種或同或異。
T43n1830_p0241a11║若同種者，即一識體轉似二分，相用而生，
T43n1830_p0241a12║如一蝸牛變生二角。此說影像相、見離體
T43n1830_p0241a13║更無別性，是識用故。若言相、見各別種
T43n1830_p0241a14║者，見是自體，義用分之，故離識體，更無別
T43n1830_p0241a15║種，即一識體轉似見分，別用而生。識為所
T43n1830_p0241a16║依，轉相分種，似相而起，以作用別，性各不
T43n1830_p0241a17║同，故相別種，於理為勝，故言「識體轉似二
T43n1830_p0241a18║分」。此依他起非有似有，實非二分，似計
T43n1830_p0241a19║所執二分見、相故，立似名。相別有種，何
T43n1830_p0241a20║名識變？不離識故。由識變時，相方生故，
T43n1830_p0241a21║如大造色。由分別心相境生故，非境分別
T43n1830_p0241a22║心方得生，故非唯境，但言唯識。
T43n1830_p0241a23║此顯能變。相、見二分用、體別有，何故說識
T43n1830_p0241a24║似二分生？
T43n1830_p0241a25║論：相見俱依自證起故。述曰：若無自證，二
T43n1830_p0241a26║定不生，如無頭時，角定非有，及無鏡時，面
T43n1830_p0241a27║影不起。皆於識上現相貌故，故說二分依
T43n1830_p0241a28║識體生。
T43n1830_p0241a29║此總顯示依他起性，此上顯示識之所變。問：
T43n1830_p0241b01║此依他起，如何說為我法二相？
T43n1830_p0241b02║論：依斯二分至無所依故。述曰：依止依他
T43n1830_p0241b03║相、見二分，施設遍計所執我、法二實分也。
T43n1830_p0241b04║依起執故，若離於此依他二分，彼無所依，
T43n1830_p0241b05║故說依他為執依止，染分依故。此世間我、
T43n1830_p0241b06║法，聖教我、法，義依於體，亦復如是。此顯
T43n1830_p0241b07║我、法，假說所由。上來總是護法解訖。安惠
T43n1830_p0241b08║解云：變謂識體轉似二分，二分體無，遍計所
T43n1830_p0241b09║執，除佛以外，菩薩已還，諸識自體即自證分，
T43n1830_p0241b10║由不證實，有法執故，似二分起，即計所
T43n1830_p0241b11║執。似依他有，二分體無，如自證分，相貌亦
T43n1830_p0241b12║有。以無似有，即三性心皆有法執。八識自
T43n1830_p0241b13║體皆似二分，如依手巾變似於兔，幻生二
T43n1830_p0241b14║耳。二耳體無，依手巾起，彼引世親所造《緣
T43n1830_p0241b15║起論》中末後決擇，說無明支許通三性，故
T43n1830_p0241b16║除如來皆有二分，是計所執。問：此二體無，
T43n1830_p0241b17║識體如何轉似二分？答：相、見俱依自證起
T43n1830_p0241b18║故，由識自體虛妄習故，不如實故，或有執
T43n1830_p0241b19║故，無明俱故，轉似二分。二分即是相及見
T43n1830_p0241b20║分，依識體起，由體妄故，變似二分。二分
T43n1830_p0241b21║說依自證而起，若無識體，二分亦無。故
T43n1830_p0241b22║二分起，由識體有。既有自體及此二分，依
T43n1830_p0241b23║何分上假說我、法？答：依斯二分，施設我、
T43n1830_p0241b24║法。依此相、見計所執上，世間、聖教說為我、
T43n1830_p0241b25║法。此相、見之中皆說為我、法，彼我、法二離
T43n1830_p0241b26║此相、見，無所依故，故依所執相、見二分，
T43n1830_p0241b27║施設我、法。世尊能知識自證分及真如等，法
T43n1830_p0241b28║性離言，非我、非法，為除愚夫所執實我、法，
T43n1830_p0241b29║於彼識所變二分之上，假說為我、法，方便誘
T43n1830_p0241c01║引，令知假說，非謂實有。問：前護法解，後
T43n1830_p0241c02║安惠解，何故我、法但依二分，不計自體以
T43n1830_p0241c03║為我、法？答：若護法說，據實亦計，且舉所
T43n1830_p0241c04║變二分為依，非無依於自體計也。略有
T43n1830_p0241c05║三義，所以不說：一、二執遍，我執不依自證
T43n1830_p0241c06║起故；二、共許遍，今、古、大、小皆不許有自證
T43n1830_p0241c07║分故；三、義已說，若計自體，即能取攝，見分
T43n1830_p0241c08║中收。但言二分攝能、所取，非不依於自體
T43n1830_p0241c09║分計。今顯自證離見體無，故但說二見分
T43n1830_p0241c10║中攝，顯能、所取攝法盡故。若安惠解，凡
T43n1830_p0241c11║是所執體皆是無，若執自體，即說能取不
T43n1830_p0241c12║異見分，故更不說為我、法依，以自證分體
T43n1830_p0241c13║是有故，或離言故，不可依說。問：護法云：
T43n1830_p0241c14║相、見識所變，相、見名唯識，自證不言變，應
T43n1830_p0241c15║非是唯識解。若立三分，種所變故，名為
T43n1830_p0241c16║唯識。若說四分，三、四更互變名唯識。又即
T43n1830_p0241c17║識體，何故非唯。問：何故二師所說三分，義
T43n1830_p0241c18║各有異，今合為文？答：譯者欲以文同義
T43n1830_p0241c19║別，文約義繁，所以合二師總為一文也。又
T43n1830_p0241c20║如因明宗等多言名為能立，陳那所說宗非
T43n1830_p0241c21║能立，今舉其宗意，不違古文，辭遣同義取
T43n1830_p0241c22║所等，因一喻二，以為能立，理即別也。此文亦
T43n1830_p0241c23║然，文不相違，所以合譯，義有乖返，故為二
T43n1830_p0241c24║釋。問：真如非識之所變現，何成唯識？亦
T43n1830_p0241c25║依真如執為實法，寧非染分之所依止？
T43n1830_p0241c26║答：雖非識變，識實性故，亦名唯識。真如離
T43n1830_p0241c27║言，與能計識非一非異，非如色等，可依
T43n1830_p0241c28║起執，故非執依。此中不說。又《解深密經》
T43n1830_p0241c29║說，亦為執依，然與依他稍不相似。依他之
T43n1830_p0242a01║法與所計執有少作用，相狀可同，隨能計
T43n1830_p0242a02║心新新而起，心上所現即是依他，是能計心
T43n1830_p0242a03║之所親取。真如不爾，故此不說。遠望疎言
T43n1830_p0242a04║亦可依執，諸末學者依起執故，《解深密》說
T43n1830_p0242a05║亦不相違。真如既非識所轉變，應非唯識，
T43n1830_p0242a06║不以變故名為唯識；不離識故亦名唯識。
T43n1830_p0242a07║此中且說依他唯識。問：依所變相，執為我、
T43n1830_p0242a08║法，內道、外道皆可了知，依所變見，執法可
T43n1830_p0242a09║爾，如何依見，亦執我耶？答：如外僧佉執
T43n1830_p0242a10║思為我，犢子部等我名能見，故依二分，皆
T43n1830_p0242a11║執我、法。前敘計中，已略敘說。安惠已前諸
T43n1830_p0242a12║古德等，皆說二分是計所執，護法已後方
T43n1830_p0242a13║計三、四依他分也。實有四分，今說三者，隱
T43n1830_p0242a14║而不說，以對他故，義准知故，順陳那故，
T43n1830_p0242a15║略敘宗故，非極研尋，故且不說。第二卷中，
T43n1830_p0242a16║自當建立。
T43n1830_p0242a17║論：或復內識轉似外境。述曰：即是難陀、親
T43n1830_p0242a18║勝等義，依《攝論》說，唯二義也。但立見、相
T43n1830_p0242a19║以為依他，不說第三、第四分也。相分體性
T43n1830_p0242a20║雖依他有，由見變為，故名唯識。此相分體
T43n1830_p0242a21║實在於內，不離於識，妄情執為似外境現，
T43n1830_p0242a22║實在內也。即以依他似計所執，依此似外
T43n1830_p0242a23║相分之上，世間聖教執說我、法，見變似能
T43n1830_p0242a24║取，亦相分攝。文雖有二，義即有三，或實
T43n1830_p0242a25║說一分如安慧，或二分親勝等，或三分陳
T43n1830_p0242a26║那等，或四分護法等。此中護法但說三分，
T43n1830_p0242a27║以證自證分別義建立，義相猶隱，所以不說。
T43n1830_p0242a28║製作此論，知見不同。或有一師假敘異執，
T43n1830_p0242a29║種種研尋，方於最後申了義說。於假施設
T43n1830_p0242b01║中，咸言有義，非多有義，便謂多師，即護法
T43n1830_p0242b02║等，多為此釋。如敘本有種子是也，以護、月
T43n1830_p0242b03║與同時，故敘之此中破斥。或復諸師各說異
T43n1830_p0242b04║理，故此論下多言有義。勿皆謂一師假設
T43n1830_p0242b05║研究，致多有義，然多釋中為例非一；或初
T43n1830_p0242b06║無有義，後方言有義，勝者在初；或於初、後
T43n1830_p0242b07║皆言有義，勝者多後；或彼初、後皆言有義，
T43n1830_p0242b08║理等教齊，任情取捨。此大文例非獨此論，餘
T43n1830_p0242b09║新翻者皆准此知。謂前但解，後說理徵，此即
T43n1830_p0242b10║一師所假說也；或前理廣，後理教略，初無
T43n1830_p0242b11║有義，此為勝也；或前理略，後理教廣，皆言
T43n1830_p0242b12║有義，而後勝也；或初、後有義，理教皆均，取捨
T43n1830_p0242b13║難知，無偏勝也。今此亦爾，無偏勝故。
T43n1830_p0242b14║論：我法分別至變似我法。述曰：依第二，釋
T43n1830_p0242b15║三文科者，已別釋字，後廣分別。此中有三：
T43n1830_p0242b16║初以法喻，別解依他、遍計所執，或有，或無；
T43n1830_p0242b17║二、說所執及與依他，皆假所由，遮增減執；
T43n1830_p0242b18║三、依二諦，攝彼二假，至下當知，此即初也。
T43n1830_p0242b19║於中有二：初法；後喻。若護法、難陀等解，
T43n1830_p0242b20║由無始來第六、七識橫計我、法，種種分別
T43n1830_p0242b21║熏習力故。若安惠解，七識相應諸心、心所
T43n1830_p0242b22║皆名分別，能熏習故，即由分別熏習種生。
T43n1830_p0242b23║熏者，擊發義；習者，數數義。由數熏發，有此
T43n1830_p0242b24║種故，後諸識起，變似我、法。護法釋云：識自
T43n1830_p0242b25║證分所變相、見依他二分，非我，非法，無主
T43n1830_p0242b26║宰故，無作用故，性離言故。聖教名我、法者，
T43n1830_p0242b27║是強目彼，如世說火口不被燒，所說火言，
T43n1830_p0242b28║明非目火。世間凡夫依識所變相、見二分
T43n1830_p0242b29║依他性上，執為我、法，此所變者，似彼妄情，
T43n1830_p0242c01║名似我、法，彼妄所執我、法實無，非可說牛
T43n1830_p0242c02║毛似彼龜毛，故不說似彼，但說似情。難
T43n1830_p0242c03║陀等言：於識所變依他相分，諸聖者等愍諸
T43n1830_p0242c04║凡類不知自識，方便假說我、法二言，便於
T43n1830_p0242c05║識變強名我、法，令彼斷除我、法實執，方便
T43n1830_p0242c06║解了離言法性。凡夫依此依他相分執為
T43n1830_p0242c07║我、法，故說識變似我法言。安惠解云：變
T43n1830_p0242c08║似我、法總有二解：一、若世間、聖教皆是計
T43n1830_p0242c09║所執，世間依八識所變，總無之上。第六、七
T43n1830_p0242c10║識起執於我，除第七識，餘之七識起執於
T43n1830_p0242c11║法，不許末那有法執故。如是總說，執為
T43n1830_p0242c12║我、法種種別相，熏習力故，八識生時，變似
T43n1830_p0242c13║我、法。六、七似我，聖教愍諸有情，說凡
T43n1830_p0242c14║愚所計為假我、法，亦依總無，假說為別我、
T43n1830_p0242c15║法，由聞此熏習，八識生時，變似我法。又
T43n1830_p0242c16║解諸識生時變似我、法者，即自證分上有
T43n1830_p0242c17║似我、法之相，體變為相，但依他性，依此
T43n1830_p0242c18║堅執為我、法者，方是二分，其似我、法，不名
T43n1830_p0242c19║二分。以下約喻依他性有故，識所變似我、
T43n1830_p0242c20║似法，是識自體。雖有二解，後解難知，前解
T43n1830_p0242c21║為勝。然護法等云：第六、七識妄熏習故，
T43n1830_p0242c22║八識生時，變似我、法。安慧釋云：由七識熏習
T43n1830_p0242c23║分別力故，八識生時，變似我、法，八識之中皆
T43n1830_p0242c24║有執故。
T43n1830_p0242c25║論：此我法相至似外境現。述曰：顯法在內，
T43n1830_p0242c26║似外境現。此說所變似我、法相，雖在內識，
T43n1830_p0242c27║而由六、七，或總八識虛妄分別之力，實非
T43n1830_p0242c28║在外，似外境現，准前諸解。即依他起緣所
T43n1830_p0242c29║生法，名似我、法二種相也。
T43n1830_p0243a01║論：諸有情類至實我實法。述曰：諸有情類
T43n1830_p0243a02║由無明力，無始時來緣此所變似我、似法，執
T43n1830_p0243a03║為實我、實法自體，即依「依他」起「遍計所執」，
T43n1830_p0243a04║不說依於「圓成」起計所執，親不得故，如
T43n1830_p0243a05║前已說。若安惠初解，以無依無，別依於總。
T43n1830_p0243a06║論：如患夢者至外境相現。述曰：此意喻上
T43n1830_p0243a07║我、法分別，以下論文，此對經部等。若對薩婆
T43n1830_p0243a08║多，此喻不成。夢等所見皆真實故，此上總
T43n1830_p0243a09║顯道理二性，自下重顯二性有無，如患
T43n1830_p0243a10║熱病，損眼根力，所見青色皆以為黃，故覺
T43n1830_p0243a11║愛論云：唯識無境界，以無塵妄見，如人
T43n1830_p0243a12║目有翳，見毛、月等事，及如夢者顛倒緣力，
T43n1830_p0243a13║所夢諸事皆謂真實。如大迦多衍那意願
T43n1830_p0243a14║勢力，令婆剌拏王夢見異事，不應見境。彼
T43n1830_p0243a15║境便生，即患、夢緣，心似種種外境相現，體實
T43n1830_p0243a16║自心。
T43n1830_p0243a17║論：緣此執為實有外境。述曰：由患、夢力，
T43n1830_p0243a18║不了真虛，遂執所見以為實有。此喻喻上
T43n1830_p0243a19║諸有情類。以下論文，護法解云：如依他起，愚
T43n1830_p0243a20║夫不了此是自心，緣之執為實有外境，外
T43n1830_p0243a21║境即是遍計所執。前所變者依他起性，可說
T43n1830_p0243a22║非無，若執為實體，性非有，即解二性，一有
T43n1830_p0243a23║一無。此對經部，三釋如前。
T43n1830_p0243a24║論：愚夫所計至都無所有。述曰：依初、二科，
T43n1830_p0243a25║自下第二總解三句。下有三文：一、顯我、法
T43n1830_p0243a26║皆假所由；二、遮增減執；三、二諦攝。准義可
T43n1830_p0243a27║知依第二、三科。自下第二，解其二性皆假所
T43n1830_p0243a28║由，遮增減執。此即先敘法體非有。以下之
T43n1830_p0243a29║文唯是難陀、護法二說，無安惠解，以無內
T43n1830_p0243b01║識所變我、法故。護法、難陀二義准解，謂諸愚
T43n1830_p0243b02║夫虛妄所執，實我、實法都無所有，此但情有，
T43n1830_p0243b03║理皆無故。若爾，如何前說為假？
T43n1830_p0243b04║論：但隨妄情至說之為假。述曰：此顯所執
T43n1830_p0243b05║但隨妄情而施設彼為我、為法，故說所
T43n1830_p0243b06║執，亦名為假，非彼體有可說我、法二種假
T43n1830_p0243b07║言。無體隨情，無依於有，二假皆得，准前以
T43n1830_p0243b08║釋。此顯世間假我、假法非必有體，方說為
T43n1830_p0243b09║假，但隨妄情說為假故。
T43n1830_p0243b10║論：內識所變至實我法性。述曰：此顯依他
T43n1830_p0243b11║我、法名假，先顯其體實非我、法，內識所變，
T43n1830_p0243b12║似我、似法，雖體依他緣起是有，而非是彼妄
T43n1830_p0243b13║情所執實我、法性。此緣起法，無主宰故，無
T43n1830_p0243b14║作用故。
T43n1830_p0243b15║若爾，如何諸聖教等說為我、法？
T43n1830_p0243b16║論：然似彼現故說為假。述曰：此正解假，
T43n1830_p0243b17║即顯聖教假我、假法，有體施設，義依於體，二
T43n1830_p0243b18║假皆得，由似我、法能執，妄情有主宰用現，
T43n1830_p0243b19║說此依他為假我、法。
T43n1830_p0243b20║論：外境隨情至非有如識。述曰：自下先敘
T43n1830_p0243b21║心境有無，方言遮執，遍計所執心外實境，
T43n1830_p0243b22║由隨妄情，施設為假，體實都無，非與依他
T43n1830_p0243b23║內識相似。
T43n1830_p0243b24║論：內識必依至非無如境。述曰：由內識體
T43n1830_p0243b25║是依他故，必依種子因緣所生，非體是無，
T43n1830_p0243b26║如遍計境。彼實我、法猶如龜毛，識依他有，故
T43n1830_p0243b27║非彼類，即顯內識是依他有，心外實境體性
T43n1830_p0243b28║都無。此中色等相、見二分內識所變，不離
T43n1830_p0243b29║識故，總名內識。由此真如是識性故，亦非
T43n1830_p0243c01║非有。
T43n1830_p0243c02║論：由此便遮增減二執。述曰：由此內識體
T43n1830_p0243c03║性非無，心外我、法體性非有，便遮外計離
T43n1830_p0243c04║心之境實有增執，及遮邪見惡取空者撥
T43n1830_p0243c05║識亦無損減空執，即離空、有說唯識教，有
T43n1830_p0243c06║心外法，輪迴生死，覺知一心，生死永棄，可
T43n1830_p0243c07║謂無上處中道理，此即第二：皆假所由，遮增
T43n1830_p0243c08║減執。
T43n1830_p0243c09║問：內境是有，外境都無，皆依內識而說為
T43n1830_p0243c10║假，彼及內識為世俗有，亦勝義耶？
T43n1830_p0243c11║論：境依內識至亦勝義有。述曰：此即第三，
T43n1830_p0243c12║依諦攝假。謂心外境其體都無，依內妄情
T43n1830_p0243c13║假名我、法，唯世俗者執有，勝義者說無。內
T43n1830_p0243c14║因緣識相、見分等，假境所依依他性事，其世
T43n1830_p0243c15║俗者說為非無，亦勝義者之所說有。此中
T43n1830_p0243c16║色等，內識相分因緣所生，從本名識，此約
T43n1830_p0243c17║內境如識有義，即下第十三分俱實。或緣
T43n1830_p0243c18║過、未、龜毛等法。雖識內變影像，虛疎如瓶、
T43n1830_p0243c19║衣等，唯世俗有，非如內識體，少實故，亦勝義
T43n1830_p0243c20║有。下第十云：然相分等依識變現，非如識
T43n1830_p0243c21║性依他中實，一切相分並非實故，雖有二
T43n1830_p0243c22║解，前解為勝。後解不依四勝義說，但殊勝
T43n1830_p0243c23║義，名為勝義，此即說有三分之義。若第二
T43n1830_p0243c24║師，唯有二分，釋此少別，大意亦同。此第二釋
T43n1830_p0243c25║至下當知。此前初解依人二諦，已下問答
T43n1830_p0243c26║依法二諦。問：此中二諦體別如何？所攝假
T43n1830_p0243c27║境如何差別？答：如別章說。言二諦者，道理
T43n1830_p0243c28║難思，今於此中略示綱要。世俗諦者，世謂
T43n1830_p0243c29║覆障，可毀壞義；俗謂顯現，隨世流義；諦者，
T43n1830_p0244a01║理也。或世即俗，是持業釋，勝義三種如第八
T43n1830_p0244a02║卷。然則蘊、處、界名勝義者，勝之義故，如涅
T43n1830_p0244a03║槃等，唯依士釋。真、俗二諦各有四重，俗諦
T43n1830_p0244a04║四者：一、假名無實諦，謂瓶、盆等，但有假名
T43n1830_p0244a05║而無實體，從能詮說，故名為諦，或體實無，
T43n1830_p0244a06║亦名為諦。二、隨事差別諦，謂蘊、界等。隨彼
T43n1830_p0244a07║彼事，立蘊等法。三、證得安立諦。謂苦、集等，
T43n1830_p0244a08║由證得理而安立故。四、假名非安立諦。謂二
T43n1830_p0244a09║空理依假空門說為真性，由彼真性內證
T43n1830_p0244a10║智境，不可言說，名二空如，但假設故。此前
T43n1830_p0244a11║三種法可擬宜，其第四諦假名施設。勝義
T43n1830_p0244a12║四者：一、體用顯現諦。謂蘊、界等有實體性，
T43n1830_p0244a13║過初世俗，故名勝義。隨事差別，說名蘊等，
T43n1830_p0244a14║故名顯現。二、因果差別諦。謂苦、集等，知、斷、
T43n1830_p0244a15║證、修因果差別，過俗道理，故名勝義。三、依
T43n1830_p0244a16║門顯實諦。謂二空理過俗證得，故名勝義。
T43n1830_p0244a17║依空能證，以顯於實，故名依門。四、廢詮談
T43n1830_p0244a18║旨諦。謂一實如，體妙離言，已名勝義，過俗
T43n1830_p0244a19║勝義，復名勝義。俗諦中初都無實體，假名
T43n1830_p0244a20║安立，無可勝過，故不名真，但名為俗。第
T43n1830_p0244a21║四，勝義不可施設，不可名俗，但名為真，由
T43n1830_p0244a22║斯二諦四句料簡。有俗非真，謂最初俗；有
T43n1830_p0244a23║真非俗，謂最後真；有亦真亦俗，謂真前三；
T43n1830_p0244a24║俗後三諦其第四句翻上應知。前四世俗
T43n1830_p0244a25║如《瑜伽論》六十四中，《顯揚》六說，名字雖別，諸
T43n1830_p0244a26║論亦有。其四真諦若義、若名非諸論有，唯此
T43n1830_p0244a27║論釋，如第九卷。外境隨情唯世俗者，即
T43n1830_p0244a28║是假名，無實諦攝，故說「唯」言，決定義故。實我、
T43n1830_p0244a29║法名如瓶、盆等，唯初俗攝，體非實諦，以無
T43n1830_p0244b01║法故。識境所依亦勝義者，是俗隨事差別諦
T43n1830_p0244b02║攝。復是體、用顯現真諦，故論言亦不定義故。
T43n1830_p0244b03║真、俗二諦今古所明，各為四重，曾未聞
T43n1830_p0244b04║有，可謂理高百代，義光千載者歟！真不自
T43n1830_p0244b05║真，待俗故真。即前三真亦說為俗，俗不自
T43n1830_p0244b06║俗，待真故俗，即後三俗亦名為真。至理沖
T43n1830_p0244b07║玄，彌驗於此，廣此二諦如別章說。
T43n1830_p0244b08║以上略明頌上三句，通護法、難陀二師所
T43n1830_p0244b09║釋，然本唯是二分家義，但難陀釋。自下廣釋
T43n1830_p0244b10║如是三句，於中有二：初廣破外執，成此三
T43n1830_p0244b11║句；後第二卷有作是難下，略釋外難。重淨
T43n1830_p0244b12║此三句，初復有四：第一總問；第二略答；第
T43n1830_p0244b13║三別問、別答；第四至第二卷如是外道下，別
T43n1830_p0244b14║徵總結。或分為三：初總問答；次別問答；後
T43n1830_p0244b15║別徵結。至下當知，不繁預述。
T43n1830_p0244b16║論：云何應知至似外境生。述曰：即初問也，
T43n1830_p0244b17║多護法文。外道、小乘聞說唯識，外道等
T43n1830_p0244b18║曰：有作、有受，我體寧無；有礙、有緣，寧無法
T43n1830_p0244b19║體。小乘等曰：士夫用有，何為我無？依、緣
T43n1830_p0244b20║積聚色等是有，得等成就，行蘊非無。聖說無
T43n1830_p0244b21║為，寧撥無法，豈離識時，便無外境，云何知
T43n1830_p0244b22║識似外境生？
T43n1830_p0244b23║論：實我、實法不可得故。述曰：此即第二略
T43n1830_p0244b24║答外徵：謂實我、法，現、比二量所不能成，
T43n1830_p0244b25║名不可得。至下一一別破應知。法體實無，
T43n1830_p0244b26║然立五蘊，我體非實，何法攝耶？法依作用，
T43n1830_p0244b27║故可立蘊；我無一常，故不別立。又心變似
T43n1830_p0244b28║法，有多差別，隨五蘊攝；心變似我，無多差
T43n1830_p0244b29║別，眾同分攝。
T43n1830_p0244c01║自下第三別問別答。於中有二。初問答我。
T43n1830_p0244c02║後問答法。我中有二。初問。次答。
T43n1830_p0244c03║論：如何實我不可得耶？述曰：此即初問。犢
T43n1830_p0244c04║子部師及正量部、本經量部等及外道等，咸
T43n1830_p0244c05║作問言：大乘所說我、法無者，且置於法，如
T43n1830_p0244c06║何實我不可得耶？假我共成，非此所問。
T43n1830_p0244c07║自下答中，文勢有五：初敘三類計，正破外
T43n1830_p0244c08║道；二、復敘三類計，兼破小乘；三、總破上二
T43n1830_p0244c09║差別執我；四、解釋彼執，分別、俱生伏、斷位次；
T43n1830_p0244c10║五、假設外徵，釋諸妨難。或分為四：初別
T43n1830_p0244c11║敘兩三破；二、總敘諸執破；三、解彼執分別、
T43n1830_p0244c12║俱生等；四、假外徵，釋外妨難。或分為三：
T43n1830_p0244c13║初破外我；次釋彼執分別、俱生伏、斷位次；
T43n1830_p0244c14║後假設外徵，釋諸妨難。初中有三，如前
T43n1830_p0244c15║可解。或分為二：初破計我；次總解執。
T43n1830_p0244c16║論：諸所執我，略有三種。述曰：此即第一，敘
T43n1830_p0244c17║三類計，正破彼執。此中有二：初敘三計；二、
T43n1830_p0244c18║別破三。外道雖多計執各異，種類而說莫
T43n1830_p0244c19║過三種。
T43n1830_p0244c20║論：一者執我至量同虛空。述曰：此謂數論、
T43n1830_p0244c21║勝論等計，即是僧佉、吠世史迦義，如下廣
T43n1830_p0244c22║敘。我有三義：一者常。我體常住，無初後故。
T43n1830_p0244c23║從過去來、未來不斷，現在相續；二、周遍。五
T43n1830_p0244c24║趣之中，體周遍故，趣趣有身，非定恒居一趣
T43n1830_p0244c25║中故；三、量同虛空，遍十方故。
T43n1830_p0244c26║論：隨處造業受苦樂故。述曰：此成遍因，何
T43n1830_p0244c27║以同空，隨處即能造種種業，受苦、樂故。
T43n1830_p0244c28║即釋第三，執我同空，遍十方界，欲破作、受，
T43n1830_p0244c29║但說造業，「受苦、樂」言，彼常遍義，遂不開顯。
T43n1830_p0245a01║又此為二：一、常；二、遍。同空以下釋前遍義。
T43n1830_p0245a02║同空是喻，若准破中，此解為勝。數論執我
T43n1830_p0245a03║體是受者，三德能作，轉作法已，我受用之，
T43n1830_p0245a04║名受苦、樂。勝論執我實句義攝，體能作、
T43n1830_p0245a05║受，故名造業受苦、樂等。下破法中一一別敘。
T43n1830_p0245a06║論：二者執我至而量不定。述曰：立不定
T43n1830_p0245a07║宗，我體雖常，大小不定。
T43n1830_p0245a08║論：隨身大小有卷舒故。述曰：顯不定因，
T43n1830_p0245a09║謂身若大，我量便舒，身若小時，我量便卷，如
T43n1830_p0245a10║一牛皮日乾水漬，日炙便卷，水濕便舒，此即
T43n1830_p0245a11║無慚之類計也，謂尼虔子。今言「昵楗陀弗咀
T43n1830_p0245a12║羅」，翻為「離繫子」，苦行修勝，因名為離繫。露
T43n1830_p0245a13║形，少羞恥，亦名無慚。本師稱「離繫」，是彼門
T43n1830_p0245a14║徒，名之為「子」。
T43n1830_p0245a15║論：三者執我至如一極微。述曰：此立小
T43n1830_p0245a16║宗，顯我量小，至者極義，極小如極微量。
T43n1830_p0245a17║論：潛轉身中作事業故。述曰：顯我小因，以
T43n1830_p0245a18║我量小如一極微，有自在用，小輕利故，潛
T43n1830_p0245a19║轉身中，顯勝自在。所栖隱處，作諸事業，
T43n1830_p0245a20║顯我勝用，能為作者。此即獸主、遍出等計。
T43n1830_p0245a21║謂有外道名「播輸鉢多」，翻為「獸主」，如一瞿
T43n1830_p0245a22║聲，別目於牛，通名於獸。但言「牛主」，未善方
T43n1830_p0245a23║言，非但與牛而為主故，如伏犧等。復有
T43n1830_p0245a24║外道名「波利呾羅拘迦」，翻為遍出，遍能出
T43n1830_p0245a25║離諸俗世間，即是出家外道之類。今此總敘
T43n1830_p0245a26║三計，五師所執之義。餘九十種所計我等，不
T43n1830_p0245a27║異三故，
T43n1830_p0245a28║即是第一，敘三師計。自下次第一一別徵。
T43n1830_p0245a29║論：初且非理。述曰：下別破也，文三易解，更
T43n1830_p0245b01║不判之。且者，偏舉未盡之義，非破初也。
T43n1830_p0245b02║論：所以者何？述曰：既總非已，外人却徵所
T43n1830_p0245b03║言非理之所以者，何者是也。
T43n1830_p0245b04║下文有二：初破作、受；後難同、異。
T43n1830_p0245b05║論：執我常遍至受苦樂等。述曰：此破數論：
T43n1830_p0245b06║此中第一破初。量云：汝所執我，是宗有法，
T43n1830_p0245b07║應不隨身受苦、樂者，是宗之法。此二和合
T43n1830_p0245b08║互相差別，不相離性，總名為宗也；一、許常故，
T43n1830_p0245b09║二、許遍故，因也；如汝虛空喻也。有二比量，
T43n1830_p0245b10║此破僧佉我為受者，文言執我意噵汝執。
T43n1830_p0245b11║文言常遍意，亦有許。若不爾者，有法之我，
T43n1830_p0245b12║非自極成，常遍之因，亦犯隨一。或若大乘許
T43n1830_p0245b13║我是有，即違自宗，若無，即犯自所別過。因
T43n1830_p0245b14║中亦有，所依不成，大乘虛空雖無實體，就
T43n1830_p0245b15║他宗說，亦得為喻。故無喻中俱不成過，故
T43n1830_p0245b16║說汝言。初一執字義通因、喻，許義同故。又
T43n1830_p0245b17║於因中應加「故」字，義定順故。又因、喻自許，
T43n1830_p0245b18║此則不成，若唯他許，非必是過，他比量故。
T43n1830_p0245b19║文中有法在初，法居最後，中間因、喻，隨文
T43n1830_p0245b20║可知。性相為文，故無次第，下文體例，或有
T43n1830_p0245b21║非次，皆准此知。解因明者，許是事故，應
T43n1830_p0245b22║審思准。
T43n1830_p0245b23║論：又常遍故至能造諸業。述曰：此破衛世，
T43n1830_p0245b24║我作者也。此師之我雖亦受者，對彼僧佉
T43n1830_p0245b25║但破作者。不爾，前文兼破亦得。若立量云：
T43n1830_p0245b26║汝所執我，應無動轉；許常遍故；如虛空
T43n1830_p0245b27║等。即有相符極成之失。勝論之我無動轉
T43n1830_p0245b28║故，不爾，便與《十句論》違。彼說我實，無動作
T43n1830_p0245b29║故，由此應言：汝所執我，應不隨身能造
T43n1830_p0245c01║諸業；許常故，許遍故；說喻如前文云：汝
T43n1830_p0245c02║我應不隨身能造諸業；無動轉故；如虛
T43n1830_p0245c03║空等。此釋即順《十句論》我無動作也。今隨
T43n1830_p0245c04║文，便於因之上置其「應」字，下皆准知。此
T43n1830_p0245c05║文但有其法，而無同喻及與有法，以同前
T43n1830_p0245c06║故，不別出之。其「應」之字於法中置，文准前
T43n1830_p0245c07║解。此中總有三比量因。
T43n1830_p0245c08║上來別破二師作受訖，次下雙破作、受同
T43n1830_p0245c09║異。
T43n1830_p0245c10║論：又所執我至為同為異。述曰：此審定也，
T43n1830_p0245c11║唯有異計，同是設遮。
T43n1830_p0245c12║論：若言同者至便成大過。述曰：此破有情
T43n1830_p0245c13║共同一我，執諸有情同一我故，若一有情作
T43n1830_p0245c14║業之時，餘諸有情亦應作業，即此一我作
T43n1830_p0245c15║諸業故，受果解脫，亦准此例。應立量云：且
T43n1830_p0245c16║如餘祠授等，於天授作諸業時，亦應作業；
T43n1830_p0245c17║我是一故；如天授等。然內真如既非是我，
T43n1830_p0245c18║又無繫屬，亦不作受，故無不定返詰過失。
T43n1830_p0245c19║受果、解脫二量亦然，總於此中有三比量，
T43n1830_p0245c20║別破外道，准義可知。又若一解脫，一切解
T43n1830_p0245c21║脫，便成大過。此三若爾，便違世間，亦違教
T43n1830_p0245c22║故。
T43n1830_p0245c23║論：若言異者至體應相雜。述曰：下破有情
T43n1830_p0245c24║我體各異，諸有情我既更相遍，體應相雜，由
T43n1830_p0245c25║彼計執諸有情我體是實，有各各調然，自相
T43n1830_p0245c26║別故。量云：諸有情我與天授我，體應是一；
T43n1830_p0245c27║許常、遍故；如天授我。論言相雜，意令相
T43n1830_p0245c28║入，成一物故。雖言更遍，意言常遍，不爾
T43n1830_p0245c29║更雜，便無同喻。外返難言，且如同處不
T43n1830_p0246a01║相離色，許多種色更互相遍，體非相雜，諸
T43n1830_p0246a02║根得時，各各異故。其我亦然，雖體相遍，然
T43n1830_p0246a03║非相雜，各有屬故，斯有何失？此亦不然，彼
T43n1830_p0246a04║執我體是真，是實，有相雜失。然我色等，是虛
T43n1830_p0246a05║幻法，又同類業，招非實之法，體相虛疎，設令
T43n1830_p0246a06║相雜，亦無過失。一切有情共果亦爾，其山河
T43n1830_p0246a07║等同一處故，又今以彼更相遍言，遂令相
T43n1830_p0246a08║雜，以成一物，未必須量。
T43n1830_p0246a09║論：又一作業至所作所受。述曰：復以作業、
T43n1830_p0246a10║受果為難。作業、受果者，與一切我處無別
T43n1830_p0246a11║故，處謂處所，我之住處。量云：彼祠授等，於
T43n1830_p0246a12║天授作業時亦應作；以一切我處無別故；
T43n1830_p0246a13║如提婆達多。受果比量亦准此知。不爾，直
T43n1830_p0246a14║責，如諸燈光，處無別故，一照一切照；我亦
T43n1830_p0246a15║應爾，處無別故，一作一切作，有情共果雖
T43n1830_p0246a16║處無別。然非一受即一切受，非一切我處
T43n1830_p0246a17║無別故。又我一受即一切受，處無別故，非
T43n1830_p0246a18║共果故。
T43n1830_p0246a19║論：若謂作受至理亦不然。述曰：此即敘救
T43n1830_p0246a20║總非之。彼意救言：如天授我，但屬天授，如
T43n1830_p0246a21║眾燈光各有所屬，無有一作一切作失，論
T43n1830_p0246a22║總非之，理不然也。
T43n1830_p0246a23║論：業果及身至不應理故。述曰：敘其非理：
T43n1830_p0246a24║一一諸業及果、身三，皆與一一諸我和合。
T43n1830_p0246a25║以諸我體相雜糅住，至於作、受唯屬此我，
T43n1830_p0246a26║不屬彼我，不應正理。提婆達多作、受，亦應
T43n1830_p0246a27║屬他耶！若達多我許此業、果、身與彼我
T43n1830_p0246a28║合，故如耶，若達多作、受。
T43n1830_p0246a29║論：一解脫時至一切我合故。述曰：此又重
T43n1830_p0246b01║責，如天授解脫，餘亦應爾，作業、受果并各
T43n1830_p0246b02║別身，與諸我合故，所修證法，彼此我合故，
T43n1830_p0246b03║不可但說唯屬此我，非彼我故，一人解脫，
T43n1830_p0246b04║餘不解脫。量云：且如天授，一解脫時，餘未
T43n1830_p0246b05║解脫者，一切應解脫；所修、所證法一切我合
T43n1830_p0246b06║故；猶如天授已解脫者，所修者行，所證者
T43n1830_p0246b07║理。此破初計。文各有十，三比量。又以業、果、
T43n1830_p0246b08║身為因，難解脫宗，亦得為量。
T43n1830_p0246b09║論：中亦非理，所以者何？述曰：此總非，破離
T43n1830_p0246b10║繫子計，彼復徵已。
T43n1830_p0246b11║論：我體常住至而有舒、卷。述曰：此以常住
T43n1830_p0246b12║難非舒、卷。舒、卷者，盈縮不定之義。量云：汝
T43n1830_p0246b13║所執我，應無舒、卷；計常住故；如太虛空。
T43n1830_p0246b14║論：既有舒卷至應非常住。述曰：此以卷、舒，
T43n1830_p0246b15║難非常住。量云：汝所執我，應非常住；許
T43n1830_p0246b16║卷、舒故；如橐籥風。橐謂囊橐，排袋之類，以
T43n1830_p0246b17║內含風，起作用故。籥謂管籥、簫笛之屬，以
T43n1830_p0246b18║內有風，起聲等故。此二中風，既隨囊、管，
T43n1830_p0246b19║有其大、小、卷、舒之事，而非常住，我亦應然。
T43n1830_p0246b20║論：又我隨身至我體一耶。述曰：初之二句
T43n1830_p0246b21║以隨身故，難可分析；後之二句以可析故，
T43n1830_p0246b22║難體非一。初比量云：汝、我應可分析；許卷、
T43n1830_p0246b23║舒故；如橐風等。言隨身者，有卷、舒義，今
T43n1830_p0246b24║以隨身顯事為難，不說同喻，義准應知。
T43n1830_p0246b25║若以隨身為因，影為同喻故。後比量云：汝、
T43n1830_p0246b26║我非實一；以可析故；如瓶、盆等。以前難
T43n1830_p0246b27║破，令其可析，故得為因。或以隨身為非
T43n1830_p0246b28║一因，汝、我非定一，許卷、舒故，如牛等皮。此
T43n1830_p0246b29║破第二有五比量。
T43n1830_p0246c01║論：故彼所言如童竪戲。述曰：結非調之，
T43n1830_p0246c02║童者，小也；竪者，奴也。如小奴等戲於沙土，
T43n1830_p0246c03║雖甚劬勞，無實可錄。汝等所計實我亦爾。
T43n1830_p0246c04║論：後亦非理，所以者何？述曰：此破獸主、遍
T43n1830_p0246c05║出等計，彼却徵已。
T43n1830_p0246c06║論：我量至小至大身遍動。述曰：第一量云：
T43n1830_p0246c07║汝所執我，於一剎那應不能令大身遍動；
T43n1830_p0246c08║以極小故；如極微等。此中難意如何小我，
T43n1830_p0246c09║一剎那中，能令色究竟天萬六千由旬大身
T43n1830_p0246c10║動轉。
T43n1830_p0246c11║論：若謂雖小至似遍動者。述曰：敘彼救云，
T43n1830_p0246c12║此我不能一剎那頃即遍動身，然次第而
T43n1830_p0246c13║動，以迅速故，如旋火輪者。
T43n1830_p0246c14║論：則所執我至非常一故。述曰：汝所執我，
T43n1830_p0246c15║應非常一，有往來故，如火輪等。諸有往
T43n1830_p0246c16║來，皆非常一故。此有二量：一、難非常；二、
T43n1830_p0246c17║難非一。合有三量破第三計，都合二十一
T43n1830_p0246c18║比量，破三類執。此中破三種我，並同《廣百
T43n1830_p0246c19║論》第二、第三卷說。
T43n1830_p0246c20║論：又所執我，復有三種。述曰：即是第二，別
T43n1830_p0246c21║敘三計，兼破小乘。於中有二：初敘計；後
T43n1830_p0246c22║破斥。
T43n1830_p0246c23║論：一者即蘊。述曰：此如《瑜伽》等四種計
T43n1830_p0246c24║中，此即第一，有計我體，體即是蘊，二十句
T43n1830_p0246c25║等。世間異生皆為此計。
T43n1830_p0246c26║論：二者離蘊。述曰：即體非蘊。前說三計，皆
T43n1830_p0246c27║是此攝。離者異義，體異名離，不爾攝計，便
T43n1830_p0246c28║為不盡。《瑜伽》四計，即彼後三。雖住蘊中，或
T43n1830_p0246c29║住蘊外，或不住蘊，亦非蘊外，並離蘊計。
T43n1830_p0247a01║論：三者與蘊不即不離。述曰：筏蹉氏外道
T43n1830_p0247a02║名「犢子外道」男聲中呼。歸佛出家，名「犢子
T43n1830_p0247a03║部」、「皤雌子部」，女聲中呼，即是一也。上古有
T43n1830_p0247a04║仙居山寂處，貪心不已，遂染母牛，因遂
T43n1830_p0247a05║生男，流諸苗裔，此後種類皆言「犢子」，即婆
T43n1830_p0247a06║羅門之一姓也。《涅槃經》說犢子外道歸佛出
T43n1830_p0247a07║家，此後門徒相傳不絕，今時此部是彼苗裔，
T43n1830_p0247a08║遠襲為名，名「犢子部」。正量部等亦作此計。
T43n1830_p0247a09║然《廣百論》第二、三卷唯有三種；《對法》第一、《瑜
T43n1830_p0247a10║伽》第六及六十四、《顯揚》第十並有四種。然
T43n1830_p0247a11║今此文列有三種，義寬於《瑜伽》，彼無第三，
T43n1830_p0247a12║非即、離計。經部本計我亦非離蘊，偏破犢
T43n1830_p0247a13║子，如《俱舍論》第二十九并三十說。然薩婆多
T43n1830_p0247a14║等敘外道，計無離蘊者，以二十句等我見
T43n1830_p0247a15║等中，唯即蘊故，如《毘婆沙》第八卷。問：為有
T43n1830_p0247a16║離蘊計為我耶？彼答言：無。諸所執我一切
T43n1830_p0247a17║皆緣五取蘊故，緣蘊外無不生心故。今者
T43n1830_p0247a18║大乘說有離蘊計為我者，如《瑜伽》等說，然
T43n1830_p0247a19║亦釋經：一切皆緣五取蘊起，至下當知。此
T43n1830_p0247a20║據影像相分為論，必須有故；所緣緣體非
T43n1830_p0247a21║無法故，非據本質，本質諸蘊或復無故。然
T43n1830_p0247a22║今大乘影像而言，緣無心不生；本質而說，
T43n1830_p0247a23║緣無心亦起。薩婆多說緣有心生，無即不
T43n1830_p0247a24║起。經部師說緣無心得生，不要於有。大乘
T43n1830_p0247a25║一念即俱得緣，獨無不生，俱無得起，故三
T43n1830_p0247a26║宗別。
T43n1830_p0247a27║論：初即蘊我至非常一故。述曰：破我體即
T43n1830_p0247a28║蘊我，應非我相。量云：我應非常；以即蘊
T43n1830_p0247a29║故；猶如蘊性。彼宗所計我體即蘊，然體仍
T43n1830_p0247b01║常，故為此破。破一比量亦准此知。然《瑜伽》
T43n1830_p0247b02║等更有別破，此既無文，不能具引。此總緣
T43n1830_p0247b03║蘊而起我見，得為破也。
T43n1830_p0247b04║論：又內諸色至有質礙故。述曰：自下別破
T43n1830_p0247b05║二十句中五別計我，且破色我。量云：內諸色
T43n1830_p0247b06║處定非實我；有質礙故；如外諸色。根及
T43n1830_p0247b07║屬色皆名內色，唯破內色我，非計外我者。
T43n1830_p0247b08║以外色無作，受用故。
T43n1830_p0247b09║論：心心所法至待眾緣故。述曰：自下破餘
T43n1830_p0247b10║四蘊。不恒相續，是間斷義。待眾緣者，籍
T43n1830_p0247b11║緣起義。量云：心、心所法亦非實我；不恒相
T43n1830_p0247b12║續故，待眾緣故；喻如燈聲。此既二因，
T43n1830_p0247b13║比量亦二。四蘊非色，體類是同，合為量破。
T43n1830_p0247b14║並如色蘊，別破亦得。此破於蘊計為實我，
T43n1830_p0247b15║說假我者，亦不遮之。
T43n1830_p0247b16║前破心所即行蘊少分，行蘊少分中不相應
T43n1830_p0247b17║行。既與心所別，故應別破之。
T43n1830_p0247b18║成唯識論述記卷第一
T43n1830_p0247b19║
T43n1830_p0247b20║
T43n1830_p0247b21║成唯識論述記卷第一（末）
T43n1830_p0247b22║
T43n1830_p0247b23║沙門基撰
T43n1830_p0247b24║論：餘行餘色至非覺性故。述曰：覺者，覺察。
T43n1830_p0247b25║心、心所總名，心所法外餘行、外處及無表色，
T43n1830_p0247b26║亦非實我；非覺性故；如虛空等。此中但合
T43n1830_p0247b27║總為一量，行與色等各別為量，理亦不遮。
T43n1830_p0247b28║因明之法遮他為論，言非覺性，不是翻顯
T43n1830_p0247b29║心、心所性是覺性故，許為實我。此兼遮計，
T43n1830_p0247c01║非必有執。合七比量破初計也。
T43n1830_p0247c02║論：中離蘊我至無作受故。述曰：破僧佉等
T43n1830_p0247c03║計也。量云：所計之我，應無作、受；蘊不攝
T43n1830_p0247c04║故；如虛空等。文中但有宗及同喻，因如所
T43n1830_p0247c05║標，故略不敘。文以一量破中計也。今助
T43n1830_p0247c06║破云：所計之我，應非實我；蘊不攝故；如虛
T43n1830_p0247c07║空等。此下准作一一應思。
T43n1830_p0247c08║論：後俱非我至非實我故。述曰：破犢子
T43n1830_p0247c09║等也。彼宗計我與所依蘊，不即不離，然別
T43n1830_p0247c10║有體，非常無常。如《俱舍論》二十九卷敘難
T43n1830_p0247c11║「依」義。今解：「依」者依止，蘊上施設，不即、離故。
T43n1830_p0247c12║恐繁不述。量云：汝所執我，應非實我；因
T43n1830_p0247c13║云：許依蘊立，非即、離蘊故；如瓶、盆等。
T43n1830_p0247c14║此中法言應非實我，簡別真如。真如依蘊，
T43n1830_p0247c15║亦不即離，然非實我，故無不定。因中言「許」，
T43n1830_p0247c16║無隨一過；宗等次第，准義釋文。彼計瓶等，
T43n1830_p0247c17║依於四塵蘊等而立，然與四塵不即不離，
T43n1830_p0247c18║故以為喻。
T43n1830_p0247c19║論：又既不可說至是我非我。述曰：彼立五
T43n1830_p0247c20║法藏，三世、無為及不可說。彼計此我非常、
T43n1830_p0247c21║無常，不可說是有為、無為也。今者論主直
T43n1830_p0247c22║以我、非我而為例也，應立量云：汝所執我，
T43n1830_p0247c23║應不可說是我；許不可說是有為、無為
T43n1830_p0247c24║故；如龜毛等。以二比量破第三計。若破
T43n1830_p0247c25║俱句，他宗亦說我非俱句，不可說是我、非
T43n1830_p0247c26║我故，犯相符過，又無同喻。今破是我，兼說
T43n1830_p0247c27║非我，應定說是蘊，不應說非蘊。又量云：
T43n1830_p0247c28║汝所執我，於我、非我聚義，亦應不可說；許
T43n1830_p0247c29║不可說故；如有為、無為義。今者文意不
T43n1830_p0248a01║令隨入我、非我俱句，故無過失。
T43n1830_p0248a02║論：故彼所執實我不成。述曰：此總結也，合
T43n1830_p0248a03║十比量破此三計。
T43n1830_p0248a04║論：又諸所執至為無思慮。述曰：自下第三，
T43n1830_p0248a05║總破上二差別執我。於中有四：初有思慮、
T43n1830_p0248a06║無思慮破；二、有作用、無作用破；三、我見
T43n1830_p0248a07║境、非我見境破；四、我、非我見境，我見不緣
T43n1830_p0248a08║破。今總問前所執諸我故，言「諸」也。有思慮
T43n1830_p0248a09║者，意。問僧佉，彼說神我，體是思故；無思
T43n1830_p0248a10║慮者，問吠世等。然僧佉計神我體性常住，
T43n1830_p0248a11║除自性外，二十三諦體性雖常，仍有轉變、
T43n1830_p0248a12║無常之相。今難彼我，亦應同彼二十三諦，
T43n1830_p0248a13║體、性俱應轉變、無常。
T43n1830_p0248a14║論：若有思慮至有思慮故。述曰：汝我體應
T43n1830_p0248a15║是轉變、無常；作用或有不起時故；如許大
T43n1830_p0248a16║等。若不約用難，令體亦轉變，即無同喻；彼
T43n1830_p0248a17║不許有滅無常故。若直難用，彼思慮用，有
T43n1830_p0248a18║時不起故，犯相符過。雖自性體常，用是無
T43n1830_p0248a19║常，無不定失；非共許故。又以體例，用亦
T43n1830_p0248a20║應無常，相即亦得。
T43n1830_p0248a21║論：若無思慮至亦不受果。述曰：即破吠世
T43n1830_p0248a22║等，文易可知。量云：汝等實我，應不能作
T43n1830_p0248a23║業，亦不能受果；許無思慮故；猶如虛空。
T43n1830_p0248a24║作業、受果二比量也。即除僧佉，餘計神我，
T43n1830_p0248a25║皆同此破。
T43n1830_p0248a26║論：故所執我理俱不成。述曰：雙結二也。
T43n1830_p0248a27║論：又諸所執至為無作用。述曰：更重第二，
T43n1830_p0248a28║雙破前說，此即問定也。
T43n1830_p0248a29║論：若有作用至應是無常。述曰：諸師作、受
T43n1830_p0248b01║計各不同。作用而言，作受、作用並計是有、有
T43n1830_p0248b02║用。量云：我應無常；有作用故；如手、足等。
T43n1830_p0248b03║若對數論，轉變如手等；若對吠世等，滅壞
T43n1830_p0248b04║如足等。文勢雖合，義意不同。虛空、真如此
T43n1830_p0248b05║無作用，故無不定。
T43n1830_p0248b06║論：若無作用至二俱不成。述曰：無有一我
T43n1830_p0248b07║無作、受用。若數論師無作者，用亦名無用。
T43n1830_p0248b08║若動轉作用、勢用作用，勝、數俱無；《十句》說故；
T43n1830_p0248b09║離繫子等，我有動轉。故是前門，餘是後門。又
T43n1830_p0248b10║諸所計得解脫時，我並無用。無用量云：所
T43n1830_p0248b11║執之我，應非實我；無作用故；如兔角等。
T43n1830_p0248b12║虛空亦得無作用故，文言非實我，不言
T43n1830_p0248b13║非實有，故彼真如非不定失。若爾，寧言常
T43n1830_p0248b14║樂我淨？此非定實我，性離言故。言我者，是
T43n1830_p0248b15║假說也。此無用計，諸執並非。無有一師計
T43n1830_p0248b16║我無用，然破無動作、勢用之用，故得為
T43n1830_p0248b17║難。或綺互破作、受之用，謂應量云：僧佉
T43n1830_p0248b18║等我，應非實我；無唯作者用故；如虛空
T43n1830_p0248b19║等。吠世等我，應非實我；無唯受者用故；
T43n1830_p0248b20║如兔角等。此中遮無唯受者用，非許唯
T43n1830_p0248b21║有受者用性便為實我。不爾，本識及僧佉
T43n1830_p0248b22║我應是實我，但言兔角無唯受者用，不言
T43n1830_p0248b23║兔角有作、受用，故此非失，以因明者遮詮
T43n1830_p0248b24║門故。文結易知，故不別釋。
T43n1830_p0248b25║論：又諸所執至所緣境不。述曰：此即第三，
T43n1830_p0248b26║亦總徵前內、外道也。
T43n1830_p0248b27║論：若非我見至知實有我。述曰：破本計「非
T43n1830_p0248b28║我見所緣」。量云：汝所執我，應非是我；許
T43n1830_p0248b29║非我見之所緣故；如色、聲等。又此量意
T43n1830_p0248c01║云：汝能緣我心、心所法，應不知我；非我
T43n1830_p0248c02║見故；如緣餘心。文雖無救，以理為之。
T43n1830_p0248c03║如緣真如心、心所法，雖不定作真如之
T43n1830_p0248c04║解，得成緣如。緣我之心亦同於彼，雖不
T43n1830_p0248c05║作我解，何妨得緣我。緣如之心雖不作
T43n1830_p0248c06║「如」解，真如仍名「如」。心緣我見，雖不作「我」解，
T43n1830_p0248c07║其我應名我見緣。故為此解，助破彼失。
T43n1830_p0248c08║論：若是我見至如實知故。述曰：破彼我是
T43n1830_p0248c09║我見所緣。量云：緣我、我見，應非倒見；如實
T43n1830_p0248c10║知故，順所緣故；如緣色等心。外道小乘
T43n1830_p0248c11║執有我者，所信之教皆許我見，雖順所緣，
T43n1830_p0248c12║是顛倒體，斷之成聖。無我之心雖不稱
T43n1830_p0248c13║境，違於染故，名非顛倒。如緣真心作有
T43n1830_p0248c14║如解，即是法執；若作無解，雖不稱如，仍因
T43n1830_p0248c15║成聖。
T43n1830_p0248c16║論：若爾如何至稱讚無我。述曰：言至教
T43n1830_p0248c17║者，至實教也，如《二十抄》。汝若言爾，亦有我
T43n1830_p0248c18║見非顛倒者，何故汝教中我見染故，斷之
T43n1830_p0248c19║成聖；要無我見，能得涅槃？故毀我見，讚無
T43n1830_p0248c20║我也！此就他宗相違為難。
T43n1830_p0248c21║論：言無我見至沈淪生死。述曰：汝宗自言：
T43n1830_p0248c22║起我見者，沈淪生死，以是染故；起無我
T43n1830_p0248c23║見，能證涅槃，以是淨故。今就彼宗，故得
T43n1830_p0248c24║成難。
T43n1830_p0248c25║論：豈有邪見至沈淪生死。述曰：此總結難：
T43n1830_p0248c26║無我見是邪，能證涅槃，不順所緣故；我見
T43n1830_p0248c27║是正，翻沈生死，能順境故。《廣百論》中亦作
T43n1830_p0248c28║此難。
T43n1830_p0248c29║論：又諸我見至如緣餘心。述曰：此下第四，
T43n1830_p0249a01║總破前師，不須別說染、淨之惠。但汝所說
T43n1830_p0249a02║緣我之見，今皆破之，無相符過。應為量
T43n1830_p0249a03║云：汝緣我之見，不緣於實我，宗也；有所
T43n1830_p0249a04║緣故，因也；如緣我外色等之心，喻也。文
T43n1830_p0249a05║有次第，如是應知。然就彼計，皆有我見，
T43n1830_p0249a06║不緣我生，如僧佉說：吠世史迦作者我見，
T43n1830_p0249a07║不緣實我生，是橫計故。餘計相望，准知亦
T43n1830_p0249a08║爾。故今此宗應有分別汝等，各別言非，橫
T43n1830_p0249a09║計緣我之見，方成有法。今大乘意，欲顯但
T43n1830_p0249a10║是緣我之見，皆不緣於實我生故，不須
T43n1830_p0249a11║分別。此破能緣不緣我起。
T43n1830_p0249a12║次破所緣定非實我。
T43n1830_p0249a13║論：我見所緣至如所餘法。述曰：此中量云：
T43n1830_p0249a14║我見所緣，定非實我，宗也；是所緣故，因也；
T43n1830_p0249a15║猶如所餘色等諸法，喻也。宗中如前，亦應
T43n1830_p0249a16║分別，彼等各計有我見，境非實我故。
T43n1830_p0249a17║論：是故我見至種種計度。述曰：此曲結也，
T43n1830_p0249a18║如《瑜伽》、《顯揚》十六。《大論》皆緣影像自心相
T43n1830_p0249a19║分為所緣緣，無有一我是相分者故，是但
T43n1830_p0249a20║緣識所變蘊，蘊各別故，故言諸蘊。即計此
T43n1830_p0249a21║蘊種種計度，故與小乘所說有異。
T43n1830_p0249a22║論：然諸我執略有二種。述曰：破我之中，
T43n1830_p0249a23║自下第四，解釋彼執分別、俱生。若作三科，
T43n1830_p0249a24║此即第二也。於中有二：初別解二執；第二、
T43n1830_p0249a25║如是所說一切我執下，總解二執。初中有
T43n1830_p0249a26║三：第一，標執舉數；二、列執名；三、別解釋。此
T43n1830_p0249a27║即初也。總舉有其二種，此中諸門，如別章
T43n1830_p0249a28║說，謂迷諦總別諸識有、無，伏、斷位次，九品
T43n1830_p0249a29║所攝。伏與不伏人、法二執，斷位麁細，分別、
T43n1830_p0249b01║俱生二十句等。一一分別，如下當知。雖一
T43n1830_p0249b02║有情無二十句等，然說法界，亦得有之。
T43n1830_p0249b03║言「我執」者，顯非唯見心、心所法，皆名執故。
T43n1830_p0249b04║論：一者俱生；二者分別。述曰：此列差別：與
T43n1830_p0249b05║身俱起，名曰「俱生」；後橫計生，名「分別起」。下
T43n1830_p0249b06║別釋之。
T43n1830_p0249b07║論：俱生我執至故名俱生。述曰：自下別釋，
T43n1830_p0249b08║先釋俱生，後釋分別。初中有三：初釋俱
T43n1830_p0249b09║生義；二顯其差別；三明斷位。唯藉內種起，
T43n1830_p0249b10║與分別緣別。恒身俱者，解其「俱」義；而
T43n1830_p0249b11║言「轉」者，解其生義。餘文易知。
T43n1830_p0249b12║論：此復二種至執為實我。述曰：上總釋俱
T43n1830_p0249b13║生，下別解差別。常相續者，顯恒起義。
T43n1830_p0249b14║在第七者，顯執所依、緣；第八者，顯所緣
T43n1830_p0249b15║境；起自心相者，顯緣第八，不親著也；
T43n1830_p0249b16║執為實我者，不稱境知，故執生也。未得無
T43n1830_p0249b17║漏，第七識中我執恒起，名常相續，緣恒具
T43n1830_p0249b18║故，非如第六意識中執。何故相續唯在
T43n1830_p0249b19║第七？略有二義：一、緣少故，謂眼、耳、鼻等，意、
T43n1830_p0249b20║八、七識，或九、八、七、五、四、三，緣少故。若加
T43n1830_p0249b21║等無間及俱有增上，即更增之，所藉緣少
T43n1830_p0249b22║故。第七恒續我執非餘，如第七卷緣多少
T43n1830_p0249b23║說。二、由行相深及相續故。第八續而不深，
T43n1830_p0249b24║第六深而不續，五識不深不續，第七具有，
T43n1830_p0249b25║故唯第七非餘。此第七識本質，即以第八
T43n1830_p0249b26║為境，由似一常，似實我相，故緣第八，七
T43n1830_p0249b27║我恒行，影像相中亦無實我，唯似第八，是
T43n1830_p0249b28║第七識自心之相。若從見說，名染無記；若從
T43n1830_p0249b29║本說名，淨無記。以許染、淨故，雜種所生。執
T43n1830_p0249c01║此自心所變之相以為常一，不稱境故，名
T43n1830_p0249c02║為執也；不稱本質，名為執者。五識亦應
T43n1830_p0249c03║名為有執。此約影像，依他為相。若約所
T43n1830_p0249c04║執，當情顯現，亦名為相。緣第八者，即是本
T43n1830_p0249c05║質。下准此知，相亦有二。
T43n1830_p0249c06║論：二有間斷至執為實我。述曰：在第六識，
T43n1830_p0249c07║顯執所在。第六行相深遠，亦復間斷；第七深
T43n1830_p0249c08║而不斷；五識斷而不深；第八不深、不斷。故
T43n1830_p0249c09║此我執，唯六識中
T43n1830_p0249c10║五取蘊者，彰此俱生我見之境，不緣無漏。
T43n1830_p0249c11║薩婆多中一切煩惱皆名為「取」，蘊從取生，或
T43n1830_p0249c12║能生取，故名「取蘊」。今者大乘如《對法》說：
T43n1830_p0249c13║欲貪名「取」，唯貪為體，染希五蘊，蘊能生取，
T43n1830_p0249c14║蘊從取生，蘊立取名。緣蘊總、別，顯執行相。
T43n1830_p0249c15║總緣五蘊為我，名「總」；別緣五蘊為我，名
T43n1830_p0249c16║「別」，非二十句等別我見也，二十句見唯分
T43n1830_p0249c17║別故。第七識中唯緣別識蘊，行相常定，我見
T43n1830_p0249c18║一類，不可論其此總、此別，故與此殊。第七
T43n1830_p0249c19║唯託第八為相，舉其本質，言起自心相。此
T43n1830_p0249c20║中所言五取蘊相或總、或別者，是第六本質，
T43n1830_p0249c21║起自心相者，是影像相，顯緣不著，妄生我
T43n1830_p0249c22║解。
T43n1830_p0249c23║又第六本質非定一法故，不別言，其實亦
T43n1830_p0249c24║有，非無本質，是俱生故。故此所言五取蘊
T43n1830_p0249c25║等，皆起影像。
T43n1830_p0249c26║論：此二我執至方能除滅。述曰：第三文也，
T43n1830_p0249c27║顯執細微斷之所在。無始串習，體相微隱，
T43n1830_p0249c28║故《十地》云：遠隨現行故，不作意緣故，是俱
T43n1830_p0249c29║生義，故名為細。一、非世道伏；二、非初道斷，
T43n1830_p0250a01║「初道斷」者，即見道斷；三、非地未滿，修道能斷，
T43n1830_p0250a02║要第九勝道方斷，故言難斷。初簡修道不相
T43n1830_p0250a03║應惑；第二簡見道一切；第三顯自行相細，
T43n1830_p0250a04║勝道方除，故唯修斷。一、識分別：第六數斷，非
T43n1830_p0250a05║第七。二、乘分別：第六識者，二乘數斷，非菩薩
T43n1830_p0250a06║於六識中。三、習分別：若菩薩，數斷習，非種
T43n1830_p0250a07║子；若二乘，種數斷，非習；不數斷者，道數數
T43n1830_p0250a08║修；若數斷者，斷道俱數。於二乘中漸次行者，
T43n1830_p0250a09║故唯修斷；若頓悟者，亦通見斷，先世間道伴
T43n1830_p0250a10║已伏故。菩薩不然，不障地故，無超越故，
T43n1830_p0250a11║然初、二果不能斷之，有覆無記第九品故。
T43n1830_p0250a12║斷有二種：一、斷種；二、伏滅。今論斷種：第六
T43n1830_p0250a13║識中二乘入聖道暫伏滅，要離自地，欲盡
T43n1830_p0250a14║方斷，於金剛心方究竟盡。菩薩初地暫能伏
T43n1830_p0250a15║滅，四地永不行，金剛心位方究竟盡。第七識
T43n1830_p0250a16║中，二乘入無漏心，方暫伏滅，金剛心方斷
T43n1830_p0250a17║盡。菩薩七地已前，入無漏心能伏，八地以上
T43n1830_p0250a18║方永不行，金剛心方斷頓盡。故言數數修
T43n1830_p0250a19║道，方能除斷。又總而論六、七。道數數修。
T43n1830_p0250a20║斷有數數、不數數義。二乘斷彼第六識執種
T43n1830_p0250a21║子，非習能數數斷。菩薩數數斷其麁重，名
T43n1830_p0250a22║數數斷，其種子等道數數修，非斷數數，以
T43n1830_p0250a23║十地中皆不斷故。第七識執要金剛心方能
T43n1830_p0250a24║頓斷，三乘修道道數數修，方能除滅，非數數
T43n1830_p0250a25║斷。此中二執行微名細，何故三心初斷名
T43n1830_p0250a26║細？若言品類麁、細，初斷為麁，難易麁、細，
T43n1830_p0250a27║先斷名細。此中言品類，修道下品名細，三
T43n1830_p0250a28║心約難易故。初斷名細，亦不相違。以界第
T43n1830_p0250a29║九品斷，名細，品類細故。有難斷，不名細，即
T43n1830_p0250b01║三心中第二、三品；有名細，非難斷，即三心中
T43n1830_p0250b02║初、中品等；有名細，亦難斷，如九品中下下
T43n1830_p0250b03║品等。此中所說二我執故。三心約難、易以
T43n1830_p0250b04║分麁、細，九品約行相以分麁、細，理不相
T43n1830_p0250b05║違。此顯所斷，以作二解，又能治、所治，以分
T43n1830_p0250b06║麁細。九品中從所治行相，名細，三品中從
T43n1830_p0250b07║能治行相，名細，亦不相違。唯言生空斷者，
T43n1830_p0250b08║一、通三乘；二、以行相而說。其實菩薩亦法
T43n1830_p0250b09║空，斷勝生空者，簡異有漏及遊觀生空心，
T43n1830_p0250b10║斷彼不能故。此說無間，非解脫道。
T43n1830_p0250b11║論：分別我執至故名分別。述曰：此釋分別，
T43n1830_p0250b12║文亦有三：內緣必藉，兼藉外緣，故於外緣
T43n1830_p0250b13║說於「亦」字，非與身俱以來，顯異俱生。
T43n1830_p0250b14║「要待」以下，顯分別義。言「分別」者，謂邪教
T43n1830_p0250b15║分別及邪思分別，一「分別」言，通二處也。自
T43n1830_p0250b16║下別解分別之執，餘文可知。
T43n1830_p0250b17║論：唯在第六意識中有。述曰：顯執所在，
T43n1830_p0250b18║間斷麁猛，故有此執。餘識淺細及相續故，不
T43n1830_p0250b19║能橫計起邪分別。邪分別者，必有間斷及
T43n1830_p0250b20║麁猛故。以第八識淺而不間；五，間而又淺；
T43n1830_p0250b21║七，二俱無；故唯在六。
T43n1830_p0250b22║論：此亦二種至執為實我。述曰：第一即是
T43n1830_p0250b23║即蘊計我，二十句等，自心相等，如前二解。
T43n1830_p0250b24║論：二緣邪教至執為實我。述曰：離蘊計我，
T43n1830_p0250b25║餘義如前。心所變相，眾同分攝，隨其所應，
T43n1830_p0250b26║依何法變。或以名教而為本質，起自心
T43n1830_p0250b27║相，二重如前，不說二境總、別之相，如《樞要》
T43n1830_p0250b28║說。
T43n1830_p0250b29║論：此二我執至即能除滅。述曰：顯執相麁，
T43n1830_p0250c01║斷之所在，違見道故，道生便滅，相見道中
T43n1830_p0250c02║不斷之故，故論言「初」。又真見中有無間、
T43n1830_p0250c03║解脫，無間道斷，異解脫，名「初」。此依種子。
T43n1830_p0250c04║又解脫道能斷麁重，亦名為「初」。此約一心。
T43n1830_p0250c05║若三心者，准法執說。雖有三品斷，望俱
T43n1830_p0250c06║生者，總名為「麁」，行相猛，名為「麁」，初聖道除，
T43n1830_p0250c07║名為「易斷」。此依二乘及行相，說言生空斷。
T43n1830_p0250c08║菩薩亦通，以法空斷。
T43n1830_p0250c09║論：如是所說至或有或無。述曰：此下第二，
T43n1830_p0250c10║總釋二執，合說本質之有、無也。於中有二：
T43n1830_p0250c11║初解所依有、無；後然諸蘊相下。解蘊我有、
T43n1830_p0250c12║無，合有三解：一、七、六有無；二、修、見有無；三、
T43n1830_p0250c13║即、離有無。隨義應說，從麁至細，展轉推故。
T43n1830_p0250c14║即是他人及於己身，以為本質，並是此攝。能
T43n1830_p0250c15║緣緣不著，皆名心外故。第七計我，心外唯
T43n1830_p0250c16║有；第六計我，心外之蘊，或是於無，如吠世
T43n1830_p0250c17║等。我無所依蘊故，說為無，俱生定有，分別
T43n1830_p0250c18║或無。即蘊計我，本質是有；離蘊計我，本質是
T43n1830_p0250c19║無。
T43n1830_p0250c20║論：自心內蘊一切皆有。述曰：親所緣也，不
T43n1830_p0250c21║問即、離計為我者，影像必有故，無少法能
T43n1830_p0250c22║取少法，唯有自心還取自心，故皆緣蘊。此
T43n1830_p0250c23║上總辨我所依也。
T43n1830_p0250c24║論：是故我執至妄執為我。述曰：結成前義，
T43n1830_p0250c25║影像相分必是蘊故，緣此為我，義顯大乘
T43n1830_p0250c26║親緣，於無心不生也，成所緣緣，必有法故。
T43n1830_p0250c27║論：然諸蘊相至決定非有。述曰：自下第二
T43n1830_p0250c28║解內心相對我有、無。內相依他緣生，故有；外
T43n1830_p0250c29║境橫計故，定是無。論：故契經至說五取蘊
T43n1830_p0251a01║起。述曰：恐義無由故，引經證內心相有。
T43n1830_p0251a02║言沙門者，息惡之義；婆羅門者，淨行
T43n1830_p0251a03║種也。四姓之中一姓等餘三姓，或等所
T43n1830_p0251a04║餘若天若魔若梵等也。此等總是能起計人
T43n1830_p0251a05║所有我見，是能執惠五取蘊起所計境
T43n1830_p0251a06║也。餘文易解。
T43n1830_p0251a07║論：實我若無至恩怨等事。述曰：自下第五
T43n1830_p0251a08║假設外徵，釋諸妨難。若三段科，第三文也。
T43n1830_p0251a09║此中難云：若無實我，誰能記憶曾所更事，
T43n1830_p0251a10║亦能了知一切境界，誦持經書，溫習文史，
T43n1830_p0251a11║恩濟於彼，怨害於此，貪愛是財，嗔怒个
T43n1830_p0251a12║物，種種事業？犢子部我亦能記憶，與外合
T43n1830_p0251a13║問。應立量云：一切有情，應無憶識等事；以
T43n1830_p0251a14║無我故；如太虛空。下辨外救，有三問
T43n1830_p0251a15║答：初文有五，文相可知。答中論主初皆却
T43n1830_p0251a16║質。
T43n1830_p0251a17║論：所執實我至是事非有。述曰：且如冥
T43n1830_p0251a18║性未變為大等時，我未受用境，後大等
T43n1830_p0251a19║生我，方受用。前無是事，無受境用；後有
T43n1830_p0251a20║是事，有受境用。若是常者，破之！量云：汝
T43n1830_p0251a21║之實我，後起受用時亦應不起用；以前
T43n1830_p0251a22║與後，體無別故；猶如前時，即難我體有變
T43n1830_p0251a23║易也。
T43n1830_p0251a24║論：前應如後至體無別故。述曰：此中敘計，
T43n1830_p0251a25║准前可知。量云：汝之實我，前無受用事
T43n1830_p0251a26║時，應有受用事；即後體故；如後位時。以後
T43n1830_p0251a27║與前，體無別故者，通前及後，二難之因。
T43n1830_p0251a28║次外人救。
T43n1830_p0251a29║論：若謂我用至理亦不然。述曰：此牒計非，
T43n1830_p0251b01║次顯非理。
T43n1830_p0251b02║論：用不離體至應非常故。述曰：此中二難，
T43n1830_p0251b03║體用相例。量云：用應常有；許不離體故；如
T43n1830_p0251b04║體。體應非常有；許不離用故；如用。外人
T43n1830_p0251b05║計體不離於用故，為此因。
T43n1830_p0251b06║論：然諸有情至非於我宗。述曰：由第八識
T43n1830_p0251b07║與一切法更互為緣，宿熏習力，有憶識等
T43n1830_p0251b08║事，故無失也。更互為因等，能所攝藏也。
T43n1830_p0251b09║義顯前作已熏種本識中，後從本識生諸
T43n1830_p0251b10║識等，起憶念等。下廣當辨。
T43n1830_p0251b11║論：若無實我至誰受果耶。述曰：此第二
T43n1830_p0251b12║段，文有其三，敘外人難。若無實我，無實
T43n1830_p0251b13║作、受。既無作、受，法體應空。應立量云：
T43n1830_p0251b14║一切有情應無作、受；以無我故；如龜毛
T43n1830_p0251b15║等。
T43n1830_p0251b16║次論主質。
T43n1830_p0251b17║論：所執實我至應是無常。述曰：此有二
T43n1830_p0251b18║量：我既常有，誰能作、受？言變易者，是體改
T43n1830_p0251b19║轉，無常之義。量云：汝我應不能作業、受
T43n1830_p0251b20║果；許無變易故，許體常故；如虛空等。諸
T43n1830_p0251b21║執我常，皆無變易。今設遮計，亦得；若用轉
T43n1830_p0251b22║變，令體無常，亦得。若用有變易，汝所執我，
T43n1830_p0251b23║應體無常；許用變易故；如色聲等。若破
T43n1830_p0251b24║僧佉，令體亦轉變，或隨卷舒，名為變易，故
T43n1830_p0251b25║應無常。或是設遮。
T43n1830_p0251b26║論：然諸有情至於理無違。述曰：此敘正義，
T43n1830_p0251b27║文易可知。心、心所法因緣力等者，謂由七
T43n1830_p0251b28║識熏習種子因緣力故，阿賴耶識生於諸趣，
T43n1830_p0251b29║相續無斷。六識造業，此并第八，亦能受果，
T43n1830_p0251c01║於理無違。又心、心所即第八識，自許
T43n1830_p0251c02║種子因緣力故，其現行識相續無斷。即此六
T43n1830_p0251c03║識有時造業，并與第八，亦能受果，於理
T43n1830_p0251c04║無違。又八識等心、心所法各自種子因緣力
T43n1830_p0251c05║故，諸趣五蘊相續無斷，即此假者。六識作
T43n1830_p0251c06║業，六、八受果，於理無違，除第七識。
T43n1830_p0251c07║外人又難：
T43n1830_p0251c08║論：我若實無至求趣涅槃。述曰：第三段，文
T43n1830_p0251c09║有其四。外人難：若有我者，可有厭捨？我既
T43n1830_p0251c10║實無，誰生、生死及得涅槃？既無此事，便為
T43n1830_p0251c11║大失，無厭捨故。此中二問，應立量云：一
T43n1830_p0251c12║切有情應無生死，亦不求涅槃；以無我
T43n1830_p0251c13║故；如虛空等。
T43n1830_p0251c14║論：所執實我至常為自害。述曰：論主質云：
T43n1830_p0251c15║我性既常，何能生死？量云：汝我不能輪迴
T43n1830_p0251c16║生死；計無生滅故；如虛空等。既非苦惱，
T43n1830_p0251c17║應不能厭苦，樂求涅槃；以是常故；如空
T43n1830_p0251c18║無為。既執我常，復沈生死，求趣涅槃，故彼
T43n1830_p0251c19║所言常，為自害。總結彼非。
T43n1830_p0251c20║論：然有情類至求趣涅槃。述曰：敘正義也。
T43n1830_p0251c21║然有似我，唯蘊所攝，和合假者，身心相續，諸
T43n1830_p0251c22║生不斷。起煩惱已，復生諸趣，深厭此苦，便
T43n1830_p0251c23║求涅槃，故無實我。
T43n1830_p0251c24║論：由此故知至妄執為我。述曰：總結前非，
T43n1830_p0251c25║述正義也，其文易解。
T43n1830_p0251c26║就破外計，文總有四。其第三段別問答中，
T43n1830_p0251c27║上來第一已破我訖，自下第二次破執法。
T43n1830_p0251c28║於中有二：初破計；後解執。或有三：初
T43n1830_p0251c29║總問答；次廣別破；後解法執。或分為四：
T43n1830_p0252a01║第一，總問答；第二，別問答破；第三，合破小乘、
T43n1830_p0252a02║外道；第四，解彼二執。或分為五：初外道、
T43n1830_p0252a03║小乘略共為問，徵法非有；第二略答法體
T43n1830_p0252a04║是無；第三外道、小乘別問、別破所取非有；
T43n1830_p0252a05║第四，合破小乘、外道所、能取無；第五，解彼法
T43n1830_p0252a06║執，分別、俱生伏斷位次。
T43n1830_p0252a07║論：如何識外至不可得耶。述曰：此即第一
T43n1830_p0252a08║外道、小乘略共為問，徵法非有。前所計我，
T43n1830_p0252a09║識內、識外皆體是無，但應總問：云何實我不
T43n1830_p0252a10║可得耶？今者彼法，識內可有，有似法故，但
T43n1830_p0252a11║識外無，為簡他宗計識外有故。今問曰：如
T43n1830_p0252a12║何識外實有諸法不可得耶？
T43n1830_p0252a13║論：外道餘乘至理非有故。述曰：此即第二，
T43n1830_p0252a14║略答彼問：法體無也。亦答識外，不答識
T43n1830_p0252a15║中。
T43n1830_p0252a16║論：外道所執，云何非有？述曰：為五段中，
T43n1830_p0252a17║自下第三外道、小乘別問、別破所取非有。
T43n1830_p0252a18║於中有二：初是外道別問、別破；第二小乘別
T43n1830_p0252a19║問、別破。就初外道別問、破中，初問，次破。此即
T43n1830_p0252a20║問也。
T43n1830_p0252a21║論：且數論者至二十三法。述曰：自下破也。
T43n1830_p0252a22║於中有二，初別破：一、十三種大，外道計；第
T43n1830_p0252a23║二，總束九十五種為四句破。於初別破十
T43n1830_p0252a24║三計中，合為六破，至下當知。此即第一破
T43n1830_p0252a25║數論也。文勢有三：初敘計；次破執；後結
T43n1830_p0252a26║非。其間子細至文方科。謂有外道名「劫
T43n1830_p0252a27║比羅」，古云「迦毘羅」，訛也！此云「黃赤」，鬢髮面
T43n1830_p0252a28║色並黃赤故，今西方貴波羅門種，皆黃赤色
T43n1830_p0252a29║也，時世號為「黃赤色仙人」。其後弟子之中上
T43n1830_p0252b01║首，如十八部中部主者，名「伐里沙」，此翻為
T43n1830_p0252b02║「雨」，雨時生故，即以為名。其雨徒黨名「雨眾
T43n1830_p0252b03║外道」，梵云「僧佉」，此翻為「數」，即智惠數。數
T43n1830_p0252b04║度諸法根本，立名從數起論，名為「數論」。論
T43n1830_p0252b05║能生數，亦名「數論」。其造數論及學數論，名
T43n1830_p0252b06║「數論者」。此師所造《金七十論》，謂有外道入
T43n1830_p0252b07║金耳國，以鐵鍱腹，頂戴火盆，擊王論鼓，求
T43n1830_p0252b08║僧論議。因諍世界初有後無，謗僧不如外
T43n1830_p0252b09║道，遂造七十行頌，申數論宗。王意朋彼，以
T43n1830_p0252b10║金賜之，外道欲彰己，令譽，遂以所造，名
T43n1830_p0252b11║《金七十論》。彼論長行，天親菩薩之所造也。下
T43n1830_p0252b12║第四卷更當廣述。依《金七十論》立二十五諦，
T43n1830_p0252b13║總略為三，次中為四，廣為二十五。彼論云
T43n1830_p0252b14║略為三者，謂變易、自性、我知。變易者，謂中
T43n1830_p0252b15║間二十三諦，自性所作，名為變易。自性者，
T43n1830_p0252b16║冥性也。今名自性，古名冥性，今亦名勝性。
T43n1830_p0252b17║未生大等，但住自分，名為自性。若生大
T43n1830_p0252b18║等，便名勝性，用增勝故。我知者，神我也。
T43n1830_p0252b19║中為四者：一、本而非變易。謂即自性能生
T43n1830_p0252b20║大等，故名為本，不從他生，故非變易。二、變
T43n1830_p0252b21║易而非本。一說謂十六諦，即十一根及五大，
T43n1830_p0252b22║總十六諦。又說但十一根，唯從他生，名為變
T43n1830_p0252b23║易。不能生他，是故非本。三、亦本亦變易。一
T43n1830_p0252b24║說謂七諦，即大、我慢及五唯量。又說并五
T43n1830_p0252b25║大，合十二法。謂從他生，復生他故。四、非本
T43n1830_p0252b26║非變易，謂神我、諦。廣為二十五諦者：一、自
T43n1830_p0252b27║性；二、大；三、我慢；四、五唯；五、五大；六、五知根；
T43n1830_p0252b28║七、五作業根；八、心平等根；九、我知者。於此九
T43n1830_p0252b29║位開為二十五諦。問：自性云何能與諸法
T43n1830_p0252c01║為生因也？
T43n1830_p0252c02║答：三德合故，能生諸諦。三德者，梵云「薩埵」，
T43n1830_p0252c03║此云「有情」，亦言「勇健」，今取「勇」義；梵云「剌闍」，
T43n1830_p0252c04║此名為「微」，牛毛、塵等皆名剌闍，亦名「塵坌」，
T43n1830_p0252c05║今取「塵」義；梵云「答摩」，此名為「闇」，鈍闇之「闇」。
T43n1830_p0252c06║三德應名「勇」、「塵」、「闇」也。若傍義翻，舊名「染」、
T43n1830_p0252c07║「麁」、「黑」，今云「黃」、「赤」、「黑」；舊名「喜」、「憂」、「闇」，今名「貪」、
T43n1830_p0252c08║「嗔」、「癡」；舊名「樂」、「苦」、「癡」，今言「樂」、「苦」、「捨」。外人
T43n1830_p0252c09║問曰：此我知者，作、受者耶？答：是受者，三德作
T43n1830_p0252c10║故。問：既非作者，用我何為？答曰：為領義故，
T43n1830_p0252c11║義之言境，證於境也。我是知者，餘不能知。
T43n1830_p0252c12║又從冥性既轉變已，我受用故。次第生者，自
T43n1830_p0252c13║性本有，無為常住，唯能生他，非從他生。由
T43n1830_p0252c14║我起思受用境界，從自性先生大，大者增
T43n1830_p0252c15║長之義，自性相增，故名為大，或名覺，亦名
T43n1830_p0252c16║想，名遍滿，名智，名惠。從大生我執。我執
T43n1830_p0252c17║者，自性起用，觀察於我，知我須境，故名我
T43n1830_p0252c18║執，初亦名轉異，亦名脂膩。有說我慢生五
T43n1830_p0252c19║大、五唯十法。五大者，謂地、水、火、風、空。別有
T43n1830_p0252c20║一物，名之為空，非空無為、空界色等。五唯
T43n1830_p0252c21║者，謂聲、觸、色、味、香。有說慢但生五唯，五唯
T43n1830_p0252c22║生五大，五大生十一根。為我受用，先作五
T43n1830_p0252c23║唯。量者，定義，唯定用此成大、根等。若約此
T43n1830_p0252c24║說，色成於火大，火大成眼根，眼不見火而
T43n1830_p0252c25║見於色；聲成於空，空成於耳，耳不聞空而
T43n1830_p0252c26║聞於聲；香成於地，地成於鼻，鼻不聞地而
T43n1830_p0252c27║聞於香；味成於水，水成於舌，舌不得水而
T43n1830_p0252c28║甞於味；觸成於風，風成於身，身不得風而
T43n1830_p0252c29║得於觸。此中所說，約別成義。有說五唯總成
T43n1830_p0253a01║五大，五大總成五根者也。五作業根、心平
T43n1830_p0253a02║等根，亦皆總成，為用五唯須十一根，十一
T43n1830_p0253a03║根不能自有，藉五大成。佛法所造是彼能
T43n1830_p0253a04║造，故十一法變易，非本。順此後解，即今西
T43n1830_p0253a05║方猶有二諍。次生十一根，初生五知根。
T43n1830_p0253a06║五知根者，謂眼、耳、鼻、舌、皮，次生五作業根。
T43n1830_p0253a07║五作業根者：一、語具；二、手；三、足；四、小便處；
T43n1830_p0253a08║五、大便處。此中語具，謂語所須口、舌等是；此
T43n1830_p0253a09║中手、足，即分皮根少分為之。前取總皮，今
T43n1830_p0253a10║取支故。又此男、女大遺根等有別作用，故
T43n1830_p0253a11║別立也。次生心根，《金七十論》分別為體。有
T43n1830_p0253a12║說此是肉心為體，神我以思為體，故因明
T43n1830_p0253a13║說執我是思，三德是生死因，由所轉變擾
T43n1830_p0253a14║亂我故，不得解脫。知二十三諦轉變無常，
T43n1830_p0253a15║生厭修道，自性隱跡，不生諸諦，我便解脫。
T43n1830_p0253a16║今破彼法，顯三德體非是能成，二十三諦
T43n1830_p0253a17║非是所成。不破彼我，前已破故。故言：三德
T43n1830_p0253a18║所成二十三法。
T43n1830_p0253a19║論：然大等法至現量所得。述曰：二十三諦
T43n1830_p0253a20║由薩埵等三事和合以成自體，皆是實有，
T43n1830_p0253a21║無滅壞法，但是轉變，稱為無常。初從自性
T43n1830_p0253a22║轉變而生，後變壞時，還歸自性。但是隱、顯，
T43n1830_p0253a23║非後無體，滅名無常。體皆自性，更無別體，
T43n1830_p0253a24║是實非假。此等皆是現量所得，我所受用。
T43n1830_p0253a25║此顯二義：一、實；二、現量得。
T43n1830_p0253a26║論：彼執非理。述曰：自下破也。破中有三：
T43n1830_p0253a27║初總非；次返問；後別破。此總非也。
T43n1830_p0253a28║論：所以者何？述曰：此返問也。
T43n1830_p0253a29║論：大等諸法至應假非實。述曰：自下別破。
T43n1830_p0253b01║破中有三：初總破所成二十三諦；第二，薩埵
T43n1830_p0253b02║等三下，別破本事三法能成；第三又三，是別
T43n1830_p0253b03║下合破能、所成二十四諦。初破有三，此即
T43n1830_p0253b04║初也。「大等」者，等中間二十二法第一，量云：
T43n1830_p0253b05║大等諸法，應假非實；因云：許多事成故；
T43n1830_p0253b06║喻云：如軍林等。然彼宗中許軍林等是假
T43n1830_p0253b07║非實，以多法成不同瓶等。瓶等雖亦多法
T43n1830_p0253b08║所成，能成多法，皆不相離，如大等諦，故皆
T43n1830_p0253b09║實有。軍林相離，多法而成，故假非實。然體
T43n1830_p0253b10║非是滅壞無常，分析之時，還歸自性。即是
T43n1830_p0253b11║彼許世間有假，故得為喻。然彼所計大等
T43n1830_p0253b12║諸法，一一皆依三德所成，三事和合，能成
T43n1830_p0253b13║大等。此言「所成」，不言「所生」，不違彼宗。然
T43n1830_p0253b14║餘處中假說言「生」者，成生之「生」，非生起「生」，
T43n1830_p0253b15║此生起、生後，有滅故。故大等因言多事成，若
T43n1830_p0253b16║言三德所成為因，無同喻過。今但總言多
T43n1830_p0253b17║事成故，因無過也。若爾，五唯自宗亦說為
T43n1830_p0253b18║多事成，豈不違宗。若據三假等說，相續
T43n1830_p0253b19║假中所收，故無違教，亦非多事所共成
T43n1830_p0253b20║故，以皆生故。
T43n1830_p0253b21║又彼宗計大等諸法多事所成，是現量得，
T43n1830_p0253b22║以得色等時，亦得於大等。軍等多事成，然
T43n1830_p0253b23║非現量得。
T43n1830_p0253b24║論：如何可說現量得耶？述曰：難非現量
T43n1830_p0253b25║得大等法第二，量云：汝之大等，亦非現量
T43n1830_p0253b26║所得；多事成故，或是假故；如軍林等。前已
T43n1830_p0253b27║破假，故得為因。若爾，即有一分違自宗
T43n1830_p0253b28║失，此許五大中四大并五唯量，皆多事成，現
T43n1830_p0253b29║量所得。此亦不然！彼執是常，宗言汝執，
T43n1830_p0253c01║故無過失。又文中少應改，前宗云大等非
T43n1830_p0253c02║實有境之現量所得，即簡自宗四大、五唯非
T43n1830_p0253c03║實有境，現量所得。彼宗軍林等亦非實有境，
T43n1830_p0253c04║現量所得故，故得為喻。彼宗現量，即五知
T43n1830_p0253c05║根、心平等根，然非彼宗軍林等物是實有境，
T43n1830_p0253c06║現量所得故。今但遮實有現量之所得故，
T43n1830_p0253c07║真如離言，故無有失。
T43n1830_p0253c08║論：又大等法至非三合成。述曰：第三，總破
T43n1830_p0253c09║二十三諦。量云：大等二十三諦應非三事
T43n1830_p0253c10║合成；許實有故；如本自性。此中論文，宗有
T43n1830_p0253c11║前後，因不簡略，准前應知，文言略故。
T43n1830_p0253c12║上來三量總破所成二十三諦，此下第二，總
T43n1830_p0253c13║破本事能成自性。
T43n1830_p0253c14║論：薩埵等三至亦三合成。述曰：於中文有
T43n1830_p0253c15║其八，量有其十。此中量云：薩埵等三，應三
T43n1830_p0253c16║合成；許即大等故；猶如大等。彼宗大等，即
T43n1830_p0253c17║是薩埵等三；薩埵等三，即是大等。薩埵等三
T43n1830_p0253c18║是本法故，不從他成，大等不爾。故以三德
T43n1830_p0253c19║例從大等多法而成。
T43n1830_p0253c20║自下第二。
T43n1830_p0253c21║論：轉變非常為例亦爾。述曰：又破自性。
T43n1830_p0253c22║由此三事，即大等故，應如大等轉變非常。
T43n1830_p0253c23║故立量云：薩埵等三法，應轉變無常；即大
T43n1830_p0253c24║等故；如大等法。恐有能別不極成過及無
T43n1830_p0253c25║同喻過，故以轉變之言簡也。
T43n1830_p0253c26║論：又三本事至能體一故。述曰：自下第三，
T43n1830_p0253c27║以體例功能。量云：薩埵等三事體，應各有
T43n1830_p0253c28║多；即是功能故；如彼功能。功能多者，一
T43n1830_p0253c29║一上有多功能故，即生大等諸功能也。體
T43n1830_p0254a01║唯各一，例能亦多，以能為量亦爾。就彼所
T43n1830_p0254a02║執，故以為喻。
T43n1830_p0254a03║論：三體既遍至體無別故。述曰：自下第四、
T43n1830_p0254a04║第五，以體一分，例餘一分。量云：薩埵等三，
T43n1830_p0254a05║一分轉變成法之時，餘之一分亦應轉變；此
T43n1830_p0254a06║體即是彼薩埵等，體無別故。或云：許體遍
T43n1830_p0254a07║一切故，如一分轉變者。此二比量，一、體
T43n1830_p0254a08║無別因；二、遍一切因。若許一分變，餘一分
T43n1830_p0254a09║亦變，即此三事無不變時，便違宗失。彼計
T43n1830_p0254a10║此處變為山水，彼處即不變，自性之體仍
T43n1830_p0254a11║遍一切故。
T43n1830_p0254a12║自下第六，彼計三種體、相各別，仍說和合，共
T43n1830_p0254a13║成一相，以彼三體，例成一相。
T43n1830_p0254a14║論：許此三事至共成一相。述曰：此中遮總
T43n1830_p0254a15║合成一相，彼宗自許三體相別故。立量云：
T43n1830_p0254a16║三事和合所成之相，亦應有三；許即三體
T43n1830_p0254a17║故；如體。
T43n1830_p0254a18║論：不應合時至體無別故。述曰：第七，比量
T43n1830_p0254a19║也。汝言此三事和合共成一相之時，應不
T43n1830_p0254a20║能成一；三體各別故，或前與後，體無別故；
T43n1830_p0254a21║如不合時，相實有三，變合成一。彼計三
T43n1830_p0254a22║事有不和合，即是未成大等法時，故得
T43n1830_p0254a23║為喻。返為量云：汝之三事未成大等時，
T43n1830_p0254a24║應亦能成大等；前與後體無差別故；如後
T43n1830_p0254a25║成時。
T43n1830_p0254a26║第八，彼言三體有異，其相是一，即救前難，故
T43n1830_p0254a27║為此計。
T43n1830_p0254a28║論：若謂三事至體相是一。述曰：此違自
T43n1830_p0254a29║宗，體即相故，以體與相同、異。量云：汝本三
T43n1830_p0254b01║事，體應無別；說體與相無差別故；如所
T43n1830_p0254b02║成相。或相應三別；與體無別故；如三本
T43n1830_p0254b03║體。以許相一，而事有三，故違自宗。自宗三
T43n1830_p0254b04║體即是相故，不應三、一，由違自宗，故為一
T43n1830_p0254b05║難。
T43n1830_p0254b06║自下第九、第十量云。
T43n1830_p0254b07║論：體應如相至三合成一。述曰：此乃體用
T43n1830_p0254b08║更互相即難。量有二：文有兩宗；因云體即
T43n1830_p0254b09║相故，相即體故；更互為喻。其理可知。
T43n1830_p0254b10║第三，合難二十四諦，唯除我體，前已破故。
T43n1830_p0254b11║於中文有其五，第一難其總、別。
T43n1830_p0254b12║論：又三是別至應非一三。述曰：又三是別，
T43n1830_p0254b13║各別體故；大等是總，是一法故，非謂三成
T43n1830_p0254b14║其大，遂異。此即乘前一相為難。三事和合，
T43n1830_p0254b15║成一大等，大等名總，雖總、別不同，而性定
T43n1830_p0254b16║是一；如金轉為環，非離環外別有金故。
T43n1830_p0254b17║以本三事，從大等難。量云：汝許別三事，應
T43n1830_p0254b18║是一非三；因云：性即總故；如總大等。以總
T43n1830_p0254b19║大等從三難云：大等總法，應是三非一；因
T43n1830_p0254b20║云：體即別三故；如三別性。此中論文更互相
T43n1830_p0254b21║非，謂總非一，別非是三。彼若轉計言：誰言
T43n1830_p0254b22║所成大等諸法各是一耶？三合成故，非是一
T43n1830_p0254b23║相。其中諸相，實各各別，合故似一。
T43n1830_p0254b24║論：此三變時至是一色等。述曰：第二，破轉
T43n1830_p0254b25║計非成一相。「此三變時」者，謂三事轉變
T43n1830_p0254b26║成大等時，「若不和合成一相」者，意說三體
T43n1830_p0254b27║各變一相，即大等法體亦有三，非一相故。
T43n1830_p0254b28║此上牒計，下正申難。「應如未變」三事本
T43n1830_p0254b29║體，即應見三，如何見一？量云：三事和合所
T43n1830_p0254c01║成之相，應見三別；許有三故；如見三相
T43n1830_p0254c02║體未變時。又若不和合但成一相，相中
T43n1830_p0254c03║有三者，何故現見是一色等？世間現見色
T43n1830_p0254c04║唯是一，而言但由三法成，故色等三別者，
T43n1830_p0254c05║即違現量及世間過。量云：色等諸法，應各
T43n1830_p0254c06║見三；體有三故；如汝三事。
T43n1830_p0254c07║此難三體成三相義。次下更難成一相義：
T43n1830_p0254c08║前第一翻難相應三，或應非一。雖似同此
T43n1830_p0254c09║難，此難若成一相，失本三相及與本體，故
T43n1830_p0254c10║與前失體、性各別。
T43n1830_p0254c11║論：若三和合至體亦應隨失。述曰：此第三，
T43n1830_p0254c12║破三事和合，共成一相，一相即大等。量云：
T43n1830_p0254c13║汝根本三相共成一相時，根本三相應無
T43n1830_p0254c14║三相；即一相故；猶如一相。相既失本，體亦
T43n1830_p0254c15║應然，相體一故。量云：成相之時，根本三體
T43n1830_p0254c16║應無有三；以相即體故；如所成相。
T43n1830_p0254c17║論：不可說三至如何見一。述曰：此第四文，
T43n1830_p0254c18║由彼復計根本三事各有二相：一、總；二、別。
T43n1830_p0254c19║成相之時，所成大等，但見總一；根本三事，即
T43n1830_p0254c20║見三別。今破於此。第一量云：大等總法，應
T43n1830_p0254c21║非是總；即三體故；如三別相。以別從總為
T43n1830_p0254c22║難，亦爾。又徵：三事所有總相若不是一，
T43n1830_p0254c23║亦應見三；相即體故；如三事體。體應見
T43n1830_p0254c24║一；即總相故；猶如總相。三事總相若有
T43n1830_p0254c25║三種，不應見一；有三種故；如本三事。
T43n1830_p0254c26║三事別相，不應見三；即三相故；如大等相。
T43n1830_p0254c27║自下第五，彼復計言：三事之上各有三相，謂
T43n1830_p0254c28║初薩埵有一自相，及剌闍、答摩二事之相。餘
T43n1830_p0254c29║之二法展轉相望，各有三相。相雜共成大等
T43n1830_p0255a01║諸法，九相難了，遂見一相。其實於中各有
T43n1830_p0255a02║三相，相雜而住。
T43n1830_p0255a03║論：若謂三體至故見一者。述曰：此牒彼執。
T43n1830_p0255a04║論：既有三相，寧見為一？述曰：下有五難：
T43n1830_p0255a05║第一，既云各有三相，還應見三，如何見一？
T43n1830_p0255a06║大等法中應見三相；相即體故；猶如三體。
T43n1830_p0255a07║大等諸相或應見九；即本相故；如三體
T43n1830_p0255a08║上所有九相。各三相故，不應見一；如前見
T43n1830_p0255a09║色。此中一一更互為量，准為之也。
T43n1830_p0255a10║論：復如何知三事有異？述曰：第二，比量。又
T43n1830_p0255a11║此三中各有三相，共成大等。如何知三事
T43n1830_p0255a12║各有異也？三事比量各有一種，且為一量
T43n1830_p0255a13║云：汝薩埵、剌闍二法，應非薩埵、剌闍；具三
T43n1830_p0255a14║相故；如答摩。或應此二即是答摩；有三
T43n1830_p0255a15║相故；如答摩。既爾，如何知三事別？
T43n1830_p0255a16║論：若彼一一至待三和合。述曰：自下第三，
T43n1830_p0255a17║更難三德，一一應然。謂此三事，一應能成
T43n1830_p0255a18║諸法大等，何假須三；具三相故；如三事
T43n1830_p0255a19║合。量云：薩埵一法，應成大等；具三相故；
T43n1830_p0255a20║如答摩等合時。若言緣闕一不成者，何所
T43n1830_p0255a21║闕少而待三耶？
T43n1830_p0255a22║若言要由三，三相合能成大等，故一本事
T43n1830_p0255a23║不能成大等。
T43n1830_p0255a24║論：體亦應各三，以體即相故。述曰：此下第
T43n1830_p0255a25║四，量云：又彼一一應有三體；體即相故；猶
T43n1830_p0255a26║如本相。一一為量，或總為量。
T43n1830_p0255a27║自下第五，總難大等，應無差別。
T43n1830_p0255a28║論：又大等法至應無差別。述曰：量云：除大
T43n1830_p0255a29║諦外，餘慢等法應與大無別；三合成故；如
T43n1830_p0255b01║大。以大望慢等無別，既爾，以慢望大等
T43n1830_p0255b02║無別亦然。二十三法展轉合有二十三量，
T43n1830_p0255b03║汝若說言皆無別者。
T43n1830_p0255b04║論：是則因果至皆不得成。述曰：總結違宗，
T43n1830_p0255b05║是則大為因，慢為果；五唯量、五大、十一根
T43n1830_p0255b06║無差別故；皆不成也。
T43n1830_p0255b07║論：若爾一根至一切根所得。述曰：此顯無
T43n1830_p0255b08║別不成所由，違現量過，即無差別，一根應
T43n1830_p0255b09║得一切境，或應一境一切根所得；無差別
T43n1830_p0255b10║故；以互為喻，宗亦復爾。此有二量，且以一
T43n1830_p0255b11║根望，非所得一切境界，應亦得之；以體
T43n1830_p0255b12║無別故；如自所對境。境望於根，亦有是責。
T43n1830_p0255b13║然《佛性論》亦有此難。
T43n1830_p0255b14║論：世間現見至便為大失。述曰：前違現
T43n1830_p0255b15║量，此違世間。
T43n1830_p0255b16║論：故彼所執至計度為有。述曰：總結彼
T43n1830_p0255b17║非，如文可解。第三文也。此中數論及與勝
T43n1830_p0255b18║論各有十八部異執競興，如《別抄》記。
T43n1830_p0255b19║自下第二，破勝論義：成劫之末，人壽無量，外
T43n1830_p0255b20║道出世，名「嗢露迦」，此云「鵂鶹」，晝避色、聲，匿
T43n1830_p0255b21║跡山藪，夜絕視聽，方行乞食。時人謂似鵂
T43n1830_p0255b22║鶹，因以名也，謂即獯猴之異名焉。舊云「優
T43n1830_p0255b23║婁佉」，訛也。或名「羯拏僕」，「羯拏」云米濟，「僕」翻
T43n1830_p0255b24║為食。先為夜遊，驚他稚婦，遂收場碾糠粃
T43n1830_p0255b25║之中米濟食之，故以名也。時人號曰「食米
T43n1830_p0255b26║濟仙人」。舊云「蹇尼陀」，訛也。亦云「吠世史迦」，
T43n1830_p0255b27║此翻為「勝」，造《六句論》，諸論罕匹，故云「勝」也。
T43n1830_p0255b28║或勝人所造，故名「勝論」。舊云「衛世師」，或云
T43n1830_p0255b29║「鞞世師」，皆訛略也。勝論之師造《勝論》者，名
T43n1830_p0255c01║「勝論師」。多年修道，遂獲五通，謂證菩提，便
T43n1830_p0255c02║欣入滅。但嗟所悟，未有傳人。愍世有情癡
T43n1830_p0255c03║無惠目，乃觀七德，授法令傳。一、生中國；
T43n1830_p0255c04║二、父母俱是婆羅門姓；三、有般涅槃性；四、身
T43n1830_p0255c05║相具足；五、聰明辨捷；六、性行柔和；七、有大
T43n1830_p0255c06║悲心。經無量時無具七者。後住多劫，婆羅
T43n1830_p0255c07║痆斯國有婆羅門，名「摩納縛迦」，此云「儒童」。
T43n1830_p0255c08║其儒童子名「般遮尸棄」，此言「五頂」。頂髮五旋，
T43n1830_p0255c09║頭有五角。其人七德雖具，根熟稍遲。既染
T43n1830_p0255c10║妻孥卒難化導，經無量歲，伺其根熟。後三
T43n1830_p0255c11║千歲因入戲薗，與其妻室競花相忿，鵂鶹
T43n1830_p0255c12║因此乘通化之。五頂不從，仙人且返。又三
T43n1830_p0255c13║千歲，化又不得。更三千年，兩競尤甚。相厭既
T43n1830_p0255c14║切，仰念空仙。仙人應時，神力化引，騰虛迎
T43n1830_p0255c15║往所住山中，徐說所悟六句義法：一、實；二、
T43n1830_p0255c16║德；三、業；四、有；五、同異；六、和合。此依《百論》及
T43n1830_p0255c17║此本，破唯有六句義法。後其苗裔名為
T43n1830_p0255c18║「惠月」，立十句義。於中略以三門分別：一、列
T43n1830_p0255c19║總、別名；二、出體性；三、諸門辨釋。列總名者：
T43n1830_p0255c20║一、實；二、德；三、業；四、同；五、異；六、和合；七有能；
T43n1830_p0255c21║八、無能；九、俱分；十、無說。列別名者，實有
T43n1830_p0255c22║九種：一、地；二、水；三、火；四、風；五、空；六、時；七、方；
T43n1830_p0255c23║八、我；九、意。德有二十四種：一色；二、味；三、香；
T43n1830_p0255c24║四、觸；五、數；六、量；七、別性；八、合；九、離；十、彼性；
T43n1830_p0255c25║十一、此性；十二、覺；十三、樂；十四、苦；十五、欲；
T43n1830_p0255c26║十六、嗔；十七、勤勇；十八、重性；十九、液性；二十、
T43n1830_p0255c27║閏；二十一、行；二十二、法；二十三、非法；二十四、
T43n1830_p0255c28║聲。業有五種：一、取；二、捨；三、屈；四、申；五、行。同
T43n1830_p0255c29║體是一，實、德、業三同一有故。異體許多，依
T43n1830_p0256a01║九實故，而數不定。或總實異，或別實異，九
T43n1830_p0256a02║實一一有細分故，和合是一。有能、無能體
T43n1830_p0256a03║許有多，實、德、業三得果之時，或共、不共故。
T43n1830_p0256a04║俱分亦多，實、德、業三各別性故。「無說」有五：
T43n1830_p0256a05║一、未生無；二、已滅無；三、更互無；四、不會無；五、
T43n1830_p0256a06║畢竟無。第二，出其體性。九實體者：若有
T43n1830_p0256a07║色、味、香、觸，名「地」，以德顯地也；若有色．味．
T43n1830_p0256a08║觸．及液．潤名水。若有色．觸名火。若有觸
T43n1830_p0256a09║名風。唯有聲名空。別有空大。非空無為。
T43n1830_p0256a10║亦非空界色。若是彼此．俱不俱．遲速。能詮
T43n1830_p0256a11║之因。及此能緣之因名時。若是東、南等能詮
T43n1830_p0256a12║之因及能緣因，名「方」；若是覺、樂、苦等九德
T43n1830_p0256a13║和合因緣，能起智相，名「我」；若是覺、樂、苦等
T43n1830_p0256a14║九德，不和合因緣能起智相，名「意」。此中
T43n1830_p0256a15║以德顯其實體，諸德體者：眼所取一依，
T43n1830_p0256a16║名「色」；舌所取一依，名「味」；鼻所取一依，名「香」；
T43n1830_p0256a17║皮所取一依，名「觸」；一實非一實詮緣之因，
T43n1830_p0256a18║名「數」；非一實者，二以上數，「量」有五種：
T43n1830_p0256a19║一、微性，唯二微果上有。如薩婆多：輕不可
T43n1830_p0256a20║稱，若可稱者，但重相形，非是輕也。此微性
T43n1830_p0256a21║亦爾，唯最微，名「微」。下短性亦爾。二、大性，
T43n1830_p0256a22║三微果等以上方有。三、短性，唯二微果上
T43n1830_p0256a23║有。四、長性，三微果等以上方有。五、圓性，
T43n1830_p0256a24║有二種：一、極微，謂不和合父母真實極微
T43n1830_p0256a25║上有。二、極大，空、時、方、我四實上有，以此四
T43n1830_p0256a26║體遍周圓故。一非、一實等差別詮緣因，名
T43n1830_p0256a27║「別性」；二先不至物，今至時，名「合」。此意但取
T43n1830_p0256a28║初合名「合」。此別有三：一、隨一業生。以手打
T43n1830_p0256a29║鼓，手有動作，所生之合，業是動作也。二、俱
T43n1830_p0256b01║業生。兩手相合，皆動作故。三、三合生。如芽
T43n1830_p0256b02║等生，無有動作，與空等實合時，所生之合
T43n1830_p0256b03║也。先二至物不至時，名「離」。此亦有三：初
T43n1830_p0256b04║二翻合，如前可解。三是離生。先造實果由
T43n1830_p0256b05║有他緣來，離別之果實便壞，與空等離，所
T43n1830_p0256b06║生之離，名為「離生」。依一、二等數，時、方、等
T43n1830_p0256b07║實，遠覺所待，名為「彼性」。此物是一，彼物是二
T43n1830_p0256b08║等，故屬於數；此時、彼時，故屬於時；此方、彼方，
T43n1830_p0256b09║故屬方等。此性翻彼，應知其相。覺有
T43n1830_p0256b10║二種：一、現；二、比。謂至實色等根等合時，有
T43n1830_p0256b11║了相生，名為「現量」。此宗意說：眼根舒光，
T43n1830_p0256b12║至於色境，方始取之。如燈照物，聲、香、味
T43n1830_p0256b13║觸四境，來至於根，方始取之。故遠見打鍾，
T43n1830_p0256b14║久方聞聲，聲來入耳，方可聞也。根與至境，
T43n1830_p0256b15║隣合之時，有了相生，此了相者是現量體。
T43n1830_p0256b16║比有二種：一、見同，故比。見不相違法，而比
T43n1830_p0256b17║於宗果，如見煙時，比有火等。二、不見同，故
T43n1830_p0256b18║比。見相違法，而比宗果。如見雹時，比禾稼
T43n1830_p0256b19║損，見禾稼損，比有風雹。適悅，名「樂」；逼
T43n1830_p0256b20║惱，名「苦」；希求色等，名「欲」；損害色等，名
T43n1830_p0256b21║「瞋」；欲作事時先生策勵，此名「勤勇」，發動
T43n1830_p0256b22║勢是也；墜墮之因，名為「重性」；地、水、火三
T43n1830_p0256b23║流注之因，名為「液性」；地等攝因，名「潤」；行
T43n1830_p0256b24║有二種：一、念因；二、作因。現比智行所生數習
T43n1830_p0256b25║差別，名「念因」，即智種子；𥎞擲等業所生勢用，
T43n1830_p0256b26║名「作因」，行是勢用；十句多說作因，名「勢用」；
T43n1830_p0256b27║念因名「行」。「法」有二種：一、能轉，謂得可愛
T43n1830_p0256b28║身因，即得生死勝身之因；二、能還，謂離染
T43n1830_p0256b29║緣，正智喜因，即出世間之因，正智正因也。
T43n1830_p0256c01║能得生死不可愛身，苦邪智因，名為「非法」；
T43n1830_p0256c02║耳所取一依，名「聲」。五業體者，若於上下
T43n1830_p0256c03║虛空等處，極微等，先合後離之因，名為「取業」；
T43n1830_p0256c04║「捨業」翻此；遠處先離，近處今合之因，名
T43n1830_p0256c05║「屈」；「申業」翻此；有質礙實先合後離之因，
T43n1830_p0256c06║名「行業」。「同」句體者，謂實、德、業體性非無，
T43n1830_p0256c07║能詮、能緣之因，名「同」，此體即是舊大有性，諸
T43n1830_p0256c08║法同有，故名為「同」。《俱舍論》云：總同句義也。
T43n1830_p0256c09║「異」句體者，常於實轉，是遮德等心、心所因，
T43n1830_p0256c10║是表實性心、心所因，但於實轉，異實之
T43n1830_p0256c11║物。實由有此異於德等，故名為「異」。「和合」
T43n1830_p0256c12║體者，能令實等不相離而相屬，此能詮緣
T43n1830_p0256c13║因，名「和合」。「有能」體者，實、德、業三或時共
T43n1830_p0256c14║一，或時各別，造各自果，因定所須。因若無
T43n1830_p0256c15║此者，應不能造果。「無能」體者，實、德、業
T43n1830_p0256c16║三或時共一，或時各別，不造餘果，決定所
T43n1830_p0256c17║須因。若無此者，一法應能造一切果。因由
T43n1830_p0256c18║有此，唯造自果，不造餘果。「俱分」體者，即
T43n1830_p0256c19║實、德、業三種體性。此三之上總俱分性，地等、
T43n1830_p0256c20║色等別俱分性，互於彼不轉，一切根所取。
T43n1830_p0256c21║當舊所說同異性也。亦同，亦異，故名「俱分」。
T43n1830_p0256c22║「無說」體者，初、未生無，以實、德、業因緣不
T43n1830_p0256c23║會而未得生之無為體。二、已滅無，以實、
T43n1830_p0256c24║德、業或因勢盡，或違緣生，雖生而壞之無
T43n1830_p0256c25║為體。三、更互無，以實、德等彼此互無為其
T43n1830_p0256c26║體性。四、不會無，以大有性及實、德等，隨於
T43n1830_p0256c27║是處不和不合，如彼處人不於此合，無
T43n1830_p0256c28║為體性。五、畢竟無，以無因故，三時不生無
T43n1830_p0256c29║為體性。此五既無體不可說，名「無說」也。
T43n1830_p0257a01║自下第三諸門辨釋。於中有五。一十句相望
T43n1830_p0257a02║一多分別。大同．和合二唯一物。德．業．及異．
T43n1830_p0257a03║有能．無能．俱分．無說七唯多物。實句一種亦
T43n1830_p0257a04║一亦多。空．時．方．我．意五是一物。地．水．火．
T43n1830_p0257a05║風四是多物。第二、十句相望，常、無常分別：
T43n1830_p0257a06║大同及異、和合、有能、無能、俱分六句是常，
T43n1830_p0257a07║非所作故。業唯無常，說是能作、所作事故。
T43n1830_p0257a08║實、德、無說亦常、無常。九種實中，五是常，四分
T43n1830_p0257a09║別，地、水、火、風非所作者常，父母極微非所
T43n1830_p0257a10║作故。所作者無常，子微以去，皆無常故。餘五
T43n1830_p0257a11║是常。二十四德中覺、樂、苦、欲、嗔、勤勇、法、非
T43n1830_p0257a12║法、行、離、彼性、此性、聲、香十四德是無常。其
T43n1830_p0257a13║香唯地上有，設是極微上有，亦是無常，如下
T43n1830_p0257a14║引文。故十四德唯無常也。餘十或常，或無常。
T43n1830_p0257a15║色、味、香、觸若地所有，唯是無常。因門中言：
T43n1830_p0257a16║火合為因，若地所有色、味、香、觸等，同類為
T43n1830_p0257a17║因，從前同類為因生故。由此准知，香唯無
T43n1830_p0257a18║常，唯地有故。液性地、火所有一切是無常。
T43n1830_p0257a19║數中二性等數，別性中二別性等，量中大性、
T43n1830_p0257a20║微性、短性、長性，唯是無常。圓性定唯是常。并
T43n1830_p0257a21║餘色、味、觸、一數、一別性、液性、潤、重性及合，
T43n1830_p0257a22║隨所依實，若常、無常，此等亦爾。總有十法
T43n1830_p0257a23║通常、無常。五無說中，三常，一無常，一亦常亦
T43n1830_p0257a24║無常。初未生無一向無常，與實、德、業生相
T43n1830_p0257a25║違故。此若生時，無便滅故。已滅無、更互無、
T43n1830_p0257a26║畢竟無三，唯是常性，不違實等故。不會無
T43n1830_p0257a27║有常、無常，如地等實，覺樂等德，不相應故，
T43n1830_p0257a28║一向是常。若自許德與自許實雖未相應，
T43n1830_p0257a29║當必相應，一向無常。如常、無常，所作、非所
T43n1830_p0257b01║作亦爾。三、有質礙、無質礙分別：德、業、和合、
T43n1830_p0257b02║有能、無能、俱分、無說七句唯無質礙。實句九
T43n1830_p0257b03║中，四無質礙，謂空、時、方、我，餘五有礙。說意
T43n1830_p0257b04║是微，如二微果，許大而亦有礙。有性及異雖
T43n1830_p0257b05║文不說，亦是無礙。合九句無礙也。四、現量
T43n1830_p0257b06║境、非現量境分別：此宗現量德句中覺，故彼
T43n1830_p0257b07║論言：覺有二種，一、現；二、比。其業、有性并俱
T43n1830_p0257b08║分皆現量得，論自說為諸根得故。無說句
T43n1830_p0257b09║義非現量得，論亦自說唯比境故。和合句
T43n1830_p0257b10║義唯識說為非現量得。實句之中地、水、火、
T43n1830_p0257b11║風、父母極微非現量得。子微以上是現量得。
T43n1830_p0257b12║下破順世及勝論中云：極微聚集，足成根、
T43n1830_p0257b13║境，何用果為，故知耳也。餘空、方、時、我、意
T43n1830_p0257b14║亦無文說，今解非現量得。德句之中，聲唯現
T43n1830_p0257b15║境，其覺、樂、苦、欲、嗔、勤勇是我現境，文不
T43n1830_p0257b16║說重，今解亦唯現境。重具德中水、火德故，
T43n1830_p0257b17║總有八德，唯是現境。法、非法、全行少分，二德
T43n1830_p0257b18║半，唯非現境。此行即是行中念因，非全取
T43n1830_p0257b19║行故，是半也。色、味、香、觸、數、量、別性、合、離、
T43n1830_p0257b20║彼性、此性、液性、潤、及勢用十三德半，並通
T43n1830_p0257b21║二種。此中勢用即行作因，非全取行故，是半
T43n1830_p0257b22║也。其異句義有能、無能，雖無文辨，並非現
T43n1830_p0257b23║得。異但是差別實因，非如俱分，是實性故。
T43n1830_p0257b24║有能、無能因之所須，亦非現得。總言業、有、
T43n1830_p0257b25║俱分三唯現得。異、及和合、有能、無能、無說
T43n1830_p0257b26║五非現得。餘二通二。五、常、無常中生果、
T43n1830_p0257b27║不生果分別。唯識「唯」難常生果故，雖有六
T43n1830_p0257b28║句，一向是常，三通常、無常，一唯無常。實中四
T43n1830_p0257b29║種地、水、火、風父母極微常，能生果；有能是
T43n1830_p0257c01║常，亦能生果，是作果時定所須故；餘五句
T43n1830_p0257c02║全、空、時、方、我、意五實雖常，不能生果。論
T43n1830_p0257c03║自誠說：德句准有能中說有得果，所須十，
T43n1830_p0257c04║通常，德亦能生果。隨其所應，業雖生果，而
T43n1830_p0257c05║體無常，非此所說。無說雖亦有常，不能生
T43n1830_p0257c06║果，非根本故。此中所辨唯識所須，其餘諸
T43n1830_p0257c07║門實由幾德，名為有德，乃至廣說。幾是所
T43n1830_p0257c08║知，非此所要，略不繁述，如《十句》說。
T43n1830_p0257c09║論：勝論所執至現量所得。述曰：破中有三：
T43n1830_p0257c10║第一敘宗；第二正破；第三結非。此即初也。
T43n1830_p0257c11║今敘有二：一敘是實有；二敘現量得。若敘
T43n1830_p0257c12║實有，破其六句，六句皆實。今言「多」者，顯非
T43n1830_p0257c13║一法，三法以上，皆名「多」故。若破十句，九句
T43n1830_p0257c14║實有，第十是無。多分實有，故實言多。現量得
T43n1830_p0257c15║中若破六句，准下論文五現量得，說實等，
T43n1830_p0257c16║五現量所得；唯言和合，非現量得，故說多
T43n1830_p0257c17║言。若破十句，總句而言：異及和合、有能、無
T43n1830_p0257c18║能、無說，非現量得；餘五現得。然多實有中，
T43n1830_p0257c19║五現得，四非現得，故言：多是現量所得。即一
T43n1830_p0257c20║多言，通實現得。然說六句既是本計，故《百
T43n1830_p0257c21║論》等不破十句，此論亦爾。然兼破十句，於
T43n1830_p0257c22║理亦無違。
T43n1830_p0257c23║論：彼執非理。述曰：自下第二，正破他非。
T43n1830_p0257c24║於中有三：初且總非；次外返問；三為別破。
T43n1830_p0257c25║此即初也。
T43n1830_p0257c26║論：所以者何？述曰：外返問也。
T43n1830_p0257c27║論：諸句義中至如所生果。述曰：此別破也。
T43n1830_p0257c28║於中有五：一、總破諸句；二、別破實、德；三、
T43n1830_p0257c29║又總破諸句；四者，別破大有等三；五者，總結
T43n1830_p0258a01║破諸句義。或分為三：初總破諸句；二、別
T43n1830_p0258a02║破有等；三、結破諸句。初中有三：一、總破；二、
T43n1830_p0258a03║破實、德；三、復合破。若准五段科，初中有
T43n1830_p0258a04║二破：一、破常諸句；二、破無常諸句。破常中
T43n1830_p0258a05║有二：一、難生果；二、難不生。此即初也。體
T43n1830_p0258a06║是常住，能生果者，父母地、水、火、風及德中
T43n1830_p0258a07║十種通常者，并有能句，常，能生果。破此量
T43n1830_p0258a08║云：此等亦應體是無常；許能生果故；如所
T43n1830_p0258a09║生果。子微已去皆能生果，體無常故。又宗
T43n1830_p0258a10║如前；許有生果之作用故；如所生果。
T43n1830_p0258a11║或總相言：諸句義中能生果，常者應是無常，
T43n1830_p0258a12║有作用故，如所生果。
T43n1830_p0258a13║論：若不生果至如兔角等。述曰：此難不
T43n1830_p0258a14║生果諸常住者，謂大有、同異、和合、無能、俱
T43n1830_p0258a15║分五全是常；空等五實常者，皆不能生果。
T43n1830_p0258a16║除無說句，以為喻故。又體是無，非所破故。
T43n1830_p0258a17║今以唯識難之，不可以無作用難。真如、
T43n1830_p0258a18║虛空為不定過，無作用故。量云：此等實常，
T43n1830_p0258a19║不生果者，應非離識實有自性；許是常
T43n1830_p0258a20║住，不生果故；如兔角等。彼宗畢竟無是
T43n1830_p0258a21║常住故，以為同喻。因不言常，有不定失。
T43n1830_p0258a22║或餘句無常者，雖不生果，大乘不許有實
T43n1830_p0258a23║體故。設許有體，亦非離識，故無不定。然彼
T43n1830_p0258a24║覺等既不離識，應犯相符。今言常住，即
T43n1830_p0258a25║除覺等，覺等攝在異喻中故。又不言常，除
T43n1830_p0258a26║覺等，以為同品亦得，文中宗等，准理應知。
T43n1830_p0258a27║又兔角等，亦非離識，彼此共成。真如、空等，亦
T43n1830_p0258a28║不離識，無不定過。
T43n1830_p0258a29║論：諸無常者至非實有性。述曰：下破諸句
T43n1830_p0258b01║體無常者。於中二破：一、難有質礙者；二、難
T43n1830_p0258b02║無質礙者。此難有質。實句中五地、水、火、風、
T43n1830_p0258b03║意皆有礙。意全四本，父母極微是常，非此中
T43n1830_p0258b04║破。今破四子微等。此中二量：一、云汝此四種
T43n1830_p0258b05║無常、有礙者，應可分折；有方分故；如軍、林
T43n1830_p0258b06║等。唯得有質礙為宗，簡別他句無礙、無常
T43n1830_p0258b07║者，無方分故。彼許軍、林體有方分，然可分
T43n1830_p0258b08║折，多虛踈法成軍、林故。子實等不然，以體
T43n1830_p0258b09║實有堅密，一處不可折故。軍謂四軍；林
T43n1830_p0258b10║謂竹樹等。二、云此等諸法應非實有；有方
T43n1830_p0258b11║分故；如軍、林等。父母極微有圓量德合故，
T43n1830_p0258b12║無方分。其子微等上有方分。意雖有礙，量
T43n1830_p0258b13║如子微，然無方分，體是常住，非此所破，無
T43n1830_p0258b14║不定失。又以可分折故為因，難非實有，
T43n1830_p0258b15║為第三量，已破之宗得成因故。然以理
T43n1830_p0258b16║觀，唯此非實一句為宗，方分可折是二別因。
T43n1830_p0258b17║彼宗理許可分折故，如斧等，斷成多分故。
T43n1830_p0258b18║便、應二字文便故來，非則宗法，或有質
T43n1830_p0258b19║礙為因，亦得。
T43n1830_p0258b20║論：若無質礙至有實自性。述曰：此難無礙
T43n1830_p0258b21║量，後之九句全是無礙。實句之中，空、時、方、
T43n1830_p0258b22║我四是無礙。今破無常、無質礙者，即德句十
T43n1830_p0258b23║四全，十少分，及五業全，除無說句中一全，
T43n1830_p0258b24║一少分。謂未生無全，不會無少分，非離識
T43n1830_p0258b25║故。今破彼云：汝宗此等無常、無礙法，除覺
T43n1830_p0258b26║等外，應不離心、心所；有實自性，無質礙
T43n1830_p0258b27║故；如覺、樂等諸心、心所。彼心、心所即德
T43n1830_p0258b28║句中覺、樂等攝，無常、無礙，故得為喻，然無
T43n1830_p0258b29║相符極成之失，簡覺等故。彼宗說為非離
T43n1830_p0258c01║心等故。彼說：意實是有礙攝，亦非是心，形
T43n1830_p0258c02║如芥子，我所須具，非謂心也。設若是心，其
T43n1830_p0258c03║喻即有，能立不成。無質礙因此不轉故，同品
T43n1830_p0258c04║亦非定是有性，以非心故，無過失也。然此
T43n1830_p0258c05║文略，故無簡別。
T43n1830_p0258c06║論：又彼所執至如堅濕煖動。述曰：自下第
T43n1830_p0258c07║二，別破實、德。初總相對，以破實、德；後總結
T43n1830_p0258c08║非堅、濕等別。此即初也。初中有二：初以
T43n1830_p0258c09║德例實，實、非實攝。地、水、火、風實句所攝，
T43n1830_p0258c10║性是有礙；堅、濕等法是德句中觸，德所攝，而
T43n1830_p0258c11║是無礙，俱身根所得故。今翻覆為量破之，
T43n1830_p0258c12║以實地等，即德堅等。量云：地、水、火、風非
T43n1830_p0258c13║有質礙，實句所攝；身根取故；如堅、濕等。
T43n1830_p0258c14║此中身根亦得大有、同異，並在喻中。若但
T43n1830_p0258c15║言非有礙，不言非是實句所攝，即有違
T43n1830_p0258c16║宗失。有礙之言簡無礙，實句所攝，彼不說
T43n1830_p0258c17║為無礙，實故。又對無礙堅、濕等故，故舉
T43n1830_p0258c18║有礙。下德句等，無礙等言，亦准此釋。
T43n1830_p0258c19║論：即彼所執至如地水火風。述曰：此以堅
T43n1830_p0258c20║等例於地等，如文可知。宗等如次。此煖言
T43n1830_p0258c21║等，等取動、觸、數、量、別性等十一法。彼說身
T43n1830_p0258c22║根得十一德：一、觸；二、數；三、量；四、別性；五、合；
T43n1830_p0258c23║六、離；七、彼性；八、此性；九、液性；十、潤；十一、勢
T43n1830_p0258c24║用，即行作因。其地等四，皆身根得，皆有觸
T43n1830_p0258c25║故。色德但在地、水、火三，風中無色。彼以假、
T43n1830_p0258c26║實地等，俱名地等，故眼所見。
T43n1830_p0258c27║論：地水火三至准此應責。述曰：即以地等
T43n1830_p0258c28║例於青等，眼見為因，返覆為量，然不可言
T43n1830_p0258c29║地非地攝，違自宗故。應言汝所執地，非有
T43n1830_p0259a01║質礙實地所攝，非如所執實有自性，實句
T43n1830_p0259a02║所攝，故不違宗。彼眼亦見十一種德，除觸
T43n1830_p0259a03║取色，為量可知。
T43n1830_p0259a04║論：故知無實至實地水火。述曰：此總結非
T43n1830_p0259a05║彼地、水等，與堅等異。大乘之地即堅等故，
T43n1830_p0259a06║會申正義，然不可言色即是地。今只可以
T43n1830_p0259a07║彼此相例，非實、非德地等非見。又言地等
T43n1830_p0259a08║非別堅等，地等非見，不可說：色離地等
T43n1830_p0259a09║無。文言雖總，意顯別也。又應言：地等非眼
T43n1830_p0259a10║所見；實句攝故；猶如風等。此中文略，亦非
T43n1830_p0259a11║地等，是此意也。彼不說地等、耳等，三根所
T43n1830_p0259a12║取，故於此中但破見、觸。
T43n1830_p0259a13║此下第三，重破實等。
T43n1830_p0259a14║論：又彼所執至應是無常。述曰：實句義中
T43n1830_p0259a15║有礙、常者，即地、水、火、風父母極微及意，彼
T43n1830_p0259a16║為礙故。此等五法應是無常；皆有礙故；如
T43n1830_p0259a17║麁地等。麁地等法彼自計執為無常故。宗、
T43n1830_p0259a18║因、喻等，如文可知。
T43n1830_p0259a19║論：諸句義中至如地水火風。述曰：下破諸
T43n1830_p0259a20║句無質礙法，色根所取者，即德句中色、味、
T43n1830_p0259a21║香、觸、聲五，及數等十種，業及大有、俱分三，
T43n1830_p0259a22║色等性故，皆色根取。此無礙法應皆有礙；
T43n1830_p0259a23║許色根取故；如地等四。此中許言：明大
T43n1830_p0259a24║有等，我宗不許，體性是有，及色根取。彼論
T43n1830_p0259a25║說：根有五：鼻根即地；舌根即水；眼根即火；
T43n1830_p0259a26║皮根即風；耳根即空。此於諸句，何法攝耶？
T43n1830_p0259a27║由此正解，即實句空取聲之時，於身起
T43n1830_p0259a28║作用，名空耳根也。且十一德對其自根，一
T43n1830_p0259a29║一簡略，皆有一量。若二二合，若三三合，乃至
T43n1830_p0259b01║總對諸根說量。其義其多，此中文總，無簡
T43n1830_p0259b02║略故。
T43n1830_p0259b03║論：又彼所執至如石女兒。述曰：此十句中，
T43n1830_p0259b04║除實句外，餘八句義皆是非實。然此唯取
T43n1830_p0259b05║有體句者，意明唯識，翻返為量。且欲除實，
T43n1830_p0259b06║破餘八句。量云：非實及覺、樂等餘德等
T43n1830_p0259b07║八有體句，應非離識有別自性；汝許除心
T43n1830_p0259b08║等非實句攝故；如石女兒。石女兒無法，
T43n1830_p0259b09║彼此不許識外有性，除心等言，簡覺等
T43n1830_p0259b10║者，恐犯一分相符過故，文略不簡也。然
T43n1830_p0259b11║佛法真如即識性故，亦非離識，無不定過。
T43n1830_p0259b12║虛空、擇滅等理非心外，然假為喻，就他
T43n1830_p0259b13║宗比量。又此中宗應云：汝執為簡所別，不
T43n1830_p0259b14║極成過。又因雖有他隨一過，謂實中火等，非
T43n1830_p0259b15║異德中觸。而就他宗為論，故無此過。故
T43n1830_p0259b16║因簡略，應云：汝許非實攝故，明自不許
T43n1830_p0259b17║也。即是非實為因，破餘八句，一一別除，為
T43n1830_p0259b18║八比量。
T43n1830_p0259b19║次以非有為因，破餘八句。
T43n1830_p0259b20║論：非有實等至如空花等。述曰：不以非
T43n1830_p0259b21║德等為因，以非有為因。此中示方隅
T43n1830_p0259b22║令，知多法、一法不離於識。又有等是實等
T43n1830_p0259b23║自性故，便舉之也。量云：非有性及覺、樂等
T43n1830_p0259b24║外餘實等句，應非離識有別自性；許非有
T43n1830_p0259b25║性之所攝故；如空花等。文略不簡覺、樂等
T43n1830_p0259b26║也。此中簡略如前應知。此但除一，有八比
T43n1830_p0259b27║量。若二二除，若三三除，乃至除八句，比量
T43n1830_p0259b28║可知。前實等等多體法，今有等等一體法，
T43n1830_p0259b29║又應別破九句。然多體法中，以實為首；一
T43n1830_p0259c01║體法中，以有為初。例示餘也。
T43n1830_p0259c02║次下第四，別破有等性。
T43n1830_p0259c03║論：彼所執有至如實德等。述曰：於中有三：
T43n1830_p0259c04║一、破大有；二、難同異；三、破和合。初中有
T43n1830_p0259c05║四，此即初也。彼計實等有法之外，別計有
T43n1830_p0259c06║一大有之性，能有諸法。法若無此，即體非
T43n1830_p0259c07║有，如龜毛等。故今破之。彼宗所執大有性
T43n1830_p0259c08║者，應離實等八句之外無別自性；汝宗許
T43n1830_p0259c09║是非無法故；如實、德等，等取業等。不言
T43n1830_p0259c10║八句，有不定過。或但言離三句亦得。其異
T43n1830_p0259c11║句等，非兩共成，無不定失。或遮決定相違，
T43n1830_p0259c12║說八句勝，非無之因，唯彼許於有性上有
T43n1830_p0259c13║故，許言簡，自隨一過。實等許非無，離實等
T43n1830_p0259c14║外無別有；有性許非無，應實等外無別有，
T43n1830_p0259c15║難令實外無別有性。
T43n1830_p0259c16║又逐令離實等外即非有性。
T43n1830_p0259c17║論：若離實等至如畢竟等。述曰：此中總因。
T43n1830_p0259c18║若異二、異三、異四、五，乃至異八皆得。若異
T43n1830_p0259c19║八，一一有八比量，其二、三等，隨自計取。量
T43n1830_p0259c20║云：若離實等八句之外，應非有性；汝許
T43n1830_p0259c21║異實等故；如畢竟無等，等未生無等。彼宗
T43n1830_p0259c22║除實以外德等八句，及龜毛等，皆名異實，
T43n1830_p0259c23║且以畢竟無為喻也。又今以八句義為有
T43n1830_p0259c24║法，唯但以無為同法喻，
T43n1830_p0259c25║更復難令有性之上，更應立有性。
T43n1830_p0259c26║論：如有非無至有別有性。述曰：如有性非
T43n1830_p0259c27║是無法，有性無別有性有，實等亦非無，如何
T43n1830_p0259c28║別有有？立量云：汝有性，應別有有性；許
T43n1830_p0259c29║非無故；如實、德等。此中因有不定，同異
T43n1830_p0260a01║亦許體非無，不許有有故。彼非極成，故
T43n1830_p0260a02║無不定。又總取所難之中，此中簡過，如
T43n1830_p0260a03║前應知。已下所有比量簡過，皆准可知，更
T43n1830_p0260a04║不繁指。
T43n1830_p0260a05║次更逐令無法之上別有無性。
T43n1830_p0260a06║論：若離有法至有別無性。述曰：無性體非
T43n1830_p0260a07║有，無上不立無，有法體非無，何須別立
T43n1830_p0260a08║有？彼若言有法雖非無，不自有故，須有
T43n1830_p0260a09║有。亦應無法不自無，無法之外別立無，此
T43n1830_p0260a10║責恒齊何方遣難。量云：汝第十句無法之
T43n1830_p0260a11║外應別立性；因云：除大有、同異、和合等六
T43n1830_p0260a12║句之外，有、無二法互相違故；如實、德、業。
T43n1830_p0260a13║因中不言除大有等者，即有不定過。為
T43n1830_p0260a14║如實、德等，與無互違故。無法之外更別立
T43n1830_p0260a15║性，為如大有等，無法互違故。無法之外不
T43n1830_p0260a16║別立性，故今簡言除有等六。
T43n1830_p0260a17║論：彼既不然至唯妄計度。述曰：總結非之。
T43n1830_p0260a18║彼無既更不別立性，然者，有性應不爾，故
T43n1830_p0260a19║彼有性唯妄計度。
T43n1830_p0260a20║子段第二，難同異性。彼執同異是諸實、德等
T43n1830_p0260a21║體性，非即實等，此是多法，故今破之。
T43n1830_p0260a22║論：又彼所執至如德業等。述曰：實、德、業
T43n1830_p0260a23║之性即是同異性，離實、德、業，理定不然。「勿」
T43n1830_p0260a24║者，莫也，莫此同異性，亦非同異性。總立量
T43n1830_p0260a25║云：汝所執實、德、業性應非實、德、業性；異
T43n1830_p0260a26║實、德、業故；如和合等。
T43n1830_p0260a27║此中無有自言相違，以宗中言汝執簡故，
T43n1830_p0260a28║非我許有實等之性。而今復言非實等性，
T43n1830_p0260a29║今欲違此，故無此過。然今宗中實、德、業
T43n1830_p0260b01║三，其舉喻中復以德、業等而為喻者，此中
T43n1830_p0260b02║應別簡云：汝之實性，應非實性；異實句
T43n1830_p0260b03║故；如德、業。汝德性應非德性；異德故；如
T43n1830_p0260b04║實業。業亦應然，准可知也，更互為喻。然此
T43n1830_p0260b05║有別，而無總量，二合有三，三合有一，為量
T43n1830_p0260b06║可知。此中所言實、德、業者，即是各別當句
T43n1830_p0260b07║為宗。言實等性者，即是同異性，故別也。文
T43n1830_p0260b08║言如德、業，但舉實句之喻等；取德喻，謂
T43n1830_p0260b09║實、業等；取業喻，謂實、德。
T43n1830_p0260b10║次又令實非實，德非德，業非業。
T43n1830_p0260b11║論：又應實等至如德業實等。述曰：便破實
T43n1830_p0260b12║等，非正所明。量云：實應非實；異實性故；
T43n1830_p0260b13║如德、業。德、業更互相望為量，如實可知。文
T43n1830_p0260b14║言「如德、業、實」等者，舉實喻，謂德業於德
T43n1830_p0260b15║喻中，但舉於實，等取業句，及等業喻，謂實、
T43n1830_p0260b16║德也。文中宗等，言皆簡略，但言實等，應非
T43n1830_p0260b17║實等，異實等性故。二三等合，准前可解。
T43n1830_p0260b18║論：地等諸性至准此應知。述曰：汝言地性，
T43n1830_p0260b19║應非地性；異地故；如火等。火等一一相望
T43n1830_p0260b20║亦爾。實中九種各各相望，有九比量；德有二
T43n1830_p0260b21║十四；業有五種；合三十八。返覆有七十六。
T43n1830_p0260b22║各二二合，三三合者，乃有無量。第二准量云：
T43n1830_p0260b23║地應非地；異地等性故；如火等。然豈不
T43n1830_p0260b24║有違自宗失，何乃言地非地等耶？今者
T43n1830_p0260b25║不然，此則應言：汝所計地，應非實地，言簡
T43n1830_p0260b26║別之。我宗之地，非實地故，是假立故，又非
T43n1830_p0260b27║實句之中地故。彼計火等，亦非實句地，無
T43n1830_p0260b28║不定過。前量應簡別，文言略故也。
T43n1830_p0260b29║論：如實性等至無別實性等。述曰：難令
T43n1830_p0260c01║離實等，無同異性。量云：實等之外，應無同
T43n1830_p0260c02║異性；非唯一故；如同異性。如實性等，無別
T43n1830_p0260c03║實等性，實等亦應無別實性等。等德等性
T43n1830_p0260c04║遮令同異有同異性，其實等性應更有實
T43n1830_p0260c05║等性；非一法故；如實等法。實性者，同異
T43n1830_p0260c06║性也。然實等各異，義相似，實等之外別立實
T43n1830_p0260c07║等性。實等之性相似，亦非一，應更別立實
T43n1830_p0260c08║等性。相似之言，簡不相似，此即以性同實
T43n1830_p0260c09║等例。若總、若別皆有比量，此中但有總而
T43n1830_p0260c10║無別，別數如前。然文唯有以性同實例，
T43n1830_p0260c11║無以實同性例，若破六句義即無違，若
T43n1830_p0260c12║破十句，有不定失。異、有能等非一相似，無
T43n1830_p0260c13║別性故。今者亦以為所立中，應令別有
T43n1830_p0260c14║性，例同於實等，亦無過也。又非極成法，無
T43n1830_p0260c15║不定失。
T43n1830_p0260c16║論：若離實等至有非實等性。述曰：自下又
T43n1830_p0260c17║以非實例實等難。謂離實等外，別有實等
T43n1830_p0260c18║性，應離非實等外，立有非實等性。且如除
T43n1830_p0260c19║實、德、業以外，並名非實、非德、非業，即餘六
T43n1830_p0260c20║句及無法是。有體法者，唯六句是。今言七句
T43n1830_p0260c21║應有非實性；異實性故；如德、業。德、業
T43n1830_p0260c22║相望亦爾。又雖知德等，皆名非實，其性即
T43n1830_p0260c23║是非實性攝。然合八句，皆非實性及與無法，
T43n1830_p0260c24║無別有一大非實性總該九法，故為量也。
T43n1830_p0260c25║量云：除實餘九，應別有一總性；實、非實中，
T43n1830_p0260c26║隨一攝故；如實句。此量雖成，然可直例，
T43n1830_p0260c27║不令立實性，何須令立非實性也，便違
T43n1830_p0260c28║自宗。若不爾者，即一德上他說亦有非實
T43n1830_p0260c29║性，故犯相符過。非德等性，例亦應然，故論
T43n1830_p0261a01║言等。
T43n1830_p0261a02║論：彼既不爾至唯假施設。述曰：總結非
T43n1830_p0261a03║也。彼非實既不爾，更無非實性，實等云何
T43n1830_p0261a04║然，更有實等性。故同異性唯假施設。
T43n1830_p0261a05║論：又彼所執至如畢竟無。述曰：自下子段
T43n1830_p0261a06║第三，破和合句義。我佛法中，法不相違，假
T43n1830_p0261a07║立和合。然彼所執別有一法是實，是常，能
T43n1830_p0261a08║和合法，能令實等不離相屬，相離不相屬，
T43n1830_p0261a09║即不和合，故破之。量云：如彼所執和合句
T43n1830_p0261a10║義，定非實有；許非是有性及非實等八句
T43n1830_p0261a11║諸法攝故；如畢竟無，即兔角等。體是一法，
T43n1830_p0261a12║舉非有為因；體是多法，舉非實為首。故
T43n1830_p0261a13║因中言：非有實等。又性體別故，此中宗、因皆
T43n1830_p0261a14║有所簡，如前可知。
T43n1830_p0261a15║有彼本許六句義者，前之五句，現量所得。
T43n1830_p0261a16║十句義中實、德、業、有、俱分，現量所得；其此
T43n1830_p0261a17║和合，非現量得。故今破之。
T43n1830_p0261a18║論：彼許實等至而可實有。述曰：彼計實
T43n1830_p0261a19║等，現量所得，分明證故，如前徵詰尚非實
T43n1830_p0261a20║有，牒前所非，況彼自許和合句義非現量
T43n1830_p0261a21║得，不分明證，可是實有。
T43n1830_p0261a22║雖復非有，遭此難已，若復說言。
T43n1830_p0261a23║論：設執和合至亦非實有。述曰：若執和合
T43n1830_p0261a24║亦現量得，如前實等道理，破之，亦非實有。
T43n1830_p0261a25║量云：和合性，非實有；實等十句隨一攝故；
T43n1830_p0261a26║如實、德等。實、德等前已破故，故得為量；此
T43n1830_p0261a27║破轉計，亦現量得。
T43n1830_p0261a28║上來總別破訖，自下結歸唯識之門而復總
T43n1830_p0261a29║破。
T43n1830_p0261b01║論：然彼實等至如龜毛等。述曰：自下第五，
T43n1830_p0261b02║總破六句。然彼計無，非離識有，故但破九。
T43n1830_p0261b03║初破實等離識自體竟不可得；次破緣實
T43n1830_p0261b04║等智，非是緣實等現量智。初比量云：彼計
T43n1830_p0261b05║實等，是有法也，非是緣離識實有自體之
T43n1830_p0261b06║現量所得，是法也——合名為宗；汝許是所知
T43n1830_p0261b07║故；如龜毛等。此無異喻。彼宗計此實、德
T43n1830_p0261b08║等句是緣識外實有自體，現量所得，故今非
T43n1830_p0261b09║之。現量者，能緣也，此中遮非是緣離識外
T43n1830_p0261b10║境，自體現量智之所得；非是緣不離識境，
T43n1830_p0261b11║假有自體現量所得。義雖是緣不離識境
T43n1830_p0261b12║心等所得，非必現量所得故。其實等句義，
T43n1830_p0261b13║彼宗說是離識有體，能緣彼心，是名現量。
T43n1830_p0261b14║彼實等句是此現量所得。謂實等句義，是離
T43n1830_p0261b15║識實有自體之現量所得。今者非之。復言
T43n1830_p0261b16║緣者，恐濫持業釋，言其離識實有自體，即
T43n1830_p0261b17║是現量。若以離識實有自體屬其能緣現
T43n1830_p0261b18║量者，即彼、此二宗一切心、心所法亦非離
T43n1830_p0261b19║識實有自體，覺等即是心、心所故，犯違宗
T43n1830_p0261b20║過。為簡此過，故說緣言，顯依士釋。緣顯
T43n1830_p0261b21║能緣，非離識有體實等句義之現量得。又
T43n1830_p0261b22║若不言緣，即無所簡，其覺、樂等亦入法中，
T43n1830_p0261b23║即有一分相符之失，彼亦說為不離識，現
T43n1830_p0261b24║量得故。由此應合實等句，義總為二分，謂
T43n1830_p0261b25║彼覺等心、心所法總為一分，除此以外法為
T43n1830_p0261b26║一分；其能緣法總為三分：一、唯緣實等非
T43n1830_p0261b27║心、心所法；二、唯緣覺等心、心所法；三、合二為
T43n1830_p0261b28║境，若論說言。然彼實等非唯緣離識實有
T43n1830_p0261b29║自體現量所得，為簡德中覺等不離心故，
T43n1830_p0261c01║恐犯違宗及相符故。說「唯」字者，簡別緣
T43n1830_p0261c02║實等。可置「唯」字通緣二者，即簡不盡。以
T43n1830_p0261c03║覺、樂等亦從實等，是離識實有自體，現量
T43n1830_p0261c04║所得。實等亦從覺等，是不離識，實有自
T43n1830_p0261c05║體，現量得故。今為簡盡，但應總言：非緣離
T43n1830_p0261c06║識等。其總緣者，亦所簡故，為簡如是種種
T43n1830_p0261c07║過失，故但說緣，不言「唯」等。此中總為但有
T43n1830_p0261c08║一量，准能緣智各別有九比量，若二二、三
T43n1830_p0261c09║三合，義准應知。
T43n1830_p0261c10║論：又緣實智至如德智等。述曰：第二，量云：
T43n1830_p0261c11║緣實之智，非緣離識實句，自體現量智攝；
T43n1830_p0261c12║假合生故；如德智等。彼計緣實智生之時，
T43n1830_p0261c13║假合生者，謂緣九實及大有及異，隨所有
T43n1830_p0261c14║德，同異等實性，發生此智。然德智等，皆假合
T43n1830_p0261c15║生，亦緣多法，假合生故，即非緣實，現量智
T43n1830_p0261c16║攝。緣實之智亦假合生，應非緣實現量之
T43n1830_p0261c17║智。若作此解，無獨緣德等智可以為喻，必
T43n1830_p0261c18║合緣故。有及和合等，必有所有及所合故，不
T43n1830_p0261c19║作此解。緣大有、和合之智，非假合生，由是
T43n1830_p0261c20║理故，今更解。先假合生者，顯藉多法，藉因
T43n1830_p0261c21║託緣，智方生故。謂如意緣實時，藉我及合
T43n1830_p0261c22║德、法、非法、行等因緣方生。緣於實句，其德、智
T43n1830_p0261c23║亦爾。有及和合亦爾，許有別緣有及和合
T43n1830_p0261c24║以為境者。然不要與實、德等境合，方能緣
T43n1830_p0261c25║之，以能緣智藉多法起，名假合生，無過
T43n1830_p0261c26║失也。前解境必有多，方能生智；後解境可
T43n1830_p0261c27║唯一，藉多緣生，名假合生。彼家所計緣實
T43n1830_p0261c28║之智，即是緣於離識之外實之現量，今正
T43n1830_p0261c29║非之。此智非是緣離識之實現量智義也。
T43n1830_p0262a01║論：廣說乃至至如實智等。述曰：此為例破，
T43n1830_p0262a02║如文可知。此破六句，故至和合義及九
T43n1830_p0262a03║句，一一為之，并前有九，若二合等，准前應
T43n1830_p0262a04║思。前破境實，非緣離識現量所得。今意正
T43n1830_p0262a05║破緣離識實等智，非現量智。意明前實是
T43n1830_p0262a06║非緣離識境之現量所得，後實智非是緣
T43n1830_p0262a07║離識境之現量智攝。其眼識等，雖緣多色，
T43n1830_p0262a08║假合而生，非緣實智，無不定失。前說和合
T43n1830_p0262a09║非現量得，今遮現量者意，故不相違。准此
T43n1830_p0262a10║知境六皆現量得。又解境據本計，破五
T43n1830_p0262a11║非現量所得。智據末計，破六非現量智。影
T43n1830_p0262a12║互顯也。
T43n1830_p0262a13║論：故勝論者至妄所施設。述曰：此即第三，
T43n1830_p0262a14║總結非也。意明唯識，心所變作故，是妄情
T43n1830_p0262a15║之所施設。
T43n1830_p0262a16║自下第三，破事大自在天等執，即不平等因
T43n1830_p0262a17║計也。若言「莫醯伊濕伐羅」，是大自在天；若長
T43n1830_p0262a18║言「摩醯伊濕伐羅」，是事大自在天者。如言
T43n1830_p0262a19║「佛陀」，是覺者；若言「抱徒憨」，是事佛者。今破
T43n1830_p0262a20║事大自在天者執。彼計此天，法身遍常，身
T43n1830_p0262a21║如空量，無別居處，其變化身別有住處。
T43n1830_p0262a22║論：有執有一至能生諸法。述曰：此中有二：
T43n1830_p0262a23║初敘；後非。大自在天，一、體實有；二、遍一切；
T43n1830_p0262a24║三、是常住；四、能生一切法。如此類計，西方極
T43n1830_p0262a25║多。初敘計也。
T43n1830_p0262a26║論：彼執非理，所以者何？述曰：論主總非，
T43n1830_p0262a27║他返徵已。
T43n1830_p0262a28║論：若法能生至非真實故。述曰：自下別破
T43n1830_p0262a29║有二：初破本宗；後難救義。初有五量：第一，
T43n1830_p0262b01║立量破其常住，從下向上，為因為宗。或
T43n1830_p0262b02║以義取，如理應思。量云：大自在天決定非
T43n1830_p0262b03║常；是能生故；如地、水等；餘能生他者，必從
T43n1830_p0262b04║他生故。此中所說能生他因，得下貫通遍、
T43n1830_p0262b05║實二宗。然下即以所破訖法而為因故，相
T43n1830_p0262b06║乘為論，不然即有隨一不成，以彼不許大
T43n1830_p0262b07║自在天非常等故。大自在天決定非遍；以
T43n1830_p0262b08║非常故；如瓶等物。又非真實；以不遍故；
T43n1830_p0262b09║如盆等物。今此既以非真實為法，即簡
T43n1830_p0262b10║心、心所等法，是虛幻有，非真有故。真如等
T43n1830_p0262b11║不爾，故許遍也。
T43n1830_p0262b12║論：體既常遍至頓生一切法。述曰：更重破
T43n1830_p0262b13║也。體既遍，而且是常，遍故何不於一切處，
T43n1830_p0262b14║常故何不於一切時能生諸法，如彼現生
T43n1830_p0262b15║處及時等。遍故，常故，即二因也。此中二量，
T43n1830_p0262b16║前三為五。
T43n1830_p0262b17║論：待欲及緣至違一因論。述曰：此違自宗。
T43n1830_p0262b18║汝復若謂體雖遍常，以待樂欲，并及緣故，
T43n1830_p0262b19║諸法不一切處及一切時生者。今汝宗言：
T43n1830_p0262b20║唯大自在一法為因。復言：更待諸眾生欲及
T43n1830_p0262b21║諸法緣，即多法為因，豈不便違一因生論。
T43n1830_p0262b22║論：或欲及緣至因常有故。述曰：大自在因
T43n1830_p0262b23║一切時有，以是常故，何不眾生欲及緣一
T43n1830_p0262b24║切時頓生？量云：汝言無欲及緣起時，欲、緣
T43n1830_p0262b25║應起；許自在天體恒有故；如餘起時。此同
T43n1830_p0262b26║《瑜伽》第六、七說，不能繁引。
T43n1830_p0262b27║自下第四，合破七外道計，准上應知。
T43n1830_p0262b28║論：餘執有一至虛空我等。述曰：梵即梵王，
T43n1830_p0262b29║此事梵王者計。此下皆從所執、所事以立
T43n1830_p0262c01║其名，乃至事我者亦爾。有外計此是常，是一，
T43n1830_p0262c02║能生一切法。或計有一時是常，是一，能生
T43n1830_p0262c03║諸法。有計方亦爾，是一，是常，能生萬法。此破
T43n1830_p0262c04║能生，別有一計，上破實有，勝論等計，故不
T43n1830_p0262c05║同也。本際者，即過去之初首，此時一切有情
T43n1830_p0262c06║從此本際一法而生，此際是實，是常，能生
T43n1830_p0262c07║諸法。古人云：諸部有計時頭眾生，與此同
T43n1830_p0262c08║也。自然者別有一法，是實，是常，號曰「自
T43n1830_p0262c09║然」，能生萬法。如此方外道亦計有自然，是
T43n1830_p0262c10║一，是常，能生萬法。虛通之理，名「不可道之常
T43n1830_p0262c11║道」也，稍與彼同。虛空亦然，別有一法，一切
T43n1830_p0262c12║有情皆因而有，其我亦然，別有一我，能生
T43n1830_p0262c13║萬法。前破實有，今破能生，故前、後別。宿作
T43n1830_p0262c14║因等非一，故論言等。
T43n1830_p0262c15║論：常住實有至皆同此破。述曰：以上諸法
T43n1830_p0262c16║皆是一物，是實常住法，具諸功能，生一切
T43n1830_p0262c17║法，與大自在義相似故，合例為破。然以不
T43n1830_p0262c18║如數、勝論等，別有熾盛多部類故，不標
T43n1830_p0262c19║其名，各各別破。然勘《瑜伽》第六、七卷、《顯揚》
T43n1830_p0262c20║十一、十二、十六、《大論》中及《廣百論》，方知此
T43n1830_p0262c21║等外道名計。
T43n1830_p0262c22║自下第五，二聲論師合一處破。初敘二計；後
T43n1830_p0262c23║正非之。
T43n1830_p0262c24║論：有餘偏執至表詮諸法。述曰：明論聲常，
T43n1830_p0262c25║是婆羅門等計。「明論」者，先云「韋陀論」，今云
T43n1830_p0262c26║「吠陀論」。「吠陀」者，明也，明諸實事故。彼計此
T43n1830_p0262c27║論聲為能詮，定量表詮諸法。諸法揩量，故
T43n1830_p0262c28║是常住。所說是非，皆決定故。餘非揩量，故
T43n1830_p0262c29║不是常。設有少言，稱可於法，多不實故，亦
T43n1830_p0263a01║名非常。梵王誦者，而本性有，然聲性非能
T43n1830_p0263a02║詮。下破之中，彼無同喻，為不定過。
T43n1830_p0263a03║論：有執一切至方有詮表。述曰：待緣顯者，
T43n1830_p0263a04║聲顯也；待緣發者，聲生也。發是生義，聲
T43n1830_p0263a05║皆是常。然有時聞及不聞者，待緣詮故，方
T43n1830_p0263a06║乃顯發。此有二類：一、計常聲，如薩婆多無
T43n1830_p0263a07║為，於一一物上有一常聲，由尋、伺等所發
T43n1830_p0263a08║音顯，此音響是無常；二、計一切物上，共一常
T43n1830_p0263a09║聲，由尋、伺等所發音顯，音亦無常，如大乘
T43n1830_p0263a10║真如萬法共故。唯此常者是能詮聲，其音但
T43n1830_p0263a11║是顯聲之緣，非能詮體。此通破聲顯、聲生，
T43n1830_p0263a12║計內、計外全分一分，如《因明疏》敘，今不繁
T43n1830_p0263a13║述。今破計一切，少分亦自破，或少分一切
T43n1830_p0263a14║攝諸計盡。
T43n1830_p0263a15║論：彼俱非理，所以者何？述曰：總非他失，
T43n1830_p0263a16║他還返徵。
T43n1830_p0263a17║論：且明論聲至如所餘聲。述曰：破初婆
T43n1830_p0263a18║羅門等計。量云：汝明論聲應非常住；許能
T43n1830_p0263a19║詮故；如所餘聲。餘聲即是非明論外，餘
T43n1830_p0263a20║一切聲，以彼聲性非是能詮，故無不定。
T43n1830_p0263a21║論：餘聲亦應至待眾緣故。述曰：破第二
T43n1830_p0263a22║師也。此言「餘者」有二義：一、計餘，是前明論
T43n1830_p0263a23║者計之餘也；二、聲餘，前計少分，今計全故。
T43n1830_p0263a24║又前破明論聲計，今破彼聲外之常聲，故
T43n1830_p0263a25║云：餘聲亦應非常聲體；待眾緣故；如瓶盆
T43n1830_p0263a26║等。然彼所計聲性與聲別，聲性即是所發
T43n1830_p0263a27║音響聲之體，故今總言非常聲體。若破所
T43n1830_p0263a28║發音聲，言非常聲；若破聲性，言非常聲
T43n1830_p0263a29║體，聲及聲性合名聲體。若但言非常聲，他
T43n1830_p0263b01║以聲性例所發音為不定過。若言非聲，
T43n1830_p0263b02║即違自宗，故但總言非常聲體。又簡真如
T43n1830_p0263b03║雖待緣顯，非常聲體故。因云「待眾緣」者，
T43n1830_p0263b04║若言待緣顯，即聲顯成自生俱不成。若言
T43n1830_p0263b05║待緣生，即自生成顯不成。為對二宗，自無
T43n1830_p0263b06║有過，故但總言「待眾緣」故。若言待眾緣
T43n1830_p0263b07║生顯故，文繁無用，故不具述。
T43n1830_p0263b08║自下第六，破第十三外道計也。
T43n1830_p0263b09║論：有外道執至而體實有。述曰：於中有
T43n1830_p0263b10║二：初敘計；後破之。此初也，即是順世外道
T43n1830_p0263b11║所計。此唯執有實常四大生一切有情，一
T43n1830_p0263b12║切有情稟此而有，更無餘物。後死滅時，還
T43n1830_p0263b13║歸四大。其勝論所計父母極微，此亦兼破。然
T43n1830_p0263b14║此勝論更許有餘物，順世不然，執實、執常、
T43n1830_p0263b15║執能生麁色，此是因也。又勝論師及此順
T43n1830_p0263b16║世執所生之色不越因量，量只與所依父
T43n1830_p0263b17║母本許大，如第三子微。如一父母許大，乃
T43n1830_p0263b18║至大地與所依一本父母許大，本極微是
T43n1830_p0263b19║常，子等無常，亦是實有。色是德句，極微非
T43n1830_p0263b20║色。今言色者，以自宗義說彼法體。然只地、
T43n1830_p0263b21║水、火、風四有極微，餘無極微，謂色、聲等。
T43n1830_p0263b22║論：彼執非理，所以者何？述曰：初論非云，彼
T43n1830_p0263b23║非應理。彼次返詰，所以者何。
T43n1830_p0263b24║論：所執極微至體應非實。述曰：下破有三：
T43n1830_p0263b25║一、破能生四大；二、破所生麁色；三、合破二。
T43n1830_p0263b26║初有三量：一、有方非實難。順世極微及與
T43n1830_p0263b27║衛世皆無方分，唯有圓德。然今設破若有
T43n1830_p0263b28║方分，即立量云：所執極微，體應非實；有方
T43n1830_p0263b29║分故；如蟻行等。彼許蟻行有方分非實
T43n1830_p0263c01║有，故以為喻。文中非次，准量應知。又以
T43n1830_p0263c02║佛法義徵，可有擬宜之方分故；如蟻行
T43n1830_p0263c03║等。此即破實。
T43n1830_p0263c04║次第二無分不生難。
T43n1830_p0263c05║論：若無方分至生麁果色。述曰：又汝根本
T43n1830_p0263c06║執無方分者，量云：所執極微應不共聚生
T43n1830_p0263c07║麁果色；無方分故；如心、心所。心、心所法亦
T43n1830_p0263c08║不共聚生麁果色，故以為喻。此即有分。及
T43n1830_p0263c09║無分難。
T43n1830_p0263c10║次第三能生非常難。
T43n1830_p0263c11║論：既能生果至極微常住。述曰：汝之極微
T43n1830_p0263c12║應非常住；許能生果故；如所生果，果即
T43n1830_p0263c13║子微等。
T43n1830_p0263c14║上來初有方分難父母實有；次無方分難
T43n1830_p0263c15║能生麁色；後能生果難父母常。總破能生
T43n1830_p0263c16║父母本極微竟。下破所生果，於中有二：
T43n1830_p0263c17║無常極成，故不須破。次下第一，難所生之
T43n1830_p0263c18║果，不麁於因量。至下文言既多分成，應
T43n1830_p0263c19║非實有，第二方是難果實有。初中有四：一、
T43n1830_p0263c20║合破順世、勝論本計果量同一因微；第二，量
T43n1830_p0263c21║德合下，唯破衛世麁德合救；第三，合破順
T43n1830_p0263c22║世、衛世遍在自因之救義執；第四，合破順
T43n1830_p0263c23║世、衛世果多分合故成麁救。
T43n1830_p0263c24║論：又所生果至不名麁色。述曰：此中量云：
T43n1830_p0263c25║所生之果色，應不名麁；與本極微等故；猶
T43n1830_p0263c26║如本極微。又應返難：極微應是麁。量云：所
T43n1830_p0263c27║執極微，應不名細；與麁量等故；如麁果
T43n1830_p0263c28║色。又彼執。地等所生麁果。眼根等色根所
T43n1830_p0263c29║取。父母極微非色根取。以極微細。非色根
T43n1830_p0264a01║取故。
T43n1830_p0264a02║論：則此果色至便違自執。述曰：自下破麁
T43n1830_p0264a03║果色應非色根取。量云：所執實麁果色應
T43n1830_p0264a04║非色根所得；與極微量等故；猶如極微。若
T43n1830_p0264a05║不言實色根所得，即違自執，自執許色根
T43n1830_p0264a06║得諸麁色果故。
T43n1830_p0264a07║論：若謂果色至色根能取。述曰：此下第二，
T43n1830_p0264a08║唯勝論師計。彼轉計言：所生果色與量德
T43n1830_p0264a09║合，即德句中量德有五，即微量、大量也。有
T43n1830_p0264a10║量德合故，雖與極微量等，非麁，似麁色根
T43n1830_p0264a11║能取。然本極微非麁德合故。
T43n1830_p0264a12║論：所執果色至無麁德合。述曰：今為量
T43n1830_p0264a13║云：此所生果色，應無麁德合；與本極微體
T43n1830_p0264a14║量等故；如本極微。
T43n1830_p0264a15║更返難之。
T43n1830_p0264a16║論：或應極微至處無別故。述曰：此中量云：
T43n1830_p0264a17║或應本極微有麁量德合；與麁果色處無
T43n1830_p0264a18║別故；如麁色果。以量既等，即一處住體
T43n1830_p0264a19║相涉入，名處無別。文無別因，意說相入。相
T43n1830_p0264a20║入即是量等子微之義。子微今以量無別
T43n1830_p0264a21║為因，顯父母亦得；父母以處無別為因，
T43n1830_p0264a22║顯子微亦得。互影顯也。
T43n1830_p0264a23║論：若謂果色至可名麁者。述曰：此下第三
T43n1830_p0264a24║子段，合破勝論、順世二師。謂彼救言：前言
T43n1830_p0264a25║果色等於因量，誰謂所生一色之果唯與
T43n1830_p0264a26║一个極微量等？今云等者，等如二个父母
T43n1830_p0264a27║極微，遍在二因之中。因既有二，果等於彼，
T43n1830_p0264a28║故可名麁。
T43n1830_p0264a29║論：則此果色至處各別故。述曰：此正述難。
T43n1830_p0264b01║極微所生一果色，體應非是一；如所在因
T43n1830_p0264b02║父母極微，處各別故；如父母極微。此但應
T43n1830_p0264b03║言：如二極微量，以三微果等，因非極微
T43n1830_p0264b04║故。但可總相相即，言如因量。又文中少此
T43n1830_p0264b05║意，欲顯一子微居父母二極微之中，即在
T43n1830_p0264b06║此者非彼，在彼者非此，云如所在因處
T43n1830_p0264b07║各別故。量云：所生色果，體應非一；在此東
T43n1830_p0264b08║者非西，處各別故；如所在因父母極微。
T43n1830_p0264b09║論：既爾此果至色根所取。述曰：既子微為
T43n1830_p0264b10║二，如父母極微還不成麁，由此麁色如
T43n1830_p0264b11║父母極微，亦非色根所取。此中二量，如次前
T43n1830_p0264b12║說。
T43n1830_p0264b13║論：若果多分至何用果為。述曰：下子段第
T43n1830_p0264b14║四，合破救義。若彼遭難，復設救言：果色一
T43n1830_p0264b15║一細分之時，即非是麁；多果色合故；成麁者。
T43n1830_p0264b16║今難之云：即多父母因極微合時，足得成
T43n1830_p0264b17║麁，及足成與色根為境，更用子果麁色
T43n1830_p0264b18║何為？彼執父母極微眾多雖合，仍不成麁，
T43n1830_p0264b19║果色不然，合即麁故。今立量云：多父母極
T43n1830_p0264b20║微合應不成細；量等麁果故；如麁果色。
T43n1830_p0264b21║果色多合，應不成麁；量等極微故；如父
T43n1830_p0264b22║母極微。彼說父母極微設和合時，亦非根
T43n1830_p0264b23║之境；麁色相合，即成根之境。今令父母極微
T43n1830_p0264b24║合成根之境故，言足成根境。又立量
T43n1830_p0264b25║云：多極微合，亦應成麁；許多合故；如麁果
T43n1830_p0264b26║色。彼許多極微雖合，不成麁故也。多
T43n1830_p0264b27║極微合，應成根境；許多合故；如麁果色。
T43n1830_p0264b28║論：既多分成至前後相違。述曰：此下第二，
T43n1830_p0264b29║破所生果，體是實有。果既多分成麁，應非
T43n1830_p0264c01║實有；多分成故；如軍林等。又汝所執前後
T43n1830_p0264c02║相違，前言：果色子微一物雖麁，仍量等彼
T43n1830_p0264c03║一因之微。既被難已，云：量德合；又復轉言：
T43n1830_p0264c04║量等二因微；乃至今言：多分所成麁，元非
T43n1830_p0264c05║一物。又多分成，復稱實有。故是前、後相違轉
T43n1830_p0264c06║執。
T43n1830_p0264c07║論：又果與因至如二極微。述曰：自下大文
T43n1830_p0264c08║第三，合破父母及子。又麁果色與因極微
T43n1830_p0264c09║俱有質礙，亦應不得同一處住，如二極微。
T43n1830_p0264c10║二極微有礙，即不得同處，如何因、果二色
T43n1830_p0264c11║俱有礙，遂得同處？同處者，即相涉入義，謂所
T43n1830_p0264c12║生果色涉入因極微中，故為此破。上來意爾。
T43n1830_p0264c13║此中比量雖非次第，如文具有。量云：麁果
T43n1830_p0264c14║與因父母極微應不同處；許有礙故；如
T43n1830_p0264c15║二極微。
T43n1830_p0264c16║論：若謂果因至藥入鎔銅。述曰：若彼救言：
T43n1830_p0264c17║因、果相受入。如一沙受水；鍮石之藥入於
T43n1830_p0264c18║鎔銅。沙得水而不增；銅得藥而不長。即水
T43n1830_p0264c19║入沙腹中；藥入銅裏。因極微得果色，因不
T43n1830_p0264c20║增大，如沙受水等，故無違者，牒彼計也。
T43n1830_p0264c21║論：誰許沙銅至非一非常。述曰：今破之
T43n1830_p0264c22║云：誰許沙、銅體受水、藥，此即不許沙體
T43n1830_p0264c23║受水，但入二沙中間空處，不入一沙體之
T43n1830_p0264c24║中也。亦應果色入二極微中間空處，不入
T43n1830_p0264c25║一極微之體中，謂藥入銅亦復如是，即是造
T43n1830_p0264c26║金鍮石是也。謂藥於銅中安，變成金時，藥
T43n1830_p0264c27║但入銅之空隙處，非入極微之中。是此宗
T43n1830_p0264c28║義，此顯不入義。下就宗難：若果色入因
T43n1830_p0264c29║極微中，應如沙受水而離，謂水入沙中，二
T43n1830_p0265a01║沙即相離遠，不是水微入沙之中。一、量云：
T43n1830_p0265a02║汝宗水入沙，應離非一；許水入中故；如
T43n1830_p0265a03║二沙中間。二、或子微入父母極微腹中，亦
T43n1830_p0265a04║應離，非一；許入中故；如水入沙。三、又二
T43n1830_p0265a05║微相觸，如麁物相擊，體不相受，遂即離散。
T43n1830_p0265a06║汝何言果色入因極微之中，因極微體應離
T43n1830_p0265a07║散；為果微所觸故；如麁物相擊。又藥入鎔
T43n1830_p0265a08║銅，入其間隙，二極微不相入。雖居間隙，藥
T43n1830_p0265a09║令銅極微變為金者。量云：果色設許入因
T43n1830_p0265a10║極微之間，亦應變彼因極微異本；許入極
T43n1830_p0265a11║微腹中故；如藥變銅也。故論言：應離變
T43n1830_p0265a12║者是也。水入沙而離，或相擊而離，藥入銅
T43n1830_p0265a13║而變也。沙離，故非一；藥變，故非常。汝極微
T43n1830_p0265a14║亦應爾，非一，非常，如銅、沙等。
T43n1830_p0265a15║論：又麁果色至彼應如此。述曰：此中《二十
T43n1830_p0265a16║論》言：「一應無次行，俱時至未至，及多有間
T43n1830_p0265a17║事，并難見細物。」破衛世計，今亦同之。果色
T43n1830_p0265a18║是一，如得此一處、一分時，一切處、一切分
T43n1830_p0265a19║亦應得，以彼、此一故，彼應如此。論雖為
T43n1830_p0265a20║比量，但舉一邊，亦應言：此應如彼。大乘以
T43n1830_p0265a21║理，無實一物，乃至一極微，亦無實一，是假
T43n1830_p0265a22║立故，無不定失。今破實一也。
T43n1830_p0265a23║論：不許違理至虛妄計度。述曰：不許，違理
T43n1830_p0265a24║者：謂若不許得此，即得彼，即違彼、此是一
T43n1830_p0265a25║體之比量理也。若許，便違世間之事。進隨
T43n1830_p0265a26║自宗得，違事不成；退隨他不得，違理不
T43n1830_p0265a27║成。此即近結。若遠結者，進從於他，便違自
T43n1830_p0265a28║教；退隨自教，有違理失。故是所執，進退不
T43n1830_p0265a29║成，但是妄情所計度也，結歸唯識。
T43n1830_p0265b01║論：然諸外道至不過四種。述曰：就破外道
T43n1830_p0265b02║中。上來別破十三外道法訖。已下第二總攝
T43n1830_p0265b03║為四種。於中有二。初總後別。此總舉訖。
T43n1830_p0265b04║論：一執有法至如數論等。述曰：此即僧佉
T43n1830_p0265b05║自部之中分為十八部，故今言數論等，或他
T43n1830_p0265b06║外道等，非一。彼說：勝論所執大有、同異，我自
T43n1830_p0265b07║宗中不離有體法外別有此二性。二性即
T43n1830_p0265b08║法體，法體與此一故。有等性者，等同異
T43n1830_p0265b09║性也。不言同異，言等性者，顯有等是彼
T43n1830_p0265b10║性故。又等同異，顯類別故。以是法性，故
T43n1830_p0265b11║別破之。
T43n1830_p0265b12║論：彼執非理至體無差別。述曰：此非之也。
T43n1830_p0265b13║第一，違比量，勿一切法即有性故，皆如有
T43n1830_p0265b14║性是一，無差。汝既執有體法即是有性，但
T43n1830_p0265b15║是有體法有義不殊，皆是有故，故有體法
T43n1830_p0265b16║應無差別。今立量云：汝唯量等，應無差
T43n1830_p0265b17║別；即有性故；如諸法非無。諸法非無，即
T43n1830_p0265b18║是有性，有性皆無別。其有性既無差，法亦
T43n1830_p0265b19║應爾。故以為喻。
T43n1830_p0265b20║論：便違三德至諸法差別。述曰：此違自教
T43n1830_p0265b21║及違世間。汝宗二十三諦自望雖無別，以
T43n1830_p0265b22║體即自性故，而許三德及我四法有別。故
T43n1830_p0265b23║論中言：三德及我。又汝三德及我四法皆應
T43n1830_p0265b24║無差；即有性故；如二十三諦。二十三諦體
T43n1830_p0265b25║無別故。若言一切悉皆無差，豈不自違宗
T43n1830_p0265b26║意？又我等者，等二十三諦差別體相。又
T43n1830_p0265b27║違世間現見可知。此破大有，即有三違：一、
T43n1830_p0265b28║比量；二、自宗；三、世間。
T43n1830_p0265b29║次難同異性。
T43n1830_p0265c01║論：又若色等至青黃等異。述曰：但言色性，
T43n1830_p0265c02║即一切色，無有差別。一切色法皆有變礙，
T43n1830_p0265c03║為色性故，諸人共許。今立量云：此青、黃等
T43n1830_p0265c04║色應無差別；即色性故；如色性。色性，一
T43n1830_p0265c05║切色是一，諸色皆色性，故以為喻。問：破一
T43n1830_p0265c06║切法即大有、同異，今佛法豈離法外別有大
T43n1830_p0265c07║有等耶？答曰：我但破汝之非，非我即為
T43n1830_p0265c08║定也。
T43n1830_p0265c09║論：二執有法至如勝論等。述曰：勝論自部
T43n1830_p0265c10║亦有十八，故復言等，計前已敘。
T43n1830_p0265c11║論：彼執非理至體不可得。述曰：此總破也。
T43n1830_p0265c12║汝大有外，一切法體應不可得；非有性故；
T43n1830_p0265c13║如已滅無。即舉五無之中一也。
T43n1830_p0265c14║論：便違實等至現見有物。述曰：若體不可
T43n1830_p0265c15║得，便違自執實等是有，違自宗也，亦違世
T43n1830_p0265c16║間現見有物。三失如前。此破大有。
T43n1830_p0265c17║次難同異。
T43n1830_p0265c18║論：又若色等至非眼等境。述曰：難色若非
T43n1830_p0265c19║色性，應如聲非眼境。量云：汝色應非眼
T43n1830_p0265c20║境；非色性故；如彼聲等。此中色等言，即等
T43n1830_p0265c21║取自所依三大及餘眼境者，恐有不定過
T43n1830_p0265c22║故。又更互作法等一切法，故後言等。問：
T43n1830_p0265c23║若難色非眼境，豈不違宗、世間、現量等
T43n1830_p0265c24║過？答：彼所執色，通常、無常，是無礙，德句收
T43n1830_p0265c25║者。佛法不許有法，既言汝所執色，以別其
T43n1830_p0265c26║宗，故無違教、現量等過。
T43n1830_p0265c27║論：三執有法至如無慚等。述曰：即是尼揵
T43n1830_p0265c28║子，今正翻云「離繫」，亦云「無慚」，即無羞也，離
T43n1830_p0265c29║三界繫縛也。以其露形，佛法毀之曰無慚，
T43n1830_p0266a01║即無慚羞也。言「等」者，種類非一故，其有等
T43n1830_p0266a02║如共相，一切法體不無，體皆同故；法如別
T43n1830_p0266a03║相，相狀異故。如共故非一，即別法體故，非
T43n1830_p0266a04║異。不是別計有大有等而說亦言。同異性
T43n1830_p0266a05║亦爾，一切色同一、同異故，此表成俱。其第四
T43n1830_p0266a06║師遮即違此說，義亦同故。
T43n1830_p0266a07║論：彼執非理至一異過故。述曰：「一」同初過。
T43n1830_p0266a08║「異」同第二過故。
T43n1830_p0266a09║論：二相相違至俱不成故。述曰：一、異既相
T43n1830_p0266a10║違，如苦、樂體異，一、異體應別；二相違故；如
T43n1830_p0266a11║苦樂等。一、異體同，俱不成者，一、異不應同
T43n1830_p0266a12║體；相相違故；如苦樂等。一即非一，體即
T43n1830_p0266a13║異故；如異異即非異，體即一故；如一。
T43n1830_p0266a14║言「俱不成」，一、異二法俱不成故也。
T43n1830_p0266a15║論：勿一切法皆同一體。述曰：汝一切法應
T43n1830_p0266a16║皆同體；許相違法得同體故；如一、異相違。
T43n1830_p0266a17║一、異相違，許同體故，一切法成一體也。
T43n1830_p0266a18║論：或應一異至理定不然。述曰：一故一切
T43n1830_p0266a19║法同體，異故諸法體不同，如杌似人牛，說
T43n1830_p0266a20║為人牛，是假，非實，而義說故。此中量云：汝
T43n1830_p0266a21║一、異應假，非實；二相違法一處說故；如似
T43n1830_p0266a22║人牛。
T43n1830_p0266a23║論：四執有法至如邪命等。述曰：如邪命
T43n1830_p0266a24║等者，即是阿時縛迦外道，應云「正命」。佛法
T43n1830_p0266a25║毀之，故云「邪命」，邪活命也。此執非一，故亦
T43n1830_p0266a26║言等。
T43n1830_p0266a27║論：彼執非理至同異一故。述曰：謂若言非
T43n1830_p0266a28║一，同前異過；若言非異，同前一過也。彼
T43n1830_p0266a29║若復言：不須別言若非一，同前異破；別言
T43n1830_p0266b01║若非異，同前一破。應一時言：非一、非異。
T43n1830_p0266b02║論：非一異言為遮為表。述曰：此問定也。
T43n1830_p0266b03║論：若唯是表應不雙非。述曰：雙非非表
T43n1830_p0266b04║故，如云：石女無兒，無女。雙無之言，無所表
T43n1830_p0266b05║故。
T43n1830_p0266b06║論：若但是遮應無所執。述曰：量云：汝應無
T43n1830_p0266b07║所執；但遮他故；如言：石女無兒、女等。
T43n1830_p0266b08║汝所執法，即是所表，云何言：遮都無所表？無
T43n1830_p0266b09║所表故，應無所執，以無執故，何所競耶！
T43n1830_p0266b10║論：亦遮亦表應互相違。述曰：若遮時，無表
T43n1830_p0266b11║故；若表時，無遮故。此二相違，如何言一？汝
T43n1830_p0266b12║之表、遮，應非體一；相相違故；如水、火等。
T43n1830_p0266b13║又此言表，即同第一；若言遮者，即同第二。
T43n1830_p0266b14║論：非表非遮應成戲論。述曰：何所名目，但
T43n1830_p0266b15║是戲論，俱無所成。
T43n1830_p0266b16║論：又非一異至決定實有。述曰：即違世間
T43n1830_p0266b17║有一、異物，謂青是一，與黃為異故。以雙非
T43n1830_p0266b18║故，即無有法，便違自宗：色等有法，決定實
T43n1830_p0266b19║有。一、異相違，非實有故，如何非一、異，豈色
T43n1830_p0266b20║與色非一，與聲等非異？
T43n1830_p0266b21║論：是故彼言至勿謬許之。述曰：總結非
T43n1830_p0266b22║也。此唯矯詐，復苟避過，諸有智者勿謬許
T43n1830_p0266b23║之，謂為中理。
T43n1830_p0266b24║成唯識論述記卷第一