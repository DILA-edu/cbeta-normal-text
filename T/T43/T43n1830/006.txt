T43n1830_p0427b23║
T43n1830_p0427b24║
T43n1830_p0427b25║成唯識論述記卷第六（本）
T43n1830_p0427b26║
T43n1830_p0427b27║沙門基撰
T43n1830_p0427b28║論：前所略標至彼差別相。述曰：自下重解
T43n1830_p0427b29║六位心所。於中有二：初標所說總勸教興；
T43n1830_p0427c01║次隨解釋。此即初也。就解釋中大文有二：
T43n1830_p0427c02║初以五頌別顯心所；後總料簡心所與心
T43n1830_p0427c03║為一、為異。就此初中分為五段：初一頌辨
T43n1830_p0427c04║二位；次一頌辨善位；次半頌辨煩惱位；次
T43n1830_p0427c05║二頌辨隨煩惱位；後半頌辨不定位。以
T43n1830_p0427c06║一頌辨二位中有二：初問起論端；後隨
T43n1830_p0427c07║問答。
T43n1830_p0427c08║論：且初二位，其相云何？述曰：即初問也。
T43n1830_p0427c09║論：頌曰至所緣事不同。述曰：下第二段別
T43n1830_p0427c10║答所問。初一句頌顯明初位，前本識中已
T43n1830_p0427c11║辨其相，今略標之。下三句頌，釋第二位，於
T43n1830_p0427c12║中有二：上二句顯第二位名；下一句釋別
T43n1830_p0427c13║境義。下長行中，准頌所明，分為二段。解
T43n1830_p0427c14║遍行中有二：初總解頌初句；後釋遍行之
T43n1830_p0427c15║義。
T43n1830_p0427c16║論：曰六位中初至如前廣說。述曰：此即總
T43n1830_p0427c17║釋頌中初句，今解「初」字及「觸」等字。此五遍行
T43n1830_p0427c18║自性、作業，前第三卷第八識中已廣解訖。彼
T43n1830_p0427c19║卷所言遍行之義後當說者，今此說之。
T43n1830_p0427c20║論：此遍行相，云何應知？述曰：下有三：初
T43n1830_p0427c21║問；次答；後結，釋頌所言遍行之義。初薩婆
T43n1830_p0427c22║多等問但五遍，經部師等問有實五以為
T43n1830_p0427c23║遍行。
T43n1830_p0427c24║論：聖教正理，為定量故。述曰：下答有二：初
T43n1830_p0427c25║總；次別。此即總答，由教及理二門知故。
T43n1830_p0427c26║論：此中教者至四是遍行。述曰：即是別答，
T43n1830_p0427c27║初教答；後理答。《瑜伽》五十六卷亦引此經
T43n1830_p0427c28║破經部等。大小共許即《阿含經》，前者亦言
T43n1830_p0427c29║《起盡經》也，此是初經。何故此中但說四者，
T43n1830_p0428a01║舉觸為依？如前第三云：《瑜伽》何故唯說觸
T43n1830_p0428a02║與受、想、思三法為依？舉蘊勝故。即是觸
T43n1830_p0428a03║生三蘊，且隱作意不說，即行蘊攝故。
T43n1830_p0428a04║若爾，何義故知作意必有？
T43n1830_p0428a05║論：又契經說至方能生識。述曰：即《象跡喻
T43n1830_p0428a06║經》。
T43n1830_p0428a07║論：餘經復說至亦是遍行。述曰：經復說故，
T43n1830_p0428a08║《起盡經》也。如前第三卷第八遍行中引合
T43n1830_p0428a09║《顯揚》，引經云：「恒共和合」等，及五十五亦云：
T43n1830_p0428a10║四無色蘊恒和合等，即諸經論不相乖返。不
T43n1830_p0428a11║相離，相應故名和合，故知作意亦是遍行，
T43n1830_p0428a12║亦前四也。
T43n1830_p0428a13║論：此等聖教誠證非一。述曰：《大論》第三，解
T43n1830_p0428a14║根不壞，境現前等。五十五亦言：五遍行心所，
T43n1830_p0428a15║遍一切心生；第三亦爾，《五蘊》、《百法》皆是說
T43n1830_p0428a16║故，即是誠證非一。五十五所引是經，餘是論
T43n1830_p0428a17║故，此即教證。
T43n1830_p0428a18║論：理謂識起至觸一境故。述曰：下引理證。
T43n1830_p0428a19║諸識起時必緣境、依根，名有三和。三和定
T43n1830_p0428a20║生觸，亦由觸故方有三和。又若無觸時，心、
T43n1830_p0428a21║心所應離散不能和合，同觸一境故。今既
T43n1830_p0428a22║三合及心、心所和合同觸於境，故必有觸，
T43n1830_p0428a23║定是遍行。
T43n1830_p0428a24║論：作意引心至心應無故。述曰：作意之性
T43n1830_p0428a25║能警心、心所，令趣自境。此若無者，心則不
T43n1830_p0428a26║起。不起故心現行無，非無種子。
T43n1830_p0428a27║論：受能領納至無隨一故。述曰：歡等三相，
T43n1830_p0428a28║如次配順、違、中三境，即是三受。餘文可知。
T43n1830_p0428a29║論：想能安立至境分齊相。述曰：謂如取是
T43n1830_p0428b01║青，非非青所緣，及處以來分齊隨多隨少，
T43n1830_p0428b02║或大或小等。安立義者，施設等也。若無想
T43n1830_p0428b03║不能取境此分齊相多少所緣，故想定有。
T43n1830_p0428b04║論：思令心取至故必有思。述曰：能取正
T43n1830_p0428b05║因等。等者，等取邪、俱相違相，如第三卷說，
T43n1830_p0428b06║故是遍行。
T43n1830_p0428b07║論：由此證知至義至當說。述曰：結上所明，
T43n1830_p0428b08║第三文也。然破經部等無別有心所，故顯
T43n1830_p0428b09║此五心起皆生，如《顯揚》第一引證說有。餘
T43n1830_p0428b10║欲等五，經不說有，理不遍生，故別境攝。觸
T43n1830_p0428b11║等五法性、業，指前第三卷說。其餘非遍行
T43n1830_p0428b12║之義如下當知，此結前生後也。即是解第
T43n1830_p0428b13║一句頌訖。
T43n1830_p0428b14║次解下三，合有二文：初以五門分別；後例
T43n1830_p0428b15║餘門。
T43n1830_p0428b16║論：次別境者，謂欲至惠。述曰：第一列名釋
T43n1830_p0428b17║別境義，解第二句上三字。以下二字及第三
T43n1830_p0428b18║句全，如文別解。
T43n1830_p0428b19║論：所緣事境至次初說故。述曰：釋第四句
T43n1830_p0428b20║及解「次」言，釋別境名也。然別四境一一可
T43n1830_p0428b21║知，五十五云：所樂、決定、串習、觀察四境別
T43n1830_p0428b22║也。
T43n1830_p0428b23║次別解五，第二出體，體中有二：初別出；後
T43n1830_p0428b24║總非遍行。
T43n1830_p0428b25║論：云何為欲？述曰：自下各有二：初問；次
T43n1830_p0428b26║答，此問也。答中有三：初解體、業；次廣前
T43n1830_p0428b27║文，後破異執。此即問也。
T43n1830_p0428b28║論：於所樂境至勤依為業。述曰：然勤依者，
T43n1830_p0428b29║如此下說，及《對法》第十等皆云：「信為欲依，
T43n1830_p0428c01║欲為精進依」，即入佛法次第依也。然欲既
T43n1830_p0428c02║通三性，即唯善欲為依。今又解勤者，勤劬，
T43n1830_p0428c03║染法懈怠勤作諸惡，亦是勤故；無記事勤，即
T43n1830_p0428c04║欲、勝解。若言精進，精進唯善；勤通三性，皆
T43n1830_p0428c05║欲為依，非唯善勤。下文說欲能起正勤，前
T43n1830_p0428c06║解為勝。下三師解，此中所說第一總意。
T43n1830_p0428c07║論：有義所樂至有希望故。述曰：其可欣境，
T43n1830_p0428c08║謂漏、無漏可欣之事方生於欲。此據情可
T43n1830_p0428c09║欣，故通三性，非唯無漏實可欣法。於可欣
T43n1830_p0428c10║事欲見、欲聞、欲覺、欲知，故有希望，即是
T43n1830_p0428c11║四境之中所樂境也。
T43n1830_p0428c12║論：於可厭事至豈非有欲。述曰：此外人問。
T43n1830_p0428c13║謂苦穢事等，未得之者，希彼不合；已得之
T43n1830_p0428c14║者，望彼別離，豈非有欲？緣可厭事欲既得
T43n1830_p0428c15║生，如何唯言可欣生欲？
T43n1830_p0428c16║論：此但緣彼至非可厭事。述曰：論主答
T43n1830_p0428c17║云：此不緣可厭事，謂此欲但求彼可厭之
T43n1830_p0428c18║事未合不合，已合得離之位。可欣自體，若
T43n1830_p0428c19║自內身，可欣不合及後離位；若欲外境，此
T43n1830_p0428c20║位即是緣可欣事生，非可厭事。
T43n1830_p0428c21║論：故於可厭至亦無欲起。述曰：可厭之處
T43n1830_p0428c22║即通六識，或唯第六。其中容境，八識俱通，全
T43n1830_p0428c23║不起欲，不欣彼故，非可欣故。境雖可欣，
T43n1830_p0428c24║若不希望亦無欲起。唯前六識，如邪見撥
T43n1830_p0428c25║滅、道等時，亦無有欲。
T43n1830_p0428c26║論：有義所樂至亦無欲起。述曰：第二師。所
T43n1830_p0428c27║樂者，謂所求之境，隨境體性可欣，可厭，但
T43n1830_p0428c28║求於彼可欣事上，未得望合，已得願不
T43n1830_p0428c29║離；可厭之事，未得願不得，合已得願別
T43n1830_p0429a01║離中，皆得起欲。故論但言：「求合離等」，等取
T43n1830_p0429a02║彼也，即緣此二皆得生欲，餘文可解。故
T43n1830_p0429a03║體寬於第一，唯前七識，或唯第六有此欲
T43n1830_p0429a04║故。於中，容境全不起欲，即通八識，或唯前
T43n1830_p0429a05║六及八，以第七識常希求故。
T43n1830_p0429a06║論：有義所樂至即全無欲。述曰：第三師。所
T43n1830_p0429a07║樂者，謂欲觀境，不但求彼若合，若離，但欲作
T43n1830_p0429a08║意隨何識欲觀等者，皆有欲生。唯前六識，
T43n1830_p0429a09║或唯第六；七、八因中無作意欲觀，任運起
T43n1830_p0429a10║故。七、八二識全，及六識異熟心等一分，但
T43n1830_p0429a11║隨因、境勢力任運緣者，全無欲起，餘皆欲
T43n1830_p0429a12║生。
T43n1830_p0429a13║論：由此理趣，欲非遍行。述曰：結也。於此三
T43n1830_p0429a14║中，第三最勝，境稍寬故。即七、八識無欲理
T43n1830_p0429a15║生，正合前七識中，第四師義。
T43n1830_p0429a16║論：有說要由至為諸法本。述曰：自下破執。
T43n1830_p0429a17║薩婆多說：要由有欲希望境力，諸心、心所
T43n1830_p0429a18║方取所緣。若不希望，如何取境？即欲遍諸
T43n1830_p0429a19║心，欲為諸法本，證欲遍義。
T43n1830_p0429a20║論：彼說不然至心心所故。述曰：今破不然。
T43n1830_p0429a21║心等取境，作意功力警心、心所令取所緣，
T43n1830_p0429a22║如前已說。聖教但言作意能生識，不言欲
T43n1830_p0429a23║能生心，故知作意令心等取境，何待於欲？
T43n1830_p0429a24║論：如說諸法至皆由愛生。述曰：此即難言。
T43n1830_p0429a25║經亦說愛為諸法本，豈一切心皆由愛有？
T43n1830_p0429a26║若言如愛非遍生心，如何說欲為諸法本？
T43n1830_p0429a27║《順正理》第十廣引此經，乃至未云：解脫堅固，
T43n1830_p0429a28║究竟涅槃。
T43n1830_p0429a29║論：故說欲為至勤依為業。述曰：經中所說，
T43n1830_p0429b01║說欲所起一切事業，由欲為彼本，通三性
T43n1830_p0429b02║法，皆有勤故。由此文知，入法初首，由善
T43n1830_p0429b03║法欲，能發精進。由精進故，助成於欲一切
T43n1830_p0429b04║善事；此即說，欲為諸善法本。如說信為法
T43n1830_p0429b05║本，但是善因；欲為法本，理應如是。《對法》十
T43n1830_p0429b06║五謂：一切法欲為根本，乃至出離為後邊
T43n1830_p0429b07║等。故《對法》、《顯揚》皆說：勤依為業，欲通緣三
T43n1830_p0429b08║世，欲作意觀故，非唯未來。以前三師，一一
T43n1830_p0429b09║三世辨對可知。
T43n1830_p0429b10║論：云何勝解至引轉為業。述曰：此判文等，
T43n1830_p0429b11║一如於欲。
T43n1830_p0429b12║論：謂邪正等至不能引轉。述曰：謂此勝解
T43n1830_p0429b13║由邪教、邪理、邪證等力，或正教等力，或非
T43n1830_p0429b14║邪正教、理、證力，即汎所緣，於所取境審決
T43n1830_p0429b15║印持，此事如是，非不如是，以生勝解。或教
T43n1830_p0429b16║者，教示或是言說，但由轉習。理者，有此道
T43n1830_p0429b17║理，非謂四諦真實理也。即攝一切事及真
T43n1830_p0429b18║理，謂此木是木之理等，乃至一切法亦然。證
T43n1830_p0429b19║者，即修禪定，或諸識現量等心能審決者，皆
T43n1830_p0429b20║有勝解，由此道理，生印可故，更有異緣
T43n1830_p0429b21║不能引轉，令此心中更生疑惑。
T43n1830_p0429b22║論：故猶預境至非遍行攝。述曰：即疑心中
T43n1830_p0429b23║全無解起，即染心中少分無也。非審決心，
T43n1830_p0429b24║亦無勝解，便通三性。
T43n1830_p0429b25║論：有說心等至皆有勝解。述曰：《順正理》云：
T43n1830_p0429b26║有餘師言：今此中解，即薩婆多異師。諸《對法》
T43n1830_p0429b27║異計說：心取境時無拘礙故，皆有勝解；謂
T43n1830_p0429b28║不同大乘印境決定名為勝解，即疑心中
T43n1830_p0429b29║全無彼故。我宗但言無物拘礙心，令心於
T43n1830_p0429c01║境能緣者即是勝解，故遍行攝。
T43n1830_p0429c02║論：彼說非理至即心等故。述曰：汝言不拘
T43n1830_p0429c03║礙者，若是能不礙名勝解，除心、心所以外
T43n1830_p0429c04║法，皆是能不礙，與心、心所為增上緣皆不
T43n1830_p0429c05║礙故。若是所不礙，即心、心所皆是所不礙，
T43n1830_p0429c06║故言「心等」，等取心所，何但一法！
T43n1830_p0429c07║若彼救言：但由勝解增勝力故，發起心等，
T43n1830_p0429c08║不為所礙。
T43n1830_p0429c09║論：勝發起者根作意故。述曰：勝發起因根
T43n1830_p0429c10║及作意二法之力，何關勝解？
T43n1830_p0429c11║若彼救言：根、作意二自力不能為勝發起
T43n1830_p0429c12║諸心、心所，亦由此勝解力故，彼根作意方
T43n1830_p0429c13║能發起。
T43n1830_p0429c14║論：若由此故至便有無窮失。述曰：亦應勝
T43n1830_p0429c15║解應自無力為勝發起，應復待餘法方能
T43n1830_p0429c16║勝發；是心所故；如汝作意。若許勝解復待
T43n1830_p0429c17║餘者，便有無窮失。若勝解不待餘，作意等
T43n1830_p0429c18║亦應爾故，但以印可為勝解相，故疑心中
T43n1830_p0429c19║不得起也。若言：心起決定有之，但相微隱
T43n1830_p0429c20║何以知也？若以餘位有，比此亦有，即餘位
T43n1830_p0429c21║有尋、伺，上地亦應有。但相隱故不可知者，
T43n1830_p0429c22║如是大失，即唯決定境起勝解也。
T43n1830_p0429c23║論：云何為念至定依為業。述曰：故四法迹，
T43n1830_p0429c24║念是定因。
T43n1830_p0429c25║論：謂數憶持至能引定故。述曰：重釋業用。
T43n1830_p0429c26║曾所受境，念中或有已受彼體，或未得體
T43n1830_p0429c27║但受彼類，如無漏緣染污心等，即近親取名
T43n1830_p0429c28║緣彼體；若遠取不著，總名彼類，他界緣使
T43n1830_p0429c29║等，並彼中攝。後得智緣有為無漏等，名念
T43n1830_p0430a01║彼體；緣真如等，名緣彼類名等。無分別智
T43n1830_p0430a02║緣真如時，名緣彼體；初起一念，名緣彼
T43n1830_p0430a03║類，雖非曾受，曾受名故，加行道中作彼觀
T43n1830_p0430a04║故，名為曾體，亦名彼類。令心明記此生定
T43n1830_p0430a05║者，由多增故，定專注故，即唯善念生正定
T43n1830_p0430a06║故。若散心念，非必生定。
T43n1830_p0430a07║論：於曾未受至全不起念。述曰：釋曾、未受，
T43n1830_p0430a08║若體、若類；如涅槃等全不起念，即通三世。
T43n1830_p0430a09║緣之起念，多於過去，亦念未來，與前所
T43n1830_p0430a10║受諸境合故。若曾聞說涅槃等名而起念
T43n1830_p0430a11║者，亦名曾受彼境之類而起於念。若總不
T43n1830_p0430a12║聞，心散慢緣，便無念起。
T43n1830_p0430a13║論：設曾所受至遍行所攝。述曰：此類非一。
T43n1830_p0430a14║雖聞涅槃等及七、八識境，不明記故，亦不
T43n1830_p0430a15║生念。
T43n1830_p0430a16║論：有說心起至憶念因故。述曰：然經部師
T43n1830_p0430a17║不說遍有，但薩婆多師《正理論》第十文，謂
T43n1830_p0430a18║有說言，失念亂心即無念故，非遍行者。彼
T43n1830_p0430a19║復說言，以於後時有憶念故，明今有念
T43n1830_p0430a20║為後念因。
T43n1830_p0430a21║論：彼說非理至前亦有故。述曰：今破彼
T43n1830_p0430a22║計。勿於後時有染癡等、善信等故，今恒
T43n1830_p0430a23║有彼類，亦為後因故。若言後生癡等，亦前
T43n1830_p0430a24║癡等為因，即念非遍心有，如癡等故。若爾，
T43n1830_p0430a25║如自證分為後憶念，因知前亦有，念亦應
T43n1830_p0430a26║爾者，不然！心許前有體之上更立用，今已
T43n1830_p0430a27║不許前有念體，後念等生，何得以念例
T43n1830_p0430a28║於心也！
T43n1830_p0430a29║論：前心心所至憶念因故。述曰：心等取境
T43n1830_p0430b01║已，熏功能在本識中，足為後時有憶念
T43n1830_p0430b02║因，何須今念順生後念？或想取像勝故，為
T43n1830_p0430b03║因生後時念足得；何待今念，後念方生？
T43n1830_p0430b04║論：云何為定至智依為業。述曰：能生智者，
T43n1830_p0430b05║此多分言。或淨分說，非謂一切，即如定後
T43n1830_p0430b06║起癡心故。
T43n1830_p0430b07║論：謂觀德失至決擇智生。述曰：心專一境，
T43n1830_p0430b08║依教而緣，證解所緣，心便明淨，由斯遂有
T43n1830_p0430b09║無漏智生，能知所緣德、失等相。約四法迹
T43n1830_p0430b10║定能生智，非定須然。
T43n1830_p0430b11║論：心專注言至非唯一境。述曰：此專注言，
T43n1830_p0430b12║非是定心唯緣一物，即隨所注心多少境，
T43n1830_p0430b13║或一剎那別欲注心處，深取所緣，定即得
T43n1830_p0430b14║生，非要前後唯緣一境。
T43n1830_p0430b15║論：不爾見道至應無等持。述曰：其相見道
T43n1830_p0430b16║為十六心，觀境應無等持，以要前後唯緣
T43n1830_p0430b17║一境故。彼一一念皆住其心，於一境轉，深
T43n1830_p0430b18║取所緣，故有定也。
T43n1830_p0430b19║論：若不繫心至故非遍行。述曰：即散亂心
T43n1830_p0430b20║不專注者，便無定起。其第七識雖亦別緣，
T43n1830_p0430b21║不專注心於境轉故，不深取故，故非定
T43n1830_p0430b22║俱，如前第五卷說。故彼與此非是相違，此
T43n1830_p0430b23║許易境，亦名定故，能深取故。
T43n1830_p0430b24║論：有說爾時至應說誠言。述曰：正理師等，
T43n1830_p0430b25║亂心等時亦有定起，但相微隱，相難知者。今
T43n1830_p0430b26║詰彼曰：「應說誠言」，誠謂誠諦，虛言說有，理
T43n1830_p0430b27║未可通。應緣實言，令我知有。
T43n1830_p0430b28║論：若定能令至是觸用故。述曰：若彼救言：
T43n1830_p0430b29║定能令心等和合，同趣一境，心起皆有，故是
T43n1830_p0430c01║遍者。理亦不然，此觸用故。觸能和合心、心
T43n1830_p0430c02║所法，不令離別，同一緣故。
T43n1830_p0430c03║論：若謂此定至無易義故。述曰：又汝若言：
T43n1830_p0430c04║令剎那頃能住一境，心不易緣，故遍行攝
T43n1830_p0430c05║者，理亦不然。一剎那心等，自然於一境無
T43n1830_p0430c06║改易義，何須定爾？非一念心緣此復可更
T43n1830_p0430c07║緣彼故。彼謂：不然，心等性不定，非唯一念
T43n1830_p0430c08║能住一境；由此經言：心如猨猴，難禁制
T43n1830_p0430c09║故。故若一念住一境者，此由定數故有爾
T43n1830_p0430c10║也。問：彼設無定者，一念之心亦易緣不？彼
T43n1830_p0430c11║言：若無於定心住一境，則貪等無心自成
T43n1830_p0430c12║染，此例不然。專注所緣必由定有，心住
T43n1830_p0430c13║於境豈假定爾？不可以貪等無而不成
T43n1830_p0430c14║染，便言定等無時心不緣慮。緣慮之事，心
T43n1830_p0430c15║先自成，豈假餘法，其心剎那住境亦爾。若
T43n1830_p0430c16║緣慮時必住境故，但深取境假定方能。由
T43n1830_p0430c17║此心等不假於定，一念之中能住於境。
T43n1830_p0430c18║論：若言由定至取所緣故。述曰：彼復救言：
T43n1830_p0430c19║令心取境，名之為定。復難彼言：令心取
T43n1830_p0430c20║境，作意之功，非由定力，如前已說。如須《正
T43n1830_p0430c21║理》第十一救言大廣。
T43n1830_p0430c22║論：有說此定至心一境性。述曰：此經部師
T43n1830_p0430c23║以經三學中，說為心學；靜慮支中，說為心一
T43n1830_p0430c24║境性，故離心無。
T43n1830_p0430c25║論：彼非誠證至說彼言故。述曰：今破不然。
T43n1830_p0430c26║心學者，依攝心故；心一境者，令心住一境
T43n1830_p0430c27║故說為心，非體即心。
T43n1830_p0430c28║論：根力學支至非即心故。述曰：五根、五力、
T43n1830_p0430c29║七覺、八道支中別說故。定非即心，如念、惠
T43n1830_p0431a01║等。念、惠等法，彼體是思，然非即心，故以為
T43n1830_p0431a02║喻。此中比量如文可解，亦如《正理論》第十
T43n1830_p0431a03║一廣闡。
T43n1830_p0431a04║論：云何為惠至斷疑為業。述曰：此說勝惠，
T43n1830_p0431a05║故言斷疑。疑心俱時亦有惠故，至下當知。
T43n1830_p0431a06║論：觀謂德失至非遍行攝。述曰：釋業義，
T43n1830_p0431a07║顯非遍行。然於愚昧心中無者，非一切愚
T43n1830_p0431a08║皆無，以邪見者癡增上故。今但愚而亦昧，心
T43n1830_p0431a09║即無也；愚不昧者，或可有故。第八識昧而
T43n1830_p0431a10║不愚，亦無惠也。
T43n1830_p0431a11║正理師云：
T43n1830_p0431a12║論：有說爾時至天愛寧知。述曰：但相微隱，
T43n1830_p0431a13║彼時亦有。今應問彼，天愛寧知？
T43n1830_p0431a14║論：對法說為大地法故。述曰：天愛救言：《發
T43n1830_p0431a15║智》、《六足》，俱我所宗，總名對法。對法說為大
T43n1830_p0431a16║地法故。
T43n1830_p0431a17║論：諸部對法至執為定量。述曰：今應難曰：
T43n1830_p0431a18║諸部對法，展轉相違，非是根本佛所說故。汝
T43n1830_p0431a19║等如何執彼對法以為定量？總非諸部。
T43n1830_p0431a20║大段第二遮是遍行。
T43n1830_p0431a21║論：唯觸等五至不應固執。述曰：唯五是遍
T43n1830_p0431a22║行，如前引經。說十非經，不應固執。須依
T43n1830_p0431a23║本經，非末論故。
T43n1830_p0431a24║既別說已，次總結之。
T43n1830_p0431a25║論：然欲等五至如信貪等。述曰：此中比量，
T43n1830_p0431a26║欲等五法定非遍行；非觸等五故；如信、貪
T43n1830_p0431a27║等。
T43n1830_p0431a28║大段第三，明欲等五獨或並生。
T43n1830_p0431a29║論：有義此五至必有餘四。述曰：此師意說
T43n1830_p0431b01║此欲等五，若一起時必有餘四。相資之時，方
T43n1830_p0431b02║作用轉，五必俱生。若一不起時，餘四皆不
T43n1830_p0431b03║起，此安惠義。西方共責論說，四境能生欲
T43n1830_p0431b04║等，如何此五定可俱生？又若有境非曾所
T43n1830_p0431b05║受，但聞此勝名，即生希欲，如何有念？不
T43n1830_p0431b06║專注故，如何有定？不印是非，亦無勝解，故
T43n1830_p0431b07║必不俱。彼言四境能生欲等，約欲等五行
T43n1830_p0431b08║相增說，謂欲但於所樂境增，故偏說之；
T43n1830_p0431b09║非實於中無細餘四，故必相資。
T43n1830_p0431b10║論：有義不定至無後二故。述曰：起欲等五，
T43n1830_p0431b11║或俱、不俱。所以知者，《瑜伽》第三說四一切，
T43n1830_p0431b12║說此五種無後二故。第三是時，第四是俱，
T43n1830_p0431b13║未必俱故。若言，欲等行相不俱增，故彼不
T43n1830_p0431b14║說俱。五體既俱有，彼處應說。
T43n1830_p0431b15║論：又說此五至非定俱故。述曰：五十五說：
T43n1830_p0431b16║此欲等五緣四境生，所樂、決定、曾習、所觀。
T43n1830_p0431b17║所緣四境，能緣欲等，非是俱故。論說此五
T43n1830_p0431b18║依四境生，若境不必俱，欲等未必並，所緣、
T43n1830_p0431b19║能緣各各非定俱故，非必相資。
T43n1830_p0431b20║此義如何等？
T43n1830_p0431b21║論：應說此五至唯起憶念。述曰：此欲等五
T43n1830_p0431b22║緣四境時，或時起一於所樂境，唯起於欲。
T43n1830_p0431b23║境非串習，故無念起；境不決定，故無勝解；
T43n1830_p0431b24║非所觀境，故無定、惠。此所樂境既如是簡，
T43n1830_p0431b25║次餘三境准此可知。
T43n1830_p0431b26║論：或於所觀至有定無惠。述曰：於第四境
T43n1830_p0431b27║唯起專注。問：定、惠境同，二必俱有，何得
T43n1830_p0431b28║別生？答：謂愚昧類極愚癡者，為欲攝斂
T43n1830_p0431b29║麁動心故，專注繫念，非有簡擇諸法道理，
T43n1830_p0431c01║但學緣眉間等住心，於此時中都無有
T43n1830_p0431c02║惠，世間之人皆共知彼有定無惠。
T43n1830_p0431c03║若爾，此境何名所觀？所觀之言惠之境故，以
T43n1830_p0431c04║本論言定緣所觀必惠境故。
T43n1830_p0431c05║論：彼加行位至緣所觀境。述曰：此愚昧者
T43n1830_p0431c06║於攝斂心加行位中有少聞思，或依師傳
T43n1830_p0431c07║聞說斂心眉間之言，或獨尋經論見斂
T43n1830_p0431c08║心之語，少有簡擇。然斂心時但住所緣，繫
T43n1830_p0431c09║心眉間，不能簡擇。此定所緣之境，從前加
T43n1830_p0431c10║行位，說名所觀境。
T43n1830_p0431c11║論：或依多分至其類寔繁。述曰：此第二解，
T43n1830_p0431c12║或所觀境多定、惠俱。此愚昧者雖無惠數，
T43n1830_p0431c13║從餘多分故說定境名為所觀，如欲界中
T43n1830_p0431c14║戲忘念天，以多耽染故專注一境，意憤恚
T43n1830_p0431c15║天角眼相視，專心致死。又或起貪，或瞋他
T43n1830_p0431c16║等，唯有專注而無簡擇，亦癡多故，其類非
T43n1830_p0431c17║一。如此愚癡闇昧多者，唯有定故，於所觀
T43n1830_p0431c18║起一定也。
T43n1830_p0431c19║論：或於所觀至馳散推求。述曰：或唯起惠。
T43n1830_p0431c20║謂掉舉多者，不專一境，馳散其心推求法
T43n1830_p0431c21║相或復事理，唯有惠無定亦世所共成。即
T43n1830_p0431c22║四境中一一別起，境互所無，合有五種。
T43n1830_p0431c23║論：或時起二至合有十二。述曰：此說於境
T43n1830_p0431c24║但具二義，故說起二。今說或於二境起二，
T43n1830_p0431c25║即以所樂為初，合餘有四。今論但舉欲之
T43n1830_p0431c26║所樂合，謂所樂、決定為初，合起欲、解；以所
T43n1830_p0431c27║樂、曾習境合起欲、念；以所樂、所觀合起
T43n1830_p0431c28║欲、定；以所樂、所觀合起欲、惠。次以決
T43n1830_p0431c29║定為初，合餘有三。謂以決定、曾習境合
T43n1830_p0432a01║起解、念；以決定、所觀合起解、定；以決定、
T43n1830_p0432a02║所觀合起解、惠。次以曾習為初有二，
T43n1830_p0432a03║謂以曾習、所觀合起念、定；以曾習、所觀
T43n1830_p0432a04║合起念、惠。次以所觀同起定、惠為一。
T43n1830_p0432a05║今論有三，舉初之二及此後一，總合以前
T43n1830_p0432a06║有十个二數也。
T43n1830_p0432a07║論：或時起三至合有十三。述曰：此說於四
T43n1830_p0432a08║境起三數。初以所樂為首，合餘有六。論
T43n1830_p0432a09║但舉一，謂於所樂、決定、曾習合起欲、解、
T43n1830_p0432a10║念三。復以所樂、決定、所觀合起欲、解、定
T43n1830_p0432a11║三。復以所樂、決定、所觀合起欲、解、惠三。
T43n1830_p0432a12║復以所樂、曾習、所觀合起欲、念、定三。復
T43n1830_p0432a13║以所樂、曾習、所觀起欲、念、惠三。復以所
T43n1830_p0432a14║樂、所觀起欲、定、惠三。如是以決定為首
T43n1830_p0432a15║有三，謂於決定、曾習、所觀起解、念、定三。
T43n1830_p0432a16║復於決定、曾習、所觀起解、念、惠三。復以
T43n1830_p0432a17║決定、所觀起解、定、惠三。如是於曾習、所
T43n1830_p0432a18║觀起念、定、惠三。合總四境，起欲等有十个
T43n1830_p0432a19║三也。此中但舉初一、後一。
T43n1830_p0432a20║論：或時起四至合為五四。述曰：謂於四境
T43n1830_p0432a21║更互除一。謂初於所樂、決定、曾習、所觀起
T43n1830_p0432a22║初四除惠，如是於前四境除定取惠。如
T43n1830_p0432a23║是於前四境中除曾習，即於三境起四，
T43n1830_p0432a24║除念取定。如是四境中除決定，於三境中
T43n1830_p0432a25║起四，除解取念。如是四境除所樂，於三
T43n1830_p0432a26║境起四，除欲取勝解，即互除一。合四境起
T43n1830_p0432a27║亦有五个四也。此中但舉後一、初一，一一
T43n1830_p0432a28║料簡，如前可知。
T43n1830_p0432a29║論：或時起五至具起五種。述曰：文易知故。
T43n1830_p0432b01║論：如是於四至三十一句。述曰：合前一一
T43n1830_p0432b02║別起乃至起五。總有三十一句。此中所說皆
T43n1830_p0432b03║據因位。
T43n1830_p0432b04║論：或有心位至此類非一。述曰：六識一時
T43n1830_p0432b05║中，五皆不起，如非四境現前。於散、疑境等，
T43n1830_p0432b06║率爾心起六識，皆無此欲等五。此舉麁顯，
T43n1830_p0432b07║乃至等流亦有此事，准義應知。或第八識
T43n1830_p0432b08║俱，此五亦無；第七識如前有諍，故知欲等
T43n1830_p0432b09║非必定俱。
T43n1830_p0432b10║自下第四，八識分別。
T43n1830_p0432b11║論：第七八識至如前已說。述曰：此七、八識
T43n1830_p0432b12║若因若果位，或有或無，如前已說。
T43n1830_p0432b13║論：第六意識至皆不遮故。述曰：若在因中，
T43n1830_p0432b14║或五俱起，或一一別生。若在果時，一向定有，
T43n1830_p0432b15║此中即是諸位容有。若轉依、未轉依皆不遮
T43n1830_p0432b16║故。
T43n1830_p0432b17║論：有義五識至無簡擇故。述曰：此五皆無。
T43n1830_p0432b18║五識緣現在已得法起，任運緣故無欲；欲
T43n1830_p0432b19║緣未得境作意希望生，故五識無也。五識任
T43n1830_p0432b20║運緣境，勝解審決印持，故五無勝解。五識
T43n1830_p0432b21║剎那恒取新境，不緣過去故境而生，無有
T43n1830_p0432b22║追憶，故無念也。五識如《對法》第一末說：自
T43n1830_p0432b23║性散動，無有專注，故無定也。五識不能推
T43n1830_p0432b24║度，無有簡擇，故無惠也。此師以天眼、耳通
T43n1830_p0432b25║是意識相應惠，《瑜伽論》依眼、耳俱時，意識相
T43n1830_p0432b26║應智說為通性也。後師即彼二識為所依，
T43n1830_p0432b27║智為能依，故有惠也。
T43n1830_p0432b28║論：有義五識至念境類故。述曰：第二師云：
T43n1830_p0432b29║五識亦非決定有此，然或有時容皆具有。
T43n1830_p0432c01║若上意識增上希望未來境等，即五識無。緣
T43n1830_p0432c02║現在境，由意引生，微劣希望亦樂現境，故
T43n1830_p0432c03║有欲也。八非意引，任運而生，於境不樂，故
T43n1830_p0432c04║無欲也。五識雖無增上審境如第六識，由
T43n1830_p0432c05║意引故，亦有微劣印境義也。五識雖無如
T43n1830_p0432c06║第六識念曾所受境體之念，亦有意引微劣
T43n1830_p0432c07║於現境上念也。現在之境是過去之類，念
T43n1830_p0432c08║現在故亦有念也。若第六識亦念過去曾受
T43n1830_p0432c09║境體，亦念現在曾受境類，故是增上，皆意引
T43n1830_p0432c10║生。
T43n1830_p0432c11║論：雖不作意至故容有定。述曰：五識雖無
T43n1830_p0432c12║如第六識作加行意，繫念恒於一境之定，
T43n1830_p0432c13║亦有六引微劣專注現境義，故有定俱也。
T43n1830_p0432c14║《雜集論》中遮有漏五識能入三摩呬多等引
T43n1830_p0432c15║之定，不遮三摩地等持定也。謂等持通定、
T43n1830_p0432c16║散，但專注境義；等引唯定心作意專注故。
T43n1830_p0432c17║言等引者，一、引等故名等引，謂身心中所
T43n1830_p0432c18║有分位安和之性，平等之時名之為等。此
T43n1830_p0432c19║由定力故此位生，引生等故名為等引。二、
T43n1830_p0432c20║等所引故名等引，謂在定位身心平等，由
T43n1830_p0432c21║前加行入定之時，定勢力制伏沈、掉，名之
T43n1830_p0432c22║為等。此等引生在定分位，此在定位定數，
T43n1830_p0432c23║從前加行得名，名為等引，等能引故。其
T43n1830_p0432c24║等持者，平等持心等但於境轉，名為等持，
T43n1830_p0432c25║故通定、散。其等至者，亦有二義：一、云至
T43n1830_p0432c26║等，謂在定，定數勢力令身心等有安和相，
T43n1830_p0432c27║至此等位名為等至。二、言等至由前加行
T43n1830_p0432c28║伏沈、掉等能力，至此安和分位名為等至；
T43n1830_p0432c29║此與等引大義少同。梵云：三摩呬多，此云：
T43n1830_p0433a01║等引；三摩地，此云：等持；三摩鉢底，此云：等
T43n1830_p0433a02║至。
T43n1830_p0433a03║論：雖於所緣至有惠無失。述曰：五識雖無
T43n1830_p0433a04║推度深取，亦有微劣簡擇之義，故有惠俱。
T43n1830_p0433a05║由此《大論》六十六說：眼、耳二通是二識相應
T43n1830_p0433a06║智。前師解此，如前已說。既二識有惠故，
T43n1830_p0433a07║例餘三識亦然。或是無記，或生得惠，或
T43n1830_p0433a08║加行惠，聞、思修所成即彼類故。《佛地論》說
T43n1830_p0433a09║除漏盡、神通，餘通妙觀察智者，以眼、耳
T43n1830_p0433a10║俱意，亦是二通故，多時相續不間斷故，五
T43n1830_p0433a11║識數間斷故。但說意俱之者，多分妙觀察智
T43n1830_p0433a12║攝。
T43n1830_p0433a13║論：未自在位至此五定有。述曰：因中五識
T43n1830_p0433a14║或有、或無，無此時多，有此時少。第六意識
T43n1830_p0433a15║有此時多，無此時少。
T43n1830_p0433a16║論：樂觀諸境至作事智故。述曰：此釋佛地
T43n1830_p0433a17║有欲無減等，其文可知。然佛五識不同凡
T43n1830_p0433a18║夫，許佛亦緣三世起，故知有念緣曾受境
T43n1830_p0433a19║體，非如因中唯念境類。佛地五識有作事
T43n1830_p0433a20║智，故知有惠，《莊嚴論》等說故。
T43n1830_p0433a21║論：此別境五，何受相應？述曰：此下第五問
T43n1830_p0433a22║也。
T43n1830_p0433a23║論：有義欲三至非所樂故。述曰：欲通三受
T43n1830_p0433a24║俱，除憂、苦二，以此二境是逼迫法。方生憂、
T43n1830_p0433a25║苦，欲緣所樂，故非二受俱。又五識中無此
T43n1830_p0433a26║等五，欲非苦俱，受如前說。
T43n1830_p0433a27║論：餘四通四至五識無故。述曰：餘四通四
T43n1830_p0433a28║受，除苦。勝解等四，五識無故，亦非意地有
T43n1830_p0433a29║苦根也。前第一師意中無苦，五無欲等之
T43n1830_p0433b01║師義也。
T43n1830_p0433b02║論：有義一切至求欲證故。述曰：第二師說：
T43n1830_p0433b03║一切五受皆五相應，何以憂根與欲俱也？《瑜
T43n1830_p0433b04║伽》五十七、《對法》第十說：憂根於無上法，思
T43n1830_p0433b05║慕欲證，愁慼所攝，即善法欲與憂俱也。證
T43n1830_p0433b06║憂餘時亦得俱也。
T43n1830_p0433b07║論：純受苦處至前已說故。述曰：此證苦俱。
T43n1830_p0433b08║又地獄全鬼畜，少分純受苦處，如前已說。意
T43n1830_p0433b09║有苦受，亦希求解脫。解脫者，解脫彼苦，故
T43n1830_p0433b10║欲、苦俱。
T43n1830_p0433b11║論：論說貪愛至必有欲故。述曰：《對法》第七、
T43n1830_p0433b12║《瑜伽》五十九說：貪與憂、苦相應。貪必欲前
T43n1830_p0433b13║境，故必欲俱，亦知欲數苦、憂俱也。即答前
T43n1830_p0433b14║師，欲憂、苦並。
T43n1830_p0433b15║論：苦根既有至苦俱何咎。述曰：如前已說
T43n1830_p0433b16║苦根在意，故後餘四亦得相應。此就他宗
T43n1830_p0433b17║設說五識無欲等，故說自意識有苦根義。
T43n1830_p0433b18║論：又五識俱至義如前說。述曰：此說正義，
T43n1830_p0433b19║五識並有。已說欲與憂、苦相應，故但說四
T43n1830_p0433b20║與苦等俱，並如前說有微細解等，五受相
T43n1830_p0433b21║應。
T43n1830_p0433b22║論：由斯欲等，五受相應。述曰：結政義也。
T43n1830_p0433b23║此論上文逐難分別。
T43n1830_p0433b24║自下第六，三性；第七，三界；第八，三學；第九，三
T43n1830_p0433b25║斷；第十，漏、無漏；第十一，報、非報等諸門分
T43n1830_p0433b26║別。
T43n1830_p0433b27║論：此五復依至如理應思。述曰：任自思取，
T43n1830_p0433b28║然五數與煩惱、隨煩惱相應，有漏善心或
T43n1830_p0433b29║俱、不俱等，下自當知。非以煩惱等中欣、慼
T43n1830_p0433c01║行別故，善中加行、生得緣世、無為別故，不
T43n1830_p0433c02║與相應。前遍行五，有心必有，明通一切皆
T43n1830_p0433c03║無遮故，但於欲等諸門分別。◎
T43n1830_p0433c04║◎論第六
T43n1830_p0433c05║論：已說遍行至其相云何。述曰：明心所
T43n1830_p0433c06║中，下第二段初結，前問後也。
T43n1830_p0433c07║論：頌曰至行捨及不害。述曰：自下依問別
T43n1830_p0433c08║答。初頌；後釋，即為二也。然《百法》等，信後說
T43n1830_p0433c09║勤；此中，根後方說勤者，彼依「因依」以辨次
T43n1830_p0433c10║第，信為欲依，欲為勤依故，此約立依以
T43n1830_p0433c11║辨次第。依根、精進立捨等三，理須相合，
T43n1830_p0433c12║故不同也。言行捨者，此行蘊捨，別受捨
T43n1830_p0433c13║故。及言有二，至下當知。
T43n1830_p0433c14║下長行中文別有三：初釋善得名，破異宗
T43n1830_p0433c15║執；次依頌列，別出善體；下諸門辨。
T43n1830_p0433c16║論：曰唯善心俱至定有十一。述曰：解善得
T43n1830_p0433c17║名，破異執也。解頌善字，定十一故者，遮
T43n1830_p0433c18║異執故。且薩婆多法救、《俱舍》、《雜心》等說善
T43n1830_p0433c19║有十種，除此無癡，乃減此一。正理論師說
T43n1830_p0433c20║有十二，更加欣、厭。《婆沙》雖說別有厭等，
T43n1830_p0433c21║法救等不說，故此中非之。但言唯善十一，
T43n1830_p0433c22║不言遍善，故遮彼也。正量部說十三唯
T43n1830_p0433c23║善，此十一外更加欣、厭，故此定言遮增減
T43n1830_p0433c24║執。又遮薩婆多等輕安遍善，今言唯善非
T43n1830_p0433c25║必遍善。下雖更說有多善法，其勝用者唯
T43n1830_p0433c26║十一故。
T43n1830_p0433c27║論：云何為信至心淨為性。述曰：次下第二，
T43n1830_p0433c28║出諸善體，分為八段，合慚、愧為一，三善
T43n1830_p0433c29║根為一故。別解信中，初申正義；下破外執。
T43n1830_p0434a01║申正義中，初略；後廣。略中體、業，此即性
T43n1830_p0434a02║也。《顯揚》、《對法》、《五蘊論》等雖文同此，然有實
T43n1830_p0434a03║等不別、分別，唯此說之。實、德、能三是信
T43n1830_p0434a04║依處，是境第七；深忍、樂、欲是信因果；心
T43n1830_p0434a05║淨為性，正顯自體。
T43n1830_p0434a06║論：對治不信樂善為業。述曰：此明業用。《顯
T43n1830_p0434a07║揚》說有五業，然治不信，初與此同。此言樂
T43n1830_p0434a08║善，即彼四種：能得菩提資糧滿故、利益自
T43n1830_p0434a09║他故、趣善道、增長信，即是論中堅固信也。
T43n1830_p0434a10║《對法論》說：樂欲所依為業，即是彼第九云：
T43n1830_p0434a11║信為欲依，約入佛法初首為論。若言通
T43n1830_p0434a12║論一切信業，《顯揚》五業中除第二菩提因。
T43n1830_p0434a13║論：然信差別，略有三種。述曰：下廣前難有
T43n1830_p0434a14║三：初解依處；次解業用；後解自性。初中又
T43n1830_p0434a15║二：先標；後釋，此初也。
T43n1830_p0434a16║論：一信實有至深信忍故。述曰：謂於一切
T43n1830_p0434a17║法若事若理，信忍皆是。《對法》云：於實有體
T43n1830_p0434a18║起忍可信。古師依此，謂此四諦體實有也。
T43n1830_p0434a19║今此中言，若信虛空，此是何等？體非實故，
T43n1830_p0434a20║亦非諦故。為信虛空，即此攝故，但可總言
T43n1830_p0434a21║若理若事，空雖體無，有空理故。
T43n1830_p0434a22║論：二信有德至深信樂故。述曰：同體別體、
T43n1830_p0434a23║有漏無漏、住持真行，所有三寶皆是彼攝，
T43n1830_p0434a24║如真淨故。所餘是此真淨方便，亦名真淨。
T43n1830_p0434a25║論：三信有能至起希望故。述曰：謂於有漏、
T43n1830_p0434a26║無漏善法，信己及他，今能得，後能成；無為得，
T43n1830_p0434a27║有為成；世善得，出世成。「起希望故」，希望，欲
T43n1830_p0434a28║也。忍、樂、欲三，如次配上。《對法》但言：謂我有
T43n1830_p0434a29║力，能得能成。且據自成，此亦通他，總致能
T43n1830_p0434b01║得等言。
T43n1830_p0434b02║上來已解信所依訖，隨文便故，未解心淨。
T43n1830_p0434b03║次釋彼業。
T43n1830_p0434b04║論：由斯對治至世出世善。述曰：正治不
T43n1830_p0434b05║信彼實事等。能起愛樂於無為證，有為善
T43n1830_p0434b06║修，故是信業。
T43n1830_p0434b07║自下欲顯忍、樂、欲三，是信因果；及欲顯彼
T43n1830_p0434b08║心淨之言，是信自相。寄問徵起，於中有四：
T43n1830_p0434b09║一、問；二、答；三、難；四、通。
T43n1830_p0434b10║論：忍謂勝解至自相是何。述曰：此外問也。
T43n1830_p0434b11║前言：忍者即謂勝解，忍可境故；即是此信
T43n1830_p0434b12║同時之因。下言：樂、欲並是欲數，樂希境故；
T43n1830_p0434b13║即是同時信所生果。此中何者是信自相？確
T43n1830_p0434b14║實論其自相是何？確者，實也。或忍、樂、欲，異
T43n1830_p0434b15║時因果，理無遮也。
T43n1830_p0434b16║下論主答彼，因解心淨。
T43n1830_p0434b17║論：豈不適言，心淨為性？述曰：適者，向也、纔
T43n1830_p0434b18║也。
T43n1830_p0434b19║論：此猶未了至為難亦然。述曰：三外難言，
T43n1830_p0434b20║此由未了彼心淨言。若淨體即是心，持業釋
T43n1830_p0434b21║者，信應非心所，淨即心故。若淨體非即
T43n1830_p0434b22║心，令心淨者，心之淨故，依依士釋第三轉
T43n1830_p0434b23║聲。慚等何別？亦令心淨故。若心俱淨法，隣
T43n1830_p0434b24║近釋者，淨與心俱故。為難同令淨，亦慚等
T43n1830_p0434b25║無別。
T43n1830_p0434b26║論：此性澄清至立心淨名。述曰：論主通曰：
T43n1830_p0434b27║此信體澄清，能淨心等，餘心、心所法但相應
T43n1830_p0434b28║善。此等十一是自性善，彼相應故，體非善、
T43n1830_p0434b29║非不善。由此信等俱故，心等方善，故此淨
T43n1830_p0434c01║信能淨心等，依依士釋。又慚等十法體性雖
T43n1830_p0434c02║善，體非淨相，此淨為相，故名為信。唯信是
T43n1830_p0434c03║能淨，餘皆所淨故。以心王是主，但言心淨，
T43n1830_p0434c04║不言淨心所，文言略也。
T43n1830_p0434c05║論：如水精珠能清濁水。述曰：喻如水精珠
T43n1830_p0434c06║能清濁水。濁水喻心等，清珠喻信體，以投
T43n1830_p0434c07║珠故濁水便清，以有信故其心遂淨。
T43n1830_p0434c08║若爾，慚等例亦應然，體性淨故，斯有何別？
T43n1830_p0434c09║論：慚等雖善至無濫彼失。述曰：其餘慚等
T43n1830_p0434c10║體性，雖善令心等善，不以淨為相，但以
T43n1830_p0434c11║修善、羞恥等為相。此信以淨為相，無濫
T43n1830_p0434c12║慚等之失。非慚慚故，信是無慚；非信信故，
T43n1830_p0434c13║慚是不信。今此淨者，信體之能。
T43n1830_p0434c14║論：又諸染法至故淨為相。述曰：此第二義。
T43n1830_p0434c15║所餘一切染法等中，各別有相，如貪、愛等。
T43n1830_p0434c16║染心所內唯有不信，自相渾濁，渾濁餘心
T43n1830_p0434c17║等，令成染污。如極穢物自穢穢他，亦如泥
T43n1830_p0434c18║鰌動泥濁水，不信亦爾。唯一別相，渾穢染
T43n1830_p0434c19║污，得總染也。信正翻彼不信渾濁，故以淨
T43n1830_p0434c20║為信之相也。下破有二，如文可知也。
T43n1830_p0434c21║論：有說：信者愛樂為相。述曰：上座部義，或
T43n1830_p0434c22║大乘異師，謂愛樂彼法故。
T43n1830_p0434c23║論：應通三性至非信所緣。述曰：論主難云：
T43n1830_p0434c24║應通三性，愛三境故。若許三性體應即
T43n1830_p0434c25║欲，欲緣所樂故。若汝之信有其善、惡，惡不
T43n1830_p0434c26║信可是有，於無記中其信是無，復非是欲。
T43n1830_p0434c27║又信於三，信非三性，何妨愛三而唯性善，
T43n1830_p0434c28║及為遮此妨作是言。又於四諦皆有信
T43n1830_p0434c29║生，若愛樂是信，應於苦、集二諦信不緣
T43n1830_p0435a01║之，誰有聖者愛樂苦、集故，苦、集諦應非
T43n1830_p0435a02║信所緣。
T43n1830_p0435a03║論：有執信者隨順為相。述曰：或大乘異師，
T43n1830_p0435a04║或是大眾部，以隨順彼法是信相故。
T43n1830_p0435a05║論：應通三性即勝解欲。述曰：境有三性，故
T43n1830_p0435a06║隨通三。若許爾者，應勝解、欲。
T43n1830_p0435a07║彼若救言：雖言隨順，體非解欲者。
T43n1830_p0435a08║論：若印順者至即是欲故。述曰：論主難云：
T43n1830_p0435a09║隨順有二種：一者印順即是勝解，印而順彼
T43n1830_p0435a10║故；二者樂順即是欲數，樂於彼法即是欲
T43n1830_p0435a11║故。
T43n1830_p0435a12║若彼救言：二俱之順體是信，非即欲、解。
T43n1830_p0435a13║論：離彼二體至心淨是信。述曰：論主難云：
T43n1830_p0435a14║若離欲、解，決非順相；非彼二故；如受、想
T43n1830_p0435a15║等。故論但言：「離彼二體，無順相故。由此應
T43n1830_p0435a16║知，心淨為信。」忍可及欲是信之具，正理論師
T43n1830_p0435a17║以忍可為信，即當此勝解也。
T43n1830_p0435a18║論：云何為慚至止息惡行為業。述曰：下第
T43n1830_p0435a19║二段，慚、愧合解，於中有二：初別解；後總解。
T43n1830_p0435a20║「依自、法力」者，《顯揚》云：依自增上及法增上
T43n1830_p0435a21║羞恥過惡，即是二緣。今此乃顯慚之別相，
T43n1830_p0435a22║即是崇重賢、善二法，謂於有賢德者，若凡、
T43n1830_p0435a23║若聖而生崇敬，於一切有漏、無漏善法而
T43n1830_p0435a24║生崇重。此是慚之別相，至下當知。對治無
T43n1830_p0435a25║慚其義可知，與止息惡行為所依，由此故
T43n1830_p0435a26║惡不轉。《顯揚》皆例於信起五業，初皆所治
T43n1830_p0435a27║別業，即皆同此。
T43n1830_p0435a28║論：謂依自法至息諸惡行。述曰：謂於自身
T43n1830_p0435a29║生自尊愛增上，於法生貴重、增上二種力
T43n1830_p0435b01║故。「崇賢重善，羞恥過惡」，謂作是意言：我
T43n1830_p0435b02║如是身乃作諸惡，彼法甚好，次依用之。
T43n1830_p0435b03║即雖依周、孔之書皆名貴法，世禮儀故；然
T43n1830_p0435b04║以刑防惡，如國法律，即是後文「世間愧」攝。
T43n1830_p0435b05║論：云何為愧至止息惡行為業。述曰：「依世
T43n1830_p0435b06║間力，輕拒暴惡」，別者謂，若他人譏毀，及羞
T43n1830_p0435b07║諸惡法而不作，皆名「依世間」。惡法名他，故
T43n1830_p0435b08║《對法》但言羞、他為體，《顯揚》即言於世增上，
T43n1830_p0435b09║即是緣也。有惡者名暴，染法體名惡，於彼
T43n1830_p0435b10║二法輕有惡者而不親，拒惡法業而不
T43n1830_p0435b11║作。或總輕拒，或總暴惡，此皆是愧別相，餘
T43n1830_p0435b12║業如前。
T43n1830_p0435b13║論：謂依世間至息諸惡業。述曰：謂為世人
T43n1830_p0435b14║所訶、自厭於惡染己二增上力，所以乃止
T43n1830_p0435b15║息諸惡業。
T43n1830_p0435b16║論：羞恥過惡至假說為體。述曰：下總解
T43n1830_p0435b17║有四：一、會舊文；二、難古說；三、釋外問；四、
T43n1830_p0435b18║解自他。此初也。羞恥等是慚、愧二法之通
T43n1830_p0435b19║相，故諸《對法》、《顯揚》等依此通相假說為二
T43n1830_p0435b20║別體。彼雖言他、自增上等，然是起緣，非是
T43n1830_p0435b21║別相，
T43n1830_p0435b22║今難彼言。
T43n1830_p0435b23║論：若執羞恥至有此義故。述曰：下難古說
T43n1830_p0435b24║有四：一、體無別難；二、不相應難；三、非實
T43n1830_p0435b25║有難；四、不遍善難。此初二難也。執彼羞恥
T43n1830_p0435b26║為此二別相，應此二體無有差別，相無異
T43n1830_p0435b27║故。既爾，二體定不相應，無二受、二想等體
T43n1830_p0435b28║有此俱起義故，二量可知。
T43n1830_p0435b29║論：若待自他至便違聖教。述曰：此非實有
T43n1830_p0435c01║難。謂彼若言：由待自、他境差別，故二體有
T43n1830_p0435c02║別，可俱起者，應此二種皆非實有；有所
T43n1830_p0435c03║待故；如長短等。無別自體待自、他故，方
T43n1830_p0435c04║成二別，豈非是假？若許是假，便違聖教，五
T43n1830_p0435c05║十五等說：十一善中，八是實有。
T43n1830_p0435c06║論：若許慚愧至十遍善心。述曰：不遍善
T43n1830_p0435c07║難。又彼若言：此二體定實有，然前後生，不
T43n1830_p0435c08║可俱起，待自、他故。若爾，復違論說十遍
T43n1830_p0435c09║善心，此《大論》中六十九說，至下當知。故知
T43n1830_p0435c10║二法非前後起。
T43n1830_p0435c11║論：崇重輕拒至何乃偏責。述曰：下解釋外
T43n1830_p0435c12║問，有六：一、問；二、答；三、難；四、通；五、徵；六、釋。
T43n1830_p0435c13║此問也。若崇重善為慚，唯緣善故；輕拒
T43n1830_p0435c14║惡為愧，唯緣惡故，是二之別相者，此二所
T43n1830_p0435c15║緣既有異故，應不俱生。彼此二失既同，何
T43n1830_p0435c16║乃偏能嘖我？我亦境別，緣自他故，不同
T43n1830_p0435c17║時故。
T43n1830_p0435c18║論：誰言二法所緣有異。述曰：此論主答，即
T43n1830_p0435c19║是慚、愧同一境也。
T43n1830_p0435c20║論：不爾如何？述曰：此外人難。
T43n1830_p0435c21║論：善心起時至所緣無別。述曰：此論主通。
T43n1830_p0435c22║善心起時，隨緣何境，不簡諸諦、實等，皆是
T43n1830_p0435c23║隨一善心。此一聚心等中，皆有崇重善及
T43n1830_p0435c24║拒憚惡義，此二種義是二別相，非二所緣，
T43n1830_p0435c25║所緣同故。即是二法各別功能，是二別相，一
T43n1830_p0435c26║性能崇善，一性能拒惡。善心起時必有此
T43n1830_p0435c27║二，故得俱起。此中非是二所緣，故二必同
T43n1830_p0435c28║緣，故此二法遍善心也。
T43n1830_p0435c29║論：豈不我說亦有此義。述曰：外人復徵，我
T43n1830_p0436a01║前所言亦有不緣自、他境別，但是二法待
T43n1830_p0436a02║自及他，功能異故，許俱時生，體非假有。
T43n1830_p0436a03║論：汝執慚愧至前所設難。述曰：此論主釋。
T43n1830_p0436a04║慚、愧俱以羞恥為相，即是此二自相既同，
T43n1830_p0436a05║何理能遮我前所設難：一、體無別難；二、不
T43n1830_p0436a06║相應難；三、應假有難；四、非遍善難。故我可
T43n1830_p0436a07║然，有二別相，所緣不別故。
T43n1830_p0436a08║論：然諸聖教至名自他故。述曰：下解自、
T43n1830_p0436a09║他。其中二釋：一、自身及法名自，世間王法等
T43n1830_p0436a10║名他，內外異故。又《涅槃經》、《對法》等說此二
T43n1830_p0436a11║別，「顧自、他者」，崇善是顧自義，拒惡名顧
T43n1830_p0436a12║他義，所以者何？下通二義。於己益名自，於
T43n1830_p0436a13║己損名他，故即會自、他是二別相。正理論
T43n1830_p0436a14║師云：羞現罪因名自，現屬身故。羞罪果
T43n1830_p0436a15║名他，非現屬己故。今顯別彼也。
T43n1830_p0436a16║論：無貪等者至近對治故。述曰：下文有二：
T43n1830_p0436a17║初總；後別。總中又二：初牒頌顯；後釋善根。
T43n1830_p0436a18║頌中所云：「無貪等三根」，等者，等取無瞋、無
T43n1830_p0436a19║癡。釋根名者，生善勝故。有何勝也？三不
T43n1830_p0436a20║善根正相翻對，近別對治故。此遠總對治，即
T43n1830_p0436a21║正見也，非別治故。然准此下文，三不善根，
T43n1830_p0436a22║由三義故：一、六識相應；二、正煩惱攝。此二
T43n1830_p0436a23║簡諸一切心所非不善根；三、起惡勝故，正
T43n1830_p0436a24║釋根義。其此三法正對翻彼，名為善根。今
T43n1830_p0436a25║准此文，善根由二義：一、三不善根近對治
T43n1830_p0436a26║故，簡餘一切善心所等不名善根，非不善
T43n1830_p0436a27║根近對治故。二、生善勝故，正釋根義，餘論
T43n1830_p0436a28║無此，如文可解。
T43n1830_p0436a29║論：云何無貪至作善為業。述曰：下別釋有
T43n1830_p0436b01║二：初解無貪、瞋；後解無癡。初中又二：初別
T43n1830_p0436b02║解二；後總解之。「有」謂三有之果，「有具」即能
T43n1830_p0436b03║生三有之因。相順之因唯是有漏，為緣之因
T43n1830_p0436b04║亦取涅槃，能發貪等故亦是具。中有、業、惑
T43n1830_p0436b05║皆是業具。「無著為性」，惡行不起，故善能作。
T43n1830_p0436b06║論：云何無瞋至作善為業。述曰：「苦」謂三苦，
T43n1830_p0436b07║「苦具」即彼能生苦者，一切皆是。准無貪中。滅
T43n1830_p0436b08║諦、涅槃亦是苦具，違理生故。
T43n1830_p0436b09║論：善心起時至俱遍善心。述曰：此總解二。
T43n1830_p0436b10║其諸善心隨緣何境，一一心中皆無著、無
T43n1830_p0436b11║恚，此是功能。貪對有、有具，瞋對苦、苦具，
T43n1830_p0436b12║立二別相。觀謂觀待，如慚與愧觀待自、他。
T43n1830_p0436b13║非要無貪緣有、有具，無瞋緣苦、苦具，故
T43n1830_p0436b14║遍善心，如慚、愧說。貪通三界，發業、潤生，
T43n1830_p0436b15║總說有、有具。瞋唯欲界發業力勝，故云於
T43n1830_p0436b16║苦、苦具。然《對法》與此同，《顯揚》瞋但約有情
T43n1830_p0436b17║重處為論，今能除法並通三界。
T43n1830_p0436b18║下解無癡有二：初略；後廣。
T43n1830_p0436b19║論：云何無癡至作善為業。述曰：此略也。無
T43n1830_p0436b20║癡於理及一切事明解不迷，作善止惡是
T43n1830_p0436b21║此體、業。
T43n1830_p0436b22║論：有義無癡至決擇性故。述曰：廣有二說。
T43n1830_p0436b23║體即別境惠，《對法》第一說：報、教、證、智，決擇
T43n1830_p0436b24║為體。彼是本論，彼釋云：謂報、教、證、智，是生
T43n1830_p0436b25║得、聞、思、修如次配之。以報為生得，生便
T43n1830_p0436b26║即得故，從所依名報。聞緣教生，從境為
T43n1830_p0436b27║名故。思能引證故，說思為證。證是修惠，是
T43n1830_p0436b28║思所生，思惠從果以彰號。智謂修惠，是所
T43n1830_p0436b29║生故，當體得名。若名修惠，從因定為名。
T43n1830_p0436c01║問：若體即是別境惠者，何須善中唯說於惠，
T43n1830_p0436c02║餘四別境善中不說也？
T43n1830_p0436c03║論：此雖即惠至故復別說。述曰：為顯善品
T43n1830_p0436c04║有勝功能，增長善故，斷不善根故，如煩
T43n1830_p0436c05║惱中見用增勝，故別說之。
T43n1830_p0436c06║論：有義無癡至善根攝故。述曰：下文有四：
T43n1830_p0436c07║一、標宗；二、引證；三、會違；四、立理。此初也。
T43n1830_p0436c08║此以量破，「無癡非惠，別有自性」，「正對」不善
T43n1830_p0436c09║之中「無明」；善根攝故；如無貪等。量云：無
T43n1830_p0436c10║癡定別有體；所正對治是不善根故；如無
T43n1830_p0436c11║貪瞋。又此離惠實有自性；無貪等三善根
T43n1830_p0436c12║攝故；如無貪瞋。不言是善十一善根攝，
T43n1830_p0436c13║捨等為過故。
T43n1830_p0436c14║論：論說大悲至應惠等根攝。述曰：下引證。
T43n1830_p0436c15║有二文證，此以教理齊難。何以知實？亦有
T43n1830_p0436c16║文證。《瑜伽》五十七卷說：大悲以彼無嗔、無癡
T43n1830_p0436c17║二法為體，非二十二根攝。若無癡以惠為
T43n1830_p0436c18║性，此大悲如十力，應二十二根中惠根、三
T43n1830_p0436c19║無漏等根所攝。彼說十力、四無畏等惠根等
T43n1830_p0436c20║攝，不攝悲故，此為一違。然彼前師何以解
T43n1830_p0436c21║此文？彼云：以有無嗔為體，故非根攝，至下
T43n1830_p0436c22║當知。
T43n1830_p0436c23║論：又若無癡至餘皆是實。述曰：又引論難。
T43n1830_p0436c24║若此無癡以惠為性，如不害等，應非實物。
T43n1830_p0436c25║不害以無嗔為性，此以惠為體故。若許無
T43n1830_p0436c26║癡是假，便違《大論》五十五說：十一善中，不放
T43n1830_p0436c27║逸、捨及不害三是世俗有，餘皆實有。由前
T43n1830_p0436c28║一理二教，故別有體。
T43n1830_p0436c29║若爾，《對法》文如何通？
T43n1830_p0437a01║論：然集論說至理必應爾。述曰：此會違也。
T43n1830_p0437a02║「惠為體」者，舉無癡之因果，以顯無癡。無癡
T43n1830_p0437a03║之因及果皆通四惠，或是俱時，或是別念；此
T43n1830_p0437a04║是等流、增上、士用果故；如彼論解信中，亦
T43n1830_p0437a05║以忍、樂即勝解、欲。舉信因果以解信故，無
T43n1830_p0437a06║癡亦然，以為同喻，理必應然。以四惠為因
T43n1830_p0437a07║果而表無癡，
T43n1830_p0437a08║所以者何。
T43n1830_p0437a09║論：以貪嗔癡至立不善根。述曰：下立理也。
T43n1830_p0437a10║由此三種能具二義：一、六識相應，即簡疑
T43n1830_p0437a11║等；二、正煩惱攝，簡不信等，餘非此位。小乘
T43n1830_p0437a12║三義簡，此中二義簡。及「起惡勝故」，解於根
T43n1830_p0437a13║義。二簡餘法，由一義故立不善根，
T43n1830_p0437a14║舉此所治方辨能治。
T43n1830_p0437a15║論：斷彼必由至必應別有。述曰：斷彼三時，
T43n1830_p0437a16║必由二對治：一通對治，即唯善惠，能總斷
T43n1830_p0437a17║故；二、別對治，即無貪嗔癡。如貪、嗔二有通、
T43n1830_p0437a18║別對治，不善根攝，故癡亦爾。不善根攝亦
T43n1830_p0437a19║有二對治，如貪、嗔二故，必別有無癡。以
T43n1830_p0437a20║不善根起惡勝故，須二對治，餘惑不然。由
T43n1830_p0437a21║此因緣，無癡離惠定別有體。前師解大悲
T43n1830_p0437a22║非根攝云：以用無嗔、無癡二法為體。論
T43n1830_p0437a23║從無嗔說為非根，實是根攝。若爾，即三
T43n1830_p0437a24║念住等亦爾。不爾，大悲似四無量中悲唯
T43n1830_p0437a25║以無嗔為性。今從無嗔說根所不攝，念
T43n1830_p0437a26║住依惠故根所攝，且約影顯非實理文。
T43n1830_p0437a27║若爾，即三世俗有，文如何通？答：實有者，體即
T43n1830_p0437a28║惠故。問：不害體即無嗔，應非假有？答：世
T43n1830_p0437a29║俗有言，通假實故。如種子世俗有言，即是
T43n1830_p0437b01║實故。三是世俗，皆是假有。此亦不然，如五
T43n1830_p0437b02║見惠分說為世俗有故，非是假有，此無癡亦
T43n1830_p0437b03║爾。若爾，不害無嗔分，如何通？故後師為
T43n1830_p0437b04║正。
T43n1830_p0437b05║頌所言勤安等者。
T43n1830_p0437b06║論：勤謂精進至滿善為業。述曰：下文有二：
T43n1830_p0437b07║初略；後廣。勤苦名通三性，此即精進，故體唯
T43n1830_p0437b08║善。於善品修，於惡品斷。事中勇健，悍且勇
T43n1830_p0437b09║而無惰，自策發也；悍而無懼，耐勞惓也。
T43n1830_p0437b10║「勇」者，升進義；「悍」者，堅牢義。「滿善為業」者，《對
T43n1830_p0437b11║法》云：成滿一切善品為業。彼釋云：滿善品
T43n1830_p0437b12║者，謂能圓滿隨初所入根本靜慮。成善品
T43n1830_p0437b13║者，謂即於此極善修治。此中但言滿善，彼
T43n1830_p0437b14║據因中一分隨所入定更復修治。此據行
T43n1830_p0437b15║因成佛果滿，更不修治故唯言滿，即通三
T43n1830_p0437b16║乘究竟果位。或作善事圓了名滿，能滿善
T43n1830_p0437b17║故，非要聖果。
T43n1830_p0437b18║若唯言勤，三性之法俱可勤苦。然此中言何
T43n1830_p0437b19║性所攝？
T43n1830_p0437b20║論：勇表勝進至唯善性攝。述曰：下廣解有
T43n1830_p0437b21║二：初釋前難；後辨差別，此初也。「勇」表念
T43n1830_p0437b22║念高勝，非如染法，設雖增長，望諸善品皆
T43n1830_p0437b23║名為退，亦不名進，無益進故。「進」謂進成
T43n1830_p0437b24║聖者身故。「悍表精純」，簡四無記無覆淨
T43n1830_p0437b25║也。彼雖加行作意修習，而非精純，不應正
T43n1830_p0437b26║理，故不名「精」；復非染故，乍可名「純」。今此精
T43n1830_p0437b27║純即總釋也。
T43n1830_p0437b28║論：此相差別至無退無足。述曰：有五如
T43n1830_p0437b29║文。下辨差別有三：初論家作名；次引經
T43n1830_p0437c01║屬：後顯位異。此初也。
T43n1830_p0437c02║論：即經所說至如次應知。述曰：即以經屬。
T43n1830_p0437c03║《顯揚》但有經之五名，《對法》二名皆悉具有。八
T43n1830_p0437c04║十九云：最初發起猛利樂欲，名被甲。經名
T43n1830_p0437c05║有勢，如著鉀入陣即無所畏，有大威勢；次
T43n1830_p0437c06║起堅固勇悍方便，名加行。經名有勤，堅固
T43n1830_p0437c07║其心自策勤也；次為證得，不自輕蔑亦無
T43n1830_p0437c08║怯懼，名無下。經名有勇，不自卑下更增勇
T43n1830_p0437c09║銳；次能忍受寒、熱等苦，於劣等善不生厭
T43n1830_p0437c10║足，欣求後後勝品功德等，名無退。經名堅
T43n1830_p0437c11║猛，遭苦不屈，堅猛其志；次後乃至漸次入
T43n1830_p0437c12║諦觀等後後勝道，名無足。經名不捨善軛，
T43n1830_p0437c13║軛謂車軛，以軛牛者，令牛不出能有所往；
T43n1830_p0437c14║善法亦爾，軛修行者不越善品，往涅槃宮
T43n1830_p0437c15║修曾不足，從喻為稱。
T43n1830_p0437c16║下顯位異。
T43n1830_p0437c17║論：此五別者至三品別故。述曰：今此第一，
T43n1830_p0437c18║即初發心，餘四修行。修行中有二：自分；勝
T43n1830_p0437c19║進。自分行中有上、中、下三品別故，總為五
T43n1830_p0437c20║也。且如初地行捨有初發心，有下品、中品、
T43n1830_p0437c21║上品行檀，檀成滿已方入二地。持戒勝進
T43n1830_p0437c22║趣後名勝進行，如是乃至十地之中位位皆
T43n1830_p0437c23║爾，如《十地論》廣解。
T43n1830_p0437c24║論：或初發心至修差別故。述曰：下第二解。
T43n1830_p0437c25║此五即是四種修中加初發心，謂長時修、無
T43n1830_p0437c26║間修、殷重修、無餘修四，如《對法》第十二抄
T43n1830_p0437c27║及《攝論》第七廣解。下第十卷說，然十八任持
T43n1830_p0437c28║精進有三攝此四者，亦如彼抄。本地〈菩薩
T43n1830_p0437c29║地〉及〈決擇〉七十八等並爾，即六度皆有也。
T43n1830_p0438a01║論：或資糧等五道差別。述曰：自下第三解。
T43n1830_p0438a02║資糧、加行、見、修、無學五位，如《對法》第八末、
T43n1830_p0438a03║第九等解。
T43n1830_p0438a04║問：既通三乘，三乘無學云何無足，不捨善軛，
T43n1830_p0438a05║果已滿故？
T43n1830_p0438a06║論：二乘究竟道至樂利樂他故。述曰：二乘
T43n1830_p0438a07║無學廻心，欣大菩提故；佛究竟果，樂盡未
T43n1830_p0438a08║來際利樂有情故，皆得名不捨善軛。趣寂
T43n1830_p0438a09║二乘亦利樂他，即波羅蜜者，略故不說。
T43n1830_p0438a10║論：或二加行至勝進別故。述曰：又加行等
T43n1830_p0438a11║四道為五。然加行中有近有遠，名二加行。
T43n1830_p0438a12║四道如後第十卷解，即此并前，合有五解。
T43n1830_p0438a13║論：安謂輕安至轉依為業。述曰：亦牒頌解，
T43n1830_p0438a14║謂輕而安隱；離重名輕，調暢名安。此有二
T43n1830_p0438a15║種：一、無漏者。除有漏麁重，麁重通三性；二、
T43n1830_p0438a16║有漏者。除煩惱麁重，唯是善性。此正對治
T43n1830_p0438a17║惛沈一法，然《對法》說：「除一切障」，《顯揚》云：「除
T43n1830_p0438a18║麁重」；然《對法》第十說亦同之。彼約通障，此
T43n1830_p0438a19║約別障；以惛沈是無堪任性，安是堪任，故唯
T43n1830_p0438a20║除彼。
T43n1830_p0438a21║論：謂此伏除至轉安適故。述曰：釋轉依業。
T43n1830_p0438a22║有漏者伏，無漏者除一切能障定法，此或煩
T43n1830_p0438a23║惱，或是受數，但能障定即是所除。又今說此
T43n1830_p0438a24║但是惛沈，令所依身轉去麁重得安隱故。
T43n1830_p0438a25║論：不放逸者至善事為業。述曰：下有略廣，
T43n1830_p0438a26║此略也。不放逸以精進及三根，於所斷惡
T43n1830_p0438a27║法防令不起，所修善法修令增長。體是四
T43n1830_p0438a28║法，約別功能假說不逸，所防中通一切有
T43n1830_p0438a29║漏法。
T43n1830_p0438b01║論：謂即四法至無別用故。述曰：下廣有二：
T43n1830_p0438b02║初廢立；後問答辨。此初也。此「非別有體」，離
T43n1830_p0438b03║彼四法無異相故，體性無別；「無別用故」，
T43n1830_p0438b04║作用不殊，雙成無別體用也，其文易了。
T43n1830_p0438b05║問：信等十法皆有防惡修善之能，何故唯
T43n1830_p0438b06║於四法立也？
T43n1830_p0438b07║論：雖信慚等至故非此依。述曰：其餘六法，
T43n1830_p0438b08║而方彼四勢用微而且劣故。何謂為劣？此
T43n1830_p0438b09║四法中三法為根，精進遍策一切能斷、能修
T43n1830_p0438b10║善心；彼餘六法非根及遍策故，非不放逸
T43n1830_p0438b11║之依，即非勝也。
T43n1830_p0438b12║下問答有六：初問；次質；三、答；四、難；五、徵；六、
T43n1830_p0438b13║釋。
T43n1830_p0438b14║論：豈不防修是此相用？述曰：《順正理》等外
T43n1830_p0438b15║人問曰：豈不防惡修善，是此不逸相用？何
T43n1830_p0438b16║用以四為體。此則一切別立有體，皆作是
T43n1830_p0438b17║說「別有不逸」，不逸即是防、修，隱不逸之名，
T43n1830_p0438b18║出防、修為難。
T43n1830_p0438b19║論主次質。
T43n1830_p0438b20║論：防修何異精進三根？述曰：此質也。汝之
T43n1830_p0438b21║防、修何異四法？四法能防惡及修善故。
T43n1830_p0438b22║論：彼要待此，方有作用。述曰：外人答曰：彼
T43n1830_p0438b23║四法無力不能防、修，要待此中別有不逸
T43n1830_p0438b24║令其四法，方有防、修之用。故不以四法為
T43n1830_p0438b25║防、修體，故知別有不放逸也。
T43n1830_p0438b26║論：此應復待餘，便有無窮失。述曰：論主難
T43n1830_p0438b27║曰：四法能防、修，四體無力故待不逸。不逸
T43n1830_p0438b28║能防、修，亦應無力，復有所待，如彼四法如
T43n1830_p0438b29║是展轉，有無窮失。若不放逸別有自性，不
T43n1830_p0438c01║待餘法即能防、修，彼四亦然，故非離彼別
T43n1830_p0438c02║有不逸。
T43n1830_p0438c03║論：勤唯遍策至有防修用。述曰：外人徵曰：
T43n1830_p0438c04║勤體唯能遍策勵善心，三根但能為善法依，
T43n1830_p0438c05║依是根義，如何說此四法有防、修用？
T43n1830_p0438c06║論：汝防修用，其相云何？述曰：此論主問。
T43n1830_p0438c07║論：若普依持至即總四法。述曰：若普依
T43n1830_p0438c08║持一切善心名防、修義，即是三根。「依」謂依
T43n1830_p0438c09║處，「持」令增長；若能遍策發驅錄一切善心，
T43n1830_p0438c10║名防、修，不異精進等，此四別能也。若止惡
T43n1830_p0438c11║不生，進善令起名防、修者，總此四法，故無
T43n1830_p0438c12║別體。
T43n1830_p0438c13║論：令不散亂至即應是念。述曰：若令心等
T43n1830_p0438c14║不散名防、修，即應是定。若令心、心所法同
T43n1830_p0438c15║取一境，不乖返緣名防、修，與觸何別？若所
T43n1830_p0438c16║作善惡憶念不忘名防、修，即應是念。
T43n1830_p0438c17║論：如是推尋至定無別體。述曰：由前道理
T43n1830_p0438c18║推不放逸防、修之用，離無貪等四法總、別之
T43n1830_p0438c19║能，竟不可得，故不放逸定無別體。問：何
T43n1830_p0438c20║故此中以無貪為首等餘三法，不以精進
T43n1830_p0438c21║為初？答：次前別簡中，以無貪為首故，從
T43n1830_p0438c22║近而結也。即顯不逸不如小乘體是實有，
T43n1830_p0438c23║即是假有之所以也。
T43n1830_p0438c24║論：云何行捨至靜住為業。述曰：行者行蘊，
T43n1830_p0438c25║行蘊中捨，簡受蘊中捨，故置行言，非謂行
T43n1830_p0438c26║也。亦以四法為體，別正對治掉舉，體性靜
T43n1830_p0438c27║住為業。
T43n1830_p0438c28║論：謂即四法至寂靜而住。述曰：下文有二：
T43n1830_p0438c29║初正解體業；後解廢立，此初也。若通對治
T43n1830_p0439a01║亦一切法，《對法》云：由捨相應，離沈沒等不平
T43n1830_p0439a02║等性故，即舉通障，此舉別障。「平等、正直」
T43n1830_p0439a03║者，《對法》云：由捨與心俱離沈沒等，初心平
T43n1830_p0439a04║等，遠離加行；次心正直，於染無怯；後無功
T43n1830_p0439a05║用，廣如彼說。然諸論皆言：由不放逸斷諸
T43n1830_p0439a06║惑已，此捨靜住，不容雜染。謂：如不逸是無
T43n1830_p0439a07║間道，此捨是解脫道，解脫道中不容受雜
T43n1830_p0439a08║染，此前後時別起勝用。或今所說，此雖同
T43n1830_p0439a09║時，同時不逸能除障已，捨令此心寂靜而
T43n1830_p0439a10║住。義說前後，依此二用互增之時說其相
T43n1830_p0439a11║也。此間據別障掉舉等取餘法，不同《對法》
T43n1830_p0439a12║第十除貪愛，《對法》第一明通能治一切法
T43n1830_p0439a13║也。
T43n1830_p0439a14║論：此無別體至即心等故。述曰：下廢立。然
T43n1830_p0439a15║今此捨離前四法無別相及作用，何以故？
T43n1830_p0439a16║若能令寂靜名捨，即四法之能。若所令寂
T43n1830_p0439a17║靜名捨，即除四法外餘心等是。然既以能
T43n1830_p0439a18║寂靜為捨，故體即四法，信等淨相等，是非
T43n1830_p0439a19║靜也。如前不逸就勝依立，義如前說；此亦
T43n1830_p0439a20║應爾，就勝而說，餘法不障。《對法》第十及《顯
T43n1830_p0439a21║揚》云：如契經說為除貪憂，心依止捨。此
T43n1830_p0439a22║據離欲或無漏捨相語，以憂根俱亦有捨
T43n1830_p0439a23║也。然煩惱俱憂及貪皆是欲界，與善心等性
T43n1830_p0439a24║相違返，說名除也。《對法》第十八道支中說
T43n1830_p0439a25║故，唯約無漏。
T43n1830_p0439a26║論：云何不害至悲愍為業。述曰：此總舉已。
T43n1830_p0439a27║論：謂即無嗔至假名不害。述曰：於有情
T43n1830_p0439a28║不損惱，非謂不斷命，不斷命是無瞋故。
T43n1830_p0439a29║故此但約不損惱事，餘文可知。
T43n1830_p0439b01║問：此既無瞋，何須別立？
T43n1830_p0439b02║論：無瞋翻對至麁相差別。述曰：此有二解，
T43n1830_p0439b03║無瞋返對斷物命之瞋，此不害即違於損
T43n1830_p0439b04║惱物之害，故此二別，明害損物不為斷命，
T43n1830_p0439b05║瞋斷物命不但損物。既爾，如訶風等不
T43n1830_p0439b06║斷物命，即非害故。故知此中且約麁相，於
T43n1830_p0439b07║有情所辨此二別。又不約所治，但明此
T43n1830_p0439b08║體別。前無瞋與有情樂，是慈之體；不害拔
T43n1830_p0439b09║眾生之苦，即是悲也。故《顯揚》第四云：慈以無
T43n1830_p0439b10║瞋為性，悲以不害為性。今此二翻約麁
T43n1830_p0439b11║相別。
T43n1830_p0439b12║論：理實無瞋至彼二勝故。述曰：理實無瞋，
T43n1830_p0439b13║體是實有，不害依無瞋一分，拔苦之義勝
T43n1830_p0439b14║故，假立不害。問：前大悲以無瞋、癡二法
T43n1830_p0439b15║為體，今何故獨言不害？彼據實體，此約
T43n1830_p0439b16║假成。又彼是大悲，此但是悲，四無量攝。問：
T43n1830_p0439b17║何不於無貪等上建立？答：為顯功德中
T43n1830_p0439b18║慈、悲二相別，故依無瞋假立，不依無貪等。
T43n1830_p0439b19║問：諸功德等，如勝處等亦以無貪為性，
T43n1830_p0439b20║何以善中不依無貪之上，為顯功德別故，
T43n1830_p0439b21║別立一假法也？答：一切功德依聖人勝，
T43n1830_p0439b22║於聖人身佛為最勝，佛身之中利樂有情勝，
T43n1830_p0439b23║利樂之中慈、悲二種最勝。為顯極勝功德
T43n1830_p0439b24║別故，依無瞋立不害，非無貪等。《顯揚》第
T43n1830_p0439b25║二云：喜是不嫉，何故立不為善根？答：拔
T43n1830_p0439b26║苦悲勝，別立不害。喜不勝悲，不立不嫉。
T43n1830_p0439b27║論：有說不害至謂賢善性。述曰：薩婆多師、
T43n1830_p0439b28║正理論等，說謂賢善性，謂有此者，人即賢
T43n1830_p0439b29║善也。
T43n1830_p0439c01║論：此相云何？述曰：此論主問。
T43n1830_p0439c02║論：謂不損惱。述曰：此外人答。
T43n1830_p0439c03║論：無瞋亦爾至是無瞋故。述曰：非離無瞋
T43n1830_p0439c04║別有自性，謂於有情不為損惱，體性賢善
T43n1830_p0439c05║之相，即無瞋。故離無瞋無別不害，明不害
T43n1830_p0439c06║是假也。第二出十一善體已。
T43n1830_p0439c07║論：及顯十一至諸心所法。述曰：自下第三，
T43n1830_p0439c08║諸門分別，於中有十二，第一義攝所餘。
T43n1830_p0439c09║頌云：「行捨及不害」，此因解「及」字，謂「及」顯善
T43n1830_p0439c10║十一之外，更有義別心所，謂欣、厭等。梵云：
T43n1830_p0439c11║遮有二義：一、及；二、等。不能置等言故，總
T43n1830_p0439c12║有及字。「及」字有二義：一、顯十一各各體別，
T43n1830_p0439c13║即相違釋；二、顯十一外心所。今論但約等
T43n1830_p0439c14║取餘法一義解也。
T43n1830_p0439c15║論：雖義有別至故不別立。述曰：釋不應
T43n1830_p0439c16║為善法所以。此欣、厭等雖義望前十一
T43n1830_p0439c17║有別，然非實有。《雜事經》者，是《阿含經．雜事
T43n1830_p0439c18║品》及今《法蘊足》並廣解，及《大論》五十六、六十
T43n1830_p0439c19║九，皆具有染名字解之，翻彼善等。雖依
T43n1830_p0439c20║義別說種種名，而體離此十一法更無異
T43n1830_p0439c21║故，不別立之。
T43n1830_p0439c22║論：欣謂欲俱至不增恚故。述曰：此是無瞋
T43n1830_p0439c23║一分，於境不憎，方欣彼故。此性非欲，欲俱
T43n1830_p0439c24║法也。然八十六解三不善根眾名中，不說
T43n1830_p0439c25║瞋名欣，貪亦名欣。今若翻彼名，不欣應無
T43n1830_p0439c26║貪一分。貪是著義，染貪名欣；無貪厭義，無
T43n1830_p0439c27║瞋名欣，各約一義，亦不相違。
T43n1830_p0439c28║論：不忿恨惱至瞋一分故。述曰：翻二十隨
T43n1830_p0439c29║惑中四法，不忿、不恨、不惱、不嫉亦然。隨應
T43n1830_p0440a01║正翻無瞋一分，彼所治者瞋之分故。「隨應」之
T43n1830_p0440a02║言，顯不同欣與欲俱故，此忿等不然，各
T43n1830_p0440a03║各別翻；又但是彼無瞋一分，故言「隨應」。復
T43n1830_p0440a04║言「等」者，依《瑜伽》八十九等取不憤發、不惡
T43n1830_p0440a05║說、非不忍、不觝突、不諀訾、無瞋尋、無害尋
T43n1830_p0440a06║等七法。
T43n1830_p0440a07║論：厭謂惠俱至不染著故。述曰：此即無貪
T43n1830_p0440a08║一分，於所厭不染故。
T43n1830_p0440a09║論：不慳憍等至貪一分故。述曰：翻隨二法
T43n1830_p0440a10║不慳、不憍，此是無貪一分，彼是貪之分故。「隨
T43n1830_p0440a11║應」之言，前厭惠俱，此不爾故，又各各翻。「等」者，
T43n1830_p0440a12║依八十九等取不研求，乃至不家勢尋等十
T43n1830_p0440a13║八種。
T43n1830_p0440a14║論：不覆誑諂至貪癡一分故。述曰：不覆、不
T43n1830_p0440a15║誑、不諂三法是二善根一分，隨應正翻貪、
T43n1830_p0440a16║癡一分，無貪即翻貪分等。故言隨應者，義
T43n1830_p0440a17║更等取六十二中不憍、不詐等。此中不覆所
T43n1830_p0440a18║治之覆，有貪著名故覆罪，有癡故覆罪故。
T43n1830_p0440a19║今無貪、癡一分，論唯說是癡分，起必有癡
T43n1830_p0440a20║故，以理釋之。
T43n1830_p0440a21║論：有義不覆至亦貪一分故。述曰：此教為
T43n1830_p0440a22║證。此唯無癡一分，此所治覆《瑜伽》、《對法》皆
T43n1830_p0440a23║言癡分，不說為貪分故。貪名故覆，覆體亦
T43n1830_p0440a24║癡，癡故然也。前解為勝，雖無論文，理故勝
T43n1830_p0440a25║也。
T43n1830_p0440a26║以前即忿等初九訖，以害有正翻，故此中不
T43n1830_p0440a27║出。上根本惑六中三根自有翻，餘三不翻，
T43n1830_p0440a28║且翻不慢。
T43n1830_p0440a29║論：有義不慢至不慢彼故。述曰：三說可知。
T43n1830_p0440b01║然《對法》解慢不敬苦生為業，即此中第三，慚
T43n1830_p0440b02║一分勝，以慚崇敬師長等故。此論卷下煩
T43n1830_p0440b03║惱之中，但言障不慢，義可通三。然障於
T43n1830_p0440b04║慚，如前理可。
T43n1830_p0440b05║論：有義不疑至無猶豫故。述曰：不疑三解，
T43n1830_p0440b06║如文可知。《瑜伽》第八：疑謂分別異覺為體，
T43n1830_p0440b07║覺即惠也。五十八云：簡擇猶豫，故正簡擇即
T43n1830_p0440b08║是正見。不疑說為正見少分，亦有此理。然
T43n1830_p0440b09║隨煩惱有八，相翻入善之中謂無慚、無愧、
T43n1830_p0440b10║不信、懈怠、惛沈、掉舉、害、放逸，餘十二不翻。
T43n1830_p0440b11║前解九法訖，以是小煩惱攝一段明之。下
T43n1830_p0440b12║有三法，皆通染心起，故在後簡。
T43n1830_p0440b13║論：不散亂體至即是正念。述曰：不亂體即
T43n1830_p0440b14║正定。雖散亂別有體或無體，即定少分，皆
T43n1830_p0440b15║翻彼名正定，性對治故。根本中染見隨中不
T43n1830_p0440b16║正知，今翻皆入善惠所攝。不正知或別境
T43n1830_p0440b17║惠分，或癡分皆爾，性對治也。不忘失念，是正
T43n1830_p0440b18║念，設別境念分，或是癡分亦爾。
T43n1830_p0440b19║此三設是翻癡分者，以有別境分故。別境
T43n1830_p0440b20║通三性，不翻為善，欲、勝解亦爾。然此唯說
T43n1830_p0440b21║是癡分者，所以不說。前忿等即翻入善，以
T43n1830_p0440b22║無別體，不通三性故。
T43n1830_p0440b23║論：悔眠尋伺至無別翻對。述曰：不定四法，
T43n1830_p0440b24║通染、不染三種性故，如遍行觸等。等餘四
T43n1830_p0440b25║法，別境中欲等，亦等四法。「無別翻對」，唯惡
T43n1830_p0440b26║不通三性法者方翻之也。此前或有行相
T43n1830_p0440b27║相翻，如捨治掉舉。掉舉相高，捨相靜故，亦
T43n1830_p0440b28║得通治，以掉舉是貪、癡分故。又說性對治，
T43n1830_p0440b29║即忘念等三癡分者，是不忘念等正翻是。或
T43n1830_p0440c01║有行相體性皆相翻，不忿等是無瞋一分等，
T43n1830_p0440c02║如理應思。然八十九大有諸煩惱名字，一
T43n1830_p0440c03║一應翻對之數，彼多少、何分所攝？
T43n1830_p0440c04║第二問答廢立。
T43n1830_p0440c05║論：何緣諸染至有不爾者。述曰：外人問曰：
T43n1830_p0440c06║何緣前說除別境等體外，合根本二十六隨
T43n1830_p0440c07║煩惱中，十一別翻為善，餘者此中及諸論中
T43n1830_p0440c08║不別翻之。有何所以？
T43n1830_p0440c09║論：相用別者至故不應責。述曰：論主答曰：
T43n1830_p0440c10║相、用別者，別立為善。餘所翻善相、用不別，故
T43n1830_p0440c11║不立之，汝何須責？
T43n1830_p0440c12║問：若爾，此何別自？餘何無用？
T43n1830_p0440c13║論：又諸染法至別立善法。述曰：論主答曰：
T43n1830_p0440c14║此「諸染法遍六識者，勝故翻之」，以能染體
T43n1830_p0440c15║遍多識故，過失流滿多識中故。
T43n1830_p0440c16║論：慢等忿等唯意識俱。述曰：根本中慢等
T43n1830_p0440c17║七，隨惑之中忿等九法，唯意識起，流滿識少，
T43n1830_p0440c18║所以不翻別立善法，不約一一功能增勝。
T43n1830_p0440c19║不嫉即是喜無量故，亦應別翻，但以流滿識
T43n1830_p0440c20║非多故，無此妨也，然不障餘翻為善法。
T43n1830_p0440c21║問：若爾者，害唯在意，應不翻之。
T43n1830_p0440c22║論：害雖亦然至翻立不害。述曰：論主答曰：
T43n1830_p0440c23║害雖亦爾，唯在意地，有三義故，所以別翻，
T43n1830_p0440c24║不同忿等。一、數現起，即簡餘煩惱，嫉、慳
T43n1830_p0440c25║雖亦然；二、此則損自、他，嫉等不然故；三、障
T43n1830_p0440c26║無上乘勝因之悲故。無上之乘要須悲救，悲
T43n1830_p0440c27║因既闕，難以濟生。害之功能增障於此，故
T43n1830_p0440c28║雖在意與餘亦同，三義勝餘，故須翻善。令
T43n1830_p0440c29║知此失，故翻立善，生得善位隨此而說。
T43n1830_p0441a01║若爾，癡分忘、念等三，何故不翻？
T43n1830_p0441a02║論：失念散亂至善中不說。述曰：失念、散亂、
T43n1830_p0441a03║不正知等，雖有癡分及別境分性、相相翻，
T43n1830_p0441a04║翻入別境善少分故，善中不說。餘慢等七、
T43n1830_p0441a05║忿等九如前。
T43n1830_p0441a06║論：染淨相翻，淨寧少染？述曰：第三，徵責多
T43n1830_p0441a07║少。問：從染翻淨，從淨翻染，何為染多淨少？
T43n1830_p0441a08║對治不同。
T43n1830_p0441a09║論：淨勝染劣，少敵多故。述曰：論主答曰：淨
T43n1830_p0441a10║體勝法，染體劣法，勝少敵劣多，故染多而淨
T43n1830_p0441a11║少。其實體相相翻頭數亦等，而此所違多少
T43n1830_p0441a12║不同，故有此答問。
T43n1830_p0441a13║此義雖爾，何故不立善多染少也？
T43n1830_p0441a14║論：又解理通至不應齊責。述曰：此第二解。
T43n1830_p0441a15║淨法是解順於正理，故雖翻染有不慢等
T43n1830_p0441a16║多名，總即與此十一同體，以解理通，相通
T43n1830_p0441a17║融故，可少攝多法同體也。迷情隔於物理，
T43n1830_p0441a18║事體既局，隨染增相故分多種，故染望淨
T43n1830_p0441a19║不應令齊。又染順情，令知厭惡，故須廣
T43n1830_p0441a20║說。善法多說，恐起難修之心，故略不說。
T43n1830_p0441a21║何故染法，六十四及〈攝事分〉八十九中有眾
T43n1830_p0441a22║多法，何故此中但言二十？答：以用增勝
T43n1830_p0441a23║遍染故，說但有二十，謂忿等十法及無慚、
T43n1830_p0441a24║無愧，增勝猛利故說之也。下之八法，或復十
T43n1830_p0441a25║法，遍染心故所以說之。餘法或非增猛，或
T43n1830_p0441a26║不遍染，故此不說，此如下隨煩惱中說。
T43n1830_p0441a27║問：何故所治唯在欲，能治通上界，如瞋、忿
T43n1830_p0441a28║等？或所治通三界，能治唯上二，如輕安治
T43n1830_p0441a29║惛沈？何故所治染法唯在意識，能治善法即
T43n1830_p0441b01║通六識，如害翻為不害是？或有所治通六，
T43n1830_p0441b02║能治唯在意，如惛沈翻作輕安？答：性相
T43n1830_p0441b03║相當，辨能、所治，不以通識及通界故，說
T43n1830_p0441b04║能、所治。
T43n1830_p0441b05║第四假實。
T43n1830_p0441b06║論：此十一法至相用別故。述曰：《對法》等同，
T43n1830_p0441b07║五十五亦爾。彼言世俗有，世俗有言通假、
T43n1830_p0441b08║實故，如前已引。無癡善根無別體家云：
T43n1830_p0441b09║如五見定世俗，非體即假，以即別境之中
T43n1830_p0441b10║惠故。無癡亦爾，雖言實有，即惠善性，非
T43n1830_p0441b11║如捨等用四法成，體非別性。若爾，不害
T43n1830_p0441b12║例亦如惠，故今述正曰與《對法》等同，三
T43n1830_p0441b13║假八實，所以如文。
T43n1830_p0441b14║第五俱起。
T43n1830_p0441b15║論：有義十一至餘七不定。述曰：此第一師。
T43n1830_p0441b16║有三：一、標宗；二、立理；三、引證。此初也。十
T43n1830_p0441b17║一中四法遍善，定地、不定地，漏、無漏皆遍，
T43n1830_p0441b18║功力遍故，餘七不然。
T43n1830_p0441b19║下立理也。
T43n1830_p0441b20║論：推尋事理至第二無故。述曰：解七不
T43n1830_p0441b21║遍。善心披讀，推理未決，無信生故。信緣定
T43n1830_p0441b22║境，故信非遍。慚、愧如前依自、他力別，俱
T43n1830_p0441b23║以羞恥為其自相，以同類故，如二受等
T43n1830_p0441b24║定不俱生，起一之時無第二故，故亦非遍。
T43n1830_p0441b25║決、未決時不障互起一。
T43n1830_p0441b26║論：要世間道至乃有不害故。述曰：世道離
T43n1830_p0441b27║欲，方有輕安，除煩惱麁重故，不障有信
T43n1830_p0441b28║及慚愧一。不放逸、捨，無漏道時乃方建立，四
T43n1830_p0441b29║法功能彼方勝故，不障有前法。除緣無相
T43n1830_p0441c01║等，悲愍有情時有不害故，以正對治害損
T43n1830_p0441c02║惱故，不障起前法。然散心位或無漏位都
T43n1830_p0441c03║無輕安，有漏善時無不放逸、捨，無相善心
T43n1830_p0441c04║無不害故，故餘七法非遍善心。然說十遍
T43n1830_p0441c05║者，據容有時，有時起故，非謂皆遍一切善
T43n1830_p0441c06║心，以何為證？
T43n1830_p0441c07║論：論說十一至有不害故。述曰：下引證也。
T43n1830_p0441c08║《瑜伽論》五十五說：六位中起十一善，汎起善
T43n1830_p0441c09║心、不深心止染，無慚、愧起，不顧自、他故。
T43n1830_p0441c10║餘如文可知。然今此師決定如是起時之
T43n1830_p0441c11║語，不遮有時，皆得相應。由此決定於其
T43n1830_p0441c12║六位起十一善，雖慚與愧起則別時，以
T43n1830_p0441c13║俱止惡，合一位攝。然又此位說有如是之
T43n1830_p0441c14║時，非必一切不許有時，或得俱起。此意總
T43n1830_p0441c15║顯未必俱時，非必不俱，
T43n1830_p0441c16║後別但破說不俱時，許俱之時不是破
T43n1830_p0441c17║限。
T43n1830_p0441c18║論：有義彼說至無淨信故。述曰：下文有五：
T43n1830_p0441c19║一、破前；二、釋難；三、顯正；四、引證；五、解疑。
T43n1830_p0441c20║此初也。前義不然，汝言推事未決有三性
T43n1830_p0441c21║心，汝言彼善心中無信者，應非是善；無淨
T43n1830_p0441c22║信故；如染、無記心。染等者，等取無記也。又
T43n1830_p0441c23║云：善心定有信起；善心攝故；如定時善心。
T43n1830_p0441c24║論：慚愧異類至前已說故。述曰：此之二法
T43n1830_p0441c25║各有別相，體是異類，崇善拒惡故。依於自、
T43n1830_p0441c26║他增上雖別，而境是同，一時俱起遍善心
T43n1830_p0441c27║有。前自體中已成立訖。
T43n1830_p0441c28║論：若出世道至非無漏故。述曰：無漏之位
T43n1830_p0441c29║若無輕安，應輕安覺支非無漏攝。前師若
T43n1830_p0442a01║言散心無此輕安非遍，誰謂無漏輕安不
T43n1830_p0442a02║俱？深為錯難。然以前師輕安覺支非在無
T43n1830_p0442a03║漏觀，有無漏觀後有漏觀時生，然亦名覺支，
T43n1830_p0442a04║體非無漏。說為無漏者，無漏定遠引故，如
T43n1830_p0442a05║苦根無漏。
T43n1830_p0442a06║若爾，佛應無此覺支。
T43n1830_p0442a07║論：若世間道至應有二故。述曰：若捨、不
T43n1830_p0442a08║放逸唯出世道有，世間道心應非寂靜；以
T43n1830_p0442a09║無捨故；如染等心。亦應不能防惡修善；
T43n1830_p0442a10║無不放逸故；亦如染等心。既有寂靜等故，
T43n1830_p0442a11║有捨、不放逸。又世間善心應不伏掉舉
T43n1830_p0442a12║及伏放逸；無能治故；如染心等。既知世間
T43n1830_p0442a13║道，准散善亦有。然有比量：散善等中應有
T43n1830_p0442a14║此二；是善心故，具四法故；如出世道。
T43n1830_p0442a15║論：善心起時至有不害故。述曰：不害之數
T43n1830_p0442a16║善心皆有；不損自、他違害損故；如大悲
T43n1830_p0442a17║心。但說大悲不害為體，豈餘善位遂亦無
T43n1830_p0442a18║也，理必應俱。精進等四以義同故，所以不
T43n1830_p0442a19║說。
T43n1830_p0442a20║若爾，六位起十一文如何通？
T43n1830_p0442a21║論：論說六位至定非應理。述曰：此釋難也。
T43n1830_p0442a22║彼五十五依決定時信增，止染時慚、愧增
T43n1830_p0442a23║等，非無餘法。即是依彼彼增，緣有六非一
T43n1830_p0442a24║故，說「彼彼增」言。「作此此說」者，依決定時等
T43n1830_p0442a25║信增故，遂言決定時有信等，六類非一，作
T43n1830_p0442a26║此此說也。非無十法恒遍善心，
T43n1830_p0442a27║若爾如何？
T43n1830_p0442a28║論：應說信等至餘位無故。述曰：下顯正也。
T43n1830_p0442a29║此中十法遍一切善，輕安不遍，何以知者？
T43n1830_p0442b01║初以理證。輕安調暢，要除麁重。散位麁重，體
T43n1830_p0442b02║不無故，無輕安也。
T43n1830_p0442b03║以文證者。
T43n1830_p0442b04║論：決擇分說至增輕安故。述曰：下引證。六
T43n1830_p0442b05║十九末說：十善心所定地、不定地皆遍善心，
T43n1830_p0442b06║定地之中，增輕安故。十恒遍善，有時增十
T43n1830_p0442b07║一。
T43n1830_p0442b08║問：此言定地增輕安，何者是定地？
T43n1830_p0442b09║論：有義定加行至通一切地。述曰：上來是
T43n1830_p0442b10║總，下子段異說解疑。如聞、思位修定之時，
T43n1830_p0442b11║未得上定，定前近加行，亦名定地，此時微
T43n1830_p0442b12║有調暢義故；除遠加行餘散善位。今坐禪
T43n1830_p0442b13║者，雖不得定亦有調暢故，即是欲界亦有
T43n1830_p0442b14║輕安。若欲無者，便違〈本地分〉第三卷說：「信等
T43n1830_p0442b15║十一法通一切地」。若言從多地說言通，一
T43n1830_p0442b16║切非實通者，應從多分說彼俱起，十恒俱
T43n1830_p0442b17║故。既不許爾，故知欲界亦有輕安。其五十
T43n1830_p0442b18║六、六十三卷、《顯揚》第六皆云：不定地者，謂
T43n1830_p0442b19║無輕安地。欲界者，謂除輕安俱定等。彼云：
T43n1830_p0442b20║謂若根本上界勝妙輕安無故。作如此說，非
T43n1830_p0442b21║說無欲界輕安，如說無色界無色，彼非
T43n1830_p0442b22║無定色故。
T43n1830_p0442b23║論：有義輕安至名不定地。述曰：不然，輕安
T43n1830_p0442b24║唯在上界定地中有，所以者何？由定滋潤
T43n1830_p0442b25║所長養故，有調暢故。欲界斂心決非實定，
T43n1830_p0442b26║故無滋潤名調暢也。何以得知？六十三等
T43n1830_p0442b27║說欲界諸心、心所闕輕安，故名不定地。不
T43n1830_p0442b28║爾，應言闕上界輕安，故名不定地。
T43n1830_p0442b29║若爾，如何說通一切地？
T43n1830_p0442c01║論：說一切地至三地皆有故。述曰：此等皆
T43n1830_p0442c02║通有尋、伺等三地，有何失也？初禪、中間、上
T43n1830_p0442c03║地之定有輕安故，但諸心所無不皆然，然
T43n1830_p0442c04║自於有尋、伺等有長短也。然返覆文理，不
T43n1830_p0442c05║言欲界有定得有輕安故，後師為勝。此
T43n1830_p0442c06║中餘義同故，更無異說。
T43n1830_p0442c07║論：此十一種至唯闕輕安。述曰：此等可知，
T43n1830_p0442c08║即第六門，皆說正義。
T43n1830_p0442c09║論：有義五識至無輕安故。述曰：五無輕安，
T43n1830_p0442c10║體散動故。此師即說：十五界有漏，佛無無漏
T43n1830_p0442c11║五識。若因若果，二位皆然。
T43n1830_p0442c12║論：有義五識至必有輕安故。述曰：此有三
T43n1830_p0442c13║解。一云：此唯在佛，由意引故，五有輕安。又
T43n1830_p0442c14║此五識成事智，俱有輕安故。初約他引立
T43n1830_p0442c15║宗，後論自俱引證，總約佛位。此解破前
T43n1830_p0442c16║佛無無漏五識身解，即順三界分別之中，
T43n1830_p0442c17║欲無輕安。第二又解，定所引善有輕安
T43n1830_p0442c18║者，此在因位有漏五識。身在欲界定所引
T43n1830_p0442c19║善五識之中，非無調暢，即如通果天眼、天
T43n1830_p0442c20║耳。善者有輕安，無記者即無，破前所說因
T43n1830_p0442c21║位五無，在果許有。此據因位，若在佛果此
T43n1830_p0442c22║為正義。或初地時，成所作智俱，必有輕安
T43n1830_p0442c23║故。若作此解，違前所說欲無輕安中第
T43n1830_p0442c24║二正義，鼻、舌二識欲界所繫，有輕安故。彼
T43n1830_p0442c25║前但據一切異生及下意識說之為無，據
T43n1830_p0442c26║理，聖者後得智引五有輕安，不相違也。前
T43n1830_p0442c27║文但對彼初師說，非為盡理。第三又解，
T43n1830_p0442c28║此中五識在色者，彼無鼻、舌。文中言總，理
T43n1830_p0442c29║實三識，不違前文。
T43n1830_p0443a01║論：此善十一，何受相應？述曰：第七五受俱
T43n1830_p0443a02║問也。
T43n1830_p0443a03║論：十五相應至無調暢故。述曰：十一中除
T43n1830_p0443a04║輕安，餘得五受俱，遍通三界故。輕安唯除
T43n1830_p0443a05║憂、苦二受，唯下界有；逼迫二受無調暢輕
T43n1830_p0443a06║安故。若爾，雖定所引五識，應無輕安。
T43n1830_p0443a07║此理不然，所引善者，捨、樂俱故。然菩薩後
T43n1830_p0443a08║得智雖起苦根，可名無漏，然無輕安，名
T43n1830_p0443a09║迫受故；餘受可有，即通果心。若爾，鼻、舌、
T43n1830_p0443a10║身三非通果，如何通？苦根雖名無漏，不
T43n1830_p0443a11║言輕安俱。輕安俱時，怡悅五識，苦受逼迫，
T43n1830_p0443a12║五識不俱。然實菩薩後得智中起五識，有輕
T43n1830_p0443a13║安俱無失，但除苦受，定滋潤故。然上界三
T43n1830_p0443a14║識，下界五識。
T43n1830_p0443a15║論：此與別境至不相違故。述曰：自下第八
T43n1830_p0443a16║與前別境相應，以遍行通，所以不說。不定
T43n1830_p0443a17║四者，彼中自說，所以不論，故唯言別境。皆
T43n1830_p0443a18║不違彼故，有漏位、無漏位皆得相應。然欲
T43n1830_p0443a19║界十俱，除輕安；上界具十一，如前理說。此
T43n1830_p0443a20║據別境五俱起時，可得為語，然彼有時一、
T43n1830_p0443a21║二等生故。
T43n1830_p0443a22║論：十一唯善至皆學等三。述曰：第九，三性
T43n1830_p0443a23║唯善。第十，三界。輕安非欲，餘通三界，如前
T43n1830_p0443a24║可知。問：何故所治有唯在欲，如瞋、害等；
T43n1830_p0443a25║能治通三界？煩惱隔情，多不遍界；善順於
T43n1830_p0443a26║理，即通三界。彼無所治，豈有能治？欲有
T43n1830_p0443a27║惛沈，輕安豈有？但以性相相治，不以界、繫
T43n1830_p0443a28║相望治之。第十一，有學、無學、非學非無學，
T43n1830_p0443a29║一切皆通。然學、無學身中皆通有漏、無漏，
T43n1830_p0443b01║順學等故，如《對法》第三，五十八、九等皆
T43n1830_p0443b02║爾。
T43n1830_p0443b03║論：非見所斷至非所斷故。述曰：十二，三斷。
T43n1830_p0443b04║並非見斷，非障見故，非邪生故，以何為
T43n1830_p0443b05║證？五十七，二十二根中說，十四法一分見所
T43n1830_p0443b06║斷，一分修所斷，謂七色、命、五受及意；十二
T43n1830_p0443b07║一分修所斷，一分非所斷，謂即十四中六及
T43n1830_p0443b08║餘六，謂五受、意，信等五根、未知當知。彼說
T43n1830_p0443b09║二、六、五受及意，通見除故。以為前六其信
T43n1830_p0443b10║等五、未知當知，非見除故；以為後六二非
T43n1830_p0443b11║所斷，謂後二無漏根。今舉唯善後六為論，
T43n1830_p0443b12║唯是修斷及與不斷。問：此論下言無想定
T43n1830_p0443b13║等是見斷故。又《對法》第四：一切往惡趣業
T43n1830_p0443b14║果皆見斷。何妨善業見斷也？答：彼不言善
T43n1830_p0443b15║法斷緣縛名為見斷。若不爾者，下修道煩
T43n1830_p0443b16║惱亦招惡趣等，豈見所斷？故以此為證，善
T43n1830_p0443b17║非見斷。若言見斷，以此證非，略有四門，
T43n1830_p0443b18║如下緣生中說。問：分別業報可言見斷，
T43n1830_p0443b19║修道業惑之果，見道斷不？不斷違文，斷便
T43n1830_p0443b20║違理。因未斷彼，果豈斷也？答：如無想天
T43n1830_p0443b21║果、北欝單越果，雖亦斷彼，善豈斷耶？故知
T43n1830_p0443b22║但果先亡，因於後斷，何所以者？果麁障聖，
T43n1830_p0443b23║入見斷果；因細不障見，入見不斷因。於
T43n1830_p0443b24║善、染二因，三惡趣等皆名斷也。又無想定果
T43n1830_p0443b25║見惑所引，見惑因亡，果亦隨喪，如無想定
T43n1830_p0443b26║入聖亦不斷，但斷彼果，善法隨順可入聖
T43n1830_p0443b27║故。若成彼果，不得入聖，如下緣生中不
T43n1830_p0443b28║生名斷。其因亦斷，斷緣縛斷，唯修所斷等。
T43n1830_p0443b29║既爾，惡趣、善業亦見所斷，今據斷縛，故不
T43n1830_p0443c01║相違。
T43n1830_p0443c02║論：餘門分別，如理應思。述曰：謂有報、無報，
T43n1830_p0443c03║何地緣何地，他皆於此，如理思之。
T43n1830_p0443c04║成唯識論述記卷第六（本）
T43n1830_p0443c05║
T43n1830_p0443c06║
T43n1830_p0443c07║成唯識論述記卷第六（末）
T43n1830_p0443c08║
T43n1830_p0443c09║沙門基撰
T43n1830_p0443c10║論：如是已說至其相云何。述曰：別解六位。
T43n1830_p0443c11║諸心所中辨三門訖，此當第四，初結前、問
T43n1830_p0443c12║後，如文可知；
T43n1830_p0443c13║次舉頌等。
T43n1830_p0443c14║論：頌曰至癡慢疑惡見。述曰：《百法》等說癡
T43n1830_p0443c15║居慢後，顯通利、鈍，遍上下故。此明不善
T43n1830_p0443c16║根，故在慢上。
T43n1830_p0443c17║下長行釋，釋中有三：第一辨煩惱得名，解
T43n1830_p0443c18║頌上二字；第二出體、業，釋頌謂以下文；第
T43n1830_p0443c19║三諸門廣辨，明此六義。
T43n1830_p0443c20║論：曰至得煩惱名。述曰：此釋總名。謂貪等
T43n1830_p0443c21║六是隨煩惱之根本故，雖復亦得名隨煩
T43n1830_p0443c22║惱，而根本攝，非唯等流性，得煩惱名，不名
T43n1830_p0443c23║隨煩惱。《雜集》第七說：諸煩惱皆隨煩惱，有隨
T43n1830_p0443c24║煩惱而非煩惱。由此即顯根本名煩惱，亦
T43n1830_p0443c25║得名隨，亦隨他生故。忿等但名隨，不名煩
T43n1830_p0443c26║惱，非根本故。
T43n1830_p0443c27║論：云何為貪至生苦為業。述曰：自下第二
T43n1830_p0443c28║門也。釋六為六，於中各二：初出體、業；後
T43n1830_p0443c29║逐難辨。「云何」等者，雙問體、業。「於有、有
T43n1830_p0444a01║具」等，即皆雙答。然有難處，論覆成之。「於有」
T43n1830_p0444a02║者，謂後有，即唯異熟三有果也。「有具」者，即
T43n1830_p0444a03║中有，并煩惱業及器世等，三有具故。或無
T43n1830_p0444a04║漏法，論下文說與見等俱，緣無漏起，緣生
T43n1830_p0444a05║貪者，皆名有具。薩婆多師緣無漏，貪是善
T43n1830_p0444a06║法欲。今大乘說愛佛貪滅，皆染污收，與見
T43n1830_p0444a07║俱生，緣無漏起故，無漏法能資長有，亦名
T43n1830_p0444a08║有具。五十八等，不說此貪緣無漏者，下文
T43n1830_p0444a09║自會。
T43n1830_p0444a10║論：謂由愛力，取蘊生故。述曰：若發業、若
T43n1830_p0444a11║潤生皆令取蘊生，非謂唯潤惑。上二界中，
T43n1830_p0444a12║由愛靜慮等故，彼諸煩惱因此增長，亦取
T43n1830_p0444a13║蘊生。《大論》第八、五十五及五十八、《顯揚》、《五
T43n1830_p0444a14║蘊》、《對法》皆廣說貪相，然《大論》第八同此。
T43n1830_p0444a15║論：云何為瞋至所依為業。述曰：「於苦、苦具」
T43n1830_p0444a16║者，「苦」即三苦，皆生於瞋，增唯苦受。樂受乖
T43n1830_p0444a17║離，瞋亦依之生故；「苦具」者，一切有漏及無漏
T43n1830_p0444a18║法但能生苦者，皆是苦具，依之瞋生。問：有
T43n1830_p0444a19║漏順苦法，可名為苦具。無漏不順苦，如何
T43n1830_p0444a20║名苦具？答：隨順苦具，無漏即非；緣生
T43n1830_p0444a21║於苦，無漏亦是，故邪見等謗無漏無，招惡
T43n1830_p0444a22║趣苦。又五十八迷滅、道諦，瞋亦親憎嫉滅、
T43n1830_p0444a23║道故，亦說無漏為苦具也。《對法》等論但言
T43n1830_p0444a24║苦具，不知是何，惑者云之，唯有漏法，此不
T43n1830_p0444a25║然矣，《大論》第八同也。五十八云：有四，謂他
T43n1830_p0444a26║見、有情、於所愛不饒益、於非愛作饒益。
T43n1830_p0444a27║上但緣取生，然彼尚局據重處語。《顯揚》亦
T43n1830_p0444a28║說但緣有情，據業道重語，非於餘無瞋。
T43n1830_p0444a29║論：謂瞋必令至不善性故。述曰：瞋必起業，
T43n1830_p0444b01║不善性攝。發惡業者，必不善故，意識為轉，
T43n1830_p0444b02║五識為隨轉，如《大論》第一說。不安者，不
T43n1830_p0444b03║安靜也。《對法》云：心懷憎恚，多住苦故。此瞋
T43n1830_p0444b04║與惡行、不安為所依也。
T43n1830_p0444b05║論：云何為癡至所依為業。述曰：於理、事者，
T43n1830_p0444b06║謂獨頭無明迷理，相應等亦迷事也。
T43n1830_p0444b07║論：謂由無明至雜染法故。述曰：此釋前業。
T43n1830_p0444b08║謂由無明於諦等猶豫，邪見撥無，後餘貪
T43n1830_p0444b09║等次第生起，造諸惡業，乃復招後生諸雜
T43n1830_p0444b10║染也。此中所謂：見道無明生起次第，然修道
T43n1830_p0444b11║者不必起疑及邪定故。謂由無明起貪等
T43n1830_p0444b12║故，造人、天業，招後生染。然《對法》中以邪見
T43n1830_p0444b13║者，無明增故，說邪定為先，後方有疑，然生
T43n1830_p0444b14║次第，此文為正。五十八云：有四種愚，乃至
T43n1830_p0444b15║相應、不共。然第五卷第七識中已分別訖，此
T43n1830_p0444b16║略不說。然諸論貪、瞋之後，即次說慢，此中
T43n1830_p0444b17║但以不善根，同次說無明。《瑜伽》第五十八
T43n1830_p0444b18║及第八皆見為首，以利惑故。復七種無知
T43n1830_p0444b19║等相攝，如《大論》第九，《緣起經》等說。
T43n1830_p0444b20║論：云何為慢至生苦為業。述曰：能障不慢。
T43n1830_p0444b21║不慢者何？如善中說。
T43n1830_p0444b22║論：謂若有慢至受諸苦故。述曰：於勝德法
T43n1830_p0444b23║及有德者，心不謙下，故受眾苦。顯令厭捨，
T43n1830_p0444b24║勿復輪迴。然《對法》中但由有我，故心高舉。
T43n1830_p0444b25║此中所謂我見相應及等流生，或遠從根
T43n1830_p0444b26║本說。
T43n1830_p0444b27║論：此慢差別至我德處生。述曰：有七、九
T43n1830_p0444b28║種，不過於五法上生，謂上、中、下三品及我
T43n1830_p0444b29║并勝德處生，此義云何？如《五蘊論》說謂
T43n1830_p0444c01║七慢中，於下品及中品起第一慢，謂於劣
T43n1830_p0444c02║計己勝，於等計己等。於中品、於上品起
T43n1830_p0444c03║過慢，謂於等計己勝，於勝計己等。於上
T43n1830_p0444c04║品起慢過慢，謂於勝計己勝。於我蘊起
T43n1830_p0444c05║我慢，自恃高舉。於未證勝德起增上慢，雖
T43n1830_p0444c06║得少分，於所未得謂己已得。於上品起
T43n1830_p0444c07║卑慢，謂他多分勝己，謂己少分不及。己於
T43n1830_p0444c08║無德，謂己有德起邪慢。此邪慢者，全無謂
T43n1830_p0444c09║有；其增上慢己得少勝，謂多殊勝，此即二
T43n1830_p0444c10║別也。然於三品起四，滅起一，於德起二，
T43n1830_p0444c11║於五處起七慢也。九慢者，大乘中不見
T43n1830_p0444c12║文。《顯揚》第一云：如經說三慢類，我勝、我
T43n1830_p0444c13║等、我劣慢類。《婆沙》等第一百九十九及《俱舍》
T43n1830_p0444c14║第十九說有九慢，前三為三，有勝、有等、有
T43n1830_p0444c15║劣為三，無勝、無等、無劣為三。過慢、慢、卑慢
T43n1830_p0444c16║如次初三，卑慢、慢、過慢如次中三，慢、過慢、
T43n1830_p0444c17║卑慢如次後三，依本論及《品類足》兩說大
T43n1830_p0444c18║廣。然九依我見後生，三品處起，此與諸見
T43n1830_p0444c19║相應無失。
T43n1830_p0444c20║論：一切皆通至起亦無失。述曰：彼小乘中
T43n1830_p0444c21║通見、修斷，聖有而不行，無修道我慢故。今
T43n1830_p0444c22║大乘修道既得有我慢，是故聖者現行。《顯
T43n1830_p0444c23║揚》及八十八等云：七慢或俱生或分別。故知
T43n1830_p0444c24║九慢修起無失。五十八稍廣作差別說。
T43n1830_p0444c25║論：云何為疑至善不生故。述曰：此中說
T43n1830_p0444c26║疑迷於諦理猶豫，五十八中依五相別，謂
T43n1830_p0444c27║他世、作用、因果、諦、寶。此中言諦亦攝彼盡，
T43n1830_p0444c28║如理應思，即緣理、事俱是疑也。然疑杌
T43n1830_p0444c29║為人，非此疑惑，或異熟心等。
T43n1830_p0445a01║論：有義此疑至說為疑故。述曰：疑以慧為
T43n1830_p0445a02║體，何以故？《大論》五十八說：猶豫簡擇，說為
T43n1830_p0445a03║疑也。《大論》第八異覺為體，覺即是慧，決斷
T43n1830_p0445a04║名慧。然簡擇猶豫、異決斷覺，說為疑故，此
T43n1830_p0445a05║以文證。
T43n1830_p0445a06║又訓釋中。
T43n1830_p0445a07║論：毘助末底至義無異故。述曰：所謂「末
T43n1830_p0445a08║底」是慧異名，與般若無別體。於慧上加「毘」
T43n1830_p0445a09║字助之，毘是種種義，即種種慧也。《大論》言
T43n1830_p0445a10║「異慧疑」，異者是種種義，故知疑體即慧。以末
T43n1830_p0445a11║底、般若俱慧異名，以毘助之，豈別有體。此
T43n1830_p0445a12║是大乘異師，非是別部。
T43n1830_p0445a13║論：有義此疑至非即慧故。述曰：別有自體。
T43n1830_p0445a14║然說猶豫，簡擇者由同時疑，或異時疑令
T43n1830_p0445a15║慧不決，故非是慧。
T43n1830_p0445a16║論：瑜伽論說至別有性故。述曰：五十五說
T43n1830_p0445a17║六煩惱中，見是世俗有，又彼自釋言即慧分
T43n1830_p0445a18║故；餘五實有，彼亦自釋別有性故，故知疑
T43n1830_p0445a19║體非即是慧。若即慧者，應同五見說世俗
T43n1830_p0445a20║有，應立量云：疑體非即慧；六煩惱中不說
T43n1830_p0445a21║世俗有故；如貪等四。
T43n1830_p0445a22║論：毘助末底至智應為識。述曰：訓釋辭中，
T43n1830_p0445a23║汝以「末底」是慧，「毘」助之故，說慧體為疑。亦
T43n1830_p0445a24║應「若南」是智，「毘」助之故，說智為識。「毘」是種
T43n1830_p0445a25║種義，由助智故，變名為識，體非即智，何
T43n1830_p0445a26║以助末底，疑體即慧？又如「職吉蹉」是治療
T43n1830_p0445a27║義，「毘職吉蹉」是疑義，豈以毘言助之，疑體
T43n1830_p0445a28║即治療？
T43n1830_p0445a29║論：界由助力至非慧為體。述曰：又且「末底」
T43n1830_p0445b01║等是字界，界是性義，由毘字是緣，緣助界
T43n1830_p0445b02║力，義便轉變。何為緣助界已，體尚是舊？故此
T43n1830_p0445b03║疑非即慧。此師說疑，與《顯揚》、《對法》同也。
T43n1830_p0445b04║論：云何惡見至招苦為業。述曰：文中有二：
T43n1830_p0445b05║初總；次別。若善、惡相翻，惡唯不善。若毀責
T43n1830_p0445b06║名惡，惡通有覆。今此五見名為惡者，毀訾
T43n1830_p0445b07║名故。於諸諦理顛倒推度者，即唯迷理。雖
T43n1830_p0445b08║緣有親疎，迷理義等故。
T43n1830_p0445b09║論：謂惡見者，多受苦故。述曰：此釋前業。謂
T43n1830_p0445b10║於欲界，唯除俱生，發招苦處業，是分別惑
T43n1830_p0445b11║故。故惡見者，多生於苦。
T43n1830_p0445b12║此乃總釋，然別說者。
T43n1830_p0445b13║論：此見行相，差別有五。述曰：此總標舉。
T43n1830_p0445b14║論：一薩迦耶見至所依為業。述曰：下別釋
T43n1830_p0445b15║有四，合二取故。梵云：「薩迦耶達利瑟致」，經
T43n1830_p0445b16║部師云：「薩」是偽義，「迦耶」是身，「達利瑟致」是見。
T43n1830_p0445b17║身是聚義，即聚集假，應言緣聚身起見，名
T43n1830_p0445b18║偽身見。佛遮當來薩婆多等執為有身見
T43n1830_p0445b19║者故，說薩偽言。雖一「薩」言亦目於有，然今
T43n1830_p0445b20║說是「思誕提底薩」義，故「薩」言表偽。薩婆多
T43n1830_p0445b21║云：「薩」是有義，迦耶等如前。雖是聚身而是
T43n1830_p0445b22║實有，身者自體之異名，應言自體見。佛遮
T43n1830_p0445b23║當來經部師等說為偽身見者故，說薩有
T43n1830_p0445b24║言。雖一「薩」言亦目於偽，今者應言「阿悉提
T43n1830_p0445b25║底薩」義，故「薩」言表有。大乘應言「僧吃爛
T43n1830_p0445b26║底薩」，便成移轉，由此薩迦耶見大少別說。
T43n1830_p0445b27║薩婆多名「有身見」，經部名「虛偽身見」，今大乘
T43n1830_p0445b28║意心上所現似我之相，體非實有，是假法
T43n1830_p0445b29║故也；又體非全無，依他起性成所緣緣故。
T43n1830_p0445c01║既非實有，亦非虛偽，唯是依他移轉之法，
T43n1830_p0445c02║我之所依。又依所執可言虛偽，依所變相
T43n1830_p0445c03║可言為有，非如餘宗定實、定偽，故名移
T43n1830_p0445c04║轉。此兼我所，不唯我見，或總緣蘊，或別緣
T43n1830_p0445c05║蘊。分別、俱生或許總、別緣，如《顯揚》第一說。
T43n1830_p0445c06║然俱生中如第七識唯計心為我，故雖不
T43n1830_p0445c07║如分別起者簡擇別緣蘊，亦任運別緣故。
T43n1830_p0445c08║然以此我見為所依本，諸見得生，故名「一
T43n1830_p0445c09║切見趣所依」。趣者，況也，或所歸處也。
T43n1830_p0445c10║論：此見差別至分別起攝。述曰：謂二十句
T43n1830_p0445c11║者，《對法》第一云：謂如計色是我、我有色、色
T43n1830_p0445c12║屬我、我在色中。一蘊有四，五蘊二十句也；
T43n1830_p0445c13║即二十句中五是我見，十五是我所見。何以
T43n1830_p0445c14║五我見，十五我所者？以相應我所，隨遂我
T43n1830_p0445c15║所，不離我所故，十五種是我所也，如《對法》
T43n1830_p0445c16║第一自有問答廣解。分別行緣蘊，不分別
T43n1830_p0445c17║所起處，故有二十句。分別行緣蘊，行謂行
T43n1830_p0445c18║相，是我、我所之行相也。所者我所，如但於
T43n1830_p0445c19║色蘊分別其我、我所行相，不分別此所說
T43n1830_p0445c20║我所之所起處，我所必依我見後起。此於
T43n1830_p0445c21║色蘊所說三所不分別，言此之我所依計
T43n1830_p0445c22║何蘊為我，此從彼起，但總分別我、我所行。
T43n1830_p0445c23║問：亦不分別計色之我是何我所之所
T43n1830_p0445c24║從起，何但說言不分別所？答：我為根本，
T43n1830_p0445c25║不從他起。言色是我，已分別訖，不是不
T43n1830_p0445c26║分別其所起處，我所必依我見後起，故不
T43n1830_p0445c27║同也。其六十二見等准此應知。六十五
T43n1830_p0445c28║者，《婆沙》、《雜蘊》第一，世第一品末，第十卷約蘊、
T43n1830_p0445c29║約界、處等分別。此言「等」者，等處、等界也。
T43n1830_p0446a01║謂如以色為我，於餘四蘊各有三所，謂是
T43n1830_p0446a02║我瓔珞、我僮僕、我器，即有十二；色為一我，
T43n1830_p0446a03║即總十三也。如是五蘊有六十我所，五我
T43n1830_p0446a04║見也，此皆分別行緣蘊，亦分別所起處。又
T43n1830_p0446a05║此是分別所起，非是俱生，俱生之我不別
T43n1830_p0446a06║計故。以何為證？五十八說：二十句薩迦耶
T43n1830_p0446a07║見皆見苦斷，唯依分別，不依俱生。六十五
T43n1830_p0446a08║見雖無正文，准二十句亦唯分別。此皆作
T43n1830_p0446a09║意分別行，緣蘊等方始生故。然總緣蘊為
T43n1830_p0446a10║我，亦通分別者，如《顯揚》說。此依一切異
T43n1830_p0446a11║生為論，非依一人有此諸見。
T43n1830_p0446a12║論：二邊執見至出離為業。述曰：謂由於前
T43n1830_p0446a13║我見執我已，隨此我見後執為斷、常。謂緣
T43n1830_p0446a14║前所緣為境，障非斷、常，說有因果；處中
T43n1830_p0446a15║行道諦及出離滅諦，然此是總。
T43n1830_p0446a16║論：此見差別至分別起攝。述曰：此下別說。
T43n1830_p0446a17║然此邊見攝六十二見中，四十七見謂四遍
T43n1830_p0446a18║常，乃至無想及非有想非無想論此見俱，非
T43n1830_p0446a19║已來四十見是常見，七斷滅論是斷見，皆意
T43n1830_p0446a20║緣我有常、斷故。言「等」者，等取十四。不可記
T43n1830_p0446a21║事中，四常等中，常等是常見，無常等是斷見，
T43n1830_p0446a22║除邊等四，彼是邪見。如來死後四中，亦
T43n1830_p0446a23║有等是常，非有等是斷；命與身一等是我
T43n1830_p0446a24║見。又遍常、一分常等，有緣他界為斷等，
T43n1830_p0446a25║是他界緣中廣說。此六十二見唯分別起，
T43n1830_p0446a26║五十八說故。彼文又說：緣梵王常是邪見，
T43n1830_p0446a27║非我見後生。今此我見後生，是邊見攝。又此
T43n1830_p0446a28║邊見，此論下文除總緣蘊，餘非他界緣。設
T43n1830_p0446a29║從我見後生，如何緣梵王常等是邊見？邊
T43n1830_p0446b01║見根本亦分別我見，如何別緣我見亦緣他
T43n1830_p0446b02║界生，如下他界緣中及《別抄》等會，應審推
T43n1830_p0446b03║度。六十二見，如《梵網六十二見經》、《長阿含．
T43n1830_p0446b04║第十四梵動品》、《婆沙》第一百九十九、二百卷、
T43n1830_p0446b05║《瑜伽》第六、第七、第八、第五十八、第八十七等
T43n1830_p0446b06║廣解。今言「見趣」者，「趣」謂意趣，或是所趣，或
T43n1830_p0446b07║謂趣況。言「前際」者，此依過去起分別見，
T43n1830_p0446b08║名為前際；依未來起分別見，名為後際。若
T43n1830_p0446b09║依現在起分別見，此即不定，或名前際，未
T43n1830_p0446b10║來前故，未來因故；或名後際，過去後故，過
T43n1830_p0446b11║去果故。「四遍常論」者，一、由能憶二十成壞
T43n1830_p0446b12║劫，彼便執我、世間俱常，由隱顯故；二、由能
T43n1830_p0446b13║憶四十成壞劫，彼便執我、世間俱常；三、由
T43n1830_p0446b14║能憶八十成壞劫，便執為常；四、由天眼見
T43n1830_p0446b15║諸有情死時、生時諸蘊相續，彼便執我、世間
T43n1830_p0446b16║俱常。四中前三由依靜慮起，宿住通有上、
T43n1830_p0446b17║中、下；第四由依天眼所見。此見道斷，即有
T43n1830_p0446b18║見道，常見亦他界緣，緣三界法並是常故。然
T43n1830_p0446b19║依定後起，可通上界繫。雖三界合緣，仍隨
T43n1830_p0446b20║所應界地所繫，以獨影故，唯從見說。四
T43n1830_p0446b21║一分常論，一、從梵天沒來生此間，得宿住
T43n1830_p0446b22║通作如是執，我等皆是梵王所化，梵王是
T43n1830_p0446b23║常，我等無常；二、聞梵王有如是見等，大種
T43n1830_p0446b24║常，心無常，或翻此說。同彼忍者，或住梵世
T43n1830_p0446b25║乃至或是展轉聞如是道理，我以梵王為
T43n1830_p0446b26║量，信其所言，是故世間一分常住；三、有
T43n1830_p0446b27║先從戲忘天沒來生此間，得通起執，在彼
T43n1830_p0446b28║諸天不極戲等，在彼常住，我等無常。四、
T43n1830_p0446b29║有從意憤天沒，乃至如前。此天住處，文如
T43n1830_p0446c01║前已說。此四由執大梵、大種或心戲忘、
T43n1830_p0446c02║憤恚四事而起，此之八見依前際起，以色
T43n1830_p0446c03║界之我緣自地為我，或以下界我見計梵
T43n1830_p0446c04║王為他、我故，計一分常，常見所攝。不爾，
T43n1830_p0446c05║應非邊見所攝。但不得緣他地諸法為其
T43n1830_p0446c06║自我，他我計故，其全常等，理不相違。設
T43n1830_p0446c07║自身，我亦在中故，如何全常一个邊見緣
T43n1830_p0446c08║上下生？一分常者是常見，無常者是何見？
T43n1830_p0446c09║此雖非斷，然堅執發，亦是染污，非五見攝，
T43n1830_p0446c10║但是染惠。又解邪見所攝，此不同於不可
T43n1830_p0446c11║記事，是斷見攝。彼言無常，意說斷故。前解
T43n1830_p0446c12║為勝，不說一分通邪見故。「及計後際有
T43n1830_p0446c13║想十六」者，初四見依三見立，一、命者即身；
T43n1830_p0446c14║二、命者異身；三、此總是我，遍滿無二，無異
T43n1830_p0446c15║無缺。依第一見立第一我，有色死後
T43n1830_p0446c16║有想，以執色為我，故名我有色；取諸法想，
T43n1830_p0446c17║說名有想。在欲界全、色界一分，除無想天，
T43n1830_p0446c18║許無色界亦有色者。此亦在彼前三無色，
T43n1830_p0446c19║此有想故，不在後一。依第二見故，立第
T43n1830_p0446c20║二我。無色死後有想，執無色蘊為我等。其
T43n1830_p0446c21║釋名等，如論應知。此在欲界乃至無所有
T43n1830_p0446c22║處，除無想天。依第三見立第三我，亦有色
T43n1830_p0446c23║我亦無色。死後有想，執五蘊為我，乃至廣
T43n1830_p0446c24║說。在欲界全，乃至廣說。第四，我非有色
T43n1830_p0446c25║非無色，死後有想，即遮第三，無別依見。
T43n1830_p0446c26║如是四種或依尋、伺，或依等至皆容得起。
T43n1830_p0446c27║次四見，一、執我有邊，死後有想。若執色
T43n1830_p0446c28║為我，體有分限，或在身中，如指節量等，
T43n1830_p0446c29║乃至廣說。非色為我，亦有分限，所依所緣
T43n1830_p0447a01║有分限故。此在欲界全、色界一分，無色有
T43n1830_p0447a02║色等如前說；二、執我無邊，死後有想。若
T43n1830_p0447a03║執色為我，遍一切處，此所不知皆謂為有，
T43n1830_p0447a04║非其所見。能知無邊，三千界等有分限故，
T43n1830_p0447a05║下准此解。以其智慮不知邊際，名為無邊，
T43n1830_p0447a06║非遠知也，餘如前說；三、執我亦有邊亦
T43n1830_p0447a07║無邊，死後有想。《瑜伽》第六云：執我隨身，或
T43n1830_p0447a08║舒或卷，其量不定。身無量等，我亦無量等，餘
T43n1830_p0447a09║義准上；四、執我非有邊非無邊，即遮第
T43n1830_p0447a10║三。此四依尋伺、等至皆起。次四依想異，
T43n1830_p0447a11║一、我有一想；二、我有種種想；三、我有小想；
T43n1830_p0447a12║四、我有無量想。次四依受，一、我純有樂，死
T43n1830_p0447a13║後有想；二、我純有苦，死後有想；三、我純有
T43n1830_p0447a14║苦有樂，死後有想；四、我純無苦無樂，死後
T43n1830_p0447a15║有想。一想者在前三無色，種種想在欲、色
T43n1830_p0447a16║界，除無想天。少想者，執少色為我等，想為
T43n1830_p0447a17║我所等。我與彼合，名為小想，在欲、色界，
T43n1830_p0447a18║除無想天。無色界如前說。無量想者，執無
T43n1830_p0447a19║量色為我等，想為我所等如前說，乃至廣
T43n1830_p0447a20║如彼論。如是四種，尋伺、等至皆容得起。
T43n1830_p0447a21║純有樂有想者，在前三靜慮乃至廣說。純
T43n1830_p0447a22║有苦有想者，在地獄中。有苦有樂有想
T43n1830_p0447a23║者，在畜生、鬼界、人及欲天。無苦無樂有
T43n1830_p0447a24║想者，在第四定以上，尋伺、等至皆容得起。
T43n1830_p0447a25║無想八論者，有色等四，有邊等四。有色
T43n1830_p0447a26║等四者，一、我有色死後無想，執色為我，得
T43n1830_p0447a27║無想定。見他得定生彼，作如是計等；二、我
T43n1830_p0447a28║無色死後無想，執命根為我，得無想定
T43n1830_p0447a29║等乃至廣說；三、執我亦有色亦無色死後
T43n1830_p0447b01║無想，執色、命根為我。於此二中起一我
T43n1830_p0447b02║想，乃至廣說。四、執我非有色非無色死後
T43n1830_p0447b03║無想，即遮第三無別有物，等至、尋、伺皆容
T43n1830_p0447b04║有起。有邊等四者，一、執我有邊死後無
T43n1830_p0447b05║想，執色為我，其量狹少等。得無想定等，乃
T43n1830_p0447b06║至廣說；二、執我無邊死後無想，執色為我，
T43n1830_p0447b07║遍一切處等，乃至廣說；三、執我亦有邊亦
T43n1830_p0447b08║無邊死後無想，執色為我，或卷或舒，乃至
T43n1830_p0447b09║廣說；四、執我非有邊非無邊死後無想，
T43n1830_p0447b10║遮第三說，等至、尋、伺皆容得起。俱非有
T43n1830_p0447b11║八者，有色等四，有邊等四。一、執我有色死
T43n1830_p0447b12║後非有想非無想，執色為我，見諸有情
T43n1830_p0447b13║入非想非非想定，想不明了，作如是執：
T43n1830_p0447b14║唯尋、伺非得定，乃至廣說；二、執我無色死
T43n1830_p0447b15║後如前，執無色蘊為我等，入非想非非想
T43n1830_p0447b16║定不明了故，作如是執，乃至廣說。非等
T43n1830_p0447b17║至，唯尋、伺起；三、執我亦有色亦無色死後
T43n1830_p0447b18║如前，執色、無色為我，見諸有情想不明
T43n1830_p0447b19║了，作如是執：唯尋、伺者，乃至廣說；四、執我
T43n1830_p0447b20║非有色非無色為我死後如前，遮第三是。
T43n1830_p0447b21║有邊等四者，一、執我有邊死後非有想
T43n1830_p0447b22║非無想，乃至第四執我非有邊非無邊死
T43n1830_p0447b23║後非有想非無想，如是一切皆執無色為
T43n1830_p0447b24║我，已得非想非非想處定，容有此執。一、由
T43n1830_p0447b25║彼定時分促故，以一一蘊為所緣，執我有
T43n1830_p0447b26║邊；二、由彼定時分長故，總以四蘊為所
T43n1830_p0447b27║緣，執我無邊；三、由彼定時分或短或長，或
T43n1830_p0447b28║一一蘊或總為我故，成第三句；第四即遮說
T43n1830_p0447b29║故。以上常見攝。七斷滅論者，一、我有色，麁
T43n1830_p0447c01║四大種所造為性，死後斷滅，畢竟無有，見
T43n1830_p0447c02║身死後有而無故。若自若他之我，皆以麁大
T43n1830_p0447c03║種所造，死後斷滅，現在此身亦得，後生他身
T43n1830_p0447c04║亦得，後皆准此。二、我欲界天死後斷滅；三、我
T43n1830_p0447c05║色界天死後斷滅；四、我空無邊處死後斷滅；
T43n1830_p0447c06║五、我識處死後斷滅；六、我無所有處死後斷
T43n1830_p0447c07║滅；七、我非想非非想處死後斷滅。此中後
T43n1830_p0447c08║四執彼彼地為生死頂，故有想已下見皆依
T43n1830_p0447c09║死後，故名後際。問：何故不說色界別地，
T43n1830_p0447c10║乃說欲界為二，無色為四耶？答：據實而
T43n1830_p0447c11║言。依一一地處，各有斷滅論。然彼本計無
T43n1830_p0447c12║色，無形修定，加行難可得成。彼定若起，必
T43n1830_p0447c13║是加行，以更不見有上地法，乃別計斷滅。
T43n1830_p0447c14║色界有形，加行易起，可見後地法，不別計
T43n1830_p0447c15║為斷滅。但約總界說為斷滅，其實地地皆
T43n1830_p0447c16║有。欲界之中，人、天趣異，故別別開。論實處
T43n1830_p0447c17║處皆別起斷，若廣分別如《毘婆沙》，其等等
T43n1830_p0447c18║十四不可記事中無常斷見，如前已說。
T43n1830_p0447c19║論：三、邪見至名義遍故。述曰：謗因者，謂《對
T43n1830_p0447c20║法》云：謂無施與、無愛樂、無祠祀、無妙行、
T43n1830_p0447c21║無惡行等。謗果者，謂無妙行及惡行業所
T43n1830_p0447c22║招異熟。謗作用者，無此世間、無彼世間、
T43n1830_p0447c23║無母、無父、無化生有情等。謗實事者，謂
T43n1830_p0447c24║無世間真阿羅漢等。及四見外餘邪分別，
T43n1830_p0447c25║即《對法》說言：謂餘一切分別倒見。五十八說
T43n1830_p0447c26║此有二種：一、增益，謂餘四見；二、損減，此謗
T43n1830_p0447c27║因等，名損減。故《對法》云：一多分是損減見。
T43n1830_p0447c28║即有邊等是增益見；即無因論等是損減等。
T43n1830_p0447c29║謗因果等，《對法》第一、《瑜伽》第八、五十八並
T43n1830_p0448a01║相違，如《別抄》會。然此見寬如增上緣，餘所
T43n1830_p0448a02║不攝皆此攝故。一者名寬，不正名邪，一切不
T43n1830_p0448a03║正見皆此所攝；二者義遍諸邪解者，皆入此
T43n1830_p0448a04║攝。
T43n1830_p0448a05║論：此見差別至不死矯亂。述曰：「二無因」
T43n1830_p0448a06║者，一、從無想天沒來生此間，得宿住通，不
T43n1830_p0448a07║能憶彼出心已前所有諸位，便執諸法本
T43n1830_p0448a08║因無而起，諸法如我亦應一切本無而生，
T43n1830_p0448a09║便執我及世間無因而起；二、由尋、伺不憶
T43n1830_p0448a10║前身，作如是執，無因而起，乃至廣說。如
T43n1830_p0448a11║是二見由無想天虛忘尋、伺二事而起。問：
T43n1830_p0448a12║此中何故但說「二無因」亦有，不知欲界乃
T43n1830_p0448a13║至第四定以前多身，應計無因故？答：據
T43n1830_p0448a14║實亦有，地地不知因所從起。執無因者，
T43n1830_p0448a15║但宿住通無想沒顯，但說其一。又約一生
T43n1830_p0448a16║却尋無想，出心已前，微細位難見故，彼
T43n1830_p0448a17║計無因。餘地前生因麁易見故，不計無
T43n1830_p0448a18║因。「四有邊」者，一、由一向能憶下至無間地
T43n1830_p0448a19║獄，上至第四靜慮天，執我於中悉皆遍滿，
T43n1830_p0448a20║便作是念：過此有我，我應能見。故知有
T43n1830_p0448a21║邊；二、由一向能憶傍無邊，執我遍滿，故
T43n1830_p0448a22║執無邊；三、由能憶下上如初近，遠傍如
T43n1830_p0448a23║第二不得邊際，於上下起有邊想，於傍
T43n1830_p0448a24║起無邊想；四、由能憶壞劫分位，便生非有
T43n1830_p0448a25║邊非無邊想，諸器世間無所得故。此四皆憶
T43n1830_p0448a26║成壞劫故，得說前際。「四不死矯亂」者，不
T43n1830_p0448a27║死謂天，以天長壽，外道執為常住不死。由
T43n1830_p0448a28║答不死，天無亂問，故得生彼天。今毀之
T43n1830_p0448a29║言，名為矯亂。一、念我不知善、不善等，有
T43n1830_p0448b01║餘問我，不得定答。我若定答，勿他鑒我無
T43n1830_p0448b02║知，因即輕咲，我於天祕密義不應皆說等；
T43n1830_p0448b03║二、行諂曲者作是思惟，非我淨天，一切
T43n1830_p0448b04║隱密皆許記別，謂自所證及修淨道，故作
T43n1830_p0448b05║如前語；三、懷恐怖而無記別，勿我昧
T43n1830_p0448b06║劣為他所知，由是因緣不得解脫。以此
T43n1830_p0448b07║為失而自安處，懷恐怖故，如前廣說；
T43n1830_p0448b08║四、有愚戇專修止行，不能矯言，但作是
T43n1830_p0448b09║思，諸有問我，我當返誥。隨彼所問，我當一
T43n1830_p0448b10║切隨言無減而印順之。此待未來亦名前
T43n1830_p0448b11║際，然於現轉。又四皆緣先所聞教，皆前際
T43n1830_p0448b12║攝。此四，第一依怖無知；二、行諂曲；三、懷恐
T43n1830_p0448b13║怖；四、為愚戇而起。
T43n1830_p0448b14║論：及計後際五現涅槃。述曰：一、見現在
T43n1830_p0448b15║受若人、天五欲樂，便謂涅槃；二、厭五欲，
T43n1830_p0448b16║現住初定以為涅槃。引在身中名為得
T43n1830_p0448b17║樂，見他現在住定亦爾，下皆准知；三、厭
T43n1830_p0448b18║欲、尋、伺故，現住第二定以為涅槃；四、厭
T43n1830_p0448b19║諸欲、尋、伺、喜故，現住第三定以為涅槃；五、
T43n1830_p0448b20║厭諸欲乃至入出息，現住第四定以為般
T43n1830_p0448b21║涅。待過去故，名為後際。又此執我現既
T43n1830_p0448b22║有樂，後亦有樂，故後際攝；現樂為先，執後
T43n1830_p0448b23║樂故，總名現法。然於無色不計涅槃者，
T43n1830_p0448b24║以樂怡悅輕微，不及色界故。此中且據地
T43n1830_p0448b25║全作法，據實無色及欲天等處，各有計為
T43n1830_p0448b26║涅槃者。前之斷滅，人、天別開；今此涅槃，人、
T43n1830_p0448b27║天合者，彼依我後別起斷故。此總計涅槃，
T43n1830_p0448b28║故合之也。此等皆不依我見起，故邪見攝。
T43n1830_p0448b29║論：或計自在至常恒不易。述曰：「自在」者，自
T43n1830_p0448c01║在天也；
T43n1830_p0448c02║「世主」即是大自在天，為世間主；「釋」謂帝釋；
T43n1830_p0448c03║「梵」謂梵王；「餘物類」者，謂自性等，此未得
T43n1830_p0448c04║定及已得定，不計彼為我，但計彼為常。
T43n1830_p0448c05║故皆是邪見，不緣我有斷、常故。問：無不
T43n1830_p0448c06║得彼定，別計彼為我，世間不計他地為
T43n1830_p0448c07║我故。若設許得彼定，得起上惑，此我見緣
T43n1830_p0448c08║彼為我，我身在此，未有色界法，計何為
T43n1830_p0448c09║我？若緣欲界身計有我，亦是我見緣他
T43n1830_p0448c10║地起。然有義者，謂色界我見，總緣現身為
T43n1830_p0448c11║我，即通有色界法。此我見是總緣，故得緣
T43n1830_p0448c12║他地。若別計一色等為我，即無他地緣，下
T43n1830_p0448c13║論說然，此義應思。此計自在等如五十八，
T43n1830_p0448c14║是計苦諦下邪見。
T43n1830_p0448c15║論：或計自在等至諸邪解脫。述曰：即一切
T43n1830_p0448c16║物因，集諦邪見，然不計為勝。設計為勝，然
T43n1830_p0448c17║非見、戒及彼眷屬，故是邪見攝，非戒取攝。
T43n1830_p0448c18║計諸邪解脫，是滅諦下邪見。雖非勝計勝，
T43n1830_p0448c19║然非見、戒眷屬，又不計能得淨故，非見、
T43n1830_p0448c20║戒取。
T43n1830_p0448c21║論：或有忘執至皆耶見攝。述曰：計非道
T43n1830_p0448c22║為是，道諦下邪見。雖非勝計勝，以非戒眷
T43n1830_p0448c23║屬，非戒取。又不計為勝，故非戒取，至下當
T43n1830_p0448c24║知。「諸如是等」者，謂等取十四不可記中有
T43n1830_p0448c25║邊等四，是此中攝故。然六十二見，准五十八
T43n1830_p0448c26║文。若邊見中攝，唯苦諦斷，緣苦諦為我增
T43n1830_p0448c27║長，邊見隨我斷故。邪見中攝，彼自說二無因
T43n1830_p0448c28║唯集諦，五現法涅槃唯滅諦，迷有漏因、迷涅
T43n1830_p0448c29║槃果故。邊、無邊等四是苦、滅二諦下，迷有
T43n1830_p0449a01║漏、無漏果生故。不死矯亂通四諦下斷，問
T43n1830_p0449a02║答四諦及迷四諦故。既無邊見中攝者苦
T43n1830_p0449a03║諦斷文，但准二十句見，見苦諦斷，即六十二
T43n1830_p0449a04║中所隨我見亦爾。八十八云：二十句見為依，
T43n1830_p0449a05║發六十二見等故。
T43n1830_p0449a06║論：四、見取至所依為業。述曰：此於諸見，即
T43n1830_p0449a07║餘一切惡見，及此所依五蘊，執為最勝，能
T43n1830_p0449a08║得涅槃清淨法，是見取。由此各各互執為
T43n1830_p0449a09║勝諸見等故，一切外道鬪諍因斯而起。若
T43n1830_p0449a10║執非見及眷屬外餘法為勝得涅槃，或但
T43n1830_p0449a11║執為勝非見取，《大論》第五十八初文及迷
T43n1830_p0449a12║四諦合，與此同說。如小乘《俱舍》等應言見
T43n1830_p0449a13║等取，但執非勝為勝，皆見取故。此則不然，
T43n1830_p0449a14║無前後別計，然於一聚見及眷屬方是此
T43n1830_p0449a15║故，以所緣中見最勝故。言等亦得，至下當
T43n1830_p0449a16║知。
T43n1830_p0449a17║論：五戒禁取至所依為業。述曰：謂依諸
T43n1830_p0449a18║見所受戒，說此戒為勝。順諸見戒及戒
T43n1830_p0449a19║所依五蘊眷屬，執為勝及能得涅槃淨，名
T43n1830_p0449a20║戒取。戒即是禁，戒性遮別，由此戒一切外
T43n1830_p0449a21║道受持拔髮等無利勤苦故。除戒及眷屬
T43n1830_p0449a22║外，執餘一切法勝及能為因得清淨。戒雖
T43n1830_p0449a23║不執勝，但言能為因，並非戒取攝，亦《大
T43n1830_p0449a24║論》五十八卷上、下五處文同此說故。
T43n1830_p0449a25║問：如《對法》第一、《大論》第八二文、《顯揚》第一、《五
T43n1830_p0449a26║蘊》等，皆云見取執為最勝，不言能得淨；戒
T43n1830_p0449a27║取名得淨，不言是勝，與小乘等同。何故此
T43n1830_p0449a28║中乃言見執、見眷屬為最勝能淨，戒執戒
T43n1830_p0449a29║眷屬為勝能得淨？
T43n1830_p0449b01║論：然有處說至或隨轉門。述曰：此有二解：
T43n1830_p0449b02║一、影略說。謂見取中說執為勝，明戒取中
T43n1830_p0449b03║亦執為勝；於戒取中執為能淨，明見取中
T43n1830_p0449b04║亦執為能淨，欲令學者智見生故，影略說
T43n1830_p0449b05║也。若不爾者，五十八說執見及所依蘊，為
T43n1830_p0449b06║能得清淨解脫，名見取亦戒取，亦然。及彼
T43n1830_p0449b07║解迷四諦中皆有此說，故知影說。又彼
T43n1830_p0449b08║多文非為盡理，隨小乘相說。
T43n1830_p0449b09║論：不爾如何至非二取攝。述曰：若非影說
T43n1830_p0449b10║及隨轉者，即五十八迷四諦中，如滅諦下，
T43n1830_p0449b11║非滅計滅，非勝計勝，故應是見取；迷道
T43n1830_p0449b12║諦中，非道計道，亦得淨故，應名戒取。彼
T43n1830_p0449b13║非因計因，亦是邪見，如前邪見中說。既是
T43n1830_p0449b14║邪見，明不執見、戒等故；及雖計勝，不計
T43n1830_p0449b15║為能得淨，及雖計能得，不計為勝，故非
T43n1830_p0449b16║見戒、取，此大小二乘別也。若爾，何故《大論》
T43n1830_p0449b17║第八，三種四倒見倒中云：非淨計淨是見
T43n1830_p0449b18║取，非樂計樂是戒取？今釋之言，彼亦計
T43n1830_p0449b19║諸見、眷屬，不淨為淨及能得淨，故名見取。
T43n1830_p0449b20║然文但明是見取故，略不言諸見及眷屬
T43n1830_p0449b21║能得淨，但言非淨計淨故。戒取亦然，謂計
T43n1830_p0449b22║戒所受拔髮等苦為樂、勝、能得淨，是戒取，
T43n1830_p0449b23║略不言戒及眷屬、能得淨，但言計苦為樂
T43n1830_p0449b24║也。若非見、眷屬、非淨為淨及非戒、眷屬、
T43n1830_p0449b25║非樂為樂，即非見、戒取，但是邪見也，如非
T43n1830_p0449b26║道計道等。
T43n1830_p0449b27║諸門分別中，大以十二門分別，若細者即十
T43n1830_p0449b28║五門。
T43n1830_p0449b29║論：如是總別至俱得生故。述曰：此初門中
T43n1830_p0449c01║有二：初正分別；後異解釋。此等初也。若總
T43n1830_p0449c02║若別但有十種，一、俱生、分別，謂貪等六者，鈍
T43n1830_p0449c03║四、利二，通分別、俱生，除疑、三見，任運起，故
T43n1830_p0449c04║是俱生；思察生，故是分別。《顯揚》第一及《大論》
T43n1830_p0449c05║第八皆云：此六通俱生、分別故。
T43n1830_p0449c06║論：疑後三見至方得生故。述曰：疑一及邪
T43n1830_p0449c07║見、見取、戒取四法唯分別起，諸論共同，要
T43n1830_p0449c08║由惡友及邪教、自分別三緣生故。總聚而
T43n1830_p0449c09║望，更無異說。
T43n1830_p0449c10║論：邊執見中至方引生故。述曰：下異解釋。
T43n1830_p0449c11║初義有三：一、標宗；二、引教；三、舉事。此初
T43n1830_p0449c12║也。俱生唯有斷見，以常見相麁故。何謂相
T43n1830_p0449c13║麁？要惡友、邪教及自分別生故。
T43n1830_p0449c14║謂要不達後有不無，方起我斷，既得現觀
T43n1830_p0449c15║知生多少，何故乃執我斷非常。
T43n1830_p0449c16║論：瑜伽等說至何所在耶。述曰：此引教也。
T43n1830_p0449c17║如《瑜伽》第八十八、《雜集》第三及第七說：唯
T43n1830_p0449c18║有斷見。故論言等觀我為斷，知身後無。准
T43n1830_p0449c19║此唯言修道斷見，不見修道常見相故。
T43n1830_p0449c20║論：故禽獸等至而起驚怖。述曰：此以世事
T43n1830_p0449c21║釋成前義。
T43n1830_p0449c22║論：有義彼論至亦通常見。述曰：下文有三：
T43n1830_p0449c23║一、會前標舉；二、引事；三、類教。此初也。修
T43n1830_p0449c24║道俱生亦有常見，《瑜伽》等依麁相說故。何
T43n1830_p0449c25║謂麁相？謂得現觀者入無我觀，已知分別
T43n1830_p0449c26║我已斷訖，出觀之時便生恐怖，今者我我何
T43n1830_p0449c27║所在耶？即初我者，俱生我也；又言我者，分別
T43n1830_p0449c28║我也。修道我、義言我、分別我何所在耶？依此
T43n1830_p0449c29║初出觀時，緣涅槃起恐怖斷見，非修道中
T43n1830_p0450a01║說無常見。
T43n1830_p0450a02║此如何等？
T43n1830_p0450a03║論：謂禽獸等至長時資生。述曰：引事也。
T43n1830_p0450a04║如禽獸等以執常存故，熾然造及集長
T43n1830_p0450a05║時窟穴資具。集長時飲食資具如恐我斷，
T43n1830_p0450a06║定有俱生，此以事證。
T43n1830_p0450a07║以教成者。
T43n1830_p0450a08║論：故顯揚等至或分別起。述曰：類教也。《顯
T43n1830_p0450a09║揚》第一、《大論》第八說故，於五蘊計常、斷，通
T43n1830_p0450a10║俱生、分別；不簡俱生，無常見故。釋現觀
T43n1830_p0450a11║者，觀先所斷我無之時，但有斷見，故唯說
T43n1830_p0450a12║斷，非預流等許無常見。若爾，前師如何
T43n1830_p0450a13║釋後所引文？此依總語，非許常見亦通
T43n1830_p0450a14║俱生。通俱生常見有何相狀？如禽獸造、集，
T43n1830_p0450a15║但為有我，非為計常，常必由邪分別等
T43n1830_p0450a16║故。然此二說，初則文全理闕，後有文顯理
T43n1830_p0450a17║全。俱生常見有相狀故，俱取無失。
T43n1830_p0450a18║論：此十煩惱，誰幾相應？述曰：此下第二自
T43n1830_p0450a19║類相應，此問起已。
T43n1830_p0450a20║論：貪與瞋疑，定不俱起。述曰：答文有六：一、
T43n1830_p0450a21║貪；二、瞋；三、慢；四、疑；五、見；六、癡為首。此初也。
T43n1830_p0450a22║《對法》第六、《大論》五十五、五十八三說文同。
T43n1830_p0450a23║問：何以貪、瞋不得俱起？
T43n1830_p0450a24║論：愛、憎二境，必不同故。述曰：染、憎不俱，
T43n1830_p0450a25║境既不同，行相亦別，以相違故。若爾，貪俱
T43n1830_p0450a26║憂、苦，相返瞋俱樂、喜為例亦爾，何得相應
T43n1830_p0450a27║愛、迫二境得俱起故。行相不違，故無此失，
T43n1830_p0450a28║如下當知。
T43n1830_p0450a29║論：於境不決，無染著故。述曰：此釋愛、疑
T43n1830_p0450b01║不得俱起。愛境必決，疑必不定，故貪、疑不
T43n1830_p0450b02║俱。
T43n1830_p0450b03║上說不俱，下說俱者。
T43n1830_p0450b04║論：貪與慢見或得相應。述曰：見即五見，如
T43n1830_p0450b05║《對法》第五、《瑜伽》五十五。貪與慢同，彼五十八
T43n1830_p0450b06║不得與慢相應。
T43n1830_p0450b07║論：所愛所陵至說得相應。述曰：此解彼云：
T43n1830_p0450b08║謂若於他起愛染者，必不陵彼，以境非
T43n1830_p0450b09║同，行相亦別，故不俱起。然緣己身起愛名
T43n1830_p0450b10║所染，與所恃之我慢等境可一故，《對法》等
T43n1830_p0450b11║說得相應。前約行相麁者，此約行相細者，
T43n1830_p0450b12║如前第四卷，第七識中已多門解。
T43n1830_p0450b13║論：於五見境至相應無失。述曰：愛、見二種
T43n1830_p0450b14║有時可同，皆可愛故，相應無失。諸論共同，
T43n1830_p0450b15║無相違處。此中論言說者有二義：一、約此
T43n1830_p0450b16║論，自道理可得說與彼相應義；二、解說者，
T43n1830_p0450b17║謂餘《瑜伽》等約此理故說與俱起。又此言
T43n1830_p0450b18║得相應，非謂一切恒相應，有時俱起故。
T43n1830_p0450b19║然此中一行法以第一問已，以第二問餘，
T43n1830_p0450b20║捨第一不問，如是展轉已下可知。
T43n1830_p0450b21║論：瞋與慢疑至說得俱起。述曰：第二，瞋為
T43n1830_p0450b22║首。瞋、慢、疑有時或得俱起，如何不得？謂若
T43n1830_p0450b23║內境慢所恃已，非瞋所憎，境不同故，《對法》
T43n1830_p0450b24║第六、五十八說，瞋不與慢相應。若外境之
T43n1830_p0450b25║上，慢所陵蔑，瞋之所憎，境可同故。五十五
T43n1830_p0450b26║說，瞋與慢得相應，又必不於自起瞋，後
T43n1830_p0450b27║瞋他復慢彼故。
T43n1830_p0450b28║論：初猶豫時至說得相應。述曰：釋與疑
T43n1830_p0450b29║俱。又初疑時，心尚輕未憎彼，故《瑜伽》五十
T43n1830_p0450c01║五、五十八俱說不相應。若久思不決，心遂
T43n1830_p0450c02║重故便瞋於彼，《對法》第五說，得瞋、疑相應。
T43n1830_p0450c03║此初，後位別解。
T43n1830_p0450c04║論：疑順違事，隨應亦爾。述曰：又順、違事解。
T43n1830_p0450c05║若疑順己之事，或不起瞋，謂疑苦、集諦。
T43n1830_p0450c06║若疑違己之事，便瞋於彼，說得相應，謂
T43n1830_p0450c07║疑滅、道諦。又若現行善疑未來無，便與瞋
T43n1830_p0450c08║俱，善法順已，行因無果故。若現行惡疑未
T43n1830_p0450c09║來無，便瞋不俱，惡法損己故。於順、違二事
T43n1830_p0450c10║各有俱、不俱，故言隨應亦爾。
T43n1830_p0450c11║論：瞋與二取至不憎彼故。述曰：此必不俱。
T43n1830_p0450c12║見取執為勝，戒取執為道，俱能得淨，順己
T43n1830_p0450c13║之境，不憎彼故，故不相應。諸論六煩惱明
T43n1830_p0450c14║之，故無二取不俱起失。
T43n1830_p0450c15║論：此與三見至說得俱起。述曰：瞋與三見
T43n1830_p0450c16║或得俱起。且身、邊見，謂緣樂俱行蘊為我
T43n1830_p0450c17║及常，見不生瞋，故以順於己。《對法》約前二
T43n1830_p0450c18║取及此，故說瞋非見俱。若於苦處緣苦俱
T43n1830_p0450c19║行蘊為我及常見，便生憎恚，云我何用
T43n1830_p0450c20║此身，生憎恚故。《瑜伽》二文依此一分說
T43n1830_p0450c21║得俱起，此通俱生、分別，如下無妨。
T43n1830_p0450c22║論：斷見翻此，說瞋有無。述曰：斷見返此我
T43n1830_p0450c23║見、常見，說瞋有無。謂於樂俱蘊執為斷，得
T43n1830_p0450c24║與瞋相應，以恐失樂蘊故；於苦俱蘊起
T43n1830_p0450c25║斷，便瞋不俱，喜苦無故。
T43n1830_p0450c26║論：邪見誹撥至或無或有。述曰：惡事、好事
T43n1830_p0450c27║邪見撥者，如次說瞋或無或有，謂撥惡事
T43n1830_p0450c28║無，便不與瞋俱，喜苦無故；撥樂蘊無，便
T43n1830_p0450c29║與瞋俱，憎樂無故。《對法》依三見一分二取
T43n1830_p0451a01║全，說不與瞋俱；《瑜伽》約三見少分，說瞋相
T43n1830_p0451a02║應，見為一門明故。
T43n1830_p0451a03║論：慢於境定至無相應義。述曰：下第三慢
T43n1830_p0451a04║為首。與貪、瞋說已，與疑定不俱，三論皆
T43n1830_p0451a05║說故，境定、不定故，不陵不定境。若疑彼勝
T43n1830_p0451a06║負，必不敢慢。慢若起者，必自高故，境乃定
T43n1830_p0451a07║也。
T43n1830_p0451a08║論：慢與五見至不相違故。述曰：此總明慢
T43n1830_p0451a09║與見皆容俱起，行相俱高緣順境起，不相
T43n1830_p0451a10║違故。三處論皆同，總說見故。
T43n1830_p0451a11║論：然與斷見至無陵恃故。述曰：斷見及慢
T43n1830_p0451a12║必不俱生，執我斷心，定無陵他而自恃
T43n1830_p0451a13║故。
T43n1830_p0451a14║論：與身邪見一分亦爾。述曰：准下憂俱，初
T43n1830_p0451a15║師所說。若約麁相，慢多緣樂蘊生，與緣
T43n1830_p0451a16║苦俱蘊我見一分，及邪見撥無苦、集諦理一
T43n1830_p0451a17║分，不與慢俱起。據實亦得，故下文說慢、
T43n1830_p0451a18║身、邪見皆與憂俱，恃執苦劣故。今約麁相
T43n1830_p0451a19║多分而解，若緣樂俱蘊為我及撥無滅、
T43n1830_p0451a20║道，可與慢俱，故恃己樂陵滅、道故。
T43n1830_p0451a21║論：疑不審決至定不俱起。述曰：下第四，疑。
T43n1830_p0451a22║雖與慧俱與五見不俱起，見審決，疑猶
T43n1830_p0451a23║豫，行相相返，故定不俱。簡擇猶豫可說慧
T43n1830_p0451a24║俱，不審決故，不與見並。
T43n1830_p0451a25║論：五見展轉至有多慧故。述曰：下第五，五
T43n1830_p0451a26║見自亦爾，非一心中有多慧故。此據法體
T43n1830_p0451a27║並起，然前說第七識我見與別境慧俱者，
T43n1830_p0451a28║約義別門說有名俱，非二體並起名俱也。
T43n1830_p0451a29║論：癡與九種至必由癡故。述曰：下第六，無
T43n1830_p0451b01║明，有二種：相應無明與一切俱起。一切惑
T43n1830_p0451b02║生必由癡故，獨行不然，但與諸論相違。此
T43n1830_p0451b03║中皆會訖。
T43n1830_p0451b04║論：此十煩惱，何識相應？述曰：此為問起。第
T43n1830_p0451b05║三，識相應門。
T43n1830_p0451b06║論：藏識全無至起慢等故。述曰：第七、八識
T43n1830_p0451b07║如前已說；意識並有；五識但三，以無分別
T43n1830_p0451b08║故無慢等，慢等必由有隨念、計度分別生
T43n1830_p0451b09║故。又由慢於稱量門起，方勝負故；疑，猶豫
T43n1830_p0451b10║簡擇門起；見，推求門起，故非五識。故五識
T43n1830_p0451b11║無此等行相，故《對法》第七說稱量等門，即
T43n1830_p0451b12║等猶豫門等也。
T43n1830_p0451b13║論：此十煩惱，何受相應？述曰：第四，諸受相
T43n1830_p0451b14║應門。此問起。
T43n1830_p0451b15║論：貪瞋癡三至五受相應。述曰：下文有二：
T43n1830_p0451b16║初實義；後麁相。實義中有四：一、明貪、瞋、癡；
T43n1830_p0451b17║二、明慢；三、疑及三身；四、身、邊見。今初也。此
T43n1830_p0451b18║之三根俱生、分別，一切容與五受俱起。《對
T43n1830_p0451b19║法》第七、《大論》五十五，貪唯喜、樂、捨者。五十
T43n1830_p0451b20║五云：此據多分相應道理，隨轉門說諸
T43n1830_p0451b21║煩惱。今據究竟，應准此會。此與五十九
T43n1830_p0451b22║同，彼云：貪等通六識，俱生者與一切受相
T43n1830_p0451b23║應故。分別貪等，彼一一自作法出行相。然今
T43n1830_p0451b24║此中總解二種貪等行相，
T43n1830_p0451b25║下逐難解之。與憂、苦俱，謂別小乘故。
T43n1830_p0451b26║論：貪會違緣至喜樂俱故。述曰：逐難釋也。
T43n1830_p0451b27║且於欲界五、六識中，憂、苦俱故，謂失財等。
T43n1830_p0451b28║瞋翻此說，見怨、死等，一切應知。然此五趣
T43n1830_p0451b29║分別，至下當知。此中意說，即五識中亦有
T43n1830_p0451c01║分別所起貪等，由意分別貪等引故。不爾，
T43n1830_p0451c02║《瑜伽》分別貪等云何與苦受相應？非許意
T43n1830_p0451c03║有苦，是決定義故，由五識有分別起貪等
T43n1830_p0451c04║決定故，五十九作此定說。不爾，如分別慢
T43n1830_p0451c05║等，彼不言苦俱故。
T43n1830_p0451c06║論：有義俱生至憂相應故。述曰：第二，明慢，
T43n1830_p0451c07║有二說，此初也。此二種慢，五趣為論，容四
T43n1830_p0451c08║受俱，唯除苦受。由苦趣中亦恃己身有苦
T43n1830_p0451c09║劣蘊，起慢之時與憂相應，此依實義慢與
T43n1830_p0451c10║憂俱。前約相麁，說慢不與身、邪見一分
T43n1830_p0451c11║俱，不恃苦蘊故。此唯意識，故通分別，不
T43n1830_p0451c12║同貪等，苦得定說。
T43n1830_p0451c13║論：有義俱生至前已說故。述曰：俱生之慢
T43n1830_p0451c14║亦苦俱起，即五受俱，由五十九文。意地俱生
T43n1830_p0451c15║一切煩惱，意識一切受相應故，如前已說。
T43n1830_p0451c16║論：分別慢至邪教等故。述曰：其地獄中與
T43n1830_p0451c17║苦相應，於總聚中但有得一切受相應義，
T43n1830_p0451c18║非一切慢皆得相應。無分別慢等，即等一
T43n1830_p0451c19║切分別貪、瞋、癡、疑、邪見、見、戒取等，以無
T43n1830_p0451c20║邪教、邪師及邪思惟故。
T43n1830_p0451c21║論：然彼不造至能發彼故。述曰：所以者何？
T43n1830_p0451c22║五十九說要分別煩惱發惡趣業故。此據
T43n1830_p0451c23║總報多分為論，其別報者，修道亦發，故五十
T43n1830_p0451c24║九分別慢等不言與苦相應，下疑等准此
T43n1830_p0451c25║應知。故知前師彼趣有分別煩惱，前生勢力
T43n1830_p0451c26║故，即造惡趣業也，與《對法》第七、五十五
T43n1830_p0451c27║違。此文皆如貪等會。
T43n1830_p0451c28║論：疑後三見至亦喜受俱故。述曰：第三，明
T43n1830_p0451c29║疑、三見。三見謂見、戒取、邪見。四受除苦，
T43n1830_p0452a01║隨意有無，唯是正義。以地獄無分別惑故，
T43n1830_p0452a02║逐難解云：欲界之疑先作惡行，疑無苦、集
T43n1830_p0452a03║諦等，亦喜受俱故。以後苦無故，上界即無。
T43n1830_p0452a04║無惡行果故，上界疑與樂受俱故。此等皆
T43n1830_p0452a05║通三界總聚，有處作法故，致極成之言。
T43n1830_p0452a06║論：二取若緣至與憂相應故。述曰：若緣憂
T43n1830_p0452a07║俱見、戒，及所依蘊為勝、能淨，與憂相應故，
T43n1830_p0452a08║憂其不速得涅槃等。此中皆同五十九說，
T43n1830_p0452a09║彼文一一別廣作法指事，此逐難舉。
T43n1830_p0452a10║論：有義俱生至唯無記故。述曰：第四，明身、
T43n1830_p0452a11║邊二見，有二說，此初也。身、邊二見，唯喜、樂、
T43n1830_p0452a12║捨俱。意無苦受，非五識俱，故無苦受。此俱
T43n1830_p0452a13║生者唯無記性，不與憂相應，憂二性故。其
T43n1830_p0452a14║憂二性，如五十七，二十二根性分別門；俱生
T43n1830_p0452a15║二見唯無記，如五十八說。
T43n1830_p0452a16║論：分別二見至與憂相應故。述曰：分別二
T43n1830_p0452a17║見得四受俱，在極苦處執苦俱蘊為我、我
T43n1830_p0452a18║所，及常見者與憂相應，境可憂故，唯不善
T43n1830_p0452a19║故。斷見執樂俱蘊斷，亦與憂俱故，恐失樂
T43n1830_p0452a20║故。故言翻此，喜、樂等可知。非在五識等
T43n1830_p0452a21║故，無苦俱義。
T43n1830_p0452a22║論：有義二見至苦相應故。述曰：此第二師，
T43n1830_p0452a23║分別二見同前。如地獄等極苦之處，無此
T43n1830_p0452a24║身、邊分別見故，俱生二見亦苦受俱，在極
T43n1830_p0452a25║苦處緣苦蘊故。
T43n1830_p0452a26║論：說俱生至餘如前說。述曰：引論為證。
T43n1830_p0452a27║廣說如前五受諸趣分別，故知二見與苦俱
T43n1830_p0452a28║故，不與憂俱，唯二性故。「餘如前說」，謂分
T43n1830_p0452a29║別二見等同第一師，此中同五十九實義，
T43n1830_p0452b01║二師俱不違。分別煩惱，二師皆同五十九
T43n1830_p0452b02║說故。俱生煩惱，前師違五十九，彼無意苦
T43n1830_p0452b03║受，身、邊二見非一切受俱故。
T43n1830_p0452b04║論：此依實義至四俱除苦。述曰：下明麁相
T43n1830_p0452b05║有二：初直明俱；後明俱地。此等初也。前據
T43n1830_p0452b06║定得，今隨相麁，貪、慢、四見行相唯欣，非憂、
T43n1830_p0452b07║苦俱。瞋唯慼行，唯苦、憂、捨俱。邪見及疑行
T43n1830_p0452b08║通欣、慼，不在惡趣及非在五，故非苦俱。
T43n1830_p0452b09║五十五說此據多分相應道理，行相相順
T43n1830_p0452b10║故，如文可知。
T43n1830_p0452b11║論：貪癡俱樂至欲唯憂捨。述曰：下明俱地。
T43n1830_p0452b12║如《對法》第七，初二定，意有樂故，貪等亦樂
T43n1830_p0452b13║俱；或初定三識與樂俱也，彼廣引證。捨受
T43n1830_p0452b14║下三定，於一切相續末位起故；此據六識，
T43n1830_p0452b15║若第七恒相續故。下逐難配諸地論，貪、癡
T43n1830_p0452b16║與樂俱，通下四地，通六識故，除第四禪以
T43n1830_p0452b17║上。除瞋餘七俱樂，除欲界，欲界意識無樂
T43n1830_p0452b18║受故。通次上三地，唯意識俱故。下逐難釋。
T43n1830_p0452b19║疑雖許四受俱，無明雖許五受俱，疑在欲
T43n1830_p0452b20║界唯憂、捨俱，不與喜俱者，《對法》第七云：
T43n1830_p0452b21║於欲界不決定心未息，喜不生故。色界中
T43n1830_p0452b22║疑，疑上靜慮，由喜樂定力所引持故，亦得
T43n1830_p0452b23║隨轉故，彼喜樂俱。獨行無明如疑理說，故
T43n1830_p0452b24║唯憂、捨俱。麁相苦、樂及欲界之中，不在意
T43n1830_p0452b25║故。
T43n1830_p0452b26║論：餘受俱起如理應知。述曰：貪等與喜、
T43n1830_p0452b27║捨相應在何地，五見及疑與餘喜受等相
T43n1830_p0452b28║應在何地等，皆令如理知。故言餘受俱等，
T43n1830_p0452b29║逐難解已，義之餘也。
T43n1830_p0452c01║論：此與別境幾互相應？述曰：此問起也。第
T43n1830_p0452c02║五、別境相應門。
T43n1830_p0452c03║論：貪瞋癡慢至得有定故。述曰：貪等四法
T43n1830_p0452c04║得五數俱，逐難解之。此四專住一境，得
T43n1830_p0452c05║有定故。
T43n1830_p0452c06║論：疑及五見至不異慧故。述曰：此之六法
T43n1830_p0452c07║各容四俱，疑除勝解境，行相違故；見非惠
T43n1830_p0452c08║俱，自體不並故。然疑行深，故定俱轉。此
T43n1830_p0452c09║中不問俱生、分別，說皆同也。又問：上來雖
T43n1830_p0452c10║有容得或五、或四俱，定得五、四一時俱
T43n1830_p0452c11║不？如理應思。此中且問別境、問識、問
T43n1830_p0452c12║受，不問遍行，問五受別，非遍行故，故為
T43n1830_p0452c13║問也。不問與善等性相應，以後必問前
T43n1830_p0452c14║故，前不問後，此應准知。
T43n1830_p0452c15║論：此十煩惱何性所攝？述曰：此問起也。第
T43n1830_p0452c16║六，性門。
T43n1830_p0452c17║論：瞋唯不善至餘九通二。述曰：瞋唯不善
T43n1830_p0452c18║一性所攝，不起即已，起必損自、他，現世、他
T43n1830_p0452c19║世皆名損故。餘九通二，此總言也。
T43n1830_p0452c20║論：上二界者至定所伏故。述曰：在上二界，
T43n1830_p0452c21║定唯無記，不問俱生、分別皆爾。
T43n1830_p0452c22║論：若欲界繫至損自他故。述曰：欲界應分
T43n1830_p0452c23║別。分別起者唯不善，一向發惡行故；《對法》
T43n1830_p0452c24║第四初同此說故。俱生者有二，發惡業亦
T43n1830_p0452c25║不善，瞋性定然；餘三少分損自、他故。
T43n1830_p0452c26║論：餘無記攝至自他處故。述曰：即唯除瞋，
T43n1830_p0452c27║二見定唯無記性攝。餘三一分：一、由微細；二、
T43n1830_p0452c28║不障善，善位亦起故，如第七識俱者；三、
T43n1830_p0452c29║非極損自、他。五十八說數現行故，并此四
T43n1830_p0453a01║因。
T43n1830_p0453a02║論：當知俱生至不障善故。述曰：重顯二見
T43n1830_p0453a03║唯無記性，不發惡業，所以同前。問：此二見
T43n1830_p0453a04║中，亦有九品等也？答：或言無，唯第九品
T43n1830_p0453a05║故；或言有，如《別抄》會，前解為勝。若如後
T43n1830_p0453a06║解，如色界無記法體有九品故。
T43n1830_p0453a07║論：此十煩惱至餘通三界。述曰：此下第七，
T43n1830_p0453a08║界分別門。瞋唯不善，故但在欲。
T43n1830_p0453a09║論：生在下地至容現在前故。述曰：子段第
T43n1830_p0453a10║二，上下相起門。得上未至定，未得起上煩
T43n1830_p0453a11║惱，即未至定不通有染。此中唯言得上根
T43n1830_p0453a12║本定，方起彼地煩惱等故。若爾，有不入
T43n1830_p0453a13║根本而命終者，若為必無此者，必得根
T43n1830_p0453a14║本定，或退方命終故。又解當於此時，欲界
T43n1830_p0453a15║煩惱未究竟伏，若皆斷盡方得起上，非未
T43n1830_p0453a16║至定無有染污，第九品時入根本定已斷
T43n1830_p0453a17║欲九品盡，得起未至，惑方自在故。由是若
T43n1830_p0453a18║有第九不入根本定者，亦不能起，凡、聖
T43n1830_p0453a19║皆爾，未自在故，如求王位未自在時不
T43n1830_p0453a20║作惡故。若得已去，自在即起，亦同《婆沙》二
T43n1830_p0453a21║說：一、未至定無染；二、有染。此無正文，《顯揚》
T43n1830_p0453a22║第二，淨染無漏定等中，細勘無之。此中說
T43n1830_p0453a23║起，唯定煩惱，非生煩惱；或亦通生，如遍常
T43n1830_p0453a24║等。
T43n1830_p0453a25║論：諸有漏道至上根本定。述曰：此顯伏
T43n1830_p0453a26║修。於中麁者，除身、邊見及此相應。言漸
T43n1830_p0453a27║次者，故顯非頓伏。
T43n1830_p0453a28║論：彼但迷事至正障定故。述曰：何以世間
T43n1830_p0453a29║道伏修不伏見？修道所伏之惑，一、但迷事
T43n1830_p0453b01║生；二、依外門轉，簡見道貪等唯緣內見等
T43n1830_p0453b02║生故；三、此所伏煩惱體散亂故；四、麁動正障
T43n1830_p0453b03║於定，定是事觀，事障障故。有義：此身見等
T43n1830_p0453b04║既不能伏，後越入聖得第三果，如第七識
T43n1830_p0453b05║欲界繫者亦不能斷，要至金剛方能頓斷，
T43n1830_p0453b06║唯障無學故。不同見惑正障見道及見理
T43n1830_p0453b07║故，此違第七卷滅定中文，不許聖者伏下
T43n1830_p0453b08║生上，有種子故。今解亦斷，不可說以先
T43n1830_p0453b09║不伏故，即言不斷，見惑不伏，入見斷故。但
T43n1830_p0453b10║有漏道既是事觀，不伏理惑，入現觀時理
T43n1830_p0453b11║實亦斷。雖無正文，任意取捨。於中復有
T43n1830_p0453b12║二說：一云見道起二無間，一斷見惑。起解
T43n1830_p0453b13║脫道已，復起無間斷前所伏修道之惑等
T43n1830_p0453b14║已，方起相見道；二云由加行時先已伏故，
T43n1830_p0453b15║一無間道與分別俱斷，此為正義。
T43n1830_p0453b16║論：得彼定已至皆容現前。述曰：下分別惑
T43n1830_p0453b17║雖不能伏，得彼定已，得起上地分別起
T43n1830_p0453b18║者，其修道我見等前雖不伏，今得彼定如
T43n1830_p0453b19║命終心得起上者，緣未來生故，非計他
T43n1830_p0453b20║地法為我。未離下染，何以不起上惑者？
T43n1830_p0453b21║以相違故，恐相雜故。若爾，見惑得彼定
T43n1830_p0453b22║已，下地繫者為起不起？五十八言不伏見
T43n1830_p0453b23║等，《對法》第五成就品言，若生欲界，三界煩惱、
T43n1830_p0453b24║隨煩惱種子成就故成就，離此地染成彼
T43n1830_p0453b25║地等。五十八亦言，生在下地得起上煩惱，
T43n1830_p0453b26║不言未離染起上煩惱，正與此同，（如《樞要》說）。
T43n1830_p0453b27║論：生在上地至皆容俱起。述曰：此總立
T43n1830_p0453b28║宗。
T43n1830_p0453b29║論：生第四定至俱生愛故。述曰：《對法》第六，
T43n1830_p0453c01║得第四定增上慢比丘，謂是第四果，既受
T43n1830_p0453c02║中有已，即色界身起下邪見，便謗釋種無
T43n1830_p0453c03║有涅槃，以於今時後有起故，此有邪見
T43n1830_p0453c04║及俱無明，或許有瞋，瞋涅槃故。既生地
T43n1830_p0453c05║獄由邪見力，非色界邪見，不招下苦故。
T43n1830_p0453c06║非於欲界身起此邪見，彼言中有生時起
T43n1830_p0453c07║故。色界中有，欲界本有如何見之？非定通
T43n1830_p0453c08║力，住散心故。非由起上邪見為緣，欲界
T43n1830_p0453c09║後報業熟生那落迦，無別文證，古師多作
T43n1830_p0453c10║此解，非也。亦非彼本有起此邪見，勢力遠
T43n1830_p0453c11║故，無文說故，即起下不善分別惑也。若
T43n1830_p0453c12║爾，應下界行上無明發，此中邪見俱行思即
T43n1830_p0453c13║是。又可為難，以上行下無明發，以下例
T43n1830_p0453c14║上亦然，如下緣生中自當分別。起潤生、
T43n1830_p0453c15║愛生下亦是，即是俱生無記煩惱也。此中
T43n1830_p0453c16║應言我見、我愛及慢、無明，無明、愛定有，我
T43n1830_p0453c17║見、慢不定，未必俱故，所以不說。又例起故，
T43n1830_p0453c18║此舉方隅，無違理失。
T43n1830_p0453c19║下會五十八等文。
T43n1830_p0453c20║論：而言生上至或隨轉門。述曰：謂餘三見、
T43n1830_p0453c21║疑等不起下故，唯此二時起此等故，或隨
T43n1830_p0453c22║轉門，順薩婆多故。起餘疑等無正文說，
T43n1830_p0453c23║然應如理思。所餘分別、俱生之惑亦得起
T43n1830_p0453c24║不？見斷瞋、癡可有，修斷慢等亦有，餘不得
T43n1830_p0453c25║起。唯潤生時起修斷惑，餘時不起，故不可
T43n1830_p0453c26║起修斷之瞋及邊見二，無起相故。中有謗
T43n1830_p0453c27║涅槃便墮地獄，但可起瞋與邪見並；時節
T43n1830_p0453c28║極短，不可起餘疑、見取等，無起相故。若
T43n1830_p0453c29║總說起，雖無正文遮，無行相故不可說
T43n1830_p0454a01║起。唯得起下六，謂邪見、瞋、癡、愛、慢、我見，
T43n1830_p0454a02║餘四不可起。分別、俱生隨其所應，下之起
T43n1830_p0454a03║上，得起幾法？若唯定煩惱，非生煩惱，即唯
T43n1830_p0454a04║有五：見、慢、愛、疑、無明，見即見取。若并生
T43n1830_p0454a05║煩惱，我見潤生，起亦無失。其戒取、邪見、邊
T43n1830_p0454a06║見未見正文，以理准者，亦得二取可起，
T43n1830_p0454a07║執上地法為見、戒可有起理；得宿住通
T43n1830_p0454a08║計梵王為常是邪見，亦有此理；邊見可得，
T43n1830_p0454a09║得宿住計全常等是。上九煩惱下皆可起，
T43n1830_p0454a10║未見起斷見文。然約九地三界得起上
T43n1830_p0454a11║幾許？八地。二界何者？今說色界。若無色界
T43n1830_p0454a12║互起上下，如《樞要》說。此中幾是分別、俱生，
T43n1830_p0454a13║亦應如理思。
T43n1830_p0454a14║論：下地煩惱至味上定故。述曰：第三子門，
T43n1830_p0454a15║上下緣別。貪緣上者，一、由味勝定；二、由求
T43n1830_p0454a16║生，此通見、修。六十二卷說五種愛緣上，此
T43n1830_p0454a17║但舉一，但得緣故，《顯揚》等同。
T43n1830_p0454a18║論：既說瞋恚至離欲地故。述曰：此唯見斷。
T43n1830_p0454a19║瞋恚緣滅、道，五十八文此中為例。瞋親迷
T43n1830_p0454a20║滅、道，亦應緣上地，以瞋緣事例於理故。
T43n1830_p0454a21║深理尚然，何況淺事。
T43n1830_p0454a22║論：總緣諸行至得緣上故。述曰：「總緣諸行
T43n1830_p0454a23║起我、我所斷、常，慢得上緣」者，八十八說
T43n1830_p0454a24║世間道不伏身見。由此見故，於下上地所
T43n1830_p0454a25║有俱行和雜自體，不觀差別，總計為我
T43n1830_p0454a26║及我所等。五十八云：其世間道得離修道
T43n1830_p0454a27║貪欲、瞋恚及彼隨法隣近憍、慢等。故知與
T43n1830_p0454a28║我見俱慢、貪及邊見亦不伏，此與我見相
T43n1830_p0454a29║隣近故。八十八以我見為本，略不說餘。此
T43n1830_p0454b01║論中說總緣行中，不言貪者，略也。以別有
T43n1830_p0454b02║論文貪上緣故，和雜計為我，即上界種子
T43n1830_p0454b03║等法也，不計現行故。此第六識，唯修所斷。
T43n1830_p0454b04║或有異釋，見斷我見，如四全常亦得緣
T43n1830_p0454b05║上，乃以三界合緣為我，除此不得緣別
T43n1830_p0454b06║生故。
T43n1830_p0454b07║論：餘五緣上，其理極成。述曰：謂癡、疑、邪
T43n1830_p0454b08║見、二取，《對法》第六與此同故。此中我見、邊
T43n1830_p0454b09║見及慢唯舉總緣，瞋唯別緣，貪、癡通總、別。
T43n1830_p0454b10║有義：我見、邊見，准六十二見一分常等，亦
T43n1830_p0454b11║通別緣。而緣上者，慢雖無文，陵他所得
T43n1830_p0454b12║勝法，何妨見道所斷之慢亦得緣上。又緣
T43n1830_p0454b13║梵王一分常者，是上地我見後生常見，得宿
T43n1830_p0454b14║住智緣，起上界身、邊見故。正義唯是上地
T43n1830_p0454b15║所繫，得宿住智後方起故。
T43n1830_p0454b16║論：而有處言至或依別緣。述曰：《對法》第六、
T43n1830_p0454b17║五十八、九等，貪、瞋、慢及我見不緣上。此言
T43n1830_p0454b18║「等」者，等取我見。彼「依麁相說」，麁相說即小
T43n1830_p0454b19║乘也；或麁顯行相非巨細，巨細即得。除此
T43n1830_p0454b20║所說，或依別緣自身為我、我見等，不緣
T43n1830_p0454b21║上故。或彼《對法》第六見緣上中，唯除我見，
T43n1830_p0454b22║不除邊見，略也。邊見隨我見後生，身見不
T43n1830_p0454b23║緣，邊見應爾。故五十八迷苦諦等中云，
T43n1830_p0454b24║緣大梵等為有情常，是迷苦邪見，即下界
T43n1830_p0454b25║邪見緣上界起。彼卷初云，六十二見全常
T43n1830_p0454b26║等是常見，即依薩迦耶見後生故，如前已
T43n1830_p0454b27║說。是他地邊見，隨計他地我見後生故；分
T43n1830_p0454b28║別我見得定已去，起上法故。此中例邊同
T43n1830_p0454b29║於我見，必依起故，此解為勝。
T43n1830_p0454c01║論：不見世間至身見起故。述曰：一解云：無
T43n1830_p0454c02║有見道別緣我見，有計他地現行為我，以
T43n1830_p0454c03║別緣者見所斷故；邊見亦爾，依彼起故。今
T43n1830_p0454c04║此所解一分常等，隨於色界繫我後而生，
T43n1830_p0454c05║此極有理。然此正是得彼定者，依宿住通，
T43n1830_p0454c06║執為彼常，故如所說依尋、伺者未得上
T43n1830_p0454c07║定，不起上我見，如何起常，故如先說。今
T43n1830_p0454c08║此又解，應言但是欲界所繫自身之我，不
T43n1830_p0454c09║許別緣計他地法為自內我。計他之我，理
T43n1830_p0454c10║亦不遮，故於此後起常見等是邊見攝。不
T43n1830_p0454c11║爾，此義道理難思。文中但舉修道總緣我見
T43n1830_p0454c12║為他界緣，理准亦有見道所斷別緣我見，
T43n1830_p0454c13║計他地法為他之我，文中但遮計為自我
T43n1830_p0454c14║故。又解別緣者，是多分義，謂非總緣及六
T43n1830_p0454c15║十二見所依我見以外，無任運、分別二種
T43n1830_p0454c16║我見，別緣他地為我者故。其此總緣，六十
T43n1830_p0454c17║二見時理不應遮。緣者所以，依別所以說
T43n1830_p0454c18║彼不緣。又解依小乘別緣者，不執他地
T43n1830_p0454c19║法為我等，大乘無遮。
T43n1830_p0454c20║論：上地煩惱至而陵彼故。述曰：上地之惑
T43n1830_p0454c21║得緣下地，分別、俱生理俱無失。五十九
T43n1830_p0454c22║說於下有情恃己勝德而陵下地，亦起慢
T43n1830_p0454c23║故。
T43n1830_p0454c24║論：總緣諸行至得緣下地。述曰：如前已
T43n1830_p0454c25║說，此但修道。有文證故，總緣起我、邊見、愛
T43n1830_p0454c26║故。此亦有慢，別有相故，略而不說。許起見
T43n1830_p0454c27║道，理亦無失，此決定然。
T43n1830_p0454c28║論：疑後三見如理應思。述曰：癡已極成，所
T43n1830_p0454c29║以不說。疑及邪見、見取、戒取是後三見，如
T43n1830_p0455a01║理應思。此中有義亦得緣下。疑於欲界佛
T43n1830_p0455a02║世尊故，或復邪執得有邪見，撥疑下地苦、
T43n1830_p0455a03║集理故。得上定已，起彼二取執欲界聞、
T43n1830_p0455a04║思，昔所起者為勝因故。有義不得，無文
T43n1830_p0455a05║證故。又二見得行相如前，除邪見、疑。
T43n1830_p0455a06║論：而說上惑至或依別緣。述曰：五十八等
T43n1830_p0455a07║云：上不緣下。彼依多分餘一切時、一切異
T43n1830_p0455a08║生故，依別行相緣計為我、邊見及愛，不緣
T43n1830_p0455a09║下故，總緣者得。
T43n1830_p0455a10║論：此十煩惱至彼唯善故。述曰：第八大門
T43n1830_p0455a11║中，學者有學、無學、非學無學。然唯第三，非
T43n1830_p0455a12║前二種。《瑜伽》五十七，二十二根中，有學、無學
T43n1830_p0455a13║通漏、無漏，然彼唯善，此染故非。
T43n1830_p0455a14║論：此十煩惱何所斷耶？述曰：此問第九三
T43n1830_p0455a15║斷門。
T43n1830_p0455a16║論：非非所斷，彼非染故。述曰：此即總答。諸
T43n1830_p0455a17║染皆斷，然通見、修，故非非斷，非所斷法
T43n1830_p0455a18║非是染故。
T43n1830_p0455a19║論：分別起者至細難斷故。述曰：分別皆見
T43n1830_p0455a20║斷，以麁易斷故，如《對法》第三、第四卷初說。
T43n1830_p0455a21║俱生唯修斷，如前已說。分別、俱生之數各
T43n1830_p0455a22║有品類，然見所斷為同小乘見四諦斷？
T43n1830_p0455a23║為九品斷耶？
T43n1830_p0455a24║論：見所斷十至總緣諦故。述曰：下別解斷。
T43n1830_p0455a25║於中有二：初分別；後俱生。分別中，初總
T43n1830_p0455a26║後別。此初也。此中十種皆俱頓斷，以真見道
T43n1830_p0455a27║總緣諦故，總緣四諦之真如。真如雖自相
T43n1830_p0455a28║觀，望諦而說，並皆緣之，名總緣諦，至下
T43n1830_p0455a29║第九斷惑中解。五十九說與壞緣諦作意
T43n1830_p0455b01║相應故，煩惱雖九品，違一或三品智故，非
T43n1830_p0455b02║如俱生九品，諸惑違九品智故，數數修道
T43n1830_p0455b03║方能斷之。然除利根，由先聞、思力加行，以
T43n1830_p0455b04║三界九地煩惱上下地九品，各各為類，修道
T43n1830_p0455b05║一時總斷，得第四果。
T43n1830_p0455b06║論：然迷諦相至怖畏處故。述曰：下別解分
T43n1830_p0455b07║別，第二，迷諦總別。然於見道迷諦煩惱，有
T43n1830_p0455b08║總有別。總者，謂十皆通迷四諦，即一一煩
T43n1830_p0455b09║惱皆起之時，迷四諦理。又諸煩惱有別行
T43n1830_p0455b10║相，如何者是迷苦諦等？此一諦下別行相，
T43n1830_p0455b11║謂隨此諦下見、疑後生，即名迷此。若唯爾
T43n1830_p0455b12║者，邪見、疑、癡總迷，撥疑四諦及隨此起
T43n1830_p0455b13║貪等，此是何諦攝？是故須說此總行相，即
T43n1830_p0455b14║此總迷見、疑等，名通迷四諦；見、疑隨此見
T43n1830_p0455b15║等起貪等，皆名通迷四諦貪等。貪等行相
T43n1830_p0455b16║如見等總迷可爾，若別迷行相，是何諦下
T43n1830_p0455b17║貪等？貪等不能獨頭，別迷諦故。無隨總行
T43n1830_p0455b18║相見等之貪等，是別迷諦下惑，由見道貪
T43n1830_p0455b19║等緣見、疑生故。今此總有二種：一、數總，
T43n1830_p0455b20║諦各具十故；二、行相總，有通、迷四諦故。由
T43n1830_p0455b21║此二，二迷有六，三，三迷有四，總迷有一，如
T43n1830_p0455b22║壞緣念住。別亦有二：一、數別，三諦有八，
T43n1830_p0455b23║一諦有十故；二、行相別，各各別迷故。何以
T43n1830_p0455b24║十種皆能迷四諦？苦、集是十因、依處故。一、
T43n1830_p0455b25║是因；二、是依處，《對法》第七苦、集是十因緣，
T43n1830_p0455b26║增長此十。又為依處，性能隨順，生此十故，
T43n1830_p0455b27║此等與《大論》第八同。「滅、道是彼怖畏處」所，
T43n1830_p0455b28║性不隨順增長十種，但起迷撥、猶豫等事，
T43n1830_p0455b29║緣此二諦起十惑故。又外道於此二諦，起
T43n1830_p0455c01║種種分別故，皆迷滅、道，其煩惱起皆具此
T43n1830_p0455c02║二緣。然總迷者，行相總故，說具二緣，其別
T43n1830_p0455c03║行相不說有也。據實俱有，以行相迷有總、
T43n1830_p0455c04║別故。「總謂十種，皆迷四諦」，是數總也；「因、依
T43n1830_p0455c05║處」等，是行相總。問：如何於集、滅、道下起
T43n1830_p0455c06║身、邊二見？答：此二見行相深執取，不了
T43n1830_p0455c07║三諦故。若爾，即一切我見皆迷四諦，應
T43n1830_p0455c08║云此執三諦下煩惱、蘊等，為二見故。
T43n1830_p0455c09║論：別謂別迷至屬苦諦故。述曰：集、滅、道三
T43n1830_p0455c10║諦有別行相，不共無明迷三諦者，故得成
T43n1830_p0455c11║八。身、邊二見多計諸有漏果法為二見，故
T43n1830_p0455c12║唯迷苦。唯於苦諦不了行相增故，非是能
T43n1830_p0455c13║了餘之三諦，此同小乘唯果處起。然實緣
T43n1830_p0455c14║迷三諦，亦有二見緣三諦下所起諸惑為
T43n1830_p0455c15║我等故。然以別緣諦十六行中空、非我二，
T43n1830_p0455c16║唯屬苦諦故，不說三諦有此之二見。謂總
T43n1830_p0455c17║空、非我通四諦，為總緣諦行方斷惑故，十
T43n1830_p0455c18║六行非總行故。言別空、非我，屬言屬著，或
T43n1830_p0455c19║言攝屬，二言皆得。初解是本，後解無違。問：
T43n1830_p0455c20║若爾於集、滅諦如何起戒取？答：執彼下
T43n1830_p0455c21║見眷屬、戒等為戒取故，如五十八除二見，
T43n1830_p0455c22║一一別說。然《對法》第七、《大論》第八約總迷
T43n1830_p0455c23║諦故，十皆迷四諦；五十八約別迷四諦
T43n1830_p0455c24║故，二唯迷苦，八通迷四，二論實不相違。總
T43n1830_p0455c25║中有行相，總者緣迷多諦，至迷三、四名
T43n1830_p0455c26║行相總。若迷少諦，但迷一諦，名行相別。然
T43n1830_p0455c27║立一百二十八煩惱，唯依數總、別緣者說。
T43n1830_p0455c28║若唯依總行相、數別說，便無一百二十八
T43n1830_p0455c29║故，如相應無明隨不共說。此總行相隨別
T43n1830_p0456a01║者說，理亦無失。
T43n1830_p0456a02║問：此十迷四諦，為皆是親迷，亦有疎迷者，
T43n1830_p0456a03║為答此問及顯別行相，故次論文。
T43n1830_p0456a04║論：謂疑三見親迷苦理。述曰：以上總解迷
T43n1830_p0456a05║諦數別，此下即是迷諦行別，且舉苦諦。「謂
T43n1830_p0456a06║疑、三見」等，三見者，謂邪、我、邊。「親迷苦理」，
T43n1830_p0456a07║此四行相深取所緣，親從不了苦諦理起。
T43n1830_p0456a08║論：二取執彼至為勝能淨。述曰：見、戒二取
T43n1830_p0456a09║執前三見，及俱時蘊為勝、能淨是見取。執
T43n1830_p0456a10║彼俱戒及蘊，為勝、能淨是戒取。然無執獨
T43n1830_p0456a11║起貪欲、癡、慢為見、戒取，非見、戒故，非此
T43n1830_p0456a12║二眷屬故。此之二取，雖復行解能深執取是
T43n1830_p0456a13║迷理煩惱，然不親迷無我理等。
T43n1830_p0456a14║論：於自他見至起貪恚慢。述曰：於自見起
T43n1830_p0456a15║貪，他見起瞋，於自、他二見起慢。恃己
T43n1830_p0456a16║陵他見，故名隨應，皆亦疎迷。
T43n1830_p0456a17║論：相應無智至親迷苦理。述曰：若此九相
T43n1830_p0456a18║應無智，與前九惑隨所應，同親疎迷理。不
T43n1830_p0456a19║共無明不了苦理，故親迷苦理，即十中五
T43n1830_p0456a20║別起親迷苦理，五別起不然。然二取見
T43n1830_p0456a21║法行相深遠，能深迷執，故可言迷理。別起
T43n1830_p0456a22║貪等行相淺近，不深迷執故，何言迷苦理？
T43n1830_p0456a23║此但迷事，不迷於理。若爾，何故前言十
T43n1830_p0456a24║皆迷諦？諦有事、理，無相違失。又相應貪
T43n1830_p0456a25║等，如次下說亦迷苦理。故復前言十皆迷
T43n1830_p0456a26║諦，此苦諦已。
T43n1830_p0456a27║論：疑及邪見至准苦應知。述曰：於集、滅、
T43n1830_p0456a28║道三唯有八中，除二見故。疑及邪見、不共
T43n1830_p0456a29║無明，親迷集等三諦。然實有身、邊別迷三
T43n1830_p0456b01║諦，以說八故，略而不論。二取、貪等准前苦
T43n1830_p0456b02║說，以二見無故，不唯親迷。
T43n1830_p0456b03║論：然瞋亦能至生憎嫉故。述曰：瞋亦親迷
T43n1830_p0456b04║滅、道，此意顯瞋無漏緣故，迷理生故；無瞋
T43n1830_p0456b05║苦、集理故，此不說但迷無漏之諦理也，由
T43n1830_p0456b06║彼親迷二諦起故，此上皆與五十八同。
T43n1830_p0456b07║又解雖親緣理，非迷理惑，不深取故。又以
T43n1830_p0456b08║不緣理故，便非迷理，但以行相深遠，
T43n1830_p0456b09║取者能迷於理，故見戒取名迷理惑。此解
T43n1830_p0456b10║不爾，何處煩惱親緣理生不名迷理，五十
T43n1830_p0456b11║八說瞋迷滅諦等故，言迷諦者，必是理故。
T43n1830_p0456b12║前解為勝，如下忿等，迷諦同故。
T43n1830_p0456b13║論：迷諦親疎，麁相如是。述曰：未盡理故。
T43n1830_p0456b14║五十八說亦麁相也。
T43n1830_p0456b15║論：委細說者至隨應如彼。述曰：疑、三見、無
T43n1830_p0456b16║明五法，親迷諦理；二取疎遠，如前定說。且
T43n1830_p0456b17║苦諦下貪、瞋、慢三若獨頭起緣見生者，疎
T43n1830_p0456b18║遠如前說。若此貪、慢與三法俱，瞋與疑
T43n1830_p0456b19║等四俱起者，隨應如彼，亦名親迷諦。慢、貪
T43n1830_p0456b20║與我見俱生，於滅、道下煩惱後起，亦名迷
T43n1830_p0456b21║無漏。瞋與疑俱起或獨起，此約數總。若數
T43n1830_p0456b22║別者，除集、滅、道下，二見准前應說。若餘
T43n1830_p0456b23║獨頭起貪、瞋、慢，名迷四諦事；若三見、疑俱
T43n1830_p0456b24║者，亦名迷四諦理。又瞋、慢可成無漏緣惑，
T43n1830_p0456b25║若滅、道下無漏別緣貪，如何說成無漏緣
T43n1830_p0456b26║惑？由此不說貪無漏緣，迷則可爾。是故言
T43n1830_p0456b27║隨應，此即《大論》等所無也。
T43n1830_p0456b28║明見道已，修道云何？
T43n1830_p0456b29║論：俱生二見至修道方斷。述曰：身、邊二見
T43n1830_p0456c01║及此俱愛、慢、無明三，雖親迷苦諦理，以行
T43n1830_p0456c02║相細難斷故，修道方斷。與苦諦下二見等
T43n1830_p0456c03║別，彼麁行相故。
T43n1830_p0456c04║論：瞋餘愛等至故修所斷。述曰：瞋及除前
T43n1830_p0456c05║二見相應之外，餘獨行愛、慢及此相應無明，
T43n1830_p0456c06║迷別有情或境事生，不迷於理，不違四諦
T43n1830_p0456c07║觀，故修所斷；簡見道獨行貪等，雖有迷於
T43n1830_p0456c08║事，然違諦觀，故見所斷。
T43n1830_p0456c09║此第九大門中有二子門：一、三斷；二、總別迷
T43n1830_p0456c10║諦，迷諦親、疎，兼明迷理、事。次下第十，緣
T43n1830_p0456c11║有事、無事門。
T43n1830_p0456c12║論：雖諸煩惱至無事煩惱。述曰：煩惱心等，
T43n1830_p0456c13║上說所變，皆有相分。親所緣者，今不取之，
T43n1830_p0456c14║但彼本質或有或無，名緣有事、無事煩惱。
T43n1830_p0456c15║如下所引，有多論文，今取當《對法》第七，身
T43n1830_p0456c16║見等及此相應法等，無本質我名緣無
T43n1830_p0456c17║事，餘不與此俱者名緣有事，以不執我
T43n1830_p0456c18║故。此據人執為論，不據法執，法執通餘
T43n1830_p0456c19║一切心故，非唯我見。若唯我見及俱法，亦
T43n1830_p0456c20║通攝法執盡。即餘四見及疑無法執，必與
T43n1830_p0456c21║我見不俱故，便為大失。此中煩惱何者
T43n1830_p0456c22║與我見俱？何者不共？如前自俱有門說。
T43n1830_p0456c23║問一切皆有本質。乃至緣空亦有空名為
T43n1830_p0456c24║本質故。即極微教。乃至龜毛等名若為本
T43n1830_p0456c25║質。何故今言無本質名緣無事煩惱答
T43n1830_p0456c26║若餘影外別有所託名本質。即無無本
T43n1830_p0456c27║質者。今取如名之下有所目之質。即有體
T43n1830_p0456c28║無之者。如空華．兔角等。故今言名緣無
T43n1830_p0456c29║事煩惱。亦不相違。影像．本質雙言名緣
T43n1830_p0457a01║有．無之煩惱。或直據本質名此二緣煩惱。
T43n1830_p0457a02║今勘無漏緣中。不得作此後解。所引諸無
T43n1830_p0457a03║事．有事論文。應為門義勒之。《瑜伽論》云。
T43n1830_p0457a04║又十煩惱見所斷者名曰無事。彼所緣事非
T43n1830_p0457a05║成實故。所餘煩惱有事．無事彼相違故。以
T43n1830_p0457a06║見道惑以見為首。所取本質都無有故。重
T43n1830_p0457a07║緣惑等相從而說名緣無事。修道雖有見
T43n1830_p0457a08║境無事。多緣事故。從多名緣有事煩惱。下
T43n1830_p0457a09║五十九云。諸見與慢是無事。貪．恚是有事。
T43n1830_p0457a10║無明．疑通二種。此以理論。見．修諸見。慢中
T43n1830_p0457a11║我慢。本質無故。貪等少故。略而不說。即彼
T43n1830_p0457a12║卷下文云。有事緣。謂諸有事煩惱。無事緣。
T43n1830_p0457a13║謂諸無事煩惱。此文總說亦不相違。亦云。
T43n1830_p0457a14║無境緣謂緣分別所計滅道。及廣大佛法等
T43n1830_p0457a15║所有煩惱。《對法》第五云。有事境所緣者。謂
T43n1830_p0457a16║除見．慢。及此相應法。餘所緣境界。無事者。
T43n1830_p0457a17║謂前所除。同五十九初文所說。次下文云。
T43n1830_p0457a18║非有所緣。謂顛倒心．心所。及緣過去．未來．
T43n1830_p0457a19║夢．影．幻等所緣境界。此不論煩惱但本境
T43n1830_p0457a20║無。有所緣。謂餘所緣境界。即本質有三性心．
T43n1830_p0457a21║心所。《對法》第七亦云。煩惱有二種。謂緣有
T43n1830_p0457a22║事．無事。無事者謂見。及見相應法。見謂薩迦
T43n1830_p0457a23║耶見．及邊執見。所餘煩惱名緣有事者。以
T43n1830_p0457a24║通見．修此之二見為首。本境實無。相應亦
T43n1830_p0457a25║爾。此文盡理。與此文同。非瞋等惑可名
T43n1830_p0457a26║無事故。如說《樞要》。
T43n1830_p0457a27║論：彼親所緣至無漏煩惱。述曰：此下第十
T43n1830_p0457a28║一，有漏緣、無漏緣分別。如疑、邪見、無明及
T43n1830_p0457a29║此相應瞋、慢等法，無漏緣者，親所緣雖皆有
T43n1830_p0457b01║漏，而所杖本質亦通無漏，唯影像相是有漏
T43n1830_p0457b02║故。今此但取本、影二境，名緣漏、無漏煩
T43n1830_p0457b03║惱。准有、無事，不但取本質，與有、無事緣
T43n1830_p0457b04║別，不可為例。
T43n1830_p0457b05║論：緣自地者至所起名境。述曰：自下第十
T43n1830_p0457b06║二大門。緣自地煩惱，依、緣俱增，名緣分別
T43n1830_p0457b07║所起事境；此境本質亦由今時分別起故；
T43n1830_p0457b08║事者，體也。緣他地及無漏者，名緣分別所
T43n1830_p0457b09║起名境。影像、本質不相似，滅、道深遠，地處
T43n1830_p0457b10║遠故。依、緣不增，但尋彼名，彼名可增，故
T43n1830_p0457b11║言分別所起名境。或復名者，即心、心所相分
T43n1830_p0457b12║之名，亦由能分別所起故。此如五十八、五
T43n1830_p0457b13║十九、《對法》第六、第七抄說，有別所以。
T43n1830_p0457b14║論：餘門分別如理應思。述曰：謂有、無異熟，
T43n1830_p0457b15║有漏、無漏，七隨眠攝，八纏諸蓋攝，乃至九品
T43n1830_p0457b16║等分別，皆如理思。
T43n1830_p0457b17║論：已說根本至其相云何。述曰：結前生後。
T43n1830_p0457b18║論：頌曰至散亂不正知。述曰：下第四段，明
T43n1830_p0457b19║第五位，此舉頌列名。
T43n1830_p0457b20║論：曰至名隨煩惱。述曰：長行為二：初釋
T43n1830_p0457b21║體、業等相；後諸門釋。初門有六：初釋得名；
T43n1830_p0457b22║二、束為三位；三、釋體、業；四、解頌中與、并、及
T43n1830_p0457b23║字；五、解隨名之通局；六、解廢立。釋頌之
T43n1830_p0457b24║中「隨煩惱」字，謂忿等十及忘念、不正知、放逸
T43n1830_p0457b25║餘假染心所，是貪等法根本麁行差別分位，
T43n1830_p0457b26║名隨煩惱。無慚、無愧、掉舉、惛沈、散亂、不信、
T43n1830_p0457b27║懈怠七法，雖別有體，是前根本之等流性，
T43n1830_p0457b28║名隨煩惱，由根本為因，此得有故。此據正
T43n1830_p0457b29║義，又說唯四是實。言等流者，謂同類義，
T43n1830_p0457c01║勢非強勝。然非因故，不名根本，不能生
T43n1830_p0457c02║餘染心所等。或等流者是等流果。若爾，即
T43n1830_p0457c03║根本後方生，非俱時義，此說同時為等
T43n1830_p0457c04║流果。六十二，二解：一、云隨惱於心；二、隨煩
T43n1830_p0457c05║惱而生。今同後義。
T43n1830_p0457c06║論：此二十種至名小隨煩惱。述曰：自下第
T43n1830_p0457c07║二束為三位。此忿等十，自類相生，各別起
T43n1830_p0457c08║故。非不共他中、大惑俱，行位局故，名之
T43n1830_p0457c09║為小。
T43n1830_p0457c10║論：無慚等二至名中隨煩惱。述曰：自得俱
T43n1830_p0457c11║生，行通忿等，唯遍不善位，局後八。
T43n1830_p0457c12║論：掉舉等八至名大隨煩惱。述曰：自得俱
T43n1830_p0457c13║生，但染皆遍。得俱生故，不可名小；染皆遍
T43n1830_p0457c14║故，不可名中，二義既殊，故八名大。三位料
T43n1830_p0457c15║簡，諸論無也。
T43n1830_p0457c16║自下第三，出其體、業，礭解心所指陳分別，
T43n1830_p0457c17║當如下知。
T43n1830_p0457c18║論：云何為忿至憤發為性。述曰：今以時分、
T43n1830_p0457c19║行相顯體。依對現前不饒益境者，謂依現
T43n1830_p0457c20║在可見聞事，或是有情，或是他見，即緣事
T43n1830_p0457c21║生；《五蘊論》說現不饒益事故。非無漏法是
T43n1830_p0457c22║現違緣事，忿行相淺，不深取故。若對現無
T43n1830_p0457c23║漏，此即是瞋，如前已說。
T43n1830_p0457c24║論：能障不忿至身表業故。述曰：此顯作
T43n1830_p0457c25║用。不忿即無瞋，《顯揚論》云：忿障無瞋故。
T43n1830_p0457c26║此等如前善中已說，下一一應知。「執仗」即是
T43n1830_p0457c27║身惡表業，仗謂器仗。從麁猛多分說，唯言
T43n1830_p0457c28║執仗，亦有惡言故。
T43n1830_p0457c29║論：此即瞋恚至忿相用故。述曰：此對外人
T43n1830_p0458a01║辨其假實，顯此所依若無諍義同，但敘一
T43n1830_p0458a02║解，以皆義同故。若體別義異，即各敘之，不
T43n1830_p0458a03║可嫌繁。又五十五及五十八等說同者，抄
T43n1830_p0458a04║中不說。若異者，一一別敘。
T43n1830_p0458a05║論：云何為恨至結怨為性。述曰：恨忿後起，
T43n1830_p0458a06║餘文可知。
T43n1830_p0458a07║論：能障不恨至恨相用故。述曰：熱惱為業，
T43n1830_p0458a08║由恨故生惱，非俱時也。然忿亦生惱，親對
T43n1830_p0458a09║輕故，但說恨生。此等《顯揚》各有五業，彼論
T43n1830_p0458a10║隨所依之惑，所翻實法，即為彼障，下一准
T43n1830_p0458a11║知。彼同此者，下不述也，異者當顯。
T43n1830_p0458a12║論：云何為覆至不安隱故。述曰：自作罪已，
T43n1830_p0458a13║恐失財利及名譽故，隱藏為性。《對法》云：法
T43n1830_p0458a14║爾覆罪者，心必憂悔，由此不得安隱而住。
T43n1830_p0458a15║論：有義此覆至覆自罪故。述曰：皆由不
T43n1830_p0458a16║懼當來之苦方覆罪故，諸懼苦者必不覆
T43n1830_p0458a17║罪故，此以理顯。言「論說」者，五十五、《對法》
T43n1830_p0458a18║說故，即以教成，然五十八中是諂品類等
T43n1830_p0458a19║流。此據隨惑之類，諂亦癡分，亦不相違。
T43n1830_p0458a20║言諂品者，俱癡分故。
T43n1830_p0458a21║論：有義此覆至覆自罪故。述曰：諸覆罪者，
T43n1830_p0458a22║亦有恐失財利、名譽故貪分。
T43n1830_p0458a23║論：論據麁顯至是貪分故。述曰：論據無智
T43n1830_p0458a24║俱，為名譽而覆罪者，此相麁顯，故唯說癡
T43n1830_p0458a25║分。如諸論皆說掉舉是貪分，實別有體，亦
T43n1830_p0458a26║癡分故。不極成者，理必不然。
T43n1830_p0458a27║論：然說掉舉至唯是貪分。述曰：二論說掉
T43n1830_p0458a28║舉遍染心，故知亦癡分，或別有體。唯貪分
T43n1830_p0458a29║者，貪相增故。瞋等俱時，便應無故，如前已
T43n1830_p0458b01║說。
T43n1830_p0458b02║論：云何為惱至䖧螫為業。述曰：追先忿、恨
T43n1830_p0458b03║之境，觸現違緣，心多佷戾者，慠佷𢤱戾，尤
T43n1830_p0458b04║䖧惱螫於他人等。
T43n1830_p0458b05║論：謂追往惡至惱相用故。述曰：此釋前業，
T43n1830_p0458b06║緣過、現生。《對法》、《顯揚》第一、《五蘊》皆言發
T43n1830_p0458b07║兇險、鄙惡、麁弊之言者，以多發故。由惱起
T43n1830_p0458b08║時亦發身業故，如忿亦發語，但說執仗。囂
T43n1830_p0458b09║謂諠囂，暴謂卒暴，兇謂兇儉、兇疎，鄙謂鄙
T43n1830_p0458b10║惡。
T43n1830_p0458b11║論：云何為嫉至嫉相用故。述曰：「殉自名利」，
T43n1830_p0458b12║殉者，求也、訪也。「不耐他榮」，他榮者，謂世間
T43n1830_p0458b13║榮，即富貴安樂；出世之榮，即是證說勝品
T43n1830_p0458b14║功德，通有、無為。《顯揚》云：謂於他所有功德、
T43n1830_p0458b15║名譽、恭敬、利養，心妬為嫉。然實見聞覺知之
T43n1830_p0458b16║後皆得起嫉，此中據勝，但言見聞。「能障
T43n1830_p0458b17║不嫉」者，《顯揚》第一云：能障慈仁為業；《顯揚》
T43n1830_p0458b18║第二四無量中云：喜是不嫉善根為體。《瑜伽》
T43n1830_p0458b19║皆云：瞋之等流一分。故不嫉者即是無瞋，非
T43n1830_p0458b20║別有體。
T43n1830_p0458b21║論：云何為慳至慳相用故。述曰：「財、法」者，資
T43n1830_p0458b22║具、妻子、榮位等事皆名為財；理、教、行、果皆
T43n1830_p0458b23║名為法，至下當知。「祕」者，藏也。「吝」者，惜也，
T43n1830_p0458b24║慳之異目。「鄙」謂鄙惡，「畜」謂畜積，積集異名。鄙
T43n1830_p0458b25║悋慳澁名不能捨，正出慳也，文易可知。《對
T43n1830_p0458b26║法》唯約慳財，《五蘊》云：謂施相違。施既通法，
T43n1830_p0458b27║慳亦爾也。
T43n1830_p0458b28║論：云何為誑至誑相用故。述曰：「矯」謂不實
T43n1830_p0458b29║之義，詭詐虛偽之稱，謂自無德詐偽有德。
T43n1830_p0458c01║貪利譽故，邪命為依，謂矯誑之者心懷非
T43n1830_p0458c02║意同異謀計，詐現精進之儀。雖亦癡故，行
T43n1830_p0458c03║此誑事，多現邪命事故。故《對法》云：邪命依
T43n1830_p0458c04║者，據多現也。五十五說但是癡分，五十八
T43n1830_p0458c05║說邪見等流。諸誑者必癡，唯據定體，貪不
T43n1830_p0458c06║定故。諸邪見者，癡增上故，邪見之者多現於
T43n1830_p0458c07║誑，矯現有德，故彼偏說。此以貪、癡二法為
T43n1830_p0458c08║體，同於《對法》。
T43n1830_p0458c09║論：云何為諂至諂相用故。述曰：「險」者，不實
T43n1830_p0458c10║之名；「曲」者，不直之義。「為網㥜他」者，《顯揚》
T43n1830_p0458c11║云：為欺彼故諂。或欺於彼而陵網於彼，或
T43n1830_p0458c12║掩捨之名。謂雖事不合，曲順時之所宜，
T43n1830_p0458c13║籠網矯詐，設其方便，入其所陵，故作網羅
T43n1830_p0458c14║之字。此等為取他意，望他看好，或順己所
T43n1830_p0458c15║求，或為此方便，欲藏己失諂為覆罪之
T43n1830_p0458c16║因，故不堪任師友教也。貪名利故，諂是貪
T43n1830_p0458c17║分；無智故，諂即是癡分。《五蘊》云：謂覆藏自
T43n1830_p0458c18║過，方便所攝故。諂後生覆，以果顯因。恐
T43n1830_p0458c19║他說己之惡，故行於諂，望他說好；諂，覆因
T43n1830_p0458c20║也。不爾，覆、諂俱覆罪故，二相難別。不爾，
T43n1830_p0458c21║應許覆、諂俱生，故今說諂是覆之因。五十
T43n1830_p0458c22║八云：是邪見品類；五十五是癡分，如前誑
T43n1830_p0458c23║中說。
T43n1830_p0458c24║論：云何為害至害相用故。述曰：於有情所
T43n1830_p0458c25║無悲愍者，五十八云：於滅、道起損害，彼亦
T43n1830_p0458c26║緣無漏法起。此據修道通小乘之害，唯說
T43n1830_p0458c27║有情，至下當知。《對法》等論同此損有情，然
T43n1830_p0458c28║有二解：一、云：彼言害者，瞋之異名。非此害
T43n1830_p0458c29║也，此唯緣有情故，以此文為正；二、此害亦
T43n1830_p0459a01║緣無漏，如彼文為正，前惱中亦然。由彼
T43n1830_p0459a02║論言起恚惱心也。
T43n1830_p0459a03║論：瞋害別相，准善應說。述曰：瞋障無瞋，正
T43n1830_p0459a04║障於慈；害障不害，正障於悲，故准善說。瞋
T43n1830_p0459a05║能斷命，害但損他，故此別也，如善中說。
T43n1830_p0459a06║論：云何為憍至憍相用故。述曰：憍中於自
T43n1830_p0459a07║盛事者，《顯揚》云：謂暫獲世間興盛等事，心恃
T43n1830_p0459a08║高舉；《對法》云：隨一榮利之事，謂長壽相等，即
T43n1830_p0459a09║是此興盛事也。然已聞、思，或已證得諸
T43n1830_p0459a10║無漏法，豈不恃耶？聖者不緣已證生
T43n1830_p0459a11║恃，生恃唯緣有漏事故。異生於所聞、思無
T43n1830_p0459a12║漏，可恃生憍。然此有義：但恃知見，即是有
T43n1830_p0459a13║漏；有義：恃所知諸法，亦通無漏，後解為勝。
T43n1830_p0459a14║此中通言諸所知法，亦名盛事。《顯揚》雖復
T43n1830_p0459a15║引經及《對法》，唯據修道通小乘相多分之
T43n1830_p0459a16║憍，亦不違也。於此等中，深生染著、耽醉、遨
T43n1830_p0459a17║逸為性而恃之也。「醉」者，惛迷異名也。生
T43n1830_p0459a18║長一切染者，《對法》云：一切煩惱等所依。故不
T43n1830_p0459a19║憍者，即無貪也。然《對法》中言一分者，必彼
T43n1830_p0459a20║體也，檻彼成故。「分」者，是氣分，等流品類義，
T43n1830_p0459a21║非即彼體。如懈怠依四法，非即唯貪以
T43n1830_p0459a22║為依，亦瞋等為依故。
T43n1830_p0459a23║上來已辨小隨惑訖，下辨中隨惑有二，初
T43n1830_p0459a24║別解，得總釋、別釋為二，皆有略廣，如文可
T43n1830_p0459a25║知。
T43n1830_p0459a26║論：云何無慚至諸惡行故。述曰：此返慚相，
T43n1830_p0459a27║應准前說。
T43n1830_p0459a28║論：云何無愧至諸惡行故。述曰：准返善中
T43n1830_p0459a29║愧為其相。然此中無慚言自、法，與《顯揚》同。
T43n1830_p0459b01║《對法》、《五蘊》云：自不恥為無慚，法益於己，亦
T43n1830_p0459b02║名自故。此中以情、非情別故，雙舉不相違
T43n1830_p0459b03║也。
T43n1830_p0459b04║論：不恥過惡至假說為體。述曰：總解有
T43n1830_p0459b05║四：一、通教；二、難古說；三、明行相；四、釋違
T43n1830_p0459b06║文，此通教也。其諸經論解此二體謂以不
T43n1830_p0459b07║恥，今此會云：不恥是此二種通相。諸教約
T43n1830_p0459b08║自、他之緣別故，假說通相為二別相，非彼
T43n1830_p0459b09║別相。
T43n1830_p0459b10║論：若執不恥至體無差別。述曰：下難古有
T43n1830_p0459b11║四：一、無別體難；二、不俱生難；三、非實有
T43n1830_p0459b12║難；四、非遍惡難。有人若執不恥是此二種
T43n1830_p0459b13║別相，此二應無別；俱不恥故；如二受等俱
T43n1830_p0459b14║領納故。若爾，苦、樂體應無別，俱領納故。
T43n1830_p0459b15║此義不爾，分別、不分別，逼迫、適悅等種種
T43n1830_p0459b16║行相別故，不同不恥行相無別，俱是不恥，
T43n1830_p0459b17║緣約自他。
T43n1830_p0459b18║論：由斯二法至有此義故。述曰：此不俱生
T43n1830_p0459b19║難。既類同故應不俱生，非可受、相等許
T43n1830_p0459b20║有此二並生故。
T43n1830_p0459b21║論：若待自他至俱遍惡心。述曰：次非實有
T43n1830_p0459b22║難。若待自、他立二，故成體別，應非實有，
T43n1830_p0459b23║如長、短等，冷、煖亦然。若許此二至俱遍惡
T43n1830_p0459b24║心下，非遍惡難。若此二體實，許前後生者，
T43n1830_p0459b25║復違《瑜伽》五十五等說俱遍惡心。有起、不
T43n1830_p0459b26║起，非遍惡故。無此計者，然設說之。
T43n1830_p0459b27║外人問曰：別相如何？
T43n1830_p0459b28║論：不善心時至無別起失。述曰：此解行相。
T43n1830_p0459b29║隨緣何境，皆有輕拒善等義故，翻善應
T43n1830_p0459c01║說。
T43n1830_p0459c02║論：然諸聖教至名自他故。述曰：下釋違文，
T43n1830_p0459c03║於中二解會諸經違也。世間之中亦攝世
T43n1830_p0459c04║典、王法令等，不益己故。
T43n1830_p0459c05║論：而論說為至非即彼性。述曰：會相違
T43n1830_p0459c06║也。此別有體，五十八說為癡等流以遍依
T43n1830_p0459c07║故，《對法》說為貪等三法分者，是等流故名
T43n1830_p0459c08║分，非如忿等是彼性，故名分。然五十五說
T43n1830_p0459c09║為實有，不言他分，此文為正。
T43n1830_p0459c10║論：云何掉舉至奢摩他為業。述曰：令心不
T43n1830_p0459c11║靜，體非唯不靜，不靜乃是諸惑共相故。「能
T43n1830_p0459c12║障行捨」，善法相違；「障奢摩他」，止品對治。若
T43n1830_p0459c13║別善法相對行相，違於捨相；若總善法相對
T43n1830_p0459c14║行相，違於止品，以過失重，說有障二。《對
T43n1830_p0459c15║法》、《顯揚》皆言違於止品，唯此論中違於捨
T43n1830_p0459c16║善。《對法》第七五蓋障中掉舉障止，亦此同故。
T43n1830_p0459c17║捨於惡法，掉障最增，說之為障也。
T43n1830_p0459c18║論：有義掉舉至樂事生故。述曰：初師謂唯
T43n1830_p0459c19║貪分，無別體性。五十五、五十八、《顯揚》、《對法》
T43n1830_p0459c20║皆唯說貪分故，不言餘分故。下以理成，
T43n1830_p0459c21║此復由憶昔樂事生故，雖亦有貪，現、未
T43n1830_p0459c22║來故生。然修止相，策練其心，緣先境增，故
T43n1830_p0459c23║言憶昔。又五十五云：此非遍染故。言遍
T43n1830_p0459c24║染者，有別義故，如第五卷會。
T43n1830_p0459c25║論：有義掉舉至遍染心故。述曰：第二師說。
T43n1830_p0459c26║文有其三：一、破前；二、申正；三、會違。今初文
T43n1830_p0459c27║也。此非唯貪，《對法》第六、《瑜伽》五十八說遍
T43n1830_p0459c28║染心故。若唯貪分，即不遍故；說不遍者，有
T43n1830_p0459c29║別義故，如前已會，此舉教成。
T43n1830_p0460a01║論：又掉舉相至無別相故。述曰：申正也。諸
T43n1830_p0460a02║論皆言此掉舉相謂不寂靜，《五蘊》、《對法》此說
T43n1830_p0460a03║皆同。然《對法》第六作此說言：不寂靜是共
T43n1830_p0460a04║相故，此掉舉離一切染無別體性。
T43n1830_p0460a05║此師意說，即依一切煩惱上立。若爾，何意論
T43n1830_p0460a06║唯說是貪分。
T43n1830_p0460a07║論：雖依一切至說為貪分。述曰：會違也。貪
T43n1830_p0460a08║愛境界，唯掉舉增。掉舉增時，依貪分故說
T43n1830_p0460a09║為貪分，非唯依貪說是假相。此之二師以
T43n1830_p0460a10║五十五云：是世俗有，故皆說假。
T43n1830_p0460a11║論：有義掉舉至亦假有故。述曰：第三師說。
T43n1830_p0460a12║文亦有四：一、破初師；二、會文；三、顯正；四、
T43n1830_p0460a13║破第二師。此初也。貪等之外別有自性，由
T43n1830_p0460a14║此故得遍諸染心。若唯貪分者，不遍一切
T43n1830_p0460a15║染故，如不信、懈怠。《對法》說為癡分，《大論》言
T43n1830_p0460a16║是實有，非說是他癡分；不信、懈怠便非實
T43n1830_p0460a17║有，非說是貪他分，掉舉之體便非實有。「勿
T43n1830_p0460a18║不信等亦假有故」，遍染心言是一分證，如不
T43n1830_p0460a19║信等是實有故，此因不定，亦不遍故，以放
T43n1830_p0460a20║逸遍染，許是假故。
T43n1830_p0460a21║論：而論說為至隨他相說。述曰：此會文也。
T43n1830_p0460a22║五十五說世俗有者，如睡眠、惡作二法名
T43n1830_p0460a23║世俗有，體仍是實。彼亦隨他相說故，謂掉
T43n1830_p0460a24║舉位而貪分增，從貪相說名世俗有。世俗
T43n1830_p0460a25║有者，仍非是假。睡眠有義不以為實，此中
T43n1830_p0460a26║喻雖不成，以理逐之，亦令實有，至下當
T43n1830_p0460a27║說，故今為喻。
T43n1830_p0460a28║若爾，別相云何？不靜是共相故。前來難通
T43n1830_p0460a29║第一師義，下出其別相答第二師。
T43n1830_p0460b01║論：掉舉別相至不家靜故。述曰：此申正也。
T43n1830_p0460b02║謂囂掉舉動是此自性。令其俱生心心所法
T43n1830_p0460b03║不寂靜故。
T43n1830_p0460b04║論：若離煩惱至非此別相。述曰：破第二師
T43n1830_p0460b05║也。若離一切煩惱無別此體相者，何故別
T43n1830_p0460b06║說障於止也？一切煩惱不皆障止故。又諸
T43n1830_p0460b07║煩惱能障一切善，不應別障，故知不寂靜
T43n1830_p0460b08║非此別體相。別體相者，即囂動故。
T43n1830_p0460b09║論：云何惛沈至毘鉢舍那為業。述曰：此乃
T43n1830_p0460b10║別障善中輕安，通障觀品。顯過失增，說有
T43n1830_p0460b11║二障。
T43n1830_p0460b12║論：有義惛沈至是癡相故。述曰：此第一師。
T43n1830_p0460b13║據教立理，以論為證，諸論同故，以理與癡
T43n1830_p0460b14║無別相故。
T43n1830_p0460b15║論：有義惛沈至惛沈相故。述曰：此第二師。
T43n1830_p0460b16║文有二：一、立義；二、會文。此初也。諸煩惱共
T43n1830_p0460b17║相即是別相，即依一切煩惱上立。《對法》第六
T43n1830_p0460b18║說無堪任是惑共相故。
T43n1830_p0460b19║論：雖依一切至但說癡分。述曰：會論如
T43n1830_p0460b20║前。此依一切煩惱假立，癡位增也。
T43n1830_p0460b21║論：有義惛沈至非即癡攝。述曰：此第三師。
T43n1830_p0460b22║文有四：一、破初說；二、申正；三、破第二師；四、
T43n1830_p0460b23║辨差別。此初也。別說有體，會名癡分者，
T43n1830_p0460b24║是癡等流故，同五十八說，不信、懈怠二法為
T43n1830_p0460b25║喻。
T43n1830_p0460b26║論：隨他相說至是實有性。述曰：此釋說名
T43n1830_p0460b27║世俗所以。以癡增故，名世俗有，如睡眠等
T43n1830_p0460b28║是實有性。此通第一師文，通第二師難等，
T43n1830_p0460b29║准前應說。
T43n1830_p0460c01║論：惛沈別相至無堪任故。述曰：此申正也。
T43n1830_p0460c02║謂即瞢重是此別相，「瞢」謂𧄼瞢，即是惛義；「重」
T43n1830_p0460c03║謂沈重，那是沈義。此體別相非無堪任，令
T43n1830_p0460c04║俱生法無堪任故。
T43n1830_p0460c05║論：若離煩惱至非此別相。述曰：難第二師。
T43n1830_p0460c06║若以煩惱共相為體，不應別說障其觀
T43n1830_p0460c07║品，應一切名惛沈，一切皆障觀故。又能障
T43n1830_p0460c08║一切善法，何但障觀品？如前已說，
T43n1830_p0460c09║與癡何別？
T43n1830_p0460c10║論：此與癡相至而非迷闇。述曰：下辨差別。
T43n1830_p0460c11║謂癡於境輕而迷闇，闇者，不了義；正障善中
T43n1830_p0460c12║無癡，別相於境不必𧄼瞢沈重。惛沈於境，
T43n1830_p0460c13║𧄼瞢沈重，障善輕安，別相於境不必迷闇。
T43n1830_p0460c14║論：云何不信至多懈怠故。述曰：下文有二：
T43n1830_p0460c15║初略；後廣，以此等略也。惰依者，「惰」，即懈怠
T43n1830_p0460c16║也。「實、德、能」者，不信所依、不忍樂等，是不
T43n1830_p0460c17║信相。
T43n1830_p0460c18║論：不信三相至心穢為性。述曰：下廣有三：
T43n1830_p0460c19║一、辨境；二、辨心穢；三、釋不忍等差別。此初
T43n1830_p0460c20║二也。所不信之三相等，返前信說。
T43n1830_p0460c21║論：由不信故至非別有故。述曰：下解不
T43n1830_p0460c22║忍等差別也。由不信故，於實等中不忍、
T43n1830_p0460c23║不樂、不欲者，非別實有不忍等性。前於善
T43n1830_p0460c24║中忍、樂、欲，體即是欲、解；此於實等不忍、
T43n1830_p0460c25║樂、欲，但是不信。由此信中，於染法等不忍、
T43n1830_p0460c26║不樂亦即是信，無別有體。
T43n1830_p0460c27║論：若於餘事至非此自性。述曰：若於染法
T43n1830_p0460c28║起忍、樂等，體是欲等，非是不信，不信因果
T43n1830_p0460c29║故。若於無記起忍、樂等，但是欲、解，非與
T43n1830_p0461a01║餘法為因果故。若於染法不忍、樂等，體
T43n1830_p0461a02║即是信，亦非欲、解。
T43n1830_p0461a03║論：云何懈怠至滋長染故。述曰：業中增者，
T43n1830_p0461a04║是滋長義。
T43n1830_p0461a05║論：於諸染事至非別有故。述曰：非但於
T43n1830_p0461a06║善不勤名怠，於惡策勵亦是怠也。於無記
T43n1830_p0461a07║事策勤是欲、勝解，非別有體。
T43n1830_p0461a08║論：如於無記至無信不信。述曰：此以喻成，
T43n1830_p0461a09║於無記事忍可樂欲，非信非不信，但是欲、
T43n1830_p0461a10║勝解故。此等二法行相增猛，但有善、染；無
T43n1830_p0461a11║記行劣，無別二相，但欲、勝解。此上二法，五
T43n1830_p0461a12║十五說是實物有，《對法》等言應作分別。前
T43n1830_p0461a13║因已會，論言癡分等，《五蘊》同此。
T43n1830_p0461a14║論：云何放逸至非別有體。述曰：「縱」謂縱恣，
T43n1830_p0461a15║「蕩」謂蕩逸。餘解性、業，翻善之中不放逸
T43n1830_p0461a16║性，應知廢立。
T43n1830_p0461a17║論：雖慢疑等至如不放逸。述曰：何以不依
T43n1830_p0461a18║慢、疑等上，立放逸者？四用勝故，障三善根
T43n1830_p0461a19║及遍策法。遍策法者，即是精進。翻善應說，
T43n1830_p0461a20║此唯是假，論有成文，不勞疑故。
T43n1830_p0461a21║論：云何失念至心散亂故。述曰：由失念故，
T43n1830_p0461a22║生起散亂。逐難解業，不能明記善等事
T43n1830_p0461a23║故，名為失念。
T43n1830_p0461a24║論：有義失念至相應念故。述曰：此初師云
T43n1830_p0461a25║此是念一分。《對法》說是煩惱相應念故，《瑜伽
T43n1830_p0461a26║論》說是癡分者，是等流故。
T43n1830_p0461a27║論：有義失念至故名失念。述曰：此第二師
T43n1830_p0461a28║說是癡分。《大論》五十五、五十八皆說此是
T43n1830_p0461a29║癡一分故，《對法》言念俱分者，由癡令彼相
T43n1830_p0461b01║應念失故。因會解名。
T43n1830_p0461b02║論：有義失念至遍染心故。述曰：此第三師
T43n1830_p0461b03║攝前二義。二文影說，故以教證。言遍染心，
T43n1830_p0461b04║非唯念分，有染心時無有念故。
T43n1830_p0461b05║論：云何散亂至發惡慧故。述曰：餘文可知。
T43n1830_p0461b06║「流」者馳流，即是散功能義。「蕩」者蕩逸，即是亂
T43n1830_p0461b07║功能義。
T43n1830_p0461b08║論：有義散亂至是癡分故。述曰：此第一師
T43n1830_p0461b09║說是癡分。五十五說是癡分故，體是假有。
T43n1830_p0461b10║論：有義散亂至遍染心故。述曰：第二師說
T43n1830_p0461b11║是三法分。《對法》等說等取《五蘊》，《五蘊》同說
T43n1830_p0461b12║是三分故。《瑜伽》說癡分者，以遍染心故。
T43n1830_p0461b13║彼二法分不遍染故，
T43n1830_p0461b14║何以但依三法上立？
T43n1830_p0461b15║論：謂貪瞋癡至說為散亂。述曰：此之三法
T43n1830_p0461b16║令心流蕩，勝慢等法故，是不善根故，行相
T43n1830_p0461b17║數猛故。
T43n1830_p0461b18║論：有義散亂至名世俗有。述曰：述第三師
T43n1830_p0461b19║說。初標舉會文；二、申正、三、破前；四、顯別。
T43n1830_p0461b20║此初也。別有自性，論說三分者，是三分等
T43n1830_p0461b21║流，隨彼相說，即是總會是癡分訖，如無慚
T43n1830_p0461b22║愧，《對法》亦說是三分故；《大論》復言是實有
T43n1830_p0461b23║故。
T43n1830_p0461b24║此上標舉會文破第二師及第一師說，下顯
T43n1830_p0461b25║正義及破前說。
T43n1830_p0461b26║論：散亂別相至障三摩地。述曰：謂「躁擾」是
T43n1830_p0461b27║別相，「躁」者謂散，「擾」者謂亂，令俱生法流蕩，
T43n1830_p0461b28║流蕩非自性，餘惑共相故，破前說言。既言
T43n1830_p0461b29║別障定，故是實有，不然應說通障餘故。
T43n1830_p0461c01║論：掉舉散亂二用何別。述曰：下顯差別。此
T43n1830_p0461c02║問掉．亂用何差別。
T43n1830_p0461c03║論：彼令易解，此令易緣。述曰：下論主答。掉
T43n1830_p0461c04║舉舉於心，境雖是一，令俱生之心、心所解
T43n1830_p0461c05║數轉易，即一境多解也。散亂之功令心易緣
T43n1830_p0461c06║別境，即一心易多境也。
T43n1830_p0461c07║問：如五識等一念染心，如何說易？
T43n1830_p0461c08║論：雖一剎那至有易義故。述曰：雖一念中
T43n1830_p0461c09║解、緣二法雖無俱易義，而多念相續有
T43n1830_p0461c10║易解、緣義故。一剎那中雖有此二行相難
T43n1830_p0461c11║知，故以相續顯其行相，若唯一念，隱故不
T43n1830_p0461c12║說。
T43n1830_p0461c13║若爾，即一切染心中掉力皆應易解，亂力應
T43n1830_p0461c14║恒易緣，何故不爾？若一境一心解、緣不易，
T43n1830_p0461c15║所有染心應無此二，如愛味定等，所緣、行
T43n1830_p0461c16║解俱無改易，無此二故。
T43n1830_p0461c17║論：染污心時至俱遍染心。述曰：答此問
T43n1830_p0461c18║云：染污心時，由此二力常應念念易解、易
T43n1830_p0461c19║緣；俱生念定等力增故，制持此二如繫猨
T43n1830_p0461c20║猴。俱生染心有暫時住專注一境，掉、亂力
T43n1830_p0461c21║微，體非無也；如掉亂增時，念、定等法，行相
T43n1830_p0461c22║劣故。互有增微，故此二法如諸論說俱遍
T43n1830_p0461c23║染心。
T43n1830_p0461c24║論：云何不正知至多所毀犯故。述曰：非迷
T43n1830_p0461c25║於境而闇鈍也，但是錯謬邪解名不正知。
T43n1830_p0461c26║不正知多發業，多起惡身、語業而多犯戒
T43n1830_p0461c27║等。《顯揚》、《對法》、《五蘊》皆同。
T43n1830_p0461c28║論：有義不正知至相應慧故。述曰：第一師
T43n1830_p0461c29║以《對法》說是諸煩惱相應慧故。
T43n1830_p0462a01║論：有義不正知至名不正知。述曰：此第二
T43n1830_p0462a02║師，癡一分攝，五十五說是癡分故。名俱慧
T43n1830_p0462a03║者令知不正，名不正知。此上二師互相會
T43n1830_p0462a04║文，皆是等流隨所執為定。然易解故，不
T43n1830_p0462a05║繁一一，皆應准前。
T43n1830_p0462a06║論：有義不正知至遍染心故。述曰：此第三
T43n1830_p0462a07║師，以二為體，二謂如前所引教故。五十
T43n1830_p0462a08║五、八說遍染心，說不遍者有別義故，如
T43n1830_p0462a09║前頻會。
T43n1830_p0462a10║論：與并及言至隨煩惱故。述曰：自下第四
T43n1830_p0462a11║釋前頌言「誑諂與害憍」、「無慚及無愧」等，「與」、
T43n1830_p0462a12║「并」、「及」言顯隨煩惱二十外有，如《法蘊》解《雜
T43n1830_p0462a13║事經》中有多隨煩惱；同《大論》八十八卷、五
T43n1830_p0462a14║十八卷亦引此經。然舊人不知，謂是《雜藏》，
T43n1830_p0462a15║或謂毘奈耶中所說雜蘊。
T43n1830_p0462a16║論：隨煩惱名至非煩惱攝故。述曰：自下第
T43n1830_p0462a17║五，解隨惑名通、局。八十八，貪等亦名隨煩
T43n1830_p0462a18║惱，《對法》第七亦有此義。煩惱皆隨，隨非煩
T43n1830_p0462a19║惱，如彼《法蘊足》等廣解，謂忿等及六十二說。
T43n1830_p0462a20║趣向前行等是煩惱同類，染污法但名為隨，
T43n1830_p0462a21║煩惱等流故；不名煩惱，非根本故。
T43n1830_p0462a22║既有多種皆名為隨，何故此中唯說二十？
T43n1830_p0462a23║論：唯說二十至唯染麁故。述曰：自下第六，
T43n1830_p0462a24║釋其廢立，謂有三義。貪等雖是隨，此中二
T43n1830_p0462a25║十非煩惱，故不說貪等。邪欲等法亦雖是
T43n1830_p0462a26║隨，是別境法，體通三性，此唯染故，故不說
T43n1830_p0462a27║彼。然失念等是癡分故說之，不為念分故
T43n1830_p0462a28║說也，以有癡分，念攝在中，無不定過。趣
T43n1830_p0462a29║向前行等亦雖是隨，行相細故，此相但麁，是
T43n1830_p0462b01║故具此三義：一、非煩惱；二、唯染；三、麁故，唯
T43n1830_p0462b02║說二十更不說餘。
T43n1830_p0462b03║論：此餘染法至如理應知。述曰：然此二十
T43n1830_p0462b04║外餘染污法，如邪欲等是此等流。「等流」者，
T43n1830_p0462b05║是同類義，或此分位，體不離此。於此不信
T43n1830_p0462b06║等實法上，假立所餘假法。又諸假法於無
T43n1830_p0462b07║慚等有體法上假立，名此分位，分位差別故。
T43n1830_p0462b08║「或此等流」，謂身、語業亦名隨煩惱，是此等
T43n1830_p0462b09║流，諸隨煩惱所等起故。皆此所說二十中
T43n1830_p0462b10║攝，隨其類別，如理應知。勘八十八，一一
T43n1830_p0462b11║此攝，即是此中不說《大論》邪欲等法之所以
T43n1830_p0462b12║也。
T43n1830_p0462b13║論：如是二十至如前應知。述曰：自下第二，
T43n1830_p0462b14║諸門分別。諸門分別中，別以十三門分別，
T43n1830_p0462b15║第一，假實分別。此忿等小，十大中忘念、放逸、
T43n1830_p0462b16║不正知，此無異諍，《對法》第一云：當知忿等皆
T43n1830_p0462b17║是假有。此雖總言各別之中有實假者，又
T43n1830_p0462b18║隨他相總名假有，如此等十三，他少分故
T43n1830_p0462b19║名假。如餘七法，無慚、無愧、不信、懈怠定是
T43n1830_p0462b20║實有，隨他相說亦名為假。前之十三假，後
T43n1830_p0462b21║之四種實，教理成故。五十五說無慚等四，實
T43n1830_p0462b22║物有故。凡世俗者，亦有是假有，對勝義為
T43n1830_p0462b23║言，但言世俗而體實有。此等言世俗，對勝
T43n1830_p0462b24║義為論，以隨他相而體非假。掉、惛、亂三
T43n1830_p0462b25║有義是假，有義是實，如前說故，今取實者
T43n1830_p0462b26║為勝。上雖一一別明，未總顯二十中幾假
T43n1830_p0462b27║實故，今總辨之。
T43n1830_p0462b28║論：二十皆通至勢力起故。述曰：此第二，俱
T43n1830_p0462b29║生、分別門。此依正義，下斷門中有說唯修，
T43n1830_p0462c01║今不依彼，彼不正故。一一皆通二，隨二惑
T43n1830_p0462c02║起故。見等之後貪等之上，亦假立彼忿等十
T43n1830_p0462c03║法故，至下當知。
T43n1830_p0462c04║論：此二十中至各為主故。述曰：第三，自相
T43n1830_p0462c05║應門。小十忿等自各相望，定不俱起，體性相
T43n1830_p0462c06║違故。何故爾者？以行相麁猛，非如根本細
T43n1830_p0462c07║和。一一各各為主，故不並生。五十五及五
T43n1830_p0462c08║十八皆云：忿等十法互不俱故。正與此同。
T43n1830_p0462c09║論：中二一切至皆容俱起。述曰：無慚等中
T43n1830_p0462c10║二，遍一切不善心俱，但不善心皆有故，《對
T43n1830_p0462c11║法》第六、五十五及五十八皆同於此，相如
T43n1830_p0462c12║前說。故知得與小、大並生，皆通不善故。
T43n1830_p0462c13║義引五十八說，大八掉舉等遍諸染污心，
T43n1830_p0462c14║展轉自相望，及與小、中十二皆容俱起，不
T43n1830_p0462c15║相違故。前第四卷說有四師，第四師為正，
T43n1830_p0462c16║忘念、不正知是癡分故；散亂別有性故，餘者
T43n1830_p0462c17║極成，故八遍也。此中但有後師正義。
T43n1830_p0462c18║論：有處說六至不俱起故。述曰：若八遍染，
T43n1830_p0462c19║何故五十五說不遍染耶？彼除惛、掉者，此
T43n1830_p0462c20║二行相增時，不俱起故。必一增一劣，如薩
T43n1830_p0462c21║婆多尋、伺二法。問：尋、伺行麁細，不許一
T43n1830_p0462c22║心俱。惛、掉相下高，應非一心並？答：別體
T43n1830_p0462c23║下高互增，劣惛、掉得俱生，無體麁細不互
T43n1830_p0462c24║然故。非一心並，俱增行相，惛、掉相違。增、
T43n1830_p0462c25║不增時，體無乖返。問：尋、伺相麁細，麁、細
T43n1830_p0462c26║何則定。惛、掉相高下，高下增不增？答：彼
T43n1830_p0462c27║無別體，假立故然。此有別體實，故得爾。
T43n1830_p0462c28║問：貪、瞋應爾，亦有增不增？答：不爾，法性
T43n1830_p0462c29║定故。掉等體遍，行相增劣，非如尋、伺體是
T43n1830_p0463a01║不遍，不可為例。即惛、掉行相俱增時不俱
T43n1830_p0463a02║生，非彼二體不俱生也。
T43n1830_p0463a03║論：有處但說至違唯善故。述曰：《對法》六中
T43n1830_p0463a04║說五遍者，謂不信、懈怠、惛沈、掉舉、放逸五
T43n1830_p0463a05║法，以此五法違唯善法。惛障輕安，舉障於
T43n1830_p0463a06║捨，餘文可知，非如忘念等許違三性。念等
T43n1830_p0463a07║雖有癡分違無癡者，以有非癡分，故不
T43n1830_p0463a08║說之。以彼所違，雖善正念，念通三性故，
T43n1830_p0463a09║非如善法中法，故不為例。
T43n1830_p0463a10║論：此唯染故至五識容有。述曰：第四，諸識
T43n1830_p0463a11║俱門。八、七、六識可知，八如第三卷說，七如
T43n1830_p0463a12║第五卷說取癡分念等，捨念分念等。忿等
T43n1830_p0463a13║小十行相麁而且猛，五識望彼，即細故不俱。
T43n1830_p0463a14║中二、大八，五識容有，遍不善、染故。
T43n1830_p0463a15║論：由斯中、大五受相應。述曰：第五，受俱門。
T43n1830_p0463a16║遍行之中餘四義定，不說之也。由遍於不
T43n1830_p0463a17║善等故，說中及大遍五受俱，五受皆通不
T43n1830_p0463a18║善、染故。
T43n1830_p0463a19║論：有義小十至四俱除苦。述曰：此第一師。
T43n1830_p0463a20║除諂、誑、憍，餘忿等七，唯喜、憂、捨三受俱起，
T43n1830_p0463a21║非通上界，無意樂故；不在五識，欲界不
T43n1830_p0463a22║通苦樂，地獄之中意無苦故；通歡慼行亦
T43n1830_p0463a23║有喜故。「諂、誑、憍三」，四受俱除苦。色界樂俱
T43n1830_p0463a24║故，以初靜慮有意樂故。
T43n1830_p0463a25║論：有義忿等至前已說故。述曰：此第二師。
T43n1830_p0463a26║七唯欲界繫者，四受俱除樂，欲界意無樂
T43n1830_p0463a27║故。「諂、誑、憍三，五受俱起」，此增苦者，意有苦
T43n1830_p0463a28║受故。如前數說，
T43n1830_p0463a29║此受相應之行相者。
T43n1830_p0463b01║論：此受俱相，如煩惱說。述曰：問：忿等如何
T43n1830_p0463b02║與喜俱？慳等如何與憂並？此如前根本煩
T43n1830_p0463b03║惱中說。
T43n1830_p0463b04║論：實義如是至亦如實義。述曰：此上所說
T43n1830_p0463b05║約審細義，隨麁相者，一、行相順多分起故；
T43n1830_p0463b06║二、隨小乘相，忿等五法唯憂及捨俱，彼瞋分
T43n1830_p0463b07║故，此慼行故。覆、慳喜捨俱，彼貪癡分，此欣
T43n1830_p0463b08║行故。餘諂、誑、憍三更增樂受，上地有故；除
T43n1830_p0463b09║苦、憂二，唯欣行故。中、大隨麁，亦如此前自
T43n1830_p0463b10║實義說，以通違順二行相故。
T43n1830_p0463b11║論：如是二十至不相違故。述曰：第六，別境
T43n1830_p0463b12║相應門。「皆得俱起」，行相不相違故。
T43n1830_p0463b13║此總解訖，下逐難問答。問：忘念云何與念
T43n1830_p0463b14║俱？惡慧云何與慧俱？
T43n1830_p0463b15║論：染念染惠至亦得相應故。述曰：此中忘
T43n1830_p0463b16║念，念為體者，不與別境中念俱；通癡分
T43n1830_p0463b17║者，故得相應。惠准此知，亦有癡分故。此二
T43n1830_p0463b18║合說，故言「染念、慧」等。
T43n1830_p0463b19║問：忿緣現在，念緣曾習，云何此二說得俱
T43n1830_p0463b20║生？
T43n1830_p0463b21║論：念亦緣現至亦得相應。述曰：念緣曾習，
T43n1830_p0463b22║亦緣現在之境，有是過去、曾習之類，故念
T43n1830_p0463b23║亦緣現在起，故得與忿俱，如見舊怨起
T43n1830_p0463b24║忿、念法。此以念從忿行，下以忿從念行。念
T43n1830_p0463b25║緣過去次前剎那，亦名緣過去，現在一念
T43n1830_p0463b26║故。忿緣分位現在，隨事究竟，名緣現在，即
T43n1830_p0463b27║忿亦緣剎那過去。忿、念二法隨就行相皆
T43n1830_p0463b28║得相應，無過失也。
T43n1830_p0463b29║問：定專一境，亂取多緣，云何俱起？
T43n1830_p0463c01║論：染定起時至相應無失。述曰：染定起時，
T43n1830_p0463c02║既名染故，心亦躁擾；不相違故，相應無失。
T43n1830_p0463c03║非是散亂定取多緣，以躁擾是亂自相故。
T43n1830_p0463c04║論：中二、大八十煩惱俱。述曰：第七，根本相
T43n1830_p0463c05║應門。中二、大八、十煩惱俱，遍染心故，遍不
T43n1830_p0463c06║善故。然俱生者與俱生者俱，俱生者中除
T43n1830_p0463c07║身、邊見不與無慚愧俱，性相違故，餘定容
T43n1830_p0463c08║俱。
T43n1830_p0463c09║論：小十定非至彼審細故。述曰：小十行、體
T43n1830_p0463c10║性俱麁動，彼見及疑行相審細故。前說瞋、疑
T43n1830_p0463c11║及二見一少分俱者，約細行相說。今忿等
T43n1830_p0463c12║行麁，行相相違，不俱生也。又憎嫉滅、道由
T43n1830_p0463c13║疑不決，便憎等俱，亦無過失。此約多分，亦
T43n1830_p0463c14║不相違。
T43n1830_p0463c15║論：忿等五法至是瞋分故。述曰：忿、恨、惱、
T43n1830_p0463c16║嫉、害，容得慢、癡二法俱，非貪、恚二並，與
T43n1830_p0463c17║貪行定相違故。瞋是忿等自體相故，由此證
T43n1830_p0463c18║知不共無明分位忘念、不正知不遍此心，
T43n1830_p0463c19║即癡分故。此義應思，不言不共無明定得
T43n1830_p0463c20║與俱，但言與十俱，即此無明時，或有惠分
T43n1830_p0463c21║故。然癡分者，定遍一切染心聚故，非言不
T43n1830_p0463c22║共無明一法定與惡惠俱。此無明聚中，餘
T43n1830_p0463c23║法與此俱故，即於無明假建立故。
T43n1830_p0463c24║論：慳癡慢俱至是貪分故。述曰：慳與癡、慢
T43n1830_p0463c25║二法容俱，非貪並自性故，非瞋並相違
T43n1830_p0463c26║故。
T43n1830_p0463c27║論：憍唯癡俱至是貪分故。述曰：「憍唯癡俱，
T43n1830_p0463c28║是貪分故」，不與瞋、貪並。「與慢解別」，不與
T43n1830_p0463c29║慢俱，憍緣自高舉生，慢亦緣他下逸起，故
T43n1830_p0464a01║不俱生。
T43n1830_p0464a02║論：覆誑與諂至貪癡分故。述曰：此三與貪、
T43n1830_p0464a03║癡、慢俱，行相無違，故與彼俱。「貪、癡分故」，不
T43n1830_p0464a04║與瞋並，貪分故與癡俱，癡分故與貪並。
T43n1830_p0464a05║然此應思，貪分覆等可不瞋俱，獨頭癡分
T43n1830_p0464a06║覆等，何不瞋俱起？豈彼三生皆定有貪也？
T43n1830_p0464a07║今解必無唯癡分覆等，覆等俱時必有貪分
T43n1830_p0464a08║故。又設無貪而癡覆者，欣、慼別故，亦無瞋
T43n1830_p0464a09║俱。若如前解，無違理失，此覆等行必貪名
T43n1830_p0464a10║利等，故（如《樞要》說）。
T43n1830_p0464a11║論：小七中二至亦通無記。述曰：第八，三性
T43n1830_p0464a12║門。「小七、中二唯不善」，唯欲界繫，唯發惡行
T43n1830_p0464a13║故。「小三、大八，亦通無記」，通色界有，三、八遍
T43n1830_p0464a14║染、無記故。
T43n1830_p0464a15║論：小七中二至餘通三界。述曰：第九，界門。
T43n1830_p0464a16║子門有三，一、界有攝。「小七、中二」，如前唯欲
T43n1830_p0464a17║界攝，唯發惡行，唯麁鄙故。「諂、誑」欲、色有，王、
T43n1830_p0464a18║臣等處二方有故。「餘通三界」，謂憍及後八，唯
T43n1830_p0464a19║緣自起等，遍諸染心故。
T43n1830_p0464a20║論：生在下地至起憍誑諂故。述曰：第二，子
T43n1830_p0464a21║門，生下、上起上、下門。「生在下地，容起
T43n1830_p0464a22║上十一」，耽定故起憍一法，於他欲界有情
T43n1830_p0464a23║等起誑、諂故。餘八通染，潤生心等皆有彼
T43n1830_p0464a24║故。
T43n1830_p0464a25║論：若生上地至容起彼故。述曰：「若生上地，
T43n1830_p0464a26║起下後十」，中有邪見俱，有無慚等二。潤生愛
T43n1830_p0464a27║俱，有後八故。
T43n1830_p0464a28║論：小十生上至及謗滅故。述曰：此十忿等
T43n1830_p0464a29║生上不起下，一、非潤生，下十唯不善，潤生
T43n1830_p0464b01║無記故，不與愛俱。又不謗滅故，不與邪
T43n1830_p0464b02║見並，除此二時，生上必不起下心，故忿等
T43n1830_p0464b03║十上不起下。
T43n1830_p0464b04║第三子門上下相緣。
T43n1830_p0464b05║論：中二大八下至相應起故。述曰：十下緣
T43n1830_p0464b06║上，與前根本之中所說，上緣貪等相應起故。
T43n1830_p0464b07║論：有義小十至不遠取故。述曰：此第一師，
T43n1830_p0464b08║小十下者不得緣上，此十行相淺近，不能
T43n1830_p0464b09║遠深取彼界故。嫉上地者，嫉名聞故，嫉心
T43n1830_p0464b10║不以彼地為質，故非如餘心行相深遠取。
T43n1830_p0464b11║慳相亦爾，此義應思，十並不上緣。
T43n1830_p0464b12║論：有義嫉等至生嫉等故。述曰：第二師說，
T43n1830_p0464b13║忿等七法定不緣上，嫉等三法亦緣上起，
T43n1830_p0464b14║於勝地法生嫉等故。言「嫉等」者，等取慳、
T43n1830_p0464b15║憍二法。定者，謂嫉他所得靜慮無色故。憍
T43n1830_p0464b16║恃所證知解彼地法故，慳所證知解上地
T43n1830_p0464b17║法也。誑、諂二法定無上緣，無誑、諂色界勝
T43n1830_p0464b18║有情故。有義許爾，誑、諂亦於殊勝處起故，
T43n1830_p0464b19║如稱梵王以為本師，行諂等是。然前解為
T43n1830_p0464b20║勝，見於勝人所不生諂、誑。若准後解亦
T43n1830_p0464b21║得起，於自界勝上起諂、誑故，恐失利譽，
T43n1830_p0464b22║故望他順己故。有說害亦緣上，尚許害諸
T43n1830_p0464b23║佛，何況色界有情故也。忿等不緣者，行相
T43n1830_p0464b24║如前說。若瞋上界必非是忿，對現境生行
T43n1830_p0464b25║相細故。
T43n1830_p0464b26║論：大八諂誑至非所恃故。述曰：中二忿等，
T43n1830_p0464b27║七上界無故，不須分別。大八、諂、誑十法，上
T43n1830_p0464b28║亦緣下，與前根本中所說下緣慢等相應
T43n1830_p0464b29║俱起，故有大八。梵王執馬勝手，是諂、誑故。
T43n1830_p0464c01║此據本質，若影像者皆唯自地，屬自心故。
T43n1830_p0464c02║唯憍不緣下，下地法劣，非所恃故。
T43n1830_p0464c03║論：二十皆非至彼唯淨故。述曰：第十一學
T43n1830_p0464c04║等門，可知。
T43n1830_p0464c05║論：後十唯通至相應起故。述曰：下第十二，
T43n1830_p0464c06║見斷等門。二段分別，初明後十為一段。初
T43n1830_p0464c07║中有三子門：一、見修斷。後十通見修斷，與
T43n1830_p0464c08║二煩惱俱故。言唯者，不通不斷。
T43n1830_p0464c09║論：見所斷者至皆如煩惱說。述曰：第二子
T43n1830_p0464c10║門，迷諦總別；第三，迷行親疎，皆類可知。
T43n1830_p0464c11║自下第二段，解前十。
T43n1830_p0464c12║論：前十有義至任運生故。述曰：第一師唯
T43n1830_p0464c13║修斷，同小乘。此十緣麁事境，不分別生，唯
T43n1830_p0464c14║任運起故。
T43n1830_p0464c15║論：有義亦通至生忿等故。述曰：第二師說
T43n1830_p0464c16║通見、修斷。此無別體，依二煩惱俱生、分別
T43n1830_p0464c17║勢力起故，故通二種。非但緣麁事生，亦緣
T43n1830_p0464c18║他身見生忿等故。此後師正，故前俱生、分
T43n1830_p0464c19║別中唯取正義。然五十八說迷諦中，於滅
T43n1830_p0464c20║諦起損害心、恚惱心，即害、惱二親迷理生，
T43n1830_p0464c21║亦通見斷。出佛身血害，緣無漏生，《對法》云
T43n1830_p0464c22║憎嫉出離，嫉緣理生，故亦見斷。九十卷云
T43n1830_p0464c23║或嫉妬性，乃至於有情起邪見行，發惡業
T43n1830_p0464c24║種種事，故知能發惡趣業也。唯分別起更
T43n1830_p0464c25║有八十六已去忿等發惡趣業文，忘不知
T43n1830_p0464c26║處。又何緣假立，唯修非見。又於諦言嫉等，
T43n1830_p0464c27║即非是嫉等，但名為瞋者。於事言嫉等，何
T43n1830_p0464c28║故是嫉等？
T43n1830_p0464c29║論：見所斷者至皆通四部。述曰：下第二段，
T43n1830_p0465a01║子門第二，迷諦總、別，皆通四部。隨所依止，
T43n1830_p0465a02║前能所引生煩惱，或從所緣以分四諦，依
T43n1830_p0465a03║四諦下煩惱引生，依止假立故。
T43n1830_p0465a04║論：此中有義至不深取故。述曰：第三子門，
T43n1830_p0465a05║迷諦親疎，此第一義。忿等十法但緣迷諦
T43n1830_p0465a06║惑生，不親迷諦；五十八說害、惱等者，瞋異
T43n1830_p0465a07║名故。以此等行相麁而浮淺，但緣有情等
T43n1830_p0465a08║生，不能深取。又設緣諦，而不是迷，不深
T43n1830_p0465a09║取故。五十八說瞋迷滅者，此通言故，實非
T43n1830_p0465a10║是迷。若緣故即言迷，不緣者應不迷，如二
T43n1830_p0465a11║取等。二取等行相深故，不緣亦迷，瞋等雖
T43n1830_p0465a12║緣淺故，何妨不迷。
T43n1830_p0465a13║論：有義嫉等至生嫉等故。述曰：又說七得，
T43n1830_p0465a14║除覆、誑、諂三，滅、道勝法不能誑、諂故。
T43n1830_p0465a15║又解嫉、惱、害、慳、憍五法亦親迷諦，五十八
T43n1830_p0465a16║說於滅諦等生嫉等故，如前所引。然不
T43n1830_p0465a17║見說憍亦迷諦，以理准有，恃所證故。《大
T43n1830_p0465a18║論》第二帙說，有慳諦等文勘。《楞伽》第九頌
T43n1830_p0465a19║謂外道嫉妬說法，故亦見斷迷諦。准此諦
T43n1830_p0465a20║皆有二十，其數可知。
T43n1830_p0465a21║論：然忿等十至方得生故。述曰：下第十三，
T43n1830_p0465a22║有事等門。忿等但緣有事，不與我見俱。我
T43n1830_p0465a23║見俱心等，名緣無事，本質我無故。此據人
T43n1830_p0465a24║執心本質名緣無事，准知後十通二所緣。
T43n1830_p0465a25║論：緣有漏等，准上應知。述曰：唯有無漏所
T43n1830_p0465a26║起事，所起名，准上煩惱說。或此上來所明
T43n1830_p0465a27║之義，說其嫉等名，緣無漏所起名等；忿等
T43n1830_p0465a28║名緣有漏所起事故。此事名緣，如五十八、
T43n1830_p0465a29║九卷抄會。有漏等言，等取有異熟等門，有
T43n1830_p0465b01║九品潤生發業門等，皆如理思。
T43n1830_p0465b02║成唯識論述記卷第六（末）