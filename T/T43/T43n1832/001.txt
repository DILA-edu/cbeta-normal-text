T43n1832_p0659a01║
T43n1832_p0659a02║No. 1832 [cf. Nos. 1585, 1830]
T43n1832_p0659a03║成唯識論了義燈卷第一（本）
T43n1832_p0659a04║
T43n1832_p0659a05║淄洲大雲寺苾芻惠沼述
T43n1832_p0659a06║將釋此論，四門分別：一、論起所因；二、明同
T43n1832_p0659a07║異；三、明歸在；四、釋本文。就初起因，復分為
T43n1832_p0659a08║四：一、明部分之處；二、明部分之年；三、明部
T43n1832_p0659a09║分所由；四、明造論因主。如來說教，體一
T43n1832_p0659a10║真如，平等利生，實無差異。然隨根性，悟解
T43n1832_p0659a11║不同，漸頓有殊，說教為異。故《法華》云：雖一
T43n1832_p0659a12║地所生，一雨所潤，而諸草木，生長各異。《寶性
T43n1832_p0659a13║論》中，猶如一河，三獸渡水，得淺深異。《攝大
T43n1832_p0659a14║乘論》如一寶珠，隨求雨異。《無量義經》常說一
T43n1832_p0659a15║相，悟解不同，得諸果異。故如來教，隨機說
T43n1832_p0659a16║別。初對外道等，說我為無，談法為有。次
T43n1832_p0659a17║對小乘，破執法有，說法亦無。後令趣實，
T43n1832_p0659a18║方為顯說，非空非有。故《瑜伽》釋云：諸有情
T43n1832_p0659a19║類，無始時來，於法實相，無知僻執，起惑發
T43n1832_p0659a20║業，輪迴五趣。如來出世，隨宜為說，處中妙
T43n1832_p0659a21║理，令諸有情，了達諸法，非空非有。遠離疑
T43n1832_p0659a22║執，起處中行。隨應滅障，各自修滿，得三
T43n1832_p0659a23║菩提，證寂滅樂等。佛涅槃後，大迦葉波及
T43n1832_p0659a24║婆師波，雖分二處結集三藏，然一百年
T43n1832_p0659a25║中，佛法一味。時有舶主之子，名摩訶提婆。
T43n1832_p0659a26║真諦三藏《部執》疏云：阿踰闍國。慈恩法師
T43n1832_p0659a27║《宗輪》疏云：中天竺國。出家學道，遍通三
T43n1832_p0659a28║藏。然准《部執》、《宗輪》疏等說其五事，與慈
T43n1832_p0659a29║恩法師《瑜伽抄》中說少有別。應大小乘說之
T43n1832_p0659b01║各異，此具如彼三處所說。於百年外，在
T43n1832_p0659b02║波吒𮡗子城鷄園寺內，說此城由，具如《大
T43n1832_p0659b03║唐西域傳》及真諦《部執》疏說。十五日夜次，
T43n1832_p0659b04║大天說戒經，說戒經了，遂說五事。頌云：餘
T43n1832_p0659b05║所誘無知，猶預他令入，道因聲故起，是名
T43n1832_p0659b06║真佛教。耆年聖者，咸不許之，即翻彼說第
T43n1832_p0659b07║四句云：汝言非佛教。因此小乘部分為二。
T43n1832_p0659b08║諸聖者眾，遂以根本結集之時大迦葉波以
T43n1832_p0659b09║為其師，云上坐部；大天徒侶以婆師波為
T43n1832_p0659b10║其所師，云大眾部。後二百年內，於大眾
T43n1832_p0659b11║部，復分成九；三百年內，於上坐部，分成
T43n1832_p0659b12║十一。如《宗輪論》并《文殊所問般若》具說。若部
T43n1832_p0659b13║分緣由，真諦三藏《部執》疏中一一廣說。昔者，
T43n1832_p0659b14║阿難將入涅槃，念曰：佛記罽賓，新云迦葉
T43n1832_p0659b15║彌羅，當有比丘，名末田提，於彼國土，
T43n1832_p0659b16║流布法眼。即便法付末田尊者，欲此國中，
T43n1832_p0659b17║立寺弘法。此國有山，四面高峻，中間極廣，
T43n1832_p0659b18║唯有一門，龍王所居，中滿其水。尊者運通，
T43n1832_p0659b19║從空而下，向龍王言；意乞一坐具許地。龍
T43n1832_p0659b20║王許之。便以通力令坐具寬，侵水將盡。
T43n1832_p0659b21║龍王從乞，願留周迴十五里水，為龍所居。因
T43n1832_p0659b22║即立寺。僧從既多，淨人復眾，後僧漸少，奴漸
T43n1832_p0659b23║群強，自立為王，因號奴國。後此國王號迦
T43n1832_p0659b24║葉利師，極甚敬信，每請眾徒入宮說法，中
T43n1832_p0659b25║間諸部而共雜居，前後說法，各各有異。王
T43n1832_p0659b26║問：所以，具說其由。王曰：今者取誰部定？
T43n1832_p0659b27║時迦延子依薩婆多，造《發智論》以示於王，
T43n1832_p0659b28║王可弘之。（此上傳說未見正文。）依天親傳，佛滅度後，三
T43n1832_p0659b29║百年中，有阿羅漢，名迦旃延子。母性迦旃
T43n1832_p0659c01║延，從母為名。先於薩婆多部出家，本是中
T43n1832_p0659c02║天竺人，後往罽賓國。罽賓國在西天竺。與
T43n1832_p0659c03║五百阿羅漢、五百菩薩，共撰集薩婆多部阿
T43n1832_p0659c04║毘達磨，祕不流出。經於多時，五天不覩。後
T43n1832_p0659c05║東天竺阿踰闍國有一法師，名婆須跋陀羅，
T43n1832_p0659c06║聰明大智，往彼習學，誦得流外，廣如彼說。
T43n1832_p0659c07║後鳩摩邏多、室利邏多皆廣造論弘，初有
T43n1832_p0659c08║教眾生，著有大乘法教，多皆隱沒。二百年
T43n1832_p0659c09║外，有南天竺龍猛菩薩、提婆菩薩俱出於
T43n1832_p0659c10║世。龍猛菩薩造《大智度論》釋《大品般若》，造
T43n1832_p0659c11║《無畏論》滿十萬頌。《中論》出於無畏部中，有
T43n1832_p0659c12║五百偈《十二門論》等。龍猛弟子提婆菩薩造
T43n1832_p0659c13║《百論》等。廣如《付法藏傳》及龍樹等傳說，為
T43n1832_p0659c14║破小乘及諸外道執我執法，說之為空，時
T43n1832_p0659c15║多著空。後九百年，北天竺境，富婁沙富羅，
T43n1832_p0659c16║此云丈夫國。有國師婆羅門，姓憍尸迦，有
T43n1832_p0659c17║三子同名婆藪盤豆，此云天親。今云筏蘇
T43n1832_p0659c18║畔度，此云世親。雖同一名，復立別號。第
T43n1832_p0659c19║三天親於薩婆多部出家，得羅漢果，別名
T43n1832_p0659c20║比隣持跋婆。比隣持是其母名，跋婆譯為子，
T43n1832_p0659c21║亦云兒。長兄是菩薩根性，亦亦於薩婆多
T43n1832_p0659c22║部出家，後得離欲，思惟空義不能得入，
T43n1832_p0659c23║欲自殺身。有賓頭盧阿羅漢，在東毘提
T43n1832_p0659c24║訶觀見此事，從彼方來，為說小乘空觀，意
T43n1832_p0659c25║猶未安，謂理不應爾。因此乘通，往覩史
T43n1832_p0659c26║天，諮問：彌勒菩薩，為說大乘空觀，還下思
T43n1832_p0659c27║惟，即便得悟，因名阿僧伽，此云無著。爾後
T43n1832_p0659c28║數往兜率陀天，諮問：彌勒大乘經義，為餘
T43n1832_p0659c29║人說，聞多不信，即自發願，請彌勒菩薩下
T43n1832_p0660a01║說大乘，令眾生見，皆得信受。即如其願，於
T43n1832_p0660a02║夜下時，放大光明，集有緣眾，於踰闍國
T43n1832_p0660a03║說《十七地論》。隨所誦出，隨解其義，經四
T43n1832_p0660a04║月夜，《十七論》竟。雖同一堂，唯有無著得
T43n1832_p0660a05║近彌勒菩薩，餘人但得遙聞。或有見異
T43n1832_p0660a06║時，無著師更為餘說，因此，餘人方始信受大
T43n1832_p0660a07║乘法義。第二子亦於薩婆多部出家。博學
T43n1832_p0660a08║多聞，遍通墳藉，神才隽朗，無可為儔，戒行
T43n1832_p0660a09║清高，難以為匹。兄弟既有別名故，法師但
T43n1832_p0660a10║稱婆藪盤豆，所餘因緣，廣如本傳所說。依
T43n1832_p0660a11║《瑜伽論》廣造諸論，解釋大乘，弘非空有。及
T43n1832_p0660a12║造此論，十師之釋，合糅翻譯，皆如《樞要》。然
T43n1832_p0660a13║護法菩薩，千一百年後，方始出世，造此論釋
T43n1832_p0660a14║及《廣百論》釋。清辨菩薩亦同時出，造《掌珍論》。
T43n1832_p0660a15║此時大乘，方諍空有，上來總辨四門之義。
T43n1832_p0660a16║智者知之，此即論之起因。
T43n1832_p0660a17║二、明同異者，復分為四：一、教益有殊；二、時
T43n1832_p0660a18║利差別；三、詮宗各異；四、體性不同。具如《法
T43n1832_p0660a19║苑》，總聊簡說。問：前說輪益、義益，二理何殊？答：
T43n1832_p0660a20║義，約所詮之理為稱；輪，據斷道為言。二
T43n1832_p0660a21║義各約一途，故云輪、義二益。問：以教對
T43n1832_p0660a22║機，教有三時之別，未審輪體，為別為同？
T43n1832_p0660a23║答：根性既差，輪體有別。約初有教，說體如
T43n1832_p0660a24║常。空教之中，體少有別，以八空聖道為體
T43n1832_p0660a25║證空，理智為體。以說空教為因，以證
T43n1832_p0660a26║空加行智為因，所緣空為境。餘覺支等，
T43n1832_p0660a27║空為助伴。以道定戒空為眷屬，以菩提
T43n1832_p0660a28║涅槃空為果。若第三時法輪體者，雙合前
T43n1832_p0660a29║二，亦得非正。正者如《瑜伽論》及《法華疏》第
T43n1832_p0660b01║四卷明。問：說此密語有何益？答：准《攝
T43n1832_p0660b02║論》第八，有十果，謂令說法者，易可安立，
T43n1832_p0660b03║總括義故。乃至於智者前論，義決擇入聰
T43n1832_p0660b04║慜，數為斯十利，說祕密言。問：義益之中，
T43n1832_p0660b05║有了、不了；輪中亦輪非輪不？答：大小相形，
T43n1832_p0660b06║隱顯相對，二並得有。又解不例，詮理有
T43n1832_p0660b07║顯密，義中了、不了，對機皆滅障，皆輪無
T43n1832_p0660b08║不輪。又問：《要集》敘《解深密》云：了義者。清
T43n1832_p0660b09║辨等云：說了義者，結集家語，非正佛說者？
T43n1832_p0660b10║不爾，彼非善通。應云清辨等言，此對俗
T43n1832_p0660b11║諦說，最為勝名為了義，不望勝義。若以有
T43n1832_p0660b12║違，云非佛語，便令聖教皆不可信。了、
T43n1832_p0660b13║不了義，《法苑》分四，今《要集》云：更加一門。
T43n1832_p0660b14║執著名字，名為不了。不著名了。故《自在
T43n1832_p0660b15║王菩薩經》上云：了義經者，一切諸經皆是了
T43n1832_p0660b16║義。以依義故，一切諸法不可說故，菩薩
T43n1832_p0660b17║如是，名為了義。若人於一切經，不能如
T43n1832_p0660b18║是依義，是名不了義。何故名不了？是人不
T43n1832_p0660b19║了義故。准此經文云：是人不了義故，名不
T43n1832_p0660b20║了義。不判經為不了義。又《經》云：自在王菩
T43n1832_p0660b21║薩，依如是義趣法者，一切諸經皆是了義。
T43n1832_p0660b22║不如是依者，一切經皆是不了義。准此意，
T43n1832_p0660b23║能不執著一切經，皆是所了義。若執著者，一
T43n1832_p0660b24║切經皆是所不了義。不得約人，自不能了，
T43n1832_p0660b25║便判聖教，亦為不了。《要集》解云：能令生
T43n1832_p0660b26║過，或生功德。說了、不了，此通一切大小乘
T43n1832_p0660b27║經。此判不爾。若由不了，即生過失，名為
T43n1832_p0660b28║不了，亦應名不善，亦應名有漏。便非稱
T43n1832_p0660b29║實，有多過故。今者正解，應云：依法分
T43n1832_p0660c01║四，如《法苑》明。又加依人，對解了不執，名
T43n1832_p0660c02║為了義。對執著者，名不了義。如似二諦。
T43n1832_p0660c03║辨時利中，問：何故如來初說有教，中
T43n1832_p0660c04║談空教，後演不空不有教耶？答：據不定
T43n1832_p0660c05║姓。未發趣時，且令慚悟，所執我無，唯有
T43n1832_p0660c06║蘊、處、界等諸法，名為有教。為已發趣得小
T43n1832_p0660c07║果者，令趣於大。次悟法空，觀彼所執界、
T43n1832_p0660c08║處等無，名為空教。後為發趣一切乘者，
T43n1832_p0660c09║顯所執無，非執是有，非一向空，亦非皆有，
T43n1832_p0660c10║為不空不有教。為對慚悟，說教三時。若
T43n1832_p0660c11║對頓悟，無三時別。又所說教，非定如是，前
T43n1832_p0660c12║後次第，判為三時。並約所說，義類相從，望
T43n1832_p0660c13║不定姓，當第三時。不爾，《華嚴》第二七日，世尊
T43n1832_p0660c14║即說可對慚悟，在《般若》等後，方始演說，判
T43n1832_p0660c15║屬第三。此有二義：一約前後；二約義類。
T43n1832_p0660c16║約前後亦有二義：初說生空；次說法空。
T43n1832_p0660c17║二者初說生空，密詮法有。次說法空，密詮
T43n1832_p0660c18║法無。後方顯明，生法二執，所取不有。若離
T43n1832_p0660c19║二執，真俗不無。故《經》說云：「有為、無為名為
T43n1832_p0660c20║有，我及我所說為空」。問：若據漸入，此等
T43n1832_p0660c21║諸教，是第三時。第三時教，普為發趣一切乘
T43n1832_p0660c22║者。今此一論，正被何乘？若為三乘，如何破
T43n1832_p0660c23║彼？若唯被大，非第三時？答：破我之文，通
T43n1832_p0660c24║入三乘。破二乘處，令唯入大。又破彼執，
T43n1832_p0660c25║不破彼乘故，通為三。若爾，《法華》既亦云
T43n1832_p0660c26║破乘，應第二時？答：對不定姓，約理說一。
T43n1832_p0660c27║破執理別，令其趣大。若其定姓，觀行不同，
T43n1832_p0660c28║說如藥草。乘即有別，故得通被。然多為不
T43n1832_p0660c29║定，故說此經。唯說一乘，為諸聲聞所作事
T43n1832_p0661a01║故等。若爾，既第三時，普為一切，何故《解深密》
T43n1832_p0661a02║云：「我於凡愚不開演」？《阿毘達磨》云：「勝者
T43n1832_p0661a03║我開示」？答：大分三時，云為一切。不言一
T43n1832_p0661a04║一文，各各為三乘故。今此論《解深密》等，上下
T43n1832_p0661a05║文中，可通被三，故不相違。問：既對漸悟，
T43n1832_p0661a06║說教三時。即第三時，亦為漸悟趣大者說。
T43n1832_p0661a07║只是為大，何得說言，普為一切？答：為根
T43n1832_p0661a08║熟惠悟既通故。為顯說三乘所觀空有諸法，
T43n1832_p0661a09║云為一切。《般若經》中，雖有三乘，各各得益，
T43n1832_p0661a10║未分明說法非空有，故屬第二。若約頓
T43n1832_p0661a11║悟，可立一時。問：若立一時，與古何別？《法
T43n1832_p0661a12║苑》不許？答：古立一時，約佛一時能頓說
T43n1832_p0661a13║故，名為一時。據能雖示，對機不然。以眾
T43n1832_p0661a14║生機熟有前後，寧得一時說法，名為一時？
T43n1832_p0661a15║今立一時，約理是一，對究竟果，名為一
T43n1832_p0661a16║時。又約被於頓悟之人，隨說何教，而能頓
T43n1832_p0661a17║悟？一會所說，二空之理，雙除二執故，名一
T43n1832_p0661a18║時。所以鹿苑初說四諦法輪，無量菩薩入於
T43n1832_p0661a19║初地等，若聞四諦，不悟法空，云何得入
T43n1832_p0661a20║初極喜等？不定一會，名為一時，約頓悟者，
T43n1832_p0661a21║隨所聞教，常悟空有，及以二空，始終一化，
T43n1832_p0661a22║名為一時。辨時之中，劉虬立五時教，設云
T43n1832_p0661a23║據漸悟，理亦不然。為提謂等，說五戒《本
T43n1832_p0661a24║行經》時，通得諸乘聖道，不得云初。唯人天
T43n1832_p0661a25║教正為價，人不得云：兼又設對漸不得，
T43n1832_p0661a26║約定年月前後，以立五時。又無教文故，為
T43n1832_p0661a27║過也。又漸頓教，若以一會所說二諦，理
T43n1832_p0661a28║盡名之為頓。即不應說《華嚴》、《勝鬘》等為
T43n1832_p0661a29║頓，《法華》、《般若》等為漸，俱一會中，明理盡
T43n1832_p0661b01║故。若云對大，不由小起，即說為頓，亦不
T43n1832_p0661b02║應定說《華嚴》等為其頓教，判《法華》等為
T43n1832_p0661b03║其漸教。俱有漸頓，機在會故，不障立漸
T43n1832_p0661b04║頓，不許定判教。《法苑》本意，應如是知。
T43n1832_p0661b05║又辨時意，以《解深密》說三時教。今此論等，何
T43n1832_p0661b06║時教收？然《要集》等云：約此等以辨教時，
T43n1832_p0661b07║名為教依。今謂不爾，不約說於半、滿二
T43n1832_p0661b08║教，有作、無作，生、法二空，人天言教此等法
T43n1832_p0661b09║時，以為所依。若依此等，各自是時。說唯
T43n1832_p0661b10║識教，說唯識時。何須更辨是何時教？若
T43n1832_p0661b11║約半、滿，有作、無作，生、法空等法門別辨。法
T43n1832_p0661b12║門無量，何只爾許？又隨別法，而以辨者，即
T43n1832_p0661b13║亦如名，說唯識法教，何須對辨？若云諸
T43n1832_p0661b14║教，所說不同。諸師立時，明教各別。此何
T43n1832_p0661b15║所攝者？亦不應爾。說一、二、四、五時教
T43n1832_p0661b16║等，無聖教文，並不可依。何云教依？既不
T43n1832_p0661b17║准定，空設劬勞。然《瑜伽論》，說時為依，依三
T43n1832_p0661b18║世辨，不約教時，取此誤也。　又因論生論，
T43n1832_p0661b19║聖教之中，一音說法，有二不同：一、詞；二、法，
T43n1832_p0661b20║如《無垢稱經》，皆謂世尊同其語詞，或生厭
T43n1832_p0661b21║離，或歡喜等法。如《涅槃經》二十四云：「演說
T43n1832_p0661b22║一法，若界、若入，一切眾生各隨本解而得聞
T43n1832_p0661b23║之。」是法、詞合說。一名句中，現多名句，一音
T43n1832_p0661b24║聲中，現多音聲故，各隨本解，攝假從聲。以
T43n1832_p0661b25║諸名句，隨生有別。然不離聲故總名聞。
T43n1832_p0661b26║又《梵網》上云：「一音中說無量法品。」又云：「苦、
T43n1832_p0661b27║空、無常、無我，一諦之音。」並法詞合。或但
T43n1832_p0661b28║舉法，如《華嚴》云：若多貪恚等，八萬四千垢，各
T43n1832_p0661b29║聞對治法。　又云：「一音說法。」或有眾生，學
T43n1832_p0661c01║聲聞乘，聞佛說法，即知聲聞藏。此等即但
T43n1832_p0661c02║明法無礙，亦得通詞，聞即聞聲。又《無量
T43n1832_p0661c03║義經》云：「能以一音普應眾聲。」即但是詞。
T43n1832_p0661c04║又如《婆沙》七十三云：「一音者梵音。」若支那
T43n1832_p0661c05║人，來在會坐，謂佛為說支那音義。此通
T43n1832_p0661c06║法詞。又云：「貪行者，來在會坐，聞佛為
T43n1832_p0661c07║說不淨觀等」。此即唯法，雖各有義，且辨一
T43n1832_p0661c08║音，不說所餘。問：隨能聞現，聲各有殊，若
T43n1832_p0661c09║據所詮，法各差別，何名一音？答：或一剎
T43n1832_p0661c10║那。或一無漏。或且隨一所詮之法。或隨於
T43n1832_p0661c11║一所化之生。或從於如。總得名一。問若
T43n1832_p0661c12║爾，何故《毘婆沙》云：「一音者梵音，若支那人來
T43n1832_p0661c13║在會坐，謂佛為說支那音義」？答：不以小
T43n1832_p0661c14║乘而為定量。既如如意隨求雨寶，故隨生
T43n1832_p0661c15║感，各各現聲。或聲清淨，名為梵音。非必唯
T43n1832_p0661c16║同一梵音聲。問：佛說一音，具諸法門，為
T43n1832_p0661c17║不具耶？答：有四解（《要集》所敘）。一云如來無相圓
T43n1832_p0661c18║音，以無相故，佛說一音，以圓滿故，普應眾
T43n1832_p0661c19║生。此答不了，說不具故。一云如來但出一
T43n1832_p0661c20║音，未知何以為名，而眾生心中，聞無量法
T43n1832_p0661c21║門。（此答不正，不答問故，亦同外道老莊說故。）一云如來隨所化者，
T43n1832_p0661c22║一時具有無邊法門，隨正所為，故云一音。
T43n1832_p0661c23║此意一音具諸法門，隨正所為，一別有情，名
T43n1832_p0661c24║為一音。然答不明，應云隨所化生，方類不
T43n1832_p0661c25║同，於一時中，現一切音。一一音中，具諸法
T43n1832_p0661c26║門，且隨一生，或正所為，故名一音。非一音
T43n1832_p0661c27║言，唯詮一法。雖然答問，亦不分明。一云
T43n1832_p0661c28║如來所出一音，聲體自在難思，與彼無邊名
T43n1832_p0661c29║等相，應為眾生說故。《經》云：如來所出一語
T43n1832_p0662a01║中，演說無邊契經海。此釋雖勝，亦未盡理。
T43n1832_p0662a02║言一音者，為一梵音，為一剎那，為名等
T43n1832_p0662a03║各別，為一名中，此現多名等。今謂一一聲，
T43n1832_p0662a04║一剎那聲，一一名等，各能現多。或一聲現多
T43n1832_p0662a05║名，或多聲現一名，或一名現多名，或多名
T43n1832_p0662a06║現一名，句義准知，隨義皆得，名為一音。
T43n1832_p0662a07║《要集》云：菩提流支云一音教。《法苑》廣破，然
T43n1832_p0662a08║恐不當。此亦不了破意。彼云一音頓說，
T43n1832_p0662a09║名為頓教者，非一音中，即頓說教盡，根性
T43n1832_p0662a10║前後，不一時故，何得一音頓說教盡？又復
T43n1832_p0662a11║設爾，不應別判《華嚴》等為頓，又以一音名
T43n1832_p0662a12║為一時，無教定判。又云半、滿而為二時，
T43n1832_p0662a13║《法苑》所破亦恐不當。《經》云：為聲聞說半
T43n1832_p0662a14║字者，豈不約逗機？故恐不爾。亦不解彼
T43n1832_p0662a15║《法苑》說意，彼意不障逗機，而說名為半滿，
T43n1832_p0662a16║但不許判為漸頓機。說於半、滿，名漸、頓
T43n1832_p0662a17║教，為定姓人，亦說半滿故。詮宗各異者，
T43n1832_p0662a18║敘外道如下破，明及法師《瑜伽論》抄，明敘
T43n1832_p0662a19║小乘。計如法師異部疏具解，煩不具引。明
T43n1832_p0662a20║自宗者，別宗即唯識章是，然疏略解，名成唯
T43n1832_p0662a21║識故，此即以唯識為宗。識有非空，境無
T43n1832_p0662a22║非有，以為宗也。雖具明諸法，皆不離識
T43n1832_p0662a23║也。西明云：總相分別，唯識為宗。別即境、
T43n1832_p0662a24║行、果三。此釋不異《法苑》，然《樞要》中，釋名
T43n1832_p0662a25║科文，廣明宗意。體性不同者，於中分三：
T43n1832_p0662a26║一辨本釋如《法苑》，於中復三：一總出體；
T43n1832_p0662a27║二別出教體；三明聚集。二敘異釋，敘
T43n1832_p0662a28║異釋中，初敘異，次詮簡。三敘自釋，自釋
T43n1832_p0662a29║者至下當辨。先敘異釋者，有釋五門：一、
T43n1832_p0662b01║攝妄歸真；二、攝相歸識；三、以假從實；四、
T43n1832_p0662b02║三法定體；五、法數出體。又云，三藏開為
T43n1832_p0662b03║八門，於前三門，各開二門。謂：一、攝妄歸真；
T43n1832_p0662b04║二、真妄差別門，餘二准此。有解六門：一、五
T43n1832_p0662b05║法、自性、體（心、心所等五法）；二、三相差別（三科法門）；三、攝義
T43n1832_p0662b06║歸名（名言所熏攝一切法）；四、攝假歸實；五、攝劣歸勝
T43n1832_p0662b07║（心識）；六、攝相歸性。舊攝論師四門：一、隨名
T43n1832_p0662b08║義別體；二、攝義歸名體；三、攝塵歸識體；四、
T43n1832_p0662b09║攝事歸理體。《要集》為三：一、離能所詮教。
T43n1832_p0662b10║《入楞伽》第二云：法佛說法者離心相應體故。
T43n1832_p0662b11║內證聖行境界故，四卷亦同，謂佛法身真如
T43n1832_p0662b12║理，生正智解，名說法。二、通能所詮教。《瑜
T43n1832_p0662b13║伽》八十一云：謂契經體略有二種：一、文；二、
T43n1832_p0662b14║義。三、唯局能詮教。《十地》云：說者、聽者，二
T43n1832_p0662b15║事究竟，依三藏八門，作四漸略：一、攝妄
T43n1832_p0662b16║歸真門；二、真妄差別門。真妄差別門中：一、
T43n1832_p0662b17║攝相歸識門；二、識相差別門。此識相差別，
T43n1832_p0662b18║教中有本、無本，佛地兩說，由斯四句，如有
T43n1832_p0662b19║釋說。差別相中：一、攝假從實門；二、假實
T43n1832_p0662b20║差別門。假實差別門中：一、三法定體門；二、
T43n1832_p0662b21║法數出體門。法數出體門中，初法數出體，
T43n1832_p0662b22║後聚集顯現。法數中有三漸略，謂內外相
T43n1832_p0662b23║對。內中大小相對，大中中邊相對。次詮簡
T43n1832_p0662b24║者，有釋五門，名中有濫，緣生名妄，此則
T43n1832_p0662b25║可爾。若約五法，相、名、分別、正智、如如。攝
T43n1832_p0662b26║彼前四，總歸如如。正智非妄，總云攝妄，
T43n1832_p0662b27║故即有過。又《辨中邊頌》云：「虛妄分別有」。乃
T43n1832_p0662b28║至是則契中道，故不可說無漏名妄。二
T43n1832_p0662b29║攝相歸識，此亦有過。若識性名識，不異
T43n1832_p0662c01║前門。若即歸八識，識亦是相。亦不可說心
T43n1832_p0662c02║王所變相分名相，以不離識所有五法皆
T43n1832_p0662c03║名識故。若以五法總名為識，如非相故，
T43n1832_p0662c04║離五無法可攝歸故。若云約教體說所
T43n1832_p0662c05║變相分，同時心所亦變名等，為相緣故。
T43n1832_p0662c06║攝假從實，即本第三。三法法數，合是第四
T43n1832_p0662c07║性用門攝。又攝不盡，既約三法。何不約
T43n1832_p0662c08║於五法三性？若云從略，應依四門，何假分
T43n1832_p0662c09║五？分為八門，得失准前。有解：六門後之三
T43n1832_p0662c10║門，即本前三。前之三門，即本第四性用別門。
T43n1832_p0662c11║雖更開三，猶廣略失，准同有釋。然彼意，辨
T43n1832_p0662c12║先寬，得後狹。又攝義歸名，亦少有失。非
T43n1832_p0662c13║一切義皆是名攝。因名言故，名名言熏
T43n1832_p0662c14║習，非即是名。舊攝論師後二門，體亦本
T43n1832_p0662c15║初，初二二合，是性用別論。闕本第三攝假從
T43n1832_p0662c16║實，亦廣略失。《要集》三門，離能所詮，即攝
T43n1832_p0662c17║相歸性。推功歸本，復是無分別智所緣之境。
T43n1832_p0662c18║因境起智，言法佛說法，寄詮談之，云離
T43n1832_p0662c19║心相應故。內證聖行境界故，是名法佛說
T43n1832_p0662c20║法之相。非是真智正證如時，能證所證，有
T43n1832_p0662c21║此行解，名為說法。後之二門，亦即性用別論
T43n1832_p0662c22║門攝。《要集》云：依三藏八門作四漸略：一、
T43n1832_p0662c23║攝妄歸真；二、真妄差別門。真妄差別門中：
T43n1832_p0662c24║一、攝相歸識門等。此意從寬，漸向於狹，名
T43n1832_p0662c25║之為略。然攝妄歸真，即以一法，乃至法
T43n1832_p0662c26║數出體，以聲、名、句、文，即有多法，何得名
T43n1832_p0662c27║略？不解所以。今為漸略，即有二意：一、
T43n1832_p0662c28║從通向別略，即從初向後是；二、從多向
T43n1832_p0662c29║少，以末就本略。且就教體辨漸略者，以
T43n1832_p0663a01║性用別論中，能所詮異，由能詮文義得顯
T43n1832_p0663a02║現。略所詮義，但取能詮。故《十地論》說者聽
T43n1832_p0663a03║者，俱以二事而得究竟：一者聲；二者善字。
T43n1832_p0663a04║能詮之中，有聲，名、句、文，即假實別。攝假從
T43n1832_p0663a05║實，以聲為體。故《集論》等云：成所引聲而為
T43n1832_p0663a06║教體，於能詮聲，能所變別，攝從能變，以
T43n1832_p0663a07║識為體。就識之中，性相有別，攝相歸性，
T43n1832_p0663a08║引文可知。聚集顯現中云：五心中前三唯
T43n1832_p0663a09║無記，後二通善、染者，此義有餘。與唯識第
T43n1832_p0663a10║五解五心違，彼許定中有初二心故。約識
T43n1832_p0663a11║分別文多不敘。《要集》云：有說得新境故，名
T43n1832_p0663a12║為率爾。有釋不作意緣，名為率爾。以何為
T43n1832_p0663a13║正？解云：《論》唯任運。若言新境，不見其文，然
T43n1832_p0663a14║准道理，合有二義。今謂不爾，《瑜伽》第三
T43n1832_p0663a15║云：「又意識任運散亂，緣不串習境時，無欲
T43n1832_p0663a16║等生。」名率爾。既云緣不串習，即是新境。若
T43n1832_p0663a17║唯任運散亂緣境，不與欲俱，即名率爾。除
T43n1832_p0663a18║第六外，餘一切時，但名率爾，應無餘心。未
T43n1832_p0663a19║轉依位，皆唯任運散亂緣故，更有同異，繁不
T43n1832_p0663a20║具述。言聚集顯現者，如說諸行無常。有
T43n1832_p0663a21║釋云：西方三解，一云說諸字時，率爾現量，尋
T43n1832_p0663a22║求前境，不緣名等，但得聲相，至決定心，
T43n1832_p0663a23║具現三相，謂：聲、名、字。說行現六，說無現
T43n1832_p0663a24║九，說常字時，現十二相。并句所詮，合十
T43n1832_p0663a25║四法。經十六心，乃具聚集，謂四字中各有
T43n1832_p0663a26║四心，謂耳、意，各四率爾，并意、尋、求、決定各
T43n1832_p0663a27║四。一云尋、求，是非量故，亦緣名等故。於尋、
T43n1832_p0663a28║求，亦得聚集。四尋求心，如其次第，得三、
T43n1832_p0663a29║六、九及以十四。准前應知，經十二心，具足
T43n1832_p0663b01║聚集。一云耳識，同緣意識，亦緣名等，此有
T43n1832_p0663b02║二說：一云四率爾心，各唯得三，不緣過
T43n1832_p0663b03║去，現量得故，不說聚集，至尋求心，方名教
T43n1832_p0663b04║體。一云耳識，同時意識，容非現故，得緣過
T43n1832_p0663b05║去，即八心中，具足聚集。今謂有餘，且初釋中，
T43n1832_p0663b06║所經心多，聚集法少，何者意識上聚集？何故
T43n1832_p0663b07║經耳識四率爾心耶？豈許意識不取本質，
T43n1832_p0663b08║但緣耳識所變聲耶？既許意識、耳識同時
T43n1832_p0663b09║自緣本質，但經意識十二心現，不應十
T43n1832_p0663b10║六。若取耳率爾，應取耳緣聲，應成十八
T43n1832_p0663b11║法。若以聲相似，但說十四法，亦應心相似，
T43n1832_p0663b12║但說十二心。如實說者，除耳四率爾，但
T43n1832_p0663b13║經意識十二心現，所集之法，四剎那聲、
T43n1832_p0663b14║四个字、四个名、名所詮四，即四自性。又有
T43n1832_p0663b15║一句、并句、所詮一、差別義，合十八法，聚集顯
T43n1832_p0663b16║現，此據一相。若於一字等，現無量字等，
T43n1832_p0663b17║法則不定。說五心中，諸識、三性至下第五，
T43n1832_p0663b18║明其是非。又本所說於行、常二，方有決
T43n1832_p0663b19║定，決定知諸，詮遷流行，無於彼常。有釋：四
T43n1832_p0663b20║字皆有決定。《要集》云：若無此釋，於理有
T43n1832_p0663b21║闕。雖有諸釋，仍未盡理。謂立論者，欲成
T43n1832_p0663b22║無常。對敵論等，即立量云：諸行無常。其敵
T43n1832_p0663b23║論等，雖聞前三，而於所立，未生定解。說
T43n1832_p0663b24║常字時，方生定解。故前三字，未有決定。乃
T43n1832_p0663b25║至云：若依此釋，立因、喻後，方生決定。亦
T43n1832_p0663b26║准此理，此意立宗。若未解時，未有決定，
T43n1832_p0663b27║因、喻已後，方生決定。此義應思：且西明
T43n1832_p0663b28║釋，於四字上，皆決定者，且聞諸字，知目於
T43n1832_p0663b29║何，既未知諸，諸於何法？豈生決定？若言
T43n1832_p0663c01║決定，知是諸聲，有決定心，說行字時，應有
T43n1832_p0663c02║三決定。決定知行，復決定知諸言目行。若
T43n1832_p0663c03║不定知，諸言目行不生解故，餘二准此。即
T43n1832_p0663c04║合念六決定，不應但有四故，亦增減失。
T43n1832_p0663c05║《要集》所說，亦不盡理，對敵立量，可如所說，
T43n1832_p0663c06║或但說法，不立比量，可無決定。故《法苑》意
T43n1832_p0663c07║通約說法，決定知彼諸言所目，生決定心，
T43n1832_p0663c08║說有七心，或十二等故，即無過。不唯據
T43n1832_p0663c09║悟所說義旨，以判多少。餘既重說，何不盡
T43n1832_p0663c10║言？《要集》云：《法苑》云：諸惡者莫作，依《婆沙》作
T43n1832_p0663c11║法。字、字身、多字身、名、名身、多名身等，聞一
T43n1832_p0663c12║句時，即有五十一法。令謂聞經一句義中，
T43n1832_p0663c13║生解之心，必無如是多法現前者。此不
T43n1832_p0663c14║善得《法苑》之意，且據一句作法如是，如說
T43n1832_p0663c15║五字，或有一字名，即名、名身有十五等。言
T43n1832_p0663c16║五十一聚集顯現不決定言，聞一句時，有
T43n1832_p0663c17║許聚集。如第五卷，五別境中，作法之類。
T43n1832_p0663c18║《要集》云：由此理故，有字非名攝，一字字不
T43n1832_p0663c19║成句。字為二依故，於此中有十八法。謂
T43n1832_p0663c20║字有十五，字有五，字身四，多字身六，准作
T43n1832_p0663c21║法知。此亦不爾，應言字及字身等有十
T43n1832_p0663c22║五，下准知之。一句一名一所詮義，此亦不
T43n1832_p0663c23║爾。依字成名，依名成句，諸處通說，豈可
T43n1832_p0663c24║莫作不是名耶？不爾，苦、空等亦應非名
T43n1832_p0663c25║攝。又下自判諸行、無常，二名為正，何故此處
T43n1832_p0663c26║即但一名？又不應言一所詮義。如《瑜伽論》
T43n1832_p0663c27║等云：所立有二：一、自性；二、差別。又名詮自
T43n1832_p0663c28║性，句詮差別，自性、差別豈不二義？說一義
T43n1832_p0663c29║耶？又云：若不依識相，准義作法，非唯五
T43n1832_p0664a01║十合七十一法。字有十五，名有三十五，句
T43n1832_p0664a02║有二十，及所詮義故。此意或有二名成句，三
T43n1832_p0664a03║名成句，四名成句，五名成句故。三十五名，
T43n1832_p0664a04║有二十句。此意一字成名，有五个名。二名成
T43n1832_p0664a05║句有四，二二合。三名成句有三，三三合。四
T43n1832_p0664a06║名成句有二，四四合。五名成句有一，五合
T43n1832_p0664a07║說。即有十个句。二字成名，作句中名，既
T43n1832_p0664a08║有四。二名成句有三。三名成句有二。四名
T43n1832_p0664a09║成句有一。復有六句，三字成名作句中，
T43n1832_p0664a10║二名成句有二，三名成句有一。四字成名
T43n1832_p0664a11║作句中，有一句。總二十句。五字成名，名既
T43n1832_p0664a12║唯一，一名無句，并一詮義。合七十一，此
T43n1832_p0664a13║亦不爾，何者若論字有五，名有十五，一字
T43n1832_p0664a14║所成名有五，二字所成名四，三字所成名
T43n1832_p0664a15║三，四字所成名二，五字所成名一。若字身名
T43n1832_p0664a16║身，即重合彼，非更有別名之。與字并句二
T43n1832_p0664a17║十，合三十五所詮之義。足字字身十五，名
T43n1832_p0664a18║名身三十五，句有二十，合一百五。若更句
T43n1832_p0664a19║句身，并所依聲，即更有多故。今但言為七十
T43n1832_p0664a20║一，有增減過。《法苑》本意，且約能詮，粗作法
T43n1832_p0664a21║爾，復既細論，不盡故過。問：准何得知，以字
T43n1832_p0664a22║成名，以名成句？答：《解深密經》第五云：即
T43n1832_p0664a23║於一切名聚集中。又《百論》第八云：然諸世
T43n1832_p0664a24║間，隨自心變。謂有眾字，和合為名。復謂眾
T43n1832_p0664a25║名，和合為句。故知如是。後敘自釋者。本
T43n1832_p0664a26║末合有十二門，於本四門，又復加二，即後
T43n1832_p0664a27║四門，取無相、因緣，并前成六。七、三性出體，
T43n1832_p0664a28║即依遍計、依他，此及圓成實。八、依《顯揚》等
T43n1832_p0664a29║四真實，并依《辨中邊》四真實。九、依五相，即
T43n1832_p0664b01║《瑜伽》等能詮相、所詮相等。十、依五法，即相、名
T43n1832_p0664b02║等，復四不同：一、《瑜伽》；二、《辨中邊》；三、《楞伽經》；
T43n1832_p0664b03║四、《攝大乘論》。並如《唯識》第八，明其所以。十一、
T43n1832_p0664b04║約《瑜伽》八十一云：經體有二：一、能詮文；二、
T43n1832_p0664b05║所詮義。文義二中，各有多法，并為經體。十
T43n1832_p0664b06║二、約《百法》，若三科五法，通三乘故，雜小不
T43n1832_p0664b07║說，唯取大乘。又略即二：一、總出體有四：真
T43n1832_p0664b08║如、唯識、無相、因緣。別即有八，通體性故，別
T43n1832_p0664b09║別法故，略舉大意，繁不細述。
T43n1832_p0664b10║三歸在者，復分為四：一、歸藏；二、歸分；三、歸
T43n1832_p0664b11║乘。並如《法苑》〈藏〉、〈分〉、〈乘〉章；四、歸名者，初辨
T43n1832_p0664b12║後歸。辨有三：一、辨六釋，亦如《法苑》，總聊簡
T43n1832_p0664b13║章，得名懸隔，辨然有解，六釋中，依士、依主，作
T43n1832_p0664b14║四句辨云：有依士非依主，如取之蘊，以取
T43n1832_p0664b15║是所，非心王故。有依主非依士，如蘊之取。
T43n1832_p0664b16║此不應爾。若依士依主，二不相攝，應有七
T43n1832_p0664b17║釋。有解：六釋勒為三例：一、同體非別，持業、
T43n1832_p0664b18║帶數；二、別體非同相違、隣近；三、亦同亦別，
T43n1832_p0664b19║依主、有財。思之，理有相濫。若所釋法通，即
T43n1832_p0664b20║不障。據六釋體，即不必。然且如四斷，斷者
T43n1832_p0664b21║是勤心所。四者是數，即不相應，云何同體？又
T43n1832_p0664b22║如相違，五識身相應地意地，以二法別合
T43n1832_p0664b23║一處，說據體各異，如五識身相應地自是地，
T43n1832_p0664b24║不是用彼意相應之五識為地，亦非以五
T43n1832_p0664b25║即意地等。既言五識身相應地，此豈別體？
T43n1832_p0664b26║《要集》云：三藏相傳，約分為四：一、用自非他；
T43n1832_p0664b27║二、用他非自；三、自他俱用；四、自他俱不用。
T43n1832_p0664b28║持業唯初句，依主唯第三，有財唯第二，相違
T43n1832_p0664b29║唯第四，隣近通二、三，帶數初及三。乃至帶
T43n1832_p0664c01║數三句，如四正斷，即初句，四即正斷故，如
T43n1832_p0664c02║四神足。即第三句，四屬欲等，非神足故。如
T43n1832_p0664c03║說三藏法師，亦是第三句。若但言三藏是
T43n1832_p0664c04║第二句，三即是藏，俱非人故。彼釋極廣，恐
T43n1832_p0664c05║煩不具。然准此釋，有相雜亂，六釋簡濫，
T43n1832_p0664c06║應可思之。二、辨四名，謂教、理、行、果。然真
T43n1832_p0664c07║帝三藏，有五種名：一、義；二、相；三、方便；四、果；
T43n1832_p0664c08║五、極清淨。極清淨者，是阿含淨故，即是教。然
T43n1832_p0664c09║義、相二，大意不別，以所詮正有實道理，名
T43n1832_p0664c10║義清淨。遠離增減，名相清淨故。今合之為
T43n1832_p0664c11║所詮，理總立四名，於中分二：初立名不
T43n1832_p0664c12║同；後立名意。立名不同者，一、依教有三
T43n1832_p0664c13║名：一、無義言，如四《吠陀》論，婆羅門誦之，音
T43n1832_p0664c14║聲有上、中、下，甚自可愛，但尋聲求理，都無
T43n1832_p0664c15║義趣，故名無義言。如《吠陀》論云：我已飲甘
T43n1832_p0664c16║露，成就不復死，我已入火光，願諸天知識。
T43n1832_p0664c17║謂鑽乳海以為甘露，飲之則得不死。誦此
T43n1832_p0664c18║等言，甚好音聲，而都無義，故云無義；二、邪妄
T43n1832_p0664c19║言，如九十六種外道，亦說因果，但明乖僻，
T43n1832_p0664c20║故名邪妄；三、如義言，如佛法說因果道理，
T43n1832_p0664c21║苦、集為世間因果，滅、道為出世因果，如名
T43n1832_p0664c22║真實故，名如義言。依理亦有三名者：一、
T43n1832_p0664c23║增益義，如外道說有漏之法為常樂我淨
T43n1832_p0664c24║故，名增益義；二、損減義，如斷見說，斷邪見，
T43n1832_p0664c25║謗無善惡因果等，名損減義；三、順體義，
T43n1832_p0664c26║如佛所說，有說為有，無說為無，稱法體故，
T43n1832_p0664c27║名順體義。依行亦三名，一、順世因，如依
T43n1832_p0664c28║俗典，事君盡忠，文朋存信等；二、邪僻因，謂
T43n1832_p0664c29║諸外道，妄計諸邪戒等；三、處中因者，謂依佛
T43n1832_p0665a01║教，行處中行，離苦樂邊等。依果三名者，
T43n1832_p0665a02║一、諂誑果，如臣從君命，以取叨榮等。二、
T43n1832_p0665a03║虛妄果者，謂諸外道，妄計無想及有頂等，以
T43n1832_p0665a04║為涅槃等。三、出世果者，如佛所說，三乘所
T43n1832_p0665a05║得，菩提涅槃，立名意者，為得四清淨故，
T43n1832_p0665a06║立此四名。為得教清淨故。立如義言；言教
T43n1832_p0665a07║無雜，一切莫過，如義而立，不可破壞，可得
T43n1832_p0665a08║悟理。教詮不正，易可破壞，不得悟理故。
T43n1832_p0665a09║立如義言。為得理清淨故，立順體義名，理
T43n1832_p0665a10║有增減，正智觀之，理則不可入，順體而說，
T43n1832_p0665a11║正智觀之，理則易入故。立順體義，名為得
T43n1832_p0665a12║行清淨故。立處中因，名以處中行，對彼順
T43n1832_p0665a13║世及邪僻因，彼俱可轉。此處中行，則不可
T43n1832_p0665a14║轉，以處中行，內觀界、處等，望僻因、行僻因
T43n1832_p0665a15║可轉，觀蘊、界等，則不可轉。以四諦因果，
T43n1832_p0665a16║所有觀行，對觀蘊等。蘊等可轉，以二空行，
T43n1832_p0665a17║望四諦行。四諦可轉，二空之行則不可轉。
T43n1832_p0665a18║以二空智既不可轉，證真之智亦不可轉。
T43n1832_p0665a19║以不可轉，即此真智，及後得智，為正行體，
T43n1832_p0665a20║能令所得果不可轉，即名方便清淨正行。
T43n1832_p0665a21║正行有二能：一、出惡入善；二、出有為入無
T43n1832_p0665a22║為。故此正行，即處中因，為得果清淨故，立
T43n1832_p0665a23║出世果名。果清淨者，是無餘涅槃，一切患累
T43n1832_p0665a24║皆已盡故，名果清淨。有漏有四失：即無常、
T43n1832_p0665a25║苦、空、無我。無為有四德：即常、樂、我、淨。既
T43n1832_p0665a26║離過失故，名出世果，此意由依正教，觀正
T43n1832_p0665a27║理，起正行，得聖果。若教有邪，不顯正理
T43n1832_p0665a28║故，依起行即皆顛倒。行既顛倒，便獲惡果故，
T43n1832_p0665a29║為得此四種清淨，立此四名。又為依正教，
T43n1832_p0665b01║生聞惠，依正理，起思惠，依正行，得修惠。
T43n1832_p0665b02║三惠既圓，當得聖果。故《攝論》云：聞等熏習，無
T43n1832_p0665b03║果生，非道理故，立四名。三、依人法二，立
T43n1832_p0665b04║其名目，於中有二：一、立意；二、差別。初立意
T43n1832_p0665b05║者，凡有兩義：一、依善意；二、依惡意。若依善
T43n1832_p0665b06║意，即立恭敬名。若依惡意，即立毀訾名。如
T43n1832_p0665b07║呼為法師、法主等，是恭敬人名。呼為過人、
T43n1832_p0665b08║賤人，此毀訾人名。若呼為正法、勝法，是恭
T43n1832_p0665b09║敬法名。呼為邪法、惡法，是毀訾法名。如《弊
T43n1832_p0665b10║魔經》等是毀人名，《須達拏大子經》等是恭
T43n1832_p0665b11║敬人名，《十八泥梨經》等是毀訾法名，《大般若
T43n1832_p0665b12║經》等是恭敬法名。於中復雙單名別，如《佛
T43n1832_p0665b13║藏經》、《菩薩藏經》等雙恭敬二。有雙毀訾人
T43n1832_p0665b14║法，如《魔逆經》等。有於人處亦毀亦敬，如《未
T43n1832_p0665b15║生怨王經》。有於法處亦敬亦毀，如《辨中邊
T43n1832_p0665b16║論》，中是所敬，邊是所毀。有於人法俱敬俱
T43n1832_p0665b17║毀，如舊云《部執異論》，部執是恭敬名，異是
T43n1832_p0665b18║毀訾名。部是眾義，名聖弟子為部。執是取
T43n1832_p0665b19║義，皆取佛說三藏之中所說法義。然執名乃
T43n1832_p0665b20║通能所，正以所執之法為執，能執之人是
T43n1832_p0665b21║聖弟子，所執之法皆是佛法。今以部名目，
T43n1832_p0665b22║聖弟子眾，以執名目佛所說法故，部執是
T43n1832_p0665b23║恭敬名。所恭敬者，不過人之與法。部是人
T43n1832_p0665b24║名，執是法名。分破是異義，人、法皆分破故，名
T43n1832_p0665b25║為異。聖弟子眾，各相朋黨，即是人異。取執之
T43n1832_p0665b26║義，又各不同，即是法異。人相儻故，人起諍執
T43n1832_p0665b27║法不同故，法相非斥故，立異名故，異是毀訾
T43n1832_p0665b28║名。然今此論是恭敬名，成立世尊聖教所
T43n1832_p0665b29║說唯識教理故。或毀訾名，令依於智不
T43n1832_p0665c01║依識故。或此識言，雖是所厭，恭敬世尊，
T43n1832_p0665c02║所起教理故，名《成唯識論》。問：何故於此人、
T43n1832_p0665c03║法二處立此等名。答依佛滅諍法故。滅
T43n1832_p0665c04║諍有二：一、滅外諍；二、滅內諍。外諍即滅人
T43n1832_p0665c05║諍，內諍即滅法諍。毀人滅人諍，毀法滅法
T43n1832_p0665c06║諍。滅人諍，令修六和敬，此彼同持戒，同
T43n1832_p0665c07║見諦，同用財。戒、見、財三，彼我不隔故，和合
T43n1832_p0665c08║無諍。身、語、意三，各修慈悲，拔苦與樂，以
T43n1832_p0665c09║攝前人故，和合不諍。二、滅內諍者，所說法
T43n1832_p0665c10║有二：黑說、大說。如次內、外對，大、小對，了、
T43n1832_p0665c11║不了對，說惡、說善對。傳聞前人，說黑、說法，
T43n1832_p0665c12║及大說法，不得便信依。約三藏相應，則應
T43n1832_p0665c13║信受。若不與相應，則應棄捨。若依此而執
T43n1832_p0665c14║義，法則和無諍。問：何故須滅二諍？答：
T43n1832_p0665c15║修悲智習成佛德。由佛有般若，及以慈悲，
T43n1832_p0665c16║以般若故，攝正法令和。以慈悲故，攝生
T43n1832_p0665c17║令和，諸造論釋，亦依學佛般若。慈悲攝法、
T43n1832_p0665c18║攝生故，又有多解，如《部執》疏廣解。二、辨
T43n1832_p0665c19║差別者。諸經論中，亦有依法、依喻為名，或
T43n1832_p0665c20║單或雙，諸經之中，有依處時，事法立名，並
T43n1832_p0665c21║在法攝。依法喻者，為利鈍根故，為顯法
T43n1832_p0665c22║明淨故，亦為讚毀故。依三寶立，亦人、法收，
T43n1832_p0665c23║上無不盡。廣說此人、法差別，攝彼諸名，并
T43n1832_p0665c24║舉教顯，並如《法華義決》。上辨名訖。第二歸
T43n1832_p0665c25║名者，復分為四：一、總解釋《成唯識論》；二、別
T43n1832_p0665c26║辨能所成號；三、明立名之意；四、通釋情疑。
T43n1832_p0665c27║初總解釋，如《樞要》，辨釋能、所，成《樞要》十解。
T43n1832_p0665c28║今又加之，言唯識者，從麁至細，總有五
T43n1832_p0665c29║重，如〈唯識章〉辨。即以所詮，既有五重。能詮
T43n1832_p0666a01║之教，亦有五別。或以世親五理，成佛五教。
T43n1832_p0666a02║或以五教，成彼五理。或以五教，成五教。或
T43n1832_p0666a03║以五理，成五理。或以五理，成佛五理教。或
T43n1832_p0666a04║以五教，成佛五教理。或以五教理，成佛五
T43n1832_p0666a05║教。或以五理教，成佛五理。或以五教理，成
T43n1832_p0666a06║佛五教理。且以世親望佛所說，為四十五
T43n1832_p0666a07║釋。又護法等釋，雙望彼二，亦成四十五，合
T43n1832_p0666a08║九十釋。復以天親、護法等教，成境、行、果三，
T43n1832_p0666a09║以理成三，復有六釋。足前《樞要》，有一百六
T43n1832_p0666a10║釋。復以教、理等，綺互單雙，乃更有多。思准
T43n1832_p0666a11║可悉，明立意者，《樞要》廣說。四、通釋情
T43n1832_p0666a12║疑者。《樞要》云：問：准下正宗，或分為二，一因，
T43n1832_p0666a13║二果。已下文是。雖次下云上立成唯識名
T43n1832_p0666a14║之意，即問：此立意，故為釋疑。又問：何故
T43n1832_p0666a15║經說唯心，論言唯識？答：一云心、意、識、了，
T43n1832_p0666a16║體一名殊。各舉一名，亦無妨也。二云心，積
T43n1832_p0666a17║集法勝。識，即了別境強。如《瑜伽論》五十一
T43n1832_p0666a18║云：據勝道理，建立心、意、識差別。即心謂第
T43n1832_p0666a19║八識，雜染、還滅之根本故。經據初名，論依
T43n1832_p0666a20║後義。三云心、意，通果、識，但在因。經依通
T43n1832_p0666a21║稱，論約局名。四者，論從所厭為名，經依體
T43n1832_p0666a22║義為目。
T43n1832_p0666a23║四、科釋本文者，有三：一、辨年主，如疏所
T43n1832_p0666a24║明；二、明支分者，謂諸菩薩所造論意，非但
T43n1832_p0666a25║為弘佛經，亦為廣顯瑜伽中義，詮教不同，
T43n1832_p0666a26║略有十支，支謂支分，並是瑜伽所有支分。
T43n1832_p0666a27║言十支者：一、《百法論》（名，略陳名數論）。二、《五蘊論》（名，粗釋體義論，
T43n1832_p0666a28║又名《依名釋義論》）。此上二論，天親菩薩之所作也。三、《顯
T43n1832_p0666a29║楊論》名，總苞眾義論，此論無著菩薩造。四、《攝
T43n1832_p0666b01║大乘》（名，廣苞大義論），此論本無著菩薩造，釋論天親
T43n1832_p0666b02║及無性等造。五、《雜集論》（名，分別名數論，亦名《廣陳體義論》），此論
T43n1832_p0666b03║本是無著等造，今盛行者，唯覺師子釋，安惠
T43n1832_p0666b04║菩薩糅。六、《辨中邊論》（名，離僻彰《中論》），此論本頌是慈
T43n1832_p0666b05║氏菩薩造，釋論天親菩薩造。七、《二十唯識論》
T43n1832_p0666b06║（名，摧破邪山論）。八、《三十唯識論》（名，高建法幢論）。此之二論，本頌並
T43n1832_p0666b07║天親造。《三十唯識釋》是護法菩薩等造。《二十
T43n1832_p0666b08║唯識》天親菩薩釋。九、《大莊嚴論》（名，莊嚴體義論，）此論
T43n1832_p0666b09║本頌慈氏菩薩造。釋，天親菩薩造。十、《分別瑜
T43n1832_p0666b10║伽論》（名，攝散歸觀論），此是慈氏菩薩之所造也。今又
T43n1832_p0666b11║助解，或十支中，除攝大乘，彼論別釋《阿毘達
T43n1832_p0666b12║摩經》，非瑜伽論支分之義，應加《正理門論》，
T43n1832_p0666b13║以論緣起。中云：案達羅國王，請陳那菩薩證
T43n1832_p0666b14║無學果。菩薩撫之，欲遂王請，文殊師利於
T43n1832_p0666b15║虛空中彈指警曰：何捨大心而期小果？可
T43n1832_p0666b16║制因明，以弘慈氏所造瑜伽論。菩薩敬受
T43n1832_p0666b17║指誨，奉以周旋，遂造《正理門論》故，應取此
T43n1832_p0666b18║以為一支。《集量》、《因明》皆此支攝。《正理門論》
T43n1832_p0666b19║名，建正摧邪論，或可舊釋為正，雖釋阿毘
T43n1832_p0666b20║達摩、瑜伽，亦是廣釋諸經。唯識即是《華嚴》等
T43n1832_p0666b21║說，既是彼支故，取《攝論》亦復無妨。若爾因
T43n1832_p0666b22║明，何支所攝？答：義門少故，略不名支。故此
T43n1832_p0666b23║唯識，即十支中之一支也。三、正科解，如疏
T43n1832_p0666b24║具辨。西明云：然諸釋中，所宗各異。護法、
T43n1832_p0666b25║難陀等，多述宗旨，會釋違文。火辨、親勝正
T43n1832_p0666b26║釋本頌，以標論意。安惠菩薩建立比量，斥
T43n1832_p0666b27║他宗失。由斯諸本，別行攝義，皆不周悉者。
T43n1832_p0666b28║今意未詳。撿論上下，未見安惠偏多破斥。
T43n1832_p0666b29║准本疏釋，廣頌上兩句破我法，已下云多
T43n1832_p0666c01║護法文。親承三藏，執筆綴文，糅唯識人，傳
T43n1832_p0666c02║定不謬。餘非執筆，縱時諮問，多意定之。所
T43n1832_p0666c03║有判文，論大綱紀，非可為定合譯意者，如
T43n1832_p0666c04║《樞要》說。
T43n1832_p0666c05║初頌稽首二字，辨能歸敬相，廣如《法苑》。且
T43n1832_p0666c06║釋名者，有解云：稽者，古文為𮩡今，別為稽。
T43n1832_p0666c07║《白虎通》曰：𮩡者，至也。首者，頭也。言下拜上，
T43n1832_p0666c08║頭至地也。又鄭玄云：稽者，稽也。以頭至地，
T43n1832_p0666c09║稽，少時也。
T43n1832_p0666c10║出體之中。《法苑》敬禮，即以三業為體。西明
T43n1832_p0666c11║以慚、愧為體。《要集》云：今取前解，三業為
T43n1832_p0666c12║正。有云：依教十法為體，一、思；二、慚；三、敬；
T43n1832_p0666c13║四、愛；五、信；六、無慢；七、捨；八、色蘊；九、識蘊；十、
T43n1832_p0666c14║智。今謂不爾。若言十法敬愛不慢，百法是
T43n1832_p0666c15║何？所餘非理，如《要集》辨，煩不具錄。《要集》云：
T43n1832_p0666c16║言稽首者，顯勝身業。然由於德、有德等境，
T43n1832_p0666c17║發勝解，俱決定，思已即起淨信。思此，起慚
T43n1832_p0666c18║崇，重賢善。因斯能發清淨身、語，是故此中
T43n1832_p0666c19║意通三業，慚為敬體。信等諸法，是敬之因。
T43n1832_p0666c20║身、語二業，是敬之果，意通因果。《法苑》所說，三
T43n1832_p0666c21║業及愧，以為敬體，理亦難成。三業體思，思
T43n1832_p0666c22║即造作，敬相微隱故，《大婆沙》三十四云：敬
T43n1832_p0666c23║慚為體，崇重賢善，是敬相故者。今詳此釋，
T43n1832_p0666c24║理未必然，且自不定。先敘《法苑》，思為體性。
T43n1832_p0666c25║有釋以慚自斷，取前三業為正，今復取慚
T43n1832_p0666c26║為能敬體，從何為正？復不可說前後義
T43n1832_p0666c27║別，同解稽首敬禮義故。　又若以慚為自
T43n1832_p0666c28║正義者，理必不然。何者？若發勝解，俱決定，
T43n1832_p0666c29║思已即起淨信，理且不然，思非信因。第
T43n1832_p0667a01║六卷云：忍，謂信因樂欲為果。不言信俱
T43n1832_p0667a02║思，為因起信。若遍行故，應說作意，不應
T43n1832_p0667a03║說思。又云，由此起慚崇重賢善因，斯能
T43n1832_p0667a04║發清淨身、語。是故此中，意通三業，慚為敬
T43n1832_p0667a05║體者。此亦不爾。為取三業為歸敬體，
T43n1832_p0667a06║為但取慚。若但取慚，何須說云，意通三
T43n1832_p0667a07║業，慚為敬體？慚性非是三業體故。　若通
T43n1832_p0667a08║三業，即不唯慚。何故復云信等諸法，是敬之
T43n1832_p0667a09║因？身、語敬果，意通因果，即三業但是敬之
T43n1832_p0667a10║因果，非自體故。若唯說慚為敬體者，理
T43n1832_p0667a11║亦不然。此唯明敬可但是慚。既云敬禮，明
T43n1832_p0667a12║是三業。三業致禮，由敬慚因，無處說慚，亦
T43n1832_p0667a13║為業體。又不說慚，是發業故。又《攝大乘論》
T43n1832_p0667a14║云：故我至誠，身、語、思頻修，無倒歸命禮。又
T43n1832_p0667a15║瞿波論師云：三業禮者，欲顯大師有天眼
T43n1832_p0667a16║故，以身業禮等。律中云在明處近，已身
T43n1832_p0667a17║業禮等故。但是思不可說慚為因，可爾
T43n1832_p0667a18║如以貪等，而為加行，方起三業。雖復論
T43n1832_p0667a19║云，斷命名嗔等，終不說貪等以為業體。
T43n1832_p0667a20║雖說於慚，敬德有德，論歸敬體，即是三業。
T43n1832_p0667a21║此理決定，勿更別解。又《法苑》中，但說三業，
T43n1832_p0667a22║無文說愧以為敬體。波錯看文，應更審
T43n1832_p0667a23║讀。前約剋性，出稽首體，但說是思。若義
T43n1832_p0667a24║說者，凡論歸敬，有其二種：謂顯相，及不顯
T43n1832_p0667a25║相。若就顯相，所謂身、語二業，由身敬禮，定
T43n1832_p0667a26║發殷重，令他見故。《俱舍》據此，偏言身業，
T43n1832_p0667a27║雖身不禮，但發語宣揚，由名句等，表詮內
T43n1832_p0667a28║心，令他聽故。《無垢稱》頌中，說是偏取語業。
T43n1832_p0667a29║若依不顯相，唯取意業，內發殷誠，雖極
T43n1832_p0667b01║是重，他人不了，諸論不說。此論具以三業
T43n1832_p0667b02║歸敬，通顯、不顯二種盡故。若就別者，三
T43n1832_p0667b03║業有異。若其身業，實即慚等相應，動發勝思，
T43n1832_p0667b04║通假即兼表色。語業亦用慚等相應，動發勝
T43n1832_p0667b05║思，假亦通聲。若薩婆多有實善、惡色，即
T43n1832_p0667b06║依報色，有業色生，即長短色，以此為體。復
T43n1832_p0667b07║眾賢師，別有長等極微。正量部師，別有動色。
T43n1832_p0667b08║譬喻論師，別有動色，非顯非形。竝如下說。
T43n1832_p0667b09║今大乘中，若在佛果，身語色聲，可許是
T43n1832_p0667b10║善，非歸依體。若就因中，即是無記。約表心
T43n1832_p0667b11║邊，假通善惡，故身、語業，假、實為體。於意
T43n1832_p0667b12║業中有二：一、就業；二、約勤治。就業有二：
T43n1832_p0667b13║謂自性、助伴。言自性者，唯取遍行數中，緣
T43n1832_p0667b14║三寶為境，慚等相應，思為體。思有三種，謂：
T43n1832_p0667b15║審慮、決定、動發。論文雖說前二思唯在意
T43n1832_p0667b16║地，後一思是身、語二業。今據道理，意亦得
T43n1832_p0667b17║有動發勝思，云作動意故，發無貪等故。
T43n1832_p0667b18║若約助伴，即此思俱四遍行、五別境、散地、善、
T43n1832_p0667b19║十定、加輕安、心王、尋、伺二十三法。次約
T43n1832_p0667b20║對治，復有二種：謂自性、相應。自性唯取緣
T43n1832_p0667b21║於三寶，能治輕慢，慚愧為體。此有二義：
T43n1832_p0667b22║一、體勝；二、義順。言體勝者，《顯揚論》云：慚
T43n1832_p0667b23║者，謂依自增上法，增上羞恥過惡為體。愧
T43n1832_p0667b24║者，《顯揚》云：謂依世間，增上羞恥過惡為體。
T43n1832_p0667b25║《唯識》、《對法》，文引可知。第二義順者，《俱舍》云：
T43n1832_p0667b26║無慚、無愧，差別云何？答：無慚、無愧乃至云
T43n1832_p0667b27║於諸功德及有德者。無敬無崇，無所忌
T43n1832_p0667b28║難，無所隨屬，說名無慚。准能治此故，正是
T43n1832_p0667b29║慚。由斯理順故，約對治說，歸敬體即慚愧
T43n1832_p0667c01║也。剋實即非。若直取慚，慚五識俱，豈五相
T43n1832_p0667c02║應？亦是歸敬。說慚行相，崇重賢善，五識不
T43n1832_p0667c03║能，別緣三寶。若云不取，行相何別？故正三
T43n1832_p0667c04║業為歸敬體，不得約思。雖遍五識，業非
T43n1832_p0667c05║五思，何妨慚通敬唯在意。何者？論辨業體，
T43n1832_p0667c06║自簡擇訖，無處辨歸敬，說慚為體者，助伴
T43n1832_p0667c07║准前。
T43n1832_p0667c08║第二，五法出體者，於中有二：依《瑜伽論》云：
T43n1832_p0667c09║五法者，謂相、名、分別、正智、如如。若有漏敬
T43n1832_p0667c10║者，以名、相、分別三法為體；身、語二業，假即
T43n1832_p0667c11║相收，名依聲立。雖非名等，雖復非是語
T43n1832_p0667c12║業，以假從實，聲由名表，故得通名。若取無
T43n1832_p0667c13║表，即思種上，假無表是。若就實業，體即分
T43n1832_p0667c14║別。若無漏者，正智為體。若色若心，俱名智故；
T43n1832_p0667c15║第二、五法即心、心所、色、不相應、無為，准
T43n1832_p0667c16║法可知。蘊、處及界、三性，百法皆可准知。
T43n1832_p0667c17║問：答分別，問：出體中長等，依於色是假。
T43n1832_p0667c18║假身業名等依聲，假名等為語業。答：長等
T43n1832_p0667c19║表於心故，得名身業。名等詮所轉，不得
T43n1832_p0667c20║名語業。二問：五逆業中，破和合僧，即是妄
T43n1832_p0667c21║語重。三罰業中，意業重。五僻見中，邪見重。曾
T43n1832_p0667c22║無處說身業為重，何故此說偏舉身業？
T43n1832_p0667c23║答：邪見斷善勝，破僧損處大，意殺嫌恨深，所
T43n1832_p0667c24║以各偏舉。此中身業，且據世間從事制戒，
T43n1832_p0667c25║細犯多發身業為重，所以偏舉。又解身業
T43n1832_p0667c26║是總，餘二是別。舉總攝別，並在其中。三
T43n1832_p0667c27║問：二乘歸依，得通無漏以不？答：一解許
T43n1832_p0667c28║得。以自在者，在定之中，得起五識。何故無
T43n1832_p0667c29║漏不得歸依？一云不得，三乘真智，總不歸
T43n1832_p0668a01║依。二乘後智，多緣帝理，無別功能，不能
T43n1832_p0668a02║起發身、語等業，無勝用故，此解為正。四
T43n1832_p0668a03║問：意通三界，理顯不疑。身語歸依，通何界
T43n1832_p0668a04║地？答：身、語二業，通欲、色界。若准九地，語
T43n1832_p0668a05║業唯初禪，身業通五地。二定已上，雖起語
T43n1832_p0668a06║業，及以身業。若起語業，借下尋、伺故，隨尋、
T43n1832_p0668a07║伺是初定繫，又是無記，上地不造下地業
T43n1832_p0668a08║故。設無漏者，亦屬下故，或不繫故。身業通
T43n1832_p0668a09║四定，以出入息，非是遍行，上得起身。又
T43n1832_p0668a10║解：通上。若上不得作下地善業，四靜慮王
T43n1832_p0668a11║俱受別脫，豈許無記心得戒耶？既許善心，
T43n1832_p0668a12║方始得戒故，於上地得有語業，多由尋、
T43n1832_p0668a13║伺，未必一切皆尋、伺起。又復尋、伺非語遍
T43n1832_p0668a14║行，如出入息四定，雖無得有身業，以有
T43n1832_p0668a15║思故，語業應同此。引證如下，第七論記。
T43n1832_p0668a16║《要集》云：《俱舍》、《正理》皆說：愛、敬以法為緣，雖
T43n1832_p0668a17║通三界，此中唯緣補特伽羅故，唯欲、色。若
T43n1832_p0668a18║依大乘，《中陰經》說佛入中陰，無色有情。欝
T43n1832_p0668a19║頭藍等，亦入中陰禮拜聽法。故知雖緣有
T43n1832_p0668a20║情，亦通無色。問：已入中陰，非無色攝，如何
T43n1832_p0668a21║說云彼有敬耶？解云：經意難尋，今且一解。
T43n1832_p0668a22║無生中間，所有諸蘊，名為中陰，此意不說。
T43n1832_p0668a23║中有名中陰，以在生死中間，名為中陰。如
T43n1832_p0668a24║說世間，以在世間故。此釋不爾。若以生
T43n1832_p0668a25║死中間，名為中陰，何須云欝頭藍子入先
T43n1832_p0668a26║在彼故？又云：依定果色，變現似身，依下地
T43n1832_p0668a27║定，發天眼、耳，借下地識，見佛聞法者。此
T43n1832_p0668a28║亦不爾。若依有部，眼不下於身，如何色界？
T43n1832_p0668a29║眼依無色界身，無色界身，非實身根，既無
T43n1832_p0668b01║身根，眼等何依？若依大乘，此亦不許。《雜集》
T43n1832_p0668b02║第二十八，界四句中云：有眼非眼界，謂最後
T43n1832_p0668b03║蘊。有眼界非眼，謂在卵、胎、無色異生。有亦
T43n1832_p0668b04║眼亦眼界，謂欲、色界，現得眼等。有非眼非
T43n1832_p0668b05║眼界，謂無色聖及無餘依。欝頭若凡成界非
T43n1832_p0668b06║眼，如何現起？現起即眼，非唯是界。若是聖
T43n1832_p0668b07║者，眼及眼界二俱不成，復如何起？若云是
T43n1832_p0668b08║化，如彼定果，所變似身，所起眼、耳，亦似眼、
T43n1832_p0668b09║耳，何須起下？故正解者，佛既不滅，現彼
T43n1832_p0668b10║中陰，欝頭不死，亦入中陰，故是化現，非實
T43n1832_p0668b11║中陰。
T43n1832_p0668b12║疏解六十二有情。在家等四：一、謂在家；二、出
T43n1832_p0668b13║家；三、苦行；四、非苦行。習斷等十九者：一、習
T43n1832_p0668b14║斷者；二、習誦者；三、淨施人；四、宿年；五、中年；
T43n1832_p0668b15║六、少年；七、軌範師；八、親教師；九、共住及近住
T43n1832_p0668b16║弟子；十、賓客；十一、營僧事者；十二、貪利養
T43n1832_p0668b17║供敬者；十三、厭捨者；十四、多聞者；十五、大福
T43n1832_p0668b18║智者；十六、法隨法行者；十七、持經者；十八、持
T43n1832_p0668b19║律者；十九、持論者。異生等者，謂異生、見諦、
T43n1832_p0668b20║有學、無學。餘者可知。故頌云：五、四、三、三、
T43n1832_p0668b21║四、三、二及三、七、十九、四、四、一故，有情名
T43n1832_p0668b22║諸。
T43n1832_p0668b23║造論緣起者，真諦三藏解云：凡有六義：一、
T43n1832_p0668b24║為令法義增長；二、為有有情於所造論應
T43n1832_p0668b25║得解脫；三、為所迷失義令更明了；四、為
T43n1832_p0668b26║攝分散法義集在一處；五、為分別甚深之
T43n1832_p0668b27║義令淺易解；六、為莊嚴言辭令義可愛。
T43n1832_p0668b28║即疏所述作論六因。令增長者，眾生根
T43n1832_p0668b29║欲，性各不同，或樂多說，或樂少說，樂處中
T43n1832_p0668c01║說。故造論者，適眾生意，集諸法義，或多或
T43n1832_p0668c02║少，或復處中。適生所欲正法，則得久住。此
T43n1832_p0668c03║處雖滅，彼處猶有故，使法義增長。即疏云：欲
T43n1832_p0668c04║令法義，當廣流布。　二、為眾生於所造論
T43n1832_p0668c05║而得悟者，或有眾生厭舊樂新，或樂此
T43n1832_p0668c06║說，不樂彼說，只是一理有悟、不悟。猶如一
T43n1832_p0668c07║金，作種種物，賣令生樂。前是為法，此是為
T43n1832_p0668c08║人。即疏云：為令有情隨入正法。三、為
T43n1832_p0668c09║所迷失義，令更明了者。若說未了，令學
T43n1832_p0668c10║者迷，須更明說。或說有脫誤，令學者不解，
T43n1832_p0668c11║又須明說。又眾生有三種煩惱：一、無明；
T43n1832_p0668c12║二、疑；三、顛倒。由疑及倒故，迷由無明故
T43n1832_p0668c13║不解。為除眾生此煩惱等，令迷失義，得明
T43n1832_p0668c14║了故，故須造論。即疏云：令失沒義，重得開
T43n1832_p0668c15║顯。四、為攝分散義，集在一處者。佛法諸
T43n1832_p0668c16║義，不出三解脫門。攝分散義，集在三解脫
T43n1832_p0668c17║門中，以除眾生，三種煩惱。一、貪欲；二、諸見；
T43n1832_p0668c18║三、無明。貪是修斷，見是見斷，無明通二。又
T43n1832_p0668c19║是習氣，以無願門除貪，以空門除見，
T43n1832_p0668c20║以無相門除無明。聲聞所以不得一切智，
T43n1832_p0668c21║為不能斷無明習故。為斷無明，轉鈍成
T43n1832_p0668c22║利故，說無相解脫門除故。攝分散義，所以
T43n1832_p0668c23║造論。即疏云：為欲略攝廣散義故。五、為
T43n1832_p0668c24║分別深義，令淺易解者。甚深有三：一、所通
T43n1832_p0668c25║達是境界，即如如理，以世智觀之，不能通
T43n1832_p0668c26║達故，名甚深。分別令易解；二、修行甚深，二
T43n1832_p0668c27║邊之解易得，中道之行難生，偏見之心，不
T43n1832_p0668c28║能生得中道之解故，為辨說中道之解。為
T43n1832_p0668c29║修行深，所以造論；三、微妙甚深，即無餘涅
T43n1832_p0669a01║槃果。生死有可度義，故非甚深，極果一得，
T43n1832_p0669a02║永不可度，於不得者，則為甚深。分別開示，
T43n1832_p0669a03║令易得之，故須造論。即疏云：為欲顯發
T43n1832_p0669a04║甚深義故。六、為莊嚴言詞，令義可愛者。
T43n1832_p0669a05║義由言顯，若不莊嚴言詞則義不可愛，義
T43n1832_p0669a06║不可愛，則眾生不能信受。猶如真金，若不
T43n1832_p0669a07║為鐶釧等，則不足可愛。故須造論。即疏
T43n1832_p0669a08║云：為欲巧妙文詞，莊嚴法義，令起愛樂，
T43n1832_p0669a09║生淨信故。又造論意，義雖有六，不出兩
T43n1832_p0669a10║種：一、為攝持正法；二、為成就眾生。為持
T43n1832_p0669a11║攝正法者，六種緣起，從後向前，次第相生。
T43n1832_p0669a12║名、句、文是法，所詮是義。以義顯行，以行顯
T43n1832_p0669a13║果，法是言辭。若言辭有詮次，句、味、名合
T43n1832_p0669a14║理，則義趣可觀。故造論意為嚴，言辭令
T43n1832_p0669a15║義可愛，言辭既合於理，義趣遂令可愛，則
T43n1832_p0669a16║使深義易解，即從第六義生第五義。深義
T43n1832_p0669a17║既顯現易解，則義有途徹。分散者便得集
T43n1832_p0669a18║在一處，即從第五生第四義。義既不散，所
T43n1832_p0669a19║迷失者，則更分明，即從第四生第三義。所
T43n1832_p0669a20║迷失者，既更明了，依於了義，得入正位。入
T43n1832_p0669a21║正位故，解脫繫縛，即從第三生第二義。既
T43n1832_p0669a22║解脫惑障，則能受能說，既能聽受，又能解說，
T43n1832_p0669a23║義則弘多，即從第二生第一義。又為令
T43n1832_p0669a24║眾生，成就增上般若，故須造論。成般若體，
T43n1832_p0669a25║有前三義，成般若事，有後三義。故造論緣
T43n1832_p0669a26║合有六義。成般若體，有三義者，有三種
T43n1832_p0669a27║煩惱障於般若：一、無明；二、疑；三、慢。為令
T43n1832_p0669a28║眾生生解脫除無明障，須令法義增長故，
T43n1832_p0669a29║第一義成般若初分。雖已解法及義，但
T43n1832_p0669b01║於四諦，猶有疑惑，以疑惑故，障四諦解，
T43n1832_p0669b02║不得成聖。須釋四諦，令得正解，除斷疑
T43n1832_p0669b03║惑。疑惑既除，成聖之時，即得解脫故。第二義
T43n1832_p0669b04║成般若中分。雖已成聖，斷除疑惑，猶起
T43n1832_p0669b05║我慢，於六塵境而生愛著，起我所，心於無
T43n1832_p0669b06║我理，猶有迷失義，須更分明說所迷失義，
T43n1832_p0669b07║令進入修道，除我慢等故。第三義成般若
T43n1832_p0669b08║後分。般若事事者，業用有三種：一、通真實
T43n1832_p0669b09║義；二、為他說；三、安立真實義。此三即是八
T43n1832_p0669b10║支聖道中正見、正思惟、正精進也。自能通
T43n1832_p0669b11║達真實義，即正見。又能為他解說之時，必
T43n1832_p0669b12║動尋、伺故；第二事即正思惟。他既得解，欲
T43n1832_p0669b13║令不退故，須安立真實之義。安立之時，須
T43n1832_p0669b14║作功力故；第三事即正精進。若義無途
T43n1832_p0669b15║轍，散而不集，不可通達故，須攝分散義，集
T43n1832_p0669b16║在一處，則能通達故，第四義成第一事。若
T43n1832_p0669b17║為他說，須分別深義，令其易解故，第五義
T43n1832_p0669b18║成第二事。若欲令他所解不退，須嚴言
T43n1832_p0669b19║詞，令義可愛，便解心堅明故，第六義成第
T43n1832_p0669b20║三事。又為成就眾生毘鉢舍那、奢摩他
T43n1832_p0669b21║故，須造論。前三義成毘鉢舍那，後三義成
T43n1832_p0669b22║奢摩他。生死根本有二煩惱：一、無明；二、貪
T43n1832_p0669b23║愛。如次障二，即見、修惑。入見破無明，在
T43n1832_p0669b24║修破貪愛。毘鉢有三德：一、速疾智；二、決
T43n1832_p0669b25║定智；三、微細智。於一時中，能達多法義，
T43n1832_p0669b26║為速疾智。猶如帝釋，名為千眼，非有千眼，
T43n1832_p0669b27║以能一時見於千法故，名千眼。疾智亦爾
T43n1832_p0669b28║故，第一義為成疾智。於境不決定，解則
T43n1832_p0669b29║不生，須生決定，解除疑惑心故，第二義成
T43n1832_p0669c01║決定智。智雖決定，若是麁解，唯解麁境，不
T43n1832_p0669c02║能通達甚深之義，又須生微細智，達甚深
T43n1832_p0669c03║境，若有迷失，則智不微細，若所迷失明了，
T43n1832_p0669c04║則得微細智故，第三善為成第三智。若
T43n1832_p0669c05║遂三惠分之，如次即聞、思、修惠，或唯就
T43n1832_p0669c06║修、惠義分前、中、後。奢摩他亦有三位：
T43n1832_p0669c07║一、在定中；二、出世；三、不退。在定中離散亂，
T43n1832_p0669c08║有漏定猶非勝，又令得無漏定出世間故。
T43n1832_p0669c09║雖得出世定，有退失者，猶非勝，又令得
T43n1832_p0669c10║無退定。若法義分散，難得在定故，第四
T43n1832_p0669c11║義攝分散法義，集在一處，成第一德。若
T43n1832_p0669c12║深義隱昧，則無漏定不生，深義顯了，勝定得
T43n1832_p0669c13║起故，第五義成第二德。言說是修定本，
T43n1832_p0669c14║若言說合理，信受師教，憶持不忘，則所修
T43n1832_p0669c15║定無退故，第六義成定第三德也。又為
T43n1832_p0669c16║破為立，故造論也。為破者破四種煩惱：一、
T43n1832_p0669c17║為破迷真、俗無明，亦名迷生滅處無明；
T43n1832_p0669c18║二、破九十六種外見；三、破障解脫見；四、破
T43n1832_p0669c19║迷因果無明。為破迷真俗無明者，苦、
T43n1832_p0669c20║集是俗，於此不了，名迷俗無明。滅、道是真，
T43n1832_p0669c21║於此不了，名迷真無明。苦、集是生處，滅、道
T43n1832_p0669c22║是滅處故，為令通達四諦理故，破此無明，
T43n1832_p0669c23║所以造論。二、破九十六見者，是九十六種
T43n1832_p0669c24║外道，各有所報，為令眾生識於正理，破
T43n1832_p0669c25║此諸見。三、為破障解脫見，即六十二見，
T43n1832_p0669c26║由斷、常見生六十二見，此見正與解脫相
T43n1832_p0669c27║違，為令眾生離斷、常見執，及破此諸見。
T43n1832_p0669c28║四、為破迷因果無明者，十二緣生是因果，
T43n1832_p0669c29║欲示生死，依因得立，無因不立，令離他
T43n1832_p0670a01║作等，見達生死因果。二、為立者，為立如方
T43n1832_p0670a02║便不動，此有三義：一、立如；二、立方便；三、
T43n1832_p0670a03║令不動。如者，真實理也。方便者，達如智
T43n1832_p0670a04║也。不動者，若得此方便，正見不可動也。
T43n1832_p0670a05║如首羅長者，性甚慳貪，有人就其求乞，無有
T43n1832_p0670a06║得者。佛知根熟，得道時至，故往化之。佛為
T43n1832_p0670a07║說布施法，聞大驚怖，問：世尊言：唯有此法，
T43n1832_p0670a08║更無餘法？佛答彼云：我唯以布施為法，
T43n1832_p0670a09║如不殺生是施，即是他不怖。及令不盜，
T43n1832_p0670a10║即施他財。次第為其說十善法，其聞不損
T43n1832_p0670a11║己財而成布施，生大歡喜，讚歎如來，令
T43n1832_p0670a12║人取兩麁衣施佛。佛福德感好不感麁，
T43n1832_p0670a13║令人取麁只得好者，其意惜好。自起取之
T43n1832_p0670a14║出，麁還復得好，擇之不得，乃以好者持
T43n1832_p0670a15║用施佛。佛受之竟，為說四諦，長者及眷屬，
T43n1832_p0670a16║皆得初果，取諸財寶，悉以施佛。佛去後，魔
T43n1832_p0670a17║王欲壞其正見，作佛形像，至長者所。長者
T43n1832_p0670a18║見喜，魔為長者，倒說四諦，又說苦為樂。長
T43n1832_p0670a19║者思惟，正見不轉，知非是佛，語魔王言：汝
T43n1832_p0670a20║定非佛。猶如鷄鳴，作拘翅羅聲。此即是
T43n1832_p0670a21║如、方便、不動。為安立如、方便，令其不動，
T43n1832_p0670a22║故造論也。為破破繫縛方便，為立顯解
T43n1832_p0670a23║脫方便，為令離縛得解脫故。又為令
T43n1832_p0670a24║得十種智能，故造論也。一、斷背正法意
T43n1832_p0670a25║智能。有向邪法斷，令不背正法向邪法
T43n1832_p0670a26║也；二、入正法智能。有捨心者，雖不背正
T43n1832_p0670a27║向邪，而處中住，令入正法；三、令成熟智
T43n1832_p0670a28║能。已入正法，令其善根成熟；四、令得解
T43n1832_p0670a29║脫智能。善根既熟又化之，令得解脫也；
T43n1832_p0670b01║五、令得五明智能。所以令得五明智能，
T43n1832_p0670b02║為破邪論，制伏他故；六、觀罪過智能。自
T43n1832_p0670b03║觀三業，有過無過，用法律約之，為令得現
T43n1832_p0670b04║樂。若無過失，則現世得恭敬供養等；七、
T43n1832_p0670b05║正願智能。願勝好事，為令未來一切所求
T43n1832_p0670b06║皆具足故；八、通達聲聞乘；九、通達獨覺
T43n1832_p0670b07║乘；十、通達佛乘。此三智能，為稱眾生根性
T43n1832_p0670b08║說法。眾生根性不同，隨其所宜，以三乘法
T43n1832_p0670b09║化之。復有論師說造論意，凡為四事：一、
T43n1832_p0670b10║為斷眾生於四諦疑惑；二、為令出惡道；
T43n1832_p0670b11║三、為向正法；四、為斷下願。下願即是二乘
T43n1832_p0670b12║願。此四次第相生之意思之可悉。又明得
T43n1832_p0670b13║造論及不得造論人，凡有四種四人。第一
T43n1832_p0670b14║四人者：一、無智；二、疑惑；三、顛倒；四、已度。
T43n1832_p0670b15║無智，即鈍根凡夫，於法及義，悉皆不解，故
T43n1832_p0670b16║名無智。二、疑惑者，是聰明凡夫，雖解法
T43n1832_p0670b17║義，而於四諦理猶有疑惑，未得入聖。三、
T43n1832_p0670b18║顛倒者，有初果人，已通四諦，但有顛倒。顛
T43n1832_p0670b19║倒有三種：一、時節；二、相；三、處所。時節者，無
T43n1832_p0670b20║常是時節，於無常時，計有常故。二、相者，於
T43n1832_p0670b21║無我中，計有我故。三、處者，於不淨處及於
T43n1832_p0670b22║苦處，計為淨樂。初果雖除常、我二例，修
T43n1832_p0670b23║惑未除。緣外塵境，猶起後二故，行非梵行，
T43n1832_p0670b24║即猶計不淨為淨，無樂謂樂。四已度者，
T43n1832_p0670b25║即已度前三煩惱，是無學人。前三人，初人是
T43n1832_p0670b26║不肯知，第二人是迷路，第三人是僻路。此
T43n1832_p0670b27║四人中，唯第四人，得造於論。若就事為語，
T43n1832_p0670b28║凡夫菩薩，亦是第四人，故得造論。又四種：
T43n1832_p0670b29║一、依言殊勝。但能誦文，而不解義。譬如
T43n1832_p0670b30║鸚鵡，唯能誦語，而不解意，不能得道，最為
T43n1832_p0670c01║下劣；二、依他勝。附依善人，則能行善，
T43n1832_p0670c02║依惡人即唯行惡。譬如畫人，隨畫師意，若
T43n1832_p0670c03║畫為坐，終日坐，若畫為立，即恒常立。雖
T43n1832_p0670c04║爾可化，以值善友，可化入道，猶勝初人；
T43n1832_p0670c05║三、依分別勝。有聞他說，一往不解，得
T43n1832_p0670c06║解方悟，須為分別，如言諸行無常，是生滅
T43n1832_p0670c07║法，是生必滅，寂滅為樂。如雖聞諸行無
T43n1832_p0670c08║常，未解所以，是生滅故，釋彼無常，未來
T43n1832_p0670c09║是生，過去是滅，現在是生滅。諸行既有三
T43n1832_p0670c10║世，故是無常。是生必滅者，更釋未來是無
T43n1832_p0670c11║常之意。若未來唯生不滅，則應是常。又
T43n1832_p0670c12║釋云：待過去滅故，名未來為生。是生必
T43n1832_p0670c13║有滅故，未來是無常。前三句是生死，第四
T43n1832_p0670c14║句是涅槃。作此分別，第三人方解；四、開
T43n1832_p0670c15║智勝者。智惠自能開通見理，不待分別。如
T43n1832_p0670c16║舍利弗聞阿悅耆說半偈義，於半偈中，解
T43n1832_p0670c17║千種義，即得聖道。此等即是開智勝也。譬
T43n1832_p0670c18║如毒蛇，傷身如髮，以毒勢力，須臾遍身，此
T43n1832_p0670c19║人又勝。此第四人正得造論，餘三人不應。
T43n1832_p0670c20║舍利、目連、迦葉等類，皆獨覺性，由見佛故，
T43n1832_p0670c21║方作聲聞，故在第四。第三有四種人者：
T43n1832_p0670c22║一、自惱；二、惱他；三、自他俱惱；四、自他俱不
T43n1832_p0670c23║惱。如常見外道，為未來報，自苦其身，坐
T43n1832_p0670c24║臥荊棘等，是自惱。如斷見外道，不見未來
T43n1832_p0670c25║果，於現世中，為自身安樂或奪他財食等，
T43n1832_p0670c26║皆是惱他。常見外道，行自苦行為自惱，殺
T43n1832_p0670c27║牛、羊等，縛不與食，用祭天等，是惱他。俱不
T43n1832_p0670c28║惱者，得理之人，知慚愧故，知惱他得罪，
T43n1832_p0670c29║自惱無福，為欲離罪，生福俱，不為惱。不
T43n1832_p0671a01║惱他故，離斷見。不自惱故，離常見。唯第
T43n1832_p0671a02║四人，可得造論。第四四種人者：一、向下
T43n1832_p0671a03║道人，即一闡提，必入惡道；二、向生死道，即
T43n1832_p0671a04║出家外道，起見戒取等故，迴轉六道；三、向
T43n1832_p0671a05║自利者，即是二乘。二乘之人，乃識出離，但
T43n1832_p0671a06║自怖苦，疲極化他，速求解脫故，言向自利；
T43n1832_p0671a07║四、向利他者，即是菩薩。菩薩以兼濟為懷，
T43n1832_p0671a08║恒欲利物故，言向利他。唯第四人，可得造
T43n1832_p0671a09║論。四種第四人，即是四德，若其一人具
T43n1832_p0671a10║此四德，方堪造論。一、已度德，離一闡提。闡
T43n1832_p0671a11║提貪生死，若已度三，則識正道，故離闡提；
T43n1832_p0671a12║二、自他俱不惱德，離外道執斷、常二見，以
T43n1832_p0671a13║得理故。離斷常見故，不惱自他，離外道
T43n1832_p0671a14║見；三、開智勝德，離聲聞乘。聲聞乘人，依他得
T43n1832_p0671a15║悟，不能自達。大利根人，於一切法中，能通
T43n1832_p0671a16║達無量義，故離聲聞；四、向利他德，離獨覺。
T43n1832_p0671a17║獨覺根雖利，而無濟物之懷，大行之人，常
T43n1832_p0671a18║欲利物，故離獨覺。又云：攝決定。《論》又明
T43n1832_p0671a19║無四失人，則堪造論。一、不顯自德；二、無我
T43n1832_p0671a20║慢；三、於同行中，有利他心；四、於眾生有慈
T43n1832_p0671a21║悲心。若無顯自德心，則離闡提失。離闡
T43n1832_p0671a22║提失，得已度德。無我慢心，則離外道失。離
T43n1832_p0671a23║外道失，得自他俱不惱德。若見同行無利
T43n1832_p0671a24║他方便，為其說他利方便者，離聲聞行失。
T43n1832_p0671a25║離聲聞行失，得向開智德。若於眾生，有拔
T43n1832_p0671a26║苦與樂心，則離獨覺行失。離獨覺行失，得
T43n1832_p0671a27║利他德。既離四失，具足四德，即是菩薩，志
T43n1832_p0671a28║求佛果。佛果有四德，為求四德故，行四德
T43n1832_p0671a29║因。離一闡提，行淨德因。離外道，即行我德
T43n1832_p0671b01║因。離聲聞，即行樂德因。離獨覺，即行常德
T43n1832_p0671b02║因。既行四德因，欲自利利他，心不為煩
T43n1832_p0671b03║惱所染，常能亡懷益物。若是此人，方堪造
T43n1832_p0671b04║論。世親菩薩雖住地前，具前四德，亦堪
T43n1832_p0671b05║造論。又復世尊說唯識教，名為作者，教之
T43n1832_p0671b06║主故，世親等師，釋佛所說唯識之理，名為述
T43n1832_p0671b07║者，依教起故，此經、論相對。若世親等造
T43n1832_p0671b08║三十頌，名為作者。護法等釋名為述者，此
T43n1832_p0671b09║論、釋相對。今者此中，但經、論相對，以護法
T43n1832_p0671b10║等釋彼頌故，恭敬二師。故說諸論諸義之
T43n1832_p0671b11║前，須說兩師名也。恭敬作者，即恭敬法。
T43n1832_p0671b12║恭敬述者，即恭敬義。法是句、味、名。義是句、
T43n1832_p0671b13║味、名所顯之理。作者先說句、味、名，言教在
T43n1832_p0671b14║世。作者若已入涅槃，後人於此言教，不能
T43n1832_p0671b15║得解，述者更造論解之，義意方顯。故恭敬
T43n1832_p0671b16║作者應敬法，恭敬述者應敬義。又眾生
T43n1832_p0671b17║根，有利有鈍。鈍者有信根，利者有智根。有
T43n1832_p0671b18║信根者，識人不識法。有智根者，識法不
T43n1832_p0671b19║識人。信根麁而多，智根細而少。故信前智
T43n1832_p0671b20║後，五根之內，定、念、精進，成就三惠。隨前信
T43n1832_p0671b21║根，隨後智根，言成三惠者。若心散亂，則
T43n1832_p0671b22║聽聞不入，必須歛心，方生聞惠。即以定根，
T43n1832_p0671b23║成就聞惠。思惠思擇善之與惡簡惡取善。
T43n1832_p0671b24║若不繫念，則思惠不生，即以念根，成就思
T43n1832_p0671b25║惠。修惠正，滅惡生善。若不勤加功力，則惡
T43n1832_p0671b26║法不滅，善法不生，即以進根，成就修惠。言
T43n1832_p0671b27║隨前後者，隨有信根，此三成之。隨有智
T43n1832_p0671b28║根，三亦成之。信根識人不識法，其根既鈍，
T43n1832_p0671b29║不能思擇理之是非。若聞聖人及聰明人
T43n1832_p0671c01║說，為信能說人故，即信此人所說之法，既
T43n1832_p0671c02║依人取信故，名識人不識法。鈍根者既依
T43n1832_p0671c03║人信法故，說論之前，須先說作者及述者
T43n1832_p0671c04║名，令恭敬兩師。恭敬兩師，即恭敬法、義。
T43n1832_p0671c05║智根識法不識人，其根既利，尋文求理，自
T43n1832_p0671c06║知理之是非，不依人取信故，名識法不
T43n1832_p0671c07║識人。利根者既識法，則應謂此正法是聖
T43n1832_p0671c08║人及聰明人說故，須為此人說作者及述
T43n1832_p0671c09║者名，令恭敬兩師，既恭敬能說人，於所說
T43n1832_p0671c10║法義，彌生殷重。◎
T43n1832_p0671c11║成唯識論了義燈卷第一（本終）
T43n1832_p0671c12║
T43n1832_p0671c13║
T43n1832_p0671c14║成唯識論了義燈卷第一（末）
T43n1832_p0671c15║
T43n1832_p0671c16║淄洲大雲寺苾芻惠沼述
T43n1832_p0671c17║◎論：今造此論，下有三段文。西明云：如次安
T43n1832_p0671c18║惠、難陀、護法，本疏有等。《要集》云：二不同者，
T43n1832_p0671c19║所承有異，然彼有說，皆有等言，意或不違。
T43n1832_p0671c20║今謂西明，若云唯安惠等，如次配者，定是
T43n1832_p0671c21║不當。十師俱釋本頌，豈餘七師不明本師
T43n1832_p0671c22║造論意耶？本疏主是糅論文人，故定說
T43n1832_p0671c23║是，既不言唯，不違本疏，等言定是，何須言
T43n1832_p0671c24║或？
T43n1832_p0671c25║言有迷謬者，疏有二解。初約人，後約法。
T43n1832_p0671c26║人即據能迷說，起癡、邪見，攝屬於人。約
T43n1832_p0671c27║法者，據無明不解名迷，邪見不正解名
T43n1832_p0671c28║謬，據惑分二，然總是法，俱約能迷說。
T43n1832_p0671c29║西明云：問：二空，即是我法二無，如何說無為
T43n1832_p0672a01║迷悟依？解云：誰言說無為迷悟境？此說二
T43n1832_p0672a02║空，所顯理性，是迷悟境。此未必爾。何者？
T43n1832_p0672a03║於空執有，何非迷境？達此空無，可非悟
T43n1832_p0672a04║境？若非為境，違下第八云：愚夫執有，聖者
T43n1832_p0672a05║達無，亦得說為凡聖智境。又下第十云：餘
T43n1832_p0672a06║雖亦得，作迷悟依。而非根本，故此不說。非
T43n1832_p0672a07║謂全非。今解。此據根本迷悟之境故，說真
T43n1832_p0672a08║如。由要證真，方了俗故。加行緣空，不斷
T43n1832_p0672a09║惑故。故說若證二空，彼障隨斷，據實二空
T43n1832_p0672a10║及二空性，俱迷悟境。
T43n1832_p0672a11║問：若證二空，彼障隨斷，本疏中解，通約餘師。
T43n1832_p0672a12║此初段文，不唯安惠，故總相說。若據安惠，
T43n1832_p0672a13║《樞要》中有三解。第三云：所知障中，種、習為
T43n1832_p0672a14║重，現行名輕，由二障種、習，餘現行得生。
T43n1832_p0672a15║若斷種、習，現行永滅。《要集》云：執、障有現、
T43n1832_p0672a16║種，如何習、種說名為執，現名餘障？稍乖此
T43n1832_p0672a17║文，此意執、障俱有種、現，不應執種、習，
T43n1832_p0672a18║獨得執名。現行不名執，但名餘障。今謂
T43n1832_p0672a19║無過。不說現行，不名為執，但是種、習重，執
T43n1832_p0672a20║之餘名為餘障。以其現行，輕而易伏，有不
T43n1832_p0672a21║行時。若論種子，不妨現在。若斷種子，現
T43n1832_p0672a22║行必無。故現行輕，名為餘障。故由有種二
T43n1832_p0672a23║障具生，文極相符，何處乖反？
T43n1832_p0672a24║西明釋云：安惠煩惱執狹障寬，所知障體，即
T43n1832_p0672a25║與法執，體無寬狹。今約別煩惱說，故不相
T43n1832_p0672a26║違。《要集》云：順文義者，有釋為正，此意以
T43n1832_p0672a27║煩惱障，別頭貪等，我執斷時，彼亦隨斷故。云
T43n1832_p0672a28║彼障隨斷故，順文義。今謂不爾。前云：由
T43n1832_p0672a29║我法執，二障具生，若證二空，彼障隨斷。若
T43n1832_p0672b01║但煩惱，何須云二障具生？若證二空，彼障
T43n1832_p0672b02║隨斷，即應云若證生空，彼障隨斷。又所知
T43n1832_p0672b03║障，障、執相似，何須言二重？一障有重故，
T43n1832_p0672b04║今又助釋，安惠有障非執者，如《佛地》論障
T43n1832_p0672b05║所得果，亦名為障，即所知障。所起三業，并
T43n1832_p0672b06║所得果，及見、相分。雖此所執，亦名隨斷，
T43n1832_p0672b07║如於遍計說斷之義。
T43n1832_p0672b08║又二障體，《佛地論》云：煩惱障體：一、根本煩惱
T43n1832_p0672b09║及隨煩惱；二、所發業；三、所得果。若此論下，
T43n1832_p0672b10║一百二十八根本煩惱及隨煩惱以為體性。
T43n1832_p0672b11║西明云：如此二論障體不同者。護法就正
T43n1832_p0672b12║障說根本，等流以為障體。親光通據障及
T43n1832_p0672b13║眷屬故，障業、果為障體性。若准此釋，亦
T43n1832_p0672b14║未盡理。護法初出障體，且據勝說，非不
T43n1832_p0672b15║取業及果，以不說唯故。又下明十障中，
T43n1832_p0672b16║說斷惡趣雜染愚，云：應知愚品，總說為愚。
T43n1832_p0672b17║明知障品，亦說為障。又此據自性斷故，但
T43n1832_p0672b18║說根本及隨煩惱。《佛地》論等據三斷故，若
T43n1832_p0672b19║所發業并所得果，故不相違。若根本、隨惑
T43n1832_p0672b20║名自性斷，若所發業，名相應斷。據不善業，
T43n1832_p0672b21║作如是說，若其善業，亦緣縛斷。若所得果，
T43n1832_p0672b22║名離縛斷，由自性、相應斷，顯有餘涅槃，由
T43n1832_p0672b23║緣縛斷及不生故，顯無餘涅槃。
T43n1832_p0672b24║問：言彼障隨斷者，要待執除。彼非執障，隨
T43n1832_p0672b25║彼說斷，可不如是。若不如是，便違論文。
T43n1832_p0672b26║若說言爾，即有二難。一問：如二乘漸斷修
T43n1832_p0672b27║道九品惑時，前八品道斷迷事惑，第九品道
T43n1832_p0672b28║斷迷理惑，准此即是非執先除，是執後遣，
T43n1832_p0672b29║如何可言由我法生彼障隨斷等？我執斷
T43n1832_p0672c01║時惑方遣，可說末障依執生，執未斷時，惑
T43n1832_p0672c02║已除。此應不由於執起。第二問：大乘菩
T43n1832_p0672c03║薩第四地中，方斷身、邊，至第五地，方斷害
T43n1832_p0672c04║伴。若害伴四地斷，諸障隨執生。害伴五地
T43n1832_p0672c05║除，如何隨執斷？答云：若證二空，彼障隨斷
T43n1832_p0672c06║者。據依見道及究竟說，彼非見道等，故不
T43n1832_p0672c07║相違。
T43n1832_p0672c08║證真解脫者，聲聞、菩薩各別簡之。且簡聲
T43n1832_p0672c09║聞者，具足三事，乃名大般。今二乘人，不能
T43n1832_p0672c10║證彼真如理體，但能悟此真理，體上離煩
T43n1832_p0672c11║惱障染覆義邊，名證解脫。以二乘人，不能
T43n1832_p0672c12║證悟法空真理，但能悟得生空一分。雖得
T43n1832_p0672c13║生空，又不知親證，但名解脫，非真解脫。
T43n1832_p0672c14║簡菩薩者，十地菩薩雖能具證二空真理，
T43n1832_p0672c15║變易生死，猶未離故，是真非解脫。又二乘
T43n1832_p0672c16║得無餘之時，身、智永無故，是解脫而非真。
T43n1832_p0672c17║菩薩證二理煩惱未盡，是真非解脫。如
T43n1832_p0672c18║來雙異故，真解脫。
T43n1832_p0672c19║得大菩提者，二乘生空智，是菩提非大。凡夫
T43n1832_p0672c20║有漏智等，雖通緣一切法，行相雖寬大，非
T43n1832_p0672c21║菩提，非正覺故。佛具二故，名大菩提。
T43n1832_p0672c22║問：有餘涅槃、無餘涅槃體俱是擇滅，起金剛
T43n1832_p0672c23║心，斷煩惱時，即證二理。何故乃言身智無
T43n1832_p0672c24║時，方顯無餘涅槃耶？又問：無餘涅槃，是所
T43n1832_p0672c25║證理，今言二乘證得涅槃，必須能證。身智
T43n1832_p0672c26║既亡，說誰證得？答初問：云：據實此二涅
T43n1832_p0672c27║槃，金剛心後，解脫道時，即已證得。然無餘，顯
T43n1832_p0672c28║要身智無，非是已前曾未證得。答第二
T43n1832_p0672c29║問：談實得滅身知不無，可言二乘得無
T43n1832_p0673a01║餘滅。由身、智在，無餘不顯，不言彼得。身、智
T43n1832_p0673a02║無時，無餘方顯。雖無身、智，今於果談因。從
T43n1832_p0673a03║因談說，故不相違。問：菩薩得無住處，涅
T43n1832_p0673a04║槃已不？答：得。何以得知？《攝論》智殊勝中
T43n1832_p0673a05║云：菩薩遠離如是處所，般若、大悲皆具足
T43n1832_p0673a06║故，能正安住無住涅槃。又辨菩薩、聲聞
T43n1832_p0673a07║智差別中云：謂無住涅槃為所住故。若爾，
T43n1832_p0673a08║亦云菩薩四。畢竟差別者，謂住無餘依涅槃
T43n1832_p0673a09║界，無斷滅故。答：此非成難，下論釋中。又
T43n1832_p0673a10║若諸菩薩，得成佛時，所證法身，窮生死際，
T43n1832_p0673a11║無斷盡故，無住處中，真云菩薩住，不言
T43n1832_p0673a12║成佛故。又《雜集論》、及《大莊嚴》第九，解大悲
T43n1832_p0673a13║云：是故，得不住涅槃，亦不住生死。
T43n1832_p0673a14║西明云：《本業經》說：金剛三昧，名為等覺。此意
T43n1832_p0673a15║既云等覺，與如來等。如何得云：佛果智勝？
T43n1832_p0673a16║《解深密經》第五說：由解脫身故，彼二乘與
T43n1832_p0673a17║諸如來，平等平等。由法身故，說有差別。
T43n1832_p0673a18║准此等文，二皆非勝，如何總言二勝果耶？
T43n1832_p0673a19║解云：解脫實無差別，同斷煩惱所證得。而
T43n1832_p0673a20║說勝者，從能證智故，不相違。此解不然。
T43n1832_p0673a21║若從能證智者，應名菩提。菩提斷，俱名菩
T43n1832_p0673a22║提。又此意，說真解脫者，簡二乘人所得擇滅，
T43n1832_p0673a23║不得障盡，所顯真如，真實涅槃。故《涅槃經》
T43n1832_p0673a24║云：聲聞之人，有苦有諦，而無真實。《勝鬘經》
T43n1832_p0673a25║云：言得涅槃者，去涅槃界近。明知不
T43n1832_p0673a26║得真實涅槃。今者說此真實涅槃，名為解
T43n1832_p0673a27║脫，故名勝果。又復解脫二乘，得或障解脫
T43n1832_p0673a28║未斷習氣，故非勝果。大乘斷習并所知障，
T43n1832_p0673a29║故名勝果。故《入大乘論》云：如來解脫，勝於二
T43n1832_p0673b01║乘，斷習氣故。《法華經》云：「但離虛妄，名為
T43n1832_p0673b02║解脫。其實未得一切解脫。」《解深密》云：解脫
T43n1832_p0673b03║等者，據斷煩惱，假解脫說，故不相違。然
T43n1832_p0673b04║次論文，別斷障得者，據勝顯說，前且總說，
T43n1832_p0673b05║亦約離所知障，故解脫勝。西明云：三藏
T43n1832_p0673b06║解：等覺者，無間解脫，同斷一障，故言等覺。
T43n1832_p0673b07║非謂解齊，名之為等。今又助解，約所證
T43n1832_p0673b08║理後，更無障障所證理，故見分明。不同此
T43n1832_p0673b09║前，猶有微障。見不了了，不云等覺。此云等
T43n1832_p0673b10║覺，但約根本，非據後得。今此菩提意說，後
T43n1832_p0673b11║得一切種智，不同前故，名為勝果。
T43n1832_p0673b12║西明云：至千二百年，清辨菩薩依諸般若
T43n1832_p0673b13║及龍樹宗，造《般若燈論》、《掌珍論》等，破無著
T43n1832_p0673b14║等有相大乘。當時護法依《深密》等，成立有
T43n1832_p0673b15║宗，破彼空義。今謂不爾。清辨三性總說
T43n1832_p0673b16║為無，可得云空。護法三性非皆說有，何
T43n1832_p0673b17║名有教？又若名有，與初何殊？由此應說護
T43n1832_p0673b18║法依彼《瑜伽》等論，成非空有，依圓有故非
T43n1832_p0673b19║空，遍計無故非有，如《中邊頌》等。西明《仁
T43n1832_p0673b20║王般若經疏》中云：破瑜伽師，全立有故。護法
T43n1832_p0673b21║釋《廣百論》中，明不空有。廣如彼辨，亦不
T43n1832_p0673b22║應爾。豈可護法解，過彌勒，破瑜伽師？但彼
T43n1832_p0673b23║論中云，破瑜伽師者，破餘後人學瑜伽
T43n1832_p0673b24║者，一向執有，乖瑜伽故，名破瑜伽師。非
T43n1832_p0673b25║破彌勒菩薩所說瑜伽，如《理門論》云：破古
T43n1832_p0673b26║因明師者，破古餘師，非破彌勒、無著等師。
T43n1832_p0673b27║又假敘清辨，立識空量云：內識非有，宗；
T43n1832_p0673b28║能所取中，隨一攝故，因；猶如外境。又量
T43n1832_p0673b29║云：真性有為空等，如《掌珍論》。此如後辨。
T43n1832_p0673c01║今謂：前量若以緣生，內識為有法，因即有
T43n1832_p0673c02║他，隨一不成過。護法不許內緣生，識能取外
T43n1832_p0673c03║境故，若立實能取識，即有相符極成之過。
T43n1832_p0673c04║故第二云：若執唯識是實有者，亦是法執，
T43n1832_p0673c05║既云執實有，亦是法執。明無實能取識。今
T43n1832_p0673c06║以能、所取因立，同外境無，故是相符。既
T43n1832_p0673c07║有此過，不得與論主作比量相違過。
T43n1832_p0673c08║《論》「或執諸識用別體」，同西明云。有說：八識為
T43n1832_p0673c09║一；有說：但執六識為一，不說七、八。雖有
T43n1832_p0673c10║二解，取此為正。所以者何？世親釋云：唯除
T43n1832_p0673c11║別有第八。故彼論云：非離意識，別有餘識，
T43n1832_p0673c12║唯除別有阿賴耶識。故知別有第八自體。雖
T43n1832_p0673c13║無正文，准理第七，離意別有。《要集》三解，
T43n1832_p0673c14║第三同此，亦判為正。今謂不爾，若無「唯」
T43n1832_p0673c15║言，可如所會，既說唯除別有第八，更許離
T43n1832_p0673c16║六，別有第七，乖論「唯」言。《要集》又會，如《深
T43n1832_p0673c17║密經》文，唯顯說第八與六，意中合說第六、
T43n1832_p0673c18║七故。彼意唯信有第八識，本未信有第
T43n1832_p0673c19║七末那故。世親述彼唯除第八，不除第七。
T43n1832_p0673c20║若爾，那知世親不依《楞伽》所說第八與七，
T43n1832_p0673c21║如水起浪，執七為一，唯除第八。又復無性
T43n1832_p0673c22║但言：「此中無別餘識」，那知不依一類諸師，
T43n1832_p0673c23║依《楞伽經》如水起浪，八識體一。此論但云：
T43n1832_p0673c24║「諸識體同」，諸言無簡。又無著《攝論》云：「有一
T43n1832_p0673c25║類師，說一意識，彼彼依轉，得彼彼名，如意
T43n1832_p0673c26║思業，名身、語業」。依彼論文，即云說一意
T43n1832_p0673c27║識，明不許多。又云：「如意思業」，只說意思，
T43n1832_p0673c28║分為三業，非別二思。若許餘識，喻不相似，
T43n1832_p0673c29║不名一意。是故，無性但總說言：「無別餘識」。
T43n1832_p0674a01║世親《攝論》：唯除第八，更別師義，如古因明
T43n1832_p0674a02║師，立能、所成，多少各別，非皆相似故。古一
T43n1832_p0674a03║意師亦應如是，非可違論，說六為一，將
T43n1832_p0674a04║作正敘。
T43n1832_p0674a05║或執離心，無別心所。本疏云：經部師云：唯三
T43n1832_p0674a06║心所。又云：受、想、行、信、思等心所。《要集》云：
T43n1832_p0674a07║如何得知立三、四等？見不引文，即云如
T43n1832_p0674a08║何得知？如彼西明所引。何知本疏不見彼
T43n1832_p0674a09║文？恐煩不引，徒設徵責。
T43n1832_p0674a10║疏言：依《大般若》，八囀聲中釋世間，云是世
T43n1832_p0674a11║間出，故名世間者。以五蘊體，即是世間，非
T43n1832_p0674a12║是五蘊別從世間而出，以五蘊體是世間
T43n1832_p0674a13║故。五蘊自現之時，名世間出，如世說言聖人
T43n1832_p0674a14║出故。准八囀聲，即體聲也。造世間故者，
T43n1832_p0674a15║以從蘊上，起諸煩惱，煩惱生業，造作當果，
T43n1832_p0674a16║名造世間，即業聲也。由世間者，以煩惱等，
T43n1832_p0674a17║是五蘊具。能造五蘊，蘊從彼具，故名由世
T43n1832_p0674a18║間，即具聲也。為世間者，以為蘊體墮在
T43n1832_p0674a19║世間，故名世間，即為聲也。因世間故者，
T43n1832_p0674a20║過去惑業，體是世間，從彼招感，因於彼故，
T43n1832_p0674a21║名因世間，即從聲也。屬世間故者，繫屬
T43n1832_p0674a22║世間故，即屬聲也。依世間者，以剎那生
T43n1832_p0674a23║滅，後依於前而得起，故名依世間。一切諸
T43n1832_p0674a24║法，皆七轉聲之所目故。第八呼聲以召彼
T43n1832_p0674a25║故，更無別義，故略不說。
T43n1832_p0674a26║又難有五：一、為不了義得顯了故，如言此
T43n1832_p0674a27║文有何義耶？二、語相違故，如言何故世尊
T43n1832_p0674a28║先說與今說異？三、由道理相違故，如有
T43n1832_p0674a29║顯示四種道理相違之義；四、不決定故，於
T43n1832_p0674b01║一種義，於彼彼處，種種異門說故；五者究竟
T43n1832_p0674b02║非現見故，如言內我有何體性？而言常恒，
T43n1832_p0674b03║無有變易，如是正住等。今此設難，即第二、
T43n1832_p0674b04║三。
T43n1832_p0674b05║由假說我法，此之頌文科判，如《疏》及《樞要》說。
T43n1832_p0674b06║釋此頌文，雖有十師，大類分三。謂：安惠菩
T43n1832_p0674b07║薩就依他中，唯立一分。難陀、親勝等，立於
T43n1832_p0674b08║二分。陳那等師，立於三分。護法准下，雖立
T43n1832_p0674b09║四分，然隨於古釋，依三分。且安惠云：相、
T43n1832_p0674b10║見無體，能所取故。故《經》云：「有為無為，名為
T43n1832_p0674b11║有。我及我所，說為無」。此說有為及以無為，
T43n1832_p0674b12║二種為有，更無餘法。佛能證知，離虛妄故，
T43n1832_p0674b13║以自證分，緣真如時，更無見、相分，無能、
T43n1832_p0674b14║所取故。緣自證時，為後得智，無二取故，亦
T43n1832_p0674b15║無見、相。猶此相、見，既是虛妄，即遍計收。依
T43n1832_p0674b16║他之中，唯自證分。既有二分，皆是妄心。故
T43n1832_p0674b17║三性心，皆許有執。除佛已外，並皆有執。何
T43n1832_p0674b18║以得知？准多經論。第五地中，斷於下乘，般
T43n1832_p0674b19║涅槃障。求涅槃者，既是善心，若其無執，何
T43n1832_p0674b20║須說斷？八地已上，除加行心。加行心善，既
T43n1832_p0674b21║說言除，故知有執。又復世親造緣起論，許
T43n1832_p0674b22║三性心並無明俱，故並有執。問：既除佛外，
T43n1832_p0674b23║皆悉有執，十地無漏心有執不？答：有二
T43n1832_p0674b24║解，一、云有執。《二十唯識》云：他心智云何？知
T43n1832_p0674b25║境不如實。如知自心智，不知如佛境，既
T43n1832_p0674b26║云不知如佛境，明無漏心亦是有執。問：既
T43n1832_p0674b27║許無漏，復名為善，何有無明？答：簡餘重
T43n1832_p0674b28║故。如有漏樂受，亦名為苦，行苦攝故。如有
T43n1832_p0674b29║漏善，亦名不善，勝義不善故。故名為善及無
T43n1832_p0674c01║漏者，亦簡重故。二、云：雖通三性，無漏心
T43n1832_p0674c02║無。故下第八云八識心、心所有漏，所攝皆
T43n1832_p0674c03║有執故。既簡無漏心，故不說有，問：豈無
T43n1832_p0674c04║二分耶？答：准下第九，解真見道。敘異說
T43n1832_p0674c05║中，不立二分，即安惠等。故無漏心，不許有
T43n1832_p0674c06║執。然《二十唯識》云：「不知如佛境者」。據有
T43n1832_p0674c07║漏說，或非明了，不得如佛。相傳二解，准
T43n1832_p0674c08║此。唯佛不有二分故，知我法不依佛說。無
T43n1832_p0674c09║二分故，證不可言故。執習斷盡故，施設我
T43n1832_p0674c10║法，唯在於餘。除佛已外，於計所執，總無
T43n1832_p0674c11║之上，別執為我，及以實法。世尊除此虛妄
T43n1832_p0674c12║執故，於總無上，假施設為聖教我法。故經
T43n1832_p0674c13║頌云：「如愚所分別」。頌證餘妄執，為對遺
T43n1832_p0674c14║愚夫所執實我法。頌證佛說意，世尊離執
T43n1832_p0674c15║故，無相、見分故，故不依佛施設我法。
T43n1832_p0674c16║若爾，何故名如來等？答：為對遣餘執實，
T43n1832_p0674c17║如來故施假號，如《對法論》說我之義。問：
T43n1832_p0674c18║佛無相、見，誰能說耶？答：准此，應同無性
T43n1832_p0674c19║等釋，聞者識上聚集顯現，佛實不說。然安
T43n1832_p0674c20║惠釋：假我、假法，世間愚夫，於自證分上，妄
T43n1832_p0674c21║生相、見。相、見本無，不了此空，執有我法。
T43n1832_p0674c22║我法別無。或執相、見別二，以為若我、若
T43n1832_p0674c23║法，故名別無。相、見總無，為別我法，作所
T43n1832_p0674c24║依止。以此我法，依相、見故，名別無依總無，
T43n1832_p0674c25║而假立為世間我法。以無依無假，立聖教
T43n1832_p0674c26║所說我法，雖迷、悟異，俱依於無。又此安
T43n1832_p0674c27║惠以外似內，以無似有，相、見體無，似內心
T43n1832_p0674c28║執有，故法准同。聖教我法，以有似無。若
T43n1832_p0674c29║護法釋，具如疏辨。然疏判云：此上二解。第一
T43n1832_p0675a01║解云：我、法二假乃屬於說。唯假言說，以為
T43n1832_p0675a02║我法，彼體都非者。此意釋云：世間我、法說
T43n1832_p0675a03║所執相，以為我、法，我、法本無，唯只言說。聖教
T43n1832_p0675a04║雖說，所緣見、相蘊等諸法，以為我法。蘊等
T43n1832_p0675a05║實非若我、若法，但唯有言。故云乃屬於說。
T43n1832_p0675a06║第二解云：以所說為若我、若法者。此意
T43n1832_p0675a07║解云：所執外我法無。世說我法者，隨自情
T43n1832_p0675a08║執我法之解，說為我法，無彼所執我法可
T43n1832_p0675a09║說。以我法無依內情故，以無依有假故，
T43n1832_p0675a10║但說情。聖教所設，依識等，上有我法義，義
T43n1832_p0675a11║依於體，即義是別。識體是總，以別依總。故
T43n1832_p0675a12║說別義，以為我法，名義依體。此既說義以
T43n1832_p0675a13║為我法，故不在言。有彼體義為所說故。
T43n1832_p0675a14║又護法釋：以內似外，以有似無，向外似
T43n1832_p0675a15║故。相、見是有，似外我法，我法是無。此意聖
T43n1832_p0675a16║教所說相、見，而體雖有，愚夫所執實。相、見
T43n1832_p0675a17║無以執實，有能緣所緣為見、相故。今護
T43n1832_p0675a18║法意，相、見緣生，假名相、見分。從彼愚夫所
T43n1832_p0675a19║執二分故，云以有似無。
T43n1832_p0675a20║《論》：及了別境識，《要集》敘。有說下一識字，通三
T43n1832_p0675a21║能變。有云：前云彼依識所變，三變通名，此
T43n1832_p0675a22║云識者，唯屬第三了別能變，以心、意、識，名
T43n1832_p0675a23║體別故。（《要集》但敘，而不決斷。）今謂釋非。所以者何？前標
T43n1832_p0675a24║我法依識所變，次辨能變，識體一多，本欲
T43n1832_p0675a25║釋前，不擬別解心、意、識號。故下釋云：此
T43n1832_p0675a26║三皆名能變識故。又心、意、識、了，名之通故，
T43n1832_p0675a27║隨增立名，餘處說別。此處據通識之名，體
T43n1832_p0675a28║不得云別。
T43n1832_p0675a29║法謂軌持。本疏釋云：軌為軌範，可生物解。
T43n1832_p0675b01║持謂任持，不捨自相。此意能有屈曲軌範，
T43n1832_p0675b02║表彰差別生物，解者隨增名軌。不為屈
T43n1832_p0675b03║曲表彰，但直生解，即名為持。持自性故，緣
T43n1832_p0675b04║無為等，生解之時，通得名法。不是定說，無
T43n1832_p0675b05║及真如，不能生解，故名為持。今於總一法
T43n1832_p0675b06║名，分為軌持。不爾，軌持二言何別？又以軌
T43n1832_p0675b07║持，疏有四對，不是如次配前軌持，但隨
T43n1832_p0675b08║所應，為其四對，准義配取，并《樞要》中，聖教
T43n1832_p0675b09║世間對。《樞要》解云：「此中皆依增上義說。前
T43n1832_p0675b10║四解通世間聖教，第五別配。」若解此釋，西
T43n1832_p0675b11║明引立，無亦名軌，如《因明論》立我為無，
T43n1832_p0675b12║亦得名軌，徒設劬勞。有解不得本疏主
T43n1832_p0675b13║意，救此義，云：以我體無為疎所緣緣，以無
T43n1832_p0675b14║體故，不能生解。親緣有體，生解名軌，亦
T43n1832_p0675b15║是徒施。有云：復引《瑜伽論》，軌通有法、無
T43n1832_p0675b16║法、有為、無為、若有、若無俱名論軌，亦應
T43n1832_p0675b17║自息。《要集》復云：有說四對，辨持、軌異、無
T43n1832_p0675b18║為、無法，唯持非軌，義即難尋。復引《楞伽》真
T43n1832_p0675b19║智緣如。乃至云後得智，緣遠從本質，生解
T43n1832_p0675b20║名論軌，亦無有失者。此不異前，何煩廣
T43n1832_p0675b21║說？又引《瑜伽》五十二云：「由二種緣，諸識
T43n1832_p0675b22║得生。乃至意、法。」答：由能軌持諸五識身
T43n1832_p0675b23║所不行義故。佛世尊假說名法，五識不行，
T43n1832_p0675b24║通為、無為，既欲證無及如名軌。復引通
T43n1832_p0675b25║語，如無軌言。不解本釋，徒為證據。應尋
T43n1832_p0675b26║前解，經論無違。
T43n1832_p0675b27║釋我謂有情命者等，具如《樞要》。十種生中，
T43n1832_p0675b28║一生云何？謂胎、卵二生。初託生時（謂初入胎），等生
T43n1832_p0675b29║云何？（謂住胎卵內）趣生，謂從彼出（謂出胎卵）。
T43n1832_p0675c01║《樞要》我差別有十七，今又加之。《大莊嚴論》第
T43n1832_p0675c02║十一云：「見者、聞者、覺者、識者、食者、知者、說
T43n1832_p0675c03║者、作者。」此雖說八。見者、知者、作者，與前
T43n1832_p0675c04║說同。聞、覺、識、食、說者五別。前十七上，更加
T43n1832_p0675c05║此五，有二十二。雖未見文，准《大般若》等。既
T43n1832_p0675c06║有使作、使受者等，加使聞者等，成二十七，
T43n1832_p0675c07║理亦不違。
T43n1832_p0675c08║聖教中，我有凡聖別。且聖教中，施設凡我，即
T43n1832_p0675c09║三界、四生、四姓、四有等是。施設聖者，我差
T43n1832_p0675c10║別者，且辨聲聞，廣有二十七賢聖集總。頌
T43n1832_p0675c11║曰：信、見、身、惠、俱。向、果各有四。七返家、并
T43n1832_p0675c12║種、中、生、有、無上、退、思、護、住法、堪達并不
T43n1832_p0675c13║動，二十七賢聖。（若方便有二：謂隨信行、隨法行。若果差別，有二十七。）一、信
T43n1832_p0675c14║解（此是隨信行人，脩行至果位，即鈍根之人）；二、見至（此是隨法行人至果住，亦是利根
T43n1832_p0675c15║之人）；三、身證（此是不還得滅定者）；四、惠解脫（羅漢未得滅定者，唯斷煩惱障，未離定
T43n1832_p0675c16║障故，通利、鈍二人）；五、俱解脫（得滅定羅漢，定惠二障俱解脫故，亦通利、鈍二人）四向
T43n1832_p0675c17║四果者（此八俱通利、鈍二人）。此八前五為十三。十四、
T43n1832_p0675c18║七返有謂初果極多七生人、天，然後得無
T43n1832_p0675c19║學果，或亦不定；十五、家家者，即預流果，進
T43n1832_p0675c20║斷修道三、四品，惑入一來，向而經生者。或
T43n1832_p0675c21║天上家至人中家，或於人家至天上家，於
T43n1832_p0675c22║欲界中天、人二趣，決定往來，極二、三返，得
T43n1832_p0675c23║無學果，故名家家。若不經生，俱名一來
T43n1832_p0675c24║向，不名家家；十六、一種子者。唯有一生
T43n1832_p0675c25║之業，名一種子，亦名一間。即一來果，進斷
T43n1832_p0675c26║欲界，修所斷惑，至七、八品，入不還向而經
T43n1832_p0675c27║生者。或人或天，唯受一生，即般涅槃故。唯
T43n1832_p0675c28║有一隙，容此一生，名為一間。若不經生，但
T43n1832_p0676a01║名不還向，不名一種子；十七、中般者。於
T43n1832_p0676a02║欲界身得那含果，命終後生色界中，有得
T43n1832_p0676a03║般涅槃，故名中般。以生結已盡，起結未亡，
T43n1832_p0676a04║以生結盡故，不受生有，以起結未亡故，但
T43n1832_p0676a05║受中有。生結者，能潤生有之惑，此已盡
T43n1832_p0676a06║故，名生結已盡。起結者，能潤中有之惑。
T43n1832_p0676a07║云何名起？以於現身，起此煩惱，潤中有
T43n1832_p0676a08║身，故名起結。或令此中有起，名為起結。
T43n1832_p0676a09║此未盡故，名起結未亡。此有三種：一、上
T43n1832_p0676a10║界中有，纔起即得聖果而般涅槃；二、中有起
T43n1832_p0676a11║已，為往生有，纔起思惟，聖果現起，即般涅
T43n1832_p0676a12║槃；三、思已欲往生有，即得極果，而般涅槃；
T43n1832_p0676a13║十八、生般者。生色界已，便般涅槃，故名生
T43n1832_p0676a14║般；十九、有行般者。生色界已，數數起行，
T43n1832_p0676a15║斷惑得般，名有行般；二十、無行般者。生
T43n1832_p0676a16║色界已，不數起行，由串習力，能斷隨眼，
T43n1832_p0676a17║得般涅槃，名無行般；二十一、上流般者。
T43n1832_p0676a18║從初禪生，乃至非想，名上流般。於中有
T43n1832_p0676a19║二：若樂惠上流，極至色究竟，由五品熏，禪
T43n1832_p0676a20║生五淨，居得無學果，而般涅槃，不生無色。
T43n1832_p0676a21║若樂定上流，即極至非想非非想，不生五淨
T43n1832_p0676a22║居，上至無色，得無學果，而般涅槃。此二俱
T43n1832_p0676a23║定性二乘；二十二、退法者。鈍根之中極下者，
T43n1832_p0676a24║遇緣即退，名為退法，謂鈍根性，若遊散若
T43n1832_p0676a25║不遊散，若思惟若不思惟，皆必退失現法
T43n1832_p0676a26║樂住。即是世間靜慮樂，非退聖法；二十
T43n1832_p0676a27║三、思法者。恐退失現法樂住，常思惟聖道
T43n1832_p0676a28║故，若不思惟即失，思即不失；二十四、護法
T43n1832_p0676a29║者。作意護持，恐失現法樂住，若遊散放逸，
T43n1832_p0676b01║不護即失，若不遊散不放逸，護即不失；
T43n1832_p0676b02║二十五、住不動者。若遊散若不遊散，若持刀
T43n1832_p0676b03║若不持刀，皆不退失現法樂住，亦不能轉
T43n1832_p0676b04║鈍根成利，名住不動。言持刀者，謂有聖
T43n1832_p0676b05║者，厭患身故，自手持刀，欲自害身故。不持
T43n1832_p0676b06║刀者，不為此事故；二十六、必勝進者。若
T43n1832_p0676b07║散不散，皆不退失現法樂住，必能轉根至
T43n1832_p0676b08║不動，故名必勝進，亦名堪達，謂堪能轉根
T43n1832_p0676b09║至不動故；二十七、不動者。既成利根，若
T43n1832_p0676b10║散不散，終不退失現法樂住，畢竟不為煩
T43n1832_p0676b11║惱所動，故名不動。問：云何名身證？答：
T43n1832_p0676b12║言身證者。薩婆多云：以得此定，六識不
T43n1832_p0676b13║行。唯有色根及命，於此身邊有得，得此滅
T43n1832_p0676b14║定，故云身證。問：何不依命根？答：以非
T43n1832_p0676b15║色、非心，不可還依非色、非心。若大乘師不
T43n1832_p0676b16║言身邊有別得得，但顯得滅定者，得理更
T43n1832_p0676b17║親。如身根取境，從喻為名，名為身證。問：
T43n1832_p0676b18║如有部欲、色有身根，依此得滅名身證？
T43n1832_p0676b19║答：無色雖實無，身根不入滅，定無身證。
T43n1832_p0676b20║大乘既別無色，亦得證有身證。
T43n1832_p0676b21║增生、損生者，欲界修道，煩惱分為九品，將此
T43n1832_p0676b22║九品，以潤七生。初上品，惑以增盛故，獨潤
T43n1832_p0676b23║二生。斷此品時，二生便減。上中、上下，此之
T43n1832_p0676b24║兩品，共潤二生，斷此惑時，二生永絕。通前
T43n1832_p0676b25║二生，減四生也。中上一品，能潤一生，若減
T43n1832_p0676b26║損此一品，五生已退。下五品，在名為家家。中
T43n1832_p0676b27║中、中下，共招一有。若斷此二，下三品在，名
T43n1832_p0676b28║為一往來，不名家家。下上一品，唯感半生。
T43n1832_p0676b29║斷此一品，即名一間，以有下中、下下惑
T43n1832_p0676c01║在故。下中、下下亦增半生，故名一間。初
T43n1832_p0676c02║果極有，無越七生，餘不定者，七中不說。已
T43n1832_p0676c03║上據大生說，人天兩報，合名一生。若論中
T43n1832_p0676c04║有人、天別說，乃有十四。一一生中，皆有中
T43n1832_p0676c05║有，人天各七。若兼本有，二八生。此上略舉，
T43n1832_p0676c06║未細尋文，如有誤處，當可正之。上依隨
T43n1832_p0676c07║轉，大乘無文。據大乘宗，未必如彼分品潤
T43n1832_p0676c08║生，何以故？《瑜伽》云：全界一切煩惱皆能潤生。
T43n1832_p0676c09║若如彼說，上上品惑能受二生，預流果人
T43n1832_p0676c10║餘惑誰遮？不令共潤。但上品潤，故應總潤，
T43n1832_p0676c11║猶斷一品餘惑，但能潤於五生，力勢漸微。
T43n1832_p0676c12║餘者准此（當更撿文）。若大乘中，或說五補特伽
T43n1832_p0676c13║羅、七地、十三住、或四十二賢聖等。
T43n1832_p0676c14║法種種相，謂蘊、處、界等，此說善巧，諸論不問。
T43n1832_p0676c15║依《瑜伽論》二七說，有五善巧，加處非處，及
T43n1832_p0676c16║緣起善巧。如《般若心經》，或說為六，於此論
T43n1832_p0676c17║中，加緣起、諦、及無智、亦無得。即四善根中
T43n1832_p0676c18║能、所，取觀善巧。此約三乘。或無智得，但
T43n1832_p0676c19║約大乘，作唯識觀。若《瑜伽》五十七說六，
T43n1832_p0676c20║於前五上，加根善巧。《顯揚》十四，說七善
T43n1832_p0676c21║巧，於此六上，加諦善巧故。彼頌云：「於諸
T43n1832_p0676c22║蘊、界、處，及眾緣起法。處、非處、根、諦，善巧
T43n1832_p0676c23║事應知。」若《辨中邊》有十善巧，頌云：「蘊、處、界、
T43n1832_p0676c24║緣起、處非處、根、世、諦、乘、為、無為，是名十
T43n1832_p0676c25║善巧。」
T43n1832_p0676c26║《論》：此中識言，亦攝心所。本疏意云：外問：我法
T43n1832_p0676c27║所依，內能變相，豈無心所？此意難言。心能變
T43n1832_p0676c28║見、相，依此上立我法。心所變相、見，何不
T43n1832_p0676c29║依彼立我法？今答：此難。此中識言，亦攝心
T43n1832_p0677a01║所。何以故？定相應故。心起之時，非定有所，
T43n1832_p0677a02║如貪、信等，心起之時，隨與一俱，非一切時
T43n1832_p0677a03║恒貪、信並。故舉心王，攝於心所，不舉心
T43n1832_p0677a04║所攝於心王。西明云：答：外難。難色等，依心
T43n1832_p0677a05║變，攝本名唯識。心所非心變，心所非唯
T43n1832_p0677a06║識故。今釋言：此中識言，亦攝心所。此未
T43n1832_p0677a07║必然。何者？乘前為難，前云如是，諸相若由
T43n1832_p0677a08║假說，依何得成？答：云彼相皆依識所轉變。
T43n1832_p0677a09║乘此即難，識轉變見、相，依之立我法。心所
T43n1832_p0677a10║變見、相，何不依彼立？此下即答：此中識言，
T43n1832_p0677a11║亦攝心所，文勢相連，如西明釋，終有此
T43n1832_p0677a12║難，應更須通。又未釋變義，及以唯識，何有
T43n1832_p0677a13║斯難？或可外難，相、見識所變，依之立我
T43n1832_p0677a14║法，心所非識變，應非立我法故。答：此中識
T43n1832_p0677a15║言，亦攝心所，定相應故，此亦不然。若前言
T43n1832_p0677a16║依識立我法者，可言識攝所。言所變非
T43n1832_p0677a17║變，為難不齊故。本疏解正。《要集》云：二疏意
T43n1832_p0677a18║同。讀不審細。《要集》又云：言定相應故，下
T43n1832_p0677a19║釋所以。謂彼心所，雖非識變，而定相應，亦
T43n1832_p0677a20║得識名。又問：云：色等心所變攝相明唯識，
T43n1832_p0677a21║心所定相應，攝所辨唯識。解云：非倒。色
T43n1832_p0677a22║等唯一分，隨彼能變說唯識。心所具三分，
T43n1832_p0677a23║不隨彼識名唯識。謂彼心所，見等三分，具
T43n1832_p0677a24║足成故。受等各各，自成唯識。此釋不然。
T43n1832_p0677a25║以具三分，故名為識，心所具足三，得識
T43n1832_p0677a26║名者。何故？但云識有八種，又違下第七
T43n1832_p0677a27║不離識，故釋於唯識。
T43n1832_p0677a28║《論》：相見俱依自證起故。問：相、見二分，為同種
T43n1832_p0677a29║生，為別種起。答：有三師不同。一師云：
T43n1832_p0677b01║見相同種，生起名唯識。若別種起，既與識
T43n1832_p0677b02║殊，何名唯識？此有二類，一、三法同種生，謂本
T43n1832_p0677b03║質、影像、及見分三。二、兩法同種生，謂相、見
T43n1832_p0677b04║分。三法同種者，且眼識起時，緣於色境，熏
T43n1832_p0677b05║成種子。種子有三功能：一、能生本質；二、生
T43n1832_p0677b06║自相分；三、生自見分。兩法同種者，但自相、
T43n1832_p0677b07║見，不生本質（謂緣過未、龜毛、无等）。或雖有質，質本有
T43n1832_p0677b08║生，不能熏故。問：前三法同種生者，有二
T43n1832_p0677b09║過失：一、第八相例失，眼識親緣色，相、見同種
T43n1832_p0677b10║生，本識親緣色，亦應同種起。答：眼識自能
T43n1832_p0677b11║熏，相、見同種起，第八不能熏，見、相各別起。
T43n1832_p0677b12║問：若爾，眼不緣八見。八見、相別起，六既
T43n1832_p0677b13║通能同八見、相同種？答：第八見、相，亦同一
T43n1832_p0677b14║種。若爾，二諸法雜亂失。如第六識，一剎那
T43n1832_p0677b15║中，緣十八界，質與見、相既同種生，故十八
T43n1832_p0677b16║種成雜亂失，亦有三界雜亂過失。若
T43n1832_p0677b17║依第二，不生本質，本質唯舊，亦有二失：一、
T43n1832_p0677b18║違教失，若前轉識不熏成彼第八本識種，
T43n1832_p0677b19║違《阿毘達磨經》云：諸法於識藏。識於法亦
T43n1832_p0677b20║爾，更互為因性，亦常為果性。二者、界雜
T43n1832_p0677b21║亂失。又若見分與相同種，如在下地，起上
T43n1832_p0677b22║天眼，既許本識緣彼二根，以為相分，即欲
T43n1832_p0677b23║界本識，與彼二根，同一種生，上界眼根，與下
T43n1832_p0677b24║界識，同一種過。若言第八不能熏，故相
T43n1832_p0677b25║見別種，一前言不簡，二違理失。八俱有相，
T43n1832_p0677b26║何有不同？第二師云：見、相別種。若爾，亦
T43n1832_p0677b27║有三過：一、假法種生失，如緣極微，極微無
T43n1832_p0677b28║體，但假想惠折為極微。唯識下云：非謂極
T43n1832_p0677b29║微有實自體。又《瑜伽》五十四云：建立極微，
T43n1832_p0677c01║非由有體。是故極微無生無滅。若此相分，
T43n1832_p0677c02║別熏成種，後生現行，極微有體，亦有生滅，
T43n1832_p0677c03║緣不相應過，亦同此二，違聖教失。《顯揚》十
T43n1832_p0677c04║八云：「謂諸極微，但假想立，自體實無。」《瑜伽》
T43n1832_p0677c05║五十四非由有體，若別種生，即成有體，故
T43n1832_p0677c06║違聖教。三、假法能熏失。既假想惠，安立極
T43n1832_p0677c07║微，相分是假，許能熏種，即違第二。假法如
T43n1832_p0677c08║無，非因緣故。第三師云：見、相二分，隨其
T43n1832_p0677c09║所應，種或同、異。如緣龜毛、菟角等。相與見
T43n1832_p0677c10║同種，以無自體相分復假，不別熏種，但
T43n1832_p0677c11║隨見力，帶同熏種，如緣五根，有為實體。相
T43n1832_p0677c12║與見分，即別種生，以十八界定異因故，不
T43n1832_p0677c13║相雜亂。然相與質，一云同種，一云別種，
T43n1832_p0677c14║雖有二義，相、質種別，理亦應好。以親、疎緣，
T43n1832_p0677c15║種各別故。如緣第八，相、質同種，即許一
T43n1832_p0677c16║種，生慮、非慮。亦有二身根等俱失，以相
T43n1832_p0677c17║與質，既同種生，何不二身根等？若六緣時，
T43n1832_p0677c18║相分是假，即有一種生假實失。此言假
T43n1832_p0677c19║者，非如瓶等，以能熏故，但無根用，不發
T43n1832_p0677c20║識故，名之為假。由此相、質，或說同、別。然
T43n1832_p0677c21║於此義，應設劬勞。又解若相與質，同種
T43n1832_p0677c22║生者，如眼等根，第八所變，是因緣故，實有根
T43n1832_p0677c23║用。若起相分，因第六生，雖與本質，同一種
T43n1832_p0677c24║生，以第六見為緣起故，分別變攝，故無實
T43n1832_p0677c25║用。非無體假，故無假實，同一種失。
T43n1832_p0677c26║然同別種，復有種別，性與見同。或復性同
T43n1832_p0677c27║而繫種別。或復相分，性隨見質，判性不定。
T43n1832_p0677c28║或雖有質，相、見同生，不生本質，由此
T43n1832_p0677c29║不定故。三藏法師以為一頌，顯此差別云：
T43n1832_p0678a01║性境不隨心，獨影唯從見。帶質通情本，性
T43n1832_p0678a02║種等隨應。釋此頌文如《樞要》說，以義稍難，
T43n1832_p0678a03║故更廣之。先定性境，後顯不隨。何名
T43n1832_p0678a04║性境？從實種生，有實體用，能緣之心，得彼
T43n1832_p0678a05║自相，名為性境。如身在欲界，第八所變，
T43n1832_p0678a06║五塵之境。以實種生，復因緣變，名為性境。
T43n1832_p0678a07║眼等五識，及俱第六，現量緣時，得境自相，即
T43n1832_p0678a08║此相分，亦是性境。相從質故，餘法准知。如
T43n1832_p0678a09║此相分，有四不隨：一、不隨能緣同善、染
T43n1832_p0678a10║性；二、不從能緣同一界繫；三、不隨能緣
T43n1832_p0678a11║同一種生；四、不隨能緣是異熟等。於中
T43n1832_p0678a12║雖有與能緣心同界、同姓，是境自性，不
T43n1832_p0678a13║由能緣心力，是此性、界地等。名性境不隨
T43n1832_p0678a14║心，且如五識通三性，相、質俱無記，不從於
T43n1832_p0678a15║五，亦通三性。餘准知之。雖五識身無記性
T43n1832_p0678a16║者，緣五塵境，其性雖同，而相、見分，各守自
T43n1832_p0678a17║性，不是隨彼能緣心故，方成無記性。餘皆
T43n1832_p0678a18║准知。若獨散意識，緣自界五塵等，但是彼
T43n1832_p0678a19║境，自住自性，非得自性。然性、種等，亦同五
T43n1832_p0678a20║緣。
T43n1832_p0678a21║釋第二句，謂能緣心但獨變相，無別本質
T43n1832_p0678a22║第二。雖有本質，然彼相分，不生本質，以彼
T43n1832_p0678a23║本質，是不生法等。此等相分，及第六識，緣第
T43n1832_p0678a24║八識，相應五數所現相分，但與能緣，同一種
T43n1832_p0678a25║生故，名獨影唯從見，如獨意識，緣彼空花、
T43n1832_p0678a26║及無為等，皆與見分同一種起。或無為緣，
T43n1832_p0678a27║是第三句，或是第四，緣第八識，相應五
T43n1832_p0678a28║數。或第四句，緣空華等，此等影像，有四
T43n1832_p0678a29║從見：一、從見分同是善、染；二、同一界；三、同
T43n1832_p0678b01║一種；四、同異熟及非異熟，以不生本質，但
T43n1832_p0678b02║意識所變，此之相分由能緣心，故是此界性
T43n1832_p0678b03║等，攝相從見故，名獨影唯從見。問：如空
T43n1832_p0678b04║花，相分為色為心，若是色者，何得同性？若
T43n1832_p0678b05║是心者，本意緣色，云何變心相分緣耶？答：
T43n1832_p0678b06║虛妄計者，是遍計色。汎爾緣者，雖非遍計，
T43n1832_p0678b07║是彼類故，亦彼所收，以彼同種，故同識性。
T43n1832_p0678b08║又遍計名，是分別義，非唯執心，不爾攝
T43n1832_p0678b09║法，有不盡失。如似熱病，壞眼等故，非黃
T43n1832_p0678b10║見黃。非黃見黃，是第六識，非是眼識得自
T43n1832_p0678b11║相故，此雖非是法執之心，亦得名為遍計
T43n1832_p0678b12║起色。然所熏種，隨本質收。問：如後得智，
T43n1832_p0678b13║緣諸無為，自共二相，及緣凡夫，所緣空華、菟
T43n1832_p0678b14║角等相，是何法收？答：緣無為等，所有相
T43n1832_p0678b15║分、法同分收，以體是假，法同分寬故。不
T43n1832_p0678b16║同有漏，非妄緣故。或緣空花等，亦是遍
T43n1832_p0678b17║計所起色攝。遍計之言，是分別故。二解任取。
T43n1832_p0678b18║問：如身在上界，以上天眼緣欲界色。此
T43n1832_p0678b19║色相分，為何類收？答：一、云雖非獨影，相
T43n1832_p0678b20║亦從見，以彼定色，不生於下，地繫別故。此
T43n1832_p0678b21║從於見，同一界繫，非同一種。若爾，云何緣
T43n1832_p0678b22║自相境耶？答：親杖本質，名得自性。若
T43n1832_p0678b23║爾，後得緣無為等，相、見應別？答：雖得自
T43n1832_p0678b24║性，元不生故。二、云：性境不隨心，以杖自
T43n1832_p0678b25║八所變之色為本質故，別成種故，性自無
T43n1832_p0678b26║記，不由心故。又既通果實，是上界似下界
T43n1832_p0678b27║故，以天眼通作用勝故。上得似下，不同緣
T43n1832_p0678b28║上，要引通果及定果相，同彼方緣。又解所
T43n1832_p0678b29║起相分而是業果，雖天眼通，眼識所起，非通
T43n1832_p0678c01║果色，以緣欲界業果色故。但由通果心所，
T43n1832_p0678c02║變起是彼識緣，如業果眼所起，眼識帶定通
T43n1832_p0678c03║果色之相分，何妨通果心，帶於業果色。前
T43n1832_p0678c04║二解勝義難更思。問：如有無漏，更互相緣，
T43n1832_p0678c05║及不相應，相分何攝？答：亦二解。一、云法同
T43n1832_p0678c06║分；二、云遍計色。前釋為正。問：既色中立
T43n1832_p0678c07║遍計，心等中何無？答：色聚非緣慮，遍計同
T43n1832_p0678c08║彼，立遍計。心法唯能緣，遍計非緣，故不立。
T43n1832_p0678c09║不相應法，可許立之，言二十四，且隨勝立，
T43n1832_p0678c10║如諸心所，隨勝立故，又隨其所應，亦屬彼
T43n1832_p0678c11║能緣心。問：上地散眼耳緣下地不？若不緣
T43n1832_p0678c12║下，云何上得見下？若緣於下，相分何收？答：
T43n1832_p0678c13║散不緣下，以極遠故，言上見下，據通果
T43n1832_p0678c14║故。又解散眼、耳識亦可緣下。如見下三
T43n1832_p0678c15║災，生異想等，杖自他質。二解不定，繫從
T43n1832_p0678c16║見分，上地所收，有漏異界，不隨增故。有
T43n1832_p0678c17║說下繫託下地，相熏成下故，非漏自性，故
T43n1832_p0678c18║不隨增。然難思之。
T43n1832_p0678c19║解第三句，謂能緣心緣所緣境，有所杖質，而
T43n1832_p0678c20║不得自性。此之相分，判性不定，或從能緣
T43n1832_p0678c21║心，或從所緣境。種亦不定，或質同種，或見
T43n1832_p0678c22║同種，或復別種，名帶質通情本，如第七緣
T43n1832_p0678c23║第八，是攝相從見有覆性，從質無覆性。問：
T43n1832_p0678c24║影依於質起，從本名無覆？影依於質生，從
T43n1832_p0678c25║質名異熟？答：無覆是性類，影本俱無覆。
T43n1832_p0678c26║異熟據酬業，影像非異熟。問：異熟據業
T43n1832_p0678c27║引，影像非異熟？無覆是報體，影像非無覆？
T43n1832_p0678c28║答：性類是寬本，影像俱無覆。異熟性局，唯本
T43n1832_p0678c29║不通影。問：五識緣五境，相即不兩判？七杖
T43n1832_p0679a01║第八生，相不兩性判？答：五緣之境，但境性
T43n1832_p0679a02║唯是性境，不隨心。七緣之境，境通慮、非慮，
T43n1832_p0679a03║具二義故，隨兩判。問：因五但緣色，唯是
T43n1832_p0679a04║性境，境非兩判。互用通緣於六境，相分應
T43n1832_p0679a05║通情、本判？答：互用緣雖稱境相，既通多
T43n1832_p0679a06║法，即隨應。未互用但緣於自塵，故說五
T43n1832_p0679a07║緣於性境。若獨頭意識，緣境寬通，亦第四句。
T43n1832_p0679a08║有云：帶質通情本中，如現相分，離質離
T43n1832_p0679a09║見，即法同分攝。問：若爾，同分應通實有？
T43n1832_p0679a10║答：計亦無過。如名色支，唯種無記，不妨第
T43n1832_p0679a11║七，亦在名收。又解不爾。第七在名色，據
T43n1832_p0679a12║現假非支，同分不相應，唯假不通實。若以
T43n1832_p0679a13║現相不能緣，非心、非色法同分，一切相分不
T43n1832_p0679a14║能緣，種子等應法同分。彼既不爾，此云何然？
T43n1832_p0679a15║故不可說離見、質判，定隨一故，非法同
T43n1832_p0679a16║分。此釋為正。故判第七相，離見、質，法同分
T43n1832_p0679a17║收，此非正說。今又助釋，言帶質通情本
T43n1832_p0679a18║者，如有無漏，互相緣相，如第七緣八，無漏
T43n1832_p0679a19║相分，從見是善，無漏從質，即是無記。餘准
T43n1832_p0679a20║此知。故云：帶質通情本。又設有質，相與見
T43n1832_p0679a21║分，或隨不定為無為、漏、無漏。准義思之。若
T43n1832_p0679a22║依本釋，漏、無漏等，互相緣時，即第四句。
T43n1832_p0679a23║性種等隨應者，通釋前三句。謂前三句中，
T43n1832_p0679a24║隨其所應判，性、種等不可一例。有性、界
T43n1832_p0679a25║隨，心種不隨。有性、種隨，心界不隨。有界、種
T43n1832_p0679a26║隨，心性不隨。有三俱隨，有俱不隨。且如第
T43n1832_p0679a27║八緣天眼、耳，性隨，種、界俱不隨。問：五、六無
T43n1832_p0679a28║記，緣五塵境，得自相時，性不隨心。云何第
T43n1832_p0679a29║八性隨心耶？答：八本餘末。又五、六識，體通
T43n1832_p0679b01║三性，八識因位，唯無記故。如因七緣八，性
T43n1832_p0679b02║同不同，通情、本故。界同種不同，如斯等類，
T43n1832_p0679b03║思之可悉。又七緣八，以相從質，是無覆。
T43n1832_p0679b04║不得從八，是異熟，故云隨應。又作四
T43n1832_p0679b05║句分別，有性境不隨心，亦獨影唯從見者，謂
T43n1832_p0679b06║第六散意與五同緣，即於此時緣菟角等，
T43n1832_p0679b07║及第八識心王，性境不隨心，心所獨影唯從
T43n1832_p0679b08║見，相分是假，無別種故。問：如第六緣第八
T43n1832_p0679b09║心所相，不緣彼見，此所帶相，為同別耶？答：
T43n1832_p0679b10║從能緣心，同一種起。問：緣彼見相，即許
T43n1832_p0679b11║與六見分別種。此緣彼相，云何同種？答：
T43n1832_p0679b12║以相分假從能緣起，與見同種。有性境
T43n1832_p0679b13║不隨心，亦帶質通情本，謂散意識，與五同緣，
T43n1832_p0679b14║即於此時，并緣第八等。有性境不隨心，亦
T43n1832_p0679b15║獨影唯從見，及通情本，謂散意識頓緣十八
T43n1832_p0679b16║界。望與五識，同緣五塵，名性境不隨心。緣
T43n1832_p0679b17║七心界，即通情本。望不相應等，即唯從見。
T43n1832_p0679b18║問：後得緣，如相，是何攝？答：或通情本。從質
T43n1832_p0679b19║名無為，從見名有為。以許無為，依識假
T43n1832_p0679b20║立。或復約性，隨境隨心。有漏緣如，亦可准
T43n1832_p0679b21║此。若約種辨，即唯從見。或第四句，無分
T43n1832_p0679b22║別智緣真如時，性境不隨，質善無為，智善有
T43n1832_p0679b23║為，見獨成種，無相可熏，得性境故，名不
T43n1832_p0679b24║隨心。問：初禪眼等識，依彼上根，緣彼地
T43n1832_p0679b25║色，相分是何？答：有兩解，如前上地識緣
T43n1832_p0679b26║下。一云，上地繫，緣彼色故，應有隨增，
T43n1832_p0679b27║不是隨增，非漏性故。起染如何？若生
T43n1832_p0679b28║上者已離下染故，若在下地緣上色等，
T43n1832_p0679b29║眼、耳通果，亦伏染故。俱生可伏，見惑如何？
T43n1832_p0679c01║設縱不伏，起退定故；一云，隨心下地繫
T43n1832_p0679c02║故，以能熏心，是下地故。如何緣上，變下相
T43n1832_p0679c03║分？又應不得彼自性故，由定通引，任運
T43n1832_p0679c04║緣上，故得自性。二俱難解。問：既在下識，
T43n1832_p0679c05║云何上緣？答：惑由他定通力引故。問：
T43n1832_p0679c06║梵天來下，其事云何？解云：以下界色麁，不
T43n1832_p0679c07║為上依，自變為上地，自身依之。即上地器，
T43n1832_p0679c08║依下地器，為增上緣。問：既來下界，豈不
T43n1832_p0679c09║緣下？如馬勝往上許緣上故？答：亦緣下。
T43n1832_p0679c10║問：既爾，相分是何所收？答：上界所攝，以
T43n1832_p0679c11║欲界無通果色故，准薩婆多即欲界攝，有
T43n1832_p0679c12║通果故。問：下界緣彼上界身器，是何句收？
T43n1832_p0679c13║答：性境不隨心。由彼所引，起定通果，色
T43n1832_p0679c14║為相分，屬彼本質，性界及種皆不隨心。問：
T43n1832_p0679c15║第八可爾？既許眼等亦得緣上，相屬上地，
T43n1832_p0679c16║豈非有漏，異界隨增？答：色相不是漏自性
T43n1832_p0679c17║故。或約業力，異界不增，定通等引，互增不
T43n1832_p0679c18║障。又解，但由上引第八通果，眼等杖之
T43n1832_p0679c19║所起相分，自是業果，屬於下界，無隨增失，
T43n1832_p0679c20║如通力變為魚米等，引第六識通果之色，
T43n1832_p0679c21║為第八質。或雖即杖他八為質，即業果色，
T43n1832_p0679c22║是欲界繫。第四卷云：香、味、觸三，而為段食，
T43n1832_p0679c23║唯欲界繫故。二解任情，道理亦難，應可思
T43n1832_p0679c24║擇。問：下界第八，緣定通色，同時心所相分
T43n1832_p0679c25║是何？答：隨能緣心所業果，同種同下界
T43n1832_p0679c26║繫，不別體故。問：獨頭散意，緣過去境，及於
T43n1832_p0679c27║五根，相分是何？答：是隨其所應，准前義
T43n1832_p0679c28║釋。
T43n1832_p0679c29║釋獨影唯從見中，西明云：緣極微空花等，
T43n1832_p0680a01║所有相分，皆熏成種。問：既從種起，云何極
T43n1832_p0680a02║微等，說之為假？解云：以不生質故，說為假。
T43n1832_p0680a03║據有種生相分成實。今難：若云不生本
T43n1832_p0680a04║質，即為假者，異熟心、心法等，應假非實，以
T43n1832_p0680a05║各不能熏成種故。若云彼猶緣慮等故，是
T43n1832_p0680a06║實非假，即不由成種生，質不生名為假
T43n1832_p0680a07║實。又五識異熟心緣五境相，一非緣慮；二
T43n1832_p0680a08║不能熏應假非實。此既非假，彼云何然？若
T43n1832_p0680a09║以獨相分無質礙用，名為假者，即法處中
T43n1832_p0680a10║自在生色。論說無礙，應假非實。若許爾者，
T43n1832_p0680a11║八地已上，自在所變，金銀乳等，應非實有。又
T43n1832_p0680a12║復且如色等之中，若質若相，有假有實，而色
T43n1832_p0680a13║聚攝。如無為，緣相分何攝？若無為攝現有
T43n1832_p0680a14║生滅，若言色法現緣無為，云何名色？若云
T43n1832_p0680a15║心法為難亦爾。若云同分，豈有同分從種
T43n1832_p0680a16║生耶？又若極微，別熏種起，復有五失。三失
T43n1832_p0680a17║如前，一向別種說。第四、不如理思失，五十
T43n1832_p0680a18║四云：由五相知，名不如理思惟極微，謂
T43n1832_p0680a19║於色聚中，有諸極微，自性而住，應知名初
T43n1832_p0680a20║一不如理思。既從種生，即自性而住；五、違正
T43n1832_p0680a21║理失，《論》云：「以假想慧，於麁色相，漸次除折
T43n1832_p0680a22║至不可折假說極微。」本無微質，但以假想，
T43n1832_p0680a23║立為極微，即熏成種有極微色，應實無我，
T43n1832_p0680a24║妄計遍空。相熏成種，生遍空相，名遍滿我。
T43n1832_p0680a25║許即違教，有遍滿我，不許違理，俱心假想，
T43n1832_p0680a26║何不成種？《要集》又云：《雜集》所說十八界種，
T43n1832_p0680a27║各各不同，必無意識，不從二緣，緣無為影，
T43n1832_p0680a28║似無為故。於百法中，無為所攝，他界緣、無
T43n1832_p0680a29║漏緣，雖異地無繫，而不離色等。緣一切無
T43n1832_p0680b01║法，定必有所，無不離色等，故與見相，必
T43n1832_p0680b02║不同體。強分別心，得緣無等，所現相分，具
T43n1832_p0680b03║四緣義，故是能熏。既得自熏，何用見種？故
T43n1832_p0680b04║依西明，不依《樞要》。此等過失，准前應知，恐
T43n1832_p0680b05║煩不述。又云：然所變相，能熏不熏，總有
T43n1832_p0680b06║三解，初二解非，《要集》自斷。第一解云：緣菟
T43n1832_p0680b07║角等，獨影從見。然異熟無記，劣不能熏。勝
T43n1832_p0680b08║者能熏，例圓鏡、成事，以觀察、平等杖，因八、
T43n1832_p0680b09║五緣他身土及佛說，緣亦得成種。第二說：
T43n1832_p0680b10║緣無一向影從見，如《樞要》解。第三解云：
T43n1832_p0680b11║有質、無質、他界、有漏、無漏、無為、無法，所
T43n1832_p0680b12║現相分，除劣無記，餘一切法具四義者，皆
T43n1832_p0680b13║是能熏。云此說勝，不違教故，理遍通故。前
T43n1832_p0680b14║之二說，有力不熏成過失故，今謂此判，不
T43n1832_p0680b15║應正理。若已相分，除劣無記，皆別熏種，如
T43n1832_p0680b16║緣假法，不相應等，既有相分，能熏成種，種
T43n1832_p0680b17║何法收？若不相應攝，即各有體，非三分位，
T43n1832_p0680b18║從種生故。若非此攝，復在何收？成種義齊，
T43n1832_p0680b19║非是彼法，不應道理。又他界緣，散非他引，
T43n1832_p0680b20║相別成種，是何界攝？若他界攝，不應異地心
T43n1832_p0680b21║熏，成他界種，不應正理。若自界攝，緣他根
T43n1832_p0680b22║心成種何攝？若根心攝，不應正理，何以故？
T43n1832_p0680b23║生心應慮根起發識，若不能爾，何名根
T43n1832_p0680b24║心？若在餘攝，亦多過故。又過如前，恐煩且
T43n1832_p0680b25║止。
T43n1832_p0680b26║西明云：此三分、二分，以釋變言。自有三說：
T43n1832_p0680b27║一、云初三分，安惠等八師釋，除親勝、火辨。
T43n1832_p0680b28║世親同時唯立二分。二、云三分，除安惠釋變
T43n1832_p0680b29║似二，言是依他故。餘如上說。三、云二分，諸師
T43n1832_p0680c01║共釋，唯除安惠三分，更除火辨、親勝。三藏
T43n1832_p0680c02║意存後釋，此釋不爾。若以後釋為正，三分
T43n1832_p0680c03║非安惠文，二分亦無安惠，豈許安惠不釋
T43n1832_p0680c04║此頌？又准本疏，二分正是難陀等文。今云二
T43n1832_p0680c05║分諸師同釋，唯除安惠。三分復除火辨、親
T43n1832_p0680c06║勝者豈可？難陀亦立三分。根本疏主，親承
T43n1832_p0680c07║三藏翻糅論人，豈可不知，妄為此斷？故
T43n1832_p0680c08║取本疏，科判為正，餘定妄傳，非三藏釋
T43n1832_p0680c09║也。
T43n1832_p0680c10║《論》：如患夢等。西明釋云：對經部、薩婆多。薩
T43n1832_p0680c11║婆多夢境雖實，而非父母，執為父母，故得
T43n1832_p0680c12║成喻。《要集》救斷，此亦為正。今謂不爾。既
T43n1832_p0680c13║云：《正理》五十云：夢緣過去曾所緣法，而有
T43n1832_p0680c14║夢中見菟角者，曾於異處見菟見角。今
T43n1832_p0680c15║於夢中，由心惛倒，謂於一處，和合追憶。或
T43n1832_p0680c16║大海中，有此形獸，曾見聞故，今夢追憶。《婆沙》
T43n1832_p0680c17║三十七大同《正理》。既有父母，夢見父母，何
T43n1832_p0680c18║不許夢緣實父母不得？引《智度論》外云：實
T43n1832_p0680c19║有人頭，餘實有角救。彼自破云：雖實有人，
T43n1832_p0680c20║實有角，但人頭生角者妄。又外救云：世界
T43n1832_p0680c21║廣大，或有國人有角等。亦破云：若餘國人，有
T43n1832_p0680c22║角可爾，但夢見此國所識人有角，則不可
T43n1832_p0680c23║得破。何以故？大乘許夢緣虛妄故，作此
T43n1832_p0680c24║破他，非他外人，許緣妄法。今薩婆多自許
T43n1832_p0680c25║緣實，何得以大乘義？顯成彼宗，亦許緣
T43n1832_p0680c26║妄，破彼可爾，立彼不成。故如本疏，除其
T43n1832_p0680c27║有部，但對經部。
T43n1832_p0680c28║《論》云：我法分別熏習力故，至變似我法者。問：
T43n1832_p0680c29║六、七有分別，後識生時有我法。五、八無分
T43n1832_p0681a01║別，後識生時無我法？答：今約分別解。我
T43n1832_p0681a02║法五、八可得無，由他染熏成，識生似我法。
T43n1832_p0681a03║問：執心有分別，由彼故有似我法，無執、無
T43n1832_p0681a04║分別，非一切時，似我法？答：地上菩薩，獨作
T43n1832_p0681a05║生觀，七法執行故，心起時恒有我法。問：有
T43n1832_p0681a06║漏位有執，漏位似我法。無漏位無執，起無
T43n1832_p0681a07║似我法？答：前依執說，分別熏習，後似二
T43n1832_p0681a08║生。執為我法，不依無漏。無漏之心，雖有
T43n1832_p0681a09║二現，不執我法，但隨假說。問：執位分別，
T43n1832_p0681a10║有似二生，無漏不執，應無相、見？答：心二
T43n1832_p0681a11║緣起，故有相、見，不由於執，方見、相生。
T43n1832_p0681a12║《論》：境依內識。唯世俗識，是假境依，亦勝義者。
T43n1832_p0681a13║有四解：一、云有無對。遍計虛妄，唯世俗有，
T43n1832_p0681a14║依他是緣生，境依亦勝義；二、相見對。相分是
T43n1832_p0681a15║假，依見起假境，依識唯俗有。見分是實，能
T43n1832_p0681a16║起相是假境，依勝義有；第三、勝劣對。世間、世
T43n1832_p0681a17║俗唯世俗有，後三形前，亦勝義有；第四、凡聖
T43n1832_p0681a18║對。凡境唯世俗，聖境亦勝義。雖有四解，此
T43n1832_p0681a19║中文意，但依初對。問：依凡聖緣，遍計亦應
T43n1832_p0681a20║名勝義諦。答：許亦無過。下第八云：亦可
T43n1832_p0681a21║說為凡聖智境，既為聖緣，亦名勝義，但不
T43n1832_p0681a22║名有。今依有，無諦攝故爾。
T43n1832_p0681a23║成唯識論了義燈卷第一（終末）