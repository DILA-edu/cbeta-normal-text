T43n1832_p0707c17║
T43n1832_p0707c18║
T43n1832_p0707c19║成唯識論了義燈卷第三（論第二）
T43n1832_p0707c20║
T43n1832_p0707c21║淄洲大雲寺苾芻惠沼述
T43n1832_p0707c22║《論》：有三有為之有為相，具如疏解。然准《婆
T43n1832_p0707c23║沙》三十八云：如譬喻者諸有為相，是不相應
T43n1832_p0707c24║行蘊所攝，少同大乘，即經部本師。然通離
T43n1832_p0707c25║識、不離識，別在下例破。分別論者，說此能
T43n1832_p0707c26║相，皆是無為。法密部說，三相有為，滅相無為。
T43n1832_p0707c27║立無為者，非此所破。下無為中，方始例破。
T43n1832_p0707c28║此等雖立作有為相，非不相應，以論文中
T43n1832_p0707c29║標結，但破不相應故。有言，已他破竟，故此
T43n1832_p0708a01║不破。今謂不爾。非他已破，今此不破。諸
T43n1832_p0708a02║不相應，經部已破，今復破故。或雖無為，然
T43n1832_p0708a03║為能相。今破能相義，下破無為義。二段俱
T43n1832_p0708a04║破，理亦不違。相似相續，沙門所說色法，生
T43n1832_p0708a05║住老無常，體還是色，乃至識法，生老住無常，
T43n1832_p0708a06║體還是識。此下例破，不別破之。不爾。色、心
T43n1832_p0708a07║之體，即色、心故，有相符失。經部師立准婆沙
T43n1832_p0708a08║說，同大乘立一期四相。薩婆多師云：唯是
T43n1832_p0708a09║眾同分相，非有為相。此意說云：一期四相，但
T43n1832_p0708a10║與同分，而為能相，非諸有為相。以諸有為，
T43n1832_p0708a11║剎那剎那，皆具四相故，即薩婆多不許。依
T43n1832_p0708a12║經立一期四相，依世俗諦，理即不遮。《婆沙》
T43n1832_p0708a13║三十八，多復次解故，諸餘門義，如諸論辨。
T43n1832_p0708a14║言非第六聲，便表異體等者。外立量云：有為
T43n1832_p0708a15║相言；定別有體；有第六囀言故；如天授之
T43n1832_p0708a16║衣等。准此量中，有其三過：一宗中比量
T43n1832_p0708a17║相違過。過云有為相言，非定別有體，以有
T43n1832_p0708a18║第六囀言故，如地之堅等。宗不言定無別
T43n1832_p0708a19║體，但違於彼定別有故，無不定過。二者彼
T43n1832_p0708a20║量有不定過，如文可解。三者亦有有法自
T43n1832_p0708a21║相相違過，此量不但立別有體，即顯離所
T43n1832_p0708a22║相，而是有為能相耶？若之衣等，非有為能
T43n1832_p0708a23║相，故成相違。離此四相之外，更無同喻。
T43n1832_p0708a24║餘皆非有為相，即成異法。第六囀言，因
T43n1832_p0708a25║於異轉故，如《入正理論》，立有、非、實、德、業等
T43n1832_p0708a26║量。
T43n1832_p0708a27║論若有為相異所體等者。量云：汝無為相，
T43n1832_p0708a28║應離體別有；說之相言故；如有為相。然有
T43n1832_p0708a29║解云：此量有他不定失。云：堅等異品，說之
T43n1832_p0708b01║相言，是不定過。此亦無過，在宗中故，以許
T43n1832_p0708b02║有之。言總難令別有此。又云：汝無自違
T43n1832_p0708b03║過。西明量云：無為相體，應異所相；為無
T43n1832_p0708b04║為中隨一攝故；如有為相。有解云：此量
T43n1832_p0708b05║有兩俱不成，以為無為中隨一攝因；於所
T43n1832_p0708b06║相有，於能相無。此亦不爾。有為能相是
T43n1832_p0708b07║有為，無為能相亦是無為，豈無為能相，在有
T43n1832_p0708b08║為中，云於能相？無要集隨此云有解勝，又
T43n1832_p0708b09║破他言。汝有為相體，不異所相。或應無
T43n1832_p0708b10║別實相為相；為無為相中，隨一攝故；如無為
T43n1832_p0708b11║相。《要集》云：有說有釋，但為此量，此量因中，
T43n1832_p0708b12║有法差別相違過。量云：有為相體，應非假
T43n1832_p0708b13║不相應；為無為中隨一攝故；如無為相。由
T43n1832_p0708b14║此但以道理例破，不應立量者，此說非
T43n1832_p0708b15║理，所以者何？以立宗言，汝有為相體，即就
T43n1832_p0708b16║他宗，破他比量，不立自故，如何得與論
T43n1832_p0708b17║主作法差別相違？又假不異所相，實不異
T43n1832_p0708b18║所相，別實有，不別實有，是差別故。然准作
T43n1832_p0708b19║違，即是有法差別，即應脫一有字。若作有
T43n1832_p0708b20║法差別，是差別故。又，設若爾彼立違量，亦有
T43n1832_p0708b21║此過，以實有不相應，非實有不相應，是差別
T43n1832_p0708b22║意。立量實有不相應，今與作有法差別違。量
T43n1832_p0708b23║云：汝實有為相，應非實有不相應；為無為
T43n1832_p0708b24║中隨一攝故；如無為相。故不得成有法及
T43n1832_p0708b25║法差別違，即顯彼立異，有為外別立能相，
T43n1832_p0708b26║如耶若之衣等。量有法自相相違決定，及法
T43n1832_p0708b27║差別相違決定。又過如前，由此有說，有釋
T43n1832_p0708b28║無愆。
T43n1832_p0708b29║論：又生等相，若體俱有等者。本云：初破古師，
T43n1832_p0708c01║相用前後，又住異滅下，破新薩婆多三相用
T43n1832_p0708c02║俱。西明科云：並通新舊。有解取前為正。
T43n1832_p0708c03║《要集》云：取西明為正。以《婆沙》文義有兩
T43n1832_p0708c04║釋：初云作用時異，即三相前後；又云《婆沙》
T43n1832_p0708c05║云滅時，老、滅方有作用，故即同時。今謂不
T43n1832_p0708c06║爾。前引《婆沙》三十九云：顯一剎那，具有三
T43n1832_p0708c07║相。問：若爾應一法亦生、老、滅，作用時異，故
T43n1832_p0708c08║不相違？謂法生時，生、有作用；滅時，老、滅方
T43n1832_p0708c09║有作用。體雖同時，用有先後。此意即答三
T43n1832_p0708c10║相作用，皆有前後，不別云滅與老同時。
T43n1832_p0708c11║論云：為止他宗，顯正義故，如譬喻師，一剎
T43n1832_p0708c12║那中，有三相者，即應一法一時亦生、亦老、
T43n1832_p0708c13║亦滅。然無此理，互相違故。應說諸行初起
T43n1832_p0708c14║名生，後盡名滅，中衰名老，為遮彼執，顯
T43n1832_p0708c15║一剎那，具有三相。問：若如是者，則應一法
T43n1832_p0708c16║一時亦生、老、滅？答：作用時異，故不相違。乃
T43n1832_p0708c17║至云：體雖同時，用有先後。一法生滅作用
T43n1832_p0708c18║究竟，名一剎那。故無有失。或生、滅位非
T43n1832_p0708c19║一剎那。然一剎那，具有三體故。說三相同
T43n1832_p0708c20║一剎那。（已上論文。）云滅時老、滅方有作用者，以
T43n1832_p0708c21║老衰法滅時方顯，云滅時老、滅方有作用。
T43n1832_p0708c22║故下總結，體雖同時，用有先後。又不說住
T43n1832_p0708c23║與滅同時，故知古師相用前後。不應分為
T43n1832_p0708c24║二說，文無別故。又《俱舍》第五破薩婆多
T43n1832_p0708c25║云：又住等三用，俱現在，應一法體一剎那中，
T43n1832_p0708c26║即有安住、衰異、壞滅，若時住相能住此法，
T43n1832_p0708c27║為名安住，為名衰異，為名滅壞。諸說住
T43n1832_p0708c28║等用不同時，彼說便違剎那滅義。他既自
T43n1832_p0708c29║說相用前後，約俱時難。古薩婆多即有
T43n1832_p0709a01║相符難，新薩婆多相用前後，亦是相符，故
T43n1832_p0709a02║依本正。
T43n1832_p0709a03║《論》：所待因緣，應非本有者。疏答：外難云：虛
T43n1832_p0709a04║疎之法，雖現有種，便無外緣，即不能起，
T43n1832_p0709a05║以劣弱故。汝之實法，何得相例？《要集》云：
T43n1832_p0709a06║此釋未能盡理，今謂種體雖恒，所待因
T43n1832_p0709a07║緣，本無今有，展轉無窮，非恒具足，故非常
T43n1832_p0709a08║生。故《瑜伽》五十一云：諸行雖有各別生因，
T43n1832_p0709a09║然必待緣，方得生長，乃至故此。論云：不同
T43n1832_p0709a10║外道，緣恒非無故，不頓生者。今將此釋，無
T43n1832_p0709a11║異於本，更待外緣。外緣即是親種之外，外
T43n1832_p0709a12║緣未合即不能生，即緣非恒有故，即前因。
T43n1832_p0709a13║何勞別說？今更設難，如我識外，有外緣
T43n1832_p0709a14║不具、不頓生。大乘唯自心，不假識外法頓
T43n1832_p0709a15║起？答：所緣親境唯自識，不能緣外說唯
T43n1832_p0709a16║心。不無增上他有情，此外不具非頓起。外
T43n1832_p0709a17║又救云：汝種雖現有，虛疎待假緣。我法體
T43n1832_p0709a18║實有，還待實外緣。若爾，即執二生，便為無
T43n1832_p0709a19║用。
T43n1832_p0709a20║《論》：所相恒有而生等合者。問：此破與前理有
T43n1832_p0709a21║何別？答：前以彼宗不離無為，別立能相。
T43n1832_p0709a22║例破有為，不令別立。今以有為體恒有，說
T43n1832_p0709a23║生等合。例彼無為，體亦恒有，應生等合，故
T43n1832_p0709a24║二文別。
T43n1832_p0709a25║云：《俱舍》云：即前異不成，異前非一法，若
T43n1832_p0709a26║所異之法，即前住所住者，異義不成。非前
T43n1832_p0709a27║所住，是別法者，即非一法。
T43n1832_p0709a28║《論》：表此後無為相何失？本疏云：即現在法，於
T43n1832_p0709a29║後無時，名之為滅，假言過去，過去體無，實
T43n1832_p0709b01║非彼世。西明釋云：滅相是假，行蘊所攝。
T43n1832_p0709b02║假依現實，實在過去。若說現在，應依異
T43n1832_p0709b03║世，此意滅相。論說後一是無，故是過去。若
T43n1832_p0709b04║說依現，異世相依。自釋難云：若依過去，便
T43n1832_p0709b05║無所依。答云：如比量中，立法無者，彼因依
T43n1832_p0709b06║無，亦得成立。非如有量，因必有依。滅相是
T43n1832_p0709b07║無，依無何失。有解，取前本疏為正，後說雖
T43n1832_p0709b08║無異世相依，而有異世相表，又已滅無。如
T43n1832_p0709b09║龜毛等，非有為故。《要集》意取後說為正。
T43n1832_p0709b10║五十二云：依生已壞滅分位，建立無常。
T43n1832_p0709b11║又四十六云：依於有分，建立一種有為之
T43n1832_p0709b12║相。依於無分，建立一種有為之相。又此論
T43n1832_p0709b13║云：無時名滅。此中所說時分位者，不可無
T43n1832_p0709b14║時說有分位，亦非有時說無分位。由此准
T43n1832_p0709b15║知，已滅分位，建立過去，更多云云。今謂本
T43n1832_p0709b16║疏所說為正。何者？且論立世，世依法立，雖
T43n1832_p0709b17║云過、未，過、未無體，還依現法。觀待曾，當
T43n1832_p0709b18║立過、未世。滅相在過去，過去既依現法假
T43n1832_p0709b19║立，滅相理實，依於現在。故《佛地論》第一說：
T43n1832_p0709b20║有為法上，假立分位，或是心上分位影像，此
T43n1832_p0709b21║所說時，通於三世，但於現在，假立三故。
T43n1832_p0709b22║《雜集》第二云：時者，謂於因果相續流轉，假立
T43n1832_p0709b23║為時。又第三云：依止現在，假立去、來，故
T43n1832_p0709b24║約當得假立未來，約曾得假立過去。又
T43n1832_p0709b25║此論云：表此後無。又云：滅表有法後是
T43n1832_p0709b26║無。若不依現法觀曾有義，唯取法無，已
T43n1832_p0709b27║立過去世及滅相者。既論云：無時名滅，過
T43n1832_p0709b28║去實無。滅相及世，即俱是實，何得名假？又
T43n1832_p0709b29║何得云表此後無？應云表前法已無故。
T43n1832_p0709c01║復違《雜集》第三，依止現在，假立三世，彼約
T43n1832_p0709c02║諸法，因果曾當，通一切故。又《顯揚》第一云：
T43n1832_p0709c03║心不相應，不可施設，與心等法，若一若異。
T43n1832_p0709c04║滅相既依過去無立，與現在法，時體俱乖，
T43n1832_p0709c05║云何不可施設為異？又若唯無，何故五十
T43n1832_p0709c06║二云：問如世尊，言有過去行？乃至云此何
T43n1832_p0709c07║密意？答：過去諸行，與果故有。未來諸行，攝因
T43n1832_p0709c08║故有。不爾，過、未體既是無，如何可說與果
T43n1832_p0709c09║攝因？故依現法，與果攝因，假名過、未，又如
T43n1832_p0709c10║何言於諸蘊中，隨觀生滅？滅依過去，過去
T43n1832_p0709c11║是無，無非蘊法。
T43n1832_p0709c12║問：既依現法，假立過去。云何得言無時名
T43n1832_p0709c13║滅？又四十六云：過去行已生已滅，由彼諸
T43n1832_p0709c14║行，無因可得，亦無自性。又云：即此已生諸
T43n1832_p0709c15║行剎那，自性滅壞，正觀為滅。答：即觀現法，
T43n1832_p0709c16║有酬前相。假說曾因，名為過去。名為已生，
T43n1832_p0709c17║自性滅壞。非無現法，獨說過去。故五十二
T43n1832_p0709c18║云：若已與果種子相續，名過去界。既稱種
T43n1832_p0709c19║子相續，名過去界。明種子體，非是已滅。問：
T43n1832_p0709c20║現法未滅，如何立滅？又諸現行，可無滅相？
T43n1832_p0709c21║答：且據種子，顯過去界，影彰於現，如未與
T43n1832_p0709c22║果。種子相續，名現在界，不唯種子，獨名現
T43n1832_p0709c23║在。如十八界通三世故。或但說種，以恒
T43n1832_p0709c24║相續，因名界增。或復現行，亦得名種，能生
T43n1832_p0709c25║果故。如第八會，十因、二因種子之言，故實
T43n1832_p0709c26║種現，皆有滅相。由觀現法，有酬前用，假說
T43n1832_p0709c27║曾滅，故說滅相在過去世。以法謝已，滅相
T43n1832_p0709c28║方顯。據實於現，由有當滅，亦名為滅。即
T43n1832_p0709c29║如論文，表此後無假立。滅相猶如壞苦，樂
T43n1832_p0710a01║滅方有。然說樂受，亦名壞苦，謂壞時苦故，
T43n1832_p0710a02║現法亦爾。當必滅故，說過去者。此時顯故。
T43n1832_p0710a03║異他宗故，約世分故。故五十二云：何故世
T43n1832_p0710a04║尊但說三種，一生；二滅；三住異？答：由一切
T43n1832_p0710a05║行三世所顯故，從未來世本無而生。是故
T43n1832_p0710a06║世尊由未來世，於有為法說，生有為相。乃
T43n1832_p0710a07║至由過去世，於有為法說滅有為相。現在
T43n1832_p0710a08║世法，二相所顯，謂住及異。既於現立住、異
T43n1832_p0710a09║二相，明生未來，滅在過去，約世義分。據實
T43n1832_p0710a10║假義，得通三世。不爾，四相不遍有為，現、未
T43n1832_p0710a11║無，滅應非無常。五十二云：復次，無常差別，
T43n1832_p0710a12║亦有多種，謂：壞滅無常、生起無常、變易無
T43n1832_p0710a13║常、散壞無常、當有無常、現墮無常。若一切行，
T43n1832_p0710a14║生已尋滅，名壞滅無常。本無今有，名生起無
T43n1832_p0710a15║常。異相行起，名變易無常。離散退失，名散壞
T43n1832_p0710a16║無常，即四無常。在未來時，名當有無常。正
T43n1832_p0710a17║現前時，名現墮無常。准此故知得通三
T43n1832_p0710a18║世，以重釋前四相差別故，又釋唯現，以
T43n1832_p0710a19║無別過、未，依現立三故。雖實依現，義通
T43n1832_p0710a20║三世，無不遍失。
T43n1832_p0710a21║然有為法因緣力，故下申正。准文五門分
T43n1832_p0710a22║別：一、說相意；二、相相狀，即亦辨名；三、約世
T43n1832_p0710a23║分；四、釋妨難；五、顯差別。科段如疏，今加出
T43n1832_p0710a24║體。出體有二：初辨異宗者，《婆沙》三十八云：
T43n1832_p0710a25║如譬喻者說，有為相是不相應行蘊所攝，不
T43n1832_p0710a26║相應行蘊無有實體，故有為相非實有體。
T43n1832_p0710a27║然末經部不別說在不相應中。分別論者
T43n1832_p0710a28║說：有為相皆是無為，若是有為性羸劣故，則
T43n1832_p0710a29║不應能生法、住法、異法、滅法。以有為相體
T43n1832_p0710b01║是無為，性強盛故，便能生法，乃至滅法。
T43n1832_p0710b02║法密部說：三相有為，滅相無為。若無常相，體
T43n1832_p0710b03║是有為，性羸劣故，不能滅法，以是無為性
T43n1832_p0710b04║強盛故，便能滅法相似相續。沙門所說：色
T43n1832_p0710b05║法生、住、老無常，體還是色，乃至識法亦爾。此
T43n1832_p0710b06║意四相不異色等，隨五蘊體，相即彼攝，非
T43n1832_p0710b07║不相應。經部師說：五蘊出胎時名生，相續
T43n1832_p0710b08║時名住，衰變時名異，命終時名滅。然《婆沙》
T43n1832_p0710b09║說：顯彼，唯是眾同分相，非有為相。此意即說
T43n1832_p0710b10║唯依有情眾同分上，立此四相，不遍有為。
T43n1832_p0710b11║以經部師一剎那法不許立住，時中之極，名
T43n1832_p0710b12║剎那。由諸法剎那故，准《俱舍論》第五。經部
T43n1832_p0710b13║亦立剎那四相，彼論說云：又一剎那諸有為
T43n1832_p0710b14║法，離執實有物，四相亦成。謂一一念，本無今
T43n1832_p0710b15║有，名生。有已還無，名滅。後後剎那，嗣前前
T43n1832_p0710b16║起，名為住。即彼前後有差別故，名住異。此
T43n1832_p0710b17║意本無今有體起，名生。有已還無無時，名滅。
T43n1832_p0710b18║能引後後剎那，嗣前前起，名住。即彼住相，
T43n1832_p0710b19║或與前念，或與後念，有差別故，名住異。約
T43n1832_p0710b20║住辨異，故云住異。雖是假立，不離所相。
T43n1832_p0710b21║《俱舍》第五云：「此中何用生等別物。」又如大士
T43n1832_p0710b22║相，不異大士。又如堅等，地等界相，非異地
T43n1832_p0710b23║等。故雖假立，不離所相。薩婆多說：異所相
T43n1832_p0710b24║法，別實有體，是不相應行蘊所攝，已辨小
T43n1832_p0710b25║乘。大乘所說四相假有，與所相法，不一不異，
T43n1832_p0710b26║是不相應行蘊所攝。理皆極成，故不引證。
T43n1832_p0710b27║二說意者，先辨小乘。《婆沙》三十九云：問何故
T43n1832_p0710b28║作此論？答為欲分別契經義故。復次，為
T43n1832_p0710b29║止他宗，顯正義故。復次，標別有為，名有為
T43n1832_p0710c01║相。雖釋經中，說三所以，亦說相意。相實有
T43n1832_p0710c02║四，經中說三。釋此經意，有多復次，亦說
T43n1832_p0710c03║相意，如疏略辨。次顯大乘者，准《顯揚》十
T43n1832_p0710c04║八，為起屬主相應言論故，說相等。故彼論
T43n1832_p0710c05║云：屬主言論者，謂諸言論配屬於主，方解
T43n1832_p0710c06║其相，非不屬主。如說生相，此誰之生？觀
T43n1832_p0710c07║所屬主起此言論，所謂色之生，受、想、行、識
T43n1832_p0710c08║之生，非說色時。此誰之色？觀所屬主起此
T43n1832_p0710c09║言論，如生如是，住異、無常等心不相應行，類
T43n1832_p0710c10║如其所，應盡當知，是名屬主相應言論。《瑜
T43n1832_p0710c11║伽》四十六有多復次，一、令觀無常；二、觀行
T43n1832_p0710c12║是苦；三、知法無我；四、令證涅槃。廣如彼釋。
T43n1832_p0710c13║《雜集》說觀生、老、住，意亦同此。若此論文表
T43n1832_p0710c14║異無為，假立四相者，意亦同彼，觀無常、
T43n1832_p0710c15║證涅槃等，相狀如文。約世分者，小乘
T43n1832_p0710c16║如常，大乘多說。一說三相現在，一相過去。
T43n1832_p0710c17║如此論文，後一是無，故在過去，此約二世，
T43n1832_p0710c18║同《瑜伽論》五十二說。或約一世，《論》云：「生表
T43n1832_p0710c19║有法先非有，滅表有法後是無。」既表後無，
T43n1832_p0710c20║故在現在。不爾，應云滅表有法生已無。若
T43n1832_p0710c21║隨初解，應云表生已後，即體還無，非現立
T43n1832_p0710c22║滅，表已後無。二解任取，義意如前。又五
T43n1832_p0710c23║十二約三世顯，《論》云：「由一切行三世所顯
T43n1832_p0710c24║故，從未來世本無而生。」是故世尊由未來
T43n1832_p0710c25║世，於有為法，說生有為相。彼既生已，落謝
T43n1832_p0710c26║過去。是故世尊由過去世，於有為法說滅
T43n1832_p0710c27║有為相。現在世法，二相所顯，謂住及異，所以
T43n1832_p0710c28║者何？唯現在時，有住可得，前後變異，亦唯現
T43n1832_p0710c29║在。准此論意，既於現在，唯有住異，明生
T43n1832_p0711a01║未來，滅居過去，此亦義說，道理無違。或復
T43n1832_p0711a02║四相，俱通三世，雖無全文說通三世，以約
T43n1832_p0711a03║前後，互相准例，義則可通。約三世分，生在
T43n1832_p0711a04║未來，剎那分別，生即在現，差別分別，亦通
T43n1832_p0711a05║未來。五十二云：若依墮世界生說，始從
T43n1832_p0711a06║欲界，乃至無所有處生，名有上生。此意雖
T43n1832_p0711a07║說現生之法，更有勝上，如有為法，名為有
T43n1832_p0711a08║上，義意亦顯。未來更有上法當生，名有上
T43n1832_p0711a09║生。無常之中，五十二云：壞滅無常；生起
T43n1832_p0711a10║無常；變易無常；散壞無常；當有無常；現墮無
T43n1832_p0711a11║常。若一切行，生已尋滅，名壞滅無常。若一切
T43n1832_p0711a12║行，本無今有，名生起無常。當有無常者，即
T43n1832_p0711a13║四無常在未來世時，名當有無常。此文如
T43n1832_p0711a14║次，過去、現在、未來三世是三無常。住異文
T43n1832_p0711a15║中，以影略故，論文不說。此論總明生等四
T43n1832_p0711a16║相，通情、非情、剎那、相續，假立四相。釋難
T43n1832_p0711a17║如《論》，外難：過去體是無，於過去世立滅
T43n1832_p0711a18║相，未來體亦無，於未來世亦立相？答：過去
T43n1832_p0711a19║體曾有，曾有立滅相，未來體本無，未來不
T43n1832_p0711a20║立相。　又難：過去曾有，曾有立相，未來當
T43n1832_p0711a21║有，當有立相？答：滅相體是無，依已滅無，立
T43n1832_p0711a22║無相，生等體是有，未來體無，不立相。又難：
T43n1832_p0711a23║表法後是無，依無立滅相，表法後當有，未
T43n1832_p0711a24║來立生相？答：表法後是無，可得依無立無
T43n1832_p0711a25║相，表法後是有，不得依無立有相。更多妨
T43n1832_p0711a26║難，略不能舉。顯差別者，經部立二種，謂：
T43n1832_p0711a27║剎那；一期。有部亦爾。上座、化地部、正量部，
T43n1832_p0711a28║如《樞要》明。就大乘辨，有多差別。一、常無
T43n1832_p0711a29║常差別。剋性無常，相從是常；攝相歸性常，
T43n1832_p0711b01║相用別論無常。故《涅槃》二十二云：「善男子，有
T43n1832_p0711b02║為之法，生亦是常，以住無常，生亦無常。住
T43n1832_p0711b03║亦是常。以生生故，住亦無常，異亦是常。以
T43n1832_p0711b04║住無常，異亦無常，壞亦是常。以本無今有
T43n1832_p0711b05║故，壞亦無常。」二、遍計依他差別。若遍計性，
T43n1832_p0711b06║體若空花，不可說作有為之相，常、無常亦
T43n1832_p0711b07║爾。若依他性，依緣有故，是無常相。故《中論》第
T43n1832_p0711b08║一三相品云：「如是三相，為是有為，能作有為
T43n1832_p0711b09║相。為是無為，能作有為相。二俱不然，何以
T43n1832_p0711b10║故？若生是有為，即應有三相；若生是無為，
T43n1832_p0711b11║何名有為相等？」三、體類差別，如五十二
T43n1832_p0711b12║云：「復次生差別，謂：剎那生、相續生、增長生、
T43n1832_p0711b13║心差別生、不可愛生、可愛生、下劣生、處中
T43n1832_p0711b14║生、勝妙生、有上生、無上生。」老差別者，謂：身
T43n1832_p0711b15║老、心老、壽老、變壞老、自體轉變老。住差別
T43n1832_p0711b16║者，謂：剎那住、相續住、緣相續住、不散亂住、
T43n1832_p0711b17║建立軌範住。無常差別如次前列，又有剎
T43n1832_p0711b18║那、一期、經劫、窮生死。如顯差別中釋，披
T43n1832_p0711b19║文可知，此即時節差別四。五、名同體差別。
T43n1832_p0711b20║如緣生中生、老、死支。觸中生、老、死觸等。何
T43n1832_p0711b21║以差別？答：緣生支生。據從中有，至本有中，
T43n1832_p0711b22║未衰變來，五蘊實體，名為生支。老據髮白，
T43n1832_p0711b23║或復衰朽，未死已前，死據臨終，將死正死，俱
T43n1832_p0711b24║通五蘊，實法為體，以彼相名顯緣生支。假
T43n1832_p0711b25║實分位，差別不同，一期四相，位雖可同，假
T43n1832_p0711b26║實有別。又一期滅，據已滅名死。緣生支死，
T43n1832_p0711b27║將死正死，已滅非支故。觸中老、死，五十四
T43n1832_p0711b28║云：「由時分變異不平等立老，由命根變異
T43n1832_p0711b29║不平等故立死。」此意老死是果，由依觸分
T43n1832_p0711c01║位，有彼老死故，因立果名。如飢渴觸體，
T43n1832_p0711c02║即四大分位假立，唯在色蘊。四相老死，通依
T43n1832_p0711c03║五蘊。取上別義，四嗢拕南中，通說五蘊體
T43n1832_p0711c04║及四相，俱名無常，無彼常故。四十六云：「如
T43n1832_p0711c05║是諸行常不可得，故名無常。」與《雜集》同。
T43n1832_p0711c06║經中亦云：諸行無常，是生滅故。因明論中所
T43n1832_p0711c07║立無常，即唯取滅，然通體相。數論相滅，對
T43n1832_p0711c08║聲論等，即立體滅。若通生滅，名無常者，即
T43n1832_p0711c09║宗、因無別，過類所攝。六、體同名差別。或名
T43n1832_p0711c10║生住異滅，或名生老住無常，或名生住住異
T43n1832_p0711c11║無常，或名起盡等。七、遍不遍差別。一期四
T43n1832_p0711c12║相，約有情辨。剎那四相，遍有為法。八十八
T43n1832_p0711c13║云：「如是三相，依二種行，流轉安立。一依生
T43n1832_p0711c14║身，二依剎那。依初流轉者，謂於彼彼有情
T43n1832_p0711c15║眾同分中，初生名生，終歿名滅等。」
T43n1832_p0711c16║破名、句、文中云：若名、句、文，異聲實有，此破
T43n1832_p0711c17║外計。《要集》假敘，外人反難云：假不相應名
T43n1832_p0711c18║等，應非能詮，以是假故？或云：許異聲
T43n1832_p0711c19║處，不相應假法處攝故，如餘假法？西明
T43n1832_p0711c20║釋云：汝名、句等，實體不成，義如前破。若不
T43n1832_p0711c21║許聲是能詮者，便有量中闕，至教量失，
T43n1832_p0711c22║此不成釋。前未破故。又復大乘諸師計別，
T43n1832_p0711c23║陳那不立至教量故，他許實故。《要集》云：外
T43n1832_p0711c24║人作比量相違，然彼量有宗相符失故。今
T43n1832_p0711c25║謂不爾。量中云：非實能詮可相符失，但云
T43n1832_p0711c26║非能詮。何名相符？今云：彼量是因中相
T43n1832_p0711c27║違決定失，以假實因，及異聲處法處所攝，
T43n1832_p0711c28║各自許故，大乘無過。外人若云假名、句、文
T43n1832_p0711c29║非假能詮，為相違者，此亦非過。何以故？大
T43n1832_p0712a01║乘量破，彼云：汝名、句、文，定不能詮；以異聲
T43n1832_p0712a02║故；如色等。今與大乘作量云：假名、句、文，
T43n1832_p0712a03║非假能詮，於因明相違中，是何相違？望大
T43n1832_p0712a04║乘量總非是過。又大乘名等不異聲故，以
T43n1832_p0712a05║假從實，即聲能詮。外難不詮，違世間故。故
T43n1832_p0712a06║下文云：語不異能詮，人天共了。
T43n1832_p0712a07║《論》謂：聲能生等者，破他可知。問：大乘自許
T43n1832_p0712a08║假名等詮，言何用名等，豈不自違？答：外
T43n1832_p0712a09║許名等，定異於聲。由聲生顯，此聲必有音
T43n1832_p0712a10║韻屈曲，不爾不生。大乘能詮，雖在名等依
T43n1832_p0712a11║屈曲聲，非定一異，對破定異，攝假從實，云
T43n1832_p0712a12║聲能詮，何用名等？故無有過。
T43n1832_p0712a13║《論》：若謂聲上等者，牒破可知。然本疏量云：
T43n1832_p0712a14║聲之屈曲，應非離所依；別有實體，法處所
T43n1832_p0712a15║收；色蘊上屈曲故。或色、聲二色之上，隨一屈
T43n1832_p0712a16║曲故；如色處長等。《要集》云：此量有法差
T43n1832_p0712a17║別。法差別量云：聲之屈曲；應非離聲；處假
T43n1832_p0712a18║法處攝。因、喻同前，此亦不爾。誰許聲體
T43n1832_p0712a19║在法處收？以許名等在法處故。名等依
T43n1832_p0712a20║聲，不即聲故。今對破他，計屈曲聲，即是名
T43n1832_p0712a21║等。異聲別有法處所攝，故舉長等，以為
T43n1832_p0712a22║量破。然西明云：汝色上長、短應異；色處
T43n1832_p0712a23║別有法處自性，有屈曲故；如聲上屈曲。
T43n1832_p0712a24║此量亦過，應云汝色上長短等，應異色處
T43n1832_p0712a25║法處所攝；色上屈曲故；如聲上屈曲。今言
T43n1832_p0712a26║長短，應異色處，別有法處自性，即長、短上
T43n1832_p0712a27║生等諸法。法處所攝，即是長等，異於色處。
T43n1832_p0712a28║有此生等法處自性，此言過失也。　又量云：
T43n1832_p0712a29║聲上屈曲，應無別體法處自性；以即屈曲
T43n1832_p0712b01║故；如色上屈曲。此量言過，同前應知。若
T43n1832_p0712b02║即准言，復有法自相相違過也。問：若云聲
T43n1832_p0712b03║上屈曲能顯義故，有教性故，意識所得故，
T43n1832_p0712b04║法處收假立名等，他云我宗亦爾？大乘通云：
T43n1832_p0712b05║不唯依聲假立名等，通依多法，故法處攝
T43n1832_p0712b06║長等不然者。問：此據緣假為緣實者，若據
T43n1832_p0712b07║五識，唯緣實宗，長等意得，應法處收。若云
T43n1832_p0712b08║雖唯意得，依眼明取，故非法處，屈曲之聲，
T43n1832_p0712b09║明取亦爾，應在聲處。若據緣假，屈曲之聲，
T43n1832_p0712b10║亦耳識得，應聲處攝。又應耳識，亦緣名等，
T43n1832_p0712b11║即屈曲故。今正解者云：大乘師聲上屈曲，
T43n1832_p0712b12║雖體非實，仍法處收，說為名等者，據攝假
T43n1832_p0712b13║從實。非即正取屈曲聲體以為名等，取屈
T43n1832_p0712b14║曲上有能詮用說為名等，如無心定等。但
T43n1832_p0712b15║取種上能防心用，非即種體，相等亦爾，故
T43n1832_p0712b16║法處攝。長、短之色，無能詮用，如屈曲聲。自
T43n1832_p0712b17║體性邊俱自處攝，非大許彼。屈曲聲，體在
T43n1832_p0712b18║不相應，彼非色、心，此是色故。設五緣假，耳
T43n1832_p0712b19║識但取屈曲聲體，不取詮用，故攝處別。疏
T43n1832_p0712b20║中但以屈曲之聲，長、短等相例者，且隨他
T43n1832_p0712b21║宗為不正釋。及攝假從實，云聲能詮，非是
T43n1832_p0712b22║剋體性用別門。取聲體為名、句、文等，故下
T43n1832_p0712b23║正解。然依語聲分位差別，而假建立名、句、
T43n1832_p0712b24║文身，更多有問答，及以異釋。恐煩不述。
T43n1832_p0712b25║《論》：若謂聲上等者。外救量云：聲上音韻屈曲，
T43n1832_p0712b26║不能詮；聲屈曲故；如弦管聲。聲上音韻
T43n1832_p0712b27║屈曲是有法，不能詮是法。《樞要》云：論主為
T43n1832_p0712b28║作有法，差別相違。內聲屈曲，能生名等，不
T43n1832_p0712b29║生名等，是差別故。故《論》云：「此應如彼聲，
T43n1832_p0712c01║不別生名等」。先舉同喻，後舉宗法，故作量
T43n1832_p0712c02║云：汝內聲屈曲，不能生名等；聲屈曲故；如
T43n1832_p0712c03║弦管聲。此就他宗，彼弦管聲，不生名等
T43n1832_p0712c04║故；以內聲；如彼弦管聲。有解，作法差別
T43n1832_p0712c05║相違因。破云：內聲屈曲，不能別生實名等；
T43n1832_p0712c06║即聲屈曲故；如弦管聲。此說不爾。准外
T43n1832_p0712c07║量文，屈曲是有法、非法，何名法差別？《要
T43n1832_p0712c08║集》云：此破末，計屈曲有二：法差別相違因
T43n1832_p0712c09║者，別生名等非詮，不別生名等非詮。故
T43n1832_p0712c10║法差別。此亦不爾。他宗說聲不是能詮，名
T43n1832_p0712c11║等能詮，別生名等，不生名等，在聲，不在
T43n1832_p0712c12║非詮。何得言別生名等非詮？不別生名
T43n1832_p0712c13║等非詮故，若以非詮為法差別。《論》應云
T43n1832_p0712c14║此如彼能詮，不別生名等，何故云如彼聲？
T43n1832_p0712c15║西明云：《雜心》許有因俱聲，如弦管等。《俱
T43n1832_p0712c16║舍論》破。《正理論》救云：誰言一極微，二大所造，
T43n1832_p0712c17║但約助緣，說因俱聲？此中正破《雜心》所說。
T43n1832_p0712c18║不詳此說，《雜心》因俱，即弦管等，似有能
T43n1832_p0712c19║詮，非實能詮。《正理》亦同，何故但言偏破《雜
T43n1832_p0712c20║心》，不云兼破《正理》，何也？疏云：我亦不說弦
T43n1832_p0712c21║上屈曲，非不能詮，但如汝化人，身、語二業，
T43n1832_p0712c22║非善惡性。今我因俱故者，此意前隨汝宗。
T43n1832_p0712c23║屈曲之聲，云如弦管，不生名等，非善、惡
T43n1832_p0712c24║性。亦如汝說化人，身、語二業非善、惡性。我
T43n1832_p0712c25║弦管聲，是因俱故，假通善、惡，亦許能詮。如
T43n1832_p0712c26║林聲說法，離質化等，皆通善等。
T43n1832_p0712c27║《論》：名詮自性，句詮差別者。辨自性差別，如
T43n1832_p0712c28║因明斷。
T43n1832_p0712c29║本疏成立他方，有佛云：除此三千界外他
T43n1832_p0713a01║方，亦應時有佛出，教化眾生，有人天眾生
T43n1832_p0713a02║故，猶如此土。不言定有、恒有，以有劫中，
T43n1832_p0713a03║無佛出故，復除成、壞，非時有故，簡不定
T43n1832_p0713a04║過。有解改因云：彼有所化人天故，意避成、
T43n1832_p0713a05║壞，雖有人天，而非所化。根性未成故。《要
T43n1832_p0713a06║集》云：前量有不定過，為如成，壞，劫有人天，
T43n1832_p0713a07║故無佛出世。今謂不爾。於無過中，妄生
T43n1832_p0713a08║過想，前量不言，恒定有故，自許不定故。今
T43n1832_p0713a09║為不定，云有人天眾生，故佛定不出，如成
T43n1832_p0713a10║壞等劫。此意餘方定無佛出，以有人天眾
T43n1832_p0713a11║生故，如此成、壞劫。此量不定，破前定量，亦
T43n1832_p0713a12║令不定。即似《理門》，似共不定。故《理門》云：由
T43n1832_p0713a13║用不定，同法等因。成立自宗，方便說他，亦
T43n1832_p0713a14║有此法，由是便成似共不定。今所立量，雖
T43n1832_p0713a15║非即彼，然似於彼，又無共同喻，以成壞劫。
T43n1832_p0713a16║大乘亦許有佛出故。前云時有不簡報
T43n1832_p0713a17║化，如《法華經》，眾生見劫盡大火所燒時，我
T43n1832_p0713a18║此土安穩等。
T43n1832_p0713a19║又彼自立量云：他方世界人天有根性成器
T43n1832_p0713a20║者；以住劫減時人天有情故；如此土住劫
T43n1832_p0713a21║減時。令謂此量是真不定，為如此有
T43n1832_p0713a22║佛住劫減時，人天有根性成器，為如此無
T43n1832_p0713a23║佛住劫減時，人天無根性成器，故成不定。
T43n1832_p0713a24║　《要集》又於本第二量，作決定相違量云：
T43n1832_p0713a25║光明等上，定無名等；以非聲故；如虛空
T43n1832_p0713a26║等。此亦不爾，無共同喻。大乘亦許名等
T43n1832_p0713a27║依空，雖不依如，依識變故，無文障故。
T43n1832_p0713a28║問：言便繕那，此云扇，相好、根形。味此即是
T43n1832_p0713a29║鹽，能顯物中味故。味即是文。准此解意，
T43n1832_p0713b01║文即能顯。云何前言而體不能顯耶？答：顯
T43n1832_p0713b02║有二義：一、顯名、句；二、能顯義。文能顯名、
T43n1832_p0713b03║句，名句由文有故。名、句能顯義，文從名、
T43n1832_p0713b04║句能顯體，非顯義故。前後義亦不相違。
T43n1832_p0713b05║問：字體非能顯？從彼名、句說為顯。聲性非
T43n1832_p0713b06║能詮，從名說能顯。答：名、句依文近，字從
T43n1832_p0713b07║名說顯，句等望聲疎，聲不從名顯。問：文
T43n1832_p0713b08║體非能詮，為因從果顯，字體非能表，為果
T43n1832_p0713b09║從因表？答：名、句必帶文，文從名等顯，聲
T43n1832_p0713b10║不必有字，字不從聲表。問：名、句為攬
T43n1832_p0713b11║字成，為別有體，若別有體，豈可離聲？一
T43n1832_p0713b12║剎那聲必有字故，若即攬成，名、句與文，體
T43n1832_p0713b13║性何別？答：有二解：一、云各別，一剎那聲多
T43n1832_p0713b14║屈曲故；二、云攬成，總別有異故。三體別，後
T43n1832_p0713b15║釋為正。如前第一卷已辨。
T43n1832_p0713b16║《論》：有執隨眠等者，薩婆多師隨眠是纏，即現
T43n1832_p0713b17║行法。成實論師無表，雖依思立，然是不相應
T43n1832_p0713b18║攝。
T43n1832_p0713b19║《論》：如是二法等者，緣瓶等心，等取衣食車
T43n1832_p0713b20║等心，是何量攝？答：本云非量收，不親緣得
T43n1832_p0713b21║法自體故，非比度故，非量所收，非量不要，
T43n1832_p0713b22║唯竪執故。西明意同。有解，似現即比量攝，
T43n1832_p0713b23║故《理門》云：彼聲、喻等，攝在此中，故唯二量。
T43n1832_p0713b24║有云：若開現、比、及非量，三法不同，能緣
T43n1832_p0713b25║之心，可通三量。然《要集》斷云：假立瓶等，義
T43n1832_p0713b26║同名等，雖非法數，然定散意，皆得緣瓶，故
T43n1832_p0713b27║前三師，皆不應理。取第四正。今謂初二
T43n1832_p0713b28║義即如實，後二非理，所以者何？且第三師
T43n1832_p0713b29║云：緣瓶之心，是似現量，即比量攝，理且不然。
T43n1832_p0713c01║現、比二量，是正智攝。似現、比量，迷亂所收。
T43n1832_p0713c02║何名比量？若以緣共相故比量收，諸迷亂
T43n1832_p0713c03║心，及以妄執似比量心，應比量攝。若許爾者，
T43n1832_p0713c04║真似何別？似比量等，非真比量收，似現亦應
T43n1832_p0713c05║爾。又《理門》解比量智云：從現量生，或比量
T43n1832_p0713c06║生，緣瓶心是似現所攝。何得說是比量收
T43n1832_p0713c07║耶？然《理門論》云：彼聲喻等，攝在此中。故唯
T43n1832_p0713c08║二量者，據得法體無謬者說，非似現、比，
T43n1832_p0713c09║亦許二攝。何能自悟？若二皆攝，何能自悟？
T43n1832_p0713c10║若第四師，緣瓶之心．若二皆攝。何能自悟？
T43n1832_p0713c11║若第四師，緣瓶之心，通三量者，違《理門》說。
T43n1832_p0713c12║彼云：如是一切世俗有中，瓶等、輿等，皆似現
T43n1832_p0713c13║量，於實有中，作餘行相，假合餘義，分別轉
T43n1832_p0713c14║故。《八正理論》亦云：謂諸有智，了瓶、衣等，分
T43n1832_p0713c15║別而生，由彼於義，不以自相為境界故，名
T43n1832_p0713c16║似現量，非比如前。所說非理。　問：若爾
T43n1832_p0713c17║定心諸佛菩薩，豈不緣瓶？答：不障緣瓶，
T43n1832_p0713c18║但心不作實有瓶解，得瓶所依四塵自相，
T43n1832_p0713c19║於實有中，不作餘行相，假合餘義分別轉
T43n1832_p0713c20║故，以能了知世間緣彼作實瓶解，故現量
T43n1832_p0713c21║境。如遍計性聖者，達無亦為聖境，非同凡
T43n1832_p0713c22║執，說為聖境。本疏云：緣瓶之心，是非量者，
T43n1832_p0713c23║據作實瓶解說，非約了瓶假，亦是非量
T43n1832_p0713c24║收。設復緣瓶作比量解，亦似比量，非真比
T43n1832_p0713c25║量，無實瓶體，故亦非量。非似現比，是非量
T43n1832_p0713c26║攝，不稱境故，邪謬智故。
T43n1832_p0713c27║《論》：無為非世等。本云汝宗無為，應非無為，
T43n1832_p0713c28║是無常法，許有用故，如眼、耳等。《要集》云：
T43n1832_p0713c29║有違自宗，今謂非過，宗言汝故。又云
T43n1832_p0714a01║若取他宗，因有不定，為如識變，無為有作
T43n1832_p0714a02║用，故是無為耶？此亦不爾。識變無為，假
T43n1832_p0714a03║名無為，非實無為。前言汝宗無為，即實無
T43n1832_p0714a04║為，故無不定。量既無過，何故不得立量以
T43n1832_p0714a05║破？云但理破耶？
T43n1832_p0714a06║《論》：又諸無為許無因果故等者。舊《俱舍》云：無
T43n1832_p0714a07║為非因果者。錯翻無字，以為非字。若言非
T43n1832_p0714a08║者，即不是六因五果。他宗自許六因之內，
T43n1832_p0714a09║為能作因，五果之中，是離繫等。今言無因
T43n1832_p0714a10║果者，雖為能作因，無取與果用故。無有
T43n1832_p0714a11║力能令果生，故云無果。雖擇滅無為，是離
T43n1832_p0714a12║繫等果，不從因生，故云無因。不礙他生，
T43n1832_p0714a13║為能作因，由離縛得。擇滅是離繫。餘二增
T43n1832_p0714a14║上，俱通士用。大乘所說如《樞要》辨。
T43n1832_p0714a15║《疏》云：有漏一識因，無漏二識果，無漏三智。或
T43n1832_p0714a16║說八識者，七地已前有漏變熏，唯第六識。故
T43n1832_p0714a17║一識因，在無漏位第七，創緣虛空，非擇滅，
T43n1832_p0714a18║未有漏熏，但由第六。故二識果、無漏三智，
T43n1832_p0714a19║或除成事，不說緣理。或通八識，智遍緣
T43n1832_p0714a20║故。
T43n1832_p0714a21║然識變者，獨影唯從見，無別種生。西明即
T43n1832_p0714a22║許識變無為，別熏成種，今謂不爾。若許
T43n1832_p0714a23║成種，且有漏心緣虛空等。許別成種，即他
T43n1832_p0714a24║界緣、無漏緣應皆成種。若許成種，後應
T43n1832_p0714a25║生現，亦可為質。何得說云但緣名境？若
T43n1832_p0714a26║云雖生他界及無漏質，非真實故，說緣名
T43n1832_p0714a27║境。若爾應假，假法如無非因緣故。若許彼
T43n1832_p0714a28║緣不別生種，變無為等，例亦應然。
T43n1832_p0714a29║六、八等無為，假實分別，識變皆假，依如立者。
T43n1832_p0714b01║本及西明說，六中五假，真如是實，八中三
T43n1832_p0714b02║實，即三種如，餘皆是假。今為二解：一、云皆
T43n1832_p0714b03║假，故此《論》云：此五皆依真如假立，真如亦
T43n1832_p0714b04║是假施設名。又前標中云：二依法性假設，
T43n1832_p0714b05║又下結諸言無簡。云：故諸無為，非定實有。
T43n1832_p0714b06║二、云真如無為，一、三是實，《論》但說云真如，
T43n1832_p0714b07║亦假施設名，非體假設，云非定實有者，總
T43n1832_p0714b08║結非他，離色、心外，非定實有。不言不
T43n1832_p0714b09║離色、心者，非定實有，未見文斷，任意取
T43n1832_p0714b10║捨，
T43n1832_p0714b11║增減不同者，依《大般若》立一，真如無為，約
T43n1832_p0714b12║廢詮談旨故。依《瑜伽》五十三立二，謂：虛
T43n1832_p0714b13║空及非擇，約世共知故。又世於空，但識其
T43n1832_p0714b14║義，而不識體。但言空常住，不知是無為，
T43n1832_p0714b15║於非擇滅，識體而不識義。謂知此法緣闕
T43n1832_p0714b16║不生，法體滅無，而不知是無為，云不識
T43n1832_p0714b17║義。若准此論，亦得云二：一、依識變；二、
T43n1832_p0714b18║非識變，假實異故。依識變者，似非真故。
T43n1832_p0714b19║或有立三，謂隨小乘，又為世出世故，虛空
T43n1832_p0714b20║非擇世間，未離縛故，擇滅出世。或有立
T43n1832_p0714b21║四，《掌珍》、《五蘊論》，為對他宗及於自義辨
T43n1832_p0714b22║假實故，虛空、擇、非擇是共他立，真如無為
T43n1832_p0714b23║是自義，前三是假，後一實故。此《論》立六，
T43n1832_p0714b24║依於擇滅，分出二種，由依智、定二障別故，
T43n1832_p0714b25║不動滅、想受滅，斷定障故，於定難知。又
T43n1832_p0714b26║分二種，或由定、不定，不動、想、受，永斷擇滅，
T43n1832_p0714b27║暫伏非擇，能所依異，故立真如。或假實別，
T43n1832_p0714b28║對法立八，於真如中，約詮分三，謂善、不
T43n1832_p0714b29║善，及無記法。此《論》約旨，故但立一。若據約
T43n1832_p0714c01║詮，乃至眾多假立無失，
T43n1832_p0714c02║種類不同，有三種無為：一、依如立，實是無
T43n1832_p0714c03║為；二、依識立，相似無為，少分似彼，體實有
T43n1832_p0714c04║為；三、別義立，謂諸無漏，非煩惱作，故名無
T43n1832_p0714c05║為，從因緣起，故有為攝。初非染淨因緣，為
T43n1832_p0714c06║次或二為，或非染為，以三性心俱得變故。
T43n1832_p0714c07║後非染為，然若剋體，即是有為，從因生故。
T43n1832_p0714c08║略問答者。何故斷煩惱障所顯真如，名
T43n1832_p0714c09║為擇滅，斷所知障，不名擇滅，但名為滅？
T43n1832_p0714c10║答：由不定故。下第十云：不動等二暫伏滅
T43n1832_p0714c11║者，非擇滅攝，究竟滅者，擇滅所攝。與《顯揚》
T43n1832_p0714c12║同。問：煩惱亦爾，何名擇、非擇？答：煩惱易
T43n1832_p0714c13║而共許，與擇等名。所知難而非共，故但名
T43n1832_p0714c14║滅。或互影顯，或隨應立名，不可齊責。
T43n1832_p0714c15║問：擇、非擇滅，隨擇、非擇不生處得。不動、想、
T43n1832_p0714c16║受，何故不然？答：據究竟斷，故作是說。不
T43n1832_p0714c17║障分無，亦立彼二。據顯如齊解，或約二定
T43n1832_p0714c18║所顯真如，餘地未得彼二定故，約得智、
T43n1832_p0714c19║定不齊解，隨斷何煩惱必得智故。若苦樂
T43n1832_p0714c20║受，及想受未滅，未得彼定故。問：煩惱不
T43n1832_p0714c21║障定，唯約所知分，煩惱亦障定，應通二
T43n1832_p0714c22║障說。答：實俱障定。但據勝論。以異熟受
T43n1832_p0714c23║領下劣定。障於勝定勝餘染法故。偏據所
T43n1832_p0714c24║知。不約煩惱說。問：識變無為，及緣無
T43n1832_p0714c25║為所起相分，何法攝耶？答：攝相從見，即
T43n1832_p0714c26║四蘊收，見、相別說，法同分攝，或准論文。
T43n1832_p0714c27║無為有二：一依識變，雖實有為亦無為
T43n1832_p0714c28║攝，以相從質，以假隨實故。更多問答，如餘
T43n1832_p0714c29║廣辨。
T43n1832_p0715a01║此二法執細故難斷。《要集》三解：一云：六、七法
T43n1832_p0715a02║執，從無始來，與彼我見，唯同種起，離我見
T43n1832_p0715a03║外，無別法執。彼說此正。云由此法執，唯有
T43n1832_p0715a04║一百二十八種，與煩惱同。今謂不爾。從
T43n1832_p0715a05║無始來，執法為有，即執為我，可如所說。《涅
T43n1832_p0715a06║槃》見等，雖執法有，不執作我，豈非法執？此
T43n1832_p0715a07║等既法執，豈恒我執俱？又小無學，我執已斷
T43n1832_p0715a08║豈不起法執？法執若起，許熏種不？若不熏
T43n1832_p0715a09║種，何闕不能？若許熏種，可不生現。此既
T43n1832_p0715a10║生現，豈與我執恒同種耶？雖說頭數百二
T43n1832_p0715a11║十八，不說各各與惑同種。問：斷第六識
T43n1832_p0715a12║俱生法執，有於漸頓次及超不？答：唯漸斷
T43n1832_p0715a13║次第不超，無頓得果及超地故。若爾何故
T43n1832_p0715a14║二乘斷惑障，先伏後成超，菩薩斷所知，後
T43n1832_p0715a15║超先亦伏？答：二乘得果易，先伏後成超。大
T43n1832_p0715a16║乘證地難，無超可得伏。問：大乘難得果，
T43n1832_p0715a17║唯次不言超。飼虎及掩泥，如何說超劫？
T43n1832_p0715a18║答：大乘無超地，據此不言超，由精進促
T43n1832_p0715a19║生，何妨得超劫？
T43n1832_p0715a20║《論》：緣用必依實有體故者。問：若無體法，雖無
T43n1832_p0715a21║緣義，得有所緣者，何故？前第一云：非諸極
T43n1832_p0715a22║微共和合位，可與五識各作所緣？答：五
T43n1832_p0715a23║識不能緣細境，故說非所緣，不障第六
T43n1832_p0715a24║緣，無變相成所緣義。若爾何故觀所緣？云
T43n1832_p0715a25║極微於五識，設緣非所緣？答：意破所緣，
T43n1832_p0715a26║設縱緣義，無實體法望於六識，皆不成緣。
T43n1832_p0715a27║問：假法及無，皆不成緣，大乘第六，緣兔角
T43n1832_p0715a28║等，此相分假，得成緣不？若許成緣，何故破
T43n1832_p0715a29║他？若不成緣，豈無親所緣緣耶？答：小乘
T43n1832_p0715b01║等執識外之法，假實皆無，非所緣緣，故前破
T43n1832_p0715b02║之。大乘所緣，是不離識，簡遍計故，皆得
T43n1832_p0715b03║名實，成所緣緣。
T43n1832_p0715b04║《論》：如非所緣他聚攝故者。此或無同喻。五七
T43n1832_p0715b05║等緣有不遍故。云如非所緣。第六遍緣十
T43n1832_p0715b06║八界故。何非所緣？答：據別緣說。他共許
T43n1832_p0715b07║故。問：佛智遍緣自他同許。何非所緣？答：
T43n1832_p0715b08║約因說故。又他許佛心能非一切時恒遍
T43n1832_p0715b09║緣故。
T43n1832_p0715b10║《論》：現在彼聚等者，量破於他准文可知。然
T43n1832_p0715b11║《二十唯識論》云：他心智云何？知境不如實，
T43n1832_p0715b12║如知自心智，不知如佛境。此文有徵有解，
T43n1832_p0715b13║有遂有答。初二句外徵，以前答他除佛
T43n1832_p0715b14║已外，雖知他心，然不如實，以他為質，相
T43n1832_p0715b15║分少似，不能稱實，與本質異。故不如實，
T43n1832_p0715b16║故今外徵。他心智云何知境不如實，　如
T43n1832_p0715b17║知自心智？論主為解，不取見分，緣自見分，
T43n1832_p0715b18║已除佛外，皆不能緣，據一剎那，非前後量
T43n1832_p0715b19║故，如實知故，亦非自證，取前後緣，及緣別
T43n1832_p0715b20║識，亦變相故，不如實知。他復遂云：云何
T43n1832_p0715b21║知自他，俱不能如實？頌第四句不知二
T43n1832_p0715b22║字，是論主答：若他心智除佛已外，由法執
T43n1832_p0715b23║蔽，若現行、若種子，有此無知，覆心及境，故
T43n1832_p0715b24║不能知。即由此覆，不知如佛淨智所行，
T43n1832_p0715b25║離言說境，一不知言。通答前遂，并顯不
T43n1832_p0715b26║知，如佛所由。准此《論》意，頌不知言，無知、不
T43n1832_p0715b27║知，合名不知，通遂及答。
T43n1832_p0715b28║疏云：然上座等，計同聚心相應之法，亦互能
T43n1832_p0715b29║緣。《婆沙》第九云：如法密部，彼作是說，惠等
T43n1832_p0715c01║能了相應受等。此意不說，各能自緣，俱互
T43n1832_p0715c02║相緣。《婆沙》復云：或復有執，心、心所法能了
T43n1832_p0715c03║俱有，如化地部。彼作是說，惠有二種俱時
T43n1832_p0715c04║而生，一、相應；二、不相應。相應惠知不相應
T43n1832_p0715c05║者，不相應惠知相應者。俱舍法師釋云：言
T43n1832_p0715c06║相應者，與同時起心聚相應。不相應者，即
T43n1832_p0715c07║前後念，不與同時心聚相應。此之二惠更
T43n1832_p0715c08║互相知。今猶未了緣俱有法言，及西方師
T43n1832_p0715c09║義，待後檢文。今又釋云：言相應者即四蘊，
T43n1832_p0715c10║不相應者即是色蘊。及前後四蘊，與四蘊
T43n1832_p0715c11║俱。不緣自相應，能緣俱起不相應蘊，名了
T43n1832_p0715c12║俱有。智相應蘊前後智知，前後起智。即是不
T43n1832_p0715c13║與此智相應，能知此智相應四蘊，即前後
T43n1832_p0715c14║相應智更互相知。大眾部說，智等能了為
T43n1832_p0715c15║自性故，能了自他，如燈能照為自性故，
T43n1832_p0715c16║能照自他。
T43n1832_p0715c17║《論》：如有真火等者。本云依他之中，有似法
T43n1832_p0715c18║無似我。法謂軌持，依他中有。我謂主宰依
T43n1832_p0715c19║他中無，法別種起。我無別種，不障名似，但
T43n1832_p0715c20║有無別，餘多不了。異釋云云。《要集》中說人
T43n1832_p0715c21║類猛等，及緣自共相等，皆不得意。設難失
T43n1832_p0715c22║宗，煩不能敘。
T43n1832_p0715c23║問：疏中立量，如第六識緣張人時，張人身
T43n1832_p0715c24║中餘一切法皆應緣著，雖就他宗為此比
T43n1832_p0715c25║量，大乘自宗定心緣時，得張人身一切法不？
T43n1832_p0715c26║若不得者應非現量，不得自相故。若許
T43n1832_p0715c27║得者。人是假法，共相無體，現量證智如何得
T43n1832_p0715c28║緣？答：現量心緣，得自相者，各附己體，而
T43n1832_p0715c29║分明得知和合法，假說為人。非作一解，名
T43n1832_p0716a01║得自相。
T43n1832_p0716a02║釋燒心口，外人返難：如汝定心及五、八識
T43n1832_p0716a03║得法自相，緣火之時何不燒心？答：宗計
T43n1832_p0716a04║有別。汝執言說得自相者，如似身根得火
T43n1832_p0716a05║自相，即覺燒熱，火以燒熱為自相故，心等
T43n1832_p0716a06║亦然。既得自相，何不燒熱？此就外道難，
T43n1832_p0716a07║非大乘宗。大乘宗者，根非所燒，而言得自
T43n1832_p0716a08║相者，各附己體，分明而得，非分別貫通餘
T43n1832_p0716a09║法名得自相，不同外道。若外道餘乘，各
T43n1832_p0716a10║執言說，得法自相，亦同身根，故作此難。
T43n1832_p0716a11║大乘不爾，故自無過。
T43n1832_p0716a12║言今緣青作青解者，此比量知不稱前法，
T43n1832_p0716a13║如眼識緣色，稱自相故不作色解。後起意
T43n1832_p0716a14║識，緣色共相，作青等解。問：前言緣瓶雖
T43n1832_p0716a15║不堅執是非量收，非青青解何名比量？
T43n1832_p0716a16║答：瓶依多法作一解，不稱法體非量收，青
T43n1832_p0716a17║不依多順法體，由有分別比量攝。若爾
T43n1832_p0716a18║定心作青等解不？若不作解，云何遍處勝
T43n1832_p0716a19║處作青等觀？若作青等解，定心應比量。
T43n1832_p0716a20║答：雖作青解，各附自體，不貫通餘。得是
T43n1832_p0716a21║現量，不淨觀等，准此可知。
T43n1832_p0716a22║問：言假智詮依共相轉，為緣故名轉，為行
T43n1832_p0716a23║解名轉，若緣故名轉，共相體無，智緣何起？
T43n1832_p0716a24║答：共相雖依本質自相增益似有，假智緣
T43n1832_p0716a25║時還依本質以變相分。質、相俱無彼共相
T43n1832_p0716a26║體。智但緣相，不能緣著彼之共相，義說共
T43n1832_p0716a27║相以為所緣，顯詮緣不著，名依共轉。或
T43n1832_p0716a28║於行解，亦得名轉，但生行解，無彼共相。
T43n1832_p0716a29║若爾何故名依共相轉？答：依共相解轉。
T43n1832_p0716b01║若爾行解緣用有何差別？答：如我執心
T43n1832_p0716b02║所緣無我，而自執情妄作我解，即緣妄解
T43n1832_p0716b03║能執心生。故《論》云：起自心相，分別許度，執
T43n1832_p0716b04║為實我，起自心相。疏有兩解：此依後解。法
T43n1832_p0716b05║執亦然。此假智詮，雖非堅執，行相似彼，
T43n1832_p0716b06║若爾行解所取及以共相，俱無體性，何得
T43n1832_p0716b07║成緣？答：假智緣時，隨其所應，必定質相，
T43n1832_p0716b08║心方得生，故成緣義。非無相質，而心獨
T43n1832_p0716b09║起。問：既論色體實非青、黃，然假智詮詮
T43n1832_p0716b10║緣青時，為遮、為表，若但是遮，應無所詮
T43n1832_p0716b11║緣。如何實色等，說有青、黃等？若亦有表，即
T43n1832_p0716b12║詮緣青等，如何說言不得自相？答：如似
T43n1832_p0716b13║色言依法假立，非體如言，即實是色，青等
T43n1832_p0716b14║亦爾，但遮於餘，意欲表此。說通遮、表，非
T43n1832_p0716b15║以有表，即得自相，五、八緣時，不作色非色、
T43n1832_p0716b16║青非青等解，但證相緣，故得自相。
T43n1832_p0716b17║問：無色界無聲，假智依何起？答：有三解。
T43n1832_p0716b18║一、依多分說；二、亦有聲，依定果說。三、曾下
T43n1832_p0716b19║二界，數聞於彼，以串習故，假智亦起。
T43n1832_p0716b20║問：《論》云能詮所詮，俱非自相。若能所詮，俱非
T43n1832_p0716b21║自相，可依共轉。能緣所緣，不言非自相，應
T43n1832_p0716b22║不依共轉？答：能緣假智，亦非自相，有分
T43n1832_p0716b23║別故，言假智。何故不說？答：影略，故舉
T43n1832_p0716b24║境顯心。
T43n1832_p0716b25║《論》：似謂增益。本云，自相之上，增益共相。西
T43n1832_p0716b26║明云：且如眼識，得青自相，名實有相。後尋
T43n1832_p0716b27║求心，重緣青等，非自相青將為自相，故云
T43n1832_p0716b28║似，謂增益非實有相。《集》云：有釋尋求心等，
T43n1832_p0716b29║於非自相將為自相，故名增益，此非共
T43n1832_p0716c01║相，尋求非量故。今謂不爾。若尋求心所緣
T43n1832_p0716c02║非共，離自共相，應有第三相。第三相無，非
T43n1832_p0716c03║共何攝？又尋求心是假智不？若是假智者，前
T43n1832_p0716c04║言假智及詮，唯依諸法，共相而轉。若非共
T43n1832_p0716c05║相，違彼唯言。又復定中，亦許尋求，豈是非
T43n1832_p0716c06║量？問：假智及詮，俱非自相，依似事轉，似
T43n1832_p0716c07║事非實，即假法如無，如何得有表義名言
T43n1832_p0716c08║之所熏種？答：若彼本質是可生法，相分似
T43n1832_p0716c09║彼，由此名言意解之力，令此相分熏成彼
T43n1832_p0716c10║種。相分非假，故亦無過。
T43n1832_p0716c11║論：能變有二，謂因及果，有多解釋，且准論
T43n1832_p0716c12║文及本疏意。因變但種子，果變唯現行。設現
T43n1832_p0716c13║熏種，不名因變，何以故？《論》但云一因能變，
T43n1832_p0716c14║謂第八識中，等流、異熟二因習氣。既言第八
T43n1832_p0716c15║識中二因習氣，七現能熏，非在八中，亦非
T43n1832_p0716c16║習氣，不同三相。三相諸文，互說不定。二變
T43n1832_p0716c17║更無異文說故。若爾，現熏種是何變收？
T43n1832_p0716c18║答是果變，或非二變，何以故？若言因，非習
T43n1832_p0716c19║氣。若言果，五七不能現彼種相故。問：若
T43n1832_p0716c20║爾二變，攝義不盡？答：不盡何過，二變據勝
T43n1832_p0716c21║故。然《樞要》中，作句數者，以義說之。或現熏
T43n1832_p0716c22║種，亦因能變。若說為果，五七所熏，豈是現
T43n1832_p0716c23║相？此中意說，自證所現，名種種相故。若爾，
T43n1832_p0716c24║云何不說能熏亦為因變？答：准下第八，
T43n1832_p0716c25║現亦名種。然說習氣，勝顯相續，現因間絕，
T43n1832_p0716c26║隱略不說。
T43n1832_p0716c27║《論》：此中且說我愛、執藏等。西明約引、滿異
T43n1832_p0716c28║熟果簡，不異本釋。有解別簡，我愛、執藏，
T43n1832_p0716c29║目阿賴耶。持雜染種，即目陀那。最初能變異
T43n1832_p0717a01║熟果識，名為異熟。今謂不爾。陀那通佛，非
T43n1832_p0717a02║持雜染故。《要集》云：謂我法所依能變，於
T43n1832_p0717a03║二位中，別簡六識，至第七地，顯我執位，真
T43n1832_p0717a04║執藏處。八地已上，除金剛位，持雜染種，顯
T43n1832_p0717a05║法執位，俱唯第八。故頌偏說第八異熟。今
T43n1832_p0717a06║謂不爾。若兼法執依，即初能變，非最先捨，
T43n1832_p0717a07║違下文故。今本釋意，有二種簡：一、簡他，謂
T43n1832_p0717a08║餘六識非真異熟；二、簡自，八地已去，雖真
T43n1832_p0717a09║異熟，非是我執，恒愛著處，已捨我執故。故
T43n1832_p0717a10║下釋云：初能變識，大小乘教，名阿賴耶。又
T43n1832_p0717a11║云：此識自相，分位雖多，藏初過重，是故偏
T43n1832_p0717a12║說。若以異熟，取法執依，攝此果相而為自
T43n1832_p0717a13║相，何得藏初過重？又下辨捨，先阿賴耶
T43n1832_p0717a14║非異熟識，故今此文，顯簡自他。但取我執
T43n1832_p0717a15║所依，持雜染種異熟果識，名為能變。非皆
T43n1832_p0717a16║攝盡，故云且說。頌分或為十一門，以不可
T43n1832_p0717a17║知，唯此識有，餘識所無，故別為門。別離受
T43n1832_p0717a18║俱，故有十一。或受攝入心所門中，即為十
T43n1832_p0717a19║門。若不可知，即二行相，不別為門。即離說
T43n1832_p0717a20║受故，但十門。
T43n1832_p0717a21║《論》：能藏、所藏等。西明三釋，第一八現望餘
T43n1832_p0717a22║現，第二以雜染種為能藏，種能持果故，第
T43n1832_p0717a23║三現種俱能藏，意取第二要集亦取第二
T43n1832_p0717a24║為正。云雜染品種望本識體但是所依，無
T43n1832_p0717a25║因緣義，現行七識望第八現亦無因緣故。
T43n1832_p0717a26║第二釋是彼宗也，然三相中因相，與此義意
T43n1832_p0717a27║稍異今謂諸論說能所藏不唯說種，且無
T43n1832_p0717a28║性云：證阿賴耶識，名阿賴耶。能攝藏諸法
T43n1832_p0717a29║者，謂是所熏是習氣義，既云證阿賴耶識，
T43n1832_p0717b01║名阿賴耶。復云攝藏諸法謂是所熏，明說
T43n1832_p0717b02║第八，非諸法種，若雜染種名為能藏，便證
T43n1832_p0717b03║種子名阿賴耶。經部種子亦應如是，何關
T43n1832_p0717b04║第八彼論？又云：是故復言一切種子識，
T43n1832_p0717b05║與一切種子俱生俱滅故，阿賴耶識與諸轉
T43n1832_p0717b06║識互為緣故，展轉攝藏若即說種名種子
T43n1832_p0717b07║識。豈可種子復與種子俱生俱滅，名為展
T43n1832_p0717b08║轉攝藏。又若以世親以第二句釋第一
T43n1832_p0717b09║句，即證種子名為能藏。何故無著論云：復
T43n1832_p0717b10║何緣故此識說名阿賴耶識，謂一切有生雜
T43n1832_p0717b11║染品法，於此攝藏，又即此識於彼攝藏，既
T43n1832_p0717b12║言此識於彼攝藏，即應種子在現法藏。若
T43n1832_p0717b13║如是者，何故復云或諸有情攝藏此識為
T43n1832_p0717b14║自我故，豈可執雜染種現以為我？故種子
T43n1832_p0717b15║識言不目種子，由現第八能攝種子，名種
T43n1832_p0717b16║子識，故諸名中云或名種子識，能遍住持
T43n1832_p0717b17║諸種子故，是故世親以第二句釋第一句。又
T43n1832_p0717b18║無性云，於此攝藏者，顯能持習氣，由非唯
T43n1832_p0717b19║習氣名阿賴耶識，要能持習氣，如彼說意
T43n1832_p0717b20║識，此意即顯現第八識，能持習氣得賴耶
T43n1832_p0717b21║名，以能持習氣，如經部師第六意識，若取
T43n1832_p0717b22║諸種即唯習氣名阿賴耶識，舉意識喻亦
T43n1832_p0717b23║不相似，此種彼現，有差別故。又此《論》第三
T43n1832_p0717b24║正釋彼頌云：由此本識具諸種子故能攝
T43n1832_p0717b25║藏諸雜染法，依此建立阿賴耶名，准此豈
T43n1832_p0717b26║可但證種子攝藏果法名為本識阿賴耶
T43n1832_p0717b27║名？又云：亦為有情執藏為我，若說種子，
T43n1832_p0717b28║豈可執種以為我耶？若執現識，不應言
T43n1832_p0717b29║亦。既說亦言，明說現八為能攝藏，復執為
T43n1832_p0717c01║我，故說於亦。此《論》又言，此即顯示初能變
T43n1832_p0717c02║識所有自相，攝持因果為自相故又解
T43n1832_p0717c03║因相云，此識因相雖有多種，持種不共故
T43n1832_p0717c04║偏說之若爾現八但為種依不生雜染，
T43n1832_p0717c05║何名彼因？答：種是識用，不一異故，攝用
T43n1832_p0717c06║歸體說為法因，無漏法種能所治別，故不
T43n1832_p0717c07║說之，若直取種，無漏應取又識顯現，種
T43n1832_p0717c08║子沈隱，以識能持彼種子故，說識為因，義
T43n1832_p0717c09║顯種子，如說聞熏為出世種，義顯本有
T43n1832_p0717c10║無漏為因，說雜染法與阿賴耶為因緣
T43n1832_p0717c11║者，應知亦爾又親因緣及增上緣，皆名因
T43n1832_p0717c12║名緣，經頌俱名因，論釋俱名緣，設就增
T43n1832_p0717c13║上名互為因，亦復無妨，持彼熏彼之種
T43n1832_p0717c14║子故。又云：三相中因相，與此稍異者此
T43n1832_p0717c15║亦不爾，准此論文，與法為因即是因相。如
T43n1832_p0717c16║文具顯，煩不能引，釋賴耶名。三藏之義，至
T43n1832_p0717c17║下當辨。
T43n1832_p0717c18║問：賴耶三相，為是體相？為是義相？答：本疏
T43n1832_p0717c19║釋云：自相是體，餘二是義相。西明二解：一、
T43n1832_p0717c20║云自相是體相，餘二是相狀相；二、云三俱體
T43n1832_p0717c21║相，故下結云體相。又無性云：略有三者，
T43n1832_p0717c22║分折此識自相、應相。今詳此釋，雖無文
T43n1832_p0717c23║判，然本疏為正。何者？若說識中諸法種子
T43n1832_p0717c24║以為因相、體相有二，果離自相，更無別
T43n1832_p0717c25║體。但望酬因，義分果相。況此論文，說能持
T43n1832_p0717c26║種，以為因相，故下論云：持種不共，故偏說
T43n1832_p0717c27║之。離自相體，豈有別體為能持種？說為
T43n1832_p0717c28║三相，不同二障，二障用殊，障性伏斷，各各
T43n1832_p0717c29║差別。經論誠說二障體別，無文說此三相
T43n1832_p0718a01║別體。設有文說，猶有前過。若云相狀體相，
T43n1832_p0718a02║合說有三，自相有體，此即極成。因果狀相，
T43n1832_p0718a03║為有別體？為無別體？若有別體，過即同
T43n1832_p0718a04║前。若無別體，即是義相，名為相狀。此即前
T43n1832_p0718a05║因，何勞別說？又自答云：於一體上，義說
T43n1832_p0718a06║三體，故於自相，義說極成。
T43n1832_p0718a07║《論》：此識因相雖有多種，十因幾因，如《樞要》
T43n1832_p0718a08║辨非聲性故非隨說因，是現行故非牽引
T43n1832_p0718a09║生起，若種因相八，除隨說及相違因，種非聲
T43n1832_p0718a10║故，是無記故六因之中能作幾因雖《顯
T43n1832_p0718a11║揚論》破破薩婆多，離第八識餘現等法非
T43n1832_p0718a12║因緣故。《雜集論》中，依第八識持諸法種，說
T43n1832_p0718a13║有六因皆因緣性，且現行識望彼諸法為
T43n1832_p0718a14║能作因，能作因寬。又對法云：依因自性
T43n1832_p0718a15║建立能作因故，當知一切因皆能作因所攝，
T43n1832_p0718a16║雖現行識非諸法種，據能持種說為因相，
T43n1832_p0718a17║《攝大乘》云：因相者，謂即如是一切種子阿賴
T43n1832_p0718a18║耶識，於一切時與彼雜染品類諸法現前為
T43n1832_p0718a19║因，此雖說現識，亦得攝用歸體名因，望
T43n1832_p0718a20║七轉識既同生滅即俱有因，望自心所即相
T43n1832_p0718a21║應因。故《攝論》云：俱有因者，即阿賴耶與諸轉
T43n1832_p0718a22║識，若離如是俱有因攝內外種子阿賴耶識，
T43n1832_p0718a23║所餘因緣定不可得。問：俱有相應二因何
T43n1832_p0718a24║別？答：俱有通七識，相應自心所，若自心所
T43n1832_p0718a25║俱時而生，為俱有因。所緣體等，即相應因。
T43n1832_p0718a26║望自後念即同類因，通生諸法即遍行因。
T43n1832_p0718a27║故無性云：因相即是增盛作用，熏習功能能
T43n1832_p0718a28║為因性，現前能生雜染法故。若薩婆多，但
T43n1832_p0718a29║說苦下五見疑癡，集諦下四二見疑癡，除
T43n1832_p0718b01║三見故，此能遍生五門雜染，名為遍因，
T43n1832_p0718b02║雜集通說四諦諸惑能為遍因，故《雜集》云：
T43n1832_p0718b03║此遍行因非唯令相似煩惱增長，所以者何？
T43n1832_p0718b04║若有隨習貪等煩惱，皆令嗔等一切煩惱相
T43n1832_p0718b05║續增長堅固等無性《攝論》即通說一切。
T43n1832_p0718b06║故彼《論》云：即異門說阿賴耶識同類遍行異
T43n1832_p0718b07║熟三因，若離任持熏習因性不相應故，既
T43n1832_p0718b08║說賴耶由能任持熏習因性為三因性即
T43n1832_p0718b09║任持習氣，不別說染故通諸法，或雖總言
T43n1832_p0718b10║意但取染，亦得望後自異熟識為異熟因，
T43n1832_p0718b11║即此前引《攝論》為證若據剋性體用別
T43n1832_p0718b12║論，現識望餘但能作因，是增上故，若種因相
T43n1832_p0718b13║為六因性，能作因通俱有因者種生於現，
T43n1832_p0718b14║既與果俱名俱有因。下云：如俱有因者自
T43n1832_p0718b15║俱有因，如薩婆多通持業依主相應因
T43n1832_p0718b16║者，但依主釋種子前後自類相生即同類
T43n1832_p0718b17║因。下云：如同類者義同前會，諸名言種生
T43n1832_p0718b18║於現行亦同類因，種子現行性皆同故故。下
T43n1832_p0718b19║《論》云：因果俱是善等性故亦名善等，《雜集論》
T43n1832_p0718b20║云：謂由彼長養諸種子故，於未來世即彼
T43n1832_p0718b21║種類增勝而生。乃至云：立同類因遍行因
T43n1832_p0718b22║者，自種望餘非因緣性，俱為增上由隨轉
T43n1832_p0718b23║故假說因緣，異熟因性亦復如是，或可能
T43n1832_p0718b24║與遍行為因，以現貪等緣餘嗔等熏種生
T43n1832_p0718b25║彼名遍行因種是此因亦名遍行因如似
T43n1832_p0718b26║生因因故亦名生因，異熟因亦爾，現行善等
T43n1832_p0718b27║為方便因，能感異熟名異熟因，種子能與
T43n1832_p0718b28║此異熟因為因亦名異熟因，或能有異熟
T43n1832_p0718b29║立異熟名，與此為因名異熟因，現行善等
T43n1832_p0718c01║是能有異熟。然《雜集論》舉果顯彼，能有異
T43n1832_p0718c02║熟云：能攝受自體故，即是異熟因，名與小
T43n1832_p0718c03║同，義意有別又此三相文義意殊。准《樞要》
T43n1832_p0718c04║中一云：此論三相唯現，然曾聞釋三相俱通
T43n1832_p0718c05║種現二法，且對他宗舉顯勝者，又據前總
T43n1832_p0718c06║標此中且說我愛執藏持雜染種能變果
T43n1832_p0718c07║識，名為異熟以辨三相，故但說現，理實俱
T43n1832_p0718c08║通以為了義因果分別云：在因具三相，
T43n1832_p0718c09║佛果唯二無其果相，非異熟故者若爾自
T43n1832_p0718c10║相亦應非有，以攝因果而為自相，既無
T43n1832_p0718c11║果相，攝何為自？答：從舊因生為果，攝諸
T43n1832_p0718c12║法種為因，包此二種名攝二相若爾自
T43n1832_p0718c13║相中果相，應與果相別？答：果相據勝顯，
T43n1832_p0718c14║簡他但異熟，自相談其體，果非唯異熟。但
T43n1832_p0718c15║云：與雜染法互為緣故，由他能熏第八識
T43n1832_p0718c16║起，亦即果故。或但攝因以體，能持諸法種
T43n1832_p0718c17║子，即體攝用而為自相，若親因生即是自
T43n1832_p0718c18║相，若離因生無自相故，望他業感方名為
T43n1832_p0718c19║果，故佛位無。故《攝論》云：果相者謂即依彼
T43n1832_p0718c20║雜染品法，無始時來所有熏習，阿賴耶識相
T43n1832_p0718c21║續而生，此論復說異熟為果若爾因相佛
T43n1832_p0718c22║位亦無。《攝論》說云：因相者，乃至阿賴耶識，
T43n1832_p0718c23║於一切時與彼雜染品類諸法現前為因，
T43n1832_p0718c24║復云：聞熏非賴耶攝？答：《攝論》據染，此論
T43n1832_p0718c25║即通，但此能持諸法種子，不但雜染。下文
T43n1832_p0718c26║又云：一切種相應更分別，通一切故，《攝論》
T43n1832_p0718c27║但以種為因相者，性用別論，親生諸法，現
T43n1832_p0718c28║行不爾，餘准可知。
T43n1832_p0718c29║《論》：又諸有情等。本疏云：唯引無漏，初引三
T43n1832_p0719a01║文，後結。一引楞伽五姓，皆是有性故，第二
T43n1832_p0719a02║瑜伽三無漏根，第三地持等性種姓文，皆唯
T43n1832_p0719a03║無漏。然疏中并明無上依等者，通舉諸教，
T43n1832_p0719a04║意取法爾無漏種子故。疏云：故應定有法
T43n1832_p0719a05║爾無漏種子，不由熏生。言通證者，是得
T43n1832_p0719a06║錯本。又見通舉，謂證二種者，不得疏意。
T43n1832_p0719a07║本姓住姓，有人解釋，或取真如，或云住自
T43n1832_p0719a08║乘性，名本性住姓。又說五姓皆新熏生，又
T43n1832_p0719a09║釋真如所緣緣種生。并會五姓文失，並
T43n1832_p0719a10║如《能顯中邊惠日論》，并成立五種姓皆是本
T43n1832_p0719a11║有，有漏不能生無漏種，真如不能親生諸
T43n1832_p0719a12║法。亦如彼辨。
T43n1832_p0719a13║《攝大乘》說阿賴耶識等者，彼《論》第二引《瑜伽
T43n1832_p0719a14║論》第五十一云：何建立互為緣性轉相，謂
T43n1832_p0719a15║阿賴耶識與諸轉識作二緣性，一為彼種
T43n1832_p0719a16║子故，二為彼依故。為種子者，謂所有善
T43n1832_p0719a17║不善無記轉識轉時，一切皆用阿賴耶識為
T43n1832_p0719a18║種子故因緣也。為所依者，由執色根五識，
T43n1832_p0719a19║依轉等增上緣也，諸轉識與阿賴耶識，作
T43n1832_p0719a20║二緣性，一、於現法中能長養彼種子故；二、
T43n1832_p0719a21║於後法中為彼得生攝殖彼種子故。長養
T43n1832_p0719a22║種子者，謂如如依止阿賴耶識，善不善無
T43n1832_p0719a23║記轉識轉時，同生同滅熏習阿賴耶識，後後
T43n1832_p0719a24║轉識轉更增長，轉更熾盛，轉明了轉，此因緣
T43n1832_p0719a25║也。准此但似與後後轉識為因緣，不言
T43n1832_p0719a26║與賴耶，而作因緣。今解此意，言長養彼
T43n1832_p0719a27║種子故，謂同生滅熏習阿賴耶識，即熏八
T43n1832_p0719a28║識義，且此意望種子賴耶為因緣性，言與
T43n1832_p0719a29║賴耶為因緣性，影顯生現，持諸熏習，令轉
T43n1832_p0719b01║識生。不爾與前轉識轉時，一切皆用阿
T43n1832_p0719b02║賴耶識為種何別又是轉識與轉識為
T43n1832_p0719b03║因？非賴耶因也。又前賴耶且望與現轉
T43n1832_p0719b04║識為因，影顯亦與彼種為因，此中轉識且
T43n1832_p0719b05║望賴耶種子為因，影顯亦與現行為因，何
T43n1832_p0719b06║故如是？生轉識種現能熏勝，隱八不言。生
T43n1832_p0719b07║現第八種子因勝，隱現不言故。但說言於
T43n1832_p0719b08║現法中，能長養彼種子故，即現熏種，現是
T43n1832_p0719b09║種因於後法中為彼得生攝殖彼種子
T43n1832_p0719b10║者，謂彼熏習種類，能引攝當來異熟無記阿
T43n1832_p0719b11║賴耶識者，此約業種引當異熟為增上緣
T43n1832_p0719b12║言謂彼熏習種類者。業種是彼名言種類，
T43n1832_p0719b13║為彼得生攝殖彼種子，即顯由業彼方得
T43n1832_p0719b14║生，不爾異熟不能生故。
T43n1832_p0719b15║《論》：如炷與焰，展轉生燒等者，初喻三法，後
T43n1832_p0719b16║喻因果，俱喻因緣，西明釋云：三法喻能
T43n1832_p0719b17║生因，後喻依持。因《要集》云：無性釋意，燈
T43n1832_p0719b18║喻互為因緣生緣，束蘆喻更互依持令住
T43n1832_p0719b19║不倒，亦順《瑜伽》五十一文，彼彼明建立緣
T43n1832_p0719b20║性及俱轉相故。今謂無性蘆喻依持，此喻
T43n1832_p0719b21║俱有因，故頌前問，若唯本有，轉識不應與
T43n1832_p0719b22║阿賴耶為因緣性。釋頌復云：於一切時展
T43n1832_p0719b23║轉相生互為因果結，云唯依此二建立因
T43n1832_p0719b24║緣。又下云：三法展轉因果俱時，如炷生焰焰
T43n1832_p0719b25║生焳炷，亦如束蘆更互相依，因果俱時，理
T43n1832_p0719b26║不傾動。又云能熏生種種起現行，如俱
T43n1832_p0719b27║有因，故雖云相依，意取俱時喻於因果，簡
T43n1832_p0719b28║他前後，為因緣性，不以相依之言，證依持
T43n1832_p0719b29║因。又解無性亦證因緣同時不倒，簡餘持
T43n1832_p0719c01║種以為因緣，別時因緣皆悉顛倒。故彼《論》
T43n1832_p0719c02║云：又如束蘆，互相依持，同時不倒，應觀此
T43n1832_p0719c03║中，更互為因，道理亦爾，不言依持，《瑜伽論》
T43n1832_p0719c04║中識俱轉相，別復次明，非互為緣，同處而
T43n1832_p0719c05║辨。
T43n1832_p0719c06║《論》：非熏令長可名因緣等者。本疏云。現業增
T43n1832_p0719c07║果種　西明云。善惡業與異熟果應成因
T43n1832_p0719c08║緣，能增長異熟果故。《要集》云：現業熏有支
T43n1832_p0719c09║種，此種能增長現異熟果故，應是因緣。
T43n1832_p0719c10║今謂不爾，阿賴耶識隨先業轉，種生現已，
T43n1832_p0719c11║更若為增，若至現增，應至後念非剎那
T43n1832_p0719c12║滅。又，生已方增，不見此理，若未生增，現無
T43n1832_p0719c13║果故。故但增種令有力生現異熟果以為
T43n1832_p0719c14║正義。然現善惡即增果種，非種增種，現
T43n1832_p0719c15║以增故。若現不增，應非行支，唯種是支。既
T43n1832_p0719c16║爾，何故說行支體通現種耶？又不應言
T43n1832_p0719c17║於後法中，為彼得生攝殖彼種子，業種現
T43n1832_p0719c18║在與現果力，何名後法？若言初，未與力
T43n1832_p0719c19║後方與力名為後法，行應不與識等為
T43n1832_p0719c20║緣，以未與力故；若許與力，何不生現者，
T43n1832_p0719c21║理亦不然，愛未潤故，業未熟故，緣未具
T43n1832_p0719c22║故。
T43n1832_p0719c23║言分別論者，或大乘異師，有種子故。或小
T43n1832_p0719c24║乘諸部，皆名分別，不定一部。故《攝論》中分別
T43n1832_p0719c25║論者，傳釋是化地部。《婆沙》中分別傳說是正
T43n1832_p0719c26║量部。此論下文分別論者，云是說假部故。今
T43n1832_p0719c27║此文略有三釋：一、云即大眾等四部，若爾
T43n1832_p0719c28║何故下云？何故汝論說有異生，唯得成就無
T43n1832_p0719c29║漏種子？答：下因便破大乘異師。二、云始
T43n1832_p0720a01║終俱是破大乘師。三、云始終俱是破小乘
T43n1832_p0720a02║師。大眾部等以本淨心能為因生，名為種
T43n1832_p0720a03║子，非許有種。或復彼師許有種子，破不
T43n1832_p0720a04║相應中，云有執隨眠，即大眾等故。《樞要》三
T43n1832_p0720a05║解。
T43n1832_p0720a06║《論》：若唯始起，無因緣故，應不得生。西明云：三
T43n1832_p0720a07║乘初生，見道無漏，應不得生，以無現行無
T43n1832_p0720a08║漏熏故。今謂此解，不依論文，又復因有
T43n1832_p0720a09║自不定過，為如汝初生見道無漏，無現行
T43n1832_p0720a10║而得生耶？亦有兩俱不成，三乘見道初無
T43n1832_p0720a11║漏心，皆不許有，現無漏心，為能熏生，又
T43n1832_p0720a12║亦自違。自初生見道無漏，亦不由現無漏
T43n1832_p0720a13║熏，方始生故。
T43n1832_p0720a14║《論》：不善應為善法等種，云小乘可爾者，假
T43n1832_p0720a15║設許之，非小乘許。又六因中，小乘許為同
T43n1832_p0720a16║類因故。
T43n1832_p0720a17║《論》：若有漏心性是無漏等。量云汝無漏心，應
T43n1832_p0720a18║有餘相違性；以漏無漏心隨一攝故；如有
T43n1832_p0720a19║漏心性。若言無漏心性是有漏；漏無漏中，隨
T43n1832_p0720a20║一攝故；猶如有漏心者。此同喻中，無所立
T43n1832_p0720a21║過。以有漏心性非有漏故。若云取染心性
T43n1832_p0720a22║以為同喻，即因有不定。為如染心性是有
T43n1832_p0720a23║漏，為如淨心性是無漏。
T43n1832_p0720a24║資糧等位，有漏熏習，感總別報，如《法華義決》
T43n1832_p0720a25║略明。然《要集》斷，若感總報，然無性釋即
T43n1832_p0720a26║為無用。又《緣起經》我不說彼無明行起，故
T43n1832_p0720a27║依無性教理相應。今謂不爾，無性論中
T43n1832_p0720a28║據無分別，故前問云：未得佛果已來無分
T43n1832_p0720a29║別智，當於何處感異熟果？釋云：非異熟因
T43n1832_p0720b01║能對治彼故，即增上果假立彼名者此
T43n1832_p0720b02║無分別種現通說，見道前種，見道後現，故說
T43n1832_p0720b03║對治有漏果法，若是有漏豈為對治，言由
T43n1832_p0720b04║此資熏餘有漏業令感異熟者，是無漏餘。
T43n1832_p0720b05║此同《雜集》資糧加行，是道諦攝。然《緣起經》
T43n1832_p0720b06║云：又不放逸內法異生，若造福行及不動行，
T43n1832_p0720b07║彼是正法，如理作意，相應善心之所引發，雖
T43n1832_p0720b08║於善趣感殊勝生，而非無明起增上緣者
T43n1832_p0720b09║據勝者。說彼是正法如理作意，非無相應
T43n1832_p0720b10║纏及隨眠為緣起行，若不如是，即應說
T43n1832_p0720b11║言內法異生不放逸者不造新業。何故？但
T43n1832_p0720b12║云諸聖有學，不共無明已永斷故，不造新業，
T43n1832_p0720b13║此《論》復言有漏性者，是修所斷，感勝異熟。
T43n1832_p0720b14║又解《攝論》據無分別不感異熟，不障有分
T43n1832_p0720b15║別者感異熟果。《緣起經》中增上品如理作意，
T43n1832_p0720b16║所起聞熏，云而非無明起增上緣，不妨亦
T43n1832_p0720b17║有中下品等因我執心所起聞熏，為順解
T43n1832_p0720b18║脫能感異熟，不得說言因我心起非解
T43n1832_p0720b19║脫分。《對法》等云：學人身中有為善法皆是學
T43n1832_p0720b20║法，既名學法，即解脫分等，此釋應好，至
T43n1832_p0720b21║第八卷，更當廣解。
T43n1832_p0720b22║《論》：然諸種子略有六種者，准《瑜伽》第五種子
T43n1832_p0720b23║七義，何故二論多少不同？答：開合有異，如
T43n1832_p0720b24║《樞要》辨，今更助釋。第三、第五、第三云：又
T43n1832_p0720b25║雖與他性為因，及與後念自性為因，然
T43n1832_p0720b26║已生未滅方能為因，非未生已滅，即此第
T43n1832_p0720b27║二果俱有義。此言俱有為因為果俱是現
T43n1832_p0720b28║有，瑜伽簡他未生已滅為因之者故開為
T43n1832_p0720b29║二，此論據因同時為一，故云雖因與果
T43n1832_p0720c01║有俱不俱，而現在時可有因用第五又
T43n1832_p0720c02║雖得餘緣。然成變異，方能為因，非未變
T43n1832_p0720c03║異，亦此第五，彼約得緣熟未熟別，未熟非
T43n1832_p0720c04║種，是種類故，開之為二，此待緣同故合為
T43n1832_p0720c05║一，故此云自眾緣合功能殊勝，殊勝即變異。
T43n1832_p0720c06║西明釋云：彼第三相成前俱有隨轉，第五
T43n1832_p0720c07║變異成待眾緣今疑所以，餘何不成獨
T43n1832_p0720c08║成二耶？又若成前更無別義，何故《瑜伽》云
T43n1832_p0720c09║又建立因有七種相？故應思擇，
T43n1832_p0720c10║一無常法是因。本疏云：亦簡真如受熏為
T43n1832_p0720c11║種。《要集》云：如雖受熏不為法因，但所持
T43n1832_p0720c12║種為法因故此不識意。《攝論》云：此中攝
T43n1832_p0720c13║持種子相應，謂有生法俱生俱滅故成熏習。
T43n1832_p0720c14║如是熏習攝持種子，應正道理。真如常
T43n1832_p0720c15║法不是持種，故非法因，又下受熏，遮無為
T43n1832_p0720c16║故。
T43n1832_p0720c17║《論》：二果俱有至俱現和合。本疏三義名現。
T43n1832_p0720c18║西明云：種與現行果俱在現在，故名為現。
T43n1832_p0720c19║有解二義：現在、現有，破初顯現，破次非有。
T43n1832_p0720c20║次非有者，西明說中，不簡假法，假法非有，
T43n1832_p0720c21║云現有破。未詳決云，唯簡第七，狹而無
T43n1832_p0720c22║文，亦破初說。有云二義：一、種、果俱現在；
T43n1832_p0720c23║二、俱在現在，一身和合。　《要集》云：有釋、有云
T43n1832_p0720c24║於理為勝。今謂有釋，不簡假法，如有解
T43n1832_p0720c25║破。若云護法宗，假法如無非因緣故，不相
T43n1832_p0720c26║應行假，實門簡故，此不遮。亦應常法及諸轉
T43n1832_p0720c27║識不須遮簡。出體門中，簡轉識訖，四分
T43n1832_p0720c28║門中，顯是相分。常法轉識，非第八相，此何須
T43n1832_p0720c29║簡？云親生自果，即引自果。既云及所生果，
T43n1832_p0721a01║不一不異，即與果俱，後何須簡？故諸門中，
T43n1832_p0721a02║具義多少，亦須簡假。又云：簡無性第七，
T43n1832_p0721a03║諸七轉識有力能熏，皆成種果，亦不顯現，
T43n1832_p0721a04║應此中簡。其義等故，如何留在第三方簡？
T43n1832_p0721a05║故於此中，但簡前後，若種若現。及他相離，
T43n1832_p0721a06║無和合者。此亦不得疏之本意，以無性
T43n1832_p0721a07║人，第七恒轉，亦具七義，但種果沈隱，以此簡
T43n1832_p0721a08║之。餘非恒轉，故後門簡。
T43n1832_p0721a09║《論》：三恒隨轉。西明云：世親且約染說治道。
T43n1832_p0721a10║無性通約三性，名言隨所生果，恒相續轉，
T43n1832_p0721a11║不說治道。今此論中，或隨同一，或雙同二
T43n1832_p0721a12║故，言至究竟位，不說治道生者，名言無記，
T43n1832_p0721a13║非有治道故。若說隨果轉者，非正生時，
T43n1832_p0721a14║應非種子，故今但言至究竟位。今疑此
T43n1832_p0721a15║釋，若言非果生時，亦名種子者，即非六義，
T43n1832_p0721a16║方為種子，不假果俱故。若云名言，無治道
T43n1832_p0721a17║者，自性治道，善等可無，緣縛治道，善等亦有。
T43n1832_p0721a18║不爾，不應說通修斷等。故本疏正。
T43n1832_p0721a19║問：能引自果方名種者，極微既是見分種
T43n1832_p0721a20║生，何名引自，以從心種生於色故，若自
T43n1832_p0721a21║有種，微何名假，若許微實違諸論說？答：
T43n1832_p0721a22║無別微種，但由想惠作極微解，假無實體
T43n1832_p0721a23║假名為色，行相當心假說種生，不望極微
T43n1832_p0721a24║名引自果，對實名皆引自心果問：四無
T43n1832_p0721a25║記心，為是一種逢緣起別，為各有種，若是
T43n1832_p0721a26║一種逢緣起別，何名引自果，若各別種，何
T43n1832_p0721a27║故《瑜伽》五十五，於異熟蘊及加行別，皆世俗
T43n1832_p0721a28║有？答：有二解，一云有同別種，若是異熟無
T43n1832_p0721a29║記心種，逢緣引別，分成三心，除變化心，即
T43n1832_p0721b01║是同種。由逢緣，別分成三心故名世俗，
T43n1832_p0721b02║以變化心不通異熟故，若自力能熏，即各
T43n1832_p0721b03║別種，便非世俗，即自在成就攝者，但言是
T43n1832_p0721b04║世俗，不說唯世俗故，據性各別，心色不同
T43n1832_p0721b05║名，引自果二，云三各定別。設自不熏由
T43n1832_p0721b06║他緣熏，所緣境別，故各成種。言世俗者有
T43n1832_p0721b07║緣發別，發威儀等名威儀等，即是實有，緣
T43n1832_p0721b08║威儀等，名威儀等，即是世俗，以是異熟，由
T43n1832_p0721b09║緣此等，名威儀等故。問：異熟威儀等各
T43n1832_p0721b10║定何性？答：若云四無記如名取義，若但
T43n1832_p0721b11║云異熟威儀等，初三通三性，變化唯二性
T43n1832_p0721b12║准何得知？答：五十五云，又異熟生一向無
T43n1832_p0721b13║記，二三可得，一有二種，若依伎樂，以染污
T43n1832_p0721b14║心，發起威儀，是染污性，若依寂靜，即是善
T43n1832_p0721b15║性，若依染著發起工巧是染污性，若善加行，
T43n1832_p0721b16║所起工巧，即是善性，為引導他，或為利益，
T43n1832_p0721b17║而起變化，當知是善，此無染污，染污言通
T43n1832_p0721b18║不善有覆，今取不善故云二三可得。
T43n1832_p0721b19║《論》：此種勢力等，此解生引通於內外，准二
T43n1832_p0721b20║《攝論》皆亦同此，然世親論果有正、殘，因分
T43n1832_p0721b21║生引。無性論文但云：若外種子親望於芽
T43n1832_p0721b22║為能生因，傳望莖等為能引因，識望名色
T43n1832_p0721b23║為能生因，傳望六處乃至老死為能引因，
T43n1832_p0721b24║因雖分生引，果中不名殘正遠近。二論
T43n1832_p0721b25║名即可同，但果取有寬狹，二論內外各別作
T43n1832_p0721b26║法，此論總明，《雜集》但望十二緣生不說
T43n1832_p0721b27║於外，與《瑜伽》第九第十同。第五但說雜染
T43n1832_p0721b28║十因，菩薩地文即說三性十因，俱分生引，
T43n1832_p0721b29║果中不云殘正遠近，廣略不同義皆無違，
T43n1832_p0721c01║又《伽論》、《雜集》但於因中去果遠近分於生
T43n1832_p0721c02║引，果中不說，此即影顯，又緣生支有總通
T43n1832_p0721c03║現。《瑜伽》第十云：要先愚於所應知事即起
T43n1832_p0721c04║邪行，起邪行令心顛倒，心顛倒結生相續，
T43n1832_p0721c05║結生相續，諸根圓滿等，此即假說，非正緣
T43n1832_p0721c06║起，故不於此別分生引然。有解云：本疏
T43n1832_p0721c07║無性唯說正殘，違無性者是不尋疏。《要
T43n1832_p0721c08║集》云：有說世親說近遠。無性云：正殘亦
T43n1832_p0721c09║途聽耳。問：此生引因且緣生中為行支，是
T43n1832_p0721c10║為亦通餘？答：既云能所引俱名為引因，
T43n1832_p0721c11║復許通內外故不唯行。問：屍骸既許前
T43n1832_p0721c12║生力引應通四生，化生何故不有屍骸？
T43n1832_p0721c13║答：三生漸死，前生有力引遠殘果，化生頓
T43n1832_p0721c14║滅，無力引果。問：若取老死而為引因，由
T43n1832_p0721c15║頓滅故無力引果，此由生支而為引因，
T43n1832_p0721c16║何關頓滅不引殘果？答：屍骸望生即為
T43n1832_p0721c17║殘果，望於老死即為正果，故生望為引，老
T43n1832_p0721c18║死望為生，三生有生引，死後有屍骸，化生
T43n1832_p0721c19║闕能生，死後無屍骸。問：化生無老死，闕
T43n1832_p0721c20║能生故無屍骸，雖化亦具支何得生因闕？
T43n1832_p0721c21║答：老死位漸死，可能作生因，化生死頓
T43n1832_p0721c22║無，不能作生因。問：《攝論》但云：若二種子
T43n1832_p0721c23║唯作生因非引因者，收置倉等麥等種子
T43n1832_p0721c24║不應久續，死後屍等分位隨轉亦不應有，
T43n1832_p0721c25║此即一因義分生引，何故今說有引無生？
T43n1832_p0721c26║答：《攝論》因望近遠果，一法分二因，瑜伽果
T43n1832_p0721c27║望近遠因，兩因位有別，此亦互顯。今者此
T43n1832_p0721c28║釋且據《瑜伽》。問：准依此《論》及《瑜伽》等，但
T43n1832_p0721c29║說能所引以為引因，能生為生因，何處說
T43n1832_p0722a01║生等，以為生引因？答：《論》中作法且舉一
T43n1832_p0722a02║偶，義准展轉作亦無失，若定如《論》不應說
T43n1832_p0722a03║別，又據增上支支皆緣，不爾如何生緣老
T43n1832_p0722a04║死，既說生與老死為緣，為生為引，若非
T43n1832_p0722a05║二攝，豈可二因攝因不盡？由此故知，漸次
T43n1832_p0722a06║第作於理無爽，是故此《論》但總說云：此種
T43n1832_p0722a07║勢力，生近正果，名生因等。不爾設據能所
T43n1832_p0722a08║引因為引因，如何三生漸成？有力而為引
T43n1832_p0722a09║因。問：何故《瑜伽》等約因位別分生引，《攝
T43n1832_p0722a10║大乘》等據果位殊分生引？答：因有熟未
T43n1832_p0722a11║熟，未熟遠引近即生，果中有正殘，近正稱
T43n1832_p0722a12║生，殘遠名引，各據一義互相影顯。
T43n1832_p0722a13║所熏四義。第一義簡西明二解：一、同本疏；一、
T43n1832_p0722a14║云不簡七轉心所。第三門簡。《要集》斷云：此
T43n1832_p0722a15║釋為勝。今謂不爾。心王自在，尚非所熏，
T43n1832_p0722a16║心所依王，何獨所熏？故第三門，但簡第八相
T43n1832_p0722a17║應心所，具前二義，故第三簡。《要集》云：第七
T43n1832_p0722a18║未轉，此中不簡，簡已轉依，若非一類，即簡
T43n1832_p0722a19║七識，第八亦轉，應不受熏。故初但簡前六
T43n1832_p0722a20║轉識，非相續故。第二義中，方簡第七，未轉
T43n1832_p0722a21║依位，此亦不爾。但言相續，不簡第七。既
T43n1832_p0722a22║言一類，即簡第七。以漏、無漏，性非一類，不
T43n1832_p0722a23║同第八，未無漏位，一類受熏。若無漏位，即
T43n1832_p0722a24║不受熏，故不相例。第七已轉，既在初簡。未
T43n1832_p0722a25║轉何故？即第二簡。若非無記，已轉第七，豈無
T43n1832_p0722a26║記耶？
T43n1832_p0722a27║問第八具義，說為所熏，三相熏何？答：或云
T43n1832_p0722a28║熏果報識，即當果相；或云熏自相，是自體
T43n1832_p0722a29║故。二解後正，義依體立，無別性故。但以自
T43n1832_p0722b01║相酬因邊名果相，持種邊名因相，故唯自
T43n1832_p0722b02║相，是正所熏。
T43n1832_p0722b03║能熏義中，二有勝用。西明云：業感異熟心心
T43n1832_p0722b04║所等，護法無異分別。門人分成兩釋：一云
T43n1832_p0722b05║業感定不能熏，唯法爾起，必用業助。若依
T43n1832_p0722b06║此說，異熟心心所等，取六識滿業所感心
T43n1832_p0722b07║心所等。一云業感有二：強者能熏，劣即不
T43n1832_p0722b08║熏。若依此說，等取劣者。三藏意取，後解為
T43n1832_p0722b09║勝。又云初釋不許影像熏本質種。今
T43n1832_p0722b10║謂此說俱不應理。何者？初釋本質非影熏
T43n1832_p0722b11║成，轉識不應與阿賴耶為因緣性，違護法
T43n1832_p0722b12║釋。第二解若是業，招名為異熟，雖復引、漏
T43n1832_p0722b13║二果有別，為業引同，俱名異熟，並不能熏，
T43n1832_p0722b14║俱異熟故。論不簡故，無文證故，俱是滿果，
T43n1832_p0722b15║何獨等劣，應勝劣俱等。若非業引，但分別
T43n1832_p0722b16║生，即是能熏，性非異熟，是異熟生。異熟生
T43n1832_p0722b17║寬，業非業感，俱異熟生。此簡異熟，是業感
T43n1832_p0722b18║者。性微劣故，不是能熏。不假業力強分別
T43n1832_p0722b19║起者。此異熟生，及威儀工巧，非業引者，亦能
T43n1832_p0722b20║熏攝。
T43n1832_p0722b21║《論》：云此遮異熟心、心所等者，舉異熟無記，
T43n1832_p0722b22║等取威儀工巧業所感者心心所法。及此等
T43n1832_p0722b23║心、心所、心所帶相分，俱不能熏，為非業感
T43n1832_p0722b24║心、心所法，緣變影熏一切不遮。故言第二解
T43n1832_p0722b25║勝。異熟能熏，但等取劣，道理無據。
T43n1832_p0722b26║《論》：俱生俱滅，熏習義成者。無性論亦識中種，
T43n1832_p0722b27║名為熏習。無著本論云：復次，何等名為熏
T43n1832_p0722b28║習？熏習能詮，何為所詮？謂依彼法，俱生俱
T43n1832_p0722b29║滅，釋熏習體。此中有能生彼因性，是謂所
T43n1832_p0722c01║詮。釋熏習義，既云此中有能生彼因性，是
T43n1832_p0722c02║謂所詮。明是種子，名為熏習。舉喻復云：如
T43n1832_p0722c03║苣勝中有花熏習，乃至云是諸苣勝帶能
T43n1832_p0722c04║生彼香因而生。無性釋依字云：如言依
T43n1832_p0722c05║雲而有雨等。舉其因性，為顯此中有能隨
T43n1832_p0722c06║順生果因體。此意依雲有雨，喻因有果，雲
T43n1832_p0722c07║喻因，雨喻果，即本識中種子如雲，亦同無
T43n1832_p0722c08║著《般若論》中釋其雲喻。故知熏習不目能
T43n1832_p0722c09║熏，據實能所，俱名熏習。
T43n1832_p0722c10║《論》：設名因緣，應知假說。本疏但會《雜集》第四，
T43n1832_p0722c11║說十二緣皆名因緣，應知假說。有非因故。
T43n1832_p0722c12║西明釋云：會彼六因。《要集》云：勝。今謂
T43n1832_p0722c13║不爾。《顯揚論》中，具破五因，存異熟因。無性
T43n1832_p0722c14║許五，依異門說，以影互明故，此不會，但
T43n1832_p0722c15║會緣起。又且會緣起，略不舉六因。若言
T43n1832_p0722c16║六中，有非因緣，不會故劣。亦十二支，有非
T43n1832_p0722c17║因緣，不會亦劣。六因餘有會，緣起未有會，
T43n1832_p0722c18║本疏會未會，故本疏為勝。此難他語，據
T43n1832_p0722c19║實疏意，舉此例餘。餘但會六因，不例餘
T43n1832_p0722c20║者失。
T43n1832_p0722c21║三法展轉。難云：新現從種起，現行即能熏。
T43n1832_p0722c22║種新由現生，新種即起現。答：現行逢勝
T43n1832_p0722c23║緣，新現即能熏，新種闕勝緣，未即能生現。
T43n1832_p0722c24║又解，新現勢用增，纔起即熏種，新種無
T43n1832_p0722c25║勝用，故不即生現。又解種子不相違，起
T43n1832_p0722c26║現即熏，種現果體相，返種未即生現。難：
T43n1832_p0722c27║受與受等，違種不即生現，色多得並起，應
T43n1832_p0722c28║新種即生。答：新現由緣具，種子得從生，
T43n1832_p0722c29║新種未具緣，現色未即起。
T43n1832_p0723a01║問：論本頌中，具有不可知執受、處了。何但
T43n1832_p0723a02║問「處了」，不問「不可知」？釋中即具明不可知
T43n1832_p0723a03║處了。答：有二解：一、云影略說；二、云總依
T43n1832_p0723a04║於別故，但問別。釋中具辨故，通總、別。又
T43n1832_p0723a05║問：但據體？答：并顯用，故不相違。
T43n1832_p0723a06║《論》：識以了別為行相故。本釋云：識自體分，
T43n1832_p0723a07║以了別為行相，故行相見分也。類體亦然。
T43n1832_p0723a08║此意見分名行相者，行應平聲讀，以見分
T43n1832_p0723a09║能行於境相故，此見分得行相名。評取初
T43n1832_p0723a10║解云：然本但是行於相義，類體亦然者，
T43n1832_p0723a11║以行相不可知，類體亦然。然西明疏并顯
T43n1832_p0723a12║同一所緣不同一行相，總為三釋評取第
T43n1832_p0723a13║三。第三釋行相言者，即了別領納等各不同
T43n1832_p0723a14║故，名不同一行相。此意行者即去聲讀，正是
T43n1832_p0723a15║能緣之行解也。又解云：行於相故，帶相行
T43n1832_p0723a16║故，名行相。此即平聲。相通影、質。即同本釋。
T43n1832_p0723a17║然《要集》評取第三釋同。世親、無性俱行解相
T43n1832_p0723a18║貌以為行相，此論亦云了別、領納等作用各
T43n1832_p0723a19║異故。若取行於相故名行相者，恐非論
T43n1832_p0723a20║意。又不應言行相不同。違教及理。以心、
T43n1832_p0723a21║心所行於境相無差別故。何得言不同
T43n1832_p0723a22║　今謂錯評。何者？汎言行相有三：一、境名行
T43n1832_p0723a23║相，即十六行諦；二、能緣行相，即十二行法輪；
T43n1832_p0723a24║三、行於相名行相，即無分別智等。前二是
T43n1832_p0723a25║局，後一即通。今此了言雖能緣行，釋從通
T43n1832_p0723a26║解。第三能變即依局辨，云了境相麁故。《般
T43n1832_p0723a27║若經》云：彼識不能了故，不通無分別智。第
T43n1832_p0723a28║二能變亦從通解，恒審思量無我相故。或
T43n1832_p0723a29║相影顯。隨其所應在因在果。故《攝論》本頌
T43n1832_p0723b01║云：諸菩薩行相，復於所緣中，是無分別智，
T43n1832_p0723b02║彼所知無相。無性釋云：於所緣中相似而
T43n1832_p0723b03║行，故名行相，此釋初句行相，既言相似而
T43n1832_p0723b04║行，故名行相。明作平聲，不作去聲而讀行
T43n1832_p0723b05║相。然次論云：所知無相者，謂說此智於
T43n1832_p0723b06║真如境所作行相。此意說言，無分別智緣
T43n1832_p0723b07║真如境，離一切相作意行相，以為行相者，
T43n1832_p0723b08║是釋第四句。重顯無分別智行相，行於境
T43n1832_p0723b09║相中時，不作行解相狀，不是正釋行相之
T43n1832_p0723b10║言。問：相者是境，行者是心，如何說了名
T43n1832_p0723b11║為行相？答：能行於相名為行相。有財釋，
T43n1832_p0723b12║或相之行；依主釋，不得難云若取行於境
T43n1832_p0723b13║相名行相即違教理。及心、心所行於境相
T43n1832_p0723b14║無差別故者。此意難云：論說識、受、想等，
T43n1832_p0723b15║作用各別，故違教。心及心所作用各別，若取
T43n1832_p0723b16║行於境相，王、所同緣，如何各別？此難不
T43n1832_p0723b17║然，《論》云：了別、領納等，作用各異者，據能行
T43n1832_p0723b18║說，不約所行。識即能了行於境相，受即領
T43n1832_p0723b19║納行於境相，云作用各異，約取境用異。不
T43n1832_p0723b20║取緣境之時，取諸境相行解用異。以無分
T43n1832_p0723b21║別智，不作諸境別行相故。雖後得智及分
T43n1832_p0723b22║別心，緣境之時作諸行解，不取此釋識之
T43n1832_p0723b23║行相，以不遍故。今本論意但取心起行於
T43n1832_p0723b24║境相，名為行相，即通一切。不取行解名
T43n1832_p0723b25║為行相，不通一切故。又此正釋本識了
T43n1832_p0723b26║言，若以行解相貌以為行相，深乖論旨，本
T43n1832_p0723b27║識任運無行解故。若局後得及分別心釋
T43n1832_p0723b28║行相者，得約行解名為行相。
T43n1832_p0723b29║《論》：所緣相似行相各別。本疏引《瑜伽》第一，同
T43n1832_p0723c01║一所緣，不同一行相，有三解，西明三釋。第
T43n1832_p0723c02║三釋云：同一有二，一一故名同一，此即
T43n1832_p0723c03║本疏約質故。二相似名同一，即本疏約影。
T43n1832_p0723c04║《樞要》五釋，後人多釋不出於此。諸家不解，
T43n1832_p0723c05║執取一釋，於中出過。《要集》復斷。有解破
T43n1832_p0723c06║本疏：若就本質名同一，無質意識，應非相
T43n1832_p0723c07║應。云此破有理，此論唯影不通無漏，故
T43n1832_p0723c08║以論云：然有漏識自體生時，似能所相現
T43n1832_p0723c09║故。《瑜伽》第一通漏、無漏者，此亦不然。雖
T43n1832_p0723c10║言有漏生似二現，下即通餘，故引經頌
T43n1832_p0723c11║云：一切唯有覺，成三分中云。然心、心所一
T43n1832_p0723c12║一生時，各有三分，故不唯有漏。若以前支
T43n1832_p0723c13║但云有漏識生，即證唯依有漏識，亦應《瑜
T43n1832_p0723c14║伽論》中，言同一所緣，非一行相。但眼、意識
T43n1832_p0723c15║不通餘識，正釋眼識及俱意識故。彼既許
T43n1832_p0723c16║通，此論何局？故知本疏深得論旨。
T43n1832_p0723c17║《論》：不應見分是第三果。本疏云難古師。《要
T43n1832_p0723c18║集》云：陳那但立三分，不遮第四。故護法師
T43n1832_p0723c19║不違陳那，但是遮破。今謂不爾。雖言破
T43n1832_p0723c20║古非陳那等，如《理門論》破古因明師，豈即
T43n1832_p0723c21║破彌勒等師？但破古來不正諸師。今言破
T43n1832_p0723c22║古亦復如是。破唯三分，以見分為第三果
T43n1832_p0723c23║者，不破許有第四分者。
T43n1832_p0723c24║就此能量、所量、量果別中。相傳解云有六師
T43n1832_p0723c25║別：一、云覺天說，根為現量，惠為能量，境為
T43n1832_p0723c26║所量，根是量果；二、云妙音師，根、境同前，能
T43n1832_p0723c27║量取識；三、云法救師，能量惠及識，餘如前
T43n1832_p0723c28║說。此皆顯故名現。四、云經部，根、境、識和合，
T43n1832_p0723c29║生法名之為現。根、識為能量，境為所量
T43n1832_p0724a01║境，還以根、識為量果。五、云犢子部，以神
T43n1832_p0724a02║我現量，諸心、心所為能量，神我為量果。六、
T43n1832_p0724a03║云成實師，以心所中，受、想之用為能量，境
T43n1832_p0724a04║為所量，識為量果。更當撿文，方可為定。
T43n1832_p0724a05║本疏問：如諸佛及因，五、八唯現量，應但三
T43n1832_p0724a06║分。見分即得為第三果故？答：云此不然，內
T43n1832_p0724a07║外定故。見分緣外，用亦外也，不得為緣內
T43n1832_p0724a08║果。《要集》云：若內、外定，已轉依位見分，不
T43n1832_p0724a09║應緣第三分，內外定故。今謂不爾，不障
T43n1832_p0724a10║緣第三，但不親取，要變於相，相是外攝故，
T43n1832_p0724a11║言緣外故。《論》自云前二是外。
T43n1832_p0724a12║《論》：所取能取纏。本疏云：此唯眾生四分，故
T43n1832_p0724a13║言纏縛，相及麁重二縛具故。無漏心四而非
T43n1832_p0724a14║纏縛。西明釋云：能取、所取，四分相屬，故名
T43n1832_p0724a15║為纏，亦通無漏，非謂煩惱之纏縛也。今
T43n1832_p0724a16║謂此非，違論釋故。《論》云：皆有所取能取纏
T43n1832_p0724a17║縛。頌言眾生，釋言纏縛，明但眾生有此相
T43n1832_p0724a18║縛，不通無漏，安惠可爾。此文且說有漏四
T43n1832_p0724a19║分，如三界唯心言，且說有漏唯識，豈以無
T43n1832_p0724a20║漏亦唯識？即三界言許通無漏耶。
T43n1832_p0724a21║問：既立第三，能證第二及第四分，第四復能
T43n1832_p0724a22║證第三分，即心能自緣，云何不與世法相
T43n1832_p0724a23║違？刀不自割，指端不能觸自指端。答：《佛
T43n1832_p0724a24║地論》第三云：答：云不見燈等，能自照耶？何
T43n1832_p0724a25║知自照，現見無闇，分明顯現。若不自照，應
T43n1832_p0724a26║有闇障，應不現見。問：燈等非闇，何須
T43n1832_p0724a27║照耶？答：如瓶、衣等，體雖非闇，無燈等照
T43n1832_p0724a28║邊，有闇障不得現見。照令闇除，衣等現見，
T43n1832_p0724a29║名為燈照。燈等亦爾。自體生時，邊闇障除，令
T43n1832_p0724b01║現得見，故名自照。問：燈能照自，令現得
T43n1832_p0724b02║見，證心能自緣。衣不自照，由他照見，證
T43n1832_p0724b03║心不自緣？答：心性是照本極成，若例同
T43n1832_p0724b04║衣不能照，彼有違自世間等過。
T43n1832_p0724b05║問：量云心能自照；性能照故；如燈等。此量
T43n1832_p0724b06║豈非法自相相違？因、喻所立不成過。答：
T43n1832_p0724b07║取能照義。以燈為喻，故無有過。問：豈本
T43n1832_p0724b08║不欲證心自緣？答：雖言緣自，意取顯證。
T43n1832_p0724b09║今緣照雖殊，俱自顯證義。或但相例，不
T43n1832_p0724b10║是立量，取彼為喻，故無有過。
T43n1832_p0724b11║《論》：如眾燈明，各遍似一。《疏》及《樞要》已具解訖。
T43n1832_p0724b12║《要集》彈云：若由炷、盞發影，可言隨彼
T43n1832_p0724b13║有多影。但由一光發，如何有多影？彼自解
T43n1832_p0724b14║云：謂多燈各發一別光，多光相資假立一明
T43n1832_p0724b15║光，一光不明，多光方明故。今謂不然，取
T43n1832_p0724b16║意有別。若二炷相近同生一焰，光即是一，
T43n1832_p0724b17║但發一影。若炷相離，或多盞相離，即別生
T43n1832_p0724b18║焰。焰別光殊，便發多影。然光雖別各遍似
T43n1832_p0724b19║一，如共業果。炷、盞相近，共生一焰，如二眼
T43n1832_p0724b20║根共發一識。不爾，假光實非是一，何得喻
T43n1832_p0724b21║識而是一耶？又假一明光，即應唯發一影，
T43n1832_p0724b22║如何有多？又且發影為離炎光，為即炎
T43n1832_p0724b23║光。若離炎光，光既遍室，影亦應遍，既猶炎
T43n1832_p0724b24║東影於西發，即不離炎光，不離炎光，不
T43n1832_p0724b25║得言一。光不離炎，炎應成一故。今共果
T43n1832_p0724b26║取離炎光喻，二根發識取不離喻。故《疏》、
T43n1832_p0724b27║《樞要》得二論意。又西明云：質異同見等四
T43n1832_p0724b28║句，有過不成，思之可悉。
T43n1832_p0724b29║《論》：又諸聖者厭離有色等。本《疏》據顯言，色界
T43n1832_p0724c01║類示西明云：此說那含等，厭色生，無色
T43n1832_p0724c02║必不下生。不說色界者，彼有色身，往欲
T43n1832_p0724c03║界故。今謂不爾，違下文故。下云：是故現
T43n1832_p0724c04║居及當生者變為此界，不言當往者變。若
T43n1832_p0724c05║許往者變，無色亦來佛傍側立，亦應許變，
T43n1832_p0724c06║況下又難：設有色身，麁細懸隔，此變為彼，
T43n1832_p0724c07║亦何所用？故本解正。
T43n1832_p0724c08║《論》：故器世界將壞初成而亦現變。問：將成可
T43n1832_p0724c09║用餘界生，變壞時何用而餘生變，既餘生變，
T43n1832_p0724c10║生變因在，何有盡時？答：由彼餘生感界
T43n1832_p0724c11║業成熟故變。不爾住時既同此變，此界生無
T43n1832_p0724c12║何故即壞？由此故知他壞業變，如在此生
T43n1832_p0724c13║他變扶塵沒生他地，或般涅槃他變扶塵，
T43n1832_p0724c14║而有膖脹漸爛壞者，壞業力盡三災亦滅。亦
T43n1832_p0724c15║由此生本所變界而為引因。下三《靜慮涅槃
T43n1832_p0724c16║經》說由內過患據引因說，由彼俱業感，彼
T43n1832_p0724c17║界成故，生餘時災由彼引。不爾餘由，引此
T43n1832_p0724c18║言何用？故據實義非隨轉門，引因勢盡此
T43n1832_p0724c19║等都滅。問：《維摩經》云：或現劫盡燒，天地皆
T43n1832_p0724c20║洞然，眾生有常想，照令知速滅，即佛菩
T43n1832_p0724c21║薩神力變起，何但眾生？答：變化不遮但非
T43n1832_p0724c22║實壞，實壞由業，非神通力。若定由神力，壞
T43n1832_p0724c23║時節不定。故前難云：應實變為此雜穢土，
T43n1832_p0724c24║若許實變災壞世界，有相符失。今此文中，
T43n1832_p0724c25║說實成壞，不據變化。問：劫壞之時，彼空
T43n1832_p0724c26║界色為有、為無，有何不壞？無即違經。經云：
T43n1832_p0724c27║空劫唯有孔穴色現，即空界色。答：雖有非
T43n1832_p0724c28║壞，非成壞業之所起故，若許可用，故他常
T43n1832_p0724c29║變。三災可用，他亦常變。若成壞收應有成
T43n1832_p0725a01║壞。以此故知，雖他識變非成壞收。問：設
T43n1832_p0725a02║生他方自地許變，如在此界大海水等，欲
T43n1832_p0725a03║界有情為同變不？若許同變，欲界諸天，應
T43n1832_p0725a04║見下水寧作瑠璃。既見瑠璃，明不同變。
T43n1832_p0725a05║設不同變，天有水不？答：論說共用，即可
T43n1832_p0725a06║同變，海不共用，彼不變水，天上可有？若
T43n1832_p0725a07║爾八熱大地獄等，聖者不用，應不變。彼
T43n1832_p0725a08║答：現同地故，若爾水等應然天現同地。
T43n1832_p0725a09║答：大海同變。見瑠璃者，說別水故。若爾
T43n1832_p0725a10║魚等居水即見屋宅。大海之中眾生，亦應
T43n1832_p0725a11║見屋宅，若許不見海，即非同地變。若許
T43n1832_p0725a12║見海水等，應不作舍宅？答：許別舍宅
T43n1832_p0725a13║居於海水，如地穴居，由業力別。若餘別水
T43n1832_p0725a14║一處四境，理即不遮。由別業故，如孤獨獄
T43n1832_p0725a15║等。
T43n1832_p0725a16║言定通等力。西明云：等取神通，傳三藏亦
T43n1832_p0725a17║等願力。有云：等取有十能變，定、通、願同
T43n1832_p0725a18║四，佛加被力等。今謂不爾。若佛加被即
T43n1832_p0725a19║神通力攝，持經、神呪是法力攝，諸受變改
T43n1832_p0725a20║力、煩惱力、改寶珠梵行等力，即前業力攝。
T43n1832_p0725a21║《要集》云：第八三力變，佛等加被，與願無異
T43n1832_p0725a22║者。此亦不爾，加被是通，非願力也。
T43n1832_p0725a23║《論》：及隨法處所攝實色。西明解云：第八緣
T43n1832_p0725a24║實不緣假故。然前解處中，即許第八亦緣
T43n1832_p0725a25║假色，判為護法正義，云：生相等隱第八不
T43n1832_p0725a26║緣，長、短等顯故第八緣。又引鏡智，緣十八
T43n1832_p0725a27║圓滿，證八緣假。若如是者，今法處中，亦應
T43n1832_p0725a28║緣假，何但取實？故本《疏》判，唯緣實者，護法
T43n1832_p0725a29║正義。若取鏡智，緣方、圓等，證八緣假，亦應
T43n1832_p0725b01║緣過、未及生、住等假相。鏡智緣故，故因果
T43n1832_p0725b02║殊不可相例。又云：異生定所生色亦有
T43n1832_p0725b03║實用。云：威德者是根本定，非勝者起名威
T43n1832_p0725b04║德定。今謂不爾，若許異生定變實色，何
T43n1832_p0725b05║故《瑜伽》第十三云：謂超第二阿僧企耶？變有
T43n1832_p0725b06║實用。若云：彼說通變，此說定變者。此亦不
T43n1832_p0725b07║爾。通力是勝，尚超第二劫，變方有用。定力
T43n1832_p0725b08║是劣，云：何凡變即許實用？故威德定是勝人
T43n1832_p0725b09║起。三十三云：非聖神通不堪受用。故問：
T43n1832_p0725b10║既許變化，於上下界各變幾塵？西明釋云：
T43n1832_p0725b11║由化心託欲、色異熟本質化，欲界具五，上
T43n1832_p0725b12║界除香、味。今謂上亦變香。《法華經》云：乃
T43n1832_p0725b13║至於有頂，聞香知所在。若云：彼說法處今
T43n1832_p0725b14║說五境者。何故定通變五境耶？應皆法處，
T43n1832_p0725b15║若雖定等，變非法處收。若爾何等是法處攝？
T43n1832_p0725b16║若云：雖定等力，擊第八變，是業果色，故是
T43n1832_p0725b17║五塵。若定果等，即法處色者，應佛唯有法
T43n1832_p0725b18║界、無色等五界。既許定生具十八界，故知
T43n1832_p0725b19║上界亦變香境。西明問：五根、五境，隨其所
T43n1832_p0725b20║應，同在一處，為各別四大造？為一四大造？
T43n1832_p0725b21║若一四大造，云何《瑜伽》云：羯剌藍時，能造身
T43n1832_p0725b22║根及眼等，大俱時而有次第造耶？若別大造，
T43n1832_p0725b23║何故五十四但說七物與眼同處？彼問：云色
T43n1832_p0725b24║蘊中，眼幾物所攝？答：若據相離攝唯有一
T43n1832_p0725b25║物，謂眼識所依清淨色。若據不相離攝，即
T43n1832_p0725b26║有七物，謂眼、及身、地、色、香、味、觸。三藏解
T43n1832_p0725b27║云：同一處者唯一大造，以理推微五根根
T43n1832_p0725b28║依同一處者。一地大造，而說造眼四大者，
T43n1832_p0725b29║隨所造法，名造眼大，乃至名能造觸大，據
T43n1832_p0725c01║實一大。此釋七物有，并會俱時而有，以初
T43n1832_p0725c02║即有，此能造眼等之功，故說俱有。問：云
T43n1832_p0725c03║何無火等？壽、煖、識三恒不相離，除無色處。
T43n1832_p0725c04║解云：據實有火等。而五十四但說七物
T43n1832_p0725c05║者，據相顯說，以地堅性眼等所依，是故偏
T43n1832_p0725c06║說。
T43n1832_p0725c07║《論》：因緣分別二變西明二解。第二唯第八心
T43n1832_p0725c08║王為因緣變。云：何名有實用？實用有二：如
T43n1832_p0725c09║色，一、質礙用；二、本質用。若爾，五識所變為第
T43n1832_p0725c10║六質，何非因緣？若云：無質礙用不具二
T43n1832_p0725c11║義者。第八所變長等，亦唯為本質，應非因
T43n1832_p0725c12║緣。法師自云：若爾初解為勝。問：第八在
T43n1832_p0725c13║意界，所緣應當唯法界，云何通十八界耶？
T43n1832_p0725c14║答：依彼六二緣，意處所緣法界攝，不依
T43n1832_p0725c15║六二緣，隨彼所緣十八攝。又以闇從明十
T43n1832_p0725c16║八界攝。既爾何不別立界處？答：處、界、
T43n1832_p0725c17║出生、及因義。意處所緣法處收。第八無別出
T43n1832_p0725c18║生、因故。亦隨六意處攝。問：若五識變相分
T43n1832_p0725c19║無礙，與對法第三相違。彼論有對無對分
T43n1832_p0725c20║別中云：諸有見者，皆是有對，豈眼識相分非
T43n1832_p0725c21║有見耶？彼《論》云：謂眼所行境是有見義。故眼
T43n1832_p0725c22║識相應名有見。若云：有對者。是境界有對，
T43n1832_p0725c23║非障礙有對者，理亦不然。彼云：三因故名
T43n1832_p0725c24║有對，謂種類故，積集故不修治故。種類者互
T43n1832_p0725c25║為能所礙，積集者極微已上，以一極微無
T43n1832_p0725c26║對礙故，不修治者非定起色今為二解。
T43n1832_p0725c27║一云：五識所變並是有礙，且說有見舉此
T43n1832_p0725c28║例餘，即對法云：諸有見色名有對故。一
T43n1832_p0725c29║云無對，非有見故。眼所行境，名為有見。眼
T43n1832_p0726a01║根但照彼本質故。若爾何故名同境根？
T43n1832_p0726a02║答：同取本質。如說王所同一所緣，或有對
T43n1832_p0726a03║三義，本質具三，相但後二，總名有對，非礙
T43n1832_p0726a04║名對。今據所變有質礙對，名為實用，五識
T43n1832_p0726a05║相無。若准此釋，七識應是分別變收，但為
T43n1832_p0726a06║境故，此亦不然。自在定生，既有實用，何
T43n1832_p0726a07║非因緣？答：定、散別故。自在所生為食等
T43n1832_p0726a08║用。不得相例若爾五識亦因緣變。有段
T43n1832_p0726a09║食用故。據此可爾，又解亦非。為他食用
T43n1832_p0726a10║是因緣，五變自用，故非因緣。
T43n1832_p0726a11║成唯識論了義燈卷第三（終）