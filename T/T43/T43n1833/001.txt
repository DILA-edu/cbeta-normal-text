T43n1833_p0811a01║
T43n1833_p0811a02║
T43n1833_p0811a03║No. 1833 [cf. No. 1830]
T43n1833_p0811a04║成唯識論演祕卷第一（本）
T43n1833_p0811a05║
T43n1833_p0811a06║沙門智周撰
T43n1833_p0811a07║疏：「機有三品不同」者。不定姓人歸於佛法，智
T43n1833_p0811a08║解淺深，三時悟異，名曰「三機」。非定別三，唯
T43n1833_p0811a09║對不定立三時故。
T43n1833_p0811a10║疏：「由斯二聖互執有空」者。問：唯望不定立
T43n1833_p0811a11║有三時，何有二聖互執空有？答：豈言不
T43n1833_p0811a12║定唯祇一人，人既有多，悟亦前後，前後各
T43n1833_p0811a13║以所證為是，互執何失？又縱一人執前後
T43n1833_p0811a14║別，對執不同亦得稱互。
T43n1833_p0811a15║疏：「《解深密經》說唯識」者。按彼經第一云：「廣惠
T43n1833_p0811a16║當知！於六趣生死彼彼有情，或在四生身
T43n1833_p0811a17║分生起，於中最初一切種子心識成就。廣惠！
T43n1833_p0811a18║此識名阿陀那，亦名阿賴耶，亦名為心，
T43n1833_p0811a19║為依止故六識身轉，如依暴水而有浪
T43n1833_p0811a20║生；依淨明鏡有影像起。」
T43n1833_p0811a21║疏：「《花嚴》中說唯心」者。按彼經第十九頌云：
T43n1833_p0811a22║「譬如工畫師，不能知自心，而由心故畫，諸
T43n1833_p0811a23║法性如是。若人知心行，普造諸世間，是人
T43n1833_p0811a24║則見佛，了佛真實性。若人欲了知，三世一
T43n1833_p0811a25║切佛，應觀法界性，一切唯心起。」又《大般
T43n1833_p0811a26║若》四百六十七云：「謂諸菩薩作是思惟：諸行
T43n1833_p0811a27║如幻，唯是虛妄分別所起，一切皆是自心
T43n1833_p0811a28║所變。」准斯《般若》第二時中亦說唯識，《疏》
T43n1833_p0811a29║依多分言第二時。
T43n1833_p0811b01║疏：「製《三十頌》離廣略」者。有云：《瑜伽》等廣，《二十
T43n1833_p0811b02║論》略，異前二論名離廣略。詳曰：未必
T43n1833_p0811b03║然矣，但表得中云離廣略，何要指斥？
T43n1833_p0811b04║疏：「唯有無漏大定智悲」者。問：言唯定等證
T43n1833_p0811b05║無文義，既但三法應無色身。答：有二釋，
T43n1833_p0811b06║一云：亦無有所見者，亦唯能見識之變矣，
T43n1833_p0811b07║如文義等。二云：佛離戲論名等故，依本願、
T43n1833_p0811b08║大悲變現色身，令物覩益故，非戲論色身
T43n1833_p0811b09║故有。詳曰：按《佛地論》、此論第十，前義為
T43n1833_p0811b10║本，至文自悉。
T43n1833_p0811b11║疏：「若依自識」者。聽法者識名為自識。問：佛
T43n1833_p0811b12║無文義，有漏識變云何言似？無所似故。
T43n1833_p0811b13║答：有二釋，一云：名等佛識雖無，然聽法者
T43n1833_p0811b14║謂佛實說，故自心上有似文義，雖無本質
T43n1833_p0811b15║所似名等，似自內心故亦無失；如言似我，
T43n1833_p0811b16║向內似故。二云：似佛無漏非文義也，無所
T43n1833_p0811b17║似故，文義之言相從來矣。詳曰：後義難依，
T43n1833_p0811b18║本明教體，不欲唯辨漏、無漏故。有云：七
T43n1833_p0811b19║地已前有漏心位而過少，故名似無漏；非約
T43n1833_p0811b20║影、質名相似也。詳曰：《疏》意通言諸有漏
T43n1833_p0811b21║心所變文義，不唯七地，豈地前等不聽佛
T43n1833_p0811b22║說？若許聽者，自識所變豈不得名似無漏
T43n1833_p0811b23║耶？既得名似，故前釋善。問：佛若無言，林
T43n1833_p0811b24║葉等喻而何以通？答：據為其緣，令諸有情
T43n1833_p0811b25║識變法解，名我已說；如手中葉未為作緣，
T43n1833_p0811b26║眾生自心未起法解，名我未說；如林中葉，
T43n1833_p0811b27║約為增上，名說、不說。
T43n1833_p0811b28║疏：「成所引聲」者。略有三釋：一云，十二分教
T43n1833_p0811b29║是成滿聖之所引生，名成所引；二云，成滿聖
T43n1833_p0811c01║者，為諸有情施設言教，又立道理之所引
T43n1833_p0811c02║起，名成所引；三云，成謂成實，實謂利樂所
T43n1833_p0811c03║起之聲，名成所引。詳曰：前二義局，第三理
T43n1833_p0811c04║通。《對法論》云：成所引聲謂諸聖所說，有學
T43n1833_p0811c05║不可名滿聖者故。若言自分滿亦名滿，
T43n1833_p0811c06║兼有學者准此可通。然亦有濫，理不明
T43n1833_p0811c07║也。今為釋者，成者成就，即得異名，諸得聖
T43n1833_p0811c08║人莫問有學及無學者，但利物為法所起
T43n1833_p0811c09║言教，名成所引。
T43n1833_p0811c10║疏：「我法唯善，汝唯無記」者。按天親論云：以
T43n1833_p0811c11║一切善根滿足故得阿耨菩提。復有疑，若
T43n1833_p0811c12║一切善法滿足得阿耨菩提，則所說法不得
T43n1833_p0811c13║大菩提。何以故？以所說法無記法故。此義
T43n1833_p0811c14║不然，何以故？汝法是無記，我法是記；釋汝
T43n1833_p0811c15║彼小乘薩婆多也，我法天親指自大乘。記即
T43n1833_p0811c16║善性，有於當果及勝自體可記別故。
T43n1833_p0811c17║疏：「二識成決定」者。此有二釋：一云，說者成
T43n1833_p0811c18║悲決定，聽者惠決定；二云，由近善、惡二友，
T43n1833_p0811c19║令能近者成於邪、正二識決定。問：有說
T43n1833_p0811c20║法者，依餘心起聽法不解，近惡生善，近
T43n1833_p0811c21║善返惡，決定之義而安在乎？答：據多分
T43n1833_p0811c22║說，或為遠因。
T43n1833_p0811c23║疏：「謂餘相續至差別識」者。謂說法者是聽者
T43n1833_p0811c24║餘。相續即身，身有二分，識差別緣，能與聽
T43n1833_p0811c25║者而為緣故。令餘續等，返上可知。
T43n1833_p0811c26║疏：「隨墮八時」者。八時之義，具如《法苑》。又
T43n1833_p0811c27║薦福三藏和上釋云：隨墮樂欲時。何所以
T43n1833_p0811c28║者？解云：梵云「一瑟吒」，此云「樂欲」。言「頞瑟吒」，
T43n1833_p0811c29║此云「八時」。《攝論》梵本云「一瑟吒」，明是樂欲。
T43n1833_p0812a01║問：二箇三藏並親步祇園同覽梵典，忽焉一
T43n1833_p0812a02║義解成楚、越？答：二俱無失，何者？觀天竺，
T43n1833_p0812a03║一物名義含多，且如帝釋具有千號，前釋
T43n1833_p0812a04║據歷時聲而文義起，故云八轉、八時，後解
T43n1833_p0812a05║依自慕法而教體生，乃云「隨墮樂欲」。問：
T43n1833_p0812a06║論本若有「一」、「頞」二言，前後三藏可隨取一
T43n1833_p0812a07║想乎？梵本未必無二字，如何得言「隨取
T43n1833_p0812a08║一」耶？答：何廢？無性所製之論前後不同，二
T43n1833_p0812a09║德所覩而本有別，亦猶此方諸述作者先後
T43n1833_p0812a10║迴互，其類寔繁，以此准彼，斯亦何失？
T43n1833_p0812a11║疏：「如言諸字至教體亦成」者。此一段文據彼
T43n1833_p0812a12║七心，及十二心合而作法，思准可悉，廣如
T43n1833_p0812a13║《法苑》決擇明也。
T43n1833_p0812a14║疏：「不爾，真如亦爾」者。若也不取性用別質
T43n1833_p0812a15║出教體者，無漏之教隨能聽反成漏等過。
T43n1833_p0812a16║三寶無為，隨能緣心亦成有為有漏等失。
T43n1833_p0812a17║問：若佛實說經，何復言「不說一字」？答：
T43n1833_p0812a18║有三釋：一云，諸佛法同，離於諸佛所說法
T43n1833_p0812a19║外，法無可說名不說也。二云，一切諸法皆
T43n1833_p0812a20║如為性，真如離言，名不說法；又無如外法
T43n1833_p0812a21║可說故，總名不說。三云，如眼等法性自本
T43n1833_p0812a22║有，不由說已而方有故，故云不說。更有
T43n1833_p0812a23║餘釋，如《法苑》決擇。問：真如約詮以分三
T43n1833_p0812a24║性，今隨能變通染何失？答：約詮義分三
T43n1833_p0812a25║性可爾；今論實體，染即不然。餘難准釋。
T43n1833_p0812a26║疏：「《三十》本頌天親菩薩造」者。問：論題何故不
T43n1833_p0812a27║標本師？答：有二釋，一云：本頌文略，義猶
T43n1833_p0812a28║未了；釋文廣悉，就顯而題。二云：「成唯識」名，唯
T43n1833_p0812a29║釋論稱，故此但舉釋論師也。詳曰：本為
T43n1833_p0812b01║標彼造釋論者，世親不是，所以不言，何
T43n1833_p0812b02║關文略義缺不標。又現所題雖釋論稱，標
T43n1833_p0812b03║彼本頌亦復題云《成唯識論》，言「成唯識」唯釋
T43n1833_p0812b04║論稱，亦少虧甄簡。
T43n1833_p0812b05║論：「護法等菩薩造」者。問：《大毘婆沙論》群聖詳
T43n1833_p0812b06║撰，故首題言「羅漢等造」，此論亦爾。何不「等」
T43n1833_p0812b07║字安菩薩下？答：彼論羅漢與和須蜜菩薩
T43n1833_p0812b08║共修，為等菩薩，故下置「等」。等，異類故，此
T43n1833_p0812b09║唯菩薩，故「等」在上。若「等」字安下，恐疑等彼
T43n1833_p0812b10║異類聲聞。
T43n1833_p0812b11║疏：「判本文」者。科判經論元乎西域。大分為
T43n1833_p0812b12║三，上下亦有，如《智度論》亦明三分，謂序、
T43n1833_p0812b13║正、流通。《佛地論》中亦有三分：一、教起因緣
T43n1833_p0812b14║分；二、聖教正說分；三、依教奉行分。餘如《樞
T43n1833_p0812b15║要》。此方科釋創乎安公，自後諸德因而習焉。
T43n1833_p0812b16║安公以理判諸經論，多為三分：謂序、正、流
T43n1833_p0812b17║通。廣如《法花攝釋》明也。
T43n1833_p0812b18║疏：「依教廣成分」者。廣成有三：一者，廣成天
T43n1833_p0812b19║親說頌；二者，廣成如來之經；三者，雙成佛、
T43n1833_p0812b20║天親說。有義此論三分：一、至教緣起分；二、
T43n1833_p0812b21║至教正說分；三、釋名祈願分。問：一切諸論
T43n1833_p0812b22║皆三分耶？答：隨作者意，有無不定，如《樞要》
T43n1833_p0812b23║引。有云：《瑜伽》但有正說，以慈氏尊自力
T43n1833_p0812b24║圓滿，不假憑力，故無初、後分。詳曰：理未
T43n1833_p0812b25║必然。現處因位，力云何滿？設自德滿可無
T43n1833_p0812b26║初分，何無第三？又復世親《三十唯識》亦但正
T43n1833_p0812b27║說，豈亦力圓？故非善會。
T43n1833_p0812b28║疏：「分別不同科」者。汎科文意略有四種：一、分
T43n1833_p0812b29║別不同科；二、義類相從科；三、以文從義科；四、
T43n1833_p0812c01║以義依文科。今即初義。據實本、釋兩師造
T43n1833_p0812c02║論，而意一種。今依別義判二令異云：本論
T43n1833_p0812c03║師為令含識斷障得果；釋論師者，令法久
T43n1833_p0812c04║住，利樂有情。
T43n1833_p0812c05║疏：「起殷淨心」等者。初句意業；第二身、語；第
T43n1833_p0812c06║三、四句通說三業，顯是敬禮之異名也。或
T43n1833_p0812c07║初三句別配三業。
T43n1833_p0812c08║疏：「三輪因」者。身、語、意三，如次為彼神變、記
T43n1833_p0812c09║心、教戒輪因。略辨名者，修所成果威德作
T43n1833_p0812c10║用難測名「神」；轉變不定名之為「變」。「變」者是
T43n1833_p0812c11║境；「神」者智也。「心」謂他心；「記」謂別識。識別彼
T43n1833_p0812c12║心，故名記心，二並依主。「教」者教示，令彼善
T43n1833_p0812c13║生；「誡」即誡勗，令其惡滅。教、誡兩異，合得其
T43n1833_p0812c14║名，相違釋也；又，亦教亦誡，持業釋也；前非後
T43n1833_p0812c15║是，「教」、「誡」俱是智之業故。解曰：「前非」者，相違
T43n1833_p0812c16║釋非也，今取持業釋。三者皆有摧伏、運轉
T43n1833_p0812c17║故，總名「輪」，俱持業釋，餘釋如章。問：三輪如
T43n1833_p0812c18║次，神境、他心、漏盡通攝，如次能示身、意、語
T43n1833_p0812c19║化。語、意二業因何不次？答：由語離過，發
T43n1833_p0812c20║言誠諦，令他於自信識其志，故得通果，善
T43n1833_p0812c21║悟他心。意業澄清，息惡務善，故所招果得
T43n1833_p0812c22║漏盡通。由斯發語教誡有情斷惡生善，因
T43n1833_p0812c23║果相扶，故無有失。又知他心不待於語，
T43n1833_p0812c24║教誡於物必藉其言，故三輪化三業如次。
T43n1833_p0812c25║非語業因，即語為果，意業亦然。又按《西域
T43n1833_p0812c26║記》云：西方敬儀總有九種：一、發言慰問；二、
T43n1833_p0812c27║府首示敬；三、舉手高揖；四、合掌平拱；五者、
T43n1833_p0812c28║屈膝；六者、長跪；七、手、膝踞地；八、五輪俱屈；
T43n1833_p0812c29║九、五體投地，此之九種顯唯二業，理可通
T43n1833_p0813a01║意。
T43n1833_p0813a02║疏：「一者，虛妄即遍計所執」者。遍計所執體性
T43n1833_p0813a03║雖無，然是虛妄識之所執，亦名唯識。
T43n1833_p0813a04║疏：「於前所斷清淨」者。雖總言斷，意斷染者。
T43n1833_p0813a05║或無漏法皆名圓成，言斷於前亦無失
T43n1833_p0813a06║矣。
T43n1833_p0813a07║疏：「性即是識圓成自體」者。此性即是識家圓
T43n1833_p0813a08║成之自體也，而長讀之所以得言唯識之
T43n1833_p0813a09║性。不爾，何故真名唯識？
T43n1833_p0813a10║疏：「淨屬人故」者。人即如來五蘊假者。《涅槃經》
T43n1833_p0813a11║云：捨無常色，獲得常色。餘蘊亦爾，故人名
T43n1833_p0813a12║淨。
T43n1833_p0813a13║疏：「唯識性聲境第七攝」者。第七轉聲具含依、
T43n1833_p0813a14║境，為簡依故言境第七。
T43n1833_p0813a15║疏：「是能差別」者。由唯識性而為所證，悟有
T43n1833_p0813a16║淺深，遂令三乘名位殊別。故《般若經》云：「一切
T43n1833_p0813a17║賢聖皆以無為法而有差別。」天親釋云：
T43n1833_p0813a18║以一切聖人依真如法清淨得名故。
T43n1833_p0813a19║疏：「一切所敬皆第四轉聲」者。問：何所以耶？
T43n1833_p0813a20║答：第四為聲，為者緣由、所為之義，緣為有德，
T43n1833_p0813a21║堪為所敬，故在第四。
T43n1833_p0813a22║疏：「善逝體所生」者。略為二釋：一云：報、化二
T43n1833_p0813a23║身名為善逝，體通二義。若善逝即體，體屬
T43n1833_p0813a24║報、化；善逝之體，體屬法身。慈尊繼襲佛之
T43n1833_p0813a25║寶位，是真佛子，名彼體生。二云：善逝及體總
T43n1833_p0813a26║是法身，慈氏之智要緣於如而方得生，智
T43n1833_p0813a27║因彼起名彼所生。天親自指身及同學名
T43n1833_p0813a28║為我等，師即無著菩薩是也。詳曰：「善」猶好
T43n1833_p0813a29║也；「逝」即去矣。惡來生死，好去涅槃。報、化
T43n1833_p0813b01║二身誠為善逝；法體湛寂本無去來。何名
T43n1833_p0813b02║善逝？故初釋善。或二障覆蔽未名為「善」，出
T43n1833_p0813b03║障圓明方稱為善，簡異於昔立善逝名，非
T43n1833_p0813b04║有所去方名為「逝」，理亦無失。
T43n1833_p0813b05║疏：「此論所依及能起」等者。論所依者，謂即三
T43n1833_p0813b06║寶。無著、覺師子名能起者，如次造彼《對法》
T43n1833_p0813b07║本、釋。
T43n1833_p0813b08║言佛至隨覺者，釋彼佛、僧為依所以，略
T43n1833_p0813b09║不牒法，由聖弟子依法隨學，傳示後人
T43n1833_p0813b10║令法不絕，所以僧寶亦為論依。言無倒
T43n1833_p0813b11║造論者，明本、釋師能以三惠攝於教義而
T43n1833_p0813b12║造論也。疏略牒意，具如彼論。
T43n1833_p0813b13║疏：「世親雖是地前」等者。問：彼論既言佛聖弟
T43n1833_p0813b14║子，世親不爾，如何可敬及造論耶？答：聖
T43n1833_p0813b15║之弟子名聖弟子，亦猶藥叉天之眾故。《俱舍
T43n1833_p0813b16║論》中亦名天眾。若爾，《瑜伽》云何以通？彼論
T43n1833_p0813b17║說云：證諦迹者方得造論。答：通三乘說，
T43n1833_p0813b18║若唯大乘不要見諦，根性利故，地前長時
T43n1833_p0813b19║以練磨故，不同二乘。
T43n1833_p0813b20║疏：「常恒軌則」等者。此釋伏難。難云：法寶有
T43n1833_p0813b21║四，何偏敬理？疏有三釋：第一意云，法雖軌
T43n1833_p0813b22║持，若常軌則唯真如故，故偏說之。有云：常恒
T43n1833_p0813b23║軌則通釋於四。自問答云：教、行、果三何得
T43n1833_p0813b24║名常？答云：經者常義，故名為常。詳曰：雖
T43n1833_p0813b25║有斯理，乖疏本旨，故不取也。餘釋如疏。
T43n1833_p0813b26║疏：「師資相因」者。有傳釋云：若據修行次第
T43n1833_p0813b27║說者，僧初，法中，佛後；由僧修行方得佛
T43n1833_p0813b28║故。詳曰：雖有其理，無教說也，未為指
T43n1833_p0813b29║南。
T43n1833_p0813c01║疏：「無畏、無流證教法」等者。此明法寶，謂四無
T43n1833_p0813c02║畏絕四暴流。法總有四謂：教、理、行、果。餘文
T43n1833_p0813c03║易悟。
T43n1833_p0813c04║疏：「麟角諸部不同」等者。且薩婆多麟角三根、
T43n1833_p0813c05║菩薩二根，皆法寶攝。故《婆沙論》一百三云：法
T43n1833_p0813c06║證淨者，謂獨覺身中三無漏根，學、無學法；菩
T43n1833_p0813c07║薩身中二無漏根，諸有學法，及苦、集、滅三諦
T43n1833_p0813c08║緣彼無漏信，名法證淨。《俱舍》二十五大意亦
T43n1833_p0813c09║同。釋夫言僧者，和合為義，四人已上和合
T43n1833_p0813c10║名僧。麟角、菩薩三千世界各獨出世，故不
T43n1833_p0813c11║名僧；非正覺故，復不名佛，故在法收。
T43n1833_p0813c12║問：何故不許菩薩同出，復云何有二無漏
T43n1833_p0813c13║根？答：但據後身坐菩提樹而說，三十四
T43n1833_p0813c14║念得成菩提。三十三心前是二根攝，不障
T43n1833_p0813c15║已前有多菩薩，亦不說彼有無漏根。問：
T43n1833_p0813c16║上天聖等不成僧眾，何寶攝耶？答：古有二
T43n1833_p0813c17║釋：一云法寶所攝；二云僧寶收。雖無事和、
T43n1833_p0813c18║理和僧攝。詳曰：初釋雖通，然論無簡，今
T43n1833_p0813c19║依後釋。問：天聖據理許在僧收麟角，菩
T43n1833_p0813c20║薩何不亦爾？答：天有多聖，理合名僧。彼
T43n1833_p0813c21║既不然，何得相例？
T43n1833_p0813c22║疏：「由如來性調善」者。二障習亡，如巧練金
T43n1833_p0813c23║極調善故。由識機性，故於所調有善方便；
T43n1833_p0813c24║應病授藥，故於能調亦善方便。利物無倦，
T43n1833_p0813c25║名具大悲。
T43n1833_p0813c26║疏：「為生大智大悲」者。斯有二義：一安惠等，
T43n1833_p0813c27║生自悲、智；二生所化悲、智二也。他由論故，
T43n1833_p0813c28║悲、智得起，生自可悉。
T43n1833_p0813c29║疏：「邪定等三」者。按《瑜伽論》等第一百云：五
T43n1833_p0814a01║無間業及斷善根，名邪定聚；學、無學法，名
T43n1833_p0814a02║正定聚；非學、非無學，名不定聚。《大般若》說
T43n1833_p0814a03║與此有異，如《法花攝釋》會。有云：十信第
T43n1833_p0814a04║六，名正定聚；造五無間業，名邪定聚。未至
T43n1833_p0814a05║十信第六心者，不造逆業者，名不定聚；又
T43n1833_p0814a06║望大乘十信第七，名正定聚；若作大乘五
T43n1833_p0814a07║無間業，名邪定聚；不定可知。詳曰：與《瑜
T43n1833_p0814a08║伽論》而有違也，復無文據，理稍難依。
T43n1833_p0814a09║疏：「如《佛地》等說」者。按《顯揚》云：恭敬聽法，現
T43n1833_p0814a10║在利益及安樂故。又作四句：一、利益非安
T43n1833_p0814a11║樂，謂現順理精苦修道；二、安樂非利益，謂
T43n1833_p0814a12║現違法受五欲樂；三、亦利益亦安樂，謂現以
T43n1833_p0814a13║道而受於樂；四、非利益亦非安樂，謂除前
T43n1833_p0814a14║相。又按《佛地論》亦有四句，現益名「義」，當
T43n1833_p0814a15║益名「利」；世間名「義」，出世名「利」；離惡名「義」，
T43n1833_p0814a16║攝善名「利」；福德名「義」，智惠名「利」。詳曰：疏
T43n1833_p0814a17║指《佛地》、《顯揚》等論，意明諸教說利樂處，非
T43n1833_p0814a18║唯證彼利樂一體。
T43n1833_p0814a19║疏：「利謂十利」者。具如《瑜伽》三十五、六，不可
T43n1833_p0814a20║全引，但取大意略言也。十種如次，合為五
T43n1833_p0814a21║對：一、所利差別對；二、利體不同對；三、利時現
T43n1833_p0814a22║未對；四、此世他世對；五、真妄分別對。論中
T43n1833_p0814a23║初對二義合釋，學者難悟，今別辨之，餘依
T43n1833_p0814a24║論次。一、純自利利他者，謂專為己或但利他，
T43n1833_p0814a25║事不兩兼，故名純也。就純自中有斷有
T43n1833_p0814a26║修；若違越，不順菩薩儀則，謂為己樂求財
T43n1833_p0814a27║受用，或為生天持戒精進修習定惠，或為
T43n1833_p0814a28║利養恭敬供諸佛等，此等自利菩薩應斷。
T43n1833_p0814a29║若不越隨順菩薩儀則，所有自利與上相
T43n1833_p0814b01║違，菩薩應修。純利他者亦斷、修二，謂以邪
T43n1833_p0814b02║見修行施等，無因果見毀犯尸羅遠離正
T43n1833_p0814b03║行，為他說法此等應斷。若諸菩薩已超下
T43n1833_p0814b04║地，由悲願力捨諸靜慮，隨其所樂還生欲
T43n1833_p0814b05║界。又自事已辨，遍於十方無量眾生能作無
T43n1833_p0814b06║量大利益事，此純利他菩薩應修。二、共自
T43n1833_p0814b07║利利他者，為自逮物為物及自，行能兼齊
T43n1833_p0814b08║故稱共也。於中亦二：一、自利共他，若諸
T43n1833_p0814b09║菩薩或悲為首，或為迴向無上菩提，於一
T43n1833_p0814b10║切時修施忍等，當知是名自利共他。釋
T43n1833_p0814b11║智以施等能得菩薩，悲兼濟物，故名自利
T43n1833_p0814b12║而共他也。二、他利共自者，又除如前所
T43n1833_p0814b13║說諸相，其餘一切所有利他。釋除純利他
T43n1833_p0814b14║應斷之者，彼由邪見無二利故。或除純利
T43n1833_p0814b15║他中所應修者，無自利故。三、利益種類
T43n1833_p0814b16║自利利他者，謂於一法而自行之，令他亦
T43n1833_p0814b17║行。自他一種行一法故，自他行同，名為種
T43n1833_p0814b18║類。或此利益有五類故，故名種類，種類言
T43n1833_p0814b19║顯非一相似。其五類者：一、無罪相，若諸菩
T43n1833_p0814b20║薩所有自能少多攝善，增長善法，令他亦
T43n1833_p0814b21║爾。釋由攝長善離諸過患，故名為無罪。
T43n1833_p0814b22║無罪即相，相謂相狀、體相，下皆准知。二、攝
T43n1833_p0814b23║受相，若諸菩薩能引自他無染污樂，或眾具
T43n1833_p0814b24║樂，或住定樂。三、此世相；四、他世相，若諸菩
T43n1833_p0814b25║薩自利利他，或有此世能為利益，非於他
T43n1833_p0814b26║世；或有他世能為利益，非於此世；或此他
T43n1833_p0814b27║世俱為利益；或此他世俱非利益。五、寂滅
T43n1833_p0814b28║相，若諸菩薩所有菩提，及得菩提世、出世
T43n1833_p0814b29║間菩提分法，是名菩薩利益種類自利利
T43n1833_p0814c01║他。四、安樂種類自利利他者，與前第三名
T43n1833_p0814c02║相似也。利益、安樂兩名有異，種類之言，義意
T43n1833_p0814c03║同也。此有五種，即疏所明五樂是也，故不
T43n1833_p0814c04║引之。五、因攝六果攝自利利他者，因果相
T43n1833_p0814c05║順論一處明，於因果中皆有自利利他行
T43n1833_p0814c06║也。有三因果：一、異熟因果；二、福因果；三、智
T43n1833_p0814c07║因果。異熟果者，謂略有八：一、壽量具足，謂
T43n1833_p0814c08║長壽久住；二、形色具足，謂形色端嚴；三、族姓
T43n1833_p0814c09║具足，謂生貴家；四、自在具足，謂大財、位、明、
T43n1833_p0814c10║屬；五、信言具足，謂言無虛妄；六、大勢具足，
T43n1833_p0814c11║謂大名過人；七、人性具足，具丈夫分，成就
T43n1833_p0814c12║男根；八、大力具足，謂少疾，有堪能。異熟因
T43n1833_p0814c13║者，不傷害物是長壽因；惠施光明、鮮淨衣
T43n1833_p0814c14║物是端嚴因；捨離憍慢是族姓因；乞匃隨
T43n1833_p0814c15║施是自在因；所言誠諦是信言因、供三寶等，
T43n1833_p0814c16║是大勢因；樂男厭女，人姓具足因；助諸眾
T43n1833_p0814c17║生如法事業、施他飲食，是大力因。福智因
T43n1833_p0814c18║果論一處明，聚雜難知，今者別釋。所言福
T43n1833_p0814c19║者，謂前三度、勤定一分、四無量等。言福因
T43n1833_p0814c20║者，總有三種：一者，於福能得、能住、能增長
T43n1833_p0814c21║欲，釋一於未得能得樂欲；二於已得能
T43n1833_p0814c22║住樂欲；三於已住欲常令增長。二者，於福
T43n1833_p0814c23║善能隨順無違背緣；三者，於福先已串習。
T43n1833_p0814c24║言福果者，謂諸菩薩依止福故，雖復長時
T43n1833_p0814c25║流轉生死，不為極苦之所損惱。又能起作
T43n1833_p0814c26║種種無量善巧事業，乃至究竟當證無上正
T43n1833_p0814c27║等菩提。所言智者，即惠度全、勤定一分及
T43n1833_p0814c28║十力等。智因果者，同前福也。於彼文中唯
T43n1833_p0814c29║去「福」字，置於「智」字，即智因果。七、此世自利
T43n1833_p0815a01║利他者，文有二種：一、現自利，謂諸菩薩
T43n1833_p0815a02║以如正理、工巧、業處、積集財物，即於是財
T43n1833_p0815a03║知量受用，又先所造可愛樂業異熟，於現
T43n1833_p0815a04║法中受用彼果。二、現利他，如諸菩薩現
T43n1833_p0815a05║法自利，如是菩薩所他有情，由此獲得現
T43n1833_p0815a06║法利益。八、他世自利利他者，若於欲界能
T43n1833_p0815a07║獲他世財寶具足、自體具足；色、無色界獲他
T43n1833_p0815a08║世等亦復如是。九、畢竟自利利他者，若諸
T43n1833_p0815a09║煩惱一切永斷八支聖道，若此為依，獲得一
T43n1833_p0815a10║切世間善法。由三因緣應知畢竟：一、由自
T43n1833_p0815a11║性究竟菩提故；二、由不退八支聖道，無
T43n1833_p0815a12║有退故；三、由受用果無盡，故名為畢竟。
T43n1833_p0815a13║十不畢竟自利利他者，謂於欲界財寶具足、
T43n1833_p0815a14║自體具足，若因、若果世間清淨。若因、若果由
T43n1833_p0815a15║三因緣知不畢竟：一、由自性一切有為故；
T43n1833_p0815a16║二者、由退善有漏法，由有退故；三、由受果
T43n1833_p0815a17║有終盡，故名不畢竟。
T43n1833_p0815a18║疏：「一因樂」等者。五樂之義具如本論，今對
T43n1833_p0815a19║一一略辨名體。為因生樂之因，故名為因
T43n1833_p0815a20║樂，體即四法，如疏所列。言「樂相應」者，即
T43n1833_p0815a21║順樂受觸等心法；言「所發業」者，謂於樂果
T43n1833_p0815a22║而起於業，名樂所發，由此善業得可愛果，
T43n1833_p0815a23║名為因樂；或樂相應思，名所發業，所發業能
T43n1833_p0815a24║感當樂果，名為因樂。詳曰：前正後非，非
T43n1833_p0815a25║樂相應思皆能招樂果。故《瑜伽》云：若諸所
T43n1833_p0815a26║有現法、當來可愛果業名為因樂；意云：隨
T43n1833_p0815a27║得現、未愛果之業，名為因樂。《疏》取斯意云
T43n1833_p0815a28║「所發業」。
T43n1833_p0815a29║疏：「二、受樂」等者。受即是樂，喜、樂、捨三而為
T43n1833_p0815b01║其體，三種皆有調暢義，故總名為樂。不爾，
T43n1833_p0815b02║云何言「通三界」？云「非唯受中樂」者，非五受
T43n1833_p0815b03║中唯一樂受名受樂也。云「是樂自性」者，體
T43n1833_p0815b04║是受數，簡異前後因樂等也。
T43n1833_p0815b05║疏：「苦對治樂」等者。諸苦息滅位有樂覺生，
T43n1833_p0815b06║對治之樂名對治樂。體性四釋：一云漪樂為
T43n1833_p0815b07║體；二云以能息苦，衣、食等物而為其性；三
T43n1833_p0815b08║云以喜、樂受而為自性，與前受樂義分二
T43n1833_p0815b09║也。若順樂受根、境所生，名為受樂；若苦息
T43n1833_p0815b10║時身、心適悅，名對治樂。四云苦息之時有惠
T43n1833_p0815b11║能覺，即此能覺惠為體也。詳曰：前三難
T43n1833_p0815b12║據體若漪樂，散心、散地豈無此樂？衣等為
T43n1833_p0815b13║體，與彼因樂而何別耶？若喜、樂者，豈苦息
T43n1833_p0815b14║時總生喜、樂無捨受耶？捨受若有，何非其
T43n1833_p0815b15║體而不取耶？又《瑜伽》云：此中受樂，樂自性
T43n1833_p0815b16║故，說名為樂。苦對治樂，息眾苦故說名為
T43n1833_p0815b17║樂，非自性故。若體喜樂，云何論言非自
T43n1833_p0815b18║性耶？第四義通。
T43n1833_p0815b19║疏：「受斷樂」等者。受等不行名為受斷樂，即
T43n1833_p0815b20║滅定。受斷之樂，依主立名，體即滅定。問：《瑜
T43n1833_p0815b21║伽論》云，住滅定時，此勝義苦暫時寂靜，故名
T43n1833_p0815b22║為樂。當入定時唯滅無漏心、心所法，豈無
T43n1833_p0815b23║漏法名勝義苦？答：非非想地捨受等法，名
T43n1833_p0815b24║勝義苦。由入滅定遠加行時而能滅彼，據
T43n1833_p0815b25║遠加行所滅之苦也。
T43n1833_p0815b26║疏：「無惱害」等者。煩惱等類名為惱害。出家等
T43n1833_p0815b27║四離此惱，故名之為樂，無惱即樂。出離樂
T43n1833_p0815b28║者，信、戒為體，或離迫迮，身心適悅，喜、樂為
T43n1833_p0815b29║體。遠離樂者，初禪喜樂，或總五支以為其
T43n1833_p0815c01║體。寂靜樂者，第二禪上，隨以四支、五支
T43n1833_p0815c02║為體；或唯喜、樂隨應為體。詳曰：論既不
T43n1833_p0815c03║云樂自性故名之為樂，故知不必喜、樂
T43n1833_p0815c04║為體。如次信、戒總以禪支為體無失。覺
T43n1833_p0815c05║法樂者，根本、後得二智為體。更有多釋，廣
T43n1833_p0815c06║辨如餘。四樂如次：離家迫迮，遠欲不善，
T43n1833_p0815c07║由無尋、伺麁動之法，煩惱、所知如實等覺，
T43n1833_p0815c08║故立四名。《疏》配後二，名為涅槃及菩提者，
T43n1833_p0815c09║不依《瑜伽》取《婆沙》意，不爾違論。問：前三
T43n1833_p0815c10║云何名無惱害？答：《瑜伽論》云：諸餘所有無
T43n1833_p0815c11║惱害樂，於最後樂能隨順故，是彼分故，能
T43n1833_p0815c12║引彼故，當知亦名無惱害樂。
T43n1833_p0815c13║疏：「要具四緣方應造論」者。按彼論云，要具
T43n1833_p0815c14║四德方可造論：一、於昔諸師應離憍慢，
T43n1833_p0815c15║無如是心：「古昔諸師尚能造論，況我今者
T43n1833_p0815c16║當不造耶？」二、於有情類當起大悲，作如
T43n1833_p0815c17║是觀：「若不造論，無量有情於諸善法定當
T43n1833_p0815c18║退失。」有餘情類墮生老病死，是諸有情因，
T43n1833_p0815c19║我造論。若能解了乃至一句善說妙義：「如
T43n1833_p0815c20║是！如是！當奉行！」者，彼於長夜必獲大義利
T43n1833_p0815c21║益安樂。三、於同法者深生敬愛，作如是
T43n1833_p0815c22║觀：「若不造論，為欲利他，諸同法者於利他
T43n1833_p0815c23║事定當退失。」四、不欲彰己有勝伎，能無
T43n1833_p0815c24║如是心：「當令世間咸謂於我聰叡明哲，能
T43n1833_p0815c25║造論者、開闡義者，深生淨信，因此多獲利
T43n1833_p0815c26║養恭敬。」但為自他善根增長，以無染心乃
T43n1833_p0815c27║可造論。
T43n1833_p0815c28║疏：「明本論主造論之意」等者。有義：安惠等說
T43n1833_p0815c29║生正解者，謂生唯識真、俗二智；次火辨言，
T43n1833_p0816a01║如實知者為生真智；後護法云，得如實解
T43n1833_p0816a02║為生俗智。詳曰：據相顯言少有其理。
T43n1833_p0816a03║若以實論，三文皆通真、俗二智，故第三云：
T43n1833_p0816a04║令於唯識深妙理中得如實解，豈深妙理
T43n1833_p0816a05║唯是識相，非識真理？又知識相名如實智，
T43n1833_p0816a06║亦何爽理？故皆通二智。
T43n1833_p0816a07║疏：「作論名造」者。問：唯識之義經中先明，論何
T43n1833_p0816a08║言造？答：《三十頌》教經中先無，據此名造。
T43n1833_p0816a09║疏：「此上即是發端」等者。略為四釋：一云，「上」字
T43n1833_p0816a10║誤也，應為「者」字。二云，「此上」等言皆是發端，
T43n1833_p0816a11║意雖明此，兼言上也。三云，「今造」等言皆標舉
T43n1833_p0816a12║等，在「此」字上，故言「此上」。四云，「今造此論」一
T43n1833_p0816a13║句之言是是發端等，由前別明今造等訖
T43n1833_p0816a14║故，總指云「此上」，即是發端等也。然四釋中初
T43n1833_p0816a15║解省過，思之可悉。有云：「今造此論」四字
T43n1833_p0816a16║之上，一一皆具發端等四。又發端等，一一別
T43n1833_p0816a17║配「今造此論」。詳曰：若自釋論理猶差別
T43n1833_p0816a18║可，若辨《疏》意，全乖本旨，細尋可知。
T43n1833_p0816a19║疏：「今說為生」等者。問：人我不遍，所以見除，
T43n1833_p0816a20║生言既寬，何乃今取？如名眾生濫無情故。
T43n1833_p0816a21║答：世界有計無情為我，生攝無情無大寬
T43n1833_p0816a22║失。如計色我，髮爪等類，亦在所執，此豈非
T43n1833_p0816a23║計無情為我？問：我通諸趣，何不許言？
T43n1833_p0816a24║答：法亦名我，若言我空而濫於法，故亦除
T43n1833_p0816a25║也。問：眾生執有，以空為門，破病顯理；眾
T43n1833_p0816a26║生執空，應有為門，遣執明理。答：若破空
T43n1833_p0816a27║病，說有能除；若論顯理，要資空觀。問：有
T43n1833_p0816a28║觀有相，即不顯理，空相不遣，豈得理耶？
T43n1833_p0816a29║答：由空為門遣能、所取，方泯二相而能證
T43n1833_p0816b01║理。從所由門名空顯理，理亦無失。有
T43n1833_p0816b02║云：若也執空，亦說為有；從多執有，此說為
T43n1833_p0816b03║空。詳曰：難意令有以顯於理，答言對空
T43n1833_p0816b04║亦說於有，豈可有觀能顯於理耶？若言不
T43n1833_p0816b05║說有顯理者，即答前難有不盡失。
T43n1833_p0816b06║疏：「前四通取斷二障」者。問：生死沈沒皆由煩
T43n1833_p0816b07║惱，何關智障墮三界等？答：生死有二，由
T43n1833_p0816b08║所知障墮於變易，變易即是化生所收，亦
T43n1833_p0816b09║三界攝。又所知障非親滅生，為煩惱依，
T43n1833_p0816b10║言難越等並無失矣。
T43n1833_p0816b11║疏：「即根本沈下名之為重」者。釋第五解為重
T43n1833_p0816b12║之義。有義：對業果故，貪等自性能引業果，
T43n1833_p0816b13║眾苦本故，故名為重。
T43n1833_p0816b14║疏：「何故障理但說二空？」等者。舉初障理難，
T43n1833_p0816b15║後重障不應兼餘。
T43n1833_p0816b16║疏：「重唯二執」等者。舉後斷重貪等亦除，難
T43n1833_p0816b17║前障理不唯我、法。
T43n1833_p0816b18║疏：「此依見道至我見亦爾」者。如《樞要》說。有
T43n1833_p0816b19║義：而言證空障隨斷者，依斷種說，故第四
T43n1833_p0816b20║地身見但伏，害伴等障後地猶有。問：我執
T43n1833_p0816b21║可然，法執種斷，如何餘障猶得現起？答：
T43n1833_p0816b22║但斷少分，所以餘障猶得現行。《花嚴經》說，
T43n1833_p0816b23║第七地中菩提分觀方最勝故。詳曰：依斷
T43n1833_p0816b24║種言不踰本疏見道等也，豈見道等種不
T43n1833_p0816b25║盡耶？又言：四地斷第六識法執少分，理恐
T43n1833_p0816b26║有乖。按彼《佛地》、唯識等論，皆云四地便永
T43n1833_p0816b27║斷滅，准此等文，豈唯少分？《花嚴》但言七地
T43n1833_p0816b28║中勝，不言其執七地方盡，何得為證？以第
T43n1833_p0816b29║四地初學二乘，五、六兩位猶效於彼。第七
T43n1833_p0816c01║超彼名勝，何失？更思。
T43n1833_p0816c02║疏：「又總解」等者。不須別說我之與法。二合
T43n1833_p0816c03║釋之，前解不爾，尋之可悉。
T43n1833_p0816c04║疏：「無有少障不依執生」者。問：豈不許有獨
T43n1833_p0816c05║行貪等？答：雖有獨行，亦遠由執起，如害
T43n1833_p0816c06║伴等名依執生，故無妨矣。
T43n1833_p0816c07║疏：「總四句，答第二問」者。詳曰：初之二句答我、
T43n1833_p0816c08║法執為障所由，後之二句釋斷亦兼貪等
T43n1833_p0816c09║所以，理亦無失。
T43n1833_p0816c10║疏：「問煩惱障至莖葉亦盡」者。問：此問何師？復
T43n1833_p0816c11║何師？答：問答俱通安惠等師。問：若是護
T43n1833_p0816c12║法，護法智障數同煩惱，執障復別，何言但
T43n1833_p0816c13║執殊無品類？意識亦有障非執者，何故答
T43n1833_p0816c14║中但以五識愛、恚等法為等流耶？答：所
T43n1833_p0816c15║知障數雖同煩惱，名品不殊云無品類，答
T43n1833_p0816c16║中既云五識等中，等意識也。問：若安惠者，
T43n1833_p0816c17║問即無違，答亦有過，以所知障障、執無差，
T43n1833_p0816c18║何得根葉本末有別？答：雖障即執，然約
T43n1833_p0816c19║諸識執有淺深，義分本末亦無有失，具
T43n1833_p0816c20║如《樞要》。有義：執障相望得有兩句：一、但
T43n1833_p0816c21║障皆執；二、有執非障，謂善、無覆無記心等。
T43n1833_p0816c22║復云執、障無有寬狹，諸障自性皆名執故。
T43n1833_p0816c23║諸是執者，皆名障故。應知安惠但有漏法，唯
T43n1833_p0816c24║除第七，一切皆說名所知障，皆名執故。
T43n1833_p0816c25║詳曰：初義全非，後義有濫。初義何過？答：
T43n1833_p0816c26║所知障者，覆所知境無顛倒性令不顯現，
T43n1833_p0816c27║名所知障，豈可是執不覆理耶？後義濫者，
T43n1833_p0816c28║言障皆執，但有漏法皆名執故，斯言有濫。《佛
T43n1833_p0816c29║地論》云：障所發業及所得果亦名為障，此之
T43n1833_p0817a01║果、業豈皆執耶？由斯總對所知障性及於
T43n1833_p0817a02║業、果而為二句：一、但執皆障，謂障自性及
T43n1833_p0817a03║業、果中，心、心法者有二分故；二、但障非執，
T43n1833_p0817a04║即業及果非心、心所者，無二分故。
T43n1833_p0817a05║疏：「修禪定時受為勝障」者。此通熏、修二義。
T43n1833_p0817a06║若不熏修殊勝定故，勝定之障。若受勝能
T43n1833_p0817a07║障修於定，勝即是障。後解為正。
T43n1833_p0817a08║疏：「一切煩惱皆能續生」等者。界界全惑各續
T43n1833_p0817a09║自界。按《瑜伽》云，當言全界，非不全界。何
T43n1833_p0817a10║以故？若未離欲，於自生處方得受生，非
T43n1833_p0817a11║離欲故。未離欲者，諸煩惱品所有麁重隨
T43n1833_p0817a12║轉自身，亦能為彼異身生因。由是因緣，當
T43n1833_p0817a13║知一切煩惱皆能續生。釋若現起潤則非
T43n1833_p0817a14║一切，若據成就助業受生，故言全界。舉離
T43n1833_p0817a15║欲盡即不受生，返顯未離即一切惑皆續
T43n1833_p0817a16║生也。或據起現名為全界，故彼論云：將
T43n1833_p0817a17║受生時於自體上貪愛現行，於男於女愛、
T43n1833_p0817a18║恚互行，又疑男女今為與我共行事不，又
T43n1833_p0817a19║我見慢等法亦現行，由此當知一切煩惱皆
T43n1833_p0817a20║續生，故知據現名為全界。二解任取。
T43n1833_p0817a21║疏：「乃至有頂諸惑暫斷」等者。得於初禪上
T43n1833_p0817a22║至有頂，名至有頂。由得彼定能伏諸惑，
T43n1833_p0817a23║名惑暫斷，伏有頂下諸地惑也，非有頂惑
T43n1833_p0817a24║亦能伏之，無欣上故。
T43n1833_p0817a25║疏：「彼分涅槃」者。略為二釋：一而伏煩惱所
T43n1833_p0817a26║顯之理，是真涅槃之少分故，故名彼分。二
T43n1833_p0817a27║云，即四禪等所有淨定，由伏煩惱有寂靜
T43n1833_p0817a28║義名為涅槃，以是有為，故名彼分。分者，相
T43n1833_p0817a29║似流類之義；據無惑邊有寂靜義，與真涅
T43n1833_p0817b01║槃稍相似故，故名彼分。故《瑜伽論》第十二
T43n1833_p0817b02║云：四靜慮者或復名為彼分涅槃，由諸煩惱
T43n1833_p0817b03║一分斷故，非決定故，名彼分涅槃。後解為
T43n1833_p0817b04║本，前雖無文，理可通也。
T43n1833_p0817b05║疏：「住此二中，非為不住」者。有無餘依名之為
T43n1833_p0817b06║二，樂住二中云非不住。致此言者，明無
T43n1833_p0817b07║住處名真解脫。彼既樂住，故非真解脫。
T43n1833_p0817b08║疏：「所知之障」者。問：此障之體亦是所知，何非
T43n1833_p0817b09║持業？答：漏、無漏法皆是所知。若持業者，豈
T43n1833_p0817b10║無漏法亦名障耶？由有此過，故從依主，非
T43n1833_p0817b11║持業。
T43n1833_p0817b12║論：「得二勝果」者。此對等覺、二乘解脫，何得
T43n1833_p0817b13║名勝？廣如《義燈》。有義：解等覺妨相傳三
T43n1833_p0817b14║釋：一云，一剎那間正體、後得與佛平等名
T43n1833_p0817b15║為等覺，依長時言對彼名勝；二云，真智平
T43n1833_p0817b16║等，後智劣佛；三云，真俗二智俱未究竟，不
T43n1833_p0817b17║名平等；無間、解脫同斷一障，故說等言。
T43n1833_p0817b18║習氣未盡，雜染未捨，鏡智未生，事智未起，
T43n1833_p0817b19║未遍緣俗，知真未圓，故實非等。詳曰：雖
T43n1833_p0817b20║有三解，疑猶未遣。且金剛位是無間道，何
T43n1833_p0817b21║有長時對之云勝？設云此位有多剎那佛
T43n1833_p0817b22║平等者，是何剎那？彼俱無間，未可於中分
T43n1833_p0817b23║成勝劣。若勝形前，前非等覺，何過須釋？
T43n1833_p0817b24║若形二智名勝等者，障猶未盡，復未圓
T43n1833_p0817b25║證，以何名「等」？若對斷障同名為「等」，理即有
T43n1833_p0817b26║失，而文未見。由斯三釋皆未敢依，未見
T43n1833_p0817b27║所據，而無所據。今助一釋，佛所得法而
T43n1833_p0817b28║皆得之菩薩稱等，所得自在離障圓極，故佛
T43n1833_p0817b29║云勝。故《大般若》五十五云：「云何當知已圓
T43n1833_p0817c01║滿？第十法雲地菩薩與諸如來應言無異。
T43n1833_p0817c02║善現！是菩薩已圓滿六波羅蜜多、八定、三十
T43n1833_p0817c03║七道、三三昧、五眼、六通、佛十力、四無畏、無
T43n1833_p0817c04║礙、無量、十八不共、一切智、道相智、一切相
T43n1833_p0817c05║智、一切佛法故。若復永斷一切煩惱習氣相
T43n1833_p0817c06║續便住佛地，是故當知與諸如來應言無
T43n1833_p0817c07║異。」釋曰：現正等覺是一切智；極善通達是
T43n1833_p0817c08║道相智；現等別覺是一切相智。又四百七
T43n1833_p0817c09║十七云：「若無間道行一切法未離闇障，未
T43n1833_p0817c10║到彼岸，未得自在，未得果時，名為菩薩；
T43n1833_p0817c11║若解脫道行於一切法已離闇障，已到彼
T43n1833_p0817c12║岸，已得自在，已得果已時，乃名為異，由位
T43n1833_p0817c13║有異法非無別。」准于此文，無異之言等
T43n1833_p0817c14║之別名，障未離等顯佛為勝，據斯所憑於
T43n1833_p0817c15║理通矣。問：勝劣差等義焉在？答：約所得
T43n1833_p0817c16║德名數無差，等言德數，不據用齊一同圓
T43n1833_p0817c17║極方名等也。故《智度論》云：如月十四、十五
T43n1833_p0817c18║日雖同是月，小不令海潮，得潮有異；而
T43n1833_p0817c19║佛、菩薩亦復如是，又如向、果勝、劣性差聖
T43n1833_p0817c20║名同也。如言燒衣一分亦轉，據斯相形等、
T43n1833_p0817c21║勝無咎。
T43n1833_p0817c22║疏：「令達二空」等者。我、法無體名之為空，非
T43n1833_p0817c23║二空性。
T43n1833_p0817c24║疏：「若大乘中至互顯」者。但舉小乘名謬我、
T43n1833_p0817c25║法，影取空見名謬唯識。大乘空見知我、法
T43n1833_p0817c26║無，非謬我、法，撥識理無故得言謬，非全
T43n1833_p0817c27║不解，不得名迷，但影顯也，而無互義，互
T43n1833_p0817c28║言相從。
T43n1833_p0817c29║疏：「薩婆多量」等者。問：量有何過？答：有云：
T43n1833_p0818a01║宗言實有心、心法喻，大乘忿等是假非實，
T43n1833_p0818a02║喻有一分所立不成。大乘瓶等是境非實，因
T43n1833_p0818a03║有不定。若宗法言決定非無，故無過也。
T43n1833_p0818a04║詳曰：宗云：非無因亦決定相違過也。量云：
T43n1833_p0818a05║汝離心之境定非是有；除心心所內境、無
T43n1833_p0818a06║為、不相應等，是所知故；如龜毛等。
T43n1833_p0818a07║疏：「清辨量」等者。問：量有何過？答：因有不定
T43n1833_p0818a08║過，為如外境是所知故，證識是無；為如內
T43n1833_p0818a09║境是所知故，證識為有。
T43n1833_p0818a10║疏：「依遠行等教」者。按《瑜伽論》五十七云：依
T43n1833_p0818a11║何根處說遠行等？答：「依意根處，由於前際
T43n1833_p0818a12║無始時故，遍緣一切所知境故，名為遠行。
T43n1833_p0818a13║諸心相續一一轉故，無主宰故，名為獨行。
T43n1833_p0818a14║無色、無見，亦無對故，名為無身。依止色故，
T43n1833_p0818a15║名寢於窟。」《疏》所釋者，依無性解也。
T43n1833_p0818a16║疏：「依五根所行境」等者。無性《攝論》第四釋此
T43n1833_p0818a17║經云：謂此五根所行境界，唯是意識一一各
T43n1833_p0818a18║別能領受義。既云「意識一一別受」，明無餘
T43n1833_p0818a19║識。問：《楞伽》、《涅槃》皆明一識，此師所立乃
T43n1833_p0818a20║扶彼經，云何論主判為邪執？答：有義：《楞伽》
T43n1833_p0818a21║意說，七依八種而方得生，故言第八起諸
T43n1833_p0818a22║識浪，非說第八轉作餘七。《涅槃經》意，以彼
T43n1833_p0818a23║六識識、性是同，故立一識，依根分六，非六
T43n1833_p0818a24║體一，名為一識。如彼經云：如一色性，隨五
T43n1833_p0818a25║根緣得五塵名；豈言一色體即一耶？五境
T43n1833_p0818a26║雖別，變礙義同，同一蘊攝，故說名一色。識亦
T43n1833_p0818a27║應爾，了別性同一蘊攝故，故名一識。故《涅
T43n1833_p0818a28║槃經》第十四云：眼識性異，乃至意識性異，是
T43n1833_p0818a29║故無常。若但一體云何言異？故如前會。不
T43n1833_p0818b01║爾，前後豈自柕楯。又《涅槃經》三十九云：譬
T43n1833_p0818b02║如一火因木、草等，名木等火；意識亦爾，因
T43n1833_p0818b03║眼根等，名眼等識者，此顯六識同意處，故
T43n1833_p0818b04║總名意識。餘文准會，其理可悉。
T43n1833_p0818b05║疏：「第四經部等計」者。問：意明無所，明三所
T43n1833_p0818b06║等豈扶本意？答：全無分無，總名為無。不
T43n1833_p0818b07║爾，分無四計何攝？故《疏》總言亦無失矣。故《大
T43n1833_p0818b08║毘婆沙論》一百四十二云：尊者覺天作如是
T43n1833_p0818b09║說，諸有為法有二自性：一者大種；二者謂
T43n1833_p0818b10║心。離大種外無所造色，離心無所，諸色皆
T43n1833_p0818b11║是大種差別，非色皆是心之差別。若經部師
T43n1833_p0818b12║自有二釋：一、譬喻師唯心無所，同覺天計；
T43n1833_p0818b13║二、有心所四釋不同。故《順正理論》第十一云：
T43n1833_p0818b14║謂執別有心所論者，於心所中多興諍論，
T43n1833_p0818b15║或唯說三大地法，或唯說四，或說有十，
T43n1833_p0818b16║或說十四。解云：如次說受、想、思，說四
T43n1833_p0818b17║加觸，說十即是十大地法，十四加貪及嗔、
T43n1833_p0818b18║癡、慢。
T43n1833_p0818b19║論：「故作斯論」者。此之結文前之二師，亦合有
T43n1833_p0818b20║之。上言「今造此論」一句，後之二師理亦合
T43n1833_p0818b21║有，不可繁重故互影顯。
T43n1833_p0818b22║疏：「第二科是三分」者。有云：相、見、自證名為
T43n1833_p0818b23║三分。詳曰：不然，三分本是陳那立故。又
T43n1833_p0818b24║亦應言四分、二分成立唯識，護法、難陀釋
T43n1833_p0818b25║此論故。又復，如何以三分成？《三十頌》中三
T43n1833_p0818b26║各攝幾？全無行相，成焉有矣？
T43n1833_p0818b27║疏：「准《瑜伽》、《攝論》」等者。瑜伽者，相應之義，境、
T43n1833_p0818b28║行、果三並相應故，即所詮也，論從所詮，名
T43n1833_p0818b29║《瑜伽論》。《攝論》正宗明十殊勝，十殊勝者，前八
T43n1833_p0818c01║是因，後二為果。就前八中，初二是境；次六
T43n1833_p0818c02║是智，智即行也。斯之二論，正宗所明唯境、
T43n1833_p0818c03║行、果。唯識准彼，亦境、行、果為正所宗。
T43n1833_p0818c04║疏：「心與境冥」等者。歎聖心智親證於境，離
T43n1833_p0818c05║其妄執，曰「與境冥」。體妙殊勝，功能莫方，得
T43n1833_p0818c06║斯勝德，名為「神會」。有云：如次配後、本智。
T43n1833_p0818c07║又云：本智緣如，名「心境冥」；世第一法名之為
T43n1833_p0818c08║「智」；見道名「神」。詳曰：雖為穿鑿全無所
T43n1833_p0818c09║據，有何所以，後得、本智別名心智；本智之
T43n1833_p0818c10║境而名神耶？如何有漏與無漏見而有會
T43n1833_p0818c11║義？
T43n1833_p0818c12║疏：「以八轉聲釋世間」等者。按彼經四百九十
T43n1833_p0818c13║八云：「是六波羅密何因緣故，名為世間及
T43n1833_p0818c14║出世間？」「舍利子！世間者，謂六波羅密是世
T43n1833_p0818c15║間故，乃至依世間故名為世間。舍利子！出
T43n1833_p0818c16║世間者，謂此六波羅密是出世間故，拔出
T43n1833_p0818c17║世間故；由世間出故，為世間出故；從世
T43n1833_p0818c18║間出故，世間之出故；依世間出故，名出世
T43n1833_p0818c19║間。」詳曰：准此經文，《疏》所引云「是世間出、名
T43n1833_p0818c20║世間」者，出字賸也，題卷亦誤。
T43n1833_p0818c21║疏：「後後遂有相見」等者。問：相、見二分發乎
T43n1833_p0818c22║無始，云何後後方遂有耶？答：約更增說，
T43n1833_p0818c23║如《法華》言「來入此宅」。又縱無始際，相、見亦
T43n1833_p0818c24║因熏習，熏習後起，熏習相、見起非一，故言
T43n1833_p0818c25║後後。
T43n1833_p0818c26║疏：「若安惠解至別無依總無等」者。有義：聖教
T43n1833_p0818c27║我、法所執既無，如何聖教亦無依無？故應別
T43n1833_p0818c28║解。彼宗世間所說我、法，及一分聖教菩薩、二
T43n1833_p0819a01║乘所變現者，此無依無，由有漏心皆名
T43n1833_p0819a02║執故。若諸菩薩無漏心現及佛現者，皆強施
T43n1833_p0819a03║設。義依於體，不違正理。問：若爾二分皆是
T43n1833_p0819a04║所執，彼無二分依何假說？答：安惠解云：說
T43n1833_p0819a05║依二分且依世間、一分聖教；若無漏心佛
T43n1833_p0819a06║所現者，此等皆依自證假說。又此亦得依
T43n1833_p0819a07║識所變，自證分中分別說有能所變故。若
T43n1833_p0819a08║依此釋說所變，言未皆說名相、見二分。
T43n1833_p0819a09║詳曰：除佛以外，餘無漏心相傳二釋：一云有
T43n1833_p0819a10║執，有二分故；一云無執，無漏二分非虛妄
T43n1833_p0819a11║故。第八《論》云：「八識心、心所有漏所攝，皆有
T43n1833_p0819a12║執故。」已簡無漏，或無漏心皆無相、見。《疏》中
T43n1833_p0819a13║且依第一義說，二分既執，諸佛便無，所以我、
T43n1833_p0819a14║法不依佛立。依餘聖者有漏心說，名無依
T43n1833_p0819a15║無，據斯一義理亦何失？具如《義燈》。
T43n1833_p0819a16║疏：「此所變之能變有三種」者。論言此者，此其
T43n1833_p0819a17║所變。所變體者，即見、相分。有義：此有二
T43n1833_p0819a18║義，一云：此者，此能變識；二云：此者，此我、法
T43n1833_p0819a19║二，此我、法二所依見、相能變之識有三種故。
T43n1833_p0819a20║詳曰：本釋為正，何所以者？夫言此者，指
T43n1833_p0819a21║陳之義。前言「我、法依識所變」，既云「所變」，必
T43n1833_p0819a22║有能變，故異前言「此能變三」，明知此言屬
T43n1833_p0819a23║於所變。若此能變文勢疎斷，又此我、法亦
T43n1833_p0819a24║為不可。為言：我、法即是所變，非是見、相，見、
T43n1833_p0819a25║相復非我、法所依。既有斯濫，故從本疏。
T43n1833_p0819a26║疏：「三法轉相依」者。我、法依相、見，相、見依識
T43n1833_p0819a27║體。問：何故頌言「我、法」名彼見、相為此？
T43n1833_p0819a28║答：對自證分近、遠，別故立彼、此言，三法轉
T43n1833_p0819a29║依遠、近別故。
T43n1833_p0819b01║疏：「思量即識，准前釋」者。異熟兩釋但准持業，
T43n1833_p0819b02║何以故？既云「思量」，明非是種，種位無有思
T43n1833_p0819b03║量義故，故《疏》但言思量，即識准於前釋。
T43n1833_p0819b04║疏：「然濫第七」者。問：何故不言濫第八耶？
T43n1833_p0819b05║答：第八通緣三種境故，無濫不言。若爾，第
T43n1833_p0819b06║六遍緣諸境，應不得名了別境識。答：以
T43n1833_p0819b07║根對境得名了別。問：根、境相對七、八應
T43n1833_p0819b08║然。詳曰：准此等妨言濫，七、八亦應好
T43n1833_p0819b09║也。《疏》據顯相，且言濫七。
T43n1833_p0819b10║疏：「依第二三至相無別」者。問：何故不辨初勝
T43n1833_p0819b11║義耶？答：初據勝義諦而有兩釋，一云：初
T43n1833_p0819b12║體即第二俗，第二俗中可言八別，故除初
T43n1833_p0819b13║真。二云：初真體雖即第二俗，俗劣真勝，故初
T43n1833_p0819b14║真中亦無八別。今依初釋，故除初真。如下
T43n1833_p0819b15║第七，《疏》自兩解。
T43n1833_p0819b16║疏：「亦非體類別有九識」者。此解意云，非是體
T43n1833_p0819b17║別，類別合有九識。
T43n1833_p0819b18║疏：「濫隣近」者。問：全取他名可云隣近，今言
T43n1833_p0819b19║異熟、思量、了別，自他俱說，何成隣近？答：
T43n1833_p0819b20║隣近釋者，取俱時法以立自名。若無及言，
T43n1833_p0819b21║恐言異熟由與思量、了別俱時。異熟名為
T43n1833_p0819b22║思量、了別，亦無失矣。六釋差別具如《法苑》
T43n1833_p0819b23║決擇明之。
T43n1833_p0819b24║疏：「合作二文科」者。初略釋頌所有論文分
T43n1833_p0819b25║為二段：一、別解三句，合為一段；二、總解
T43n1833_p0819b26║二句，合為一段。有兩種合，故名合作二
T43n1833_p0819b27║文科也。
T43n1833_p0819b28║疏：「總作三文科」者。初略釋頌一段，論文總
T43n1833_p0819b29║為三段，名總三文。
T43n1833_p0819c01║疏：「前是共相」等者。軌名為前，餘前後等皆准
T43n1833_p0819c02║此知。又前四對不約次第以配軌持，取
T43n1833_p0819c03║義配也。有義：「軌」唯有法，「持」亦通無；此一盡
T43n1833_p0819c04║理，許「無」義宗能生解者，約無本質，非無
T43n1833_p0819c05║影像能生心也。故下論云：緣用必依實有
T43n1833_p0819c06║體故。詳曰：若從其勝軌在有法，據但生
T43n1833_p0819c07║解，「無」亦名軌。故《瑜伽論》五十二中，以五種
T43n1833_p0819c08║理成緣「無」識；識既緣「無」，豈非「無」法生物
T43n1833_p0819c09║解耶？若生物解，何不名「軌」？若爾，云何緣
T43n1833_p0819c10║用必實？答：據生識體緣必有體。若行解
T43n1833_p0819c11║起因「無」亦生，如立「我無」，豈不生彼「我無」行
T43n1833_p0819c12║解？故亦無違。《疏》等之意如《燈》具釋。
T43n1833_p0819c13║疏：「十三住」等者。問：如佛法說祠授等者，何
T43n1833_p0819c14║亦不名「我種種相」？答：有兩釋，一云：且據
T43n1833_p0819c15║得聖及修行者，不說餘類。二云：祠授等名
T43n1833_p0819c16║雖我別號，然非通稱，所以不取。若取一一
T43n1833_p0819c17║所有別名，其數巨億。前解為正。
T43n1833_p0819c18║疏：「二向不定」者。略為二釋，一云：唯第二向，
T43n1833_p0819c19║超越、次第有差別故。若次第者，斷欲修惑
T43n1833_p0819c20║前之五品所起四道，及第六品加行、無間，總
T43n1833_p0819c21║名為向。若超越者，始從一坐順決擇分見
T43n1833_p0819c22║十五心，名之為向。二云：前二種向名二不
T43n1833_p0819c23║定，非唯第二。第二如前。第一向者，前十五
T43n1833_p0819c24║心有斷修惑，有不斷者，先伏、不伏有差
T43n1833_p0819c25║別故。詳曰：若據修惑斷、不斷別，第二可
T43n1833_p0819c26║通；若理教明行相殊別，前解為勝。問：第
T43n1833_p0819c27║三、四向亦有不定，何唯言二？答：據論所
T43n1833_p0819c28║舉，略不言餘。
T43n1833_p0819c29║疏：「崇聚生因」等者。崇聚即是積聚異名，是蘊
T43n1833_p0820a01║義也。《俱舍》頌云：「聚、生門、種族是蘊、處、界義。」
T43n1833_p0820a02║釋曰：一切諸色略為一聚，說名色蘊。由
T43n1833_p0820a03║此聚義蘊義得成，餘蘊亦爾，謂能生長
T43n1833_p0820a04║心、心所法，故名為處，是能生長彼作用義。
T43n1833_p0820a05║如一山中有多銅鐵金銀等族，說名多
T43n1833_p0820a06║界；如是一身有十八類諸法種族，名十八
T43n1833_p0820a07║界。此中種族是生本義。如是眼等誰之生本？
T43n1833_p0820a08║謂同類因。
T43n1833_p0820a09║疏：「餘三善巧」者。所等有七；《疏》但列四，後三
T43n1833_p0820a10║不出，故言餘三。
T43n1833_p0820a11║疏：「或四善巧」者。論舉三種等言、等四，成七
T43n1833_p0820a12║善巧，如《燈》列也。問：善巧何義？答：善巧是
T43n1833_p0820a13║智，蘊等是境；智緣蘊等，名蘊善巧；蘊等從
T43n1833_p0820a14║智，亦名善巧。問：按《大菩薩藏經》第八及
T43n1833_p0820a15║十，說十善巧：一、依趣善巧，即是四依，謂依
T43n1833_p0820a16║義等；二、資糧，謂福、智二；三、念住，謂四念住；
T43n1833_p0820a17║四、四正勝，謂四正勤；五、五道分，謂信等五根；
T43n1833_p0820a18║六、覺分，謂七覺支；七、道分，謂八聖道；八、趣作
T43n1833_p0820a19║一道，所謂菩薩證大菩提等；九、緣起，謂十
T43n1833_p0820a20║二緣；十、一切法，謂為、無為。與《疏》所列十，何
T43n1833_p0820a21║不同？答：《中邊》為治十我見故，經為菩薩
T43n1833_p0820a22║修波羅密多，各據一意，立十不同。
T43n1833_p0820a23║疏：「故以了別釋識之義」者。有疏本云：釋識之
T43n1833_p0820a24║用故。有解云：若護法師：見分名用，體依他
T43n1833_p0820a25║故。若安惠師：見分無體，故自體上有了別
T43n1833_p0820a26║用，依他性收。詳曰：用字錯也，應從義言，
T43n1833_p0820a27║即護法師：識自體分亦名了別，不須約見
T43n1833_p0820a28║顯識了別。
T43n1833_p0820a29║疏：「彼五種類非定俱行」者。除遍行外，餘之心
T43n1833_p0820b01║所並種類也，即貪信等而不俱行。有云：如
T43n1833_p0820b02║彼第八遍行起時，餘識遍行未必起故。詳
T43n1833_p0820b03║曰：不然。若以餘識遍行不起故，但言心，亦
T43n1833_p0820b04║可餘識不常時行，八遍恒起但言心所，故
T43n1833_p0820b05║知不可。
T43n1833_p0820b06║疏：「識俱有」者。性與識俱而復是有。
T43n1833_p0820b07║疏：「論唯二，依他性」者。《攝論》第四，如下引之。
T43n1833_p0820b08║疏：「不爾，如何名他心智」者。若也不許除緣
T43n1833_p0820b09║如智，餘皆有相，即他心智而不得成。
T43n1833_p0820b10║疏：「後得智等不外取」者。釋所以也。既不外
T43n1833_p0820b11║取，若不變相，如何可說名知他心？若言外
T43n1833_p0820b12║取不變相者，應親得彼，何名唯識？
T43n1833_p0820b13║疏：「如大造色」者。如能、所造雖各別種，然由
T43n1833_p0820b14║能造、所造方起得能造名，要由其心境方
T43n1833_p0820b15║生故，故言唯識。問：心所亦由心王方起，應
T43n1833_p0820b16║名識變。答：但見、相二由識而生，復是識
T43n1833_p0820b17║上能所緣用故。說別種者，是同種類，復是識
T43n1833_p0820b18║用親所取故，心所不然。又亦自別起見、相
T43n1833_p0820b19║故，何得相例？
T43n1833_p0820b20║疏：「似依他有二分體無」者。似彼依他有體之
T43n1833_p0820b21║法，自體是無。
T43n1833_p0820b22║疏：「如自證分相貌亦有」者。舉所似也，如者
T43n1833_p0820b23║似也，似他自證相貌現也。
T43n1833_p0820b24║疏：「無明支通三性」者。夫無明俱必有其執，
T43n1833_p0820b25║三性心內既有無明，明知三性必皆有執。
T43n1833_p0820b26║問：若護法宗，如何會彼？答：未見護法會彼
T43n1833_p0820b27║之文。取護法宗相傳多釋，一云：據第七識
T43n1833_p0820b28║相應無明，遍前六識三性位，故名通三性。
T43n1833_p0820b29║二云：隨有宗說，彼約分位以辨緣生，無明
T43n1833_p0820c01║支位所有五蘊皆名無明，故通三性。三云：
T43n1833_p0820c02║法執為無明地，以此為緣名通三性。詳
T43n1833_p0820c03║曰：三解俱非。第一非者，第七無明豈無明
T43n1833_p0820c04║支？發總別業方名支故。第二非者，有宗但
T43n1833_p0820c05║說無明位，蘊總名無明；不說彼位五蘊善
T43n1833_p0820c06║俱，若善等俱即行支故。第三非者，不障法
T43n1833_p0820c07║執得名無明，執等正起如何得與善等心
T43n1833_p0820c08║並云通三性？今為一釋，據第七識無明
T43n1833_p0820c09║而說，何名為支？答：由第七識無明力故，
T43n1833_p0820c10║餘六識等方起無明能發於業，雖非支體
T43n1833_p0820c11║為支，遠緣假名為支。據此義，邊名通三
T43n1833_p0820c12║性，餘人不簡故不同也。
T43n1833_p0820c13║疏：「二執遍」等者。二執俱依相、見二分，名之
T43n1833_p0820c14║為遍。問：何故自證但法執依？答：實為二
T43n1833_p0820c15║依，為法依顯，有軌持故，故偏言之。主宰
T43n1833_p0820c16║義隱，隱我不說。
T43n1833_p0820c17║疏：「非有似有」者。不同真如是真實有，名為
T43n1833_p0820c18║非有。從緣生故，非體全無，名為似有。
T43n1833_p0820c19║疏：「我名能見」等者。准彼宗計，眼等諸根名
T43n1833_p0820c20║見、覺等，我能領知，覺彼根等見、覺等事，即
T43n1833_p0820c21║據根本說我能見，計思為我，其義可知。
T43n1833_p0820c22║有義：由於能取施設彼二，故說依見立我、
T43n1833_p0820c23║法名；理實但依相分施說，親所遍計唯相
T43n1833_p0820c24║分故。又解言：依二分通能、所計，見能施設；
T43n1833_p0820c25║相所施設處，此解應合唯識玄宗，由能遍
T43n1833_p0820c26║計及所遍計，方可施設所執性故。《疏》中總
T43n1833_p0820c27║說，不分別也。詳曰：若無計我為能緣者，
T43n1833_p0820c28║可如所斷；若計能緣，何不依見？見是能緣
T43n1833_p0820c29║似所執故，由此故言「似我、法」也。又今正
T43n1833_p0821a01║辨施設我、法處，不釋能所遍計之義，不
T43n1833_p0821a02║可說言據能、所計言見相也，設約遍計
T43n1833_p0821a03║世間我、法，可如所釋。聖教我、法其義如何？
T43n1833_p0821a04║豈聖我、法亦唯遍計？況論明言：依斯二分
T43n1833_p0821a05║施說我、法，若唯依相執我能緣。相分與我
T43n1833_p0821a06║無不相似，有何所以依相施設？故《疏》所斷
T43n1833_p0821a07║理甚明矣。
T43n1833_p0821a08║疏：「《攝論》說唯二義」者。按無性論第四本論
T43n1833_p0821a09║云：「云何安立如是諸識成唯識性？略由三
T43n1833_p0821a10║相：一、由唯識無有義故；二、由二性有相
T43n1833_p0821a11║有見，二識別故；三、由種種行相生起，唯識
T43n1833_p0821a12║者是無義故。」所說「唯」言，專為遣義。由二性
T43n1833_p0821a13║者，謂見及相，於一識中二分俱轉，不即不
T43n1833_p0821a14║離。由種種者，二分各有種種行相俱時而
T43n1833_p0821a15║起。廣如彼論。
T43n1833_p0821a16║疏：「執說我、法」者。「執」唯世間；「說」即聖教。
T43n1833_p0821a17║疏：「見變似能取亦相分攝」者。此釋難陀不
T43n1833_p0821a18║依見分立我、法意。見分所變似能取相，不
T43n1833_p0821a19║異相分，故我、法二但依相立。與護法等義
T43n1833_p0821a20║不同者，隨作者意，不可齊責。
T43n1833_p0821a21║疏：「如敘本有至此中破之」者。此護月師不釋
T43n1833_p0821a22║天親《三十唯識》，為共護法同時而出，義有
T43n1833_p0821a23║乖舛，故敘破之。
T43n1833_p0821a24║疏：「如世說火口不被燒」者。問：名詮於火，名若
T43n1833_p0821a25║得火，名令被燒，何難燒口？答：名依於聲，
T43n1833_p0821a26║聲發於口，聲、名二法皆非可燒，故難所發
T43n1833_p0821a27║令燒於口。
T43n1833_p0821a28║疏：「此所變」者。至但說似情者，問：前明護法，以
T43n1833_p0821a29║有似無，以內似外，今說似情，情豈是外，
T43n1833_p0821b01║及無體耶？答：實但似情及似於內。言似
T43n1833_p0821b02║外等，約彼執情所執相說，所執之相是所
T43n1833_p0821b03║遍計，體是無故。故《疏》前後望義說別，亦不
T43n1833_p0821b04║相違。有義論言：似二分者而有二釋，一云
T43n1833_p0821b05║相似名似，如《疏》所辨；二云以非實故說為
T43n1833_p0821b06║似也，非謂似言別有所似。後說為勝，聖教
T43n1833_p0821b07║我、法亦此中說，不可說名似所執故。或通
T43n1833_p0821b08║二釋攝義方終。
T43n1833_p0821b09║疏：「不許末那有法執」者。問：何所以耶？答：論
T43n1833_p0821b10║說第七、四惑相應謂我見等，不言法故。問：
T43n1833_p0821b11║何故餘識許有法執？答：論言三界虛妄分
T43n1833_p0821b12║別，法執若無，何成虛妄？若爾，七無應非
T43n1833_p0821b13║虛妄。答：我、法皆妄，第七有我故亦虛妄，論
T43n1833_p0821b14║如下引。
T43n1833_p0821b15║疏：「八識生至六七似我」者。理實七識而似於
T43n1833_p0821b16║法，舉總數也。我據能執但言六、七。
T43n1833_p0821b17║疏：「又解至識自體」者。問：後解意何？答：若不
T43n1833_p0821b18║有此依他二似，自證以何為親所緣？見、相
T43n1833_p0821b19║無體不成緣故。若爾，後解乃為其勝，何斷
T43n1833_p0821b20║難知？答：若以堅執方無體者，護法何別？
T43n1833_p0821b21║護法豈許所執二分是依他耶？又自證變依
T43n1833_p0821b22║他性者名為相、見，依此堅執為我法者，
T43n1833_p0821b23║名似我、法復有何失？若許爾者，不殊護法，
T43n1833_p0821b24║由此難知。若爾，前解即自證分無親緣失。
T43n1833_p0821b25║答：有體為緣是護法義，安惠許假得成
T43n1833_p0821b26║緣故，故前解勝。又准安惠實法生假，如自
T43n1833_p0821b27║證分生於相、見，假法生實，如自證分從自
T43n1833_p0821b28║種生，種子皆是第八相故。有義：安惠能計、
T43n1833_p0821b29║所計皆自證分，謂依他起，依此堅執方名二
T43n1833_p0821c01║分，由此我、法依自證立。說依二分立我
T43n1833_p0821c02║法者，是隨執心生所計著說，由此安惠亦
T43n1833_p0821c03║得說有無依於有，有體強說二種假也。
T43n1833_p0821c04║詳曰：此與本疏第二釋者名別意同，觀此
T43n1833_p0821c05║德意，取此為勝。今取《疏》斷，所以然者，疏
T43n1833_p0821c06║主躬參譯司親奉指誨，豈諸末學同年語
T43n1833_p0821c07║哉！亦猶三傳演經，餘二豈與丘明騁駕？
T43n1833_p0821c08║疏：「然護法至變似我法」者。問：五、八如何云
T43n1833_p0821c09║似我法？答：有見、相分似六、七識我法相、
T43n1833_p0821c10║見，非起二執名似我法，具如《義燈》。
T43n1833_p0821c11║疏：「安惠至皆有執」者。問：安惠宗計，隨其所
T43n1833_p0821c12║緣能取、所取執實有者，方是相、見，非一切
T43n1833_p0821c13║心皆緣二取，云何識皆有二分耶？答：有義
T43n1833_p0821c14║隨所計度境未必俱，總說諸心可為四
T43n1833_p0821c15║句：有唯相非見，謂五、八識；有唯見非相，謂
T43n1833_p0821c16║第七識；有二分俱有，謂第六識；有二分俱無，
T43n1833_p0821c17║謂無漏識。然第六識未必皆俱，意云：諸識緣
T43n1833_p0821c18║於見、相有差別也。詳曰：今觀此釋，答問
T43n1833_p0821c19║不盡，復非至當。元本不問緣境差別，答故
T43n1833_p0821c20║非當；不說二分生之所由，斯為不盡。二分
T43n1833_p0821c21║生由，正辨如《燈》。今又釋云：雖隨緣一，有
T43n1833_p0821c22║漏識起必有能緣、所緣之相，闕一不可，故
T43n1833_p0821c23║復識起二分俱生，非由所緣具見、相二，後
T43n1833_p0821c24║二分起。問：有漏皆執，豈有漏心自證分等
T43n1833_p0821c25║皆非現量？答：有義，義或可然。若爾，《雜集》
T43n1833_p0821c26║如何眼等說名現量？答：安惠但合本釋，
T43n1833_p0821c27║同部非即以彼為定量故。詳曰：經亦明
T43n1833_p0821c28║言五識現量，今言非者，豈非違教？正釋應
T43n1833_p0821c29║云，望執輕重名現非量；五、八執微故名現
T43n1833_p0822a01║量，亦如勝義、世俗善等。
T43n1833_p0822a02║疏：「三釋如前」者。釋前我法分別文中，三師
T43n1833_p0822a03║釋如是。
T43n1833_p0822a04║疏：「無安惠解」等者。前明安惠義有兩釋，此
T43n1833_p0822a05║據初義，思可知也。
T43n1833_p0822a06║論：「但隨妄情至故說為假」者。具辨如《疏》。有
T43n1833_p0822a07║義此二段文明世我、法，但隨妄情等，無體隨
T43n1833_p0822a08║情假，內識所變等，以無依有假。詳曰：世間、
T43n1833_p0822a09║聖教皆明我、法，何故多文唯說世間我、法二
T43n1833_p0822a10║耶？又准何理知但明彼世間我、法耶？縱亦
T43n1833_p0822a11║明彼聖教我、法，違何文理？故《疏》正也，義周
T43n1833_p0822a12║備故。
T43n1833_p0822a13║疏：「後解不依四勝義」者。若依四勝，相分雖
T43n1833_p0822a14║假，形於遍計，是初勝義。既一向判名為非
T43n1833_p0822a15║實，故知但據殊勝說也。
T43n1833_p0822a16║疏：「依人二諦」者。總指前判二師所明及引論
T43n1833_p0822a17║等。勝人知故名為勝義；劣人所知名為世
T43n1833_p0822a18║俗。
T43n1833_p0822a19║疏：「以上略明」等者。此結我、法分別下文。此所
T43n1833_p0822a20║結文本難陀義。護法兼明。護法不唯立二
T43n1833_p0822a21║分故。故屬難陀。同許有體故兼明也。
T43n1833_p0822a22║疏：「心變似我、法同分攝」者。問：心變似法，相隨
T43n1833_p0822a23║蘊收，即蘊計我相應蘊攝。答：即蘊計我，相
T43n1833_p0822a24║實隨蘊；離蘊計我，既無本質相，隨能變心
T43n1833_p0822a25║王、心所以判於蘊，即四蘊攝，《疏》言同分。且
T43n1833_p0822a26║據離蘊所計之我，當情顯現遍常之相，名法
T43n1833_p0822a27║同分；不說所變相分之體在法同分。又
T43n1833_p0822a28║所變相無多差別，相分是假，故同分收，同分
T43n1833_p0822a29║寬故。前解為勝。
T43n1833_p0822b01║論：「一」者。執體周遍等者，問：何要周遍？答：按
T43n1833_p0822b02║《廣百論》第三，敘云：一類外道執我周遍於一
T43n1833_p0822b03║切處，受苦、樂故。我無形質，亦無動作，不
T43n1833_p0822b04║可隨身往來生死，故知內我遍於一切。
T43n1833_p0822b05║論：「二」者。執我隨身不定等者，問：立意云何？
T43n1833_p0822b06║答：《廣百論》云，一類外道作如是言「我若周遍
T43n1833_p0822b07║如虛空」者，不應隨身受諸苦樂；如空界
T43n1833_p0822b08║無所往來，其性湛然非作、受者，是故我性
T43n1833_p0822b09║應如色等隨所依身形量不定，雖無形
T43n1833_p0822b10║礙，而有所依轉變，隨身受諸苦樂。雖依形
T43n1833_p0822b11║質有卷有舒，而我體性無生無滅；如渧油
T43n1833_p0822b12║水，隨水廣狹雖有卷舒而無增減。
T43n1833_p0822b13║論：「三」者。執我如一極微等者，意復云何？答：
T43n1833_p0822b14║《廣百論》云，一類外道復作是言：若我體性隨
T43n1833_p0822b15║形量者，即應如身有分有變。又汝執我
T43n1833_p0822b16║隨所依身，似水依堤，如油遂水，是則
T43n1833_p0822b17║此我如彼水、油，既變既易，或非常、非一，
T43n1833_p0822b18║引此為喻而言：我體為常、為一，與理相
T43n1833_p0822b19║違；是故我體住於身內，形量極細，如一極
T43n1833_p0822b20║微不可分析，體常無變，動慮、動身，能作、
T43n1833_p0822b21║能受。
T43n1833_p0822b22║疏：「如一瞿聲別目於牛」者。一瞿聲中詮於九
T43n1833_p0822b23║義，獸是一數，總括一切走獸之屬。若言於
T43n1833_p0822b24║牛即總獸中之一，別也。《俱舍論》第五云：於
T43n1833_p0822b25║九義中共立一瞿聲，故有頌言：方、獸、地、光、
T43n1833_p0822b26║言、金剛、眼、天、水，於斯九種義，智者立瞿
T43n1833_p0822b27║聲。
T43n1833_p0822b28║疏：「如伏犧」等者。能伏犧牲，故名伏犧。有智
T43n1833_p0822b29║者，伏犧帝主。
T43n1833_p0822c01║疏：「如汝虛空」者。問：准數論師，空、唯量者轉
T43n1833_p0822c02║變無常，常因不轉，豈非喻有能立不成？
T43n1833_p0822c03║答：傳三釋，一云：彼宗空有二種，謂常、無常。
T43n1833_p0822c04║常非諦攝，以無為故，亦猶佛法無為不在
T43n1833_p0822c05║蘊中攝，故論指常空而以為喻。二云：即此
T43n1833_p0822c06║一量合破二宗，常遍之因別屬勝、數遍，唯
T43n1833_p0822c07║數論常遍，俱對勝論師宗。三云：如因明法
T43n1833_p0822c08║因、喻不極，更作比量而成立之；今此亦爾，
T43n1833_p0822c09║先成空常，後將為喻。量云：汝所執虛空應
T43n1833_p0822c10║非轉變無常；許遍故；如汝神我等。
T43n1833_p0822c11║疏：「常遍之因亦犯隨一」者。汎爾常遍非自不
T43n1833_p0822c12║許，今明我有，故自宗無成隨一也。今即因
T43n1833_p0822c13║有所依不成，有法之我自不許有，常遍之
T43n1833_p0822c14║因無所依故。
T43n1833_p0822c15║疏：「若大乘至違宗」者。違有二義：一云自許
T43n1833_p0822c16║有我，今復破之，故成違自。問：破受苦
T43n1833_p0822c17║樂，不破我體，何成違自？答：破受苦樂，
T43n1833_p0822c18║本為破我；不爾，破誰不受苦樂？二云：自聖
T43n1833_p0822c19║教中不說有我，今者許有故，成違自。前解
T43n1833_p0822c20║勝也。
T43n1833_p0822c21║疏：「許義同故」者。「許」與「執」言，其義同也，是以論
T43n1833_p0822c22║中但有「執」字。有云：解因明者共許，於彼
T43n1833_p0822c23║他因喻上而置「執」言。詳曰：全成虛搆，前
T43n1833_p0822c24║解為正。
T43n1833_p0822c25║疏：「如同處不相離色」等者。按《瑜伽論》六十五，
T43n1833_p0822c26║有三種不相離色，一一處不相離者，謂諸大
T43n1833_p0822c27║種及所造色，同住一處。釋一即同也，能
T43n1833_p0822c28║造、所造更互相望。大小量等互相涉入，不相
T43n1833_p0822c29║障礙，處所無異，名為同處。無別極微二處
T43n1833_p0823a01║而住，名不相離。且如一眼七物相望，互相
T43n1833_p0823a02║涉入，同一處住，謂眼、身根、色、香、味、觸，能造
T43n1833_p0823a03║地大七，各極微同一處也。問：所造有六，能
T43n1833_p0823a04║造何一？答：有二釋，一云：雖一地大通能造
T43n1833_p0823a05║六，故能造一。二云：有六；不爾，所造六云何
T43n1833_p0823a06║別言能造一？據地頭同合而言也。如言
T43n1833_p0823a07║一眼七極微成，而實一根有無量微；但言七
T43n1833_p0823a08║者，據類談也。能造亦然，二相雜不相離者，
T43n1833_p0823a09║釋如一眼根有多極微，一根微處，七物同
T43n1833_p0823a10║住。以此七物對彼七物，雖非同處，然相和
T43n1833_p0823a11║雜隣近而住，名之為和。七七各別名之為
T43n1833_p0823a12║雜；無間隔故，名不相離。故《瑜伽論》第三
T43n1833_p0823a13║云：和雜不相離者，則此大種極微與餘聚集，
T43n1833_p0823a14║能造、所造色處俱故。釋是前同處，不相離
T43n1833_p0823a15║處所有極微，名此大種極微等也。三和合
T43n1833_p0823a16║不相離者，又若有聚集，或麻豆等為諸膠蜜
T43n1833_p0823a17║及沙糖等之所攝持。釋異大所造二聚和
T43n1833_p0823a18║合，如多豆等，雖以蜜等之所攝持和合一
T43n1833_p0823a19║聚，然不相涉入。復是異大所造異聚相望，故
T43n1833_p0823a20║名和合。不相離者，無間隔也。略示大網，具
T43n1833_p0823a21║如彼《鈔》。
T43n1833_p0823a22║疏：「有情共果至一切我處無別」者。共果山等
T43n1833_p0823a23║雖處無別，體非是我，然是所受，可一受時，
T43n1833_p0823a24║餘不能受。我能作、受，豈得相例？
T43n1833_p0823a25║疏：「又以業果身為因」等者。宗、喻同前；改前
T43n1833_p0823a26║因云：業果及身與諸我合故，思可知也。
T43n1833_p0823a27║疏：「前說三計皆是計攝」者。問：數論我思，思
T43n1833_p0823a28║即行蘊，如何前三皆離蘊攝？答：雖我是思，
T43n1833_p0823a29║而不說思是行蘊故。若爾，思在何蘊所
T43n1833_p0823b01║收？答：彼不立蘊，故非蘊攝。此亦不然，
T43n1833_p0823b02║如即蘊我，佛法談彼，非他宗中許在蘊也，
T43n1833_p0823b03║思我應爾。答：即蘊計者雖不言蘊，然指
T43n1833_p0823b04║五蘊以為其我。而數論師自言：思我離心、
T43n1833_p0823b05║心所別有自體，故《廣百論》第三云：數論外道
T43n1833_p0823b06║作如是言：思即是我，其性常住。彼論破云：
T43n1833_p0823b07║如是思我離心、心所別有體相，難可了知，
T43n1833_p0823b08║故知思我，非即心所，是離蘊攝。問：前言依
T43n1833_p0823b09║見立我、法者，如數論師，豈不鉾楯？答：言
T43n1833_p0823b10║離蘊等，據彼宗說。言依見立佛法談彼，
T43n1833_p0823b11║故前後疏不相違也。
T43n1833_p0823b12║疏：「大乘一念即俱得緣」等者。有無本質悉緣
T43n1833_p0823b13║名俱，有宗要有質、影心緣。若但闕質，心即
T43n1833_p0823b14║不起，名獨不生，經部相、質俱無心生，名俱
T43n1833_p0823b15║得起。此乃總結前三宗別。問：有宗自許第
T43n1833_p0823b16║六識緣空花等不？若許緣者，此即緣無，心
T43n1833_p0823b17║亦得起；若不許者即違聖教。答：彼雖許
T43n1833_p0823b18║緣，然託實花方乃緣之；緣空花時隨依，
T43n1833_p0823b19║三世實花同緣，許三世法皆實有故。餘皆
T43n1833_p0823b20║准知。
T43n1833_p0823b21║疏：「量云：我應非常」等者。問：計我則蘊；我既是
T43n1833_p0823b22║常，蘊亦應爾。不爾，如何言「我即蘊」？故知蘊
T43n1833_p0823b23║常，今以為喻，喻闕所立。答：有二釋，一云：
T43n1833_p0823b24║先以量成令蘊無常，然後為喻。量云：蘊定
T43n1833_p0823b25║無常；待眾緣故；如瓶盆等。又若彼立蘊為
T43n1833_p0823b26║常者，有違世間，世間共知蘊無常故。二
T43n1833_p0823b27║云：彼雖計我體即是蘊，許無常我即名常。
T43n1833_p0823b28║若爾，云何名「我即蘊」？答：豈責群瞽而墜
T43n1833_p0823b29║坑乎！下別破中亦有其妨，釋應同此，故不
T43n1833_p0823c01║別出。
T43n1833_p0823c02║疏：「根及屬色」者。即扶根塵名為屬色，屬於
T43n1833_p0823c03║根故。亦有本云「根及塵色」，語雖有異，而義
T43n1833_p0823c04║無違。
T43n1833_p0823c05║疏：「及無表色」等者。問：此無表色即內色蘊，何
T43n1833_p0823c06║須今指？答：雖內色蘊望以類別，故別破
T43n1833_p0823c07║之。
T43n1833_p0823c08║疏：「如所標」者。論中所言中離蘊我離蘊。即是
T43n1833_p0823c09║蘊不攝義。故此所標即是內也。
T43n1833_p0823c10║疏：「然別有體」等者。問：若爾，如何不是離蘊？復
T43n1833_p0823c11║與《瑜伽》第四類我而有何別？答：雖別有
T43n1833_p0823c12║體，體與其蘊非即非離，彼第四計雖言
T43n1833_p0823c13║在蘊，蘊與其我而即有異，故不同也。
T43n1833_p0823c14║疏：「若破俱句至無同喻」者。龜毛等法雖不可
T43n1833_p0823c15║說以之為我，可說非我。量云：不可說非
T43n1833_p0823c16║我者，此一分宗；龜毛喻而不得轉故；闕喻
T43n1833_p0823c17║也。
T43n1833_p0823c18║疏：「應定說是蘊」等者。略有二釋，一云：雖復
T43n1833_p0823c19║雙云我與非我，他本計我，非我兼說。故應
T43n1833_p0823c20║雜云：如言我非我，然體實唯我，雖言蘊非
T43n1833_p0823c21║蘊我，應定是蘊。二云：此是伏難，難云計
T43n1833_p0823c22║我與蘊不即不離，不即不離正是本計，明
T43n1833_p0823c23║我非我亦合本計，如何非我不是正破？為
T43n1833_p0823c24║此破云：應定是蘊，如似其我，我是正計，是
T43n1833_p0823c25║彼本義。《疏》取本意難令即蘊，例意同前。
T43n1833_p0823c26║疏：「又量至故無過」者。問：為「無為」喻為取我上
T43n1833_p0823c27║為、無為義，為取餘耶？答：但取我上，具如《義
T43n1833_p0823c28║燈》。詳曰：設取我外為無為義為喻亦得，
T43n1833_p0823c29║餘有無為等，有不可說義。有、無為等而不在
T43n1833_p0824a01║彼我、非我聚，我上既有不可說義，云何即在
T43n1833_p0824a02║我、非我攝？喻有二立，可為正喻。問：餘有、
T43n1833_p0824a03║無為云何得有不可說義？答：無為不得說
T43n1833_p0824a04║作有為，有為返此。若爾，何故論云：又既不
T43n1833_p0824a05║可說有為、無為，豈餘有為等不可說作為、
T43n1833_p0824a06║無為耶？答：既兩句論成其一量，應須分
T43n1833_p0824a07║別。不可說者而舉因也；有無為者舉其喻
T43n1833_p0824a08║矣，因喻合言故無有失。若直准論，論中不
T43n1833_p0824a09║言不在聚等，如何宗云：於我非我聚亦不
T43n1833_p0824a10║可說？問：若取我外餘為無為，論說又亦，
T43n1833_p0824a11║又亦於誰？答：由前難我而非是實，今更
T43n1833_p0824a12║難彼非我聚等，故言又也。亦者，亦彼餘有
T43n1833_p0824a13║為、無為，餘有為、無為有不可說，即不在於
T43n1833_p0824a14║我、非我聚，我亦同彼故，故言亦也。更思。
T43n1833_p0824a15║疏：「雖性體常至非共許故」者。詳曰：此他比量，
T43n1833_p0824a16║犯他不定，何得非過？應改因云：許非自
T43n1833_p0824a17║性作用或時有不起故，既簡自性便無不
T43n1833_p0824a18║定，或可自性安於宗中，而兼破之亦無其
T43n1833_p0824a19║失。然初解勝，本破我故。
T43n1833_p0824a20║論：「若無思慮」等者。詳曰：《疏》除僧佉，理實兼
T43n1833_p0824a21║破數論一分受果等之義，亦無其失。量云：
T43n1833_p0824a22║汝解脫實我應不能受涅槃樂果；許無思
T43n1833_p0824a23║慮故；猶如虛空。彼宗計我，得解脫時雖
T43n1833_p0824a24║無思慮，而能受彼涅槃樂果，故破無失。
T43n1833_p0824a25║論：「理俱不成」者。有義二釋：一云，有慮無慮皆
T43n1833_p0824a26║不成故；二云，若有慮者，常住不成；若無慮
T43n1833_p0824a27║者，作、受不成。
T43n1833_p0824a28║疏：「若對吠世至如足」等者。問：勝論足等六句
T43n1833_p0824a29║何攝？答：實句所收，即實句中四大為體。
T43n1833_p0824b01║論：「若非我見所緣境」者。有義二釋，一云：同
T43n1833_p0824b02║《疏》，外道我體非我見緣。故下論云：若無我
T43n1833_p0824b03║見能證涅槃，次云：若是我見境者，是設遮
T43n1833_p0824b04║也。若爾，下云：又諸我見不緣我等，豈不相
T43n1833_p0824b05║扶？答：應說我云，我見有二：一、執著我見；
T43n1833_p0824b06║二、雖緣我而不執著。初染，後淨。言無我見
T43n1833_p0824b07║得涅槃者，據無染見，下立量破，破染我見
T43n1833_p0824b08║故無相扶。二云：諸宗計我皆我見緣，故後二
T43n1833_p0824b09║量無相扶失，而言非我見緣者，是設遮也。
T43n1833_p0824b10║詳曰：若言我見有二種者，即彼我體亦
T43n1833_p0824b11║我見緣，云何得言非我見境？故知彼宗淨
T43n1833_p0824b12║我見者，不作我解，不名我見。
T43n1833_p0824b13║《疏》雖不作如解等者，無分別智雖復不作
T43n1833_p0824b14║真如之解，仍喚真如緣真如心緣。汝我應
T43n1833_p0824b15║爾，然彼本計而不許也。◎
T43n1833_p0824b16║成唯識論演祕卷第一（本終）
T43n1833_p0824b17║
T43n1833_p0824b18║
T43n1833_p0824b19║成唯識論演祕卷第一（末）
T43n1833_p0824b20║
T43n1833_p0824b21║◎論：「所信至教」者。問：何者言教得至教名？
T43n1833_p0824b22║答：通於凡、聖言無差別。可信者語皆至教
T43n1833_p0824b23║量，契至理故，會實事故；如八語品、四聖
T43n1833_p0824b24║言等。故《顯揚論》第十一云：至教者，謂一切智
T43n1833_p0824b25║人所設言教，或從彼聞法隨法行。此復三
T43n1833_p0824b26║種：一、聖言所攝；二、對治雜染；三、不違法相。
T43n1833_p0824b27║聖言所攝者，謂如來及諸弟子所說經教，
T43n1833_p0824b28║不違正法，不違正義。對治雜染者，謂依
T43n1833_p0824b29║此法善修習時能求調伏貪、嗔、癡等。不
T43n1833_p0824c01║違法相者，翻違法相，當知是名不違法相。
T43n1833_p0824c02║違法相者，謂於無相增於有相，於雜染
T43n1833_p0824c03║法立為清淨等，名違法相。問：外道言教
T43n1833_p0824c04║三義並無，云何名彼為至教耶？答：隨彼
T43n1833_p0824c05║宗言論云，所信簡違宗矣。
T43n1833_p0824c06║疏：「總破前師」等者。問：設總破者，豈亦不有一
T43n1833_p0824c07║分相扶？各許淨見不緣我故，又互不許
T43n1833_p0824c08║染緣我故。答：故《疏》說云，但緣我見皆不緣
T43n1833_p0824c09║我，此簡淨見及互不許，悉皆盡矣。論略指
T43n1833_p0824c10║法，疏具明也。有云：若言我見應不緣我，
T43n1833_p0824c11║即有過失，染見不緣我故者。詳曰：不然！
T43n1833_p0824c12║違論及疏，疏、論敘難皆言染見，彼許緣
T43n1833_p0824c13║我。問：若爾！自宗能、所緣義皆應不成。故
T43n1833_p0824c14║外難云：汝宗眼識應不緣色；有所緣故；
T43n1833_p0824c15║如緣聲等識。難所緣量准可知也。答：彼
T43n1833_p0824c16║量便有自教、世間相違等過。世間共許眼
T43n1833_p0824c17║緣於色，我即不爾。問：正智緣如非世共
T43n1833_p0824c18║許，他以為難何事不齊？難准前作。答：本
T43n1833_p0824c19║意但爭我體有無，汝妄執我常能作、受，故為
T43n1833_p0824c20║前量。然真如理非能作受，體是實有，故正
T43n1833_p0824c21║智緣，廣如《掌珍論》。問：他若將彼第七、八
T43n1833_p0824c22║識為難如何？答：我能所緣皆假言說，復不
T43n1833_p0824c23║離識；汝我及見實能所緣，我復離識，故不
T43n1833_p0824c24║為例，應審思之。
T43n1833_p0824c25║疏：「無有一我是相分」者。彼二論中明十六種
T43n1833_p0824c26║大外道論，所緣皆是自心相分。若有一我體
T43n1833_p0824c27║是相分，我體可得名為所緣見緣於我，既
T43n1833_p0824c28║無其我體是相分，故知我體不是所緣，見亦
T43n1833_p0824c29║不緣我為其境。
T43n1833_p0825a01║疏：「自下第四，解分別俱生」者。有義此文示其
T43n1833_p0825a02║正義，於理為勝。詳曰：俱生、分別豈外道
T43n1833_p0825a03║許，彼宗既無今標明彼分別、俱生，何乖自
T43n1833_p0825a04║義言示自義名為勝耶？故疏無失。
T43n1833_p0825a05║疏：「言我執至皆名執」者。若言我見不通心
T43n1833_p0825a06║王及餘心所，執言寬故。該見同時心、心所
T43n1833_p0825a07║等皆名為執。或言我執，亦唯是見，如下
T43n1833_p0825a08║但說見名為執。今取前釋。
T43n1833_p0825a09║疏：「以許染淨雜所生」者。下第十。論云：三性因
T43n1833_p0825a10║緣許雜引生。問：第七相分雜引云何？答：
T43n1833_p0825a11║有二釋，一云：第七現相隨於見，質通於二
T43n1833_p0825a12║性，此相熏種，種隨現相亦名二性。後相依
T43n1833_p0825a13║此二性種生，名雜引生。二云：此第七相或
T43n1833_p0825a14║質同種，或見同種，種稱雜引也，性雜可
T43n1833_p0825a15║知。前解為勝，許第七相別有種故。
T43n1833_p0825a16║疏：「不稱本質至名為有執」者。五識不親緣自
T43n1833_p0825a17║外質，名為不稱。有云：初禪眼識見欲火
T43n1833_p0825a18║災，相分與質不相似故，別種生故。詳曰：
T43n1833_p0825a19║當地五識所緣質，相豈同種耶？復云何稱：若
T43n1833_p0825a20║言異地不稱義顯故舉之者，亦為不可，便
T43n1833_p0825a21║疑同地種同相稱。
T43n1833_p0825a22║論：「緣識所變五取蘊」者。問：此五取蘊何識所
T43n1833_p0825a23║變？答：有義，除第六識餘七識變；第六所變
T43n1833_p0825a24║自親相分下文別說，起自心相執為我故。
T43n1833_p0825a25║問：若是本質，如何但說緣識所變？答：理實
T43n1833_p0825a26║亦因餘能變之識，說所變言依相、見故。實
T43n1833_p0825a27║理親緣唯所變相，若依本質亦緣能變；此
T43n1833_p0825a28║隨相顯說所變言，實亦不應言識所變，不
T43n1833_p0825a29║爾，前執應說變言；前既但言緣第八識，此
T43n1833_p0825b01║亦但應緣五取蘊。問：何名取蘊？答：《對
T43n1833_p0825b02║法》第一云，以取合故名為取蘊。釋：合是和
T43n1833_p0825b03║義、順義，不相離，相資義；由蘊與取更相
T43n1833_p0825b04║和順，遞不相離，更令生長，故名取蘊，餘
T43n1833_p0825b05║具《樞要》。
T43n1833_p0825b06║疏：「其實亦有」者。有本質也。
T43n1833_p0825b07║疏：「非無本質是俱生」者。非有俱生執不緣
T43n1833_p0825b08║本質起，釋俱生執要有本質之所以也。
T43n1833_p0825b09║疏：「初簡修道不相應惑」者。獨頭貪等名不相
T43n1833_p0825b10║應，世道能伏。
T43n1833_p0825b11║疏：「若頓悟者亦通見斷」等者。有義：俱生我見
T43n1833_p0825b12║行相微細，如何超果說見道斷？若言助伴先
T43n1833_p0825b13║有漏伏，理亦不然，相應貪等我見行同，如何
T43n1833_p0825b14║說伴前有漏伏？若伏相應，我見應爾，行相
T43n1833_p0825b15║同故。《對法》等說超初、二果，隨轉理門，非大
T43n1833_p0825b16║乘義。詳曰：障、果相違礙即斷之，欲界煩
T43n1833_p0825b17║惱既礙不還，見道斷之而有何失？若言惑
T43n1833_p0825b18║細，豈勝無漏見道之智？若不勝者，勝斷不
T43n1833_p0825b19║勝，何不許耶？又言伴者流類相助，非要
T43n1833_p0825b20║相應；要相應者，云何五地說斷害伴？故疏不
T43n1833_p0825b21║說相應之貪名伴已伏。又云相應行相
T43n1833_p0825b22║同者，亦為不可。諸論皆言心王、心所同一
T43n1833_p0825b23║所緣不同行相；若言《對法》隨轉理者，何處大
T43n1833_p0825b24║乘不許超果？不許超果斷欲我見，此論明
T43n1833_p0825b25║言而無生上退斷下失，豈不相違？亦不
T43n1833_p0825b26║可以末那惑例，末那煩惱不能潤生，障
T43n1833_p0825b27║不還故。又復論主已自簡訖。
T43n1833_p0825b28║疏：「界第九」者。當界當界第九品也。
T43n1833_p0825b29║疏：「有難斷不名細」等者。詳曰：《疏》有三句，以
T43n1833_p0825c01║理言之有第四句，即三心中第二心也，望
T43n1833_p0825c02║初非細，望第三心非是難斷。
T43n1833_p0825c03║疏：「此就所斷以作二解」者。解難斷義，即言
T43n1833_p0825c04║品類是第一解；次言難易是第二解。
T43n1833_p0825c05║疏：「以行相翻說」者。我執正違生空之智，所以
T43n1833_p0825c06║今言生空除滅。問：若言俱生修道斷者，
T43n1833_p0825c07║與《楞伽經》豈不相違？按四卷經第二說云：
T43n1833_p0825c08║「大惠！身見有二種：謂俱生及妄想，須陀洹
T43n1833_p0825c09║人二種身見斷故，疑法不生。」十卷第四文意
T43n1833_p0825c10║大同。答：有義，俱生據伏，分別約斷，斷之
T43n1833_p0825c11║與伏俱名斷故。或翻譯者不悟大乘，隨自
T43n1833_p0825c12║所解小乘相說，薩婆多等皆見斷故。
T43n1833_p0825c13║論：「且數論」者。依天親菩薩傳敘此師事，如
T43n1833_p0825c14║《燈》具引。又相傳云：劫初之時有一外道，舊《百
T43n1833_p0825c15║論》等名伽毘羅，此人修道得五通仙，造略
T43n1833_p0825c16║數論已知世無常，身不久住，恐他於後破
T43n1833_p0825c17║所造論，遂欲留身久住與他論難，往自在
T43n1833_p0825c18║天所請延壽法。自在天云：汝可往林食餘
T43n1833_p0825c19║甘子，即可久住。其餘甘子未熟之時，其色
T43n1833_p0825c20║乃青；若已熟者，其色黃白，此即仙藥。此藥初
T43n1833_p0825c21║食酸苦少味，食已若飲冷水，口中甘味猶
T43n1833_p0825c22║如食蜜，因以名焉。仙獲此藥乃恐無常，更
T43n1833_p0825c23║往天所復請延年，天云：斷為一物最得長
T43n1833_p0825c24║壽，天遂變仙為一方石，可一丈餘，在頻陀
T43n1833_p0825c25║山餘甘子林。陳那菩薩造《因明論》，成以宗因
T43n1833_p0825c26║喻破其數論，彼仙門徒莫能通者，將陳那
T43n1833_p0825c27║難辭書之於石，石尋書答。陳那知已，與仙
T43n1833_p0825c28║門屬共往石所，書難在石同對記之，明旦
T43n1833_p0825c29║來看，尋書解訖。如是復書，日日往看，至二、
T43n1833_p0826a01║三日方始能解，陳那復書七日方解，如是復
T43n1833_p0826a02║書更不能釋。其石流汗大吼，振碎迸在空
T43n1833_p0826a03║中。於是天神掌捧陳那住在空中，說頌讚
T43n1833_p0826a04║歎。時眾既覩，於是陳那所造諸論盛行於
T43n1833_p0826a05║世。
T43n1833_p0826a06║疏：「二變易而非本一，說十六諦」者。問：下明五
T43n1833_p0826a07║大而有兩說，兩說皆許五大成根，但別、總
T43n1833_p0826a08║異。既能生他合唯俱句，云何此說唯變易
T43n1833_p0826a09║耶？答：而言五大別成根者，且約展轉少相
T43n1833_p0826a10║成說，據實成根體唯唯量，由斯十六名唯
T43n1833_p0826a11║變易。審思。
T43n1833_p0826a12║疏：「一自性」者。問：自性體即剌闍等三，云何三
T43n1833_p0826a13║種合名一諦？答：體實有三，作業等即同，
T43n1833_p0826a14║故合為一。有義：三德類同，合之為一。詳
T43n1833_p0826a15║曰：不可。勇、塵、闇等種種差別，何名類同？
T43n1833_p0826a16║疏：「今云黃赤黑」等者。由此三種是黃等故，
T43n1833_p0826a17║所以能成一切諸色。餘之名等，皆悉准此行
T43n1833_p0826a18║相釋之。
T43n1833_p0826a19║疏：「又從冥往至我受用故」者。問：何不受用
T43n1833_p0826a20║能成冥性耶？答：所成之法雖不離本，要
T43n1833_p0826a21║本轉變方堪用之，故言受用所成之法；如
T43n1833_p0826a22║所成器雖體即金，要成其器方可受用，故
T43n1833_p0826a23║言用器不說用金，此亦應爾。
T43n1833_p0826a24║疏：「從自性先生大」者。問：自性生大，餘二十二
T43n1833_p0826a25║許展轉生，云何論言二十三法總自性成？
T43n1833_p0826a26║答：二十三體皆自性成，據相相起，但言生
T43n1833_p0826a27║大，餘傳傳生，亦無失矣。
T43n1833_p0826a28║疏：「我執」者。執知其我所須事業，亦如律云
T43n1833_p0826a29║執事人也。
T43n1833_p0826b01║疏：「初名轉異」等者。我執初從大起之際，名為
T43n1833_p0826b02║轉異，亦如世間蘇油等瓶，日炙津生，我從大
T43n1833_p0826b03║生義同於此，名為絹織。或轉異者，說彼大
T43n1833_p0826b04║也，以言初故，大從自性轉異有故。
T43n1833_p0826b05║疏：「我慢生五大」者。問：按《涅槃經》三十九云：
T43n1833_p0826b06║從慢生十六法，謂五大、五知根、五作業根、
T43n1833_p0826b07║心平等根，一何乖返？答：有義，經譯誤也，彼
T43n1833_p0826b08║經下云，是十六法從五法生，所謂五塵。若
T43n1833_p0826b09║慢已生十六法者，云何復云是五法生？故
T43n1833_p0826b10║知譯謬。詳曰：惑復彼宗計有八十部差，
T43n1833_p0826b11║經之上下各舉一說，斯亦何過？
T43n1833_p0826b12║疏：「故十一法變易非本，順此後解」者。乍觀兩
T43n1833_p0826b13║解雖總別殊，然皆言大而能造根，十一非
T43n1833_p0826b14║本合順二解，實理前釋且約展轉有助成
T43n1833_p0826b15║義，實成根體是五唯量，故順後釋。
T43n1833_p0826b16║疏：「大遺根等」者。遺者棄，即是吐棄大、小便
T43n1833_p0826b17║路。
T43n1833_p0826b18║疏：「不同瓶」等者。問：瓶他許實，復多法成，今
T43n1833_p0826b19║此因中豈無不定？答：亦入所立，故無不
T43n1833_p0826b20║定。
T43n1833_p0826b21║疏：「若言三德至無同異」者。一一別人以三
T43n1833_p0826b22║德成，而非是假；軍等但以多人等成，故名
T43n1833_p0826b23║為假，不說軍等以二德成。若三德為因，
T43n1833_p0826b24║軍等同喻闕無能立。若將別人以為其喻，
T43n1833_p0826b25║別人非假，闕無所立，故名無喻。
T43n1833_p0826b26║疏：「若據三假」等者。問：此論下云是聚集假，豈
T43n1833_p0826b27║不相違？答：此依未滅，約時言之，名相續
T43n1833_p0826b28║假。彼據積集多法以成，故不違也。
T43n1833_p0826b29║疏：「真如離言」者。真如體非多事成，故不同
T43n1833_p0826c01║彼。
T43n1833_p0826c02║疏：「以得色時亦得大」等者。彼說五根、心平等
T43n1833_p0826c03║根是現量體，彼以大等成於色等，故得色
T43n1833_p0826c04║時亦得大等。我執等法現量得者，皆准此
T43n1833_p0826c05║知。
T43n1833_p0826c06║疏：「彼執是常」者。以非生滅名為常也，不
T43n1833_p0826c07║同神我、自性等常。
T43n1833_p0826c08║疏：「之現量所得」者。眼等五根體是現量。大等
T43n1833_p0826c09║但是現量所緣，今置之言顯是依主，不言
T43n1833_p0826c10║之為言境體即是現量。
T43n1833_p0826c11║論：「三體既遍」等者。問：外人難云：汝宗第八亦
T43n1833_p0826c12║同此過，以能變識體無別故。汝若不違，我
T43n1833_p0826c13║何有失？答：由六識等熏習力故，山無山
T43n1833_p0826c14║別，故第八識非一切處皆變為山，故不同
T43n1833_p0826c15║汝。
T43n1833_p0826c16║疏：「相實有三」等者。三德未變大等法時，各
T43n1833_p0826c17║有一相名之為三，變大等時方合為一。
T43n1833_p0826c18║疏：「由違自宗故為一難」者。此中體、相相例而
T43n1833_p0826c19║徵，合成兩難，以俱違宗故但言一。
T43n1833_p0826c20║疏：「前第一翻至似同此難」者。次前論云又三
T43n1833_p0826c21║是別，是第一翻。言似此者，即此次下第三
T43n1833_p0826c22║翻文，非此第二。以第二文而未難彼失本
T43n1833_p0826c23║三相及本體故，生起下文，故第二末而言此
T43n1833_p0826c24║也。
T43n1833_p0826c25║疏：「由彼復計至各有三相」者。此准疏文但
T43n1833_p0826c26║有五量；返覆作者，合有八量，勒為四對。第
T43n1833_p0826c27║二對中疏文具二；餘之三對，疏但一量，示方
T43n1833_p0826c28║隅爾。一、總法即別破：《疏》大等總法至為難
T43n1833_p0826c29║亦爾。二、總相即體破：《疏》又微三事至如總
T43n1833_p0827a01║相，文中具有覆逆二量。三、總相非一破：《疏》
T43n1833_p0827a02║三事總相至如本三事。四、別相三破：《疏》三
T43n1833_p0827a03║事別相至如大等，返例可知。有云：三對
T43n1833_p0827a04║有六量者，理不盡也。
T43n1833_p0827a05║疏：「儒童子五頂」者。有云：儒童有五弟子名
T43n1833_p0827a06║為五頂。有義；然即說儒童名五頂，然
T43n1833_p0827a07║《疏》中說其儒童子稱為五頂，亦未可依。
T43n1833_p0827a08║儒童即是童子異名，婆羅門父非童子故。
T43n1833_p0827a09║詳曰：然初師義雖無所據，理猶可通。第二
T43n1833_p0827a10║師義斥《疏》全非，世之立名有種種異，稚年貌
T43n1833_p0827a11║美號為儒童，老從舊稱，斯有何過？若言儒
T43n1833_p0827a12║童即令唯小，俗字觀音應即是聖；此既不
T43n1833_p0827a13║爾，彼云何然？
T43n1833_p0827a14║疏：「若有色味香觸名地」者。問：《十句論》後諸門
T43n1833_p0827a15║中云，地由十四德說名有德，如下《疏》列。如
T43n1833_p0827a16║何今云地有四德？答：若顯地體唯由四
T43n1833_p0827a17║德，若論其地與德為依名有德者，有十四
T43n1833_p0827a18║德，餘之十德非顯地故，故不言之亦不相
T43n1833_p0827a19║違。餘水、火等皆准此釋。
T43n1833_p0827a20║疏：「能詮緣之因名時」等者。由俱等時體是
T43n1833_p0827a21║實有故，與詮緣心名句等而為因也，餘皆
T43n1833_p0827a22║倣此。
T43n1833_p0827a23║疏：「若覺樂至名我」者。由我能令九德和合而
T43n1833_p0827a24║能起智，故舉所和及所起智以顯我體。
T43n1833_p0827a25║有云：和合即和合句，由我與彼和合為因，
T43n1833_p0827a26║和合即能和合九德。詳曰：不然。《十句論》
T43n1833_p0827a27║云：我謂是覺、樂、苦、欲、嗔、勤勇、行法、非法
T43n1833_p0827a28║等，和合因緣起智為相。若我亦是和合句
T43n1833_p0827a29║因，彼論即應和合之下而置「等」字；既不如
T43n1833_p0827b01║是，故知我者非和合因。又彼論釋意云謂
T43n1833_p0827b02║覺、樂等九德，不和合因緣起智名意，亦應
T43n1833_p0827b03║意與不和合法而為其因，九德方能起於
T43n1833_p0827b04║智耶？若許爾者，彼宗何處有不和合？若不
T43n1833_p0827b05║爾者，我何故然？又《十句論》上下不言我與
T43n1833_p0827b06║和合句作因緣也。
T43n1833_p0827b07║疏：「唯眼所取一依名色」者。簡異餘德名唯
T43n1833_p0827b08║眼所取，色依一實名為一依。故彼論云：聲、
T43n1833_p0827b09║觸、色、味、香各一根所取，色、味、香等皆依一
T43n1833_p0827b10║實，然眼取時要多微合，方為其境。今談
T43n1833_p0827b11║其色，體依一實非一依，色即眼能取。故彼
T43n1833_p0827b12║論云：色、香、味等若依極微及二微果，名非
T43n1833_p0827b13║現量。若一依色即眼能取，何非現境？眼等
T43n1833_p0827b14║所得皆現量故。或據其體是眼所取一依名
T43n1833_p0827b15║色，不是許眼取一微色。
T43n1833_p0827b16║疏：「量有五種」者。微、短何殊，長、大何別？俱依
T43n1833_p0827b17║二微、三微果故。答：體雖無別，形待為異。
T43n1833_p0827b18║有云：微、大二量據臥而言；長、短兩種約
T43n1833_p0827b19║立以說。詳曰：何故立中不許微、大，臥中
T43n1833_p0827b20║不得有短、長耶？論復不說，教理並無，固
T43n1833_p0827b21║難依也。
T43n1833_p0827b22║疏：「所生之離」等者。如樹草等遭風等緣，枝
T43n1833_p0827b23║葉摧殘，與空離際生得一離，離是所生，故
T43n1833_p0827b24║名離生。所生之離者，此釋詞也。復由離體
T43n1833_p0827b25║能令法離，合義翻此。
T43n1833_p0827b26║疏：「此有二種」者。相順名同，違名不同。有
T43n1833_p0827b27║云：因果同時名為見同，如火與烟是同時
T43n1833_p0827b28║故；因果異時名見不同，如見禾死已有霜
T43n1833_p0827c01║故，雖有同時約多分說。詳曰：難知！若
T43n1833_p0827c02║同時見名同時者，見烟之時既不見火，何
T43n1833_p0827c03║得名同？若亦見火，此即現知，何得言比？若
T43n1833_p0827c04║言烟、火據體同時名同時者，禾損與霜豈
T43n1833_p0827c05║異時耶？若云見烟必有大體，禾損不爾，
T43n1833_p0827c06║不相例者，此亦不爾。如見禾盛名為
T43n1833_p0827c07║見因，豈能生因此時有體？有不遍失。復違
T43n1833_p0827c08║彼論，論云「見不同故比」者，謂見因果相屬一
T43n1833_p0827c09║義，和合相違，於彼畢竟不現見境所有智
T43n1833_p0827c10║生。論既自云「由相違等方有智生」，明「不同」
T43n1833_p0827c11║者是非順義，同義翻此。
T43n1833_p0827c12║疏：「數習名念因」者。但數修習名之為習，不
T43n1833_p0827c13║同佛法熏習名習。
T43n1833_p0827c14║疏：「攢擲等」者。由作因力而為因故，攢矛擲
T43n1833_p0827c15║石，石等方去，不爾不發。
T43n1833_p0827c16║疏：「正智喜因」者。與智俱時，喜受名因；或離
T43n1833_p0827c17║染緣，而是正智喜躍之因。二釋任取。
T43n1833_p0827c18║疏：「常於實轉」者。略為二釋：一云，體性是常，唯
T43n1833_p0827c19║實上有，名常實轉。二云，恒常唯在實，句上轉
T43n1833_p0827c20║名為常也。
T43n1833_p0827c21║疏：「是遮德等心心所」等者。由此異故，遮緣
T43n1833_p0827c22║德等心、心所法不緣之，表緣實等心、心
T43n1833_p0827c23║所法而能緣也。或異為因，令緣九實心、心
T43n1833_p0827c24║所等各有差別。故彼論云：遮彼覺因，表此
T43n1833_p0827c25║覺因，名異句義。問：德等亦有自類差別
T43n1833_p0827c26║及異實義，何不依立？答：德皆是實家之
T43n1833_p0827c27║德，實為依故，故言以德而顯實也。有及同
T43n1833_p0827c28║異亦實性故，故但依本而立其異。
T43n1833_p0827c29║疏：「俱分體至一切根所取」者。此有總別。俱分
T43n1833_p0828a01║者，實、德、業三，三不同故，名為總異；九實名
T43n1833_p0828a02║實，名為總同。德、業亦爾。且一地實有眾多
T43n1833_p0828a03║地，總名一地，名為別同。一一義差名為別
T43n1833_p0828a04║異，德、業准此。此同異性在於色上，即眼根
T43n1833_p0828a05║取，餘根亦爾，名諸根德。問：空、時、方、我、意
T43n1833_p0828a06║既唯是一，如何得有別俱分耶？答：有三釋，
T43n1833_p0828a07║一云：但總相言有別俱分，非全一一實皆
T43n1833_p0828a08║有別。二云：我、意、時等對於多人及諸方，時
T43n1833_p0828a09║亦得有別。空望別別能合之者，說亦有多
T43n1833_p0828a10║義。三云：約與德依多少，亦異名別俱分。
T43n1833_p0828a11║問：按彼論文俱言俱分，無總別言，《疏》准何
T43n1833_p0828a12║開？答：雖不明言理實定有，故彼論云：俱
T43n1833_p0828a13║分云何謂實性？一切實和合於一一實，實詮
T43n1833_p0828a14║緣因；德、業亦爾，釋即總俱分。彼云：及彼
T43n1833_p0828a15║一義和合地性、色性、取性，釋如次，即是實、
T43n1833_p0828a16║德、業，三別俱分義，由此疏、《開善》得彼旨。
T43n1833_p0828a17║疏：「和合等唯一物」者。問：有能而令實等造
T43n1833_p0828a18║果，造果不一，有能故多，和合而能和合實
T43n1833_p0828a19║等，實等一一而有多種，和合應多。答：實等
T43n1833_p0828a20║各別，或共造果，造果非一故，故有能多。和
T43n1833_p0828a21║合但令總實、德、業相屬不離，故體唯一。
T43n1833_p0828a22║疏：「空、時、方、我、意，五是一物」者。問：意如二微，云
T43n1833_p0828a23║何一物？答：一人身中祇有一種，名之為
T43n1833_p0828a24║一；縱如二微，不言微成，故亦名一。
T43n1833_p0828a25║疏：「意等是常」者。問：如二微、大，何名常耶？
T43n1833_p0828a26║答：非他所作，即名為常；雖如二微，不言
T43n1833_p0828a27║他作，故是常也。
T43n1833_p0828a28║疏：「覺樂等無常」者。問：如色、味等隨所依實
T43n1833_p0828a29║通常無常，此覺樂等，何不亦爾？彼說覺等
T43n1833_p0828b01║而依我故。答：若非所作可名為常，若是
T43n1833_p0828b02║所作，縱所依常亦是無常，覺等十四皆所作
T43n1833_p0828b03║故。故彼論說，此十四德皆待因生，待因生
T43n1833_p0828b04║者即是所作，故是無常。如彼具明，恐繁不
T43n1833_p0828b05║錄。
T43n1833_p0828b06║疏：「離性無常」者。問：「離」、「合」相對，「離」唯無常，「合」何
T43n1833_p0828b07║不爾？又說「合」性亦待因故。答：業等合時
T43n1833_p0828b08║有所依，實而是常故，故得通常，離即不爾，
T43n1833_p0828b09║故不相例。又雖待因體非所作，故得為
T43n1833_p0828b10║常。餘皆准此。
T43n1833_p0828b11║疏：「彼此唯是無常」者。問：此、彼既約近、遠二
T43n1833_p0828b12║覺待數、時、方，時、方二全數之一分，體既是
T43n1833_p0828b13║常彼，此何故而無常耶？答：夫待他生即是
T43n1833_p0828b14║所作，所作彼、此體是無常，不同一等，親依
T43n1833_p0828b15║常故而得名常，此疎待故。
T43n1833_p0828b16║疏：「色、味、香、觸若地所有唯是無常」者。即彼論
T43n1833_p0828b17║也，因於麁地為同類因，故皆無常。
T43n1833_p0828b18║疏：「因門中」等者。彼論諸門辨德之中，約因
T43n1833_p0828b19║明德名為因門。
T43n1833_p0828b20║疏：「火合為因」者。按彼論云：火合為因者，謂
T43n1833_p0828b21║地所有諸極微色、香、味、觸者，釋一一地上
T43n1833_p0828b22║所有色、香、味、觸，由諸極微與火合故為
T43n1833_p0828b23║因生起，故論復云：色、香、味、觸，地所有極
T43n1833_p0828b24║微和合者與火合，既云極微和合者與火
T43n1833_p0828b25║合，明知火與地等極微合生香等。有云：
T43n1833_p0828b26║前念之香而與火合為因，能生後念之香。
T43n1833_p0828b27║又云：色等火合為因生香。又云：兩火極微
T43n1833_p0828b28║而生子微。詳曰：總不應理，皆違彼論。
T43n1833_p0828b29║疏：「同類為因」等者。按彼論云：色、味、香、觸同
T43n1833_p0828c01║類為因者，謂二微果等和合。釋二微果等
T43n1833_p0828c02║和合之色，從彼極微色等而生，極微色等是
T43n1833_p0828c03║微果色同類因故，故論復云：極微色等能造
T43n1833_p0828c04║同類，二微等色同類果故。
T43n1833_p0828c05║疏：「從前同類為因生」者。疏家釋彼同類因義。
T43n1833_p0828c06║問：今引火合同類因文，如何證彼香唯無
T43n1833_p0828c07║常？答：二微果等，彼許無常，香既在於二微
T43n1833_p0828c08║果上，從同類生，故知無常。彼說地上所有
T43n1833_p0828c09║香等，即皆無常；今引火合顯香地有，明知
T43n1833_p0828c10║無常。問：既唯無常，何故彼論唯無常中，但
T43n1833_p0828c11║有十三不說香耶？答：覺等十三不約所
T43n1833_p0828c12║依以辨無常，同類合明有十三德；香、味等
T43n1833_p0828c13║四，由約所依辨常、無常，與覺等別，不言
T43n1833_p0828c14║十四。
T43n1833_p0828c15║疏：「液性地火所有一切是無常」者。准此液性
T43n1833_p0828c16║不依地、火父母極微，可依水微，由此彼
T43n1833_p0828c17║許液通常也。地等堅硬，父母之微無流液
T43n1833_p0828c18║也，火如何無？非堅硬故。答：彼許眼見堅赤
T43n1833_p0828c19║炭等亦名為火，縱焰火等亦不同水性。勁、
T43n1833_p0828c20║弱異。
T43n1833_p0828c21║疏：「隨所依實若常、無常」者。此色等十隨其所
T43n1833_p0828c22║應依水、火、風、父母極微，即名常住；依子微
T43n1833_p0828c23║等是無常也。色、味、香、觸，若依於地，彼宗自
T43n1833_p0828c24║說唯是無常。問：色等依地、父母微不？若
T43n1833_p0828c25║不依者，有何所以？若許依者，色等能依，何
T43n1833_p0828c26║唯無常？答：彼論無釋，以理言之，義同
T43n1833_p0828c27║液性，不依於地、父母極微。火等極微，色義
T43n1833_p0828c28║得有，能依通常。
T43n1833_p0828c29║疏：「如地至一向是常」者。實句中地與德覺等
T43n1833_p0829a01║竟無相應。名常不會。
T43n1833_p0829a02║疏：「自許德」等者。且如地上所有諸德，名自
T43n1833_p0829a03║許德。此德與自所依之實有，會時故，非常
T43n1833_p0829a04║不會故名無常。
T43n1833_p0829a05║疏：「如常、無常所作、非所作亦爾」者。有義：但是
T43n1833_p0829a06║常者即非所作；若是無常即有二種。有法無
T43n1833_p0829a07║常皆是所作，無說「無常即非所作」，無說「無體
T43n1833_p0829a08║不可作」故。但非「恒無」名無常也，《疏》言無
T43n1833_p0829a09║說「所作非作」，此義將非。詳曰：彼論不說
T43n1833_p0829a10║「所作非作」，然據理者有義可依。《疏》意通結
T43n1833_p0829a11║前之所明常、無常，隨應得說所作、非作，不
T43n1833_p0829a12║是偏結「無說」一句，既稱為無，所作何有，而
T43n1833_p0829a13║見非耶？由彼論中作、非作例同於前常、無
T43n1833_p0829a14║常義，故《疏》等復而言之也。
T43n1833_p0829a15║疏：「子微已上是現量」等者。有義：今解子微亦
T43n1833_p0829a16║非現得者。詳曰：疏既說云「子微已上」，明知
T43n1833_p0829a17║不說「子微為現」。下破順世明多果合以
T43n1833_p0829a18║為其境，不證子微是現境也，具如《義燈》。
T43n1833_p0829a19║疏：「空時方等至非現量得」者。有義空為聲依，
T43n1833_p0829a20║聲唯現境，何故說空非現境耶？故可說空
T43n1833_p0829a21║亦為現境。詳曰：不然！雖耳依空，空豈所
T43n1833_p0829a22║聞令耳得耶？不同地等，他許色等依地
T43n1833_p0829a23║有故，故眼得地。又論解現量云，於至實
T43n1833_p0829a24║色等、根等和合有了相生，是名現量；空非
T43n1833_p0829a25║根合故，非現得。又云：現量云何？謂了相
T43n1833_p0829a26║於至色、味乃至地、水、火，實所有智。若空亦
T43n1833_p0829a27║是現量得者，何故不言「而至空」耶？違教違
T43n1833_p0829a28║理，故難依也。
T43n1833_p0829a29║疏：「文不說重」等者。疏主應撿不正本也。
T43n1833_p0829b01║今親撿彼論，云色、香、味、觸，現非現境。若
T43n1833_p0829b02║附極微及二微果，名非現境。謂若依附
T43n1833_p0829b03║天非一實，是名理量境。聲一切是現境，
T43n1833_p0829b04║數量、別、合、離、彼、此、液、潤重勢用，如色、味、
T43n1833_p0829b05║香亦爾，故知重性通現、非現。
T43n1833_p0829b06║疏：「雖有六句一向是常」等者。此重說彼十句
T43n1833_p0829b07║之中常、無常等，欲顯常中能生果者，故重
T43n1833_p0829b08║舉之。
T43n1833_p0829b09║疏：「五句全至雖常不生果」者。問：我是作者，何
T43n1833_p0829b10║不生果？答：但能造因不作果故，所受之
T43n1833_p0829b11║果他所作故。
T43n1833_p0829b12║疏：「德句准有能」者。實等生果要須有能，所
T43n1833_p0829b13║以有能名常生果。液等十德生果所須，故
T43n1833_p0829b14║同有能，名常生果。
T43n1833_p0829b15║疏：「然實有中」等者。十句之中九句實有，名多
T43n1833_p0829b16║實有；此多實中五是現量，現量所以得名
T43n1833_p0829b17║為多；不爾，不得名多現量。五是現量，五
T43n1833_p0829b18║非現量，現、非現等，現何名多？詳曰：通明
T43n1833_p0829b19║十句亦得名多，多者非一，故五名多，不
T43n1833_p0829b20║須相形方名多也。
T43n1833_p0829b21║問：十句、六句相攝云何？答：實、德、業等六句
T43n1833_p0829b22║可知，異有無能而有多釋。有義：三種同異
T43n1833_p0829b23║句攝，三種皆是差別義故。有義：異句既唯實
T43n1833_p0829b24║轉，即實句收。有能、無能實、德、業三得果之
T43n1833_p0829b25║時，望各自果及非自果定所須因，還依實
T43n1833_p0829b26║等三句所攝，六句依有不收無說。詳曰：
T43n1833_p0829b27║後說為勝，有依憑故。或不相攝，理亦無
T43n1833_p0829b28║過。若依實等即實等攝，德亦依實應亦實
T43n1833_p0829b29║收，此既不收，彼云何攝？又彼論中無相攝
T43n1833_p0829c01║處。
T43n1833_p0829c02║疏：「六句皆實」者。有義通假，謂軍、林等。若依
T43n1833_p0829c03║前解，軍、林等假非六取收，故後說勝。詳
T43n1833_p0829c04║曰：彼軍、林等離人、樹等無別軍、林，攝假
T43n1833_p0829c05║隨實名實，何失？又不攝假即非勝者，不
T43n1833_p0829c06║攝無說亦應非勝，故疏所明理無爽矣。
T43n1833_p0829c07║疏：「不可以無用難」等者。謂自真如實不離
T43n1833_p0829c08║識，恐彼妄謂是離識有而為不定，為遮
T43n1833_p0829c09║此故不言無作。若爾，常住不生果，因亦
T43n1833_p0829c10║於如轉，彼何不遮耶？答：據實無作不生
T43n1833_p0829c11║果等，皆是正因。真如自許不離識故，不成
T43n1833_p0829c12║不定；然立因法不可雙陳，故論且舉常住
T43n1833_p0829c13║為難。
T43n1833_p0829c14║疏：「量云：此等實常不生果」者。問：宗、因既同，豈
T43n1833_p0829c15║不有法成於有法因無依耶？答：疏但指
T43n1833_p0829c16║法，不能繁詞，理實應牒常不生果，一一
T43n1833_p0829c17║法名以為宗也。思之可解。
T43n1833_p0829c18║疏：「或餘句無常雖不生果」等者。即德句中合、
T43n1833_p0829c19║離等德而無常者不生果也。問：今他比量，
T43n1833_p0829c20║他許離識實有自體，何非不定？答：疏主所
T43n1833_p0829c21║造《因明疏》中，立自他因甄簡剖析如其楚、
T43n1833_p0829c22║越，而辨此論往往揮雜甘蒿猶參。今以
T43n1833_p0829c23║愚度智，聊有二意：一、試諸學者而悟不
T43n1833_p0829c24║耶，即《俱舍論》有斯意矣；二、餘因明師於一
T43n1833_p0829c25║因過不分九例；今隨他語，復欲發生學者
T43n1833_p0829c26║覺惠，故示紕謬。若言疏主實闇斯理，《因明
T43n1833_p0829c27║疏》內何巨照然？故應不出前之二意，故因
T43n1833_p0829c28║應云許是常住不生果故，簡諸不定悉皆
T43n1833_p0829c29║無也。
T43n1833_p0830a01║疏：「今言常住至在異喻」者。即因異喻，准覺樂
T43n1833_p0830a02║等宗同因異理門九句，當第八句同品分轉，
T43n1833_p0830a03║亦為正因。
T43n1833_p0830a04║疏：「又不言常」等者。即宗、因中皆除常字，宗
T43n1833_p0830a05║除覺等，不爾相扶。詳曰：縱除常言，覺等
T43n1833_p0830a06║亦但是宗同品，彼許覺等而能生果，非因
T43n1833_p0830a07║同喻，故彼論云：一體、別體，彼覺為因，此體、
T43n1833_p0830a08║彼體以遠近覺而為因也。既言為因，
T43n1833_p0830a09║明能生果。
T43n1833_p0830a10║疏：「同喻亦非定是有性」者。據意喻說言非
T43n1833_p0830a11║定有，覺等喻上無礙之因而得轉故。
T43n1833_p0830a12║疏：「初中有二，以德例實」等者。詳曰：若准《疏》
T43n1833_p0830a13║科，地、水、火三一段之文無所攝也，故今言
T43n1833_p0830a14║者，初中有二：一、俱觸應同破；二、同見無異
T43n1833_p0830a15║破。初中復二，文易可知。
T43n1833_p0830a16║疏：「其地等至皆有觸故」者。由身得觸地等，
T43n1833_p0830a17║有觸身得地等。
T43n1833_p0830a18║疏：「色德至風中無色」者。色不依風，由此身
T43n1833_p0830a19║根不得於色。若爾，身得地等何不得色？
T43n1833_p0830a20║色依地故。答：根、境相對，身得風等，由地
T43n1833_p0830a21║有觸，故亦得之；非得地等一切之德，非自
T43n1833_p0830a22║境故。
T43n1833_p0830a23║疏：「彼以假實地等俱名地」者。佛法談彼，非
T43n1833_p0830a24║是他宗立有假地，即眼所見名假地也；地
T43n1833_p0830a25║堅為性，實身根得。有言：眼所見水名為假
T43n1833_p0830a26║地。詳曰：不應然！眼所見水但是假水，他
T43n1833_p0830a27║亦許水是眼見故。若眼所見水名假地者，
T43n1833_p0830a28║更何等水是眼所見？若言：他眼不許見水，
T43n1833_p0830a29║違彼此論。
T43n1833_p0830b01║疏：「文言雖總」等者。結申正義，文言總也。不
T43n1833_p0830b02║以論云無實地等，即難於他色即是地。自
T43n1833_p0830b03║五境分，色不即地，若難他者，有違宗失。
T43n1833_p0830b04║疏：「亦非地等是此中意」者。論言亦非眼見實
T43n1833_p0830b05║地等者，意說地等非眼所見，實句所攝。
T43n1833_p0830b06║是此意者，即是彼此相例之意。
T43n1833_p0830b07║疏：「業至三色等性」者。大有、俱分是色性也。
T43n1833_p0830b08║疏：「取聲之時至名定耳根」者。近身之空而
T43n1833_p0830b09║起取聲之作用故。問：耳根常不？答：耳即
T43n1833_p0830b10║是空，故耳亦常；或是無常，如本微常所生
T43n1833_p0830b11║子微是無常故。然前解勝，彼論說耳即是
T43n1833_p0830b12║空，故與微義別。
T43n1833_p0830b13║疏：「虛空至數為喻」者。「數」字恐錯，應為「不」字。
T43n1833_p0830b14║空、擇滅等雖不離心，不得將為喻。何所以
T43n1833_p0830b15║者，空、擇滅等是佛法法，今就他宗以為比
T43n1833_p0830b16║量，不可將自擇滅等法而以為喻。故《疏》言，
T43n1833_p0830b17║就他宗比量釋所以也。若不爾者，前來何
T43n1833_p0830b18║處有擇滅喻而云數也？
T43n1833_p0830b19║疏：「雖有他隨一過」等者。佛法名他，外道他
T43n1833_p0830b20║故，餘准可知。
T43n1833_p0830b21║疏：「餘八句一一別除為八比量」者。有義：九句
T43n1833_p0830b22║之中，隨除何句以為宗、因？言非實等，非
T43n1833_p0830b23║顯多量，所以者何？且如初宗言德等者，
T43n1833_p0830b24║除無說句並皆等不，若不等不盡，因便不
T43n1833_p0830b25║定；若言等者，餘皆所等，即一宗、因已能成
T43n1833_p0830b26║立所等八句，非離識有，更餘為宗，犯相扶
T43n1833_p0830b27║失。前已成故，由此初量總成八句，後別立
T43n1833_p0830b28║一總成二量。詳曰：《疏》意說云，九句之中
T43n1833_p0830b29║隨除於一，即得為量，非唯局在非實有
T43n1833_p0830c01║二。餘句皆有，可除為量之義。恐迷方者，依
T43n1833_p0830c02║文封執非實、非有二得為量，餘乃不得，故
T43n1833_p0830c03║言八量。或約句數而有別別二合等義，不
T43n1833_p0830c04║要令作。又復不言二合等量而無過也，
T43n1833_p0830c05║為令學者得生異智故作此言。
T43n1833_p0830c06║論：「彼所執有」等者。問：以非無因而難他者，
T43n1833_p0830c07║即佛法中諸有體法亦不得成。他量難云：
T43n1833_p0830c08║汝聲應離色外無別自性；許非無故；猶
T43n1833_p0830c09║如色等。答：宗中自教、世間、現量，自語相
T43n1833_p0830c10║違，汝豈不許聲離色有？下許異實因亦有
T43n1833_p0830c11║此難，破亦同之。問：外又難云：汝七、八識
T43n1833_p0830c12║應離六識無別自體；許是識性非無故；
T43n1833_p0830c13║如眼等識。若離六識應非識性；許異六
T43n1833_p0830c14║識故；如畢竟無等。量三支具，七、八應無。
T43n1833_p0830c15║答：前因有決定相違過，相違量云：自七、八
T43n1833_p0830c16║識應離六識有別自體；許為他識俱有
T43n1833_p0830c17║根故；如眼等根。後量宗有一分他所別過，
T43n1833_p0830c18║佛法不許第八與六一向相離；因亦一分他
T43n1833_p0830c19║隨一過，八為六依非定異故。又俗有別，真
T43n1833_p0830c20║無別故，既為似立，三支寧具？故我七、八識
T43n1833_p0830c21║義得成。應更審思。
T43n1833_p0830c22║疏：「遮決定相違」者。外作量云：所說有性離
T43n1833_p0830c23║實等三，有別自體；除無說外餘六句中隨
T43n1833_p0830c24║一攝故；如異等句。有云：有性、異、實等三
T43n1833_p0830c25║定應別有；實等所不攝故；如同異性。詳
T43n1833_p0830c26║曰：言別有者，別有其體；若爾，因有不定之
T43n1833_p0830c27║過。為如同異實等不攝，有是別有體，為
T43n1833_p0830c28║如無說實等不攝，有是無別體，故應依
T43n1833_p0830c29║前。
T43n1833_p0831a01║疏：「此難恒齊」等者。此論主言：汝雖前解我，
T43n1833_p0831a02║今後責「有無恒齊」，汝今何方能遣我難？
T43n1833_p0831a03║或有無齊，論主何方能遣外難？前解為本。
T43n1833_p0831a04║有義：若勝論救有法，有有難令無無，亦應
T43n1833_p0831a05║汝色等非無，待因故有；龜毛非有，待因故
T43n1833_p0831a06║無。既許有法從因而有，無不待無；我亦有
T43n1833_p0831a07║法由有故有，無法不假無法方無。解云：
T43n1833_p0831a08║我法有因果，因果俱生滅，汝有為因起，應
T43n1833_p0831a09║非是一、常。詳曰：釋旨甚好，詞當疎闕，可
T43n1833_p0831a10║謂白珪而猶玷矣！何所以者？無為之理為離
T43n1833_p0831a11║繫果及能作因，豈即生滅？若據有為，文無
T43n1833_p0831a12║簡故，他實、德、業雖有因起，他亦自許有
T43n1833_p0831a13║無常者，豈不相扶？若偏難常，亦何不簡？故
T43n1833_p0831a14║今應云：我有為法有因果，因果俱生滅，汝
T43n1833_p0831a15║實等法有因起，實等並應非一、常。
T43n1833_p0831a16║疏：「莫此亦非同異性」者。此同異性非但不是
T43n1833_p0831a17║彼實等性，亦復自體非同異性，是故言亦。
T43n1833_p0831a18║詳曰：或亦前有，前有已破非實等性，同異
T43n1833_p0831a19║同彼，故論言亦。
T43n1833_p0831a20║疏：「此中無自言相違等過」者。有義：此言汝執，
T43n1833_p0831a21║雖能顯示非自所許，然法、有法二言相違，
T43n1833_p0831a22║不可說無違自語失，故宗應云：汝同異
T43n1833_p0831a23║性應非實、德、業性。詳曰：若不言「簡法
T43n1833_p0831a24║違有法可自語違」，「有法」言汝明非自許，今
T43n1833_p0831a25║以法違，何自語過？若以言「簡」亦成過者，即
T43n1833_p0831a26║《因明論》天主敘彼有法自相相違之量，應非
T43n1833_p0831a27║真破，亦有自語相違過故。彼既不違，此何
T43n1833_p0831a28║即過？故然改宗云：汝同異性非無此理。若
T43n1833_p0831a29║牒論全文而為有法，故當依《疏》。
T43n1833_p0831b01║疏：「然今宗至應別簡」者。若不簡別直依論
T43n1833_p0831b02║作，即有法成有法等失，德、業並在有法之
T43n1833_p0831b03║中，復將為喻，故有此過。
T43n1833_p0831b04║疏：「此中所言至當句為宗」者。即論中云勿此
T43n1833_p0831b05║亦非實、德、業，是非取上言實、德、業三。彼
T43n1833_p0831b06║但總非，非量破故。言故別者，釋別當句
T43n1833_p0831b07║為宗之義，意乃顯論中無總量理。
T43n1833_p0831b08║疏：「等取德喻」等者。有義：亦等總宗之喻，總宗
T43n1833_p0831b09║之喻非實、德、業故，別等取和合句義。詳
T43n1833_p0831b10║曰：論中既無難總之宗，等等總喻，喻何所
T43n1833_p0831b11║設？
T43n1833_p0831b12║疏：「應非實地」者。「非實地」言通二義：一者非
T43n1833_p0831b13║是真實之地；二者非是實句中地。
T43n1833_p0831b14║疏：「然文唯有以性同實例」者。詳曰：觀論之
T43n1833_p0831b15║意，令實、德、業同，同異性不別立性，此乃以
T43n1833_p0831b16║實而同性例。又《疏》標云：難令離實等無
T43n1833_p0831b17║同異性，今判論中以性同實，應筆誤也。
T43n1833_p0831b18║疏：「無別有大非實性」者。九句之上共有一性
T43n1833_p0831b19║名為大也。問：何為此難？答：彼依相似
T43n1833_p0831b20║立同異性，九皆非實，非實相似，故難令立
T43n1833_p0831b21║大非實性。
T43n1833_p0831b22║疏：「若不爾至犯相扶過」者。此有二意：一云，若
T43n1833_p0831b23║不直責爾者，他許德上有非實性，此乃相
T43n1833_p0831b24║符。二云，若不總難九句之上而共立一
T43n1833_p0831b25║大非實性，即有相符，他許諸德立非實故。
T43n1833_p0831b26║若九句上大非實性，他即不許故無相符。前
T43n1833_p0831b27║解為本。
T43n1833_p0831b28║疏：「前之五句現量所得」者。有義：今解實、德
T43n1833_p0831b29║通現、非現；若唯現境，何故十句說「通非現」？
T43n1833_p0831c01║又下論云：極微聚集足成根、境，亦破本
T43n1833_p0831c02║計，故知實等通非現境，此即三全二句小分
T43n1833_p0831c03║現量所得。詳曰：《疏》言五句是現量境，據總
T43n1833_p0831c04║聚言，不言實等一一別法皆是現量。何以
T43n1833_p0831c05║知者？答：《疏》敘勝論諸門義中廣自分別現、
T43n1833_p0831c06║非現境，豈可前後自相魚肉？若言疏主談
T43n1833_p0831c07║本六句言五現量，《疏》之上下何不說言「五
T43n1833_p0831c08║唯現量」？既不言「唯」，故知《疏》意據此句中有
T43n1833_p0831c09║現量境名五現也。
T43n1833_p0831c10║疏：「非是緣不離至現量所得」者。此但遮實，非
T43n1833_p0831c11║是緣彼離識外境智之所得，而不表是緣
T43n1833_p0831c12║不離識現量智得，以彼實句本無體故。又
T43n1833_p0831c13║識內境非皆現量智之所得。
T43n1833_p0831c14║疏：「恐監持業釋」等者。若不言緣，為言離識
T43n1833_p0831c15║實有自體即是現量，論若許爾者，即自他宗
T43n1833_p0831c16║皆說心等非離識故，故違宗過。
T43n1833_p0831c17║疏：「其覺樂等亦八法中」者。有法名法。
T43n1833_p0831c18║疏：「即有一分相符之失」等者。有義：有說緣言
T43n1833_p0831c19║簡相符過，此即非理。應問彼言：有法之中
T43n1833_p0831c20║簡覺等不？若其以簡何故相符？若不簡者，
T43n1833_p0831c21║設置緣言豈能遮簡？由此即應為簡相符，
T43n1833_p0831c22║於有法中先除覺等。詳曰：此難意云：論
T43n1833_p0831c23║說緣言在於法中，如何以法遮有法過？由
T43n1833_p0831c24║斯即應於有法中，言除覺等便無相符。今
T43n1833_p0831c25║以理觀，簡亦何失？連類言之可當悟矣，
T43n1833_p0831c26║且如佛法對聲論師立聲無常。無常宗法，
T43n1833_p0831c27║便簡聲上所有常義。若不簡者，他許聲常
T43n1833_p0831c28║豈不相符？相符不有，故知能簡。今者，實等
T43n1833_p0831c29║有法之中含能、所緣，法中言緣，意遣有
T43n1833_p0832a01║法能緣覺等，與立聲宗而有何別？獨不見
T43n1833_p0832a02║許，故「一緣」言兼簡相符。想應無失，請審
T43n1833_p0832a03║詳之。
T43n1833_p0832a04║疏：「若論說言至說唯字」者。准此文意似牒
T43n1833_p0832a05║外難。外難意云：彼既許有唯緣實心，論
T43n1833_p0832a06║中應置「唯緣」二字。言「唯緣」者簡去覺等，無
T43n1833_p0832a07║相符失；緣顯能緣，無違宗過。
T43n1833_p0832a08║疏：「通緣二者至現量得故」者。既許一心雙緣
T43n1833_p0832a09║二境，二境互從，是離不離實有自體現量所
T43n1833_p0832a10║得。何所以者？不可一心分之為二，是以二
T43n1833_p0832a11║境，更互相從名離、不離現量所得，由是「唯言」
T43n1833_p0832a12║簡此不得。
T43n1833_p0832a13║疏：「其總緣者亦所簡故」者。其總緣中，若是離
T43n1833_p0832a14║識實有自體現實得者，亦入所破，故論緣言
T43n1833_p0832a15║簡諸過盡。
T43n1833_p0832a16║論：「大自在天」者。按提婆菩薩釋外道小乘《涅
T43n1833_p0832a17║槃論》云：摩醯首羅論師作如是說，果是那羅
T43n1833_p0832a18║延所作，梵天是因。摩醯首羅一體三分，所謂
T43n1833_p0832a19║梵天、那羅延、摩醯首羅。地是依處，地主是摩
T43n1833_p0832a20║醯首羅。於三界中所有一切命、非命物，皆
T43n1833_p0832a21║是摩醯首羅天生。摩醯首羅身者，虛空是頭，
T43n1833_p0832a22║大地是身，水是尿，山是糞，一切眾生是腹中
T43n1833_p0832a23║虫，風是氣，火是煖，罪福是業，是八種是摩醯
T43n1833_p0832a24║首羅身。自在天是生滅因，一切從自在天
T43n1833_p0832a25║生，從自在天滅，名為涅槃；故自在天常，一
T43n1833_p0832a26║切物涅槃因。又傳釋云：彼宗自在有三身
T43n1833_p0832a27║別，謂法、報、化。彼說報身居色天上，不來下
T43n1833_p0832a28║生，狀似世尊受用身也。其變化身隨形六
T43n1833_p0832a29║道教化眾生，然說多住雪山北面，或在南
T43n1833_p0832b01║海未剌耶山頂，法身即此論所敘是。
T43n1833_p0832b02║疏：「遍故至能生諸法」者。遍故，何不於一切
T43n1833_p0832b03║處能生諸法？常故，何不於一切時能生諸
T43n1833_p0832b04║法，而別分也？
T43n1833_p0832b05║論：「餘執梵王」等者。按提婆論中敘此諸計，
T43n1833_p0832b06║言大梵者，圍陀論師說，從那羅延天齊中
T43n1833_p0832b07║生大蓮花，從於蓮花生梵天祖翁。彼梵天
T43n1833_p0832b08║作一切命、無命物，從梵天口中生婆羅門，
T43n1833_p0832b09║兩臂中生剎利，兩髀中生毘舍，從兩脚生
T43n1833_p0832b10║首陀，一切大地是修福德戒場，生一切花
T43n1833_p0832b11║草以為供養，化作山野禽獸人中猪羊等
T43n1833_p0832b12║類，於戒場殺害供養梵天，得生彼處名
T43n1833_p0832b13║涅槃。言時者，謂時論師作如是說，時熟
T43n1833_p0832b14║一切物熟，時散一切物散。是故我論中說，如
T43n1833_p0832b15║被弓箭射時不到不死，時到則小草觸即
T43n1833_p0832b16║死。一切物時生，時熟，時滅，時不可過，是故
T43n1833_p0832b17║時常生一切物。言方者，謂方論師作如
T43n1833_p0832b18║是說，最初生諸方，從諸方生世間人，從
T43n1833_p0832b19║人生天地，天地滅沒還入彼處名為涅槃，
T43n1833_p0832b20║是故方常。言本際者，謂本生，安荼論師
T43n1833_p0832b21║說，本無日、月、星辰、虛空及地，唯有火、水。
T43n1833_p0832b22║時大安荼生如鷄子，周匝金色，時熟破為二
T43n1833_p0832b23║段，一段在上作天，一段在下作地，彼二中
T43n1833_p0832b24║間生梵天，名一切眾生祖翁，作一切有命、
T43n1833_p0832b25║無命物，如是等物散沒彼處名涅槃。言
T43n1833_p0832b26║自然者，謂無因論師作如是說，無因無
T43n1833_p0832b27║緣生一切物，無染淨因緣。如我論中說，如
T43n1833_p0832b28║棘荊針無人作，孔雀等類種種畫色皆無人
T43n1833_p0832b29║作，自然而有，不從因生名為涅槃，自然是
T43n1833_p0832c01║常，生一切物。言虛空者，謂口力論師作
T43n1833_p0832c02║如是說，虛空是萬物因，最初生虛空，虛空
T43n1833_p0832c03║生風，風生火，火生煙，煙生水，水即凍淩
T43n1833_p0832c04║堅作地，地生種種藥草，藥草生五穀，五穀
T43n1833_p0832c05║生命，是故我論中說，命是食，後時還沒虛
T43n1833_p0832c06║空名涅槃。虛空是常，名涅槃因。
T43n1833_p0832c07║疏：「其我至前後別」者。此釋違也。違云：今明
T43n1833_p0832c08║法執，何故論我？答：意可知。
T43n1833_p0832c09║疏：「下破之中至為不定」者。由許聲性常不
T43n1833_p0832c10║能詮，下破之中，彼不得將聲性為喻，而與
T43n1833_p0832c11║論主而作不定，故云無喻。有云：由此不
T43n1833_p0832c12║得與大乘作法自相相違者。詳曰：不
T43n1833_p0832c13║然！設許能詮祇有不定失，法自相相違過
T43n1833_p0832c14║者，同無異有。今能詮因二喻皆有，故是不定。
T43n1833_p0832c15║餘能詮聲無常為同，聲性為異。思之可悉。
T43n1833_p0832c16║論：「有外道執極微常」者。此師所計我法色、心
T43n1833_p0832c17║皆四大造，故《廣百論》第二云：順世外道作如
T43n1833_p0832c18║是言，諸法及我大種為性，四大種外無別
T43n1833_p0832c19║有物，即四大種和合為我及身、心等。問：
T43n1833_p0832c20║內外男女既有差別，能成大種亦差別不？
T43n1833_p0832c21║答：雖大種性內外無異，然有安立形相差
T43n1833_p0832c22║別。有義：順世極微有其三類：一極精虛；二
T43n1833_p0832c23║者清淨；三非虛、淨。所生之果亦有其三：一
T43n1833_p0832c24║心、心所；二眼等根；三色、聲等，如其次第三
T43n1833_p0832c25║因所生。詳曰：雖有此言，不知何據，准
T43n1833_p0832c26║《廣百論》此敘難依。彼論說云，內外大種性
T43n1833_p0832c27║無差別，云何得三種不同？問：順世何意計
T43n1833_p0832c28║微為常？答：恐後刧成無種子故。故《俱舍
T43n1833_p0832c29║論》第十二云：一類外道執極微常，彼謂空劫
T43n1833_p0833a01║餘極微在，何緣彼執猶有餘極微？勿後麁
T43n1833_p0833a02║事生無種子故，由斯此師計微常也。
T43n1833_p0833a03║論：「若無方分」等者。問：彼本計微造一切法，
T43n1833_p0833a04║心、心所等亦合有礙，今以為喻豈得成耶？
T43n1833_p0833a05║答：如《義燈》釋。今助一釋，望能造大實無
T43n1833_p0833a06║差別，然所造心無礙，能緣心不成麁，造色
T43n1833_p0833a07║有礙，集成麁色宗計爾也。不可依於狂夫
T43n1833_p0833a08║而無禮樂之軌，故破二師以心、心所為喻
T43n1833_p0833a09║亦得。
T43n1833_p0833a10║疏：「德句中量德」等者。實亦得有長、短量合，
T43n1833_p0833a11║不異微、大二量體故，故不言也。有義：即
T43n1833_p0833a12║是微量及短量德子微有故。詳曰：果色之
T43n1833_p0833a13║言，唯因子微可如所斷，孫微已去亦名
T43n1833_p0833a14║果色，云何不取長大量耶？
T43n1833_p0833a15║論：「若謂果色遍在自因」等者。有義：此依宗敘，
T43n1833_p0833a16║前文說云不越因量，非是本宗。詳曰：今
T43n1833_p0833a17║觀論勢前為本計亦復何爽？故前論云，又
T43n1833_p0833a18║所生果不越因量，此牒而破。若非本計，論
T43n1833_p0833a19║牒於誰？故前本計，此為轉敘，亦應無失。
T43n1833_p0833a20║疏：「以三微果等因非極微故」者。言三微者，第
T43n1833_p0833a21║三子微。果即第七，第七之因即名為微，不
T43n1833_p0833a22║名為極。所以總言，如所在因故不別言，如
T43n1833_p0833a23║所在極微。極微之言，不通微故，極微、子微皆
T43n1833_p0833a24║得名為所在因也。
T43n1833_p0833a25║疏：「此中二量如次前」者。不成麁色及非根
T43n1833_p0833a26║取二種之量，即前論云。又所生果至便違自
T43n1833_p0833a27║執，兩段文中而已作訖，故此不敘。
T43n1833_p0833a28║疏：「此是宗義」者。大乘宗。大乘不許沙體受
T43n1833_p0833a29║水，銅體受藥。
T43n1833_p0833b01║疏：「就宗難」者。就外道宗，彼許果色入因微
T43n1833_p0833b02║中，亦許水入沙微中故，故得取沙而為
T43n1833_p0833b03║喻也。問：大乘同處不相離色互相涉入，豈
T43n1833_p0833b04║非因果體相受入？答：無實極微是假識
T43n1833_p0833b05║變，故得涉入，不同彼宗。
T43n1833_p0833b06║疏：「量云至如藥變銅」者。就他為量；他許藥
T43n1833_p0833b07║微入銅微故，故得為喻。
T43n1833_p0833b08║疏：「一應無次行」等者。此一頌文而量有五：一、
T43n1833_p0833b09║彼論云：若無隔別眼所行境執為一物，應
T43n1833_p0833b10║無漸次行大地理，若下一足至一切故。
T43n1833_p0833b11║量云：無障隔處，此下一足時，所未至處時
T43n1833_p0833b12║亦應已至；汝執一故；猶如於此。二、彼論
T43n1833_p0833b13║云：又應俱時於此，於彼無至未至，一物一
T43n1833_p0833b14║時理不應有得、未得故。量云：汝宗世間
T43n1833_p0833b15║無隔斷物，無有一法有至、未至；執是一
T43n1833_p0833b16║故；如手握珠。三、彼論云：又一方處應不
T43n1833_p0833b17║得有多象、馬等有間隙事，若處有一亦即
T43n1833_p0833b18║有餘。云何此、彼可辨差別？量云：於此
T43n1833_p0833b19║無障隔一方處所有多象、馬，一象住地應
T43n1833_p0833b20║餘馬等亦住此地；執是一故；如此象住地。
T43n1833_p0833b21║四、彼論云：或二，如何可於一處有至、未
T43n1833_p0833b22║至中間見空？量云：無隔一處象、馬二居，
T43n1833_p0833b23║應不得有中間空處；執是一故；如手握
T43n1833_p0833b24║珠。五、彼論云：又亦應無小水虫等難見
T43n1833_p0833b25║細物，彼與麁物同一處量應等故。量云：
T43n1833_p0833b26║小水虫等依無流水能依，應等所依之量；
T43n1833_p0833b27║執所依一故；由如無流一頗胝迦一所依
T43n1833_p0833b28║色。
T43n1833_p0833b29║疏：「不言同異至是彼性故」者。顯有、同異既是
T43n1833_p0833c01║諸法性，故論言等。若論明言有及同異，不
T43n1833_p0833c02║知此二是諸法性。
T43n1833_p0833c03║疏：「又等同異顯類別故」者。除有、同異所餘
T43n1833_p0833c04║之法，非顯類別。復非法性，故不等之。問：
T43n1833_p0833c05║數論本宗不立六句，今有、同異何言彼計？
T43n1833_p0833c06║答：彼雖不別立六句義，法體不無即名
T43n1833_p0833c07║為有。法有同異名同異性，不同勝論。
T43n1833_p0833c08║有說：三德名為有性，二十三諦名同異性。
T43n1833_p0833c09║詳曰：准此論破，有性不唯在於三德，故論
T43n1833_p0833c10║結云便違三德、我等體異，亦違世間諸法差
T43n1833_p0833c11║別。故知有性通二十五，二十五差異即為同
T43n1833_p0833c12║異。
T43n1833_p0833c13║疏：「又我等至差別相」者。若論其體，二十三諦
T43n1833_p0833c14║即自性故，體無其差。若據相言二十三別，今
T43n1833_p0833c15║約其相亦是所破，故等等之，初即約體故
T43n1833_p0833c16║二別也。
T43n1833_p0833c17║疏：「此中色等至不定過」者。等數量等十一種
T43n1833_p0833c18║德及地、水、火，皆眼境故，若不等之有不定
T43n1833_p0833c19║過。不定過云：其所說色為如聲等，非色
T43n1833_p0833c20║性故，非是眼境。為如數等非色性故，是眼
T43n1833_p0833c21║境耶？
T43n1833_p0833c22║疏：「如共故非一」等者。此交加說。若順言者共
T43n1833_p0833c23║故，非異即別非一。詳曰：或但如《疏》亦不
T43n1833_p0833c24║交加。言共非一者，有、同異性與所有法
T43n1833_p0833c25║而非是一，如似共相與所相法而非是一，
T43n1833_p0833c26║假、實、能、所種種異故。言別非異者，有、同
T43n1833_p0833c27║異性異其所有，別別法外而無有體，體即
T43n1833_p0833c28║彼故，故名不異。似佛法中所有共相，故言
T43n1833_p0833c29║如共。有說：以無別故，故稱為一；義差別
T43n1833_p0834a01║故，復言亦異，如內宗中水波等喻，大意同
T43n1833_p0834a02║疏。
T43n1833_p0834a03║疏：「雙無之言無所表故」者。但言無兒即知
T43n1833_p0834a04║石女，何須復說無女之言？
T43n1833_p0834a05║疏：「又此言表即同第二」者。第四計中有四句
T43n1833_p0834a06║破，表同第一不雙非難，遮同第二無所執
T43n1833_p0834a07║難。問：且如大乘一切色上有質礙性，此
T43n1833_p0834a08║名有性。色法即有，非色法無，名同異性。此之
T43n1833_p0834a09║二性與色等法，亦得名為亦一亦異、非一非
T43n1833_p0834a10║異，還同外道，如何破他？答：大乘宗義假名
T43n1833_p0834a11║施設，非識外實，迷悟有別，由是悟故四句
T43n1833_p0834a12║皆是；若也迷者四句皆非，故不同彼。問：今
T43n1833_p0834a13║以四句破彼外宗，大乘正義何句所攝？
T43n1833_p0834a14║答：有義：大乘正法非四句收，不可言故，無定
T43n1833_p0834a15║性故。詳曰：若同外計一句亦非，若依假
T43n1833_p0834a16║詮通有四句而有何失？更互相望得成四
T43n1833_p0834a17║句，如前應悉。
T43n1833_p0834a18║成唯識論演祕卷第一（末終）