T43n1833_p0861a08║
T43n1833_p0861a09║
T43n1833_p0861a10║成唯識論演祕卷第三（本）
T43n1833_p0861a11║
T43n1833_p0861a12║沙門知周撰
T43n1833_p0861a13║疏：「世親即通」等者。按彼論第二云：「一切種
T43n1833_p0861a14║子復有六義。剎那滅者，謂二種子皆無間，定
T43n1833_p0861a15║滅壞故。所以者何？不應常法為種子體，以
T43n1833_p0861a16║一切時其性如本，無差別故。」釋曰：二種子
T43n1833_p0861a17║者，謂內外種；言俱有者，謂非過、未，亦非
T43n1833_p0861a18║相離，得為種子。何以故？若於此時種子有，
T43n1833_p0861a19║即於爾時果生故。恒隨轉者，謂阿賴耶識，
T43n1833_p0861a20║乃至治生外法種子乃至根住，或乃至熟。
T43n1833_p0861a21║言決定者，謂此種子各別決定，不從一
T43n1833_p0861a22║切一切得生，從此物種還生此物。待眾
T43n1833_p0861a23║緣者，謂此種子待自眾緣，方能生果，非一
T43n1833_p0861a24║切時能生一切。若於是處、是時遇自眾緣，
T43n1833_p0861a25║即於此處此時自果得生。唯能引自果者，
T43n1833_p0861a26║謂自種子但引自果，如阿賴耶識種子唯能
T43n1833_p0861a27║引生阿賴耶識，如稻穀等唯能引生稻穀等
T43n1833_p0861a28║果。餘者不言外法種者，易故不說。舉難
T43n1833_p0861a29║以顯文初標，言一切種故。
T43n1833_p0861b01║疏：「亦顯大眾」等者。略為二釋。一云：言十
T43n1833_p0861b02║二緣起非是者，非種子也；言無為無取等
T43n1833_p0861b03║者，釋其所以。二云：非是之言而屬下句，
T43n1833_p0861b04║顯彼緣起體非無為；言無取等，釋所以也。
T43n1833_p0861b05║前釋為本。本顯無為非是種子，不欲破
T43n1833_p0861b06║彼無為義故。問：因論生論，他若救云，無為
T43n1833_p0861b07║體性雖非緣生，而能隔彼立緣生名，斯亦
T43n1833_p0861b08║何失？亦如想受無為等義。答：應詰彼云：
T43n1833_p0861b09║且汝無為，為有功能，為無功能？若有功能，
T43n1833_p0861b10║應非無為，有功能故，如所隔法；若無功
T43n1833_p0861b11║能，如何能隔？若爾，大乘無為亦爾，一切賢
T43n1833_p0861b12║聖皆以無為而有差別，二過亦同。答：但由
T43n1833_p0861b13║賢聖證有淺深，而有差別，豈由無為而有
T43n1833_p0861b14║功能令賢聖別？故不相例。若言無為，體即
T43n1833_p0861b15║緣生，其過更甚，思可知矣。有義：亦遮上座
T43n1833_p0861b16║現在一念心、心所法而有前後先生後滅，色
T43n1833_p0861b17║法四時生、住、異、滅，及古薩婆多現在一念
T43n1833_p0861b18║住、異、滅三先後次第者。詳曰：理未必然。
T43n1833_p0861b19║彼等雖計二、四、三法俱時而有，皆唯一念
T43n1833_p0861b20║名剎那滅。若言一念有多法俱故不許者，
T43n1833_p0861b21║種生現時有三法俱，種應非種。若言彼
T43n1833_p0861b22║計有次第故，故非種者，容簡上座、有宗一
T43n1833_p0861b23║念，豈分時耶？何得簡之？文論但遮常無
T43n1833_p0861b24║轉法，彼二、四、三豈常無轉？由斯未必遮
T43n1833_p0861b25║彼生等，然傍義簡理亦應通。
T43n1833_p0861b26║疏：「即顯現簡彼第七」者。謂無性人現行第七，
T43n1833_p0861b27║熏成種時雖果俱有，以種子果體性沈隱，
T43n1833_p0861b28║所以現七不名種子。問：論云「謂與現行
T43n1833_p0861b29║果法」，簡諸現識不名種訖。論更何用下之
T43n1833_p0861c01║現字，何煩疏說云顯現簡耶？答：若無下
T43n1833_p0861c02║現，疑因無體及在過、未亦得名種，為遮
T43n1833_p0861c03║此事，故置現言。若爾，現中但攝二義，前
T43n1833_p0861c04║現行言已簡現識，下現字中應除顯現。
T43n1833_p0861c05║答：即顯現，言釋彼第七非種所以。若不爾者，
T43n1833_p0861c06║有何所以，無性現七不名種耶？若爾，論何
T43n1833_p0861c07║不言「顯現」？答：若言「顯現」，唯得一義，失餘
T43n1833_p0861c08║二義，故不言「顯現」。問：「顯現」乃遮一切現
T43n1833_p0861c09║行，何但無性？答：餘現闕餘，非但此一。無性
T43n1833_p0861c10║第七，唯闕此一，故偏簡焉。
T43n1833_p0861c11║疏：「現有唯在因」者。問：所生果法，體既不無，
T43n1833_p0861c12║無非因起。何故現有獨處於因？答：非所
T43n1833_p0861c13║生果，一切皆有，如獨影境，與見同種，因可
T43n1833_p0861c14║不無。故現有言，但處因上，或通於果。疏
T43n1833_p0861c15║中且據，別總配法，亦不相違。
T43n1833_p0861c16║疏：「同在現在，亦不相違」者。雖因在生，果在
T43n1833_p0861c17║於滅，然同現在故，亦不違果俱有義。准下
T43n1833_p0861c18║第三因在於滅，果在於生，此中疏錯。
T43n1833_p0861c19║疏：「若爾，種望種」等者。因種在滅，果種在生，
T43n1833_p0861c20║應同種現，名果俱有。設爾何失？若爾，
T43n1833_p0861c21║種子生現，現生種，二竟何別？俱果俱故。故
T43n1833_p0861c22║疏結云何為料簡？又違《瑜伽》。
T43n1833_p0861c23║論：「現、種異類」者。問：何故前難分別論者性相
T43n1833_p0861c24║同耶？答：約漏、無漏言性相同，非據一切。
T43n1833_p0861c25║或就彼宗，彼宗心體名之為種，相名為
T43n1833_p0861c26║現，不同自宗現行、種子。
T43n1833_p0861c27║疏：「見分緣見」等者。即自證分緣於見也，是
T43n1833_p0861c28║見分體亦名見分。
T43n1833_p0861c29║疏：「即非因緣攝」者。見、見同時雖名因果，不
T43n1833_p0862a01║是因緣。
T43n1833_p0862a02║疏：「若爾，種望現起」等者。類同種種，但是因
T43n1833_p0862a03║果，不名因緣。
T43n1833_p0862a04║疏：「不許後種生果故」者。結無因緣。若其前
T43n1833_p0862a05║後，後能生果，可有因緣，既多同起，而無起
T43n1833_p0862a06║者，故無因緣。
T43n1833_p0862a07║疏：「種望於種，類亦應然」者。類同現行，無二自
T43n1833_p0862a08║體，一念得並。問：本、新二種豈不並耶？答：
T43n1833_p0862a09║若為因緣，並即不可。本、新非因，故並無失。
T43n1833_p0862a10║若爾，新種設生現行，與本種現亦非因
T43n1833_p0862a11║緣，何不許並？答：即一剎那，二心並失。若
T43n1833_p0862a12║爾，色種新應生現，望不障色，有多並故。
T43n1833_p0862a13║答：緣未具故。又若生現有未窮失。
T43n1833_p0862a14║疏：「問若爾至體相違故」者。此難意云，亦應見
T43n1833_p0862a15║道摶生新種，不以同時本有種子為因而
T43n1833_p0862a16║生，以相違故。
T43n1833_p0862a17║疏：「此不同時至種生種失」者。此釋意云，此摶
T43n1833_p0862a18║生種，由世第一同時無漏種子引生。不以
T43n1833_p0862a19║同時無漏種起，故無同念種生種失。
T43n1833_p0862a20║問：此摶生種何名新熏？答：由世第一熏習
T43n1833_p0862a21║力故，增無漏種。無漏種子引後摶生。摶生，
T43n1833_p0862a22║所以得新熏稱。
T43n1833_p0862a23║疏：「即本有種至但三法」者。本種、新現俱為因
T43n1833_p0862a24║緣生新熏種，此非正釋。本種望新，非因緣
T43n1833_p0862a25║故。若據疎緣，理亦無失。
T43n1833_p0862a26║疏：「由此別脫」等者。由此同念無摶生種，却
T43n1833_p0862a27║證於前別解脫戒，用增為勝。
T43n1833_p0862a28║疏：「前解即體增」等者。即是四法同時之義。
T43n1833_p0862a29║論：「雖因與果至無自體故」者。有義：難云：因現
T43n1833_p0862b01║有用果非無，可說果由現因起；果在未
T43n1833_p0862b02║來體非有，如何現果由因生？答：正由後
T43n1833_p0862b03║果無方說從因起。難：因體落謝用常存，
T43n1833_p0862b04║可言果由因用起；因體落謝用隨亡，後果
T43n1833_p0862b05║無因不生起。有釋：如下說云：觀現在法
T43n1833_p0862b06║有引後用，假立當果對說現因，是故現因
T43n1833_p0862b07║能引後果。破云：不然。此種子義，前後相生，
T43n1833_p0862b08║因果皆實。彼說現識，假名因果，不應以彼
T43n1833_p0862b09║而證此義。詳曰：餘釋有違，理如前破，因
T43n1833_p0862b10║生後果。今略答云：以落謝因生後果，因無
T43n1833_p0862b11║後果可不生。現因體用既非無，後果有因
T43n1833_p0862b12║起何失？餘難類思。
T43n1833_p0862b13║疏：「為因既通種與有種」者。前種望與現行
T43n1833_p0862b14║為因，後種望與種子為因，種能種生名為
T43n1833_p0862b15║有種。或復翻彼現能熏種名為有種，種
T43n1833_p0862b16║子與此有種為因，意明種子與現及種二
T43n1833_p0862b17║為因也。問：按無性論第二，釋引自果云：
T43n1833_p0862b18║今此種子是誰種子？答：唯能引自果。所言
T43n1833_p0862b19║「唯」者，若於此時能生自果，即於爾時說名
T43n1833_p0862b20║種子，種與有種並無始故。釋：「種」謂種子，
T43n1833_p0862b21║有種即是阿賴耶識。阿賴耶識能有種故，名
T43n1833_p0862b22║為有種。又因名種，果名有種，前釋為
T43n1833_p0862b23║勝。此種、有種未生果前，俱無始有故。對
T43n1833_p0862b24║引自名為種子，疏之所明豈不乖此？答：
T43n1833_p0862b25║疏雖用彼種、有種名，而意有別。故亦無
T43n1833_p0862b26║違。
T43n1833_p0862b27║疏：「能熏生故」者。種子是彼，能熏現生。若爾，
T43n1833_p0862b28║本有其義云何？答：亦由增故，或相從言
T43n1833_p0862b29║總名生也。
T43n1833_p0862c01║疏：「勝軍如何釋此？」者。彼云無失，生、滅二相
T43n1833_p0862c02║雖同一世，是二剎那。以為因果故，亦不是
T43n1833_p0862c03║即剎那也。
T43n1833_p0862c04║疏：「復云何釋無種已生」者。勝軍釋云：彼隨轉
T43n1833_p0862c05║理，非大乘義。復何失？至下具釋。
T43n1833_p0862c06║疏：「薩婆多與善法等與惡無記為同類因」等
T43n1833_p0862c07║者。問：按《俱舍》云：「謂相似法與相似法為同
T43n1833_p0862c08║類因。」三性、五蘊自部自地，唯與自地自部
T43n1833_p0862c09║為因。云何今云善望不善為同類耶？答：
T43n1833_p0862c10║疏文言總，意談不善得與有覆無記為因，
T43n1833_p0862c11║以同部故。
T43n1833_p0862c12║疏：「遍行因等是異性果」者。准有宗義，身、邊
T43n1833_p0862c13║二見是遍行因，體是無記，遍與同地五部染
T43n1833_p0862c14║法而為其因。五部染中既有不善，故得因
T43n1833_p0862c15║果成異性也。若爾，云何得等流果？俱是
T43n1833_p0862c16║染故，名為等流。
T43n1833_p0862c17║疏：「俱有因取異熟等果」者。故《俱舍》第六云：「謂
T43n1833_p0862c18║此與心一果異熟及一等流。」問：何故下云
T43n1833_p0862c19║俱有、相應得士用果？答：士用果中而有通
T43n1833_p0862c20║別，別士用果唯是俱有、相應因得。若通士用，
T43n1833_p0862c21║六因皆得。而但用力所得之果皆名士用，故
T43n1833_p0862c22║不相違，疏據通說。
T43n1833_p0862c23║疏：「此闕何義？」等者。問及答也，八非能熏，故
T43n1833_p0862c24║闕果俱。
T43n1833_p0862c25║疏：「其無性人」等者。乘前為問。第八不熏，無
T43n1833_p0862c26║果俱義；第七既熏，六義具矣，故應名種。
T43n1833_p0862c27║疏：「第八門中」者。重明因相總有十門，種子
T43n1833_p0862c28║之義當第八也。問：言引自果，即色、心等
T43n1833_p0862c29║各自種生，第七相分云何生八？答：是心相
T43n1833_p0863a01║故，故能生心。問：所熏種為一為二？設爾
T43n1833_p0863a02║何失？若唯一種，云何生慮、非慮二耶？七相
T43n1833_p0863a03║八見，有差別故。若熏二種，能熏既一，種云
T43n1833_p0863a04║何二？答：雖能熏一，由有本質，熏二無失，
T43n1833_p0863a05║餘難思擇。
T43n1833_p0863a06║論：「外穀麥」等者。問：內外種子皆能為因，何獨
T43n1833_p0863a07║言外假非實種？答：按無著《攝論》說二頌
T43n1833_p0863a08║釋，具如疏引。無性釋云：又外種子若稻穀
T43n1833_p0863a09║等，或有雖種而復失壞；若稊稗等，或有不
T43n1833_p0863a10║種而復得生，云何內種非如外種有作不
T43n1833_p0863a11║作失得過失？故次答云：故成相違。以內種
T43n1833_p0863a12║子與外種子不同法故，名曰相違。若內種
T43n1833_p0863a13║子與外種子有差別者，云何前文說阿賴
T43n1833_p0863a14║耶識是一切法真實種子？為避此難故，說
T43n1833_p0863a15║外種內為緣等，由稻穀等皆是眾生感受
T43n1833_p0863a16║用業熏習種子，依阿賴耶力所變現，是故
T43n1833_p0863a17║外種離內無別。又世親云：謂外種子唯就
T43n1833_p0863a18║世俗說為種子。所以者何？彼亦皆是阿賴耶
T43n1833_p0863a19║識所變現故。
T43n1833_p0863a20║疏：「以重變故」等者。其根種子第八變已生現
T43n1833_p0863a21║根時，復變現根。
T43n1833_p0863a22║論：「此種勢力生近果」等者。問：何要引為？答：
T43n1833_p0863a23║按《無性》、《攝論》第二具明。大略而云：若二種子
T43n1833_p0863a24║唯作生因非引因者，收置倉等麥等種子
T43n1833_p0863a25║不應久時相似相續，喪後屍骸如𭼓瘀等
T43n1833_p0863a26║分位隨轉亦不應有。何者纔死即應滅壞？
T43n1833_p0863a27║云何譬如任運後滅？譬如射箭放絃，行力
T43n1833_p0863a28║為能生因，令箭離絃不即墮落；彎弓行力
T43n1833_p0863a29║為箭引因，令箭前行遠有所至。非唯放絃
T43n1833_p0863b01║行力能生，應即墮故；亦非動勢展轉相推，
T43n1833_p0863b02║應不墮故。既離絃行遠有所至，故知此中
T43n1833_p0863b03║有二行力能生、能引。
T43n1833_p0863b04║疏：「若爾空等至假法不論」者。此質意云：若假
T43n1833_p0863b05║是無，故不須簡，無為應爾亦不須簡。真如
T43n1833_p0863b06║無為，善言攝故，非擇滅等同生等故。雖善
T43n1833_p0863b07║等攝，猶更別簡，假法雖無，遮亦何失？
T43n1833_p0863b08║疏：「由此故應第一說善」者。即前說言，依他攝
T43n1833_p0863b09║假，此解勝也。
T43n1833_p0863b10║疏：「無明熏真如」等者。自古諸德多為此計。
T43n1833_p0863b11║此論明簡，故知古非。馬鳴菩薩亦言真如受
T43n1833_p0863b12║熏持種，恐譯者誤。
T43n1833_p0863b13║疏：「其無性人」等者。問：縱不言染，亦非受熏，
T43n1833_p0863b14║何煩斯簡？答：正取心王名為可熏體，第七
T43n1833_p0863b15║豈非是心王耶？由此但以染污簡之。
T43n1833_p0863b16║疏：「即成一種生二芽過」者。如一識種色、心
T43n1833_p0863b17║兩處皆悉持之，熏既同時，勢力復等。後遇
T43n1833_p0863b18║生緣，兩處齊生，故有兩識一時而起。處雖
T43n1833_p0863b19║有二，是一識故，名一種也。若爾，何故下難
T43n1833_p0863b20║彼云即有多種生一之過？答：理實而有
T43n1833_p0863b21║一種生多，多生一失，前後互舉亦無過矣。
T43n1833_p0863b22║論：「二有勝用是能熏」等者。有說：業感六識之
T43n1833_p0863b23║中，有勝有劣，劣不能熏。論言不熏而據劣
T43n1833_p0863b24║者，若以論文無所簡別，總說不熏，亦應法
T43n1833_p0863b25║執，非能熏攝，名異熟故，故知業感勝者能
T43n1833_p0863b26║熏。勝者是何？謂受三分。捨受俱者，唯是劣故，
T43n1833_p0863b27║故非能熏。苦、樂受俱，名行相勝，是能熏也。
T43n1833_p0863b28║或捨受中復分三種，違、順、中容，中容不熏，
T43n1833_p0863b29║餘二能熏。復有說云：此中但遮第八心品，
T43n1833_p0863c01║六識異熟無非能熏，無別聖教說不熏故。
T43n1833_p0863c02║八無所熏，可非能熏；六有所熏，無不熏
T43n1833_p0863c03║者。又，心、心所若非能熏，即是所熏，何有心
T43n1833_p0863c04║法非能、所熏？詳曰：二俱非理。初師之義，
T43n1833_p0863c05║斥如《義燈》。又約三受以辨勝劣，既非聖教
T43n1833_p0863c06║無乃意乎？若後師言：但遮第八，餘並能
T43n1833_p0863c07║熏，此論應結唯七轉識，可是能熏。何假須
T43n1833_p0863c08║說有勝勢用？既言勝等，明有遮簡。又餘六
T43n1833_p0863c09║識有所熏故，皆令能熏；第八心所亦應能
T43n1833_p0863c10║熏，有所熏故。又言何有心法非能所熏？
T43n1833_p0863c11║第八相應，應非心所，非能所熏故。既有多
T43n1833_p0863c12║失，故不可依。
T43n1833_p0863c13║疏：「二種所生」等者。自名言種及業種也。
T43n1833_p0863c14║疏：「或此法爾」等者。不須約彼二種所生，但
T43n1833_p0863c15║由無用不能熏也。
T43n1833_p0863c16║疏：「如耶見」等者。問：品類雖同，增減有別，豈
T43n1833_p0863c17║唯增長，即名能熏？答：論言增減名能熏
T43n1833_p0863c18║者，二隨有一，即是能熏。若不爾者，見道已去，
T43n1833_p0863c19║所生無漏，唯增不減，應不能熏。彼尚能熏，此
T43n1833_p0863c20║何不許？
T43n1833_p0863c21║疏：「已前頓斷，有得義不」者。十地已前諸地之
T43n1833_p0863c22║中能頓斷不？此縱問也，易知不答。理准菩
T43n1833_p0863c23║薩有力可斷，一、故意留，二、不障地，所以必
T43n1833_p0863c24║無不至金剛斷修道惑。
T43n1833_p0863c25║疏：「一一地通三界所斷」者。此言倒也。意說一
T43n1833_p0863c26║一地中能斷三界所知障也。
T43n1833_p0863c27║疏：「若有九品」者。三界九地合為九品，非一
T43n1833_p0863c28║一地別有九品。
T43n1833_p0863c29║疏：「前解方成」者。即第一釋唯增之義而得成
T43n1833_p0864a01║也，故疏自云今日為增，明不結成，前第二
T43n1833_p0864a02║釋故。問：雖生三界所緣無異，能緣行相
T43n1833_p0864a03║唯作一常，有何別因得成九品？答：無明
T43n1833_p0864a04║漸增三界，法爾有九品差，斯亦何失？
T43n1833_p0864a05║疏：「若以無性有情第七」等者。顯前第二釋非
T43n1833_p0864a06║理也。詳曰：觀第二釋，不以有性、無性相
T43n1833_p0864a07║例，餘有此釋，故敘非之。問：疏二釋中，何者
T43n1833_p0864a08║為優？答：初釋為勝，有增義顯。若第二釋，減
T43n1833_p0864a09║義難知。雖三界殊，能所緣等，何為而有行
T43n1833_p0864a10║相減耶？故第一勝。
T43n1833_p0864a11║疏：「若相分相熏何法為礙」者。有何法障不
T43n1833_p0864a12║令變為相分熏耶？障法既無，故得熏矣。
T43n1833_p0864a13║疏：「如自證分」等者。若爾何故言見、相熏？
T43n1833_p0864a14║答約用而說。
T43n1833_p0864a15║疏：「即是本識同此無妨」者。說本識中種生現
T43n1833_p0864a16║行名俱有因，同此唯識。
T43n1833_p0864a17║疏：「如俱有因體至不能熏故」者。結小乘因，體
T43n1833_p0864a18║非俱有因。言不熏者，釋所以也，便以自
T43n1833_p0864a19║義而顯他非。
T43n1833_p0864a20║疏：「非現望現，為因緣攝同類因」者。不是現行
T43n1833_p0864a21║而望於現為同類因。
T43n1833_p0864a22║疏：「依義為問」者。義謂體義，以不可知而無
T43n1833_p0864a23║別體，故不問也。
T43n1833_p0864a24║疏：「次解釋中依頌而牒」者。釋在問後，名之
T43n1833_p0864a25║為次；言不可知即本頌矣。
T43n1833_p0864a26║疏：「對法唯據至故略不說」者。故彼論云：為何
T43n1833_p0864a27║義觀執受耶？謂受生所依色故，是執受義。
T43n1833_p0864a28║若依此色受得生，是名執受。
T43n1833_p0864a29║疏：「不相離大所發之聲」等者。四大既為第八
T43n1833_p0864b01║所執，故彼所發不離大聲，亦名執受。
T43n1833_p0864b02║疏：「猶如毛輪」者。所緣幻化，有為不實，故譬
T43n1833_p0864b03║毛輪。有云：說境微細，或境多故，故類毛
T43n1833_p0864b04║輪勘。
T43n1833_p0864b05║疏：「不爾心等，相應是彼所緣」者。若也不取，
T43n1833_p0864b06║如前會爾，四蘊名名。心既名攝，心應即是
T43n1833_p0864b07║梨耶所緣，餘相亦爾。「或」是字錯，應為「豈」
T43n1833_p0864b08║字，前釋為本。
T43n1833_p0864b09║疏：「因執心所執」等者。善、無記心是能遍計，是
T43n1833_p0864b10║妄執心所執之法。所執之法，從彼能執以立
T43n1833_p0864b11║彼名，所執自以見、相熏種，亦得名為遍計
T43n1833_p0864b12║所執妄執習氣。或能遍計相分之中熏所
T43n1833_p0864b13║執種子，所執種子名執習氣，前釋為勝。
T43n1833_p0864b14║疏：「一切色至應不緣」者。色非能熏亦非能
T43n1833_p0864b15║計，八復無執。此色相中又無種子，亦應第
T43n1833_p0864b16║八不緣此相，以彼說言緣執種故。若言
T43n1833_p0864b17║雖實而得緣色，且據種論言緣執習。既爾，
T43n1833_p0864b18║何妨實緣三性種，且依染種說。
T43n1833_p0864b19║疏：「既爾第八應亦能熏」者。此破伏執。執者說
T43n1833_p0864b20║云：既言第八緣執習氣，何無執耶？故有斯
T43n1833_p0864b21║責。
T43n1833_p0864b22║疏：「即以此為證」者。問：所熏種子名執習氣，
T43n1833_p0864b23║證能熏識，為執可然，藏識不爾，此何為證？
T43n1833_p0864b24║答：餘善心等，由二分故，故名為執。藏識亦
T43n1833_p0864b25║然，何不有執，故得為證。若爾，藏識應亦
T43n1833_p0864b26║能熏，同餘七識。答：無別所熏，非能熏
T43n1833_p0864b27║攝。
T43n1833_p0864b28║疏：「今此師意至如下自知」者。初釋自證、見、相
T43n1833_p0864b29║同種，後釋種別，有多問答，如後具陳。
T43n1833_p0864c01║疏：「若爾無色界至此義應思」者。問：按彼論
T43n1833_p0864c02║云：「於欲界中緣狹小執受境，於色界中緣
T43n1833_p0864c03║廣大執受境，於無色界空無邊處、識無邊處
T43n1833_p0864c04║緣無量執受境。」於無所有處緣微細執受
T43n1833_p0864c05║境，於非想非非想處緣極微細執受境。如
T43n1833_p0864c06║何說緣無色廣大？答：撿文者誤。疏主意
T43n1833_p0864c07║取無色為難，以無色界唯緣種故。既言彼
T43n1833_p0864c08║識緣無量等執受之境，明知第八緣種功能。
T43n1833_p0864c09║問：云何彼種名無量等？答：緣無量境，心
T43n1833_p0864c10║所熏故，故名無量。或無量等，種上功能，能
T43n1833_p0864c11║生無量現行心故。前釋為勝。
T43n1833_p0864c12║疏：「即是能生至不違本識」者。雖彼種上有多
T43n1833_p0864c13║別能，謂即是善及於廣大。廣大之能同識無
T43n1833_p0864c14║記，故能緣之。廣大即功能，即種子也。
T43n1833_p0864c15║疏：「又無色界廣大之用」等者。此釋應善，省
T43n1833_p0864c16║諸過故。有義：但緣種體隨有功能皆能緣
T43n1833_p0864c17║之，所以者何？若善種子差別功能，由性別
T43n1833_p0864c18║故說不緣者，應漏善、惡所熏成種皆通二
T43n1833_p0864c19║性，體是無記，用善、惡分。既不如是，何言體
T43n1833_p0864c20║同本識無記說是所緣，用通善等非所緣
T43n1833_p0864c21║耶？若言一種體、用別故，通二性者，若爾，論
T43n1833_p0864c22║說因果俱善，豈唯約用？又體不離識善等
T43n1833_p0864c23║種，體名為無記，用不離體，隨體無記，故種
T43n1833_p0864c24║體、用俱識所緣，體、用俱是善等所生，能生
T43n1833_p0864c25║善等，俱善等攝。問：若爾，無想定等豈皆所
T43n1833_p0864c26║緣？答：彼非所緣。既爾，如何但從功能皆
T43n1833_p0864c27║說緣耶？解云：厭心種上，防心功能非無想
T43n1833_p0864c28║定，但約此能假立彼定。雖緣種子差別功
T43n1833_p0864c29║能，不緣假也。然彼假法，不離實故。緣種之
T43n1833_p0865a01║時亦緣假者，即無有失。詳曰：理不一途，
T43n1833_p0865a02║寧無此義。委尋疏旨，固亦無違，來難成似。
T43n1833_p0865a03║其所以者，言隨本識及對因果以判性
T43n1833_p0865a04║者，依種體論，不依用說。善、惡之用，二性自
T43n1833_p0865a05║成，何待因果方名善、惡？又種之體隨識因
T43n1833_p0865a06║果，性既不恒，何得責令善、惡等種定唯二
T43n1833_p0865a07║性？又以種體不離識故名為無記，便難種
T43n1833_p0865a08║用不離種體成無記者，亦應色種不離
T43n1833_p0865a09║識故而無質礙。色種現果不離種故，應無
T43n1833_p0865a10║質礙，體用因果非即、離故。此既不爾，彼云
T43n1833_p0865a11║何然？又云：但緣厭種功能，無想定等假不
T43n1833_p0865a12║緣者。若爾，彼定其體全無，厭種功能非定非
T43n1833_p0865a13║假。前論說云假亦能遮，假目何法？又約防
T43n1833_p0865a14║能立彼定者，為定即能，為依於能方假
T43n1833_p0865a15║立定。定若即能，定云何假？若依能立，有無
T43n1833_p0865a16║窮失，故知其定即種防能，非別境定，定故稱
T43n1833_p0865a17║假，本識不緣非為假也。又云：緣種亦緣
T43n1833_p0865a18║假者。若爾，本識應分別變，由斯疏道理乃
T43n1833_p0865a19║通矣。
T43n1833_p0865a20║疏：「又種有三品」者。心、色等種三性等差各有
T43n1833_p0865a21║三品，或三界種名為三品。
T43n1833_p0865a22║疏：「即己體」者。相不離識名為己體。
T43n1833_p0865a23║疏：「若斷未斷隨增減」者。斷減未增，凡、聖第
T43n1833_p0865a24║八所緣異也。
T43n1833_p0865a25║論：「有根身」者。有義：即五根體名為有根，無
T43n1833_p0865a26║別能有。如有色言，所依色等體雖非根，而
T43n1833_p0865a27║能有根亦名有根，根及有根和合積聚故
T43n1833_p0865a28║名為身。
T43n1833_p0865a29║疏：「以根微細」等者。意辨論中根、身雙舉，根
T43n1833_p0865b01║微細故不唯言根，身濫外塵不獨云身，故
T43n1833_p0865b02║兼言之二失皆遣。
T43n1833_p0865b03║疏：「即諸根五處」者。即五扶塵。
T43n1833_p0865b04║疏：「緣他五境」者。即是他身五扶塵。
T43n1833_p0865b05║疏：「此有量」者。量云：自八不能執他扶塵，非
T43n1833_p0865b06║自內身故，如外五境。
T43n1833_p0865b07║論：「此二皆是識所執受」等者。此執受義通大
T43n1833_p0865b08║小乘，於中巨細非無差異，《對法》第五唯約
T43n1833_p0865b09║生受，《伽》五十三通據依持生受而說。故
T43n1833_p0865b10║《對法》云：「謂受生所依色故，是執受義。若依此
T43n1833_p0865b11║色受得生故，是名執受。」《瑜伽論》云：「若識
T43n1833_p0865b12║依執名執受色，此復云何？謂識所託，安危事
T43n1833_p0865b13║同，和合生長。又此為依，能生諸受。與此相
T43n1833_p0865b14║違，非執受色。」初狹後寬，二論別也。現種根、
T43n1833_p0865b15║境，具如疏會。若依小乘，《俱舍》第二，現在
T43n1833_p0865b16║五根、扶根四塵名有執受，餘非執受。執受義
T43n1833_p0865b17║者，即彼論云：心、心所法共所執受，攝為依
T43n1833_p0865b18║處，名有執受；損益展轉，更相隨故。即諸世間
T43n1833_p0865b19║說有覺觸，眾緣所觸，覺樂等故。此同《瑜伽》
T43n1833_p0865b20║有二義也。根、境等九，復如《對法》。問：大乘
T43n1833_p0865b21║何意唯第八識名能執受？答：按《瑜伽論》五
T43n1833_p0865b22║十一云：由五因故，一、謂賴耶識先世所造
T43n1833_p0865b23║業行為因，眼等轉識現緣為因，謂根、境等。
T43n1833_p0865b24║二、六識三性可得。三、六識無覆無記，異熟
T43n1833_p0865b25║所攝，類不可得。四、六識別依於彼彼，依彼
T43n1833_p0865b26║彼識轉，即彼所依應有執受，餘無執受。設
T43n1833_p0865b27║許執受亦不應理，識遠離故。五、又所依
T43n1833_p0865b28║止應成數數執受過失，所以者何？由彼眼
T43n1833_p0865b29║識於一時轉，一時不轉，餘識亦爾，第八異
T43n1833_p0865c01║彼故能執受。
T43n1833_p0865c02║疏：「變即轉變」者。即是生變。下疏結云，故能生
T43n1833_p0865c03║因，說名能變。
T43n1833_p0865c04║疎：「緣無漏種，准此應知」者。因中第八望無漏
T43n1833_p0865c05║種，二變俱無，不緣、不熏，如次不名緣生二
T43n1833_p0865c06║變。果位本識緣故名變，因位無漏六、七二
T43n1833_p0865c07║識具有二變，果中七識但緣名變，義思可
T43n1833_p0865c08║知。
T43n1833_p0865c09║疏：「即根種等具二變義」等者。現行第八望根
T43n1833_p0865c10║與種，具緣、執二，外器但緣其種子識，對現
T43n1833_p0865c11║七識唯生一變；現望現七，三變俱無。若種
T43n1833_p0865c12║子識望現根、器，即生名變。器亦是識，共相
T43n1833_p0865c13║種生。疏示方隅，且舉現識。現識及種合而
T43n1833_p0865c14║言之，根具三變，外器二變。
T43n1833_p0865c15║疏：「經部至已略解訖」者。即經部師俱無起等，
T43n1833_p0865c16║如第一疏。
T43n1833_p0865c17║疏：「然唯初解」等者。略為二釋。一云如因
T43n1833_p0865c18║第八緣自三境，但相無質。心所杖八相為
T43n1833_p0865c19║質緣，或所更互託為質起，故不可言本質
T43n1833_p0865c20║是同名為同一。由此應言相名行相，行相
T43n1833_p0865c21║相似，名同所緣。二云疏錯，應云然唯第
T43n1833_p0865c22║二無初解者，餘言同前。詳曰：後釋優也。
T43n1833_p0865c23║何以明之？答：見名行相，相但相似，名同
T43n1833_p0865c24║所緣。不名行相，竟何失耶？又疏下會《瑜
T43n1833_p0865c25║伽論》云：瑜伽據質名同所緣，此約影像名
T43n1833_p0865c26║所緣等，豈可前後自為楚越？又按疏主
T43n1833_p0865c27║《瑜伽鈔》云，若也，影像名行相者，即以本
T43n1833_p0865c28║質為所緣者，體一名同；行相體別，故名不
T43n1833_p0865c29║同。若以見分名行相者，即親相分，體雖各
T43n1833_p0866a01║別，似名同一；見分體緣，各各異故，名為不
T43n1833_p0866a02║同。由此故知，見名行相，第八王、所相分
T43n1833_p0866a03║相似名同所緣，見分各別，名不同行。若也，相
T43n1833_p0866a04║分名行相者，即行相同，如何說云不同一
T43n1833_p0866a05║行？第八非定緣本質境，復云何說同一所
T43n1833_p0866a06║緣？若云相分相似名同，若爾所緣行相是
T43n1833_p0866a07║一，如何而說同、不同言？以此故知疏顛倒
T43n1833_p0866a08║也。
T43n1833_p0866a09║疏：「無心、心所自能緣故」者。彼宗不許心、心
T43n1833_p0866a10║所法而能自緣。
T43n1833_p0866a11║論：「若心心所至自所緣境」者。有義：諸師皆說：
T43n1833_p0866a12║初量破彼正量、安惠不破餘部，今解不然。
T43n1833_p0866a13║十九部義，雖心、心所緣境之時，有行境相。
T43n1833_p0866a14║其行境相，是能緣相，非是所緣。如何初量唯
T43n1833_p0866a15║破正量？是故應說：初量通破二十部也。
T43n1833_p0866a16║詳曰：雖所帶相計屬能緣，然說此相似所
T43n1833_p0866a17║緣故。所緣即相、所緣之相，名所緣相。不同
T43n1833_p0866a18║正量，此似亦無。由斯諸德，義亦何爽。
T43n1833_p0866a19║論：「若心心所無能緣」等者。有義：諸師皆云
T43n1833_p0866a20║破安惠師及清辨義。今解通破正量部義。
T43n1833_p0866a21║彼說心等緣境之時，更不別說於能緣心
T43n1833_p0866a22║有行相故。詳曰：此明二分，言能緣相即
T43n1833_p0866a23║見分心，非約見分依心上立。若別立者，三
T43n1833_p0866a24║分何別？如前見分名為行相，豈見分上而別
T43n1833_p0866a25║說耶？由斯正量有能緣相，故知諸德說不
T43n1833_p0866a26║乖論。
T43n1833_p0866a27║疏：「清辨亦云」等。有義：由勝義諦，非但無有
T43n1833_p0866a28║能緣之相，心體亦無。論：文既說有心、心所，
T43n1833_p0866a29║但緣境時無能緣相，故知唯就世俗以破
T43n1833_p0866b01║諸師。皆言清辨「有相而無見」者，此不依宗，
T43n1833_p0866b02║彼依世俗說唯識故。於世俗中雖有心、
T43n1833_p0866b03║境，隱劣顯勝名唯識故。詳曰：非善破
T43n1833_p0866b04║也，於無過中有過言故。疏中既云若約世
T43n1833_p0866b05║俗見、相俱有，今且遠汝一切唯境，此豈不
T43n1833_p0866b06║許彼有見耶？若言破餘不序疏者，破他
T43n1833_p0866b07║可通，自立不爾。既據世俗見、相俱存，何理
T43n1833_p0866b08║獨遣彼能緣相，又言心體為現種耶？若現
T43n1833_p0866b09║行者既無能緣，何名現識，可審詳諸。
T43n1833_p0866b10║疏：「第二合破安惠」者。有義又說，此中破安惠
T43n1833_p0866b11║義，雖解此是二分，非三分文，如何說彼無
T43n1833_p0866b12║能緣耶？自證即是能緣用故。故於二分，但
T43n1833_p0866b13║可破彼無所緣相或可。此文非二分義，
T43n1833_p0866b14║即是三分。詳曰：此明二分見、相相對，名
T43n1833_p0866b15║能、所緣，以破安惠，何過而有？又論自結，故
T43n1833_p0866b16║心、心所必有二相，故不可判屬三分也。
T43n1833_p0866b17║疏：「又大眾部至與此等同」者。此釋前標十九
T43n1833_p0866b18║部意。
T43n1833_p0866b19║疏：「自緣體者即不如是」者。顯此上云餘大
T43n1833_p0866b20║眾也。
T43n1833_p0866b21║疏：「以不曾為相分緣」等者。如諸色等曾為
T43n1833_p0866b22║相分被見分緣，故後能憶。心既不爾，後何
T43n1833_p0866b23║能憶？故後能憶明由先時自證緣也。
T43n1833_p0866b24║疏：「佛地第三」等者。按彼論引《集量論》云：「《集
T43n1833_p0866b25║量論》說諸心、心法皆證自體名為現量。若
T43n1833_p0866b26║不爾者，如不曾見不應憶念。」
T43n1833_p0866b27║疏：「此中有行相至名為相似」者。重成釋彼瑜
T43n1833_p0866b28║伽之意。言此中者，此《瑜伽論》，即以相分
T43n1833_p0866b29║名為行相；言境據總者，相分相似，如緣
T43n1833_p0866c01║青等相分俱青，故名為總。由是論云，同一
T43n1833_p0866c02║所緣，言見據別故，名為相似者，相似即
T43n1833_p0866c03║是不同之義，故論說云不同行相。問：夫言
T43n1833_p0866c04║相似，雖體不同，有少比類，今見言似，有何
T43n1833_p0866c05║相類？答：如緣青等，王所皆然，故名相似。
T43n1833_p0866c06║有云：境據總下四句疏文下，雙會《瑜伽》、《唯
T43n1833_p0866c07║識》兩論。詳曰：不爾。前釋為正，尋之可
T43n1833_p0866c08║悉。
T43n1833_p0866c09║疏：「此心心所許時依同」等者。此論第三云所
T43n1833_p0866c10║緣等，等者亦是相似之義，餘文同來。
T43n1833_p0866c11║疏：「現量為比果問答亦然」者。問：此之問答與
T43n1833_p0866c12║前何差而須指耶？答：前依分難，此據量
T43n1833_p0866c13║難。
T43n1833_p0866c14║疏：「如末那章」者。此指《攝論》明末那處名末
T43n1833_p0866c15║那章，以彼廣以義門而辨，故與章名。疏來
T43n1833_p0866c16║意者，為伏難云：五識現量何縛有耶？故疏答
T43n1833_p0866c17║云：為是煩惱所染污相，故有縛也。外伏難
T43n1833_p0866c18║云：何以明知？故指彼章。今按無性第一論
T43n1833_p0866c19║云：此即是識雜染所依，於定不定善等位
T43n1833_p0866c20║中，皆不相違恒現行故。其如何等？謂善心
T43n1833_p0866c21║時亦執我故，由此五識得有相縛，言是疏
T43n1833_p0866c22║主末那章者非也。
T43n1833_p0866c23║疏：「即以自證為相分緣」者。用不離體故說是
T43n1833_p0866c24║言。
T43n1833_p0866c25║疏：「得得非得法」者。大得小得，故重言得。所
T43n1833_p0866c26║得之法，體非是得，名非得法。問：難意如
T43n1833_p0866c27║何？答：如彼大得能得本法，復得小得不
T43n1833_p0866c28║立第四。生亦如之，例見同彼，緣相、自證
T43n1833_p0866c29║不須第四。
T43n1833_p0867a01║疏：「無別種生」者。隨彼相見，同種師釋。或約
T43n1833_p0867a02║獨影，非盡理言。
T43n1833_p0867a03║論：「若內若外皆有所取」等者。如疏具明。有義：
T43n1833_p0867a04║同疏而立理云，前長行云，謂第二分但緣
T43n1833_p0867a05║第一，佛心見分不唯緣初，亦通後故。又前
T43n1833_p0867a06║標宗，釋有漏識，非無漏故。又無漏位，三分
T43n1833_p0867a07║皆能緣餘三分，如何內外互相繫屬？
T43n1833_p0867a08║疏：「雖緣真如至亦不得緣」者。雖有處言見分
T43n1833_p0867a09║緣如，見既用外，實不得緣。詳曰：且依見
T43n1833_p0867a10║分不緣如義，為順此中見名外故，非盡
T43n1833_p0867a11║理矣。
T43n1833_p0867a12║疏：「若爾內心應非外果」者。此難意云：內外有
T43n1833_p0867a13║差別，外非內法果，外內義不同，內亦非外
T43n1833_p0867a14║果。答：指同前量、非量，義思可知之。今
T43n1833_p0867a15║又答云：一見通緣內外妨，故外不為內法
T43n1833_p0867a16║果。自證分緣兩過無，所以內得為外果。
T43n1833_p0867a17║疏：「心若自緣至無差別過」者。即自證分而緣
T43n1833_p0867a18║見等，據此為難。能所作等並皆心故，故無
T43n1833_p0867a19║差別。有云：約唯識難，不約四分。既唯是
T43n1833_p0867a20║識，何因果等差別有耶？詳曰：不爾，本緣四
T43n1833_p0867a21║分而此難生。下疏結云依見分說，故知不
T43n1833_p0867a22║是依唯識難。
T43n1833_p0867a23║論：「即外大種」者。有義：所言外者，簡異於內。
T43n1833_p0867a24║內外義殊，有其五釋。一云所執名外，謂心
T43n1833_p0867a25║外故；餘名為內，不離識故。二云本質名
T43n1833_p0867a26║外，亦心外故；影像名內，自心內故。三云
T43n1833_p0867a27║諸法義理差別名內，諸法體事自性名外；故
T43n1833_p0867a28║迷理者說依內門，發身、語等說名依外。
T43n1833_p0867a29║四云在自相續名之為內，他身、非情說
T43n1833_p0867b01║名外也，以彼皆是自身外故。五云十二處
T43n1833_p0867b02║中心等所依六根名內，以親近故；心等所
T43n1833_p0867b03║緣六境名外，由疎遠故。今論言外依第四
T43n1833_p0867b04║門，然疏說云：雖非識外，外處名外。此解不
T43n1833_p0867b05║然，根及根依下論自說，俱名內故。若約處
T43n1833_p0867b06║門，根可名內，扶根依處應名外故。詳曰：
T43n1833_p0867b07║自斷有監，疏解無違。但言器色由外處故，
T43n1833_p0867b08║而得外名，誰言攝彼扶塵色耶？此即想聲，
T43n1833_p0867b09║別處轉故。斷依第四，他身豈得同外器耶？
T43n1833_p0867b10║論意唯明外器色故，若言但取第四一分，
T43n1833_p0867b11║何棄第五？不簡第四，故自斷非。
T43n1833_p0867b12║疏：「《瑜伽》六十六有共中二」者。按彼論云：由
T43n1833_p0867b13║善、不善、無記作意引發先業，能牽諸行令
T43n1833_p0867b14║住不絕，所謂外分共不共業之所生起。
T43n1833_p0867b15║釋：明有情住由此三業能感器界，器界為
T43n1833_p0867b16║依有情得住。
T43n1833_p0867b17║疏：「共中不共如己田宅」等者。有義：但初句收，
T43n1833_p0867b18║多自受用，然亦有他受用義故。又如扶塵，
T43n1833_p0867b19║唯在自身，由有少分為他用義，尚名為共，
T43n1833_p0867b20║如何田等翻名不共？詳曰：不可。若爾，扶塵
T43n1833_p0867b21║應亦初句，有他用義，如田宅等。若言屬自
T43n1833_p0867b22║非初句者，宅等應然，亦屬自故。若言扶塵
T43n1833_p0867b23║屬自內身不相例者，祇由此義扶塵名為
T43n1833_p0867b24║不共中共，宅等名為共中不共，外、內異故，
T43n1833_p0867b25║復不屬他，故非初攝。問：佛菩薩等所變
T43n1833_p0867b26║淨土不離穢處，淨穢相望，應第二句。傳
T43n1833_p0867b27║有二釋：一云：有漏不淨由同處故，業復少
T43n1833_p0867b28║同，受用有別，名第二句。佛唯無漏，菩薩極
T43n1833_p0867b29║淨，雖穢同處，淨、不淨業有差別故，非第二
T43n1833_p0867c01║句。二云：淨穢其處既同，即是第二共中不
T43n1833_p0867c02║共。詳曰：初釋善也。且同地器有情共變，由
T43n1833_p0867c03║有別業，於此復分宅等諸境，異生、佛等即
T43n1833_p0867c04║不如之，何得相望屬第二句。
T43n1833_p0867c05║疏：「緣長等時並緣青」等者。有義：緣長等者以
T43n1833_p0867c06║之為正。《佛地論》說十八圓淨所現淨土具
T43n1833_p0867c07║顯、形色，准知穢土隨識所變，廣狹分量有
T43n1833_p0867c08║形色也。前論亦云，隨量大小頓現一相。
T43n1833_p0867c09║詳曰：言緣長等為據別緣，為約長等不
T43n1833_p0867c10║離青等，緣青等時義言緣之。若義言緣，
T43n1833_p0867c11║疏已明訖；若別緣者，如何第八因緣變耶？亦
T43n1833_p0867c12║不可以佛地為證，淨穢異故。
T43n1833_p0867c13║論：「雖諸有情至遍似一」者。問：且如一樹有情
T43n1833_p0867c14║共變，而一有情伐用之時，為用自變，為兼
T43n1833_p0867c15║用他？若唯自者，餘人變者應存不已，樹何
T43n1833_p0867c16║不見？若亦用他，何名唯識？答：樹等既是
T43n1833_p0867c17║共相種生，皆相隨順，互有增益。彼一有情自
T43n1833_p0867c18║所變者，所緣親用；他所變者，與自所變為
T43n1833_p0867c19║增上緣，亦疎緣用。一切相望，自為所順，他
T43n1833_p0867c20║為能順，由所順無，能順亦滅，由斯樹喪，唯
T43n1833_p0867c21║識亦成。問：何以得知互相增益？答：《對法》
T43n1833_p0867c22║第七說有共業為增上緣，如次下引。若
T43n1833_p0867c23║爾，燈明喻義不成。一燈光滅，餘光猶在，法
T43n1833_p0867c24║不相似，何得為喻？答：喻取少分，故不相
T43n1833_p0867c25║違。
T43n1833_p0867c26║疏：「五十四諸有對法」等者。疏引文略，今更具
T43n1833_p0867c27║云：「何因緣故，諸有對法，同處一處不相捨離，
T43n1833_p0867c28║而不說名無對性耶？」答：隨順轉故，由彼展
T43n1833_p0867c29║轉相隨，順生不相妨礙。又由如是種類三
T43n1833_p0868a01║業，增上所感，如是而生。何以故？一切色聚，一
T43n1833_p0868a02║切色根共受用故。釋曰：而難意云：如一色
T43n1833_p0868a03║聚餘香等微，亦同其處應名無對。其答意云
T43n1833_p0868a04║色等之中有違、不違。違者別居，順者同處。
T43n1833_p0868a05║又業力致，何以得知一處有多？如一色聚
T43n1833_p0868a06║眼見是色，鼻嗅有香，舌甞即味，身覺有觸，
T43n1833_p0868a07║故言色根共受用也。
T43n1833_p0868a08║疏：「又成器時，他方三禪」等者。以第四禪不壞
T43n1833_p0868a09║不成，故但舉彼成壞同處。
T43n1833_p0868a10║論：「由是設生他方自界」等者。問：器、種俱境，緣
T43n1833_p0868a11║何不同？答：器為依持，但變同地；種即不
T43n1833_p0868a12║爾，為境通緣。又三界種隨能變識所在之
T43n1833_p0868a13║界，故得緣之；器乃不然，何得相例？
T43n1833_p0868a14║疏：「如大梵變」者。即《維摩經》梵天王云：我見此
T43n1833_p0868a15║界如自在宮，即其事也。又上界天而來此
T43n1833_p0868a16║界，必變淨器為自依處，以此麁界不持彼
T43n1833_p0868a17║故。
T43n1833_p0868a18║疏：「對法第五至業種隨故」者。按彼第五而
T43n1833_p0868a19║無文說。彼第七中明五共業，故云：「如經言
T43n1833_p0868a20║有共業。」云何共業？若業能令諸器世間種
T43n1833_p0868a21║種差別，或復有業令諸有情展轉增上，由此
T43n1833_p0868a22║業力說諸有情更互相望為增上緣，以彼
T43n1833_p0868a23║互有增上力故亦名共業。恐疏寫誤以「七」
T43n1833_p0868a24║為「五」，意引《對法》亦同此論，而有經證共業
T43n1833_p0868a25║之事，更思。
T43n1833_p0868a26║疏：「此顯生無色」等者。疏釋彼意由據業種，
T43n1833_p0868a27║云令器界種種差別名為共業，不約一切
T43n1833_p0868a28║起於現行變諸器界，方名共業。
T43n1833_p0868a29║疏：「不爾便無四分之義」者。不變影者，見既親
T43n1833_p0868b01║證第三分已，何須第四為證量果乎？故無
T43n1833_p0868b02║四分。
T43n1833_p0868b03║疏：「此中三性種至隨識非煩惱」者。有說三性
T43n1833_p0868b04║雖有異，隨依說無記，煩惱即同不善等，故
T43n1833_p0868b05║不名煩惱。詳曰：性由體類義，隨依可無
T43n1833_p0868b06║記。煩惱別義增，故種名煩惱。問：煩惱非染
T43n1833_p0868b07║污，可不隨依稱；既在二性收，隨性非煩
T43n1833_p0868b08║惱。
T43n1833_p0868b09║答：界種性雖同，據別異依繫；或種類猶然，
T43n1833_p0868b10║故不從依稱。二釋之中任情取捨。
T43n1833_p0868b11║疏：「即天眼耳至應非有情」者。由若不許緣
T43n1833_p0868b12║異界境天眼、耳根與八繫別，第八不持，故
T43n1833_p0868b13║應爛壞。若爾，何名有情？
T43n1833_p0868b14║疏：「即眾生有增減過」等者。天眼、耳根即有情
T43n1833_p0868b15║數，一身別起而不屬此，故名為增。又若爛
T43n1833_p0868b16║壞，復名為減。問：實義許持，何非增過？繫不
T43n1833_p0868b17║同故。答：雖繫不同，不離此界能持之識，
T43n1833_p0868b18║有所依屬，故不名情。
T43n1833_p0868b19║疏：「難第一師」等者。下根身中初師是也，疏乘
T43n1833_p0868b20║其便預難其義。
T43n1833_p0868b21║疏：「生盲等亦爾」者。不枮陷者而根猶在，但
T43n1833_p0868b22║外物翳致不能見，枮者不爾。
T43n1833_p0868b23║疏：「舊本第四頌」等者。問：舊新二頌，境、識前後
T43n1833_p0868b24║雖復不同，大意相似，何乃偏責？答：舊云本
T43n1833_p0868b25║識，本識局一，言似於彼，故成其失。新言識
T43n1833_p0868b26║生，識通八識，隨緣我等，故無過矣。新論
T43n1833_p0868b27║釋云：變似義者，謂似色等諸境性現；變似
T43n1833_p0868b28║情者，謂似自他身五根性現；變似我者，謂
T43n1833_p0868b29║染末那與我癡等恒相應故；變似了者，謂
T43n1833_p0868c01║餘六識，了相麁故。
T43n1833_p0868c02║論：「故生他地」等者。問：此證何義？答：有二
T43n1833_p0868c03║釋。一云證自變他扶塵。二云證自不
T43n1833_p0868c04║變他根扶塵，共許不待言故。而證意云：若
T43n1833_p0868c05║自能變他依及根，彼往他等，根依合在，俱
T43n1833_p0868c06║所變故。既唯依在，而根滅無，返證餘時，俱變
T43n1833_p0868c07║依處。若爾，何唯舉生他地及涅槃耶？豈
T43n1833_p0868c08║餘死等猶有根乎？答：理俱無根，且就顯說。
T43n1833_p0868c09║若生自地，恐他救言以自識變。前釋為正。
T43n1833_p0868c10║問：依處他反，自之引因，義應不立。亦能變
T43n1833_p0868c11║者，迨劫末有，所變之骸，應同能反。答：如
T43n1833_p0868c12║言唯識，許境親疎，遺骸待變，自他何失？有
T43n1833_p0868c13║為勢分，修短不同，不同能變，有謝無咎。
T43n1833_p0868c14║疏：「借識力」者。問：與定、通力二有何別？答：
T43n1833_p0868c15║身在於上，不起於下，定通等也。所以如疏
T43n1833_p0868c16║起下散識，故有別也。問：起下散識，豈不
T43n1833_p0868c17║依上定通引耶？若許爾者，即定通攝，何乃
T43n1833_p0868c18║別開？答：不爾，所以別開。問：設上定通為
T43n1833_p0868c19║緣引者，豈不得耶？答：縱定通引，然是他地，
T43n1833_p0868c20║由此別開，更思。
T43n1833_p0868c21║疏：「身在下地，上天眼、耳」等者。問：天眼、耳根既
T43n1833_p0868c22║與異熟眼、耳同處，同取境不？若同取者，云
T43n1833_p0868c23║何異熟而能遠取？又如何能發眼、耳通？若不
T43n1833_p0868c24║發者，如何同取？若不同取二根同處，云何
T43n1833_p0868c25║得有取、不取耶？答：為二釋。一云同取，通
T43n1833_p0868c26║力引生，遠取何失？如欲界根有長養等，既同
T43n1833_p0868c27║發識，此亦應爾。二、不同取，言定等力據
T43n1833_p0868c28║識緣境，又若異熟能發彼通，何須起彼天
T43n1833_p0868c29║眼、耳根？亦同一處業力不同，見等各別，同處
T43n1833_p0869a01║別發，亦復何失？按《智度論》，修得天眼在肉眼
T43n1833_p0869a02║上，導彼肉眼亦能遠見。
T43n1833_p0869a03║疏：「佛故豪光」等者。問：梵亦因光而得見下，
T43n1833_p0869a04║何不言之？答：梵觀於下，自力亦能，故不
T43n1833_p0869a05║言也。若也，傍觀萬八千界，亦由佛力，自力
T43n1833_p0869a06║不迨，且據上下，故不云梵。
T43n1833_p0869a07║疏：「雖第八變至內身文」者。雖言第八因定
T43n1833_p0869a08║通力而皆能變，於定不見變內身文。
T43n1833_p0869a09║疏：「亦非是身以無根故」者。問：既無其根，云何
T43n1833_p0869a10║得言佛邊聽法？答：第六識聽不待於根，
T43n1833_p0869a11║故《瑜伽》云聞謂比量。
T43n1833_p0869a12║疏：「八地已去通定無差」者。通智、定定體實有
T43n1833_p0869a13║別，約性不殊，起無前後，所作相似，據一
T43n1833_p0869a14║邊說。
T43n1833_p0869a15║疏：「由此故知至疎所緣緣」者。如在下界起
T43n1833_p0869a16║天眼、耳緣上界色，下界第八而不緣上，即
T43n1833_p0869a17║天眼、耳無第八境為所杖質，故闕疎緣。
T43n1833_p0869a18║問：上地散眼見下三災，上界第八亦緣災不？
T43n1833_p0869a19║答：實不緣。護法不許異界第八變異界
T43n1833_p0869a20║器。若爾，上眼無疎所緣，過如何遣？答：以
T43n1833_p0869a21║下第八所變為緣，亦有何過？問：因於定
T43n1833_p0869a22║通令第八識緣他異地身器得不？答：疏
T43n1833_p0869a23║不定判，《樞要》及《燈義》意許也。有義釋云：若
T43n1833_p0869a24║變自身，他地可爾，下地能引天眼、耳故，他
T43n1833_p0869a25║地他身及他地器，設定等力如何能變，變之
T43n1833_p0869a26║何用？麁細懸隔不依持故。若爾，如何說定
T43n1833_p0869a27║等力即不決定？此亦無違，業力所變內
T43n1833_p0869a28║身外器必定同地，若定等力變自內身即
T43n1833_p0869a29║不決定，下能引上天眼、耳故。變器、他身
T43n1833_p0869b01║此一向定，言變身器不定等者，言總意別，
T43n1833_p0869b02║不言身器皆有不定。疏說：上界起通來下，
T43n1833_p0869b03║令下得見，名因通者，依他通故，此定不
T43n1833_p0869b04║然，上界來下作欲界化，下所見者即自地
T43n1833_p0869b05║故。詳曰：如菩薩等，變身為魚、地、海金、酪，
T43n1833_p0869b06║下界有情得受不耶？若不受者，變之何益？
T43n1833_p0869b07║若許用者，有情第八豈不緣彼？不緣而受，
T43n1833_p0869b08║非唯識故。故知因他通力而引能變異地
T43n1833_p0869b09║身器等也，即彼扶塵名為身也，魚、金、酪等
T43n1833_p0869b10║非欲界故。設若救云：有情六識託菩薩等
T43n1833_p0869b11║所變米等，以為本質變而乃用，亦如上眼
T43n1833_p0869b12║緣下三災，託下第八所變為質。此亦不然，
T43n1833_p0869b13║縱緣自六所變之者，第八從本言由通力，
T43n1833_p0869b14║亦何傷也？與餘常時，境不同故。前云上眼，
T43n1833_p0869b15║託下第八。由上第八，不得緣下。所以然
T43n1833_p0869b16║者，若上第八，自變下災，麁細既隔，於彼無
T43n1833_p0869b17║用，若杖下八所變之災為質方變，變復何
T43n1833_p0869b18║用？又非定通之所引故。由斯不變，若變魚、
T43n1833_p0869b19║米而有用故，復通力引何得相例？若麁細
T43n1833_p0869b20║別，不許變者，即餘六識亦應不緣，麁細
T43n1833_p0869b21║隔故。若爾，因八緣無漏失。答：亦無違，
T43n1833_p0869b22║不親緣故。若言親用而方變者，第八不應
T43n1833_p0869b23║變他扶塵，六亦不變菩薩魚等，非親用
T43n1833_p0869b24║故。若許親用，便非唯識，又論明言定通等
T43n1833_p0869b25║力，界地自他而不決定，何強分別致有多
T43n1833_p0869b26║違，可謂與蛇而安足矣。又云上來作欲
T43n1833_p0869b27║界化，下見自地，理亦不然。言作欲化，似
T43n1833_p0869b28║欲界故，實上地繫，欲界地法無修得化，如
T43n1833_p0869b29║下當辨。
T43n1833_p0869c01║疏：「得威德定」者。有威德者所起勝定，名威
T43n1833_p0869c02║德定。此有兩釋：一云自在菩薩及二乘
T43n1833_p0869c03║者所得之定，故《瑜伽》云：非是一切所有定心
T43n1833_p0869c04║皆有能生此色功能，唯一類有，故知唯聖。
T43n1833_p0869c05║二云亦通異生，依定久習得自在者，簡
T43n1833_p0869c06║非自在，名一類有，亦無其失。前解為勝。
T43n1833_p0869c07║疏：「又解以初禪眼耳」等者。此不次也。合在
T43n1833_p0869c08║於前天眼、耳境已下言也。問：前明眼、耳
T43n1833_p0869c09║本質有無，何意次言眼、耳緣上繫之同異？
T43n1833_p0869c10║答：前雖明質，未論其相繫之差別，故次明
T43n1833_p0869c11║也。質、相雖殊，由俱境故，故云又解。問：
T43n1833_p0869c12║初禪眼等見上地色，有本質不？答：雖不
T43n1833_p0869c13║明言，理合有也，以他第八所變為質。
T43n1833_p0869c14║疏：「由此三識所知必同」等者。眼、耳、身三身識
T43n1833_p0869c15║相分既唯初禪，故眼、耳二相非上繫。
T43n1833_p0869c16║疏：「五十四至生因闕故」者。因闕之義，略有兩
T43n1833_p0869c17║釋：一云種子名因，彼無種故，故名因
T43n1833_p0869c18║闕。二云因者所以之義，彼無生香等道
T43n1833_p0869c19║理故。問：設許有之，違何理耶？答：若許
T43n1833_p0869c20║定心而現香、味，香、味隨心上地所繫，此即
T43n1833_p0869c21║上地而有香、味，違諸教過，由斯定心不
T43n1833_p0869c22║變香、味。兼疏所明合為三釋，言加行心
T43n1833_p0869c23║即是因也。或疏所解不異前二加行之因，
T43n1833_p0869c24║因即前二，更無別也。
T43n1833_p0869c25║疏：「又無用」者。香、味依於段食施設，彼無段
T43n1833_p0869c26║食，縱有香、味而何所為？
T43n1833_p0869c27║疏：「或是根本及所變」等者。如次所起名定
T43n1833_p0869c28║通色，通依定生故通名果。
T43n1833_p0869c29║疏：「皆通變及化」者。變謂轉變，改易其質；化謂
T43n1833_p0870a01║化現，無而忽有，佛定通力俱能為也。
T43n1833_p0870a02║疏：「通可引起根之與塵」等者。問：若在於佛二
T43n1833_p0870a03║位心所既恒相應，云何通、定引根、塵別？
T43n1833_p0870a04║答：雖俱時起，力用不同，所變有差，而亦何
T43n1833_p0870a05║變？又無漏心必有定、道俱時而起，相應一
T43n1833_p0870a06║思，對此兩種，名定、道戒，以二助思，有遮防
T43n1833_p0870a07║故。今定、通二雖復同時，所起色等，對能起
T43n1833_p0870a08║二，名為定、通，同戒何失？
T43n1833_p0870a09║疏：「由定力變異身器」者。前雖略說意正明
T43n1833_p0870a10║通，又未引證。今具援據故重舉之。
T43n1833_p0870a11║疏：「變身萬億」等者。按彼論云：「心自在轉微
T43n1833_p0870a12║細性者，謂色、無色二界諸色，如經說有平
T43n1833_p0870a13║等心諸天，曾於人中如是如是資熏磨瑩
T43n1833_p0870a14║其心，隨此修力住一毛端空量地處，展轉
T43n1833_p0870a15║更互，不相妨礙。」釋曰：色界二色名為自
T43n1833_p0870a16║在，一定心現，二自在定所感報色，無色但一
T43n1833_p0870a17║定心所現。二界定色因自在定之所起故，
T43n1833_p0870a18║名心自在微細性也。所引經者，傳釋但證色
T43n1833_p0870a19║界報色，即淨居天名等心天，詣佛聽法一
T43n1833_p0870a20║萬六千由旬之身，一一皆住毛端量地，猶如
T43n1833_p0870a21║燈光不相障礙，又淨居上十地菩薩名等心
T43n1833_p0870a22║天。詳曰：依無色定亦能起身而來佛所，
T43n1833_p0870a23║名等心天，斯亦何過？經不簡故。又論雙言
T43n1833_p0870a24║上之二界，何故引證但證色界？故知通證
T43n1833_p0870a25║理無傷也。又《瑜伽論》不言共立，或本不同，
T43n1833_p0870a26║或是疏主准於餘文故言共也。故《智度論》第
T43n1833_p0870a27║九十三云：「遍淨天六十人坐一針頭。」又色、無
T43n1833_p0870a28║色而各自類不相障礙，非是二界互不礙
T43n1833_p0870a29║也，乍觀彼文為言二界互不礙也。
T43n1833_p0870b01║疏：「色界亦說，有亦令互相見」者。瑜伽既說色
T43n1833_p0870b02║界諸天亦變身等，故知不唯無色界也，而
T43n1833_p0870b03║有疏本作「設」字等，寫者草誤，從說為正。
T43n1833_p0870b04║疏：「亦應不緣等流色等有間斷」者。問：除業所
T43n1833_p0870b05║招異熟色，外即諸善、惡及外器等，皆名等
T43n1833_p0870b06║流。間斷之因，豈非一分兩俱不成？答：疏略
T43n1833_p0870b07║示法，具應言簡，簡理可知。又疏意示前量
T43n1833_p0870b08║不定，非為量破。
T43n1833_p0870b09║論：「略說此識至所現變色」者。問：第八既緣法
T43n1833_p0870b10║處實色，五亦緣不？若不緣者，聖變魚等，凡
T43n1833_p0870b11║應不見。若許緣者，五十四說法處攝色名
T43n1833_p0870b12║無見對，復云何通？答：如《燈》第二，彼已分別。
T43n1833_p0870b13║復有釋云，變定等色而無見對，但與眼等
T43n1833_p0870b14║為增上緣名見金等。
T43n1833_p0870b15║疏：「此中有難如理應思」者。難云：以因從於
T43n1833_p0870b16║果，隨現法界收；以境對於心，從識法界攝。
T43n1833_p0870b17║答：因緣親辨體，種隨於現收；為境引他
T43n1833_p0870b18║疎，故非法處攝。
T43n1833_p0870b19║疏：「極略極逈色」者。折根、器等為極微者名
T43n1833_p0870b20║為極略，折像等色為極微者名為極逈。
T43n1833_p0870b21║疏：「若唯意緣」等者。獨頭意識緣根、塵等由
T43n1833_p0870b22║分別生，亦名遍計所起攝也。
T43n1833_p0870b23║疏：「以闇從明」者。幽隱顯蔽名為闇明，十處法
T43n1833_p0870b24║處名為明闇者，義可斷矣。
T43n1833_p0870b25║疏：「亦非由說至亦緣有故」者。意說第六與五
T43n1833_p0870b26║同緣雖名分別，緣境有用。
T43n1833_p0870b27║論：「初必有用，後必有境」者。疏釋因緣、分別二
T43n1833_p0870b28║變總有四釋，取第四釋尋之可悉。有義
T43n1833_p0870b29║三釋：一云但現量心名因緣變，諸比、非量皆
T43n1833_p0870c01║分別變。二云第八王、所名因緣變，餘心、心
T43n1833_p0870c02║所名分別變。三云唯第八心王是因緣變，相
T43n1833_p0870c03║應心所亦分別變。此護法義，持種受熏唯心
T43n1833_p0870c04║王故。自判前二有多過失，第三可通。問：若
T43n1833_p0870c05║說眼等所緣色等皆無實用，豈眼等識皆緣
T43n1833_p0870c06║假法？答：假有名種，自有約義。依實說假，
T43n1833_p0870c07║非五識緣，是分別心，義別說故。影像色等
T43n1833_p0870c08║雖無礙故，得名假色，然說種生即名為實，
T43n1833_p0870c09║故無過失。詳曰：非但前二有多過失，即
T43n1833_p0870c10║第三釋亦同前過，所以者何？如第八識任運
T43n1833_p0870c11║而起，所變之境從實種生，名因緣變，即五
T43n1833_p0870c12║轉識，一分第六，與五俱起。任運緣者，亦因修
T43n1833_p0870c13║起，境實種生，何乃即判為分別變？故今依取
T43n1833_p0870c14║疏第四也。
T43n1833_p0870c15║疏：「然一念心得成二種」等者。緣根、塵等名
T43n1833_p0870c16║因緣變，緣七心界分別變攝。
T43n1833_p0870c17║疏：「反顯八俱具有二變」者。王、所如次，因緣、
T43n1833_p0870c18║分別二變所攝。
T43n1833_p0870c19║論：「若變心等至不能緣故」者。《深密經》云：變化
T43n1833_p0870c20║心者，無自依心有依他心。按《佛地論》第六
T43n1833_p0870c21║釋云：「謂化心等依實心現，但實心上相分
T43n1833_p0870c22║似有緣慮等心，如鏡中火無別自體。」此
T43n1833_p0870c23║釋意云：無自所依，實見分心，名無自依。而
T43n1833_p0870c24║有似慮，名有依他。又見、自證、證自證分
T43n1833_p0870c25║名自依心，化心異彼，名無自依有依他
T43n1833_p0870c26║心，同前可知。
T43n1833_p0870c27║疏：「即現比二量至可應分別」者。如第六意緣
T43n1833_p0870c28║曾實，境熏成實種，後生實現，此雖比量分
T43n1833_p0870c29║別變收，容有實用。第六現量與五同緣，亦
T43n1833_p0871a01║有實用。若定心緣十八界者，用通假實，如
T43n1833_p0871a02║前應知。
T43n1833_p0871a03║疏：「此中謂約身器為小」者。身即是器，非外器
T43n1833_p0871a04║器。五十一中依身器器以明寬狹。有義：疏
T43n1833_p0871a05║說通依身、器以釋，今不依此，彼論但依執
T43n1833_p0871a06║受境說狹小廣大。詳曰：不得疏旨，徒為
T43n1833_p0871a07║萎菲，請審詳焉。
T43n1833_p0871a08║疏：「此亦所立同」者。同前滅定在所立中。
T43n1833_p0871a09║疏：「二計宗各解不同」者。經部、有宗釋有別
T43n1833_p0871a10║也，至下當知。◎
T43n1833_p0871a11║成唯識論演祕卷第三（本終）
T43n1833_p0871a12║
T43n1833_p0871a13║
T43n1833_p0871a14║成唯識論演祕卷第三（末）（論本第三）
T43n1833_p0871a15║
T43n1833_p0871a16║◎疏：「令相隨順」等者。此隨轉門，故《俱舍論》第
T43n1833_p0871a17║十云，三和有三：一、同在一世，故名三和。二、
T43n1833_p0871a18║因果相順，不相違返，故名三和。謂根與境
T43n1833_p0871a19║雖在過、未，識居現在，因果義成。三、互相隨
T43n1833_p0871a20║順，同得一果。謂根、境、識雖各一世，同一觸
T43n1833_p0871a21║果故名和合。初之一義依五識說，後二意
T43n1833_p0871a22║識。
T43n1833_p0871a23║疏：「或依增上」等者。依大乘義以第七識俱
T43n1833_p0871a24║時有故。
T43n1833_p0871a25║論：「觸似彼起，故名分別」者。問：根等有生心
T43n1833_p0871a26║等能，殊別於前，名變異。觸既似彼有功
T43n1833_p0871a27║能，應同根等名變異。答：根等為依無所
T43n1833_p0871a28║似，故據生能名變異。觸是能依似所依，但
T43n1833_p0871a29║名分別非變異。
T43n1833_p0871b01║疏：「應說觸觸為緣」等者。如十二支觸生於
T43n1833_p0871b02║受，言觸緣受。既觸生觸，何不說言觸緣於
T43n1833_p0871b03║觸？
T43n1833_p0871b04║疏：「若自不似」等者。觸言似彼，似彼生受。觸
T43n1833_p0871b05║稱似彼，應亦似彼而生於觸，何故言似
T43n1833_p0871b06║有生、不生，觸不生觸，觸應非似。
T43n1833_p0871b07║疏：「如受等法」等者。受等心所全不能生餘
T43n1833_p0871b08║心所故，不名分別。觸異受等，得分別名。
T43n1833_p0871b09║疏：「又如受領觸不領作意」等者。此明心所雖
T43n1833_p0871b10║有功能，然分限定。受但領觸可意等相，而
T43n1833_p0871b11║不領觸生作意等，觸但似三而不自似。又
T43n1833_p0871b12║受言領觸，此觸取於可意等事，而不似觸
T43n1833_p0871b13║而生於受及作意等。
T43n1833_p0871b14║疏：「復言於三第六囀」者。三字必錯，合為之
T43n1833_p0871b15║字，論中言之不云三故。
T43n1833_p0871b16║論：「思於行蘊為主勝故」者。大小聖教皆有此
T43n1833_p0871b17║義。故《俱舍論》第一云：「除前及後色、受、想、識，
T43n1833_p0871b18║餘一切行皆名行蘊。然薄伽梵於契經中，
T43n1833_p0871b19║說六思身名行蘊者，由最勝故，所以者
T43n1833_p0871b20║何？行名造作，思是業性，造作義強故名最
T43n1833_p0871b21║勝，是故佛說若能造作有漏有為，名行取
T43n1833_p0871b22║蘊。」
T43n1833_p0871b23║論：「謂觸所取可意等相」者。問：其所取相若
T43n1833_p0871b24║據本質，王、所皆同；若依相分，《瑜伽》等言行
T43n1833_p0871b25║相相似，云何但說觸、受所取相為隣近耶？
T43n1833_p0871b26║答：疏有二釋。有義：雖心、心所所緣相似，觸、
T43n1833_p0871b27║受所緣然極相似。詳曰：所取境中既有相似、
T43n1833_p0871b28║極相似別，此乃所緣便不同矣。實義言者，雖
T43n1833_p0871b29║所緣境，質同影似，然彼能緣而於境取，非無
T43n1833_p0871c01║差別，舉所取境，顯能緣也。
T43n1833_p0871c02║論：「然觸自性是實非假」者。為經部師有計
T43n1833_p0871c03║觸假，論為斯立自性有也。故《俱舍論》第十
T43n1833_p0871c04║敘經部義而有兩師，有說三和即名為
T43n1833_p0871c05║觸，如契經言如是三法聚集和合說名為
T43n1833_p0871c06║觸。有說別法與心相應，三和合所生說名
T43n1833_p0871c07║為觸，今破前師。
T43n1833_p0871c08║疏：「今取界身足」者。詳曰：通取《俱舍》理亦無
T43n1833_p0871c09║違，心所性言簡識、根、境，無不定失。
T43n1833_p0871c10║疏：「六愛經部至不同假觸」者。有義：既無別體，
T43n1833_p0871c11║從他分說如何名實？雖不同觸以多法
T43n1833_p0871c12║成，依實立愛名定假故。故知初因對界身
T43n1833_p0871c13║足亦有不定，非正因也。詳曰：假實之義，
T43n1833_p0871c14║形待不定，如大乘種，真俗相對，種非唯真，
T43n1833_p0871c15║即名為假；有無相對，種非全無，復名為實。
T43n1833_p0871c16║愛亦同之，為喻何失？對彼所立，三和假觸，
T43n1833_p0871c17║愛得名實，初因無過。
T43n1833_p0871c18║疏：「量云觸別有體」者。詳曰：彼既許愛依思
T43n1833_p0871c19║分立，豈非喻有所立不成？應如論言，是實
T43n1833_p0871c20║非假，即無其失。雖思分位，然得名實。
T43n1833_p0871c21║論：「是食攝故」者。疏有兩釋，後解易知。初解
T43n1833_p0871c22║之中，言許實故，簡於喻上所立之過，經部
T43n1833_p0871c23║麁色說皆假故，故第二因亦無失矣。有義：
T43n1833_p0871c24║其第二因若總三食為同喻者，所立不成。
T43n1833_p0871c25║假食三塵是假有故，別以識、思二為同喻，
T43n1833_p0871c26║因成不定。疏何故說假食實有？詳曰：因
T43n1833_p0871c27║明之法，宗、因、喻三若有過者，容致言簡，為
T43n1833_p0871c28║論文略疏致許言。復云心所亦通於下，明
T43n1833_p0871c29║遮喻、因，過乃盡矣，何事見責？
T43n1833_p0872a01║論：「能為緣故」者。有義：其第三因同前初因，亦
T43n1833_p0872a02║有不定。詳曰：愛非全假，如前已釋，故無
T43n1833_p0872a03║不定。
T43n1833_p0872a04║論：「非即三和」者。有義：前之三因，皆悉成此，非
T43n1833_p0872a05║三和宗，即無其過。非即三和，宗若成者，其
T43n1833_p0872a06║實有宗，自然成故，不須重立以為宗也。詳
T43n1833_p0872a07║曰：縱成其觸，非三和已，何理實有自然得
T43n1833_p0872a08║成？如彼愛等雖非三和，亦非實有，共畢竟
T43n1833_p0872a09║無；生等四相亦非三和，豈實有耶？故知不
T43n1833_p0872a10║可非三和，成實有自立。
T43n1833_p0872a11║論：「謂此驚覺應起心種」等者。有義：依疏初
T43n1833_p0872a12║說作意種子，警已逢緣，應起心種。以警種
T43n1833_p0872a13║者，此唯種子義不相應，今釋相應現作意
T43n1833_p0872a14║故。解云：由現作意行相難知故，此舉種以
T43n1833_p0872a15║釋體性。雖作是解，其理極難，故今但依第
T43n1833_p0872a16║二釋也。謂現作意警覺，現起相應心種，以
T43n1833_p0872a17║之為性，現令起種名應起種，非當起種名
T43n1833_p0872a18║應起也。詳曰：何理得知明現作意？若言
T43n1833_p0872a19║本說相應法故，故知現者。若爾，心所與心
T43n1833_p0872a20║相應名為相應，應俱辨現，如何第八前亦
T43n1833_p0872a21║明種？又若警覺現起種者，夫言種子生果
T43n1833_p0872a22║為義，現果既生，何意須警？若令趣境，自是
T43n1833_p0872a23║現能，論乃合云警應起現。若言由種，現方
T43n1833_p0872a24║得生，雖在現位，但言警種。若爾，前觸例亦
T43n1833_p0872a25║應然，前何不言和合三種？彼既不爾，此云
T43n1833_p0872a26║何然？故疏初解理固無失，餘如《燈》會。
T43n1833_p0872a27║疏：「此質不定至復應思擇」者。此生等喻有隨
T43n1833_p0872a28║一過，大乘不許有小生故，設有生等。生
T43n1833_p0872a29║等復假，故無不定。
T43n1833_p0872b01║論：「唯自性受至共餘相故」者。按《顯宗論》第
T43n1833_p0872b02║二：「云何此受領納隨觸？謂受是觸，隣近果故。
T43n1833_p0872b03║此隨觸聲為顯因義，能順受故……受能領納，
T43n1833_p0872b04║能順觸因，是故說受領納隨觸……領納隨觸
T43n1833_p0872b05║名自性受，領納所緣雖亦是受……一切皆同
T43n1833_p0872b06║領納境故……是故唯說領納隨觸名自性受，
T43n1833_p0872b07║別相定故。領納所緣名執取受，非此所辨，
T43n1833_p0872b08║相不定故。」
T43n1833_p0872b09║論：「若似觸生名領觸」者。按《順正理》云：如父
T43n1833_p0872b10║生子，子之媚好皆似於父，亦如果從種生，
T43n1833_p0872b11║果似於因。受從觸生，應知亦爾。
T43n1833_p0872b12║疏：「或即因是果」等者。若無之言，恐有執因
T43n1833_p0872b13║正即是果。夫因果者，不即離故，為簡其
T43n1833_p0872b14║濫，故論置之。
T43n1833_p0872b15║論：「又既受因」等者。不從於他但據於自，可
T43n1833_p0872b16║名自性。今既似他，何名自性？即應說名似
T43n1833_p0872b17║因之受，而不可言自性受也。
T43n1833_p0872b18║論：「若謂如王食國邑」者。此《正理論》具如疏引。
T43n1833_p0872b19║言食國邑，舉因顯果。
T43n1833_p0872b20║論：「施設種種名言為業」者。問：既施名等，何
T43n1833_p0872b21║非語因？答：如《樞要》、《義燈》等辨。有義云，
T43n1833_p0872b22║因有二：一意施設，二言施設。有境像等相
T43n1833_p0872b23║狀不同，意解施設差別名故。尋伺推度法
T43n1833_p0872b24║義淺深，隨義隨機而起說故，想思惟名不
T43n1833_p0872b25║起說故。有云：同是起言說因，但麁細異，
T43n1833_p0872b26║故有差別。若爾，上地何無語因？想遍地故。
T43n1833_p0872b27║若言想細，尋伺因麁，要有麁因方能發語，
T43n1833_p0872b28║獨想不能。若爾，想業應說發言，如何但云
T43n1833_p0872b29║施設為業？又想遍與尋、伺相應，唯名為細，
T43n1833_p0872c01║亦未應理，故應定說二因不同。詳曰：傍
T43n1833_p0872c02║觀二義，義皆有餘，想不起說，論云何說方
T43n1833_p0872c03║能隨起種種名言？方能之言，何所詮屬？雖
T43n1833_p0872c04║分麁細，不簡親疎，豈麁細因皆親起語，故
T43n1833_p0872c05║名不修？由此應依《樞要》、《燈》說。
T43n1833_p0872c06║論：「思謂令心造作為性」者。問：性、業何別？答：有
T43n1833_p0872c07║義：令心總於善等法中而造作者，此思之
T43n1833_p0872c08║性。於三性中改轉造作，說名為業。故此業
T43n1833_p0872c09║用，亦非遍因。疏說三遍，故未盡理。詳曰：
T43n1833_p0872c10║夫言改轉，易換異名。若也，始終一類之事，應
T43n1833_p0872c11║無思業，無改轉故。故今釋者，性但令作，業
T43n1833_p0872c12║役令作，單重廣略，行相有異。既云善等，
T43n1833_p0872c13║等惡無記，無記通於八識皆有，說思名遍，
T43n1833_p0872c14║亦何爽理？若准《瑜伽》第三所說，思之行相，是
T43n1833_p0872c15║別非遍。如疏所述，彼可知也。
T43n1833_p0872c16║論：「此觸等五至故名相應」者。疏中二解，除行
T43n1833_p0872c17║相者，順教理也，《瑜伽》說四。此論自云行相
T43n1833_p0872c18║雖異，何得取之？問：夫簡法者，前義不盡，
T43n1833_p0872c19║須後法簡前。若遮盡，後法何須？如論四義，
T43n1833_p0872c20║時、依二法遮簡已周，何繁後二？豈時、依同，
T43n1833_p0872c21║境、事別耶？答：有二釋。一云：此論四義不次，
T43n1833_p0872c22║次應說云境、時、依、事，簡意者何？答：凡
T43n1833_p0872c23║言相應雖心、心所，非心、心所總共相應，故
T43n1833_p0872c24║須簡也。若心、心所總名相應，所緣別者應
T43n1833_p0872c25║名相應，故境等簡；前後心等所緣境等，應
T43n1833_p0872c26║名相應，故時同簡；諸識俱起，應名相應，
T43n1833_p0872c27║故依同簡；六、八依同，應名相應，故事等簡。
T43n1833_p0872c28║二云：論說依次，雖有依同非相應故。
T43n1833_p0872c29║若依同故即名相應，六、八二識應名相應，
T43n1833_p0873a01║故所緣簡。六、八有時同緣境者，應是相應，
T43n1833_p0873a02║故事等簡。後釋為正。
T43n1833_p0873a03║疏：「行簡依同」等者。即與緣簡，別見相似。由
T43n1833_p0873a04║斯疏斷，但四義也，故更不明，簡略起伏如
T43n1833_p0873a05║上已具。
T43n1833_p0873a06║疏：「極不明了是捨受相」者。問：果位亦捨，豈不
T43n1833_p0873a07║明了？答：夫言捨者，中容寂靜，及不明了。果
T43n1833_p0873a08║雖明了，而是寂靜，故得名捨。
T43n1833_p0873a09║疏：「若能分別至取境定故」者。問：為不緣彼
T43n1833_p0873a10║違順之境，名不分別？為緣於彼不起分
T43n1833_p0873a11║別，名不分別？答：違順有多。若怨愛等，違
T43n1833_p0873a12║順之境，此即不緣。若境損益，如蘊、寒、執、
T43n1833_p0873a13║打柏、摩按、逼迫、適悅名違順者，雖緣於
T43n1833_p0873a14║彼而不分別違順之相，名不分別。若爾，
T43n1833_p0873a15║如何名取境定？答：因修而緣，常不分別，
T43n1833_p0873a16║名取境定。若爾，何名取中容境？答：雖
T43n1833_p0873a17║境違順，能緣之心一類而緣，不分違順，以
T43n1833_p0873a18║境從心名中容境。若不爾者，云何下言由
T43n1833_p0873a19║識執受，後時身受差別而生？故知本識緣彼
T43n1833_p0873a20║境也。有義：疏解不緣取境定故。若說緣
T43n1833_p0873a21║者，境便不定，此理不然。詳曰：取境定語
T43n1833_p0873a22║意如前釋，無不緣言，何得加之妄為彈
T43n1833_p0873a23║斥？
T43n1833_p0873a24║疏：「如八證中至任運生解」者。初執受證而有
T43n1833_p0873a25║五因，今此所言當彼五中第一因也。故《對
T43n1833_p0873a26║法》云：謂阿賴耶識先行因滅，眼等轉識現緣
T43n1833_p0873a27║因發。如說根、境作意力故，諸轉識生，是名
T43n1833_p0873a28║初因。
T43n1833_p0873a29║論：「此識任運剎那別緣」者。問：恒緣三境，何
T43n1833_p0873b01║名別緣？答：影像之境，新新而起，前後不一，
T43n1833_p0873b02║故緣名別，具如疏明。有義：非是所緣，前
T43n1833_p0873b03║後易脫，但非如定，專注所緣，義說別言。
T43n1833_p0873b04║詳曰：言不同定，專注所緣，理即可爾。云
T43n1833_p0873b05║非易脫，道理難詳，豈八所緣非有為攝？若
T43n1833_p0873b06║有為法，有為法者剎那生滅，云何不名前後
T43n1833_p0873b07║易脫？
T43n1833_p0873b08║疏：「大乘亦有自性善如本釋中」者。《對法論》中
T43n1833_p0873b09║無著本論、師子覺釋，皆具明之，下當具引。
T43n1833_p0873b10║疏：「三等起善」等者。問：准《對法》云：「隨逐善者，
T43n1833_p0873b11║謂即彼諸法習氣；發起善者，謂彼所起身業、
T43n1833_p0873b12║語業。」准彼種子隨逐善收，云何即判屬等起
T43n1833_p0873b13║善？答：論開疏合，望義不同，亦無失也。
T43n1833_p0873b14║疏：「勝義無記，謂虛空、非釋」者。問：何唯此二
T43n1833_p0873b15║名無記耶？答：真如性淨，其擇滅等，斷惑所
T43n1833_p0873b16║顯，以寂靜故，勝義善收。虛空非擇體非實
T43n1833_p0873b17║有，不同真如，復非智慧斷惑等得，不同餘
T43n1833_p0873b18║三，由斯二義，故無記攝。問：亦依識變，立
T43n1833_p0873b19║虛空等，何不隨識三性攝耶？答：且依如
T43n1833_p0873b20║立假空等說。若依識變，實通三性。
T43n1833_p0873b21║論：「流轉還滅應不得成」者。問：苦、集二諦，名為
T43n1833_p0873b22║流轉，說使常生人、天趣中。未踰苦、集。流
T43n1833_p0873b23║轉之義，何事不成？答：夫云流轉，包括五
T43n1833_p0873b24║趣。若唯人、天，流轉不足，故云不成；非據全
T43n1833_p0873b25║無名不成也。
T43n1833_p0873b26║疏：「餘例難亦然」者。略有二義。一云餘者謂受
T43n1833_p0873b27║等四，二云餘者謂行相餘。所不例者，亦應
T43n1833_p0873b28║難之，難思可悉。
T43n1833_p0873b29║疏：「亦應受等例成失」等者。詳曰：今觀此質
T43n1833_p0873c01║與難不齊，難前意云，觸雖不與自觸相
T43n1833_p0873c02║應，有餘相應例相應門；行相雖復了別等
T43n1833_p0873c03║別，然亦各各自有行相，亦復不闕行相之
T43n1833_p0873c04║義，何不例王行相門耶？今者受數全不與
T43n1833_p0873c05║受而得相應，與行相應義寬狹別，何得以
T43n1833_p0873c06║此而質於彼？問：此質不成，彼難何遣？答：
T43n1833_p0873c07║觸等雖復不自相應，然餘四法亦即是彼王
T43n1833_p0873c08║相應法，所以故得例相應門。行相與王無
T43n1833_p0873c09║少交涉，豈得相例？
T43n1833_p0873c10║疏：「便有三十六種見相分種」等者。見分、相分
T43n1833_p0873c11║各三十六，思可知也。
T43n1833_p0873c12║疏：「頓生六果」者。問：六處受熏，能熏王、所皆
T43n1833_p0873c13║熏本識，本識合有三十六箇，一時頓生，何
T43n1833_p0873c14║但言六？答：雖六所熏，皆有六種，六種同處
T43n1833_p0873c15║共生一果，果故但有，六頓生妨。
T43n1833_p0873c16║疏：「不可論其本質生與不生」等者。不可說
T43n1833_p0873c17║言心王所熏而生本質，心所所熏而即不
T43n1833_p0873c18║生。何以所者？王、所六種皆所熏故。
T43n1833_p0873c19║疏：「乍可論其本質影像」者。能熏之識乍可
T43n1833_p0873c20║論其能熏心王生於本質，能熏心所生於
T43n1833_p0873c21║影像。
T43n1833_p0873c22║疏：「其所熏不然」者。不得論其王、所，所熏生
T43n1833_p0873c23║於本質、影像等異。
T43n1833_p0873c24║疏：「若爾雜集至受一期報」者。按彼論云：若
T43n1833_p0873c25║於一生，頓受一切所得異熟，無有過失。所
T43n1833_p0873c26║以者何？若造眾多無間業者，所感身形最極
T43n1833_p0873c27║柔耎，所感苦具眾多猛利，由此頓受種種
T43n1833_p0873c28║大苦。
T43n1833_p0873c29║疏：「《成業論》中自解此妨」者。按彼論云：「如何
T43n1833_p0874a01║一一心、心所法，從二種子相續而生，不
T43n1833_p0874a02║見芽等從種生法？有如是事，可藉多緣
T43n1833_p0874a03║生於一果，無從二種有一果生。」
T43n1833_p0874a04║疏：「今加斷捨」者。有義：五數得名，因果無異，如
T43n1833_p0874a05║何例心有捨名耶？故但如前第二師說。
T43n1833_p0874a06║詳曰：言斷捨者，據捨縛說。雖復不執觸
T43n1833_p0874a07║等為我，然是煩惱所雜之法，心王捨藏，心
T43n1833_p0874a08║所能雜，亦復不有，據此例捨。故此論第八
T43n1833_p0874a09║云：不染污法，二義說斷。一雜縛斷，謂斷緣
T43n1833_p0874a10║彼、雜彼煩惱，賴耶即是斷緣彼惑，名之為
T43n1833_p0874a11║捨；觸等即是斷雜彼惑，名之為捨。何理不
T43n1833_p0874a12║順而不許之而言捨名？賴耶名者，據縛而
T43n1833_p0874a13║立，故但縛無，即得名捨。以觸等名不依縛
T43n1833_p0874a14║立，縛捨名存，實無違也。又解賴耶未捨觸
T43n1833_p0874a15║等名，為阿賴耶識相應心所。心捨執藏，觸等
T43n1833_p0874a16║不復名阿賴耶相應心所，據斯名捨，理亦應
T43n1833_p0874a17║通。二釋前勝。
T43n1833_p0874a18║疏：「如暴流水至隨流不捨」者。有說此中總
T43n1833_p0874a19║有三喻，如次況彼，謂愛非愛、受用、自性三
T43n1833_p0874a20║種緣起。初喻顯示由第八識五趣流轉，第
T43n1833_p0874a21║二顯示生眼等識受用境界，第三顯示自
T43n1833_p0874a22║性相續而不斷絕。
T43n1833_p0874a23║疏：「未來果法應不待因」者。問：現在之果待因
T43n1833_p0874a24║始生，豈非喻闕所立宗耶？答：雖曾待因，
T43n1833_p0874a25║今已生訖，更不待因，言已生果，意簡此
T43n1833_p0874a26║也。
T43n1833_p0874a27║疏：「即應過去有半作用」者。心心所法有取果
T43n1833_p0874a28║用，色法不然，故名為半。若爾，作用者過去
T43n1833_p0874a29║既有，云何得定言唯依現耶？
T43n1833_p0874b01║疏：「彼與果用滅復滅失」者。現在與果而由於
T43n1833_p0874b02║滅，過既與果應更須滅。若無滅者障彼果
T43n1833_p0874b03║生，何名與果？又復與現有相例失，若許有
T43n1833_p0874b04║滅，滅復滅失，故《成業》云應滅復滅。
T43n1833_p0874b05║疏：「取果之用生復生過」者。現取果時，生相生
T43n1833_p0874b06║已方能取之。過既取果還須待生，方能取
T43n1833_p0874b07║也。若許爾者，生復生失；若不許者，即現取果，
T43n1833_p0874b08║應不待生，彼此異因不可得故。
T43n1833_p0874b09║疏：「如瑜伽論至依種子立」者。《瑜伽》、《中邊》如《燈》
T43n1833_p0874b10║所引，《對法》、《顯揚》今略引之。按《對法論》師子
T43n1833_p0874b11║覺云，因果已受用者，謂已生故，已滅故。染淨
T43n1833_p0874b12║功用已謝者，謂如現在貪等、信等，令心染
T43n1833_p0874b13║淨功能無故。攝因已壞者，置習氣已方滅
T43n1833_p0874b14║故。果及自相有非有者，謂今時所引習氣有
T43n1833_p0874b15║故，能引實事無故。憶念分別相者，謂唯有彼
T43n1833_p0874b16║所緣境相故，一切一分是過去，餘未來、現
T43n1833_p0874b17║在及無為。明未來云有因非已生者，為
T43n1833_p0874b18║簡無為，彼雖非已生，而無因故。未得自
T43n1833_p0874b19║相者，自體未生故。因果未受用者，謂彼種
T43n1833_p0874b20║子未作所作故，彼性未生故，一切一分是
T43n1833_p0874b21║未來。明現在之因果受用、未受用者，謂因
T43n1833_p0874b22║已滅故，果猶有故。能顯過、未相者，謂現在
T43n1833_p0874b23║世是能施設去、來世相。所以者何？依止現
T43n1833_p0874b24║在假立去、來故，約當得位假立未來，約
T43n1833_p0874b25║曾得位假立過去。作用現前者，謂眼等法正
T43n1833_p0874b26║為識等所依等事故，一切一分是現在。又
T43n1833_p0874b27║《顯揚論》第九云：「言有過去業，由此業故，眾
T43n1833_p0874b28║生受有損害受、無損害受，此亦依彼習氣
T43n1833_p0874b29║密意假說彼法為有。謂於諸行中曾有淨、
T43n1833_p0874c01║不淨業生滅，由此因緣故，彼行勝異相續而
T43n1833_p0874c02║轉，是名習氣。由此相續所攝習氣故，愛、不
T43n1833_p0874c03║愛果生。又言三世色乃至識，此亦依三種行
T43n1833_p0874c04║相密意故說：謂依因相密意，說有未來；依
T43n1833_p0874c05║彼自相密意，說有現在；依彼果相密意，說
T43n1833_p0874c06║有過去。」
T43n1833_p0874c07║疏：「六十六至皆說六通」者。又《瑜伽論》三十七、
T43n1833_p0874c08║《大般若經》第九、《薩遮尼乾子經》第七、《瓔珞經》
T43n1833_p0874c09║第六、《清淨毘尼方廣經》、《寂調音天子問經》、《十
T43n1833_p0874c10║地論》第五、《雜集論》第十四、無性《攝論》第九皆
T43n1833_p0874c11║悉明之，具如章引。
T43n1833_p0874c12║疏：「此中亦同勝軍論師」等者。問：上座、勝軍一
T43n1833_p0874c13║切同耶？答：有同異。勝軍色、心皆有三相，
T43n1833_p0874c14║上座不爾，同義可悉。有義：上座、勝軍有
T43n1833_p0874c15║差別者，其上座計心、心所法生滅二時，時
T43n1833_p0874c16║二體一，將滅名滅。勝軍所說依《瑜伽》等，已滅
T43n1833_p0874c17║名滅。若色及心皆有三相，三相雖別而體
T43n1833_p0874c18║同一。
T43n1833_p0874c19║論：「謂現在至生滅二時」者。問：彼何意耶？答：
T43n1833_p0874c20║由經但云，是生滅法，故立二時。若爾，云
T43n1833_p0874c21║何色有三相？答：色法遲鈍，實有三時。經
T43n1833_p0874c22║依決定但云生滅，以其住相有無不定，故
T43n1833_p0874c23║不言也。
T43n1833_p0874c24║疏：「法生時酬因至二法為二時」者。影舉二法
T43n1833_p0874c25║二時因果，對顯一法二時因果，冀令明悟
T43n1833_p0874c26║一二差別。
T43n1833_p0874c27║疏：「為果之時，與前法俱」等者。問：為因果時，既
T43n1833_p0874c28║前後並，云何名為一法辨耶？答：為因果
T43n1833_p0874c29║時，雖前後並，然據自體，而於現在有生滅
T43n1833_p0875a01║二，不望別法，以分二時，故名一法。問：此
T43n1833_p0875a02║之一法，為因果時，為望於自，為對他耶？
T43n1833_p0875a03║答：對他為也。由自至生，他法至滅，對滅名
T43n1833_p0875a04║果。自流至滅，他法至生，對生名因。若爾，
T43n1833_p0875a05║與後二法何別？答：後對自他，合為生滅；
T43n1833_p0875a06║此唯望自，分為二時。後舉自他，為生滅二，
T43n1833_p0875a07║隱自一法，二時不論；前唯舉自，一法二時。
T43n1833_p0875a08║隱自他二，生滅不說，文影略也。
T43n1833_p0875a09║論：「生滅相違，寧同現在」者。問：他若救云：生、滅
T43n1833_p0875a10║非因果，相違不同世。滅、生因果收，相順故
T43n1833_p0875a11║同世。答：若言生、滅而相順者，便有世間、
T43n1833_p0875a12║自教等違。
T43n1833_p0875a13║疏：「除二乘金剛」等者。二乘金剛亦無賴耶；時
T43n1833_p0875a14║分促少，但云無學。問：何故不云三乘金剛？
T43n1833_p0875a15║答：大乘八地已捨賴耶，不同二運，故不
T43n1833_p0875a16║言也。
T43n1833_p0875a17║疏：「若說習氣四位不成」者。若說習氣名為麁
T43n1833_p0875a18║重，二乘無學、八地菩薩悉皆有之，即不得
T43n1833_p0875a19║言賴耶之名四位捨也。
T43n1833_p0875a20║論：「云何知然」者。疏釋問意而有兩種：有義：
T43n1833_p0875a21║今不依此，所以者何？此前但釋阿羅漢名，
T43n1833_p0875a22║既未釋捨，如何先問？故此但問三乘無學通
T43n1833_p0875a23║名羅漢之所以也。詳曰：初云羅漢，方究
T43n1833_p0875a24║竟捨，遠騰彼問，何過而有？又若不問三乘
T43n1833_p0875a25║捨者，何故舉彼決釋分說三乘捨義，以
T43n1833_p0875a26║答前徵？若云雖說捨阿賴耶名，意釋三乘
T43n1833_p0875a27║皆名羅漢，亦不成救。論自明言諸阿羅漢、
T43n1833_p0875a28║獨覺、如來，何理能證同是羅漢？又若取彼
T43n1833_p0875a29║《瑜伽》本文亦為不可，彼論但云三乘無學，
T43n1833_p0875b01║不言三乘同名羅漢。又彼本明斷阿賴耶
T43n1833_p0875b02║故，故知疏文窂籠始終深悟本旨。
T43n1833_p0875b03║疏：「二乘不然至令通二乘」者。問：若如來名不
T43n1833_p0875b04║通二乘，何故《瑜伽》言如來號而是共德？
T43n1833_p0875b05║答：通餘九號，名為共德。非是一切有應義
T43n1833_p0875b06║者，皆名如來名為共德。
T43n1833_p0875b07║疏：「若現行一分無故」等者。此第一師而取次
T43n1833_p0875b08║下第二師意以興研覈，有際有徵，思之可
T43n1833_p0875b09║悉。
T43n1833_p0875b10║疏：「已全未捨故」者。第二師答，以下合有第一
T43n1833_p0875b11║師難。難云前七未全捨，不名捨賴耶。八地
T43n1833_p0875b12║種未除，是以賴耶在。疏不言者，以第一師
T43n1833_p0875b13║於意如是，故略不具。
T43n1833_p0875b14║疏：「若爾至不能捨賴耶故」者。第二師難。
T43n1833_p0875b15║疏：「若爾至未捨賴耶故」者。即第一師舉例質
T43n1833_p0875b16║也。初地聖教名不退故，故知不退不約賴
T43n1833_p0875b17║耶捨、不捨說。
T43n1833_p0875b18║疏：「《瑜伽》四十八初劫名波羅密多」等者。撿
T43n1833_p0875b19║四十八無，七十八有，四七聲濫，撿文誤也。
T43n1833_p0875b20║又《解深密經》第四亦同，經云：云何波羅密多？
T43n1833_p0875b21║云何近波羅密多？云何大波羅密多？善男
T43n1833_p0875b22║子，若諸菩薩於無量時修行施等成就善
T43n1833_p0875b23║法，而諸煩惱猶故現行，未能制伏。然為彼
T43n1833_p0875b24║伏，謂於解行地耎中勝解，轉時是名波羅
T43n1833_p0875b25║密多。復於無量時，修行施等漸復增上，成
T43n1833_p0875b26║就善法，而諸煩惱猶故現行，然能制伏，非彼
T43n1833_p0875b27║所伏，謂從初地已上，名近波羅密多。復於
T43n1833_p0875b28║無量時修行施等，轉復增上成就善法，一
T43n1833_p0875b29║切煩惱皆不現行，謂從八地已上，是名大
T43n1833_p0875c01║波羅密多。釋曰：初純有漏，去無相遠，帶
T43n1833_p0875c02║相修習，由此但名波羅密多。次通無漏，
T43n1833_p0875c03║隣無相故，而得近名。後位無相，任運長時，故
T43n1833_p0875c04║名為大；或言近者，近無加行。雖有兩釋，
T43n1833_p0875c05║後釋為勝，所以者何？答：七地之中亦有
T43n1833_p0875c06║無相，而云何言近無相故名近耶？故後釋
T43n1833_p0875c07║善。
T43n1833_p0875c08║論：「然阿羅漢至為自內我」者。有義：解頌捨言，
T43n1833_p0875c09║疏說釋羅漢名，此非理也。詳曰：前雖破
T43n1833_p0875c10║他，今更申正，理亦何偏？豈但斥他，不樹
T43n1833_p0875c11║己義。又下文中，而自明捨。故今此文，對破於
T43n1833_p0875c12║他申正義也。不爾辨捨，有重言失。
T43n1833_p0875c13║疏：「《攝論》云心體第三」等者。按《無性論》第一釋
T43n1833_p0875c14║云：心體第三，若離阿賴耶識無別可得者，
T43n1833_p0875c15║謂如意聲說染污意無間滅意，識聲則說六
T43n1833_p0875c16║種轉識。如是心聲離彼二種，無體可得。
T43n1833_p0875c17║非無有體，而有能詮；亦非異門，意、識二聲
T43n1833_p0875c18║所詮異故。此中體聲，意取所詮，是故成就阿
T43n1833_p0875c19║賴耶識等者，顯阿賴耶識是心聲所詮，道
T43n1833_p0875c20║理決定。
T43n1833_p0875c21║疏：「《對法》第二亦有心義」等者。按彼論云：心
T43n1833_p0875c22║者謂蘊、處、界習氣所熏一切種子。詳曰：
T43n1833_p0875c23║觀彼論意亦以積集而明心義，舉彼三科
T43n1833_p0875c24║所熏習氣，顯彼能集識為心也。此論亦唯
T43n1833_p0875c25║以積集義，而明心也。下文方以積集、集起
T43n1833_p0875c26║二義解心。
T43n1833_p0875c27║論：「或名所知依」等者。按《攝論》云：唯大乘中
T43n1833_p0875c28║處處見說。謂阿賴耶識說名所知依體，依他、
T43n1833_p0875c29║遍計、圓成實等三種自性說名所知相。《無
T43n1833_p0876a01║性釋》云：「所應可知，故名所知。依謂所依，此
T43n1833_p0876a02║所依聲簡取能依雜染清淨諸有為法，不取
T43n1833_p0876a03║無為，由彼無有所依義故。所依即是阿賴
T43n1833_p0876a04║耶識，是彼因故，能引彼故。」
T43n1833_p0876a05║論：「或亦種子識」者。《對法》亦云：「一切種子識
T43n1833_p0876a06║者，謂能生蘊等諸法種子，所積集故。」《大論》
T43n1833_p0876a07║亦同。
T43n1833_p0876a08║疏：「始終而論」等者。凡始佛終。
T43n1833_p0876a09║疏：「此中名藏不取能藏」等者。不取染法以
T43n1833_p0876a10║為能藏，意明不取八為所藏。染法能藏，
T43n1833_p0876a11║唯因等者，釋所以也。此文即以執藏、能藏
T43n1833_p0876a12║二義釋藏。
T43n1833_p0876a13║疏：「是無漏涅槃」者。疏說如字，應云如涅
T43n1833_p0876a14║槃等。
T43n1833_p0876a15║論：「如來無垢識」等者。有義：今頌意者證第八
T43n1833_p0876a16║識在如來地名無垢識。詳曰：證無垢識
T43n1833_p0876a17║名之所從，通疏有義，合為三釋，優劣思
T43n1833_p0876a18║之。
T43n1833_p0876a19║疏：「阿賴為性」者。按彼論云：「如是所知依說
T43n1833_p0876a20║阿賴耶識為性，阿陀那識為性，心為性，阿
T43n1833_p0876a21║賴耶為性，根本識為性，窮生死蘊為性。」
T43n1833_p0876a22║釋曰：彼論廣明阿賴耶識至窮生死蘊六
T43n1833_p0876a23║識之名為所知依體，所以一一皆言為性。
T43n1833_p0876a24║疏意牒彼後三之名以為問也。餘文同來，
T43n1833_p0876a25║以上三名前已列竟，不在問限。
T43n1833_p0876a26║疏：「一云種生現同時」等者。餘染種等無間道
T43n1833_p0876a27║起，彼已捨矣。第八種、現金剛心俱，異熟無記，
T43n1833_p0876a28║容俱無失。
T43n1833_p0876a29║疏：「菩提約成就」等者。意遮外難。外難意云：
T43n1833_p0876b01║若無間道捨異熟識，此時何為不名為佛？
T43n1833_p0876b02║故約成就以釋彼疑，彼時初得未圓滿成，
T43n1833_p0876b03║不名為佛。
T43n1833_p0876b04║疏：「種生現異，時同前初師」者。問：初師種、現而
T43n1833_p0876b05║得俱時，今此不爾，何得同初？答：取無間
T43n1833_p0876b06║道有異熟識，少爾同也。不言種、現俱名
T43n1833_p0876b07║為同，若種、現俱，即不得言種、現異時。
T43n1833_p0876b08║疏：「非無色界至緣一切」者。不能具緣色、心、
T43n1833_p0876b09║心所及下地等，此不盡理。聖教有說無色
T43n1833_p0876b10║界心了一切故，故第二云不能念念遍緣
T43n1833_p0876b11║一切，此釋為勝。
T43n1833_p0876b12║疏：「必不現起如三類邊所有等智」者。此以有
T43n1833_p0876b13║宗等智為喻。三類智者，謂苦、集、滅三諦類
T43n1833_p0876b14║智，起此類智現觀後已，而能兼修有漏知
T43n1833_p0876b15║苦、斷集、證滅所有俗智，即此俗智因此三
T43n1833_p0876b16║類智現觀後邊而修習故，故名現觀。故《俱舍
T43n1833_p0876b17║論》二十六云：「唯苦、集、滅三類智時，能兼修未
T43n1833_p0876b18║來現觀邊俗智，於一一諦現觀後邊，方能兼
T43n1833_p0876b19║修，故立斯號。」問：道類智時，何不兼修智？
T43n1833_p0876b20║答：以世俗智無始時來，數曾知苦、斷集、證
T43n1833_p0876b21║滅，三類亦爾，事業同故，所以兼修。又苦等三
T43n1833_p0876b22║遍知、斷、證故得兼修，道智不爾。道理現觀
T43n1833_p0876b23║而唯無漏，無始未起，又未遍修，故除道智。
T43n1833_p0876b24║故《俱舍》云：「曾於道無事現觀故。又必無於
T43n1833_p0876b25║道遍事現觀故，謂於苦、集、滅，可遍知、斷、
T43n1833_p0876b26║證。」問：修道煩惱及所顯滅，猶未斷、證，云何
T43n1833_p0876b27║得言遍知、斷、證？答：當自諦下智等皆遍，
T43n1833_p0876b28║故《俱舍》云：「雖集、滅邊未遍斷、證，而於當位
T43n1833_p0876b29║斷、證已周。」問：道何不爾？答：以道無此遍
T43n1833_p0876c01║事觀故。又修不遍，如六種性入見道時，
T43n1833_p0876c02║修當自性不能修餘。故《俱舍》云：「道則不
T43n1833_p0876c03║然，種性多故。」問：所修俗智，後起不耶？答：
T43n1833_p0876c04║准有宗義，畢竟不起。正立見道，無容而
T43n1833_p0876c05║起。得勝捨劣，後亦不起。故《俱舍》云：「此世俗
T43n1833_p0876c06║智是不生法，於一切時無容起故。」問：此
T43n1833_p0876c07║所修智，已前起不？若言起者，云何論云兼修
T43n1833_p0876c08║未來觀現俗智？若未曾起，復如何云與三
T43n1833_p0876c09║類智知、斷、證同故兼修耶？答：未曾起。據
T43n1833_p0876c10║彼同類已，前起者名為同也。問：彼曾起者，
T43n1833_p0876c11║此時修不？答：據實亦修，以非希奇，故論不
T43n1833_p0876c12║說，如《俱舍》鈔廣分別之。
T43n1833_p0876c13║疏第四
T43n1833_p0876c14║疏：「此顯依初至通諸位」者。「此」者，即此斷、常
T43n1833_p0876c15║位名。「彼」者，彼彼至轉依位及第八號。
T43n1833_p0876c16║疏：「是離共許五取蘊外，無別有體」者。指彼心
T43n1833_p0876c17║所、色、不相應。此等即是兩家共許五蘊中
T43n1833_p0876c18║攝。
T43n1833_p0876c19║疏：「此離識蘊不共許故」者。「此」者，即此第八
T43n1833_p0876c20║識也，共許蘊外而別有體，名之為離。非他
T43n1833_p0876c21║許之名不共也。
T43n1833_p0876c22║論：「界是因義」等者。有云：界有三義：一者因
T43n1833_p0876c23║義，二是性義，三者種也。今依因義以釋界
T43n1833_p0876c24║言，疏唯取種，今取現行。與所得種體不
T43n1833_p0876c25║異故，說現親生名之為因。現識亦名種子
T43n1833_p0876c26║識故，因相唯取現行識故，故下依用但說
T43n1833_p0876c27║現依，不說種也。詳曰：界若現識，即依無
T43n1833_p0876c28║別，論主何故別解二耶？界置親生諸法之
T43n1833_p0876c29║言，依不云耶？夫言親者是因緣義，現八如
T43n1833_p0877a01║何能為因緣？不能熏故？又現與種雖不名
T43n1833_p0877a02║異，亦不得一。一既不成，取種何失？又前
T43n1833_p0877a03║因相亦非唯現，又義不同，不可為證，既有
T43n1833_p0877a04║多違，今還依疏。
T43n1833_p0877a05║疏：「此所隨一」者。若先成末那用轉識因，因
T43n1833_p0877a06║中便有所依，隨一二不成過。或「所」字錯應
T43n1833_p0877a07║為「因」字，前解為正。以末那識他不許故，故
T43n1833_p0877a08║有二過。
T43n1833_p0877a09║疏：「或若不爾至有不定過」等者。詳曰：此乃深
T43n1833_p0877a10║防迷因明者，恐見前因有識言故，輒為
T43n1833_p0877a11║不定。又真實理，八有此依，因而立之。理
T43n1833_p0877a12║實前因，無不定過，因中說云轉識攝故。
T43n1833_p0877a13║疏：「此解與前別」者。此解唯以五趣之報，名
T43n1833_p0877a14║之為趣，前後俱通惑業苦等，並名為趣。
T43n1833_p0877a15║論：「順還滅法」者。問：何故道諦名之為還？答：
T43n1833_p0877a16║還者趣向，由道而趣所證涅槃，故名為還。
T43n1833_p0877a17║或捨妄歸真是還義也，亦猶返朴還薄之
T43n1833_p0877a18║謂。
T43n1833_p0877a19║論：「此中但說能證得道」者。同《無性論》。彼第一
T43n1833_p0877a20║云：所知依者，簡取能依雜染、清淨諸有為法，
T43n1833_p0877a21║不取無為，由彼無有所依義故。釋曰：有
T43n1833_p0877a22║為之法皆依識生，故名為依。涅槃無為非識
T43n1833_p0877a23║生故，故名無依。
T43n1833_p0877a24║論：「或此但說所證涅槃」等者。同世親《攝論》。
T43n1833_p0877a25║彼第一云：「亦由此故，證得涅槃。」無性亦
T43n1833_p0877a26║云：「生等雜染畢竟止息，名為涅槃。若離阿賴
T43n1833_p0877a27║耶不應證得。」釋曰：涅槃雖不依此識
T43n1833_p0877a28║生，然由此識持惑、道種，道生斷惑，證得涅
T43n1833_p0877a29║槃。展轉言之，亦依於識，方能證得。
T43n1833_p0877b01║疏：「或俱現行界性因義故」者。重釋初句。初
T43n1833_p0877b02║同第二，名俱現行；言界性等，釋所以
T43n1833_p0877b03║也。
T43n1833_p0877b04║疏：「又大乘中有苦非集」等者。此異熟法，酬因
T43n1833_p0877b05║是苦，非重非集。若依有宗，苦、集是一物，
T43n1833_p0877b06║因果故說二。
T43n1833_p0877b07║疏：「此由起彼」等者。「此」謂遍計，「彼」謂諸趣，
T43n1833_p0877b08║從所遍計得諸趣名。
T43n1833_p0877b09║疏：「四清淨為成實性」者。如《法苑》決釋明。
T43n1833_p0877b10║疏：「非唯能藏以解賴耶」等者。正以執藏以
T43n1833_p0877b11║明賴耶。若以能藏為賴耶者，八地亦有能
T43n1833_p0877b12║藏之義，云何得言捨賴耶名？言捨八地
T43n1833_p0877b13║等等諸無礙，如來亦有能藏義故。
T43n1833_p0877b14║疏：「或為種依至名為執取」者。問：與前何別？
T43n1833_p0877b15║答：中與前同，初、後有別，思可知矣。
T43n1833_p0877b16║論：「《解深密經》」等者。問：此經迨今，總廷四譯，
T43n1833_p0877b17║魏所譯本名《相續解脫》；梁、隨二本名《解節
T43n1833_p0877b18║經》，今唐所譯名《解深密》，何乃不同？答：此經
T43n1833_p0877b19║梵本名曰《珊地涅暮折那》。「涅暮折那」此翻名
T43n1833_p0877b20║「解」。「珊地」之聲含於三義：一、諸物相續，二、骨
T43n1833_p0877b21║節相連，三、深密之義。西方土俗呼此三種
T43n1833_p0877b22║並名珊地，亦如薩達摩聲包於二義，仙陀
T43n1833_p0877b23║婆號通詮四名，前後譯人各取一義以立
T43n1833_p0877b24║經題，皆不相違。然據經旨解深密名理為
T43n1833_p0877b25║優矣。
T43n1833_p0877b26║論：「亦能執取結生相續」者。問：云何執取？何時
T43n1833_p0877b27║結生？結生何義？答：取有三義。一云取者
T43n1833_p0877b28║因義，即當生果五蘊之因，由今第八持當果
T43n1833_p0877b29║因，方有結生當果相續，故說第八名為執
T43n1833_p0877c01║取，結生相續即取之執，名為執取。二云由
T43n1833_p0877c02║種子故。現行第八受一期生名為執取，故
T43n1833_p0877c03║世親《攝論》第一云：由阿賴耶識中一期自體
T43n1833_p0877c04║熏習位故，彼體起故說名彼生，受彼生故
T43n1833_p0877c05║名取彼生。三云取謂能取，由今現八執
T43n1833_p0877c06║彼當生因果等種故，故有結生當相續義，執
T43n1833_p0877c07║即是取，名為執取。故《攝論》云：「又於相續正結
T43n1833_p0877c08║生時，取彼生故執受自體，是故此識名阿
T43n1833_p0877c09║陀那。」世親所釋如第二引。經是一文，義意
T43n1833_p0877c10║通二，第二、三釋，俱以為證，證意可悉。言
T43n1833_p0877c11║結生時而有四釋，一云結生是潤生也。若
T43n1833_p0877c12║生無色命終之位名為結生，若生欲、色中
T43n1833_p0877c13║有末心名為結生。故《攝論》云：依中有位起
T43n1833_p0877c14║染意識結生相續。又云：中有沒心名結生
T43n1833_p0877c15║心。二云正受生時，名為結生。故《瑜伽》第一
T43n1833_p0877c16║云：「於此時中說識已住結生相續，即此名
T43n1833_p0877c17║為羯邏藍位。」三云合前二義名結生也，
T43n1833_p0877c18║𨷂一不可。四即命終心及中有末心俱名
T43n1833_p0877c19║結生，皆能潤故，中有之心如《攝論》說。又《瑜伽
T43n1833_p0877c20║論》六十六云：「若結生相續無間之心亦是異
T43n1833_p0877c21║熟。」釋曰：結生心者即中有心，無間心者即
T43n1833_p0877c22║是生有，生有之心唯是異熟。命終心者，《對
T43n1833_p0877c23║法》第五謂從欲界沒還生欲界者，即以欲
T43n1833_p0877c24║界自體愛相應命終心結生相續，餘界准知。
T43n1833_p0877c25║問：准《瑜伽論》六十六臨命終時最後念
T43n1833_p0877c26║心是異熟法，云何《對法》云愛相應？答：既言
T43n1833_p0877c27║最後是異熟法，不障初中而得愛俱，二論
T43n1833_p0877c28║意別故不相違。又起愛故而能結生，命終、
T43n1833_p0877c29║中有皆能起愛，故取二位亦無失矣。雖
T43n1833_p0878a01║有四釋，初、後為勝，中二違理。染意結生，
T43n1833_p0878a02║正受生時羯邏藍位無染意故，《瑜伽》第一依
T43n1833_p0878a03║已結生故作是說，非正結生故無失也。即
T43n1833_p0878a04║《瑜伽論》五十九云：「又將受生時，於自體上
T43n1833_p0878a05║貪愛現行，於男於女若愛若恚亦在現行。」
T43n1833_p0878a06║由此因緣當知一切煩惱皆得結生相續。
T43n1833_p0878a07║言將受生及起愛等，明非生有為結生
T43n1833_p0878a08║位。結生等義者，以因取果，如花結實，故
T43n1833_p0878a09║名結生。故無性《攝論》第三云：「攝受生故，名
T43n1833_p0878a10║為結生。」後報續前，今生不斷，如子嗣
T43n1833_p0878a11║父，故名相續，即彼論云：「連持生故名為相
T43n1833_p0878a12║續。」
T43n1833_p0878a13║論：「此等無量大乘經」等者。等餘經中賴耶異
T43n1833_p0878a14║名。如《顯揚論》而引經云：云何知有此識？如
T43n1833_p0878a15║薄伽梵說：「無明所覆，愛結所繫，愚夫感得有
T43n1833_p0878a16║識之身。」此言意顯有異熟阿賴耶識。釋
T43n1833_p0878a17║曰：經既說云發業、潤生二種煩惱而感得
T43n1833_p0878a18║識，明所感識定唯賴耶真異熟故。又云：又
T43n1833_p0878a19║說如五種子，此則名為有取之識，此言顯
T43n1833_p0878a20║有一切種子阿賴耶識。釋曰：按《涅槃經》
T43n1833_p0878a21║有五種子：一者根子，二者莖子，三者種子，
T43n1833_p0878a22║四者節子，五者子子。以外五法比於內種，
T43n1833_p0878a23║故云如也。內五種者謂識、名色、六處、觸、受。
T43n1833_p0878a24║又五道種，此種皆依阿賴耶為取等，潤能
T43n1833_p0878a25║有當果，所以故云有取之識。
T43n1833_p0878a26║疏：「前四因為宗」者。問：順無我等，既有八句而
T43n1833_p0878a27║為八宗，竟有何過合為四耶？答：無我、我
T43n1833_p0878a28║等相待而立，故合為四。詳曰：理實無我、我
T43n1833_p0878a29║等義別，句句為宗，亦應無爽，為宗既八，作
T43n1833_p0878b01║因亦爾。宗、因皆有二三合等，其比量數為
T43n1833_p0878b02║宗別，總有三十六。為因別總，有四十五，合
T43n1833_p0878b03║計總有八十一量。若約超間，超一二等，為
T43n1833_p0878b04║量乃多，義准可知，恐繁不具。
T43n1833_p0878b05║疏：「且發智論至非如憎一」等者。然非佛語而
T43n1833_p0878b06║有多義，一、外道等教名非佛語。內教三藏並
T43n1833_p0878b07║名佛語，大小乘論雖非佛說，後諸聖等集
T43n1833_p0878b08║佛言成，得名佛語。二、佛親說者名為佛語。
T43n1833_p0878b09║大小乘論雖集佛言，非佛所說，皆非佛語。
T43n1833_p0878b10║若准前義，佛說為宗，大小乘論皆為異品，
T43n1833_p0878b11║因於彼轉，故成不定。若言佛語即是佛說，
T43n1833_p0878b12║無不定者，理亦不然，非大小論皆是如來
T43n1833_p0878b13║在世親談、親自印證。縱集如來昔日少言，然
T43n1833_p0878b14║今懸論，非佛親談名非佛說，終成異品，何
T43n1833_p0878b15║非不定？又縱立者，許皆佛語，小乘敵者
T43n1833_p0878b16║如《發智》等一分不許，此亦於他異喻因轉，
T43n1833_p0878b17║何無過耶？依後義因於異品一分轉也，以
T43n1833_p0878b18║《發智論》、《婆沙》二說，一云《發智》而是佛語，一云
T43n1833_p0878b19║不是，是迦他延尼子所造。對於前師因於
T43n1833_p0878b20║彼轉，故亦不定，疏依後義。問：小乘有言：
T43n1833_p0878b21║大乘經者懷正法者之所說故，對此即是
T43n1833_p0878b22║非佛語攝，因言不攝，豈非隨一？答：言兩
T43n1833_p0878b23║極成，意簡隨一，敵雖說大，非佛語收。立者
T43n1833_p0878b24║不許，故不得言兩俱極成，非佛語攝。敵者
T43n1833_p0878b25║亦許兩俱極成，非佛語中不攝大乘。彼既
T43n1833_p0878b26║許之，何成隨一？可熟思之。問：夫言兩俱
T43n1833_p0878b27║對立，敵說外道非敵，云何得言外道、大乘
T43n1833_p0878b28║名兩俱耶？答：外道等言，等小乘也。雖舉
T43n1833_p0878b29║外道，意取所等一分小乘，名兩俱也。以彼
T43n1833_p0878c01║外道是立論，餘乘便云矣。
T43n1833_p0878c02║疏：「因犯兩俱不成」等者。因、宗皆犯一分過
T43n1833_p0878c03║也。因中亦犯兩俱，一分所依不成，因不遍
T43n1833_p0878c04║彼宗中。《發智》兩俱名同，故疏不開。問：所依
T43n1833_p0878c05║不成，有法必無，《發智》既有，何成此過？答：《發
T43n1833_p0878c06║智》一分不許大乘是佛說也，何有所依？故
T43n1833_p0878c07║成一分所依不成；或但兩俱無所依失，理
T43n1833_p0878c08║如前辨。
T43n1833_p0878c09║疏：「一、一念蘊謂剎那生滅法」者。問：夫有為法
T43n1833_p0878c10║皆剎那滅，即後二蘊何須別立？答：有二釋。
T43n1833_p0878c11║一云雖後二蘊實剎那滅，初據攢剋，後
T43n1833_p0878c12║依相續，約義分之，故有三蘊。二云方便
T43n1833_p0878c13║所起善惡色心，由三性間故名一念。詳曰：
T43n1833_p0878c14║初釋為勝，豈三性間但一念耶？
T43n1833_p0878c15║疏：「二、一期生蘊」等者。但據異熟一期分限相
T43n1833_p0878c16║續說也，或同正量長時四相，如命根等。初
T43n1833_p0878c17║生名生，終歿名滅，中間更無生滅相也。
T43n1833_p0878c18║疏：「三、窮生死蘊」等者。至金剛定斷煩惱盡，
T43n1833_p0878c19║生死永息，名窮生死。問：何故梁論云至
T43n1833_p0878c20║無餘名窮生死？答：惑盡理證，皆窮生死，
T43n1833_p0878c21║二論互言，故無失矣。或生死因果皆名生
T43n1833_p0878c22║死，金剛因窮無餘果盡，斯亦二論綺互平言
T43n1833_p0878c23║也。
T43n1833_p0878c24║論：「謂阿賴耶是貪總別」等者。二《攝論》釋具如
T43n1833_p0878c25║疏引。又按《大般若經》四十七說愛、樂等法。
T43n1833_p0878c26║彼經雖復不言賴耶，取彼釋其愛、樂等名，
T43n1833_p0878c27║而解於此愛賴耶等亦應無失。故彼經云：
T43n1833_p0878c28║言愛法者，謂於此法起欲希求；言樂法
T43n1833_p0878c29║者，謂於此法稱讚功德；言欣法者，謂於
T43n1833_p0879a01║此法歡喜信受；言喜法者，謂於此法冀多
T43n1833_p0879a02║修習。又按《瑜伽》九十二云：「於三世境生愛、
T43n1833_p0879a03║樂等。」亦可以彼連類釋此，故彼論云：「謂於
T43n1833_p0879a04║人天住境界愛，依現在世故；住境界樂，
T43n1833_p0879a05║依過去世故；住境界欣，於現在世依過去
T43n1833_p0879a06║境生愛樂故；住境界喜，於未來世依現
T43n1833_p0879a07║在境生愛樂故。若於如是三世境中住染
T43n1833_p0879a08║污者，當知彼為稱讚所欲有遺乏苦。」依
T43n1833_p0879a09║彼《瑜伽》釋愛、樂等，釋四賴耶亦有一家之
T43n1833_p0879a10║行相也，兼正合言總成四釋。問：言賴耶
T43n1833_p0879a11║者執藏之義，為第七執稱為賴耶，二《攝論》
T43n1833_p0879a12║中約三世解，即唯第六，一何乖返？答：有義
T43n1833_p0879a13║三釋。一云阿賴耶名唯依第七我愛以得，
T43n1833_p0879a14║彼論唯依第六釋者，對他宗故。二云通
T43n1833_p0879a15║六、七識，我愛得名，我愛執藏無簡別故。設
T43n1833_p0879a16║有處說但依第七，應知彼依相續顯說，第
T43n1833_p0879a17║四地中不捨其名。要至八地方說捨者，依
T43n1833_p0879a18║其究竟盡處說故，然彼二論依對他釋。
T43n1833_p0879a19║三云得名如前第二師說，二論之中通依六、
T43n1833_p0879a20║七，且無性釋愛阿賴耶不約三世，由總說
T43n1833_p0879a21║故即通第七。世親後釋，釋其愛名，亦通第
T43n1833_p0879a22║七，緣現藏識愛為我故，於理無違。
T43n1833_p0879a23║論：「謂生一向若愛處」等者。問：若有宗云，言
T43n1833_p0879a24║愛著者據善趣說，而云苦受不愛著者乃
T43n1833_p0879a25║有相扶。答：彼經中云，世間眾生愛賴耶等，
T43n1833_p0879a26║豈彼苦處非世間耶？既是世間，云何無有
T43n1833_p0879a27║所著之法？故苦之處即我賴耶為真著處。
T43n1833_p0879a28║疏：「《攝論》不言除」等者。以彼有宗說諸聖者皆
T43n1833_p0879a29║無我見，不但無學；為對彼宗故，不別除
T43n1833_p0879b01║無學人也。即《無性論》第三云：雖於正法
T43n1833_p0879b02║信解無我，厭逆我見，然彼恒於阿賴耶識
T43n1833_p0879b03║我愛隨轉。
T43n1833_p0879b04║疏：「識受想蘊全」等者。行蘊之中不相應等非
T43n1833_p0879b05║心所者，非所等故，故云少分。問：標言轉
T43n1833_p0879b06║識明簡賴耶，云何得言識蘊全耶？若有賴
T43n1833_p0879b07║耶識蘊，云何不是著處？答：舉彼極成識
T43n1833_p0879b08║蘊說也。
T43n1833_p0879b09║疏：「已上總取蘊別中樂受身見三」等者。總指
T43n1833_p0879b10║前文，對彼《攝論》辨多少也。總別合言有三
T43n1833_p0879b11║種也，即上論云不應執餘五取蘊等名總
T43n1833_p0879b12║取蘊，五欲以下於總蘊中，而別離出名別
T43n1833_p0879b13║中也。
T43n1833_p0879b14║疏：「下別遮五」等者。明今識等所等心所與前
T43n1833_p0879b15║樂受及身見等有寬狹也，思之可悉。
T43n1833_p0879b16║疏：「然於此中總敘諸部」等者。具如《燈》辨，故
T43n1833_p0879b17║不重言。
T43n1833_p0879b18║疏：「又心相續至流轉不息」者。按《對法論》第二，
T43n1833_p0879b19║又心相續長時間斷，經久流轉不息，是故轉
T43n1833_p0879b20║識能持種子不應道理。今疏中云「不應」經
T43n1833_p0879b21║文，賸「不應」字，文誤為文。或是疏主取彼
T43n1833_p0879b22║論意，加彼「不應」經文之言，釋彼論文云：心
T43n1833_p0879b23║相續是藏識，長時間斷即滅定等，經文流轉
T43n1833_p0879b24║不息即種子也。又按《瑜伽》五十一云：「又彼諸
T43n1833_p0879b25║識長時間斷，不應相續長時流轉。」
T43n1833_p0879b26║疏：「《攝論》第二無性釋」等者。按彼論云：「又諸
T43n1833_p0879b27║轉識定非所熏，以彼六識無定相應。何以
T43n1833_p0879b28║故？以三差別互相違故。若六轉識定俱有
T43n1833_p0879b29║者，不應所依、所緣、作意三種各別。以各別
T43n1833_p0879c01║故，六種轉識不定俱生；不俱生故，無定相
T43n1833_p0879c02║應；無相應故，何有所熏、能熏之義？」
T43n1833_p0879c03║疏：「此中言至互相違故」者。此中論言根、境、
T43n1833_p0879c04║作意即是《攝論》以三差別互相違也，言異意
T43n1833_p0879c05║同。疏中多言互相熏者，「熏」字恐錯，合為
T43n1833_p0879c06║「違」字。
T43n1833_p0879c07║疏：「《攝論》唯有此中一因」者。此論因四，彼但有
T43n1833_p0879c08║此根、境、作意類別因也。問：按彼論意，以
T43n1833_p0879c09║無相應而為因義，豈不相違？答：無相應
T43n1833_p0879c10║者，是彼正因。根、境等別，是成因因。當此正
T43n1833_p0879c11║因，據成因因，亦無失矣。
T43n1833_p0879c12║疏：「前解至俱時受熏」者。即前標云此破經部。
T43n1833_p0879c13║設許六俱至令不得互相熏，總是前解，同《攝
T43n1833_p0879c14║論》也。中間引彼《攝論》為證，難彼六識不互
T43n1833_p0879c15║相熏。
T43n1833_p0879c16║疏：「今解但遮六識，體非受熏」等者。即前說云
T43n1833_p0879c17║或如他自身等已下是也。唯依此論，不取
T43n1833_p0879c18║《攝論》，故疏結云不同無性。
T43n1833_p0879c19║疏：「不作此解，自為不定」等者。問：八識三別，第
T43n1833_p0879c20║八識體應非受熏，豈非過耶？答：由有此
T43n1833_p0879c21║失，故疏下云又六與八非一向異，意簡前
T43n1833_p0879c22║失。若准此簡，亦乃遮彼互相熏量不定過
T43n1833_p0879c23║也。由是兩釋理皆通矣，故疏不判二解優
T43n1833_p0879c24║劣。問：八識云何互相熏耶？答：能所相藉
T43n1833_p0879c25║名之為互，非是遍為能熏所熏名為互
T43n1833_p0879c26║也。
T43n1833_p0879c27║論：「善等類別易脫起故」者。按《瑜伽論》五十一
T43n1833_p0879c28║云：「若無阿賴耶識有種子性，不應道理，謂
T43n1833_p0879c29║六識身展轉異故。所以者何？從善無間不善
T43n1833_p0880a01║性生，不善無間復善性生；從二無間無記性
T43n1833_p0880a02║生，劣界無間中界生，中界無間妙界生，如是
T43n1833_p0880a03║妙界無間乃至劣界生；有漏無間無漏生，無
T43n1833_p0880a04║漏無間有漏生；世間無間出世間生，出世無
T43n1833_p0880a05║間世間生。非如是相有種子性，應正道理。」
T43n1833_p0880a06║釋曰：三性、三界一一為首對餘二，二有
T43n1833_p0880a07║無間義。論中宗法作不具也，思之可知。
T43n1833_p0880a08║問：有漏、世間，無漏、出世，竟有何別分為二
T43n1833_p0880a09║對？答：世間義寬，有漏義局，無漏後智聖教
T43n1833_p0880a10║亦名為世間智；無漏亦寬，出世義狹，無漏
T43n1833_p0880a11║通於本、後二智，出世多分但攝根本，寬狹
T43n1833_p0880a12║既殊，故分二對。
T43n1833_p0880a13║論：「不堅住故」者。問：此不堅住與前間斷易
T43n1833_p0880a14║𡙸等因而有何別？答：不堅總望不相續
T43n1833_p0880a15║義，間斷易𡙸偏約五位、三性等明，由對
T43n1833_p0880a16║第八堅住之因故別明也。
T43n1833_p0880a17║論：「色不相應至豈能持種」者。若隨轉理許色
T43n1833_p0880a18║持種，若真實理建賴耶已，即唯第八能持
T43n1833_p0880a19║種也。故《瑜伽論》五十一云：「云何因緣？謂諸色
T43n1833_p0880a20║根根依及識，此二略說能持一切諸法種子，
T43n1833_p0880a21║隨逐色根有諸色根種子及餘色法種子、
T43n1833_p0880a22║一切心心法等種子。若隨逐識有一切識種
T43n1833_p0880a23║子及餘無色法種子、諸色根種子、所餘色法
T43n1833_p0880a24║種子，當知所餘色法自性，唯自種子之所隨
T43n1833_p0880a25║逐。除大種色，由大種色二種種子所隨逐
T43n1833_p0880a26║故，謂大種種子及造色種子。即此所立隨逐
T43n1833_p0880a27║差別種子相續，隨其所應，望所說法，是名
T43n1833_p0880a28║因緣。若諸色根及自大種非心、心法種子隨
T43n1833_p0880a29║者，入滅盡定，入無想定，生無想天，後時不
T43n1833_p0880b01║應識等更生……若諸識非色種子所隨逐者，
T43n1833_p0880b02║生無色界異生，從彼壽盡業盡沒已還生
T43n1833_p0880b03║下時，色無種子應不更生。」彼心、色等然
T43n1833_p0880b04║必更生，是故當知心、色等種隨逐心、色。以
T43n1833_p0880b05║此為緣，心、色更生。此所建立種子道理，
T43n1833_p0880b06║當知且依未建立阿賴耶識聖教而說。若
T43n1833_p0880b07║已建立阿賴耶識，當知略說諸法種子一切
T43n1833_p0880b08║皆依阿賴耶。
T43n1833_p0880b09║論：「有說六識至而無別」者。然准諸教，經部師
T43n1833_p0880b10║計總有四類：一、本經部許內六根是所熏性，
T43n1833_p0880b11║如《瑜伽論》五十一末言，色持種隨彼言也，
T43n1833_p0880b12║如前引矣。又《順正理》第十八云：「此舊隨界體
T43n1833_p0880b13║不可說，但可說言是業煩惱所熏六處，感
T43n1833_p0880b14║餘生果。」釋曰：隨界即是種子異名，新舊師
T43n1833_p0880b15║別，名舊隨界。二、六識展轉而互相熏。三、前
T43n1833_p0880b16║念熏後。四、類受熏。故《無性論》第二云：「且
T43n1833_p0880b17║有爾所熏習異計。或說六識展轉相熏，或
T43n1833_p0880b18║說前念熏於後念，或說熏識剎那種類。」
T43n1833_p0880b19║問：此論下云：又六識身若事、若類前後二念
T43n1833_p0880b20║，腕既不俱有非互相熏。准此他許前後
T43n1833_p0880b21║事、類更互相熏，不爾破他有相扶失。既不
T43n1833_p0880b22║相扶，計何非五？答：有三釋：一云據此誠
T43n1833_p0880b23║有五類，言四不正。二云此論雙破於前，第
T43n1833_p0880b24║三、四計，非是別計。三云設遮，非是本計。
T43n1833_p0880b25║詳曰：第三為勝，餘大小乘無有說故。若言
T43n1833_p0880b26║雙破三、四計者，如何難云非互相熏？豈三、
T43n1833_p0880b27║四計許互熏耶？
T43n1833_p0880b28║論：「識轉變」者。有言：轉變而有三義。一、自類不
T43n1833_p0880b29║俱前後轉變，二、自他不俱前後轉變，三性、
T43n1833_p0880c01║界、地等前後轉變。故識體事不能持種，若
T43n1833_p0880c02║許持種，所依心滅，種亦隨亡，後念果起應
T43n1833_p0880c03║無因故。故於識上假立一類，識體雖別，
T43n1833_p0880c04║而識類同，貫通前後二念之中，於其二念
T43n1833_p0880c05║無有轉變持種受熏，如上座部因果生滅，
T43n1833_p0880c06║如初念識在生相時其類亦示，至第二念
T43n1833_p0880c07║識居滅相無體非因，類在異相能生後識
T43n1833_p0880c08║及生相類，與此後念識體同時有其二類。
T43n1833_p0880c09║因在異相，果在生相。此俱時識熏生相類，
T43n1833_p0880c10║前類力微但持舊種，不能受熏。如是此類
T43n1833_p0880c11║念念相續，前至異相，後至生相，持種不斷。
T43n1833_p0880c12║若於五種無心位中，雖不生心而類不斷，
T43n1833_p0880c13║下文破云又無心位此類定無者，依自宗
T43n1833_p0880c14║破。或有心位如前相生，若無心位其類亦無，
T43n1833_p0880c15║假必依實，無所依故。詳曰：據大小乘經
T43n1833_p0880c16║論等藏，及古今德所有章紀，皆不說言經
T43n1833_p0880c17║部現在許有二時，恐自穿鑿以意定也。准
T43n1833_p0880c18║彼宗計，前後二識同一識類，不言現在分
T43n1833_p0880c19║二時也，故《無性論》第二云：「六種轉識，或二剎
T43n1833_p0880c20║那同一識類。」若言似彼，依少分言，不說現
T43n1833_p0880c21║在同彼分二。若作此救，理可少通，然立不
T43n1833_p0880c22║明，故難依唯。
T43n1833_p0880c23║論：「若是善惡應不受熏」等者。問：若善、惡法不
T43n1833_p0880c24║能受熏，應不持種，如何《瑜伽》許三性法互
T43n1833_p0880c25║持種耶？故五十一云：「若起善心，或染污心，
T43n1833_p0880c26║或無記心，此一切心皆善種子、染污種子、無
T43n1833_p0880c27║記種子之所隨逐。」此所建立，答隨轉理，
T43n1833_p0880c28║門。非真實義。《瑜伽》自會文如前引。
T43n1833_p0880c29║論：「阿羅漢至無漏法熏」等者。問：准疏中判，或
T43n1833_p0881a01║據自身凡聖前後，或約他自凡聖相熏，有
T43n1833_p0881a02║何所以為斯難耶？答：由本計識，二念不俱，
T43n1833_p0881a03║無相應義。初三大乘破熏習不成，故未計
T43n1833_p0881a04║類前後二識而類是一。類是一故，前識熏類，
T43n1833_p0881a05║能熏所熏，無不俱失。能所依別，亦得名為
T43n1833_p0881a06║能所熏二。文類離識而無別體，亦得名為
T43n1833_p0881a07║以前熏後，故《無性論》第二云：「若言依止種
T43n1833_p0881a08║類句義，六種轉識或二剎那同一識類，由異
T43n1833_p0881a09║品故……有相熏習，非一切者。」釋曰：前後識
T43n1833_p0881a10║別，能所熏異，名為異品。又謂隣次前後相熏
T43n1833_p0881a11║不說一切，云非一切。問：但識熏類，何得
T43n1833_p0881a12║云互？答：假實能所形待名互，亦如世言
T43n1833_p0881a13║父子相生。又類既一後識熏時，亦得名為熏
T43n1833_p0881a14║前念也，如前熏後識，義意同也。或可彼
T43n1833_p0881a15║許類、識相熏，同此論說。不爾，云何名為互
T43n1833_p0881a16║耶？既許前後多識雖異，而類是同，故前熏後，
T43n1833_p0881a17║前凡後聖，類同識異，何不同彼前熏後耶？
T43n1833_p0881a18║問：若爾，但可難自前後，如何難令異身相
T43n1833_p0881a19║熏？答：自識前後異類同得相熏，他身類亦
T43n1833_p0881a20║同，故難更熏習。故《無性論》云：「阿羅漢心不
T43n1833_p0881a21║出識類，彼亦應是不善所熏。」與此同也。
T43n1833_p0881a22║疏：「以彼本計至是此本意」者。此斷意云前
T43n1833_p0881a23║後識異而識類同識類受熏，識名根、法，餘
T43n1833_p0881a24║之根、法同識，根、法亦得名為識類同也。此
T43n1833_p0881a25║之類法應互相熏，同彼前後識之類也。問：
T43n1833_p0881a26║前後俱識同類可熏，餘之根、法非識同類，
T43n1833_p0881a27║何得例熏？答：類者相似，識有根、法，餘根、
T43n1833_p0881a28║法似。既似於識，何非識類？識類既同，何不
T43n1833_p0881a29║相熏？
T43n1833_p0881b01║疏：「或應意根成造色性」等者。按彼論第二
T43n1833_p0881b02║云：「謂眼等根清淨色性，皆根種類之所隨逐。
T43n1833_p0881b03║意根亦應成造色性，根義等故。」問：類同分
T43n1833_p0881b04║收即行蘊攝，何故難意令成造色？答：且
T43n1833_p0881b05║五根類假實別論，法同分攝；攝假從實，色界
T43n1833_p0881b06║所收，識類亦爾。論據攝假隨實門明，亦無
T43n1833_p0881b07║有失。而難意云：兩心前後異識同類，一俱
T43n1833_p0881b08║識蘊；色、心二法殊根同類，一俱色蘊。若言
T43n1833_p0881b09║色、心別，不得同造色，亦可心、色殊？根類不
T43n1833_p0881b10║應等，廣破如餘。
T43n1833_p0881b11║疏：「後無記可爾」者。此設許也。無記中容，容前
T43n1833_p0881b12║重後，理實不然。熏習俱時，不得前後，後
T43n1833_p0881b13║無記者非皆第八，故知設許。
T43n1833_p0881b14║論：「亦不應執色心展轉互為種生」者。如五十
T43n1833_p0881b15║一廣敘彼計，具如前引。
T43n1833_p0881b16║論：「依似比量」等者。如《疏》、《樞要》、《義燈》具明。
T43n1833_p0881b17║問：如佛法者對聲論師立聲無常，聲有法
T43n1833_p0881b18║宗，不為其過。真性有為既是有法，何故疏等
T43n1833_p0881b19║判為過耶？以有法中不言空故。答：如數
T43n1833_p0881b20║論師對佛法者說我是思，雖佛法中許有
T43n1833_p0881b21║假我，彼不分別，意談思我，故所別過；此類
T43n1833_p0881b22║亦然，故有法失。若爾，聲宗亦不分別對聲
T43n1833_p0881b23║常宗，應所別過。答：沈爾言聲，立敵皆許。
T43n1833_p0881b24║真性有為，道理差互，立敵乃別，故有法失，不
T43n1833_p0881b25║同聲宗。准《掌珍論》有廣紛諍，如《因明鈔》。
T43n1833_p0881b26║論：「外道至成大邪見」者。有義：若言此破彼
T43n1833_p0881b27║救令同外道者，自宗依他亦非實有，二失
T43n1833_p0881b28║既同，如何偏責？故今別解。外道毀謗但言非
T43n1833_p0881b29║實，不為全無，非大邪見，汝今說無成大邪
T43n1833_p0881c01║見，釋成大邪見不是破救也。
T43n1833_p0881c02║詳曰：實言唯屬常寂之法，可如所判。若因
T43n1833_p0881c03║招果，道理非謬，名之為實，自宗依他，何不
T43n1833_p0881c04║名實？即次下云趣生體者，謂要實有，此趣
T43n1833_p0881c05║生體，豈非依他？聖教說實，處非一也，由斯
T43n1833_p0881c06║破救，道理無違。又若無救，如何論云外道
T43n1833_p0881c07║毀謗？亦不謂全無，亦言亦誰，故知疏解深
T43n1833_p0881c08║得奧旨。
T43n1833_p0881c09║論：「若一切法至菩提資糧」者。問：按《掌珍論》
T43n1833_p0881c10║云：依世俗福智資糧，二種不無，依他亦有。
T43n1833_p0881c11║今難無彼，豈不失宗。答：為二釋。一、難非
T43n1833_p0881c12║實，不責其無，即次論云不謂全無，但執
T43n1833_p0881c13║非實，故知彼宗世俗雖有而非實也。不爾，
T43n1833_p0881c14║便有他隨一過。二、就勝義，本被資糧極歸
T43n1833_p0881c15║真諦，真諦即無，資糧何用。
T43n1833_p0881c16║疏：「及攝論第二至第三中義」者。無性《攝論》第
T43n1833_p0881c17║二卷中廣明熏習，熏習之中而辨染淨由心
T43n1833_p0881c18║義也。又明安立第八識相略有三種，一
T43n1833_p0881c19║者自相，二者因相，三者果相。果相等中亦明
T43n1833_p0881c20║雜染清淨由心，如下抄引，故此不具。
T43n1833_p0881c21║論：「彼命根等無此事故」者。等等眼等根。眼等
T43n1833_p0881c22║根斷，有宗正義不許更續，何以明之？答：
T43n1833_p0881c23║按《大婆沙論》一百五十云：問：若天眼現前時，
T43n1833_p0881c24║生得眼為斷不？若斷者，云何不說異熟生色
T43n1833_p0881c25║斷已後續？若不斷者，二俱見色何不錯亂？
T43n1833_p0881c26║答：應言不斷，以異熟色斷已更不續故。有
T43n1833_p0881c27║說：天眼起時生得眼斷，斷有二種：一暫時斷，
T43n1833_p0881c28║二究竟斷。暫時斷者可續，究竟斷者不續，
T43n1833_p0881c29║故無有過。有說生得、天眼互相續生，未曾
T43n1833_p0882a01║空故，不可謂斷。有說彼時生得眼斷，亦無
T43n1833_p0882a02║有過，亦有異熟色斷已而續故。云何知然？
T43n1833_p0882a03║如契經說：一切施王自挑兩目施婆羅門，
T43n1833_p0882a04║由勝思願令眼平復。又如經說惡行爾時
T43n1833_p0882a05║以竭地羅鉤挑善行眼，亦由勝思故還得
T43n1833_p0882a06║眼根。《施設論》說：「地獄有山壓迮有情，令身
T43n1833_p0882a07║體破壞，於後不久諸根復生。諸地獄中此類
T43n1833_p0882a08║非一，故知異熟色斷已更續。」詳曰：如是說
T43n1833_p0882a09║者，起天眼時生得不滅，異熟色斷亦無續
T43n1833_p0882a10║義。問：前所引事，當云何通？答：實未挑眼，其
T43n1833_p0882a11║事云何？謂佛昔日為菩薩時，曾作國王名
T43n1833_p0882a12║一切施，能滿一切來求者意，天上人中此名
T43n1833_p0882a13║流布。時天帝釋即往驗之，知其施意，便自化
T43n1833_p0882a14║作婆羅門身，來詣王前呪願二言：願常
T43n1833_p0882a15║尊勝，王言梵志來何所求？答：言我正須王
T43n1833_p0882a16║眼。王以四實為眼施之，彼不肯受言：「我
T43n1833_p0882a17║須王眼，何用此為？」王聞此已，便舉兩手欲
T43n1833_p0882a18║自挑眼。帝釋知王施心決定，便止王言：「欲
T43n1833_p0882a19║何所求？」王言唯諸如來應正等覺是我所求。
T43n1833_p0882a20║帝釋聞已便復本形，讚歎王言：「真是菩薩
T43n1833_p0882a21║不久定得無上菩提。」作是言已，忽然不現，
T43n1833_p0882a22║故彼爾時，實未挑眼。又彼所引善惡行經，諸
T43n1833_p0882a23║地獄等有餘種子，不爾，斷已更不生故。釋
T43n1833_p0882a24║云：此說種子，如第九十說，即彼云：若地獄
T43n1833_p0882a25║中解諸支節，乃至糜爛亦有身根。有說：爾時
T43n1833_p0882a26║亦有眼等，異熟斷已更不續故。有說：眼等斷
T43n1833_p0882a27║已更續，業所引故，趣法爾故。身根必無斷已
T43n1833_p0882a28║更續，是諸色根所依止故。有餘師說：諸地獄
T43n1833_p0882a29║中雖解支節為百千分，而諸分內皆有身
T43n1833_p0882b01║根諸分中間相連續故，如碎杜仲及藕根
T43n1833_p0882b02║莖，亦如破瓜，蔕不相離。若相離者，身根亦
T43n1833_p0882b03║無，非一有情有二身故。而世現見諸蟲身
T43n1833_p0882b04║為多分已猶動行者，風力所轉，非有身根。
T43n1833_p0882b05║釋云：此當評家種子也。若依經部，異熟
T43n1833_p0882b06║色法斷已更續；今依大乘，諸異熟色雖斷
T43n1833_p0882b07║已續，若離諸根更不執受，亦名不續。然根
T43n1833_p0882b08║斷已後從種生亦名為續，施王等事理無違
T43n1833_p0882b09║也。然於地獄傳有二說：一云一切地獄眼
T43n1833_p0882b10║等諸根必無斷義，相續受苦無間斷故；二
T43n1833_p0882b11║云無間地獄諸根不斷，六識明利苦相續故。
T43n1833_p0882b12║餘地獄中亦有間斷，隨斷隨生，契經說故。有
T43n1833_p0882b13║義：雖未見文，後說應勝。詳曰：既無文判
T43n1833_p0882b14║前何即劣，由斯取捨當隨意樂。
T43n1833_p0882b15║論：「又在定中」等者。按《瑜伽論》五十一云：謂
T43n1833_p0882b16║如理思至定及散總有六位，具如疏引。其
T43n1833_p0882b17║行相者，思量安立、非安立諦。正思惟者，名
T43n1833_p0882b18║如理思。外道等類耶思度者，名不如理思；諸
T43n1833_p0882b19║任運緣及無心位名不思惟。若簡擇心名為
T43n1833_p0882b20║推求，定、散二位義可知也。此論但四，廣略
T43n1833_p0882b21║異爾，與彼相攝思之可悟。
T43n1833_p0882b22║論：「理有眾多身生起」者。此身受者，即定等中，
T43n1833_p0882b23║是第八識所緣觸境，是後身識所取本質，如
T43n1833_p0882b24║疏所明。復有說云：入定等位有五識身，身
T43n1833_p0882b25║受生起，證有第八。謂以第八變本質觸，身
T43n1833_p0882b26║識依彼起影像觸。若無本質，影像亦無。云
T43n1833_p0882b27║何在定，將有身識？明受彼境，勞適事成？
T43n1833_p0882b28║有義：斷云：疏釋為正。令身勞損非影像故，
T43n1833_p0882b29║餘時亦有影像相，故於一切位應皆可說。
T43n1833_p0882c01║詳曰：餘釋及斷理皆有餘，豈無心後身識
T43n1833_p0882c02║起時無覺勞適？若爾，云何唯約定中有識，
T43n1833_p0882c03║而說五識理得因緣變收？影像之觸云何無
T43n1833_p0882c04║用？若言五識是分別變，便違正理，如前具
T43n1833_p0882c05║辨。
T43n1833_p0882c06║疏：「身所受故非謂受數」者。勞適等觸是身所
T43n1833_p0882c07║受。所受名受，非能受受。
T43n1833_p0882c08║疏：「此簡起異熟心至無同喻」者。若不言餘
T43n1833_p0882c09║簡異熟心，而但說云非佛有情應起異熟，
T43n1833_p0882c10║此便相扶，他亦有起異熟心故。又由不簡
T43n1833_p0882c11║餘異熟心，便在宗中不可取宗而以為喻，
T43n1833_p0882c12║故闕喻失。
T43n1833_p0882c13║疏：「不爾便有所立不成等。若也不致許言爾」
T43n1833_p0882c14║者。論主喻有自所立過，以自不許六種轉
T43n1833_p0882c15║識真異熟故。
T43n1833_p0882c16║疏：「彼說無故，無俱不成」者。彼小乘者不許第
T43n1833_p0882c17║八。第八既無，便無喻體。由無喻依，二立便
T43n1833_p0882c18║無，名無俱不成。
T43n1833_p0882c19║論：「非異熟法趣生雜亂」等者。簡色、心、心所，
T43n1833_p0882c20║具辨如《燈》。問：招三塗業起必人中，此之業
T43n1833_p0882c21║惑而屬何趣？若屬於人，豈可人業招三惡
T43n1833_p0882c22║耶？若屬三塗，感三塗業分別惑發，彼無分
T43n1833_p0882c23║別，何得屬彼？答：相傳兩釋，一云既人等中
T43n1833_p0882c24║造惡趣業而感彼報，能招業惑故屬於人，
T43n1833_p0882c25║以三惡趣無分別故。二云雖於人趣起
T43n1833_p0882c26║彼惑業，惑業還屬所招報趣，不可異趣業
T43n1833_p0882c27║惑招異趣果，而言惡趣無分別惑據不現
T43n1833_p0882c28║說，不障成就。詳曰：二皆有理，且依後釋。
T43n1833_p0882c29║如於人中起上界業，業屬上故。又人中業
T43n1833_p0883a01║為彼遠緣亦應無失，如因欲善得上定
T43n1833_p0883a02║故，若依前釋闕定異因。
T43n1833_p0883a03║疏：「異熟色中有九處除聲」者。以他不許聲
T43n1833_p0883a04║為異熟。今簡共許，所以除聲。
T43n1833_p0883a05║疏：「然此雖復說不共因」者。即恒因也。生得善
T43n1833_p0883a06║等無名不共。
T43n1833_p0883a07║疏：「亦說共」等者。即遍無雜，生得善等自他皆
T43n1833_p0883a08║有名為共也。
T43n1833_p0883a09║疏：「有體通上亦有故」者。其實有因通前所說
T43n1833_p0883a10║非異熟等，及異熟色五識業感，故今不舉。
T43n1833_p0883a11║論：「亦非界攝非有漏故」者。問：趣、生有漏以證
T43n1833_p0883a12║第八，界非無漏何不將明第八識有？答：界
T43n1833_p0883a13║雖有漏，然通三性及情、非情，故不可以
T43n1833_p0883a14║證於有情異熟識也。
T43n1833_p0883a15║疏：「五根在自身」者。顯自五根是自八相第八
T43n1833_p0883a16║執受。
T43n1833_p0883a17║疏：「非已相分他身五根依」等者。此明他身五
T43n1833_p0883a18║根及依，不是自己第八相分，自八不執。
T43n1833_p0883a19║疏：「薩婆多非過未」者。在過、未世不名執受，
T43n1833_p0883a20║名非過未；不說過、未而無體，故名非過、
T43n1833_p0883a21║未。故《俱舍》云：「十八界中九無執受，謂七心界、
T43n1833_p0883a22║聲界、法界；所餘九界各通二種，謂眼等根
T43n1833_p0883a23║住現在世名有執受，過去、未來名無執受。
T43n1833_p0883a24║色、香、味、觸住現在世，不離五根名有執
T43n1833_p0883a25║受。若住現在非不離根，過去、未來名無
T43n1833_p0883a26║執受，如在身內除與根合，髮毛爪齒大小
T43n1833_p0883a27║便利洟唾血等，及在身外故地、水等中色、
T43n1833_p0883a28║香、味、觸雖復現在而無執受。《正理論》云：
T43n1833_p0883a29║有餘師說不離根聲五有執受。」問：住無
T43n1833_p0883b01║心位現在五根何名執受？答：執受類故，亦
T43n1833_p0883b02║名執受。若爾，過、未應名執受？此難不
T43n1833_p0883b03║然，現在五根容有發識名有執受，過、未不
T43n1833_p0883b04║然。又解現根識不起時名無執受，依現
T43n1833_p0883b05║發識說有執受，不言現在唯執受故，如定
T43n1833_p0883b06║道戒能造大種，雖不離身亦是現在，而無
T43n1833_p0883b07║執受，五根亦爾。前師釋方，定道大種，在
T43n1833_p0883b08║定即有，出定即無，名無執受。五根相續，與
T43n1833_p0883b09║彼不同，疏依前義，有斷後勝。詳曰：既
T43n1833_p0883b10║未明文，二皆有理，任意取之。
T43n1833_p0883b11║疏：「縱第七識亦現緣起」者。此釋伏難。難方：
T43n1833_p0883b12║若任運生即能執受，第七應爾，故此文生。由
T43n1833_p0883b13║第七識有覆無記非先業引，故現緣生不名
T43n1833_p0883b14║能執。
T43n1833_p0883b15║論：「唯異熟心至無如是義」者。按《瑜伽論》五
T43n1833_p0883b16║十一中，由五因故顯能執受是阿賴耶，疏
T43n1833_p0883b17║雖已引然與本文多小有異，乍披難辨故
T43n1833_p0883b18║重引之。論云：謂阿賴耶識先世所造業行
T43n1833_p0883b19║為因，眼等轉識於現在世眾緣為因，如說
T43n1833_p0883b20║根及境界作意力故，諸轉識生，乃至廣說，
T43n1833_p0883b21║是名初因。又六識身有善、不善等性可得，
T43n1833_p0883b22║是第二因。又六識身無覆無記異熟所攝，
T43n1833_p0883b23║類不可得，是第三因。又六識身各別依轉，
T43n1833_p0883b24║於彼彼依彼彼識轉，即彼所依應有執受，餘
T43n1833_p0883b25║無執受不應道理。設許執受亦不應理，
T43n1833_p0883b26║識遠離故，是第四因。又所依止應成數
T43n1833_p0883b27║數執受過失，所以者何？由彼眼識於一時
T43n1833_p0883b28║轉、一時不轉，餘識亦爾，是第五因。
T43n1833_p0883b29║論：「此言意顯至執受」等者。問：前正執具此簡
T43n1833_p0883c01║言濫，何但有三？答：具如《疏》、《燈》。有義：簡濫
T43n1833_p0883c02║文中，應先標難。謂外難云：若唯異熟能執受
T43n1833_p0883c03║者，諸佛報身應無執受，無異熟故，故答如
T43n1833_p0883c04║論。但三義者，前顯執受有漏根故，故五義
T43n1833_p0883c05║簡。今顯執受無漏根身，故但說三。佛淨第
T43n1833_p0883c06║八，非業所引，是善性故，無初二因。若依疏
T43n1833_p0883c07║說，此但應言眼等轉識無如是義，何須重
T43n1833_p0883c08║舉。一類等三與《燈》所說大意相似，然少有
T43n1833_p0883c09║異，思可知也。
T43n1833_p0883c10║論：「非諸色根」等者。對破二宗具如疏明。有
T43n1833_p0883c11║義：疏說色根，正破經部本計色根亦能持種
T43n1833_p0883c12║及受熏故，不相應行別說命根及眾同分，
T43n1833_p0883c13║正破一切有部。經部無別不相應故，今解
T43n1833_p0883c14║不然。經部色根雖能持種，既無所緣，理不
T43n1833_p0883c15║應是能執受故。一切有宗但說色根及根
T43n1833_p0883c16║依處是有執受，命根、同分非能所受，亦不
T43n1833_p0883c17║說是能執受故。故今別說色根非執，遮破
T43n1833_p0883c18║經部；不相應行，遮薩婆多。又解此文通
T43n1833_p0883c19║遮二部，但非正破，皆無有失。詳曰：疏中
T43n1833_p0883c20║但云破經，有部而無正言，此乃加言妄出
T43n1833_p0883c21║過也。又設言正，理亦何爽？由經部師許色
T43n1833_p0883c22║根等持種受熏故，色根等對彼名正，不言
T43n1833_p0883c23║他許色根執受對之名正，有部准此。又言
T43n1833_p0883c24║通遮亦為不可，不相應行持種之事二部無
T43n1833_p0883c25║差，何假雙遮？無義而言，恐繁翰墨。
T43n1833_p0883c26║疏：「身僵仆」者。僵猶作也，仆猶合也。
T43n1833_p0883c27║疏：「此喻有失至非能持識故」者。問：喻何失耶？
T43n1833_p0883c28║答：所立不成。依論量云：異熟識者是宗有
T43n1833_p0883c29║法，可立為持壽、煖；識是法，猶如壽、煖而
T43n1833_p0884a01║是其喻，因法可知。壽、煖喻上無彼可持壽
T43n1833_p0884a02║煖識法，以彼壽、煖而體不是持壽煖識
T43n1833_p0884a03║故成其過，故疏釋云以壽、煖非持壽煖
T43n1833_p0884a04║識故。
T43n1833_p0884a05║疏：「我前所言至以煖為理」者。我前若言轉識
T43n1833_p0884a06║不遍而不能持，汝可舉煖不遍為例，但
T43n1833_p0884a07║說轉識間斷不持，何得以煖不遍為例？
T43n1833_p0884a08║疏：「此亦不然至及非無漏」者。外質意云：若識、
T43n1833_p0884a09║壽、煖俱能持故，難識同餘不通三性及於
T43n1833_p0884a10║無漏，亦應壽、煖俱能持故？煖同於壽，煖不
T43n1833_p0884a11║是煖，煖雖能持，不同於壽，而得名煖。識
T43n1833_p0884a12║雖能持，不同餘二，而通三性及於無漏。
T43n1833_p0884a13║疏：「此意不然至例成失」者。此解意云：前難意
T43n1833_p0884a14║者不可無漏能持有漏，餘二能持有漏之
T43n1833_p0884a15║法。既是有漏，識應同彼，難三性意，義亦同
T43n1833_p0884a16║前。豈可以將三性等難？乘難壽等一切
T43n1833_p0884a17║合同？
T43n1833_p0884a18║疏：「若無持者即便失壞」者。種若無彼現識持
T43n1833_p0884a19║之，即便失壞。
T43n1833_p0884a20║疏：「心惛昧闇劣性」者。有義：此位無心，如何闇
T43n1833_p0884a21║劣？解云：即於前位身心惛昧，故至後念心
T43n1833_p0884a22║等不行。此說所因非無心位，然此立因
T43n1833_p0884a23║應云身心極惛昧故，不爾不定。有心睡眠
T43n1833_p0884a24║亦惛昧故。詳曰：非無其義。然對有心明
T43n1833_p0884a25║勝之位，無心名闇劣，劣謂無力不生現故。
T43n1833_p0884a26║如呼日沒名為闇者，復爽何理？若言後念
T43n1833_p0884a27║方無心者，喻闕能立。文中既云極悶絕時，
T43n1833_p0884a28║極言通上，文巧便也，不煩更置。
T43n1833_p0884a29║疏：「此文可然言無餘故」者。此唯識文望第一
T43n1833_p0884b01║釋理可然也。言無餘者釋可然理，即此
T43n1833_p0884b02║論云：謂生、死時顯無轉識，而有疏本云
T43n1833_p0884b03║宗無餘，「宗」字誤也。合是「言」字。
T43n1833_p0884b04║疏：「即以此文證有第六」者。此《對法論》以無記
T43n1833_p0884b05║心命終之文而為證也。或可即以此所引
T43n1833_p0884b06║經而為證也。經云生、死必住散心，散心之
T43n1833_p0884b07║言而目第六。若不爾者，第八元有，何勞更
T43n1833_p0884b08║說？前說為本，順疏文也。若別為釋，後亦無
T43n1833_p0884b09║違。
T43n1833_p0884b10║疏：「次難陀等至譽美方今」者。此舉信彼惛昧
T43n1833_p0884b11║因人，對上諸賢故云次也。
T43n1833_p0884b12║疏：「無識之以儔」等者。此乃生下大乘異說信
T43n1833_p0884b13║彼之人，或難陀等下總明是信大乘異
T43n1833_p0884b14║說，前釋為正。
T43n1833_p0884b15║疏：「無心別起至必應爾故」者。親疎合說不離
T43n1833_p0884b16║三因，如聞教等，緣於塵等，即疎依三，親可
T43n1833_p0884b17║知也。
T43n1833_p0884b18║疏：「若彼伏言至無散意」者。此救意云：即第八
T43n1833_p0884b19║識受彼生已，不起散意已次第六即起定
T43n1833_p0884b20║心，定心既有，復意得生。
T43n1833_p0884b21║疏：「或生得善引生方起」者。問：此生得善豈非
T43n1833_p0884b22║思等，何須別說？答：生得因修，思等加行，
T43n1833_p0884b23║何得同也？又寬狹別，生得善心通於三界，
T43n1833_p0884b24║思等不遍。
T43n1833_p0884b25║疏：「即以汝因還復破汝」者。彼言意識行、緣
T43n1833_p0884b26║難了。今者取彼難了之義，破彼所執，而非
T43n1833_p0884b27║意識。
T43n1833_p0884b28║論：「應知即是此第八識」等者。無著《攝論》三因
T43n1833_p0884b29║破之，此論但一故。彼論第三云：又即與彼
T43n1833_p0884c01║和合之識是意識性不應道理，依染污故，
T43n1833_p0884c02║時無斷故，意識所緣不可得故。無性釋云：
T43n1833_p0884c03║依染污者，由立宗門，顯與彼法自相相違，
T43n1833_p0884c04║謂共決定故有三釋：一云依染污者而是宗
T43n1833_p0884c05║法，今以為因與彼小乘意識宗法，作法自
T43n1833_p0884c06║相相違過也。二云大乘立和合識，非是意
T43n1833_p0884c07║為宗法門。小乘所立是意識，性為法自相，依
T43n1833_p0884c08║染污因違彼自相。三云依染污等，實是因門。
T43n1833_p0884c09║為宗門者，由論主立初和合識，依染污示
T43n1833_p0884c10║彼外人。外人即許更不立因，以此所立依
T43n1833_p0884c11║染污宗門，與彼外人作是意識，宗法自相
T43n1833_p0884c12║相違之過。依正道理初和合識，有法宗上有
T43n1833_p0884c13║二種法：一依染污，二非意識。有染污處必
T43n1833_p0884c14║有非意宗法性隨，外人雖許初和合識恒
T43n1833_p0884c15║依染污，然和合識即是意識，猶如聲上有所
T43n1833_p0884c16║作因，無常宗隨即與聲上常宗之法自相相
T43n1833_p0884c17║違。問：若依染污為宗中法，立量云何？答：
T43n1833_p0884c18║量云：初和合識定依染污；由能執持名色
T43n1833_p0884c19║等故；猶如命根。由此依彼染污之言，於
T43n1833_p0884c20║望論主自立即宗。若望破他，即是因也。
T43n1833_p0884c21║問：破他云何？答：量云：初和合識非是意識；
T43n1833_p0884c22║依染污故；猶如命根。詳曰：第二理勝。以
T43n1833_p0884c23║本論云，又即與彼和合之識是意識性，不應
T43n1833_p0884c24║道理，依染污故。故知依染但名為因，是意
T43n1833_p0884c25║識性不應理者乃是宗法。然釋於文，語猶
T43n1833_p0884c26║未備，故今釋云：由前兩家立於宗法，顯知
T43n1833_p0884c27║染污與敵宗法自相相違，何以爾者？夫相違
T43n1833_p0884c28║因與宗相違法作因也，若也不見二之別
T43n1833_p0884c29║宗，因望於何，名相違也？由此故說由立宗
T43n1833_p0885a01║言。又相違因立敵共許，不爾，其因即隨一攝，
T43n1833_p0885a02║為簡隨一言共決定，故本論云：識、羯邏藍
T43n1833_p0885a03║更相和合，若即意識，此牒他宗。又云若此和
T43n1833_p0885a04║合識是一切種識，即是阿賴耶識，此即破他
T43n1833_p0885a05║自立宗也。故知無性言立宗門，不說染污
T43n1833_p0885a06║是宗法也。又無性云：如是結生相續時，識於
T43n1833_p0885a07║一切處、種類、時分皆依染污，即中有攝後
T43n1833_p0885a08║心為依，此所依心生有為境，於一切處、種
T43n1833_p0885a09║類、時分是染污故。能依之識非是意識，由
T43n1833_p0885a10║此越於意識法故。或有說言：與四煩惱恒
T43n1833_p0885a11║相應心名染污依。釋曰：初受生時與羯邏
T43n1833_p0885a12║藍和合之識，於三界處、四生種類、三世時
T43n1833_p0885a13║分皆依染污，言中有等此出所依染污之
T43n1833_p0885a14║體。問：生無色界既無中有，以何為依？
T43n1833_p0885a15║答：此中且據故色者說，若生無色以命終
T43n1833_p0885a16║心俱生我愛為遠所依，由此染因越彼所
T43n1833_p0885a17║立意識宗法，以彼意識非一切處、種類、時
T43n1833_p0885a18║分皆依染污。餘師之義文可知也。問：二師
T43n1833_p0885a19║何意，致此不同？答：無間、俱有二依不同，各
T43n1833_p0885a20║隨取一。問：既是異類，何名無間？答：望
T43n1833_p0885a21║護法宗即為不可，餘師無違，如下自釋。
T43n1833_p0885a22║時無斷者，無性釋云：「由異熟性時無間斷，
T43n1833_p0885a23║由此亦是遮是意識性。」釋曰：不但前因遮
T43n1833_p0885a24║其意識，此亦是遮。若是意識時有間斷，初和
T43n1833_p0885a25║合識即不如是。若初之識有間斷者，後時
T43n1833_p0885a26║若起應名更生，廣如下引。意識所緣不
T43n1833_p0885a27║可得知者，無性釋云：「此義重增遮意識
T43n1833_p0885a28║因，若是意識決定可得自所緣境，謂可了知。
T43n1833_p0885a29║如中有位最後意識，已相續心所緣境界不
T43n1833_p0885b01║可了知，故非意識。」釋曰：染污因初，無斷第
T43n1833_p0885b02║二，是第一增。故不可知是第二增，故名重增。
T43n1833_p0885b03║初和合位若是意識，自所緣境即令了知。既
T43n1833_p0885b04║不可知，明知彼位識非是意，論文示法，思
T43n1833_p0885b05║可知也。詳曰：觀論本、釋，量無明文，所以
T43n1833_p0885b06║疏主斷前二因但直責也，古德以彼命根
T43n1833_p0885b07║為喻而立其量，量如前辨。喻既論無，不假
T43n1833_p0885b08║為量。又自第八亦不得成，他量破云：初生
T43n1833_p0885b09║時識，非是第八；依染污故；猶如命根。彼此
T43n1833_p0885b10║既同，何能遣過？由此故知直責為善。或
T43n1833_p0885b11║可作量論示方隅，略不言喻。我宗命根不
T43n1833_p0885b12║定異八，汝命根喻所立不成。由斯作量，理
T43n1833_p0885b13║亦應通，義既多途，任情取捨，時無斷因亦
T43n1833_p0885b14║可以彼命根為喻。
T43n1833_p0885b15║疏：「又此所依是種子識」等者。無著《攝論》云：設
T43n1833_p0885b16║和合識即是意識，為此和合意識即是一切
T43n1833_p0885b17║種子識。為依止此識，所生餘意識是一切
T43n1833_p0885b18║種子識。若此和合識是一切種子識，即是阿
T43n1833_p0885b19║賴耶識，汝以異名立為意識。
T43n1833_p0885b20║論：「又將死時」等者。按無著《攝論》云：又將沒
T43n1833_p0885b21║時造善造惡，或下或上所依漸冷。無性釋
T43n1833_p0885b22║云：若造善者，即於其身下分漸冷。若造惡
T43n1833_p0885b23║者，與此相違。天親釋云：以造善者必定上昇，
T43n1833_p0885b24║若造惡者必定下墜。釋曰：表造善、惡生上
T43n1833_p0885b25║下趣，所以冷觸上下有異。問《瑜伽論》云：識
T43n1833_p0885b26║初託處即名完心，即從此處最後捨命，何
T43n1833_p0885b27║乃不同？答有二釋：一云外相冷觸下上不
T43n1833_p0885b28║同，識於心處與其上下一時頓捨。二云若
T43n1833_p0885b29║造善者從下漸捨至完心藏後從上捨，造
T43n1833_p0885c01║惡翻善，由此完心實最後捨。上下據彼
T43n1833_p0885c02║捨命前相，理亦無違。問：眾生未然，三界經
T43n1833_p0885c03║云：人臨終時將生地獄，神識從足出；生畜
T43n1833_p0885c04║生者，從膝出；墜餓鬼者，從腹出；生人者，從
T43n1833_p0885c05║心出；生天者，從眼出；作聖人者，從頂出。
T43n1833_p0885c06║與瑜伽等何故差異？答：有說經約皮膚外
T43n1833_p0885c07║相，《攝論》就膚，《瑜伽》心藏最後捨故。詳曰：准
T43n1833_p0885c08║何得知經依外相？論觸上下，外亦不無，如
T43n1833_p0885c09║何《攝論》唯就膚內？又經言心何異《瑜伽》所說
T43n1833_p0885c10║心藏，斷唯皮外，故知所會難可憑准。今復
T43n1833_p0885c11║釋云：經約聖凡，勝劣有別，分云捨相。理實
T43n1833_p0885c12║心處最後捨也，不據皮膚內外差異。三相下
T43n1833_p0885c13║捨，二相從上，一正捨處，同《瑜伽》等上下漸
T43n1833_p0885c14║等，但是經論開合有別，義不違也。
T43n1833_p0885c15║論：「遍寄身中」等者。傳有兩解：一云顯第六
T43n1833_p0885c16║識相續遍依，非如第八恒相續言，應在初
T43n1833_p0885c17║說語法故。二云此舉賴耶行相，返顯第六
T43n1833_p0885c18║無是行相，故不可依冷觸漸起。有義：遮轉
T43n1833_p0885c19║識中，總有六因。第六因中，餘德兩釋，前解
T43n1833_p0885c20║為正。破本疏云：逢境即緣是第五因，逢依
T43n1833_p0885c21║即止是第四因，離四、五因如何別說？詳
T43n1833_p0885c22║曰：若解四、五與第六同，可如所責。釋既
T43n1833_p0885c23║有差，義乃不同，別說何咎？設同四、五，前別
T43n1833_p0885c24║後總，釋結不同，復亦何失？若准餘釋，不約
T43n1833_p0885c25║依、境，更據何理云績遍依？若據根、境，與
T43n1833_p0885c26║疏何殊？愛憎斯異。
T43n1833_p0885c27║疏：「七日後身識等生」者。問：五七日已，方名具
T43n1833_p0885c28║根。已前無根，如何有識？答：五七日去，五根
T43n1833_p0885c29║皆具，已前未具得有身根。故七日後得有
T43n1833_p0886a01║身識，不言七日已後諸識悉皆具也。
T43n1833_p0886a02║疏：「齊識退還至皆此中攝」者。齊識退還具如
T43n1833_p0886a03║《義燈》，復有異同如《法華》攝釋，不斷壞等。
T43n1833_p0886a04║按無性《攝論》第三云：「又如經說，阿難陀！或
T43n1833_p0886a05║男或女，識若斷壞滅者，名色得增長廣大
T43n1833_p0886a06║不？不也，世尊！如是等此若欲離阿賴耶識，
T43n1833_p0886a07║理不可成。」釋曰：既云識壞名色不增，明為
T43n1833_p0886a08║緣識必相續也。相續識者即我賴耶，此等文
T43n1833_p0886a09║義今第七證，義皆攝之。
T43n1833_p0886a10║成唯識論演祕卷第三（末終）