T43n1833_p0909a01║
T43n1833_p0909a02║成唯識論演祕卷第五（本）
T43n1833_p0909a03║
T43n1833_p0909a04║沙門知周撰
T43n1833_p0909a05║論：「恒依心起」等者。有義：難云：受等依心起
T43n1833_p0909a06║受等，名心所；心依受等生，應名受等所。又，
T43n1833_p0909a07║受等四義具受等，名心所；心亦四義具，應名
T43n1833_p0909a08║受等所。如《疏》以彼二、三義簡。然《疏》中說應
T43n1833_p0909a09║名心所，此即不然，既以心王望受等說，
T43n1833_p0909a10║如何仍說名作心所？詳曰：心所總名由
T43n1833_p0909a11║依於他四義具立，《疏》以王、所總名相例，
T43n1833_p0909a12║以心依他具四義故，不據別別受等為
T43n1833_p0909a13║難。問：論既自云恒依心等名為心所，心
T43n1833_p0909a14║不依心，如何難云應名心所？答云：依於
T43n1833_p0909a15║心顯依非己，依非己故，得心所名。心依亦
T43n1833_p0909a16║爾，何非心所？《疏》依理責，不爾，心總，而受等
T43n1833_p0909a17║別。別、總不切，難不切也。今助一難，受等
T43n1833_p0909a18║依心起，從依，名心所；心依心所生，應名
T43n1833_p0909a19║心所，所餘難准此。此不違論，亦無別、總不
T43n1833_p0909a20║均之過。
T43n1833_p0909a21║論：「即諸心所所取別相」者。問：《瑜伽》但云作意
T43n1833_p0909a22║了此所未了相，如何得知「所未了」者是諸心
T43n1833_p0909a23║所所取別相？答：諸心所等所取別相，皆是
T43n1833_p0909a24║心王所未了相，既言作意了此未了，明知餘
T43n1833_p0909a25║所所取別相皆能了之。
T43n1833_p0909a26║疏：「《顯揚》十八有頌」等者。按彼頌云：「依多境
T43n1833_p0909a27║了別，各為自業生，心法不應思，相似境轉
T43n1833_p0909a28║故。」論曰：心所有法依止，能緣多境八種識
T43n1833_p0909a29║故，各各造作自業而起，依心而有故名心
T43n1833_p0909b01║所有法。不應更思彼所緣境，由彼與識等
T43n1833_p0909b02║緣轉故。釋曰：唯以一義立心所名，言「等
T43n1833_p0909b03║緣轉」，顯彼心所亦緣總相。
T43n1833_p0909b04║論：「餘處復說至德失等相」者。《中邊》第一但云
T43n1833_p0909b05║心所亦緣別相；《瑜伽》第三但說：別境緣可樂
T43n1833_p0909b06║等，而無「亦」字，二論合引故云：亦能了可樂
T43n1833_p0909b07║等。問：心取總相，所通總、別，云何得言同
T43n1833_p0909b08║一所緣？答：有義說：同所緣總論此境，不
T43n1833_p0909b09║言此境別相亦同。又，心王、所取總、別義，總
T43n1833_p0909b10║而為四釋：一云：心唯取總，心所唯別，諸
T43n1833_p0909b11║論皆說識了總相，《瑜伽》但說心所了此所
T43n1833_p0909b12║未了相，不言了總，此論雖云此表心所亦
T43n1833_p0909b13║緣總相，釋論者意即不依之。二云：心王唯
T43n1833_p0909b14║取總相，所取總、別。《大論》、《中邊》如論主釋，既
T43n1833_p0909b15║有誠說，理不可違。三云：心所同前第二
T43n1833_p0909b16║師說，心王亦緣總、別二相，故下論云：受能領
T43n1833_p0909b17║納順、違、中境，令心等起歡、戚、捨相，若也不
T43n1833_p0909b18║了違、順、中境，如何能起歡、戚、捨相？解餘
T43n1833_p0909b19║心所皆有令心取別相義。論中上下文有
T43n1833_p0909b20║眾多，故知心王亦緣別相。《大論》等說，皆約心
T43n1833_p0909b21║王自力而說，設無心所，自力不能取別相
T43n1833_p0909b22║故。如王因臣能知別事，若不因者，即不能
T43n1833_p0909b23║知。四云：心王同前第三師說，心所非但
T43n1833_p0909b24║緣自別相，如心能緣一切別相，諸相應法，
T43n1833_p0909b25║法爾同緣，唯境一事，不爾，如何說令心等
T43n1833_p0909b26║起歡、戚等。既說「等」言，故知心所別相皆取。
T43n1833_p0909b27║雖有四解令依後說，諸相應法相望力齊，
T43n1833_p0909b28║有緣、不緣不應理故。論說受等所取別
T43n1833_p0909b29║者，且約自行所取者說，以實而言，由相應
T43n1833_p0909c01║力互取所緣，皆不違理。問：由相應力互
T43n1833_p0909c02║取所緣，亦由相應行相互起，受等應起取
T43n1833_p0909c03║像等行？解云：心等境同相應力取，行相說
T43n1833_p0909c04║別，受等不同。又釋，由相應力能起諸行，
T43n1833_p0909c05║受令心等起歡等故，且依勝說，但言令心，
T43n1833_p0909c06║理實亦令受等明記。問：既爾，同聚心、心所
T43n1833_p0909c07║行，行相皆同，應成雜亂？答：行相、境相，兼
T43n1833_p0909c08║正不同，故不違理。第二卷云：心、心取法行
T43n1833_p0909c09║相各別，第三卷說，勿觸等五能了別者，依
T43n1833_p0909c10║正行說，並不相違。詳曰：今依第二，《瑜伽》、
T43n1833_p0909c11║《中邊》此唯識等文明具故，餘之三釋既無誠
T43n1833_p0909c12║說，固難依准，不可凡情強會聖旨，下文自
T43n1833_p0909c13║云受能領納順、違、中境，不言心取順、違
T43n1833_p0909c14║境故，餘心所等言令心等，至文當會。又准
T43n1833_p0909c15║何知據其正行，前第二、三云：心、心所行相
T43n1833_p0909c16║各別，勿觸等五能了別耶？本教無說，豈非
T43n1833_p0909c17║意乎，請審詳諸，無惑後學。
T43n1833_p0909c18║論：「領順境相至不苦不樂」者。問：身識一時領
T43n1833_p0909c19║順、違境，何受相應？答：傳有二釋：一云：無
T43n1833_p0909c20║有一時能領二境，故隨一俱；二云：即一時
T43n1833_p0909c21║中能領二境，境俱至故，隨其勝境但一受俱，
T43n1833_p0909c22║如五俱意隨何境勝而受俱，故此亦應爾。
T43n1833_p0909c23║問：受有五受，何意合之？答：喜、樂憂、苦
T43n1833_p0909c24║歡、感相似，故合為三。若爾，何不言喜、憂、
T43n1833_p0909c25║捨？答：以輕從重，以狹從寬，樂、苦通於
T43n1833_p0909c26║多地識故。
T43n1833_p0909c27║疏：「對法至集色所依」等者。按彼論云：集色
T43n1833_p0909c28║所依，建立身受；集無色所依，建立心受。釋
T43n1833_p0909c29║曰：身心皆以積集為義，故色、無色皆云「集」
T43n1833_p0910a01║也，從二所依得身心稱。問：第六依七，七
T43n1833_p0910a02║何名心，無集義故？答：剎那相續，前後眾多，
T43n1833_p0910a03║得名積集，或據本識，或意根中通七、八識，
T43n1833_p0910a04║故名集心。
T43n1833_p0910a05║疏：「受寬根狹」者。如三受門，苦、樂二受含憂、
T43n1833_p0910a06║喜故，而言根者即不如是，二十二根喜、樂、
T43n1833_p0910a07║憂、苦各別立故，故寬狹異。
T43n1833_p0910a08║疏：「不俱起故，非無漏攝」者。問：夫無漏心必有
T43n1833_p0910a09║輕安，輕安調暢，俱時五識何得有苦？答：相
T43n1833_p0910a10║應之識調暢苦無，五非相應，有苦何失？
T43n1833_p0910a11║疏：「若互相顯，隨其所應」者。七色、命根據不生
T43n1833_p0910a12║斷，以顯信等亦通見斷難，地前信等八，見
T43n1833_p0910a13║道已永不生故，信等緣縛斷顯七色、命不
T43n1833_p0910a14║名見斷，能縛有故。
T43n1833_p0910a15║疏：「不可說六至無學身有故」者。牒外所明，所
T43n1833_p0910a16║明意云，無學學圓，得名非斷，命在彼身，非
T43n1833_p0910a17║斷何失？
T43n1833_p0910a18║疏：「五根亦應爾」等者。疏主質也，無學亦有色
T43n1833_p0910a19║等五根，五根亦應通不斷攝，此既不爾，彼何
T43n1833_p0910a20║乃然？問：「非所斷」者，理有二義：一、無學身中
T43n1833_p0910a21║有漏性者，在無漏身，名為無漏，亦名非斷；
T43n1833_p0910a22║二、體無漏亦為無漏，而非是斷，無學色根
T43n1833_p0910a23║許非斷攝，斯亦何過？答：據體無漏，乃順
T43n1833_p0910a24║無漏名為非斷，不依初義。問：佛色、命根
T43n1833_p0910a25║豈非無漏，云何八根不通非斷？答：通三乘
T43n1833_p0910a26║明故非非斷。
T43n1833_p0910a27║論：「又學、無學、非二，為三」者。按《瑜伽論》五十七
T43n1833_p0910a28║云：幾學？學為義？釋曰：二十二根中幾學等
T43n1833_p0910a29║三？復以學等而為境義。論答：九學、無學、
T43n1833_p0910b01║非學非無學，以三種為義。釋曰：信等五
T43n1833_p0910b02║根、意、喜、樂、捨還以學等三種為義，一通
T43n1833_p0910b03║三種非學非無學為義。釋曰：一謂苦根，五
T43n1833_p0910b04║識相應故不以學、無學為義，准此故知三
T43n1833_p0910b05║受通三。問：苦等體漏，何名學、無學？答：
T43n1833_p0910b06║在學等身有所進向亦名學等，故六十六
T43n1833_p0910b07║云：「云何學法？謂預流等有學補特伽羅，若出
T43n1833_p0910b08║世有為法，若世間善法，是名學法，何以故？依
T43n1833_p0910b09║止此法，於時時中精進修學戒等三學故。
T43n1833_p0910b10║云何無學？謂阿羅漢諸漏已盡，若出世有為
T43n1833_p0910b11║法，若世間善法，是名無學法，謂除先所說
T43n1833_p0910b12║學、無學法，所餘預流乃至羅漢法，若墮一切
T43n1833_p0910b13║異生所有諸法，當知是名非學非無學法。」
T43n1833_p0910b14║又，《對法》第二云：求解脫者，所有善法是學
T43n1833_p0910b15║義，於諸學處已得究竟者，所有善法是無
T43n1833_p0910b16║學，謂諸異生所有三性法，及諸學者染污無
T43n1833_p0910b17║記諸無學者諸無記法，及無為法，是非學非
T43n1833_p0910b18║無學。《對法》通前言求解脫，《瑜伽》據勝說
T43n1833_p0910b19║見道上，作論者意亦不相違。問：無學身中
T43n1833_p0910b20║世間之法，何義而亦名無漏耶？答：據無
T43n1833_p0910b21║煩惱。故六十六云：問：羅漢世善以何因緣說
T43n1833_p0910b22║名無漏？答：墮三有故，名有所攝；諸漏隨眠
T43n1833_p0910b23║永解脫故，說名無漏。
T43n1833_p0910b24║疏：「所餘不發惡行」等者。彼論但云，所餘是有
T43n1833_p0910b25║覆無記，不發惡行，身、邊等言，疏釋彼也。
T43n1833_p0910b26║疏：「五十八至准不發業」者。按彼論云：俱生
T43n1833_p0910b27║薩迦耶見唯無記性，數現行故，非極損惱
T43n1833_p0910b28║自、他處故；《對法論》云：餘無記者是發業餘，俱
T43n1833_p0910b29║生身見既無記性，明餘中攝，不能發業。身
T43n1833_p0910c01║見既然，邊見亦爾，定隨有故，故不論之。
T43n1833_p0910c02║疏：「意識爾時至不善無覆」者。問：若所引五
T43n1833_p0910c03║識要與能引第六同性，如何五識三性容俱？
T43n1833_p0910c04║答：今此中意不得所引與能引，意一向異
T43n1833_p0910c05║性，非是必定令其同性，或順三性不俱師
T43n1833_p0910c06║義。
T43n1833_p0910c07║論：「由無分別至有分別故」者。疏中所釋意明
T43n1833_p0910c08║約識迫悅等差，故成樂、喜、苦、憂等別，不
T43n1833_p0910c09║障意識有無分別、輕微，唯動名為苦、樂。
T43n1833_p0910c10║有不悟者而輒彈云，後師釋云：非但五識
T43n1833_p0910c11║逼悅尤重，無分別故，意中苦、樂亦無分別及
T43n1833_p0910c12║尤重故，如下論明，故應總云分別、尤重名
T43n1833_p0910c13║為憂、喜，無別、輕微名為苦、樂。詳曰：尋
T43n1833_p0910c14║前疏明，知後破非。
T43n1833_p0910c15║論：「不苦不樂至平等轉故」者。問：捨有違順即
T43n1833_p0910c16║成逼悅，何言平等？答：有義：理實非無差
T43n1833_p0910c17║別之義，相微隱故，故不開之。
T43n1833_p0910c18║疏：「瑜伽五十七未至十一根」者。按彼論云：問：
T43n1833_p0910c19║未至地幾根可得？答：十一。釋曰：謂信等五、
T43n1833_p0910c20║三無漏根及意、喜、捨。有云：除意取樂，理
T43n1833_p0910c21║實應說有十二根，亦有意故，而不說者意
T43n1833_p0910c22║根通顯八識自性，未至地中唯有第六，故略
T43n1833_p0910c23║不說。詳曰：今取前釋，夫有心所如有心
T43n1833_p0910c24║王，若不云意，恐疑有所而無王也，縱無其
T43n1833_p0910c25║樂，理無妨故。問：何不言有眼等及命？
T43n1833_p0910c26║答：無託彼生，故不說有。問：但言十一，云
T43n1833_p0910c27║何得知喜八其數？答：即彼論云。喜於彼
T43n1833_p0910c28║有，何教為證？答：如世尊言：如是苾芻離
T43n1833_p0910c29║生喜樂滋潤其身，周遍滋潤，遍流遍悅，無
T43n1833_p0911a01║有少分不死不滿，如是名為離生喜樂，
T43n1833_p0911a02║此中初門說未至位，後門說根本位。釋
T43n1833_p0911a03║曰：經中雙明未至、根本，離生喜樂滋潤其
T43n1833_p0911a04║身，是初門也，周遍等下是後門也，故知十一，
T43n1833_p0911a05║喜是其一。《顯揚》、《對法》大同不錄。問：初根本
T43n1833_p0911a06║定如何一受分成喜、樂？答：如《燈》具辨。有
T43n1833_p0911a07║義應前後起時差別故，謂若有時悅身不
T43n1833_p0911a08║遍，但名為喜，乃時周遍說名為樂。詳曰：
T43n1833_p0911a09║此論自云悅身心故，辨喜、樂二既違所學，
T43n1833_p0911a10║故叵依也。問：初二根本身心兩悅分成喜
T43n1833_p0911a11║樂，雜受苦處逼迫身心應分憂苦。答：如
T43n1833_p0911a12║《義燈》云，違順差別，種有同別，應釋此疑。
T43n1833_p0911a13║又，解初二根本五識，歡悅根動，勇意分二，
T43n1833_p0911a14║雜受五，全意迫微；意憂故，不成分二。
T43n1833_p0911a15║論：「第三靜慮」等者。問：第三分本豈不悅根，根
T43n1833_p0911a16║若悅者，何不云乎？答：前之二定當動勇故，
T43n1833_p0911a17║悅根方樂，故舉言之。第三安靜不唯對根，
T43n1833_p0911a18║方稱為樂，故不言也，理實悅根逾於前矣。
T43n1833_p0911a19║疏：「六十六有此中通論」者。六十六中亦言傍
T43n1833_p0911a20║生苦、憂相續，故彼論云：生那落迦諸有情
T43n1833_p0911a21║類，異熟無間，有異熟生，苦、憂相續，如是若
T43n1833_p0911a22║生一分餓鬼及傍生中，當知亦爾。
T43n1833_p0911a23║疏：「五十七說與地獄同」者。即彼論云：餘三現
T43n1833_p0911a24║行故不成熟。種子故成熟，如生那落迦趣
T43n1833_p0911a25║於一向苦，傍生、餓鬼當知亦爾。又六十六
T43n1833_p0911a26║異熟無間等，亦三趣同，如前所引。
T43n1833_p0911a27║疏：「一根善、不善」等者。按彼論云：八唯善，善、
T43n1833_p0911a28║不善、無記為義；五善、不善、無記，善、不善、無
T43n1833_p0911a29║記為義；一善、不善，善、不善、無記為義。五無
T43n1833_p0911b01║記，無記為義；二無記，善、不善、無記為義。
T43n1833_p0911b02║釋曰：八謂信等及三無漏，五謂五受，除憂取
T43n1833_p0911b03║意，一謂憂根，又五，謂：身、男、女、鼻、舌；一謂：眼、
T43n1833_p0911b04║耳，據表業說，命不相應，故不言義。
T43n1833_p0911b05║論：「論說憂根非無記故至傍生亦爾」者。有義：
T43n1833_p0911b06║今助前師救初難云：論：隨轉理言善、不善，
T43n1833_p0911b07║實通無記，救後難云：憂為第八，捨為第
T43n1833_p0911b08║三，說憂定成依多分說，謂除生死，餘位憂
T43n1833_p0911b09║根，恒相續故。詳曰：今助後師責前師曰：
T43n1833_p0911b10║論據何事須隨少意？又，復主捨何擯不取，
T43n1833_p0911b11║豈不主意而相例乎？又，餘七成不據多分，
T43n1833_p0911b12║何獨憂根約多分耶？故救未可。
T43n1833_p0911b13║疏：「八根現種皆成就」者。問：命根依彼第八種
T43n1833_p0911b14║立，如何言八皆現種成？答：現八名命，八
T43n1833_p0911b15║種名根，合云命根故通種、現。
T43n1833_p0911b16║疏：「為純苦映」等者。按彼論云：若那落迦等
T43n1833_p0911b17║中，他所映奪，不苦、不樂受與純苦無雜受
T43n1833_p0911b18║俱時而轉，當知此受被映奪，故難可了知，
T43n1833_p0911b19║如那落迦等中，一向苦受俱轉。釋曰：「等」言，
T43n1833_p0911b20║等彼純苦鬼畜，彼中賴耶雖有捨受，為餘
T43n1833_p0911b21║識中苦受猛盛，映奪不現，故言苦受，一向苦
T43n1833_p0911b22║受，據容受言，略不云捨。
T43n1833_p0911b23║論：「無異熟樂名純苦」者。此釋伏難。「伏難」意
T43n1833_p0911b24║云：有等流樂何名純苦？故今答云：望無異
T43n1833_p0911b25║熟得純苦名。
T43n1833_p0911b26║疏：「故《瑜伽》五十九說彼五十八」等者。顯五十
T43n1833_p0911b27║九會五十八，言意中嗔、憂相應者，依隨轉
T43n1833_p0911b28║等。按五十八云：又，十煩惱七唯意地，貪、恚、
T43n1833_p0911b29║無明亦通五識。又，於欲界貪，樂、喜、捨相應，
T43n1833_p0911c01║恚苦、憂、捨相應。釋曰：苦據五識，憂唯第
T43n1833_p0911c02║六，捨通六識。又，五十九云：若任運生一切煩
T43n1833_p0911c03║惱，皆於三受現行可得，是故通一切識身
T43n1833_p0911c04║者，與一切根相應；不通一切識身者，與
T43n1833_p0911c05║意地一切根相應。不任運生一切煩惱，隨
T43n1833_p0911c06║其所應諸根相應，先辨煩惱諸根相應，但
T43n1833_p0911c07║約麁相道理建立，令初行者，解無亂故。今
T43n1833_p0911c08║約巨細道理建立，令久行者，了自他身，種
T43n1833_p0911c09║種行解差別轉故，廣作其法，大同此論，第
T43n1833_p0911c10║六所明，故不錄也。疏指此文云，五十八說
T43n1833_p0911c11║依隨轉及麁相也。
T43n1833_p0911c12║疏：「六十六說地獄亦有食」者。按彼論云：若
T43n1833_p0911c13║麁段食於欲界五趣中皆現可得，此於一分
T43n1833_p0911c14║各別那落迦，非大那落迦。問：文既明簡，許
T43n1833_p0911c15║之何失？答：五十七云：那落迦中無有段
T43n1833_p0911c16║食，定地諸天亦復如是。諸那落迦多由先業
T43n1833_p0911c17║力所任持而得久住，雖有廣大諸根大種
T43n1833_p0911c18║損害因緣，而不能死，然彼亦有諸微細風
T43n1833_p0911c19║隨入身分，以之為食，難可了知，是故不
T43n1833_p0911c20║說。此文既云「諸那落迦」，故知後文而假說也。
T43n1833_p0911c21║不爾，前後豈魚肉乎，言風等食，假說應知。
T43n1833_p0911c22║疏：「謂大眾部諸識並生」等者。由識並生故，
T43n1833_p0911c23║異熟後五識苦意憂得之相續，餘准可知。
T43n1833_p0911c24║疏卷第六
T43n1833_p0911c25║疏：「總歡教興」者。論云：今應廣說是勸之辭。
T43n1833_p0911c26║有疏言顯，顯、勸俱得。問：論既自述，云何自
T43n1833_p0911c27║勸？答：假興賓主，或自獎發。
T43n1833_p0911c28║論：「如契經至四是遍行」者。有義：初《起盡經》及此
T43n1833_p0911c29║所引，皆云乃至廣說。廣說何事？由此誠證
T43n1833_p0912a01║明知，心王亦緣別相，不爾，如何心王由思取
T43n1833_p0912a02║正因等，由此定說亦緣別相，而無心所自
T43n1833_p0912a03║不能緣，故諸論說但緣總相，心所緣別，准
T43n1833_p0912a04║此應知有「等」言故者。詳曰：經示方隅，舉
T43n1833_p0912a05║眼識生，不言餘識故云乃至，或論略引置
T43n1833_p0912a06║乃至言，故《顯揚論》第一亦引此經云，如是應
T43n1833_p0912a07║知乃至身識，此中差別者，謂各依自根各
T43n1833_p0912a08║緣自境，各別了別一切，應引如前二經，非
T43n1833_p0912a09║乃至言顯王緣別。又，相有彼邪正及俱，故
T43n1833_p0912a10║等言等，故論自云無心起位，無此隨一，故
T43n1833_p0912a11║知「等」言不表心王而亦取別，取別前後便
T43n1833_p0912a12║為河漢。又，心起時未曾無所，何得據無
T43n1833_p0912a13║心取說總，若無心所總亦不緣，何但別
T43n1833_p0912a14║相？順理教者，王取總相可為善談，邪正
T43n1833_p0912a15║等者，即總相也。
T43n1833_p0912a16║論：「此等聖教成證非一」者。按《瑜伽論》五十五，
T43n1833_p0912a17║亦說此名遍行也，即彼論云：問：諸識生時
T43n1833_p0912a18║與幾遍行心法俱起？答：五，謂作意等。
T43n1833_p0912a19║論：「理謂至必有思」等者。問：何以得知觸謂三
T43n1833_p0912a20║和，乃至思者，令心造作？答：按《瑜伽論》五
T43n1833_p0912a21║十五云：「作意云何？謂能引發心法。觸云何？謂
T43n1833_p0912a22║三和合故，能攝受義；受云何？謂三和合故，能
T43n1833_p0912a23║領納義；想云何？謂三和合故，施設所緣，假合
T43n1833_p0912a24║而取；思云何？謂三和合故，令心造作，於所緣
T43n1833_p0912a25║境與隨領納和合、乖離。」
T43n1833_p0912a26║疏：「《顯楊》第一引證說有」者。證有遍行，即彼
T43n1833_p0912a27║論云，如經中說，苦於此作意等。又說由彼
T43n1833_p0912a28║所生作意正起，如是所生眼等識生，如經
T43n1833_p0912a29║說有六觸身；又說眼、色為緣，能起眼識，如
T43n1833_p0912b01║是三法聚集合，故能有所觸；又說觸為受
T43n1833_p0912b02║緣，如經說有六受身；又說受為愛緣，如
T43n1833_p0912b03║經說有六想身；又說如其所想而起言議，
T43n1833_p0912b04║如經說有六思身；又說當知我今六觸處，
T43n1833_p0912b05║即前世思所造故業。
T43n1833_p0912b06║論：「次別境」等者。《瑜伽》五十五、《顯揚》第一明五
T43n1833_p0912b07║體業，與此大同，故不錄也。然《顯揚論》引
T43n1833_p0912b08║經為證，此論所無，故引之云：如經說欲
T43n1833_p0912b09║為一切諸法根本，如經說我等今者，心生
T43n1833_p0912b10║勝解，是內六處，必定無我。釋曰：以無我觀，
T43n1833_p0912b11║緣無我境，而生勝解，定知六處皆無我故。
T43n1833_p0912b12║如經說諸念與隨念，別念，念及憶，不忘
T43n1833_p0912b13║不失法，心明記為性。釋曰：追憶曾境名
T43n1833_p0912b14║為隨念；憶別別境，名為別念，或初總相念；
T43n1833_p0912b15║後別相念，憶不忘等，念之別名。如經說諸
T43n1833_p0912b16║令心住與等住，安住近住及定住，不亂不
T43n1833_p0912b17║散攝寂止，等持心住一緣性。釋曰：繫心
T43n1833_p0912b18║住內，不外馳散，名令心住；挫制其心，漸細
T43n1833_p0912b19║異前，遍攝令住，名與等住。然為失念，於外
T43n1833_p0912b20║散動，復還撿攝而住內境，名為安住。先親
T43n1833_p0912b21║近念住，即由此念，數數作意內住其心，不
T43n1833_p0912b22║令此心遠住於外，名為近住；五塵等相，令
T43n1833_p0912b23║心散亂，先於彼相，為過患相，相增上力，挫
T43n1833_p0912b24║折其心，不令流蕩，名為定住；欲恚害等，令
T43n1833_p0912b25║心擾動，故先於彼，為過患想，想之力故，故
T43n1833_p0912b26║於尋思諸隨惑等，正直其心而不流逸，名
T43n1833_p0912b27║為不亂；由極寂靜故心不散，即正攝持，名
T43n1833_p0912b28║攝寂止；平等持心名為等持；明前諸心，悉
T43n1833_p0912b29║於一境，繫心令住，名住所緣。如經說簡
T43n1833_p0912c01║擇諸法最極簡擇，極簡擇法遍了、近了、點
T43n1833_p0912c02║了、通達、審察、聽敏、覺、明、惠行、毘鉢舍那。
T43n1833_p0912c03║釋曰：能正思擇彼淨所緣、善巧所緣或二
T43n1833_p0912c04║所緣，名簡擇法；於前三境而簡擇彼真
T43n1833_p0912c05║如實性，名最極擇，謂於苦諦及差別苦
T43n1833_p0912c06║相，簡擇契經諸苦體性，名極簡擇法；於
T43n1833_p0912c07║所緣境周遍尋思，名為遍了；於前遍了所
T43n1833_p0912c08║緣之境，委細推求，漸真漸近，名近了也；了
T43n1833_p0912c09║心、心法名點了也；知心、心法所緣之事，
T43n1833_p0912c10║名為通達，謂能定取盡其所有，名為審
T43n1833_p0912c11║察。先後漸次於彼義中，無忘失故，名為
T43n1833_p0912c12║聰叡；堪能簡擇俱生之惠，名之為覺；習
T43n1833_p0912c13║所得惠名之為明，謂能披誦、問論、決擇，
T43n1833_p0912c14║而於其義轉增明了，故名惠行。毘鉢舍那
T43n1833_p0912c15║此翻為觀，如《大論》中具廣釋也。
T43n1833_p0912c16║疏：「若言如愛至為諸法本」者。牒彼外難生
T43n1833_p0912c17║起下文，外難意云：汝既以愛例欲非遍，如
T43n1833_p0912c18║何經說欲為本？
T43n1833_p0912c19║論：「此應復待餘便有無窮失」者。有義：論下釋
T43n1833_p0912c20║念令心明記，彼宗亦云能明記者，約心等
T43n1833_p0912c21║故，所明記者即諸法故。若由此故心等明記，
T43n1833_p0912c22║此應復待餘，便有無窮失，樂論宗者，應善
T43n1833_p0912c23║思擇。詳曰：彼勝發起本是作意根之業用
T43n1833_p0912c24║故，然復待餘勝解有喻故無窮失，我宗明記
T43n1833_p0912c25║非心本業，故雖待餘念無其類，無無窮失。
T43n1833_p0912c26║疏：「心許前有體上更立用」等者。問：心體立用，
T43n1833_p0912c27║自許非他，何得為證？答：前已廣成，為證
T43n1833_p0912c28║無失。
T43n1833_p0912c29║論：「根力覺支至非即心」者。問：破何計耶？若
T43n1833_p0913a01║破本師，本師心所皆體是心，惠等同喻，所立
T43n1833_p0913a02║不成。若破末計，有相扶失，未許心所離心
T43n1833_p0913a03║有故。答：准疏所明，破末計中立三、四等
T43n1833_p0913a04║心所之師。惠等依思，非即心故，喻無其過。
T43n1833_p0913a05║有義：但破本計，然喻無過，前來成立惠等
T43n1833_p0913a06║別有，故得為喻。又，解彼宗以經為量，說定
T43n1833_p0913a07║即心，餘別有體。詳曰：前雖屢言惠等心所，
T43n1833_p0913a08║而未成立離心有體，何非喻過？又未見
T43n1833_p0913a09║教經部師中唯不立定許餘心所。二釋俱
T43n1833_p0913a10║難，故依疏善。
T43n1833_p0913a11║論：「如是至三十一句」者。總別之言傳有二釋：
T43n1833_p0913a12║一云：二二至五，名之為總；一一別起，說名
T43n1833_p0913a13║為別。二云：起一至四，名之為別，合起五種，
T43n1833_p0913a14║說名為總。詳曰：後解為正。問：且合緣者，
T43n1833_p0913a15║境二或四，豈不違彼同聚心法一所緣耶？
T43n1833_p0913a16║答：本質境一，對能緣者，義分四等，名所樂
T43n1833_p0913a17║等，理固無違。且如一境，謂：欲觀察，即名所
T43n1833_p0913a18║樂；勝解印持，即名決定；念明記時，即名曾
T43n1833_p0913a19║習；定注惠擇，即名所觀。由斯同聚心法境一。
T43n1833_p0913a20║疏：「此師以天眼、耳通是意識相應惠」等者。准
T43n1833_p0913a21║此師意，非但二通，即成事智亦非五識相
T43n1833_p0913a22║應之惠，因果五識皆無惠也。或但因無，果
T43n1833_p0913a23║位許有，是故後師以佛五識成事智難。後
T43n1833_p0913a24║釋理優。
T43n1833_p0913a25║論：「遮等引故至故客有定」者。定差別者，而有
T43n1833_p0913a26║多種，如《燈》具辨，更有同異，如《瑜伽》、《抄》。
T43n1833_p0913a27║疏：「《佛地論》說除漏盡通」等者。按彼論第三云：
T43n1833_p0913a28║如是其餘靜慮解脫，無諍願智通無礙等，多
T43n1833_p0913a29║分攝在妙觀察智，神境智通多分攝在成所
T43n1833_p0913b01║作智。漏盡智通、漏盡智力，若說漏盡相續中
T43n1833_p0913b02║有四智所攝，若說彼緣漏盡涅槃，多分攝
T43n1833_p0913b03║在大圓鏡智、平等性智。釋曰：妙觀察智作
T43n1833_p0913b04║用強勝攝多功德，神境智通緣外塵發，有
T43n1833_p0913b05║同五識多在成事。相續者身，在漏盡
T43n1833_p0913b06║身，名為漏盡，故四智收。若緣漏盡涅槃
T43n1833_p0913b07║法故，名為漏盡，故平、鏡攝。二緣真強，又
T43n1833_p0913b08║得二智具涅槃故。《疏》所引文撿者誤也，應
T43n1833_p0913b09║依今敘。
T43n1833_p0913b10║論第六
T43n1833_p0913b11║論：「善謂信漸」等者。問：此善等法為論自施，
T43n1833_p0913b12║為論經說？答：本經所明，後論引釋。故《顯揚》
T43n1833_p0913b13║第一引經證云：如契經說，於如來所起堅
T43n1833_p0913b14║固信，慚於所慚，愧於所愧，無貪、瞋、癡三種
T43n1833_p0913b15║善根，起精進住，有勢勤等適悅於意身及
T43n1833_p0913b16║心安，所有無量善法生起，一切皆依不放逸
T43n1833_p0913b17║相。又，除貪、憂心依止捨，由不害故，知彼聰
T43n1833_p0913b18║叡。
T43n1833_p0913b19║疏：「此約立依至理須相合」者。三根、精進頌隣
T43n1833_p0913b20║次言，名為合說。四俱為依，立捨等故。不爾，
T43n1833_p0913b21║不悟四皆為依，名理須合。
T43n1833_p0913b22║疏：「除無癡」者。彼說無癡以惠為性，非自性
T43n1833_p0913b23║善，所以但十。
T43n1833_p0913b24║疏：「正理論師說有十二」等者。即彼論云：頌說
T43n1833_p0913b25║及言兼攝欣、厭。厭謂厭背，如緣苦、集；欣
T43n1833_p0913b26║謂欣向，如緣滅、道，此二互起必於一心，
T43n1833_p0913b27║不得俱生。雖唯是善，非遍善心，故善大地
T43n1833_p0913b28║法中不別標顯。
T43n1833_p0913b29║疏：「婆沙別說有欣厭」者。彼二十八云：有別
T43n1833_p0913c01║法名厭，非惠非無貪，是心所法與心相應，
T43n1833_p0913c02║有別法名欣，非欲、非無嗔，是心所法與心
T43n1833_p0913c03║相應。然見道說苦、集忍智，名為能厭；滅道
T43n1833_p0913c04║忍智，名能欣者，由彼忍智厭、欣相應，名能
T43n1833_p0913c05║欣厭，忍智實非欣、厭自性。
T43n1833_p0913c06║論：「唯善」者。亦遮經部信、精進，二通三性故。
T43n1833_p0913c07║故《成實論．信品》中云：信通三性，精進亦爾。
T43n1833_p0913c08║疏：「是境第七」者。問：既為信依，何非依七？
T43n1833_p0913c09║答：雖信依起，然信所緣，名境第七。
T43n1833_p0913c10║論：「樂善為業」者。按《顯揚》第一，信業有五云：
T43n1833_p0913c11║斷不信障為業、能得菩提資糧圓滿為業、
T43n1833_p0913c12║利益自他為業、能趣善道為業、增長淨
T43n1833_p0913c13║信為業。後之四種，此樂善攝，為樂於善，方
T43n1833_p0913c14║起四故。
T43n1833_p0913c15║疏：「即是論中堅固信」者。即《攝大乘》第七頌云：
T43n1833_p0913c16║清淨增上力堅固心勝進，名菩薩初修無數
T43n1833_p0913c17║三大劫。又。按《瑜伽》五十七云：問：世尊依何
T43n1833_p0913c18║根處說如是言？於如來所淨信深固根生
T43n1833_p0913c19║建立。一切世間，若諸沙門、若婆羅門、若天魔、
T43n1833_p0913c20║梵，無有如法能引奪者？答依信根說，此
T43n1833_p0913c21║顯其信於聞、思、修勝堅固義。
T43n1833_p0913c22║論：「一信有實」等者。具如《疏》明，有義彈云：或
T43n1833_p0913c23║如古師，言實事者，因果體事；如四諦事，言
T43n1833_p0913c24║實理者，四諦真理，即因果理。故五蘊云：謂於
T43n1833_p0913c25║業果諦，實極正符，順名信業果，大乘虛空滅
T43n1833_p0913c26║諦所收，非如有宗，故無有失。《疏》說為攝
T43n1833_p0913c27║虛空，但總言實，此非大乘，不可依據。詳
T43n1833_p0913c28║曰：《疏》說本空，空無有故，故非諦攝，不言
T43n1833_p0913c29║識變、依如立者，諦不攝之。故第二疏言：識變
T43n1833_p0914a01║虛空，三諦所攝。又依識、如所立虛空，假名
T43n1833_p0914a02║虛空，非實空也。設據依如、識變，虛空言諦
T43n1833_p0914a03║攝者，亦不盡理。隨能變心，何不苦、集、道
T43n1833_p0914a04║諦三攝？又七真如許四諦攝，依如立空，何唯
T43n1833_p0914a05║滅諦？又本空，本無，何得名為因果理耶？若
T43n1833_p0914a06║言非是因果理者，如何說云四諦真理即
T43n1833_p0914a07║因果理？由斯從寬，不言諦故，於理無妨。
T43n1833_p0914a08║此論總談，五蘊別列，亦不相違。問：於所
T43n1833_p0914a09║依境何故次第起忍、樂、希？答：要決方希，
T43n1833_p0914a10║又因果爾有斯次第。問：於實等三，信有
T43n1833_p0914a11║起不可如所說，既信皆起，但舉因果而以
T43n1833_p0914a12║明之，如何忍、欲、而有、不有？答：初約總知
T43n1833_p0914a13║法體理、事，故但信忍，後別觀德、自他有能，
T43n1833_p0914a14║故信樂欲。又初實中亦包四諦，苦、集不樂，
T43n1833_p0914a15║故總言忍。
T43n1833_p0914a16║論：「三信有能」等者。信有力言，總有二釋：一、
T43n1833_p0914a17║依人辨，如《疏》所明；二、約法說，故有義云：或
T43n1833_p0914a18║有力言，即所信善，謂信善法能得，能成有為
T43n1833_p0914a19║無為、世、出世果，起希望故而修習之。雖
T43n1833_p0914a20║非論文，亦不違理。
T43n1833_p0914a21║論：「忍謂勝解」等者。問：此信因果為俱異時？
T43n1833_p0914a22║答：釋具《燈》、《疏》。有義：准下俱起，初師必同時，
T43n1833_p0914a23║推尋事理，未決定時，信不生故，由此信等，
T43n1833_p0914a24║必欲、解俱。若依後師，亦許異時。設於事理，
T43n1833_p0914a25║未決定時，信亦生故。詳曰：後師因果同、異
T43n1833_p0914a26║無違，前師必同，理便焉有，何所以耶？但言
T43n1833_p0914a27║決定，方有信生，不說言欲、解要俱時起，先
T43n1833_p0914a28║決，後信，豈失於決，方生信義。設依彼文，但
T43n1833_p0914a29║可因並，准何說果，亦俱生耶？由此言之，否
T43n1833_p0914b01║臧可暏。
T43n1833_p0914b02║論：「慚等雖善，非淨為相」者。問：若慚非淨，如何
T43n1833_p0914b03║前難云：若令心淨慚等何別？答：慚既稱
T43n1833_p0914b04║善，何得非淨，然不似彼，淨為其相，與信
T43n1833_p0914b05║不同。由斯難、答，望義不同，故無有失。
T43n1833_p0914b06║論：「止諸惡行為業」者。准《顯揚論》第一，業有
T43n1833_p0914b07║五種：一、斷無慚障為業；第五、增長慚為其
T43n1833_p0914b08║業；中間三種，同信中三，故彼論中指同前
T43n1833_p0914b09║信。
T43n1833_p0914b10║疏：「即是二緣」者。《顯揚》自法等二，是慚緣也。
T43n1833_p0914b11║論：「止息惡為業」者。《顯揚》業五：初斷無愧；後
T43n1833_p0914b12║增長愧；中三同前，餘善之業皆有五種。但
T43n1833_p0914b13║初、後業望除自障能自增長；中三皆同復
T43n1833_p0914b14║不錄之，准前可解。
T43n1833_p0914b15║論：「謂依世間訶厭增上」者。有義：訶謂訶責，厭
T43n1833_p0914b16║謂厭離，見世間人及世間法，訶責暴人，厭
T43n1833_p0914b17║離惡法，故於暴惡而生輕拒。而彈《疏》云：謂
T43n1833_p0914b18║自厭惡此定不然。自厭惡者，即是輕拒，愧
T43n1833_p0914b19║之自性，非世間故。今者既顯世間訶厭，故
T43n1833_p0914b20║前為正。詳曰：惡法違己，得世間名，為先
T43n1833_p0914b21║厭之，後方輕拒，何理不得？故下文云，於己
T43n1833_p0914b22║益損名自他故，故惡名他名世間者，而無
T43n1833_p0914b23║有失。又厭、輕拒二義不同，若不先厭，何乃
T43n1833_p0914b24║拒之？
T43n1833_p0914b25║疏：「由前一理二教」者。即前標宗而是理也，二
T43n1833_p0914b26║教可知。
T43n1833_p0914b27║論：「然集論說至理必應爾」者。此說彼論據因
T43n1833_p0914b28║果言，非彼論自約因果辨，彼論所明，如前
T43n1833_p0914b29║疏引。
T43n1833_p0914c01║疏：「若爾，即三念住等亦爾」者。此質意云：念住
T43n1833_p0914c02║亦用無嗔為體，應同大悲，非根所攝。
T43n1833_p0914c03║疏：「念住依惠故，根所攝」者。此師以彼《對法》為
T43n1833_p0914c04║正。按彼第十四出念住體云：於一切種
T43n1833_p0914c05║愛、恚俱煩惱并習氣不現行，具足中所有定、
T43n1833_p0914c06║惠等為體。釋曰：總以五法：無貪、無嗔、大
T43n1833_p0914c07║捨、定、惠而為體也。
T43n1833_p0914c08║疏：「且依約影顯非真理文」者。會《瑜伽》也，按
T43n1833_p0914c09║五十七云：念住非根攝，無貪、嗔所攝故。會
T43n1833_p0914c10║之云，影顯非實，舉佛餘德依惠根收。顯
T43n1833_p0914c11║此念住，理亦爾也。
T43n1833_p0914c12║疏：「此亦不然」者。後師非前，未出所以。
T43n1833_p0914c13║疏：「如五見至此無癡亦爾」者。前師舉見，證無
T43n1833_p0914c14║癡實。
T43n1833_p0914c15║疏：「或作善事至非要聖果」者。隨因果位，所修
T43n1833_p0914c16║事畢，即名為滿，非唯聖極，方得滿名。
T43n1833_p0914c17║疏：「若言勤至然此中」者。問起生下，言然此
T43n1833_p0914c18║中者，意云：此中勤者，是何勤耶？文省略也。
T43n1833_p0914c19║疏：「乍可名純」者。雖非是精，猶勝染法，名乍
T43n1833_p0914c20║可純。
T43n1833_p0914c21║論：「二乘究竟道，欣大菩提」者。有義：「欣大菩提」
T43n1833_p0914c22║名無足者，且依勝說，理實數數入無漏觀，
T43n1833_p0914c23║令觀增明，亦名無足。不爾，定姓無無足故。
T43n1833_p0914c24║疏：「并前合為五解」者。前者論、經所列五名。
T43n1833_p0914c25║問：後之四義，解前五位，何得所釋，為能解
T43n1833_p0914c26║耶？答：即所列五即是解彼精進之義，故合
T43n1833_p0914c27║為五。
T43n1833_p0914c28║疏：「問：何故此中以無貪為首」者。其難意云：前
T43n1833_p0914c29║摽不放，以勤為初，何故後結無貪為首？
T43n1833_p0915a01║疏：「答以前至從近而結」者。此答意云：依次前
T43n1833_p0915a02║云，若善依持之文結故，無貪為首。
T43n1833_p0915a03║論：「靜住為業」者。有義：問：寂靜住者但可名性，
T43n1833_p0915a04║如何名業？以性顯業前後無，故《集論》中但
T43n1833_p0915a05║云：「不容雜染所依為業。」故此論主應是錯
T43n1833_p0915a06║也。詳曰：若以令心平等三種而為其業，
T43n1833_p0915a07║可如所責。靜住既非平等等三，如何難云
T43n1833_p0915a08║以性為業？又，靜住即是不容染義，《對法》何
T43n1833_p0915a09║殊獨責此論，由斯諸論，文雖少異，義理大
T43n1833_p0915a10║同，幸不致惑。又，性顯業亦復何違？如第七
T43n1833_p0915a11║八識思量、了別為性相故。若云心所無
T43n1833_p0915a12║如是者，理亦不然。如此論中，忿以憤發而
T43n1833_p0915a13║為其性，《對法》即以憤發為業，豈不性、業同
T43n1833_p0915a14║憤發故，二論互舉。又，此明惱暴等為性，䖧螫
T43n1833_p0915a15║為業，《五蘊論》云：發舉惡言尤䖧為性，亦是
T43n1833_p0915a16║性、業二論互明，此何不許？由此觀之，論實
T43n1833_p0915a17║非錯。
T43n1833_p0915a18║疏：「非謂行也」者。行非平聲，應從去聲讀。
T43n1833_p0915a19║論：「初中復位辨捨差別」者。顯平等三別之所
T43n1833_p0915a20║以。故《雜集》第一云：心平等性者，謂以初中後
T43n1833_p0915a21║位辨捨差別，所以者何？由捨與心相應離
T43n1833_p0915a22║沈沒等，不平等性故，最初證得心平等性，
T43n1833_p0915a23║由心平等遠離加行，自然相續故。次復證
T43n1833_p0915a24║得心正直性，由心正直，於諸雜染無怯慮
T43n1833_p0915a25║故，最後證得心無功用住性。
T43n1833_p0915a26║疏：「對法第十至為貪憂」者。按彼論：解七覺
T43n1833_p0915a27║支中捨覺支云，捨是不染污體，永除貪、憂，
T43n1833_p0915a28║不染污位，為自性故。有《疏》本云：《對法》第十八
T43n1833_p0915a29║道支中說者誤也。
T43n1833_p0915b01║疏：「以憂根亦有捨」者。憂通善故。
T43n1833_p0915b02║論：「雖有義別至故不別立」者。准《瑜伽論》五十
T43n1833_p0915b03║六中，依嗔、貪等立餘染法。應翻為淨，為
T43n1833_p0915b04║無異故，故此不言。即彼論云：多隨嗔、恚自
T43n1833_p0915b05║在轉義，一切一分是有諍，多隨愛見自在轉
T43n1833_p0915b06║義，一切一分是有愛味。多隨貪自在轉義，一
T43n1833_p0915b07║切一分是依耽嗜，餘處有文類知不錄。
T43n1833_p0915b08║論：「欣謂欲俱」等者。問：何故根本、隨惑不次而
T43n1833_p0915b09║翻之耶？答：同類隣明。欣、不忿等無嗔分故。
T43n1833_p0915b10║故次欣後明不忿等，厭、不慳等俱無貪分，
T43n1833_p0915b11║故次厭後明不慳等，餘准可悟。
T43n1833_p0915b12║論：「不恨惱嫉」等者。准《瑜伽論》八十九，依嗔
T43n1833_p0915b13║而立七差別法，亦合翻之，依於無嗔，立於
T43n1833_p0915b14║善法，故言「等」也。即彼論云：若煩惱纏能令
T43n1833_p0915b15║發起，執持刀杖鬪訟違諍，故名憤發，於不
T43n1833_p0915b16║順言性不堪忍，故名惡說。於罵反罵於嗔，
T43n1833_p0915b17║反嗔等名為不忍，為性惱他故，名抵突。性
T43n1833_p0915b18║好譏嫌故，名諀訿。心懷憎惡，於他攀緣不
T43n1833_p0915b19║饒益相起，發意言，隨順隨轉名恚尋思。心
T43n1833_p0915b20║懷損惱；於他攀緣惱亂之相起，發意言，餘
T43n1833_p0915b21║如前說，名害尋思。
T43n1833_p0915b22║論：「不慳、憍」等者。亦等《瑜伽》八十九說，依貪
T43n1833_p0915b23║所立諸煩惱法翻立善中，即彼論云：「現行
T43n1833_p0915b24║遮逼有所乞匃故，名研求，於所得利，不
T43n1833_p0915b25║生喜足，設獲他利，更求勝利，名以利求
T43n1833_p0915b26║利……耽著財利，顯不實德，欲令他知，故名
T43n1833_p0915b27║惡欲；於大人所欲求廣大利養恭敬故，名
T43n1833_p0915b28║大欲，懷染污心顯不實德，欲令他知，名
T43n1833_p0915b29║自希欲；於自諸欲深生貪愛，名為耽嗜；於
T43n1833_p0915c01║他諸欲深生貪著，名遍耽嗜；於諸境界深
T43n1833_p0915c02║生耽著，說名為貪；於諸惡行深生耽著，
T43n1833_p0915c03║名非法貪；於自父母等諸財寶不正受用，名
T43n1833_p0915c04║為執著；於他委寄所有財物規欲抵拒故，
T43n1833_p0915c05║名惡貪；於所緣境深生繫縛，猶如美睡隱
T43n1833_p0915c06║翳其心，名不應理轉；心懷愛染，攀緣諸欲，
T43n1833_p0915c07║起發意言，隨順隨轉，名欲尋思；心懷染污，
T43n1833_p0915c08║攀緣親感起發意言，餘如前說，名親里
T43n1833_p0915c09║尋思。心懷染污，攀緣國土，起發意言，餘如
T43n1833_p0915c10║前說，名國土尋思；心懷染污，攀緣自義，推
T43n1833_p0915c11║託遷近後時望得發起意言，餘如前說，名
T43n1833_p0915c12║不死尋思。心懷染污，攀緣自他，若劣、若勝
T43n1833_p0915c13║起發意言，餘如前說，是名輕蔑相應尋思。
T43n1833_p0915c14║心懷染污，攀緣施主，往還家勢起發意言，
T43n1833_p0915c15║隨順隨轉是名家勢相應尋思。」問：此中言
T43n1833_p0915c16║貪與根本貪而何別耶？答：彼根本貪名不
T43n1833_p0915c17║善根，此即不爾，故有別也。
T43n1833_p0915c18║論：「不覆、誑、諂」等者。即《瑜伽論》六十二中及八
T43n1833_p0915c19║十九憍、許亦是入所翻中。六十二云：云何
T43n1833_p0915c20║為憍？謂於增上惑毀犯尸羅，由見聞疑
T43n1833_p0915c21║他所舉時，遂託餘事假他餘事，惑設外
T43n1833_p0915c22║言而相誘引。云何為詐？謂怖他故，或復於
T43n1833_p0915c23║彼有所希故，雖有犯重而不發露，亦不
T43n1833_p0915c24║現行，非實意樂詐於有智，同梵行所現行，
T43n1833_p0915c25║親愛恭敬耎善身、語二業。八十九云：心懷
T43n1833_p0915c26║染污為顯己德，假現威儀故名為憍。心
T43n1833_p0915c27║懷染污為顯己德，或現親事或行耎語，
T43n1833_p0915c28║故名為詐。問：二文何別？答：初約覆罪；後
T43n1833_p0915c29║為顯德，故二文別。
T43n1833_p0916a01║疏：「《對法》解慢」等者。按彼釋云：不敬者，謂
T43n1833_p0916a02║於師長及有德所而生憍傲；苦生者，謂生
T43n1833_p0916a03║後有故。
T43n1833_p0916a04║疏：「合根本二十六隨煩惱中」者。意云：本、隨總
T43n1833_p0916a05║二十六，於中十一翻入其善，《疏》文倒也。應
T43n1833_p0916a06║云合根本、隨煩惱二十六中。
T43n1833_p0916a07║論：「相用別者便立之」者。問：不放逸等無別相
T43n1833_p0916a08║用，云何立之？答：前云無用，無彼四外別
T43n1833_p0916a09║體之用。今云有用，有彼同體，差別之用。問：
T43n1833_p0916a10║雖用有別，體相還同，如何別立？答：相之與
T43n1833_p0916a11║用，隨有一別，即立善中。非相、用二，全別方
T43n1833_p0916a12║立。
T43n1833_p0916a13║疏：「下之八法或復十法」者。八謂大隨，十加邪
T43n1833_p0916a14║欲、解。
T43n1833_p0916a15║論：「論說十一六位中起」等者。問：此師善法極
T43n1833_p0916a16║多幾俱？答：如《疏》具明。有義：於無漏位
T43n1833_p0916a17║容九俱起，輕安有漏，慚、愧起一，無第二故。
T43n1833_p0916a18║有漏定心容八俱起，除捨、不逸、慚、愧隨一，
T43n1833_p0916a19║散善容七，前八之中，除輕安故。詳曰：此
T43n1833_p0916a20║望《疏》談，隨顯少差，義無越也。而《疏》意云：由
T43n1833_p0916a21║此師引六位為證，恐惑者云此師許彼決
T43n1833_p0916a22║定等位；但一信等故，云此師而皆許俱也，
T43n1833_p0916a23║即顯六位一一容與餘所等並，名皆許也。
T43n1833_p0916a24║非說十一俱起名「皆」。九、八、七俱理准可悉，
T43n1833_p0916a25║故不縷言，故亦無咎。有云：《疏》主許十一
T43n1833_p0916a26║俱，此乖本旨。豈可《疏》主不解前師慚等，
T43n1833_p0916a27║不並言十一俱。
T43n1833_p0916a28║疏：「雖慚與愧至合一位攝」者。此釋伏難，難意
T43n1833_p0916a29║云：慚、愧二法，起既不俱，何故六位合居一
T43n1833_p0916b01║處？故此答生。
T43n1833_p0916b02║論：「應說信等至十遍善心」者。問：忿等依嗔立，
T43n1833_p0916b03║瞋位忿等無，行捨等依他，四法無方起，答
T43n1833_p0916b04║設爾何失？若爾，云何十遍善心？有義問
T43n1833_p0916b05║答，展轉釋之，文多不錄，但寫意云，忿等嗔
T43n1833_p0916b06║分，與嗔不俱；捨等義別，故得俱起。難捨等
T43n1833_p0916b07║義別，可名為假，忿既別生，應非假攝。答：以
T43n1833_p0916b08║體即嗔，無別名假。難：嗔既不俱，云何體嗔？
T43n1833_p0916b09║答：即說嗔體，名忿等故。難：既忿即嗔，如瞋
T43n1833_p0916b10║非假？答：說嗔作忿，忿何不假。難：忿時無
T43n1833_p0916b11║嗔，云何說嗔以之為忿？答：從瞋種生，說
T43n1833_p0916b12║嗔作忿。難：受受種生，名受非想；忿嗔種生，
T43n1833_p0916b13║名嗔非忿？答：忿嗔種起，義別名忿；受受種
T43n1833_p0916b14║生，領納非想。詳曰：忿嗔種生，假不俱者，不
T43n1833_p0916b15║害應然，離無瞋無應二不並，豈可不害別
T43n1833_p0916b16║有種生？由斯不得言瞋、忿二，種同不俱。
T43n1833_p0916b17║故應說云：忿等依瞋境，行麁違而不俱起，
T43n1833_p0916b18║不害，不爾，隨何善位皆不損物，故得俱
T43n1833_p0916b19║生。行捨等二，准此應知。問：《瑜伽》五十六云：
T43n1833_p0916b20║問：諸法誰相應？答：他性相應，非自性。既不相
T43n1833_p0916b21║應，云何俱起？答：但是相應，而必俱起，自有
T43n1833_p0916b22║俱起，不是相應。色、不相應雖有心俱，非相
T43n1833_p0916b23║應故。問：四事闕何？答：相應四義，闕事等
T43n1833_p0916b24║也。不害、無瞋無別體事，捨、不放逸，對勤、三
T43n1833_p0916b25║根亦准此知。望餘信等，可名相應，用不
T43n1833_p0916b26║離體，不害、捨等，亦具四義。
T43n1833_p0916b27║論：「有義：定加行亦得定地名」等者。問：何故《瑜
T43n1833_p0916b28║伽》五十六云：「謂輕安俱三摩地及彼眷屬，并
T43n1833_p0916b29║彼果法所不攝義，是欲界繫。」既云輕安所不
T43n1833_p0916c01║攝故，方名欲界，云何言欲得有輕安？答：
T43n1833_p0916c02║如《疏》明。
T43n1833_p0916c03║疏：「然自有尋伺等有長短」者。遍三地有，名
T43n1833_p0916c04║之為長，雖三地有而不遍者，故說為短。
T43n1833_p0916c05║即如輕安初尋伺地，而不遍有，故名為短。
T43n1833_p0916c06║疏：「第二又解定所引善」等者。此解定引證因
T43n1833_p0916c07║五識，成事智俱，通證因果。
T43n1833_p0916c08║疏：「此據因位」者。結定引因。
T43n1833_p0916c09║疏：「若在佛果，此為正義」者。明其第二成事智
T43n1833_p0916c10║因以下，正義許成事智，在佛方有。
T43n1833_p0916c11║疏：「或初地時」等者。顯成事因，亦證因五。
T43n1833_p0916c12║疏：「若作此解至有輕安故」者。顯釋成事在因
T43n1833_p0916c13║位，非及明非理。
T43n1833_p0916c14║疏：「彼前但據至非為盡理」者。釋前難也，并
T43n1833_p0916c15║會前釋欲，無輕安之所以也。
T43n1833_p0916c16║疏：「第三又解」等者。此釋意云：文雖總言五
T43n1833_p0916c17║有輕安，意談三識。輕安在色，鼻、舌唯欲，故
T43n1833_p0916c18║但三識。言總意別，故不違前。問：三解何正？
T43n1833_p0916c19║答：而有斷云：第三為正，初說違文。果位
T43n1833_p0916c20║唯善，自他共許。何煩更說定所引言，第二
T43n1833_p0916c21║違理。前言欲界無有輕安，今復成有，故違
T43n1833_p0916c22║理也。有義釋云：三皆無違。初標宗故，未
T43n1833_p0916c23║論因果，故說善言。大地菩薩生欲界中，無
T43n1833_p0916c24║漏引生亦無有失。會前文者，如《疏》具明。
T43n1833_p0916c25║詳曰：第二釋中，定所引善，在因可然，成所作
T43n1833_p0916c26║智不唯果者，違護法義；三釋優劣思可知
T43n1833_p0916c27║之。
T43n1833_p0916c28║疏：「餘受可有即通果心」者。餘樂捨受得有輕
T43n1833_p0916c29║安，言即通果，指有之心。
T43n1833_p0917a01║疏：「若爾鼻舌至如何通」者。顯是通果方有輕
T43n1833_p0917a02║安，理非善正，有相例失。
T43n1833_p0917a03║疏：「苦根雖名無漏至五識不俱」者。五識不俱
T43n1833_p0917a04║而有二義：一、五總不與輕安俱也，由有苦
T43n1833_p0917a05║故；二、但苦受相應不俱，非餘捨、樂不容俱
T43n1833_p0917a06║也。前釋善也，故《疏》下云：然實菩薩至但除苦
T43n1833_p0917a07║受。若准後解以顯菩薩五得有訖，然實等
T43n1833_p0917a08║文豈不煩賸，故知前善。
T43n1833_p0917a09║疏：「不斷違文」者。違《對法論》惡趣之報，皆見斷
T43n1833_p0917a10║文。
T43n1833_p0917a11║疏：「善染二因至皆名為斷」者。總望因果皆
T43n1833_p0917a12║得斷名，約四斷義，別別明之。如下及《燈》，
T43n1833_p0917a13║故此不敘。
T43n1833_p0917a14║疏：「不生名斷，其因亦斷」者。據不生故以釋
T43n1833_p0917a15║斷義，無想天因入見名斷，永不生故。
T43n1833_p0917a16║疏：「《百法》等說」者。《百法》顯癡通於利鈍，故安
T43n1833_p0917a17║鈍利兩惑中間，《唯識》明癡是不善根，故貪、嗔
T43n1833_p0917a18║下，慢等上列。
T43n1833_p0917a19║疏：「愛佛貪滅皆染污收」者。有義：今解此等非
T43n1833_p0917a20║是法執，若不堅著，但起欣求。此既善心，不
T43n1833_p0917a21║可名執，可同有部名善法欲。若起染愛，
T43n1833_p0917a22║是煩惱貪。詳曰：如名起義，既云貪佛，豈
T43n1833_p0917a23║有貪法非是染執，名為善耶？若但欣求不
T43n1833_p0917a24║起染執，誰言此等名之為貪？又誰不知
T43n1833_p0917a25║是善法欲勞為分別？
T43n1833_p0917a26║論：「謂由愛力取蘊生故」者。釋此貪等聖教非
T43n1833_p0917a27║一，大意無著但廣略異。蓋作者意取尚不
T43n1833_p0917a28║同，今引異要同繁不取。《顯揚》第一云：業有
T43n1833_p0917a29║五，能障無貪為業，障得菩提資糧圓滿
T43n1833_p0917b01║為業；損害自他為業，能趣惡道為業，增
T43n1833_p0917b02║長貪欲為業，餘嗔等業皆有五種。初後二
T43n1833_p0917b03║別；中三並同，思作可悉。五十五中貪由十
T43n1833_p0917b04║事生：一、取蘊；二、諸見；三、未得境界；四、已得
T43n1833_p0917b05║境界；五、已所受用過去境界；六、惡行；七、男女；
T43n1833_p0917b06║八、親支；九、資具；十、後有及無有。
T43n1833_p0917b07║論：「云何嗔」等者。五十五中由十事生：一、己
T43n1833_p0917b08║身；二、所愛有情；三、非所愛有情；四、過去怨
T43n1833_p0917b09║親；五、未來怨親；六、現在怨親；七、不可意境；八、
T43n1833_p0917b10║嫉妬；九、宿習；十、他見。又五十八云：謂有四
T43n1833_p0917b11║種，具如《疏》列，略為二釋：一云：一、於損己他
T43n1833_p0917b12║見；二、損己他有情。上損己言談下兩處，一
T43n1833_p0917b13║云於損己，二他見他有情，餘二可悉。
T43n1833_p0917b14║疏：「獨頭無明迷理」等者。問：前第五云：獨行無
T43n1833_p0917b15║明而有兩種：謂主、非主。非主無明通於見
T43n1833_p0917b16║修，云何今判唯迷理耶？答：且然。《瑜伽》是主
T43n1833_p0917b17║者說，五十八云：又此無明總有二種：一、煩惱
T43n1833_p0917b18║相纏相應；二、獨行，若無貪等諸煩惱纏，但
T43n1833_p0917b19║於苦等諸諦境中，不如理作意力故，鈍惠士
T43n1833_p0917b20║夫諸不如實簡擇，覆障纏裹闇昧等心所性
T43n1833_p0917b21║名獨行無明。又非主者，多迷理起，從多
T43n1833_p0917b22║分言，由斯《疏》中不言唯也。
T43n1833_p0917b23║疏：「邪見撥無至諸雜染」者。有云：邪見總顯
T43n1833_p0917b24║五見，若云邪定唯顯邪見，餘之四見何以不
T43n1833_p0917b25║說？若等言等，何邪見後舉鈍等利？又《雜
T43n1833_p0917b26║集》云：「邪決定者，謂顛倒智。」而總相說不言邪
T43n1833_p0917b27║見，故知邪定同彼通五。有義救云：《疏》無有
T43n1833_p0917b28║失，邪見多由疑惑生故，故邪定言，但說邪
T43n1833_p0917b29║見餘見等等，戒禁取等，設無疑者而亦生故，
T43n1833_p0917c01║故此不說。詳曰：更助救云：《疏》邪見言通含
T43n1833_p0917c02║五見，見不正故，並得邪名。問：何教為證？答：
T43n1833_p0917c03║《瑜伽》五十八云：邪見者一切倒見，於所知事
T43n1833_p0917c04║顛倒而轉，皆名邪見。當知此見略有二種：
T43n1833_p0917c05║一者增益，薩迦耶等四見；二者損減，謗因
T43n1833_p0917c06║果諸見。亦如《雜集》顛倒智言包於五見，《疏》
T43n1833_p0917c07║若不置邪見言，而恐惑者不知邪定因於
T43n1833_p0917c08║見也。若五別說，復繁言論，但云邪見文約
T43n1833_p0917c09║旨明，理固無爽。又五十八云：有四無明，若
T43n1833_p0917c10║於不見、聞、覺、知義中，所有無知，名無解愚；
T43n1833_p0917c11║若於見、聞、覺、知所知義中，散亂、失念所有無
T43n1833_p0917c12║智，名放逸愚；於顛倒心所有無智，名染污
T43n1833_p0917c13║愚；不顛倒心所有無智，名不染污愚。釋曰：
T43n1833_p0917c14║四倒等惑相應無明，名為染污；所知障者，名
T43n1833_p0917c15║不染污，對二乘說，更有餘釋。如《瑜伽》、《鈔》。
T43n1833_p0917c16║疏：「或遠從根本說」者。《對法論》言：依止薩迦耶
T43n1833_p0917c17║見，心高舉為體者，據本說也。
T43n1833_p0917c18║論：「此慢差別至我德處生」者。問：三品、我、德合
T43n1833_p0917c19║有五事，按《瑜伽論》五十五中，七慢依六事，
T43n1833_p0917c20║前四同此，五已得未得顛倒，六功德顛倒，何
T43n1833_p0917c21║乃不同？答：此合彼開。德分二種，故不相違。
T43n1833_p0917c22║問：又彼論云：當知二慢依勝有情事生，
T43n1833_p0917c23║餘各依一事。釋曰：二謂卑慢及慢過慢，五蘊
T43n1833_p0917c24║於彼何意別耶？答：五蘊委陳，《瑜伽》粗示。又
T43n1833_p0917c25║慢有二，故五十八云：慢略有二：謂：亂、不亂。
T43n1833_p0917c26║不惑亂者，謂於下劣計己為勝，於等計等，
T43n1833_p0917c27║而生憍慢；惑亂慢者，謂餘六慢。又由受用
T43n1833_p0917c28║鄙劣資具，自謂尊貴，名惑亂慢；若由受用
T43n1833_p0917c29║勝妙資具者，自謂富樂，名不亂慢，亦由邪
T43n1833_p0918a01║行謂後有勝，名為惑亂，若由正行謂後有
T43n1833_p0918a02║勝，名不惑亂。問：於劣謂勝，於等謂等，
T43n1833_p0918a03║此稱境知，無高舉故。何名為慢？答：《順正
T43n1833_p0918a04║理》云：如是雖實，劣等處生，而能令心高舉
T43n1833_p0918a05║染惱，名慢煩惱，於理何失？又《正理論》，邪、增
T43n1833_p0918a06║上慢各為二釋：增上二者，一云：於未證得殊
T43n1833_p0918a07║勝德中謂已證得；二云：於證少德謂已證
T43n1833_p0918a08║多。邪慢二者：一云：謂諸惡行名為無德，彼
T43n1833_p0918a09║成此法，謂已有斯殊勝功德，特惡高舉；二、
T43n1833_p0918a10║即如前全無謂有，然即大乘義不同者，思可
T43n1833_p0918a11║知矣。慢類等義，具如《燈》也。
T43n1833_p0918a12║論：「云何為疑」等者。問：《瑜伽》五十八云：當知此
T43n1833_p0918a13║疑略由五相差別建立，謂於他世、作用、因
T43n1833_p0918a14║果、諸諦、寶中心懷猶預，此中何唯云諦理
T43n1833_p0918a15║耶？答：即此諦中攝彼五盡。相攝云何？
T43n1833_p0918a16║答：寶滅道收，作用謂業，即是其因及於皆過
T43n1833_p0918a17║去集諦攝，總相而言，過為現因，未來及果苦
T43n1833_p0918a18║諦所攝。故《雜集論》第一云：「諦猶豫者，亦攝
T43n1833_p0918a19║於寶猶預，如其所應，滅道諦攝。」
T43n1833_p0918a20║論：「猶豫簡擇說為疑故」者。即《瑜伽論》第八說
T43n1833_p0918a21║云：謂親近不善丈夫，聞非正法故，即於所
T43n1833_p0918a22║知事唯用分別，異覺為體。
T43n1833_p0918a23║論：「謂惡見者多受苦」者。有義：多受苦者通五
T43n1833_p0918a24║趣苦，一切苦果無不皆由惡見生。故《佛地
T43n1833_p0918a25║論》說：業、惑及果，一切皆由我見生故，處處
T43n1833_p0918a26║皆說由惡見力生死輪迴無休息故。詳
T43n1833_p0918a27║曰：若通五趣三苦遠因，而有義無失；若依
T43n1833_p0918a28║欲界三塗等，苦為近因發。今依《疏》辨，然觀
T43n1833_p0918a29║此論疏說為優，論云招苦，招苦之者是分
T43n1833_p0918b01║別故。
T43n1833_p0918b02║疏：「分別俱生如《顯揚》第一說」者。意顯俱生、分
T43n1833_p0918b03║別二我皆緣五蘊，即彼論云：一、薩迦耶見，
T43n1833_p0918b04║謂於五取蘊計我、我所，染污惠為體，或是
T43n1833_p0918b05║俱生，或分別起。
T43n1833_p0918b06║論：「此見差別有二十句」等者。如《對法論》、《疏》、
T43n1833_p0918b07║《燈》雖引，讀猶難悟。今重略明。彼論問云：何
T43n1833_p0918b08║因十五是我所見？相應我所故，隨轉我所故，
T43n1833_p0918b09║不離我所故。相應我所者，謂我有色，由我
T43n1833_p0918b10║與彼相應，說有彼故。隨轉我所者，謂色屬
T43n1833_p0918b11║我，若彼由此自在力轉，或捨或役，世間說
T43n1833_p0918b12║彼是我所故。不離我所者，謂我在色中，彼計
T43n1833_p0918b13║實我處在蘊中遍體隨行故。餘蘊各然。問：
T43n1833_p0918b14║我與我所行相不同，如何是我復即所耶？
T43n1833_p0918b15║答有二釋：一云：如色蘊中根、塵等別，且身為
T43n1833_p0918b16║我，餘色為所；二云：談一一蘊皆有一我、三
T43n1833_p0918b17║所差別，不言三所即是當蘊我之所也，而
T43n1833_p0918b18║是別蘊我之所故。後釋為正。問：若爾，如何
T43n1833_p0918b19║我在中住遍體隨行？答：且色為所，是受
T43n1833_p0918b20║等我在中而住。問：色受等別，如何遍體稱
T43n1833_p0918b21║隨行？答：如藥處銅隨行體遍，理亦何失？由
T43n1833_p0918b22║斯說云分別行緣蘊等，顯二十句、六十五
T43n1833_p0918b23║句有差別也。問：分別行等誰所說耶？答：
T43n1833_p0918b24║是佛法者談彼外道，計我差別，有斯不同？
T43n1833_p0918b25║令學者知說斯言也，亦非外道自說計我
T43n1833_p0918b26║有二十等句之差別也。皆內談外，為令遍
T43n1833_p0918b27║知，有棄捨故。
T43n1833_p0918b28║疏：「六十二見」等者。按《大智度論》第十五云：
T43n1833_p0918b29║身、邊見以為根本。五蘊各四，我、我所見，三世
T43n1833_p0918c01║各成二十句見。并本身見、邊見二種合六
T43n1833_p0918c02║十二。
T43n1833_p0918c03║疏：「以為何證」等者。按五十八云：愚夫於此
T43n1833_p0918c04║五取蘊中起二十句薩迦耶見、五句我見，餘
T43n1833_p0918c05║見我所，是名迷苦薩迦耶見。又總結云：此十
T43n1833_p0918c06║煩惱皆迷苦諦見苦所斷，既云迷苦見苦
T43n1833_p0918c07║所斷，故分別惑其理極成。
T43n1833_p0918c08║疏：「等十四不可記事」者。如有問彼十四事
T43n1833_p0918c09║者，不應為釋，無義利故，名不可記。其十四
T43n1833_p0918c10║者，按《大般若經》云：世界常耶、無常耶、亦常
T43n1833_p0918c11║無常耶、非常非無常耶，為四。世間有邊、無邊
T43n1833_p0918c12║等，為四。如來死後有耶、無耶、亦有亦無耶、
T43n1833_p0918c13║非有非無耶，為四。命與身一為一、命與身
T43n1833_p0918c14║異為一。合為十四。
T43n1833_p0918c15║疏：「此六十二見唯分別起」等者。按彼論云：
T43n1833_p0918c16║「邊執見者，謂六十二諸見趣中，計度前際諸
T43n1833_p0918c17║遍常論，一分常論及計後際諸有想論、無
T43n1833_p0918c18║想論、非想非非想論，斷見所攝。邊執見者，
T43n1833_p0918c19║謂七事斷論，此邊執見唯分別起。」邪見分別
T43n1833_p0918c20║不待言成故不錄也。
T43n1833_p0918c21║疏：「彼文又說梵王常」等者。彼五十八云：有諸
T43n1833_p0918c22║見妄計自在、世主、釋梵及餘物類為常，為
T43n1833_p0918c23║恒，無有變易，如是邪見亦迷苦諦。
T43n1833_p0918c24║疏：「依現在至過」者。即《瑜伽論》八十七云：云何
T43n1833_p0918c25║當有前後際俱行者，謂如有一作是思惟：
T43n1833_p0918c26║我曾有誰？誰當有我？今此有情來何所從？
T43n1833_p0918c27║於此沒已去何所至？又《毘婆沙》百九十九：若
T43n1833_p0918c28║依現在起分別見或名前際，或名後際，是
T43n1833_p0918c29║未來前過去後故，或未來因，過去果故。
T43n1833_p0919a01║論：「四遍常」者。問：《瑜伽》第六云：謂或依三品靜
T43n1833_p0919a02║慮起宿住念或依天眼，不言劫數，《顯揚》、《梵
T43n1833_p0919a03║網》亦然。按《長阿含》云：或有沙門、婆羅門等，
T43n1833_p0919a04║以三昧力能憶四十八成壞劫事，其中眾生
T43n1833_p0919a05║不增、不減，常聚不散，第四直以捷疾智見，
T43n1833_p0919a06║說一切常，何乃不同？答：宗計既殊，不煩和
T43n1833_p0919a07║會。或外道執品類不一各敘一計，故《瑜伽》
T43n1833_p0919a08║云：「或依天眼。」既置或言明計非一，且敘
T43n1833_p0919a09║一也。《婆沙》等別，准此應知。不同，無失。《瑜伽》
T43n1833_p0919a10║等論不言劫數，但略故爾。故〈第六〉云：如經
T43n1833_p0919a11║廣說。故知略也。說餘見差，類此應悉。有
T43n1833_p0919a12║義會云：《瑜伽論》等依《梵網經》，謂本計師說依
T43n1833_p0919a13║定心，以伊師迦等本上古仙，由得五通，不
T43n1833_p0919a14║如實知，而起計故。《毘婆沙論》依《阿含經》
T43n1833_p0919a15║通本未計，說依散心，諸後學徒依先傳授，
T43n1833_p0919a16║別起計故。二經影略，義無失故。
T43n1833_p0919a17║疏：「大種常無常」等者。問：既不云我，云何邊
T43n1833_p0919a18║收，非我後故？答：文雖不言理，實是彼計
T43n1833_p0919a19║蘊我者起斯計也，故得邊收。
T43n1833_p0919a20║疏：「其全常至如何全常」者。亦有本云如前全
T43n1833_p0919a21║常，疏既不同，略為三釋：一、應云「如何」，「如何」
T43n1833_p0919a22║即是隨何之義，隨何全常皆有自我；二、應
T43n1833_p0919a23║云「如四」，如四全常中皆有自我；三、應云
T43n1833_p0919a24║「如前」，如前常言結指前也。三皆有理。應
T43n1833_p0919a25║從多本。
T43n1833_p0919a26║疏：「一箇邊見至是何見」者。而有解云。一箇邊
T43n1833_p0919a27║見緣上下生。屬前文者不然此屬下也。牒
T43n1833_p0919a28║以為問緣上為常。下為無常。從多分說。
T43n1833_p0919a29║四分常中大種與心非上下故。或依梵說
T43n1833_p0919b01║名上無失。然闕下義。
T43n1833_p0919b02║疏：「此雖非斷至是染惠」者。非無常解皆名斷
T43n1833_p0919b03║見，撥後永無方名斷見，故此非斷。問：緣下
T43n1833_p0919b04║無常與緣上常，二見俱耶？答：不俱，無一
T43n1833_p0919b05║心中有二惠故。
T43n1833_p0919b06║疏：「此總是我」等者。總計五蘊而作一我，更
T43n1833_p0919b07║無差異。蘊無不遍，如次名為遍滿、無二、無
T43n1833_p0919b08║異、無缺。
T43n1833_p0919b09║疏：「我有色」等者。即有色我有彼想故，名為
T43n1833_p0919b10║有想。問：既云死後而有於想，復約於地如
T43n1833_p0919b11║何得云「我有於想名有想」耶？答：由我有
T43n1833_p0919b12║想後隨生處，名為有想，非今時無後方有
T43n1833_p0919b13║也。不爾，無想俱非八論，不應各八。
T43n1833_p0919b14║疏：「二我無色」等者。問：四無色蘊總為一我，為
T43n1833_p0919b15║別為四？答：別計為四。若爾，想蘊而為
T43n1833_p0919b16║我者，云何得言我有想耶？必有於他方名
T43n1833_p0919b17║有故。答：有彼想用名為「有想」。
T43n1833_p0919b18║疏：「一想者在前三無色」等者。問：何為名一？
T43n1833_p0919b19║答：唯一意識餘五無故，故《婆沙論》云：「由彼諸
T43n1833_p0919b20║想一門轉故，說名一想。」
T43n1833_p0919b21║疏：「種種想在欲色界」等者。故《婆沙》云：由彼諸
T43n1833_p0919b22║想六四門轉，及緣種種境界起故。
T43n1833_p0919b23║疏：「純有苦至尋伺皆客得起」者。由依等至而
T43n1833_p0919b24║能起通，見苦、樂等而後起執，依尋、伺者
T43n1833_p0919b25║憑邪師教說樂等事，處、所差別因執而生，
T43n1833_p0919b26║或見現世苦、樂等，因茲搆盡計論而起。此
T43n1833_p0919b27║世既苦，他世亦然，樂等亦然。
T43n1833_p0919b28║論：「無想俱非各有八論」者。問：何故有相具
T43n1833_p0919b29║有十六無想俱，非俱除後八？答：後之八種
T43n1833_p0919c01║云小樂等，明皆有想，故無想無想復明利，
T43n1833_p0919c02║俱非亦闕。疏：「見他得定」等者。問：何故有想
T43n1833_p0919c03║不言見他得定生等？答：無想處一，故要見
T43n1833_p0919c04║他，自方生執，有想不爾，何得為例？或影
T43n1833_p0919c05║顯也，不及前釋。
T43n1833_p0919c06║疏：「等至尋伺皆客等起」者。按《婆沙》云：諸尋、
T43n1833_p0919c07║伺者執色為我，見或有時，熟眠、悶絕、苦受所
T43n1833_p0919c08║切似全無想，便作是念：我雖有色而無其
T43n1833_p0919c09║想，如於此世、他世亦爾。由此故云：「死後無
T43n1833_p0919c10║想。」准此未必計生無想方名無想，與前
T43n1833_p0919c11║得定計無想別。前有苦等，亦准此知。
T43n1833_p0919c12║論：「俱非八」者。列之如《疏》，按《婆沙論》略拾要
T43n1833_p0919c13║云：一諸尋伺者執色為我，彼見有情想，不
T43n1833_p0919c14║明了便作是念：說我有色，非有想非無
T43n1833_p0919c15║想，如於此世、他世亦爾，非由彼定可起
T43n1833_p0919c16║此執，所以者何？要離無所有處染者，方執
T43n1833_p0919c17║非想非非想處諸蘊為我，彼既無色，此執理
T43n1833_p0919c18║無，有依別義，說得彼定亦有此執，謂生
T43n1833_p0919c19║故色已離無所有處染者，執彼非想非非
T43n1833_p0919c20║相處諸蘊為我，彼所執我，體雖非色，而
T43n1833_p0919c21║與色合，名有色、我。如說髣人人體有髣，
T43n1833_p0919c22║彼雖不執以色為我，而所執我，未離色
T43n1833_p0919c23║故，乃至命終猶隨身故，故說有色，由所
T43n1833_p0919c24║入定想不明了，故執我現非有想、非無想，
T43n1833_p0919c25║死後亦然。許無色界亦有色者，彼許有執
T43n1833_p0919c26║非想、非非想處，我實有色，而非有想，亦非
T43n1833_p0919c27║無想。二得彼定者，執彼非想、非非想處，諸無
T43n1833_p0919c28║色蘊以之為我，或為我所，彼所執我，無色
T43n1833_p0919c29║為性，或有無色，名無色我，由入彼定想
T43n1833_p0920a01║不明了故。執我現非有想、非無相，死
T43n1833_p0920a02║後亦然。諸尋伺者，執無色為我，彼見有情
T43n1833_p0920a03║想不明了，便作是念：我無色，非有想、非無
T43n1833_p0920a04║想。第三句中而有三節：初唯尋、伺中許依
T43n1833_p0920a05║定；後許有色，所有喻等並同初句。
T43n1833_p0920a06║疏：「一由彼定時分促」等者。由時促故，隨緣
T43n1833_p0920a07║一蘊，名一一也。故後起等，得有邊名。餘准
T43n1833_p0920a08║此知。
T43n1833_p0920a09║論：「七斷滅」者。具如《疏》明。又《阿含經》云：有沙
T43n1833_p0920a10║門、婆羅門作如是見，起如是論。一云：我身
T43n1833_p0920a11║四大從父母生，孔鋪長養，然是無常。二云：
T43n1833_p0920a12║此我不得名斷滅，我欲界諸天，斷滅無餘。
T43n1833_p0920a13║三：此非斷滅，色界化生，諸根具足，斷滅無餘。
T43n1833_p0920a14║四：此非斷滅，我無邊空處斷滅乃至非想，皆
T43n1833_p0920a15║後非前立為斷滅。
T43n1833_p0920a16║成唯識論演祕卷第五（本終）
T43n1833_p0920a17║
T43n1833_p0920a18║
T43n1833_p0920a19║成唯識論演祕卷第五（末）
T43n1833_p0920a20║
T43n1833_p0920a21║論：「三邪見」等者。謗因果等，《瑜伽》第七、五十
T43n1833_p0920a22║五、五十八，《對法》第一互有不同。如《瑜伽鈔》
T43n1833_p0920a23║會。問：〈五十八〉云：邪見者，一切倒見皆名邪
T43n1833_p0920a24║見，當知此見略有二種：除邪見，外餘四，一
T43n1833_p0920a25║切皆名增益邪見。謗因及謗果等所有諸
T43n1833_p0920a26║見，皆名損減。《對法》第一云：四是增益，於所
T43n1833_p0920a27║知境，增益自性及差別故，即邪見外，餘之四
T43n1833_p0920a28║見，一多分是損減見。一多分者，由邪分別不
T43n1833_p0920a29║必損減故，一言全損，一云多分，何乃乖角？
T43n1833_p0920b01║答：〈五十八〉中偏指謗因、果等邪見云皆
T43n1833_p0920b02║損減，《對法》通說一切邪見，故云多分，如計
T43n1833_p0920b03║釋梵常恒不易為物等因，非損減故，對望
T43n1833_p0920b04║不同故，無有失。更有異同。如二論《鈔》會。
T43n1833_p0920b05║論：「無二因論」者。依宿住計如《疏》所明。依
T43n1833_p0920b06║尋、伺者，按《婆沙》云：二由尋、伺，虛妄推求
T43n1833_p0920b07║今身所更既皆能憶，前身若有彼所更事今
T43n1833_p0920b08║亦應憶。既不能憶，故知彼無。餘如章辨。
T43n1833_p0920b09║問：既曰宿通，何不能憶出心前事？答：外
T43n1833_p0920b10║道極知不逾八十，彼入時，心望後出心隔
T43n1833_p0920b11║五百劫，故不能憶，中五百劫而無心故，復
T43n1833_p0920b12║何所憶？由此猶執生。問：彼心雖無，色身是
T43n1833_p0920b13║有，豈不見耶？若云不見，便違宿住憶八
T43n1833_p0920b14║事義，若許見者，因彼身生，此何無因？答：
T43n1833_p0920b15║雖見色身，不知彼身有之所因，以見不
T43n1833_p0920b16║踰五百劫故。既彼身有，不見因生，所以今
T43n1833_p0920b17║身不以所見，即身而起。有惑者云：宿命、
T43n1833_p0920b18║尋、伺皆不能憶，無想沒後，出心前事，名二
T43n1833_p0920b19║無因。此由見《疏》答、問之中而以二義，唯約
T43n1833_p0920b20║無想以答前難，因致斯迷，學者應知。
T43n1833_p0920b21║論：「或計自在」等者。問：此等邪見及我、我所見、
T43n1833_p0920b22║戒二取，皆非六十二見所攝，豈不違經？故
T43n1833_p0920b23║《阿含經》云：諸有沙門、婆羅門等，本見、末見無
T43n1833_p0920b24║數種種隨意所說，盡入六十二見，盡是不
T43n1833_p0920b25║過，猶如巧捕魚師以細目網覆小水上，當
T43n1833_p0920b26║知池中水性之類皆入網內無逃避處。
T43n1833_p0920b27║答：有義解云：理實別迷四諦邪見，隨應攝
T43n1833_p0920b28║入全常等中。然今此論於邊見中說全常
T43n1833_p0920b29║等，故全常等不攝邪見，由此應知但邊見
T43n1833_p0920c01║者全常等攝。非全常等皆邊見攝，四諦邪
T43n1833_p0920c02║見在全常等，非邊見故。詳曰：釋猶未
T43n1833_p0920c03║盡，理亦難詳。經云：本末無數之見入六十
T43n1833_p0920c04║二，豈我、我所見、戒取等而非邪見，是何不
T43n1833_p0920c05║明？又云：此論於邊見中說全常等，此亦不
T43n1833_p0920c06║然。觀彼經中：四遍常等亦依邊見，何得唯
T43n1833_p0920c07║斷論依「邊」說？今為二釋：一云：六十二外，餘
T43n1833_p0920c08║邊、邪見依前後際，以六十二而起執者，亦
T43n1833_p0920c09║皆攝入六十二中，如四全常。經等但約依
T43n1833_p0920c10║定等起，亦有不依等至起執，雖依尋、伺
T43n1833_p0920c11║復多差別，此等皆入四全常中，餘准此知。
T43n1833_p0920c12║經據此理名攝餘見，此即少分一切之義。
T43n1833_p0920c13║亦如四諦攝一切法，苦稱眾苦，餘諦亦然。
T43n1833_p0920c14║言攝餘見，亦據同類相攝說也。二、依品
T43n1833_p0920c15║類以輕從重，名攝一切，餘見是彼六十二
T43n1833_p0920c16║見，見類同故。同類見中，復有同異。我見即是
T43n1833_p0920c17║邊見之類，邊依起故；邪見計彼自在常，等常
T43n1833_p0920c18║邊之類，雖非我後而計，於常，常相似故。餘
T43n1833_p0920c19║准可知。二取隨執何見法等即是彼類，
T43n1833_p0920c20║由此二取及我、我所，應皆攝入六十二中。
T43n1833_p0920c21║亦如五見總名邪見，邪見類故。又輕從重，
T43n1833_p0920c22║如言王臣，臣亦名王，經作法中但據重說。
T43n1833_p0920c23║疏：「既無邊見中攝諦斷文」者。〈五十八〉中而有
T43n1833_p0920c24║文說，但撿文者，而疎略故，致有斯斷。故彼
T43n1833_p0920c25║論云：「即用如是薩迦耶見以為依止，於五
T43n1833_p0920c26║趣蘊見我斷常，故邊執見亦迷於苦。」
T43n1833_p0920c27║論：「四見取」等者。然准有宗但執劣法以為
T43n1833_p0920c28║勝者，即名見取不唯執見及同時蘊，故《俱
T43n1833_p0921a01║舍論》十九云：「於劣謂勝名為見取，執劣為
T43n1833_p0921a02║勝總名見取。」理實應立見等「取」名。略去「等」
T43n1833_p0921a03║言，但名見取。
T43n1833_p0921a04║論：「五戒禁取」等者。又准有宗但執非因以
T43n1833_p0921a05║為因者，即名戒取；不唯執戒及同時蘊，故
T43n1833_p0921a06║《但舍》云：於非因、道，謂因、道見。一切總說
T43n1833_p0921a07║名戒禁取，非解脫道妄起道執，理實應立
T43n1833_p0921a08║戒禁等取名。略去「等」言，但名戒禁取。
T43n1833_p0921a09║疏：「然於一聚至言等亦得」者。雖見眷屬而不
T43n1833_p0921a10║別計，然戒聚中見最為勝，舉勝等劣而置
T43n1833_p0921a11║「等」言亦無有失。不同小乘而立「等」字。
T43n1833_p0921a12║論：「然有處說至名戒取」者。按《顯揚論》第一云：
T43n1833_p0921a13║「四見取謂於前三見及見所依蘊，計最勝上
T43n1833_p0921a14║及與第一。」《對法》第一云：「謂於諸目及所依五
T43n1833_p0921a15║取蘊等，隨觀執為最勝，為上為妙，五蘊同
T43n1833_p0921a16║之。」又《顯揚》第一云：「五戒禁取，謂於前諸見
T43n1833_p0921a17║及所依蘊，計為清淨解脫出離。」《對法》第一云：
T43n1833_p0921a18║「於諸戒及戒禁所依五取蘊等，隨觀執為清
T43n1833_p0921a19║淨，為解脫，為出離。」五蘊大同。《瑜伽》第八大
T43n1833_p0921a20║意同彼《顯揚》等說。
T43n1833_p0921a21║論：「不爾如何非滅計滅」等者。按〈五十八〉云：
T43n1833_p0921a22║又沙門等謂說現法涅槃論者所有邪見，又
T43n1833_p0921a23║有橫計諸邪解脫所有邪見，如是諸見是
T43n1833_p0921a24║迷滅諦所起邪見。又云：「又彼外道作如
T43n1833_p0921a25║是計，我等所行，若行、若道是真行道，能盡
T43n1833_p0921a26║能出一切諸苦，如是亦名迷道邪見。」非涅
T43n1833_p0921a27║槃法計為涅槃，名非勝計勝；非無漏道實
T43n1833_p0921a28║非離苦，計為真道能出於苦，名非淨計淨。
T43n1833_p0921a29║論：「如是總別」等者。釋如《疏》、《燈》。今助一釋言
T43n1833_p0921b01║貪等六，名之為總；惡見開五，名之為別。今
T43n1833_p0921b02║雙言之名為總、別十煩惱也，或可。《疏》云：
T43n1833_p0921b03║若總、若別意亦同此。
T43n1833_p0921b04║疏：「謂要不違至我新不常」者。假興於難，
T43n1833_p0921b05║生下引教及世事文。
T43n1833_p0921b06║論：「學現觀者起如是怖」等者。是〈八十六〉、《對法》
T43n1833_p0921b07║第七，二論文也。故《瑜伽》云：又由二緣依止
T43n1833_p0921b08║無我勝解之欲，於彼涅槃，由驚恐故，其心
T43n1833_p0921b09║退逐。一、由於此欲不善串習，未到究竟
T43n1833_p0921b10║故；二、於作意時，由彼因緣念忘失故。當爾
T43n1833_p0921b11║之時，於諸行中了唯行智，其心愚昧，數數
T43n1833_p0921b12║思惟「我」，我爾時當何所在，尋求我行微細
T43n1833_p0921b13║俱行障礙而轉，由此緣故，彼作是思：我當
T43n1833_p0921b14║不有，不作是念，唯有諸行當來不有。彼
T43n1833_p0921b15║由如是隨逐身見為依止故，發生變易隨
T43n1833_p0921b16║轉之識，由驚恐故，於彼寂滅其心退還。
T43n1833_p0921b17║釋曰：雖了唯有諸行無我，由緣行心尚
T43n1833_p0921b18║昧劣故，數數思惟我何所在，即思我心能
T43n1833_p0921b19║為障礙，便執我無，更不念言唯有諸行，故
T43n1833_p0921b20║於涅槃而生驚恐。《對法》論云：俱生邊見
T43n1833_p0921b21║者，斷見所攝。由此見故，於涅槃界，其心退
T43n1833_p0921b22║轉生大怖畏，謂我「我」今者何在耶？然《疏》中
T43n1833_p0921b23║云：〈八十八〉者而有二義：一、錯六為八；二、舉
T43n1833_p0921b24║八等六。六正所引，八中亦有斷見之文，故
T43n1833_p0921b25║兼言矣。舉兼顯正，不言六也。問：引證俱
T43n1833_p0921b26║生，《對法》可爾，《瑜伽》如何？答：〈八十八〉文如《燈》
T43n1833_p0921b27║已釋，〈八十六〉者亦是俱生。何以為明？答：
T43n1833_p0921b28║論云尋求我行微細俱行。又云：彼由如是
T43n1833_p0921b29║隨逐身見為依止故，故知俱生。或通二見，
T43n1833_p0921c01║尋文可悉。問：二論俱生，為凡、聖起？答：俱
T43n1833_p0921c02║通凡聖。若爾，何故〈八十六〉云：「復次為斷，
T43n1833_p0921c03║如是驚恐，有二種法，多有所作。」乃至云：「若
T43n1833_p0921c04║已引發聖諦現觀，由正見故方得出離。」《對
T43n1833_p0921c05║法》復云：今者我「我」何所在耶？准此《瑜伽》唯凡
T43n1833_p0921c06║所起，《對法》唯聖。答：《瑜伽》且據斷凡起者。
T43n1833_p0921c07║或兼斷彼凡聖起者，聖諦現觀其言「通」故。
T43n1833_p0921c08║又云：由於此欲不善串習，未到究竟而
T43n1833_p0921c09║起驚恐，即有學聖亦未究竟，起亦何失？《對
T43n1833_p0921c10║法》言：「今我何在」者。凡、聖作彼無我解時，俱
T43n1833_p0921c11║得名「今」。又解：《瑜伽》據凡；《對法》約聖，二解
T43n1833_p0921c12║任取應更審思。
T43n1833_p0921c13║論：「此十煩惱誰幾相應」者。諸論辨此相應不
T43n1833_p0921c14║同，今略引之。〈五十五〉云：無明與一切疑都
T43n1833_p0921c15║無所有，貪、嗔不相應，此或與慢、見，謂染愛
T43n1833_p0921c16║時，或高舉，或推求。如染愛、憎恚亦爾。慢之與
T43n1833_p0921c17║見、我更相應，謂高舉時，邪復推構。〈五十八〉
T43n1833_p0921c18║云：五見是惠性故，互不相應，自性自性不
T43n1833_p0921c19║相應故。貪、恚、慢、疑更相違故，互不相應。貪
T43n1833_p0921c20║染令心卑下；憍慢令心高舉，是故貪、慢更
T43n1833_p0921c21║互相違。《對法》第六云：貪不與嗔相應，一向
T43n1833_p0921c22║相違，法必不俱故。又，貪不與疑相應，由惠
T43n1833_p0921c23║於境不決定，必無染著故，餘得相應。如
T43n1833_p0921c24║貪、嗔亦爾，謂嗔不與貪、慢、見相應，若於
T43n1833_p0921c25║此事起憎恚，即不於此生於高舉及推求。
T43n1833_p0921c26║與餘相應，如理應知，慢不與嗔、疑相應。
T43n1833_p0921c27║無明有二：相應、不共。不共不與嗔、疑相
T43n1833_p0921c28║應；疑不與貪、慢、見相應。會如此論及《疏》，
T43n1833_p0921c29║故不重云。
T43n1833_p0922a01║論：「疑遮順」等者。苦、集由是因，依處故有情
T43n1833_p0922a02║染著。疑有不嗔，滅、道是彼怖畏處故，有情
T43n1833_p0922a03║不愛，疑有便恚，疑無翻此，理可准知。
T43n1833_p0922a04║論：「此與三見或得相應」等者。有義：分別身、邊
T43n1833_p0922a05║二見而與嗔俱，由俱生者，唯無記性，嗔唯不
T43n1833_p0922a06║善，故非彼俱。論云：苦蘊但於善趣有苦受
T43n1833_p0922a07║俱，名有苦蘊。《疏》說苦處又通二見，此定不
T43n1833_p0922a08║然。詳曰：乍觀《疏》文，誠如所存，細尋其理，
T43n1833_p0922a09║理即無違。無違理何？答：有苦之處即名
T43n1833_p0922a10║苦處，誰云要在三塗苦處？又，下二見五受
T43n1833_p0922a11║俱門，初師三塗有分別惑，今依彼說亦不
T43n1833_p0922a12║相違。此通下言顯此論中明極苦處通有
T43n1833_p0922a13║分別、俱生二惑，故指如下，非說俱生、分別
T43n1833_p0922a14║二見皆與嗔俱。由此苦處分別二見嗔俱，無
T43n1833_p0922a15║妨，若不爾者，更有何義云如下耶？
T43n1833_p0922a16║論：「五識唯三」等者。問：稱量、推求五識無有，
T43n1833_p0922a17║說見、慢無，第七應爾？答：稱量解慢，七同
T43n1833_p0922a18║五無，所恃慢生，故七許有。見義准知。問：
T43n1833_p0922a19║五見斷惑，六引得生，慢等由他，五亦應起？
T43n1833_p0922a20║答：行不違、違，故起、不起。
T43n1833_p0922a21║論：「貪嗔癡三至五受俱」者。〈五十九〉中，分別貪
T43n1833_p0922a22║等、樂等相應，別別作法，即此論云：貪會違緣，
T43n1833_p0922a23║嗔遇順境略已攝彼。餘准可尋。故不引也。
T43n1833_p0922a24║論：「欲無苦」等者。有義：簡薩婆多欲疑唯憂，故
T43n1833_p0922a25║顯宗〈二十七〉云：何緣二疑俱不決定，而上得
T43n1833_p0922a26║與喜、樂相應，非欲界疑與喜俱起，以諸
T43n1833_p0922a27║煩惱在離欲地，雖不決定，亦不憂滅，雖
T43n1833_p0922a28║壞疑網無癡情怡，如在人間求得所
T43n1833_p0922a29║愛，雖多勞倦而生樂想。《疏》說上界不如
T43n1833_p0922b01║欲疑有喜受者。欲，似不得此中文意，上
T43n1833_p0922b02║地何故不與喜俱？詳曰：《疏》意說云：疑無
T43n1833_p0922b03║苦果方與喜俱，上無此疑，由上無造彼惡
T43n1833_p0922b04║行故，故疑，苦無，方喜俱者，但在欲界不
T43n1833_p0922b05║障上界，疑得喜俱。下麁相中，《疏》言上界疑
T43n1833_p0922b06║有喜故，自義既立，他計便遮，不言成矣。此
T43n1833_p0922b07║自不得《疏》之本意，非《疏》不得論之意也。
T43n1833_p0922b08║論：「二取至憂相應」者。〈五十九〉云：見取、戒取
T43n1833_p0922b09║取彼見故，隨其所應，如彼相應者，如彼
T43n1833_p0922b10║身、邊二見，相應所有受說。
T43n1833_p0922b11║論：「此依實義」等者。問：所依教何？何意須有
T43n1833_p0922b12║麁、細二說？答：委曲而談名為實義，即〈五十
T43n1833_p0922b13║九〉梗概而說，名為麁相，即〈五十五〉、《對法》第
T43n1833_p0922b14║七，故〈五十九〉結十煩惱受相應云：「先辨煩
T43n1833_p0922b15║惱諸根相應，但約麁相道理建立，令初行
T43n1833_p0922b16║者解無亂故，今即約巨、細道理建立，令之
T43n1833_p0922b17║行者，了自、他身種種行，解差別轉故。」
T43n1833_p0922b18║論：「貪、癡俱樂」等者。《對法》具明，大意《疏》中而以
T43n1833_p0922b19║牒訖。然明意識捨相應云：在意識身捨相
T43n1833_p0922b20║應者，在一切處於相續未位。釋曰：由樂、
T43n1833_p0922b21║喜、捨通第六識，六識樂、喜未位之時而亦有
T43n1833_p0922b22║捨，故云一切未位等也。又云：疑於欲界
T43n1833_p0922b23║非喜相應者，不決定心若未息滅，喜不生
T43n1833_p0922b24║故。又云：何故煩惱皆捨相應？以一切煩惱
T43n1833_p0922b25║隨中庸位方息沒故，所以者何？煩惱生起，
T43n1833_p0922b26║展轉相續，漸漸微薄勢力將盡，隨處中位，於
T43n1833_p0922b27║此位中必捨相應。
T43n1833_p0922b28║論：「當知俱生身邊二見」等者。問：何以知然？
T43n1833_p0922b29║答：按〈五十八〉云：復次俱生薩迦耶見唯無
T43n1833_p0922c01║記性，數現行故，非極損惱自、他處故。彼雖
T43n1833_p0922c02║不說俱生邊見，理同我見，亦無記性。
T43n1833_p0922c03║疏：「若如後解至體有九品故」者。此有二意：一、
T43n1833_p0922c04║顯後非，如色界等煩惱無記，體有九品，九
T43n1833_p0922c05║品別斷，我見九品何一品除，除既一品，明無
T43n1833_p0922c06║九類？二、明後是，如上界惑體雖無記得
T43n1833_p0922c07║有九品，我見九品亦復何違？又，今《疏》斷且
T43n1833_p0922c08║隨一相，《疏》上、下文皆以九品為類說也。
T43n1833_p0922c09║疏：「無有染污至方自在故」者。必無欲染第九
T43n1833_p0922c10║品在，能入根本，起未至惑，要欲染盡入根
T43n1833_p0922c11║本定，方容起彼未至惑也。
T43n1833_p0922c12║疏：「由是至亦不能起」者。不能起彼未至定
T43n1833_p0922c13║惑。問：得本定已，未至定惑為實起不？
T43n1833_p0922c14║答：有兩釋：一、許得起。若爾，何故〈六十二〉
T43n1833_p0922c15║云「下地諸法若生，上地不現在前」？答：異地
T43n1833_p0922c16║不爾，同地容起，未至亦是初禪攝故。又，下
T43n1833_p0922c17║地身得初根本，起未至惑亦復無違。二、
T43n1833_p0922c18║不得起，無所須故，得勝捨劣故。若爾，畢
T43n1833_p0922c19║竟無有，起義何用有為？答：如三無色得
T43n1833_p0922c20║有見道無漏第八，餘九地有，雖無起義，地
T43n1833_p0922c21║法得有。此亦應然。任情取捨，然多許起。
T43n1833_p0922c22║疏：「唯定非生煩惱」等者。潤生時起，名生煩惱，
T43n1833_p0922c23║惑生彼地所起之者，亦名生惑，非今所
T43n1833_p0922c24║說，除此餘時，但緣定起，皆名定生。如遍常
T43n1833_p0922c25║見，因定後起，名定煩惱。餘准此知。然《疏》說
T43n1833_p0922c26║云：如遍常者，乍觀似證生煩惱也，理證
T43n1833_p0922c27║定惑。
T43n1833_p0922c28║論：「諸有漏道雖不能伏分別惑」等者。問：下
T43n1833_p0922c29║第九云：資糧、加行能伏分別，二位豈非有
T43n1833_p0923a01║漏道耶？答：後約菩薩，今據二乘及外道
T43n1833_p0923a02║等。有義二釋：初義同前；二云後據理觀。
T43n1833_p0923a03║今依事觀，有漏六行，名為事觀；觀無我等，
T43n1833_p0923a04║名為理觀。又分別惑有迷事者，世道亦伏，
T43n1833_p0923a05║能障定故。論約迷理說不伏言，若不伏者，
T43n1833_p0923a06║俱生應然，俱迷事故。若見事惑、見理惑引，故
T43n1833_p0923a07║不伏者，應修事惑、修理惑引同彼不伏。又，
T43n1833_p0923a08║見事惑散亂麁動逾於俱生，障定應勝，何
T43n1833_p0923a09║乃不伏？故知論中且據迷理言不伏也。
T43n1833_p0923a10║祥曰：理恐未然。修惑為例有相符失，故《瑜
T43n1833_p0923a11║伽論》五十八云：「若諸異生離欲界欲惑色界
T43n1833_p0923a12║欲，但由修道無有見道，彼於欲界得離
T43n1833_p0923a13║欲時，貪欲、瞋恚及彼隨法隣近憍慢。若諸
T43n1833_p0923a14║煩惱相應無明不現行故，皆說名斷。」唯言
T43n1833_p0923a15║貪等隣近之法異生斷之，不說見等隣近之
T43n1833_p0923a16║法彼亦能斷。故知世道不能伏彼迷理所引
T43n1833_p0923a17║所有事惑。不爾，何意《瑜伽》不說？修道既然
T43n1833_p0923a18║見惑定爾，豈不相符。然審詳諸。
T43n1833_p0923a19║疏：「今解亦斷」等者。有義難云：未伏說斷，次
T43n1833_p0923a20║第之人，應於見道亦斷彼故，亦不可說先
T43n1833_p0923a21║伏助伴。論說：俱生微細難斷，修道位方除；
T43n1833_p0923a22║說見道除理將未可，由彼微細，不障見故。
T43n1833_p0923a23║而自救云：次第之人道依未至，由道劣故，
T43n1833_p0923a24║不能斷修，超越之人，根本入故，云隨所伏
T43n1833_p0923a25║皆能永斷。詳曰：若以未至而以釋，難恐未
T43n1833_p0923a26║除，次第不還能依未至斷修惑故。若云：我
T43n1833_p0923a27║依見道說者，菩薩見道，依根本定亦應斷
T43n1833_p0923a28║修。若云：但據小聖說者，超初果人，欲六
T43n1833_p0923a29║品惑應不能除。依未至故。若云：曾伏故能
T43n1833_p0923b01║斷者，此即由伏、不伏有殊，何關根本、未至
T43n1833_p0923b02║依別？由斯伴伏見斷何失？論云：修除據次
T43n1833_p0923b03║第者，然依定敘，其理亦通。據伴以明而為
T43n1833_p0923b04║勝也。思可知矣。
T43n1833_p0923b05║疏：「若爾見惑至為起不起」者。《義燈》第六，心相
T43n1833_p0923b06║起中敘有兩釋，今觀《瑜伽》五十八文應許
T43n1833_p0923b07║得起。故彼論云：由彼諸惑住此身中，從定
T43n1833_p0923b08║起已有時現行，非生上者彼復現起。釋
T43n1833_p0923b09║曰：彼前未斷見道之惑，身在下地而得起
T43n1833_p0923b10║之；若生上已，下地見惑而不起也。准斯文
T43n1833_p0923b11║意許起，應善更思。
T43n1833_p0923b12║論：「生第四定中有中」者。此即經文，大、小乘論，
T43n1833_p0923b13║解之各別。大乘、經部許天中有轉生地獄，
T43n1833_p0923b14║有宗不爾。故《對法》云：或時移轉者，謂於此
T43n1833_p0923b15║位往餘生處強緣現前，如得第四靜慮起
T43n1833_p0923b16║阿羅漢增上慢比丘，彼地中有生時，由謗
T43n1833_p0923b17║解脫邪見故，轉生地獄。經部師者，《婆沙
T43n1833_p0923b18║論》云：「譬喻者說中有可轉，以一切業皆可
T43n1833_p0923b19║轉故。」有宗計者，如《婆沙論》六十九云。問：若
T43n1833_p0923b20║中有於界不轉，無聞苾芻事云何通？彼佛法
T43n1833_p0923b21║中適出家已，修世俗定初靜慮時謂得初
T43n1833_p0923b22║果，乃至第四謂得阿羅漢，起增上慢未得
T43n1833_p0923b23║謂得，彼命終時第四靜慮中有現前，便作是
T43n1833_p0923b24║念：一切繫縛我已永盡，應般涅槃更無生處，
T43n1833_p0923b25║何緣有此中有現前，遂起邪見撥無解脫？
T43n1833_p0923b26║由謗見力彼中有滅，無間地獄中有現前，生
T43n1833_p0923b27║無間獄。答：住本有時有此移轉，非中有位，
T43n1833_p0923b28║謂彼將死，由業勢力，第四靜慮生相現前，故
T43n1833_p0923b29║起邪見生無間獄。
T43n1833_p0923c01║論：「而言生上不起下」等者。按《瑜伽論》五十八
T43n1833_p0923c02║云：諸煩惱纏未離自地煩惱欲者，自地現
T43n1833_p0923c03║起；已離欲者，即不現起。若在下地，上地諸
T43n1833_p0923c04║纏亦得成就，非在上地得說成就下地諸
T43n1833_p0923c05║纏。又〈六十二〉云：下地諸法若生，上地不現
T43n1833_p0923c06║在前；上地諸法若生下地，其離欲者或現在
T43n1833_p0923c07║前，有違此文，故論通也。問：言多分者為
T43n1833_p0923c08║據時言？為約惑數？答：理該於二。問：時
T43n1833_p0923c09║即何然？若約惑說，如何前言皆容現前，復
T43n1833_p0923c10║幾不起？答：起通見、修名為「皆」也。起數增、
T43n1833_p0923c11║減略有三種：一云：起三，謂邪見、貪及俱無
T43n1833_p0923c12║明；二云：起六，如《疏》所明；三云：起十，故論標
T43n1833_p0923c13║云：下地諸惑分別、俱生皆容現起。有義斷
T43n1833_p0923c14║云：於第二說然更推求起五為勝，除我見
T43n1833_p0923c15║一，不見世間執他地法以為我故，故分別
T43n1833_p0923c16║見非緣他地。當生處色尚未起故，潤生之
T43n1833_p0923c17║愛緣當生處增上果生，既唯迷事亦不可
T43n1833_p0923c18║說與理惑俱。詳曰：潤生我見據總緣說。
T43n1833_p0923c19║又，此潤位非一剎那，理、事二惑前後間起，而
T43n1833_p0923c20║言潤生迷增上果，據彼愛境正潤位說，理
T43n1833_p0923c21║應無爽。《樞要》、《燈》中有此意也，故五、六釋取
T43n1833_p0923c22║捨任情。
T43n1833_p0923c23║論：「下地煩惱亦緣上地」等者。按《瑜伽》五十八
T43n1833_p0923c24║云：「如是所說十種煩惱亦緣事轉，亦緣煩
T43n1833_p0923c25║惱，下地煩惱能緣上地煩惱及事。」〈六十二〉
T43n1833_p0923c26║中五愛緣上，如《樞要》引。
T43n1833_p0923c27║論：「而有處言至或依別緣」等者。按《集論》云：
T43n1833_p0923c28║「欲界煩惱除無明、見、疑，餘不能緣上地為
T43n1833_p0923c29║境。」此無明等雖亦有能緣上地者，然彼不
T43n1833_p0924a01║能親緣上地。《雜集》釋云：「所言無明緣上地
T43n1833_p0924a02║者，謂與見等相應，見者除薩迦耶見，不見
T43n1833_p0924a03║世間緣他地諸法執為我故。」又《瑜伽論》五十
T43n1833_p0924a04║八云：「非上地惑能緣下地煩惱及事。」
T43n1833_p0924a05║疏：「此中例邊同於我見必依起故」者。以全常
T43n1833_p0924a06║見得緣他地，例彼我見亦得緣他，無有
T43n1833_p0924a07║邊見不依我見。邊見緣他，我見亦爾。
T43n1833_p0924a08║疏：「執欲界聞思昔所起」等者。有義斷云：欲界
T43n1833_p0924a09║聞、思既非三見及所起戒，如何二取說緣
T43n1833_p0924a10║下地，故不緣者以之為勝？詳曰：意說二
T43n1833_p0924a11║取憶於下戒，因聞、思起所有二取名緣
T43n1833_p0924a12║於下，不言聞、思即是二取所執見、戒。餘難
T43n1833_p0924a13║如《燈》。
T43n1833_p0924a14║論：「分別起者唯見所斷」等者。《對法》第四亦同
T43n1833_p0924a15║於此，故彼論云：分別所起染污見、疑、見處、
T43n1833_p0924a16║疑處是見所斷。《雜集》釋曰：「見處者，謂諸見
T43n1833_p0924a17║相應共有法及種子；疑處亦爾。」
T43n1833_p0924a18║論：「見所斷十實俱頓斷」等者。按《瑜伽論》五十
T43n1833_p0924a19║九云：見斷煩惱，頓斷非漸，所以者何？由現
T43n1833_p0924a20║觀智諦現觀故，能斷見道所斷煩惱。然此現
T43n1833_p0924a21║觀與懷緣諦作意相應，是故三心頓斷一
T43n1833_p0924a22║切迷苦諦等見斷煩惱。釋曰：總緣四諦
T43n1833_p0924a23║共相作意，名壞緣諦，遍緣諸諦作無我觀
T43n1833_p0924a24║方能斷惑。問：無分別智豈有緣總無我等
T43n1833_p0924a25║行？答：一釋如《疏》。又有釋云：據彼共相方
T43n1833_p0924a26║便所引，名緣諸諦作無我觀，非真見道有
T43n1833_p0924a27║此行相。
T43n1833_p0924a28║疏：「如壞念住」等者。壞猶雜也，身、受、心、法二
T43n1833_p0924a29║三四合而以觀之，名壞念住。
T43n1833_p0924b01║疏：「《對法》第七」等者。按彼論云：又十煩惱皆
T43n1833_p0924b02║迷苦、集起諸邪行，是彼因緣、所依處故，所
T43n1833_p0924b03║以者何？苦、集二諦皆是十種煩惱因緣。又為
T43n1833_p0924b04║依處，是故一切迷此因緣、依處起諸邪行。
T43n1833_p0924b05║又十煩惱皆迷滅、道起諸邪行，由此能生
T43n1833_p0924b06║彼怖畏故，所以者何？由煩惱力樂著生
T43n1833_p0924b07║死，於清淨法起懸崖想，生大怖畏。又諸外
T43n1833_p0924b08║道於滅、道諦妄起種種顛倒分別，是故十
T43n1833_p0924b09║惑皆迷滅、道，起諸邪行。
T43n1833_p0924b10║疏：「其煩惱起皆具此二緣」者。因依、怖畏是二
T43n1833_p0924b11║緣也。
T43n1833_p0924b12║疏：「答執彼下見眷屬戒」等者。按〈五十八〉云：
T43n1833_p0924b13║「若於隨順此見諸法所受戒禁取為第一
T43n1833_p0924b14║能得清淨，解脫出離，是迷集諦戒禁取。」
T43n1833_p0924b15║論：「別謂別迷」等者。有義問云：見、修道惑百二
T43n1833_p0924b16║十八依何者說？有云：依別迷說，以總迷者
T43n1833_p0924b17║體既是一，不可別配四諦異故；依麁相
T43n1833_p0924b18║說，隨轉理門說身、邊見唯迷苦諦。委細說
T43n1833_p0924b19║者亦迷三諦，雖不親迷，緣三諦惑為我、
T43n1833_p0924b20║我所及斷、常故。惑可此依總迷者說，體
T43n1833_p0924b21║雖是一，隨所迷境，四諦亦殊，故無有失。然
T43n1833_p0924b22║《疏》說云：唯依數，總、別緣而說，此義不然。若
T43n1833_p0924b23║別緣者，其數亦別，其數總者，緣亦非別。既
T43n1833_p0924b24║無數總而別緣者，如何約此以明其數？又
T43n1833_p0924b25║《疏》云：《對法》第七、《瑜伽》第八約總迷諦說十
T43n1833_p0924b26║迷四，〈五十八〉約別迷諦，二唯迷苦，八通
T43n1833_p0924b27║迷四，百二十八即是《對法》、《瑜伽》七、八，如何
T43n1833_p0924b28║乃言約別緣說有爾所數？故所立文，自相
T43n1833_p0924b29║違也。詳曰：若許別迷以為正者，所言別
T43n1833_p0924c01║迷為據，數總行別，名「別」；為約數、行俱別，名
T43n1833_p0924c02║「別」。若數總、行別即同《疏》明。一、何取捨愛、憎不
T43n1833_p0924c03║等，若數、行別百二十八數何得有，又何須
T43n1833_p0924c04║云委細麁相？若言約總亦無失者，豈二、三
T43n1833_p0924c05║合緣非總耶？若是總者，百二十八數亦增減，
T43n1833_p0924c06║若非是總，應在別收，即前別迷百二十八
T43n1833_p0924c07║數還增減，進退有違，如何斷云別、總無失？
T43n1833_p0924c08║又，若云別依十，各各別緣諦說言，總約十，
T43n1833_p0924c09║通緣四諦，不據自餘總、別說者，理亦不
T43n1833_p0924c10║然。前解與《疏》竟有何別？後說其數，但是假
T43n1833_p0924c11║施，擯實取假，未見其可。又，彈《疏》說理亦
T43n1833_p0924c12║未可，且諦各十，十數豈非總，各緣自諦何
T43n1833_p0924c13║非行別？故《對法》云：欲界見苦所斷具十煩
T43n1833_p0924c14║惱，如見苦所斷，集、滅、道所斷亦爾，此即明
T43n1833_p0924c15║證，云何破言無有數總而別緣耶？又，破
T43n1833_p0924c16║會違亦不得意云：《對法》等約總迷者，數總
T43n1833_p0924c17║名「總」。〈五十八〉中據別迷者，數別名「別」，以此
T43n1833_p0924c18║而言矛楯焉有枉見披剝。餘義如《燈》。
T43n1833_p0924c19║論：「二取執彼」等者。此等用緣，三見等起，望
T43n1833_p0924c20║苦、集，理有所隔，故名之為疎，是重緣惑。
T43n1833_p0924c21║疏：「即餘四見及疑無法執」等者。疑與四見，我
T43n1833_p0924c22║見不俱，汝云我見攝法執盡，即四見、疑便
T43n1833_p0924c23║無法執，便無法執者，便成大過，豈有煩惱
T43n1833_p0924c24║不依法執而得起耶？
T43n1833_p0924c25║疏：「若除影外」等者。有義：今不依此，影外所
T43n1833_p0924c26║枝未必同時，如先聞有過、未等名後方緣
T43n1833_p0924c27║故，後後心生，無名相故。又，簡境等無有名
T43n1833_p0924c28║故，設遠假名但可許說名增上緣，何成本
T43n1833_p0924c29║質，俱時發影，名為「質」故。先心緣名，隨名分
T43n1833_p0925a01║別，後心緣義，影像方生。能詮、所詮，全不相
T43n1833_p0925a02║似，豈得說名為後義質。故知影像亦有全
T43n1833_p0925a03║無所杖之質。不爾，便違前第一卷，說自心
T43n1833_p0925a04║外，蘊或有或無。詳曰：《疏》此問、答意簡有宗。
T43n1833_p0925a05║有宗：心生無不杖質，縱緣空花、龜毛、兔角，
T43n1833_p0925a06║亦以名等為質生起，縱而以簡，由彼名
T43n1833_p0925a07║等，是能緣心近遠所託，似於真實故。云即
T43n1833_p0925a08║無無本質者，非許名等同實塵等，本質之
T43n1833_p0925a09║體云無無者，何得乃以實質為難？又，能
T43n1833_p0925a10║詮、所詮，全不相似等者，此亦不然，豈諸質、
T43n1833_p0925a11║相皆相似耶？如礙、不礙、慮、不慮等而非一
T43n1833_p0925a12║故。餘難准斯，德失可悉，無俟言矣。
T43n1833_p0925a13║疏：「今無漏緣中不得作後解」者。漏、無漏緣質
T43n1833_p0925a14║影雙說，例事、無事不唯望質。
T43n1833_p0925a15║疏：「《瑜伽》云又十煩惱」等者。〈五十八〉文。
T43n1833_p0925a16║疏：「滅道廣大佛法」等者。分別滅道，緣安立
T43n1833_p0925a17║諦。廣大佛法，緣非安立真如為境。
T43n1833_p0925a18║疏：「對法第五至同五十九初文」者。有義《疏》說
T43n1833_p0925a19║是同，今解有別。慢、見六同，貪、嗔二種，〈五十
T43n1833_p0925a20║九〉文從多分故，唯名有事。《對法》盡理與見、
T43n1833_p0925a21║慢俱，亦名無事。然疑一種，《瑜伽》盡理，說通
T43n1833_p0925a22║二種。《對法》既云與見、慢俱，方名無事，疑非
T43n1833_p0925a23║彼俱，不通無事，故理不盡。無明一種，二論
T43n1833_p0925a24║無違。詳曰：《疏》括諸文，考量其理，理文順
T43n1833_p0925a25║者，云不相違。若文參差，取旨以會。初〈五十九〉，
T43n1833_p0925a26║觀文有乖，以如前會。《對法》第五，理亦有闕，
T43n1833_p0925a27║談理同彼，不盡名同。非據彼文，一一同
T43n1833_p0925a28║也。又，如所斷理亦有餘，《對法》貪、嗔何得盡
T43n1833_p0925a29║理，邪見、見、戒豈唯無事？言見相應，並名無
T43n1833_p0925b01║事，何非大過，太過失存，理盡焉在。若言據
T43n1833_p0925b02║見無事者說，若爾，文濫何名盡理？以此而
T43n1833_p0925b03║言，《疏》無違也。
T43n1833_p0925b04║論：「彼親所緣雖皆有漏」等者。按《對法論》第六
T43n1833_p0925b05║說云：「又緣滅、道諦諸煩惱，不能親緣滅、
T43n1833_p0925b06║道為境。由滅、道諦出世間智及後得智內
T43n1833_p0925b07║所證故，唯由依彼妄起分別，說為所緣，分
T43n1833_p0925b08║別所計境不離分別故。」
T43n1833_p0925b09║疏：「與有事緣別不可為例」者。此有二意：一、
T43n1833_p0925b10║成有事緣第一釋；二、成無漏必約影、質不
T43n1833_p0925b11║可，以彼有事緣中，初釋相例。問：云何名
T43n1833_p0925b12║別？答：有事緣惑，能、所二緣而皆有漏有相順
T43n1833_p0925b13║義，可直據質而以明之。無漏緣惑，能、所二
T43n1833_p0925b14║緣，唯違無順，故不唯質得此緣稱。
T43n1833_p0925b15║論：「緣自地至所起名境」者。相、名、分別三，名為
T43n1833_p0925b16║事，事依分別之所起故，依主受稱。滅、道
T43n1833_p0925b17║等名，依分別起，依主同前，為境可知。故《瑜
T43n1833_p0925b18║伽論》五十八云：若緣苦、集事境所有諸漏，
T43n1833_p0925b19║是緣邪分別所起事境。緣滅、道境及緣不
T43n1833_p0925b20║同分界境所有諸漏，是緣自分別所起名
T43n1833_p0925b21║境，何以故？非此煩惱能緣滅、道，亦不能能
T43n1833_p0925b22║緣不同分界，非無所緣。釋曰：言不能
T43n1833_p0925b23║緣顯不相似，非無所緣顯雖不似而託
T43n1833_p0925b24║於名，亦復緣之。
T43n1833_p0925b25║論：「唯是煩惱分位等流性」等者。問：各何分位
T43n1833_p0925b26║是何等流？答：按《瑜伽論》五十八云：諸隨煩
T43n1833_p0925b27║惱當知皆是煩惱品類，且如放逸是一切煩
T43n1833_p0925b28║惱品類，所以者何？於染愛時多生放逸，乃
T43n1833_p0925b29║至疑時亦有放逸。貪著、慳吝、憍高、掉舉等，
T43n1833_p0925c01║皆貪品類，皆貪等流。忿、恨、惱、嫉、害等，是嗔
T43n1833_p0925c02║品類，是嗔等流。諂、誑是邪見品類，見邪是
T43n1833_p0925c03║等流。覆是誑品類，當知即彼品類等流。餘
T43n1833_p0925c04║隨煩惱是癡品類，是癡等流。諸論不同，如
T43n1833_p0925c05║下隨文《疏》自會釋，故不重云。
T43n1833_p0925c06║論：「此二十種類別有三」者。有義：忿等十種，唯
T43n1833_p0925c07║意識俱，名之為小。無慚等二，通六識故，名
T43n1833_p0925c08║之為中。掉舉等八，遍七識故，說名為大。
T43n1833_p0925c09║詳曰：亦有斯理。然無所憑，且依論釋。
T43n1833_p0925c10║論：「能障不忿執杖為業」者。《顯揚》第一，二十隨
T43n1833_p0925c11║惑皆具五業。忿業五者，能障無嗔為業，乃
T43n1833_p0925c12║至增長忿為業。釋曰：中間三業與本惑
T43n1833_p0925c13║同故云「乃至」。餘准此知。後廢不言。
T43n1833_p0925c14║疏：「此因不定亦不遍故」者。異品闕彼，遍無性
T43n1833_p0925c15║也。
T43n1833_p0925c16║論：「雜事等至多隨煩惱故」者。按《瑜伽論》五十
T43n1833_p0925c17║八中而亦引云：若雜事中世尊前說諸隨煩
T43n1833_p0925c18║惱，廣說乃至愁、歎、憂、苦隨擾惱等。又〈八十
T43n1833_p0925c19║六〉云：貪煩惱異名者，有十五種；嗔亦十五；癡
T43n1833_p0925c20║有七種，具如彼列。
T43n1833_p0925c21║論：「謂隨煩惱名亦攝煩惱」者。按《對法》第七
T43n1833_p0925c22║云：隨煩惱者，謂所有諸煩惱皆是隨煩惱。有
T43n1833_p0925c23║隨煩惱非煩惱，謂除煩惱所餘染污行蘊所
T43n1833_p0925c24║攝一切心法，此復云何？謂除貪等六煩惱
T43n1833_p0925c25║所餘染污行蘊所攝忿等諸心法，又貪、嗔、癡，
T43n1833_p0925c26║名隨煩惱心法，由此隨煩惱隨惱於心，令
T43n1833_p0925c27║不離染，令不解脫，令不斷障故，亦名隨
T43n1833_p0925c28║煩惱。
T43n1833_p0925c29║疏：「趣向前行」等者。按彼論云：謂受僧祇或
T43n1833_p0926a01║復別人諸衣服等所有利養，或請僧祇及
T43n1833_p0926a02║與別人皆名趣向，若諸苾芻於如是事，最
T43n1833_p0926a03║初前行故，名趣向前行。
T43n1833_p0926a04║論：「有義忿等四俱除樂」者。問：那落迦中方
T43n1833_p0926a05║有苦受，彼何有慳，云通四受？答：傳有兩
T43n1833_p0926a06║釋：一云：彼雖無有財等，於自苦具亦有
T43n1833_p0926a07║慳故；二云：於自所知之法容有慳也。
T43n1833_p0926a08║曰：初釋全非，誰於苦具，見愛惜耶？第二理
T43n1833_p0926a09║通。按《大般若》，菩薩於彼，以三乘道化彼有
T43n1833_p0926a10║情，明容聞法，故知於法，慳亦何失？今復
T43n1833_p0926a11║釋云：但言慳法得苦受俱，非言有苦皆
T43n1833_p0926a12║有慳也。純苦鬼、畜苦得慳俱，不違論旨。
T43n1833_p0926a13║疏：「非言不共無明至惡惠俱」者。不共無明既
T43n1833_p0926a14║有不與惡見俱時，此無明位不正知等，依
T43n1833_p0926a15║何而立？由此故知，依無明立不正知等方
T43n1833_p0926a16║名遍染。
T43n1833_p0926a17║疏：「此無明聚餘法與此俱」者。此遮外難。外難
T43n1833_p0926a18║意云：不共無明，惡惠不有，豈唯獨一？故今答
T43n1833_p0926a19║云：雖無惡惠與餘法俱，亦不唯已。
T43n1833_p0926a20║疏：「即於無明假建立故」者。此義如前第四論
T43n1833_p0926a21║末，八遍染中《疏》、《燈》俱釋，尋之可明，此不復
T43n1833_p0926a22║云。
T43n1833_p0926a23║論：「梵於釋子起諂誑故」者。按《婆沙論》百二十
T43n1833_p0926a24║九引經說云：「如佛昔在室羅筏城住誓多
T43n1833_p0926a25║林，時有苾芻名曰馬勝，是阿羅漢，作是思
T43n1833_p0926a26║惟，諸四大種當於何位盡滅無餘，煩惱繫
T43n1833_p0926a27║縛為欲知故入勝等持，即以定心於誓多
T43n1833_p0926a28║林沒，於四大王眾天出，從定而起，問彼天
T43n1833_p0926a29║眾，諸四大種當於何位盡滅無餘等？答曰：
T43n1833_p0926b01║不知。」如是欲界六欲天等展轉相推，乃至
T43n1833_p0926b02║他化自在天所被復作推梵眾諸天，欲
T43n1833_p0926b03║往梵世復入勝定，復以定心自在宮沒，梵
T43n1833_p0926b04║眾天出，從定而起，還作上問。梵眾咸曰：我等
T43n1833_p0926b05║不知復推大梵，馬勝尋問如前所問，彼大
T43n1833_p0926b06║梵王處自梵眾忽被馬勝苾芻所問，梵王
T43n1833_p0926b07║不知便矯亂答：我於此眾是大梵、自在、作
T43n1833_p0926b08║者、化者、生者、養者、是一切父，故知有誑。作
T43n1833_p0926b09║是語已，引出眾外，諂言愧謝，還令問佛，故
T43n1833_p0926b10║知有誑。
T43n1833_p0926b11║論：「然忿等十至方得生故」者。有義別釋前十，
T43n1833_p0926b12║名為有事，非是大門。《疏》說非也。下有漏等
T43n1833_p0926b13║方第十三。詳曰：若非大門此屬何門？若
T43n1833_p0926b14║云屬前前門，但明迷諦親疎，門義全差，何
T43n1833_p0926b15║得屬彼？又有事等自是一義，文明有事自
T43n1833_p0926b16║為其門，竟違何理而見不許？不言後十，
T43n1833_p0926b17║後十遍染、不善之心，隨彼所遍，通事無事，
T43n1833_p0926b18║易故不說。緣有漏等既云准上而不作法，
T43n1833_p0926b19║即當第二例餘門也。
T43n1833_p0926b20║疏卷第七
T43n1833_p0926b21║疏：「次五字列名」者。第一謂字列名所須，亦
T43n1833_p0926b22║名列名。
T43n1833_p0926b23║疏：「是我惡邊作」者。言我邊者，顯自指己，然
T43n1833_p0926b24║《疏》文倒，而應說云我邊惡作。有本云：措今
T43n1833_p0926b25║從錯字，故《瑜伽論》第十一云：「又於應作、不
T43n1833_p0926b26║應作事，隨其所應或已曾作，或未曾作，心
T43n1833_p0926b27║生追悔，云何我昔應作不作，非作返作？」
T43n1833_p0926b28║論：「如餘蓋纏」者。所言蓋者，按《對法》第七云：
T43n1833_p0926b29║「能令善品不得顯了，是『蓋』義，覆蔽其心，障
T43n1833_p0926c01║諸善品令不轉故。」問：於何等位障諸善
T43n1833_p0926c02║法？答：於樂出家位、覺正行位、止舉捨
T43n1833_p0926c03║位，謂於樂出家時，貪欲蓋為障，希求受用
T43n1833_p0926c04║外境界門，於彼不欣樂故。於覺正行時，
T43n1833_p0926c05║瞋恚蓋為障，於所犯學處同梵行者，正發覺
T43n1833_p0926c06║時，由心瞋恚不正學故。於止舉兩位，惛
T43n1833_p0926c07║沈、睡眠、掉舉、惡作蓋為障，如前所說，能引
T43n1833_p0926c08║沈沒及散亂故。於捨位，疑蓋為障，遠離決
T43n1833_p0926c09║定不能捨故。《疏》中所辨，言中少別，意同
T43n1833_p0926c10║於此。問：惛沈等四，合為二蓋，其意云何？
T43n1833_p0926c11║答：惛沈、睡眠行相相似，睡眠復為惛沈，近緣
T43n1833_p0926c12║生諸煩惱，故合為蓋。故《瑜伽論》第十一云：
T43n1833_p0926c13║無堪任性，名惛沈；惛昧心極略性，名睡眠，由
T43n1833_p0926c14║此惛沈生諸煩惱、隨煩惱時，無餘近緣如
T43n1833_p0926c15║睡眠者，掉舉、惡作所起處等，設處不等由
T43n1833_p0926c16║掉諠動、惡作憂變，相相似故，合立一蓋，即《瑜
T43n1833_p0926c17║伽》云：掉舉、惡作俱因親屬尋思國等，昔所經
T43n1833_p0926c18║事而起之也。故總結云：由前掉舉與此惡
T43n1833_p0926c19║作處所等故合說一蓋，處所不等然如彼
T43n1833_p0926c20║相，騰躍諠動。今此亦是憂變之相，是故與彼
T43n1833_p0926c21║雜說一蓋。問：止、舉、捨行相云何耶？答：按
T43n1833_p0926c22║《大論》七十七云：「若心掉舉或恐掉舉時，諸可
T43n1833_p0926c23║厭法作意及彼無間心作意，是名止相。若心
T43n1833_p0926c24║沈沒或恐沈沒時，諸可欣法作意及彼心相
T43n1833_p0926c25║作意，是名舉相。若於一向止道，或於一向
T43n1833_p0926c26║觀道，或雙運轉道，二隨煩惱所染污時，諸無
T43n1833_p0926c27║功用作意及心任運轉中，所有作意是名捨
T43n1833_p0926c28║相。」
T43n1833_p0926c29║論：「說隨煩惱及癡分故」者。按《瑜伽論》五十五
T43n1833_p0927a01║云：隨煩惱自性者，謂忿至惡作、睡眠、尋伺。
T43n1833_p0927a02║又云：睡眠、惡作是癡分故，皆世俗有。
T43n1833_p0927a03║論：「非思惠想纏彼性故」者。具如《疏》辨。有義復
T43n1833_p0927a04║云：或彼睡眠皆應說云，染、不染中，隨一攝故。
T43n1833_p0927a05║若說前因自隨一不成，自說非是思惠想
T43n1833_p0927a06║故。若說後因有法為因，違理門故。詳曰：
T43n1833_p0927a07║觀《疏》染、淨前後二因，實無過矣，且前有法不
T43n1833_p0927a08║言思惠，直云睡眠，可如所責。前既標云
T43n1833_p0927a09║染思惠已，後因牒彼，何有過乎？又若後因
T43n1833_p0927a10║全取有法，可違理門。今者有法與因增減，
T43n1833_p0927a11║全有不同，何有違論？若如所立染、非染因，
T43n1833_p0927a12║乃非論意，如《疏》所明，理通文順。又睡及眠，
T43n1833_p0927a13║皆有染、淨，染、淨別開，便成四量，《疏》合言二。
T43n1833_p0927a14║疏：「名不已及如涅槃」等者。若但云境無非
T43n1833_p0927a15║境者，言緣名境，名境便局，以名不及如
T43n1833_p0927a16║涅槃等。今云意境，意境乃寬，以意內證真
T43n1833_p0927a17║如等故。
T43n1833_p0927a18║論：「此二俱以至義類別故」者。問：《對法》第一云：
T43n1833_p0927a19║尋依思、依惠者，於推度、不推度位，如其次
T43n1833_p0927a20║第追求行相，意言分別。伺依思、依惠者，於
T43n1833_p0927a21║推度、不推度位，如其次第伺察行相，意言分
T43n1833_p0927a22║別。如是二種安、不安住，所依為業。今言深
T43n1833_p0927a23║推、不深推者，豈不相違？答：會如《疏》、《燈》。
T43n1833_p0927a24║疏：「所對別故」者。尋、伺約彼假實相對，悔、眠
T43n1833_p0927a25║據於真、俗相形故，雖總假立名「有別」。
T43n1833_p0927a26║疏：「但所對別至一切定假」者。雖實有體，非
T43n1833_p0927a27║勝義故，得世俗名。
T43n1833_p0927a28║論：「依於尋伺有染離染」等者。此同《瑜伽》第四
T43n1833_p0927a29║所說。按彼論云：「此中欲界及色界初靜慮，
T43n1833_p0927b01║除靜慮中間，若定、若生，名有尋有伺地；即靜
T43n1833_p0927b02║慮中間，若定、若生，名無尋唯伺地。隨一有情
T43n1833_p0927b03║由修此故，得為大梵。從第二靜慮餘有色
T43n1833_p0927b04║界及無色界全，名無尋無伺地，此中由離
T43n1833_p0927b05║尋、伺欲道理，說名無尋無伺地。不由不現
T43n1833_p0927b06║行故，所以者何？未離欲界欲者，由教導作
T43n1833_p0927b07║意差別故，於一時間亦有無尋無伺意現
T43n1833_p0927b08║行，已離尋、伺欲者，亦有尋、伺現行。如出
T43n1833_p0927b09║彼定及生彼者，若無漏界有為定所攝初靜
T43n1833_p0927b10║慮，亦名有尋有伺地。依尋、伺處法，緣真如
T43n1833_p0927b11║為境，入此定故不由分別現行故。餘如
T43n1833_p0927b12║前說。」
T43n1833_p0927b13║論：「論說五識有尋伺故」者。即《瑜伽論》五十六
T43n1833_p0927b14║也。彼有問答。問：辭《疏》引？答：文今引云：「由有
T43n1833_p0927b15║尋有伺諸識種子，隨逐無尋無伺三摩地故，
T43n1833_p0927b16║從彼起已，此得現前。又此起已，識現行時，復
T43n1833_p0927b17║為無尋無伺三摩地種子之所隨逐，是故此
T43n1833_p0927b18║地非是一向無尋無伺。由彼有情於諸尋、
T43n1833_p0927b19║伺，以性離欲而離欲故，彼地雖名無尋無
T43n1833_p0927b20║伺，此復現行亦無過失。」准斯問、答五識故，
T43n1833_p0927b21║得有尋、伺也。
T43n1833_p0927b22║疏：「雖無自性至亦有尋伺」者。雖復無文說
T43n1833_p0927b23║彼自性即是尋、伺，然《對法論》說彼自性即是
T43n1833_p0927b24║有相。有相瑜伽說是尋、伺，以此展轉而談
T43n1833_p0927b25║之者，故知五識有尋、伺矣。
T43n1833_p0927b26║論：「顯多由彼起」。《疏》有二解：有義彈彼第二
T43n1833_p0927b27║解云：「《疏》說生上必尋、伺引，方能起下眼等
T43n1833_p0927b28║識」者，豈起五識要下意引生。在下地尚用
T43n1833_p0927b29║上定能引五識，如何生上要起下界尋、伺
T43n1833_p0927c01║識引，未必盡理。然將起上諸地，意識能引
T43n1833_p0927c02║下眼識等為勝，如大菩薩豈不能以上諸
T43n1833_p0927c03║地心引下五識起？故〈五十六〉云：從無尋伺
T43n1833_p0927c04║三摩地起已此得現前，不言更起下地心
T43n1833_p0927c05║故。此論且依前後引生，說從定起此得現
T43n1833_p0927c06║前，理實八地已去，菩薩於諸地心具五識
T43n1833_p0927c07║故，故多由言亦在生上而起下者。詳曰：
T43n1833_p0927c08║若許上意引下眼等，二定上意尋、伺不有，
T43n1833_p0927c09║如何得云顯多由起？又〈五十六〉不云出定
T43n1833_p0927c10║更起下心，便證上心引下識者。此第二師
T43n1833_p0927c11║而據何理云多由起？若云下地多由起者，
T43n1833_p0927c12║此不為救，本通於上，不會下界。若云但
T43n1833_p0927c13║遮《疏》云必定不障有時下識引者。若爾，云
T43n1833_p0927c14║何引〈五十六〉不起下心以之為證？本會彼
T43n1833_p0927c15║文云多由起，既以彼證不由下引，云何而
T43n1833_p0927c16║能會彼文耶？復更何時而由起乎，設言餘
T43n1833_p0927c17║時無異因故。又云：生下當用上定引五
T43n1833_p0927c18║識者，引何五識？若引上地，便為自害返
T43n1833_p0927c19║證他義；若引下識，下識自地串習可然。上
T43n1833_p0927c20║身引下地既不同，何得相例？又菩薩例例
T43n1833_p0927c21║亦未可法理合，然起下何過？豈起下識失
T43n1833_p0927c22║自在義？如來事智不親證理，豈失如來遍
T43n1833_p0927c23║智義乎？又《疏》且對所諍以明不言一切，未
T43n1833_p0927c24║可即以菩薩為例。
T43n1833_p0927c25║疏：「此違定中聞聲」等者。詳曰：深密據散多分
T43n1833_p0927c26║而說，故亦無違。
T43n1833_p0927c27║論：「悔但容與無明相應」者。問：此俱無明，應
T43n1833_p0927c28║唯不共，不共迷理，此迷不迷？答：設爾，何違？
T43n1833_p0927c29║二俱有失。若不迷者何名相應？所緣異
T43n1833_p0928a01║故。若言迷者而因邪見之所引生，親義焉
T43n1833_p0928a02║在？答：傳有三釋：一云：但言不共有親迷
T43n1833_p0928a03║理，非皆親迷。二云：雖邪見力之所引生，不
T43n1833_p0928a04║緣見起，故亦親迷。三云：悔俱無明亦是非主，
T43n1833_p0928a05║由此染悔非親迷攝。有義斷云：然悔親迷
T43n1833_p0928a06║其理難見，故說不共有非親迷。雖違論
T43n1833_p0928a07║文，理相順也。詳曰：夫染悔者，悔修於善，悔
T43n1833_p0928a08║不作惡，此豈非迷苦諦理耶？雖復邪見，
T43n1833_p0928a09║前後引生，不緣為境，親迷何失，無文遮故。
T43n1833_p0928a10║論：「聞思位中有悔眠故」者。問：眠無五識何
T43n1833_p0928a11║得有聞？答：有二釋：一云：緣所受境，聞說
T43n1833_p0928a12║法等，亦得名聞；二云：眠但有思，文中總舉
T43n1833_p0928a13║非顯眠位得名聞也。今取前釋。
T43n1833_p0928a14║論：「亦非如憂深求解脫故」者。憂求解脫是無
T43n1833_p0928a15║漏根，故通不斷，故《對法論》第十云：未知根者，
T43n1833_p0928a16║謂信等五，意、喜、樂、憂、捨，已知根體數亦同
T43n1833_p0928a17║之。
T43n1833_p0928a18║論：「若已斷故非所斷攝」者。問：不還斷眠，何
T43n1833_p0928a19║故唯言無學斷已，名非所斷？答：不還能緣，
T43n1833_p0928a20║縛未盡故，不同無學。
T43n1833_p0928a21║論：「說正思惟至尋求等故」者。按《顯揚》第二說
T43n1833_p0928a22║為無漏及為尋也，即彼論云：「二正思惟，謂
T43n1833_p0928a23║依正見與彼俱行，離欲思惟、無恚思惟、無
T43n1833_p0928a24║害思惟，於修道中相續作意思惟諸諦，與
T43n1833_p0928a25║無漏作意相應令心趣入、極趣入、尋求、極
T43n1833_p0928a26║尋求。」釋曰：趣猶向也，入是解也，尋謂推尋，
T43n1833_p0928a27║此趣、尋等各有勝劣，故有「極」言。餘文可悉。
T43n1833_p0928a28║問：伺何不入八道支耶？答：未見大乘所
T43n1833_p0928a29║明之文，且依有宗，《婆沙論》九十九云：「伺無
T43n1833_p0928b01║彼相，是故不立。復次，菩提分法行相猛利，伺
T43n1833_p0928b02║用微劣是故不立。復次，伺用為尋所覆損
T43n1833_p0928b03║故，於策正見，尋用偏增，故伺不立菩提分
T43n1833_p0928b04║法。」有義：《顯揚論》云：尋求、極尋求此即是「尋」；
T43n1833_p0928b05║趣入、極趣入，此即是「伺」。二種總名正思惟支，
T43n1833_p0928b06║與小乘別故亦無失。又《瑜伽》二十九云：「由
T43n1833_p0928b07║此正見增上力故，所起出離無恚、無害分別
T43n1833_p0928b08║思惟，名正思惟。若心趣入諸所尋伺，彼
T43n1833_p0928b09║唯尋思如是相狀所有尋伺，若心趣入諸
T43n1833_p0928b10║所言論。」
T43n1833_p0928b11║論：「又說彼是言說因」者。《對法論》云：正思惟者，
T43n1833_p0928b12║是悔示他支，如其所證方便安立發語
T43n1833_p0928b13║言故。即《瑜伽》云：若心趣入諸所言論亦言
T43n1833_p0928b14║說因。
T43n1833_p0928b15║疏：「十地第一至尋無漏」者。問：彼論無有正
T43n1833_p0928b16║思惟言，據何說有？答：彼論牒頌淨覺人者，
T43n1833_p0928b17║依梵論本云思惟也。《疏》依梵文故無有
T43n1833_p0928b18║失。問：經云思惟云何即證尋成無漏？
T43n1833_p0928b19║答：言思惟者，八道支一，體即是尋，故得為
T43n1833_p0928b20║證。又解脫月諸菩薩眾請金剛藏釋十地
T43n1833_p0928b21║義，准《十地經》歎菩薩德，金剛藏等八地上
T43n1833_p0928b22║位，上位意識唯是無漏，解脫月等歎云淨覺，
T43n1833_p0928b23║淨覺明知體非有漏。
T43n1833_p0928b24║疏：「問既引十地至語言因故」者。此難意云：言
T43n1833_p0928b25║思惟者是本經頌，論家釋云：何故唯歎淨
T43n1833_p0928b26║覺？淨覺是言說因故，覺名覺觀，是口言行，
T43n1833_p0928b27║准其論文亦得為證，何故不引？
T43n1833_p0928b28║疏：「故引不同彼但應云淨思惟」者。顯今論家
T43n1833_p0928b29║但引本經不引論釋，不引論意具辨如《燈》。
T43n1833_p0928c01║問：若引本經經頌，不云正思惟者是語言
T43n1833_p0928c02║因，何得引之證是說因？答：文雖不言理
T43n1833_p0928c03║必可故。故經頌云：何故淨覺人念智功德具，
T43n1833_p0928c04║說諸上妙地有力不解釋，既云淨覺說上
T43n1833_p0928c05║妙地今何不釋，明知淨覺即是說因，不爾，
T43n1833_p0928c06║如何敘有淨覺責不釋耶？詳曰：觀文察
T43n1833_p0928c07║理兼論無傷，何所以者？且覺觀言：若梵本
T43n1833_p0928c08║有，即不應責譯主加增；若梵本無，想唯識
T43n1833_p0928c09║師不引此謬，取彼正論思惟之言，通證因
T43n1833_p0928c10║果言說之由，竟有何失？論說說因甚明著
T43n1833_p0928c11║故。更思。
T43n1833_p0928c12║論：「後得智至必假尋伺」者。問：根本智中有尋、
T43n1833_p0928c13║伺耶？答：無。故《瑜伽論》七十三云：問：若思惟
T43n1833_p0928c14║真如即觀真如耶？設觀真如即思惟真如
T43n1833_p0928c15║耶？答：應作四句：有思惟真如非觀真如，
T43n1833_p0928c16║謂以分別所攝，如理作意思惟真如。但見
T43n1833_p0928c17║真如相不見實真如，乃至未至正通達位，
T43n1833_p0928c18║及通達後作意思惟安立真如。有觀真如非
T43n1833_p0928c19║思惟真如，謂通達真如時，由勝義故思惟
T43n1833_p0928c20║其相。有思惟真如亦觀真如，謂通達後，相
T43n1833_p0928c21║續思惟非安立真如。有不思惟真如亦不
T43n1833_p0928c22║觀真如，謂離如理所引作意思惟諸相。
T43n1833_p0928c23║釋曰：其第二句即根本智，言非思惟，明無
T43n1833_p0928c24║尋、伺。若爾，云何言由勝義思惟其相？
T43n1833_p0928c25║答：不同加行、後得智等云非思惟。然親證
T43n1833_p0928c26║真言由勝義，名思惟其相，思惟乃是能緣
T43n1833_p0928c27║異名。亦如出世末那之名，非染意故，不
T43n1833_p0928c28║名思量。無漏正思，亦名為意。
T43n1833_p0928c29║成唯識論演祕卷第五（終）