T43n1833_p0950c05║
T43n1833_p0950c06║
T43n1833_p0950c07║成唯識論演祕卷第七（本）
T43n1833_p0950c08║
T43n1833_p0950c09║沙門智周撰
T43n1833_p0950c10║論：「此所妄執至自性差別」者。問：法中自性、差
T43n1833_p0950c11║別可知，我二云何？答：但總為我，名為「自
T43n1833_p0950c12║性」。遍常等差，名為「差別」。即、離蘊等皆悉准知。
T43n1833_p0950c13║亦即因明我為自性、差別等也。
T43n1833_p0950c14║論：「皆似所取、能取現故」者。問：何以得知似能、
T43n1833_p0950c15║所取皆名為執？答：無性《攝論》第四云：依
T43n1833_p0950c16║他起者，謂依業、煩惱、所取、能取、遍計隨念
T43n1833_p0950c17║而得起故。又云：如前所說身等諸識所取、
T43n1833_p0950c18║能取，虛妄分別安立為性。又云：譬如鹿愛，
T43n1833_p0950c19║自相續力安立似水；所取、能取邪遍計性，當
T43n1833_p0950c20║知名為依他起性。以此故知：有二取者皆
T43n1833_p0950c21║名為執。問：所執二相為俱、不俱？答：有義：
T43n1833_p0950c22║此文是總。理實隨心，執能取時有能取相。
T43n1833_p0950c23║所取亦爾，非一切時執二取故。
T43n1833_p0950c24║論：「說阿賴耶至為所緣故」者。問：此欲證何？
T43n1833_p0950c25║答：有義二釋。一、證能熏有漏七識皆有其
T43n1833_p0950c26║執；二、通證八，說能生因皆有執故。問：此
T43n1833_p0950c27║師第六許有二執，二執俱不？答：有義二釋。
T43n1833_p0950c28║一云同護法；二云不俱，如第七我無法執
T43n1833_p0950c29║故。
T43n1833_p0951a01║論：「計度分別能遍計故」者。此同無著《攝論》所
T43n1833_p0951a02║說。無性釋云：「『當知意識是能遍計，有分別
T43n1833_p0951a03║故』者，由有顯示隨念分別所雜糅故。」釋
T43n1833_p0951a04║曰：「雜糅」即是相應俱起義也。意識由與二分
T43n1833_p0951a05║別俱，故能分別。「顯示」即是計度異名，亦名
T43n1833_p0951a06║思擇。《論》：「『用自名言熏習為種子』者，無始
T43n1833_p0951a07║生死所有意識戲論名言熏習種子，為此生
T43n1833_p0951a08║因。」釋曰：顯自見分所熏種子，是自現行親
T43n1833_p0951a09║生因體。《論》：「『及用一切識名言熏習為種子』
T43n1833_p0951a10║者，謂無邊色等影識名言熏習種子為因，似
T43n1833_p0951a11║彼生故，是故一切無邊行相分別而轉。」釋
T43n1833_p0951a12║曰：緣十八界及他識等，相分之中熏成種者，
T43n1833_p0951a13║總名用他。由斯意識似一切生，故有無邊
T43n1833_p0951a14║行相而轉。非五、八識得有斯事。
T43n1833_p0951a15║論：「執我法者必是惠故」者。問：護法五識得與
T43n1833_p0951a16║惠俱，今者難他豈不自噬？答：有義兩釋。一
T43n1833_p0951a17║云：五識無勝惠故，劣不能執；二云：此因唯
T43n1833_p0951a18║難第八。詳曰：夫有執者必有惠俱，不言
T43n1833_p0951a19║有惠皆是其執。由彼有漏心皆許執，故以
T43n1833_p0951a20║無惠而為難也。故二解者未為善釋，然不
T43n1833_p0951a21║離難，思之可悟。
T43n1833_p0951a22║疏：「准二十釋至亦有法執」者。《二十唯識》明他
T43n1833_p0951a23║心智通漏、無漏。釋彼無漏他心智者，而有
T43n1833_p0951a24║三義，一師解彼菩薩無漏他心智體亦有法
T43n1833_p0951a25║執。《論》云「不知如佛智」者，明知有執。「不知」即
T43n1833_p0951a26║是無知之義。由彼無知猶未斷故，而蔽於
T43n1833_p0951a27║心，故不如佛。
T43n1833_p0951a28║疏：「安陀偈師義」者。按彼經云：「若無明、諸見
T43n1833_p0951a29║一相者，應無練、解，凡佛非二。所以者何？
T43n1833_p0951b01║煩惱同一體相故。何以故？而共一心，生滅一
T43n1833_p0951b02║時，不別不異故。佛子！若縛、解一相者，四大
T43n1833_p0951b03║可為一，六味應不異；而大異故，縛、解亦如
T43n1833_p0951b04║是。佛子！一切菩薩為凡夫時，具足一切結；
T43n1833_p0951b05║而斷時，麁分先去，細分後除。若一心煩惱一
T43n1833_p0951b06║者，不應明、闇有二。佛子！復以近況遠，凡
T43n1833_p0951b07║凡夫善心中尚無不善，何況無相心中有
T43n1833_p0951b08║無明？佛子！而言善惡一心者，是萍沙王國中
T43n1833_p0951b09║外道安陀師偈：明闇一相，善惡一心。」
T43n1833_p0951b10║論：「識品雖二至故言彼彼」者。此等分別，如《疏》
T43n1833_p0951b11║所指，《論》等廣明，不可具錄。今隨所要，而略
T43n1833_p0951b12║列之。七十三中二遍計者，按彼論云：無差
T43n1833_p0951b13║別者，謂遍計一切法所有名。有差別者，謂遍
T43n1833_p0951b14║計此名為色等諸法各各所有別名。釋：總計
T43n1833_p0951b15║諸名為實有故，名無差別。又加行執等
T43n1833_p0951b16║者：一、加行執者，復有五種：貪、嗔、合會、別離
T43n1833_p0951b17║及捨。釋曰：以此加行而起執也。貪、嗔
T43n1833_p0951b18║如次為會、別離二加行也。二名施設執，復
T43n1833_p0951b19║有二種：謂非文字、文字所作。非文字所作
T43n1833_p0951b20║者，謂執此為何物？云何此物？此物是何？此物
T43n1833_p0951b21║云何？文字所作者，謂執此為此物，此物如
T43n1833_p0951b22║是：謂五蘊、三性、為、無為等。《顯揚》同也。又
T43n1833_p0951b23║「分別自體等」者，八分別中當明相攝。又「隨
T43n1833_p0951b24║覺等」者，釋曰：如次現、種，是能遍計心所計
T43n1833_p0951b25║之境。又按七十三，計自相等四差別云：
T43n1833_p0951b26║謂計三科諸法自性，名計自性。謂計色
T43n1833_p0951b27║等一切諸法有見、無見、無漏、漏等一切差別種
T43n1833_p0951b28║種道理，名計差別。謂計色等一切諸法，
T43n1833_p0951b29║是彼各各三界三性漏、無漏等心、心所取，名
T43n1833_p0951c01║計所取。謂計色等能取色等，及計心、心
T43n1833_p0951c02║所能取諸法，名計能取。又依名計義等
T43n1833_p0951c03║者。按無性《攝論》第五本云：「一、依名遍計義自
T43n1833_p0951c04║性，謂如是名有如是義；二、依義遍計名自
T43n1833_p0951c05║性，謂如是義有如是名；三、依名遍計名自
T43n1833_p0951c06║性，謂遍計度，未了義名。釋曰：謂了其名，
T43n1833_p0951c07║未了彼事，執名為實。故《瑜伽》云：『謂不了
T43n1833_p0951c08║色事分別色名。』四、依義遍計義自性，謂遍
T43n1833_p0951c09║計度，未了名義；五、依二遍計二自性，謂遍
T43n1833_p0951c10║計度此名、此義如是體性。」又按七十三，
T43n1833_p0951c11║計義自性等五種差別者。初義自性，有四
T43n1833_p0951c12║差別，即前所引計能、所取等四種是也。二、
T43n1833_p0951c13║名自性，即前所引差、無差別二名是也。三、染
T43n1833_p0951c14║自性，謂計此色有貪、嗔、癡，不能遠離貪、
T43n1833_p0951c15║瞋、癡繫，又與一切善不相應。計餘蘊等，亦
T43n1833_p0951c16║復如是。四、淨自性，反染應知。五、非染淨，但
T43n1833_p0951c17║計諸法是能、所取。又《顯揚》十六，第五加行
T43n1833_p0951c18║即是前二加行是也。六「非文」等，亦同前二，故
T43n1833_p0951c19║不重引。又按《瑜伽論》三十六等：八分別者，
T43n1833_p0951c20║分別色等種種自性，名自性分別；分別色
T43n1833_p0951c21║等有見、無見、三性、三界、三世、對等一切道理，
T43n1833_p0951c22║名差別分別；總執一切情與非情，假實諸
T43n1833_p0951c23║法，因起分別，名總執分別；依五蘊等而
T43n1833_p0951c24║執為我及我所故，名我、我所二種分別；
T43n1833_p0951c25║緣諸淨妙、可意之境而生分別，名愛分別；
T43n1833_p0951c26║謂緣不淨、不可意境所起分別，名非愛
T43n1833_p0951c27║分別；緣淨、不淨，可、不可意、俱離事境，所
T43n1833_p0951c28║生分別，名俱相違分別。生三事者，初三
T43n1833_p0951c29║分別生第一事，次二分別生第二事，後三分
T43n1833_p0952a01║別生第三事。又《攝論》等十分別者，釋曰：
T43n1833_p0952a02║十分別者是能分別。《對法》十中，能、所分別並
T43n1833_p0952a03║名分別，如彼《鈔》會。按無性云：「謂阿賴耶
T43n1833_p0952a04║是餘分別根本。自性亦是分別，故名根本。緣
T43n1833_p0952a05║相分別者，謂分別色等有如是相。顯相分
T43n1833_p0952a06║別者，謂眼識等並所依識，顯現似彼所緣相
T43n1833_p0952a07║故。」釋曰：「眼等識」者。「等」取意識。「所依識」者。謂
T43n1833_p0952a08║即末那。即六轉識能現似彼所緣之相，名「顯
T43n1833_p0952a09║相」也。「緣相變異分別」者，謂似色等影識變
T43n1833_p0952a10║異所起分別。釋曰：即所緣相而有變異，能
T43n1833_p0952a11║緣分別從彼立名。謂老、病、三受、貪、嗔、癡等為
T43n1833_p0952a12║變易緣，令其身色而有變異。變異體者即色
T43n1833_p0952a13║身等，如言樂故面端嚴等。「顯相變異分別」
T43n1833_p0952a14║者，謂由眼等所依根故，令色等影像顯現。
T43n1833_p0952a15║眼識等識種種變異，即於此中起諸分別，
T43n1833_p0952a16║即如前說老等變異。釋曰：由所依根身等
T43n1833_p0952a17║變異，令能依識亦有變異。舉彼顯現五塵
T43n1833_p0952a18║境色，意取能緣分別之識。言「老等」者，顯變
T43n1833_p0952a19║異緣同於前也。餘如《疏》引，文相可知。又
T43n1833_p0952a20║《攝論》中有十散動：一、無相；二、有相；三、增益；
T43n1833_p0952a21║四、損滅；五、一性；六、異性；七、自性；八、差別；九、
T43n1833_p0952a22║如名取義；十、如義取名散動。為對治此十
T43n1833_p0952a23║種散動，一切般若波羅蜜多中說無分別智。
T43n1833_p0952a24║釋曰：「散動」即是分別異名。又《對法》十二
T43n1833_p0952a25║說見、無見十者，此即二十八見中收，今故不
T43n1833_p0952a26║引。又七十七有十種相，十八空除者。彼論
T43n1833_p0952a27║甚廣，今略引云：有十種相，空能除遣；一、
T43n1833_p0952a28║了知法義有文字相，一切法空正能除遣；
T43n1833_p0952a29║二、了安立真如義故，有生滅等相續轉相，此
T43n1833_p0952b01║由相空及先後空正能除遣；三、了能取有
T43n1833_p0952b02║顧戀身及我慢相，此由內空及無所得空
T43n1833_p0952b03║能除遣；四、了所取有顧財相，由外空遣；
T43n1833_p0952b04║五、了受用男女承事、資具相應，有內安樂
T43n1833_p0952b05║外淨妙相，由內外空、本性空遣；六、了建
T43n1833_p0952b06║立有無量相，大空能遣；七、了無色有內
T43n1833_p0952b07║寂靜解脫相，有為空遣；八、了相真如故，有
T43n1833_p0952b08║人法二無我相、識、勝義相，畢竟、無性、無性自
T43n1833_p0952b09║性及勝義空能正除遣；九、了清淨真如，有
T43n1833_p0952b10║無為相、無變異相，無為、無變二空除遣；十、
T43n1833_p0952b11║即於彼對治空性作意思惟，有空性相，此
T43n1833_p0952b12║由空空能正除遣。又十二者，按《楞伽》第四
T43n1833_p0952b13║云：謂樂著種種言語美妙音聲，名言語分
T43n1833_p0952b14║別；謂作是思惟，應有前法實事之相，聖
T43n1833_p0952b15║人修行，知依彼法生於言語，名可知分別；
T43n1833_p0952b16║謂即彼可知境界中，熱、濕、動、堅種種相，執
T43n1833_p0952b17║以為實，名相分別；謂樂金、銀等種種實境
T43n1833_p0952b18║界，名義分別；謂專念有法自體形相，此
T43n1833_p0952b19║法如是如是不異，非正見見分別，名自體
T43n1833_p0952b20║分別；謂何等何等因，何等何等緣，有無了
T43n1833_p0952b21║別因相，生了別想，名因分別；謂有無一異、
T43n1833_p0952b22║俱不俱邪見外道執著分別，名見分別；謂
T43n1833_p0952b23║取我、我所相，說虛妄法，名建立分別；謂
T43n1833_p0952b24║依眾緣有無法中，生執著心，名生分別；
T43n1833_p0952b25║謂一切法本來不生，以本無故，依因緣有，
T43n1833_p0952b26║而無因果，名無生分別；謂何等何等法和
T43n1833_p0952b27║合，如金縷共，何等何等法和合，名和合分別；
T43n1833_p0952b28║謂縛因執著如所縛，如人方便結繩作
T43n1833_p0952b29║結，結已還解，名縛不縛分別。大惠！是名虛
T43n1833_p0952c01║妄分別法體差別之相。又十六者。十六空
T43n1833_p0952c02║所除者，空既能除，明所除法數亦如之。所
T43n1833_p0952c03║除即是分別法也。下言所除，皆准此知。又
T43n1833_p0952c04║二十八見者，按《對法論》，具明之也。今者略
T43n1833_p0952c05║言：一、相見，謂聞大乘密意空教，執著如是
T43n1833_p0952c06║無性等相，是名相見。因茲便謗佛說三
T43n1833_p0952c07║性，遂起第二損滅施設見、三損滅分別見、
T43n1833_p0952c08║四損滅真實見。復欲成立此邪見故，攝
T43n1833_p0952c09║少道理，依了義經方便轉變，令順己見，所
T43n1833_p0952c10║以復起五攝受見、六轉變見。因復起執：
T43n1833_p0952c11║若依此見行善、不善，皆無有罪，一切障垢
T43n1833_p0952c12║皆得出離。由此復起七無罪見、八出離見。
T43n1833_p0952c13║執自見已，於聲聞藏及聲聞人輕毀憎嫉，
T43n1833_p0952c14║復起第九輕毀見、十憤發見。又順自惡見，
T43n1833_p0952c15║顛倒建立空無相願；又思自悟及令他悟
T43n1833_p0952c16║所立法性一切皆生無量功德，復起十一顛
T43n1833_p0952c17║倒見、十二出生見。因此他以理責所立，
T43n1833_p0952c18║不立自宗，及以機弄妄理責他，復起十
T43n1833_p0952c19║三不立宗見、十四憍亂見。又起慢心，謂如
T43n1833_p0952c20║是修是真供養恭敬諸佛，此即十五名敬
T43n1833_p0952c21║事見。又達觀者令捨惡見，以實道理方
T43n1833_p0952c22║便開悟，竪無捨心，謂唯此真，餘並邪妄，是
T43n1833_p0952c23║名十六堅固愚癡見。上所說見習氣麁重，
T43n1833_p0952c24║是名十七根本見。十八於見無見見，即前
T43n1833_p0952c25║相見；此實堅執無性等相，而起不執一切
T43n1833_p0952c26║相想故。十九、捨方便見，即前損減施設、分
T43n1833_p0952c27║別、真實三見；慢諸法性，於懃精進起無用
T43n1833_p0952c28║想故。二十、不出離見，即前攝受、轉變二見，
T43n1833_p0952c29║非方便修不證果故。二十一、障增益見，即
T43n1833_p0953a01║前無罪、出離二見，所行邪僻，無容盡障故。
T43n1833_p0953a02║二十二、生非福見，即前輕毀、憤發二見；由
T43n1833_p0953a03║於正法同梵行所起邪行門，便發大損故。
T43n1833_p0953a04║二十三、無功果見，即前顛倒、出生二見；所立
T43n1833_p0953a05║法非，授者、受者俱不能證勝進果故。二十
T43n1833_p0953a06║四、受辱見，即不立宗、憍亂二見；非理興論，無
T43n1833_p0953a07║宜得勝故。二十五、誹謗見，即前敬事見；
T43n1833_p0953a08║所不應說強增益故。二十六、不可與言見，
T43n1833_p0953a09║即前堅固愚癡見；邪執空者，不應與言，與
T43n1833_p0953a10║言無益故。二十七、廣大見，即前根本見，由
T43n1833_p0953a11║此當來惡見增廣故。二十八、增上慢見，前
T43n1833_p0953a12║二十七見皆名增上，並能發起虛妄無實增
T43n1833_p0953a13║上慢故。
T43n1833_p0953a14║論：「《攝大乘》說是依他起」等者。按彼論云：「若
T43n1833_p0953a15║遍計所執自性，依依他起實無所有，似義
T43n1833_p0953a16║顯現。」又云：「又依他起自性名所遍計。」
T43n1833_p0953a17║疏：「若非對心，云何應知」者。問：言應知者，何教
T43n1833_p0953a18║為證？答：《瑜伽》七十四云：「問：三種自性幾應
T43n1833_p0953a19║遍知？答：一切。」故知遍計亦所知法。
T43n1833_p0953a20║論：「諸聖教說至遍所執」者。按新《中邊論頌》云：
T43n1833_p0953a21║「無二、有無故，非有亦非無，非異亦非一，
T43n1833_p0953a22║是說為空相。」長行釋云：「『無二』謂無所取、
T43n1833_p0953a23║能取。『有無』謂有二取之無。此即顯空無性
T43n1833_p0953a24║為性。」釋曰：二取空性名為「無性」。此性不
T43n1833_p0953a25║無，故名「有無」。《論》：「云何非有？無二有故」者，
T43n1833_p0953a26║釋曰：妄執能、所二取為有，無彼二有，名
T43n1833_p0953a27║「無二有」。《論》：「云何非無？有二無故」者，釋
T43n1833_p0953a28║曰：二無我理，體不無故，名「有二無」。《論》：「此
T43n1833_p0953a29║空與彼虛妄分別非異、非一。若異，應成法
T43n1833_p0953b01║性異法，便違正理，如若等性；若一，則應
T43n1833_p0953b02║非淨智境，亦非共相。」釋曰：「異」，不應言
T43n1833_p0953b03║二空性者是諸法性，與法異故。「若一」，不應
T43n1833_p0953b04║言二空理是無分別淨智之境，與事一故。
T43n1833_p0953b05║疏：「見分、相分各有種種行相」者。按《攝論》第四
T43n1833_p0953b06║無性釋云：「於一識中，一分變異似所取相，
T43n1833_p0953b07║一分變異似能取見，此之二分各有種種差
T43n1833_p0953b08║別行相俱時而起。若有不許一識一時有
T43n1833_p0953b09║種種相，應無一時覺種種境。」
T43n1833_p0953b10║論：「十一識」等者。具如《疏》列。今遂難釋：「身者
T43n1833_p0953b11║識」者，即阿賴耶，是五識身所依之者，名為「身
T43n1833_p0953b12║者」。若爾，第六亦依第八，何但言五？既有此
T43n1833_p0953b13║妨，故更釋云：八執五根，五識方起。五根名
T43n1833_p0953b14║身，執身者識，名「身者識」。第六不例。依天
T43n1833_p0953b15║親論，以染末那為身者識。受者識者，謂染
T43n1833_p0953b16║末那由是第六不共依故。五識不例。受者
T43n1833_p0953b17║之識，名受者識。問：何不取六無間滅意
T43n1833_p0953b18║為二、三耶？答：離六能受識無別故，故不
T43n1833_p0953b19║取也。
T43n1833_p0953b20║疏：「此中既言至亦依他起」者。此十一中，五是
T43n1833_p0953b21║相分。彼言十一皆依他起，故知相分非計所
T43n1833_p0953b22║執。問：世、數二種何非相收？彼論說云：三
T43n1833_p0953b23║時算數而影現故。答：若論影像，誠如所責。
T43n1833_p0953b24║《疏》據其本，亦唯境相，故但言五，如五根等
T43n1833_p0953b25║皆第八相。善惡趣體實唯報識，通能、所取資
T43n1833_p0953b26║具等論，故趣亦相。世、數不例，思之。
T43n1833_p0953b27║疏：「不爾，此文是逐他義非謂極成」者。若難於
T43n1833_p0953b28║他，二分無體，應不熏種。此難不爾，安惠熏
T43n1833_p0953b29║種不要有體。護法今以自義逼他，非是兩
T43n1833_p0953c01║家極成之義。
T43n1833_p0953c02║疏：「仍非相分」者。雖自證緣種體，然非相分
T43n1833_p0953c03║中攝，所以如《燈》。《疏》中上下言「相分」者，以護
T43n1833_p0953c04║法義而從他也。
T43n1833_p0953c05║疏：「如何緣自證」等者。自緣現量，緣種非量。
T43n1833_p0953c06║疏：「解二句為二」者。遍計、依他名為「二句」，或
T43n1833_p0953c07║頌依他但有兩句。前初科文而有二義：一、
T43n1833_p0953c08║以三性別明為三；二、以三性總分為二，遍
T43n1833_p0953c09║計、依他合為一也，以此二性須相對辨。
T43n1833_p0953c10║疏：「若為初性至初師結」者。依二分科，此即最
T43n1833_p0953c11║初難陀師結。問：明所遍計，護法文中而有
T43n1833_p0953c12║其四，第四結正即是此文，如何今說是初
T43n1833_p0953c13║師結？答：以難陀師二分依他結文，順彼不
T43n1833_p0953c14║言自證及證自證，少同護法，隱已從他，
T43n1833_p0953c15║云「初師結」。前顯自義，云「四結正」，故不相違。
T43n1833_p0953c16║或「初」字誤，應為「後」字，顯此結文非安惠
T43n1833_p0953c17║故。既通二義，應從多本。
T43n1833_p0953c18║論：「簡自、共相、虛空、我」等者。有義：《疏》說共相，
T43n1833_p0953c19║如因明說，無別體性，不可言常，故「常」言簡。
T43n1833_p0953c20║今解：此依《佛地經》，說苦、無常等。有義：共相雖
T43n1833_p0953c21║可稱遍，由生滅故，不名成就。又《佛地經》
T43n1833_p0953c22║所說共相唯遮無表，苦、無常等具有遮、表。
T43n1833_p0953c23║前無性故，後生滅故，俱不可常，皆遮簡也。
T43n1833_p0953c24║詳曰：《疏》無文判定依因明、不依《佛地》。然
T43n1833_p0953c25║言觀心共相無體；且釋論說空、無我二，苦、
T43n1833_p0953c26║無常二。《論》等等之，故疏不釋，隨論省略。非
T43n1833_p0953c27║不許彼亦是所簡，通簡《經》、《論》所說共相。若
T43n1833_p0953c28║言唯簡《經》說共相，《論》說共相何意不簡？豈
T43n1833_p0953c29║《論》共相非所簡耶？若非所簡，「常」簡共相有
T43n1833_p0954a01║不盡失。故《疏》無違，有義不足。
T43n1833_p0954a02║疏：「如所遍計，不如是有故」者。此引略也，應
T43n1833_p0954a03║云：如所遍計，畢竟不如是有故。釋曰：俗
T43n1833_p0954a04║有之上妄情計有，此等永無，名圓成實。
T43n1833_p0954a05║疏：「此與前世親別」者。前顯能生能遍計心，
T43n1833_p0954a06║名為遍計；此與遍計所執為依，名為遍計。
T43n1833_p0954a07║疏：「又依他起至名遍計所執」者。此與世親後
T43n1833_p0954a08║解同也。
T43n1833_p0954a09║疏：「彼云至為計所執」者。彼無性也。問：准二
T43n1833_p0954a10║菩薩，以依依他假名遍計，而云「不異」以
T43n1833_p0954a11║釋本論。若不假說，二性相望解無著論，有
T43n1833_p0954a12║不離不？答：理亦可成。而本論云：「由是遍
T43n1833_p0954a13║計所緣相故」者，釋曰：由依他起，能起第
T43n1833_p0954a14║六能遍計心，方執離識實我、法等。若不有
T43n1833_p0954a15║此依他之境，能計不起。能計不起，何有所
T43n1833_p0954a16║執遍計性耶？由斯二性故不異也。亦猶於
T43n1833_p0954a17║繩方起蛇覺。餘准可知。
T43n1833_p0954a18║論：「猶如幻事至非有似有」等者。無著本論明
T43n1833_p0954a19║此等喻，具如《疏》列，無性釋論今此當引。《論》
T43n1833_p0954a20║云「幻事喻」者：「如實無象，而有幻象所緣境
T43n1833_p0954a21║界；依他起性亦復如是，雖無色等所緣六
T43n1833_p0954a22║處，遍計度時，似有所緣六處顯現。」釋曰：
T43n1833_p0954a23║外以塵等八為實有，內以八喻反彼為虛，
T43n1833_p0954a24║應為八量。此初量云：色等六塵非真實有；
T43n1833_p0954a25║分明顯現為計度境；猶如幻象。真如非彼
T43n1833_p0954a26║計度顯現所行之境，故為異品。非能遍計、
T43n1833_p0954a27║所遍計故，故無不定。「又如陽焰，於飄動
T43n1833_p0954a28║時，實無有水而有水覺，外器世間亦復如
T43n1833_p0954a29║是。」量云：外器世間虛非實有；能生執實
T43n1833_p0954b01║心、心所故；猶如陽焰。真如非親為執生依，
T43n1833_p0954b02║故無不定。「又如夢中睡眠所起心、心所聚，
T43n1833_p0954b03║極成昧略，雖無狀等種種境義，有愛、非愛
T43n1833_p0954b04║境界受用。覺時亦爾。」量云：非夢愛、非愛境，
T43n1833_p0954b05║虛非實有；為愛憎心之所愛故；猶如所
T43n1833_p0954b06║夢。「又如影像，於鏡等中還見本質，而謂
T43n1833_p0954b07║我今別見影像，而此影像實無所有。非等引
T43n1833_p0954b08║地善、惡思業本質為緣，影像果生，亦復如
T43n1833_p0954b09║是。」量云：善惡業果虛非實有；依緣現故；猶
T43n1833_p0954b10║如影像。「又如光影，由弄影者映蔽其光，
T43n1833_p0954b11║起種種影。定等地中種種諸識，於無實義
T43n1833_p0954b12║差別而轉。」釋曰：如光中舞，動身多狀，其
T43n1833_p0954b13║影亦然。定意分別起諸身業，障無分別。如
T43n1833_p0954b14║質蔽光，身依識起，故目彼身名「種種識」。或
T43n1833_p0954b15║上二界定心非一，名「種種識」。此識既託非實
T43n1833_p0954b16║境轉，明心是虛。依前量云：定起身業虛非
T43n1833_p0954b17║實有；種種轉故；猶如光影。依後量云：定地
T43n1833_p0954b18║諸識虛非實有；依種種起故；如光影也。
T43n1833_p0954b19║「又如谷響實無有聲，而令聽者似聞多種
T43n1833_p0954b20║言說境界、種種言說，語業亦爾。」量云：語業非
T43n1833_p0954b21║實；聽所聞故；猶如谷響。「又如水月，由
T43n1833_p0954b22║水潤滑，澄清性故。雖無有月，而月可取。緣
T43n1833_p0954b23║實義境之所熏修，潤清為性。諸三摩地相應
T43n1833_p0954b24║之意亦復如是，雖無所緣實義境界，而似
T43n1833_p0954b25║有轉。此與影像有何差別？定、不定地而有
T43n1833_p0954b26║差別。」釋曰：定境能令善品相續，名為實
T43n1833_p0954b27║義。或簡遍計所執之境，名之為實。量云：定
T43n1833_p0954b28║所現境虛非實有；依清緣現；猶如水月。
T43n1833_p0954b29║「又如變化，依此變化說名變化。雖無有
T43n1833_p0954c01║實，而能化者無有顛倒，於所化事勤作功
T43n1833_p0954c02║用。菩薩亦爾，雖無遍計所執有情，於依他
T43n1833_p0954c03║起諸有情類，由哀愍故，而往彼彼諸所生
T43n1833_p0954c04║處攝受自體。」釋曰：謂即依此能變化心
T43n1833_p0954c05║起變化事，或依所化起能化心，無業生境，
T43n1833_p0954c06║名「雖無實」。量云：菩薩受生虛非真實；無倒
T43n1833_p0954c07║心起；猶如變化。問：《中邊頌》云：「於不動無
T43n1833_p0954c08║倒，謂知義非有，非無如幻等，有無不動
T43n1833_p0954c09║故。」以幻喻等喻計所執。二論既差，各有何
T43n1833_p0954c10║意？答：《中邊》據彼幻事等體，及能執心、所執
T43n1833_p0954c11║水等，通喻二性；《攝論》據事，但類依他，故不
T43n1833_p0954c12║相違。
T43n1833_p0954c13║論：「一、流轉真如」等者。《瑜伽》、此論二文不同，
T43n1833_p0954c14║如《疏》中會。有義：有為有二：一、四相所遷，因
T43n1833_p0954c15║等所為；二、煩惱所為。今言「有為」，依後義說，
T43n1833_p0954c16║故「有為」言但說緣起。此說為勝，下文攝中二
T43n1833_p0954c17║性攝故。然《顯揚》云：於染淨法，思惟諸行流
T43n1833_p0954c18║轉實性。據世間淨，故不相違。詳曰：非無
T43n1833_p0954c19║此理。然下攝云「隨相攝」者，流轉、苦、集前二性
T43n1833_p0954c20║攝。既云「隨相」，明不違理，據增而談。《顯揚》
T43n1833_p0954c21║復云「於染淨法」，淨法不言依世間淨。由斯
T43n1833_p0954c22║教理，《疏》說無違。又《疏》下云「流轉唯約有漏
T43n1833_p0954c23║故」者，談彼《瑜伽》明流轉也。
T43n1833_p0954c24║論：「四、安立真如」者。問：四皆安立，何唯談苦？
T43n1833_p0954c25║答：雖標總稱，即因別法，如色處等。又四
T43n1833_p0954c26║諦初，從總為目；餘三後故，從別立名。
T43n1833_p0954c27║論：「謂或有處至不攝五事」者。按《瑜伽論》七十
T43n1833_p0954c28║四云：問：初自性，五法中幾所攝？答：都非所
T43n1833_p0954c29║攝。問：第二自性，幾所攝？答：四所攝。問：第三
T43n1833_p0955a01║自性，幾所攝？答：一所攝。
T43n1833_p0955a02║論：「或復有處至圓成實」者。按《中邊頌》云：「名
T43n1833_p0955a03║遍計所執，相、分別依他，真如及正智，圓成
T43n1833_p0955a04║實所攝。」
T43n1833_p0955a05║疏：「若體相攝成相違」者。若以《攝論》名、義二
T43n1833_p0955a06║體攝此五法，名、義體者便成相違。何以故？
T43n1833_p0955a07║五法中，義即相、分別，體即依他。彼義初性，以
T43n1833_p0955a08║無攝有，豈不相違？
T43n1833_p0955a09║疏：「《中邊》以三性與十真實相攝」等者。彼論第
T43n1833_p0955a10║二廣明相攝，今但舉名略辨名意：一、根本
T43n1833_p0955a11║真實，依此建立餘真實故，依三性立；二、相
T43n1833_p0955a12║真實，此於根本真實相中無顛倒故；三、無
T43n1833_p0955a13║顛倒真實，能治無常、苦、無我等四種倒故；
T43n1833_p0955a14║四、因果真實，謂四聖諦，染淨因果有差別
T43n1833_p0955a15║故；五、麁細真實，謂世俗、勝義二有別故；六、
T43n1833_p0955a16║極成真實，謂世間、道理二極成故；七、淨智所
T43n1833_p0955a17║行真實，謂煩惱、所知二障淨智所行有異；八、
T43n1833_p0955a18║攝受真實，謂即三性，五事相攝；九、差別真實，
T43n1833_p0955a19║謂七真如，三性相攝；十、善巧真實，治十我
T43n1833_p0955a20║見，以修蘊等十種善巧。
T43n1833_p0955a21║疏：「取分別全至是所詮故」者。問：正智心等通
T43n1833_p0955a22║能、所詮，分別何乃唯所詮耶？答：有漏別開
T43n1833_p0955a23║相、名、分別，分別所以唯是所詮；無漏總合，
T43n1833_p0955a24║故正智一能、所詮具。有義：相唯所詮；名但能
T43n1833_p0955a25║詮；分別通二，隨二所變有差別故。雖有
T43n1833_p0955a26║多釋，將今說勝。詳曰：如名詮名，所詮之
T43n1833_p0955a27║名豈非名耶？若是名者，何非所詮？名依識
T43n1833_p0955a28║變，何非名相？若許是相，相即能詮。若以識
T43n1833_p0955a29║能變能詮故名能詮者，應相從故，從於能
T43n1833_p0955b01║變，但名分別；從所變故，唯相、名二。此既不
T43n1833_p0955b02║爾，彼云何然？故《疏》為勝。今助一釋：相、分別
T43n1833_p0955b03║二唯是所詮，名通能、所。雖名識變，亦是相
T43n1833_p0955b04║收；然據別義，但稱為名。若不爾者，即有如
T43n1833_p0955b05║前相從例失。思之可知。
T43n1833_p0955b06║疏：「亦名和合」等者。按《瑜伽》云：「亦名遍計所
T43n1833_p0955b07║執，亦名和合所成，亦名所增益相，亦名虛
T43n1833_p0955b08║妄所執，亦名言說所顯，亦名文字加行，亦
T43n1833_p0955b09║名唯有音聲，亦名無有體相。」
T43n1833_p0955b10║疏：「故第四言遍計所執自性執」等者。即五事
T43n1833_p0955b11║中第四執著。
T43n1833_p0955b12║疏：「四道理」者。按《對法論》第十一云：一、觀待
T43n1833_p0955b13║道理，謂諸行生要待眾緣；二、作用道理，如
T43n1833_p0955b14║眼根等為眼識等所依作用；三、證成道理，謂
T43n1833_p0955b15║為證成所應成義，宣說諸量不相違語；四、
T43n1833_p0955b16║法爾道理，謂無始來法相法爾，如火能燒、水
T43n1833_p0955b17║能潤等。
T43n1833_p0955b18║疏：「亦取無漏智至不爾便減」者。不取無漏
T43n1833_p0955b19║智為真實，四真實體不攝道諦，故為「減」也。
T43n1833_p0955b20║第四真實准第三知，故《疏》不舉。
T43n1833_p0955b21║論：「二障至二事攝故」者。問：准《瑜伽論》三十六
T43n1833_p0955b22║說，後二真實以四諦理真如為體；七十三
T43n1833_p0955b23║中兼取正智，何意不同？答：有三釋。一解如
T43n1833_p0955b24║《疏》。二、傳三藏釋云：當證二障淨所行時，亦
T43n1833_p0955b25║證智慧，猶如見分緣真如時，即自證分亦
T43n1833_p0955b26║緣見分。三、有義：二空觀智能有所行，亦名
T43n1833_p0955b27║所行，不應說云二障淨智通緣真俗，故無
T43n1833_p0955b28║漏智亦名所行。後得緣者，此理不然。後得通
T43n1833_p0955b29║緣染淨依他，應說染分亦是二智所行真
T43n1833_p0955c01║實。若爾，即應二智所行通攝五事。既二事
T43n1833_p0955c02║攝，故能觀智能有所行，名為所行。詳曰：
T43n1833_p0955c03║《疏》及傳釋其理稍通，有義所斷恐乖論旨。論
T43n1833_p0955c04║旨者何？謂論本明所緣之境，顯境不同，有
T43n1833_p0955c05║四真實。故三十六云：「此真實義，品類差別復
T43n1833_p0955c06║有四種。」「義」即境也。今取其智能有所行，名
T43n1833_p0955c07║有所行，不約為境；豈與本論不成楚、越？
T43n1833_p0955c08║論據一分淨境為言，非境義同以染依他
T43n1833_p0955c09║便例責也。今助二釋：一云：根本智所行真
T43n1833_p0955c10║如，真如所攝；餘無漏智，緣安立等所變相等，
T43n1833_p0955c11║亦名二智所行真實，正智所攝；不同有漏
T43n1833_p0955c12║虛妄分別，非相等攝，故七十三無漏有為總
T43n1833_p0955c13║名正智。問：何以證知？答：三十六云：一切
T43n1833_p0955c14║二乘，若無漏智、若無漏後得世間智所行境
T43n1833_p0955c15║界，是名煩惱障淨智所行真實。又《顯揚》云：此
T43n1833_p0955c16║中何者是真實？答：謂四聖諦。既後智境亦名
T43n1833_p0955c17║真實，故知後得所緣四諦真如等相皆名真
T43n1833_p0955c18║實。然三十六第三真實具言三智；第四不具，
T43n1833_p0955c19║但影顯也。不爾，何意有具、不具？或取《疏》、傳
T43n1833_p0955c20║合今所明，復為一釋。故《大論》前後亦不相
T43n1833_p0955c21║違，更思。
T43n1833_p0955c22║疏：「中邊論至依一圓成實」者。四句之中，初顯
T43n1833_p0955c23║初實依遍計一，二顯第二依計等三，第三、
T43n1833_p0955c24║四顯第四三實共依成實。
T43n1833_p0955c25║疏：「此約詮分位為垢淨」者。以有染淨，隱顯
T43n1833_p0955c26║二位，據斯詮顯似彼苦下能緣之心無常
T43n1833_p0955c27║行也。假名無常，體實常也。
T43n1833_p0955c28║疏：「無常行實不緣之」者。無常行相但緣三諦，
T43n1833_p0955c29║有為為義；不緣滅諦，無為為境。
T43n1833_p0956a01║疏：「又依一切無常為語」等者。言無常行緣初、
T43n1833_p0956a02║後性，此能緣行非是十六行中無常，是十六
T43n1833_p0956a03║外緣無常心。何所以者？十六行中無常但
T43n1833_p0956a04║緣三諦為境；初性非諦，後性無為，非無
T43n1833_p0956a05║常故。
T43n1833_p0956a06║疏：「六無常」者。四、別離無常；五、得無常。餘如
T43n1833_p0956a07║《疏》引。
T43n1833_p0956a08║疏：「心唯在名」者。非色四蘊總名為「名」。
T43n1833_p0956a09║疏：「十五種無常」者。按彼論云：六無常中，後
T43n1833_p0956a10║五無常並名變異。變異不同，有十五種：一、分
T43n1833_p0956a11║位變異，謂嬰兒等；二、顯變異，謂從妙色變
T43n1833_p0956a12║為惡等；三、形變異，謂飢疲等；四、興盛變異；
T43n1833_p0956a13║五、支節變異；六、寒熱變異；七、他損變異；八、疲
T43n1833_p0956a14║倦變異；九、威儀變異；十、觸對變異，由苦等
T43n1833_p0956a15║觸；十一、染污變異；十二、病等變異；十三、死變
T43n1833_p0956a16║異；十四、青瘀等變異；十五、一切種不現盡變
T43n1833_p0956a17║異者，謂骨鎖等燒壞離散，一切種都無所見。
T43n1833_p0956a18║論：「一、習氣集」等者。《疏》有兩釋。初釋意云：由
T43n1833_p0956a19║能執心執於我、法，而熏成種。種雖有體，由
T43n1833_p0956a20║因遍計所執我、法，能計心等熏成於種，種
T43n1833_p0956a21║名初性；非是別熏所執之種。或能遍計假
T43n1833_p0956a22║名所執，所熏之種從能熏心假名初性。
T43n1833_p0956a23║第二意云：為能執心執彼習氣，為所遍計；
T43n1833_p0956a24║習熏是彼所執所依，從彼能依假名所執。
T43n1833_p0956a25║論：「滅諦三」者。此論、《中邊》，安惠、護法，諸說不
T43n1833_p0956a26║同，如《燈》引釋。
T43n1833_p0956a27║疏：「謂緣依他至即為空境」者。此明三性俱為
T43n1833_p0956a28║空境之所以也。遍計體空，故《疏》不云；但顯
T43n1833_p0956a29║依、圓為空所以。
T43n1833_p0956b01║疏：「俱不於此起願」等者。此前三空皆約遍計，
T43n1833_p0956b02║故於此空三皆叵願，名俱不願。
T43n1833_p0956b03║疏：「非緣遍計至起願求故」者。遍計所執真如
T43n1833_p0956b04║無體，故不於彼所執如上而起願求。然七
T43n1833_p0956b05║十二據實真如，不名無願，亦不相違。
T43n1833_p0956b06║疏：「如空緣此三至為無相境」者。此舉空境以
T43n1833_p0956b07║成無相。三性為空，皆約遍計；無相亦然，以
T43n1833_p0956b08║彼體無，何有其相？
T43n1833_p0956b09║疏：「相通三種」者。五事中「相」。然三解脫有能、所
T43n1833_p0956b10║知；相多所知，少通能知。所知、能知俱三解脫。
T43n1833_p0956b11║疏：「相亦三種境」者。相亦攝彼所知三解，即是
T43n1833_p0956b12║境也。問：何意說此？答：欲明依、圓亦三解
T43n1833_p0956b13║脫。故先引文，後方成立。次下《疏》云「既爾」等
T43n1833_p0956b14║者，正成立也。
T43n1833_p0956b15║疏：「既爾至名無相」者。此立理也。五事中相
T43n1833_p0956b16║通漏、無漏。復說相為三解脫境，無漏、漏殊，
T43n1833_p0956b17║分依、圓二，故知依、圓並名三境。問：無漏
T43n1833_p0956b18║有為何名無相？答：《顯揚》第二云：「緣智無相
T43n1833_p0956b19║道作道、如、行、出行，此亦是無相行。」釋曰：
T43n1833_p0956b20║智緣無相，亦名無相。餘教不同，廣如《義燈》
T43n1833_p0956b21║引會釋也。
T43n1833_p0956b22║疏：「證圓成實時，或苦不起」者。有義彈云：證圓
T43n1833_p0956b23║成時無異忍故。無生忍者，意顯證彼無生
T43n1833_p0956b24║境故，名無生忍。證圓成時，惑苦不生，豈籍
T43n1833_p0956b25║觀耶？故應說云：觀圓成實非惑苦故。無
T43n1833_p0956b26║惑苦生，名為惑苦無生忍也。詳曰：了知
T43n1833_p0956b27║證彼圓成實時惑苦不起，名無生忍；不言
T43n1833_p0956b28║正證成實之時別起斯忍，或苦不生，亦即
T43n1833_p0956b29║境也。故《疏》無違。有義所明，理亦通矣。任隨
T43n1833_p0956c01║所好。
T43n1833_p0956c02║論：「二、得勝義等」者。此謂涅槃。體是勝果，立
T43n1833_p0956c03║以「勝」名。復能順益，又是義利，故亦名「義」。亦
T43n1833_p0956c04║勝、亦義，持業釋也。因顯所得，名「得勝義」。異
T43n1833_p0956c05║釋如《燈》。
T43n1833_p0956c06║疏：「三性五業」者。按《顯揚論》第六云：遍計五
T43n1833_p0956c07║業者：一、能生依他起自性，由計所執我、法
T43n1833_p0956c08║為境，能執之心熏成種子，復生似彼我、法
T43n1833_p0956c09║相等。有質、無質，見相同、別，如理可知。二、即
T43n1833_p0956c10║於是中起諸言說。釋曰：由彼起此能詮
T43n1833_p0956c11║我等種種言論。三、能生眾生執；四、能生法
T43n1833_p0956c12║執；五、能攝受二執習氣麁重。釋曰：因彼
T43n1833_p0956c13║所執、能執之心，相分熏似我、法等種，見復
T43n1833_p0956c14║熏成能執之種。種因彼起，名「攝習氣」，非彼
T43n1833_p0956c15║無體能持習氣名為攝也。依他五業者：
T43n1833_p0956c16║一、能生諸雜染體；二、能為遍計所執自性及
T43n1833_p0956c17║圓成自性所依；三、能為眾生執所依。釋曰：
T43n1833_p0956c18║為所緣緣能起二執，名「執所依」。四、能為
T43n1833_p0956c19║法執所依；五、能為二執習氣麁重所依。圓
T43n1833_p0956c20║成五業者，謂能為二種五業對治生起所緣
T43n1833_p0956c21║性故。又云：當隨三種自性義，解釋一切
T43n1833_p0956c22║不了義經。無量經中如來、菩薩隱密語言，皆
T43n1833_p0956c23║隨三種自性方可悟入彼義故。釋云：了
T43n1833_p0956c24║知如是三種自性能作一切聲聞、獨覺、無上
T43n1833_p0956c25║正等菩提方便。
T43n1833_p0956c26║疏：「《攝大乘說》」等者。按無性《攝論》。本論說云：
T43n1833_p0956c27║「世尊依何密意，於《梵問經》中，說如來不得
T43n1833_p0956c28║生死、不得涅槃。」釋曰：牒經為問。佛離
T43n1833_p0956c29║諸有，可無生死；現證圓寂，何無涅槃？《論》：
T43n1833_p0957a01║「於依他起自性中，依遍計所執自性及圓成
T43n1833_p0957a02║實自性，生死、涅槃無差別密意。」釋曰：由
T43n1833_p0957a03║依他起與計、圓成等為所依故。佛證彼
T43n1833_p0957a04║依他起際，生死、涅槃，不二偏得。由依體一，
T43n1833_p0957a05║通二分故。實理而言，生死、涅槃有別、無別，
T43n1833_p0957a06║唯約無別，故云密意。《論》何以故？
T43n1833_p0957a07║釋曰：徵也。昇、沈既別，何言無差？《論》：「即此依
T43n1833_p0957a08║他起自性，由遍計所執分成生死，由圓成
T43n1833_p0957a09║實分成涅槃故。」釋曰：依他既由遍計、圓
T43n1833_p0957a10║成成圓寂等，能成不離所成之體，故無差
T43n1833_p0957a11║別。問：遍計體無，云何由之成於生死？
T43n1833_p0957a12║答：因計所執，依他相續，生死不絕；由悟圓
T43n1833_p0957a13║成，斷諸煩惱，故證涅槃。又云：「《阿毘達磨
T43n1833_p0957a14║大乘經》中，薄伽梵說法有三種：一、雜染分；二、
T43n1833_p0957a15║清淨分；三、彼二分。依何密意作如是說？」
T43n1833_p0957a16║釋曰：牒經為問。《論》：「於依他起自性中，遍計
T43n1833_p0957a17║所執自性是雜染分，圓成實有性是清淨分，
T43n1833_p0957a18║即依他起是彼二分。依此密意作如是說。
T43n1833_p0957a19║喻如世間金土藏中，三法可得：一、地界；二、土；
T43n1833_p0957a20║三、金。於地界中，土非實有，而現可得；金是
T43n1833_p0957a21║實有，而不可得。火燒練時，土相不現，金相顯
T43n1833_p0957a22║現。識亦如是，無分別智火未燒時，於此識
T43n1833_p0957a23║中所有虛妄遍計所執自性顯現，所有真實
T43n1833_p0957a24║圓成自性不顯現。此識若為無分別智火所
T43n1833_p0957a25║燒時，於此識中所有真實圓成自性顯現，
T43n1833_p0957a26║所有虛妄遍計所執自性不顯現；是故此虛
T43n1833_p0957a27║妄分別識依他起自性有彼二分，如金土藏
T43n1833_p0957a28║中所有地界。」釋論云：「地」喻依他，「土」喻遍
T43n1833_p0957a29║計，「金」喻圓成。由唯識性是依他起，遍計、圓
T43n1833_p0957b01║成是此性分。又云：「世尊有處說一切法常，
T43n1833_p0957b02║有處說一切法無常，有處說一切法非常、
T43n1833_p0957b03║非無常，依何密意作如是說？謂依他起自
T43n1833_p0957b04║性，由圓成實性分是常，由遍計所執性分
T43n1833_p0957b05║是無常，由彼二分非常、非無常。」釋論云：
T43n1833_p0957b06║謂依他起法性真如，體是常住；遍計所執自
T43n1833_p0957b07║性分邊，體是無常。此性常無，故名無常，非
T43n1833_p0957b08║有生滅說名無常。
T43n1833_p0957b09║疏：「通達三性至無相耶」者。按七十四云：答：
T43n1833_p0957b10║若以世間智而通達時，當言行於相；若以
T43n1833_p0957b11║出世間智而通達時，當言行於無相。如遍
T43n1833_p0957b12║計所執自性，依他、圓成自性亦爾。又若觀行
T43n1833_p0957b13║者如實悟入遍計所執自性時，當言隨入
T43n1833_p0957b14║何等自性？答：圓成自性。問：若觀行者隨入圓
T43n1833_p0957b15║成自性，當言除遣何等自性？答：依他起自
T43n1833_p0957b16║性。又云：遍計所執依止三事：相、名、分別；
T43n1833_p0957b17║依他起性即依遍計所執自性執，及自等流；
T43n1833_p0957b18║圓成實性無所安住，無所依止。釋曰：「自
T43n1833_p0957b19║性執」者，能分別心。即此所引有漏心、心所法，
T43n1833_p0957b20║及彼自類展轉相熏，熏習而生。又云：無三
T43n1833_p0957b21║性染、淨不成。如《疏》具引。又云：遍計所執
T43n1833_p0957b22║當言微細，難見、難了；依他起性當言是麁，
T43n1833_p0957b23║然難見了；圓成實性當言極微細，極難見、
T43n1833_p0957b24║極難了。釋曰：初性世間智不覺悟，名為
T43n1833_p0957b25║「細」也。依他之中，如心、心等常現前故，故名
T43n1833_p0957b26║為「麁」。圓成實性，一切異生皆不達故，名為「極
T43n1833_p0957b27║細」；二乘聖者猶未了故，名為「極細」。「見」者，初
T43n1833_p0957b28║見。「了」者，後了。又云：一是無體能轉有體，一
T43n1833_p0957b29║是有體轉有無體，一是有體而非能轉。釋
T43n1833_p0957c01║曰：遍計體無，為境能起依他執心，名「轉有
T43n1833_p0957c02║體」。「轉」猶起也。由依他性能起依他，名「有轉
T43n1833_p0957c03║有」。是所執依，名「轉於無」。問：無法體無，何
T43n1833_p0957c04║得稱「轉」？答：對彼妄情，故名為「轉」。又云：
T43n1833_p0957c05║一是不生能生於生；一是生能生生、不生；一
T43n1833_p0957c06║是非生，不能生生及不生。釋曰：遍計無
T43n1833_p0957c07║體，故是「不生」。為境能生能執心等，名「能生
T43n1833_p0957c08║生」。依他有體，緣起名「生」。能生依他，名為「生
T43n1833_p0957c09║生」；能生執彼不生之心，名「生不生」。又
T43n1833_p0957c10║云：遍計所執自性執、無執相，云何應知？答：此
T43n1833_p0957c11║有二種：一、彼覺悟執或無執。若由言說假立
T43n1833_p0957c12║名字，遍計諸法決定自性，名「覺悟執」；若善
T43n1833_p0957c13║了知唯有名者，知唯名故，非彼諸法有決
T43n1833_p0957c14║定性，名為「無執」。釋曰：我、法二執現行之位，
T43n1833_p0957c15║名「覺悟執」。諸無漏心，及善、無覆無記心等，名
T43n1833_p0957c16║為「無執」。無執心中，於諸名等有不了、了。思
T43n1833_p0957c17║可知也。二、彼隨眠執或無執。若未拔彼習
T43n1833_p0957c18║氣隨眠，有「隨眠執」；若永斷已，當知「無執」。
T43n1833_p0957c19║釋曰：種名「隨眠」，「未斷」、「斷已」，名「執」、「無執」。《論》：
T43n1833_p0957c20║依他起自性執、無執相，云何應知？答：若由遍
T43n1833_p0957c21║計所執自性覺悟執故，復遍計彼所成自性，
T43n1833_p0957c22║是名初執；若善了知唯有眾相，不遍計彼
T43n1833_p0957c23║所成自性，是名無執。釋曰：此「覺悟執」、「無執」
T43n1833_p0957c24║二也。「所成自性」即依他起。由彼二執，妄計
T43n1833_p0957c25║依他以為我、法，因染計生，名所成也。《論》：
T43n1833_p0957c26║若於相縛未永拔者，於諸相中有所得
T43n1833_p0957c27║時，名第二執。若於相縛已永拔者，於無相
T43n1833_p0957c28║界正了知故，於相無得，當知無執。釋曰：
T43n1833_p0957c29║此是隨眠執、無執二。相縛種子名為「相縛」。
T43n1833_p0958a01║論：「圓成實性此無有執，此界非安足處
T43n1833_p0958a02║故。若於此界未得觸證，起得觸證增上慢」
T43n1833_p0958a03║者。即計所執及依他起自性上執。又云：遍
T43n1833_p0958a04║計自性當云何知？答：當正了知唯有其名，
T43n1833_p0958a05║唯遍計執，無相、無性、無生、無滅，乃至如空。
T43n1833_p0958a06║依他起性當正了知一切所詮有為事攝。圓
T43n1833_p0958a07║成實性當正了知如先所說差別之相，所
T43n1833_p0958a08║謂真如、實際、法界，如是等類。又云：一自非
T43n1833_p0958a09║染，能令他染；一唯自染；一自清淨，令他清
T43n1833_p0958a10║淨。苦等亦爾。釋曰：遍計體無，不名為染；
T43n1833_p0958a11║令二執起，名「染於他」。約染依他，名為「自
T43n1833_p0958a12║染」。由對初性不據自類而相染說，名「唯
T43n1833_p0958a13║自染」；或所染法性同不別，名「唯自染」。又
T43n1833_p0958a14║云：遍計所執譬如虛空，依他起性如害如
T43n1833_p0958a15║怨，圓成實性譬如無盡大寶伏藏。釋曰：
T43n1833_p0958a16║依染依他，說如「怨」等。真如是彼眾功德依，
T43n1833_p0958a17║名「大寶藏」。又云：遍計所執由何故遍計？
T43n1833_p0958a18║由依他自性。依他起性由何故依他？由因
T43n1833_p0958a19║緣故。圓成實性由何故圓成？由一切煩惱
T43n1833_p0958a20║眾苦所不雜染故，又由常故。
T43n1833_p0958a21║論第九
T43n1833_p0958a22║論：「謂名法界」等者。按《對法論》，有七種名：一、
T43n1833_p0958a23║名真如，由彼自性無變異故。《釋論》云：「謂一
T43n1833_p0958a24║切時無我實性無改轉故，說無變異。」釋
T43n1833_p0958a25║曰：「無我性」者，顯彼自性即是真義。「無改
T43n1833_p0958a26║轉」者，明無變異，即是如義。二、無我性，離
T43n1833_p0958a27║二我故。三者、空性，一切雜染所不行故。
T43n1833_p0958a28║《釋論》云：「由緣此故，能令一切諸雜染事悉皆
T43n1833_p0958a29║空寂。」釋曰：由無分別智證彼真如，令彼
T43n1833_p0958b01║煩惱悉皆空寂。而言「染法所不行」者，不為
T43n1833_p0958b02║染法親所緣著，名「不行」也。四、名無相，如
T43n1833_p0958b03║《疏》所引。五、名實際，無例所緣故。《釋論》云：「『實』
T43n1833_p0958b04║者，謂無顛倒。此處究竟，故名為『際』。過無我
T43n1833_p0958b05║性更無所求。」釋曰：以所緣中以得究竟，
T43n1833_p0958b06║故名為「際」。「際」者，極也。會悟此已，更無過此
T43n1833_p0958b07║可緣求法，故名「實際」。餘如《疏》引。
T43n1833_p0958b08║論：「要具大乘至悟入唯識」者。問：本性無習，習
T43n1833_p0958b09║性非本，如何具二方悟唯識？答：有義：依
T43n1833_p0958b10║前後際說具二種，非同時俱。又習性位非
T43n1833_p0958b11║無本性，即一種子得二種名，本種、熏習有
T43n1833_p0958b12║差別故。若依此解，未發心前，名本性住；發
T43n1833_p0958b13║心已去，乃至等覺，得二種名。此解應勝。
T43n1833_p0958b14║詳曰：前解稍通，理猶未顯。後解教、理俱不符
T43n1833_p0958b15║契：一、位雜亂；二、《仁王》、《瓔珞》、《瑜伽》、《攝論》，經、論
T43n1833_p0958b16║皆云二種種性在見道前，判通等得，豈不
T43n1833_p0958b17║遠教？又此論云無始本因名本性住，聞熏
T43n1833_p0958b18║已去方名習性。雖一種子未增增別，增位
T43n1833_p0958b19║不可更得本名。後釋難依，今觀論意，必
T43n1833_p0958b20║有二性後方能悟。「具」猶有也，非俱名「具」。
T43n1833_p0958b21║疏：「用及用具」者。思、修二惠是能入具，此具能
T43n1833_p0958b22║現似法、似義，及能有入所知法義之功能
T43n1833_p0958b23║故，故名為「用」。此具及用必待能執，彼具假者，
T43n1833_p0958b24║具方有用。由此前明思、修具已，故今次問
T43n1833_p0958b25║能執作者。
T43n1833_p0958b26║疏：「此初二位以道為位，即分出體」者。以五道
T43n1833_p0958b27║中初之二道標二位名，俱有漏道。有漏道中
T43n1833_p0958b28║散、定體別，分為二也。「分」者，別也。
T43n1833_p0958b29║疏：「後三以分為位」等者。不以五道而彰位
T43n1833_p0958c01║名，但以修等少分，多分、全分不同，分三位
T43n1833_p0958c02║也。體俱無漏無為攝故，故名「通體」。
T43n1833_p0958c03║疏：「於彼現行」等者。明前眾善容於菩薩身
T43n1833_p0958c04║得現行。
T43n1833_p0958c05║疏：「亦有顯現，由性仁賢」等者。顯前現行但由
T43n1833_p0958c06║仁賢而所起也。或劣、勝別，而分現行、顯現
T43n1833_p0958c07║二也。
T43n1833_p0958c08║疏：「性不能起上煩惱」等者。問：《楞伽經》云：焚燒
T43n1833_p0958c09║一切善根闡提許得成佛，《涅槃經》中其義亦
T43n1833_p0958c10║爾。豈後成佛，先無種姓？種姓既有，云何斷
T43n1833_p0958c11║善？經、論何違？答：論據多分，經依盡理。更
T43n1833_p0958c12║思。
T43n1833_p0958c13║疏：「未得、未淨」者。未發心求不迨彼位，名
T43n1833_p0958c14║未發起及未得也。復未為彼後後諸地修
T43n1833_p0958c15║諸正行，名未清淨。
T43n1833_p0958c16║疏：「久作久說有所忘失」等者。「久」謂久遠，所
T43n1833_p0958c17║作、說法經時久遠，故忘不憶。
T43n1833_p0958c18║疏：「在家、出家二分菩薩」等者。此二種菩薩行
T43n1833_p0958c19║中，不能齊修俱行彼行，名不顯現。
T43n1833_p0958c20║疏：「於此所說至漸輕微故」者。於上所說過失
T43n1833_p0958c21║相貌，至下忍時過失上品，中上忍時過中下
T43n1833_p0958c22║品。問：三忍何位？答：有二釋：一云：如次在
T43n1833_p0958c23║三十心。二云：《論》既云忍，四善根中忍有三
T43n1833_p0958c24║品，三品忍位過成三品。然三十心同於下
T43n1833_p0958c25║忍，世第一法時促不論，或同上忍。
T43n1833_p0958c26║疏：「有五補特伽羅」等者。《無性釋》云：應知唯一
T43n1833_p0958c27║補特伽羅，位差別故，建立五種，如預流等。餘
T43n1833_p0958c28║文如《疏》。而有釋云：從初方便至初地為
T43n1833_p0958c29║第一，從二地至四地為第二，從五至六
T43n1833_p0959a01║為第三，七為第四，八至十地為第五。初地
T43n1833_p0959a02║乃屬初劫攝故。詳曰：《論》既明言謂勝解行
T43n1833_p0959a03║補特伽羅經初大劫，初地豈是解行地耶？又
T43n1833_p0959a04║第二劫分為三人，復無所以。今別釋云：初、
T43n1833_p0959a05║後二劫是初、後人。始從初地至第七滿是第
T43n1833_p0959a06║二劫，分為三人。初之三地相同世修，四、五、
T43n1833_p0959a07║六地同彼二乘，第七依大。三類不同，分為
T43n1833_p0959a08║三人，故合成五。八地已上俱純無相，故合為
T43n1833_p0959a09║一。言「預流」等，舉喻明之。按梁《攝論》云，如
T43n1833_p0959a10║前三果三位亦得成立五人：從初向至須
T43n1833_p0959a11║陀洹以為第一，家家為第二，斯陀含為第
T43n1833_p0959a12║三，一種子為第四，阿那含為第五。問：喻
T43n1833_p0959a13║中既以方便、初果合為一，法中何不初地、
T43n1833_p0959a14║方便合為一耶？答：喻依少分，非一切同，
T43n1833_p0959a15║故不應責。即第二果前、後并自以為三種，
T43n1833_p0959a16║第二劫中三位不同，少同彼也。問：若第二
T43n1833_p0959a17║劫開為三者，何故無性云如是二種補特
T43n1833_p0959a18║伽羅經第二劫修行圓滿？答：第二劫中，前
T43n1833_p0959a19║六有相，第七無相，且有、無相相對名「二」。於
T43n1833_p0959a20║有相中略而不言，示方隅爾。
T43n1833_p0959a21║疏：「處夢謂多年」者。按無性《攝論》所引頌云：
T43n1833_p0959a22║「處夢謂經年，寤乃須臾頃，故時雖無量，攝
T43n1833_p0959a23║在一剎那。」又《西域傳》云：有隱士結廬屏迹，
T43n1833_p0959a24║博習伎術，究極神理，能使瓦礫為寶，人畜
T43n1833_p0959a25║易形，但未能馭風雲陪仙駕。閱圖考古，
T43n1833_p0959a26║更求仙術，其方曰：夫神仙者，長生之術也。將
T43n1833_p0959a27║欲求學，先定其志，築建壇場，命一列土
T43n1833_p0959a28║執長刀立壇隅，屏息絕言，自昏達署。求
T43n1833_p0959a29║仙者中壇而坐，手按長劍，口誦神呪，收視
T43n1833_p0959b01║反聽，達明登仙。是人既得仙方，而訪列士，
T43n1833_p0959b02║營求曠歲，未諧心願。後得列士，先與人傭
T43n1833_p0959b03║力，難辛五歲，遠失一日，遂被笞辱，又無
T43n1833_p0959b04║所得，悲號巡路。隱士見命，數加重賂，潛行
T43n1833_p0959b05║隱德，感激其心。列士屢求効命，以報知
T43n1833_p0959b06║已。隱士曰：我求列士彌歷歲時，幸而會遇，
T43n1833_p0959b07║奇貌應圖，非有他故，願一夕不聲耳。列士
T43n1833_p0959b08║曰：死尚不辭，豈徒屏息？於是設壇場，受仙
T43n1833_p0959b09║法，依方行事，坐待日曛。曛暮之後，各司其
T43n1833_p0959b10║務。隱士誦神呪，列士按銛刀。殆將曉矣，忽
T43n1833_p0959b11║發聲叫。是時，空中火下，煙焰雲蒸，隱士疾引
T43n1833_p0959b12║此人入池避難已而問曰：試子無聲，
T43n1833_p0959b13║何以驚叫？列士曰：受命後，至夜分，惛然若
T43n1833_p0959b14║夢，變事更起。見昔事主躬來慰謝，感荷厚
T43n1833_p0959b15║恩，忍不報語。彼人震怒，遂見殺害。更受中
T43n1833_p0959b16║陰身，自顧歎惜，猶願歷世不言，以報厚
T43n1833_p0959b17║德。遂見託生南印度大婆羅門家，乃至受
T43n1833_p0959b18║胎、出胎，修經苦厄，荷恩荷德，忍而不言。
T43n1833_p0959b19║洎乎受業冠婚、喪親生子，每念前恩，忍而
T43n1833_p0959b20║不語。宗親戚屬咸見怪異，年過六十而有
T43n1833_p0959b21║一男。我妻謂曰：汝可言矣，若不語者，當殺
T43n1833_p0959b22║汝子。我時惟念已隔生世，自顧衰老，唯此稚
T43n1833_p0959b23║子，因止其妻，令無殺害，遂發此聲耳。隱
T43n1833_p0959b24║士曰：我之過也，此魔嬈耳。列士感恩，悲事
T43n1833_p0959b25║不成，憤恚而死。
T43n1833_p0959b26║疏：「所作狹少」等者。志樂不廣，所為非大。又
T43n1833_p0959b27║非一行能修一切，名「狹少」也。縱修間斷名
T43n1833_p0959b28║為「有缺」，所修諸行不能堅志，有起、不起。或
T43n1833_p0959b29║隨六度修於此彼，而無楷准，總名「不定」。
T43n1833_p0959c01║隨所修善，或時退捨，名「所得退」。
T43n1833_p0959c02║論：「資糧位」者。位中有此資糧之法，名「資糧
T43n1833_p0959c03║位」，即有財釋。
T43n1833_p0959c04║論：「亦名順解脫分」者。《疏》有兩釋。有義彈彼
T43n1833_p0959c05║第二釋云：此理不然，豈為有情求勝解
T43n1833_p0959c06║耶？故前解正。詳曰：《疏》雖不斷，今以理准：
T43n1833_p0959c07║前解是本，後亦無違。諸教皆說無漏勝解
T43n1833_p0959c08║名為解脫，自未解脫，莫解脫他，言為有
T43n1833_p0959c09║情求之何失？
T43n1833_p0959c10║疏：「第七觀業，第八觀果」等者。按第八十住品
T43n1833_p0959c11║云：此菩薩從一切聖法正教中生，修十種
T43n1833_p0959c12║法：所謂信佛不壞、究竟於法、寂然定意、分
T43n1833_p0959c13║別眾生、分別佛剎、分別世界、分別諸業、分
T43n1833_p0959c14║別果報、分別生死、分別涅槃。
T43n1833_p0959c15║論：「故於二取至二取現行」者。經、論相違，《疏》有
T43n1833_p0959c16║四釋：一、《疏》云「彼依伏因」至「及俱生煩惱」；二、「又
T43n1833_p0959c17║說佛法功力」等；三、「因自分別」等下是；四、「又但
T43n1833_p0959c18║總言」等下是。斷如《燈》辨。
T43n1833_p0959c19║論：「此所知障不與異熟識俱」等者。此中三因，
T43n1833_p0959c20║《佛地論》同。彼云：一切異熟無記心品，分別力
T43n1833_p0959c21║劣不能執故。若有倒執，成法我見，有無明
T43n1833_p0959c22║等，不應唯與五法相應，有見等故。又法
T43n1833_p0959c23║空觀初現前時，此識應斷，障治相違，不俱行
T43n1833_p0959c24║故。釋曰：《佛地》初因通一切異熟之心，非唯
T43n1833_p0959c25║第八，或此亦兼明餘異熟。
T43n1833_p0959c26║疏：「又下異熟心至不可為例」者。此設遮也。設
T43n1833_p0959c27║彼例云：若眼等識是異熟心，不有法執法
T43n1833_p0959c28║空智俱。四無記中異熟無記，一切應與法
T43n1833_p0959c29║空智俱，皆無法執，如第八等。故今答意：異
T43n1833_p0960a01║熟名同，執、不執別，不可為例。
T43n1833_p0960a02║疏：「第七識至十三法」者。但說障也，故唯十三。
T43n1833_p0960a03║論：「煩惱障至為所依故」者。按《勝鬘經》，明所
T43n1833_p0960a04║知障為煩惱依，文有法喻及合三段，如《疏》
T43n1833_p0960a05║已引。理旨奧隱，遂難略釋。《經》：「於此起煩
T43n1833_p0960a06║惱」等者，釋曰：於此無明地上所起現行煩
T43n1833_p0960a07║惱，於剎那頃，必與無明剎那剎那相應而起。
T43n1833_p0960a08║《經》：「世尊！心不相應，無始無明住地」者，釋
T43n1833_p0960a09║曰：無明地種名「不相應」，意明無明同於煩
T43n1833_p0960a10║惱通種現也。或「相應」者是共之義，四住煩
T43n1833_p0960a11║惱三乘同斷，名曰「相應」；無明住地獨唯佛除，
T43n1833_p0960a12║名「不相應」。《經》：「過於恒沙」等者，釋曰：顯依
T43n1833_p0960a13║無明煩惱無極，名「過恒沙」。餘文易悟。
T43n1833_p0960a14║論：「體雖無異，而用有別」者。用別有二：一、現行
T43n1833_p0960a15║用別；二、種子用別，有障菩提、涅槃用故。前
T43n1833_p0960a16║解為本，後理亦通。
T43n1833_p0960a17║論：「故二隨眠斷惑前後」者。問：斷既前後何
T43n1833_p0960a18║名體一。二乘斷惑所知應斷。以體一故。又
T43n1833_p0960a19║十地中斷所知障煩惱應斷。一即體同。二
T43n1833_p0960a20║契經言如地壞時種隨壞故。答：有義種體
T43n1833_p0960a21║雖一。而有麁細共和合故。如金鐵等一物
T43n1833_p0960a22║之中精麁異故。生空聖道力不及彼菩薩方
T43n1833_p0960a23║便故留不斷。經依見道、究竟道說故不相
T43n1833_p0960a24║違。詳曰：既以麁細和合成之。種體應假。
T43n1833_p0960a25║如瓶衣等。假非因緣何得生現。故今解云。
T43n1833_p0960a26║用既有差斷彼一分用所依體。聖道功力有
T43n1833_p0960a27║分限故。故佛地論云。煩惱障中有所知障。
T43n1833_p0960a28║是所依故。必執有法而計我故。體雖無異
T43n1833_p0960a29║然用有別。如一識體取境多用。此熏種子
T43n1833_p0960b01║體亦多用。起時雖俱而漸次斷。聖道勢力有
T43n1833_p0960b02║分限故。餘義同前。
T43n1833_p0960b03║論：「若所知障至無明住地」者。此以《經》難，《經》
T43n1833_p0960b04║如《疏》引。遂難略解：言「住」及「起」二煩惱者，「住」
T43n1833_p0960b05║謂種子，「起」是現行。或所依生處名為「住地」，「起」
T43n1833_p0960b06║謂現惑，正生起故。三界見惑而由見勝，復
T43n1833_p0960b07║見道斷故，合言之「見一處」也。三有俱生修道
T43n1833_p0960b08║之惑，潤生愛勝別分三種，非唯三界俱生
T43n1833_p0960b09║但愛。言「無明住地」者，諸所知障皆能障智，
T43n1833_p0960b10║無明偏增，總名「無明」。言「一切上煩惱」者，前
T43n1833_p0960b11║四住惑現種皆依無明地上，名「上煩惱」。
T43n1833_p0960b12║疏：「總名無明，無品數故」者。有義彈云：此義不
T43n1833_p0960b13║然，體同煩惱，即如煩惱品數別故。但應說
T43n1833_p0960b14║云行微細故，不染義同，合為一住。詳曰：
T43n1833_p0960b15║不同煩惱，地地九品，分為麁、細，斷之前、後，
T43n1833_p0960b16║言「無品數」，非言無彼愛、恚等類名「無品」
T43n1833_p0960b17║也，故《疏》無違。若言不染義同合一，豈彼經
T43n1833_p0960b18║中唯對二乘辨五住地？若兼菩薩，何唯不
T43n1833_p0960b19║染？對彼菩薩是應染分，如煩惱障，既不別
T43n1833_p0960b20║開，故知不約不染合也。
T43n1833_p0960b21║論：「永斷二障至通有漏道」者。有義彈《疏》釋
T43n1833_p0960b22║云：若爾，二乘伏煩惱時，同體所知應皆不
T43n1833_p0960b23║起。又斷煩惱，所知應斷。既所知種不障彼
T43n1833_p0960b24║智，道力劣故，二乘不斷。現行亦爾，非彼所
T43n1833_p0960b25║伏。今言伏二，依菩薩說，以法空觀伏煩
T43n1833_p0960b26║惱時，同體所知亦即能伏。若生空觀，伏煩
T43n1833_p0960b27║惱時亦不能伏，非治道故。由此道理，望
T43n1833_p0960b28║所知障，生空無漏不及法空有漏道也。
T43n1833_p0960b29║詳曰：《疏》中不言二乘伏惑，亦不說云生空
T43n1833_p0960c01║智也，何得輒以二乘不斷所知障體而為
T43n1833_p0960c02║難耶？那知《疏》主不依法空智伏惑說，而言
T43n1833_p0960c03║今依菩薩說耶？《疏》理實通，非可局情自度
T43n1833_p0960c04║破他。
T43n1833_p0960c05║疏：「永斷習氣」等者。按彼論云：「永斷習氣非
T43n1833_p0960c06║根所攝，然是六根所證煩惱永斷所攝。」釋
T43n1833_p0960c07║曰：永斷習氣擇滅無為，因斷習氣之所得
T43n1833_p0960c08║故，得習氣名。信等五根及具知根六所證也。
T43n1833_p0960c09║疏：「六善巧」者。三科、緣起及處非處、四諦為
T43n1833_p0960c10║六。
T43n1833_p0960c11║疏：「謂智有六種」者。此牒文略，具而應言：謂
T43n1833_p0960c12║福、智有六，即前六度，福、智合言而為六也。
T43n1833_p0960c13║故三十六總結前云：「如是福、智略有六種，
T43n1833_p0960c14║一一分別應知無量。」
T43n1833_p0960c15║論：「三事練磨」等者。三種大意如《疏》已明。准
T43n1833_p0960c16║《攝大乘》，更除四障緣於法義，故《無性論》第
T43n1833_p0960c17║六說云除四障者。一、「由離聲聞、獨覺作意，
T43n1833_p0960c18║斷作意故」者，釋曰：「由」謂因義。由離作意
T43n1833_p0960c19║障，能入所知相，餘三准此。顯離作意障
T43n1833_p0960c20║之所由，名「斷作意」。「斷」謂伏斷。餘障亦同。
T43n1833_p0960c21║顯初菩薩見生死苦、涅槃為樂，欲捨生死，
T43n1833_p0960c22║忻趣涅槃，名「二乘作意」。障大菩提，故須先
T43n1833_p0960c23║斷。由觀生死、涅槃同無相性，及修大悲，斷
T43n1833_p0960c24║執小乘生死作意，作意即障。或二無學執
T43n1833_p0960c25║自乘極，而不趣大。或二有學執趣二果，
T43n1833_p0960c26║不樂大乘。或見道前二乘凡夫忻求二
T43n1833_p0960c27║果。此等並名二乘作意。詳曰：四皆理通，前
T43n1833_p0960c28║二釋本。二、《論》云：「由於大乘諸疑離疑，以
T43n1833_p0960c29║能永斷異惠疑故」者，釋曰：雖離於前二
T43n1833_p0961a01║乘作意，於大乘教種種法門先起疑惑。後
T43n1833_p0961a02║執一是便撥餘非，能撥邪惠與正惠殊，故
T43n1833_p0961a03║名「異」也。體即法執，邪見所攝。故世親云：此
T43n1833_p0961a04║中異惠謂鄙惡惠，於理動搖，作三性觀。異惠
T43n1833_p0961a05║及疑永不復轉，名「斷疑惠」，疑惠即障。問：
T43n1833_p0961a06║「離疑」之言自於何法？答：有四釋：一云能
T43n1833_p0961a07║斷彼疑，名為「離疑」。二云諸疑即二乘人，離
T43n1833_p0961a08║疑即是漸、頓菩薩。三云不定諸小菩薩雖先
T43n1833_p0961a09║發心，然於大行起懸崖想，數數退屈，遂起
T43n1833_p0961a10║疑心。為得、不得，名為「諸疑」。欲就二乘心
T43n1833_p0961a11║生決定，名為「離疑」。四云諸小菩薩先於佛
T43n1833_p0961a12║說顯、密三藏種種不同，而生疑惑，名為「諸
T43n1833_p0961a13║疑」。後執一是，斥餘為非，自為決定，名為「離
T43n1833_p0961a14║疑」。據實未悟，依彼妄解，名「離疑」也。詳曰：
T43n1833_p0961a15║初釋為正，故本論云：云何能入所應知相？
T43n1833_p0961a16║彼總答云：由斷四處障等能入。下別釋中，
T43n1833_p0961a17║四種皆說能、所二治，若「離疑」言不目能治，第
T43n1833_p0961a18║二將何為能治耶？若言不說，何故餘有此
T43n1833_p0961a19║獨無耶？故「離疑」言顯能離也。若爾，何故第
T43n1833_p0961a20║一、第三先說「離言」，第二能離後方說耶？答：
T43n1833_p0961a21║阿毘達磨性相而求，逐便即明，何責先後？第
T43n1833_p0961a22║四亦復言無分別，豈無分別亦是障耶？然第
T43n1833_p0961a23║四釋理亦小通，既非論意，故亦不取。三、《論》
T43n1833_p0961a24║云：「由離所聞、所思法中我、我所執，斷法執
T43n1833_p0961a25║故」者，釋曰：雖離諸疑，然隨所聞若教義
T43n1833_p0961a26║等皆執有性，便障唯識法空觀智，故斷法
T43n1833_p0961a27║執方名真觀。四、《論》云：「由於現前住安立
T43n1833_p0961a28║一切相中，無所作意，無所分別，斷分別
T43n1833_p0961a29║故」者，釋曰：於此安立現前相中，而「無作
T43n1833_p0961b01║意」及「離分別」、「斷分別」言，而通一切分別之
T43n1833_p0961b02║法。若隨別說，是忍一位能觀之智，此即勝障。
T43n1833_p0961b03║入初地時息滅名「斷」。問：何以復須斷此
T43n1833_p0961b04║忍位分別智觀？答：此忍雖離能、所分別，然
T43n1833_p0961b05║自有彼微細分別障彼初地無分別智，故須
T43n1833_p0961b06║滅也。問：何者為處？答：處謂處所，即四所
T43n1833_p0961b07║障。由此四障障四觀行，從彼所障以得「處」
T43n1833_p0961b08║名。四處之障，依主釋也。或此四障是分別
T43n1833_p0961b09║心所居之處，障即是處，持業釋也。此總意
T43n1833_p0961b10║云：初二障彼厭小欣大之行，後二障捨妄
T43n1833_p0961b11║證真之行，故名為「障」。若能斷智，即觀無相
T43n1833_p0961b12║及於三性。由證法空，證無能、所，斷分別
T43n1833_p0961b13║心，如次四智斷彼四障。問：在何地位斷
T43n1833_p0961b14║四障耶？答：在十信位斷於初障，由離小
T43n1833_p0961b15║心初入大乘十信位故；在十解位斷第二
T43n1833_p0961b16║障，由於大乘離疑惑故，而得正解修菩
T43n1833_p0961b17║薩行；在十迴向乃至忍位斷第三障，由
T43n1833_p0961b18║觀遍計遣所執故；在世第一斷第四障，
T43n1833_p0961b19║由此第一分別觀智加行息滅，得成初地
T43n1833_p0961b20║最上覺故。若據相違正滅言之，斷分別障
T43n1833_p0961b21║即在初地，成此第四離分別障。《論》引頌
T43n1833_p0961b22║云：「現前自然住，安立一切相，智者不分別，
T43n1833_p0961b23║得最上菩提。」釋曰：言「現前」者。通說定、散
T43n1833_p0961b24║二境，當心名「現前」也。「自然住」者。別顯散境。
T43n1833_p0961b25║言「安立」者。別明定境。「一切相」者。顯二境相。
T43n1833_p0961b26║「智者不分別」者。離能取心。「得上菩提」者。離
T43n1833_p0961b27║障得果，即以初地名「上菩提」，形於地前，故
T43n1833_p0961b28║稱「最上」。言「緣法義」者。「法」謂能詮文、名、句
T43n1833_p0961b29║也，「義」即所詮。故無性云「似文似義」。釋曰：似
T43n1833_p0961c01║外相轉，實唯在內。以有似無，內似外也。
T43n1833_p0961c02║論：「煖等四法至初後位立」者。尋思、實智此二
T43n1833_p0961c03║體行。按無性《攝論》第六云：「於加行時，推求
T43n1833_p0961c04║行見假有實無，方便因相，說名『尋思』。」釋
T43n1833_p0961c05║曰：約位以明「尋思」行相，推求行見即能觀
T43n1833_p0961c06║智。行相見解，名為「行見」。推求名義，見識上
T43n1833_p0961c07║假、心外實無，即此尋思是加行位初修因相。
T43n1833_p0961c08║又云：「了知假有實無所得，決定行智，方便
T43n1833_p0961c09║果相，名『如實智』。」釋曰：決定了知名義等
T43n1833_p0961c10║假，名「如實智」。即方便位終成名「果」。
T43n1833_p0961c11║疏：「今此住中已極清淨」者。按彼論云：於無
T43n1833_p0961c12║相住中，四種災患今悉除斷。一者、於無相中
T43n1833_p0961c13║有加行、有功用事；二者、於上清淨住精勤
T43n1833_p0961c14║思慕；三者、於一切種利有情事，有大堪能，
T43n1833_p0961c15║精勤思慕；四者、有微細想現在前行，故是此
T43n1833_p0961c16║住名「極清淨」。釋曰：第七地中尚有法執，
T43n1833_p0961c17║意識執彼「上清淨」等、「勤思慕」等，故無生忍名
T43n1833_p0961c18║之為「雜」。
T43n1833_p0961c19║疏：「非尋思與尋相應」等者。非四尋思與不定
T43n1833_p0961c20║中尋相應故而得「尋」名。若尋相應方名尋
T43n1833_p0961c21║思，尋思不應在第四禪，第四禪中無不定
T43n1833_p0961c22║中尋法體故。
T43n1833_p0961c23║疏：「八種耶」者。如前引也。
T43n1833_p0961c24║疏：「依名所表外事」者。名所詮表識外之事。
T43n1833_p0961c25║論：「依印順定至名順樂忍」者。《疏》有兩釋。有
T43n1833_p0961c26║義彈後釋云：若印能取無，順隨觀察，順通
T43n1833_p0961c27║上忍，應印所取無，亦順觀彼；順通下忍，理
T43n1833_p0961c28║俱齊故。下忍由印，既不名「順」；上忍亦印，寧
T43n1833_p0961c29║有「順」名？故今解：順唯在中忍，上忍如下，但
T43n1833_p0962a01║名「印忍」。詳曰：據文麁顯，有義為優。下總
T43n1833_p0962a02║攝義釋本頌文，而明三忍印能、所取，初、後
T43n1833_p0962a03║二忍皆無「順」字。若窮理談，《疏》亦無失。初忍
T43n1833_p0962a04║未修，順無能取，不立「順」名；後順觀彼，故
T43n1833_p0962a05║有於順。下攝義中，舉中顯後，文略影耳。今
T43n1833_p0962a06║助一釋：順通初二，初忍雖未修、無能取，
T43n1833_p0962a07║印所取無，即是順無能取義也，能、所二取
T43n1833_p0962a08║相待立故。故《論》結云：「印前順後，立『印順』名。」
T43n1833_p0962a09║上忍已印，不可言「順」，下文影顯，但中言「順」，
T43n1833_p0962a10║亦不相違。
T43n1833_p0962a11║論：「異生法中此最勝故」者。唯凡趣聖可如
T43n1833_p0962a12║所言，聖者迴心而歸於大，對此云何異生
T43n1833_p0962a13║第一？答：迴趣聖者，即俱句收。大乘異生性
T43n1833_p0962a14║障未斷，由此亦得名為第一。
T43n1833_p0962a15║疏：「謂有隨眠至無堪任性」者。此顯羅漢所斷
T43n1833_p0962a16║之漏所在之處以明體也。凡夫、有學五蘊假
T43n1833_p0962a17║者，名「有隨眠者」，有識身即有隨眠身。漏如
T43n1833_p0962a18║毒藥，令身不安無所堪任，從喻為稱。
T43n1833_p0962a19║疏：「隨眠斷時至皆得微薄」者。是煩惱漏毒之
T43n1833_p0962a20║氣分。因毒而有名所發等。無始而有名本
T43n1833_p0962a21║所得。不安隱等同前煩惱名彼相似。由本
T43n1833_p0962a22║毒除故發氣稍得微薄。
T43n1833_p0962a23║疏：「《對法》第十二十四麁重」者。謂遍行戲論麁
T43n1833_p0962a24║重，謂執眼等諸法習氣。領受者，謂有漏諸
T43n1833_p0962a25║受習氣；煩惱者，謂煩惱隨眠；業者，謂有
T43n1833_p0962a26║漏業習氣；異熟者，異熟無堪能性；煩惱
T43n1833_p0962a27║障者，謂猛利長時煩惱性；業障者，無間業
T43n1833_p0962a28║等性；異熟障者，謂那落迦等自體；蓋者，
T43n1833_p0962a29║能障善品欲、貪等性；尋思者，能障出家
T43n1833_p0962b01║欲、尋思等；飲食者，謂多少食於方便行無
T43n1833_p0962b02║堪任性；交會者，兩兩形交，身心疲損性；
T43n1833_p0962b03║夢者，睡眠所發身惛劣性；病者，諸界互違，
T43n1833_p0962b04║不安隱性；老者，大種衰變所起不隨轉性；
T43n1833_p0962b05║死者，臨命終時諸根亂性；勞倦者，謂遠
T43n1833_p0962b06║行等體頓弊性；堅固者，謂無涅槃法者，如
T43n1833_p0962b07║其所應所有戲論等性；麁、中、細三者，謂三
T43n1833_p0962b08║界所有麁重；煩惱障者，謂二乘菩提所治；
T43n1833_p0962b09║定障者，謂九定所發功德所治；所知障
T43n1833_p0962b10║者，謂一切智性所治。一一之下有「麁重」字，
T43n1833_p0962b11║今省之也。會釋諸文，如《燈》具辨。
T43n1833_p0962b12║論：「非如二乘唯觀安立」者。《疏》有兩釋，不斷
T43n1833_p0962b13║優劣。今觀二釋，理猶難悟，何所以者？三乘
T43n1833_p0962b14║真見皆非安立，如何二乘方便安立引非安
T43n1833_p0962b15║立？如前不許以執導空，以異類故。若許
T43n1833_p0962b16║作者，復違此文。答：異類親因理誠未可，增
T43n1833_p0962b17║上相發，麁引妙生，於理何失？如漏、無漏，許
T43n1833_p0962b18║相導故。故《瑜伽論》七十三云：問：若先無有
T43n1833_p0962b19║知無相智，由無有故，亦無熏習。既無其
T43n1833_p0962b20║因，應不得生。答：有相亦得為無相因，隨順
T43n1833_p0962b21║彼故。如世間智為緣，生出世智；有漏智為
T43n1833_p0962b22║緣，生無漏智；有心定為緣，生無心定。此亦
T43n1833_p0962b23║如是。今以安立引非安立，亦何爽理？然安
T43n1833_p0962b24║立觀本希斷惑，證無為理，能少伏惑，亦得
T43n1833_p0962b25║名為順非安立。又餘類非一，《涅槃》、《勝鬘》諸
T43n1833_p0962b26║經皆言無作四諦非諸二乘之所知故。或二
T43n1833_p0962b27║乘人愚、不愚法，二類不同，初不能作，後容
T43n1833_p0962b28║修之。經、論依前，故言不作，亦應無失。
T43n1833_p0962b29║疏：「一依非依」等者。謂思現觀唯欲界故，不依
T43n1833_p0962c01║八定，名「依非依」。餘五通依八定地有，據修
T43n1833_p0962c02║道說。又三依五，此三初生依於見道。四禪
T43n1833_p0962c03║根本及一未至，名「為五依」。見道眷屬信亦五
T43n1833_p0962c04║依，餘信現觀而即不爾，故云「一分」。
T43n1833_p0962c05║疏：「今至修皆遍緣」等者。彼傍所修世俗智種。
T43n1833_p0962c06║至修道位皆能生現遍緣諸法。不同有宗
T43n1833_p0962c07║畢竟不起。故六十九云。升見道時即先所
T43n1833_p0962c08║修善世俗智所有種子。由彼熏修皆得清
T43n1833_p0962c09║淨亦名為修。釋曰。由入見道斷染污
T43n1833_p0962c10║故。故世俗種離彼一分能染污法名為清淨。
T43n1833_p0962c11║據此清淨故名為修。又云。諸世俗智出見
T43n1833_p0962c12║道已。生起此智證見所斷諸法解脫。能正
T43n1833_p0962c13║分別不隨惡趣。又能了知得預流果已斷
T43n1833_p0962c14║如是所有煩惱為他記別等。釋曰。此皆
T43n1833_p0962c15║傍修世俗智能。非說無漏後得智也。
T43n1833_p0962c16║疏：「又六十九」等者。按彼論云：「又於見道初
T43n1833_p0962c17║智生時，諸餘智因由能生緣所攝受故，皆
T43n1833_p0962c18║得增長一切見道，即此剎那皆名為『得』。於
T43n1833_p0962c19║此得已，後時漸漸次第現前，當知見道是速
T43n1833_p0962c20║進道。」釋曰：見道十六初智生時，餘十五智
T43n1833_p0962c21║本有種子而增長故，皆名為「得」，由初智力
T43n1833_p0962c22║而為生緣所攝受故。既云「一切」，明無色界
T43n1833_p0962c23║無漏見種此時亦增，名「修無色」於理無失。
T43n1833_p0962c24║疏：「若自在先得至如類智緣」者。按彼論云：
T43n1833_p0962c25║問：一切類智現在前時，皆了別色、無色界
T43n1833_p0962c26║耶？答：若有曾於色、無色界所有諸法，善聞、
T43n1833_p0962c27║善思、善取相者，即能了別。若不爾者，不能了
T43n1833_p0962c28║別。釋曰：類智有二：一、真；二、俗。今此所明
T43n1833_p0962c29║約俗類說。若真類智，必緣於上，如上下諦
T43n1833_p0963a01║八類智也。既善習者能了於上，明善自在亦
T43n1833_p0963a02║能修上，俱曾得故。
T43n1833_p0963a03║論：「若無彼相至名聲等智」者。《疏》有量破。有義
T43n1833_p0963a04║彈云：作此立因亦無因喻，但應直責，不
T43n1833_p0963a05║須立量。詳曰：作量、直責理俱難詳。所以
T43n1833_p0963a06║然者：前師但云無分別智無有相分、不言
T43n1833_p0963a07║餘無，何得而以色、非色智為量、直責？今以
T43n1833_p0963a08║理准，文闕一重，難之與答。難云：除無分別
T43n1833_p0963a09║智，餘一切心正緣境時應無相分，名緣境
T43n1833_p0963a10║故，如汝無分別智緣境之時。前師答云：設
T43n1833_p0963a11║爾何失？故《論》牒云：「若無彼相名緣彼」等，難
T43n1833_p0963a12║色等智，展轉成立。真見有相，《論》不言者，以
T43n1833_p0963a13║巧略文，令生後智。難色等智，今為量云：汝
T43n1833_p0963a14║緣色之智能緣聲等；許無聲等相故；如
T43n1833_p0963a15║緣聲等智。餘量准知。有義斷云「無因喻」
T43n1833_p0963a16║者，真、似可知。
T43n1833_p0963a17║論：「說無相取不取相故」者。按七十三云：問
T43n1833_p0963a18║於無相界若取其相非無相取。若無所
T43n1833_p0963a19║取亦不得成無相之取。若爾云何名無相
T43n1833_p0963a20║取？答：言說隨眠已遠離故。此取雖復取無相
T43n1833_p0963a21║界。不取相故成無相取。問：若無搆獲云何
T43n1833_p0963a22║成取。答：雖不搆獲諸相差別有所增益。
T43n1833_p0963a23║然取無相故得成取。問：若無搆獲無所
T43n1833_p0963a24║增益。此取相狀云何可知？答：取勝義故取
T43n1833_p0963a25║無相故。五種事相皆不顯現以為其相。問：
T43n1833_p0963a26║若不分明可立為取。何故不計諸取滅
T43n1833_p0963a27║無？答：滅無無有修作義故。非修觀者依於
T43n1833_p0963a28║滅無有所修作。問：若爾云何證知其相？答：
T43n1833_p0963a29║自內證智之所證智。問：若爾何不如其所
T43n1833_p0963b01║證如是記別？答：此內所證非證名言安足
T43n1833_p0963b02║處故。
T43n1833_p0963b03║論：「一、觀非安立有三品心」者。有義：今說三心
T43n1833_p0963b04║為非安立者，對十六心。若對一心，無相見
T43n1833_p0963b05║道亦名安立，二空真如四勝義中屬第三
T43n1833_p0963b06║故。詳曰：雖有理，然諸教中並無說是安
T43n1833_p0963b07║立處故。故知安立唯依四諦差別觀說，與
T43n1833_p0963b08║四勝義立有不同，不可為例。故《對法論》第
T43n1833_p0963b09║九云：「安立者，謂聲聞等隨自所證已得究
T43n1833_p0963b10║竟，為欲令他亦了知故，由後得智以無
T43n1833_p0963b11║量種名、句、文身安立道諦。謂諸諦中有如
T43n1833_p0963b12║是如是忍、如是如是智。」但約四諦辨安立
T43n1833_p0963b13║也。
T43n1833_p0963b14║論：「內遣有情假緣智」等者。而言「內等」傳有
T43n1833_p0963b15║兩釋：一解如《疏》，自身名「內」。故《對法論》云：云
T43n1833_p0963b16║何遣各別有情假所緣法智為相？由此智
T43n1833_p0963b17║相於自相續中有不分別我相，不分別
T43n1833_p0963b18║者是除遣義。云何為遣各別法假所緣法智
T43n1833_p0963b19║為相？由此智於自相續中不分別色等
T43n1833_p0963b20║法相。餘同於前，故知「內」者約自身說。二云
T43n1833_p0963b21║約界以辨內、外。初遣欲界自、他有情假，第
T43n1833_p0963b22║二遣欲界自、他法假，同在欲界，故說「內」言。
T43n1833_p0963b23║猶言「內人」，通自及他，皆名「內」也。第三遍遣
T43n1833_p0963b24║上界我、法二假皆盡，故說「遍」言。詳曰：後理
T43n1833_p0963b25║雖通，然無所憑，今依初說。
T43n1833_p0963b26║論：「法真見道至名相見道」者。問：真解脫道既
T43n1833_p0963b27║不斷惑。如何第三名法於彼遍遣隨眠。
T43n1833_p0963b28║答：有二釋。一云今既假說非實斷證故不
T43n1833_p0963b29║應責。二云雖不斷種然除麁重。言遣隨
T43n1833_p0963c01║眠亦何爽理。詳曰：後說應勝。夫言法者
T43n1833_p0963c02║放似之義。所法既無能法何有。雖知假說
T43n1833_p0963c03║亦假似真。以除麁重似彼斷。種假言遣
T43n1833_p0963c04║惑故後說善。
T43n1833_p0963c05║疏：「以自證分至體義無別」者。問：為、無為異，何
T43n1833_p0963c06║言無別？答：無彼能緣、所緣之別。以自證
T43n1833_p0963c07║分雖是能緣，非無為法之能緣故，故言「無
T43n1833_p0963c08║別」。
T43n1833_p0963c09║疏：「忍前苦法智」者。忍者即忍，忍前加行位
T43n1833_p0963c10║中之智。由此此智通緣二境：一、緣加行智；
T43n1833_p0963c11║二緣真見所觀真如，真如極成，故疏不云但
T43n1833_p0963c12║言忍智。有義彈云：然此智忍既不緣智
T43n1833_p0963c13║如何乃言忍前法智？故但應言現證真如
T43n1833_p0963c14║故名忍也。詳曰：無違所以如《燈》具引理
T43n1833_p0963c15║教。然云智忍或從因為名，因即方便緣教
T43n1833_p0963c16║之智，忍從目智而得智名，或從果稱。皆
T43n1833_p0963c17║如《燈》具。
T43n1833_p0963c18║論：「苦類智忍」等者。此即雙證前忍、智二。故《對
T43n1833_p0963c19║法》云：苦類智忍者，謂苦法智無間無漏惠生，
T43n1833_p0963c20║於苦法智忍及苦法智各別內證。言後諸聖
T43n1833_p0963c21║法皆是此種類。所以者何？由初二種是後一
T43n1833_p0963c22║切聖法種類，從此彼得生故。是故無漏惠生，
T43n1833_p0963c23║各別內證緣此為境。言後諸聖法皆是此種
T43n1833_p0963c24║類，是故名為苦類智忍。釋曰：初二忍智是
T43n1833_p0963c25║後所生聖道種類，名為「苦類」。智緣此忍，名
T43n1833_p0963c26║之為「忍」。或後所生諸聖道等，是前類故，名
T43n1833_p0963c27║之為「緣」。
T43n1833_p0963c28║論：「四苦類智」等者。即緣第三類忍為境，或
T43n1833_p0963c29║亦緣前法忍法智，即印類所緣之事，不緣
T43n1833_p0964a01║類忍，名印類忍。
T43n1833_p0964a02║論：「法真具道」等者。《疏》有兩釋。有義彈初釋
T43n1833_p0964a03║云：此論、《對法》皆云類忍於法忍智各別內
T43n1833_p0964a04║證，即已總法無間、解脫二自證分。又云類
T43n1833_p0964a05║智印可類忍，不說類智別證法智，如何乃
T43n1833_p0964a06║言法真見道解脫自證？今作二釋：一云法
T43n1833_p0964a07║忍法智別法真見無間、解脫見分緣如，類忍
T43n1833_p0964a08║總法無間、解脫自證緣智。然未決定類智
T43n1833_p0964a09║重法審決印持，亦同類忍法二自證。
T43n1833_p0964a10║二云前三如前，第四既云印可類忍，由是
T43n1833_p0964a11║總法無間、解脫證自證分，緣自證分。二道之
T43n1833_p0964a12║中自證緣見，四緣第三。今類智忍既法自
T43n1833_p0964a13║證，第四緣忍，明法二道證自證分。但說法
T43n1833_p0964a14║見及自證者，略不論之，義必應爾。詳曰：
T43n1833_p0964a15║而言法者，但法真見緣如、智別，不據法彼
T43n1833_p0964a16║別別行相，以真見中無別行故。第三雖但
T43n1833_p0964a17║證前二智，第四亦然，或緣第三。然祇是智
T43n1833_p0964a18║而緣於智，據此一邊別配二道，不約三四
T43n1833_p0964a19║解行以分，故亦何爽？故《論》結云：「差別建立
T43n1833_p0964a20║名相見道。」若第三、四俱雙法前二道自證，
T43n1833_p0964a21║差別之義而不顯也。若法二道證自證分，有
T43n1833_p0964a22║理無文。或亦無失，文省略爾。疏：「又解此
T43n1833_p0964a23║總法」者。但法緣如，不分二道見與自證，
T43n1833_p0964a24║名「總法」也。
T43n1833_p0964a25║疏：「雖緣智、緣如不同，見分是一」等者。謂真無
T43n1833_p0964a26║間、解脫二智皆緣於如，類忍緣智，據能緣
T43n1833_p0964a27║見，同故合法。
T43n1833_p0964a28║論：「二者依觀下上諦」等者。按五十五云：現
T43n1833_p0964a29║觀邊智諦現觀，當知此智第三心無間從見
T43n1833_p0964b01║道起，方現在前。緣先世智曾所觀察下上
T43n1833_p0964b02║二地及二增上安立諦境。似法類智，世俗智
T43n1833_p0964b03║攝，通世、出世，是出世間智後所得。如其次
T43n1833_p0964b04║第，於一一諦二種智生，謂忍可欲樂智及
T43n1833_p0964b05║現觀決定智。如是從前現觀起已，於下上諸
T43n1833_p0964b06║諦中二二智生。釋曰：「緣先世」者，略有二
T43n1833_p0964b07║解：一云緣見道前曾所觀察下欲界地，上
T43n1833_p0964b08║色、無色二地煩惱，即苦、集諦，及二增上，即滅、
T43n1833_p0964b09║道二，安立諦境。二云緣前真見，名「曾觀察」。
T43n1833_p0964b10║以放真見緣下、上地及二地中所有增上，安
T43n1833_p0964b11║立四諦，以之為境。言「第三無間」者，三心見
T43n1833_p0964b12║道，第三心後而起十六，名「第三無間」，餘文可
T43n1833_p0964b13║悉。又按《顯揚》第十七云：從此諦現觀已上，
T43n1833_p0964b14║於修道中有十六行世、出世清淨智生。謂
T43n1833_p0964b15║於欲繫苦諦生二智，一、現觀審察智；二、現
T43n1833_p0964b16║觀決定智。於色、無色繫苦諦亦有如是二
T43n1833_p0964b17║智。如於苦諦有四智，如是於集、滅、道亦
T43n1833_p0964b18║各有四智。釋曰：四諦二智同五十五。見、
T43n1833_p0964b19║修位別如《燈》已會。
T43n1833_p0964b20║論：「諸相見道至真已斷故」者。此會違文。五十
T43n1833_p0964b21║五云：世第一無間有三心生，斷見所斷。《顯
T43n1833_p0964b22║揚》十七云：從第一法無間有三心生，斷見
T43n1833_p0964b23║所斷百一十二煩惱。《對法論》云：謂世第一
T43n1833_p0964b24║法無間苦法智忍等生，由此惠故，永捨見苦
T43n1833_p0964b25║所斷一切煩惱。如是文等，並皆依真而假說
T43n1833_p0964b26║也。《對法》會云：「又如上說，見道差別皆假建立，
T43n1833_p0964b27║非真實爾。何以故？出世住中各別內證離戲
T43n1833_p0964b28║論故。」
T43n1833_p0964b29║疏：「非安立因不遍三心」者。三心相見非安立
T43n1833_p0964c01║故，故不得以非安立因以證三心非真見
T43n1833_p0964c02║道。
T43n1833_p0964c03║疏：「佛地論至二師之義」者。彼第一師同此第
T43n1833_p0964c04║二，彼後二師同此第三。彼第二師總言無漏
T43n1833_p0964c05║智有見、相；第三師者，根本智無，後得許有，
T43n1833_p0964c06║故成二別。
T43n1833_p0964c07║論：「又說此智分別諸法」等者。按佛地論第三
T43n1833_p0964c08║師云。無漏無分別智相應心品無分別故。所
T43n1833_p0964c09║緣真如不離體故。如照自體無別相分。若
T43n1833_p0964c10║後得智相應心品有分別故。所緣境界或離
T43n1833_p0964c11║體故。如有漏心似境相現分明緣照。若無
T43n1833_p0964c12║漏心緣離體境無似彼相而得緣者。觀所
T43n1833_p0964c13║緣論不應說言五識上無似極微相故非
T43n1833_p0964c14║所緣。如是境相同無漏心無漏種起。雖有
T43n1833_p0964c15║相似有漏法相然非有漏。如有漏心似無
T43n1833_p0964c16║漏相非無漏故。
T43n1833_p0964c17║論：「六現觀」等者。現觀差別，諸論廣明，如《章》所
T43n1833_p0964c18║敘。《對法》、《顯揚》說十、十八，今略引之。《對法》第
T43n1833_p0964c19║十三云，建立現觀略有十種。法現觀者，
T43n1833_p0964c20║由於諸諦增上契經等法中，從聞他音增
T43n1833_p0964c21║上緣力，已得最後順解脫分善根所攝上品
T43n1833_p0964c22║清信勝解。由法而得，名法現觀。義現觀
T43n1833_p0964c23║者，由於如上諦增上法，如理作意增上緣
T43n1833_p0964c24║力，於苦諦等境已得最後順決擇分善根所
T43n1833_p0964c25║攝上品諦察法忍。真現觀者，已得見道十
T43n1833_p0964c26║六剎那所有聖道。又見道中得現觀邊，安立
T43n1833_p0964c27║諦世俗智。後現觀者，謂一切修道，由見後
T43n1833_p0964c28║一切世間、出世間道，皆名後現觀。寶現觀
T43n1833_p0964c29║者，由佛聖弟子於三寶所已得決定，證清
T43n1833_p0965a01║淨信。謂薄伽梵是真正等覺，法毘奈耶是真
T43n1833_p0965a02║善妙說，聖弟子眾是真淨行者。不行現觀
T43n1833_p0965a03║者，謂已證得聖所愛戒所攝律儀，由得此
T43n1833_p0965a04║故，此所對治那落迦異熟等必不復行；永盡
T43n1833_p0965a05║不行，故名不行現觀。究竟現觀者，如道諦
T43n1833_p0965a06║中究竟道說。謂已息一切麁重已，得一切離
T43n1833_p0965a07║繫，得如是等。聲聞現觀者，謂前所說七種
T43n1833_p0965a08║現觀，從他聞音而證得故，名聲聞現觀。
T43n1833_p0965a09║獨覺現觀者，謂前所說七種現觀，不由他
T43n1833_p0965a10║音而證得故，名獨覺現觀。菩薩現觀者，謂
T43n1833_p0965a11║諸菩薩於前所說七種現觀，哀變眾生，不
T43n1833_p0965a12║於下乘而出離故，然於菩薩極喜地中入
T43n1833_p0965a13║諸菩薩正性決定，是名菩薩現觀。又按顯
T43n1833_p0965a14║揚十七云。又此現觀差別有十八種。謂聞所
T43n1833_p0965a15║生智、思所生智、修所生智、順決擇分智、見
T43n1833_p0965a16║道、修道、究竟道、不善清淨世俗智、善清淨世
T43n1833_p0965a17║俗智、勝義智、不善清淨行有分別智、善清淨
T43n1833_p0965a18║行有分別智、善清淨行無分別智、成所作前
T43n1833_p0965a19║行智、成所作智、成所作後智、聲聞等智、菩薩
T43n1833_p0965a20║等智。相傳釋云：初之三智資糧位中所有
T43n1833_p0965a21║三惠如次。四如名。第八即是順解脫分。未
T43n1833_p0965a22║能善解四諦理故。第九即是順決擇分善
T43n1833_p0965a23║解四諦。第十即是見、修、無覺。十一即是欲
T43n1833_p0965a24║界之智。十二是上二界修惠。十三即是見、修、
T43n1833_p0965a25║究竟三道之中緣非安立智。十四五六如次
T43n1833_p0965a26║加行、正體、後得智。十七是彼聲聞所有現
T43n1833_p0965a27║觀。十八菩薩諸現觀智。又依彼論第十四
T43n1833_p0965a28║中釋此中九云。此中不善清淨世俗智者即
T43n1833_p0965a29║是順決擇分智。善清淨世俗智者是出世後
T43n1833_p0965b01║得世間智。勝義智者是見道智。又不善清淨
T43n1833_p0965b02║相有分別智、善清淨有相分別智、善清淨相
T43n1833_p0965b03║無分別智。又成所作前行智、成所作智、成所
T43n1833_p0965b04║作後智。前三差別者。未斷煩惱生非煩
T43n1833_p0965b05║惱對治。已斷煩惱生非煩惱對治。已斷煩
T43n1833_p0965b06║惱生是煩惱對治。中三差別者。即此三種
T43n1833_p0965b07║由有分別無分別故。世俗、勝義智性差別。
T43n1833_p0965b08║後三差別者。謂此三種顯示斷前、正斷及
T43n1833_p0965b09║後智性差別。今依論文配位為正。又
T43n1833_p0965b10║按攝論第六六現觀。大小二乘有十一種差
T43n1833_p0965b11║別不同。故本論云。菩薩現觀與聲聞異。由
T43n1833_p0965b12║十一種差別應知。一由所緣差別。以大乘
T43n1833_p0965b13║法為所緣故。二由資持差別。以大福智二
T43n1833_p0965b14║種資糧為資持故。三由通達差別。以能通
T43n1833_p0965b15║達補特伽羅、法無我故。四由涅槃差別。攝
T43n1833_p0965b16║受無住大涅槃故。五由地差別。依於十地
T43n1833_p0965b17║而出離故。六、七由清淨差別。斷煩惱、習淨
T43n1833_p0965b18║佛土故。八由於自他得平等心差別。成
T43n1833_p0965b19║熟有情加行無休息故。九由生差別。生
T43n1833_p0965b20║如來家故。十由受生差別。常於諸佛大集
T43n1833_p0965b21║會中攝受生故。十一由果差別。十力無畏
T43n1833_p0965b22║不共佛法無量功德果成滿故。
T43n1833_p0965b23║論：「得諸平等」者。無性《攝論》第六云，得有情平
T43n1833_p0965b24║等心性者，遍見一切等無我故。如有說言：
T43n1833_p0965b25║一切諸法皆如來藏。得一切菩薩平等心性
T43n1833_p0965b26║者，得彼意樂平等性故。得一切佛平等心
T43n1833_p0965b27║性者，得彼法身平等性故。《佛地經》中有
T43n1833_p0965b28║十平等，如前已引。
T43n1833_p0965b29║疏：「十種發心」等者。所指經、論，文既廣多，故不
T43n1833_p0965c01║引也。
T43n1833_p0965c02║疏：「又作阿賴耶識依他性觀」等者。按五十一
T43n1833_p0965c03║云：「此雜染根本阿賴耶識，修善法故，方得
T43n1833_p0965c04║轉滅。此修善法，若諸異生以緣轉識為境
T43n1833_p0965c05║作意，方便住心能入最初聖諦現觀。非未
T43n1833_p0965c06║見諦者於諸諦中未得法眼，便能通達一
T43n1833_p0965c07║切種子阿賴耶識。此未見諦者修如是行
T43n1833_p0965c08║已，或入聲聞正性離生，或入菩薩正性離
T43n1833_p0965c09║生，達一切法真法界已，亦能通達阿賴耶
T43n1833_p0965c10║識。當於爾時，能總觀察自內所有一切雜
T43n1833_p0965c11║染，亦能了知自身外為相縛所縛，內為麁
T43n1833_p0965c12║重縛所縛。」釋曰：資糧、加行異生緣彼眼
T43n1833_p0965c13║等轉識，此有二義：一、三乘通說，理實大乘亦
T43n1833_p0965c14║緣第八作唯識觀；二、質、影不同，賴耶為
T43n1833_p0965c15║質，轉識為影，隱質談影，云「緣轉識」。問：二
T43n1833_p0965c16║乘云何能觀賴耶云入聲聞正性離生通
T43n1833_p0965c17║達賴耶？答：有二義。一據不定聲聞性人根
T43n1833_p0965c18║熟者說。彼入自見後迴入大能達賴耶。定
T43n1833_p0965c19║性不然。二約種子賴耶識言。三乘皆能知
T43n1833_p0965c20║苦斷集。廣如瑜伽論鈔。◎
T43n1833_p0965c21║成唯識論演祕卷第七（本終）
T43n1833_p0965c22║
T43n1833_p0965c23║
T43n1833_p0965c24║成唯識論演祕卷第七（末）
T43n1833_p0965c25║
T43n1833_p0965c26║◎論：「依謂所依」等者。具如《疏》辨。有義：「轉」者，屬
T43n1833_p0965c27║能轉道，亦轉之依，由能轉道轉所轉依名
T43n1833_p0965c28║「轉依」故。今此解者，相最顯了。詳曰：與轉為
T43n1833_p0965c29║依，名為「轉依」。「轉」即能依，能依《論》說是染淨
T43n1833_p0966a01║法，云何「轉」言屬能轉道？能轉道者非是染
T43n1833_p0966a02║故。今釋「轉」者，而有二義：一云「轉」者屬能轉
T43n1833_p0966a03║道，捨、得二種，轉之捨、得，依主為稱；二、屬所
T43n1833_p0966a04║轉捨、得二種，轉即捨、得，持業立名。今依初
T43n1833_p0966a05║義，合言「轉依」，亦依主釋。
T43n1833_p0966a06║疏：「無性云：二所依止」等者。按彼第九，本論中
T43n1833_p0966a07║云：「二所依止轉依為相，此中生死謂依他起
T43n1833_p0966a08║性雜染分；涅槃謂依他起性清淨分。二所依
T43n1833_p0966a09║止謂通二分，依他起性轉依，謂即依他起性。
T43n1833_p0966a10║對治起時，轉捨雜染分，轉得清淨分。」《無性
T43n1833_p0966a11║釋》云：「『二所依止轉依為相』，或依士釋，或持業
T43n1833_p0966a12║釋。」
T43n1833_p0966a13║論：「初極喜地」等者。按《瑜伽》四十七，極喜住菩
T43n1833_p0966a14║薩有四相發心：一者、何相發心？謂勝解行住
T43n1833_p0966a15║已善積集一切善根，於菩薩行已正超出，略
T43n1833_p0966a16║說是相。二者、何所緣慮？緣當來世菩提資
T43n1833_p0966a17║糧，利有情事一切佛法，諸佛所作此等圓滿。
T43n1833_p0966a18║三者、發心何狀？何相？何自性起？謂諸菩薩發
T43n1833_p0966a19║起一切菩提資糧，隨順有情，一切菩薩成佛
T43n1833_p0966a20║等事。四者、發心有何勝利？謂諸菩薩發是
T43n1833_p0966a21║心已，超過菩薩凡異生地，證入菩薩正性
T43n1833_p0966a22║離生，生如來家，紹如來種。又云：「又現法
T43n1833_p0966a23║中能起菩薩一切精進，信增上力為前導故。」
T43n1833_p0966a24║又云：引發十大願，為欲供養最勝有情，
T43n1833_p0966a25║說無上法，引第一願；為欲受持彼所說法，
T43n1833_p0966a26║引第二願；為欲勸請轉法輪故，引第三願；
T43n1833_p0966a27║為欲順彼行菩薩行，引第四願；為欲成
T43n1833_p0966a28║就彼器有情，引第五願；為往佛國見佛供
T43n1833_p0966a29║養，聽聞正法，引第六願；為淨佛國，引第七
T43n1833_p0966b01║願；為不離佛與諸菩薩，常同一味意樂加
T43n1833_p0966b02║行，引第八願；為利有情曾無空過，引第
T43n1833_p0966b03║九願；為證菩提作諸佛事，引第十願。十
T43n1833_p0966b04║願者，按四十五云：若諸菩薩願於當來以
T43n1833_p0966b05║一切供具供無量佛，名一大願；願於當來
T43n1833_p0966b06║護佛正法，傳令不斷，名二大願；願於當
T43n1833_p0966b07║來從都史下至般涅槃，名三大願；願於
T43n1833_p0966b08║當來行菩薩行，名四大願；願於當來普
T43n1833_p0966b09║成有情，名五大願；願於當來普示世界，
T43n1833_p0966b10║名六大願；願於當來普淨佛立，名七大
T43n1833_p0966b11║願；願於當來一切菩薩皆同一種，意樂加行
T43n1833_p0966b12║趣入大乘，名八大願；願於當來無倒加行
T43n1833_p0966b13║皆不唐捐，名九大願；願於當來速證菩
T43n1833_p0966b14║提，名十大願。又四十七明初地中：有十
T43n1833_p0966b15║淨修住法，由是能令極歡喜住，速得清淨。一、
T43n1833_p0966b16║於佛法深生淨信；二、觀有情唯苦起悲；三、
T43n1833_p0966b17║誓令脫苦得樂起慈；四、為救憂苦而行
T43n1833_p0966b18║惠施；五、為利有情求世、出世法無厭倦；
T43n1833_p0966b19║六、無厭倦故善知諸論；七、善知論故善解
T43n1833_p0966b20║世間；八、即於如是正加行中而修慚愧；九、
T43n1833_p0966b21║即於如是正加行中得無退轉；十、以妙利
T43n1833_p0966b22║養及與正行供養如來。又云：又諸菩薩
T43n1833_p0966b23║於此十法受學隨轉，多修習已，復於餘九增
T43n1833_p0966b24║上戒等諸菩薩住，從佛菩薩專精訪求一切
T43n1833_p0966b25║種道功德過失，及神通樂，無失壞道等。此即
T43n1833_p0966b26║開曉餘九地也。又云：願見諸佛，願生佛
T43n1833_p0966b27║國，如實稱遂。又以見佛成就有情善根，迴
T43n1833_p0966b28║向無上菩提。由是三種清淨因緣，彼諸善根
T43n1833_p0966b29║倍復明淨，名修善根。又云：在在生處多
T43n1833_p0966c01║作輪王，王贍部洲，得大自在，得百法明門
T43n1833_p0966c02║等，是生處戒等，如彼廣明。
T43n1833_p0966c03║疏：「《十地》云不忘煩惱薪」者。「忘」，謂廢忘忘失。煩
T43n1833_p0966c04║惱無始相續不絕，名為「不忘」。
T43n1833_p0966c05║論：「五、極難勝地」者。問：《仁王經》頌云：初地菩薩
T43n1833_p0966c06║四天王，雙照二諦平等理。何此論等唯說五
T43n1833_p0966c07║地方合相應？答：如《燈》具明。有義釋云：
T43n1833_p0966c08║世智有二：一、緣色等諸法自性；二、廣分別
T43n1833_p0966c09║五明差別。緣色等法無多差別，初地真合；
T43n1833_p0966c10║緣五明智有多別行，至第五地真、俗方合。
T43n1833_p0966c11║疏：「前第二識中已有妨難」等者。即自第七名
T43n1833_p0966c12║為第二，從於本末以為次第，彼我、我所不
T43n1833_p0966c13║許俱起。
T43n1833_p0966c14║疏：「十地云至有間大智現前住」者。由觀緣起
T43n1833_p0966c15║智為加行，有時引彼般若無分別智而得
T43n1833_p0966c16║現前。「間」，平聲讀，或可去聲，緣起智後方現
T43n1833_p0966c17║前故。
T43n1833_p0966c18║疏：「《十地》云：報行純熟」者。因循任運，不待加
T43n1833_p0966c19║行而能成之，名為「報行」，如言報性自能是
T43n1833_p0966c20║等。
T43n1833_p0966c21║論：「十法雲地」等者。按十地第十二云。法雲菩
T43n1833_p0966c22║薩坐有十相。前五疏具。六成相。行諸法如
T43n1833_p0966c23║幻性境界所成故。七第一義相。光明善照
T43n1833_p0966c24║一切法界故善照者名為正觀。八功德相。
T43n1833_p0966c25║過一切諸天所有境界故。九體相。大琉璃摩
T43n1833_p0966c26║尼寶為莖等故。十莊嚴具足相。花身有無
T43n1833_p0966c27║量光明。一切眾寶間飾其內。無量寶網彌覆
T43n1833_p0966c28║其上故。
T43n1833_p0966c29║論：「如是十地」等者。明此地體，諸論不同。按
T43n1833_p0967a01║《十住毘婆沙》云：善根階級住處是地義。此同
T43n1833_p0967a02║《攝論》，以智為體，以無為法無階級故。又梁
T43n1833_p0967a03║《攝論》唯說出離真如為地，如為法本，故偏
T43n1833_p0967a04║說之。又《佛地論》第一說云：地謂所依、所行、
T43n1833_p0967a05║所攝，以淨法界鏡智等法合為地也。如次
T43n1833_p0967a06║名為所依、行、攝。鏡智能有所行，名有所行。
T43n1833_p0967a07║智相應法是佛所攝，名為所攝。《瑜伽》等說，如
T43n1833_p0967a08║《疏》所引，望義不同，諸教不違。有義彈《疏》
T43n1833_p0967a09║釋地義云：說別實法與總假者，名之為地。
T43n1833_p0967a10║今解不然。《論》自說云「與所修行為勝依持，
T43n1833_p0967a11║令得生長」，其所修行定非假者，不可假者
T43n1833_p0967a12║別從實生故。但應說有為、無為總聚之法，
T43n1833_p0967a13║與所修行別法為依、為生長因，名為地也。
T43n1833_p0967a14║詳曰：若但云地，不對於人，可如所斷。若
T43n1833_p0967a15║對於人云菩薩地，菩薩之號豈非目彼假
T43n1833_p0967a16║者體耶？若許爾者，與假為地何理不得？又
T43n1833_p0967a17║本立地祇約行人階位差別，若不對人，何
T43n1833_p0967a18║須立地？又人無別攬法成人，所修之行亦
T43n1833_p0967a19║即總分，廢總談別，云與修行為依生因。又
T43n1833_p0967a20║與修行為勝依等，正釋與假為地所以。
T43n1833_p0967a21║又諸菩薩殊勝五蘊，遠因實法而得生起，
T43n1833_p0967a22║何過不許？故四十七云：由能攝持菩薩義
T43n1833_p0967a23║故名地。正同此論，於菩薩行能攝故，故與
T43n1833_p0967a24║菩薩而為地也。
T43n1833_p0967a25║疏：「能為受用居處義故，名住」者。菩薩受用二
T43n1833_p0967a26║利行時所居處義，說之為「住」。
T43n1833_p0967a27║疏：「此約果與因」者。以果與因而為地也，由
T43n1833_p0967a28║所求果方起行故。即隨自地理、智二極，皆名
T43n1833_p0967a29║為果，非唯佛果。
T43n1833_p0967b01║論：「施有三」等者。按《瑜伽論》三十九云：「財施
T43n1833_p0967b02║者，謂以上妙清淨如法財物而行惠施，調
T43n1833_p0967b03║伏慳悋垢而行惠施，調伏積藏垢而行惠
T43n1833_p0967b04║施；無畏施者，謂濟拔師子、虎、狼、鬼魅等畏，
T43n1833_p0967b05║拔濟王、賊等畏，拔濟水、火等畏；法施者，謂
T43n1833_p0967b06║無倒說法，稱理說法，勸修學處。如是一切總
T43n1833_p0967b07║說九相。」
T43n1833_p0967b08║論：「戒有三種」等者。按瑜伽論四十云。謂諸菩
T43n1833_p0967b09║薩所受七眾別解脫律儀。依止在家、出家二
T43n1833_p0967b10║分名菩薩律戒。謂諸菩薩受律儀戒後。所
T43n1833_p0967b11║有一切為大菩提。由身、語、意積集諸善。總
T43n1833_p0967b12║說名為攝善法戒。謂諸菩薩於諸有情能引
T43n1833_p0967b13║義利。彼彼事業與作助伴等名饒益有情
T43n1833_p0967b14║戒。問：瑜伽自云三戒同受，復云何言受律
T43n1833_p0967b15║儀後所有諸善方名攝善？答：理實同受。
T43n1833_p0967b16║顯後所起亦攝善攝。若不言者恐疑後起
T43n1833_p0967b17║非戒攝。故顯律儀是餘戒本致先後言。實
T43n1833_p0967b18║同受也。問：云何善住善護律儀？答：按瑜
T43n1833_p0967b19║伽云。成就十支名善住護。謂不顧戀過去
T43n1833_p0967b20║諸欲。又不希求未來諸欲。又不耽著現在
T43n1833_p0967b21║諸欲。又樂遠離不生喜足。又能掃滌不正
T43n1833_p0967b22║言論諸惡尋、伺。又能於己不自輕蔑。又性
T43n1833_p0967b23║柔和。又能堪忍。又不放逸。又能具足軌則
T43n1833_p0967b24║淨命。問：云何善住善護攝善？答：即彼論
T43n1833_p0967b25║云。由十種相名住攝善速能攝善一切種
T43n1833_p0967b26║相。謂即施等十波羅密多。問：云何善住
T43n1833_p0967b27║善護饒益有情戒耶？答：即彼論云。由十一
T43n1833_p0967b28║相名住饒益有情戒。謂諸菩薩於諸有
T43n1833_p0967b29║情。彼彼事業皆為助伴。又諸菩薩為國有
T43n1833_p0967c01║情。如理宣說令斷諸惡。又諸菩薩於其
T43n1833_p0967c02║有恩諸有情所。深知恩惠常思酬報。又
T43n1833_p0967c03║諸菩薩於遭怖畏諸有情類能為救護。
T43n1833_p0967c04║又諸菩薩於處衰惱諸有情類。能善開解令
T43n1833_p0967c05║離愁憂。又諸菩薩備資生具。隨有來求
T43n1833_p0967c06║即皆施與。又諸菩薩性好攝受諸有情類。
T43n1833_p0967c07║如法御眾方便饒益。以無深心先與依止。
T43n1833_p0967c08║以憐愍心現作饒益。又諸菩薩於有情
T43n1833_p0967c09║心性好隨轉。先知體性方隨彼轉。為隨
T43n1833_p0967c10║彼心而令惡止善法得生。又諸菩薩性好
T43n1833_p0967c11║讚揚真實功德令他歡喜。又諸菩薩性
T43n1833_p0967c12║好悲愍。以調伏法調伏有情。又諸菩薩
T43n1833_p0967c13║為欲饒益諸有情故。現神通力說是名菩
T43n1833_p0967c14║薩三種戒藏。亦名無量大功德藏。如彼廣
T43n1833_p0967c15║說。
T43n1833_p0967c16║論：「忍有三種」等者。按《瑜伽論》第四十二說
T43n1833_p0967c17║三相云：云何菩薩耐他怨害忍？謂諸菩薩猛
T43n1833_p0967c18║利無間，種種長時，從他怨害所生眾苦現在
T43n1833_p0967c19║前時，應如是學：如此是我自業過耳，由我
T43n1833_p0967c20║先世自造種種不淨業故，今受如是種種
T43n1833_p0967c21║苦果。我今於此無義利苦若不忍者，復為
T43n1833_p0967c22║當來大苦因處。又自、他身皆苦為體，彼無知
T43n1833_p0967c23║故，於我苦體更增其苦。我既有知，何宜加
T43n1833_p0967c24║苦？又聲聞人修自利行，不生他苦，況我
T43n1833_p0967c25║為他而生不忍？云何安受苦忍？謂諸菩薩
T43n1833_p0967c26║應如是學，我從昔來依欲行轉，常求諸欲，
T43n1833_p0967c27║如是追求無義苦時，令我具受種種大苦，
T43n1833_p0967c28║皆由無智思擇過失。我今為求能引安樂
T43n1833_p0967c29║最勝善品，尚應思擇忍受百千俱胝大苦，
T43n1833_p0968a01║況少少苦而不忍受。如是如是正思惟故，
T43n1833_p0968a02║為求菩提，悉能忍受一切事苦。云何菩薩
T43n1833_p0968a03║法思勝解忍？謂諸菩薩於一切法能正思擇。
T43n1833_p0968a04║由善觀察勝覺惠故，能於八種生勝解處
T43n1833_p0968a05║善安勝解：一、三寶功德處；二、真實義處；三、諸
T43n1833_p0968a06║佛菩薩大神力處；四、因處；五、果處；六、應得義
T43n1833_p0968a07║處；七、自於彼義得方便處；八、一切所知所
T43n1833_p0968a08║應行處。
T43n1833_p0968a09║論：「精進三種」等者。按《瑜伽》第四十二，顯彼
T43n1833_p0968a10║相云：云何菩薩擐甲精進？謂諸菩薩於發
T43n1833_p0968a11║加行精進之前，其心勇悍，先擐誓甲。若我為
T43n1833_p0968a12║脫一有情苦，以千大劫等一日夜，處那落
T43n1833_p0968a13║迦不在餘趣，乃至菩薩經爾所時證得菩
T43n1833_p0968a14║提，假使過此百千俱胝倍數時劫，方證菩
T43n1833_p0968a15║提，我之勇悍亦無退屈。云何菩薩攝善精進？
T43n1833_p0968a16║謂諸菩薩所有精進，能為施等諸度加行
T43n1833_p0968a17║成辨施等。又由此精進是能修證、能成菩
T43n1833_p0968a18║提一切善法最勝因緣，餘則不爾。是故如來
T43n1833_p0968a19║以種種門，稱讚精進能證菩提。云何菩薩
T43n1833_p0968a20║饒益有情精進？謂此精進有十一種，如戒品
T43n1833_p0968a21║說，彼說尸羅此說精進，如前已引。
T43n1833_p0968a22║論：「靜慮三」等者。按瑜伽四十三。謂此靜慮略
T43n1833_p0968a23║有二種。一者世間。二出世間。當知此二隨
T43n1833_p0968a24║其所應。復有三種。一者若諸菩薩所有靜
T43n1833_p0968a25║慮遠離一切分別。能生身心輕安。最極寂靜
T43n1833_p0968a26║遠離憍舉。離諸愛味泯一切相。當知是名
T43n1833_p0968a27║菩薩現法樂住靜慮。二者若諸菩薩所有
T43n1833_p0968a28║靜慮。能引能住種種殊勝不可思議所有功
T43n1833_p0968a29║德。當知是名能引菩薩等持功德靜慮。三
T43n1833_p0968b01║者饒益有情靜慮有十一種。如戒度引。又
T43n1833_p0968b02║對法論第十二云。御眾業任持者。謂依止內
T43n1833_p0968b03║證。故教授教戒所化有情。心未定者令其
T43n1833_p0968b04║心定心。已定者令其解脫。由饒益有情靜
T43n1833_p0968b05║慮所任持故。
T43n1833_p0968b06║論：「般若有三種」者。按《瑜伽論》四十三云：惠
T43n1833_p0968b07║有二種：一者、世間；二、出世間。此二略說復
T43n1833_p0968b08║有三種：一者、若諸菩薩於離言說法無我
T43n1833_p0968b09║性，或於真諦將欲覺寤，或於真諦正覺寤
T43n1833_p0968b10║時，或於真諦覺寤已後，所有妙惠最勝寂
T43n1833_p0968b11║靜明了現前，無有分別，離諸戲論；於一切
T43n1833_p0968b12║法修平等性，入大總相；究達一切所知邊
T43n1833_p0968b13║際，遠離二邊，順入中道，是名菩薩能於所
T43n1833_p0968b14║知真實隨覺通達惠。二者、若諸菩薩於五
T43n1833_p0968b15║明處，及於三聚決定善巧，謂於能引義利
T43n1833_p0968b16║法聚，能引非義利法聚，能引非義利、非非義
T43n1833_p0968b17║利法聚，皆如實知；於是八處所有妙惠善
T43n1833_p0968b18║巧攝受，能速圓滿廣大資糧，速證菩提是
T43n1833_p0968b19║名菩薩能於五明處、及三聚中決定善巧惠。
T43n1833_p0968b20║三者、能作一切有情義利惠，有十一種，如
T43n1833_p0968b21║前已具。
T43n1833_p0968b22║論：「方便善巧」等者。按無性釋云：「若以前六
T43n1833_p0968b23║波羅密多所集善根共諸有情，為欲饒
T43n1833_p0968b24║益諸有情故，不捨有情，當知即是不捨生
T43n1833_p0968b25║死。苦以此善迴求無上正等菩提，為證佛
T43n1833_p0968b26║菩提故，當知即是希求涅槃。」《疏》引略也，當
T43n1833_p0968b27║依此知。又《對法》十四有四善巧：一、成就
T43n1833_p0968b28║有情善巧，謂四攝法，由攝受彼令處善
T43n1833_p0968b29║巧；二、圓滿佛法善巧，謂惠波羅密；三、速證
T43n1833_p0968c01║通惠善巧，謂日夜六時發露諸惡，隨喜功
T43n1833_p0968c02║德，勸請諸佛迴向善根；四、道無斷善巧，謂
T43n1833_p0968c03║無住涅槃。由此數數究竟無斷，周遍十方
T43n1833_p0968c04║一切世界，隨所應化示現一切佛菩薩行。
T43n1833_p0968c05║論：「力有二種」者。有云：思擇思惠，修習修惠。若
T43n1833_p0968c06║爾，後得何有思惠？唯無漏故。答：有正思惟，
T43n1833_p0968c07║名「思」何失？
T43n1833_p0968c08║論：「戒以受學等為體」等者。又按文殊問經
T43n1833_p0968c09║具明其相。今略引之。若以心分別人非
T43n1833_p0968c10║人等男女非男女等。若受出世間菩薩戒而
T43n1833_p0968c11║不起慈悲心。若他物起盜想。若起妄語心。
T43n1833_p0968c12║並犯波羅夷。若以身、口行不堪得三乘。
T43n1833_p0968c13║又若樹葉皮汁以心欲取。若起歌舞作樂花
T43n1833_p0968c14║香瓔珞想。若起高廣大床想。若起捉金銀
T43n1833_p0968c15║珍寶想。並是菩薩僧伽婆尸沙。若以身、口
T43n1833_p0968c16║行不堪得三乘。又若剃身毛。若翦爪如初
T43n1833_p0968c17║月形。若起此想。若起斬斫草木想。若起
T43n1833_p0968c18║毀他名譽等想並犯偷蘭遮。若以身、口行
T43n1833_p0968c19║不堪得三乘。又若佛法僧物花香衣寶以
T43n1833_p0968c20║脚踐踏。若佛塔若佛所行處。及菩提樹轉法
T43n1833_p0968c21║輪處以脚踐踏。並犯波逸提。若不信者不
T43n1833_p0968c22║堪得三乘。又若吐舌動眼毀諸威儀。起
T43n1833_p0968c23║犯此想者犯突吉羅。若以身、口行不堪
T43n1833_p0968c24║得三乘。又若見他物他樂種種服翫。詐現
T43n1833_p0968c25║求利及說人罪過若起此想犯波羅提舍。
T43n1833_p0968c26║若以身、口行不堪得三乘。
T43n1833_p0968c27║疏：「亦不隨眠流注相續」者。雖不現起，壞惡
T43n1833_p0968c28║不捨，結怨裏心，名「隨眠」也。
T43n1833_p0968c29║疏：「世法處有九種」等者。問：世法有八，謂譽、
T43n1833_p0969a01║利、稱、樂，及苦等四，何故不言譽等四耶？答：
T43n1833_p0969a02║譽等可欣，非是苦相，故不言也。謂資具等
T43n1833_p0969a03║性是壞法，復遇緣壞，名「壞法壞」。此猶質在，遇
T43n1833_p0969a04║緣質盡，名「盡法盡」。問：壞、盡二，與老、病、死
T43n1833_p0969a05║三而有何別？答：外、內有異，故分五種。
T43n1833_p0969a06║論：「此說自性」等者。問：忍、精進等體非三業，
T43n1833_p0969a07║如何今言說自性耶？答：有義：實非自性，
T43n1833_p0969a08║而作用中三業殊勝，於眷屬中對餘劣者
T43n1833_p0969a09║假名自性。詳曰：忍及精進必有三業，二
T43n1833_p0969a10║行方成，故取三業亦何爽理？諸論多分說
T43n1833_p0969a11║彼自性通三業故。
T43n1833_p0969a12║論：「安住最勝」等者。按《對法》十一但有五種，
T43n1833_p0969a13║《釋論》云：「『種性』者，謂菩薩法性。『願』者，謂菩提心。
T43n1833_p0969a14║『意樂』者，謂悲導心。『事』者，謂捨諸所有。『自體』者，
T43n1833_p0969a15║謂身、語、意業。」
T43n1833_p0969a16║論：「巧便最勝」者。即當《攝論》無分別智所攝
T43n1833_p0969a17║受也。無性釋云：謂三輪清淨，施者、受者、施
T43n1833_p0969a18║物分別皆遠離故。
T43n1833_p0969a19║論：「由斯施等四句分別」者。有三四句，如《疏》
T43n1833_p0969a20║所明。又按《優婆塞戒經》廣作四句，施四句
T43n1833_p0969a21║云：是施非度，謂聲聞、緣覺、凡夫、外道、初二
T43n1833_p0969a22║僧祇菩薩等施；度而非施，謂餘五度；示度亦
T43n1833_p0969a23║施，第三僧祇菩薩所施；非度非施，謂二乘等
T43n1833_p0969a24║所修五度。餘度四句准此可量。問：經、論何
T43n1833_p0969a25║違？答：經據任運進修，不退增勝名「度」；論
T43n1833_p0969a26║依具相，通退、不退，加、無加行，以立「度」名。
T43n1833_p0969a27║望義不同，故無違也。
T43n1833_p0969a28║論：「復次至相違障故」者。按《攝論》第七云：成
T43n1833_p0969a29║立對治所治障故，為欲對治不發趣因，
T43n1833_p0969b01║故立施戒。不發趣因，謂著財位及著室家。
T43n1833_p0969b02║為欲對治雖已發趣，復退還因，故立忍進。
T43n1833_p0969b03║退還因者，謂處生死有情違犯所生眾苦，及
T43n1833_p0969b04║於長時善品加行所生疲怠。為欲對治雖
T43n1833_p0969b05║已發趣、不復退還而失壞因，故立定惠。失
T43n1833_p0969b06║壞因者，謂諸散動及邪惡惠。如是成立對
T43n1833_p0969b07║治所治障故，唯立六數。
T43n1833_p0969b08║論：「又施等三，增上生道」等者。「增上生」者。所招
T43n1833_p0969b09║果體。「道」者是因。大財等果從因等起，名「增上
T43n1833_p0969b10║生」。「決定勝」者，亦是果也，望前三果增上果
T43n1833_p0969b11║體，後三果體而勝於彼，名「決定勝」。「道」者，因
T43n1833_p0969b12║也。
T43n1833_p0969b13║論：「智助般若」等者。又按《辨中邊論》障十度
T43n1833_p0969b14║果，頌如《疏》引，長行釋云：此說十種波羅密
T43n1833_p0969b15║多所得果障，以顯十種波羅密多自性之
T43n1833_p0969b16║障。謂於布施說富貴障；於淨戒說善趣
T43n1833_p0969b17║障；於安忍說不捨有情障；於精進說減過
T43n1833_p0969b18║失、增功德障；於靜慮說令所化趣八法障；
T43n1833_p0969b19║於般若說解脫障；於方便說施等善無窮
T43n1833_p0969b20║盡障，由此迴向無上菩提，令施等善無窮
T43n1833_p0969b21║盡故；於願說一切生中善無間轉障，由大
T43n1833_p0969b22║願力攝受能順善法生故；於力說所作善
T43n1833_p0969b23║得決定障，由思擇力及修習力能伏彼障，
T43n1833_p0969b24║非彼伏故；於智說自、他受用法成就障，不
T43n1833_p0969b25║如聞言而覺義故。
T43n1833_p0969b26║論：「謂由前前引發後後」等者。按《對法》云，由
T43n1833_p0969b27║施串習捨施內外，不顧身命，棄大寶藏，
T43n1833_p0969b28║受持禁戒。由護戒故，他所毀罵終不反報，
T43n1833_p0969b29║遂能堪忍。以能堪忍寒、熱等苦，加行不息，
T43n1833_p0969c01║發勤精進。精進方便，證究竟果，成滿靜慮。
T43n1833_p0969c02║靜慮滿已，證得出世究竟大惠。復次前前後
T43n1833_p0969c03║後所持，由具尸羅施得清淨；由行布施
T43n1833_p0969c04║攝益有情；由具尸羅不為惱害；由忍力
T43n1833_p0969c05║故，戒得清淨；由能忍受他不饒益，終不毀
T43n1833_p0969c06║犯所學處故；由精進故，忍得清淨；由勇猛
T43n1833_p0969c07║力，久處生死不以為難，能受眾生違逆等
T43n1833_p0969c08║苦；由靜慮故，精進清淨；由喜、樂俱，能勤修
T43n1833_p0969c09║習一切善法無休息故；由具惠故，靜慮清
T43n1833_p0969c10║淨。若由無量門數數觀諸法，能證內寂靜，
T43n1833_p0969c11║增長三摩地。《瑜伽》、《攝論》與《對法論》初復次
T43n1833_p0969c12║同，故不引也。
T43n1833_p0969c13║疏：「最勝所作」等者。按彼論解云：「一切佛菩
T43n1833_p0969c14║薩所為所到故。」有釋：最勝所作是佛所作。最
T43n1833_p0969c15║勝所至，十地菩薩之所至也。詳曰：佛及菩薩
T43n1833_p0969c16║俱作、俱至，或佛所至、菩薩所作，亦應無失。
T43n1833_p0969c17║疏：「安住佛性」者。佛性正是彼岸之體。由能安
T43n1833_p0969c18║住名之為到。又彼岸者總攝大乘出世教、
T43n1833_p0969c19║理、行、果四也。佛性即是理所攝也。或通於
T43n1833_p0969c20║果。
T43n1833_p0969c21║疏：「又『波羅』是所知」等者。此非《對法》文，乃是疏
T43n1833_p0969c22║主釋彼論也。
T43n1833_p0969c23║疏：「合有六解」者。「六」字應錯，合為「五」字。一、《瑜
T43n1833_p0969c24║伽》五緣；二、十二最勝；三、最勝所作等，《疏》云
T43n1833_p0969c25║「『波羅』，所至義」等者，此是疏主釋彼論中「所作」、
T43n1833_p0969c26║「所至」，非是《論》文；四、所知彼岸等；五、濟度自、他
T43n1833_p0969c27║等。或「『波羅』是所知義」等，此為一解，「六」字不
T43n1833_p0969c28║錯。又按智度論復有三釋。一云度慳貪
T43n1833_p0969c29║等諸煩惱海至究竟故名到彼岸。即以六
T43n1833_p0970a01║障而為此岸。六度為彼岸。二云此岸是世
T43n1833_p0970a02║間。彼岸是涅槃。即以生死、涅槃二種為此
T43n1833_p0970a03║彼岸。三云有無等境名為此岸。知有無智
T43n1833_p0970a04║名到彼岸。即以分別有相、無相名此、彼
T43n1833_p0970a05║岸。
T43n1833_p0970a06║疏：「釋別名」者。按《攝論》第七云：「又能息滅惡
T43n1833_p0970a07║戒、惡趣，及能取得善趣等持，故名為戒。又
T43n1833_p0970a08║能滅盡忿怒怨讎，及能善住自他安隱，故名
T43n1833_p0970a09║為忍。又能遠離所有懈怠、惡不善法，及能
T43n1833_p0970a10║出生無量善法令其增長，故名精進。又能
T43n1833_p0970a11║消除所有散動，及能引得內心安住，故名
T43n1833_p0970a12║靜慮。」施、惠如《疏》引。
T43n1833_p0970a13║疏：「由大施」等者。按彼論云：「大施者，盡捨一
T43n1833_p0970a14║切內外事故，長時施故。離過者，遠離不平
T43n1833_p0970a15║等追求等過故。離垢者，永斷一切所治慳
T43n1833_p0970a16║故。」釋曰：離非法貪亦離過也，餘之五度
T43n1833_p0970a17║各亦有三，義意易知，《論》指不作。又云。能
T43n1833_p0970a18║令諸根永寂靜故。能起清淨諸善趣故。能
T43n1833_p0970a19║為清淨所依處故。說名為戒。隨其次第護
T43n1833_p0970a20║諸根門。往善趣因涅槃所依。遠離一切忿
T43n1833_p0970a21║勢灰故。遠離不捨怨害心故。顯發損者
T43n1833_p0970a22║常安隱故。說名為忍。怨害心者。謂起報怨
T43n1833_p0970a23║心。不捨者。謂不棄此心。能壞怨心名為損
T43n1833_p0970a24║者。顯此無畏故名顯發損者常安隱。故損
T43n1833_p0970a25║害生長作用相應故名精進。損害作用相應
T43n1833_p0970a26║者。謂前二正斷。以能損害不善法故。生長
T43n1833_p0970a27║作用相應者。謂後二正斷。以能生長諸善
T43n1833_p0970a28║法故。能持能息能靜能調。又能引發故名靜
T43n1833_p0970a29║慮。能持者。謂於境繫心。能息者。謂息諸散
T43n1833_p0970b01║亂。能靜者。謂令心寂靜。能調者。謂制伏諸
T43n1833_p0970b02║纏。能引發者。謂能引發自在作用。施惠兩
T43n1833_p0970b03║文如疏已引。其施中云。能捨施等者。捨謂棄
T43n1833_p0970b04║捨。除斷之義。為由施故能斷施人當來貧
T43n1833_p0970b05║苦。復由施故能除受人現生遺乏逼迫熱惱。
T43n1833_p0970b06║又惠度者。彼論釋云。他所發者。謂從他言
T43n1833_p0970b07║音所生。及如理作意相應。惠內證者。謂出
T43n1833_p0970b08║世間惠。種別者謂出世間後所得惠。得寂靜
T43n1833_p0970b09║者。謂修道中治煩惱惠。勝德者。謂能引發
T43n1833_p0970b10║勝功德惠。
T43n1833_p0970b11║論：「依止意樂修」者。按《對法論》有六意樂：謂
T43n1833_p0970b12║諸菩薩以殑伽沙界滿中七寶，又殑伽沙等
T43n1833_p0970b13║身命剎那頃，或經殑伽沙等大劫，施一有
T43n1833_p0970b14║情乃至一切，皆令彼於菩提速成修行。如
T43n1833_p0970b15║是差別施時，菩薩意樂猶不厭足，名無厭
T43n1833_p0970b16║意樂。又諸菩薩修行施時，展轉相續，無一
T43n1833_p0970b17║剎那有退、有斷，乃至菩提，名廣大意樂。又
T43n1833_p0970b18║諸菩薩修行施時，於施所攝諸有情所，生
T43n1833_p0970b19║大歡喜，名歡喜意樂。又諸菩薩修行施時，
T43n1833_p0970b20║觀施所攝一切有情，於我己身有大恩德，
T43n1833_p0970b21║不見已身於彼有恩，由資助我三菩提
T43n1833_p0970b22║故，名恩德意樂。又諸菩薩修行施時，雖於
T43n1833_p0970b23║無量諸有情所興大施福，而不希報恩當
T43n1833_p0970b24║來異熟，名無染意樂。又諸菩薩修行施時，
T43n1833_p0970b25║所得異熟施諸有情，不自為己，又以此福
T43n1833_p0970b26║共諸有情迴向菩提，名善好意樂。餘度准
T43n1833_p0970b27║知。
T43n1833_p0970b28║疏：「四依止方便修亦有三種」者。即觀三輪以
T43n1833_p0970b29║為三也。
T43n1833_p0970c01║論：「此十攝者」等者。按《攝論本》云：「世尊於此
T43n1833_p0970c02║一切六種波羅密多，或有處所以施聲等
T43n1833_p0970c03║說」者，釋曰：經中有處以一施言攝干六
T43n1833_p0970c04║度，「戒」等之聲亦復如是。無性釋曰：謂於一
T43n1833_p0970c05║切修加行中，即有一切更互相助。謂修施
T43n1833_p0970c06║時禁防忍受，策勵專心，能善巧知業果相
T43n1833_p0970c07║屬，如是施中即有餘轉。若修戒時遠離慳
T43n1833_p0970c08║悋、忿恚、懈怠、散動、邪見，如是戒中即有餘
T43n1833_p0970c09║轉。修習所餘亦如是說。
T43n1833_p0970c10║論：「依修前行至應作四句」者。汎爾決擇問答
T43n1833_p0970c11║諸法，而有寬、狹差別不同。由斯《對法》第十五
T43n1833_p0970c12║中，明其一行、順前、順後，二、三、四等諸句數
T43n1833_p0970c13║也。故彼論云：一行者，即問論法，謂以一法
T43n1833_p0970c14║與餘法一一互相問已，除此法更以第二
T43n1833_p0970c15║法與餘法互相問，如是一一問一切法。
T43n1833_p0970c16║今有問言：若成就眼處亦色處耶？設成就
T43n1833_p0970c17║色處亦眼處耶？應順前句答，餘句相望
T43n1833_p0970c18║問答順前、後及以四句，如理應思。如是次
T43n1833_p0970c19║第，一一漸咸，如理應說。順前句者，謂於諸
T43n1833_p0970c20║法中隨取二法更互相問，依止前法以答
T43n1833_p0970c21║所問。如有問言：若智亦所知耶？設所知亦
T43n1833_p0970c22║智耶？此應作順前句答。諸智亦所知，有
T43n1833_p0970c23║所知非智，謂餘法。順後句者，謂即二法展
T43n1833_p0970c24║轉相問，依止後法以答所問。如有問言：
T43n1833_p0970c25║若所取亦能取耶？設能取亦所取耶？此應
T43n1833_p0970c26║作順後句答。諸能取亦所取，有所取非能
T43n1833_p0970c27║取，謂色等五境及法處除相應。二句者，謂
T43n1833_p0970c28║於所問應二句答，不得有餘。如有依
T43n1833_p0970c29║蘊建立依界建立，而發問言：若蘊數亦界
T43n1833_p0971a01║數耶？設界數亦蘊數耶？此應作二句答。或
T43n1833_p0971a02║蘊數非界數，謂色蘊、識蘊，何以故？無有一
T43n1833_p0971a03║界全攝色蘊相；或全攝識蘊相故；或界數
T43n1833_p0971a04║非蘊數，謂法界。三句者，謂於所問唯三
T43n1833_p0971a05║句答。如有問言：若蘊數亦處數耶？設處數
T43n1833_p0971a06║亦蘊數耶？此應三句答。或蘊數非處數，謂
T43n1833_p0971a07║色蘊；或處數非蘊數，謂法處；或蘊數亦處
T43n1833_p0971a08║數，謂識蘊意處。俱非者，於蘊、處中決定不
T43n1833_p0971a09║有。四句者，謂於所問作四句答。如有
T43n1833_p0971a10║問言：若成就眼根亦耳根耶？設成就耳根
T43n1833_p0971a11║亦眼根耶？應四句答：初句謂聾者，眼根已
T43n1833_p0971a12║生不捨；第二句謂盲者，耳根已生不捨；第
T43n1833_p0971a13║三句謂眼、耳根已生不捨；第四句除上爾所
T43n1833_p0971a14║相。述可句者，謂於所問順爾而答，以如
T43n1833_p0971a15║是言述可所問。如有問言：諸無常者皆
T43n1833_p0971a16║是行耶？設當是行皆無常耶？應述可答所
T43n1833_p0971a17║問如是。遮止句者，謂於所問不爾而答，
T43n1833_p0971a18║以不爾言遮止所問。如有問言：蘊外諸
T43n1833_p0971a19║行幾諦攝耶？應遮止答：蘊外無行。
T43n1833_p0971a20║疏：「此依始業地」等者。由依始業地人，故順
T43n1833_p0971a21║後句
T43n1833_p0971a22║答。若依串習，六皆頓修，皆互相攝。
T43n1833_p0971a23║論：「若依純雜」等者。《對法》十二兩種四句，初四
T43n1833_p0971a24║如《疏》，第二四云：復次，一切行施皆能生施波
T43n1833_p0971a25║羅密多種類福耶？此應作四句：初句謂所
T43n1833_p0971a26║行施不迴向大菩提；第二句謂於施波羅
T43n1833_p0971a27║密多勸勵讚美，隨喜慶悅；第三句謂所行施
T43n1833_p0971a28║迴向大菩提；第四句謂除上爾所相，惠等亦
T43n1833_p0971a29║爾。四句應思。釋曰：初句行施，非生波羅
T43n1833_p0971b01║密多類福；第二句生波羅密多種類之福，
T43n1833_p0971b02║而非行施；三、四可知。又按《攝論》第七《無
T43n1833_p0971b03║性釋》，彼相攝義云：「是其相故者，是攝體相，
T43n1833_p0971b04║謂此施等與彼施等更互相攝。是隨順故者，
T43n1833_p0971b05║是攝隨順信等善法，施等善心彼所修故，
T43n1833_p0971b06║於施等中彼隨轉故，信等即是諸善大地
T43n1833_p0971b07║及念住等菩提分法。是等流故者，是攝等流，
T43n1833_p0971b08║謂無諍等及十力等，是到彼岸等流果故。」
T43n1833_p0971b09║論：「此十果」等者。按《瑜伽》七十八云：一切波
T43n1833_p0971b10║羅密多何果異熟？當知此亦略有六種：一
T43n1833_p0971b11║者、得大財富；二者、往生善趣；三者、無怨、無
T43n1833_p0971b12║壞，多諸喜樂；四者、為眾生主；五者、身無惱
T43n1833_p0971b13║害；六者、有大宗業。且就異熟一果以明，不
T43n1833_p0971b14║障得餘。又按《攝論無性釋》云：富貴攝
T43n1833_p0971b15║者，是施所得勝利。大生攝者，是戒所得勝
T43n1833_p0971b16║利，勝善趣攝，故名「大生」。大朋大屬攝者，
T43n1833_p0971b17║是忍所得勝利。「朋」謂親族，「屬」謂奴婢。廣大
T43n1833_p0971b18║事業加行成就攝者，謂勤所得勝利。「廣大事
T43n1833_p0971b19║業」，謂輪王等。於中策勵，名為「加行」。所作皆辨，
T43n1833_p0971b20║故名「成就」。無諸惱害、性薄塵垢攝者，是靜
T43n1833_p0971b21║慮所得勝利。由靜慮故，感此威力，善知一
T43n1833_p0971b22║切。五明處攝者，是惠所得勝利。
T43n1833_p0971b23║論：「此與二乘有共不共」等者。攝論第七有四
T43n1833_p0971b24║殊勝。明與二乘而有差別。無性釋云。差別
T43n1833_p0971b25║殊勝。謂諸菩薩具三種戒。聲聞乘等唯有一
T43n1833_p0971b26║種律儀尸羅。是故菩薩望彼殊勝。餘三殊勝
T43n1833_p0971b27║准此應知。如疏略引。
T43n1833_p0971b28║論：「定學有四」等者。《疏》判此定非地前得。有
T43n1833_p0971b29║義彈云：亦未可依。雖復勝定多依第四，亦
T43n1833_p0971c01║有通依餘地生故。又不可以二乘不得
T43n1833_p0971c02║證是無漏，地前菩薩所有修行亦非二乘
T43n1833_p0971c03║所知境故。戒及惠學並通地前，何故定學唯
T43n1833_p0971c04║說地上？故通地前以之勝也。詳曰：《疏》意
T43n1833_p0971c05║不說所言定學唯取無漏，但顯《論》中所舉
T43n1833_p0971c06║四定非地前相。又二乘不知通漏、無漏，今
T43n1833_p0971c07║但以彼不知之義證定無漏，非言有漏即
T43n1833_p0971c08║彼皆知。又按《攝論》明定差別，後四差別
T43n1833_p0971c09║謂對治、堪能、引發、作業；若非無漏，何有此
T43n1833_p0971c10║能？故知彼論據無漏定，此所舉定同彼何
T43n1833_p0971c11║建？又復三學隨據一說，何要責之一等？
T43n1833_p0971c12║疏：「又能引發十難行」者。按彼論云：一、自誓
T43n1833_p0971c13║難行，誓受無上菩提願故；二、不退難行，生
T43n1833_p0971c14║死眾苦不能退故；三、不背難行，一切有情
T43n1833_p0971c15║雖行邪行而不棄故；四、現前難行，怨有
T43n1833_p0971c16║情所現作一切饒益事故；五、不染難行，生
T43n1833_p0971c17║在世間，不為世法所染污故；六、勝解難
T43n1833_p0971c18║行，於大乘中深生信解故；七、通達難行，
T43n1833_p0971c19║具能通達補特伽羅、法無我故；八、隨覺難
T43n1833_p0971c20║行，於諸如來所說甚深祕密言詞能隨覺
T43n1833_p0971c21║故；九、不離不染難行，不捨生死而不染
T43n1833_p0971c22║故；十、加行難行，能修諸佛安住解脫，一切
T43n1833_p0971c23║障礙窮生死際不作功用，常起一切有情
T43n1833_p0971c24║一切義利行故。
T43n1833_p0971c25║論：「此三自性」等者。《攝論》第八有十六門今
T43n1833_p0971c26║略引云：「此中無分別智離五種相以為自
T43n1833_p0971c27║性。」本論如《疏》。無性釋云：若無作意是無分
T43n1833_p0971c28║別智，熟眠、醉等應成無分別智。若過尋伺
T43n1833_p0971c29║地是無分別智，第二靜慮已上諸地一切異
T43n1833_p0972a01║生及聲聞等，應成無分別智。若想受滅是無
T43n1833_p0972a02║分別智，此智體相難可成立，無想等中離
T43n1833_p0972a03║心無有諸心法故。若如其色是無分別智，
T43n1833_p0972a04║應不得成無分別智，譬如大種所造色故。
T43n1833_p0972a05║若於真義異相計度是無分別智，此智不
T43n1833_p0972a06║成無分別性，以於真義異相計度，言此
T43n1833_p0972a07║是真、是無分別，有分別故。二、智所依者，謂
T43n1833_p0972a08║無分別智所依非心、非思義故，亦非非心
T43n1833_p0972a09║為所依止，心種類故。以心為因，數習勢力，
T43n1833_p0972a10║引得此位，名「心種類」。此即顯示智所依心，
T43n1833_p0972a11║出過一切思量分別。釋曰：「心」言通目思、非
T43n1833_p0972a12║思量，外又偏以思量心難。答中據彼二種
T43n1833_p0972a13║心故，言不依依。智所依心雖無分別，是前
T43n1833_p0972a14║無間心之種類，亦得名心。餘如《疏》引。三、
T43n1833_p0972a15║智因緣；四、智所緣；五、智行相，皆如《疏》引。
T43n1833_p0972a16║六、智所住持者，謂無分別後得智中所得種
T43n1833_p0972a17║種菩薩諸行，此行皆以智為所依。七、無分
T43n1833_p0972a18║別智誰為助伴，若唯有一應無所能者，謂
T43n1833_p0972a19║前五度分為二道：初四資糧道，後一依止道，
T43n1833_p0972a20║為能助伴。八、無分別智當於何處感異
T43n1833_p0972a21║熟果者，謂於諸佛變化、受用二身會中，此
T43n1833_p0972a22║非異熟因，能治彼故；即增上果假名異熟，
T43n1833_p0972a23║由此資熏餘有漏業，令感異熟，故立此名。
T43n1833_p0972a24║九、無分別智誰為等流者，謂前前生中無
T43n1833_p0972a25║分別智，後後生處展轉增勝，是等流果。十、
T43n1833_p0972a26║無分別智出離云何者，謂初極喜地入見道
T43n1833_p0972a27║時，見一切地無分別理，初得出離，後修道
T43n1833_p0972a28║位諸地方成。十一、無分別智誰為究竟者，
T43n1833_p0972a29║謂初地中雖得三身而未清淨，至第十地
T43n1833_p0972b01║乃得清淨，方名究竟。十二、無分別智如何、
T43n1833_p0972b02║從何、由何無染者，謂如虛空從種種極惡，
T43n1833_p0972b03║由信惠解以為因故，而得無染。十三、加
T43n1833_p0972b04║行、根本、後得三種無分別智有差別者，頌
T43n1833_p0972b05║曰：如瘂求受義，如瘂正受義，如非瘂受
T43n1833_p0972b06║義；如愚求受義，如愚正受義，如非愚受
T43n1833_p0972b07║義；如五求受義，如五正受義；如末那受
T43n1833_p0972b08║義，如未解於論，求論受法義；次第譬三
T43n1833_p0972b09║智，應知加行等。「義」謂境義：初未受、未說；
T43n1833_p0972b10║次受、未說；後受亦說。「五識」等者。約無分別
T43n1833_p0972b11║有分別明。「求論」等者。據求溫習通達以辨。
T43n1833_p0972b12║意識依意，名為「末那」。十四、根本、後得二智
T43n1833_p0972b13║差別者，頌曰：如人正閉目，是無分別智，即
T43n1833_p0972b14║彼復開目，後得智亦爾。十五、無分別智云
T43n1833_p0972b15║何能作利有情事者，頌曰：如末尼天樂，無
T43n1833_p0972b16║思成自事，種種佛事成，常離思亦爾。十六、
T43n1833_p0972b17║無分別智為緣分別依他起性，為緣餘境
T43n1833_p0972b18║自體亦爾？為智、非智？若緣依他，云何得成
T43n1833_p0972b19║無分別智？若緣餘境，餘境定無，當何所緣？
T43n1833_p0972b20║是智，應有所知；非智，云何名無分別智者？
T43n1833_p0972b21║謂無分別智不緣依他，無分別故；亦不緣
T43n1833_p0972b22║餘，緣此分別法性為境，法與法性非一、
T43n1833_p0972b23║異等。是故此智不可定說緣分別境、非分
T43n1833_p0972b24║別境，自體亦爾。不可說言決定是智，如加
T43n1833_p0972b25║行、後得無分別故，亦非非智以加行智為
T43n1833_p0972b26║先因故。此智與境無差別相，如空與空所
T43n1833_p0972b27║有光明，是故此智成無分別。
T43n1833_p0972b28║論：「如是三惠至俱已捨故」者。問：下明菩薩一
T43n1833_p0972b29║一剎那四道具有，如何今言見道等中無加
T43n1833_p0972c01║行耶？答：若加行道，通漏、無漏；加行智者唯
T43n1833_p0972c02║是漏攝，故不為例。或加行智亦通無漏，今
T43n1833_p0972c03║依漏說，亦不相違。
T43n1833_p0972c04║論：「八地已去至現唯無漏」者。問：八地已上，五
T43n1833_p0972c05║識中善亦非無漏，如何施等唯無漏耶？答：
T43n1833_p0972c06║五識中善既非增勝，非立為度，故不相違。
T43n1833_p0972c07║論：「此十義類差別無邊」等者。按《瑜伽論》七十
T43n1833_p0972c08║八中，廣有諸門，故指彼也。今略引云：「總說
T43n1833_p0972c09║一切波羅密多清淨相者，當知七種：一者、
T43n1833_p0972c10║菩薩於此諸法不求他知；二者、於此諸法
T43n1833_p0972c11║見已，不生執著；三者、即於如是諸法不生
T43n1833_p0972c12║疑惑：謂為能得大菩提不；四者、終不自讚
T43n1833_p0972c13║毀他，有所輕蔑；五者、終不憍傲放逸；六者、
T43n1833_p0972c14║終不少有所得便生喜足；七者、終不由此
T43n1833_p0972c15║諸法於他發起嫉妬、慳吝。」又云：無染著
T43n1833_p0972c16║性，無顧戀性，正迴向性，最為廣大。無罪過
T43n1833_p0972c17║性、無分別性、無有染污，思擇所作，最為明
T43n1833_p0972c18║盛。已入無退轉法地，名不可動。若十地攝
T43n1833_p0972c19║佛地攝者，名最清淨。又云：「何因緣故，菩薩
T43n1833_p0972c20║所得波羅密多諸可愛果及諸異熟，常無有
T43n1833_p0972c21║盡？波羅密多亦無有盡？善男子！展轉相依，
T43n1833_p0972c22║生起修習無間斷故。」又云：「當知一切波羅
T43n1833_p0972c23║密多各有四種最勝威德：一者、於此波羅
T43n1833_p0972c24║密多正修行時，能捨慳吝、犯戒、心憤、懈怠、
T43n1833_p0972c25║散亂，見趣所治；二者、於此正修行時，能為無
T43n1833_p0972c26║上正等菩提真實資糧；三者、於此正修行時，
T43n1833_p0972c27║於現法中能自攝受，饒益有情；四者、於此
T43n1833_p0972c28║正修行時，於未來世能得廣大無盡可愛諸
T43n1833_p0972c29║果異熟。」又云：「當知一切波羅密多大悲為
T43n1833_p0973a01║因，微妙可愛諸果異熟，饒益一切有情為，
T43n1833_p0973a02║果圓滿無上廣大菩提為大義利。」又云：
T43n1833_p0973a03║「以般若波羅蜜多能取諸法無自性性。」
T43n1833_p0973a04║論：「依彼種立異生性故」者。問：若爾，如何下
T43n1833_p0973a05║愚相即云執著我、法愚是畢生性障？豈此愚
T43n1833_p0973a06║者唯約種談？答：性狹、障寬。異生性障即通
T43n1833_p0973a07║種、現，謂異生性及異生性種類現行，總合名
T43n1833_p0973a08║為異生性障，故無違也。
T43n1833_p0973a09║疏：「六十六立五無記」者。謂異熟等四，加自性
T43n1833_p0973a10║一。自性體者，謂諸色根是長養者，及外諸有
T43n1833_p0973a11║色處等。非異熟等所攝者，除善，染污色處、聲
T43n1833_p0973a12║處。
T43n1833_p0973a13║疏：「如實義至名為自相」者。總明《因明》自、共二
T43n1833_p0973a14║相。唯分別心安立等者，方名共相。若非安立，
T43n1833_p0973a15║縱五蘊上空、無常等，皆名自相。一一各附自
T43n1833_p0973a16║所依蘊，不通餘故。即無常等亦名實義，異
T43n1833_p0973a17║彼分別心所立故。問：經中二相其義云何？
T43n1833_p0973a18║答：五蘊等體，名為自相。蘊上無常、苦、無我
T43n1833_p0973a19║等，名為共相。雖一一蘊無常等別，彼此相似
T43n1833_p0973a20║以立共名，不說散心分別安立名共相也，
T43n1833_p0973a21║故與因明所說不同。問：初、後二師義何別
T43n1833_p0973a22║耶？答：大意是同，廣、略異耳。明經中意與
T43n1833_p0973a23║前師同，唯敘《因明》有別前也。然《疏》中云「彼
T43n1833_p0973a24║《因明論》」至「與此不同」者，並依《佛地》敘《因明論》
T43n1833_p0973a25║二相之義。結與經別，經別之義同於初師，
T43n1833_p0973a26║更不言也。故《佛地論》敘《因明》已，而總結云
T43n1833_p0973a27║「此經不爾，故不相違。」
T43n1833_p0973a28║論：「斷惑證滅期心別故」者。問：若無間道不證
T43n1833_p0973a29║滅者，何故說彼無分別智是緣理智？答：
T43n1833_p0973b01║所緣之理但名真如、不名擇滅，猶有麁重
T43n1833_p0973b02║而未斷故。若爾，斷惑證滅別者，如何下
T43n1833_p0973b03║說菩薩利根剎那剎那斷惑證滅？答：彼依
T43n1833_p0973b04║異品相望而談。此約一品故不相例。
T43n1833_p0973b05║疏：「無間道麁至解脫得自在故」者。有義釋云：
T43n1833_p0973b06║無間道時伏受等種，解脫道位除彼麁重。
T43n1833_p0973b07║疏：「亦顯所知障斷不得無為」等者。詳曰：今助
T43n1833_p0973b08║一釋：斷所知障亦得無為，如《顯揚》云想受、
T43n1833_p0973b09║不動二無為者，若斷障得，擇滅所攝，彼障
T43n1833_p0973b10║即是所知障攝。又此論下云：許無住處亦
T43n1833_p0973b11║擇滅攝。經言三乘無差別等，而依離縛斷
T43n1833_p0973b12║煩惱說，亦不相違。
T43n1833_p0973b13║論：「如入二定，說斷苦根」者。即欲界中苦受所
T43n1833_p0973b14║引不安隱性，名苦麁重。初定力微，未能發
T43n1833_p0973b15║生殊勝喜樂及勝輕安，未遍適悅故，未能
T43n1833_p0973b16║斷彼苦麁重。二定相違，故彼方斷。又《婆沙論》
T43n1833_p0973b17║八十一云：問：離欲染時斷憂及苦，契經何
T43n1833_p0973b18║故說第二定而滅苦耶？答：依過對治故作
T43n1833_p0973b19║是說，謂離欲染雖斷苦根，而未名為過
T43n1833_p0973b20║苦對治。於初靜慮得離欲時，過苦對治，故
T43n1833_p0973b21║說苦滅。苦對治者，謂初靜慮。廣如彼說。
T43n1833_p0973b22║論：「又十無明」等者。按《攝論本》云：「以於十相
T43n1833_p0973b23║所知法界，有十無明所治障住。」釋曰：由
T43n1833_p0973b24║彼十相所顯真如，名十相法界。又云：「應知
T43n1833_p0973b25║如是無明，於聲聞等非染污，於諸菩薩是
T43n1833_p0973b26║染污。」十無明名，一一如下《疏》中牒也。准此
T43n1833_p0973b27║故知：異生性障非十無明，以異生性非無
T43n1833_p0973b28║記故，非唯智障。
T43n1833_p0973b29║疏：「有或九故」者。若初地中唯斷見惑，而更不
T43n1833_p0973c01║斷修道惑等；修道但應有於九地，何故《論》
T43n1833_p0973c02║說修道十地？
T43n1833_p0973c03║論：「四、微細障最下品」者。具如《疏》辨。有義彈
T43n1833_p0973c04║云：應說地地第九品攝，不應說為三品中
T43n1833_p0973c05║下。詳曰：見等餘惑第九品者，一切應是此
T43n1833_p0973c06║微細障，是下品故。既有此濫，故《疏》三品遮簡
T43n1833_p0973c07║尤善。
T43n1833_p0973c08║論：「二身見」者。二釋如《疏》。有義：法執之中有
T43n1833_p0973c09║我、我所二身見故。詳曰：雖薩迦耶兼攝
T43n1833_p0973c10║我所，觀今文勢，不取我所品。所以者何？
T43n1833_p0973c11║答：明二見已，既問寧知唯第六俱，既與
T43n1833_p0973c12║第七相對問答，第七豈許有我所見？由此
T43n1833_p0973c13║故《疏》第二解勝。
T43n1833_p0973c14║疏：「以十種方便智至入」者。入第七地十方便
T43n1833_p0973c15║智，彼廣不錄。
T43n1833_p0973c16║論：「入十地至及所含藏」者。問：後後地中所有
T43n1833_p0973c17║功德，前前地中頗亦得不？答：「亦許得，故《瑜
T43n1833_p0973c18║伽論》四十八云：如是所說後後住中支分功
T43n1833_p0973c19║德，非前前住一切都無，然下品故，不隨其
T43n1833_p0973c20║數。當知即彼展轉修習，成中上品。於餘後
T43n1833_p0973c21║地證得成滿，方乃建立。」
T43n1833_p0973c22║論第十卷
T43n1833_p0973c23║疏：「此中意說已斷處故」者。問：若約已斷煩惱
T43n1833_p0973c24║亦應言如來位，若依正斷所知亦合在金
T43n1833_p0973c25║剛心，何故不同？答：《大論》二障據影略說，
T43n1833_p0973c26║說彼二障一在金剛、一如來地，亦不相違。
T43n1833_p0973c27║論：「真見道中一切頓斷」者。縱三心見道亦頓
T43n1833_p0973c28║斷也。故《瑜伽論》五十九云：「見斷煩惱頓斷非
T43n1833_p0973c29║漸。所以者何？由現觀智諦現觀故，能斷見
T43n1833_p0974a01║道所斷煩惱。然此現觀與壞緣諦作意相應，
T43n1833_p0974a02║是故三心頓斷一切迷苦諦等見斷煩惱。」
T43n1833_p0974a03║疏：「尚不許九無間道入根本定」等者。次第那
T43n1833_p0974a04║含斷欲九品無間，皆依未至定起。
T43n1833_p0974a05║論：「通緣內外至有眾多故」者。有義彈《疏》，而自
T43n1833_p0974a06║釋云：今說通釋煩惱、所知六識俱者漸斷所
T43n1833_p0974a07║以，如前第七雙釋二障頓斷所由，故知此文
T43n1833_p0974a08║合解二障漸斷所以。不爾，煩惱如何不釋？
T43n1833_p0974a09║詳曰：第七二障頓斷無差，隣次雙明頓斷所
T43n1833_p0974a10║以。六識二障前後別明，就煩惱中，小、大有
T43n1833_p0974a11║異，小漸大頓。次明所知唯大唯漸，後方釋
T43n1833_p0974a12║彼漸斷所以。文勢既隔，何得通釋煩惱漸因？
T43n1833_p0974a13║又煩惱障菩薩頓斷文已自彰，「緣內、外」言，如
T43n1833_p0974a14║何顯頓反明漸耶？由斯但辨所知漸由，
T43n1833_p0974a15║示方隅爾。
T43n1833_p0974a16║論：「必各別起無間」等者。問：四義云何？答：按
T43n1833_p0974a17║《對法論》第九說云：加行道者，謂由此道能
T43n1833_p0974a18║捨煩惱。所以者何？由正修如是道時，能漸
T43n1833_p0974a19║捨離各別上品等煩惱所生品類麁重，一分
T43n1833_p0974a20║漸得轉依。無間道者，謂由此道，無間永斷
T43n1833_p0974a21║煩惱，令無所餘。所以者何？由此道無間能
T43n1833_p0974a22║永除遣此品煩惱所生品類麁重，令無有
T43n1833_p0974a23║餘。又轉麁重依得無麁重。解脫道者，謂
T43n1833_p0974a24║由此道，證斷煩惱所得解脫。所以者何？由
T43n1833_p0974a25║此道能證煩惱永斷所得轉依故。勝進道
T43n1833_p0974a26║者，謂為斷餘品煩惱所有加行、無間、解脫
T43n1833_p0974a27║道，是名勝進。所以者何？為斷此品後餘煩
T43n1833_p0974a28║惱所有加行、無間、解脫，望此品勝，名勝進
T43n1833_p0974a29║道。釋曰：所斷麁重即惑種子，或無堪任。所
T43n1833_p0974b01║言「轉依」即第八識，能離識上一分麁重，名
T43n1833_p0974b02║之為「得」。或成實性亦為「轉依」，「得」義同前。
T43n1833_p0974b03║又按《俱舍》說云：無間道者，約斷惑得無
T43n1833_p0974b04║能隔礙故。釋曰：由斷惑得，令不至生，
T43n1833_p0974b05║無有力能隔礙聖道，令不證滅，名無間
T43n1833_p0974b06║道。由解脫道已，至生相決定現起能證
T43n1833_p0974b07║滅故。「已解脫惑得與離繫得俱時起故。」
T43n1833_p0974b08║釋曰：已解脫得與離繫得俱時而生，正證
T43n1833_p0974b09║離繫果，故名「解脫」。猶如世間驅賊閉戶，故
T43n1833_p0974b10║隨何品要俱二道。與大乘別，如前斷惑證
T43n1833_p0974b11║滅別辨。
T43n1833_p0974b12║疏：「此依容預」，「不爾，便違《對法》」者。容預勝進，而
T43n1833_p0974b13║即別起。非容預者，以彼後品加行、無間、解
T43n1833_p0974b14║脫三道為勝進道。《對法》說故，違意可知。
T43n1833_p0974b15║疏：「若別別斷至故具四道」者。談體一智，據
T43n1833_p0974b16║義不同，分為四道。容預、欣求即是勝進、加
T43n1833_p0974b17║行義也。
T43n1833_p0974b18║疏：「即是別別望前有也」者。此顯彼論據於菩
T43n1833_p0974b19║薩別起道說，故言後三是前勝進，與此論
T43n1833_p0974b20║別。
T43n1833_p0974b21║疏：「又云至即二乘」者。復會《對法》，後明勝進
T43n1833_p0974b22║依二乘說。按彼論云：又復棄捨斷煩惱
T43n1833_p0974b23║加行，或勤方便思惟諸法，或勤加行安住諸
T43n1833_p0974b24║法，或進修餘三摩鉢底諸所有道，名「勝進
T43n1833_p0974b25║道」。《釋論》云：「又復」者，為顯餘義。捨斷煩惱
T43n1833_p0974b26║諸加行道，但正思惟契經等法；或復於先所
T43n1833_p0974b27║思、所證法中安住觀察；或復進入餘勝品定；
T43n1833_p0974b28║諸如是等，名「勝進道」。釋曰：明非斷惑諸
T43n1833_p0974b29║勝進道，簡彼斷惑勝進道，故云「棄捨斷煩
T43n1833_p0974c01║惱行」。餘文可量。
T43n1833_p0974c02║疏：「或總通三乘」者。重明《對法》兩文皆通三
T43n1833_p0974c03║乘說也。
T43n1833_p0974c04║疏：「今此既論至是前勝進」者。顯此論說二乘
T43n1833_p0974c05║勝進。言「或總」者，同彼《對法》後品三道，皆前勝
T43n1833_p0974c06║進。
T43n1833_p0974c07║疏：「若不爾至勝進者故」者。又顯此論或總、別
T43n1833_p0974c08║言，不同《對法》望後品說。若不爾者，初品以
T43n1833_p0974c09║後所有品道皆勝於前，此即無有不起若
T43n1833_p0974c10║別、若總二勝進道。既不如是，明不同彼。或
T43n1833_p0974c11║「總」言顯是不定也，義如《疏》辨；《對法》不言或
T43n1833_p0974c12║總、別故，容有不起勝進道時。
T43n1833_p0974c13║疏：「得十意樂平等淨心」者。按《十地論》第七，《經》
T43n1833_p0974c14║云：一、過去佛平等染淨心；二、未來佛；三、現在
T43n1833_p0974c15║佛；四、戒淨；五、心淨；六、除見、疑、悔淨；七、道、非道
T43n1833_p0974c16║智淨；八、行斷智淨；九、思量一切菩提分法上
T43n1833_p0974c17║上淨；十、化度一切眾生淨。彼論解云：於平
T43n1833_p0974c18║等中心得清淨，是諸佛法及隨順諸佛法。謂
T43n1833_p0974c19║初三世佛十力等，是即諸佛法。餘七隨順諸
T43n1833_p0974c20║佛法也，佛法因此戒、定、智惠、化眾生成。戒
T43n1833_p0974c21║即第四，定是第五，六、七、八，九總智淨攝。
T43n1833_p0974c22║釋曰：於三寶所離疑惑心，知佛所說道能
T43n1833_p0974c23║出離，外道非道，不能出離。又謂我應斷下、
T43n1833_p0974c24║中行，而為發起上妙聖行，如次是彼六、七、
T43n1833_p0974c25║八相。
T43n1833_p0974c26║疏：「不行契經等種種法相中」者。由知法無
T43n1833_p0974c27║相故，不以有相行，於契經等種種法相中，
T43n1833_p0974c28║觀契經等為有相也。
T43n1833_p0974c29║論：「八、不增減真如」等者。如《疏》具辨《攝論》、《中
T43n1833_p0975a01║邊》與此同、異。有義自釋，復彈《疏》云：初應正
T43n1833_p0975a02║同世親所說，義無別故。無性後釋亦與此
T43n1833_p0975a03║同，不可如《疏》說此、彼別。詳曰：乍觀似
T43n1833_p0975a04║同，窮理少異。《攝論》直據斷染得淨明無
T43n1833_p0975a05║增減，此約離執明無增減，即同《中邊》。由
T43n1833_p0975a06║證此如而離於執，不見一法而有增減，
T43n1833_p0975a07║舉彼所見不增減法以顯真如。不增減之真
T43n1833_p0975a08║如，依主釋也。以此而言，《疏》意遠矣。
T43n1833_p0975a09║論：「即此亦名相土自在」等者。問：此相自在即
T43n1833_p0975a10║中邊論四自在中無分別攝。何故此相名無
T43n1833_p0975a11║分別。答：無分別智之所起故從因為名。此
T43n1833_p0975a12║論言相依果受稱。故不相違。
T43n1833_p0975a13║論：「有漏曾習」等者。問：何以曾習不能斷惑？
T43n1833_p0975a14║答：言「曾習」者，是曾得也。此曾習道若能斷
T43n1833_p0975a15║者，既應二障無始不成，以能治道先已起
T43n1833_p0975a16║故。雖道曾得，而障不亡，故知曾習非能斷
T43n1833_p0975a17║也。
T43n1833_p0975a18║疏：「然約緣縛至可說地斷」者。顯所知障而不
T43n1833_p0975a19║可說上、下自、他斷差別也，以非相應、所緣
T43n1833_p0975a20║等縛，不同惑障。
T43n1833_p0975a21║疏：「此即在下斷上至非縛法故」者。「此」言，即此
T43n1833_p0975a22║所知障也。言「非潤生」、「非縛法」者，顯異煩
T43n1833_p0975a23║惱，故在上、下隨斷下、上，理無有違。
T43n1833_p0975a24║疏：「又解至類亦應然」者。類同煩惱，斷有次
T43n1833_p0975a25║第。
T43n1833_p0975a26║疏：「即二障至各有四句」者。以所知障類同
T43n1833_p0975a27║煩惱斷有次第。故所知障六七相望亦成四
T43n1833_p0975a28║句。四句作法同煩惱說。但易其名思可知
T43n1833_p0975a29║也。
T43n1833_p0975b01║論：「一切有情至可言具四」者。問：無住涅槃菩
T43n1833_p0975b02║薩證不？答：傳有兩釋。一曰不得，此論說
T43n1833_p0975b03║云出所知障而證得故。若爾，《攝論》云何會
T43n1833_p0975b04║耶？彼謂菩薩有無住故。解云：無住涅槃
T43n1833_p0975b05║由菩薩證，非彼已得。如修習位說得轉依，
T43n1833_p0975b06║非已得故。二云許得，分斷所知所顯真如，
T43n1833_p0975b07║悲、智依故。有義斷云：今依前解，說出煩
T43n1833_p0975b08║惱得有餘依，要全出離，說出所知得無住
T43n1833_p0975b09║處，明非因得。詳曰：後釋為勝。言「出所
T43n1833_p0975b10║知」而有二義：一者、全出名之為「出」，此舉勝
T43n1833_p0975b11║者影顯菩薩，如有餘依舉二乘者，以顯於
T43n1833_p0975b12║佛。二者、分、全俱名為「出」，亦如三乘見、修、無
T43n1833_p0975b13║學三無漏道，俱名「出世」。由此有餘言「障永
T43n1833_p0975b14║寂」，無住不爾，若要障盡，亦應同彼言「障永
T43n1833_p0975b15║寂」。既不如之，故與前別，不可為例。又由
T43n1833_p0975b16║悲智不住於二，所證之理名無住處。五地
T43n1833_p0975b17║既斷背於生死樂涅槃愚，而由證彼無差
T43n1833_p0975b18║別理，此豈不名無住之義？況乃《攝論》明言
T43n1833_p0975b19║有也，豈隨己情強通聖教？
T43n1833_p0975b20║論：「若聲聞等至說彼非有」者。按《勝鬘經》云：
T43n1833_p0975b21║「阿羅漢、辟支佛有餘生法不盡，故有生」者，
T43n1833_p0975b22║釋曰：明我生已盡，智不究竟，即知苦智。
T43n1833_p0975b23║知苦智二：一、知分段；二、知變易。二乘斷初，
T43n1833_p0975b24║未斷變易，故言「有生」。「有餘梵行成故不
T43n1833_p0975b25║純」者，釋曰：梵行已立不究竟也，即證滅
T43n1833_p0975b26║智。涅槃名梵，證梵之因，名為「梵行」。梵行有
T43n1833_p0975b27║二：一、分段因盡顯有餘依，分段果盡顯無
T43n1833_p0975b28║餘依；二、變易果盡顯無餘依，無漏依在顯有
T43n1833_p0975b29║餘依。二乘定姓及不定姓，於前一中得有
T43n1833_p0975c01║全分，不得第二。雖有所成，而為變易因果
T43n1833_p0975c02║所雜，故名「不純」。「事不究竟，故當有所作」者，
T43n1833_p0975c03║釋曰：所作已辦不究竟也，是修道智。修道
T43n1833_p0975c04║有二：一、治分段；二、治變易。二乘但修分段
T43n1833_p0975c05║對治，餘治未修，故事不究竟。事不究竟，故
T43n1833_p0975c06║當有所作。「不度彼故，當有所斷」者，釋
T43n1833_p0975c07║曰：不受後有不究竟也，是斷集智。所斷
T43n1833_p0975c08║有二：一、分段因；二、變易因。二乘斷初第二
T43n1833_p0975c09║因，名「不度彼」。不度彼故，當必須斷。「不斷
T43n1833_p0975c10║彼故，去涅槃界遠」者，釋曰：由前四智
T43n1833_p0975c11║皆不究竟，故去如來大涅槃遠。舉第四
T43n1833_p0975c12║智，顯前三智。
T43n1833_p0975c13║論：「非擇滅攝，說暫離故」者。即《顯揚論》十八中
T43n1833_p0975c14║云：「謂非擇滅等四種離繫者：謂緣差脫畢竟
T43n1833_p0975c15║離繫；簡擇煩惱究竟離繫；苦樂繫時離繫；
T43n1833_p0975c16║心、心法暫時離繫。」釋：非擇、擇滅、不動、想受，
T43n1833_p0975c17║如次為四。後二既云「繫時離繫」，明是四中
T43n1833_p0975c18║非擇滅攝。
T43n1833_p0975c19║疏：「對法至不可為難」者。此遮伏難。伏難意
T43n1833_p0975c20║云。按對法云。有二種應斷法。謂諸煩惱及
T43n1833_p0975c21║此所依受。受有二種。謂變異及不變異。如
T43n1833_p0975c22║其次第苦樂非苦樂。當知煩惱斷故建立擇
T43n1833_p0975c23║滅。二受斷故如其次第建立不動及想受
T43n1833_p0975c24║滅。既云斷受得二無為。二無為者如何。不
T43n1833_p0975c25║是擇滅攝耶。疏意釋者種斷現息俱名為斷。
T43n1833_p0975c26║受等據現暫爾不行。若不爾者於擇滅中。
T43n1833_p0975c27║何不攝彼不動、想受。既開不攝。明非擇
T43n1833_p0975c28║也。
T43n1833_p0975c29║疏：「不同有漏」等者。遮小宗救。小宗救云：汝
T43n1833_p0976a01║大乘宗有漏斷惑，亦但非擇，何責我斷不染
T43n1833_p0976a02║無知得非擇滅？答意易詳。
T43n1833_p0976a03║論：「攝觀無量」等者。一釋如《疏》。有義：「觀」者，觀
T43n1833_p0976a04║名，即念住等，此能任持念住觀故。《佛地論》
T43n1833_p0976a05║說：若就麁相，妙觀察智攝四念住，觀察一
T43n1833_p0976a06║切身、土等法。詳曰：理既多途，二義俱得。
T43n1833_p0976a07║疏：「今說因果位通」者。今者說通因果二位，
T43n1833_p0976a08║俱二十二。尋、伺唯因，不通果有，故不言
T43n1833_p0976a09║之。
T43n1833_p0976a10║論：「此轉有漏八、七、六、五」等者。問：《莊嚴論頌》云：
T43n1833_p0976a11║八、七、五、六識，如次而得故。即轉五識得
T43n1833_p0976a12║妙觀察，如何相違？答：《佛地》第三有二師釋，
T43n1833_p0976a13║正義同此。第二師云：轉第六識得成事作
T43n1833_p0976a14║智，轉五現識得妙觀察。正義破云：此不應
T43n1833_p0976a15║爾，非次第故。說法除疑周遍觀察，非五
T43n1833_p0976a16║用故。釋曰：彼第二師意同《莊嚴》，正義顯
T43n1833_p0976a17║彼《莊嚴論》說非次第也，故不相違。
T43n1833_p0976a18║論：「智雖非識」等者。《佛地》第三大意同之，稍廣
T43n1833_p0976a19║此也，并顯相應總名為「智」。彼云：如是四智
T43n1833_p0976a20║轉何法得？《攝大乘》說轉識蘊得，何故轉心
T43n1833_p0976a21║而得心法？非得心法，四無漏心智相應故，
T43n1833_p0976a22║假說名「智」。故《論》說言：問：正智當言實有、當
T43n1833_p0976a23║言假有？答：當言俱有。此中智是實有，若智
T43n1833_p0976a24║眷屬諸心、心法，亦名為智，說之為假，故有
T43n1833_p0976a25║二種。此中無漏心、心法等智為主故，皆說名
T43n1833_p0976a26║「智」。轉識蘊依，得四無漏智相應心，謂大圓
T43n1833_p0976a27║鏡心乃至成事作心。
T43n1833_p0976a28║疏：「何故第八至五識不爾」者。此難初釋：何故
T43n1833_p0976a29║因八緣於定色，定色引故，所變即屬法處定
T43n1833_p0976b01║色，五識亦緣定色為質，所變即非法處色
T43n1833_p0976b02║收？
T43n1833_p0976b03║疏：「五稱散、五常緣故」者。此答辭也：一、性散動；
T43n1833_p0976b04║二者、常緣五塵為境。不同第八，故所變色
T43n1833_p0976b05║五塵中收。
T43n1833_p0976b06║論：「又此是常」等者。有義論云：所依常者，謂所
T43n1833_p0976b07║緣境，以境常故，假說智常。故《涅槃》云：諸佛
T43n1833_p0976b08║所師所謂法也，以法常故，諸佛亦常。「無斷、
T43n1833_p0976b09║盡」言，總釋四智為常之義。相續無間，故名
T43n1833_p0976b10║「無斷」；後際無故，故名「無盡」。不須別配三身
T43n1833_p0976b11║說也。詳曰：雖此論中正約四智說無斷
T43n1833_p0976b12║盡，然身體離四智無，故無斷盡兼配於身，
T43n1833_p0976b13║理亦應善。《莊嚴論》有此識說故。
T43n1833_p0976b14║論：「如是法身有三相別」者。問：如是三身佛佛
T43n1833_p0976b15║同體，常、無常耶？答：自性身同，餘身義等，亦
T43n1833_p0976b16║得名「同」。雖俱云「常」，常有差別也。故《莊嚴
T43n1833_p0976b17║論》云：彼三種身，一切諸佛皆悉平等。由依
T43n1833_p0976b18║故，一切諸佛自性身平等，法界無別故。
T43n1833_p0976b19║由心故，一切諸佛色身平等，佛心無別故。
T43n1833_p0976b20║由業故，一切諸佛化身平等。同一所
T43n1833_p0976b21║化故，一切諸佛悉同常住。由自性常故，
T43n1833_p0976b22║一切諸佛自性身常，畢竟無漏故。由
T43n1833_p0976b23║無間常故，一切諸佛色身常住，說法
T43n1833_p0976b24║無斷絕故。由相續常故，一切諸佛化身
T43n1833_p0976b25║常住，雖於此滅復彼現故。
T43n1833_p0976b26║論：「二、他受用，由平等示現」等者。傳有三釋：一
T43n1833_p0976b27║云觀察擊發平等，故示現之；二云平等擊
T43n1833_p0976b28║圓鏡智而令示現，從彼能擊，說平等現；三
T43n1833_p0976b29║云平等自能示現，不假他擊，亦不擊他。
T43n1833_p0976c01║詳曰：後釋為正，既自在智非唯根本，現身、
T43n1833_p0976c02║土相，何理不能？第二理通，鏡智本故。初釋
T43n1833_p0976c03║非也。
T43n1833_p0976c04║論：「三變化身至諸利樂事」等者。問：《瑜伽論》七
T43n1833_p0976c05║十九云地前菩薩不生淨土，《攝論》亦云生
T43n1833_p0976c06║淨土者是別時意。如何今云化居淨土為
T43n1833_p0976c07║未登地菩薩等耶？答：傳有兩釋：一云二乘
T43n1833_p0976c08║異生亦生故，《觀經》等皆誠說故。《瑜伽》、《攝論》
T43n1833_p0976c09║云不生者，據受用土，不遮化土。二云不
T43n1833_p0976c10║生，《瑜伽》、《攝論》以自會故。又《大乘同性經》云：
T43n1833_p0976c11║淨土成佛皆是受用身，穢土中者皆是化身。
T43n1833_p0976c12║故知化身所居土者，不得名淨。此言淨土，
T43n1833_p0976c13║據暫變說。即如《法華》三變淨方，《維摩》等同。
T43n1833_p0976c14║詳曰：今同前說，多經、論中說生淨故。《同
T43n1833_p0976c15║性經》中，為對受用，化稱為穢，亦不相違。
T43n1833_p0976c16║論：「《論》說轉去阿賴耶識得自性」者。《攝論本》云：
T43n1833_p0976c17║應知法身由幾佛法之所攝持：一、由清淨，
T43n1833_p0976c18║謂轉阿賴耶識得法身故。故知鏡智自性
T43n1833_p0976c19║身攝。
T43n1833_p0976c20║論：「圓鏡智品至而證得故」者。《攝論》第九無性
T43n1833_p0976c21║釋云：「當知此中轉阿賴耶識故，得大圓鏡
T43n1833_p0976c22║智。」
T43n1833_p0976c23║論：「說平等智」等者。無性《攝論》第九云：轉染污
T43n1833_p0976c24║末那故，得平等性智。由此安住無住涅槃，
T43n1833_p0976c25║大慈大悲恒與相應，能隨所樂現佛影像。
T43n1833_p0976c26║又云：「妙觀察智具足一切陀羅尼門、三摩地
T43n1833_p0976c27║門，猶如寶藏，於大會中能現一切自在作
T43n1833_p0976c28║用，能斷諸疑能雨法雨。」又云：成所作智
T43n1833_p0976c29║普於十方一切世界能現變化，八相成道，能
T43n1833_p0977a01║現住持一切有情利樂事故。
T43n1833_p0977a02║論：「然說轉去藏識至彼實性故」者。按無性論
T43n1833_p0977a03║第九說云：「以其法身體清淨故，淨誰轉誰
T43n1833_p0977a04║而得清淨？為答此問，說如是言：轉阿賴
T43n1833_p0977a05║耶識得法身故，由阿賴耶識執持一切雜
T43n1833_p0977a06║染種子。對治起時，轉滅如是一切染種，轉
T43n1833_p0977a07║得隨順一切無罪圓滿功德。譬如世間阿揭
T43n1833_p0977a08║陀藥，能變有毒令成無毒，故說名『轉』。」
T43n1833_p0977a09║論：「平等智品至攝變化身」者。問：按《佛地經》
T43n1833_p0977a10║說，觀察智於大眾中雨大法雨，說法斷疑，
T43n1833_p0977a11║故起化相屬何身耶？答：依受用身為聖
T43n1833_p0977a12║菩薩說法等者，他受用攝。依於化身，攝亦
T43n1833_p0977a13║如之。問：大圓鏡智緣餘二身所變之相，餘
T43n1833_p0977a14║之三智緣自受用所變之相，各屬何身？答：
T43n1833_p0977a15║圓鏡智變餘二身、土所有相者，而有兩釋：
T43n1833_p0977a16║一云亦是自受用攝，以極微細非彼境故，
T43n1833_p0977a17║由斯二智自變二身，非擊第八而令現也；
T43n1833_p0977a18║二云所變隨質，二身、土攝，若餘三智緣自身、
T43n1833_p0977a19║土所變之相，自身土攝，非為他故。
T43n1833_p0977a20║論：「說圓鏡智是受用佛」者。問：此既《莊嚴論》中
T43n1833_p0977a21║所說，前師如何而會釋耶？答：今為通云：由
T43n1833_p0977a22║因圓鏡智方得受用，據所因說，亦不相
T43n1833_p0977a23║違。
T43n1833_p0977a24║論：「三業化身」等者。按《佛地經》云：「身、語、及心
T43n1833_p0977a25║化，善巧方便業。」《論》第七云：此顯成所作智起
T43n1833_p0977a26║三業化。由此智能善巧方便，能起身、語、心
T43n1833_p0977a27║三業化。身化三種：一、自身相應，謂化自身
T43n1833_p0977a28║為輪王等種種形類，及現種種諸本生事。二、
T43n1833_p0977a29║他身相應，謂化魔王為佛身等，變舍利子
T43n1833_p0977b01║為天女等，寄他身上示現種種變化形類。
T43n1833_p0977b02║三、非身相應，謂現大地為七寶等，或現無
T43n1833_p0977b03║量佛化身等，或放光明照無邊界。如是等
T43n1833_p0977b04║類離自、他身，別變化作情、非情色種種形類，
T43n1833_p0977b05║動地、放光、風香等事，皆為利樂諸有情故，
T43n1833_p0977b06║一切皆名佛身化業。語業亦三：一、自身相應，
T43n1833_p0977b07║謂佛自身化現梵音，遍告無邊諸世界等種
T43n1833_p0977b08║種語業。二、他身相應，謂令聲聞大弟子等
T43n1833_p0977b09║以佛梵音宣說大乘甚深法等。是故聲聞、
T43n1833_p0977b10║諸菩薩等，說非己分甚深妙法，皆是如來
T43n1833_p0977b11║變化所作，非彼自力。三、非身相應，謂化大海、
T43n1833_p0977b12║草木等類乃至虛空，亦出音聲說大法等，
T43n1833_p0977b13║如是皆名變化語業。心化唯二：一、自身相
T43n1833_p0977b14║應，謂自心上化種種心，及心法影像差別。二、
T43n1833_p0977b15║他身相應，謂令他心亦現種種心，及心法影
T43n1833_p0977b16║像差別，此並相分似見分現。問：云何不
T43n1833_p0977b17║化非情，令心相現？答：非情已是心等相
T43n1833_p0977b18║分，云何復令有心相現？若心相現則名有
T43n1833_p0977b19║情，非非情攝。是故化心但有二種。問：既
T43n1833_p0977b20║許化作非情色相，如化佛等；於此現心說
T43n1833_p0977b21║非身化，斯有何失？答：色有離質，化通非
T43n1833_p0977b22║身；心法不然，無非身化。彼論復有異師說
T43n1833_p0977b23║云：心不可化，但由定力能令自心解非分
T43n1833_p0977b24║法，名化自心。若加被他，令愚昧者解甚深
T43n1833_p0977b25║法，令失念者得正憶念，名化他心。前為正
T43n1833_p0977b26║義。
T43n1833_p0977b27║論：「謂自性身至離雜染」等者。「離雜染」者。顯不
T43n1833_p0977b28║能起貪、恚等也。故《疏》依此不起貪等，云
T43n1833_p0977b29║應木石以之為難，不難木石中之實性，
T43n1833_p0977c01║實性亦是真如體故。有義云：然《疏》說法身轉
T43n1833_p0977c02║依真如，順生無漏四智功德。有情身中當能
T43n1833_p0977c03║順生故，亦得說具恒沙德。木石之性非現
T43n1833_p0977c04║不順，當亦無有順生義故。又應正說木石
T43n1833_p0977c05║之性即佛法身，法身真如體圓遍故。詳曰：
T43n1833_p0977c06║雖作此釋，非疏本意，本意如前。
T43n1833_p0977c07║論：「自受用身唯自利」者。問：因自受用方有
T43n1833_p0977c08║他化，復與有情不為障礙，為依增上。二
T43n1833_p0977c09║義既具，何唯自利？答：其自性身非唯二義，
T43n1833_p0977c10║復是眾聖所證之境，自受用身非餘所知，故
T43n1833_p0977c11║不為例。然實非無利他之義，望增勝義，故
T43n1833_p0977c12║無有失。
T43n1833_p0977c13║論：「自性身、土」等者。此明身、土諸佛同異，諸聖
T43n1833_p0977c14║教中約義不同互有同異，皆不相違。且
T43n1833_p0977c15║《莊嚴論》云：由依、心、業故，三身俱平等。釋
T43n1833_p0977c16║曰：彼三種身如其次第，一切諸佛悉皆平等。
T43n1833_p0977c17║由依故，一切諸佛自性身平等，法界無別故；
T43n1833_p0977c18║由心故，一切諸佛生身平等，佛心無別故；由
T43n1833_p0977c19║業故，一切諸佛化身平等，同一所作故。若
T43n1833_p0977c20║依《佛地》第七所明，三身諸佛各有同異。故彼
T43n1833_p0977c21║論云：法身一切如來共有，故無差別；就能證
T43n1833_p0977c22║因有差別故，假說差別。其餘二身各別因
T43n1833_p0977c23║感，各別自性實有差別，但無別執。同處相
T43n1833_p0977c24║似，利樂意樂，事業平等，說無差別。又按《攝
T43n1833_p0977c25║論》，亦有同、異。彼第九云：「諸佛法身當言有
T43n1833_p0977c26║異、當言無異？依止意樂業無別故，當言
T43n1833_p0977c27║無異。」釋曰：同《莊嚴論》。又：「無量佛身現等
T43n1833_p0977c28║覺故，當言有異。」此顯法身約能證說，同
T43n1833_p0977c29║《佛地論》。又云：無量依身差別轉故，當言
T43n1833_p0978a01║有異。化身亦爾。即此論中約色身明，據
T43n1833_p0978a02║有異說。
T43n1833_p0978a03║論：「餘二身、土有共、不共」等者。《佛地》第七有三
T43n1833_p0978a04║師說，此同第三，正義所論。彼論甚廣，今者略
T43n1833_p0978a05║云：一切如來所化有情為共、不共？有義皆
T43n1833_p0978a06║共，以一一佛皆度一切，福德、智惠一切平
T43n1833_p0978a07║等，同為拔濟一切有情求菩提故，如說
T43n1833_p0978a08║一佛所化有情即一切佛。有義不共，以佛
T43n1833_p0978a09║所化諸有情類本相屬故，是故如來底沙佛
T43n1833_p0978a10║時，曾與慈氏同為弟子。佛觀釋迦所化有
T43n1833_p0978a11║情善根先熟，慈氏所化有情後熟，慈因先滿，
T43n1833_p0978a12║釋迦後滿。入火光定，令釋迦歎，起先成
T43n1833_p0978a13║佛。佛欲入滅，言所應度皆已度訖。又契
T43n1833_p0978a14║經說：觀一所化，在有頂處化留一身，彼從
T43n1833_p0978a15║彼沒來生此間，所留化身為說妙法，令成
T43n1833_p0978a16║羅漢。如實義者，有共、不共。若所化生一向
T43n1833_p0978a17║共者，何須多佛？一佛能化一切生故。若所
T43n1833_p0978a18║化生一向不共，菩薩不應發弘誓願，歷事
T43n1833_p0978a19║多佛，修學大乘，諸佛不應以已所化付屬
T43n1833_p0978a20║後佛。
T43n1833_p0978a21║疏：「能變之者，無煩惱穢故」者。問：七地以前
T43n1833_p0978a22║煩惱猶起，云何乃言「無煩惱穢」？答：雖有
T43n1833_p0978a23║煩惱，皆為利益，具無量德，故不為過，為能
T43n1833_p0978a24║穢也。
T43n1833_p0978a25║疏：「本質通淨、穢」等者。佛所變質似染名「穢」。
T43n1833_p0978a26║疏：「相名非順理故」等者。此顯識相不必皆
T43n1833_p0978a27║同之所以也。性、相順故，見、相同性。非相順
T43n1833_p0978a28║者，即色、心等種種別故。
T43n1833_p0978a29║疏：「不可有漏同無漏難」者。難云：無漏見、相善
T43n1833_p0978b01║等種同生，有漏二分殊，性、種何不等？答：
T43n1833_p0978b02║繫、不繫殊，不可為難。
T43n1833_p0978b03║疏：「問至有漏無漏必同」者。見、相二分有漏、無
T43n1833_p0978b04║漏，何意必同？答云：相順者固漏、無漏，可
T43n1833_p0978b05║名相順。一漏、無漏相順義失。
T43n1833_p0978b06║疏：「三身相對四句」等者。按彼論云：如是三
T43n1833_p0978b07║身有四分故，得為四句：「一、受用非變化，謂
T43n1833_p0978b08║自利分實受用身。二、變化非受用，謂變化身，
T43n1833_p0978b09║為化地前雜類生故。或麁、或妙、或令歡喜、
T43n1833_p0978b10║或令怖畏，改轉不定，但名變化。不是受用
T43n1833_p0978b11║不必令受現法樂故。三、亦受用亦變化，謂
T43n1833_p0978b12║為地上菩薩所現種種化身，令諸菩薩受
T43n1833_p0978b13║法樂故，隨時改轉不決定故。」又云：「或處
T43n1833_p0978b14║說佛有二種身：一者、生身；二者、法身。若自性
T43n1833_p0978b15║身、若實受用，俱名法身，諸功德法所依止故，
T43n1833_p0978b16║諸功德法所集成故。若變化身、若他受用，俱
T43n1833_p0978b17║名生身，隨眾所宜數現生故。」又云：又餘
T43n1833_p0978b18║經說有十種佛：一、現等覺佛；二、弘誓願佛；
T43n1833_p0978b19║三、業異熟佛；四、住持佛；五、變化佛；六、法界
T43n1833_p0978b20║佛；七、心佛；八、定佛；九、本性佛；十、隨樂佛。前
T43n1833_p0978b21║五世俗佛，後五勝義佛，隨其所應，三身所
T43n1833_p0978b22║攝。釋曰：化身現於樹下成道，名「現等覺」。
T43n1833_p0978b23║以願乘通化一切生，名「弘誓願」。百劫修相，
T43n1833_p0978b24║業感王宮相好之身，名「業異熟」。績素等像，
T43n1833_p0978b25║名為「住持」。法身自體，名「法界佛」。第八無漏，名
T43n1833_p0978b26║為「心佛」。大定之身，名「定佛」也。自受用身從
T43n1833_p0978b27║本種性三劫修成，名「本性佛」。隨彼地上所
T43n1833_p0978b28║樂不同，現身有異，名「隨樂佛」。前五是化及
T43n1833_p0978b29║以住持，故名「世俗」。後五實身而殊勝故，名為
T43n1833_p0978c01║「勝義」。初四化身，第五化像，第六法身，後四受
T43n1833_p0978c02║用。
T43n1833_p0978c03║成唯識論演祕卷第七