T43n1834_p0992a03║
T43n1834_p0992a04║
T43n1834_p0992a05║唯識二十論述記卷下
T43n1834_p0992a06║
T43n1834_p0992a07║翻經沙門基撰
T43n1834_p0992a08║論：復云何知佛依如是密意趣說有色等處？
T43n1834_p0992a09║述曰：第一段中，自下第四，返破他宗外境
T43n1834_p0992a10║非實有，證知唯有識。於中有三：初小乘等，因
T43n1834_p0992a11║前起問；次舉頌下，論主正破；後已辨極微非
T43n1834_p0992a12║一實下，結歸唯識。此即初也，先牒大乘前所
T43n1834_p0992a13║說意，後方申難。論主前說：依生無我者，佛說
T43n1834_p0992a14║色等十，今牒之。云何知如是密說有色等
T43n1834_p0992a15║處？
T43n1834_p0992a16║論：非別實有色等外法，為色等識，各別境耶？
T43n1834_p0992a17║述曰：自下外人正為徵問。非離於識，別有實
T43n1834_p0992a18║體色等外法，為色等識，各別境耶？其眼等
T43n1834_p0992a19║識緣色等故，變似色等，名色等識，非說色
T43n1834_p0992a20║等，名色等識。
T43n1834_p0992a21║論：頌曰：以彼境非一，亦非多極微，又非和合
T43n1834_p0992a22║等，極微不成故。述曰：自下第二，論主正破，
T43n1834_p0992a23║合有五頌，於中有三：初之一頌，合破小乘外
T43n1834_p0992a24║道二種；次有三頌，正破小乘；後有一頌，正破
T43n1834_p0992a25║外道，設破小乘。此即初也，就初頌中，第一句
T43n1834_p0992a26║破外道，下三句破小乘；破小乘中，第一句破
T43n1834_p0992a27║古薩婆多毘婆沙師；下二句破經部及新薩
T43n1834_p0992a28║婆多順正理師。又非和合等，立宗；極微
T43n1834_p0992a29║不成故，立因。驗此兼破極微和集，此唯識論，
T43n1834_p0992b01║世親年邁。正理論後方始作也，至下當知。
T43n1834_p0992b02║論曰：此何所說？述曰：自下破執，於中有三：
T43n1834_p0992b03║初假問起；次敘外執；後正破之。此假問也，體
T43n1834_p0992b04║例如前。
T43n1834_p0992b05║論：謂若實有外色等處與色等識各別為境。
T43n1834_p0992b06║述曰：此下敘執，外道、小乘若執實有離識
T43n1834_p0992b07║之外，有色等處，與緣色等能緣之識各別為
T43n1834_p0992b08║境。
T43n1834_p0992b09║此即總敘小乘、外道遍計之義，自下別敘。
T43n1834_p0992b10║論：如是外境或應是一。述曰：此外道計，執
T43n1834_p0992b11║色等法體唯是一。
T43n1834_p0992b12║論：如勝論者執有分色。述曰：此顯執師，是
T43n1834_p0992b13║吠世師迦，此云勝論，造此論師名勝論者，釋
T43n1834_p0992b14║此立名，說斯緣起，如餘處辨。此師本計有六
T43n1834_p0992b15║句義，後有末執，立十句義，如《成唯識》。然六句
T43n1834_p0992b16║者：一、實；二、德；三、業；四、有；五、同異；六、和合。實
T43n1834_p0992b17║中有九，謂：地、水、火、風、空、時、方、我、意。其地、水、火、
T43n1834_p0992b18║風是極微性，若劫壞時，此等不滅，散在處
T43n1834_p0992b19║處，體無生滅，說為常住，有眾多法，體非是
T43n1834_p0992b20║一。後成劫時，兩兩極微，合生一子微，子微之
T43n1834_p0992b21║量，等於父母，體唯是一，從他生故，性是無
T43n1834_p0992b22║常。如是散極微，皆兩兩合生一子微，子微并
T43n1834_p0992b23║本，合有三微。如是復與餘三微，合生一子微，
T43n1834_p0992b24║第七其子，等於六本微量。如是七微，復與餘
T43n1834_p0992b25║合，生一子微，第十五子，其量等於本生父母
T43n1834_p0992b26║十四微量。如是展轉成三千界，其三千界，既
T43n1834_p0992b27║從父母二法所生，其量合等於父母量，故三
T43n1834_p0992b28║千界為識等境，體唯是一。然色是火德，乃至
T43n1834_p0992b29║觸是風德。眼見色時，不得風大，得地、水、火，以
T43n1834_p0992c01║於色中無風相故。耳、鼻、舌三得聲、香、味時，得
T43n1834_p0992c02║三亦爾。唯身得觸時，得四大，以於觸中有風
T43n1834_p0992c03║大故。意緣一切，故有分色為眼識等境，體唯
T43n1834_p0992c04║一物，其子麁微名為有分，有細分故。其本細
T43n1834_p0992c05║微，但名為分，不有他故。廣敘此執，如《成唯
T43n1834_p0992c06║識》。
T43n1834_p0992c07║論：或應是多如執實有眾多極微各別為境。
T43n1834_p0992c08║述曰：下破小乘，今此先敘古薩婆多毘婆
T43n1834_p0992c09║沙義。此師意說：如色處等，體是多法，為眼識
T43n1834_p0992c10║境。所以者何？其一一極微，體是實有，合成
T43n1834_p0992c11║阿耨，阿耨是假，故此以上皆非實有。五識既
T43n1834_p0992c12║緣實法為境，故不緣於阿耨以上和合假色，
T43n1834_p0992c13║故色處等為眼識等境時，其實極微一一各
T43n1834_p0992c14║別為眼識等境，不緣假故，以有實體能生識
T43n1834_p0992c15║故。
T43n1834_p0992c16║論：或應多極微和合或和集。述曰：此敘經
T43n1834_p0992c17║部、新薩婆多正理師義。經部師說：多極微和
T43n1834_p0992c18║合；正理師說：多極微和集。
T43n1834_p0992c19║論：如執實有眾多極微皆共和合、和集為境。
T43n1834_p0992c20║述曰：此即廣敘，謂經部師實有極微，非五
T43n1834_p0992c21║識境，五識上無極微相故，此七和合成阿耨
T43n1834_p0992c22║色，以上麁顯，體雖是假，五識之上有此相故，
T43n1834_p0992c23║為五識境，一一實微，既不緣著，故須和合成
T43n1834_p0992c24║一麁假，五識方緣，故論說言：實有眾微皆共
T43n1834_p0992c25║和合。其正理師，恐違自宗眼等五識不緣假
T43n1834_p0992c26║法，異於經部。若順於古，即有陳那，五識之
T43n1834_p0992c27║上，無微相故，非所緣失。遂復說言：色等諸
T43n1834_p0992c28║法各有多相，於中一分是現量境，故諸極微
T43n1834_p0992c29║相資各有一和集相，此相實有，各能發生似
T43n1834_p0993a01║己相識，故與五識作所緣緣，如多極微集成
T43n1834_p0993a02║山等，相資各有山等量相。眼等五識，緣山等
T43n1834_p0993a03║時，實有多極微相資山相，五識並得，故成所
T43n1834_p0993a04║緣。不爾，即有非所緣失。許有實體，但為緣故，
T43n1834_p0993a05║故論說言：實有眾多極微皆共和集。廣如陳
T43n1834_p0993a06║那《觀所緣論》及《成唯識》第一卷說：然舊唯識，
T43n1834_p0993a07║但有鞞世師及古薩婆多義，其和合、和集文
T43n1834_p0993a08║但說一，謂隣虛集色，仍意難知，文亦難曉。於
T43n1834_p0993a09║下破中，言非隣虛聚集成塵，披者自知，豈如
T43n1834_p0993a10║今論？
T43n1834_p0993a11║論：且彼外境理應非一。述曰：自下第三，一
T43n1834_p0993a12║一破執，先破外道，未破小乘，故言：且彼所執
T43n1834_p0993a13║外境，理應非一。釋頌初句，
T43n1834_p0993a14║此即總非，次顯非理。
T43n1834_p0993a15║論：有分色體，異諸分色，不可取故。述曰：所
T43n1834_p0993a16║執是一麁有分色，異本極微實有體者，諸有
T43n1834_p0993a17║分色體，不可取故，如山地等。一一段別，即是
T43n1834_p0993a18║分色，豈離於此別有一實麁有分色。應立量
T43n1834_p0993a19║言：汝有分色非異分色；異諸分色不可取故；
T43n1834_p0993a20║猶如分色。汝若又言誰謂有分異於分色，是
T43n1834_p0993a21║不可取，因隨一者。應更破云：汝有分色定
T43n1834_p0993a22║非異於諸細分色；汝宗自許實句色故；如細
T43n1834_p0993a23║分色。或於前因，應置「許」字，我意自許異於分
T43n1834_p0993a24║色，不可取故，無隨一失。此論言略，遂無「許」
T43n1834_p0993a25║字。或應此論，但述其宗，略無因喻，謂立宗
T43n1834_p0993a26║言：汝有分色體異汝諸分色定不可取；許實
T43n1834_p0993a27║句色故；如細分色。論「故」字者，乘文便說，由此
T43n1834_p0993a28║比量亦無過失。
T43n1834_p0993a29║論：理亦非多。述曰：下破小乘，釋頌第二句，此
T43n1834_p0993b01║即總非古薩婆多。
T43n1834_p0993b02║自下別破。
T43n1834_p0993b03║論：極微各別不可取故。述曰：此下別破。汝
T43n1834_p0993b04║言極微一一各別為五識境，此定不然。極微
T43n1834_p0993b05║各別，眼等五識不可取故。然汝自宗，異生等
T43n1834_p0993b06║眼不見極微，五識之上不現其相，如何說
T43n1834_p0993b07║極微各別為境。應立量言：各別極微非五識
T43n1834_p0993b08║所緣；眼等五識不可取故；如眼根等。故此論
T43n1834_p0993b09║中極微各別但是有法，不可取故，但是其因，
T43n1834_p0993b10║略無同喻及所立宗；或應量云：聚色多極微
T43n1834_p0993b11║非五識所緣；極微各別五識不取故；如眼根
T43n1834_p0993b12║等。論有宗言及因，《觀所緣論》約所緣緣，以
T43n1834_p0993b13║立量破，「所緣緣者，謂能緣識帶彼相起，及有
T43n1834_p0993b14║實體令能緣識託彼而生」，具二支義。色等極
T43n1834_p0993b15║微，我非許有，設有實體，能生五識，容有緣
T43n1834_p0993b16║義，然非所緣，如眼根等。於眼等識無彼相
T43n1834_p0993b17║故，遂立量云：「極微於五識設緣非所緣，彼相
T43n1834_p0993b18║識無故，猶如眼根等。」彼言雖別，意與此同。《成
T43n1834_p0993b19║唯識論》第一卷說：小與此同，彼論說言：「非諸
T43n1834_p0993b20║極微共和集位可與五識各作所緣，此識上
T43n1834_p0993b21║無極微相故。」設彼救言：極微各別有和合相
T43n1834_p0993b22║為五識境，和合相者，即似一相，此相是用，大
T43n1834_p0993b23║於本極微，用不離體，體既實有，成所緣緣。彼
T43n1834_p0993b24║論破言：「非和合位與不合時，此諸極微體相
T43n1834_p0993b25║有異故，和合位如不合時，色等極微非五識
T43n1834_p0993b26║境。」然更有救，復有別徵，如《成唯識》第一疏說。
T43n1834_p0993b27║論：又理非和合或和集為境。述曰：下破經
T43n1834_p0993b28║部、正理論師。此即總非，下自別破。
T43n1834_p0993b29║論：一實極微理不成故。述曰：經部等極微
T43n1834_p0993c01║有一實體，唯意識境；薩婆多師等亦有一實體，
T43n1834_p0993c02║十處所攝，六識之境。然汝所執一實極微，
T43n1834_p0993c03║我不許有，理既不成，故說極微和合、和集，義
T43n1834_p0993c04║皆乖返。然《觀所緣論》破經部師言：「色等和合
T43n1834_p0993c05║於眼識等上，有彼相故，設作所緣，以麁顯故，
T43n1834_p0993c06║識現相故，然無緣義，無實體故，如眼錯亂見
T43n1834_p0993c07║第二月。彼無實體，不能生故。」遂立量云：「和合
T43n1834_p0993c08║於五識設所緣非緣；彼體實無故；猶如第二
T43n1834_p0993c09║月。」《成唯識論》復破彼言：「非和合相異諸極
T43n1834_p0993c10║微有實自體，分折彼時，似彼相識定不生
T43n1834_p0993c11║故，彼和合相既非實有，故不可說是五識
T43n1834_p0993c12║緣，勿第二月等能生五識故。」此中難意：若
T43n1834_p0993c13║有實極微，容有和合假，能合實非有，所合假
T43n1834_p0993c14║成無。《觀所緣緣論》破正理師言：「如堅等相雖
T43n1834_p0993c15║是實有，於眼等識容有緣義，而非所緣，眼等
T43n1834_p0993c16║識上無彼相故，色等極微諸和集相，理亦應
T43n1834_p0993c17║爾，彼俱執為極微相故。」遂立量云：「極微和集
T43n1834_p0993c18║相設於眼等識是緣非所緣，許極微相故，猶
T43n1834_p0993c19║如堅、濕等。」執眼等識能緣極微諸和集相，復
T43n1834_p0993c20║有別生，瓶甌等覺相，彼執應無別，非形別故
T43n1834_p0993c21║別，形別非實故；又不應執極微亦有差別形
T43n1834_p0993c22║相。所以者何？極微量等故，形別唯在假，拆
T43n1834_p0993c23║彼至極微，彼覺定捨故。《成唯識論》復作是說：
T43n1834_p0993c24║「彼執不然，共和集位與未集時，體相一故，瓶、
T43n1834_p0993c25║甌等物極微等者，緣彼相識應無別故。共和
T43n1834_p0993c26║集位一一極微，各各應捨微、圓相故，非麁
T43n1834_p0993c27║相識緣細相境，勿餘境識緣餘境故，一識
T43n1834_p0993c28║應緣一切境故。」此論但有破本極微既非實
T43n1834_p0993c29║有，所成和集理實不成，種種推徵，如餘論
T43n1834_p0994a01║說。論：云何不成？述曰：自下廣釋極微不
T43n1834_p0994a02║成。於中有三：初問不成；次答不成；後申正
T43n1834_p0994a03║義，總結不成。此即初問，外人既見非其極
T43n1834_p0994a04║微一實不成，有隨一過。遂問論主：云何
T43n1834_p0994a05║不成？
T43n1834_p0994a06║論：頌曰：極微與六合，一應成六分，若與六同
T43n1834_p0994a07║處，聚應如極微。述曰：次答不成，總有二頌，
T43n1834_p0994a08║別破小乘。於中有二：初之二頌，破極微有合
T43n1834_p0994a09║無合不成；後之一頌，破極微有分無分不成。
T43n1834_p0994a10║就初段中，復分為二：初答合等不成；後結不
T43n1834_p0994a11║成。答合等不成中，既有二頌，復分為二：初
T43n1834_p0994a12║設答不成；後破救不成。初中二難，上之二句
T43n1834_p0994a13║難極微合應成六分；下之二句難極微合應
T43n1834_p0994a14║成六分，極微同處聚，應如極微，如阿拏色合
T43n1834_p0994a15║七極微成。中有一極微，外邊有六，中極微若
T43n1834_p0994a16║與外六極微合，所合既六，能合極微應成六
T43n1834_p0994a17║分；若以極微更無分故，不相合者，六對之
T43n1834_p0994a18║時，便相糅住，同一處所。既同一處，阿耨色
T43n1834_p0994a19║等各各應如一極微量。
T43n1834_p0994a20║論曰：若一極微六方各與一極微合應成六
T43n1834_p0994a21║分。述曰：釋上二句頌，此設破他，非本宗義。
T43n1834_p0994a22║中間極微四方上、下有六極微，合中間極微，
T43n1834_p0994a23║應成六分。
T43n1834_p0994a24║所以者何？
T43n1834_p0994a25║論：一處無容有餘處故。述曰：顯成六因，謂：
T43n1834_p0994a26║中間極微，東極微處，無理容有餘五方處五
T43n1834_p0994a27║極微故，如是乃至中間極微、下方極微處，非
T43n1834_p0994a28║餘五處。中間極微所合六異故，中間極微應
T43n1834_p0994a29║成六分。應立量云：中間極微應成多分；一處
T43n1834_p0994b01║無容有餘處故；如麁聚色。或於頌中，亦成比
T43n1834_p0994b02║量：中一極微應成六分與六合故；如麁聚色
T43n1834_p0994b03║與六色合。然頌唯宗、因，略無同喻。
T43n1834_p0994b04║論：一極微處若有六微，應諸聚色如極微量。
T43n1834_p0994b05║述曰：此釋下二句頌。若言極微無方分故，
T43n1834_p0994b06║不相合者，中間極微既與六合時，既應互相
T43n1834_p0994b07║糅同一處所。中一微處，既與六微，同處而
T43n1834_p0994b08║住，應阿耨等諸麁聚色，如極微量，更不增長，
T43n1834_p0994b09║即微處故。
T43n1834_p0994b10║所以者何？
T43n1834_p0994b11║論：展轉相望不過量故。述曰：顯諸聚色如
T43n1834_p0994b12║微量因，以一與六，展轉相望，量不相過，故
T43n1834_p0994b13║諸聚色如極微量。應立量言：汝諸聚色應如
T43n1834_p0994b14║微量；量不過微故；如一極微。或於頌中亦成
T43n1834_p0994b15║比量，汝聚色量應如極微；即微處故；猶如極
T43n1834_p0994b16║微，即同無異。然頌下說「如極微」言，通宗中法
T43n1834_p0994b17║及同法喻，義不違故；或唯是法，而非同喻，文
T43n1834_p0994b18║勢異故。其宗、因等，義准應配。
T43n1834_p0994b19║論：則應聚色亦不可見。述曰：若許聚色量
T43n1834_p0994b20║同極微，其諸聚色應不可見，量如微故。又立
T43n1834_p0994b21║量言：汝麁聚色應不可見；量如微故，或即微
T43n1834_p0994b22║處故；猶如極微。此中說宗，因如前說，然合與
T43n1834_p0994b23║同處。此之二難，皆是設遮，非為本計。
T43n1834_p0994b24║論：迦濕彌羅國毘婆沙師言非諸極微有相
T43n1834_p0994b25║合義。述曰：薩婆多師既見前破，設遮彼義，
T43n1834_p0994b26║遂作是言：非諸極微有相合義，此立宗也。然
T43n1834_p0994b27║此本師亦不相糅同一處所，定無是事。今於
T43n1834_p0994b28║此中，且但遮合。世友說：極微相觸，即應住至
T43n1834_p0994b29║後念。大德說：極微實不相觸，但由無間，假立
T43n1834_p0994c01║觸名。若異此者，微有間隙，中間既空，誰障其
T43n1834_p0994c02║行？許為有對，合之與觸，名異義同。迦濕彌羅
T43n1834_p0994c03║北印度境，《毘婆沙論》在此國造，因以為名，顯
T43n1834_p0994c04║此論因，如餘處說。毘婆沙者，婆沙說也。「毘」有
T43n1834_p0994c05║三義：一、勝義，此論決定勝餘論故；二、異義，於
T43n1834_p0994c06║一部中諸師異說故；三、廣義，於一一義中，諸
T43n1834_p0994c07║師廣說故。
T43n1834_p0994c08║論：無方分故離如前失。述曰：顯不合因。若
T43n1834_p0994c09║有方分，可說有合得成六分；既無方分，不得
T43n1834_p0994c10║相合，故離前來遮破我失。
T43n1834_p0994c11║論：但諸聚色有相合，理有方分故。述曰：阿
T43n1834_p0994c12║耨色以上諸大聚色可有相合，有方分故，可
T43n1834_p0994c13║成六分。聚色亦成，即顯聚合許有方分。極
T43n1834_p0994c14║微無合，無分義成，《俱舍論》云：「又和合色許有
T43n1834_p0994c15║分故，相觸無失」，觸之與合，義一名異，此名為
T43n1834_p0994c16║聚色，彼名和合色。
T43n1834_p0994c17║論：此亦不然。述曰：此總非。
T43n1834_p0994c18║下理顯。
T43n1834_p0994c19║論：頌曰：極微既無合，聚有合者誰，或相合不
T43n1834_p0994c20║成，不由無方分。述曰：自下正破極微不成，
T43n1834_p0994c21║於中有二：上二句，但正徵詰；下二句，設破轉
T43n1834_p0994c22║救。汝說：極微既無合義，極微即聚，聚有合者，
T43n1834_p0994c23║非微是誰？或若聚色，亦無相合，故知不由無
T43n1834_p0994c24║方分故，極微不合，聚有方分，亦不合故。
T43n1834_p0994c25║論：今應詰彼所說理趣。述曰：將釋上二句
T43n1834_p0994c26║頌，先發端標起，此中無難。但有徵詰外人所
T43n1834_p0994c27║說無合理趣。理謂義理；趣謂意趣。雙徵義
T43n1834_p0994c28║意，故詰理趣。或趣即理，理是能緣，意所趣
T43n1834_p0994c29║故。
T43n1834_p0995a01║論：既異極微無別聚色，極微無合，聚合者誰？
T43n1834_p0995a02║述曰：初二句牒；下二句詰。若異極微有諸
T43n1834_p0995a03║聚色，可言聚合極微合無。既異極微諸聚非
T43n1834_p0995a04║有，言聚有合，其合者誰？「誰」者問也，問聚合者
T43n1834_p0995a05║體是誰也。助立量云：聚應無合；即極微故；猶
T43n1834_p0995a06║如極微。極微應合；即諸聚故；猶如聚色。
T43n1834_p0995a07║論：若轉救言聚色展轉亦無合義。述曰：此
T43n1834_p0995a08║非正救，以彼師宗許聚合故，言聚無合，是設
T43n1834_p0995a09║為救。若諸聚色展轉但有無間生至，假名為
T43n1834_p0995a10║合，不相逼近，名無合者，彼師亦說。
T43n1834_p0995a11║論：則不應言極微無合，無方分故。述曰：此
T43n1834_p0995a12║中總破正設二救。汝之聚色既不相合，則不
T43n1834_p0995a13║應說以諸極微無方分，故極微無合。
T43n1834_p0995a14║所以者何？
T43n1834_p0995a15║論：聚有方分，亦不許合故，極微無合，不由無
T43n1834_p0995a16║方分。述曰：此重顯成，破聚無合。汝之聚色
T43n1834_p0995a17║許有方分，亦不許相合，返顯成立極微無合
T43n1834_p0995a18║不由無方分。若由無方分，執極微無合，聚既
T43n1834_p0995a19║有方分，聚色應有合。此中乃有法之差別，及
T43n1834_p0995a20║有法差別隨一不成，非遍是宗法，同喻能立
T43n1834_p0995a21║不成，異喻所立不遣。合有六過，所以者何？彼
T43n1834_p0995a22║立量云：如我所說極微無合；無方分故；如心、
T43n1834_p0995a23║心所。實微無合，非實微無合，是法差別，作實
T43n1834_p0995a24║微緣性不作實微緣性。有礙、無礙，名有法差
T43n1834_p0995a25║別。此因非但能成無合，如是亦能成無合宗
T43n1834_p0995a26║法非實微無合，及成有法作非實微緣性，及
T43n1834_p0995a27║無質礙。若說汝實微無方分故，他隨一不成。
T43n1834_p0995a28║若說我假微無合，無方分故，因不遍宗法，我
T43n1834_p0995a29║說假微有方分故。若以聚色亦無合故，為微
T43n1834_p0995b01║同品，能立不成，說諸聚色，有方分故。若以聚
T43n1834_p0995b02║色有方分故，為因異品，所立不遣，以諸聚
T43n1834_p0995b03║色雖有方分亦無合故。此中亦有如電、日等
T43n1834_p0995b04║無常同品，勤勇之因，於此無故。同喻之中，能
T43n1834_p0995b05║立不成，以電、日等為因異法，有無常故，所立
T43n1834_p0995b06║不遣。為例難者，此亦不然，今他但以聚，為極
T43n1834_p0995b07║微異法之喻，無合故，便有所立不遣之失。非
T43n1834_p0995b08║聲無常宗，電等為異法，故無所立不遣之過。
T43n1834_p0995b09║故今此論但顯他量有此所立不遣之失，自
T43n1834_p0995b10║餘五過，今助顯之，非本論意，善因明者，當自
T43n1834_p0995b11║詳之。
T43n1834_p0995b12║論：是故一實極微不成。述曰：此破小乘微
T43n1834_p0995b13║不成中，結不成也，「是」者指前；「故」者所以。由前
T43n1834_p0995b14║我說量過等，所以汝之所執一實微不成。
T43n1834_p0995b15║論：又許極微合與不合，其過且爾。述曰：上
T43n1834_p0995b16║來二頌，破諸極微有合、無合二俱不成。自下
T43n1834_p0995b17║一頌，破外極微有分、無分二俱不成。於中有
T43n1834_p0995b18║三：初發論端，生不成理；次外返徵；後舉頌下，
T43n1834_p0995b19║正顯不成。發論端中，初結於前有合、無合；後
T43n1834_p0995b20║正生下，有、無分失。此結於前合、無合也。汝宗
T43n1834_p0995b21║所許一實極微，汝許相合及不相合，其過且
T43n1834_p0995b22║如我所說爾，結上所明，捨不論也。
T43n1834_p0995b23║論：若許極微有分、無分，俱為大失。述曰：此
T43n1834_p0995b24║正生下有、無分失。謂說極微更有方分及無
T43n1834_p0995b25║方分，俱有大失。
T43n1834_p0995b26║論：所以者何？述曰：此外人問：有何所以，俱
T43n1834_p0995b27║有大失？
T43n1834_p0995b28║論：頌曰：極微有方分，理不應成一，無應影障
T43n1834_p0995b29║無，聚不異無二。述曰：上二句，顯有分失；下
T43n1834_p0995c01║二句，明無分過。初之二句，文意可知；下二句
T43n1834_p0995c02║中，總有三破。若無方分應無發影，應無為障。
T43n1834_p0995c03║頌第三句，有此二難，破無方分。頌第四句，
T43n1834_p0995c04║破外救義。若諸聚色，不異極微，極微無二，
T43n1834_p0995c05║其諸聚色應無影障。重成前義，至下當知。
T43n1834_p0995c06║然舊論頌乃分為三，初二句為一；下二句各
T43n1834_p0995c07║一。
T43n1834_p0995c08║論曰：以一極微六方分異多分為體，云何成
T43n1834_p0995c09║一？述曰：釋上半頌，難有方分，正破經部，此
T43n1834_p0995c10║亦設遮薩婆多師。今以理逼合有方分，非彼
T43n1834_p0995c11║本計。如阿拏色中間一微，所對六方諸分各
T43n1834_p0995c12║異，此一能對體既成多，云何成一？以可分故，
T43n1834_p0995c13║如前已難。與六微合，令成六分，故此破一有
T43n1834_p0995c14║分為因，應立量云：所執極微不應成一；必更
T43n1834_p0995c15║可折有方分故；如諸聚色。若微不合，但可無
T43n1834_p0995c16║間，無多分者，中間之微，隨不相合，所擬東
T43n1834_p0995c17║處，非西等處，六面既殊，還應成六，不成一也。
T43n1834_p0995c18║所執極微應不成一，所擬東處非西等故，
T43n1834_p0995c19║如諸聚色無方分故。若所擬東非是東者，
T43n1834_p0995c20║應擬西等亦非西等。若爾，此微應不成色，不
T43n1834_p0995c21║可示其東、西等故，如心、心所。《成唯識》說：「又諸
T43n1834_p0995c22║極微隨所住處必有上、下、四方差別，不爾便
T43n1834_p0995c23║無共和、集義。」「和」破古薩婆多師；「集」破新薩婆
T43n1834_p0995c24║多正理論師。又有方分，必可分折，便非實
T43n1834_p0995c25║有。
T43n1834_p0995c26║論：若一極微無異方分。述曰：下破薩婆多
T43n1834_p0995c27║無方分義，釋頌第三句中初「無」字。此敘彼計。
T43n1834_p0995c28║彼由極微極微、圓故，能對之東，亦非是東，餘
T43n1834_p0995c29║方亦爾，無異方分，以極微細，其相圓故。
T43n1834_p0996a01║論：日輪纔舉，光照觸時，云何餘邊得有影現？
T43n1834_p0996a02║述曰：此下正破，釋頌第三句應影無字。且
T43n1834_p0996a03║如日輪纔舉，自體放其光已，照觸柱等東邊
T43n1834_p0996a04║一面，云何西邊得有影現？此雖理難，義猶未
T43n1834_p0996a05║顯有何所以不許有影。
T43n1834_p0996a06║論：以無餘分光所不及。述曰：以微所對東、
T43n1834_p0996a07║非東等，日照東時，即是照於西等之處，既無
T43n1834_p0996a08║極微，隨有一邊光所不及，故照東時，西應無
T43n1834_p0996a09║影。應立量云：日照柱等時應無有影；無東、西
T43n1834_p0996a10║等諸方分故；如虛空等。《成唯識》說：「若無方分，
T43n1834_p0996a11║則如非色，云何和合承光、發影？承光、發影處
T43n1834_p0996a12║既不同，所執極微定有方分」，以現量破。
T43n1834_p0996a13║論：又執極微無方分者。述曰：重牒彼計，釋
T43n1834_p0996a14║第三句頌初一「無」字義，意即顯此一「無」字通
T43n1834_p0996a15║影及障二難牒計。
T43n1834_p0996a16║論：云何此彼展轉相障？述曰：此正申難，釋
T43n1834_p0996a17║第三句頌「應障無」字。如以二手相擊觸時，東
T43n1834_p0996a18║既非東等，云何左右手，展轉得相障，此由未
T43n1834_p0996a19║曉不障所由。
T43n1834_p0996a20║論：以無餘分他所不行，可說此彼展轉相礙。
T43n1834_p0996a21║述曰：以微所擬東、非東等，左手之東，即是
T43n1834_p0996a22║西等。無此一分非是左手他不行處。以西即
T43n1834_p0996a23║東故，樹東應至西故，二相擊定無相障，行者
T43n1834_p0996a24║往也。應立量云：手相擊等應不相障；無方分
T43n1834_p0996a25║故；如虛空等。此無方分亦不相障，故以為
T43n1834_p0996a26║喻。《成唯識》說：「又若見、觸壁等物時，唯得此邊，
T43n1834_p0996a27║不得彼分。既和合物即諸極微，故此極微必
T43n1834_p0996a28║有方分。」
T43n1834_p0996a29║論：既不相礙，應諸極微展轉處同。述曰：前
T43n1834_p0996b01║破無分不得相礙，今破不礙，令處應同。此極
T43n1834_p0996b02║微處應即是諸極微處所，不相礙故。既爾，此
T43n1834_p0996b03║色應不成麁，皆相入故。
T43n1834_p0996b04║論：則諸色聚同一微量，過如前說。述曰：
T43n1834_p0996b05║若許同處，則汝所言諸聚色法同一微量，
T43n1834_p0996b06║應不成麁。不成麁故，過如前說。前說者何？謂
T43n1834_p0996b07║若六同處聚，量應如微，則應聚色亦不可見。
T43n1834_p0996b08║比量如前，故不重述。
T43n1834_p0996b09║論：云何不許影、障屬聚不屬極微？述曰：此
T43n1834_p0996b10║外人救。我說極微無有方分，汝便難言應無
T43n1834_p0996b11║影、障。汝宗云何不許我說聚有方分，影、障屬
T43n1834_p0996b12║聚，極微無分，不屬極微。
T43n1834_p0996b13║論：豈異極微許有聚色？發影為障？述曰：論
T43n1834_p0996b14║主返詰。汝雖作難，然汝本宗，豈異於極微許
T43n1834_p0996b15║別有聚色？極微無影、障，聚發影、為障？
T43n1834_p0996b16║論：不爾。述曰：此外人答。非異極微別有聚
T43n1834_p0996b17║色，故言「不爾」。
T43n1834_p0996b18║論：若爾，聚應無二。述曰：此論主難。「若爾」
T43n1834_p0996b19║者，釋頌第四句，「聚不異」言聚應無二，釋「無
T43n1834_p0996b20║二」言。「爾」者，此牒彼計。若聚不異極微，則應
T43n1834_p0996b21║聚色無影、障二，即極微故，猶如極微。
T43n1834_p0996b22║此即總答，次下別顯。
T43n1834_p0996b23║論：謂若聚色不異極微，影、障應成不屬聚色。
T43n1834_p0996b24║述曰：此廣前難。此中四句，上半顯「聚不異」，
T43n1834_p0996b25║下半明「無二」。謂若汝宗所說聚色不異汝執
T43n1834_p0996b26║一實極微，其影及障應屬極微，不屬聚色，聚
T43n1834_p0996b27║色體即是極微故。比量如前。《成唯識》中亦
T43n1834_p0996b28║作是說：既和合物即其極微發影、障等，故知
T43n1834_p0996b29║極微定有方分。
T43n1834_p0996c01║論：安布差別立為極微或立為聚俱非一
T43n1834_p0996c02║實。述曰：明一實微不成之中，上來第二。有
T43n1834_p0996c03║合、無合；有分、無分，正答不成。此即第三，申我
T43n1834_p0996c04║正義，總結不成。此四句中，上三句申正義，
T43n1834_p0996c05║第四句結不成。答：若吠世史迦極微實句
T43n1834_p0996c06║攝，通常、無常，空劫極微體是常住，成劫之微，
T43n1834_p0996c07║此所生者，名為無常，其量方大，後大地等，合
T43n1834_p0996c08║成一物，唯地、水、火、風是極微性，色、聲、香、味、觸，
T43n1834_p0996c09║五大之德，體非是微。若順世外道與勝論同，
T43n1834_p0996c10║然所生子微，同本因量，子微別與量德合
T43n1834_p0996c11║故，可名為麁，非本極微亦量德合。薩婆多極
T43n1834_p0996c12║微，十色處攝，七極微成阿耨，乃至展轉，積小
T43n1834_p0996c13║成大。極微實有，故五識緣；阿耨以上皆是假
T43n1834_p0996c14║有，五識不緣。經部極微隨何處攝，亦是實有
T43n1834_p0996c15║積成大物，大物是假，五識所緣，其實極微，唯
T43n1834_p0996c16║意識得。然大乘中，極微亦假，法處所收，但從
T43n1834_p0996c17║大物拆成於小，名為極微，非從於小積以成
T43n1834_p0996c18║大。《成唯識》說：「然識變時，隨量大小頓現一相，
T43n1834_p0996c19║非別變作眾多極微合成一物。為執麁色有
T43n1834_p0996c20║實體者，佛說極微，令其除拆，非謂諸色實有
T43n1834_p0996c21║極微，諸瑜伽師以假想慧，於麁色相漸次除
T43n1834_p0996c22║拆，至不可拆，假說極微。雖此極微猶有方分，
T43n1834_p0996c23║而不可拆，若更拆之，便似空現，不名為色，故
T43n1834_p0996c24║說極微是色邊際。」廣如《瑜伽》第三及五十四、
T43n1834_p0996c25║《顯揚》第五及十六、十八等解。故今論言：覺慧
T43n1834_p0996c26║分拆安布差別立為極微，若不折時，頓現一
T43n1834_p0996c27║相，即立為聚，聚色可更拆，微假慧安布故。微
T43n1834_p0996c28║與聚俱非一實，遮彼聚微體是實有，非我大
T43n1834_p0996c29║乘聚亦稱假，有實色用，別從種生，非諸極微
T43n1834_p0997a01║有此義故。
T43n1834_p0997a02║論：何用思擇極微聚為猶未能遮外色等相。
T43n1834_p0997a03║述曰：初段之中，第四反破外境實執，合有
T43n1834_p0997a04║五頌，上來四頌，初之一頌，合破小乘、外道二
T43n1834_p0997a05║執；其次三頌，正破小乘；下第五頌，正破外
T43n1834_p0997a06║道。設破小乘，於中有八，初、勝論師等咸作是
T43n1834_p0997a07║言：且置極微猶未遮我外色等相；二、論主問；
T43n1834_p0997a08║三、外人答；四、論主徵；五、外人問；六、論主難；七、
T43n1834_p0997a09║正量部等救；八、論主破。此即初也，勝論等言：
T43n1834_p0997a10║前來極微何用思擇，然汝大乘猶未能遮我
T43n1834_p0997a11║宗等立外色等相。
T43n1834_p0997a12║論：此復何相？述曰：此論主問。汝色等相體
T43n1834_p0997a13║即極微，極微已破，即破色等。復言：未遮我色
T43n1834_p0997a14║等相，此諸色等離極微外，復有何相？
T43n1834_p0997a15║論：謂眼等境亦是青等實色等性。述曰：此
T43n1834_p0997a16║外人答。外色等相即是眼等諸現量境，此通
T43n1834_p0997a17║五塵，亦是顯色，青、黃、赤等實色等性，即顯二
T43n1834_p0997a18║義。外色等相，一、顯現量境；二、顯實體，故是實
T43n1834_p0997a19║有。其內五根，就他宗說，非現量境，但能發
T43n1834_p0997a20║識，比知是有。且約外處辨現量境，於「青等」
T43n1834_p0997a21║中，等取黃等，亦兼聲等；「實色」等中，亦等聲
T43n1834_p0997a22║等。此所說者，識外實有。
T43n1834_p0997a23║論：廣應共審思此眼等境青等實性，為一？為
T43n1834_p0997a24║多？述曰：此論主徵。隨其經部，或薩婆多，或
T43n1834_p0997a25║吠世師，若假若實，汝今與我應共審思。汝此
T43n1834_p0997a26║所說諸外色等，眼等五境青等實性，為體是
T43n1834_p0997a27║一？為體是多？此為二問。
T43n1834_p0997a28║論：設爾何失？述曰：此外人答。設一或多，竟
T43n1834_p0997a29║有何失？
T43n1834_p0997b01║論：二俱有過，多過如前，一亦非理。述曰：下
T43n1834_p0997b02║論主難。若一若多，二俱有過。其多過者，如前
T43n1834_p0997b03║已說，非多極微等。以下三頌，是一亦非理，非
T43n1834_p0997b04║直多成失。設一復為過，故言「亦非理」。
T43n1834_p0997b05║外人伏問：非理者何？
T43n1834_p0997b06║論：頌曰：一應無次行，俱時至未至，及多有間
T43n1834_p0997b07║事，并難見細物。述曰：下正破一。前敘宗中，
T43n1834_p0997b08║衛世執一，小乘執多。今此設遮小乘執一，意
T43n1834_p0997b09║兼外道，以小乘救有色等故。其頌「一」字，牒
T43n1834_p0997b10║外人執；「應無」二字，通下五難。五難者何？
T43n1834_p0997b11║若執境一，一、應無次第行義；二、應無俱時至
T43n1834_p0997b12║未至；三、應無多有間事；四、應無有間；五、應無
T43n1834_p0997b13║難見細物。今合第三多有間事，第四有間為
T43n1834_p0997b14║第三句。言「多有間事」，如業道等。西域言「遮」，此
T43n1834_p0997b15║翻為及，或翻為等。若作及義，於六釋中，顯相
T43n1834_p0997b16║違釋。第三句「及」、第四句「并」，是顯此四難，義各
T43n1834_p0997b17║不同。非無次行，即是俱時，至與未至，故置
T43n1834_p0997b18║「及」言。若言「等」者，顯非唯爾，更有此餘。今者
T43n1834_p0997b19║四義，皆已列名，等不是等，但言「及」、「并」，顯相
T43n1834_p0997b20║違釋。
T43n1834_p0997b21║論曰：若無隔別，所有青等眼所行境，執為一
T43n1834_p0997b22║物。述曰：釋頌「一」字。即敘彼宗，彼宗意說：若
T43n1834_p0997b23║有隔別，眼所行境，體即是多。無隔別時，所有
T43n1834_p0997b24║青等眼所行者，說為一物，其聲、香等，類色亦
T43n1834_p0997b25║然。
T43n1834_p0997b26║前來總議外五處故，不是唯言於色處法。今
T43n1834_p0997b27║此文略且言眼境，非耳等境，此中不破彼執
T43n1834_p0997b28║為多。然此牒計，於下四難，一一應敘。凡難義
T43n1834_p0997b29║法，牒方難故，今恐文繁，最初總敘，下別為
T43n1834_p0997c01║難。
T43n1834_p0997c02║論：應無漸次行大地理，若下一足至一切故。
T43n1834_p0997c03║述曰：此第一破，配頌可知。若執為一，眼所
T43n1834_p0997c04║行境，無隔障處，世間應無漸次行大地義，以
T43n1834_p0997c05║地一故，若下一足已至一切，如何可說有漸
T43n1834_p0997c06║次行。應立量言：無隔障處，下此一足時，所
T43n1834_p0997c07║未至處時亦應至；汝執一故，彼即此故；猶
T43n1834_p0997c08║如於此。或云：無隔大地應無漸次行義；若
T43n1834_p0997c09║下一足至一切故；如此足處。然今論文，有大
T43n1834_p0997c10║宗意其為比量，應如是知。然今眼境名大地
T43n1834_p0997c11║者，假名大地，非實地大。
T43n1834_p0997c12║論：又應俱時，於此於彼，無至未至。述曰：此
T43n1834_p0997c13║第二難。若執是一，且如手執無隔障物，無有
T43n1834_p0997c14║一法一時之中，此邊、彼邊，有手至、未至。
T43n1834_p0997c15║此猶未曉，次顯其因。
T43n1834_p0997c16║論：一物一時，理不應有得未得故。述曰：至
T43n1834_p0997c17║者到也、得也、及也。體是一物，於一時中，若
T43n1834_p0997c18║手執時，理不應有此處可得，彼處未得。今依
T43n1834_p0997c19║此難，一切世間無一物者。所以者何？且如一
T43n1834_p0997c20║筆，以手執時，有至、未至，如何成一？故知大
T43n1834_p0997c21║乘諸眼等境，或可說一，總可至故，如手握珠；
T43n1834_p0997c22║或可說多，至、未至故，如指捻珠。應立量云：
T43n1834_p0997c23║汝宗世間無隔斷物無有一法有至、未至；執
T43n1834_p0997c24║是一故；如手握珠。
T43n1834_p0997c25║論：又一方處，應不得有多象、馬等有間隙事。
T43n1834_p0997c26║述曰：此第三難。若執境一，於無隔障一方
T43n1834_p0997c27║處所，多象、馬等皆集其中應不得有。象、馬等
T43n1834_p0997c28║物多間隙事，二物中間所見空處。是次下難，
T43n1834_p0997c29║象、馬二物自不相到，名間隙事，是此中難。
T43n1834_p0998a01║所以者何？
T43n1834_p0998a02║論：若處有一，亦即有餘，云何此彼可辨差別？
T43n1834_p0998a03║述曰：此顯所由，所依之處體既是一，若有
T43n1834_p0998a04║一象，亦有餘馬。云何此象及彼馬等可辨差
T43n1834_p0998a05║別？應立量云：於無障隔一方處所多象、馬集，
T43n1834_p0998a06║一象住地，應餘馬等亦住此地；執是一故；如
T43n1834_p0998a07║此一象住地。或言：汝宗無隔一方多象等集，
T43n1834_p0998a08║應不得有多間隙事，或應此彼亦無差別；執
T43n1834_p0998a09║是一故；如一象處。
T43n1834_p0998a10║論：或二如何可於一處，有至不至中間見空。
T43n1834_p0998a11║述曰：此第四難。若執境一，如何可有象、馬
T43n1834_p0998a12║二物？此是所至中間不至，見有空處。應立
T43n1834_p0998a13║量言：無隔一處象、馬二居應不得有中間空
T43n1834_p0998a14║處；執是一故；如手握珠。前第三難，約所依
T43n1834_p0998a15║一，能依象等，多有間事，難應非有。此第四難
T43n1834_p0998a16║約能依二，所依地一，中間應無空缺之處，是
T43n1834_p0998a17║二別故。前多有間事，及此有間。合釋於前第
T43n1834_p0998a18║三句頌，多有間事。舊論頌但言：「及別類多事」，
T43n1834_p0998a19║此第四難。彼頌不攝，故今勘此，善惡易明。
T43n1834_p0998a20║論：又亦應無小水虫等難見細物。述曰：此
T43n1834_p0998a21║第五難。若執境一、無隔，水中亦應無有小水
T43n1834_p0998a22║虫等難見細物。
T43n1834_p0998a23║此立宗非，下明所以。
T43n1834_p0998a24║論：彼與麁物，同一處所，量應等故。述曰：所
T43n1834_p0998a25║依之境，既是一物，能依水虫，應無小者。彼
T43n1834_p0998a26║小虫與麁大物依一所依，遍所依故；能依、所
T43n1834_p0998a27║依量皆等故。舊論說言：最細水虫與大色同，
T43n1834_p0998a28║應不可見。彼言色者，即形量色，若小水虫，
T43n1834_p0998a29║不遍所依，量不等故，可見細者，所依不遍，故
T43n1834_p0998b01║非是一，如說極微，六方分異，云何成一？應立
T43n1834_p0998b02║量言：小水虫等依無隔，水能依應等所依之
T43n1834_p0998b03║量；執所依一故；猶如無隔一頗胝迦一所依
T43n1834_p0998b04║色。又應量言：小水虫等依無隔，水應不難
T43n1834_p0998b05║見；執水一故；如無隔水。此中如前所說比量，
T43n1834_p0998b06║論文既隱，唯強思惟施設安立，於宗、因、喻皆
T43n1834_p0998b07║遮過失，恐文繁廣，不能具明，善因明者，自
T43n1834_p0998b08║當詳悉。然或不須作其比量，准論但以道理
T43n1834_p0998b09║徵之，亦不違理。
T43n1834_p0998b10║論：若謂由相此彼差別成別物不由餘義。
T43n1834_p0998b11║述曰：此正量部轉計救義。謂見如前五義破
T43n1834_p0998b12║一，遂作是義：亦非無隔，眼所行境體，皆是一
T43n1834_p0998b13║物。所以者何？由彼地相，此象、彼馬處有差
T43n1834_p0998b14║別。即成此、彼二處地別，如是四足處各差
T43n1834_p0998b15║別，地即成四，一蹄之下，東、西有殊，其地即
T43n1834_p0998b16║異，不由異義，所餘無隔，眼所及境，名為一物，
T43n1834_p0998b17║有隔不及，遂即成多，故我宗中，無前五失。今
T43n1834_p0998b18║牒言「若謂由」等。
T43n1834_p0998b19║論：則定應許此差別物，展轉分拆成多極微。
T43n1834_p0998b20║述曰：此則第八論主正破。若由相故此彼
T43n1834_p0998b21║差別，其體各一，則汝定應許汝所執此差別
T43n1834_p0998b22║物體是一者，又以覺慧展轉分拆，或多極微
T43n1834_p0998b23║都無一物，如馬住處，名為一物，四足各異，地
T43n1834_p0998b24║即成四。如是於足東、西方異。於東、西方多
T43n1834_p0998b25║百千分，如是至細，成多極微。是故世間無定
T43n1834_p0998b26║實有唯一物者，故汝等計，皆述妄情，虛所施
T43n1834_p0998b27║設。
T43n1834_p0998b28║論：已辨極微非一實物，是則離識眼等色等，
T43n1834_p0998b29║若根若境皆不得成。述曰：就第四段，破他
T43n1834_p0998c01║宗中，此下第三，總結不成，顯歸唯識。「已辨
T43n1834_p0998c02║極微非一實物」者，結前所破，能成極微一實
T43n1834_p0998c03║非有。「是則離識，眼、色等」者，總結以上極微
T43n1834_p0998c04║所成根、境非有。即是離識，眼等五根、色等五
T43n1834_p0998c05║境，皆不得成。能成極微非實有故，所成根、
T43n1834_p0998c06║境何義得成？
T43n1834_p0998c07║既爾，此無言何所顯？
T43n1834_p0998c08║論：由此善成唯有識義。述曰：顯歸唯識，離
T43n1834_p0998c09║識根、境今既破無，故知根、境皆不離識。不離
T43n1834_p0998c10║識色，可許有故，然諸根、境四大所造，諸宗計
T43n1834_p0998c11║別，如《唯識》第一疏述。
T43n1834_p0998c12║上來總有一十四頌，合為四段。初之一頌，小
T43n1834_p0998c13║乘、外道四事難境無；次有五頌，釋四難非理；
T43n1834_p0998c14║次有三頌，釋有情、法二無我教；次有五頌，返
T43n1834_p0998c15║破境實執。或分為三，合初二段，總有六頌，四
T43n1834_p0998c16║事問答外境無故，此等總是第一大段。四事
T43n1834_p0998c17║難議境無，却徵實境執，自下大文第二，釋外
T43n1834_p0998c18║人難。現量證境有，返破憶持執。
T43n1834_p0998c19║論：諸法由量，刊定有無，一切量中，現量為勝。
T43n1834_p0998c20║述曰：此第二段，有一頌半，合分為二。初之
T43n1834_p0998c21║一頌，釋現量證；後之半頌，釋憶持執。於中皆
T43n1834_p0998c22║有先難後破，此則正量、薩婆多等。為此問起
T43n1834_p0998c23║先議諸法刊定勝量，後方申難，此即議也。「刊
T43n1834_p0998c24║定」者，貶量也；言「諸法」者，即是所量。一切有漏、
T43n1834_p0998c25║無漏諸法，由三二量，揩准有無。「量」者量度，如
T43n1834_p0998c26║以尺丈量綾錦等，尺為能量，綾等所量，知
T43n1834_p0998c27║其量數，是其量果。諸心、心所緣諸法時，說有
T43n1834_p0998c28║四分：見分能量；相分所量；自證量果；如是自
T43n1834_p0998c29║證緣見分時，見分所量，自證能量，證自證為
T43n1834_p0999a01║量果；如證自證緣自證時，自證所量，證自證
T43n1834_p0999a02║分為其能量，即此自證亦為量果，能返緣
T43n1834_p0999a03║故。若以第三緣第四時，第四所量，第三能
T43n1834_p0999a04║量，其第四分即為量果，能返緣故。陳那以
T43n1834_p0999a05║前古內、外道，大、小乘師皆說三量：一、現量；
T43n1834_p0999a06║二、比量；三、聖言量。今依梵音，云：阿弗多阿笈
T43n1834_p0999a07║摩，此云至教。至教量者非得，但聖者說，名為
T43n1834_p0999a08║至教。但是世間言無差二可信者語，皆至教
T43n1834_p0999a09║量，契至理故，合實事故，如八語品，四聖言
T43n1834_p0999a10║等。言比量者，比附量度，名為比量，即以眾
T43n1834_p0999a11║相而觀於義，緣此義智，名為比量。言現量
T43n1834_p0999a12║者，諸部說異。且薩婆多用世友說：以根名
T43n1834_p0999a13║見，根體是現量，以顯現義是根義故，此能
T43n1834_p0999a14║量境，故名現量，是持業釋。法救說：識名見，
T43n1834_p0999a15║能量境故，識名現量，持業如前。妙音：慧名見，
T43n1834_p0999a16║能量法勝慧，名現量。正量部說：心、心所法，和
T43n1834_p0999a17║合名見，心、心所法，合名現量。經部師說：根、識
T43n1834_p0999a18║和合，假名為見，假能量境，假名現量。吠世史
T43n1834_p0999a19║迦德句義中，覺為現量。數論師說：十一根
T43n1834_p0999a20║中，五根是現量，若歸於本，自性是現量。大乘
T43n1834_p0999a21║師說：根名為現，依、發、屬、助、如，根五義勝餘故。
T43n1834_p0999a22║然是色法，不能量境，唯心、心所能量度故。心、
T43n1834_p0999a23║心所法正是量體，依現之量，名為現量，此依
T43n1834_p0999a24║士釋。若無著以前，但說二分，唯一見分為現
T43n1834_p0999a25║量體。無著以後，陳那菩薩立三分者，見、自證
T43n1834_p0999a26║分為現量體。護法以後，見分、自證、證自證
T43n1834_p0999a27║分為現量體。安慧諸識雖皆有執，然無隨念、
T43n1834_p0999a28║計度分別，明現取境，名為現量。無漏皆現量，
T43n1834_p0999a29║如說善等性。小乘有五，外道有二，大乘有四，
T43n1834_p0999b01║合有十一種，出現量體，廣如餘處，此略顯示。
T43n1834_p0999b02║陳那以後，其聖言量攝入此中，此體除此，
T43n1834_p0999b03║外更無故，如因明疏。今者世親說有三量，故
T43n1834_p0999b04║論說言「一切量中，現量為勝」，取現境故，證自
T43n1834_p0999b05║相故。大、小二乘、外道、內道，皆共許爾。故今總
T43n1834_p0999b06║敘貶議諸量，現量勝餘。
T43n1834_p0999b07║論：若無外境，寧有此覺我今現證如是境耶？
T43n1834_p0999b08║述曰：此正申難。如世人言：我今見色，乃至
T43n1834_p0999b09║觸觸。若無識外實色等境，寧有此覺？我今現
T43n1834_p0999b10║證如是色等，此覺既非無，外色等定有。總言
T43n1834_p0999b11║「覺」者，心、心所法之異名也。今此言「覺」，謂現量
T43n1834_p0999b12║智，非唯是慧。因明者說言證智者，心、心所法
T43n1834_p0999b13║之總名矣。故舊論云：「如此證智，云何得起？」《成
T43n1834_p0999b14║唯識》中亦有此難：「色等外境分明現證，現量
T43n1834_p0999b15║所得，寧撥為無？」
T43n1834_p0999b16║此中難已，下論主破。
T43n1834_p0999b17║論：此證不成。述曰：破中有二：初、總非；後、別
T43n1834_p0999b18║破。此總非也。
T43n1834_p0999b19║外人設問：云何不成？
T43n1834_p0999b20║論曰：頌曰：現覺如夢等，已起現覺時，見及境
T43n1834_p0999b21║已無，寧許有現量。述曰：第一句述正理，顯
T43n1834_p0999b22║難外境實有不成；下三句破外宗，明無現覺，
T43n1834_p0999b23║成無外境。然舊論本遂分二段，前後別明。其
T43n1834_p0999b24║此頌中，初句易解，至下當知。上一句引喻破
T43n1834_p0999b25║經部；下三句中，略破二類。初破正量部等非
T43n1834_p0999b26║剎那論，後破一切有等剎那論者。謂已起現
T43n1834_p0999b27║覺時，其見已無，寧許有現量？破正量部等謂
T43n1834_p0999b28║已起現覺時，其見及境已無，寧許有現量？
T43n1834_p0999b29║破薩婆多等、大眾部等，宗計不同，亦應敘破。
T43n1834_p0999c01║如薩婆多第三句中，言「及」字者，即相違釋，意
T43n1834_p0999c02║顯有二難，至下當知。
T43n1834_p0999c03║論曰：如夢等時雖無外境，而亦得有如是現
T43n1834_p0999c04║覺。述曰：先釋初句。今解初中「如夢等」字，能
T43n1834_p0999c05║成喻法。等者，等取眩翳目等。緣見髮、蠅等，此
T43n1834_p0999c06║等諸位，經部及大乘彼此共許外境非有，故
T43n1834_p0999c07║以為喻。「如夢等」中，雖無離心外實境界，而彼
T43n1834_p0999c08║言謂：我見是事，聞是事等，起此現覺。
T43n1834_p0999c09║下合法顯。
T43n1834_p0999c10║論：餘時現覺應知亦爾。述曰：釋頌初句「現
T43n1834_p0999c11║覺」二字。除夢等外餘時，所起見是事等，如是
T43n1834_p0999c12║現量應知亦爾，亦無外境，此現覺生。應立量
T43n1834_p0999c13║言：除夢等外所有現覺緣非現境起；許現
T43n1834_p0999c14║覺故；如夢等現覺。此中意說：若實現覺，如五
T43n1834_p0999c15║識等，不作此解。我今現證如是事境，作此解
T43n1834_p0999c16║者，是意識中分別妄覺，非謂現量心、心所法。
T43n1834_p0999c17║《成唯識》說：「現量證時，不執為外，後意分別，妄
T43n1834_p0999c18║生外想，故現量境是自相分，識所變故，亦說
T43n1834_p0999c19║為有，意識所執外實色等，妄計度故，說彼為
T43n1834_p0999c20║無。」又彼論說：「謂假智詮不得自相，唯於諸法
T43n1834_p0999c21║共相而轉。」故現覺者必無此智及與此論，
T43n1834_p0999c22║我今現證如是事等。
T43n1834_p0999c23║論：故彼引此，為證不成。述曰：此結非也。現
T43n1834_p0999c24║覺所緣由如夢境，性非實有，故彼汝宗引此
T43n1834_p0999c25║現覺為證離心外境實有，理證不成。
T43n1834_p0999c26║論：又若爾時，有此現覺，我今現證如是色等。
T43n1834_p0999c27║述曰：次釋下三句頌。先破正量部等，此
T43n1834_p0999c28║解第二句頌，「若於爾時起此現覺：我今現證
T43n1834_p0999c29║如是心外色等實境」者，此牒彼計。
T43n1834_p1000a01║下正申難。
T43n1834_p1000a02║論：爾時，於境能見已無。述曰：釋第三句「見
T43n1834_p1000a03║已無」字，申其難意。正量等計：六識不竝，起此
T43n1834_p1000a04║覺時，能見五識實現量者已入過去，現在非
T43n1834_p1000a05║有。
T43n1834_p1000a06║所以者何？
T43n1834_p1000a07║論：要在意識能分別故，時眼等識必已謝故。
T43n1834_p1000a08║述曰：此顯二因成能見識現在非有，彼此
T43n1834_p1000a09║共許，要第六識具三分別，方能起此分別現
T43n1834_p1000a10║覺；五識不具三種分別，故不能起此等現覺。
T43n1834_p1000a11║此等現覺既在意識，起此覺時，故彼能見眼
T43n1834_p1000a12║等五識，必入過去，落謝非有。先見是物，後方
T43n1834_p1000a13║起覺，故正見及覺二，時必不俱。能見實現覺，
T43n1834_p1000a14║此時既無，寧許此覺有是現量，證外境有？若
T43n1834_p1000a15║正現量證色等時，緣心內法，無假智詮，故證
T43n1834_p1000a16║不成。以正量部心、心所法，燈焰、鈴聲唯滅
T43n1834_p1000a17║相滅，念念生滅；色等法滅，亦待外緣。即隨此
T43n1834_p1000a18║事長短一期，後方有滅。起證如是現量覺時，
T43n1834_p1000a19║眼識不住，故入過去，其境色等，一期未滅，故
T43n1834_p1000a20║此唯破起此覺時，能見已無，不破所見此時
T43n1834_p1000a21║非有。設縱有故，應立量言：起此覺時必非
T43n1834_p1000a22║現量；是散心位能見已無故；如散心位緣於
T43n1834_p1000a23║過去百千劫事。破境一期，如餘論說。
T43n1834_p1000a24║論：剎那論者有此覺時。述曰：下破薩婆多
T43n1834_p1000a25║等，此等執境及心、心所皆念念滅，名剎那論。
T43n1834_p1000a26║「有此覺時」釋頌第二句，牒彼所計。
T43n1834_p1000a27║論：色等現境亦皆已滅。述曰：此正申難，釋
T43n1834_p1000a28║第三句頌「及境已無」。眼等六識不俱時起，起
T43n1834_p1000a29║此覺時，要在意識，但非現覺，能緣已無，所緣
T43n1834_p1000b01║現境，亦皆已滅。即此現覺所有詮智，現在緣
T43n1834_p1000b02║時，不及現境，此已滅故，故證不成。應立量言：
T43n1834_p1000b03║起此覺時必非現量；是散心位境已無故；
T43n1834_p1000b04║如散心位緣過去世百千劫事。大眾部等，剎
T43n1834_p1000b05║那既同，六識俱時，雖小不同，頗亦同此。
T43n1834_p1000b06║論：如何此時許有現量？述曰：此雙結難，釋
T43n1834_p1000b07║第四句頌。正量部等，起此覺時，能見已無，如
T43n1834_p1000b08║何此時許有現量，證外境有。薩婆多等，起此
T43n1834_p1000b09║覺時，其境亦無，如何此時許有現量，證外
T43n1834_p1000b10║境有。故說現覺證有外境，為證不成。既爾，大
T43n1834_p1000b11║乘許六識竝，起此覺時，能見、所見，二俱現
T43n1834_p1000b12║有，此現量覺，其義如何？五識俱意，若同五
T43n1834_p1000b13║緣，是現量攝，不起此覺。若起此覺，必不同
T43n1834_p1000b14║緣，假智詮故。五識前時既由意引，今相續
T43n1834_p1000b15║生，不假意識，意識起亦餘二量攝。或五同時，
T43n1834_p1000b16║或剎那間，亦無過失。然緣心內境，有此現
T43n1834_p1000b17║覺生。
T43n1834_p1000b18║論：要曾現受，意識能憶，是故決定有曾受境。
T43n1834_p1000b19║述曰：下破憶持，先外人救。謂彼救言：要曾
T43n1834_p1000b20║過去眼等五識，現受此境，今時意識方能憶
T43n1834_p1000b21║持，非先未受，後意能憶。此則汎說先緣後憶，
T43n1834_p1000b22║是故決定有曾受境，顯過去世現境非無，是
T43n1834_p1000b23║曾五識現所受故。
T43n1834_p1000b24║論：見此境者許為現量，由斯外境實有義成。
T43n1834_p1000b25║述曰：曾現受境，明了五識，既許非無，能見
T43n1834_p1000b26║此心追憶意識，亦定是有。彼此二宗許曾現
T43n1834_p1000b27║識現量所攝，現量曾有境，今時方能憶，故此
T43n1834_p1000b28║所緣，定心外法。又追憶識，由曾現受，亦現量
T43n1834_p1000b29║攝，故知外境實有義成。若無外境，無曾所
T43n1834_p1000c01║受，無曾所受故，現量亦無，云何今時有憶持
T43n1834_p1000c02║識？由斯外境實有成也。
T43n1834_p1000c03║此外救已，下論主破。
T43n1834_p1000c04║論：如是要由先受後憶，證有外境理亦不成。
T43n1834_p1000c05║述曰：下破有二，初總；後別，此總非也。如是
T43n1834_p1000c06║要由現量先受外實有境，後意方憶，以此道
T43n1834_p1000c07║理，證離心外境有不成。
T43n1834_p1000c08║論：何以故？述曰：外人復問：為何義故證境
T43n1834_p1000c09║不成？
T43n1834_p1000c10║下論主破。
T43n1834_p1000c11║論：頌曰：如說似境識，從此生憶念。述曰：然
T43n1834_p1000c12║舊論本，句句別明，分為二段。實如今者合
T43n1834_p1000c13║一處，明義相違故。但申正理，奪彼憶持，如前
T43n1834_p1000c14║所說。似境之識，後生憶持，非緣離心外境識，
T43n1834_p1000c15║後有憶持也。
T43n1834_p1000c16║論曰：如前所說，雖無外境，而眼識等似外境
T43n1834_p1000c17║現。述曰：釋初句頌，奪彼曾受離心之外現
T43n1834_p1000c18║境之識。謂如前說識從自種生，似境相轉等，
T43n1834_p1000c19║及初論首說識生時，似外境現，雖無外境，眼
T43n1834_p1000c20║等五識似外境現，已廣如前。
T43n1834_p1000c21║論：從此後位與念相應，分別意識似前境現。
T43n1834_p1000c22║述曰：釋頌下句，奪彼憶持。謂從過去似境
T43n1834_p1000c23║五識，今此後位與別境念相應之時，有緣過
T43n1834_p1000c24║去分別意識，變似前五識所緣境現，無曾現
T43n1834_p1000c25║在受離心境。眼等五識，從此今時，與念相應，
T43n1834_p1000c26║有一意識緣前五識離心之境。
T43n1834_p1000c27║論：即說此為憶曾所受。述曰：即說於此分
T43n1834_p1000c28║別意識，緣曾現在不離識境，名為憶持曾所
T43n1834_p1000c29║受識。所以者何？由曾五識及同時意，緣即識
T43n1834_p1001a01║境，熏成種子，今時相續，意於此位能憶前
T43n1834_p1001a02║境，名為憶持，非曾五識境實離於心，今時
T43n1834_p1001a03║猶有意識緣之，名曾受識。
T43n1834_p1001a04║論：故以後憶證先所見，實有外境其理不成。
T43n1834_p1001a05║述曰：此結非也。道理既爾，故汝所說以憶
T43n1834_p1001a06║持故，證曾五識所見實有，其義不成。直以自
T43n1834_p1001a07║宗，釋外所難，奪他所說，更無異理。如說汝細
T43n1834_p1001a08║心，即我第八識。然舊論本，上來所說一頌半
T43n1834_p1001a09║文，異常難解，披者當知。
T43n1834_p1001a10║論：若如夢中雖無實境而識得起，覺時亦然。
T43n1834_p1001a11║述曰：自下大段第三有半頌釋小乘、外道。
T43n1834_p1001a12║難以夢例覺時，應知境無失。先敘彼難；後方
T43n1834_p1001a13║釋破。於敘難中，初牒論主所明唯識；後正申
T43n1834_p1001a14║難。此即初也，論主前來所說理趣，如世夢中，
T43n1834_p1001a15║無境既識起，其覺時識，無境得生者，即牒
T43n1834_p1001a16║夢、覺二識義同。
T43n1834_p1001a17║自下申難。
T43n1834_p1001a18║論：如世自知夢境非有，覺時既爾，何不自知？
T43n1834_p1001a19║述曰：夢、覺二識，無境既同，世能自知夢境
T43n1834_p1001a20║非有，其覺時識，自知應等。夢心無有境，覺時
T43n1834_p1001a21║許知無；覺識境既無，何不知非有？量云：世覺
T43n1834_p1001a22║時識應知境無；許無境故；如知夢識。
T43n1834_p1001a23║論：既不自知覺境非有，寧如夢識實境皆無。
T43n1834_p1001a24║述曰：前難覺識應知境無，此顯不知實境
T43n1834_p1001a25║定有。覺、夢二境俱非有，即知夢識境成無，覺
T43n1834_p1001a26║不自知無異於夢，故知覺識境實有。量云：世
T43n1834_p1001a27║覺時識外實境有：許異夢故；如自真智。不言
T43n1834_p1001a28║世覺，相符極成，亂真覺故。因不言許，隨一
T43n1834_p1001a29║不成，生死大乘說為夢故；或簡五識，不行夢
T43n1834_p1001b01║故；或顯異於眠時夢故，喻不言自，其體便闕。
T43n1834_p1001b02║大乘真智無外境故，若說大乘真智為喻，所
T43n1834_p1001b03║立不成，為此等過，宗等各簡。
T43n1834_p1001b04║此總難已，自下非之。
T43n1834_p1001b05║論：此亦非證。述曰：此總非之。
T43n1834_p1001b06║自下別釋。
T43n1834_p1001b07║論：頌曰：未覺不能知，夢所見非有。述曰：未
T43n1834_p1001b08║得真智覺，不能自知生死夢所見定非實有，
T43n1834_p1001b09║即正理解於此頌文。或為喻顯，如世未覺，不
T43n1834_p1001b10║能自知夢心所見定非實有。覺時亦爾，以喻
T43n1834_p1001b11║釋難，即此半頌通以法喻二義解之，亦無違
T43n1834_p1001b12║也。舊論下句，今在上說。今此上句，舊論下
T43n1834_p1001b13║說。舊依梵本，今從唐言，亦無乖返，諸上下
T43n1834_p1001b14║頌，應如是知。
T43n1834_p1001b15║論曰：如未覺位，不知夢境非外實有，覺時乃
T43n1834_p1001b16║知。述曰：此舉世喻，以釋頌文，要覺方知夢
T43n1834_p1001b17║境非有，彼此共許，故以為喻。
T43n1834_p1001b18║論：如是世間虛妄分別，串習惛熱，如在夢中。
T43n1834_p1001b19║述曰：下以理解，此釋下句頌中「夢」字。生死
T43n1834_p1001b20║之識，不稱實理，說為「虛妄」；無始已來，數數熏
T43n1834_p1001b21║發，名為「串習」；蓋纏覆蔽，稱之為「惛」；毒火所
T43n1834_p1001b22║煎，號之為「熱」。或復串習無明稱「惛」；聖智不生，
T43n1834_p1001b23║名之為「熱」；猶如世間數習闇昧惛睡之識，名
T43n1834_p1001b24║之為「夢」。生死亦爾，睡者惛熱義，夢睡心之
T43n1834_p1001b25║異名，即說生死名世間爾，如經所說生死長
T43n1834_p1001b26║夜。
T43n1834_p1001b27║論：諸有所見皆非實有。述曰：釋後句頌下
T43n1834_p1001b28║之四字，生死妄夢，異真智生，故此所緣，皆非
T43n1834_p1001b29║實有，顛倒虛妄所顯現故。量云：生死夢識
T43n1834_p1001c01║所緣之境皆非實有；許夢境攝故；如極成夢
T43n1834_p1001c02║境。
T43n1834_p1001c03║論：未得真覺，不能自知。述曰：釋頌初句，無
T43n1834_p1001c04║始已來串習虛妄，未植善種，真智不生，如何
T43n1834_p1001c05║得知生死夢境不實顯現，如夢境無，此答前
T43n1834_p1001c06║難。應立量言：生死之識不能稱理知自境
T43n1834_p1001c07║無；許夢識攝故；如極成夢識。然亦許有少
T43n1834_p1001c08║能自知，如今聞教，知境非有，如極成夢。亦少
T43n1834_p1001c09║自知，不名真覺，恐違世間及法差別隨一過
T43n1834_p1001c10║故。宗云「稱理」，因有「許」言。世間眠夢，彼此共
T43n1834_p1001c11║許，名為「極成」。簡生死夢，他不許故。外人伏
T43n1834_p1001c12║難：既生死識不能稱理如實自知，何名真覺
T43n1834_p1001c13║而實得知今境非有？
T43n1834_p1001c14║論：若時得彼出世對治無分別智即名真覺。
T43n1834_p1001c15║述曰：二乘見道亦名真覺，然於後得，不知
T43n1834_p1001c16║境無，加行不作唯識入故。菩薩見道無漏正
T43n1834_p1001c17║智超世間故，名為出世。能除生死，稱為「對
T43n1834_p1001c18║治」；離世分別及事分別，名「無分別」。此為無
T43n1834_p1001c19║間道對治世間，契真如理，名「無分別智」。釋
T43n1834_p1001c20║此名難，如餘處辨。不虛妄故名「真」；如實了故
T43n1834_p1001c21║稱「覺」。此離諸縛，超諸麁重，得此名入諸聖朋
T43n1834_p1001c22║流，故名「真覺」。簡異生死，少出夢時，亦言知
T43n1834_p1001c23║夢境皆非有，假名之覺，立真覺名。此翻頌中
T43n1834_p1001c24║未覺之說。
T43n1834_p1001c25║論：此後所得世間淨智現在前位，如實了知
T43n1834_p1001c26║彼境非實，其義平等。述曰：於見道中，得此
T43n1834_p1001c27║所說無分別智；後有緣世間無漏之智，現在
T43n1834_p1001c28║前位，方能稱理如實了知彼生死識境非實
T43n1834_p1001c29║有，即後得智。緣世間故，名為「世間」，非體有漏，
T43n1834_p1002a01║名「世間」也；體非是漏，立以「淨」名。稱境而知，名
T43n1834_p1002a02║如實知；前無分別，唯緣如理，但名真覺。此後
T43n1834_p1002a03║得智，遍緣世間，能知境無，名如實知，亦名
T43n1834_p1002a04║真覺。此智得起，藉無分別，無分別智，獨名真
T43n1834_p1002a05║覺。若生死識，雖少自知，不名真覺。無分別
T43n1834_p1002a06║智，雖名真覺，不能知境皆非實有，此後得智，
T43n1834_p1002a07║遍緣理事，能知境無，異前二智，其義與前知
T43n1834_p1002a08║世眠夢，平等無二。前處眠夢得世覺時，知先
T43n1834_p1002a09║夢境體非實有，今從生死得於真智出世覺
T43n1834_p1002a10║時，知先生死夢境體非真實，相似無二。平
T43n1834_p1002a11║等、相似，一義二名。解頌如字故。若不知
T43n1834_p1002a12║生死夢境非實有，但是未覺，得真覺已，故能
T43n1834_p1002a13║了知。《攝大乘論》、《成唯識》中皆有此釋，義意既
T43n1834_p1002a14║同，故不繁引。
T43n1834_p1002a15║論：若諸有情由自相續轉變差別似境識起，
T43n1834_p1002a16║不由外境為所緣生。述曰：自下大文第四，
T43n1834_p1002a17║復釋外難二識成決定，外境非無失。小乘、外
T43n1834_p1002a18║道作如是難：若諸有情由自身中心等相續
T43n1834_p1002a19║識自證分，轉變自體，有差別相，在內識上似
T43n1834_p1002a20║外境現，實非是外，識緣此起，不由外境為其
T43n1834_p1002a21║所緣引識等起。或從種子轉變差別，乃有現
T43n1834_p1002a22║行似境識起，不由外境為所緣生。
T43n1834_p1002a23║此則外人牒論主義，次申共許，後方正難。
T43n1834_p1002a24║論：彼諸有情近善、惡友，聞正、邪法，二識決定。
T43n1834_p1002a25║述曰：此申共許，如彼能緣不離識境，一切
T43n1834_p1002a26║有情或近善友聞說正法；或近惡友聞說邪
T43n1834_p1002a27║法，如四親近行近善知識，聽聞正法，正性決
T43n1834_p1002a28║定。能教者識，成悲決定；能聽者識，成慧決
T43n1834_p1002a29║定。近惡友時，成邪定亦爾。即能、所教，二識
T43n1834_p1002b01║決定。或近善、惡二種友，如其能近者，各成正、
T43n1834_p1002b02║邪二識決定。准此下釋，即能、所教二識決定，
T43n1834_p1002b03║前解為是。若准舊論，今此難中，文既含隱，
T43n1834_p1002b04║其能近者，各隨所應，成於邪、正二識決定，後
T43n1834_p1002b05║解為是。然文既含隱，二解竝得，任情取捨。
T43n1834_p1002b06║論：既無友教此云何成？述曰：此正為難，諸
T43n1834_p1002b07║識既緣不離識境，無心外法，理即便無善、惡
T43n1834_p1002b08║二友，亦無他說正、邪二法。此能聽者，或正或
T43n1834_p1002b09║邪二識決定，云何得成？或無外境，云何得
T43n1834_p1002b10║有能教、所教二識決定？
T43n1834_p1002b11║論：非不得成。述曰：下釋妨難。此總答難，非
T43n1834_p1002b12║不得成。
T43n1834_p1002b13║論：頌曰：展轉增上力，二識成決定。述曰：下
T43n1834_p1002b14║別答難，由能、所教二人展轉增上緣力，其能
T43n1834_p1002b15║聽者正、邪二識成決定也；或增上力，能、所教
T43n1834_p1002b16║者二人之識得成決定。准前二釋。
T43n1834_p1002b17║論曰：以諸有情自他相續，諸識展轉為增上
T43n1834_p1002b18║緣。述曰：此釋初句頌。以諸有情他能教者、
T43n1834_p1002b19║自能聽者，各各相續八種諸識，此彼展轉為
T43n1834_p1002b20║增上緣。此意即顯親緣心內自所變境，名為
T43n1834_p1002b21║唯識，非遮心外他有情等。外人說心緣心外
T43n1834_p1002b22║法親得他人所說之法，今則不然，能、所教者
T43n1834_p1002b23║展轉互為增上緣故，自識變似能教、所聽，為
T43n1834_p1002b24║自相續識親所緣。不能親取他所說法，為疎
T43n1834_p1002b25║所緣，於義無失，此說「展轉為增上緣」故，《成唯
T43n1834_p1002b26║識》說為疎所緣故。
T43n1834_p1002b27║論：隨其所應二識決定。述曰：隨其所應顯
T43n1834_p1002b28║義不定。由增上緣，若近善友聽聞正法，自相
T43n1834_p1002b29║續中正識決定；若近惡友聽聞邪法，自相續
T43n1834_p1002c01║中邪識決定。或近善、惡友，及由展轉為增上
T43n1834_p1002c02║緣，能說法者，正邪悲愛；能聽法者，正邪智
T43n1834_p1002c03║慧，二識決定，言「隨所應二識決定」，此由未
T43n1834_p1002c04║顯。
T43n1834_p1002c05║論：謂餘相續識差別故，令餘相續差別識生，
T43n1834_p1002c06║各成決定不由外境。述曰：此即廣前增上
T43n1834_p1002c07║緣義，答外所徵。謂能教者餘相續中見、相分
T43n1834_p1002c08║識正、邪差別增上緣故，令能聽者餘相續
T43n1834_p1002c09║中差別見、相諸識得生。能、所教者二識，各各
T43n1834_p1002c10║得成決定。或聽者正、邪二識各成決定，不
T43n1834_p1002c11║由外境識決定成。即由自、他增上緣力，識得
T43n1834_p1002c12║決定，非由自、他親相緣見，成決定識。故知識
T43n1834_p1002c13║生不是親緣，由於外境增上緣，由我亦許有
T43n1834_p1002c14║故，雖無外境，而友、教亦成。
T43n1834_p1002c15║論：若如夢中，境雖無實，而識得起，覺時亦然。
T43n1834_p1002c16║述曰：自下半頌，大文第五。又釋外難夢、覺
T43n1834_p1002c17║心無異，無造行果差失。初外人難；後論主釋。
T43n1834_p1002c18║初難之中，先牒此義，後方為難。此即牒也，若
T43n1834_p1002c19║覺時識猶如夢中，境雖無實，而亦得起。
T43n1834_p1002c20║論：何緣夢覺造善惡行，愛非愛果當受不同？
T43n1834_p1002c21║述曰：此申難也。夢時與覺，無境是同，覺時
T43n1834_p1002c22║與夢，俱造眾業，何故覺行感果苦楚，或有現
T43n1834_p1002c23║報等，夢時造行感果微劣，或無果等？如夢殺
T43n1834_p1002c24║人定無現在為他報殺，若覺時殺，定為現在
T43n1834_p1002c25║他人殺報，未來感果故定不同。如殺他人、
T43n1834_p1002c26║婬他人等餘一切行，其果亦爾。此外人質以
T43n1834_p1002c27║問論主。
T43n1834_p1002c28║論：頌曰：心由睡眠壞，夢覺果不同。述曰：下
T43n1834_p1002c29║論主答。上句顯理，下顯不同。由在夢位造
T43n1834_p1003a01║善、惡心，睡眠所壞，故夢與覺感果不同。
T43n1834_p1003a02║論：在夢位心，由睡眠壞勢力羸劣，覺心不爾。
T43n1834_p1003a03║述曰：釋上句頌。不定四中，睡眠心所能令
T43n1834_p1003a04║有情身分沈重，心分惛昧，在寐夢心，為此所
T43n1834_p1003a05║壞，令心昧故，慮不分明，勢力羸劣。其覺時
T43n1834_p1003a06║心，既無眠壞，緣境明了，勢力增強，不同夢
T43n1834_p1003a07║位。其狂、醉等，為緣壞心，羸劣亦爾。此但答
T43n1834_p1003a08║問如夢位心。
T43n1834_p1003a09║論：故所造行當受異熟，勝劣不同非由外境。
T43n1834_p1003a10║述曰：由夢壞心，覺時不爾，故此二位所
T43n1834_p1003a11║造善、惡，當受異熟，非夢果勝。夢果乃劣，非
T43n1834_p1003a12║由外境其果不同。外人伏問：既爾，夢心為
T43n1834_p1003a13║睡所壞，覺心不爾，何不夢位由眠所壞，其境
T43n1834_p1003a14║實無，覺境便有？復由此理，當果異耶？既爾，
T43n1834_p1003a15║汝宗覺時見色等既是實有，夢時見色等，應
T43n1834_p1003a16║例非無。見色雖復義齊，其境有、無不等。或
T43n1834_p1003a17║薩婆多夢、覺境俱是有，造行當果不同，何妨
T43n1834_p1003a18║我義無境，覺、夢雖同，造行感果有別。此中難
T43n1834_p1003a19║釋，返覆無窮，恐厭煩文，略示綱要，諸有智
T43n1834_p1003a20║者，准此應思。
T43n1834_p1003a21║論：若唯有識無身語等，羊等云何為他所殺？
T43n1834_p1003a22║述曰：自下二頌，大文第六，又釋外難無境
T43n1834_p1003a23║殺等無，返詰他宗失。初敘外二難，次一頌解；
T43n1834_p1003a24║後一頌詰。此即初難，若唯有識，色等境無，由
T43n1834_p1003a25║此便無身、語業等，彼羊等云何為他人所殺，
T43n1834_p1003a26║心外法故？方今世士，此難多生，達此論文，
T43n1834_p1003a27║應休劣意。
T43n1834_p1003a28║論：若羊等死不由他害，屠者云何得殺生罪？
T43n1834_p1003a29║述曰：此第二難。心外羊等，若其死位不由
T43n1834_p1003b01║他人之所害者，世間殺羊、魚等屠者云何可
T43n1834_p1003b02║得殺生之罪？若許罪是有，即殺心外之羊，心
T43n1834_p1003b03║外羊無屠者，云何得罪？返覆二責，無所逃
T43n1834_p1003b04║刑。
T43n1834_p1003b05║論：頌曰：由他識轉變，有殺害事業，如鬼等意
T43n1834_p1003b06║力，令他失念等。述曰：上二句頌，先以理釋；
T43n1834_p1003b07║下二句頌，舉喻以成。由能殺者為增上緣，起
T43n1834_p1003b08║殺害識，轉變力故。令所殺者有殺害已，斷命
T43n1834_p1003b09║事成。故能殺者得殺生罪，如由鬼等意念
T43n1834_p1003b10║等故，令他有情有失念等。至下當知。
T43n1834_p1003b11║論曰：如由鬼等意念勢力，令他有情失念得
T43n1834_p1003b12║夢。述曰：先釋下半頌能成喻也，如世間鬼
T43n1834_p1003b13║惱亂有情內意念力，令他有情失本正念，心
T43n1834_p1003b14║發狂等。或鬼意變彼，令他得異夢。「如鬼等」
T43n1834_p1003b15║者，瞿波解云：等取天神、龍神、犍達縛、夜叉
T43n1834_p1003b16║神、仙人等。及如胎中子，由母憂惱，子心變
T43n1834_p1003b17║異，或生、或死；或子起欲樂，母隨子欲得夢。
T43n1834_p1003b18║已下釋頌末句「失念等」字。
T43n1834_p1003b19║論：或著魅等變異事成。述曰：由猫鬼等意
T43n1834_p1003b20║念勢力，令他著魅變異事成。既彼親能令他
T43n1834_p1003b21║作此，但由意念增上緣故，此事便成。殺羊等
T43n1834_p1003b22║亦爾，雖無外身、語，殺事亦成。
T43n1834_p1003b23║上解「失念」；下解「得夢」有二事。
T43n1834_p1003b24║論：具神通者意念勢力令他夢中見種種事。
T43n1834_p1003b25║述曰：頌言「鬼等」，等中等此。
T43n1834_p1003b26║此則總舉，下別指事。
T43n1834_p1003b27║論：如大迦多衍那意願勢力令婆剌拏王等
T43n1834_p1003b28║夢見異事。述曰：即佛在世，摩訶迦旃延。「摩
T43n1834_p1003b29║訶」言大；「迦多衍」，此云剪剃，如常所釋。此即其
T43n1834_p1003c01║姓，「那」者男聲，即剪剃種。男聲中，呼表是男
T43n1834_p1003c02║也，如言「尼」者女聲中，呼表其女也。婆剌拏
T43n1834_p1003c03║者，舊言娑羅那，此云流轉。即由剪剃神通
T43n1834_p1003c04║意願，令王得夢，說此緣者，如舊《中阿含經》說
T43n1834_p1003c05║娑羅那王，是眉稀羅國主，容貌端政，自謂
T43n1834_p1003c06║無雙，求覓好人，欲自方比顯己殊勝。時有人
T43n1834_p1003c07║曰：王舍城內有大迦旃延，形容甚好，世中
T43n1834_p1003c08║無比，王遣迎之。迦旃延至，王出宮迎，王不及
T43n1834_p1003c09║彼，人覩迦延，無看王者，王問所以，眾曰：迦
T43n1834_p1003c10║延容貌勝王。王問：大德今果宿因。迦延答曰：
T43n1834_p1003c11║我昔出家，王作乞兒，我掃寺地，王來乞食，我
T43n1834_p1003c12║掃地竟，令王除糞，除糞既訖，方與王食，以此
T43n1834_p1003c13║業因，生人天中得報端政。王聞此已尋請出
T43n1834_p1003c14║家，為迦延弟子，後共迦延往阿盤地國中，山
T43n1834_p1003c15║中修道，別處坐禪。阿盤地王，名鉢樹多，時將
T43n1834_p1003c16║諸宮人入山遊戲，宮人見王形貌端政，圍遶
T43n1834_p1003c17║看之，鉢樹多王見娑羅那王，疑有欲意。問
T43n1834_p1003c18║娑羅那曰：汝是阿羅漢耶？王答言：非。次第
T43n1834_p1003c19║一一問餘三果，王皆答言：非。又問：汝離欲不？
T43n1834_p1003c20║又答言：非。鉢樹多瞋曰：若爾，汝何故入我婇
T43n1834_p1003c21║女中看我婇女。遂鞭身破，悶絕而死，至夜
T43n1834_p1003c22║方醒，從本處起至迦延所。迦延見已，心生悲
T43n1834_p1003c23║愍，共諸同學，同為療治。娑羅那王語迦
T43n1834_p1003c24║延曰：我從師乞暫還本國，集軍破彼阿盤地
T43n1834_p1003c25║國，殺鉢樹多王，事竟當還從師修道。迦延從
T43n1834_p1003c26║請，語：王欲去，且停一宿。迦延安置好家，令眠
T43n1834_p1003c27║願令感夢，夢見集軍征阿盤地，自軍破敗，
T43n1834_p1003c28║身為他獲，堅縛手足，赤花插頭，嚴鼓欲殺。王
T43n1834_p1003c29║於夢中恐怖，大叫呼失聲云：我今無歸，願師
T43n1834_p1004a01║濟拔，作歸依處，得壽命長。迦延以神力，手指
T43n1834_p1004a02║出火，喚之令寤，問言：何故其猶未醒，尚言災
T43n1834_p1004a03║事。迦延以火照而問之：此是何處，汝可自看。
T43n1834_p1004a04║王心方寤。迦延語言：汝若征彼，必當破敗，如
T43n1834_p1004a05║夢所見。王言：願師為除毒意。迦延為說：一切
T43n1834_p1004a06║諸法，譬如國土，假名無實，離舍屋等，無別國
T43n1834_p1004a07║土，離柱木等，無別舍屋，乃至廣說。至於極
T43n1834_p1004a08║微，亦非實事，無彼無此，無怨無親。王聞此
T43n1834_p1004a09║法，得預流果，後漸獲得阿羅漢果。故知依
T43n1834_p1004a10║自意，他夢事亦成。
T43n1834_p1004a11║論：又如阿練若仙人意憤勢力，令吠摩質咀
T43n1834_p1004a12║利王夢見異事。述曰：此第三喻。阿練若者，
T43n1834_p1004a13║舊云阿蘭若，此云閒寂曠野處也，離村空野，
T43n1834_p1004a14║名阿練若。此中仙人名阿練若仙人。吠摩質
T43n1834_p1004a15║咀利王者，即舊云毘摩質多羅阿修羅王也，
T43n1834_p1004a16║天帝釋設支夫人之父也。此云綺飾，或云綵
T43n1834_p1004a17║畫。由仙人意瞋，令阿修羅王夢見異事。舊論
T43n1834_p1004a18║言見恐怖事，此則不同。《中阿含經》云：有七百
T43n1834_p1004a19║仙人，住阿練若時，天帝釋嚴身，入中於下風
T43n1834_p1004a20║坐，諸天皆來，恭敬帝釋。毘摩質多羅阿修羅
T43n1834_p1004a21║王見帝是事，忽變為天，著好嚴具，破其籬
T43n1834_p1004a22║垣，入仙人處，在上風坐，仙怪是事，皆不敬
T43n1834_p1004a23║之，甚生憤恨云：汝等何故，但敬帝釋，而輕
T43n1834_p1004a24║蔑我？欲苦諸仙，諸仙懺謝，其恨不已，不受
T43n1834_p1004a25║仙悔，諸仙心念，令返衰惱。應時毘摩質多羅
T43n1834_p1004a26║王即大困苦，遂生悔心，漸謝仙等，仙等心念，
T43n1834_p1004a27║赦其僣失，即還如本。今此論說阿修羅得夢，
T43n1834_p1004a28║經說覺時遭苦，然理大同。此前所說，皆增上
T43n1834_p1004a29║緣令他事起，非親為緣令有此事。
T43n1834_p1004b01║論：如是由他識轉變故，令他違害命根事起。
T43n1834_p1004b02║述曰：釋上半頌，「如是」者，結法也。增上緣
T43n1834_p1004b03║中，由他能殺，起殺害識，轉變力故，令所殺
T43n1834_p1004b04║者違害於己命根事起，如由鬼等意念勢力，
T43n1834_p1004b05║他失念等。直以事喻，令義增明，不繁比量。
T43n1834_p1004b06║論：應知死者謂眾同分，由識變異相續斷滅。
T43n1834_p1004b07║述曰：雖知命斷，未知死相，故今重顯。眾同
T43n1834_p1004b08║分者，《成唯識》等說：依有情身心相似分位差
T43n1834_p1004b09║別而假建立此眾同分，隨何生趣。若未捨時，
T43n1834_p1004b10║阿賴耶識，即此趣生，相續一類，前之與後，趣
T43n1834_p1004b11║等皆同。若遇他識增上違緣，捨眾同分，阿賴
T43n1834_p1004b12║耶識即便變異，異舊趣生。此趣生者，舊時相
T43n1834_p1004b13║續，今便斷滅，餘識亦爾。舊續今斷，名之為
T43n1834_p1004b14║死。死者滅相，總有二時：一者將滅，說名為
T43n1834_p1004b15║死，即是現在，如觸處中所立死觸，死支亦爾。
T43n1834_p1004b16║若正滅相名死，觸支應成過去；二者正滅，說
T43n1834_p1004b17║名為死。如今所說，識相斷滅，即是過去，故此
T43n1834_p1004b18║說死，但是滅相，非死觸支。
T43n1834_p1004b19║論：復次，頌曰：彈宅迦等空，云何由仙忿，意罰
T43n1834_p1004b20║為大罪，此復云何成。述曰：此下返詰。上半
T43n1834_p1004b21║頌，不許前說詰林等空，云何由仙忿；下半頌，
T43n1834_p1004b22║彼若救義，詰非意云何成大罪。舊論由此遂
T43n1834_p1004b23║分二段，前後別明。初句等者，等下二林，文意
T43n1834_p1004b24║易詳，至下當悉。
T43n1834_p1004b25║論：若不許由他識轉變增上力，故他有情死。
T43n1834_p1004b26║述曰：將為詰彼，先敘彼計。前我所說由能
T43n1834_p1004b27║殺者，他識轉變增上緣力，令所殺者他有情
T43n1834_p1004b28║死。汝不許者，以他宗說由他親能殺他身故，
T43n1834_p1004b29║他有情死，故彼不許此前所說，今牒彼計。
T43n1834_p1004c01║論：云何世尊為成意罰是大罪，故返問長者
T43n1834_p1004c02║鄔婆離言。述曰：自下正詰。三業諸罪，現
T43n1834_p1004c03║為人、天之所呵責，未來當受諸惡苦報，可治
T43n1834_p1004c04║罰故、可毀責故，名之為罰。三業校量，意罰最
T43n1834_p1004c05║大。佛為成此返問長者鄔波離也。鄔婆離
T43n1834_p1004c06║者，此云近執，親近於王，執王事也。如世說言：
T43n1834_p1004c07║朝庭執事。如阿羅漢持律上首，親近太子，執
T43n1834_p1004c08║事之人，名鄔波離矣。《中阿含經》說：有尼犍子
T43n1834_p1004c09║名闍提弗多羅，其有弟子，名為長熱，往至佛
T43n1834_p1004c10║所。佛問長熱，師教汝法，三業之中，何罸業
T43n1834_p1004c11║重？答云：身重，次口，後意。長熱反問：瞿曇今
T43n1834_p1004c12║說何業最重？佛言：意重，身、語乃輕。長熱還
T43n1834_p1004c13║去。闍提問云：汝至彼所，瞿曇何言？長熱具
T43n1834_p1004c14║說。闍提讚歎，汝真我子，從我口生，善受我
T43n1834_p1004c15║教，所說無異。汝可更往，破瞿曇義，提取將
T43n1834_p1004c16║來，作我弟子。長熱不從。有大富長者，名鄔
T43n1834_p1004c17║波離，伏事尼乾闍提，使往破佛立義。長熱
T43n1834_p1004c18║報云：此事不可，彼瞿曇者，容貌辯才，過人無
T43n1834_p1004c19║量，兼有幻術，能轉人心，無量眾生為其弟
T43n1834_p1004c20║子，寧可降伏？闍提不信，令長者往。長者往
T43n1834_p1004c21║已，欲破佛義。遂立義云：我立三罸，身為最
T43n1834_p1004c22║量，次口，後心，瞿曇云何說心罸重？世尊于
T43n1834_p1004c23║時在眉絺羅國，國城五日方行一邊。佛問長
T43n1834_p1004c24║者：若人行殺，幾日殺此國人得盡？長者答曰：
T43n1834_p1004c25║大能七日、或十日、或一月。復問：仙人超瞋
T43n1834_p1004c26║心殺，幾日得盡？答曰：一時國人皆盡。又問：
T43n1834_p1004c27║一百日、二百日、三百日，行於布施，有人一
T43n1834_p1004c28║時入八禪定，何者為勝？有人多時持戒，有
T43n1834_p1004c29║人一時入無漏觀，何者為勝？長者答言：入禪、
T43n1834_p1005a01║無漏功德大勝。佛言：長者云何乃說身、口罰
T43n1834_p1005a02║重，心罰最輕？長者理屈，乞為弟子，乃至得
T43n1834_p1005a03║果。自立誓言：我所住處，常擬供養三寶，一切
T43n1834_p1005a04║尼乾，悉不得入我家。長者得道，後還本家。闍
T43n1834_p1005a05║提怪遲遣人往覓。長者家人，不許入舍。闍提
T43n1834_p1005a06║不測，自往覓之。長者莊嚴高座自坐，別安
T43n1834_p1005a07║小座，以待闍提。闍提見之法用如此，訶責長
T43n1834_p1005a08║者。長者答云：今人非昔人，我今已勝汝，是
T43n1834_p1005a09║佛弟子，何得不然？闍提乃云：我令汝取瞿曇
T43n1834_p1005a10║作我弟子，彼既不得，今復失汝，我今為汝說
T43n1834_p1005a11║一譬喻，遂作喻云：譬如有人須欝婆羅根，取
T43n1834_p1005a12║欲食之，令人入池處處求覓，求覓不得，自拔
T43n1834_p1005a13║男根，不得欝婆羅根，又自失根，汝亦如是。如
T43n1834_p1005a14║是求覓瞿曇不得，反更失汝，汝如男根。長者
T43n1834_p1005a15║答言：我為汝喻，譬如有人性甚愚癡，取一黠
T43n1834_p1005a16║婦，婚姻以後，遂便有娠。婦言：兒生應須戲
T43n1834_p1005a17║具，語聟預覓，時聟覓得一獼猴子，將還與
T43n1834_p1005a18║婦。婦語其聟，汝須浣染舂，方堪為戲具。聟將
T43n1834_p1005a19║雇人欲浣染舂，他謂其曰：乃可浣洗，云何染
T43n1834_p1005a20║舂？此若是衣，可作三事，獼猴不然，其云何
T43n1834_p1005a21║作他為洗之。洗之既訖，置熱汁中，染其獼
T43n1834_p1005a22║猴，皮肉時已爛壞，後取舂之，形相都失，亦復
T43n1834_p1005a23║不堪為兒戲具。汝法亦爾，既非淨物，唯可浣
T43n1834_p1005a24║洗，不可受持，如不可染；不可修行，如不可
T43n1834_p1005a25║舂。云何令我受持修學，闍提於是慚恥而去，
T43n1834_p1005a26║此指於彼故言返問。然《婆沙》第二十七，亦有
T43n1834_p1005a27║此文。
T43n1834_p1005a28║論：汝頗曾聞何因緣故，彈宅迦林、末蹬伽林、
T43n1834_p1005a29║羯陵伽林皆空閑寂。述曰：此佛問詞。彈
T43n1834_p1005a30║宅迦者，真諦云檀陀柯，此云治罰，治罰罪
T43n1834_p1005b01║人處也。今罰罪人，尚置其內。《中阿含》云：
T43n1834_p1005b02║是王名也。有摩登伽婦人，是婆羅門女，極
T43n1834_p1005b03║有容貌，聟為仙人，名摩登伽，於山中坐，
T43n1834_p1005b04║婦為其夫營辦食送。檀陀訶王入山戲
T43n1834_p1005b05║遊，逢見此婦，問是何人。有人答言：是仙
T43n1834_p1005b06║人婦。王云：仙人離欲，何用婦為？遂令提
T43n1834_p1005b07║取將還宮內，仙至食時，望婦不來，心生恚
T43n1834_p1005b08║恨，借問餘人，餘人為說，是王將去。仙往王
T43n1834_p1005b09║所，殷勤求覓，不肯還云：汝是仙人，何須畜
T43n1834_p1005b10║婦？仙言：我食索此婦人。王便不還。仙人意
T43n1834_p1005b11║憤，語其婦曰：汝一心念我，勿暫捨我，今夜
T43n1834_p1005b12║欲令此國土破壞。仙人夜念，時雨大石，王及
T43n1834_p1005b13║國人一切皆死，俄頃成山。此婦一心念彼仙
T43n1834_p1005b14║人，唯身不死，還就山中。本是彈宅迦王國，今
T43n1834_p1005b15║成山林，從本為名，名彼林也。人物皆盡，故名
T43n1834_p1005b16║空寂。舊人解云：諸仙修定處名空寂。末蹬
T43n1834_p1005b17║伽者，舊云迦陵伽，此云憍逸，仙人之名。舊云
T43n1834_p1005b18║王名，有梵本云鉢蹬伽，此翻云蛾，即赴火者。
T43n1834_p1005b19║昔有仙人形甚醜陋，世間斯極，修得五通，山
T43n1834_p1005b20║中坐禪。有一婬女甚愛於王，王亦愛之，後
T43n1834_p1005b21║觸忤王，王遂驅出。婬女入山，見仙醜陋，謂是
T43n1834_p1005b22║不祥之人，恐有不祥之事。婬女切念：我今被
T43n1834_p1005b23║出，是不吉祥，若還此不祥，我應吉祥，乃取
T43n1834_p1005b24║糞穢洗不淨汁，令婢送山，澆灌仙人，仙人忍
T43n1834_p1005b25║受，不生瞋恨。有婆羅門為仙洗浣，婬女自
T43n1834_p1005b26║後王還寵之。有一國師亦有衰惱，婬女語
T43n1834_p1005b27║曰：以不吉祥還於仙者，必還吉祥。國師依
T43n1834_p1005b28║言，以糞汁洗，仙亦忍受。弟子婆羅門，還為洗
T43n1834_p1005b29║浣。其後國師還得吉事，事既皆驗，人普知
T43n1834_p1005c01║之。王後欲征，國師進諫，以不吉祥與仙人
T43n1834_p1005c02║者，必獲吉祥。王復遂語，山中起屋，恒取糞
T43n1834_p1005c03║汁洗灌仙人，征遂得勝。自後若有不稱心事，
T43n1834_p1005c04║輒以糞汁洗之，仙人不復能忍，心生恚恨，乃
T43n1834_p1005c05║雨石下，王人皆死，唯事仙者，得免斯苦。須
T43n1834_p1005c06║臾之間，國成山林，此林從本，名末蹬伽。
T43n1834_p1005c07║羯陵迦者，此云和雅，如彼鳥名。陵字去聲呼
T43n1834_p1005c08║也，舊云：摩登伽仙人之名。昔有一人語此仙
T43n1834_p1005c09║曰：汝若有子，當為國師。摩登伽是旃陀羅種，
T43n1834_p1005c10║既聞此語，求女於王。王甚訶責，汝非好種，何
T43n1834_p1005c11║故求我為婚？仙既數求不得，女意欲適仙處，
T43n1834_p1005c12║令母白王：彼雖惡種，猶是仙人，深為可重，我
T43n1834_p1005c13║情欲適。王決不許，女盜往彼，為仙人妻，遂
T43n1834_p1005c14║生一子。王既失女，處處尋求，求知仙處，遣旃
T43n1834_p1005c15║荼羅縛仙及女，相著擲著恒河水中。仙語恒
T43n1834_p1005c16║河神曰：汝莫令我沒，若我沒者，須臾之間，令
T43n1834_p1005c17║水涸竭。河神於是割繩，放令仙還去。仙瞋作
T43n1834_p1005c18║念，須臾雨石，王人皆死，國變山林，從本為
T43n1834_p1005c19║名，名摩登伽也。此三舊國，今變成林。佛問
T43n1834_p1005c20║波離：汝知何緣此林空寂？
T43n1834_p1005c21║論：長者白佛言：喬答摩！我聞由仙意憤恚故。
T43n1834_p1005c22║述曰：喬答摩者，先云瞿曇，此云甘蔗種，或日
T43n1834_p1005c23║炙種，或牛糞種等，如舊所釋。佛是此種，號喬
T43n1834_p1005c24║答摩。長者答佛：我雖不見，曾聞仙人由如上
T43n1834_p1005c25║事，意憤恚故，國變成林，所以空寂。由此所
T43n1834_p1005c26║說仙人意嗔，殺此三國諸有情類，國變成林。
T43n1834_p1005c27║故知由他諸識轉變增上力故，他有情死，非
T43n1834_p1005c28║以身、語親能殺之。准經但總問仙人意殺，今
T43n1834_p1005c29║論乃別言仙殺三國。
T43n1834_p1006a01║論：若執神鬼敬重仙人，知嫌為殺彼有情類，
T43n1834_p1006a02║不但由仙意憤恚者。述曰：彼宗意說：唯意
T43n1834_p1006a03║不能成殺業道，令有情死。仙人起欲，鬼神
T43n1834_p1006a04║敬重，見仙意嗔，遂為仙殺彼有情類，不唯由
T43n1834_p1006a05║仙意嗔力故，有情死也。牒彼計救，故言「若」
T43n1834_p1006a06║者。
T43n1834_p1006a07║論：云何引彼成立意罰，為大罪性過於身語。
T43n1834_p1006a08║述曰：釋下半頌，詰意罰為大。若鬼神為殺，
T43n1834_p1006a09║云何世尊引彼林事反問長者成立意罰
T43n1834_p1006a10║為大罪性，過於身語。由於此殺在身、語故，非
T43n1834_p1006a11║意罪大。如《俱舍》說，三罰業中，自比校者，意
T43n1834_p1006a12║罰為大；五無間中，破僧為大；於五偏見，邪見
T43n1834_p1006a13║最大。故知意殺無量眾生，過破僧罪，破僧罪
T43n1834_p1006a14║是虛誑語故。若爾，論說破僧能感無間一劫
T43n1834_p1006a15║惡異熟果，此中意殺感果如何？大乘中說：感
T43n1834_p1006a16║無量劫，受無間果，過於破僧，從初為名，皆名
T43n1834_p1006a17║生報，說色業道立五無間。於中重者，謂是破
T43n1834_p1006a18║僧，破僧不能重過意罰，故說意罰為大罪性。
T43n1834_p1006a19║《俱舍》又說：或依大果說破僧重，害多有情，說
T43n1834_p1006a20║意罰大。斷諸善根，說邪見重。依彼宗說，即其
T43n1834_p1006a21║罪大，後感果時，雖但一劫，倍於破僧，受無間
T43n1834_p1006a22║等，皆生報故，不可多生，感無間果，不同大
T43n1834_p1006a23║乘。
T43n1834_p1006a24║論：由此應知，但由仙忿彼有情死，理善成立。
T43n1834_p1006a25║述曰：此結前也，謂此佛說意罰大故。汝應
T43n1834_p1006a26║當知但由仙忿，三國眾生皆被殺死，今變成
T43n1834_p1006a27║林，理善成立意罰為重，非由神鬼敬重仙
T43n1834_p1006a28║人，知嫌為殺。又解：亦即返顯自識轉變增
T43n1834_p1006a29║上緣力，他有情死，唯識義成。非是要由緣識
T43n1834_p1006b01║外境，親能殺彼，彼方說死。
T43n1834_p1006b02║論：若唯有識，諸他心智知他心不？述曰：自
T43n1834_p1006b03║下大文第七一頌，解釋外難，不照他心，智識
T43n1834_p1006b04║不成失。於中有八：一、問；二、詰；三、難；四、釋；五、
T43n1834_p1006b05║徵；六、解；七、逐；八、答。此即初也，謂外問言：若
T43n1834_p1006b06║唯有識，不緣心外所有境者，若凡、若聖諸他
T43n1834_p1006b07║心智，緣他心不？
T43n1834_p1006b08║論：設爾何失？述曰：論主返詰。設緣、不緣，二
T43n1834_p1006b09║俱何過？
T43n1834_p1006b10║論：若不能知，何謂他心智？述曰：下外人難。
T43n1834_p1006b11║論主既說緣與不緣，有何過者？今為二難，先
T43n1834_p1006b12║難不緣；後難許緣。此即初也，若說一切諸他
T43n1834_p1006b13║心智，不能親知他心等者，云何說之為他心
T43n1834_p1006b14║智？便立量言：汝之他心智應非他心智；不能
T43n1834_p1006b15║親緣他心等故；如自色等智。
T43n1834_p1006b16║論：若能知者，唯識應不成。述曰：此即第二，
T43n1834_p1006b17║難彼許緣。若凡及聖諸他心智，親能緣知他
T43n1834_p1006b18║心等者，所說唯識理應不成，許此智緣心外
T43n1834_p1006b19║境故。復立量言：汝他心智應非唯識；許此智
T43n1834_p1006b20║緣心外境故；如我此智。喻中不言如我此智，
T43n1834_p1006b21║便闕同喻。然他心智亦能了知他心所法，唯
T43n1834_p1006b22║名他心者，從主勝說故。然此不能了知他心
T43n1834_p1006b23║能緣心等，亦不了知彼所緣境，若許知者，便
T43n1834_p1006b24║有自心知自心過。自心有緣彼，彼有緣自心。
T43n1834_p1006b25║故若許知，便有此失。若別時緣，即無此過。自
T43n1834_p1006b26║心前後，許相緣故。既爾，大乘許一剎那自心，
T43n1834_p1006b27║返緣彼能緣，彼能緣等，何不許緣。此亦不爾，
T43n1834_p1006b28║但許一念自心自緣，謂自證心緣見分等，猶
T43n1834_p1006b29║尚不許一念見分，返緣自證。豈許見分一念
T43n1834_p1006c01║自緣，唯見分能緣他心故？若爾，他心緣自身
T43n1834_p1006c02║自證，亦應得說一念他心智得緣彼境。此亦
T43n1834_p1006c03║不爾，前已說故。謂前已說一念見分不許能
T43n1834_p1006c04║緣自自證分，證自證分，類此亦爾，故他心
T43n1834_p1006c05║智，但知他身心、心所法，不緣彼境。及彼能緣
T43n1834_p1006c06║自自證分，不名他心智故，此說因位，非佛
T43n1834_p1006c07║等心。
T43n1834_p1006c08║論：雖知他心，然不如實。述曰：此論主釋，由
T43n1834_p1006c09║知他心，名他心智，不如實故，可說唯識。論主
T43n1834_p1006c10║且約菩薩已下他心智答。所以者何？此等他
T43n1834_p1006c11║心智雖緣他心，不能如實稱似彼心，以他心
T43n1834_p1006c12║為質，大分雖同，不親緣著，與彼少異，名不如
T43n1834_p1006c13║實，至下當知。
T43n1834_p1006c14║論：頌曰：他心智云何，知境不如實，如知自心
T43n1834_p1006c15║智，不知如佛境。述曰：此頌文意有徵、有解，
T43n1834_p1006c16║有逐、有答。所以者何？他心智云何知境不
T43n1834_p1006c17║如實？此外人徵。如知自心智，此論主解。
T43n1834_p1006c18║伏意亦有自心智云何知境不如實？外人復
T43n1834_p1006c19║逐，第四句頌，「不知」二字。論主復答，「不知」者，
T43n1834_p1006c20║無知也，由無知故，不能自知。總言不知如佛
T43n1834_p1006c21║境者，顯成二智不如實知。然依梵本，頌「不知」
T43n1834_p1006c22║字，應言「無知」，不知、無知答逐，「不知」總顯二不
T43n1834_p1006c23║如實，今此文略，合言不知。義亦含二，至下當
T43n1834_p1006c24║知。
T43n1834_p1006c25║論曰：諸他心智云何於境不如實知？述曰：
T43n1834_p1006c26║此外人徵，釋上半頌。汝前所說若凡、若聖諸
T43n1834_p1006c27║他心智既緣他心，云何於境不如實知？然
T43n1834_p1006c28║此等文，勘舊論文，非有難解，極有少略，不能
T43n1834_p1006c29║繁述，學者當知。
T43n1834_p1007a01║論：如自心智。述曰：此論主解，釋第三句
T43n1834_p1007a02║頌。以他心為質而心變緣，名他心智，非能親
T43n1834_p1007a03║取他心等故，名他心智。如緣自心諸所有智，
T43n1834_p1007a04║亦不親取，但變而緣，與本質異，名不如實。此
T43n1834_p1007a05║自心智說見分者，前後許自變相緣故，非自
T43n1834_p1007a06║證分等，名為自心智，彼如實知，無異解故。
T43n1834_p1007a07║論：此自心智云何於境不如實知？述曰：此
T43n1834_p1007a08║外人逐。既言他心智如知自心智者，此知
T43n1834_p1007a09║自心智云何於自心所取之境不如實知？
T43n1834_p1007a10║論：由無知故。述曰：此論主答，釋頌末句「不
T43n1834_p1007a11║知」二字。此一頌翻釋由菩薩等無始已來，法
T43n1834_p1007a12║執所蔽，有此無知覆其心境，令知自心，亦不
T43n1834_p1007a13║如實。故他心智，由法執力，如知自心，亦不
T43n1834_p1007a14║如實。
T43n1834_p1007a15║論：二智於境各由無知所覆蔽故，不知如佛
T43n1834_p1007a16║淨智所行不可言境。述曰：下顯總成他自
T43n1834_p1007a17║心智不如實知。一「無知」言，通答上問及釋下
T43n1834_p1007a18║因。若菩薩等能知他心及知自心。二種諸
T43n1834_p1007a19║智，名為二智。或現行法執，俱無明所覆；或
T43n1834_p1007a20║法執種子，俱無明所蔽，故言「無知所覆蔽」也。
T43n1834_p1007a21║覆謂覆障；蔽謂隱蔽。覆障所知離言法性，隱
T43n1834_p1007a22║蔽自心，不稱實故。如來淨智斷法執故，所行
T43n1834_p1007a23║真俗依他、圓成二種諸境體性，離言超思議
T43n1834_p1007a24║道，名有為等，皆假強名故。佛他心智緣他
T43n1834_p1007a25║心時，既稱彼境如實離言，名如實知。諸菩薩
T43n1834_p1007a26║等他心智等，不知彼境性離言等，不稱彼緣。
T43n1834_p1007a27║雖緣他心及緣自心，名不如實。故此說言諸
T43n1834_p1007a28║菩薩等二智於境無知所覆，不能了知，如佛
T43n1834_p1007a29║所行有為、無為，性離言境，故說彼智名不如
T43n1834_p1007b01║實。
T43n1834_p1007b02║論：此二於境不如實知，由似外境虛妄顯現
T43n1834_p1007b03║故。述曰：此重釋前不如實義，除佛智外，餘
T43n1834_p1007b04║他心智及自心智，由有法執，似外境相虛妄
T43n1834_p1007b05║現故。虛者不實，妄者顛倒，是故於境不如實
T43n1834_p1007b06║知此第一義，故不如實。
T43n1834_p1007b07║論：所取、能取分別未斷故。述曰：此第二釋
T43n1834_p1007b08║不如實義，由自身中法執能取、所取分別種
T43n1834_p1007b09║子猶未斷故，此二於境不如實知，此則總
T43n1834_p1007b10║說。若別說者，此他心智通有、無漏。若有漏
T43n1834_p1007b11║者，略有二說：安慧等云：諸有漏心唯有自
T43n1834_p1007b12║體，無相、見分，如此卷初。《唯識》中說：所說見、
T43n1834_p1007b13║相，皆是所執，謂此識體轉似他心相貌生起。
T43n1834_p1007b14║他本質心實不緣著，亦自心內不變相分似
T43n1834_p1007b15║於他心，由善等心有法執故，自證分上似他
T43n1834_p1007b16║相生，此似彼相，遍計所執體性非有。其自體
T43n1834_p1007b17║分依他起攝，即說此為他心智也。然護法等
T43n1834_p1007b18║此唯識釋亦無異解，如《成唯識》護法等云：謂
T43n1834_p1007b19║諸有漏心依他性中亦有三分，遂作難言：「外
T43n1834_p1007b20║色實無，可非內識境；他心實有，寧非自所緣？
T43n1834_p1007b21║誰說他心非自識境，但不說彼是親所緣。謂
T43n1834_p1007b22║識生時無實作用，非如手等親執外物，日等
T43n1834_p1007b23║舒光親照外境；但如鏡等似外境現，名了他
T43n1834_p1007b24║心，非親能了。親所了者，謂自所變，故契經
T43n1834_p1007b25║言：『無有小法能取少法』，但識生時，似彼相現，
T43n1834_p1007b26║名取彼物。」即自心等以他實心為增上緣，所
T43n1834_p1007b27║取本質，自心別變，作相分心，似他本物，說此
T43n1834_p1007b28║見分為了他心，名他心智。此前二說皆有漏
T43n1834_p1007b29║智，若是無漏他心智者，如《成唯識》略有三說：
T43n1834_p1007c01║「諸後得智有二分耶？有義：俱無，離二取故」，同
T43n1834_p1007c02║有漏心初師所說。然《佛地論》雖無漏心有相、
T43n1834_p1007c03║無相略有三說，約後得智，既無此義。此師菩
T43n1834_p1007c04║薩及二乘等諸無漏心皆有法執，《佛地論》
T43n1834_p1007c05║中，亦有此義。似二取現，說有見、相，見、相即
T43n1834_p1007c06║是遍計所執，體是無法，說能所取是所執
T43n1834_p1007c07║故。無處正說依他起故，唯二等者，但自證分，
T43n1834_p1007c08║似於二現，說之為二。依他性中實無有二，說
T43n1834_p1007c09║為他心智，如有漏心說。問：然佛此智有相、
T43n1834_p1007c10║見不？答：有見無相，不同二乘等諸無漏心。
T43n1834_p1007c11║佛之見分親了他心，名他心智。釋此理妨，如
T43n1834_p1007c12║次下師，故此論說除佛以外，知自他心智，虛
T43n1834_p1007c13║妄顯現，二取分別猶未斷等，與佛有異。佛無
T43n1834_p1007c14║執故，不知如佛淨智行境。有義：後得智見有
T43n1834_p1007c15║相無，說此智品有分別故，聖智皆能親照境
T43n1834_p1007c16║故，不執著故，說離二取。此第二說《佛地論》中
T43n1834_p1007c17║更有證文，不能繁引。釋此文者，若有漏心便
T43n1834_p1007c18║變相分，二取未除，不知如佛淨智所行性離
T43n1834_p1007c19║言境，都無相分，名不如實。若除佛外，諸無漏
T43n1834_p1007c20║智雖能親取，然自身中有法執種猶未斷
T43n1834_p1007c21║故，出觀已後，諸法可言，或猶起執，名不如
T43n1834_p1007c22║實，佛則不爾。故除佛外，無漏此智，不知如
T43n1834_p1007c23║佛淨智所行不可言境，與佛有異。若爾，此
T43n1834_p1007c24║智既不變相親取外境，何名唯識？答：唯識
T43n1834_p1007c25║者，據有漏心所起妄執境非實有，由此理故，
T43n1834_p1007c26║唯識但遮所執外法。識能親取非執外法，何
T43n1834_p1007c27║妨親取，故唯識理，此師亦成。或「唯識」言，據妄
T43n1834_p1007c28║心說，無漏心等，即非唯識，經中但說三界唯
T43n1834_p1007c29║心，不說無漏亦唯心故。此違比量，《解深密》等
T43n1834_p1008a01║如前引教，通無漏故。今此二義，前解為勝。
T43n1834_p1008a02║有義：後得智二分俱有，說此思惟似真如相，
T43n1834_p1008a03║不見真實真如性故，乃至廣說。又若此智不
T43n1834_p1008a04║變似境，離自體法，應非所緣，緣色等智，應緣
T43n1834_p1008a05║聲等。又緣無等，應無所緣緣，彼體非實，無緣
T43n1834_p1008a06║用故。《佛地論》中亦作是說：後得智品有分別
T43n1834_p1008a07║故，所緣境界或離體故，如有漏心。似境相
T43n1834_p1008a08║現，分明緣照如是境相，同無漏心。無漏種起，
T43n1834_p1008a09║雖有相似有漏法者，體非有漏，如有漏心。
T43n1834_p1008a10║似無漏相，非無漏故。《成唯識》中又作是說：「現
T43n1834_p1008a11║在彼聚心、心所法，非此聚識親所緣緣，他聚攝
T43n1834_p1008a12║攝故」，如非所緣。然真如等與能緣心不異、不
T43n1834_p1008a13║一，非他所攝，不可為例。餘所引證，如有漏
T43n1834_p1008a14║中，由斯教理，若佛、非佛，諸後得智無漏心者，
T43n1834_p1008a15║定有相分。亦有見分。然除佛外，餘無漏他心
T43n1834_p1008a16║智，法執未斷；有漏此智，虛妄現故，不知如
T43n1834_p1008a17║佛淨智所行不可言境，與佛無漏他心智異。
T43n1834_p1008a18║佛他心智雖變為境，親似他心，名為如實，以
T43n1834_p1008a19║無執故，知性離言；餘他心智，亦變為境，未斷
T43n1834_p1008a20║執故，疎似他心，名不如實，以有執故，不知諸
T43n1834_p1008a21║法體性離言，故說有異。此中通說除佛以外
T43n1834_p1008a22║諸他心智說不如實，非佛此智親能照了他
T43n1834_p1008a23║心等故，名為如實。《成唯識》說「誰說他心非自
T43n1834_p1008a24║識境？但不說彼是親所緣」，故佛亦變。若說佛
T43n1834_p1008a25║心親能了者，便與上說理教相違，故佛之心，
T43n1834_p1008a26║亦名唯識。於此義中略為褒貶，初說無漏心
T43n1834_p1008a27║亦無相見，亦有法執，此不須說。如《成唯識》破
T43n1834_p1008a28║無二分，《佛地論》中廣破相分亦有緣無之心，
T43n1834_p1008a29║非所緣緣故。然後二師或說無漏親所取
T43n1834_p1008b01║緣，或說佛心亦變影像，若許親取，云何應取
T43n1834_p1008b02║無法，無法無體，非所緣緣。《觀所緣》說：要具二
T43n1834_p1008b03║支是所緣義。此師意說：此心不具所緣緣，
T43n1834_p1008b04║餘具所緣，心必具二支故。若許無法得為緣
T43n1834_p1008b05║者，破經部師量有不定，自許無法得成緣
T43n1834_p1008b06║故。若破他為量，非述自宗故，無不定者。又唯
T43n1834_p1008b07║識理，亦復相違。親取心外法，何得名唯識。破
T43n1834_p1008b08║他心等，取心外法，比量相違及不定過，此師
T43n1834_p1008b09║意說，如下當知。其第三師，若佛之心亦變影
T43n1834_p1008b10║像，不親取者，應不知無，心內相分是有法
T43n1834_p1008b11║故。又應不說遍計所執是凡夫境。由此故知，
T43n1834_p1008b12║二說皆是，二說竝非，此則雙貶。若別褒者，護
T43n1834_p1008b13║法等說：除無分別，必有影像，其理稍勝。所以
T43n1834_p1008b14║者何？既說諸心同鏡照物，必有影生，理無乖
T43n1834_p1008b15║返；若無影像，違親所緣。如《佛地論》、《成唯識》、
T43n1834_p1008b16║《瑜伽論》說：心、心所法從四緣生，說緣於無，無
T43n1834_p1008b17║漏之心無此緣者，便違聖教及違比量。遍計
T43n1834_p1008b18║所執說凡夫境，意說：凡夫若心起執，必變為
T43n1834_p1008b19║依他內影像相分，此性離言及離假智識，有
T43n1834_p1008b20║執故。執此以為色、聲法等，不稱所變離言影
T43n1834_p1008b21║像，說能執心名為遍計。遍計所取，名為所
T43n1834_p1008b22║執。此是無法，不能與識作所緣緣，所變影像，
T43n1834_p1008b23║體是有法，與能遍計作所緣緣，亦不違理。但
T43n1834_p1008b24║是凡夫起能執心，當體顯現，名凡夫境，非說
T43n1834_p1008b25║為境故，即是所緣緣，但作所緣，不能作緣。當
T43n1834_p1008b26║情現故，無體性故。如見於繩，眼識無執，是現
T43n1834_p1008b27║量攝，得法自相。但見青等離言之境，意識於
T43n1834_p1008b28║此亦自變為離言影像，不知此影像非繩、非
T43n1834_p1008b29║非繩，非蛇、非非蛇，遂執為蛇，不稱影像，說
T43n1834_p1008c01║此執心名能遍計，體是有法，所變影像，體亦
T43n1834_p1008c02║有法，名所遍計。遍計所取，當情所現，情有理
T43n1834_p1008c03║無，說為所執，遍計性成。此唯凡夫所行之境，
T43n1834_p1008c04║名非聖境，非許無法作所緣緣。若說不稱本
T43n1834_p1008c05║質名所執無，應五識等中亦有法執，有緣順
T43n1834_p1008c06║境亦生瞋故。因論生論，圓成實性，聖能親
T43n1834_p1008c07║證，凡夫心緣，但可心變，不能親取。聖人若
T43n1834_p1008c08║知遍計無時，亦心變作無之影像，有似於無，
T43n1834_p1008c09║非即親緣遍計所執；依他起，性凡、聖之心俱
T43n1834_p1008c10║能親變，亦親緣之。約親所緣，遍計所執唯凡
T43n1834_p1008c11║夫境；圓成實性唯聖人境。若疎所緣，遍計所
T43n1834_p1008c12║執亦通聖境；圓成實性亦通凡境。不爾，凡
T43n1834_p1008c13║夫加行智等或遍計心聞說圓成應不緣執，
T43n1834_p1008c14║聖應不知所執非有，各據差別，亦不相違，依
T43n1834_p1008c15║他親、疎緣皆通二。又前有難：若無漏心不能
T43n1834_p1008c16║親取境，應不知無者，此亦不然。佛知諸法皆
T43n1834_p1008c17║性離言，非無、非有。疎所緣中以所執境為其
T43n1834_p1008c18║本質，增上力故，心變為無，體實是有，相似無
T43n1834_p1008c19║法，知此離言法，非如凡夫假智，及言二法
T43n1834_p1008c20║所取。對凡夫說此離言法上，凡境為無，名為
T43n1834_p1008c21║知無，非是親以無為相分。《佛地論》云：心所變
T43n1834_p1008c22║無，依他起攝；真如理無，圓成實攝。遍計所
T43n1834_p1008c23║執體既非有，若非前二攝，智何所知？由如
T43n1834_p1008c24║是等所說理趣，護法為勝。此中但說除佛無
T43n1834_p1008c25║漏智，猶自身中有法執種，凡夫之身或有現
T43n1834_p1008c26║行，竝言不如佛，非佛此智親取他心。說緣過
T43n1834_p1008c27║去諸無法等，皆准此知。此前七段，一、四事難
T43n1834_p1008c28║議境無，却徵境實執；二、釋現量證境有，返
T43n1834_p1008c29║破憶持執；三、釋以夢例覺時，應知境無失；四、
T43n1834_p1009a01║釋二識成決定，外境非無失；五、釋難夢覺心
T43n1834_p1009a02║不異，無造行果差失；六、釋無境殺無罪，返詰
T43n1834_p1009a03║他宗失；七、釋不照他心，智識不成失。
T43n1834_p1009a04║總是第二，釋外所徵，廣破外執。從斯論首已
T43n1834_p1009a05║有二文，初立論宗唯識無境，及此所說，釋外
T43n1834_p1009a06║徵等。總是第一，正辨本宗，破執釋難。自下第
T43n1834_p1009a07║二，結己所造，歎深推佛。
T43n1834_p1009a08║論：唯識理趣，無邊決擇品類差別，難度甚深。
T43n1834_p1009a09║述曰：此下有二：初略總舉歎深推佛；後廣
T43n1834_p1009a10║別顯結造推深。就初之中，先歎深，後推佛，此
T43n1834_p1009a11║即初也。「理」者道理；「趣」者趣況所趣處也；「無
T43n1834_p1009a12║邊」者，無際也；「決擇」者，以覺慧決了、簡擇也，「決」
T43n1834_p1009a13║簡染疑，「擇」簡邪見，邪見決而不擇，疑擇而不
T43n1834_p1009a14║決。今顯智慧所證量法，異邪見、疑所行境界，
T43n1834_p1009a15║故言「決擇」。「品類」者，同此等流也；「差別」者，體有
T43n1834_p1009a16║異也；寬廣故「難度」；無底故「甚深」。此中意說
T43n1834_p1009a17║唯識理趣，若決擇品類有無邊差別，弘廣難
T43n1834_p1009a18║度，無底甚深，歎有無邊深廣理趣。
T43n1834_p1009a19║論：非佛誰能具廣決擇。述曰：此推於佛如
T43n1834_p1009a20║是所說唯識理趣，無邊深廣。非佛以外，誰能
T43n1834_p1009a21║於此具廣決擇，顯己決擇非具廣也。
T43n1834_p1009a22║論：頌曰：我已隨自能，略成唯識義，此中一切
T43n1834_p1009a23║種，難思佛所行。述曰：下廣別顯結推深，頌
T43n1834_p1009a24║中初半，顯己隨能略已成立唯識義理；後半
T43n1834_p1009a25║別顯唯識之理，除此所明以外諸義，一切種
T43n1834_p1009a26║別難可思議，唯佛所知，非己能說，故應止也。
T43n1834_p1009a27║論：唯識理趣品類無邊，我隨自能，已略成立。
T43n1834_p1009a28║述曰：釋上半頌。然其唯識所有理趣品
T43n1834_p1009a29║類差別，無量無邊，歎甚深廣，今我隨自所見
T43n1834_p1009b01║之能，已略成立少分之義。結所明也。
T43n1834_p1009b02║論：餘一切種非所思議。述曰：釋下半頌。其
T43n1834_p1009b03║唯識理我所明外，餘一切種甚深之義，非是
T43n1834_p1009b04║我意之所思惟，亦非我語所言議也，一切種
T43n1834_p1009b05║者，差別理也。
T43n1834_p1009b06║所以者何？
T43n1834_p1009b07║論：超諸尋思所行境故。述曰：此釋非已所
T43n1834_p1009b08║能思議。「尋思」者，有分別有漏心等，或四尋
T43n1834_p1009b09║伺。其唯識理，要得無漏真智覺時，方能少
T43n1834_p1009b10║證。若在佛位，證乃圓明。然我世親處在地
T43n1834_p1009b11║前，住尋思位，不能如實證唯識理，故非是我
T43n1834_p1009b12║之所思議，其唯識理，超尋思境。以上總釋頌
T43n1834_p1009b13║難思字。
T43n1834_p1009b14║論：如是理趣唯佛所行。述曰：以下釋頌佛
T43n1834_p1009b15║所行也。如是所說超尋思理，唯佛所行圓滿
T43n1834_p1009b16║現證，非餘所知。
T43n1834_p1009b17║有何所以？非餘所能，獨佛圓證。
T43n1834_p1009b18║論：諸佛世尊於一切境及一切種智無礙故。
T43n1834_p1009b19║述曰：「一切境」者，諸法共相，即一切智境；
T43n1834_p1009b20║「一切種」者，諸法自相一切種智境；「智」者，即
T43n1834_p1009b21║是緣此如理、如量二智。若依梵本，應言一切
T43n1834_p1009b22║智，此中言略，二境所緣，一智能緣，由佛世
T43n1834_p1009b23║尊於此二境所有二智，斷結種故，皆無障礙，
T43n1834_p1009b24║故於唯識一切種理，皆能了知。二障盡故，無
T43n1834_p1009b25║有漏故，長時修故，智圓滿故，所以非佛不能
T43n1834_p1009b26║圓滿行盡理趣，故我今時且說少分。《成唯識》
T43n1834_p1009b27║說：「謂諸菩薩於識性、相，資糧位中能深信
T43n1834_p1009b28║解；在加行位能漸伏斷所取、能取，引發真見；
T43n1834_p1009b29║在通達位如實通達；修習位中如所見理，數
T43n1834_p1009c01║數修習伏斷餘障；至究竟位出障圓明，能盡
T43n1834_p1009c02║未來化有情類，復令悟入唯識相、性。」《辨中邊
T43n1834_p1009c03║論》護月釋云：無著菩薩先住地前加行位中
T43n1834_p1009c04║增上忍時，聞慈氏尊說此《中邊》所有頌已，得
T43n1834_p1009c05║入初地，為世親說。世親菩薩先住地前順解
T43n1834_p1009c06║脫分，迴向終心，聞無著說此彌勒頌，令其造
T43n1834_p1009c07║釋，得入加行初煗位中。應是聖者相傳此說，
T43n1834_p1009c08║所以護月遂有此言，非無逗留而為此義。真
T43n1834_p1009c09║諦說：是十迴向中第二迴向中。世親既住地
T43n1834_p1009c10║前位中，如《成唯識》，未證唯識真實道理，仰推
T43n1834_p1009c11║於佛，理不為疑，雖可推上入地菩薩未圓出
T43n1834_p1009c12║障，故但推佛，已隨執筆敢受指麾，略述斯
T43n1834_p1009c13║疏，其間文義，有所虧拙，是已寡學，拙智窮
T43n1834_p1009c14║思，幸諸學者，詳而靡尤。
T43n1834_p1009c15║二十唯識論述記第二
T43n1834_p1009c16║承久二（癸辰）七月二十八日一乘院長講
T43n1834_p1009c17║堂談義料書之永恩（生年五十四）
T43n1834_p1009c18║同三年長講會談了憲幸得業