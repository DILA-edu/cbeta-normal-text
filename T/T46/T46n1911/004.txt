T46n1911_p0035c01║
T46n1911_p0035c02║摩訶止觀卷第四（上）
T46n1911_p0035c03║
T46n1911_p0035c04║隋天台智者大師說
T46n1911_p0035c05║門人灌頂記
T46n1911_p0035c06║◎第六、明方便者，「方便」名善巧。善巧修行，
T46n1911_p0035c07║以微少善根，能令無量行成解發，入菩薩
T46n1911_p0035c08║位。《大論》云：「能以少施少戒，出過聲聞、辟支
T46n1911_p0035c09║佛上。」即此義也。又方便者，眾緣和合也；以能
T46n1911_p0035c10║和合成因，亦能和合取果。《大品經》言：「如來
T46n1911_p0035c11║身者，不從一因一緣生，從無量功德生如
T46n1911_p0035c12║來身。」顯此巧能，故論方便。若依漸次，即有
T46n1911_p0035c13║四種方便。方便各有遠近，如《阿毘曇》明五
T46n1911_p0035c14║停心為遠，四善根為近。通、別方便，例可意
T46n1911_p0035c15║知。圓教以假名、五品觀行等位，去真猶遙，
T46n1911_p0035c16║名遠方便；六根清淨，相似隣真，名近方便。
T46n1911_p0035c17║今就五品之前，假名位中，復論遠近：二十五
T46n1911_p0035c18║法為遠方便；十種境界為近方便。橫竪該羅，
T46n1911_p0035c19║十觀具足，成觀行位，能發真似，名近方便。
T46n1911_p0035c20║今釋遠方便略為五：一、具五緣，二、呵五欲，
T46n1911_p0035c21║三、棄五蓋，四、調五事，五、行五法。夫道不
T46n1911_p0035c22║孤運，弘之在人；人弘勝法，假緣進道，所以
T46n1911_p0035c23║須具五緣；緣力既具，當割諸嗜欲；嗜欲外
T46n1911_p0035c24║屏，當內淨其心；其心若寂，當調試五事；五
T46n1911_p0035c25║事調已，行於五法，必至所在。譬如陶師，若
T46n1911_p0035c26║欲得器，先擇良處，無砂無鹵，草水豐便，可
T46n1911_p0035c27║立作所。次息餘際務。際務不靜，安得就功？
T46n1911_p0035c28║雖息外緣，身內有疾，云何執作？身雖康壯，
T46n1911_p0035c29║泥輪不調，不成器物。上緣雖整，不專於業，
T46n1911_p0036a01║廢不相續，永無辦理。止觀五緣，亦復如是。
T46n1911_p0036a02║有待之身，必假資藉，如彼好處；呵厭塵欲，
T46n1911_p0036a03║如斷外緣；棄絕五蓋，如治內疾；調適五
T46n1911_p0036a04║事，如學輪繩；行於五法，如作不廢。世間
T46n1911_p0036a05║淺事非緣不合，何況出世之道？若無弄引，
T46n1911_p0036a06║何易可階？故歷二十五法約事為觀，調麁
T46n1911_p0036a07║入細，檢散令靜，故為止觀遠方便也。此五
T46n1911_p0036a08║法，三科出《大論》，一種出《禪經》，一是諸禪師
T46n1911_p0036a09║立。一、具五緣者：一、持戒清淨、二、衣食具足、
T46n1911_p0036a10║三、閑居靜處、四、息諸緣務、五、得善知識。《禪經》
T46n1911_p0036a11║云：「四緣雖具足，開導由良師。」故用五法為
T46n1911_p0036a12║入道梯隥，一闕則妨事。釋此具如《次第禪
T46n1911_p0036a13║門》。○此中，明持戒清淨即四意：一、列戒名，
T46n1911_p0036a14║二、明持戒，三、明犯戒，四、明懺淨。列名者，經
T46n1911_p0036a15║論出處甚多，且依《釋論》。有十種戒，所謂不
T46n1911_p0036a16║缺、不破、不穿、不雜、隨道、無著、智所讚、自在、
T46n1911_p0036a17║隨定、具足。此十通用性戒為根本。《大論》云：
T46n1911_p0036a18║「性戒者，是尸羅。身口等八種，謂身三、口四，更
T46n1911_p0036a19║加不飲酒，是淨命防意地。」又云：「十善是尸
T46n1911_p0036a20║羅。佛不出世世常有之，故名『舊戒』。」佛不出
T46n1911_p0036a21║世，凡夫亦修八禪，故名「舊定」。外道邪見，六
T46n1911_p0036a22║十二等舊醫乳藥，名為「舊慧」。常途云：「無客
T46n1911_p0036a23║定，無漏導八禪耳。」今難此語，亦應無漏導
T46n1911_p0036a24║十善也。戒、慧既有客法，定何獨無？今用三
T46n1911_p0036a25║歸、五戒、二百五十為客戒根本。十種得戒人
T46n1911_p0036a26║者，如佛自言：「善來比丘！」自然已得具足戒；
T46n1911_p0036a27║如摩訶迦葉，自誓因緣得具足戒；如憍陳
T46n1911_p0036a28║如，見諦故受具足戒；如波闍波提比丘尼，
T46n1911_p0036a29║以八敬法受具足戒；如達磨提那比丘尼，
T46n1911_p0036b01║遣信受具足戒；如須陀耶沙彌，論義受具
T46n1911_p0036b02║足戒；如耶舍比丘等，善來受具足戒；如跋
T46n1911_p0036b03║陀羅波楞伽加，三歸受具足戒；如邊地，
T46n1911_p0036b04║第五律師受具足戒；中國，十人白四羯磨受
T46n1911_p0036b05║具足戒。客戒人也。根本淨禪，觀、練、熏、修為客
T46n1911_p0036b06║定。四諦慧為客慧，佛出方有也。性戒者，莫
T46n1911_p0036b07║問受與不受，犯即是罪；受與不受，持即是
T46n1911_p0036b08║善。若受戒，持生福，犯獲罪。不受，無福；不
T46n1911_p0036b09║受，犯無罪。如伐草、害畜，罪同；對首懺，二
T46n1911_p0036b10║罪俱滅。《大論》解云：「違無作罪同滅耳，而償命
T46n1911_p0036b11║猶在。」故知受得之戒與性戒有異也。故《四
T46n1911_p0036b12║分》問遮法云：「不犯邊罪不？」邊罪即性罪也。
T46n1911_p0036b13║此罪障優婆塞戒，何況大戒？若性戒清淨，是
T46n1911_p0036b14║戒度根本、解脫初因。因此性戒，得有無作
T46n1911_p0036b15║受得之戒。小乘明義，無作戒即是第三聚；大
T46n1911_p0036b16║乘中《法鼓經》但明色、心，無第三聚。心無盡
T46n1911_p0036b17║故，戒亦無盡。若就律儀戒論，無作可解。「定
T46n1911_p0036b18║共戒無作」者，與定俱發。有人言：「入定時有，出
T46n1911_p0036b19║定時無。」有人言：「無作依定，定在不失，定退
T46n1911_p0036b20║即謝也。」「道共戒無作」者，此無作依道，道無
T46n1911_p0036b21║失故，此戒亦無失。戒定、道共，通是戒名說，
T46n1911_p0036b22║通以性戒為本。故經云：「依因此戒，能生禪
T46n1911_p0036b23║定及滅苦智慧。」即此意也。○二、明持者，此十
T46n1911_p0036b24║種戒攝一切戒。不缺戒者，即是持於性戒乃
T46n1911_p0036b25║至四重，清淨守護如愛明珠。若毀犯者，如
T46n1911_p0036b26║器已缺，無所堪用；佛法邊人，非沙門釋子，
T46n1911_p0036b27║失比丘法，故稱為「缺」。不破者，即是持於十
T46n1911_p0036b28║三，無有破損，故名「不破」。若毀犯者，如器破
T46n1911_p0036b29║裂也。不穿者，是持波夜提等也。若有毀犯，
T46n1911_p0036c01║如器穿漏，不能受道，故名為「穿」。不雜者，
T46n1911_p0036c02║持定共戒也。雖持律儀，念破戒事，名之
T46n1911_p0036c03║為「雜」；定共持心，欲念不起，故名「不雜」。如《大
T46n1911_p0036c04║經》云：「雖不與彼女人身合，而共言語嘲調；
T46n1911_p0036c05║壁外釧聲；見男女相追，皆污淨戒。」《十住婆
T46n1911_p0036c06║沙》云：「雖制其事，而令女人洗拭、按摩，染心
T46n1911_p0036c07║共語相視；或限爾許日持戒；或期後世富
T46n1911_p0036c08║樂，天上自恣，皆名不淨。」若持不雜戒，悉無
T46n1911_p0036c09║此等念也。隨道者，隨順諦理，能破見惑。無
T46n1911_p0036c10║著戒者，即是見真成聖，於思惟惑無所染
T46n1911_p0036c11║著也。以此兩戒約真諦持戒也。智所讚戒、
T46n1911_p0036c12║自在戒，則約菩薩化他，為佛所讚，於世間
T46n1911_p0036c13║中而得自在，是約俗諦論持戒也。隨定、具
T46n1911_p0036c14║足兩戒，即是隨首楞嚴定，不起滅定，現諸
T46n1911_p0036c15║威儀，示十法界像，導利眾生。雖威儀起動，
T46n1911_p0036c16║而任運常靜，故名「墮定戒」。前來諸戒律儀防
T46n1911_p0036c17║止，故名「不具足」；中道之戒無戒不備，故名
T46n1911_p0036c18║「具足」。此是持中道第一義諦戒也。用中道
T46n1911_p0036c19║慧，遍入諸法，故經云：「式叉。」式叉，名「大乘戒」
T46n1911_p0036c20║也。《涅槃》明五支戒及十種戒，義勢略同。設諸
T46n1911_p0036c21║經論更明戒相，終不出此十科。束前三種
T46n1911_p0036c22║戒，名「律儀戒」。秉善防惡，從初根本乃至不
T46n1911_p0036c23║穿，纖毫清淨，束名律儀戒。凡夫散心，悉能持
T46n1911_p0036c24║得此戒也。次、不雜一戒，定法持心，心不妄
T46n1911_p0036c25║動，身口亦寂，三業皎鏡，此是定共戒。入定時
T46n1911_p0036c26║任運無雜；出定身口柔軟，亦不雜。凡夫入
T46n1911_p0036c27║定則能持得也。隨道戒，初果見諦，發真成
T46n1911_p0036c28║聖；聖人所持，非凡夫能持也。無著戒，則三
T46n1911_p0036c29║果人所持，亦非初果所持也。智讚、自在，此
T46n1911_p0037a01║乃菩薩利他須持此戒，則非二乘所持也。
T46n1911_p0037a02║隨定、具足，此是大根性所持，則非六度、通教
T46n1911_p0037a03║菩薩所能持也，況復凡夫、二乘耶？向判位
T46n1911_p0037a04║高下，事義不同。理觀觀心論持戒者，具能
T46n1911_p0037a05║持得上十戒也。先束十戒為四意：前四戒，
T46n1911_p0037a06║但是因緣所生法，通為觀境；次二戒，即是
T46n1911_p0037a07║觀因緣生法即空，空觀持戒也；次兩戒，觀
T46n1911_p0037a08║因緣即是假，假觀持戒也；次兩戒，觀因緣
T46n1911_p0037a09║生法即是中，中觀持戒也。所言「觀心為因緣
T46n1911_p0037a10║生法」者，若觀一念心從惡緣起，即能破根
T46n1911_p0037a11║本乃至破不雜戒，與善相違，故名為惡。今
T46n1911_p0037a12║以善順之心防止惡心，能令根本乃至不
T46n1911_p0037a13║雜等戒善順成就，得無毀損，故稱善心，名
T46n1911_p0037a14║為防止。惡心既止，身口亦然。防即是止善；順
T46n1911_p0037a15║即是行善，行善即是觀；止善即是止。是名
T46n1911_p0037a16║「觀因緣所生心持四種戒」也。次「觀善惡因
T46n1911_p0037a17║緣所生心即空」者，如《金剛般若》云：「若見法
T46n1911_p0037a18║相者，名著我、人、眾生、壽者；若見非法相者，
T46n1911_p0037a19║亦著我、人、眾生、壽者。不見法相、不見非法
T46n1911_p0037a20║相，如筏喻者，法尚應捨，何況非法？」故知法
T46n1911_p0037a21║與非法，二皆空寂，乃名持戒。今云「法」者，秖
T46n1911_p0037a22║善惡兩心，假、實之法也。若見有善惡假名，即
T46n1911_p0037a23║是著我、人、眾生、壽者；若見善惡實法，亦是
T46n1911_p0037a24║著我、人、眾生、壽者。所言「非法相」者，若見善
T46n1911_p0037a25║惡假名是無者，亦是著我、人、眾生、壽者；若
T46n1911_p0037a26║見善惡實法是無者，亦著我、人、眾生、壽者。
T46n1911_p0037a27║何以故？依無起見，故不應著；乃至依非有
T46n1911_p0037a28║非無起見，皆名著我、人、眾生、壽者。觀如是
T46n1911_p0037a29║等法與非法，皆即是空。由此觀故，能順無
T46n1911_p0037b01║漏，防止有、無，六十二見，故名「隨道戒」。若重
T46n1911_p0037b02║慮此觀，思惟純熟，歷緣對境，於一切色、聲，
T46n1911_p0037b03║皆悉即空，名「無著戒」。防止思惑，善順真諦，
T46n1911_p0037b04║是名「觀因緣心即空持二種戒」也。次「觀因
T46n1911_p0037b05║緣心即是假」者，知心非心，法亦非法，而不
T46n1911_p0037b06║永滯非心非法。以道種方便，無所有中，立
T46n1911_p0037b07║心、立法，拔出諸心數法，導利眾生，為「智所
T46n1911_p0037b08║讚」。雖廣分別無量心法，但有名字，如虛空
T46n1911_p0037b09║相，不生愛著，惑相不拘，名為「自在」。如此
T46n1911_p0037b10║假觀，防止無知，善順俗理；防邊論止，順邊
T46n1911_p0037b11║論觀，即是「假觀持兩戒」也。次「觀因緣生心
T46n1911_p0037b12║即中」者，觀於心性畢竟寂滅，心本非空亦
T46n1911_p0037b13║復非假。非假故非世間；非空故非出世間。
T46n1911_p0037b14║非賢聖法，非凡夫法；二邊寂靜，名為「心性」。
T46n1911_p0037b15║能如是觀，名為「上定」。心在此定即「首楞嚴」。
T46n1911_p0037b16║本寂不動，雙照二諦，現諸威儀，隨如是
T46n1911_p0037b17║定無不具足。如是觀心，防止二邊無明諸
T46n1911_p0037b18║惡，善順中道一實之理；防邊論止，順邊論
T46n1911_p0037b19║觀，此名「即中而持兩戒」也。故《梵網》云：「戒名
T46n1911_p0037b20║大乘，名第一義光，非青黃赤白。戒名為孝，
T46n1911_p0037b21║孝名為順；孝即止善，順即行善。如此戒者，
T46n1911_p0037b22║本師所誦，我亦如是誦。」當知中道妙觀，戒之
T46n1911_p0037b23║正體。上品清淨，究竟持戒。《十住》廣說云：「若無
T46n1911_p0037b24║我我所，遠離諸戲論，一切無所有，是名上
T46n1911_p0037b25║尸羅。」故《淨名》云：「罪性不在內，亦不在外，亦
T46n1911_p0037b26║不在兩中間。如其心然，罪垢亦然。其能如
T46n1911_p0037b27║是，是名善解，是名奉律。」即此意也。復次，觀
T46n1911_p0037b28║心持戒，即是「五名」。所以者何？「防止」是戒義，觀
T46n1911_p0037b29║亦如是。三觀名能防，三惑名所防。如此防
T46n1911_p0037c01║止，義遍法界，不局在身口（云云）。又《毘尼》名
T46n1911_p0037c02║「滅」，滅身口諸非，故今觀心亦名為滅。即空
T46n1911_p0037c03║之觀能滅見思之非；即假觀能滅塵沙之
T46n1911_p0037c04║非；即中觀能滅無明之非。如此論滅，遍滅
T46n1911_p0037c05║法界諸非，不止七支。故《淨名》云：「當直除滅，
T46n1911_p0037c06║勿擾其心。」即此意也。又波羅提木叉名「保
T46n1911_p0037c07║得解脫」者，觀心亦爾。若不觀三諦之理，三
T46n1911_p0037c08║惑保不解脫；若見三諦，三惑保脫。如此解
T46n1911_p0037c09║脫，遍法界脫，非止解脫三途及出生死而
T46n1911_p0037c10║已。又「誦」者，背文闇持也。今觀心亦爾，三觀
T46n1911_p0037c11║之名詮三諦理，即是其文。知名非名，研心
T46n1911_p0037c12║諦理；觀法相續，常自現前，不生妄念，名之
T46n1911_p0037c13║為「誦」。如此誦者，遍法界誦，非止八十誦
T46n1911_p0037c14║也。又「律」者，詮量輕重，分別犯非犯。觀心亦
T46n1911_p0037c15║爾，分別見思麁惡滓重。界內無知，小、輕；塵沙
T46n1911_p0037c16║客塵橫起，復為小重；根本微細，如上菩提
T46n1911_p0037c17║心中已說。三觀觀三理，是不犯；三惑障三
T46n1911_p0037c18║理，名為犯。三藥治三病，詮量無謬，纖毫不
T46n1911_p0037c19║差。又知持「事戒」有三品：上品得天報，中品
T46n1911_p0037c20║得人報，下品得修羅報。犯上退天，犯中
T46n1911_p0037c21║退人，犯下退修羅，入三惡道。惡道又三品：
T46n1911_p0037c22║輕者入餓鬼道，次者入畜生道，重者入地
T46n1911_p0037c23║獄道。中品又多種，上、中、下、下下，即四天下
T46n1911_p0037c24║也。上品又多種，謂三界諸天，各有品秩也。
T46n1911_p0037c25║又持「理戒」，空假中三品，各有上中下。即空
T46n1911_p0037c26║三品者，下品為聲聞，中品為緣覺，上品為
T46n1911_p0037c27║通教菩薩。退則傳傳失也。即假三品者，下品
T46n1911_p0037c28║為三藏菩薩，中品為通教出假菩薩，上品
T46n1911_p0037c29║為別教菩薩。即中三品者，下品為別教菩
T46n1911_p0038a01║薩，中品圓教菩薩，上品是佛。唯佛一人具
T46n1911_p0038a02║淨戒也。又下品為五品，中為六根清淨，上
T46n1911_p0038a03║入初住。此略就觀心判其階差。中道觀心
T46n1911_p0038a04║即是法界；摩訶衍遍攝一切法，可以意得，
T46n1911_p0038a05║不復煩文也。私諮云：下、中三品皆約發真，
T46n1911_p0038a06║上品何意約真似為三品耶？答：前三道未
T46n1911_p0038a07║合，可得分張橫辯；即中既融，宜約一道竪
T46n1911_p0038a08║判。又亦得約橫者，別接通、別、圓三品（云云）。如
T46n1911_p0038a09║此分別得失輕重，遍詮量法界，豈止煮燒
T46n1911_p0038a10║覆障耶？觀心五名，宛然可見。若「事」中恭謹，精
T46n1911_p0038a11║持四戒；而其心雜念，事亦不牢。猶如坯瓶，
T46n1911_p0038a12║遇愛見惡，則便破壞。若能觀心，六種持戒，
T46n1911_p0038a13║理觀分明，妄念不動；設遇惡緣，堅固不失。
T46n1911_p0038a14║理既不動，事任運成。故《淨名》云：「其能如是，
T46n1911_p0038a15║是名善解，是名奉律。」正意在此也。三、明犯
T46n1911_p0038a16║戒相者，夫毀滅淨戒，不出癡愛、倒見，是戒
T46n1911_p0038a17║怨家，喻二羅剎。《大經》云：「譬如有人，帶持浮
T46n1911_p0038a18║囊，渡於大海。爾時，海中有一羅剎來乞浮
T46n1911_p0038a19║囊。初則全乞，乃至微塵，悉皆不與。」行人亦
T46n1911_p0038a20║爾，發心秉戒，誓渡生死大海，愛、見羅剎乞
T46n1911_p0038a21║戒浮囊。愛羅剎言「令汝安隱得入涅槃」者，
T46n1911_p0038a22║此以欲樂暢情，稱為涅槃。如飢得食，如貧
T46n1911_p0038a23║得寶，獼猴得酒，則得安樂。安樂名涅槃，誘
T46n1911_p0038a24║誑行人。若隨愛轉，毀破四重，是全棄浮囊，
T46n1911_p0038a25║是名「犯相」。若愛心雖起，不可全棄。何者？我
T46n1911_p0038a26║今欲過生死大海，尸羅不淨，還墮三途，禪
T46n1911_p0038a27║定、智慧皆不得發。思惟是已，生大怖畏，故
T46n1911_p0038a28║言：「汝寧殺我，浮囊叵得。」是名「持相」。愛心復
T46n1911_p0038a29║起，摩觸快意；若隨愛觸，是棄半浮囊，是名
T46n1911_p0038b01║「犯相」。行人復念：「禁戒豈可輸半？論其果報，
T46n1911_p0038b02║地獄苦惱，論其即目，下意治擯，甚可羞恥，
T46n1911_p0038b03║豈應如此損毀大事？」是故護惜，不隨愛情，
T46n1911_p0038b04║是名「持相」。愛心又起，乞重方便。若毀犯者，是
T46n1911_p0038b05║乞手許；又毀波夜提是乞指許；又毀吉羅
T46n1911_p0038b06║是乞微塵許。吉羅雖小，開放逸門，微塵不
T46n1911_p0038b07║多，水當漸入，沒海而死。是為愛心破律儀
T46n1911_p0038b08║戒。貪攀覽五欲，破定共戒。深著生死，為有
T46n1911_p0038b09║造業，破即空戒。不息世譏嫌，無護他意，
T46n1911_p0038b10║破即假戒。不信戒善與虛空等，不信此戒
T46n1911_p0038b11║具足佛法，不信此戒畢竟清淨，破中道戒。
T46n1911_p0038b12║此例可解（云云）。次見羅剎乞浮囊者，若為財
T46n1911_p0038b13║色而毀戒者，如前所說，觸人皆爾，此名「已
T46n1911_p0038b14║起之惡」；為除斷故，一心勤精進。若見心猛利，
T46n1911_p0038b15║於所計法而起罪過，此是解僻，名「未生之
T46n1911_p0038b16║惡」；為不生故，一心勤精進。此見雖未起，若
T46n1911_p0038b17║修得少禪，無好師友，即生念著而起過患。
T46n1911_p0038b18║佛在世，一比丘得四禪，謂為四果。臨終見
T46n1911_p0038b19║中陰起，即謗佛云：「羅漢不生，今那得生？」阿
T46n1911_p0038b20║難問佛：「此人命過，今生何處？」佛言：「已墮地
T46n1911_p0038b21║獄。」雖持戒得有漏禪，是亦不可信。佛在世
T46n1911_p0038b22║尚爾，況末代癡人，罪著深重！故《大虛空藏經》
T46n1911_p0038b23║云：「若起惡見，名第三波羅夷。」云何惡見？或
T46n1911_p0038b24║得空解，發少智慧，師心自樹，謂證無生。見
T46n1911_p0038b25║心既強，能破諸法，無佛無眾生，撥世因果、
T46n1911_p0038b26║出世因果。《法華》云：「或食人肉，或復噉狗。」即
T46n1911_p0038b27║此義也。破正見、威儀、淨命，起於平等無分別
T46n1911_p0038b28║見，何者有罪？何者非罪？若有分別，分別即
T46n1911_p0038b29║礙，礙即非真。於貪欲中莫生怖礙；無怖
T46n1911_p0038c01║礙即是菩提，謂此是實，餘皆妄語。又值
T46n1911_p0038c02║惡師，為說惡法，見毒轉熾，邪鬼入心，邪解更
T46n1911_p0038c03║甚。猖狂顛倒，無種不為，見慢峨嵯，陵蔑一
T46n1911_p0038c04║切。見行善者謂有所得，欺之如土，由是
T46n1911_p0038c05║見故，浮囊全去。設不全去者，即思惟言：「理
T46n1911_p0038c06║雖如此，我未能見，何容頓棄，惜猶不與？」
T46n1911_p0038c07║見心復起：「一切法空，豈有觸與不觸男女等
T46n1911_p0038c08║相？」即便把執歍抱，是名半去；或重方便，乃至
T46n1911_p0038c09║吉羅。謂諸法空寂，何用事相紛紜？既不存
T46n1911_p0038c10║微塵，空心轉盛，如小水漸漏，無礙稍滑，一
T46n1911_p0038c11║切戒律皆悉吞噉，故浮囊永沒。當知見心大
T46n1911_p0038c12║可怖畏！何以故？若謂四重及犯者皆空，而五
T46n1911_p0038c13║逆亦空，何不造逆？空見既強，亦無父母。若
T46n1911_p0038c14║通、若害，皆不為礙。既無礙者，亦應不礙王
T46n1911_p0038c15║及夫人。論其見心，實不謂有王及夫人；而
T46n1911_p0038c16║自於己，惜身惜命；若侵國王，身碎命盡。如
T46n1911_p0038c17║此癡空，不空身命，惜己身命，亦於王不
T46n1911_p0038c18║空。既於己於王不能空者，那得獨欺父
T46n1911_p0038c19║母，輕忽佛教，而言四重五逆皆空耶？當知
T46n1911_p0038c20║此人不能自見執空之過，近尚不見，何況
T46n1911_p0038c21║遠耶？既以惡空撥佛禁法，是破律儀戒；空
T46n1911_p0038c22║見擾心，破定共戒；堅執己見，是破即空戒；
T46n1911_p0038c23║污他善心，破即假戒；不信見心與虛空
T46n1911_p0038c24║等，即是佛法畢竟清淨，破即中戒。當知邪
T46n1911_p0038c25║僻空心，甚可怖畏！若墮此見，長淪永沒；尚
T46n1911_p0038c26║不能得人天、涅槃，何況大般涅槃？故論云：
T46n1911_p0038c27║「大聖說空法，本為治於有；若有著空者，諸
T46n1911_p0038c28║佛所不化。」又經云：「若於諸法生疑心者，
T46n1911_p0038c29║能破煩惱如須彌山；若定起見，則不可化。」
T46n1911_p0039a01║《無行經》云：「貪欲即是道。」僻取此語，以證無
T46n1911_p0039a02║礙，何不引《無行》：「貪著無礙法，是人去佛
T46n1911_p0039a03║遠；若有得空者，終不破於戒（云云）。」是名「見
T46n1911_p0039a04║心羅剎毀禁戒」也。大意如此（云云）。復次，前一
T46n1911_p0039a05║向論持，次一向論犯，今明十戒持犯不定。
T46n1911_p0039a06║若通論動出，悉名為「乘」，故有人、天等五乘。
T46n1911_p0039a07║通論防止，悉名為「戒」，故有律儀、定共、道共
T46n1911_p0039a08║等戒。若就別義，事戒三品名之為「戒」，戒即
T46n1911_p0039a09║有漏，不動不出；理戒三品名之為「乘」，乘是
T46n1911_p0039a10║無漏，能動能出。約此乘、戒，四句分別：一、乘
T46n1911_p0039a11║戒俱急，二、乘急戒緩，三、戒急乘緩，四、乘戒俱
T46n1911_p0039a12║緩。一、乘戒俱急者，如前持相，十種清淨，事理
T46n1911_p0039a13║無瑕，觀念相續，今生即應得道。若未得道，
T46n1911_p0039a14║此業最強，強者先牽，必升善處。若律儀戒急，
T46n1911_p0039a15║則為欲界人天所牽；若無雜戒急，隨禪梵
T46n1911_p0039a16║世。三品理乘何乘最急？若三品即中乘急，以
T46n1911_p0039a17║人天身值彌勒佛，聞華嚴教，利根得道。若
T46n1911_p0039a18║上品出假乘急，以人天身值彌勒佛，於華
T46n1911_p0039a19║嚴座，作鈍根得道。若上中二品入空乘急，
T46n1911_p0039a20║以人天身值彌勒佛，聞方等般若等教，得
T46n1911_p0039a21║三乘等道。若下品入空乘急，以人天身值
T46n1911_p0039a22║彌勒佛，聞三藏經得道。得人天身，是持事
T46n1911_p0039a23║戒力；見佛得道，修乘觀力。事理俱持，諸
T46n1911_p0039a24║行中最，故不可緩也。二、戒緩乘急者，是人德
T46n1911_p0039a25║薄垢重，煩惱所使，是諸事戒皆為羅剎毀
T46n1911_p0039a26║食；專守理戒，觀行相續。如上覺意，六蔽中
T46n1911_p0039a27║用心，央掘示為其相；以事戒緩，命終故墮
T46n1911_p0039a28║三惡道，受於罪報。於諸乘中，何乘最強？強
T46n1911_p0039a29║者先牽。若析空乘強，以三途身值彌勒佛，
T46n1911_p0039b01║聞三藏經，乃可得道。若即空乘急，以三途
T46n1911_p0039b02║身值彌勒佛，聞般若、方等得道。若即假乘
T46n1911_p0039b03║急，以三途身值彌勒佛，聞華嚴及聞餘教
T46n1911_p0039b04║作鈍根得道。若即中乘急，以三途身值彌
T46n1911_p0039b05║勒佛，聞華嚴經，作利根得道。是故佛說漸
T46n1911_p0039b06║頓諸經，龍、鬼、畜、獸悉來會坐，即是其事。破事
T46n1911_p0039b07║戒故，受三惡身；持理觀故，見佛得道。《大經》
T46n1911_p0039b08║云：「於戒緩者不名為緩；於乘緩者乃名為
T46n1911_p0039b09║緩。」正是此一句也。三戒急乘緩者，事戒嚴急，
T46n1911_p0039b10║纖毫不犯；三種觀心，了不開解。以戒急故，人
T46n1911_p0039b11║天受生；或隨禪梵世耽湎定樂，世雖有佛
T46n1911_p0039b12║說法度人，而於其等全無利益；設得值遇，
T46n1911_p0039b13║不能開解。振丹一國，不覺不知；舍衛三億，
T46n1911_p0039b14║不聞不見。著樂諸天及生難處，不來聽
T46n1911_p0039b15║受，是此意也。譬如繫人，或以財物求諸大
T46n1911_p0039b16║力，申延日月，冀逢恩赦。在人天中亦復如
T46n1911_p0039b17║是，冀善知識化導修乘，即能得脫。若於人
T46n1911_p0039b18║天不修乘者，果報若盡還墮三途，百千佛
T46n1911_p0039b19║出終不得道。四、事理俱緩者，如前十種皆
T46n1911_p0039b20║犯，永墜泥犁，失人天果報；神明昏塞無得
T46n1911_p0039b21║道期，迴轉沈淪不可度脫。行者當自觀心，
T46n1911_p0039b22║事理兩戒，何戒緩急？於事三品，何品最強？
T46n1911_p0039b23║於理三品，何品小弱？自知深淺，亦識將來
T46n1911_p0039b24║果報善惡。既自知已、亦知他人。將此觀心，
T46n1911_p0039b25║亦識諸經列眾之意，亦識如來逗緣大小。
T46n1911_p0039b26║故《華嚴》中，鬼神皆言「住不思議解脫法門」
T46n1911_p0039b27║者，此是權來引實，令昔修不思議乘急者
T46n1911_p0039b28║得道。《涅槃》列眾，亦復如是。若細尋此意，廣
T46n1911_p0039b29║歷四教乘戒緩急，以辯其因；後歷五味以
T46n1911_p0039c01║明其果，皆使分明。凡如是等，因果差降，升
T46n1911_p0039c02║沈非一。云何難言：「理戒得道，何用事戒耶？」
T46n1911_p0039c03║幸於人天受道，何意苦入三途？四、明懺淨
T46n1911_p0039c04║者，事理二犯俱障止觀，定慧不發。云何懺
T46n1911_p0039c05║悔，令罪消滅，不障止觀耶？若犯事中輕過，
T46n1911_p0039c06║律文皆有懺法。懺法若成，悉名清淨；戒淨
T46n1911_p0039c07║障轉，止觀易明。若犯重者，佛法死人，小乘
T46n1911_p0039c08║無懺法。若依大乘，許其懺悔。如上四種三
T46n1911_p0039c09║昧中說，下當更明。次理觀小僻不當諦者，
T46n1911_p0039c10║此人執心若薄，不苟封滯，但用正觀心，破
T46n1911_p0039c11║其見著，慚愧有羞，低頭自責，策心正轍，罪
T46n1911_p0039c12║障可消，能發止觀也。見若重者，還於觀心
T46n1911_p0039c13║中修懺，下當說也。若犯事中重罪，依四種
T46n1911_p0039c14║三昧則有懺法。《普賢觀》云：「端坐念實相，是
T46n1911_p0039c15║名第一懺。」《妙勝定》云：「四重、五逆，若除禪定，
T46n1911_p0039c16║餘無能救。」《方等》云：「三歸、五戒，乃至二百五十
T46n1911_p0039c17║戒，如是懺悔，若不還生，無有是處。」《請觀音》
T46n1911_p0039c18║云：「破梵行人作十惡業，蕩除糞穢，還得清
T46n1911_p0039c19║淨。」故知大乘許悔斯罪。罪從重緣生，還從
T46n1911_p0039c20║重心懺悔，可得相治。無殷重心，徒懺無
T46n1911_p0039c21║益。障若不滅，止觀不明。若人現起重罪，苦
T46n1911_p0039c22║到懺悔，則易除滅。何以故？如迷路近故；過
T46n1911_p0039c23║去重障，必難迴轉，迷深遠故。若欲懺悔二
T46n1911_p0039c24║世重障，行四種三昧者，當識順流十心，明
T46n1911_p0039c25║知過失；當運逆流十心，以為對治。此二十
T46n1911_p0039c26║心通為諸懺之本。順流十心者：一、自從無
T46n1911_p0039c27║始闇識昏迷，煩惱所醉，妄計人我。計人我
T46n1911_p0039c28║故，起於身見；身見故，妄想顛倒；顛倒故，起貪
T46n1911_p0039c29║瞋癡；癡故，廣造諸業；業則流轉生死。二者
T46n1911_p0040a01║內具煩惱、外值惡友，扇動邪法，勸惑我心，
T46n1911_p0040a02║倍加隆盛。三者內外惡緣既具，能內滅善心，
T46n1911_p0040a03║外滅善事。又於他善都無隨喜。四者縱恣三
T46n1911_p0040a04║業，無惡不為。五者事雖不廣，惡心遍布。六
T46n1911_p0040a05║者惡心相續，晝夜不斷。七者覆諱過失，不
T46n1911_p0040a06║欲人知。八者魯扈底突，不畏惡道。九者無
T46n1911_p0040a07║慚無愧。十者撥無因果，作一闡提。是為十
T46n1911_p0040a08║種順生死流，昏倒造惡。廁蟲樂廁不覺不
T46n1911_p0040a09║知，積集重累不可稱計，四重五逆極至闡
T46n1911_p0040a10║提，生死浩然而無際畔。今欲懺悔，應當逆
T46n1911_p0040a11║此罪流，用十種心翻除惡法。先正信因果
T46n1911_p0040a12║決定孱然。業種雖久，久不敗亡；終無自作
T46n1911_p0040a13║他人受果。精識善惡，不生疑惑，是為深信，
T46n1911_p0040a14║翻破一闡提心。二者自愧剋責，鄙極罪人無
T46n1911_p0040a15║羞無恥習畜生法，棄捨白淨第一莊嚴。咄
T46n1911_p0040a16║哉無鉤，造斯重罪！天見我屏罪，是故慚天；
T46n1911_p0040a17║人知我顯罪，是故愧人。以此翻破無慚無
T46n1911_p0040a18║愧心。三者怖畏惡道。人命無常，一息不追，
T46n1911_p0040a19║千載長往；幽途綿邈，無有資糧；苦海悠深，船
T46n1911_p0040a20║筏安寄？賢聖呵棄，無所恃怙；年事稍去，風
T46n1911_p0040a21║刀不奢，豈可晏然坐待酸痛？譬如野干失
T46n1911_p0040a22║耳、尾、牙，詐眠望脫；忽聞斷頭，心大驚怖。遭
T46n1911_p0040a23║生老病，尚不為急；死事弗奢，那得不怖？怖
T46n1911_p0040a24║心起時如履湯火，五塵六欲不暇貪染。如
T46n1911_p0040a25║阿輸柯王，聞旃陀羅，朝朝振鈴，一日已盡，六
T46n1911_p0040a26║日當死；雖有五欲，無一念愛。行者怖畏，苦
T46n1911_p0040a27║到懺悔，不惜身命，如彼野干決絕；無所思
T46n1911_p0040a28║念，如彼怖王。以此翻破不畏惡道心。四
T46n1911_p0040a29║者當發露，莫覆瑕疵。賊毒惡草，急須除之；
T46n1911_p0040b01║根露條枯，源乾流竭。若覆藏罪，是不良人。迦
T46n1911_p0040b02║葉頭陀令大眾中發露；方等令向一人發
T46n1911_p0040b03║露；其餘行法但以實心向佛像改革。如陰
T46n1911_p0040b04║隱有癰，覆諱不治則死。以此翻破覆藏罪
T46n1911_p0040b05║心也。五、斷相續心者，若決果斷奠，畢故不
T46n1911_p0040b06║造新，乃是懺悔。懺已更作者，如王法初犯
T46n1911_p0040b07║得原，更作則重。初入道場，罪則易滅；更
T46n1911_p0040b08║作難除。已能吐之，云何更噉？以此翻破常
T46n1911_p0040b09║念惡事心。六、發菩提心者，昔自安危人，遍
T46n1911_p0040b10║惱一切境；今廣起兼濟，遍虛空界利益於
T46n1911_p0040b11║他。用此翻破遍一切處起惡心也。七、修
T46n1911_p0040b12║功補過者，昔三業作罪不計晝夜；今善身
T46n1911_p0040b13║口意策勵不休。非移山岳，安填江海？以
T46n1911_p0040b14║此翻破縱恣三業心。八、守護正法者，昔
T46n1911_p0040b15║自滅善亦滅他善；不自隨喜亦不喜他。今
T46n1911_p0040b16║守護諸善，方便增廣，不令斷絕，譬如全城
T46n1911_p0040b17║之勳。《勝鬘》云：「守護正法，攝受正法最為第
T46n1911_p0040b18║一。」此翻破無隨喜心。九、念十方佛者，昔
T46n1911_p0040b19║親狎惡友，信受其言。今念十方佛、念無礙
T46n1911_p0040b20║慈，作不請友；念無礙智，作大導師，翻破
T46n1911_p0040b21║順惡友心。十、觀罪性空者，了達貪欲瞋癡
T46n1911_p0040b22║之心，皆是寂靜門。何以故？貪瞋若起，在何
T46n1911_p0040b23║處住？知此貪瞋住於妄念；妄念住於顛倒；
T46n1911_p0040b24║顛倒住於身見；身見住於我見；我見則無
T46n1911_p0040b25║住處。十方諦求，我不可得，我心自空，罪福無
T46n1911_p0040b26║主。深達罪福相，遍照於十方。今此空慧
T46n1911_p0040b27║與心相應，譬如日出時朝露一時失；一切諸
T46n1911_p0040b28║心皆是寂靜門，示寂靜故。此翻破無明昏
T46n1911_p0040b29║闇。是為十種懺悔，順涅槃道逆生死流，能
T46n1911_p0040c01║滅四重、五逆之過。若不解此十心，全不識
T46n1911_p0040c02║是非，云何懺悔？設入道場，徒為苦行，終無
T46n1911_p0040c03║大益。《涅槃》云：「若言勤修苦行是大涅槃近因
T46n1911_p0040c04║緣者，無有是處。」即此意也。是名懺悔事中
T46n1911_p0040c05║重罪也。次、懺見罪者，以見惑故，順生死
T46n1911_p0040c06║流，如前所說。向運十心附事為懺，懺鈍
T46n1911_p0040c07║使罪；今扶理懺見，懺利使罪。然見心猛盛，
T46n1911_p0040c08║起重煩惱，應傍用事助。如服下藥，須加
T46n1911_p0040c09║巴豆，令黈瀉盡底。是故還約十法以明懺
T46n1911_p0040c10║見。一、翻破不信者，即點身見心，令識無
T46n1911_p0040c11║明苦集。如欝頭藍弗得非想定，世人崇之
T46n1911_p0040c12║如佛；不識苦集，報盡還墮。須跋陀羅得非
T46n1911_p0040c13║想定，雖無麁想，有細煩惱。長爪利智，而受
T46n1911_p0040c14║不受。高著外道，尚未出見，非是涅槃；況麁、
T46n1911_p0040c15║淺者，尚不逮藍弗，而言是真道，豈非大僻？
T46n1911_p0040c16║是人愛著觀空智慧，是事不知，名為「無明」；
T46n1911_p0040c17║而起違從，依見造「行」；見行依色，即是「名色」；
T46n1911_p0040c18║名色即是苦等。迷苦起於「愛」、「有」；「有」生未來
T46n1911_p0040c19║「生死」，流轉相續，豈是寂滅？若謂生死盡者，
T46n1911_p0040c20║乃是漫語。呼無明見心為道，非道為道，非
T46n1911_p0040c21║因計因，名為「戒取」，豈非因盜？呼未來三途
T46n1911_p0040c22║苦報為涅槃，此是「見取」；非果計果，是為果
T46n1911_p0040c23║盜。身、邊、邪見，其事可知。如此見心，乃是苦
T46n1911_p0040c24║集，非滅道也。尚非三藏道滅，豈是摩訶衍
T46n1911_p0040c25║道滅？若能如是，即知世間因果，復識出世
T46n1911_p0040c26║因果。故《大品》云：「般若能示世間相。」所謂示
T46n1911_p0040c27║「是道」、「非道」，是為深識見心苦集也。又深者，
T46n1911_p0040c28║非但知無明苦集，亦識三藏因果，亦識因
T46n1911_p0040c29║緣生法即空；四諦因果。又復深者，亦知因緣
T46n1911_p0041a01║即假；無量四諦因果。又復深者，亦知因緣即
T46n1911_p0041a02║中；無作四諦因果。於一見心具識一切因
T46n1911_p0041a03║果。故《大經》云：「於一念心悉能稱量無量生
T46n1911_p0041a04║死，是名不可思議。」故名深信，破不信也。二、
T46n1911_p0041a05║生重慚愧者，不見我心中三諦之理，名
T46n1911_p0041a06║「慚愧」。且約理觀論人天者：慚乾慧、性
T46n1911_p0041a07║地之人；愧四果淨天，三十心人、十地義天，
T46n1911_p0041a08║五品、六根清淨之人，四十二位天。例如作意
T46n1911_p0041a09║得報名為「人」；自然果報名為「天」。二種天人
T46n1911_p0041a10║亦復如是，方便道名為「人」；真理顯名為「天」。
T46n1911_p0041a11║見心造罪，覆三諦理，不逮三種人天，是故
T46n1911_p0041a12║慚愧，翻破無慚愧心也。三、怖畏者，知「見」心
T46n1911_p0041a13║造罪，此過深重。《大論》云：「諸佛說空義，為離
T46n1911_p0041a14║諸見故；若復見有空，諸佛所不化。」我今由
T46n1911_p0041a15║見而起大罪。此間劫盡，他方獄生；此間劫成，
T46n1911_p0041a16║還來此處。如是展轉無量無邊。若說果報
T46n1911_p0041a17║所受之身，當吐熱血死！故知見罪大重，既
T46n1911_p0041a18║非無漏，不出生死，煩惱潤業，墮落何疑？一
T46n1911_p0041a19║命不追，永無出日。為是義故生大怖畏，翻
T46n1911_p0041a20║破不畏惡道心也。四、發露者，從來諸見而
T46n1911_p0041a21║生愛著，覆此三諦，不能決定生信。今知
T46n1911_p0041a22║見過失，發却三疑無所隱諱，顯其諦性。
T46n1911_p0041a23║是為發露，翻破覆藏罪心也。五、斷相續心
T46n1911_p0041a24║者，三諦之觀勿令有間，以八正道治三惑
T46n1911_p0041a25║心，斷而不習。此翻破相續惡心也。六、發
T46n1911_p0041a26║菩提心者，即是緣三諦理，皆如虛空；空則
T46n1911_p0041a27║無邊，愍傷一切，普令度脫。昔迷此起惑有
T46n1911_p0041a28║無邊故，罪亦無邊。今菩提心遍於法界，起
T46n1911_p0041a29║無作善，亦遍法界，翻破昔遍空無作惡也。
T46n1911_p0041b01║奏師子琴，餘絃斷絕，即此義也。七、修功補
T46n1911_p0041b02║過者，三諦道品即是菩薩寶炬陀羅尼，是行
T46n1911_p0041b03║道法趣涅槃門。如此道品，念念相續，即是修
T46n1911_p0041b04║功補過。昔執於見，謂為涅槃，於見不動，
T46n1911_p0041b05║不修道品；設令動有入無，如屈步蟲，雖
T46n1911_p0041b06║於見動，亦不能修道品。今知有、無是見，
T46n1911_p0041b07║不執為實，是名見動而不修道品。若破析
T46n1911_p0041b08║諸見，行於道品，是名見動而修道品。又體
T46n1911_p0041b09║見即空、即假、即中。既言「即」者，於見不動而
T46n1911_p0041b10║修三種道品。是為修功補於縱見之過也。
T46n1911_p0041b11║八、守護正法者，昔護見不令他破，方便申
T46n1911_p0041b12║通；今護三諦諸空，不令見破。若有留滯，善
T46n1911_p0041b13║巧申弘；亡身存法，猶如父母守護其子。此
T46n1911_p0041b14║翻破毀善事也。九、念十方佛者，昔服見
T46n1911_p0041b15║毒，常無厭足，如渴思飲；又遇惡師，如加
T46n1911_p0041b16║以鹹水。以苦捨苦，我慢矜高，諂心不實，於
T46n1911_p0041b17║千萬億劫不聞佛名字。今念三諦不來不
T46n1911_p0041b18║去即是佛，無生法即是佛，常為諦理所護。
T46n1911_p0041b19║此翻破狎惡友心。十、觀罪性空者，此三種
T46n1911_p0041b20║惑本來寂靜，而我不了，妄謂是非。如熱病人，
T46n1911_p0041b21║見諸龍鬼。今觀「見」如幻如化，來無所從，
T46n1911_p0041b22║去無足跡，亦復不至東西南北。一切罪福
T46n1911_p0041b23║亦復如是。一空一切空；空即罪性，罪性即空。
T46n1911_p0041b24║此翻破顛倒心也。運此十懺時，深觀三諦；
T46n1911_p0041b25║又加事法，以殷重心，不惜身命，名「第二健
T46n1911_p0041b26║兒」。是名事理兩懺，障道罪滅，尸羅清淨，三昧
T46n1911_p0041b27║現前，止觀開發。事戒淨故，根本三昧現前，世
T46n1911_p0041b28║智、他心智開發。無生戒淨故，真諦三昧現前，
T46n1911_p0041b29║一切智開發。即假戒淨故，俗諦三昧現前，道
T46n1911_p0041c01║種智開發。即中戒淨故，王三昧現前，一切種
T46n1911_p0041c02║智開發。得此三諦三昧，故名「王三昧」，一切
T46n1911_p0041c03║三昧悉入其中。又能出生一切諸定，無不
T46n1911_p0041c04║具足，故名為「止」；又能具足一切諸智，故名
T46n1911_p0041c05║為「觀」。故知持戒清淨，懇惻懺悔，俱為止觀初
T46n1911_p0041c06║緣，意在此也。○第二、衣食具足者，衣以蔽形，
T46n1911_p0041c07║遮障醜陋；食以支命，填彼飢瘡。身安道隆，
T46n1911_p0041c08║道隆則本立。形命及道，賴此衣食。故云：「如來
T46n1911_p0041c09║食已，得阿耨三菩提。」此雖小緣，能辦大事。
T46n1911_p0041c10║裸餒不安，道法焉在？故須衣食具足也。衣
T46n1911_p0041c11║者，遮醜陋、遮寒熱、遮蚊虻、飾身體。衣有三
T46n1911_p0041c12║種：雪山大士，絕形深㵎，不涉人間。結草為
T46n1911_p0041c13║席，被鹿皮衣，無受持、說淨等事。堪忍力成，
T46n1911_p0041c14║不須溫厚；不遊人間，無煩支助。此上
T46n1911_p0041c15║人也。十二頭陀，但畜三衣，不多不少。出聚
T46n1911_p0041c16║入山，被服齊整，故立三衣。此中士也。多寒
T46n1911_p0041c17║國土，聽百一助身。要當說淨，趣足供事，無
T46n1911_p0041c18║得多求。多求辛苦，守護又苦；妨亂自行，復
T46n1911_p0041c19║擾檀越。少有所得，即便知足，下士也。觀行
T46n1911_p0041c20║為衣者，《大經》云：「汝等比丘雖服袈裟，心猶
T46n1911_p0041c21║未染大乘法服。」如《法華》云：「著如來衣。如來
T46n1911_p0041c22║衣者，柔和忍辱心是。」此即寂滅忍。生死、涅槃，
T46n1911_p0041c23║二邊麁獷，與中道理，不二不異，故名「柔和」；
T46n1911_p0041c24║安心中道，故名為「忍」。離二喧故名「寂」；過
T46n1911_p0041c25║二死故名「滅」。寂滅忍心覆二邊惡，名「遮醜
T46n1911_p0041c26║衣」；除五住故，名「障熱」；破無明見，名為「遮
T46n1911_p0041c27║寒」；無生死動，亦無空亂意，捨二覺觀，名「遮
T46n1911_p0041c28║蚊虻」。此忍具一切法。如鏡有像，瓦礫不現；中
T46n1911_p0041c29║具諸相，但空則無。故云：「深達罪福相，遍照
T46n1911_p0042a01║於十方；微妙淨法身，具相三十二，用莊嚴法
T46n1911_p0042a02║身。」寂忍一觀具足眾德，亦名為「衣」，亦名「嚴
T46n1911_p0042a03║飾」；非九、七、五割截所成也。三衣者，即三觀
T46n1911_p0042a04║也。蔽三諦上醜；遮三諦上見愛寒熱；却三
T46n1911_p0042a05║覺蚊虻，莊嚴三身。故以三觀為衣，即是伏
T46n1911_p0042a06║忍、柔順忍、無生寂滅忍也。又起見名「寒」，起愛
T46n1911_p0042a07║名「熱」。修止觀得見諦解如煖，見則不生；
T46n1911_p0042a08║得思惟解如涼，愛則不生。五根無惡，即福
T46n1911_p0042a09║德莊嚴；意地無惡，即智慧莊嚴。餘二觀上衣，
T46n1911_p0042a10║例可解。百一長衣者，即是一切行行助道之
T46n1911_p0042a11║法，助成三觀，共蔽諸惑，嚴於三身。此是歷
T46n1911_p0042a12║諸法修忍為衣也。食者，三處論食，可以資
T46n1911_p0042a13║身養道。一、深山絕跡，去遠人民，但資甘果
T46n1911_p0042a14║美水，一菜一果而已。或餌松柏以續精氣，
T46n1911_p0042a15║如雪山甘香藕等。食已，繫心思惟坐禪，更無
T46n1911_p0042a16║餘事。如是食者上士也。二、阿蘭若處，頭陀抖
T46n1911_p0042a17║摟，絕放牧聲，是修道處。分衛自資。七佛皆明
T46n1911_p0042a18║乞食法。《方等》、《般舟》、《法華》皆云乞食也。路徑
T46n1911_p0042a19║若遠，分衛勞妨；若近，人物相喧。不遠不近，乞
T46n1911_p0042a20║食便易，是中士也。三、既不能絕穀餌果，
T46n1911_p0042a21║又不能頭陀乞食，外護檀越送食供養，亦
T46n1911_p0042a22║可得受。又僧中如法結淨食，亦可得受，下
T46n1911_p0042a23║士也。若就觀心明食者，《大經》云：「汝等比丘
T46n1911_p0042a24║雖行乞食，而未曾得大乘法食。」「法食」者，如
T46n1911_p0042a25║來法喜禪悅也。此之法喜，即是平等大慧，觀
T46n1911_p0042a26║一切法無有障礙。《淨名》云：「於食等者，於法
T46n1911_p0042a27║亦等；於法等者，於食亦等。」「煩惱為薪，智慧
T46n1911_p0042a28║為火，以是因緣成涅槃食，令諸弟子悉皆
T46n1911_p0042a29║甘嗜。」此食資法身，增智慧命；如食乳糜，更
T46n1911_p0042b01║無所須，即真解脫。真解脫者，即是如來。用
T46n1911_p0042b02║此法喜禪悅，歷一切法無不一味，一色一
T46n1911_p0042b03║香無非中道，中道之法具一切法，即是飽
T46n1911_p0042b04║義、無所須義。如彼深山上士，一草一果，資
T46n1911_p0042b05║身即足。頭陀乞食者，行人不能即事而中
T46n1911_p0042b06║修實相慧者，當次第三觀調心而入中道。
T46n1911_p0042b07║次第觀故，名為「乞食」；亦見中道，又名飽義。
T46n1911_p0042b08║即中士也。檀越送食者，若人不能即事通
T46n1911_p0042b09║達，又不能歷法作觀，自無食義；應須隨
T46n1911_p0042b10║善知識能說般若者，善為分別，隨聞得解
T46n1911_p0042b11║而見中道。是人根鈍，從聞生解，名為「得食」。
T46n1911_p0042b12║如人不能如上兩事，聽他送食。又僧中結
T46n1911_p0042b13║淨食者，即是證得禪定支林功德，藉定得
T46n1911_p0042b14║悟，名「僧中食」也。是故行者常當存念大乘
T46n1911_p0042b15║法食，不念餘味也。◎
T46n1911_p0042b16║摩訶止觀卷第四（上）
T46n1911_p0042b17║
T46n1911_p0042b18║
T46n1911_p0042b19║摩訶止觀卷第四（下）
T46n1911_p0042b20║
T46n1911_p0042b21║隋天台智者大師說
T46n1911_p0042b22║門人灌頂記
T46n1911_p0042b23║◎第三、閑居靜處者，雖具衣食，住處云何？
T46n1911_p0042b24║若隨自意，觸處可安；三種三昧，必須好處。
T46n1911_p0042b25║好處有三：一、深山遠谷，二、頭陀抖摟，三、蘭若
T46n1911_p0042b26║伽藍。若深山遠谷，途路艱險，永絕人蹤，誰相
T46n1911_p0042b27║惱亂？恣意禪觀，念念在道，毀譽不起，是處
T46n1911_p0042b28║最勝。二、頭陀抖摟。極近三里，交往亦疎，覺策
T46n1911_p0042b29║煩惱，是處為次。三、蘭若伽藍。閑靜之寺，獨
T46n1911_p0042c01║處一房，不干事物，閉門靜坐，正諦思惟，是
T46n1911_p0042c02║處為下。若離三處，餘則不可。白衣齋邑，此
T46n1911_p0042c03║招過來恥；市邊鬧寺，復非所宜。安身入道，
T46n1911_p0042c04║必須選擇，慎勿率爾。若得好處，不須數
T46n1911_p0042c05║移（云云）。觀心處者，諦理是也。中道之法幽遠
T46n1911_p0042c06║深邃，七種方便絕跡不到，名之為「深」；高廣
T46n1911_p0042c07║不動，名之為「山」；遠離二邊，稱之為「靜」；不
T46n1911_p0042c08║生不起，稱之為「閑」。《大品》云：「若千由旬外，起
T46n1911_p0042c09║聲聞心者，此人身雖遠離，心不遠離。」以憒
T46n1911_p0042c10║鬧為不憒鬧，非遠離也。雖住城傍，不起
T46n1911_p0042c11║二乘心，是名「遠離」。即上品處也。頭陀處者，
T46n1911_p0042c12║即是出假之觀。此觀與空相隣，如蘭若與
T46n1911_p0042c13║聚落並。出假之觀，安心俗諦，分別藥病，抖
T46n1911_p0042c14║擻無知，淨道種智。此次處也。閑寺一房者，
T46n1911_p0042c15║即從假入空觀也。寺本眾鬧居處，而能安靜
T46n1911_p0042c16║一室；假是囂塵，能即假而空，當知真諦亦是
T46n1911_p0042c17║處也。安三諦理，是止觀處，實不遁影山林，
T46n1911_p0042c18║房隱密室（云云）。○第四、息諸緣務者，緣務妨
T46n1911_p0042c19║禪，由來甚矣。蘭若比丘去喧就靜，云何營
T46n1911_p0042c20║造緣務，壞蘭若行？非所應也。緣務有四：一、
T46n1911_p0042c21║生活，二、人事，三、技能，四、學問。一、生活緣務
T46n1911_p0042c22║者，經紀生方，觸途紛糾，得一失一，喪道亂
T46n1911_p0042c23║心。若勤營眾事，則隨自意攝，非今所論。二、
T46n1911_p0042c24║人事者，慶弔俯仰，低昂造聘，此往彼來，來往
T46n1911_p0042c25║不絕；況復眾人交絡，擾攘追尋？夫違親離
T46n1911_p0042c26║師，本求要道；更結三州，還敦五郡，意欲何
T46n1911_p0042c27║之？倒裳索領，鑽火求水，非所應也。三、技
T46n1911_p0042c28║能者，醫方、卜筮、泥木、彩畫、棊書、呪術等是也。
T46n1911_p0042c29║皮文美角，膏煎鐸毀，己自害身，況修出世之
T46n1911_p0043a01║道，而當樹林招鳥，腐氣來蠅，豈不摧折污
T46n1911_p0043a02║辱乎？四、學問者，讀誦經論、問答勝負等是
T46n1911_p0043a03║也。領持記憶，心勞志倦；言論往復，水濁珠昏，
T46n1911_p0043a04║何暇更得修止觀耶？此事尚捨，況前三務
T46n1911_p0043a05║（云云）。觀心生活者，愛是養業之法，如水潤種。
T46n1911_p0043a06║因愛有憂，因憂有畏。若能斷愛，名「息生活
T46n1911_p0043a07║緣務」也。人事是業也。業生三界，往來五道。
T46n1911_p0043a08║以愛潤業，處處受生；若無業者，愛無所潤。
T46n1911_p0043a09║諸業雖有力，不逐不作者；不作故，生死則
T46n1911_p0043a10║斷。技術者，未得聖道，不得修通，虛妄之
T46n1911_p0043a11║法，障於般若。般若如虛空，無戲論，無文字；
T46n1911_p0043a12║若得般若，如得如意珠。但一心修，何遽怱
T46n1911_p0043a13║怱用神通為？習學者，未得無生忍，而修世
T46n1911_p0043a14║智辯聰，種種分別，皆是瓦礫草木，非真寶
T46n1911_p0043a15║珠。若能停住，水則澄清；下觀瑠璃，安徐取
T46n1911_p0043a16║寶。能知世間生滅法相，種種行類，何物不
T46n1911_p0043a17║知？以一切種智知，以佛眼見。欲行大道，
T46n1911_p0043a18║不應從彼小徑中學也。○第五、善知識者，
T46n1911_p0043a19║是大因緣，所謂化導令得見佛。阿難說：「知
T46n1911_p0043a20║識，得道半因緣。」佛言：「不應爾，具足全因緣。」
T46n1911_p0043a21║知識有三種：一、外護，二、同行，三、教授。若深
T46n1911_p0043a22║山絕域，無所資待，不假外護；若修三種三
T46n1911_p0043a23║昧，應仰勝緣。夫外護者，不簡白黑，但能營
T46n1911_p0043a24║理所須。莫見過、莫觸惱、莫稱歎、莫汎舉
T46n1911_p0043a25║而致損壞。如母養兒，如虎銜子，調和得
T46n1911_p0043a26║所。舊行道人，乃能為耳。是名「外護」。二、同行
T46n1911_p0043a27║者，行隨自意及安樂行，未必須伴；方等、般
T46n1911_p0043a28║舟行法，決須好伴，更相策發，不眠不散，日
T46n1911_p0043a29║有其新；切磋琢磨，同心齊志，如乘一船；
T46n1911_p0043b01║互相敬重，如視世尊。是名「同行」。三、教授者，
T46n1911_p0043b02║能說般若，示道、非道；內外方便，通塞妨障，
T46n1911_p0043b03║皆能決了。善巧說法，示教利喜，轉破人心。
T46n1911_p0043b04║於諸方便，自能決了，可得獨行；妨難未諳，
T46n1911_p0043b05║不宜捨也。經言：「隨順善師學，得見恒沙
T46n1911_p0043b06║佛。」是名「教授」。觀心知識者，《大品》云：「佛、菩薩、
T46n1911_p0043b07║羅漢是善知識；六波羅蜜、三十七品是善知
T46n1911_p0043b08║識；法性、實際是善知識。」若佛菩薩等威光覆
T46n1911_p0043b09║育，即外護也。六度、道品是入道之門，即同行
T46n1911_p0043b10║也。法性、實際，即是諦理，諸佛所師；境能發
T46n1911_p0043b11║智，即教授也。今各具三義：一、如佛威神覆
T46n1911_p0043b12║護，即是外護。二、諸佛聖人亦脫瓔珞，著弊垢
T46n1911_p0043b13║衣，執除糞器，和光利物，豈非同行？三、諸佛
T46n1911_p0043b14║菩薩一音演法，開發化導，各令得解，即是
T46n1911_p0043b15║教授。此即具三義也。六度、道品亦具三義：
T46n1911_p0043b16║助道名護助；助道發正道，即是外護。正、助
T46n1911_p0043b17║合故，即是同行。依此正助不失規矩，通入
T46n1911_p0043b18║三解脫門，即是教授。法性亦具三義：境是所
T46n1911_p0043b19║師，冥熏密益，即是外護。境智相應，即是同行。
T46n1911_p0043b20║未見理時如盲，諦法顯時如目，智用無僻。
T46n1911_p0043b21║經言：「修我法者，證乃自知；心無實行，何用
T46n1911_p0043b22║問為？」即教授也。此則三三合九句，就前為
T46n1911_p0043b23║十二句。前三、次三，是事知識；餘六句，是理知
T46n1911_p0043b24║識。若將此約三諦者：入空觀時，眾聖為外
T46n1911_p0043b25║護；即空道品為同行；真諦為教授。亦具六
T46n1911_p0043b26║事、六理。假、中兩觀，亦復如是。三諦合有三
T46n1911_p0043b27║十六番，十八事、十八理。若歷四悉檀，即有眾
T46n1911_p0043b28║多知識義也。若能了此知識法門，善財入法
T46n1911_p0043b29║界意則可解。此等雖同是知識，依《華嚴》云：
T46n1911_p0043c01║「有善知識魔、三昧魔、菩提心魔。」魔能使人
T46n1911_p0043c02║捨善從惡，又能化人墮二乘地。若然者，羅
T46n1911_p0043c03║漢之人但行真諦，非善知識。若取內祕外
T46n1911_p0043c04║現聲聞為知識者，菩薩亦作天龍引入實
T46n1911_p0043c05║相，何獨羅漢？此義則通，無非知識。今言魔
T46n1911_p0043c06║者，取實羅漢；令人至化城者，即非真善知
T46n1911_p0043c07║識，但是半字知識。行半菩提道，損半煩惱；
T46n1911_p0043c08║奪、與互明，或知識，或魔也。別教若不得意，不
T46n1911_p0043c09║會中道，亦是知識魔也。圓教三種方是真善
T46n1911_p0043c10║知識。三昧、菩提心，例此可解（云云）。◎第二、
T46n1911_p0043c11║呵五欲者，謂色、聲、香、味、觸。《十住毘婆沙》云：
T46n1911_p0043c12║「禁六情，如縶狗、鹿、魚、蛇、猨、鳥。狗樂聚落，鹿
T46n1911_p0043c13║樂山澤，魚樂池沼，蛇樂穴居，猨樂深林，鳥
T46n1911_p0043c14║樂依空。六根樂六塵，非是凡夫淺智弱志
T46n1911_p0043c15║所能降伏；唯有智慧，堅心正念，乃能降伏。」
T46n1911_p0043c16║總喻六根。今私對之：眼貪色，色有質像，如
T46n1911_p0043c17║聚落；眼如狗也。耳貪聲，聲無質像，如空澤；
T46n1911_p0043c18║耳如鹿也。鼻貪香，如魚也。舌引味，如蛇也。
T46n1911_p0043c19║身著觸，如猨也。心緣法，如鳥也。今除意，
T46n1911_p0043c20║但明於五塵。五塵非欲，而其中有味，能生
T46n1911_p0043c21║行人須欲之心，故言「五欲」。譬如陶師，人客延
T46n1911_p0043c22║請，不得就功；五欲亦爾，常能牽人入諸
T46n1911_p0043c23║魔境，雖具前緣，攝心難立，是故須呵。色欲
T46n1911_p0043c24║者，所謂赤白長短、明眸善睞、素頸翠眉、皓齒
T46n1911_p0043c25║丹脣；乃至依報，紅黃朱紫，諸珍寶物，惑動人
T46n1911_p0043c26║心。如《禪門》中所說。色害尤深，令人狂醉；生
T46n1911_p0043c27║死根本，良由此也。如難陀為欲持戒，雖得
T46n1911_p0043c28║羅漢，習氣尚多，況復具縛者乎？國王耽荒無
T46n1911_p0043c29║度，不顧宗廟社禝之重，為欲樂故，身入怨
T46n1911_p0044a01║國。此間上代，亡國破家，多從欲起。赫赫宗
T46n1911_p0044a02║周，褒姒滅之，即其事也。經云：「眾生貪狼於
T46n1911_p0044a03║財色，坐之不得道。」《觀經》云：「色使所使，為恩
T46n1911_p0044a04║愛奴，不得自在。」若能知色過患，則不為所
T46n1911_p0044a05║欺。如是呵已，色欲即息，緣想不生，專心入
T46n1911_p0044a06║定。聲欲者，即是嬌媚妖詞、婬聲染語、絲竹
T46n1911_p0044a07║絃管、環釧鈴珮等聲也。香欲者，即是欝茀氛
T46n1911_p0044a08║氳、蘭馨麝氣、芬芳酷烈郁毓之物，及男女身
T46n1911_p0044a09║分等香。味欲者，即是酒肉珍肴、肥膄津膩、
T46n1911_p0044a10║甘甜酸辣、酥油鮮血等也。觸欲者，即是冷暖
T46n1911_p0044a11║細滑、輕重強軟、名衣上服、男女身分等。此五
T46n1911_p0044a12║過患者，色如熱金丸，執之則燒。聲如毒塗
T46n1911_p0044a13║鼓，聞之必死。香如憋龍氣，嗅之則病。味如
T46n1911_p0044a14║沸蜜，湯舌則爛；如蜜塗刀，舐之則傷。觸如
T46n1911_p0044a15║臥師子，近之則齧。此五欲者，得之無厭，惡
T46n1911_p0044a16║心轉熾，如火益薪，世世為害，劇於怨賊。累
T46n1911_p0044a17║劫已來常相劫奪，摧折色心。今方禪寂，復相
T46n1911_p0044a18║惱亂；深知其過，貪染休息。事相具如《禪門》
T46n1911_p0044a19║中（云云）。上代名僧詩云：「遠之易為士，近之
T46n1911_p0044a20║難為情；香味頹高志，聲色喪軀齡。」○觀心
T46n1911_p0044a21║呵五欲者，如色欲中滋味無量，謂常無常、
T46n1911_p0044a22║我無我、淨不淨、苦樂、空有、世第一義，皆是滋
T46n1911_p0044a23║味。故《大論》云：「色中無味相，凡夫不應著。」若
T46n1911_p0044a24║謂色是常，是見依色；若色無常、亦常亦無
T46n1911_p0044a25║常、非常非無常，是見皆依色。乃至非如去
T46n1911_p0044a26║非不如去、非邊非無邊等，是見皆依於色。悉
T46n1911_p0044a27║是諍競，執謂是實，戲論破智慧眼，互相是
T46n1911_p0044a28║非，為色造業。適有此有，即有生死；如是觀
T46n1911_p0044a29║者，增長於欲，非是呵欲。今觀色有無等六
T46n1911_p0044b01║十二見，皆依無明。無明無常，生滅不住，速
T46n1911_p0044b02║朽之法念念磨滅，無我無主，寂滅涅槃。無明
T46n1911_p0044b03║既爾，從無明生，若有、若無等，悉皆無常，寂滅
T46n1911_p0044b04║涅槃。既無主我，誰實、誰虛？終不於色起生
T46n1911_p0044b05║死業，業謝果亡，是為呵色入空而得解脫。
T46n1911_p0044b06║呵色既爾，餘四亦然。是名三藏析法呵五
T46n1911_p0044b07║欲也。《中論》指此云「不善滅戲論」也。若摩訶
T46n1911_p0044b08║衍呵色欲者，體知諸見皆依無明；無明即
T46n1911_p0044b09║空，諸見亦即空。故《金剛般若》云：「須陀洹者，名
T46n1911_p0044b10║為入流，實不入流，不入色、聲、香、味、觸故。」所
T46n1911_p0044b11║以者何？若有色可析，可名入色；色即是空，
T46n1911_p0044b12║無色可入，故名不入。既無流可入，即無業
T46n1911_p0044b13║果。是名善滅戲論。呵色既爾，餘四亦然。復
T46n1911_p0044b14║次，呵色即空者，但入色空，不能分別種種
T46n1911_p0044b15║色相，云何能度一切眾生？眾生於色起種
T46n1911_p0044b16║種計，即是種種集，招種種苦。苦、集病多，道、滅
T46n1911_p0044b17║之藥亦復無量。若欲化他，豈可證空而不
T46n1911_p0044b18║觀察？是故知空非空，從空入假，恒沙佛
T46n1911_p0044b19║法悉令通達。若不如此，猶名受入色空。今
T46n1911_p0044b20║深呵色空，不受不入，廣分別色。雖復分
T46n1911_p0044b21║別，但有名字；名字即空，故稱為假。呵色既
T46n1911_p0044b22║爾，餘四亦然。又呵色二邊，如《大品》云：「色中
T46n1911_p0044b23║無味相，凡夫不應著；色中無離相，二乘不
T46n1911_p0044b24║應離。」破色無明、有無等見，是呵其味；破其
T46n1911_p0044b25║沈空，是呵其離。若定有味，不應有離；若定
T46n1911_p0044b26║有離，不應有味。味不定，故非味；離不定，
T46n1911_p0044b27║故非離。不著二邊，即是非味、非離，顯色
T46n1911_p0044b28║中道實相。故《釋論》云：「二乘為禪故呵色事，
T46n1911_p0044b29║不名波羅蜜。」菩薩呵色，即見色實相；見色
T46n1911_p0044c01║實相，即是見禪實相，故名波羅蜜，到色彼
T46n1911_p0044c02║岸。到色彼岸，即是見色中道。分別色者，即
T46n1911_p0044c03║是見色俗；即色空者，是見色真。如是呵色，
T46n1911_p0044c04║盡色源底，成三諦三昧，發三種智慧。深呵
T46n1911_p0044c05║於色，為止觀方便，其意在此。呵色既然，餘
T46n1911_p0044c06║四亦爾。○第三、棄五蓋者，所謂貪欲、瞋恚、睡
T46n1911_p0044c07║眠、掉悔、疑。通稱「蓋」者，蓋覆纏綿，心神昏闇，定
T46n1911_p0044c08║慧不發，故名為「蓋」。前呵五欲，乃是五根對
T46n1911_p0044c09║現在五塵發五識。今棄五蓋，即是五識轉
T46n1911_p0044c10║入意地，追緣過去、逆慮未來五塵等法，為
T46n1911_p0044c11║心內大障。喻如陶師，身中有疾，不能執作。
T46n1911_p0044c12║蓋亦如是，為妨既深，加之以棄。如翦毒
T46n1911_p0044c13║樹，如檢偷賊，不可留也。《大品》云：「離欲及
T46n1911_p0044c14║惡法。」離欲者，五欲也；如前所呵。惡法者，五
T46n1911_p0044c15║蓋也，宜須急棄。此五蓋者，其相云何？貪欲
T46n1911_p0044c16║蓋起，追念昔時所更五欲：念淨潔色與眼
T46n1911_p0044c17║作對；憶可愛聲髣髴在耳；思悅意香開
T46n1911_p0044c18║結使門；想於美味甘液流口；憶受諸觸毛
T46n1911_p0044c19║竪戰動。貪如此等麁弊五欲，思想計校，心
T46n1911_p0044c20║生醉惑，忘失正念；或密作方便，更望得
T46n1911_p0044c21║之。若未曾得，亦復推尋，或當求覓，心入塵
T46n1911_p0044c22║境，無有間念。麁覺蓋禪，禪何由獲？是名貪
T46n1911_p0044c23║欲蓋相。瞋恚蓋者，追想是人惱我、惱我親、
T46n1911_p0044c24║稱歎我怨；三世九惱，怨對結恨。心熱氣麁，忿
T46n1911_p0044c25║怒相續；百計伺候，欲相中害，危彼安身。恣
T46n1911_p0044c26║其毒忿，暢情為快。如此瞋火燒諸功德，禪
T46n1911_p0044c27║定支林豈得生長？此即瞋恚蓋相也。睡眠蓋
T46n1911_p0044c28║者，心神昏昏為「睡」；六識闇塞、四支倚放為
T46n1911_p0044c29║「眠」。眠名「增心數法」，烏闇沈塞，密來覆人，
T46n1911_p0045a01║難可防衛。五情無識猶如死人，但於片
T46n1911_p0045a02║息名為「小死」。若喜眠者，眠則滋多，《薩遮經》
T46n1911_p0045a03║云：「若人多睡眠，懈怠妨有得；未得者不得，
T46n1911_p0045a04║已得者退失。若欲得勝道，除睡、疑、放逸，精
T46n1911_p0045a05║進策諸念，離惡功德集。」《釋論》云：「眠為大闇
T46n1911_p0045a06║無所見，日日欺誑奪人明；亦如臨陣白刃
T46n1911_p0045a07║間，如共毒蛇同室居。如人被縛將去殺，爾
T46n1911_p0045a08║時云何安可眠？」眠之妨禪，其過最重。是為
T46n1911_p0045a09║睡眠蓋相。掉悔者，若覺、觀偏起，屬前蓋攝；
T46n1911_p0045a10║今覺、觀等起，遍緣諸法，乍緣貪欲，又想瞋
T46n1911_p0045a11║恚，及以邪癡。炎炎不停，卓卓無住，乍起乍伏，
T46n1911_p0045a12║種種紛紜；身無趣遊行，口無益談笑，是名
T46n1911_p0045a13║為「掉」。掉而無悔，則不成蓋。以其掉故，心地
T46n1911_p0045a14║思惟謹慎不節。云何乃作無益之事？實為
T46n1911_p0045a15║可恥！心中憂悔，懊結繞心，則成悔蓋；蓋覆
T46n1911_p0045a16║禪定，不得開發。若人懺悔改往，自責其心
T46n1911_p0045a17║而生憂悔。若人禪定，知過而已，不應想
T46n1911_p0045a18║著。非但悔故而得免脫，當修禪定清淨之
T46n1911_p0045a19║法，那得將悔縈心，妨於大事？故云：「悔已莫
T46n1911_p0045a20║復憂，不應常念著；不應作而作，應作而不
T46n1911_p0045a21║作。」即是此意。是名掉悔蓋相也。疑蓋者，此
T46n1911_p0045a22║非見諦障理之疑，乃是障定疑也。疑有三種：
T46n1911_p0045a23║一、疑自，二、疑師，三、疑法。一、疑自者，謂我身
T46n1911_p0045a24║底下，必非道器，是故疑身。二、疑師者，此人
T46n1911_p0045a25║身口不稱我懷，何必能有深禪好慧？師而事
T46n1911_p0045a26║之，將不誤我？三、疑法者，所受之法，何必中
T46n1911_p0045a27║理？三疑猶豫，常在懷抱，禪定不發；設發永
T46n1911_p0045a28║失。此是疑蓋之相也。五蓋病相如是，棄法云
T46n1911_p0045a29║何？行者當自省察，今我心中何病偏多？若
T46n1911_p0045b01║知病者，應先治之。若貪欲蓋重，當用不淨
T46n1911_p0045b02║觀棄之。何以故？向謂五欲為淨，愛著纏綿；
T46n1911_p0045b03║今觀不淨，膿囊涕唾，無一可欣。厭惡心生，
T46n1911_p0045b04║如為怨逐，何有智者當樂是耶？故知此觀
T46n1911_p0045b05║治貪之藥；此蓋若去，心即得安。若瞋恚蓋
T46n1911_p0045b06║多，當念慈心，滅除恚火。此火能燒二世功
T46n1911_p0045b07║德，人不喜見。毒害殘暴禽獸無異，生死怨
T46n1911_p0045b08║對累劫不息；即世微恨，後成大怨。今修慈
T46n1911_p0045b09║心，棄捨此惡；觀一切人，父母親想，悉令得
T46n1911_p0045b10║樂。若不得樂，我當勤心令得安樂，云何
T46n1911_p0045b11║於彼而生怨對？作是觀時，瞋心即息，安心
T46n1911_p0045b12║入禪。若睡蓋多者，當勤精進策勵身心，加
T46n1911_p0045b13║意防擬思惟法相，分別選擇善惡之法，勿
T46n1911_p0045b14║令睡蓋得入。又當選擇善惡之心，令生
T46n1911_p0045b15║法喜；心既明淨，睡蓋自除。莫以睡眠因緣
T46n1911_p0045b16║失二世樂，徒生徒死，無一可獲。如入寶
T46n1911_p0045b17║山，空手而歸，深可傷歎！當好制心，善巧防
T46n1911_p0045b18║御也。杖、毱、貝、申脚、起星、水洗。若掉散者，應
T46n1911_p0045b19║用數息。何以故？此蓋甚利，來時不覺，于久
T46n1911_p0045b20║始知。今用數息，若數不成，或時中忘，即知
T46n1911_p0045b21║已去，覺已更數。數相成就則覺觀被伏；若
T46n1911_p0045b22║不治之，終身被蓋。若三疑在懷，當作是
T46n1911_p0045b23║念：我身即是大富盲兒，具足無上法身財寶，
T46n1911_p0045b24║煩惱所翳，道眼未開；要當修治，終不放捨。
T46n1911_p0045b25║又無量劫來，習因何定？豈可自疑，失時失
T46n1911_p0045b26║利？人身難得，怖心難起，莫以疑惑而自毀
T46n1911_p0045b27║傷。若疑師者，我今無智，上聖大人皆求其
T46n1911_p0045b28║法，不取其人。雪山從鬼請偈，天帝拜畜
T46n1911_p0045b29║為師。《大論》云：「不以囊臭而棄其金。」「慢如
T46n1911_p0045c01║高山，雨水不停；卑如江海，萬川歸集。」我以
T46n1911_p0045c02║法故，復度敬彼。《普超經》云：「人人相見，莫相
T46n1911_p0045c03║平相；智如如來，乃能平人。」身子云：「我從今
T46n1911_p0045c04║去，不敢復言，是人入生死，是人入涅槃。」即
T46n1911_p0045c05║此意也。常起恭敬三世如來，師即未來諸佛，
T46n1911_p0045c06║云何生疑耶？若疑法者，我法眼未開，未別
T46n1911_p0045c07║是非，憑信而已。佛法如海，唯信能入。《法華》
T46n1911_p0045c08║云：「諸聲聞等，非己智分，以信故入。」我之盲
T46n1911_p0045c09║瞑，復不信受，更何所歸？長淪永溺，不知出
T46n1911_p0045c10║要。和伽利（云云）。優波笈多教弟子上樹（云云）。
T46n1911_p0045c11║若心信法，法則染心；猶豫狐疑，事同覆器。
T46n1911_p0045c12║問曰：五蓋悉障定不？答：解者不同。或云：「無
T46n1911_p0045c13║知是正障。」何者？禪是門戶詮次之法，知無
T46n1911_p0045c14║知相乖故，疑、眠蓋是也。或言：「散動是正障。」何
T46n1911_p0045c15║者？定散相乖故，掉悔是也。或言：「貪瞋是正
T46n1911_p0045c16║障。」何者？禪是柔軟善法，剛柔相乖故，貪瞋是
T46n1911_p0045c17║也。如是等，各據不同。今釋不然，五蓋通是
T46n1911_p0045c18║障，而隨行者強弱。若人貪欲蓋多，此蓋是
T46n1911_p0045c19║正障，餘者是傍。四蓋亦爾。譬如四大，通皆是
T46n1911_p0045c20║病，未必俱發；隨其動者，正能殺人。蓋亦應
T46n1911_p0045c21║爾，先治於強，弱者自去，禪定得發（云云）。《十
T46n1911_p0045c22║住毘婆沙》云：「若人放逸者，諸蓋則覆心；生
T46n1911_p0045c23║天猶尚難，何況於得果？若人勤精進，則能
T46n1911_p0045c24║裂諸蓋；諸蓋既裂已，諸願悉皆得。」是名依
T46n1911_p0045c25║事法棄蓋也。問：初禪發時，五蓋畢竟盡不？
T46n1911_p0045c26║答：此當分別。何者？離三毒為四分。貪瞋
T46n1911_p0045c27║癡偏發是三分，不名為等；三分等起，名為
T46n1911_p0045c28║等。三毒偏起，是覺觀而非多；三分等起，名
T46n1911_p0045c29║覺觀多，即是第四分也。《成論》呼此為「剎那
T46n1911_p0046a01║心」。剎那心既通緣三毒，三毒等起，故知剎那
T46n1911_p0046a02║之心即是善惡成也。《阿毘曇》明此剎那心起，
T46n1911_p0046a03║但是無明無記，善惡未成。何以故？雖通緣
T46n1911_p0046a04║三毒，不正屬三毒；既不正屬，那得是善惡？
T46n1911_p0046a05║雖非是惡，三毒因之而起，呼此無記為因
T46n1911_p0046a06║等起，而不名為善惡。此二論雖異，同是明
T46n1911_p0046a07║第四分也。離此四分為五蓋：貪、瞋兩分是
T46n1911_p0046a08║兩蓋，開癡分為睡、疑兩蓋，等分為掉悔蓋。
T46n1911_p0046a09║若廣開四分，一分則有二萬一千煩惱，四分
T46n1911_p0046a10║合有八萬四千。約於苦諦，則是八萬四千法
T46n1911_p0046a11║藏；約於集諦，則是八萬四千塵勞門；約於
T46n1911_p0046a12║道諦，則是八萬四千三昧陀羅尼等；約於滅
T46n1911_p0046a13║諦，則是八萬四千諸波羅蜜。四分法相該深
T46n1911_p0046a14║若此；五蓋理應高廣。《阿毘曇》那得判貪止
T46n1911_p0046a15║欲界，上地名愛，上亦無瞋？此義已為《成論》
T46n1911_p0046a16║所難。若上地輕貪名愛，亦應輕瞋名恚耶？
T46n1911_p0046a17║故知覆相抑異，未是通方耳。今釋五蓋，望
T46n1911_p0046a18║於四分，通至佛地。上棄五蓋相，此是鈍使
T46n1911_p0046a19║五蓋，止障初禪。初禪若發，此蓋棄盡。常途所
T46n1911_p0046a20║論，秖是此意。利使五蓋障於真諦，如前所
T46n1911_p0046a21║明空見之人，計所執為實，餘是妄語。乖之
T46n1911_p0046a22║則瞋，順之則愛，即貪、瞋兩蓋也；無明闇心，謬
T46n1911_p0046a23║有所執，非明審知，即睡眠蓋；種種戲論，見
T46n1911_p0046a24║諍無益，即掉悔蓋；即雖無疑，後方大疑。何
T46n1911_p0046a25║以故？既執是實，何所復疑？後若被破，心生
T46n1911_p0046a26║疑惑。此五覆心終不見諦。呵棄此蓋，蓋去
T46n1911_p0046a27║道發，證須陀洹。從初果去，取真為愛；捨
T46n1911_p0046a28║思為瞋。思惑未盡為睡；失脫忘念為掉；
T46n1911_p0046a29║非無學名疑，故知五蓋障真通至三果。除
T46n1911_p0046b01║此五蓋，即是無學。復次，依空起蓋，障俗諦
T46n1911_p0046b02║理。所以者何？沈空取證，以空為是。譬如貧
T46n1911_p0046b03║人，得少便為足，更不願好者。保愛此空，即
T46n1911_p0046b04║貪蓋；憎厭生死，捨而不觀，即瞋蓋；無為空
T46n1911_p0046b05║寂，不肯照假，乃至不識五種之鹽，名睡蓋；
T46n1911_p0046b06║空亂意眾生，非其境界，名掉悔蓋；假智不
T46n1911_p0046b07║明，名疑蓋。此蓋不棄，道種智、俗諦三昧終
T46n1911_p0046b08║不現前。此蓋若除，法眼明朗。復次，依中起
T46n1911_p0046b09║蓋，障於中道。所以者何？菩薩貪求佛法，如
T46n1911_p0046b10║海吞流，無有厭足。生名愛法，起順道貪，
T46n1911_p0046b11║此名貪蓋；不喜二乘，大樹折枝，不宿怨
T46n1911_p0046b12║鳥，是名瞋蓋。無明長遠，設使上地猶有分
T46n1911_p0046b13║在，《大論》云「處處說破無明三昧」者，初雖破，
T46n1911_p0046b14║後更須破。無智慧明，即睡蓋；菩薩三業雖
T46n1911_p0046b15║無失，比佛猶有漏失，名掉悔蓋；初、後理圓，
T46n1911_p0046b16║而初心智慧不逮於後，是名疑蓋。此蓋不
T46n1911_p0046b17║棄，終不與實相相應；此蓋若除，真如理顯，
T46n1911_p0046b18║開佛知見。此五蓋法不局在初心，地地皆
T46n1911_p0046b19║有，唯佛究竟八萬四千波羅蜜，具足圓滿，
T46n1911_p0046b20║到於彼岸。故《地持》云：「第九離一切見清淨淨
T46n1911_p0046b21║禪。」若得此意，蓋相則長，非但欲界而已。復
T46n1911_p0046b22║次，言語分別邐迆階梯，前鈍利兩蓋是凡夫
T46n1911_p0046b23║時所棄；俗諦上蓋，是二乘時所棄；障中道
T46n1911_p0046b24║蓋是菩薩時所棄。如此論蓋，後不關初。《地》、
T46n1911_p0046b25║《攝》二論師多明此意。果頭之法，不關凡夫，
T46n1911_p0046b26║那可即事而修？圓釋不爾。何以得知？若
T46n1911_p0046b27║為上地人說，應作法性佛，現法性國，為
T46n1911_p0046b28║法性菩薩說之，何意相輔現此三界？為欲
T46n1911_p0046b29║度此凡俗故，論此妙法，使其得修。若言
T46n1911_p0046c01║不爾，為誰施權？權何所引？若得此意，初
T46n1911_p0046c02║心凡夫能於一念圓棄諸蓋。故《大品》云：「一
T46n1911_p0046c03║切法趣欲事，是趣不過。欲事尚不可得，何
T46n1911_p0046c04║況當有趣不趣？」釋曰：趣即是有，有能趣、所
T46n1911_p0046c05║趣故，即辯俗諦。欲事不可得，即是明空；空
T46n1911_p0046c06║中無能趣、所趣故，即辯真諦。「云何當有趣
T46n1911_p0046c07║非趣？」即是辯中道。當知三諦秖在一欲事
T46n1911_p0046c08║耳。今更廣釋，令義易解。云何一切法趣欲
T46n1911_p0046c09║事，是趣不過？欲事為法界故，一切法之根
T46n1911_p0046c10║本。如初起欲覺，已具諸法；心麁不知，漸漸
T46n1911_p0046c11║滑利，不能制御，便習其事。初試歇熱，習之
T46n1911_p0046c12║則慣，餐啜叵忘，即便退戒還家，求覓欲境。
T46n1911_p0046c13║覓不知足，或偷或劫，或偪或貿，如是等種
T46n1911_p0046c14║種求欲而生罪過。若得此境，大須供養，或
T46n1911_p0046c15║偷奪求財，或殺生取適。若其富貴，縱心造
T46n1911_p0046c16║罪；若其貧窮，惡念亦廣。欲罪既成，適有、此
T46n1911_p0046c17║有，則有生死，應遍受果。隨在何道，欲轉倍
T46n1911_p0046c18║盛，受胎之微形，世世常增長；十二因緣輪轉
T46n1911_p0046c19║無際。當知一切法無不趣欲；欲法界外，更
T46n1911_p0046c20║無別法。當知一切五蓋如上說者，於初一
T46n1911_p0046c21║念悉皆具足。欲為因緣生法，其義可見也。
T46n1911_p0046c22║云何欲法界空？外五塵求不可得；內意根求
T46n1911_p0046c23║不可得；中間意識求不可得。內外合求不
T46n1911_p0046c24║可得；離內外求不可得。過去欲緣求不
T46n1911_p0046c25║可得；現在欲因求不可得；未來欲果求不
T46n1911_p0046c26║可得。橫竪求之，畢竟寂靜，欲即是空。欲空
T46n1911_p0046c27║故，從欲所生一切法亦即是空，空亦不可
T46n1911_p0046c28║得。是為觀空棄利鈍蓋也。既識己心一欲
T46n1911_p0046c29║一切欲，即識一切眾生亦復如是。且置餘
T46n1911_p0047a01║道，直就人道種種色像、種種音聲、種種心
T46n1911_p0047a02║行、種種依報，各各不同。當知欲因，種別無
T46n1911_p0047a03║量。一人因果已自無窮，何況多人？一界如
T46n1911_p0047a04║是，況九法界？一法如是，何況百法？譬如對
T46n1911_p0047a05║寇，寇是勳本；能破寇故，有大功名，得大富
T46n1911_p0047a06║貴。無量貪欲是如來種亦復如是，能令菩薩
T46n1911_p0047a07║出生無量百千法門。多薪火猛，糞壞生華；
T46n1911_p0047a08║貪欲是道，此之謂也。若斷貪欲，住貪欲空，
T46n1911_p0047a09║何由生出一切法門？經云：「不斷五欲能淨
T46n1911_p0047a10║諸根。」如是觀時，俗諦五蓋自然清淨。雖能
T46n1911_p0047a11║如此，未見欲之實性。實非空，亦復非假。
T46n1911_p0047a12║非假故，豈有無量？非空故，豈有寂然？空及
T46n1911_p0047a13║假名，是二皆無；無趣，無非趣。無趣者，利鈍
T46n1911_p0047a14║兩番五蓋玄除；無非趣，一番五蓋除；得識
T46n1911_p0047a15║中道，又一番除。無所斷破，無所棄滅，而四
T46n1911_p0047a16║番五蓋一念圓除。破二十五有，見欲實性，
T46n1911_p0047a17║名王三昧，具一切法。是名圓觀棄於圓蓋。
T46n1911_p0047a18║如此法門，名「理即是」。作如此解，名「名字即
T46n1911_p0047a19║是」。初心此觀，名「觀行即是」。如上訶色，即淨
T46n1911_p0047a20║眼根；訶聲即淨耳根；訶香即淨鼻根；訶味
T46n1911_p0047a21║即淨舌根；訶觸即淨身根；棄五蓋即淨意
T46n1911_p0047a22║根。六根淨時，名「相似即是」。三惑破，三諦顯，名
T46n1911_p0047a23║「分真即是」。若能盡欲蓋邊底，名「究竟即是」。
T46n1911_p0047a24║圓棄欲蓋既爾，棄餘蓋亦然。○第四、調
T46n1911_p0047a25║五事者，所謂調食、調眠、調身、調息、調心。
T46n1911_p0047a26║如前所喻，土水不調，不任為器。五事不
T46n1911_p0047a27║善，不得入禪。眠、食兩事，就定外調之；三
T46n1911_p0047a28║事，就入、出、住調之。調食者，增病、增眠、增煩
T46n1911_p0047a29║惱等食，則不應食也；安身愈疾之物，是所
T46n1911_p0047b01║應食。略而言之，不飢不飽，是食調相。《尼揵
T46n1911_p0047b02║經》曰：「噉食太過，體難迴動；窳惰懈怠，所食難
T46n1911_p0047b03║消，失二世利；睡眠自受苦，迷悶難醒寤。」調
T46n1911_p0047b04║眠者，眠是眼食，不可苦節，增於心數，損
T46n1911_p0047b05║失功夫；復不可恣。上訶蓋中一向除棄，
T46n1911_p0047b06║為正入定障故。此中在散心時從容四大，
T46n1911_p0047b07║故各有其意。略而言之，不節、不恣，是眠調
T46n1911_p0047b08║相。三事合調者，三事相依不得相離，如初
T46n1911_p0047b09║受胎：一、煗，二、命，三、識。煗是遺體之色；命是氣
T46n1911_p0047b10║息，報風連持；識是一期心主。託胎即有三
T46n1911_p0047b11║事。三事增長，七日一變，三十八七日竟，三事
T46n1911_p0047b12║出生，名「嬰兒」；三事停住，名「壯年」；三事衰微，名
T46n1911_p0047b13║為「老」；三事滅壞，名為「死」。三事始終不得相
T46n1911_p0047b14║離，須合調也。初入定時，調身令不寬不
T46n1911_p0047b15║急，調息令不澁不滑，調心令不沈不浮。
T46n1911_p0047b16║調麁入細，住禪中；隨不調處，覺當檢校，調
T46n1911_p0047b17║使安隱。如調絃入弄，後不成曲，即知絃
T46n1911_p0047b18║軫差異，覺而改之。若欲出定，從細至麁，備
T46n1911_p0047b19║如《次第禪門》也。若能調凡夫三事，變為聖
T46n1911_p0047b20║人三法：色為發戒之由；息為入定之門；心
T46n1911_p0047b21║為生慧之因。此戒能捨惡趣凡鄙之身，成
T46n1911_p0047b22║辦聖人六度，滿足法身。此息能變散動惡
T46n1911_p0047b23║覺，即成禪悅法喜；因禪發慧，聖人以之為
T46n1911_p0047b24║命。此心即能改生死心為菩提心，真常聖
T46n1911_p0047b25║識。始此三法，合成聖胎。始從初心，終至後
T46n1911_p0047b26║心，唯此三法不得相離（云云）。觀心調五事
T46n1911_p0047b27║者，如前法喜禪悅為食也。初觀真諦所生
T46n1911_p0047b28║定慧，多為入空，消淨諸法，此是「飢相」。《法華》
T46n1911_p0047b29║云「飢餓羸瘦，體生瘡癬」也。第二觀俗諦所
T46n1911_p0047c01║生定慧，多是扶俗，假立諸法，名為「飽相」。故
T46n1911_p0047c02║云：「歷劫修行恒沙佛法。」是二觀，飢飽不調。
T46n1911_p0047c03║中道禪悅法喜，調和中適，無二邊之偏。是名
T46n1911_p0047c04║「不飢不飽」（云云）。調眠者，空觀未破無明，無明
T46n1911_p0047c05║與空合，沈空保住，眠相則多。出假分別，伏
T46n1911_p0047c06║無明，眠相則少。今中道觀從容，若斷無明，
T46n1911_p0047c07║一切善法則無生處，塵勞之儔是如來種，不
T46n1911_p0047c08║斷癡愛起諸明脫。若恣無明，無上佛道何
T46n1911_p0047c09║由得成？經云：「無明轉，即變為明。」「行於非道，
T46n1911_p0047c10║通達佛道。」「無明性、明性，無二無別。」豈可斷
T46n1911_p0047c11║無明性，更修明性耶？不住調伏，不住不
T46n1911_p0047c12║調伏，即是理觀調眠也。合調三事，即為三
T46n1911_p0047c13║番。《大經》云：「六波羅蜜滿足之身。」調如此身，
T46n1911_p0047c14║令不寬不急。《大品》云：「樂說辯卒起，是為魔
T46n1911_p0047c15║事；不卒起，亦是魔事。」卒起者，卒行六度，是
T46n1911_p0047c16║急；卒放捨，是寬。不急不寬，是身調相。調息
T46n1911_p0047c17║者，以禪悅法喜、慧命為息。如《大品》云：「般若
T46n1911_p0047c18║非利非鈍。」若鈍，名為澁；若利，即名滑；不鈍
T46n1911_p0047c19║不利，名息調相。調心者：菩提心難得，是為
T46n1911_p0047c20║沈；菩提心易得，名為浮；非難非易，是為調
T46n1911_p0047c21║相。次約三觀調三事者，以微妙善心為
T46n1911_p0047c22║菩提心，如前明四種菩提心。若三藏、通教，為
T46n1911_p0047c23║斷結入空，以真為證，此心為沈；若別教，化
T46n1911_p0047c24║他出假，分別藥病，廣識法門，發菩提心，此
T46n1911_p0047c25║心為浮；若圓教，觀實相理，雙遮雙照，非空
T46n1911_p0047c26║故不沈，非假故不浮，發如是心，名為調
T46n1911_p0047c27║相。調身者：通教斷惑明六度為急，別教出
T46n1911_p0047c28║假分別為寬，中道不依二邊為不寬不急
T46n1911_p0047c29║也。調息者，通教慧命入空為滑；別教入假為
T46n1911_p0048a01║澁；中道不依二邊為不澁不滑。復次，約三
T46n1911_p0048a02║觀各各調者：初觀止身息心為急滑沈，次
T46n1911_p0048a03║觀身息心為寬澁浮。若能中適，即成方便，
T46n1911_p0048a04║得入真諦也。第二觀止身息心為急滑
T46n1911_p0048a05║沈，觀身息心為寬澁浮。能止觀中適，則成
T46n1911_p0048a06║方便，發道種智，見俗諦理（云云）。中道止身
T46n1911_p0048a07║息心為急滑沈，觀身息心為寬澁浮。若能
T46n1911_p0048a08║中適，止觀從容，即成方便，得入中道見實
T46n1911_p0048a09║相理也。行者善調三事，令託聖胎。如即行，
T46n1911_p0048a10║心未有所屬，應當勤心和會方便、智度父
T46n1911_p0048a11║母，託於聖胎。豈可託地獄三途、人天之胎
T46n1911_p0048a12║耶？○第五、行五法者，所謂欲、精進、念、巧慧、一
T46n1911_p0048a13║心。前喻陶師，眾事悉整，而不肯作、作不殷
T46n1911_p0048a14║勤、不存作法、作不巧便、作不專一，則事
T46n1911_p0048a15║無成。今亦如是，上二十法雖備，若無樂
T46n1911_p0048a16║欲希慕、身心苦策、念想、方便、一心決志者，
T46n1911_p0048a17║止觀無由現前。若能欣習無厭、曉夜匪懈、
T46n1911_p0048a18║念念相續、善得其意、一心無異，此人能進
T46n1911_p0048a19║前路。一心譬船柁，巧慧如點頭，三種如篙
T46n1911_p0048a20║櫓，若少一事則不安隱。又如飛鳥，以眼視，
T46n1911_p0048a21║以尾制，以翅前。無此五法，事禪尚難，何況
T46n1911_p0048a22║理定？當知五法通為小大、事理而作方便
T46n1911_p0048a23║也。《成論》用四支為方便，一心為定體。若然
T46n1911_p0048a24║者，四禪皆有一心，一心無異，云何判四禪
T46n1911_p0048a25║之別？今不用此。若《瓔珞》云：「五支皆方便，第
T46n1911_p0048a26║六默然為定體。」四禪俱有默然，亦難分別。
T46n1911_p0048a27║若《毘曇》，用五法為方便，五支皆為定體，所
T46n1911_p0048a28║以有四禪通別之異。一心為通體，初支為
T46n1911_p0048a29║別體，故云覺觀俱禪乃至捨俱禪。別支與一
T46n1911_p0048b01║心同起，得簡一心有深淺異。《釋論》同此
T46n1911_p0048b02║說，今亦用之。《論》文解五法者：欲者，欲從
T46n1911_p0048b03║欲界到初禪。精進者，欲界難過，若不精進，
T46n1911_p0048b04║不能得出；如叛還本國，界首難度。故論
T46n1911_p0048b05║云：「施、戒、忍，世間常法；如客主之禮，法應供
T46n1911_p0048b06║給。見作惡者被治，不敢為罪，或少力故而
T46n1911_p0048b07║忍，故不須精進。今欲生般若，要因禪定，必
T46n1911_p0048b08║須大精進；身心急著，爾乃成辦。如佛說血
T46n1911_p0048b09║肉脂髓皆使竭盡，但令皮骨在，不捨精進，
T46n1911_p0048b10║乃得禪定、智慧。」得是三事，眾事皆辦。是故
T46n1911_p0048b11║須大精進也。念者，常念初禪，不念餘事。
T46n1911_p0048b12║慧者，分別初禪尊重可貴；欲界欺誑可惡。
T46n1911_p0048b13║初禪為攀上勝、妙、出；欲界為厭下苦、麁、障。
T46n1911_p0048b14║因果合論，則有十二觀。若依此言，與外道
T46n1911_p0048b15║六行同。但外道專為求禪；今佛弟子用邪
T46n1911_p0048b16║相入正相，無漏心修，還成正法，是為巧慧。
T46n1911_p0048b17║一心者，修此法時一心專志，更不餘緣；決
T46n1911_p0048b18║定一心，非是入定一心也。復次，欲者，欲從
T46n1911_p0048b19║生死而入涅槃。精進者，不雜有漏名「精」；一
T46n1911_p0048b20║向專求名「進」。念者，但念涅槃寂滅，不念餘
T46n1911_p0048b21║事。巧慧者，分別生死過患，賢聖所呵；涅槃安
T46n1911_p0048b22║樂，聖所稱歎。一心者，決定怖畏，修八聖道，直
T46n1911_p0048b23║去不迴。是為方便而得入真。復次，欲者，欲
T46n1911_p0048b24║廣化眾生，成就佛法。精進者，雖眾生性多，
T46n1911_p0048b25║佛法長遠，誓無退悔。念者，悲心徹骨，如母
T46n1911_p0048b26║念子。方便者，巧知諸病，明識法藥，逗會適
T46n1911_p0048b27║宜。一心者，決定化他，誓令度脫，心不異、不
T46n1911_p0048b28║二。復次，欲者，如薩陀波崙欲聞般若，不自
T46n1911_p0048b29║惜身命。精進者，為聞般若故，七日七夜閑
T46n1911_p0048c01║林悲泣；七歲行立不坐不臥。念者，常念我
T46n1911_p0048c02║何時當聞般若，更無餘念。巧慧者，雖有留
T46n1911_p0048c03║難，留難不能難。如賣身，魔不能蔽；隱水，
T46n1911_p0048c04║更能刺血。轉魔事為佛事，即巧慧。一心者，
T46n1911_p0048c05║決志不移，不復二念也。復次，重說欲者，欲
T46n1911_p0048c06║從二邊正入中道。不雜二邊為「精」；任運
T46n1911_p0048c07║流入為「進」。繫緣法界，一念法界為「念」。修
T46n1911_p0048c08║中觀方便名「善巧」。息於二邊，心水澄清，能
T46n1911_p0048c09║知世間生滅法相；不二其心，清淨常一，能
T46n1911_p0048c10║見般若也。此二十五法，通為一切禪、慧方
T46n1911_p0048c11║便。諸觀不同，故方便亦轉。譬如曲弄既別，
T46n1911_p0048c12║調絃亦別。若細分別，則有無量方便。文繁不
T46n1911_p0048c13║載，可以意得。今用此二十五法為定外方
T46n1911_p0048c14║便，亦名「遠方便」。因是調心，豁然見理。見理
T46n1911_p0048c15║之時，誰論內外？豈有遠近？《大品》云：「非內觀
T46n1911_p0048c16║得是智慧；非外觀、非內外觀；不離外觀、
T46n1911_p0048c17║不離內觀及內外觀；亦不以無觀，得是智
T46n1911_p0048c18║慧。」今且約此明外方便也。然不可定執而
T46n1911_p0048c19║生是非。若解此意，沈浮得所，內外俱成方
T46n1911_p0048c20║便；若不得意，俱非方便也。◎
T46n1911_p0048c21║摩訶止觀卷第四（下）