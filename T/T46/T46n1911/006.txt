T46n1911_p0070a01║
T46n1911_p0070a02║摩訶止觀卷第六（上）
T46n1911_p0070a03║
T46n1911_p0070a04║隋天台智者大師說
T46n1911_p0070a05║門人灌頂記
T46n1911_p0070a06║第二、體思假入空破法遍者，即為三：一、明
T46n1911_p0070a07║思假，二、明體觀，三、明其位。「思假」者，謂貪、瞋、
T46n1911_p0070a08║癡、慢，此名「鈍使」，亦名「正三毒」。歷三界為
T46n1911_p0070a09║十。又約三界凡九地，地地有九品，合八十
T46n1911_p0070a10║一品；皆能潤業受三界生。初果猶七反未
T46n1911_p0070a11║盡，如燈滅方盛。雖復有欲，非婦不淫；雖
T46n1911_p0070a12║復有瞋，墾地不夭；雖復有愚，不計性實。
T46n1911_p0070a13║道共戒力，任運如是，故稱「正煩惱」也。不同
T46n1911_p0070a14║見惑，瀾漫無方，觸境生著。稱「思惟」者，從解
T46n1911_p0070a15║得名。初觀真淺猶有事障，後重慮真此惑
T46n1911_p0070a16║即除，故名「思惟惑」也。數人云：「欲界為貪，上
T46n1911_p0070a17║界名愛。」《成論》人難此語：「上界有味禪貪，下
T46n1911_p0070a18║界有欲愛，愛、貪俱通，何意偏判？若言下界
T46n1911_p0070a19║貪重，上界貪輕，貪輕可非貪耶？」此亦是一
T46n1911_p0070a20║並，但佛有時對緣別說，假名無定，豈可一
T46n1911_p0070a21║例？但令召得煩惱即須破除，何勞諍於貪、
T46n1911_p0070a22║愛？譬如除糞，唯以却穢為先，分別非急。入
T46n1911_p0070a23║道要在方便，名相傍耳。若欲委知，《毘曇》、《成
T46n1911_p0070a24║論》備悉明之，可往彼尋。空假之觀，今所論
T46n1911_p0070a25║也。○二、「明體觀」者，若生滅門，先用析智斷
T46n1911_p0070a26║見，後還用析智重慮斷思。無生滅門，初用
T46n1911_p0070a27║體見入空，後還用體思重慮，更不餘途
T46n1911_p0070a28║也。今體貪欲假入空者：欲惑九品，一一品
T46n1911_p0070a29║起，即有三假。如女有六欲，謂色欲、形貌欲、
T46n1911_p0070b01║威儀姿態欲、言語音聲欲、細滑欲、人相欲，分
T46n1911_p0070b02║別云云。此六欲若觸行人，能染污諸根，內
T46n1911_p0070b03║動血脈，貪相外現。初果尚所未斷，何況凡
T46n1911_p0070b04║夫？難陀餘習，眾中見女，先共言談，欲動殘
T46n1911_p0070b05║習，況正使者？《法華》云：「不於女人身取能生
T46n1911_p0070b06║欲想相而為說法。」若取此相，塵動意根
T46n1911_p0070b07║起欲心者，即因成假；念起相續不斷遂致
T46n1911_p0070b08║行事，即相續假；以有欲心相，異無欲心，
T46n1911_p0070b09║即相待假。假虛不實，終不計之以為道理。
T46n1911_p0070b10║觀此欲心，為從根生？為從塵生？為共？為
T46n1911_p0070b11║離？若從根生，未對塵時，心應自起。若從
T46n1911_p0070b12║塵生，塵既是他，於我何預？若共生者，應起
T46n1911_p0070b13║兩心。若無因生，無因不可。四句推欲，欲無
T46n1911_p0070b14║來處；既無來處，亦無去處。無欲無句，無來
T46n1911_p0070b15║無去，畢竟空寂。利根之人如此觀時，思假
T46n1911_p0070b16║一品去，一分真明顯。設未相應，用四悉檀，
T46n1911_p0070b17║信、法迴轉，善調止觀，即得相應；斷一品思，
T46n1911_p0070b18║顯一分真云云。若鈍人，於因成中觀初品
T46n1911_p0070b19║未去，更於相續中觀。為前念滅生？為不滅
T46n1911_p0070b20║生？為亦滅亦不滅生？為非滅非不滅生？若
T46n1911_p0070b21║滅生，滅不能生；若不滅生，不滅則不生；若
T46n1911_p0070b22║滅不滅生，性相違故；若離生，此則不可。四句
T46n1911_p0070b23║無欲，亦無於四。如此觀時，即應得入，成生、
T46n1911_p0070b24║法兩空。若不入者，四悉巧修。修又不入，更
T46n1911_p0070b25║於相待中作觀，例前可解。初品既爾，後八
T46n1911_p0070b26║品亦然。破貪欲九品既爾，破瞋、癡、慢九品
T46n1911_p0070b27║亦然，例自可解，不復委記。九品真顯即是
T46n1911_p0070b28║理不生；九品惑盡即是因不生；欲界果不起
T46n1911_p0070b29║即是果不生；不生故不滅即是無生法忍云
T46n1911_p0070c01║云。問：欲界煩惱定九品耶？答：若《成論》，無礙道
T46n1911_p0070c02║伏，解脫道斷，唯論九品。若《阿毘曇》，有方便道、
T46n1911_p0070c03║勝進道兩道伏；無礙道斷，解脫道證，證無
T46n1911_p0070c04║惑處也。諸經多用，今且依之。若從見假入
T46n1911_p0070c05║觀，無漏心疾，不出觀斷，不論品秩。修道容
T46n1911_p0070c06║與，得有方便，善巧修習，信、法迴轉，轉入勝
T46n1911_p0070c07║進品。若數數勝進，當知品秩亦多，何啻有
T46n1911_p0070c08║九？九者，大分為言耳。次、破色界九品者，或
T46n1911_p0070c09║用世智，或用無漏智。如慧解脫人亦無世
T46n1911_p0070c10║禪，但用無漏得成無學。初果無禪者，進
T46n1911_p0070c11║修重慮理，用無漏智也。若俱解脫人，或用
T46n1911_p0070c12║無漏智，或用世智。今且依世智，約得禪者
T46n1911_p0070c13║為便。若初習禪破於事障，發欲界定；破於
T46n1911_p0070c14║性障，即發色定。故云：「事障未來，性障根本。」
T46n1911_p0070c15║性障若除，初禪法起。八觸觸身，五支功德生，
T46n1911_p0070c16║是初禪相。其中有味，名「貪」；輕於不得者，名
T46n1911_p0070c17║「慢」；不知禪中苦集，名「癡」。如此三惑，復有
T46n1911_p0070c18║九品，品品三假。色法八觸，觸欲界意根等，即
T46n1911_p0070c19║是因成；分別為觀，念念不斷，即相續；此發
T46n1911_p0070c20║禪心，異於不發，即是相待。若不觀破，隨禪
T46n1911_p0070c21║受生，何謂不生？今用四句止觀善巧修習
T46n1911_p0070c22║方便勝進。一品惑斷，名「無礙道」；證無惑處，
T46n1911_p0070c23║即「解脫道」。一分惑除，即因果等無生，是名「從
T46n1911_p0070c24║假入空」也。相續、相待，用四觀觀假入空，亦
T46n1911_p0070c25║如是。破初品既然，餘八品亦如是。破貪既
T46n1911_p0070c26║然，破慢、癡九品亦如是。若初禪破事障發
T46n1911_p0070c27║中間，於此命終不生二禪。例如欲界性障
T46n1911_p0070c28║不去，不生初禪。今初禪破性，二禪即發，與
T46n1911_p0070c29║喜俱生，猗、喜、樂四支等。此中有味，有貪、有
T46n1911_p0071a01║慢、有癡，各有九品。品品有三假：內淨法塵
T46n1911_p0071a02║與意根合是因成；內淨之心相續得生；待
T46n1911_p0071a03║不內淨而有內淨，是為三假。若不觀檢，隨
T46n1911_p0071a04║禪受生。今用止觀修習成方便勝進，無礙
T46n1911_p0071a05║斷惑，解脫證真，入事理無生。若未入者，更
T46n1911_p0071a06║觀相續、相待亦如是。餘八品，亦如是；癡、慢
T46n1911_p0071a07║等，亦如是。二禪亦有事障、性障。事去發中
T46n1911_p0071a08║間，性去發三禪，與樂俱發。此樂深妙，聖人
T46n1911_p0071a09║能捨，凡夫捨為難。此中有愛、慢、癡，凡有九
T46n1911_p0071a10║品，品品有三假。樂對意根，樂心相續，待無
T46n1911_p0071a11║樂有樂。若不觀察，隨禪受生。今用四句觀
T46n1911_p0071a12║慧破之，方便勝進，無礙斷惑，解脫證真，成
T46n1911_p0071a13║事理無生。若未去者，更修相續、相待及餘
T46n1911_p0071a14║八品，亦如是。癡、慢九品，亦如是。三禪亦有
T46n1911_p0071a15║事、性兩障。若破性障，捨俱起時，亦備愛、慢、
T46n1911_p0071a16║癡，亦有九品。三假不動，法對意根，即因成
T46n1911_p0071a17║等。若不觀察，隨禪受生。今用止觀，方便勝
T46n1911_p0071a18║進，無礙解脫，成事理無生。若未去者，更觀相
T46n1911_p0071a19║續、相待，亦如是。餘八品及癡、慢等，亦如是。
T46n1911_p0071a20║若無想天，留色滅心，故名「無想」。情謂無想，
T46n1911_p0071a21║具足想在。例如斷事障，性障猶存，終不出
T46n1911_p0071a22║色，此名外道天。前破見心，見心久去，當不
T46n1911_p0071a23║生此天。或為因緣事，心起此定，即有三假
T46n1911_p0071a24║等。亦用四觀破之，相續、相待亦如是。若五
T46n1911_p0071a25║那含天，更練四禪，用無漏夾熏有漏，色定
T46n1911_p0071a26║轉明，果報轉勝。勝定起時，亦有愛、慢、癡九品
T46n1911_p0071a27║三假之惑。用四觀體達無礙解脫，成事理
T46n1911_p0071a28║無生。若未去，更修相續、相待亦如是。餘八
T46n1911_p0071a29║品，亦如是。癡、慢，亦如是。色界四九三十六品
T46n1911_p0071b01║不生竟。次、破無色界九品者：若欲滅有對
T46n1911_p0071b02║等三種之色，是時破事障，發未到；破性障，
T46n1911_p0071b03║入空處。空處定亦具愛、慢、癡，還用四觀方
T46n1911_p0071b04║便勝進，成事理無生。若不去，更修相續、相
T46n1911_p0071b05║待，亦如是。八品及癡、慢等，亦如是。先緣空，
T46n1911_p0071b06║空多則散；捨空緣識，即得識定，與心相應，
T46n1911_p0071b07║亦具愛、慢、癡等惑。亦用四觀方便勝進等，
T46n1911_p0071b08║成事理無生。餘例可知。先緣識多，定心分
T46n1911_p0071b09║散；捨多識緣，無所有識。若緣少識，豈得
T46n1911_p0071b10║名「無所有」耶？則是用少識，豈得名「不用
T46n1911_p0071b11║處」耶？今緣無所有入定，此法與心相應，亦
T46n1911_p0071b12║具三假等，亦用四觀。餘例可知。先識處如
T46n1911_p0071b13║癰，無所有處如瘡；更有勝定，名「非有想非
T46n1911_p0071b14║無想」。《阿毘曇婆沙》云：「非無想天之無想，非
T46n1911_p0071b15║三空之有想，故言『非有想非無想』也。」人師
T46n1911_p0071b16║云：「無想是色天異界，不應仍此得名。就同
T46n1911_p0071b17║界釋名，前無所有定已除想，今復除無想。
T46n1911_p0071b18║想、無想兩捨，故言『非有想非無想』。」《大論》云：
T46n1911_p0071b19║「一常有漏，三當分別。」前三是亦有漏亦無漏，
T46n1911_p0071b20║能發出世智，名「亦無漏」。此定不發無漏，專
T46n1911_p0071b21║是有漏。教門對機，或覆、或顯，作如此說。自
T46n1911_p0071b22║有人於此定中發無漏，此復云何？今且依
T46n1911_p0071b23║教云云。此定雖無麁煩惱，成就十種細法，
T46n1911_p0071b24║如《禪門》。應知此定，亦具三假。今一向用無
T46n1911_p0071b25║漏智破，方便勝進，無礙解脫，成事理無生。九
T46n1911_p0071b26║品亦如是，例前可知。若用世智斷諸思
T46n1911_p0071b27║惑，名「盡智」；無漏智斷，名「無生智」。是名「體思
T46n1911_p0071b28║觀」，破三界九九八十一品思惑盡，名「破法
T46n1911_p0071b29║遍」也。○三、明破思假入空位者為四：一、三
T46n1911_p0071c01║藏家破思位，二、通家破思位，三、別名名通家
T46n1911_p0071c02║共位，四、別名名通家菩薩位。三藏破思位者：
T46n1911_p0071c03║《成論》明十六心正是初果位，異部明十六心
T46n1911_p0071c04║是修道位。今且依修道，斷一品欲惑，次第
T46n1911_p0071c05║至第五品盡，皆名「斯陀含向」；若超斷至第
T46n1911_p0071c06║五品，名「家家」。次斷六品盡，名「斯陀含果」；超
T46n1911_p0071c07║斷至六品盡，名「一往來」。次斷第七品至第
T46n1911_p0071c08║八品，名「阿那含向」；超斷至第八品，名「一種
T46n1911_p0071c09║子」。次斷第九品盡，名「阿那含果」，畢竟不復
T46n1911_p0071c10║還來欲界。次斷初禪初品，至非想第八品，
T46n1911_p0071c11║凡七十一品，悉名「阿羅漢向」，六種那含位在
T46n1911_p0071c12║其中。第九無礙道斷非想第九惑盡，第九解
T46n1911_p0071c13║脫道證，名「阿羅漢果」。三界思盡，得盡智、無生
T46n1911_p0071c14║智，名「煩惱不生」；證八十一分真空，名「理不
T46n1911_p0071c15║生」；真智慧足，名「智慧不生」；不受生死，名「果
T46n1911_p0071c16║報不生」。若論支佛，更侵少習氣不生為異
T46n1911_p0071c17║耳。此約析假斷思判位，略如此也。二、通家
T46n1911_p0071c18║體思三乘共位者：如《大品》明乾慧地、性地，乃
T46n1911_p0071c19║至第六地，共聲聞；至七地，共支佛；至八地、
T46n1911_p0071c20║九地，共菩薩；菩薩地轉入第十，名「佛地」。所
T46n1911_p0071c21║言共地而有高下者：《論》云：「三人同斷正使，
T46n1911_p0071c22║同入有餘、無餘涅槃。」故言「共」也。如燒木有
T46n1911_p0071c23║炭、有灰等，故有高下也。乾慧地正是三賢
T46n1911_p0071c24║位：一、五停心，二、別相念處，三、總相念處，通是
T46n1911_p0071c25║外凡，故言「乾慧地」。性者，即是四善根位，以
T46n1911_p0071c26║總念處力發善有漏五陰，名為「煖」；增進初、
T46n1911_p0071c27║中、後心，得入頂、忍、世第一法，通名「內凡」，故
T46n1911_p0071c28║言「性地」。此兩位共伏見惑。八人者，八忍也。
T46n1911_p0071c29║從世第一轉入無間三昧，故名「八人」。見者，
T46n1911_p0072a01║見真，斷三界見惑，八十八使皆盡，故言「見
T46n1911_p0072a02║地」。薄者，除欲界思惟六品，故名「薄地」。離欲
T46n1911_p0072a03║者，除欲界九品盡，故言「離欲地」。已辦者，除
T46n1911_p0072a04║色、無色七十二品盡，如火燒木為炭，故言
T46n1911_p0072a05║「已辦地」。辟支佛者，福慧深利，能侵除習氣，
T46n1911_p0072a06║如燒木成灰。菩薩者，福慧深利，道觀雙流，
T46n1911_p0072a07║斷習氣及色、心無知，得法眼、道種智，遊戲神
T46n1911_p0072a08║通，淨佛國土，學佛力、無畏等法，殘習將盡，
T46n1911_p0072a09║如餘少灰。佛地者，大功德資利智慧，得一
T46n1911_p0072a10║念相應慧，習氣永盡，如劫燒火，無炭無灰。
T46n1911_p0072a11║此即三乘共十地斷思惑之位也。三、別名名
T46n1911_p0072a12║通家共位者：舊云「三地斷見」，或言「四地斷
T46n1911_p0072a13║見」，或言「六地斷思盡」，或言「七地斷思盡」。今
T46n1911_p0072a14║覈此語，若云三地、四地皆斷見者，此師不
T46n1911_p0072a15║解通教義。何者？三乘共位，同入無間三昧，
T46n1911_p0072a16║不出入觀而斷見，那忽用三地、四地皆斷
T46n1911_p0072a17║見耶？若但取第三地斷見者，第四地應斷
T46n1911_p0072a18║思。若但取第四地斷見者，第三地應未斷
T46n1911_p0072a19║見。若用兩地斷見，為出入觀？為不出入
T46n1911_p0072a20║觀？若不出入觀，則無兩地；若出入觀，非斷
T46n1911_p0072a21║見位。人師救云：「經說如此。」此師不解經意。
T46n1911_p0072a22║今言經借別義顯通耳。別見義長，論三地、
T46n1911_p0072a23║四地；通見義短，不出入觀。然名可借別，義
T46n1911_p0072a24║必依通。若作不入出觀釋者：若言三地
T46n1911_p0072a25║者，據斷見初；言四地者，據斷見後，皆不
T46n1911_p0072a26║出觀。例如第十六心，或言是見道，或言是
T46n1911_p0072a27║思道。言借別名名通位者：外凡三賢是乾
T46n1911_p0072a28║慧地，而名為十信。內凡四善根是性地，而名
T46n1911_p0072a29║為十住、十行、十迴向。八人、見地是須陀洹，而
T46n1911_p0072b01║名為初歡喜地也。薄地是斯陀含，斯陀含有
T46n1911_p0072b02║向、有果；立向為離垢地，立果為明地。離
T46n1911_p0072b03║欲地是阿那含，阿那含有向、有果；立向為
T46n1911_p0072b04║炎地，立果為難勝地。已辦地是阿羅漢，阿
T46n1911_p0072b05║羅漢有向、有果；立向為現前地，立果為遠
T46n1911_p0072b06║行地。辟支佛位立為不動地，菩薩地立為善
T46n1911_p0072b07║慧地。或以菩薩地後心為法雲地，或以佛
T46n1911_p0072b08║地為法雲地。《大品》云：「十地菩薩為如佛。」得
T46n1911_p0072b09║作此釋也。若借此別名判三人通位者，
T46n1911_p0072b10║則初地斷見惑；二地斷欲界、一兩品思；三地
T46n1911_p0072b11║斷六品思；四地斷七、八品思；五地斷九品
T46n1911_p0072b12║思；六地斷七十一品思；七地斷七十二品
T46n1911_p0072b13║思；八地已上侵習、斷無知等，例前可知云
T46n1911_p0072b14║云。四、借別名名通家菩薩位者：乾慧是外
T46n1911_p0072b15║凡；性地是內凡。八人為初地；十五心為二
T46n1911_p0072b16║地；十六心為三地。此三地皆不出觀而斷
T46n1911_p0072b17║見惑。四忍為初地；四智為二地；四比忍為
T46n1911_p0072b18║三地；四比智為四地。此四地皆不出觀而
T46n1911_p0072b19║斷見惑。如此釋者，豈與舊同云云。薄即五
T46n1911_p0072b20║地，斷六品思；離欲即六地，斷九品思；已辦
T46n1911_p0072b21║即七地，斷色、無色思盡。支佛即八地，乃至佛
T46n1911_p0072b22║地，斷習、無知，例前云云。舊云「六地斷思盡
T46n1911_p0072b23║齊羅漢」，或用《仁王經》「七地齊羅漢」。但六地
T46n1911_p0072b24║名離欲，止離欲界九品，秖可與阿那含齊。
T46n1911_p0072b25║縱令帶果行向，猶有非想第九品在，亦不
T46n1911_p0072b26║得與羅漢齊。若七地是已辦，就果可爾；
T46n1911_p0072b27║向來屬果，則初禪初品已屬七地，爾時得
T46n1911_p0072b28║名已辦。今若取釋義便者，約十度明義，
T46n1911_p0072b29║以第六般若入空之慧斷惑盡，與羅漢齊；
T46n1911_p0072c01║第七方便般若出假化用，此名目為便。若取
T46n1911_p0072c02║七地齊羅漢，約諸地對果向，七地正與第
T46n1911_p0072c03║四果齊。此皆一往相主對，經論不定，復須
T46n1911_p0072c04║斟酌，不可苟執云云。問：三乘共斷，其義已
T46n1911_p0072c05║顯，用何為據更獨開菩薩地耶？答：《大論》
T46n1911_p0072c06║判三處焦炷，則有三種菩薩斷惑。乾慧是伏
T46n1911_p0072c07║惑，尚得為初炎；今取八人真斷為初炎，
T46n1911_p0072c08║有何不可云云。又《大品》明「十地菩薩為如
T46n1911_p0072c09║佛」，既明後地隣極，豈得無中地、無初地
T46n1911_p0072c10║耶？據此而推，更獨開菩薩十地，何咎？若無
T46n1911_p0072c11║十地者，經不應言：「菩薩修治地業，從初
T46n1911_p0072c12║地至十地，地地各有如干法門云云。」又《大
T46n1911_p0072c13║論》云：「乾慧地於菩薩法是伏忍；性地於菩
T46n1911_p0072c14║薩法是柔順忍；八人地於菩薩是無生忍；
T46n1911_p0072c15║見地於菩薩是無生忍果；薄地於菩薩名
T46n1911_p0072c16║離欲清淨；離欲地於菩薩名遊戲神通；已
T46n1911_p0072c17║辦地於聲聞名佛地，於菩薩是無生法
T46n1911_p0072c18║忍。」故《大品》云：「須陀洹若智若斷，是菩薩無生
T46n1911_p0072c19║法忍；乃至支佛若智若斷，是菩薩無生法忍。」
T46n1911_p0072c20║如此論者，已自別約菩薩，今準此作義，復
T46n1911_p0072c21║有何咎？問：欲界亦斷九品，何意判果多？答：
T46n1911_p0072c22║如險處多難，多須城壁；從界多難，多果休
T46n1911_p0072c23║息也。若爾，從界散多須多立禪？答：欲界非
T46n1911_p0072c24║定地，不得立禪；無漏緣通，得立果。問：三
T46n1911_p0072c25║乘人智斷既齊，何故二乘名智斷，菩薩名
T46n1911_p0072c26║法忍？答：忍因智果，故十五心名「忍」，十六心
T46n1911_p0072c27║名「智」。又二乘取證，宜判智斷；菩薩望佛，猶
T46n1911_p0072c28║居因，但受忍名。又菩薩一品思盡，即一分
T46n1911_p0072c29║自在生，故品品死、品品生；能忍生死勞苦，不
T46n1911_p0073a01║入涅槃，故名「忍」。若就別教明破思假位
T46n1911_p0073a02║者：初破見，正入初住；從二住至七住破
T46n1911_p0073a03║於思假。欲細分品秩，判諸住位，准前可
T46n1911_p0073a04║知。從八、九、十住正是侵習。十行是正出假
T46n1911_p0073a05║位，不復關前也云云。若就圓教破思假位
T46n1911_p0073a06║者：初破見假，正是初信；從第二信至第七
T46n1911_p0073a07║信是破思假。欲細分品秩以對諸信，准
T46n1911_p0073a08║前可知。八信至十信斷習盡。《華嚴》云：「初發
T46n1911_p0073a09║心時，正習一時俱盡無有餘。」界外正習未
T46n1911_p0073a10║盡，此乃界內正習盡耳。《華嚴》云：「初發心已，
T46n1911_p0073a11║過於牟尼。」即此義也。云何過？正習俱盡，能
T46n1911_p0073a12║八相作佛，此則齊矣。又三觀圓修，此則過勝
T46n1911_p0073a13║也。若爾，亦應有聲聞過於菩薩？然以佛道
T46n1911_p0073a14║聲聞，灼然過菩薩。復次，前諸位破假，名同
T46n1911_p0073a15║緣理，用智則異。三藏、通教等二乘破假，世
T46n1911_p0073a16║諦死時，不能出假，無自在生；通教菩薩破
T46n1911_p0073a17║假，世諦死時，還能出假，自在受生，化緣若
T46n1911_p0073a18║訖，灰身證空；別教破假，世諦死時，亦能出
T46n1911_p0073a19║假，自在受生，為顯中道，終不住空；圓教破
T46n1911_p0073a20║假，既即見真，即是入假，即是入中，圓伏無
T46n1911_p0073a21║明。若言二乘與菩薩智斷皆同、化他邊異，
T46n1911_p0073a22║此是通教意相比望耳。若言二乘與菩薩智
T46n1911_p0073a23║異斷同，是別、圓相比望耳。問：破思假入空，
T46n1911_p0073a24║凡破九九八十一品，云何復有超果之義？
T46n1911_p0073a25║答：次第分別有前句數，行人未必一向按
T46n1911_p0073a26║品次入。若三藏中十六心後，即有一念超
T46n1911_p0073a27║果至那含，或超至羅漢，豈更漸次如前重
T46n1911_p0073a28║數？雖不次歷諸品，而諸品惑盡，諸品定發
T46n1911_p0073a29║云云。又如三藏佛，一念相應，見思頓盡，佛之
T46n1911_p0073b01║功德一時現前。以根利故，不由品秩。利雖
T46n1911_p0073b02║超品，品不得廢。何以故？諸佛教門，法如是
T46n1911_p0073b03║故。問：利根能超，身子最利，何意不超？答：小
T46n1911_p0073b04║乘引鈍，依品蘇息故不超。身子大智，應作
T46n1911_p0073b05║轉法輪將，分別品秩，故七日，或云十五日
T46n1911_p0073b06║不超。阿難為作侍者故不超，非無智力
T46n1911_p0073b07║也。通教菩薩智利，二乘亦應有超；荷負眾
T46n1911_p0073b08║生而作導首，廣須分別，故不論超。別圓二
T46n1911_p0073b09║教亦如是。雖有超與不超，終是破思假遍
T46n1911_p0073b10║也。超果凡有四：一、本斷超，二、小超，三、大超，
T46n1911_p0073b11║四、大大超。本在凡地得非想定，今發無漏，
T46n1911_p0073b12║第十六心滿，即得阿那含。本在凡地，或得
T46n1911_p0073b13║初禪，二、三、四禪，今十六心滿，亦是阿那含。本
T46n1911_p0073b14║在凡地欲界九品，隨以世智斷之多少，第
T46n1911_p0073b15║十六心滿，隨本斷超果，皆名「本斷超」。若凡
T46n1911_p0073b16║地未得禪，十六心滿，超能兼除欲界諸品，
T46n1911_p0073b17║或三兩品者，即是家家、一種子等，即是小超。
T46n1911_p0073b18║本在凡地聽法，聞唱「善來」，成羅漢者，即
T46n1911_p0073b19║是大超。如佛一念，正習俱盡，此名「大大超」。
T46n1911_p0073b20║圓人根最利，復是實說，復無品秩，此則最能
T46n1911_p0073b21║超。《瓔珞》明「頓悟如來」，《法華》「一剎那便成正
T46n1911_p0073b22║覺」，從此義則有超。慈悲誓願重大，此則不
T46n1911_p0073b23║超。《淨名》云：「雖成佛道，度眾生而行菩薩
T46n1911_p0073b24║道。」此則亦超亦不超。實相理，則無超無不
T46n1911_p0073b25║超；隨機則遍動，任理則常寂云云。○三、四門
T46n1911_p0073b26║料簡者：夫見思兩惑，障通別二理，若破障顯
T46n1911_p0073b27║理，非門不通。《阿毘曇》明：「我、人、眾生如龜毛
T46n1911_p0073b28║兔角，求不可得；唯有實法。」迷此實法，橫起
T46n1911_p0073b29║見思。見思無常，念念不住；實法遷動，分分生
T46n1911_p0073c01║滅。如此觀者，能破單、複、具足諸見，亦破三
T46n1911_p0073c02║界八十一品思，成因果、惑智等不生，是名三
T46n1911_p0073c03║藏有門破法之意。鹿苑初開，拘隣五人先獲
T46n1911_p0073c04║清淨。又頞鞞說三諦，身子破見，經七日後
T46n1911_p0073c05║得阿羅漢。千二百等，多於有門見第一義。
T46n1911_p0073c06║《大論》云：「若得般若方便，入《阿毘曇》，不墮有
T46n1911_p0073c07║中。」《大集》云：「常見之人說異念斷，即是溝港斷
T46n1911_p0073c08║結之義。」豈非有門破假意耶？《成論》人云何
T46n1911_p0073c09║斥言是調心方便而不得道耶？若《成論》所
T46n1911_p0073c10║明：「我人本無，雖有實法，浮虛非有。」若迷此
T46n1911_p0073c11║浮虛，橫起見思，流轉生死。觀此見思，皆三
T46n1911_p0073c12║假浮虛，假實皆無，名「平等空」。修如此觀，破
T46n1911_p0073c13║單、複、具足、無量諸見，亦破八十一品諸思，成
T46n1911_p0073c14║惑智因果等不生，是名三藏空門破法之意。
T46n1911_p0073c15║故彼論云：「我今正欲明三藏中實義。」實義者，
T46n1911_p0073c16║空是。《阿含經》云：「是老死、誰老死，二俱邪見。」「是
T46n1911_p0073c17║老死」即是法空；「誰老死」即眾生空。又云：「佛法
T46n1911_p0073c18║身者即是空也。」須菩提空智偏明，能於石室
T46n1911_p0073c19║見佛法身，故《大品》中被加說空；身子被加
T46n1911_p0073c20║說般若。佛欲以大空並小空，大智並小
T46n1911_p0073c21║智，故令二人轉教。《大論》云：「若不得般若方
T46n1911_p0073c22║便，入空墮無中。」《大集》云：「斷見之人說一念
T46n1911_p0073c23║斷。」豈非平等空意？當知三藏復說空門。阿
T46n1911_p0073c24║毘曇人云何盪言「是大乘空義」？若如迦旃延
T46n1911_p0073c25║申其所入之門，造《昆勒論》傳南天竺。假無
T46n1911_p0073c26║同前，實法亦有亦無。若起定相，橫起見思。
T46n1911_p0073c27║觀此實法，有、無從容，亦破單、複等見、八十一
T46n1911_p0073c28║思，成惑智、因果等不生，是名三藏亦空亦有
T46n1911_p0073c29║門破法之意。故《大論》云：「若得般若方便，入
T46n1911_p0074a01║昆勒門，不墮有、無中。」非空非有門者：如《釋
T46n1911_p0074a02║論》明車匿心調柔軟，當為說《那陀迦旃延
T46n1911_p0074a03║經》，離有離無，乃可得道。此觀亦能破單、複
T46n1911_p0074a04║諸見、八十一思；從假入空，成惑智、因果等
T46n1911_p0074a05║無生，即是三藏非有非無門破假之意。當知
T46n1911_p0074a06║車匿得小乘道，不可濫為大乘中道門也。
T46n1911_p0074a07║如此四門悉稱為「溝港得道」者，以溝港是
T46n1911_p0074a08║初果故也。勝者，更別受其名，致有三門之
T46n1911_p0074a09║別，亦得通是溝港。有門，無常溝港；無門，空平
T46n1911_p0074a10║等溝港；亦有亦無門，從容溝港；非有非無門，
T46n1911_p0074a11║雙非溝港。溝港皆是四門之初果也。四門觀
T46n1911_p0074a12║別，見真諦同。如城有四門，會通不異。故《大
T46n1911_p0074a13║集》云：「常見之人說異念斷；斷見之人說一念
T46n1911_p0074a14║斷。二人雖殊，論其得道，更無差別。」《大經》
T46n1911_p0074a15║五百比丘各說身因，無非正說。跋摩云：「諸
T46n1911_p0074a16║論各異端，修行理無二；偏執有是非，達者
T46n1911_p0074a17║無違諍。」于時宋家盛弘《成實》，異執競起，作
T46n1911_p0074a18║偈譏之。然真諦寂寥，實非一四。身子曰：「吾
T46n1911_p0074a19║聞解脫之中無有言說。」豈可四門標牓？若
T46n1911_p0074a20║生定執，悉不得道，何獨有門？若祛見思，四
T46n1911_p0074a21║門皆得，何獨空門？不應獨言論主義成，數
T46n1911_p0074a22║人義壞。若得四悉檀意，論、數俱成；若不得
T46n1911_p0074a23║意，論、數俱壞。乃至非有非無門亦如是。若
T46n1911_p0074a24║言有門明法相麁，空門明法細，巧拙相望
T46n1911_p0074a25║為成壞者，三門俱劣，非獨一門。何故四門
T46n1911_p0074a26║好相形斥？良由二乘自度，但從一道直入，
T46n1911_p0074a27║偏據不融；後人晚學因此生過。三藏菩薩則
T46n1911_p0074a28║不知此，析空伏惑，偏學四門，為化他故，廣
T46n1911_p0074a29║識法相，成佛之時名「正徧知」。故《釋論》引迦
T46n1911_p0074b01║旃延子明菩薩義云：「釋迦菩薩初值釋迦
T46n1911_p0074b02║佛發心，至罽那尸棄佛，是初阿僧祇；心不
T46n1911_p0074b03║知作佛，口亦不說。次至然燈佛為二，毘
T46n1911_p0074b04║婆尸佛為三。」行六度滿，各有時節，如尸毘
T46n1911_p0074b05║代鴿是檀滿，乃至劬嬪大臣分閻浮提是般
T46n1911_p0074b06║若滿。百劫種三十二相，論因，則指釋迦；論
T46n1911_p0074b07║果，則指彌勒。遍行四門道法，伏薄煩惱。龍
T46n1911_p0074b08║樹難云：「薄即是斷，如斯陀含侵六品思名
T46n1911_p0074b09║為薄地。汝既不斷，那得稱薄？」故知但是伏
T46n1911_p0074b10║道論薄耳。三十四心方乃稱斷。雖能如此，
T46n1911_p0074b11║猶是初教方便之說。《涅槃》稱為半字；《法華》名
T46n1911_p0074b12║「二十年中常令除糞」；《釋論》名為「拙醫」；《維摩》稱
T46n1911_p0074b13║為「貧所樂法」；天親呼為「下劣乘」，皆指此四
T46n1911_p0074b14║門，非今所用也。次、通教四門不同者：若明
T46n1911_p0074b15║一切假、實從無明生，無明如幻，所生一切
T46n1911_p0074b16║亦皆如幻。如幻雖如虛空，而有如幻破假
T46n1911_p0074b17║之觀。雖如虛空而如虛空生，故云：「諸法不
T46n1911_p0074b18║生而般若生。」如是觀慧能破諸見、諸思，成
T46n1911_p0074b19║惑智、因果等不生，是名有門觀意也。若言
T46n1911_p0074b20║假、實諸法體如幻化，乃至涅槃亦如幻化。幻
T46n1911_p0074b21║化是易解之空，涅槃是難解之空；舉易況難，
T46n1911_p0074b22║而難易皆空。亦如幻人與空共鬪，能觀所
T46n1911_p0074b23║觀性皆寂滅。如此空慧體諸見思即幻而
T46n1911_p0074b24║真，能成惑智、因果無生，是名空門破假之
T46n1911_p0074b25║意。若明一切法如鏡中像，見不可見。見，是
T46n1911_p0074b26║亦有；不可見，是亦無。雖無而有，雖有而無。
T46n1911_p0074b27║如是觀者能破諸法見思，成惑智、因果無
T46n1911_p0074b28║生，是名亦空亦有門破假觀之意也。既言
T46n1911_p0074b29║幻化，豈當有、無？不當有故，不從有有；不
T46n1911_p0074c01║當無故，不從無無。如此觀慧能破諸法見
T46n1911_p0074c02║思，成惑智、因果等無生，是名非有非無門破
T46n1911_p0074c03║假觀意。若三藏約實色起見，以溝港析觀，
T46n1911_p0074c04║雙非二見；如實柱實破。通教約幻色起見，
T46n1911_p0074c05║以即空體觀，雙非二見；如鏡中柱體而論
T46n1911_p0074c06║破，故言非有非無。雖非中道，而是體法虛
T46n1911_p0074c07║融，淨諸見著。故《論》云：「般若波羅蜜譬如大
T46n1911_p0074c08║火焰，四邊不可取。」彼偈具四門意，細尋甚
T46n1911_p0074c09║自分明。又云：「般若有四種相。」又云：「四門入
T46n1911_p0074c10║清涼池。」皆是四門之誠證也。若不取著，皆能
T46n1911_p0074c11║通入；若取著者即為所燒。佛為示人無諍
T46n1911_p0074c12║法，說此四門觀也。問：佛何處示人諍法？答：
T46n1911_p0074c13║佛不示人諍法，眾生不解，執而成諍。三藏
T46n1911_p0074c14║淺近，四門相妨，執諍易生。如《成論》人撥《毘
T46n1911_p0074c15║曇》云：「是調心方便，全不得道。」《毘曇》人云：「唯
T46n1911_p0074c16║是見有得道，空屬大乘。」此二論師失四門
T46n1911_p0074c17║意，浪撥浪擋，見執鏗然，諍計易起，名此為
T46n1911_p0074c18║示人諍法耳。通教體法如幻化，無復實
T46n1911_p0074c19║色，但有名字。名字易虛，扶順無乖，少生諍
T46n1911_p0074c20║計。《大論》形斥三藏云：「餘經多示人諍法，《般
T46n1911_p0074c21║若》示人無諍法，亦名如實巧度。」《中論》云：「諸
T46n1911_p0074c22║法實相，三人共得。」《大品》名為「三乘之人同以
T46n1911_p0074c23║無言說道斷煩惱，見第一義。」亦名「共般若」。
T46n1911_p0074c24║《涅槃》名為「三獸度河」。皆是通教四門觀意，亦
T46n1911_p0074c25║非今所用也。次、別教四門者：即是觀別理，
T46n1911_p0074c26║斷別惑，不與前同；次第修，次第證，不與後
T46n1911_p0074c27║同。《大經》云：「聞大涅槃有無上道，大眾正行，
T46n1911_p0074c28║發心出家，持戒修定，觀四諦慧，得二十五
T46n1911_p0074c29║三昧。」事相次第不殊三藏，但以大涅槃心
T46n1911_p0075a01║導於諸法，以此異前；漸修五行，以此異
T46n1911_p0075a02║後，故稱為「別」。言四門者：觀幻化見思，虛
T46n1911_p0075a03║妄色盡，別有妙色，名為「佛性」。《大經》云：「空空
T46n1911_p0075a04║者，即是外道；解脫者，即是不空，即是真善妙
T46n1911_p0075a05║色。如來祕藏不得、不有。」又「我者，即如來藏；
T46n1911_p0075a06║如來藏者，即是佛性。」《如來藏經》云：「幣帛裹金，
T46n1911_p0075a07║土摸內像。」凡有十譬等，即是有門也。空門
T46n1911_p0075a08║者，《大經》云：「迦毘城空，如來藏空，大涅槃空。」
T46n1911_p0075a09║又云：「令諸眾生悉得無色大般涅槃。」涅槃非
T46n1911_p0075a10║有，因世俗故名涅槃有。涅槃非色、非聲，
T46n1911_p0075a11║云何而言可得見聞？即是空門。亦空亦有
T46n1911_p0075a12║門者，智者見空及與不空。若言空者，則無
T46n1911_p0075a13║常、樂、我、淨；若言不空，誰復受是常、樂、我、淨？
T46n1911_p0075a14║如水、酒、酪、瓶，不可說空及以不空。是名亦
T46n1911_p0075a15║空亦有門。非有非無門者，絕四離百，言語
T46n1911_p0075a16║道斷，不可說示。《涅槃》云：「非常、非斷名為中
T46n1911_p0075a17║道。」即是其門也。如此四門，得意，通入實相；
T46n1911_p0075a18║若不得意，伏惑方便，次第意耳。《涅槃》名為「菩
T46n1911_p0075a19║薩聖行」；《大品》名為「不共般若」。此皆是別教四
T46n1911_p0075a20║門意，非今所用也。圓教四門，妙理頓說，異
T46n1911_p0075a21║前二種；圓融無礙，異於歷別。云何四門？觀
T46n1911_p0075a22║見思假即是法界，具足佛法。又諸法即是法
T46n1911_p0075a23║性因緣，乃至第一義亦是因緣。《大經》云：「因
T46n1911_p0075a24║滅無明，即得熾然三菩提燈。」是名有門。空
T46n1911_p0075a25║門者，觀幻化見思及一切法，不在因，不屬
T46n1911_p0075a26║緣。我及涅槃，是二皆空，唯有空病，空病亦
T46n1911_p0075a27║空。此即三諦皆空也。云何亦空亦有門？幻化
T46n1911_p0075a28║見思雖無真實，分別假名則不可盡。如
T46n1911_p0075a29║一微塵中有大千經卷；於第一義而不動；
T46n1911_p0075b01║善能分別諸法相；亦如大地一，能生種種
T46n1911_p0075b02║芽；無名相中，假名相說；乃至佛亦但有名
T46n1911_p0075b03║字。是為亦有亦無門。云何非有非無門？觀
T46n1911_p0075b04║幻化見思即是法性。法性不可思議，非世
T46n1911_p0075b05║故非有，非出世故非無。一色一香無非中
T46n1911_p0075b06║道，一中一切中。毘盧遮那遍一切處，豈有
T46n1911_p0075b07║見思而非實法？是名非有非無門。云何一門
T46n1911_p0075b08║即是三門？一門尚是一切法，何止三耶？所以
T46n1911_p0075b09║者何？觀因緣所生法是初門，一切皆初門；
T46n1911_p0075b10║初門即空，一空一切空，即是第二門；此初門
T46n1911_p0075b11║即假，一假一切假，即是第三門；此初門即中，
T46n1911_p0075b12║一中一切中，即是第四門。初門既即是三門，
T46n1911_p0075b13║三門即是一門，但奉一門為名。雖有四
T46n1911_p0075b14║名，理無隔別。如上依無生門破見思者，
T46n1911_p0075b15║即是空門。一門一切門，不獨無生而已。一破
T46n1911_p0075b16║一切破，非止破見思而已。從假入空，一空
T46n1911_p0075b17║一切空，非但空空生死而已。如是義者，即
T46n1911_p0075b18║是圓教四門，正是今之所用也。若爾，何用前
T46n1911_p0075b19║來種種分別？但凡情闇鈍，不說不知，先誘開
T46n1911_p0075b20║之，後入正道。《法華》云：「雖說種種道，其實為
T46n1911_p0075b21║一乘。」若得此意，終日分別，無所分別。《涅槃》
T46n1911_p0075b22║名為「復有一行是如來行。」《法華》名「正直捨方
T46n1911_p0075b23║便，但說無上道。」《大品》名為「一切種智知一切
T46n1911_p0075b24║法。」《淨名》稱為「入薝蔔林，不嗅餘香。」《華嚴》稱為
T46n1911_p0075b25║「法界」。即是此四門意也。上無生門破假，若得
T46n1911_p0075b26║其意者，乃是圓教之門，非方便門也，所以
T46n1911_p0075b27║稱為破法遍云云。○第二、從空入假破法遍
T46n1911_p0075b28║者，即為四：一、入假意，二、明入假因緣，三、明
T46n1911_p0075b29║入假觀，四、明入假位。入假意者：自有但從
T46n1911_p0075c01║空入假；自有知空非空，破空入假。夫二
T46n1911_p0075c02║乘智斷亦同證真，無大悲故不名菩薩。《華
T46n1911_p0075c03║嚴》云：「諸法實性相，二乘亦皆得，而不名為
T46n1911_p0075c04║佛。」若論自行，入空有分；若論化物，出假則
T46n1911_p0075c05║無。菩薩從假入空，自破縛著，不同凡夫；從
T46n1911_p0075c06║空入假，破他縛著，不同二乘。處有不染，
T46n1911_p0075c07║法眼識藥，慈悲逗病，博愛無限，兼濟無倦，
T46n1911_p0075c08║心用自在。善巧方便如空中種樹；又如仰
T46n1911_p0075c09║射空中，筈筈相拄，不令墮地。若住於空，則
T46n1911_p0075c10║於眾生永無利益。志存利他，即入假之意
T46n1911_p0075c11║也。○入假因緣者，略言有五。一、慈悲心重：初
T46n1911_p0075c12║破假時，見諸眾生顛倒獄縛不能得出，起
T46n1911_p0075c13║大慈悲，愛同一子。今既斷惑入空，同體哀
T46n1911_p0075c14║傷倍復隆重；先人後己，與拔彌篤。二、憶本
T46n1911_p0075c15║誓願者：本發弘誓，拔苦與樂，令得安隱。
T46n1911_p0075c16║今眾生苦多，未能得度，我若獨免，辜違先
T46n1911_p0075c17║心。不忘本懷，豈捨含識？入假同事而引
T46n1911_p0075c18║導之。二乘初業不愚於法，亦有大願；隔生
T46n1911_p0075c19║中忘，退大取小，眾聖所呵。菩薩不爾，如母
T46n1911_p0075c20║得食常憶其兒。三、智慧猛利：若入空時，即
T46n1911_p0075c21║知空中有棄他之過。何以故？若住於空，則
T46n1911_p0075c22║無淨佛國土、教化眾生、具足佛法，皆不能
T46n1911_p0075c23║辦。既知過已，非空入假。四、善巧方便：能
T46n1911_p0075c24║入世間，雖生死煩惱，不能損智慧；遮障留
T46n1911_p0075c25║難，彌助化道。五、大精進力：雖佛道長遠不
T46n1911_p0075c26║以為遙，雖眾生數多而意有勇。心堅無退，
T46n1911_p0075c27║精進發趣，初無疲怠。是名「五緣」。如此五意
T46n1911_p0075c28║與《淨名經》同。彼文有三種慰喻：先明觀身
T46n1911_p0075c29║無常等，是入空慰喻；最後云「當作醫王」，是
T46n1911_p0076a01║入中慰喻；中間是入假慰喻。即有五意：以
T46n1911_p0076a02║己之疾愍於彼疾，即是同體大悲。當識宿
T46n1911_p0076a03║世無數劫苦，豈非本誓？當念饒益一切眾
T46n1911_p0076a04║生，豈非知空之過？憶所修福，念於淨命，即
T46n1911_p0076a05║是善巧方便。勿生憂惱，常起精進，即是第
T46n1911_p0076a06║五意。此義與彼文懸合云云。從空入假，四
T46n1911_p0076a07║法若無，決不能出。利根一種，今當分別。但
T46n1911_p0076a08║住空聲聞未必鈍根；入假菩薩未必利根。
T46n1911_p0076a09║如身子智利而不出假。當用四句釋之：
T46n1911_p0076a10║或根利住空，或根鈍住空，或根利入假，或
T46n1911_p0076a11║根鈍入假。譬如身羸無力而膽勇成就，入
T46n1911_p0076a12║險破敵，前無橫陣；自有身力雄壯，膽勇復
T46n1911_p0076a13║強，左推右盪，無能當者；自有身力雖多，怯
T46n1911_p0076a14║弱畏懼，雖有好力，望陣失膽；自有無力、
T46n1911_p0076a15║無膽，兩事不具，何能有功？今住空之人亦
T46n1911_p0076a16║有兩種，出假亦然。具五緣者如有親、有約、
T46n1911_p0076a17║有策、有力、有膽，故能入假。智根雖鈍，四事
T46n1911_p0076a18║因緣亦能入假。聲聞之人雖有利智，全無
T46n1911_p0076a19║四事，故不能入假也。○三、明入假觀者，即
T46n1911_p0076a20║為三：一、知病，二、識藥，三、授藥。知病者，知「見」、
T46n1911_p0076a21║「思」病。知見根本、知起見因緣、知起見久
T46n1911_p0076a22║近、知見惑重數。云何知見根本？我見為諸
T46n1911_p0076a23║見本；一念惑心為我見本。從此惑心起無
T46n1911_p0076a24║量見，縱橫稠密不可稱計。為此見故造眾
T46n1911_p0076a25║結業，墮墜三途沈迴無已。如旋火輪，若欲
T46n1911_p0076a26║息之，應當止手。知心無心，妄想故心起；亦
T46n1911_p0076a27║知我無我，顛倒故我生。顛倒及妄想息者，即
T46n1911_p0076a28║是根本息，枝條自去。云何知見起因緣？因緣
T46n1911_p0076a29║不同，生見亦異。何以得知？內外相故知。內
T46n1911_p0076b01║外相者：眾生居處相異，時序寒熱，國土高低，
T46n1911_p0076b02║產育精麁，食物濃淡，處所異故，果報相異。雖
T46n1911_p0076b03║土風所出，蓄散豐儉，或有或無，或得或失，
T46n1911_p0076b04║貧富飢飽云云。形貌相異：矬長端醜，偉瘠健
T46n1911_p0076b05║病云云。根性欣惡相異：忽榮棄位，樵漁自
T46n1911_p0076b06║樂，扣牛干相，負鼎邀卿，專文專武，耽酒
T46n1911_p0076b07║嗜味，多貪多奢，多瞋多喜，多癡多黠；如是參
T46n1911_p0076b08║差百千萬品。直置人道，各各殊別，何況異類，
T46n1911_p0076b09║不可勝言！如此依正種種不同者，必知業
T46n1911_p0076b10║異；業異故起見異。是故則見末知本，見外
T46n1911_p0076b11║識內。云何知起見久近？知如是見積累重
T46n1911_p0076b12║沓非止一世；知如是見近世所起；知如是
T46n1911_p0076b13║見此世適起；知如是見未來方盛。云何知
T46n1911_p0076b14║見重數多少？從一有見派出三假，又從三
T46n1911_p0076b15║假派出四句；三假合十二句。又從四句出
T46n1911_p0076b16║四悉檀；十二句合四十八悉檀。又一悉檀派
T46n1911_p0076b17║出性空、相空；四十八悉檀合有九十六性、相
T46n1911_p0076b18║空。一一句各有止、觀，合一百九十二句止觀。
T46n1911_p0076b19║就前根本，都合三百四十八句。此就信行
T46n1911_p0076b20║人如此，法行人亦如是。信行轉為法行亦
T46n1911_p0076b21║如是，法行轉為信行亦如是。就四人，合
T46n1911_p0076b22║有一千三百九十二句。此約一有見如此，
T46n1911_p0076b23║無見亦如是，亦有亦無見亦如是，非有非無
T46n1911_p0076b24║見亦如是。就四見，有五千五百六十八句。
T46n1911_p0076b25║單四見如此，複四見亦如是，具足四見亦
T46n1911_p0076b26║如是。就三種四見，合有一萬六千七百四
T46n1911_p0076b27║句不可說見。如初有見，但有一千三百九十
T46n1911_p0076b28║二句，是則合有一萬八千九十六句。此是所
T46n1911_p0076b29║破如此，能破亦如是；能、所合論則有三萬
T46n1911_p0076c01║六千一百九十二句。自行如此，化他亦如
T46n1911_p0076c02║是；自行、化他都合七萬二千三百八十四句。
T46n1911_p0076c03║若更約六十二見、八十八使，論三假、四句等
T46n1911_p0076c04║者，則有無量無邊不可窮盡。病相無量，菩
T46n1911_p0076c05║薩悉知。知若干句共成此見，知若干句共
T46n1911_p0076c06║成彼見。深淺輕重，善巧分別而無僻謬，是
T46n1911_p0076c07║名知集。既知集已，亦能知苦。苦集流轉，精
T46n1911_p0076c08║曉本末。又入空之前，遍觀見思，總知病相，
T46n1911_p0076c09║為出假方便，後用一門斷惑入空。若出假
T46n1911_p0076c10║時分別見思，照之則易；薄修止觀，法眼則
T46n1911_p0076c11║明。二乘入空專依一門，無此弄引，教二弟
T46n1911_p0076c12║子，謬授於藥。又少五意，何能入假？而菩薩
T46n1911_p0076c13║善巧，大悲本願，大精進力，或寂諸想而發法
T46n1911_p0076c14║眼，識知見病；或觀達見法，發道種智，明了
T46n1911_p0076c15║惑法。若不悟者，但精進力勤研止觀，內因既
T46n1911_p0076c16║熟，外被佛加，或冥或顯，豁然開悟，於諸見
T46n1911_p0076c17║病，句句明了。如於鏡中見諸色像，自識識
T46n1911_p0076c18║他，諦審無礙。次、明知思病本、知思起因緣、
T46n1911_p0076c19║知思起久近、知思病重數。三意例見病可
T46n1911_p0076c20║知，思假以癡為本云云。重數者：九地則有
T46n1911_p0076c21║八十一品。初一品有三假，有四句止觀；三
T46n1911_p0076c22║假合十二句。一句即有信解、見得，各各用四
T46n1911_p0076c23║悉檀；信、法各有八合，則十六番。此信、法互有
T46n1911_p0076c24║轉義，復為十六；合前則有三十二句。一句
T46n1911_p0076c25║既三十二句，十二句三假，合有十二句，則
T46n1911_p0076c26║有三百八十四句。一一句復有性、相二空，則
T46n1911_p0076c27║合有七百六十八句；足前合為一千一百五
T46n1911_p0076c28║十二句。含根本，合為一千一百六十四句。
T46n1911_p0076c29║一品如此，九品合有一萬四百七十六句。欲
T46n1911_p0077a01║界九品如此，三界九品合有九萬四千二百
T46n1911_p0077a02║八十四句。所破如此，能破亦然；能、所合有
T46n1911_p0077a03║十八萬八千五百六十八句。自行如此，化他
T46n1911_p0077a04║亦然；合有二十七萬七千一百三十六句止
T46n1911_p0077a05║觀。若細論，一一品復有無量品，一一禪復有
T46n1911_p0077a06║無量禪。通明、背捨等，直置諸禪發時，已自不
T46n1911_p0077a07║可說，況復禪禪品品。品品之內，復有三假、
T46n1911_p0077a08║四觀等句，其數難知。若准見惑四十里水，
T46n1911_p0077a09║此緣一諦，應是一十里水。不橫起故，稱之
T46n1911_p0077a10║一渧。重數甚多，亦可十里。二乘直入故不分
T46n1911_p0077a11║別；菩薩初破思假已作方便。先總知竟。今
T46n1911_p0077a12║出假修觀助開法眼，通用止觀為知假之
T46n1911_p0077a13║門。別修各有方法，息諸緣念名「止」；緣此思
T46n1911_p0077a14║假名「觀」。大悲本願，大精進力，諸佛威加，豁然
T46n1911_p0077a15║開解，得法眼見，道種智知，分別思假病相
T46n1911_p0077a16║分明云云。上見、思重數雖煩，知之何妨？如
T46n1911_p0077a17║五部律不填人胸，對緣行事能自正正他？
T46n1911_p0077a18║學此諸句即行即用，自行化他隨意無礙。
T46n1911_p0077a19║○二、入假識藥者，病相無量，藥亦無量。略言
T46n1911_p0077a20║為三：一、世間法藥，二、出世間法藥，三、出世
T46n1911_p0077a21║間上上法藥。《大品》有三種法施：「三歸、五戒、
T46n1911_p0077a22║十善道、四禪、無量心等，名世間法施；二、出
T46n1911_p0077a23║世間法施；三、出世間上上法施。」可知云云。《釋
T46n1911_p0077a24║論》云：「何惠用世間法施？譬如王子從高墮
T46n1911_p0077a25║下，父王愛念，積以繒綿於地接之，令免
T46n1911_p0077a26║苦痛。眾生亦爾，應墮三途，聖人愍念，以世
T46n1911_p0077a27║善法權接引之，令免惡趣。」然施法藥，凡愚
T46n1911_p0077a28║本自不知，皆是聖人託迹同凡，出無佛世，
T46n1911_p0077a29║誘誨童蒙。《大經》云：「一切世間外道經書皆是
T46n1911_p0077b01║佛說，非外道說。」《光明》云：「一切世間所有善
T46n1911_p0077b02║論皆因此經。」若深識世法，即是佛法。何以
T46n1911_p0077b03║故？束於十善即是五戒；深知五常、五行義
T46n1911_p0077b04║亦似五戒。仁慈矜養，不害於他，即不殺戒；
T46n1911_p0077b05║義讓推廉，抽己惠彼，是不盜戒；禮制規矩，結
T46n1911_p0077b06║髮成親，即不邪婬戒；智鑒明利，所為秉直，中
T46n1911_p0077b07║當道理，即不飲酒戒；信契實錄，誠節不欺，是
T46n1911_p0077b08║不妄語戒。周孔立此五常，為世間法藥，救
T46n1911_p0077b09║治人病。又五行似五戒：不殺防木；不盜防
T46n1911_p0077b10║金；不婬防水；不妄語防土；不飲酒防火。又
T46n1911_p0077b11║五經似五戒：《禮》明撙節，此防飲酒；《樂》和心，
T46n1911_p0077b12║防婬；《詩》風刺，防殺；《尚書》明義讓，防盜；《易》
T46n1911_p0077b13║測陰陽，防妄語。如是等世智之法，精通其
T46n1911_p0077b14║極，無能逾，無能勝，咸令信伏而師導之。
T46n1911_p0077b15║出假菩薩欲知此法，當別於通明觀中勤
T46n1911_p0077b16║心修習。大悲誓願，精進無怠；諸佛威加，豁然
T46n1911_p0077b17║明解，於世法藥永無疑滯。然世法藥非畢
T46n1911_p0077b18║竟治，屈步移足雖垂盡三有，當復退還。故
T46n1911_p0077b19║云：「凡夫雖修有漏禪，其心行穿如漏器；雖
T46n1911_p0077b20║生非想當復退還，如雨彩衣其色駮脫。」
T46n1911_p0077b21║世醫雖差，差復還生，此之謂也。次、明知出世
T46n1911_p0077b22║法藥者：如《大經》云：「或說信為道，或說樂
T46n1911_p0077b23║欲，或說不放逸，或說精進，或說身念處，或
T46n1911_p0077b24║說正定，或說修無常，或說蘭若處，或說為
T46n1911_p0077b25║他說法，或說持戒，或說親近善友，或說修
T46n1911_p0077b26║慈等也。」又如諸經中，或一道為藥，如一行
T46n1911_p0077b27║三昧。如佛告比丘：「他物莫取，一切法皆是
T46n1911_p0077b28║他物；於一切法不受成羅漢。」如前所明，單、
T46n1911_p0077b29║複諸見皆悉不受。或二道為藥，定愛智策，二
T46n1911_p0077c01║輪平等；或三法為藥，謂戒定慧；或四法為
T46n1911_p0077c02║藥，謂四念處；或五法為藥，謂五力；或六法
T46n1911_p0077c03║謂六念；七覺、八正道、九想、十智，如是等增
T46n1911_p0077c04║數明道，乃至八萬四千不可稱數。或眾多
T46n1911_p0077c05║一法乃至無量一法，不可說一法。或眾多十
T46n1911_p0077c06║法，無量十法，不可說十法。是一一法有種種
T46n1911_p0077c07║名、種種相、種種治，出假菩薩皆須識知。為
T46n1911_p0077c08║眾生故集眾法藥，如海導師。若不知者，不
T46n1911_p0077c09║能利物。為欲知故，一心通修止觀，大悲
T46n1911_p0077c10║誓願及精進力；諸佛威加，法眼開發，皆能了
T46n1911_p0077c11║知，如觀掌果。又、知出世上上法藥，約止觀
T46n1911_p0077c12║一法為藥者，謂一實諦。無明心與法性合，
T46n1911_p0077c13║則有一切病相。觀此法性尚無法性，何況
T46n1911_p0077c14║無明及一切法？或二法為藥，即是止、觀，體達
T46n1911_p0077c15║心性，虛妄休息。或三法為藥，即是止、觀及隨
T46n1911_p0077c16║道戒，任運防護。又三三昧，從假入空名空三
T46n1911_p0077c17║昧；亦不見空相名無相三昧；生死業息名
T46n1911_p0077c18║無作三昧。或四法為藥，謂四念處。諸見皆依
T46n1911_p0077c19║色，此色非污穢、非不污穢；受諸見思非
T46n1911_p0077c20║苦、非樂；諸見想行非我、非無我；諸見思心
T46n1911_p0077c21║尚非心，豈是常、無常？或五法為藥，即是五
T46n1911_p0077c22║根。修止觀時無疑名信根；常念止觀不
T46n1911_p0077c23║念餘事即念根；止觀不息即精進根；一心
T46n1911_p0077c24║在定即定根；四句體達無性故即慧根。五
T46n1911_p0077c25║根增長，名為「五力」。或六法為藥，謂六念處。
T46n1911_p0077c26║以止觀覺見思惑即是佛法界，不破法身
T46n1911_p0077c27║名「念佛」；常憶持止觀，不分別止觀一異相
T46n1911_p0077c28║名「念法」；止觀理和，是無為相，故名「念僧」；止
T46n1911_p0077c29║觀有隨道戒名「念戒」；止觀即第一義名「念
T46n1911_p0078a01║天」；止觀捨見思惑名「念捨」。或七法為藥者，
T46n1911_p0078a02║止是除、捨、定三覺分；觀是擇、喜、精進覺分；念
T46n1911_p0078a03║通兩處。或八法為藥，四句破假名「正見」；動
T46n1911_p0078a04║發正見名「思惟」；依此修行名「正業」；說此止
T46n1911_p0078a05║觀名「正語」；不以邪諂養身為「正命」；不離
T46n1911_p0078a06║不忘名「正念」；止名「正定」；無間念名「精進」。或
T46n1911_p0078a07║九法為藥者，謂四見是污穢五陰，五陰變壞
T46n1911_p0078a08║名「色變想」乃至九云云。或十法為藥，即十
T46n1911_p0078a09║智。見思兩假是集苦智；止觀是道智；二十五
T46n1911_p0078a10║有不生是滅智；知三界皆爾是比智；以世
T46n1911_p0078a11║間名字故說即世智；知他眾生亦然是他心
T46n1911_p0078a12║智；知諸法差別是等智；知苦集盡名盡智；
T46n1911_p0078a13║無漏之慧名無生智。當知止觀為益眾生，
T46n1911_p0078a14║隨根增減，既得為十，亦得為恒河沙佛法
T46n1911_p0078a15║也。譬如神農甞草立方，或一藥、二藥乃至
T46n1911_p0078a16║十藥為方，眾多藥為方；為病立方，非無
T46n1911_p0078a17║因緣。入假菩薩亦復如是，知諸法門，一法、
T46n1911_p0078a18║二法至無量法；或為一病，或為兼病。又如
T46n1911_p0078a19║諸藥，皮肉汁果、根莖枝葉各各如是。山海
T46n1911_p0078a20║水陸、四方土地各有所出。採掘乾濕，各各有
T46n1911_p0078a21║時。又知諸藥各有所治。入假菩薩知眾生
T46n1911_p0078a22║根，識所宜法，亦復如是。知此一一法乃至
T46n1911_p0078a23║多法是其樂欲；知彼一法、二法，非其樂欲。
T46n1911_p0078a24║知此一法、二法是其便宜、非其便宜；是對
T46n1911_p0078a25║治、非對治；是入第一義、非入第一義，皆審
T46n1911_p0078a26║識之。欲治一病，一藥即足；欲為大醫，遍
T46n1911_p0078a27║須諸藥。二乘治惑，一法即足；菩薩大誓，須
T46n1911_p0078a28║一切知。又如大地產藥而分劑作方；如大
T46n1911_p0078a29║河水分劑升合，不過不減。法藥亦爾，於一
T46n1911_p0078b01║寂定開無量止；於一大慧開無量觀，皆實
T46n1911_p0078b02║不虛。又如眾生病緣種種不同；諸病苦痛
T46n1911_p0078b03║種種不同；諸藥方治種種不同；病差因緣種
T46n1911_p0078b04║種不同。湯飲吐下，針炙丸散，得差之緣亦
T46n1911_p0078b05║復非一。入假菩薩亦如是，知一切眾生見思
T46n1911_p0078b06║煩惱集不同，是知集；知一切眾生善惡苦
T46n1911_p0078b07║果不同，是知苦；知一切法門，是知道；知一
T46n1911_p0078b08║切眾生入證不同，是知滅。種種四諦，入假菩
T46n1911_p0078b09║薩無不遍知。
T46n1911_p0078b10║摩訶止觀卷第六（上）
T46n1911_p0078b11║
T46n1911_p0078b12║
T46n1911_p0078b13║摩訶止觀卷第六（下）
T46n1911_p0078b14║
T46n1911_p0078b15║隋天台智者大師說
T46n1911_p0078b16║門人灌頂記
T46n1911_p0078b17║復次，神農本方用治後人，未必併益。華他、扁
T46n1911_p0078b18║鵲觀時、觀藥更立於方。所以者何？鄉土有
T46n1911_p0078b19║南北，人有儜健，食有鹹淡，藥有濃淡，病有
T46n1911_p0078b20║輕重，依本方治不能效益，隨時製立仍得
T46n1911_p0078b21║差愈。佛初出世，眾生機熟，逗根說法，無不
T46n1911_p0078b22║得悟。後代澆漓，情惑轉異，直用佛經，於其
T46n1911_p0078b23║無益。菩薩觀機，通經作論，令眾生得悟。
T46n1911_p0078b24║唯悟益彼是入假正意，豈可守舊壅於化
T46n1911_p0078b25║道耶？《釋論》云：「依隨經法，廣立名字而為作
T46n1911_p0078b26║義，名為法施。」菩薩為修如此慧故，大悲誓
T46n1911_p0078b27║願，勤精進力，通修止觀；諸佛加威，豁然鑒
T46n1911_p0078b28║朗，於入假智而得自在。○三、應病授藥者，
T46n1911_p0078b29║既知苦集之病，又識道滅之藥。若眾生無
T46n1911_p0078c01║出世機，根性薄弱不堪深化，但授世藥。如
T46n1911_p0078c02║孔丘、姬旦，制君臣，定父子，故敬上愛下，
T46n1911_p0078c03║世間大治。禮律節度，尊卑有序，此扶於戒
T46n1911_p0078c04║也；樂以和心，移風易俗，此扶於定；先王至
T46n1911_p0078c05║德要道，此扶於慧。元古混沌，未宜出世；邊
T46n1911_p0078c06║表根性，不感佛興。我遣三聖化彼真丹；禮
T46n1911_p0078c07║義前開，大小乘經然後可信。真丹既然，十方
T46n1911_p0078c08║亦爾，故前用世法而授與之云云。又授出
T46n1911_p0078c09║世藥者，十種因緣所成眾生根性不同，則是
T46n1911_p0078c10║病異。隨其病故，授藥亦異，謂下、中、上、上上。
T46n1911_p0078c11║下根四義：一者、志樂狹劣，二、行力微弱，三、五
T46n1911_p0078c12║濁障重，四、智慧極鈍。樂小法故，說生滅法；
T46n1911_p0078c13║行力微弱，修事六度；五濁障重，勤苦對治；智
T46n1911_p0078c14║慧鈍故，斷婬怒癡，名為解脫。是為授因緣
T46n1911_p0078c15║生法之藥，治下根病也。雖是下根，欣樂
T46n1911_p0078c16║不同，諸聖作論，復開為四。樂聞有者，說《阿
T46n1911_p0078c17║毘曇》，生其小善，破其五濁，因此方便見於
T46n1911_p0078c18║真諦。樂聞無者，說《成實論》，生其小善，破
T46n1911_p0078c19║惡入真。樂聞有無，說《昆勒論》，生善破惡
T46n1911_p0078c20║入真。樂聞非有非無者，為說《離有無經》，
T46n1911_p0078c21║生善破惡入真。是為入假菩薩作四論，申
T46n1911_p0078c22║四門，授四藥，治諸病云云。次、中根人授藥
T46n1911_p0078c23║者：此人心志小強，行力小勝，宜生理善；五
T46n1911_p0078c24║濁障輕，智慧小利。赴其樂欲，為說因緣即
T46n1911_p0078c25║空；聞生理善，破於惡因，見第一義。是為
T46n1911_p0078c26║授即空藥治中根人。此又為四：謂下、中、上、
T46n1911_p0078c27║上上，即是四門入池，例前云云。次、觀上根
T46n1911_p0078c28║人授藥者：樂欲心廣，善根開闊，五濁已除，智
T46n1911_p0078c29║慧又大。授無量四諦，生界外善；次第斷五
T46n1911_p0079a01║住，得入中道。是為授即假藥治上根人。
T46n1911_p0079a02║就此又為四，即是四門授藥，例上可知。次、
T46n1911_p0079a03║觀上上根授藥者：此人樂欲乃至智慧悉無
T46n1911_p0079a04║與等，故名上上。為如理直說，善如空生，障
T46n1911_p0079a05║如空滅，入究竟道。是名授即中藥治上上
T46n1911_p0079a06║根人。亦有四門授藥治病云云。若入空觀，
T46n1911_p0079a07║尚無一法，何有諸法？今授十六道、滅，治十
T46n1911_p0079a08║六苦、集，正是入假。隨其類音，妙聲遍告，發
T46n1911_p0079a09║彼耳識，轉度入心，令得服行，各獲利益。如
T46n1911_p0079a10║一雲所雨，而諸草木各得生長云云。○四、
T46n1911_p0079a11║明入假位者：一、先歷教判位，二、明利益，
T46n1911_p0079a12║三、結破法遍。人意咸言：「先除見假，後却思
T46n1911_p0079a13║惟。」入空之果尚已迢遰；出假化物非已所能。
T46n1911_p0079a14║望崖自絕！今當分別假位不同。夫三乘之
T46n1911_p0079a15║初，不愚於法，皆欲求佛；厭患生死，喜多退
T46n1911_p0079a16║轉。譬如有人俱聞他方有七寶山，翹心束
T46n1911_p0079a17║脚；若念路艱險，便退不前。行人亦爾，畏懼
T46n1911_p0079a18║生死，退大沈空。後聞菩薩勝妙功德，自惟
T46n1911_p0079a19║敗種，泣動大千，不待所因而懷憂悔。若
T46n1911_p0079a20║依此義，但有入空，便無入假事也。若三藏
T46n1911_p0079a21║菩薩，初修空狼，伏煩惱羊而不斷結。若
T46n1911_p0079a22║斷結者，則無六度功德身肥，是初阿僧祇
T46n1911_p0079a23║位也。二僧祇，煩惱脂消，功德轉肥。三僧祇，正
T46n1911_p0079a24║入假位，利益眾生。此下根人也。中根二僧
T46n1911_p0079a25║祇已伏煩惱，肥六度身，即能化物，豈待三
T46n1911_p0079a26║耶？上根初發心時為度一切，誓求作佛；因
T46n1911_p0079a27║聞他說，心已明解，深識真理；為度他故，不
T46n1911_p0079a28║求斷證。心又一轉，我應度他，不應不度；
T46n1911_p0079a29║當勤分別一切藥病。何以故？五事重故。如
T46n1911_p0079b01║人將兒過險，自既安隱，那得擲兒？雖自知
T46n1911_p0079b02║空而不棄捨，是為初心即能入假，不待至
T46n1911_p0079b03║二僧祇也。通教位者，人多執經云：「八地修
T46n1911_p0079b04║出假；或六地、七地斷結與羅漢齊，方修出
T46n1911_p0079b05║假。」此一途之說，必不全爾。但佛為三根分
T46n1911_p0079b06║別。下根斷惑盡，方能出假。佛於《法華》中破
T46n1911_p0079b07║其取涅槃心，勸發無上道、起方便慧。二乘
T46n1911_p0079b08║既然，極鈍菩薩亦應同此說。今判此為下
T46n1911_p0079b09║根耳。中根者，斷見惑已，生死少寬，思任運
T46n1911_p0079b10║斷。第二地名菩薩神通，從此已去即能入
T46n1911_p0079b11║假。上根者，初心聞慧即能體達見思即空，
T46n1911_p0079b12║已為眾生作依止處，何須七地方出假耶？
T46n1911_p0079b13║若七地者，為《大品》所呵。有大鳥身長三百
T46n1911_p0079b14║由旬而無兩翅，從天而墮，若死、若死等苦。
T46n1911_p0079b15║菩薩亦如是，從初一向專修於空，至于六
T46n1911_p0079b16║地，是為三空身肥，假翅不生。若墮二乘方
T46n1911_p0079b17║便道名「死等苦」；若墮初果名之為「死」。若見
T46n1911_p0079b18║盡是死等；若無學是為死。是鳥欲還天上，
T46n1911_p0079b19║可得去不？墮無學地，欲發菩薩心，永不
T46n1911_p0079b20║能得。如人被閹，不能五欲。《華嚴》、《大品》不
T46n1911_p0079b21║能治之，唯有《法華》能令無學還生善根，
T46n1911_p0079b22║得成佛道，所以稱妙。又闡提有心，猶可作
T46n1911_p0079b23║佛；二乘滅智，心不可生。《法華》能治，復稱為
T46n1911_p0079b24║妙云云。別教之人，十住心後，十行之位，修假
T46n1911_p0079b25║方便。何以故？入理般若名為「住」；住生功德名
T46n1911_p0079b26║為「行」云云。下根也。十住初心即能入假，已
T46n1911_p0079b27║得無漏，一受不退即能出用，何須至十行
T46n1911_p0079b28║方起大悲？中根也云云。又別教初心不愚
T46n1911_p0079b29║於法，達解一切功德猶如幻化，於名字不
T46n1911_p0079c01║滯而修方便，具五因緣以益眾生，上根也。
T46n1911_p0079c02║圓教十信六根淨時，即遍見聞十法界事。若
T46n1911_p0079c03║是入空，尚無一物；既言六根互用，即是入
T46n1911_p0079c04║假位也。又五品弟子正行六度廣能說法，
T46n1911_p0079c05║即是入假之位，何必待六根淨耶？又初心之
T46n1911_p0079c06║人能知如來祕密之藏，圓觀三諦，尚能即中，
T46n1911_p0079c07║豈不即假？《大品》云：「初坐道場，尚便成正覺，
T46n1911_p0079c08║轉法輪，度眾生。」又六即料簡便有出假之
T46n1911_p0079c09║義，何須待至五品耶？上來諸教皆有三位，
T46n1911_p0079c10║若定判者，應取下根以明其位。則有二義：
T46n1911_p0079c11║一、依教故，二、決不退轉。入假行成，中、上乍
T46n1911_p0079c12║有進退，故不約其論位。既有三根出假，例
T46n1911_p0079c13║應三根入空？謂情入、似入、真入。情入者，觸
T46n1911_p0079c14║人能入，非謂散情。緣諦之觀，於似、真之前
T46n1911_p0079c15║與空法塵相應。若爾何益？此有情益。若益，
T46n1911_p0079c16║無退？不併退。設退，能憶念數修，後致大益。
T46n1911_p0079c17║問：通、別上根能入空出假，與圓何異？答：通
T46n1911_p0079c18║人出入，不能即中；別人次第出入，不能一
T46n1911_p0079c19║心。圓人一心出入，亦能別出入，謂：多入中少
T46n1911_p0079c20║入二，多入二少入中；多入空、中少入假，
T46n1911_p0079c21║多入假少入空、中；多入假、中少入空，多入
T46n1911_p0079c22║空少入假、中。雖別增減，而三諦不缺。若爾，
T46n1911_p0079c23║則非次第之別？然尚能為勝別，況不能為
T46n1911_p0079c24║劣耶？二、明入假利益者：菩薩本不貴空而
T46n1911_p0079c25║修空，本為眾生故修空。不貴空故不住，
T46n1911_p0079c26║為益眾生故須出。故有從真起應，法眼
T46n1911_p0079c27║稱機。應以佛身得度，即作佛身說法授
T46n1911_p0079c28║藥；應以菩薩、二乘、天龍八部等形得度，而
T46n1911_p0079c29║為現之。成就眾生，淨佛國土，乃名「利益」。三
T46n1911_p0080a01║藏菩薩雖復出假，有漏神通非真起應；世
T46n1911_p0080a02║智分別非法眼明。雖利眾生而非成就；雖
T46n1911_p0080a03║作佛事非淨佛土。止是少分教化，為益甚
T46n1911_p0080a04║微云云。若通教入假，雖分別藥病，但依二
T46n1911_p0080a05║諦，診病不深，識藥不遠，但是作意神通，非
T46n1911_p0080a06║真起應。應有始終，為作父母師長，世世結
T46n1911_p0080a07║緣，處處調伏，動經無量阿僧祇劫。善根若熟，
T46n1911_p0080a08║即生王宮；道樹作佛，漸頓度人，乃至入涅
T46n1911_p0080a09║槃，舍利住世。久久利益，有始有終，乃名為
T46n1911_p0080a10║「應」。無而欻有，暫出還沒，故非真應。一時片
T46n1911_p0080a11║益，不名「成就」；灰身入滅，非淨佛土。別教十
T46n1911_p0080a12║行，入假利益義同通教。若登地時，得如來一
T46n1911_p0080a13║身無量身，湛然應一切。爾時知病，盡病淵
T46n1911_p0080a14║源；爾時識藥，窮藥府藏；爾時授藥，如印不
T46n1911_p0080a15║差。真道種智，最勝法眼，所可應化，任運普
T46n1911_p0080a16║周。和光同塵結緣之始，八相成道以論其終。
T46n1911_p0080a17║亦名為「化」，亦名為「應」。其見聞者無不蒙益，
T46n1911_p0080a18║有所施為是淨佛國土，入假利益皆實不
T46n1911_p0080a19║虛。登地既然，後地例爾。乃至圓教初住入假，
T46n1911_p0080a20║真實利益；乃至後心，亦復如是。若得此意，
T46n1911_p0080a21║料簡變化即識真偽。所以者何？魔亦能以
T46n1911_p0080a22║有漏心作無漏形，變為佛像。老子西升，亦
T46n1911_p0080a23║云作佛化胡；諸外道等變釋為羊，停河在
T46n1911_p0080a24║耳。世智五通靡所不作，如是邪化無量無
T46n1911_p0080a25║邊。尚非三藏五通化，云何得是別圓任運真
T46n1911_p0080a26║化？化語多種，無眼之人謬生信受。能深觀察，
T46n1911_p0080a27║不可雷同。故知從法身地，垂應十界度脫
T46n1911_p0080a28║眾生，如此入假，真利益位。三、結破法遍者：
T46n1911_p0080a29║未發真前，隨所計著，百千萬種皆名為見。
T46n1911_p0080b01║如盲問乳，非乳真色；若繩若杵，何關象事？
T46n1911_p0080b02║囈言之見，見即是假，故歷單、複、具足以觀破
T46n1911_p0080b03║之。破若不遍，不得入空；見思若盡，乃名「破
T46n1911_p0080b04║法遍」也。就文字論，乃當如此，意則不然。
T46n1911_p0080b05║見思即是無明，無明即是法性。見思破即是
T46n1911_p0080b06║無明破，無明破即是見法性。入實相空，方
T46n1911_p0080b07║名「破法遍」也。從空入假破法遍亦爾。假有
T46n1911_p0080b08║無量病法、藥法、授藥法，分別此三有所不
T46n1911_p0080b09║達，不名「破法遍」。未發法眼之前，雖有分
T46n1911_p0080b10║別，分有所見，不名「破遍」。六根淨時，分別一
T46n1911_p0080b11║病有若干種，解一句法達無量句，十方諸
T46n1911_p0080b12║佛說法一時受持，是為相似氣分。障通無知
T46n1911_p0080b13║既破，雙照二諦，方名「破法遍」也。舉要而
T46n1911_p0080b14║言，次第破者則不名「遍」，不次第破乃名為
T46n1911_p0080b15║「遍」耳。前觀法重沓既多，恐人迷故，約二觀
T46n1911_p0080b16║後結破法遍也。○第三、明中道止觀破法
T46n1911_p0080b17║遍者：前生不生止觀破法遍，一往似自行；
T46n1911_p0080b18║次不生生止觀破法遍，一往似化他；今不生
T46n1911_p0080b19║不生止觀破法遍，一往似雙非自他，又雙
T46n1911_p0080b20║照自他。生不生即不生生，亦即不生不生；自
T46n1911_p0080b21║即不自，亦非自非不自。不生生即生不生，
T46n1911_p0080b22║亦是不生不生；他即非他，亦非他非不他。
T46n1911_p0080b23║不生不生即生不生，亦是不生生；亦是不雙
T46n1911_p0080b24║非，亦是不雙照。種種分別，令易解故，作如
T46n1911_p0080b25║前說耳。就此為四：一、修中觀意，二、修中
T46n1911_p0080b26║觀緣，三、正修中觀，四、明位利益。其意者，三
T46n1911_p0080b27║藏中菩薩偏用世智照俗；二乘偏用析假
T46n1911_p0080b28║入真；佛二諦周足，異於弟子，假設第三觀。
T46n1911_p0080b29║設作離有離無之說，秖是離有、無二見，實
T46n1911_p0080c01║無別理可觀，故不須第三觀也。通教二乘
T46n1911_p0080c02║偏用體法入真；菩薩慈悲入假；唯佛俱照，
T46n1911_p0080c03║道觀雙流，異於弟子，亦假設第三觀，亦無
T46n1911_p0080c04║別理異於真諦。開善所執「佛果不出二諦
T46n1911_p0080c05║外」，即此義也。雖無別理，而得有真，如幻如
T46n1911_p0080c06║化，不生不滅，中道之名。亦得有中道之義
T46n1911_p0080c07║者，佛滿字門，通通、通別。鈍根止能通通，不
T46n1911_p0080c08║能通別，故此教得有別接之義。利者被接，
T46n1911_p0080c09║更用中道；不被接者不須第三觀。別接義，
T46n1911_p0080c10║如顯體中說云云。別教若作二諦、三諦，皆
T46n1911_p0080c11║元知中道。若作三諦，可解。若作二諦者，
T46n1911_p0080c12║中道為真，有、無為俗。照此二諦從容中當
T46n1911_p0080c13║名「中道」；二用無偏名「雙照」。雖作二名，中理
T46n1911_p0080c14║亦顯。此理玄深，根鈍障重。如眼闇者，穿針
T46n1911_p0080c15║不諦。云何穿針？為常理故，先破取相，慧眼
T46n1911_p0080c16║見空；次破無知，法眼見假；進修中道，破
T46n1911_p0080c17║一分無明，開一分佛眼，見一分中，方是真
T46n1911_p0080c18║因。因果圓滿，乃名為佛。二諦非正意，故不
T46n1911_p0080c19║名「因」。例如小乘方便伏惑不見真，不名
T46n1911_p0080c20║「修道」。發見諦後，具真修道，始是真因；無學
T46n1911_p0080c21║為真果。別教例爾，二觀既是方便，必須於
T46n1911_p0080c22║中。雖復必須，要前二觀。二觀若未辦，亦不
T46n1911_p0080c23║暇第三觀也。圓教初知中道，亦前破兩惑，
T46n1911_p0080c24║奢促有異。何以故？別除兩惑，歷三十心，動
T46n1911_p0080c25║經劫數，然後始破無明。圓教不爾，秖於是
T46n1911_p0080c26║身即破兩惑，即入中道，一生可辦。譬如
T46n1911_p0080c27║賊有三重，一人器械鈍、身力羸、智謀少，先
T46n1911_p0080c28║破二重，更整人物，方破第三，所以遲迴日
T46n1911_p0080c29║月。有人身壯、兵利、權多，一日之中即破三
T46n1911_p0081a01║重，不待時節。以此喻之，其義可見。又如
T46n1911_p0081a02║兩鐵，一種種燒治，方有利用；一是古珠，即燒
T46n1911_p0081a03║即利。為是義故，圓教初心即修三觀，不待
T46n1911_p0081a04║二觀成。以是義故，即須明第三觀也。○二、
T46n1911_p0081a05║修中觀因緣者，略為五：一、為無緣慈悲，二、
T46n1911_p0081a06║滿弘誓願，三、求佛智慧，四、學大方便，五、修
T46n1911_p0081a07║牢強精進。一、無緣慈悲者，即如來慈悲也。此
T46n1911_p0081a08║慈悲與實相同體，不取眾生相，故非愛、見；
T46n1911_p0081a09║不取涅槃相，故非空寂。非空寂故，非法緣
T46n1911_p0081a10║慈悲；非愛見故，非眾生緣。無二邊相，故名
T46n1911_p0081a11║「無緣」。《大經》云：「緣如來者，名曰無緣。」普覆法
T46n1911_p0081a12║界，拔除苦本，與究竟樂。上兩觀慈，慈有邊
T46n1911_p0081a13║表；如來慈者，即無齊限。上兩觀慈與菩薩
T46n1911_p0081a14║共；無緣慈者獨在如來。上兩慈無所包含；
T46n1911_p0081a15║如來慈者具一切佛法、十力、無畏，是如來藏，
T46n1911_p0081a16║諸法都海。故《大經》云：「慈若有、若無、非有非無，
T46n1911_p0081a17║如是之慈乃是諸佛如來境界。」當知慈具三
T46n1911_p0081a18║諦也。迦葉讚云：「今我欲以一法讚，所謂慈
T46n1911_p0081a19║心遊世間。是慈即是大法聚！是慈即是真解
T46n1911_p0081a20║脫！解脫即是大涅槃！」上慈作意乃成，此慈任
T46n1911_p0081a21║運無請。為依手出師子令彼調伏；如慈石
T46n1911_p0081a22║吸鐵，無心而取。夫鐵在障外，石不能吸。眾
T46n1911_p0081a23║生心性即無緣慈，無明障隔，不能任運吸取
T46n1911_p0081a24║一切。今欲破無明障，顯佛慈石，任運吸取
T46n1911_p0081a25║無量佛法、無量眾生。欲修此慈，非中道觀
T46n1911_p0081a26║誰能開闢？如水生火，水不能滅，還用火滅。
T46n1911_p0081a27║此無明障依兩觀生，兩觀所不能除，唯中
T46n1911_p0081a28║道觀乃能破耳。為是因緣，修第三觀也。二、
T46n1911_p0081a29║滿本弘誓者，初發心時起四弘誓，與虛空
T46n1911_p0081b01║等。空假兩觀，知苦斷集，猶如枝葉；所未知、
T46n1911_p0081b02║斷，喻若根本。空假兩觀，修道證滅，猶如燈
T46n1911_p0081b03║炬；諸山幽闇，力不能明。雖修兩觀，誓願未
T46n1911_p0081b04║滿。譬如百川不能溢海；娑伽羅龍王所霔
T46n1911_p0081b05║泉池，一霔即滿。中道正觀亦復如是。知一切
T46n1911_p0081b06║苦，斷法界集，修無上道，證究竟滅。為滿
T46n1911_p0081b07║本願故，須修第三觀。三、求佛智慧者，即是
T46n1911_p0081b08║如來一切種智知，佛眼見，廣大深遠，橫竪覺
T46n1911_p0081b09║了，究竟具足。上兩觀眼智比於佛法，猶如
T46n1911_p0081b10║盲人闇中想畵，不能覩見。墜落坑坎，云何
T46n1911_p0081b11║得前？若修中道，如有目足，到清涼池，除
T46n1911_p0081b12║二邊熱悶；醒覺休息，飲服其水，冷滑香甘，
T46n1911_p0081b13║是名「佛智知」。見其池相方圓深淺，水色清
T46n1911_p0081b14║淨，是名「佛眼見」。欲得如來實相眼智，非
T46n1911_p0081b15║止觀不成，故修第三觀。四、學大方便者，
T46n1911_p0081b16║即是如來無謀善權，無方大用，住首楞嚴，種
T46n1911_p0081b17║種示現。不可思議巧方便力，示諸眾生虛空
T46n1911_p0081b18║中風，劫燒負草令無燒害，此為難事，故須
T46n1911_p0081b19║善巧。如彌勒先為天子說不退行，淨名即
T46n1911_p0081b20║彈云：「從如生得菩提耶云云。無菩提，勿
T46n1911_p0081b21║起此見。」既破見已，即說寂滅是菩提，不二
T46n1911_p0081b22║是菩提，一切眾生即是菩提云云。天子聞玄，
T46n1911_p0081b23║悟無生忍。是二大士槌砧更扣，令難悟者
T46n1911_p0081b24║悟，悟難悟法。若無方便，云何利他？又如
T46n1911_p0081b25║來初出，不即說大，種種方便譬類言辭引
T46n1911_p0081b26║導眾生，令離諸著，然後開佛知見，示以一
T46n1911_p0081b27║乘。是故殷勤稱歎方便。真實得顯，功由善
T46n1911_p0081b28║權，故言：「雖說種種道，其實為一乘」；「更以異
T46n1911_p0081b29║方便，助顯第一義」；「佛智叵思議，方便隨宜
T46n1911_p0081c01║說」；「佛意難可測，無有能得解」。以百千方
T46n1911_p0081c02║便，令鈍根者妙契寰中。上二觀智，力用輕
T46n1911_p0081c03║微。如富樓那化彼外道反見蚩弄；文殊暫
T46n1911_p0081c04║往師徒靡風。欲得如來此方便者，若非中
T46n1911_p0081c05║觀所不能成，故修第三觀也。五、大精進
T46n1911_p0081c06║者，欲為大事，大用功力。《法華》云：「如有勇
T46n1911_p0081c07║健，能為難事。」不動、不退，方名「薩埵」。不顧
T46n1911_p0081c08║身命，何況財物？雖得菩提，猶尚不息，何況
T46n1911_p0081c09║未得？上兩觀功微賞少；中觀功蓋天下，賞
T46n1911_p0081c10║窮解髻。為大精進修第三觀。修中道因緣
T46n1911_p0081c11║甚多，為對出假觀，略說五耳云云。○三、正
T46n1911_p0081c12║修中觀者，此觀正破無明。無明懸絕，非眼
T46n1911_p0081c13║慮見知，云何可觀？例如初觀觀真，真無色
T46n1911_p0081c14║像，亦無方所，但觀陰入界心三假之惑，四
T46n1911_p0081c15║句推求，巧修止觀，得無漏發，名為「見真」。次
T46n1911_p0081c16║觀觀假，假復云何？但觀空智能令不空，於
T46n1911_p0081c17║一心中點示萬行，即發法眼，遍知藥、病，故
T46n1911_p0081c18║名「假觀」。今觀無明亦復如是。觀二觀智，
T46n1911_p0081c19║當彼破惑，名之為「智」。今望中道，智還成
T46n1911_p0081c20║惑。此惑是中智家障，故言「智障」。又此智障
T46n1911_p0081c21║於中智，中智不發，故名「智障」。前言智能障，
T46n1911_p0081c22║後言智被障。例如六十二見，見名「慧性」，慧
T46n1911_p0081c23║即世智；若望無漏，此慧性與見思合，能障
T46n1911_p0081c24║於真。此二諦智與無明合，障於中道，亦復
T46n1911_p0081c25║如是。又能障是惑，所障是中智，能所合論故
T46n1911_p0081c26║言「智障」。云何觀此二智即是無明？若言是
T46n1911_p0081c27║明，種智現前，洞識諸佛十力、無畏，一切諸法
T46n1911_p0081c28║圓足覺了，可得是明；而今不爾，豈非無明？
T46n1911_p0081c29║觀此無明，即為三番：一、觀無明，二、觀法性，
T46n1911_p0082a01║三、觀真緣。一、觀無明者：空、假之智，與心相
T46n1911_p0082a02║應。觀此二智為從法性生？為從無明生？
T46n1911_p0082a03║為從法性、無明合生？為從離生？若從法
T46n1911_p0082a04║性，法性無生；若從無明，無明不實，亦不關
T46n1911_p0082a05║中道；若合共生，則有二過；若從離生，則無
T46n1911_p0082a06║因緣。《中論》云：「諸法不自生云云。」如是廣破，
T46n1911_p0082a07║如上因成中說。作此觀時，泯然清淨，心無
T46n1911_p0082a08║依倚，亦不住著，不覺不知；能觀、所觀猶若
T46n1911_p0082a09║虛空，不可說示。雖未發真，於四句中決
T46n1911_p0082a10║定不執。譬如闇中遙望株杌，不審人杌。人
T46n1911_p0082a11║應六分動相，杌無六分，是不動相。久住觀
T46n1911_p0082a12║之，心謂是杌，亦不明了。起四句執，即喻動
T46n1911_p0082a13║相。動喻無常相，不動喻常。久觀不已，定知
T46n1911_p0082a14║是常，不起四執，而無明未破，猶不了了。雖
T46n1911_p0082a15║不了了，定知一常一切常，行大直道，無留
T46n1911_p0082a16║難故。前見、思、塵沙久已穿徹，唯二觀智，即喻
T46n1911_p0082a17║金剛。觀破智障，名「觀穿觀」；安心此理，名「觀
T46n1911_p0082a18║達觀」。此理不可思議，名「第一義空」。待二乘頑
T46n1911_p0082a19║境之空，名為「智慧」，而此法性非智非不智，
T46n1911_p0082a20║是為中觀。具三義也。復次，體達智障無明，
T46n1911_p0082a21║無自、他性、共、無因性，畢竟不可得。如持戒比
T46n1911_p0082a22║丘觀無蟲水，此中動者，蟲耶？塵耶？蟲即生相，
T46n1911_p0082a23║塵無生相。諦觀不已，雖知是塵，亦不明了。
T46n1911_p0082a24║若謂無明有四性，性是生動；若無四性，無
T46n1911_p0082a25║性無生動。雖知不動，亦不決定；雖不決
T46n1911_p0082a26║定，而決定觀常住不動。前生死、涅槃二邊流
T46n1911_p0082a27║動，上兩觀已止；唯有無明迴轉未息。今達
T46n1911_p0082a28║心本源，無明寂靜，名「止息止」；安心此理，名
T46n1911_p0082a29║「停止止」；常住之理非止非不止，對無常動
T46n1911_p0082b01║故言為止，即是非止非不止，是名「中止」。具
T46n1911_p0082b02║三義也。復次，智障心中即有三假、四句止
T46n1911_p0082b03║觀，信法迴轉，四悉檀巧修，皆例如前說。如
T46n1911_p0082b04║是四句即是觀門，若離此四無修觀處。善
T46n1911_p0082b05║巧方便，因門而通，得見中道；見中道時，非
T46n1911_p0082b06║即四觀。若於一觀得入，餘句即融，不須更
T46n1911_p0082b07║修。若未通入，但勤修四句，方便取悟。若執
T46n1911_p0082b08║此四，即為所燒，遮壅不通；若無執滯，即是
T46n1911_p0082b09║觀無明四句得悟也。二、約法性破無明
T46n1911_p0082b10║者：上四句觀於智障，求無明生，決定叵得。
T46n1911_p0082b11║或生一種解，或發一定，決謂無明即是法
T46n1911_p0082b12║性。如此計者非是悟心，但發觀解。如闇見
T46n1911_p0082b13║塵杌，決謂塵杌。即當移觀，觀於法性。為
T46n1911_p0082b14║當無明心滅，法性心生？為當不滅法性心
T46n1911_p0082b15║生？為當亦滅不滅法性心生？為當非滅
T46n1911_p0082b16║非不滅法性心生？若無明滅而法性生者，滅
T46n1911_p0082b17║何能生？不滅生者，明、無明並。共生者，即有二
T46n1911_p0082b18║過。離則不可。不自、不他、不共、不無因。如是
T46n1911_p0082b19║四句，一一句中信、法、迴轉，四悉善巧，即能得
T46n1911_p0082b20║悟，通四門池。雖未得悟，決定謂此中道
T46n1911_p0082b21║觀智能破無明，常如是學，更不餘修也。三、
T46n1911_p0082b22║約真、緣破無明者：觀此觀智待誰得名，
T46n1911_p0082b23║為智？為非智？若橫待者，十方諸佛是智、是
T46n1911_p0082b24║明，待我無智、明也。若竪待者，我於將來
T46n1911_p0082b25║破除盲冥而得大明，待今是無智、無明。如
T46n1911_p0082b26║是智、明為是緣修？為是真修？真、緣合修？離
T46n1911_p0082b27║真、離緣？若緣修者，緣是無常，云何生常？若
T46n1911_p0082b28║是真修，真不應修。釋此有兩家，一云緣修
T46n1911_p0082b29║顯真修，二云緣修滅，真自顯。真自顯是自
T46n1911_p0082c01║生；由緣顯是他生；真、緣合是共生；離真、緣
T46n1911_p0082c02║是無因生。四句求智不可得，亦不得無智。
T46n1911_p0082c03║何以故？待智說無智，智無故無所可待，故
T46n1911_p0082c04║無智亦無。若執真、緣為是者，不能發中，俱
T46n1911_p0082c05║是障智。若不執者，即是四門。若得契理，理
T46n1911_p0082c06║非真、非緣、非共、非離，不可說示。若有機
T46n1911_p0082c07║緣，亦可四說。悉檀方便無復定執，隨緣異
T46n1911_p0082c08║說，聞即得道。所謂從無常生於常。《大經》云：
T46n1911_p0082c09║「因是無常，而果是常。」又云：「從伊蘭子生栴
T46n1911_p0082c10║檀樹。」或時云：「從法王種性中生。」即是真修。
T46n1911_p0082c11║或言：「因滅無明則得菩提燈。」或言：「非內
T46n1911_p0082c12║觀、非外觀而得是智慧云云。」無得之得，以
T46n1911_p0082c13║是得無所得，入空意；無所得即是得，入假
T46n1911_p0082c14║意；得、無所得皆不可得，雙照得、無得，即中
T46n1911_p0082c15║意。諸菩薩等或偏申一門，如天親明阿梨
T46n1911_p0082c16║耶識為世諦，別有真如，此是論之正主，禪
T46n1911_p0082c17║定助道皆是陪從莊嚴耳；如《中論》申畢竟空，
T46n1911_p0082c18║空為論主，其餘亦是助道耳。餘門亦應有
T46n1911_p0082c19║菩薩作論申之。作論異說豈離四門？因門
T46n1911_p0082c20║有殊，契會不異。若得此意，何所乖諍，苦興
T46n1911_p0082c21║矛盾？若用四門修觀者，或樂、或宜、或對、或
T46n1911_p0082c22║入。一門既爾，餘門亦然。觀行雖別，得道何異？
T46n1911_p0082c23║經論為緣不同，古來諍競難可通處；用此
T46n1911_p0082c24║解釋氷冶雲銷。如此觀行契教根理，印會
T46n1911_p0082c25║允合，有何是非？明眼之人依義不依語，有
T46n1911_p0082c26║智之者必不生疑。無目無解徒勞愍怪，詎
T46n1911_p0082c27║可益乎？問：無明即法性，法性即無明。無明破
T46n1911_p0082c28║時，法性破不？法性顯時，無明顯不？答：然理實
T46n1911_p0082c29║無名，對無明稱法性。法性顯則無明轉變
T46n1911_p0083a01║為明；無明破則無無明，對誰復論法性耶？
T46n1911_p0083a02║問：無明即法性，無復無明，與誰相即？答：如
T46n1911_p0083a03║為不識氷人指水是氷，指氷是水，但有
T46n1911_p0083a04║名字，寧復有二物相即耶？如一珠向月生
T46n1911_p0083a05║水，向日生火，不向則無水、火。一物未曾
T46n1911_p0083a06║二，而有水、火之殊耳。四、修中觀位者：前兩
T46n1911_p0083a07║止為中道雙遮方便；兩觀是雙照方便。因此
T46n1911_p0083a08║遮照得入中道，自然雙流、自然雙照。修此
T46n1911_p0083a09║雙流，凡有三處。若別接通者：七地論修，八
T46n1911_p0083a10║地論證。別教十迴向論修，登地論證。如此
T46n1911_p0083a11║修、證，高遠迢遰，初心眾生尚不得修乾慧，
T46n1911_p0083a12║云何能證八地耶？此中道觀，於凡無益。又
T46n1911_p0083a13║初心尚未入十信至迴向，若無迴向，豈得
T46n1911_p0083a14║修中？無修則無證。此中道觀於凡夫人望
T46n1911_p0083a15║崖無益。今明圓教五品之初，秖是凡地，即
T46n1911_p0083a16║能圓觀三諦修於中空，坐如來座；修寂滅
T46n1911_p0083a17║忍，著如來衣；修佛定慧，以如來莊嚴而自
T46n1911_p0083a18║莊嚴；修無緣慈，入如來室。始從初品進入
T46n1911_p0083a19║第五，相似法起，見鵠知池，望煙驗火，即是
T46n1911_p0083a20║相似位人，入六根清淨也。例如外道不修
T46n1911_p0083a21║念處，永無煖分。二觀亦爾，不修中道，似解
T46n1911_p0083a22║不發。今五品修中能生似解，轉入初住，即
T46n1911_p0083a23║破無明。故《華嚴》解初住云：「無染如虛空，清
T46n1911_p0083a24║淨妙法身，湛然應一切。」正使及習一時皆盡，
T46n1911_p0083a25║無有遺餘。「初發過牟尼」，此之謂也。始自初
T46n1911_p0083a26║品，終至初住，一生可修，一生可證，不待位
T46n1911_p0083a27║登七地爾乃修習，何暇歡喜始入雙流？前
T46n1911_p0083a28║教所以高其位者，方便之說；圓教位下者，
T46n1911_p0083a29║真實之說。《法華》云：「如此之事，是我方便，諸佛
T46n1911_p0083b01║亦然。今當為汝說最實事。」即此意也。復次，
T46n1911_p0083b02║三藏菩薩坐道場時猶是具惑，故無雙流，
T46n1911_p0083b03║雙流位在佛耳；通教有別來接者，雙流位
T46n1911_p0083b04║在八地；別教雙流位在初地，故漸漸引之，
T46n1911_p0083b05║其位稍低，實意彌顯也。雖言初住破一分無
T46n1911_p0083b06║明是雙流位，此是略語。譬如舉帆一日三
T46n1911_p0083b07║千，略言一日耳。又如禪有九品，此亦大較。
T46n1911_p0083b08║如佛得四禪，身子不知；身子入四禪，目連
T46n1911_p0083b09║不知；目連入四禪，諸比丘不知。如此往推，
T46n1911_p0083b10║禪不啻九品。初住亦爾，言一品者，亦無量
T46n1911_p0083b11║品。此位能遍法界作佛事，不可限量。如
T46n1911_p0083b12║《首楞嚴》、《華嚴》中廣說，尚示八相，何況餘耶云
T46n1911_p0083b13║云。前兩觀後已結成破法遍，如上說。今中
T46n1911_p0083b14║道正觀，觀無明、法性，不依二邊，不依四句，
T46n1911_p0083b15║畢竟清淨，無倚無著。故《淨名》云：「稽首如空
T46n1911_p0083b16║無所依。」此智豁開，一破一切破，靡所不遍，
T46n1911_p0083b17║故名「破法遍」也。○第二、約餘門明破法遍
T46n1911_p0083b18║者：上約無生一門竪修三觀，徹照三諦破
T46n1911_p0083b19║法遍。無量諸門望無生門，餘門是橫。譬如
T46n1911_p0083b20║徑直重門，此則名竪；齊並邐迤，故稱為橫。
T46n1911_p0083b21║若橫、若竪皆得見王，故約橫論觀，辨破法
T46n1911_p0083b22║遍也。橫門者，如《中論》八不——不生、不滅、不常、不
T46n1911_p0083b23║斷、不一、不異、不來、不去。一論明八門，諸經論
T46n1911_p0083b24║則無量。或不有、不無、不垢、不淨、不住、不著、不
T46n1911_p0083b25║受、不取、不虛、不實、不縛、不脫。如此等諸教行
T46n1911_p0083b26║門其數無量，俱皆能通，故稱為「門」。《中論》云：「若
T46n1911_p0083b27║深觀不常、不斷，即入無生、無滅義。」何以故？
T46n1911_p0083b28║不生即不異；不滅即不一。生名集成，即異
T46n1911_p0083b29║義；滅名散壞，即一義。不生即不常，不滅即
T46n1911_p0083c01║不斷；不生即不來，不滅即不去；不生即不垢，
T46n1911_p0083c02║不滅即不淨；不生即不增，不滅即不減；不生
T46n1911_p0083c03║即不縛，不滅即不脫；不生即不有，不滅即
T46n1911_p0083c04║不無。是故深觀不生、不滅，即是諸門義也。若
T46n1911_p0083c05║無生門觀陰界入次第、不次第，乃至三障、四
T46n1911_p0083c06║魔者，餘門亦如是。若無生門觀「心如工畵
T46n1911_p0083c07║師，造種種五陰，一切世間中，莫不從心造」，
T46n1911_p0083c08║一陰界入，一切陰界入；一性相體力，一切性
T46n1911_p0083c09║相體力等，餘門亦如是。若無生門發真正菩
T46n1911_p0083c10║提心，起四弘誓願，餘門亦如是。若無生門
T46n1911_p0083c11║安心止觀，自行化他，信法迴轉，善巧悉檀，餘
T46n1911_p0083c12║門亦如是。若無生門識有、無，破單、複、具足、
T46n1911_p0083c13║無言說見，一一皆有三假、四觀，如是不自、
T46n1911_p0083c14║不他、不共、不無因者，餘門亦如是。若無生
T46n1911_p0083c15║門破見有七萬二千三百八十四止觀者，餘
T46n1911_p0083c16║門亦如是。若無生門觀智障自生非自生，
T46n1911_p0083c17║故說「自生空」；自生空非自空，故說「自生假」；
T46n1911_p0083c18║自假非假、自空非空，故說「自生中」；自中不
T46n1911_p0083c19║但中，雙照空假，故說「三觀一心」者，餘諸門
T46n1911_p0083c20║亦如是。若無生門觀智障他生非他生、共
T46n1911_p0083c21║生非共生、無因生非無因生，乃至三觀一心
T46n1911_p0083c22║者，餘門亦如是。若無生門觀智障自滅非
T46n1911_p0083c23║自滅，故說「自滅空」；自空非自空，故說「自滅
T46n1911_p0083c24║假」；自假非假、自空非空，故說「自滅中」；自滅
T46n1911_p0083c25║中不但中，雙照空假，故說「自滅三觀一心」
T46n1911_p0083c26║者，餘門亦如是。若無生門觀智障他滅非
T46n1911_p0083c27║他滅、共滅非共滅、無因滅非無因滅，乃至三
T46n1911_p0083c28║觀一心者，餘門亦如是。若無生門自待非自
T46n1911_p0083c29║待，故說「自待空」；自空非自空，故說「自待假」；
T46n1911_p0084a01║自空非空、自假非假，故說「自待中」；自中不
T46n1911_p0084a02║但中，雙照二諦，故說「三觀一心」者，餘門亦
T46n1911_p0084a03║如是。若無生門他待非他待，共待非共待，
T46n1911_p0084a04║無因待非無因待，乃至三觀一心者，餘門亦
T46n1911_p0084a05║如是。若無生門三觀結成破法遍者，餘門
T46n1911_p0084a06║亦如是。以無生門如上等諸法度入餘門，
T46n1911_p0084a07║縱橫無礙，如金剛刀，無能障者。若得此意，
T46n1911_p0084a08║通釋經論，隨義迴轉，文義允當，無處不合。
T46n1911_p0084a09║所以者何？若將此義釋《無行經》，即轉無生
T46n1911_p0084a10║意入無行門。所謂諦無行、智無行、菩提心無
T46n1911_p0084a11║行，安心於止觀無行，破見思、無知、無明等
T46n1911_p0084a12║無行，生死、涅槃、中間等皆無行，無行行、無行
T46n1911_p0084a13║位、無行教。如是等一切悉入無行門中說，
T46n1911_p0084a14║究竟具足也。若釋《金剛般若經》，即轉無生
T46n1911_p0084a15║意，度入不住門中種種不住。不住色布施，
T46n1911_p0084a16║不住聲、香、味、觸布施。不住境智布施、不
T46n1911_p0084a17║住慈悲布施、不住見思中布施、不住無
T46n1911_p0084a18║知無明中布施，是名「檀波羅蜜」。不住色中
T46n1911_p0084a19║持戒，乃至不住色中般若。初地不應住，乃
T46n1911_p0084a20║至十地不應住。雖諸法不住，以無住法住
T46n1911_p0084a21║般若中，即是入空；以無住法住世諦，即是
T46n1911_p0084a22║入假；以無住法住實相，即是入中。此無住
T46n1911_p0084a23║慧，即是金剛三昧，能破磐石砂礫，徹至本
T46n1911_p0084a24║際。故《仁王經》三處明金剛三昧——七地、初地、初
T46n1911_p0084a25║住，即是金剛無住，釋三教位義。又云：「釋迦牟
T46n1911_p0084a26║尼入大寂定金剛三昧。」若爾者，常途不應
T46n1911_p0084a27║云：「無礙道有金剛，斷道無金剛。」經云佛有，
T46n1911_p0084a28║豈非斷道有耶？天親、無著論，開善廣解，詎
T46n1911_p0084a29║出無生、無住之意耶？略舉二經，示度曲之
T46n1911_p0084b01║端耳。若得此意，千經萬論豁矣無礙。此是
T46n1911_p0084b02║學觀之初章、思義之根本、釋異之妙慧、入
T46n1911_p0084b03║道之指歸。綱骨曠大，事理具足，解一千從，法
T46n1911_p0084b04║門自在云云。問：無生一門申一切佛法，復何
T46n1911_p0084b05║用餘門耶？答：法相如此，二義相須，人人不
T46n1911_p0084b06║同，各各自行，應須餘門。如《淨名》三十二菩
T46n1911_p0084b07║薩各說已入不二法門。若言生滅是生死為
T46n1911_p0084b08║二，不生不滅則無二，乃是空門，何關中道？
T46n1911_p0084b09║今解生是生死，滅是涅槃，是為二；雙遮二
T46n1911_p0084b10║邊，得入中道，是為入不二法門。此菩薩自
T46n1911_p0084b11║說己門，不說他門。《華嚴》云：「我唯知此一門。」
T46n1911_p0084b12║即是各說入門，門則無量也。又他緣不同，逗
T46n1911_p0084b13║化非一。前一番人聞說無生無滅得悟，餘
T46n1911_p0084b14║非其宜，所以無益。次菩薩更說不垢不淨
T46n1911_p0084b15║入不二門，當其所宜，聞之得道。是則橫門
T46n1911_p0084b16║無量，八千菩薩各各說之，云何難言一門
T46n1911_p0084b17║足耶？復次，行人依無生門修四三昧，或時
T46n1911_p0084b18║歡喜頂受，或信善心生，或惡覺執破，或恍恍
T46n1911_p0084b19║欲悟。若爾者，此無生門是其道門；若不爾，
T46n1911_p0084b20║非其門也。當更從無滅門入，喜生、善發、
T46n1911_p0084b21║執破、近道，當知無滅是其道門；不爾，於其
T46n1911_p0084b22║非門。如是廣歷眾門一一檢試，會有相應。
T46n1911_p0084b23║張羅既廣，心鳥自獲。為是義故，將橫約竪，
T46n1911_p0084b24║以顯門通也。○第三、橫竪一心明止觀者：
T46n1911_p0084b25║如上所說，橫竪深廣，破一切邪執、申一切
T46n1911_p0084b26║經論、修一切觀行、逗一切根緣，迴轉無窮，
T46n1911_p0084b27║言煩難見。今當結束，出其正意。若無生門
T46n1911_p0084b28║千萬重疊，秖是無明一念因緣所生法，即空、
T46n1911_p0084b29║即假、即中，不思議三諦；一心三觀、一切種智、
T46n1911_p0084c01║佛眼等法耳。無生門既爾，諸餘橫門亦復如
T46n1911_p0084c02║是。雖種種說，秖一心三觀，故無橫、無竪。
T46n1911_p0084c03║但一心修止觀，又為二：一、總明一心，二、歷
T46n1911_p0084c04║餘一心。總者，秖約無明一念心，此心具三
T46n1911_p0084c05║諦；體達一觀，此觀具三觀。若不得前來橫
T46n1911_p0084c06║竪諸說，如此境智何由可解？前說一念無
T46n1911_p0084c07║明與法性合，即有一切百千夢事。一陰界
T46n1911_p0084c08║入一切陰界入，無量單、複、具足、無言等見，三
T46n1911_p0084c09║界九地一切諸思，十六門破等諸法，先已次
T46n1911_p0084c10║第橫竪聞竟。今聞一心因緣生法者，即懸
T46n1911_p0084c11║超前來一切次第因緣生法，懸識不可思議
T46n1911_p0084c12║因緣生法。前說諸法皆三假、四句，句句求實
T46n1911_p0084c13║不可得；單、複諸見皆空，九地諸思皆空，十
T46n1911_p0084c14║六門皆空，先已聞故；今聞一心即是空，懸
T46n1911_p0084c15║超前來次第諸空，懸識不可思議畢竟妙空。
T46n1911_p0084c16║前來所明諸假覆疎倒入，分別藥、病、授藥等
T46n1911_p0084c17║法，先已聞故；今聞一心即假，懸超前來次
T46n1911_p0084c18║第之假，懸識雙照二諦之假。今聞非空非
T46n1911_p0084c19║假者，懸超前來諸空皆非空，諸假皆非假。
T46n1911_p0084c20║又前來分別一切非有非無：單見中非有非
T46n1911_p0084c21║無，複見中非有非無，具足中非有非無；三藏
T46n1911_p0084c22║中非有非無，通門非有非無，別門非有非無，
T46n1911_p0084c23║前已聞故；今聞非有非無，懸超前來諸非有
T46n1911_p0084c24║非無，懸識中道不可思議非有非無。如此三
T46n1911_p0084c25║諦一心中解者，此人難得。何以故？約心論
T46n1911_p0084c26║無明，還約心論因緣所生法，故有前來一
T46n1911_p0084c27║切法；約心即空，故有前來諸空；還約心論
T46n1911_p0084c28║假，故有前來出假等；亦約心論法界，故有
T46n1911_p0084c29║中道非空非假。三諦具足，秖在一心，分別相
T46n1911_p0085a01║貌，如次第說。若論道理，秖在一心，即空、即
T46n1911_p0085a02║假、即中。如一剎那而有三相，三相不同，生、
T46n1911_p0085a03║住、滅、異。一心三觀亦如是，生喻假有，滅喻
T46n1911_p0085a04║空無，住喻非空非有；三諦不同，而秖一念，
T46n1911_p0085a05║如生、住、滅、異秖一剎那。三觀、三智、三止、三眼，
T46n1911_p0085a06║例則可知。如是觀者，則是眾生開佛知見。
T46n1911_p0085a07║言「眾生」者，貪恚癡心皆計有我；我即眾生，
T46n1911_p0085a08║我逐心起，心起三毒即名「眾生」。此心起時，
T46n1911_p0085a09║即空、即假、即中，隨心起念止觀具足。觀名
T46n1911_p0085a10║「佛知」，止名「佛見」；於念念中止觀現前，即是
T46n1911_p0085a11║眾生開佛知見。此觀成就，名初隨喜品；讀誦
T46n1911_p0085a12║扶助，此觀轉明，成第二品；如行而說，資心
T46n1911_p0085a13║轉明，成第三品；兼行六度，功德轉深，成第
T46n1911_p0085a14║四品；具行六度，事理無減，成第五品。第五
T46n1911_p0085a15║品轉入六根清淨，名「相似位」。故《法華》云：「雖
T46n1911_p0085a16║未得無漏，而其意根清淨若此。」從相似位
T46n1911_p0085a17║進入銅輪，破無明得無生忍四十二地諸
T46n1911_p0085a18║位。故《法華》云：「得如是無漏清淨之果報。」亦
T46n1911_p0085a19║是「三賢十聖住果報，唯佛一人居淨土。」以
T46n1911_p0085a20║賢聖例佛，指妙覺是報。《大經》云「得無上
T46n1911_p0085a21║報」者，有現報故，名「無上報」；無生後，故言
T46n1911_p0085a22║「佛無報」。《大經》亦云「子果、果子」，以現報故，即
T46n1911_p0085a23║如子果；無後報故，不名果子云云。又《金光
T46n1911_p0085a24║明》稱為「應身」，境智相應也。就境為法身；就
T46n1911_p0085a25║智為報身；起用為應身。以得法身故，常恒
T46n1911_p0085a26║不變，法身清淨，廣大如法界，究竟如虛空，
T46n1911_p0085a27║盡未來際也。《寶性論》云：「常即不生，恒即不
T46n1911_p0085a28║老，清淨即不病，不變即不死。」法身是淨德，廣
T46n1911_p0085a29║大如法界是我德，究竟如虛空是樂德，盡
T46n1911_p0085b01║未來際是常德；故知初住法身即具如是常、
T46n1911_p0085b02║樂、我、淨，無生、老、死也云云。○歷餘一心三觀
T46n1911_p0085b03║者：若總無明心未必是宜，更歷餘心，或欲
T46n1911_p0085b04║心、瞋心、慢心。此等心起，即空、即假、即中，還如
T46n1911_p0085b05║總中所說云云。○前來所說，但觀識陰作
T46n1911_p0085b06║如此說，餘四陰亦如是；十二入、十八界亦如
T46n1911_p0085b07║是。是名「觀陰界入境破法遍」竟。問：入假、
T46n1911_p0085b08║中有因緣，入空何意無？入空以四門料簡，
T46n1911_p0085b09║假、中何意無？答：入空亦有，略故不說耳。何
T46n1911_p0085b10║者？謂為解脫故，為脫他故，為慧命故，為
T46n1911_p0085b11║無漏故，為法位故。夫生死縛著，勞我精神，
T46n1911_p0085b12║非空不解。自既有縛，能解他縛，無有是
T46n1911_p0085b13║處！為脫他故，應須入空。賢聖以慧為命，
T46n1911_p0085b14║慧命非空不立。諸神通中無漏通勝，為勝
T46n1911_p0085b15║神通故，應須入空。又法位非慧不入，空慧
T46n1911_p0085b16║能速入法位。入空因緣甚多，例後故說五
T46n1911_p0085b17║耳。夫空觀通於小、大、偏、圓，欲分別不濫，須
T46n1911_p0085b18║四門料簡。假、中不雜小，故不用耳。空觀二
T46n1911_p0085b19║種，析空專在小，體空小大共。今之料簡，簡
T46n1911_p0085b20║於體空。雖同用體，所為處別，故須料簡。別、
T46n1911_p0085b21║圓能通，雖各四門，所通處同，故料簡則閑耳。
T46n1911_p0085b22║智障者，異解不同，今出達摩欝多羅釋。煩
T46n1911_p0085b23║惱是惑心，故煩惱是障；智是明解，云何說智
T46n1911_p0085b24║為障？智有二種：證智、識智。識智分別，體違、
T46n1911_p0085b25║想順。想順故，說為智；體違分別與證智為
T46n1911_p0085b26║礙，故說智為障。又佛於二障得解脫。《涅
T46n1911_p0085b27║槃》云：「斷愛故，得心解脫；斷無明故，得智解
T46n1911_p0085b28║脫。」《地持》中說愛為煩惱首，故心解脫對治煩
T46n1911_p0085b29║惱障也。遠離一切無明穢污，於一切所知，
T46n1911_p0085c01║知無障礙，名「智淨」。智淨即慧解脫。若以智
T46n1911_p0085c02║所知礙，名「智障」者，以無明故，於智有礙，
T46n1911_p0085c03║正以無明為智障體也。《入大乘論》云：「出世
T46n1911_p0085c04║間無明是智障。世間無明，賢聖已遠離。」即是
T46n1911_p0085c05║先斷煩惱障也。二障俱是煩惱，云何以無
T46n1911_p0085c06║明為智障？無明是即智之惑，以智為體，即
T46n1911_p0085c07║智說障。例如無為生死，即無為而說生死，
T46n1911_p0085c08║以「無為」為名也。愛即四住地也，亦能障智；
T46n1911_p0085c09║然是異心之惑，解惑不俱。體是煩惱，故當體
T46n1911_p0085c10║為名，名「煩惱障」。復次，愛能令諸有相續，能
T46n1911_p0085c11║令心煩，與心作惱。雖無明覆蔽，然生由愛
T46n1911_p0085c12║水，招生功強，故名愛為煩惱障。無明不了，
T46n1911_p0085c13║正與解脫反。愛性雖違，然以無明為本。無
T46n1911_p0085c14║明性迷，障智義顯，故從所障名為「智障」。無
T46n1911_p0085c15║明有二，一、迷理，二、迷事。何者是智障？《地持》
T46n1911_p0085c16║說：「二乘無漏，『人無我智』為煩惱障淨智；佛菩
T46n1911_p0085c17║薩，『法無我智』為智障淨智。」若爾，二俱是迷理
T46n1911_p0085c18║為智障。又智所知礙名為智障者，於一切
T46n1911_p0085c19║法知無障礙，即於事中知無障礙，但是迷
T46n1911_p0085c20║事為智障。若爾，何者為定？照事、照理之
T46n1911_p0085c21║智，智雖有二，二無別體。智障、無明亦無二
T46n1911_p0085c22║性。雖有二說而無二也。又心智為障者，
T46n1911_p0085c23║究尋分別智，礙於如實，不得證智，此亦即
T46n1911_p0085c24║智是障。以滅想、滅心，故有斷智之義。若
T46n1911_p0085c25║捨分別，即向智障清淨。又非是條然，故智
T46n1911_p0085c26║亦不斷。是以經有不失福之言。《百論》引佛
T46n1911_p0085c27║說「於福莫畏者，助道應行也。」人作一向之
T46n1911_p0085c28║論，便有斷、不斷二途；計無矛盾，勿生偏執
T46n1911_p0085c29║競也。問：《瓔珞》云「第三觀初地現前」，今云何或
T46n1911_p0086a01║說在八地，或說在初住？答：借義相成，或
T46n1911_p0086a02║借高成下，故言八地；或借下成高，故言
T46n1911_p0086a03║初住。《瓔珞》明別教，故言初地。問：假、中兩觀
T46n1911_p0086a04║明三根人修位，初觀不見判修位？答：後觀
T46n1911_p0086a05║悉入位，方修假、中，故約位判三根淺深。初
T46n1911_p0086a06║觀始於凡地，無位可判淺深。又《瓔珞》亦有
T46n1911_p0086a07║文云四地名須陀洹，此應是下根；又三地
T46n1911_p0086a08║明須陀洹，此應是中根；或初地明須陀洹，
T46n1911_p0086a09║此語上根（云云）。
T46n1911_p0086a10║摩訶止觀卷第六（下）