T46n1911_p0086a11║
T46n1911_p0086a12║
T46n1911_p0086a13║摩訶止觀卷第七（上）
T46n1911_p0086a14║
T46n1911_p0086a15║隋天台智者大師說
T46n1911_p0086a16║門人灌頂記
T46n1911_p0086a17║第五、識通塞者，亦名「知得失」，亦名「知字非
T46n1911_p0086a18║字」。如上破法遍應通入無生；若不入者，
T46n1911_p0086a19║當尋得失，必滯是非，不得一向作解。何
T46n1911_p0086a20║者？若同外道，愛著觀空智慧，宜以四句
T46n1911_p0086a21║遍破，能破如所破，令眾塞得通。若不執觀
T46n1911_p0086a22║空智慧，則能破不如所破，但破塞、存通。
T46n1911_p0086a23║如除膜養珠，破賊護將。若爾，即大導師善
T46n1911_p0086a24║知通塞，將導眾人能過五百由旬。舊云：「六
T46n1911_p0086a25║地見思盡為三百，七地、八地為四百，九地、十
T46n1911_p0086a26║地為五百」。此義與《釋論》乖，論以二乘為四
T46n1911_p0086a27║百；二乘之道非七地、八地。《攝大乘》人以三
T46n1911_p0086a28║界為三百，方便、因緣兩生死足為五百。則
T46n1911_p0086a29║攝義不盡，更有有後生死、無後生死，屬何
T46n1911_p0086b01║百耶？地人以十信、住、行、向、地為五百。此與
T46n1911_p0086b02║《法華》乖。《法華》過三百由旬作化城，此則二
T46n1911_p0086b03║百由旬作化城。復有人解三界為三百，二
T46n1911_p0086b04║乘足為五百。此義三失：一、出三界外立化
T46n1911_p0086b05║城，云何二乘出三界外不入城，更行四
T46n1911_p0086b06║百、五百？四百、五百之外更無化城，何所可入
T46n1911_p0086b07║而稱二乘？二者滅化城方可得進，城猶未
T46n1911_p0086b08║滅，而輒進四百、五百？三者二乘共入化城，
T46n1911_p0086b09║云何聲聞為四百，支佛為五百？有人以五
T46n1911_p0086b10║住煩惱為五百。然二乘已斷四住，應是四
T46n1911_p0086b11║百由旬外立化城。有人以斷三界思為三
T46n1911_p0086b12║百，塵沙為四百，無明為五百。此亦不然，由
T46n1911_p0086b13║旬本譬煩惱，云何見多而不數，思少為三
T46n1911_p0086b14║百？此之名義，本出《法華》。《法華》舉五百為譬，
T46n1911_p0086b15║本以生死險道，導師觀知合之，應作三番
T46n1911_p0086b16║明五百，乃會經耳：一就生死處所，二就煩
T46n1911_p0086b17║惱，三就智慧。諸師之釋，方圓動息，不與文
T46n1911_p0086b18║會，如持一孔之匙開三須之鑰。初家約通
T46n1911_p0086b19║位就四百立化城；攝家約生死割二種於
T46n1911_p0086b20║荒外；地家約別位在界內立化城；次家徑
T46n1911_p0086b21║侹不待開權即自顯實。人師過如此，《釋論》
T46n1911_p0086b22║意云何？論有二文，初以二乘為四百而止，
T46n1911_p0086b23║不作五百；後文以二乘為一百。今通之，
T46n1911_p0086b24║論明通意，通家以真諦為極，過三界已，未
T46n1911_p0086b25║破化城，但入涅槃，即指涅槃為四百耳。
T46n1911_p0086b26║而復以二乘為一百者，更明出假菩薩從
T46n1911_p0086b27║空出假，非涅槃為一百，入三界為三百。
T46n1911_p0086b28║作如此消文，於經論無妨也。今明五百由
T46n1911_p0086b29║旬者，一、約生死處所，謂三界果報為三百，
T46n1911_p0086c01║方便有餘土、實報無礙土是為五百由旬處
T46n1911_p0086c02║所；次、約煩惱者，所謂見諦惑為一百，五下
T46n1911_p0086c03║分為二百，五上分為三百，塵沙為四百，無
T46n1911_p0086c04║明為五百；次、約觀智者，空觀智知三百，假
T46n1911_p0086c05║觀智知四百，中觀智知五百。此與文會，無
T46n1911_p0086c06║前諸師過也。又諸師判位遼遠，初心行人尚
T46n1911_p0086c07║未斷見，何由超過五百由旬乎？今論由旬，
T46n1911_p0086c08║有橫通塞、有竪通塞。橫者具約三法：苦集
T46n1911_p0086c09║為塞，道滅為通；無明十二因緣為塞，無明滅
T46n1911_p0086c10║為通；六蔽覆心為塞，六度為通。竪通塞者：
T46n1911_p0086c11║見思分段生死為塞，從假入空觀為通；無
T46n1911_p0086c12║知方便生死為塞，從空入假觀為通；無明因
T46n1911_p0086c13║緣生死等為塞，中道正觀為通。今當以橫
T46n1911_p0086c14║織竪檢校通塞。如從假入空破諸見思，單、
T46n1911_p0086c15║複、具足、無言等見，九九八十一思。如斯諸惑
T46n1911_p0086c16║本是污穢，增長煩惱遮塞行人，那忽取著
T46n1911_p0086c17║謂是謂非？起諸結業漏落生死，唯見苦
T46n1911_p0086c18║集不見道滅。既不識見思中四諦，是事不
T46n1911_p0086c19║知，名為「無明」，乃至老死。但構因緣，無明不
T46n1911_p0086c20║滅。不滅故，堅著叵捨，唯在此岸，不到彼
T46n1911_p0086c21║岸。《大經》云：「童子飢時取糞中果，智人呵之，
T46n1911_p0086c22║赧然有愧。」失於淨法，是名為「塞」。若於諸見，
T46n1911_p0086c23║介爾起心，知無性實、無常、無主；倒破則無
T46n1911_p0086c24║業，無業則無果，是名為「道」，道故有滅。若
T46n1911_p0086c25║識四諦，則無無明，亦無老死。因緣壞故，則
T46n1911_p0086c26║捨諸有到於彼岸。當用此意歷一一心、
T46n1911_p0086c27║歷一一能、歷一一所。若起三塞，破之令
T46n1911_p0086c28║通；若是三通，養令成就。復次，體見即空，能
T46n1911_p0086c29║體亦即空。如羅漢之心尚名「無漏五陰」，我
T46n1911_p0087a01║觀未真，那得非陰？若計陰實，則結業生死。
T46n1911_p0087a02║若不識陰四諦，即是無明。若愛觀空智慧，
T46n1911_p0087a03║則不能捨；用即空意歷一一心、歷一一
T46n1911_p0087a04║能、歷一一所。若有三塞，破之令通；若是三
T46n1911_p0087a05║通，養令成就。則巧過見思之塞，善通三百
T46n1911_p0087a06║由旬也。次、用橫織竪檢校從空入假觀通
T46n1911_p0087a07║塞者，此則易解。於病法、藥法、授藥法，於一
T46n1911_p0087a08║一法、一一能、一一所，明識諦、緣、度。若起三
T46n1911_p0087a09║塞，破之令通；若有三通，養令成就。則過
T46n1911_p0087a10║無知之塞，通四百由旬。次、用橫織竪檢校
T46n1911_p0087a11║中道正觀者：於無明、法性、真緣等，一一法、一
T46n1911_p0087a12║一能、一一所，明識諦、緣、度。若起三塞，破之
T46n1911_p0087a13║令通；若有三通，養令成就。則過無明之塞，
T46n1911_p0087a14║通五百由旬。若作如此論通塞者，次第竪
T46n1911_p0087a15║論六地、初地，動經劫數塞乃得通。《大經》云：
T46n1911_p0087a16║「須陀洹者八萬劫到，乃至支佛十千劫到。」到
T46n1911_p0087a17║菩薩初發心住。此論聖位，何益初心行人者
T46n1911_p0087a18║乎？復次，約橫別論通塞者，如《大品經》云
T46n1911_p0087a19║「有菩薩從初發心即與薩婆若相應」者，與
T46n1911_p0087a20║空相應也。若初未相應，當用諦、緣、度檢一
T46n1911_p0087a21║一心。若有三塞，破之令通；若有三通，養
T46n1911_p0087a22║令成就，得過三百由旬。又云：「有菩薩從
T46n1911_p0087a23║初發心即能遊戲神通、淨佛國土。」此是出假
T46n1911_p0087a24║之意。若初發心修假，亦用諦、緣、度檢一一
T46n1911_p0087a25║心，破塞養通，過四百由旬。又云：「有菩薩
T46n1911_p0087a26║從初發心即能坐道場成正覺。」此即中意。
T46n1911_p0087a27║若初發心修中，亦用諦、緣、度檢一一心，破
T46n1911_p0087a28║塞養通，過五百由旬也。如此說者，雖初心
T46n1911_p0087a29║得論通塞，而三法各別。《大論》引三喻，一則
T46n1911_p0087b01║步涉，二則乘馬，三則神通。步、馬兩行，須知
T46n1911_p0087b02║通塞；神通無礙，塞不能遮。山壁皆虛，何通
T46n1911_p0087b03║可擇？初觀喻步，次觀喻馬，後觀喻飛。三義
T46n1911_p0087b04║分張，亦非今所用也。若竪論三觀，兩觀當
T46n1911_p0087b05║地為通，望上為塞；若後一觀勝下為通，隔
T46n1911_p0087b06║小為塞。橫論三觀，當分為通，不相收為
T46n1911_p0087b07║塞。法相淺深任有通塞，況復於中起苦、集、
T46n1911_p0087b08║無明、蔽等？是故皆塞，無復有通。若一心三觀
T46n1911_p0087b09║法相，即破竪中之通塞；三觀一心破橫中之
T46n1911_p0087b10║通塞。空即三觀，故破步涉山壁，三百之通塞；
T46n1911_p0087b11║假即三觀，破乘馬四百之通塞；中即三觀，破
T46n1911_p0087b12║神通之通塞。良以一心能即空、假、中者，一切
T46n1911_p0087b13║山河石壁、眾魔群道皆如虛空。一心三觀遊
T46n1911_p0087b14║之無礙，終不去下陵高，避山從谷。觸處諸
T46n1911_p0087b15║塞皆通無礙，能過五百由旬到於寶所。是
T46n1911_p0087b16║名為「通」。通本對塞，既觸處如空，則無復有
T46n1911_p0087b17║塞；無塞則無通。若於無塞、無通起苦、集、
T46n1911_p0087b18║無明、障蔽者，非但失於神通，亦失馬、步。能
T46n1911_p0087b19║破如所破，字為非字，如彼蟲道偶得三觀
T46n1911_p0087b20║之名，是蟲不知是字非字。若於一一法、一
T46n1911_p0087b21║一能、一一所，皆即空、即假、即中，具諦緣度，是
T46n1911_p0087b22║名無通、無塞，雙照通塞。是為智者識字非
T46n1911_p0087b23║字；亦名良醫知得、知失。於無生門明識通
T46n1911_p0087b24║塞者，於餘法門亦如是。是為初心過五百
T46n1911_p0087b25║由旬，應明六即義（云云）。問：通塞、得失、字非字，
T46n1911_p0087b26║為一、為異？答：此是一意，種種說耳，亦有差
T46n1911_p0087b27║別。通塞約解，得失約行，字非字約教。《金光
T46n1911_p0087b28║明》云：「正聞、正聽、正分別、正解於緣、正能覺
T46n1911_p0087b29║了。」知字非字是正聞、正聽；知得失是正分
T46n1911_p0087c01║別、正解於緣；知通塞是正能覺了。雖此差
T46n1911_p0087c02║別，同顯一致耳。問：橫塞塞竪通不？竪塞
T46n1911_p0087c03║塞橫通不？橫通通竪塞不？竪通通橫塞
T46n1911_p0087c04║不？答：一往然，二往不然。然者，無明即見思，
T46n1911_p0087c05║何意非橫障？中智治一切，何不通橫塞？此
T46n1911_p0087c06║是一往然義耳。若二往釋者，橫塞障近，不能
T46n1911_p0087c07║塞竪通；橫通力弱，不能通竪塞；竪塞深遠，
T46n1911_p0087c08║不作橫障；竪通對當別，不通於橫塞耳。○
T46n1911_p0087c09║第六、明道品調適者，道品有四：一、當分，二、
T46n1911_p0087c10║相攝，三、約位，四、相生。一、明當分者：未必具
T46n1911_p0087c11║品方能得道。三四二五，單七隻八，當分是
T46n1911_p0087c12║道，故云「當依念處得道」。又云「是道場」；又
T46n1911_p0087c13║云「是摩訶衍」。念處既爾，餘品亦然。是為當分
T46n1911_p0087c14║道品而非調停也。二、明相攝者：如念處一
T46n1911_p0087c15║法皆攝諸品。引《釋論》文云：「念處既攝餘品，
T46n1911_p0087c16║餘品亦攝念處。」是為相攝道品，亦非調停
T46n1911_p0087c17║也。三、約位者：如念處當其位，正勤是煖位，
T46n1911_p0087c18║如意足是頂位，五根是忍位，五力是世第一
T46n1911_p0087c19║位，八正是見諦位，七覺是修道位。此是約位，
T46n1911_p0087c20║亦非調停也。四、相生者：如修念處能生正
T46n1911_p0087c21║勤，正勤發如意足，如意足生五根，五根生
T46n1911_p0087c22║五力，五力生七覺，七覺入八正道，是為善
T46n1911_p0087c23║巧調適。戒、定、慧等，皆名為正。「清淨心常一，則
T46n1911_p0087c24║能見般若。」是為相生，亦是調適。所以須此
T46n1911_p0087c25║者，上來雖破法遍、識通塞，若不調停道品，
T46n1911_p0087c26║何能疾與真法相應？真法名無漏，道品是
T46n1911_p0087c27║有漏，有漏能作無漏方便。方便失所，真理難
T46n1911_p0087c28║會。如釀酒法，酵煖得宜，變水成酒；麴糵
T46n1911_p0087c29║失度，味則不成。《大論》云：「三十七品是行道
T46n1911_p0088a01║法；涅槃城有三門。」三門是近因，道品是遠
T46n1911_p0088a02║因。為是義故，應須道品調停也。問：道品
T46n1911_p0088a03║是二乘法，云何是菩薩道耶？答：《大論》呵此
T46n1911_p0088a04║問：「誰作是語？三藏、摩訶衍皆不作是說，那
T46n1911_p0088a05║得獨云是小乘法？」《淨名》云：「道品善知識，由
T46n1911_p0088a06║是成正覺；道品是道場，亦是摩訶衍。」《涅槃》
T46n1911_p0088a07║云：「能修八正道者，即見佛性，名得醍醐。」
T46n1911_p0088a08║《大集》云：「三十七品是菩薩寶炬陀羅尼。」如此
T46n1911_p0088a09║等經皆明道品，何時獨是小乘？若《大經》云
T46n1911_p0088a10║「三十七品是涅槃因，非大涅槃因；無量阿僧
T46n1911_p0088a11║祇助菩提法是大涅槃因」者，道品之外無別
T46n1911_p0088a12║有道品，如四諦外無第五諦。一種苦集如
T46n1911_p0088a13║爪上土，分別苦集有無量相，如十方土。直
T46n1911_p0088a14║明一三十七品是涅槃因，復有無量三十七
T46n1911_p0088a15║助道品名大涅槃因。云何無量？有四種道
T46n1911_p0088a16║諦故，有十六門故。又有漏道品：欲界二十
T46n1911_p0088a17║二、未到三十六、初禪三十七，皆有漏道品，如
T46n1911_p0088a18║乳；三藏道品如酪；通教道品如生酥；別教
T46n1911_p0088a19║如熟酥；圓教如醍醐。《大經》之文義合於此，
T46n1911_p0088a20║非道品外別有助法也。或言三十七品是助
T46n1911_p0088a21║道；或言是正道。《大論》云：「是菩薩道。」此文似
T46n1911_p0088a22║正也。《淨名》云：「道品善知識，由是成正覺。」此
T46n1911_p0088a23║文似助也。又若言三十七品是有漏者，云何
T46n1911_p0088a24║言七覺是修道？《法華》云：「無漏根、力、覺、道之財。」
T46n1911_p0088a25║云何八正在七覺前？此應三句分別：一、三十
T46n1911_p0088a26║七品皆有漏，二、皆是無漏，三、亦有漏亦無
T46n1911_p0088a27║漏。如《大論》云：「修八正道得初善有漏五
T46n1911_p0088a28║陰。」善有漏五陰即是煖法，煖法之前尚得修
T46n1911_p0088a29║於八正道。云何修邪？初從師受法，繫心憶
T46n1911_p0088b01║念名「念處」；為求此法，勤而行之名「正勤」；一
T46n1911_p0088b02║心中修名「如意足」；五善根生名「根」；根增長名
T46n1911_p0088b03║「力」；分別道用名「七覺」；安隱道中行名「八正
T46n1911_p0088b04║道」。能如是修，得善有漏五陰。當知道品皆
T46n1911_p0088b05║是有漏。皆是無漏者，即是見諦思惟所行道
T46n1911_p0088b06║品，一向是無漏。《法華》之文意在此也。從來雖
T46n1911_p0088b07║言有漏中得修八正、七覺等，未有文證。而
T46n1911_p0088b08║《毘婆沙》云：「若八正在七覺後，亦得是有漏，
T46n1911_p0088b09║亦得是無漏。」何以故？依八正入見諦，即是
T46n1911_p0088b10║亦無漏；「若八正在七覺前，一向是無漏。」此則
T46n1911_p0088b11║可解。引《婆沙》文證成二意。又亦漏無漏即
T46n1911_p0088b12║是對位意也。諸道諦三十七品今不具記，但
T46n1911_p0088b13║明無作道諦三十七品，成於一心三觀義
T46n1911_p0088b14║也。《大品》云：「欲以一切種修四念處者，念處
T46n1911_p0088b15║是法界，攝一切法；一切法趣念處，是趣不
T46n1911_p0088b16║過。」《華嚴》云：「譬如大地一，能生種種芽。」地是
T46n1911_p0088b17║諸芽種也。《法華》云：「一切種相、體、性，皆是一種
T46n1911_p0088b18║相、體、性。何謂一種？即佛種相、體、性也。」常途
T46n1911_p0088b19║云：「《法華》不明佛性，經明一種，是何一種？」卉
T46n1911_p0088b20║木叢林種種，喻七方便；大地一種，即一實
T46n1911_p0088b21║事，名「佛種」也。今一念心起不思議，即一切
T46n1911_p0088b22║種，十界陰入不相妨礙。若觀法性因緣生
T46n1911_p0088b23║故，一種一切種，則一色一切色。若法性空故，
T46n1911_p0088b24║一切色一色，則一空一切空。法性假故，一色
T46n1911_p0088b25║一切色，一假一切假。法性中故，非一非一
T46n1911_p0088b26║切，雙照一、一切，亦名非空非假雙照空假，
T46n1911_p0088b27║則一切非空非假雙照空假。九法界色即空、
T46n1911_p0088b28║即假、即中，亦復如是。是名「身念處」。若觀法
T46n1911_p0088b29║性受，法性因緣生故，一種一切種，一受一切
T46n1911_p0088c01║受。法性受空故，一切受一受，一空一切空。法
T46n1911_p0088c02║性受假名故，一受一切受，一假一切假。法性
T46n1911_p0088c03║受中故，非一受非一切受，非空非假雙照
T46n1911_p0088c04║空假，則一切非空非假雙照空假。九法界受
T46n1911_p0088c05║即空、即假、即中，亦復如是。是名「受念處」。若觀
T46n1911_p0088c06║法性心因緣生法，一種一切種，一心一切心。
T46n1911_p0088c07║法性空故，一切心一心，一空一切空。法性假
T46n1911_p0088c08║故，一心一切心，一假一切假。法性中故，非一
T46n1911_p0088c09║非一切，非空非假雙照空假。九法界心亦
T46n1911_p0088c10║復如是。是名「心念處」。若觀法性想、行兩陰
T46n1911_p0088c11║因緣生法，一種一切種，一行無量行。法性空
T46n1911_p0088c12║故，一切行一行，一空一切空。法性假故，一行
T46n1911_p0088c13║一切行，一假一切假。法性中故，非一非一切，非
T46n1911_p0088c14║空非假雙照空假，一切非空非假雙照空
T46n1911_p0088c15║假。九法界行皆即空、即假、即中，亦復如是。是
T46n1911_p0088c16║名「法念處」。如是念處力用廣博，義兼大小，
T46n1911_p0088c17║俱破八倒，雙顯榮枯，雙非榮枯，即於中間
T46n1911_p0088c18║入般涅槃，亦名「坐道場」，亦名「摩訶衍」，亦名
T46n1911_p0088c19║「法界」。兼廣之義，其相云何？法性之色實非是
T46n1911_p0088c20║淨，而凡夫橫計為淨，是名顛倒；實非不淨，
T46n1911_p0088c21║二乘之人橫計不淨，是名顛倒。今觀色種
T46n1911_p0088c22║即空，一切即空，空中無淨，云何染著？是名
T46n1911_p0088c23║「凡夫計淨倒破，枯念處成」。色種即假，一切皆
T46n1911_p0088c24║假，分別名相不可窮盡；假智常淨，不為無
T46n1911_p0088c25║知塵惑所染，云何滯空而取灰滅，言色不
T46n1911_p0088c26║淨？是名二乘不淨倒破，榮念處成。是名八倒
T46n1911_p0088c27║俱破，枯榮雙立。觀色本際非空非假，則一
T46n1911_p0088c28║切非空非假。非空故非不淨倒；非假故非
T46n1911_p0088c29║淨倒。非淨倒故則非榮樹；非不淨倒故則
T46n1911_p0089a01║非枯樹。非枯非榮則非二邊；無邊無中乃
T46n1911_p0089a02║名「中間」。佛會此理故名「涅槃」，亦是非淨非
T46n1911_p0089a03║不淨。八倒不生名為「涅槃」，如是涅槃名「祕
T46n1911_p0089a04║密藏」。安置諸子祕密藏中，佛自住中，故言
T46n1911_p0089a05║「入」也。法性之受本非是樂，而凡夫之人橫計
T46n1911_p0089a06║為樂，是名顛倒。實非是苦，二乘之人橫計
T46n1911_p0089a07║為苦。今觀受種即空，一切皆空；空中無樂，
T46n1911_p0089a08║云何生染？則凡夫倒破，枯念處成。受種即假，
T46n1911_p0089a09║一切皆假，以無所受而受諸受；名聞分別
T46n1911_p0089a10║不生厭畏，云何棄之沈空灰斷？二乘倒破，
T46n1911_p0089a11║榮念處成。是名「二倒雙破，枯榮雙立」。觀受本
T46n1911_p0089a12║際即非空非假；非空故非枯，非假故非
T46n1911_p0089a13║榮。邊倒不生名為「涅槃」；中間理顯名「祕密
T46n1911_p0089a14║藏」，皆如上說（云云）。法性之心本非是常，凡夫
T46n1911_p0089a15║橫計，是名「常倒」；法性實非無常，二乘橫計
T46n1911_p0089a16║無常。今觀心種即空，一切即空；空中非常，
T46n1911_p0089a17║云何謂心念念相續？是名凡夫常倒破，枯念
T46n1911_p0089a18║處成。心即假名，一切悉假；心若無常，那得分
T46n1911_p0089a19║別無量心相？是名「二乘無常倒破，榮念處成」。
T46n1911_p0089a20║又心即非空非假，非空故非無常，非假故
T46n1911_p0089a21║非於常。非榮非枯邊倒不生名「入涅槃」；中
T46n1911_p0089a22║道理顯名「祕密藏」。安置諸子，自亦入中（云云）。
T46n1911_p0089a23║法性之法本非有我，凡夫之人橫計有我。
T46n1911_p0089a24║本非無我，二乘之人橫計無我。今觀法性
T46n1911_p0089a25║即空，一切皆空；空中無我，是名「凡夫倒破，枯
T46n1911_p0089a26║念處成」。法性即假，一切皆假施設，自在不滯，
T46n1911_p0089a27║我義具足，是名「二乘倒破，榮念處成」。觀法本
T46n1911_p0089a28║際即非空非假。非空故非無我；非假故
T46n1911_p0089a29║非於我。邊倒不生名「入涅槃」；中間理顯
T46n1911_p0089b01║名「祕密藏」。治倒法藥其數有四；法性觀智
T46n1911_p0089b02║名之為「念」；一諦三諦名之為「處」。一切即空，
T46n1911_p0089b03║諸倒榮枯無不空寂；一切即假，二邊雙樹
T46n1911_p0089b04║無不成立；一切即中，無非法界。祇一念心，
T46n1911_p0089b05║廣遠若此。若能深觀念處，是坐道場，是摩
T46n1911_p0089b06║訶衍，是雙樹間入般涅槃；始終具足，不須
T46n1911_p0089b07║更修餘法。若不入者，更研餘品。勤觀念處，
T46n1911_p0089b08║名「正勤」。見思本起，名「已生惡」；觀於即空，令
T46n1911_p0089b09║已生不生，故勤精進。塵沙無明，名「未生惡」；
T46n1911_p0089b10║觀即假、即中，令未生不生，故勤精進。竭力
T46n1911_p0089b11║盡誠，行四三昧，遮此二惡。一切智名「已生
T46n1911_p0089b12║善」；此善易生，故言「泥洹道易得」也。道種智、一
T46n1911_p0089b13║切種智名「未生善」；此分別智難生。空智已生，
T46n1911_p0089b14║勤加增長；中智未生，令得開發。三觀無間，
T46n1911_p0089b15║祇為生此二智耳。是四正勤亦能悟道，故
T46n1911_p0089b16║言「一心勤精進故得三菩提」，不須餘法。若
T46n1911_p0089b17║不入者，當是不勤，心過散動；須入善寂，審
T46n1911_p0089b18║觀心性，名為「上定」。於上定中修如意足：欲、
T46n1911_p0089b19║精進、心、思惟。欲者，專向彼法，亦名「莊嚴彼
T46n1911_p0089b20║法」。定中觀智，如密室中燈，照物則了。以照
T46n1911_p0089b21║了故，斷行成就修如意足。精進者，成就彼
T46n1911_p0089b22║法。法性不動而寂然精進，無間無雜。斷行
T46n1911_p0089b23║成就修如意足。心者，正住觀察彼法一心中
T46n1911_p0089b24║緣。制之一處無事不辦，斷行成就修如意
T46n1911_p0089b25║足。思惟者，善能分別彼法方便。如此思惟
T46n1911_p0089b26║不令動散。定思惟故，斷行成就修如意足。
T46n1911_p0089b27║能如此修，定心而入，不須餘法。若不入者，
T46n1911_p0089b28║當修五根。信三諦理是三世佛母，能生一
T46n1911_p0089b29║切十力、無畏、解脫、三昧。但念處修，不求餘法，
T46n1911_p0089c01║是名「信根」。進者，以信攝於諸法。信諸法故，
T46n1911_p0089c02║倍策精進。念者，但念正助之道，不令邪妄
T46n1911_p0089c03║得入。又此法者為精進所修，是法不忘，故
T46n1911_p0089c04║名「念根」。定者，一心寂定而行精進。又此法
T46n1911_p0089c05║為念所攝，是法不忘、不動，故名「定根」。慧者，
T46n1911_p0089c06║念處之慧為定法所攝，內性自照不從他
T46n1911_p0089c07║知，是名「慧根」。但修五根亦能入道成摩訶
T46n1911_p0089c08║衍。若不入者，進修五力，令根增長，遮諸煩
T46n1911_p0089c09║惱名之為「力」。信破諸疑，無能動者。精進除
T46n1911_p0089c10║懈怠，如本所願，皆得成就。念破邪想，不
T46n1911_p0089c11║為煩惱所壞。定破散亂，遠離憒鬧。雖有
T46n1911_p0089c12║所說，不礙初禪；善住覺觀，不礙二禪；心
T46n1911_p0089c13║生歡喜，不礙三禪；教化眾生，不礙四禪。
T46n1911_p0089c14║妨四禪法不妨諸定，亦不捨定，亦不隨定，
T46n1911_p0089c15║是名「定力」。慧破邪執，一切執、一切慧雙照具
T46n1911_p0089c16║足，是名「慧力」。如是五力名「摩訶衍」。若不入
T46n1911_p0089c17║者，用七覺均調。心浮動時，以除覺除身口
T46n1911_p0089c18║之麁；以捨覺捨於觀智；以定心入禪。若
T46n1911_p0089c19║心沈時，精進、擇、喜起之。念通緣兩處。修此
T46n1911_p0089c20║七覺即得入道。《大論》云：「若離五蓋專修七
T46n1911_p0089c21║覺，不得入者無有是處。」若不入者，修八正
T46n1911_p0089c22║道。更以出世上上正見觀三諦理，以正思
T46n1911_p0089c23║惟發動此觀。如法相說自他俱益，即是正
T46n1911_p0089c24║語。若黑業得黑報，白業得白報，雜業得雜
T46n1911_p0089c25║報，非白非黑業得非白非黑報；約小乘作
T46n1911_p0089c26║可解。今言沈空是黑業，出假是白業，兩兼是
T46n1911_p0089c27║雜業，中道是非白非黑業，皆名「邪命」。若業能
T46n1911_p0089c28║盡業，名為「正業」；依此而行，名為「正業」。正業
T46n1911_p0089c29║不為二邊所牽。見他得利心不惱熱，而
T46n1911_p0090a01║於己利常知止足，是為「正命」。善入正諦，
T46n1911_p0090a02║名「正精進」。心不動失，正直不忘，名「正念」。正
T46n1911_p0090a03║住決定，名「正定」。因是八正道，即得入理。《大
T46n1911_p0090a04║經》云：「若有能修八正道者，即得醍醐。」如
T46n1911_p0090a05║是道品非是對位，但於初心觀法性理，即
T46n1911_p0090a06║得具足。《大論》云：「四念處中四種精進，名『四正
T46n1911_p0090a07║勤』；四種定心，名『四如意足』；五善根生，名為
T46n1911_p0090a08║『根』；根增長，名為『力』；分別四念處道用，名為
T46n1911_p0090a09║『覺』；四念處安隱道中行，名『八正道』。」故知初心
T46n1911_p0090a10║行道，用三十七品調養止觀四種三昧，入
T46n1911_p0090a11║菩薩位。如此道品是大涅槃近因，餘諸道品
T46n1911_p0090a12║名為遠因（云云）。今以譬顯此義：植種於地，
T46n1911_p0090a13║芽嘴初開，生根下向，枝葉上布，其花敷榮，結
T46n1911_p0090a14║果成實。法性、法界為大地；念處觀為種子；
T46n1911_p0090a15║四正勤如抽芽；五根如生根；五力如莖葉
T46n1911_p0090a16║增長；七覺如開花；八正如結果。結果者，
T46n1911_p0090a17║即是入銅輪位，證無生忍，亦名「至寶所」，亦
T46n1911_p0090a18║名「入祕藏」，亦名「得醍醐」，亦名「見佛性」，亦
T46n1911_p0090a19║名「法身顯，八相作佛」。「道品善知識，由是成正
T46n1911_p0090a20║覺。」此之謂也。若通途釋道樹者：如《大品》明
T46n1911_p0090a21║離三惡道名「葉益」，得人天身名「花益」，得
T46n1911_p0090a22║四道果名「果益」；此偏就空為釋耳。免二乘
T46n1911_p0090a23║地為葉益，得變通身為花益，具道種智
T46n1911_p0090a24║為果益；此偏就假為釋耳。免二邊縛為葉
T46n1911_p0090a25║益，受法性身為花益，證入佛性為果益；
T46n1911_p0090a26║此偏就中為釋耳。若總就三觀者，即空名
T46n1911_p0090a27║「葉益」，即假名「花益」，即中名「果益」（云云）。復次，
T46n1911_p0090a28║行三十七道品將到無漏城。域有三門，若
T46n1911_p0090a29║入此門，即得發真；謂空、無相、無作門，亦名
T46n1911_p0090b01║「三解脫門」，亦名「三三昧」。若從正見、正思惟
T46n1911_p0090b02║入定，從定發無漏，是時正見智名「大臣」，正
T46n1911_p0090b03║定為「大王」；從此得名，名「三三昧」。「非智不
T46n1911_p0090b04║禪」，即此意也。若由正定生正見，從正見
T46n1911_p0090b05║發無漏，是時正定為大臣，智慧為大王，從
T46n1911_p0090b06║此得名，名「三解脫」。「非禪不智」，即此意也。或
T46n1911_p0090b07║可三昧是伏道；解脫是斷道、證道。或可定、慧
T46n1911_p0090b08║合故，三昧即解脫，解脫即三昧。若三藏，以苦
T46n1911_p0090b09║下空、無我是空門；滅下四行是無相門；集道
T46n1911_p0090b10║下八行、苦下兩行是無作門。此十六行王臣
T46n1911_p0090b11║等（云云）。若通教，明苦集皆如幻化即空門。古
T46n1911_p0090b12║《釋論》本云：「若觀極微色，則有十八空。」今本
T46n1911_p0090b13║云：「若觀一端疊，則有十八空。」疊是假名，
T46n1911_p0090b14║極微是實法，以此為異。若得意者，假、實皆
T46n1911_p0090b15║空耳。若未入空，情想戲論，計有空相；知空
T46n1911_p0090b16║無空相，名「無相門」。空相雖空，猶計觀智，既
T46n1911_p0090b17║無能所，誰作空觀？是名「無作門」。既無作者，
T46n1911_p0090b18║誰起願求？亦名「無願」。此三三昧王臣（云云）。若
T46n1911_p0090b19║別教，明從假入空證真諦，名「空三昧」。二乘
T46n1911_p0090b20║但證此空，猶有空相；菩薩知空非空，出假
T46n1911_p0090b21║化物，無復空相，是名「無相三昧」；進修中道
T46n1911_p0090b22║無中邊相，亦不求中邊，名「無作三昧」。此三
T46n1911_p0090b23║觀智王臣（云云）。復次，別約出假意者：分別無
T46n1911_p0090b24║量藥、病，悉是假名；假名無實，無實故空，是
T46n1911_p0090b25║名「空門」。空尚無空相，況有假相？故名「無相
T46n1911_p0090b26║門」。空、假無相，亦不願求知病識藥，故名「無
T46n1911_p0090b27║願」。此出假智王臣（云云）。別約圓者，名雖同前，
T46n1911_p0090b28║意義大異。《大論》云：「聲聞緣空修三解脫；菩
T46n1911_p0090b29║薩緣諸法實相修三解脫。」智者見空及與
T46n1911_p0090c01║不空，此空不空亦名「中道」。若見此空，即見
T46n1911_p0090c02║佛性。又二乘觀夢中十八事，夢中內事不可
T46n1911_p0090c03║得，名「內法空」；夢外事不可得，名「外法空」；乃
T46n1911_p0090c04║至夢中十八有不可得，名「十八空」。今圓觀眠
T46n1911_p0090c05║法不可得，無內法，從眠所生一切內法皆不
T46n1911_p0090c06║可得，名「內法空」；一切法趣此內空。眠無外
T46n1911_p0090c07║法，從眠所生一切外法不可得，即「外法空」；
T46n1911_p0090c08║一切法趣此外空。乃至眠法十八種有不可
T46n1911_p0090c09║得，名「十八空」；一切法趣十八空、歷十八緣，
T46n1911_p0090c10║名「十八空」，但是一空。《方等》云「大空、小空皆
T46n1911_p0090c11║歸一空。」一空即法性實相、諸佛實法。《大品》
T46n1911_p0090c12║云「獨空」也。如前觀無明四句不可得，一空
T46n1911_p0090c13║一切空，不見四門分別之相，非緣非真無
T46n1911_p0090c14║誰所作。王臣（云云）。如是空即無相、無作及一
T46n1911_p0090c15║切法；一切法亦如是。當知一解脫門即三解
T46n1911_p0090c16║脫門；三解脫門即一門。又四門中皆修三
T46n1911_p0090c17║解脫，互無障礙。如此三門，意非次第。別雖
T46n1911_p0090c18║次第，皆緣實相。又異通教，通緣空理。復異
T46n1911_p0090c19║三藏，三藏緣四諦智。故知三脫及與道品節
T46n1911_p0090c20║節有異，須善識之。又《華嚴》日出先照高山，
T46n1911_p0090c21║偏多四榮；鹿苑《三藏》偏多四枯；《方等》、《般若》多
T46n1911_p0090c22║調枯以入榮、引小而歸大；鶴林施化已足，
T46n1911_p0090c23║於榮枯中間而入涅槃。為極鈍難化，來至
T46n1911_p0090c24║雙樹，始復畢功。利根明悟，處處得入。如身
T46n1911_p0090c25║子等於《法華》中入祕密藏，得見佛性。所以
T46n1911_p0090c26║《涅槃》遙指八千聲聞於《法華》中得記作佛，如
T46n1911_p0090c27║秋收冬藏更無所作。約此一番施化早畢，不
T46n1911_p0090c28║俟涅槃。又云：「誰能莊嚴娑羅雙樹？」即舉舍
T46n1911_p0090c29║利弗六人，又別舉如來。若見佛性，能莊嚴
T46n1911_p0091a01║雙樹，於其中間而入涅槃。身子六人既能
T46n1911_p0091a02║莊嚴，豈不見佛性，於其中間入於涅槃？聲
T46n1911_p0091a03║聞尚爾，諸菩薩等處處得入，其義可知。若
T46n1911_p0091a04║入涅槃，成五解脫。不即六法，不離六法，
T46n1911_p0091a05║三佛性意（云云）。○第七、助道對治者：《釋論》云：
T46n1911_p0091a06║「三三昧為一切三昧作本也。」若入三三昧，
T46n1911_p0091a07║能成四種三昧。根利無遮，易入清涼池，不
T46n1911_p0091a08║須對治。根利有遮，但專三脫門，遮不能障，
T46n1911_p0091a09║亦不須助道。根鈍無遮，但用道品調適，即
T46n1911_p0091a10║能轉鈍為利，亦不須助道。根鈍遮重者，以
T46n1911_p0091a11║根鈍故，不能即開三解脫門；以遮重故，牽
T46n1911_p0091a12║破觀心。為是義故，應須治道對破遮障，則
T46n1911_p0091a13║得安隱入三解脫門。《大論》稱諸對治是「助開
T46n1911_p0091a14║門法」，即此意也。夫初果聖人無漏根利，見理
T46n1911_p0091a15║分明，事中煩惱猶有遮障，不名善人。斯陀
T46n1911_p0091a16║含侵五下分，亦非善人；雖非善人，實非凡
T46n1911_p0091a17║夫。若世智斷惑，雖無事障，實非聖人。如
T46n1911_p0091a18║此兩條尚須助道，況根鈍遮重而不修對
T46n1911_p0091a19║治，云何得入？助道無量，前通塞意中約六
T46n1911_p0091a20║蔽明遮，宜用六度為治，以論助道。若人修
T46n1911_p0091a21║四三昧，道品調適，解脫不開而慳貪忽起，
T46n1911_p0091a22║激動觀心，於身、命、財守護保著。又貪覺緣
T46n1911_p0091a23║想，須欲念生，雖作意遮止而慳貪轉生。是時
T46n1911_p0091a24║當用檀捨為治。修三昧時破戒心忽起，威
T46n1911_p0091a25║儀麁獷，無復矜持，身口乖違，觸犯制度。淨禁
T46n1911_p0091a26║不淳，三昧難發。是時當用尸羅為治。修三
T46n1911_p0091a27║昧時瞋恚悖怒，常生忿恨，惡口兩舌、諍計是
T46n1911_p0091a28║非。此毒障於三昧，是時當修忍為治。修三
T46n1911_p0091a29║昧時放逸懈怠，恣身口意，縱蕩閑野，無慚無
T46n1911_p0091b01║愧，不能苦節。如鑽火未熱數數而止。事
T46n1911_p0091b02║𠐳之人尚不辦世務，況三昧門？是時應用
T46n1911_p0091b03║精進為治。修三昧時散亂不定，身如獨
T46n1911_p0091b04║落，口若春蛙，心如風燈。以散逸故法不現
T46n1911_p0091b05║前，是時應用禪定為治。修三昧時愚癡迷
T46n1911_p0091b06║惑，計著斷常，謂有人、我、眾生、壽命；觸事面
T46n1911_p0091b07║牆，進止常短，不稱物望。意慮頑拙，非智黠
T46n1911_p0091b08║相，是時當用智慧為治。諸蔽覆心亦有厚
T46n1911_p0091b09║薄，薄者心動，身口不必動；厚者身口動，心必
T46n1911_p0091b10║先動。內病既強，其相外現。若用對治得去，
T46n1911_p0091b11║是病所宜；若對治不除，當依四隨迴轉助
T46n1911_p0091b12║道。如治一慳，或樂修檀，或不樂修檀；或
T46n1911_p0091b13║善心生，或不善生；或修檀慳破，或不破；或
T46n1911_p0091b14║修檀助開，或不開。當善巧斟酌，或對、或轉、
T46n1911_p0091b15║或兼、或第一義（云云）。修餘治亦如是。於助六
T46n1911_p0091b16║度，但作一事解，不能助道；當觀此助不思
T46n1911_p0091b17║議，攝一切法，如後說。有人言：「說六是通教，
T46n1911_p0091b18║說十是通宗。」此不應爾！《大經》明「六度是佛
T46n1911_p0091b19║性」，《大品》云「是摩訶衍」。一度尚攝諸法，何況
T46n1911_p0091b20║六耶？若得開合之意，則無去取。如禪有願、
T46n1911_p0091b21║智、力，開出泥滓波羅蜜；有神通力，開出婆
T46n1911_p0091b22║羅波羅蜜，定守禪度也。般若有道種智，開
T46n1911_p0091b23║出漚和俱舍羅；又有一切種智，開出闍那波
T46n1911_p0091b24║羅蜜；一切智守本，受般若之稱。離則為十，
T46n1911_p0091b25║束即為六，豈得以廣略而判大小耶？今
T46n1911_p0091b26║明六度助道攝諸法盡，略明攝諸道品、調
T46n1911_p0091b27║伏六根、十力、四無所畏、十八不共法、六通、
T46n1911_p0091b28║三明、四攝、四辯、陀羅尼、三十二相、八十隨
T46n1911_p0091b29║形好等及一切法。云何攝諸道品？諸道品中
T46n1911_p0091c01║各有捨覺分，正為檀攝。若三藏捨覺分，雖
T46n1911_p0091c02║不入理，亦是捨身、命、財。《大論》云：「慈、悲、喜於
T46n1911_p0091c03║眾生有益，捨何所益？」捨能具足六度，廣利
T46n1911_p0091c04║眾生，是名「大益」。又捨如膏油，能增五度光
T46n1911_p0091c05║明。故知檀度攝捨覺分也。若通教捨覺分，
T46n1911_p0091c06║捨身、命、財如幻如化，三事皆空，此捨覺分
T46n1911_p0091c07║亦為檀度所攝也。若別教捨覺分，捨身、命、
T46n1911_p0091c08║財中無知，此捨亦為檀度所攝也。若圓教
T46n1911_p0091c09║捨覺分，捨十法界色身，捨十法界連持之命，
T46n1911_p0091c10║捨十法界依報，如是身、命、財皆不入二邊。
T46n1911_p0091c11║何以故？財名「六塵」，若計六塵可捨，有前人
T46n1911_p0091c12║可與，己身能施，如此施者即入六塵有邊；
T46n1911_p0091c13║若三事皆空，即墮無邊。今觀財即空，不入
T46n1911_p0091c14║有；觀財即假，不入空。不二之捨，與生死後
T46n1911_p0091c15║際等，離老病死，得不壞常住。有邊是生死，
T46n1911_p0091c16║屬前際；空邊是涅槃，屬後際。是二皆空，悉不
T46n1911_p0091c17║可得，故稱為「等」。離老死者，前際空故，離分
T46n1911_p0091c18║段老死；後際空故，離變易老死；二死永免故
T46n1911_p0091c19║言「離」也。得不壞常住者，即是中道法性，諸
T46n1911_p0091c20║佛所師；以法常故，諸佛亦常。此常住財無
T46n1911_p0091c21║能毀損，常住之身無能繫縛，常住之命不
T46n1911_p0091c22║可斷滅，成就究竟檀波羅蜜以自莊嚴。故
T46n1911_p0091c23║《金剛般若》云：「初、中、後日分，悉以恒河沙身布
T46n1911_p0091c24║施，不如受持般若一四句偈。」當知理觀圓
T46n1911_p0091c25║捨乃會道品，檀度所攝也。如此道品捨覺
T46n1911_p0091c26║分，理觀深微，而不存事行；三藏中，事施雄猛，
T46n1911_p0091c27║剜燈、救貿、國城、妻子，而理觀全無毫末。兩皆
T46n1911_p0091c28║有過。今明事檀，助破慳蔽，進成理觀，豈
T46n1911_p0091c29║可相離？若人雖解實相圓捨之觀，撫臆論
T46n1911_p0092a01║行，涉事慳克；保護財物一毫不捨；辭憚勞
T46n1911_p0092a02║苦稱筋計力，不能屈己成他；貪惜壽命，
T46n1911_p0092a03║豈能諍死讓生？觸事悋著鏗然不動，但解
T46n1911_p0092a04║無行，如是重蔽何由可破？三解脫門何由
T46n1911_p0092a05║可開？今於道場苦到懺悔，生決定心起大
T46n1911_p0092a06║誓願，捨身命財決無愛惜。自行此檀，又以
T46n1911_p0092a07║教他，讚歎檀法，隨喜檀者。立此誓已，稱
T46n1911_p0092a08║十方佛為證為救。心若真實，無欺誑者，能
T46n1911_p0092a09║感如來放檀光明，照除慳蔽。《思益》等（云云）。以
T46n1911_p0092a10║蒙光故，與諸道品捨覺相應，須一一釋出
T46n1911_p0092a11║之。事理既圓，能畢竟檀捨，財同糞土、身比
T46n1911_p0092a12║毒器、命若行雲，棄三如唾。慳障既破，治道
T46n1911_p0092a13║義成，便得解脫。若無因緣，寄之行道；應
T46n1911_p0092a14║有利益，捨若遺芥。是為事油助增道明，
T46n1911_p0092a15║開三脫門，得見佛性。若不能爾，無助治之
T46n1911_p0092a16║益。若如上修，即應得悟；設不悟者，應自
T46n1911_p0092a17║思惟，理觀道品有正業、正語、正命。此屬尸
T46n1911_p0092a18║羅所攝。若三藏正業等，乃是慎護威儀，不
T46n1911_p0092a19║破、不缺、不穿、不雜。通教正業等，不得身口，即
T46n1911_p0092a20║事而真，乃是隨道、無著等戒。別教正業等，乃
T46n1911_p0092a21║是智所讚、自在等戒。圓教正業等，皆觀法性，
T46n1911_p0092a22║即是具足等戒。《淨名》云：「其能如此，是名奉
T46n1911_p0092a23║律。」即此意也。理觀之戒即心而備，雖作此
T46n1911_p0092a24║解身口多虧。或今生麁獷，或先世遮障未
T46n1911_p0092a25║得懺悔，覆我三昧，脫門不開。思是事已，
T46n1911_p0092a26║當自悲愍，深生改革：從今日始斷相續心，
T46n1911_p0092a27║誓持禁戒事無瑕玷，護持愛惜如保浮囊，
T46n1911_p0092a28║終不全身而損戒也。毒龍輸皮全蟻；須陀
T46n1911_p0092a29║摩王失國獲偈。自戒化他，讚法讚者，大誓不
T46n1911_p0092b01║動，稱佛名字為證為救。心誠感佛放淨戒
T46n1911_p0092b02║光，能令毀禁者淨戒光觸時二世罪滅，即
T46n1911_p0092b03║與理觀正業相應，一一須釋出之。事理既
T46n1911_p0092b04║圓，畢竟持戒，入三脫門，見於佛性。是名「助
T46n1911_p0092b05║油以增道明」。如上修戒若不入者，當復思
T46n1911_p0092b06║惟：是諸道品各有念根、念力、念覺分、正念
T46n1911_p0092b07║等，即是忍義，羼提所攝。若三藏正念等，是伏
T46n1911_p0092b08║忍。通教正念等，是柔順忍。別教正念等，是無
T46n1911_p0092b09║生忍。圓教正念等，是寂滅忍。若人念力堅強，
T46n1911_p0092b10║瞋恚之賊則不得入。而得入者，或因無念，
T46n1911_p0092b11║或念不強而瞋蔽得起。或今世起，或前世起，
T46n1911_p0092b12║或瞋同行、外護；或瞋現事，或追緣昔嫌；或
T46n1911_p0092b13║初起屑屑，或初即隆盛。若恣瞋毒，傾蕩無
T46n1911_p0092b14║遺，設不自在，如蛇自齧。瞋障百千法門，豈
T46n1911_p0092b15║得恣之而不呵責？當知但有理解，未有
T46n1911_p0092b16║忍力。既知是已，深生改悔發大誓願，卑如
T46n1911_p0092b17║江海穢濁歸之，屈如橋梁人馬踐之。當耐
T46n1911_p0092b18║勞苦，猶如射垛眾箭湊之，無恨無怨。如富
T46n1911_p0092b19║樓那被罵，喜免手；乃至被刃，喜疾滅。無辜
T46n1911_p0092b20║惱者忍力轉盛，如揩金磨鏡。羼提仙人強
T46n1911_p0092b21║軟俱安。自忍化他，讚法讚者，大誓不動，稱
T46n1911_p0092b22║十方佛為證為救。佛放忍光，二世瞋障重
T46n1911_p0092b23║罪銷滅，得與事理諸念相應，於諸違境忍
T46n1911_p0092b24║力成就。是為事油助增道明。若如上修而
T46n1911_p0092b25║不入者，當復思惟：四種道品各八精進，為
T46n1911_p0092b26║毘梨耶所攝。《大論》云：「前三易成，不須精進；
T46n1911_p0092b27║後二難成，必須精進。」精進故，得三菩提。阿
T46n1911_p0092b28║難說精進覺，佛即起坐。如大施抒海乃
T46n1911_p0092b29║可相應。而今放逸，倚臥縱緩，忘失本心無
T46n1911_p0092c01║復進力，雖在道場雜諸惡覺，名之為「污」；
T46n1911_p0092c02║日不如日，名之為「退」。退則非進，污則非精，
T46n1911_p0092c03║何能契理？或先世懈怠，罪障覆心，如穴鼻
T46n1911_p0092c04║無鉤，狂醉越逸。初、中、後夜不克己競時，薳
T46n1911_p0092c05║復遷延，穭度日月。當發誓願，刻骨銘心，身
T46n1911_p0092c06║命許道，推死在前。無量劫來唐愛護惜，今
T46n1911_p0092c07║求三昧決定應捨。以夜繼晝呵責過患，行
T46n1911_p0092c08║法匪懈端直其身，無復難心、苦心。設有病
T46n1911_p0092c09║惱不以為患，一生不剋歷劫不休。自進化
T46n1911_p0092c10║他，讚法讚者，稱十方佛為證為救。感佛進
T46n1911_p0092c11║光，得與理觀八進相應。若與三藏相應即
T46n1911_p0092c12║成生生精進；通相應即成生不生精進；別相
T46n1911_p0092c13║應即成不生生精進；圓相應即成不生不生
T46n1911_p0092c14║牢強精進。開涅槃門，見於佛性。是為事油
T46n1911_p0092c15║助增觀明。精進有通體、列體（云云）。若如上修
T46n1911_p0092c16║不得悟者，當自思惟：理觀道品各有八定，
T46n1911_p0092c17║為禪度所攝。但是解心，實未證得；雖言根
T46n1911_p0092c18║本，事定不成；乃至雖言無作定，首楞嚴不
T46n1911_p0092c19║成。若無定者，平地顛墮；或二世散動，三昧不
T46n1911_p0092c20║開。為是義故，一心決果，初、中、後夜身端心
T46n1911_p0092c21║寂，疲苦邪想若起疾滅。自禪教他，讚法讚者，
T46n1911_p0092c22║大誓不動盡命為期，乃至後世不證不止，
T46n1911_p0092c23║稱十方佛為明為救。感佛定光，散動障破，
T46n1911_p0092c24║事禪開發與四觀相應。《大論》釋禪度，先列
T46n1911_p0092c25║諸禪法；次明無所得顯波羅蜜相；後廣釋
T46n1911_p0092c26║九想、八念等，皆於禪中開出。諸禪法甚多，
T46n1911_p0092c27║今但取五門為助道也。若禪思時，心多覺
T46n1911_p0092c28║觀，遍緣三毒，當用數息為治。數若不成，
T46n1911_p0092c29║即知心去，去即追還，從初更數。防散錄心，
T46n1911_p0093a01║此為良治。以心住故，或發欲界定乃至七
T46n1911_p0093a02║依定皆能入。若不得般若方便，成凡夫法；
T46n1911_p0093a03║若得方便，成摩訶衍。故《請觀音》云：「若數息
T46n1911_p0093a04║心定，毛孔見佛，住首楞嚴，得不退轉。」是為
T46n1911_p0093a05║數息開解脫門，即與三藏八定相應，乃至
T46n1911_p0093a06║與無作八定相應。是為事油助增道明。若
T46n1911_p0093a07║緣女色，耽湎在懷，惑著不離，當用不淨觀
T46n1911_p0093a08║為治。觀所愛人初死之相，言語適爾奄便
T46n1911_p0093a09║那去？身冷色變蟲膿流出，不淨臭處穢惡充
T46n1911_p0093a10║滿，捐棄塚間如朽敗木，昔所愛重今何
T46n1911_p0093a11║所見？是為惡物，令我憂勞。既識欲過，婬心
T46n1911_p0093a12║即息。餘八想亦治婬欲。《大論》云：「多婬者令
T46n1911_p0093a13║觀九想；於緣不自在令觀背捨；緣不廣
T46n1911_p0093a14║普令觀勝處；不能轉變令觀十一切處；
T46n1911_p0093a15║若有怖畏令修八念。」皆以不淨為初門，
T46n1911_p0093a16║悉治婬火，開解脫門，與四種八定相應，助
T46n1911_p0093a17║油增明（云云）。若攀緣瞋恚，當用慈心為治。
T46n1911_p0093a18║上忍度是通治，今別約慈無量心。餘三心或
T46n1911_p0093a19║是樂欲等（云云）。悲無量為對治者，緣眾生苦，
T46n1911_p0093a20║深起愍傷，欲拔其苦，緣此心入定，與悲
T46n1911_p0093a21║相應。慈者，想眾生得樂，緣此心入，與慈定
T46n1911_p0093a22║相應。喜心者，想眾生得樂，生大歡喜，緣此
T46n1911_p0093a23║心入，與喜定相應。捨心者，捨愛憎想，住平
T46n1911_p0093a24║等觀，緣此心入，與捨定相應。得此四定者，
T46n1911_p0093a25║於諸眾生瞋無從生。下更廣說。若攀緣邪
T46n1911_p0093a26║倒，當用因緣觀治之。《毘曇》以界方便破
T46n1911_p0093a27║我，今因緣破我。三世破斷常，二世破我，
T46n1911_p0093a28║一念破性。此定若成，即與理觀相應，助開
T46n1911_p0093a29║涅槃門。若睡障道罪起，即用念佛觀治之。
T46n1911_p0093b01║緣於應佛無相之相，緣相分明，破障道罪，
T46n1911_p0093b02║見十方佛，與理觀相應，開涅槃門。若如上
T46n1911_p0093b03║修而不入者，或非其宜，當自思惟：理觀之
T46n1911_p0093b04║中具四念處、慧根、慧力、擇、喜覺分、正見、正
T46n1911_p0093b05║思惟如是十法，智度所攝。此是理觀，此解不
T46n1911_p0093b06║明，由於二世愚癡迷僻，昏覆精神，故令三
T46n1911_p0093b07║昧不顯。應當改革，發大誓願，令事觀明了，
T46n1911_p0093b08║破四顛倒。諦觀此身從頭至足但是種子
T46n1911_p0093b09║不淨，乃至究竟五種不淨。所謂是身攬他遺
T46n1911_p0093b10║體，吐淚赤白，二渧和合，託識其中以為體
T46n1911_p0093b11║質，是名「種子不淨」。居二藏間，穢濁浹潤，乍
T46n1911_p0093b12║懸乍壓，或熱或冷，七日一變，十月懷抱。若六
T46n1911_p0093b13║皰成就，形相具足，日月已滿，轉向產門。《大論》
T46n1911_p0093b14║云：「此身非化生，亦非蓮華生，但從尿道出。」
T46n1911_p0093b15║此處卑猥，底中廝惡。是名「住處不淨」。既生出
T46n1911_p0093b16║已，眠臥糞穢，乳哺將養，自小之大。耳貯結
T46n1911_p0093b17║聹，眼流眵淚，鼻孔垂膿，口氣常臭，頭垢重
T46n1911_p0093b18║沓如薄糞泥，髀腋酸汗如淋尿灑，衣服著
T46n1911_p0093b19║體即如油塗。是名「自相不淨」。其中唯有屎
T46n1911_p0093b20║尿之聚、膿聚血聚、膏髓等聚、大腸小腸、肪𦙽
T46n1911_p0093b21║腦膜、筋纏血塗、惡露臭處、蟲戶所集，盡海
T46n1911_p0093b22║水洗不能令淨。論云：「此身不如摩羅延山
T46n1911_p0093b23║能出旃檀，自小至大，性是不淨。」譬如糞穢，
T46n1911_p0093b24║多少俱臭。是名「自性不淨」。一旦命終，假借還
T46n1911_p0093b25║本：風去火冷，地壞水流；蟲噉鳥啄，頭手分離，
T46n1911_p0093b26║盈流於外；三五里間逆風聞臭，惡氣腥臊
T46n1911_p0093b27║衝人鼻息；惡色黮瘀污人眼目，劇於死狗。
T46n1911_p0093b28║是名「究竟不淨」。如是五種皆是實觀，非得
T46n1911_p0093b29║解觀。那忽於中計以為淨，好衣美食愛護將
T46n1911_p0093c01║養，摩頭拭頸保此毒身？譬如蜣蜋丸鹿糞
T46n1911_p0093c02║穢；人亦如是愛重此身，至死不厭，不可
T46n1911_p0093c03║搪觸。養此身故，造種種罪。若知過患、始終
T46n1911_p0093c04║不淨，能破淨倒也。又復當知：四大成身，二
T46n1911_p0093c05║上二下互相違返。地遏水，水爛地；風散地，
T46n1911_p0093c06║地遮風；水滅火，火煎水，更相侵害。如篋盛
T46n1911_p0093c07║四蛇，癰瘡刺箭，常自是苦，有何可樂？加以
T46n1911_p0093c08║飢渴寒熱、鞭打繫縛、生老病死，是為苦苦。四
T46n1911_p0093c09║大相侵，互相破壞，是為壞苦。念念流炎，是為
T46n1911_p0093c10║行苦。於下苦中橫生樂想，若見苦相分明，
T46n1911_p0093c11║如瘡中刺，介介常痛，不於此身生一念
T46n1911_p0093c12║樂倒。又復當觀：過去無明、善惡諸業，驅縛心
T46n1911_p0093c13║識，偪入胎獄。如繫鳥在籠欲去不得。心
T46n1911_p0093c14║識亦爾，籠以四大，繫以得繩；心在色籠無
T46n1911_p0093c15║處不至。業繩未斷，去已復還；籠破繫斷，即去
T46n1911_p0093c16║不反，空籠而存。此壞彼成，出籠入籠，印壞
T46n1911_p0093c17║文成，無一念住。又風氣依身，名「出入息」；此
T46n1911_p0093c18║息遷謝，出不保入。《毘曇》云：「命是非色，非心
T46n1911_p0093c19║法。」《大集》云：「出入息名『壽命』。」一息不返即名
T46n1911_p0093c20║「命終」。比丘白佛：「不保七日，乃至不保出入
T46n1911_p0093c21║息。」佛言：「善哉，善修無常。」又觀諸業猶如怨
T46n1911_p0093c22║家，如烏競肉。經云：「剎那起惡，殃墜無間。」促
T46n1911_p0093c23║促時節尚成重業，何況長夜惡念，業則無邊。
T46n1911_p0093c24║業如怨責，常伺人便。若正償此責，餘業不
T46n1911_p0093c25║牽；償稍欲畢，餘業爭撮，去住無期。無常殺
T46n1911_p0093c26║鬼不擇豪賢；危脆不堅難可恃怙。云何安
T46n1911_p0093c27║然規望百歲？四方馳求貯積聚斂；聚斂未足
T46n1911_p0093c28║溘然長往。所有產貨徒為他有，冥冥獨逝，誰
T46n1911_p0093c29║訪是非？或出家人知解溢胸，或精進滅火
T46n1911_p0094a01║而不悟無常。諺云：「可憐無五媚，精進無道
T46n1911_p0094a02║心。」此之謂也。若覺無常過於暴水、猛風、掣
T46n1911_p0094a03║電、山海、空市，無逃避處；如此觀已，心大怖
T46n1911_p0094a04║畏，眠不安席，食不甘哺，如救頭然。白駒、
T46n1911_p0094a05║烏免日夜奔競以求出要，豈復貪著世財、
T46n1911_p0094a06║結構諸有、作無益事、造生死業耶？頓絕羇
T46n1911_p0094a07║鎖超然直去，如野干絕透，爭出火宅，早求
T46n1911_p0094a08║免濟。是為破常倒。
T46n1911_p0094a09║摩訶止觀卷第七（上）
T46n1911_p0094a10║
T46n1911_p0094a11║
T46n1911_p0094a12║摩訶止觀卷第七（下）
T46n1911_p0094a13║
T46n1911_p0094a14║隋天台智者大師說
T46n1911_p0094a15║門人灌頂記
T46n1911_p0094a16║又復當觀：無量劫來，多約名色及以想行而
T46n1911_p0094a17║計我人。若其執作，忽聞讚罵，云讚罵我；立、
T46n1911_p0094a18║行、住、坐、臥，一切事物皆計於我。如膠塗手，隨
T46n1911_p0094a19║執隨著。經云：「凡夫若離我心，無有是處。」若
T46n1911_p0094a20║遭貧窮，失於本心，亦計我不息；若得富
T46n1911_p0094a21║貴，恣勢縱毒酷害天下，赫怒隆盛怨枉無
T46n1911_p0094a22║辜。諸業興起皆我所為，誰代當者？逆風執
T46n1911_p0094a23║火，豈不燒手？如彼夜房，謂言有鬼；天明照
T46n1911_p0094a24║了，乃本舊人。又無智慧，故計言有我，以慧
T46n1911_p0094a25║觀之，實無有我。我在何處？頭、足、支節，一一
T46n1911_p0094a26║諦觀，了不見我，何處有人及以眾生？業力
T46n1911_p0094a27║機關，假為空聚；從眾緣生，無有宰主。如
T46n1911_p0094a28║宿空亭，二鬼爭屍。如此觀時，我倒休息。若
T46n1911_p0094a29║修四觀破四顛倒，道心欝起生大怖畏。如
T46n1911_p0094b01║為怨逐，如叛怨國，如行險道，念念周慞祇
T46n1911_p0094b02║求出路。麞聞獵圍，霍驚絕走，雖遇水草何
T46n1911_p0094b03║暇飲噉？志在免脫，聲聞如是。若鹿透圍，小
T46n1911_p0094b04║得免難，並馳並顧，悲鳴呦咽，痛戀本群；雖
T46n1911_p0094b05║復踟蹰，更知何益？茹氣吞聲，銜悲前進。緣
T46n1911_p0094b06║覺如是。自出生死，愍念眾生，雖悲悼哀傷，
T46n1911_p0094b07║不能救拔。若大象王，雖聞圍合不忍獨
T46n1911_p0094b08║去，自知力大堪遮刀箭，守護其子，令群安
T46n1911_p0094b09║隱得免傷害。菩薩如是。無常、無我諸觀明
T46n1911_p0094b10║時，怖畏切心，如蹈水火。又起慈悲，如母
T46n1911_p0094b11║念子。眾生盲冥不覺苦燒，我今云何棄之
T46n1911_p0094b12║獨去？安耐生死，以智方便教化淳熟，作得度
T46n1911_p0094b13║因緣；於自功德、法身、慧命展轉增長。有緣機
T46n1911_p0094b14║熟，即坐道場成佛，與眾生共出三界。如
T46n1911_p0094b15║彼大象自他俱安。若小象子，雖捍刀箭，必為
T46n1911_p0094b16║所中，自他無益。初心菩薩欲入生死，生死
T46n1911_p0094b17║觸之，失退善根，法身破壞，雖然發大悲心
T46n1911_p0094b18║功德可歎。故菩薩雖怖生死而恒求善本，
T46n1911_p0094b19║荷負眾生，不同二乘；雖住生死，非貪五
T46n1911_p0094b20║欲，但為兼濟，不同凡夫。經云：「不住調伏，
T46n1911_p0094b21║不住不調伏；雖知無我，而誨人不倦；雖
T46n1911_p0094b22║知涅槃，而不永滅；雖知不淨，不說厭離。」
T46n1911_p0094b23║即此義也。多修六度功德善本，似羊身肥；
T46n1911_p0094b24║勤觀無常，諸惡業壞，恒被狼怖，如羊無脂。
T46n1911_p0094b25║是名「修事般若相」。自行教他，讚法讚者，稱
T46n1911_p0094b26║十方佛為證為救。諸佛威加，離障解脫，即
T46n1911_p0094b27║與四種十慧相應。是為事油助增道明（云
T46n1911_p0094b28║云）。若全無理觀，又無事懺，輒望佛印，希利
T46n1911_p0094b29║規名；若佛印者無有是處。若理觀無間，借
T46n1911_p0094c01║事破蔽，真實心懺，印有是處。所以須事助
T46n1911_p0094c02║道者，如二萬億佛所繫珠。中忘大乘，即不
T46n1911_p0094c03║以大化；更六百劫以小起之，令怖畏生死，
T46n1911_p0094c04║漸向父舍。故知應借小助大。又佛初欲大
T46n1911_p0094c05║化，諸佛不印；若思方便，即稱善哉！如富家
T46n1911_p0094c06║子病，應用黃龍湯；父母豈惜好藥？宜強之
T46n1911_p0094c07║耳。服已病差。佛有本願，令眾如我，豈惜大
T46n1911_p0094c08║乘？事不獲已，逗機對治，助道開門，義亦如
T46n1911_p0094c09║是。問曰：不修助道，三昧不成，六度應勝
T46n1911_p0094c10║道品耶？答：此有三句：六度破道品，道品破
T46n1911_p0094c11║六度；六度修道品，道品修六度；六度即道
T46n1911_p0094c12║品，道品即六度。如上道品不能契真，若修
T46n1911_p0094c13║六度即能破蔽，豈非六度破道品？有時六
T46n1911_p0094c14║度不能到彼岸，若修道品即得悟入，是
T46n1911_p0094c15║為道品破六度。若修六度，先破六蔽，進修
T46n1911_p0094c16║道品，任運可成，是為六度修道品。如上所
T46n1911_p0094c17║說，即是道品修六度。六度道品相即者，檀即
T46n1911_p0094c18║摩訶衍，四念處亦即摩訶衍，檀與道品無
T46n1911_p0094c19║二無別，不可得故。通論諸法，於行無益，互
T46n1911_p0094c20║有相破；於行有益，互有相修；約理，互有相
T46n1911_p0094c21║即。若四諦因緣有、無、非有無，廣歷一切法皆
T46n1911_p0094c22║有三番。若得此意，自在說（云云）。云何六度攝
T46n1911_p0094c23║調伏諸根義？若六根不受六塵，即合諸道
T46n1911_p0094c24║品中捨、除覺分，即是檀度調伏諸根也。六根
T46n1911_p0094c25║不為六塵所傷，即合道品正業、正語、正命，
T46n1911_p0094c26║即是戒度調伏諸根也。違情六塵安忍不
T46n1911_p0094c27║動，即合道品四種之念，是名忍度調伏諸
T46n1911_p0094c28║根也。守護根塵，常不懈怠，即合道品八種
T46n1911_p0094c29║精進，是名進度調伏諸根。定心不亂，不
T46n1911_p0095a01║為六塵所惑，即合道品八種之定，是名禪
T46n1911_p0095a02║度調伏諸根。知六塵無常、苦、空、寂滅，即合
T46n1911_p0095a03║道品十種之慧，是名智度調伏諸根也。此
T46n1911_p0095a04║乃三藏調伏諸根滿足六度。復次，知眼空
T46n1911_p0095a05║不受眼，色空不受色，根塵空故，名「常捨
T46n1911_p0095a06║行」；乃至意空不受意，法空不受法，名「常捨
T46n1911_p0095a07║行」，即合道品除、捨覺分，是名「檀度調伏諸
T46n1911_p0095a08║根」。色空不能傷眼空，眼空不能傷色空；
T46n1911_p0095a09║乃至法空不得意便，意空不得法便，即合
T46n1911_p0095a10║道品正語、正業、正命，是名「尸度調伏諸根」。
T46n1911_p0095a11║又眼、色空故，則無違無順，無忍不忍；乃至
T46n1911_p0095a12║意法空故，無違無順，無忍不忍，即合道品
T46n1911_p0095a13║四種之念，是名「忍度調伏諸根」。眼、色常空，
T46n1911_p0095a14║無不空時，如是習應與般若相應；乃至意
T46n1911_p0095a15║法常空，無不空時，是名與般若相應，即合
T46n1911_p0095a16║道品八種精進，是名「進度調伏諸根」。眼、色空
T46n1911_p0095a17║故不亂不味，乃至意法空故不亂不味，即
T46n1911_p0095a18║合道品諸定，是名「禪度調伏諸根」。眼、色空
T46n1911_p0095a19║故不愚不智，乃至意法空故不愚不智，即
T46n1911_p0095a20║合道品十種之智，是名「智度調伏諸根」。此
T46n1911_p0095a21║是通教調伏諸根滿足六度也。若眼、色具
T46n1911_p0095a22║十法界，十法界各有果報勝劣不同；各各修
T46n1911_p0095a23║因深淺有異。因果無量，不可窮盡，除却無
T46n1911_p0095a24║知，分別法相，無所受著；乃至意法具十
T46n1911_p0095a25║法界，分別無著，即合道品除、捨覺分，是名
T46n1911_p0095a26║「檀度調伏諸根」。分別眼、色乃至意法無量相
T46n1911_p0095a27║貌，未曾差機，傷他善根，自亦不為無量根、
T46n1911_p0095a28║塵所傷，即合道品正業、語、命，是名「戒度調
T46n1911_p0095a29║伏諸根」。又於十界根、塵若違若順，其心不
T46n1911_p0095b01║動，安住假中，能忍成道事，即合道品諸念，
T46n1911_p0095b02║是名「忍度調伏諸根」。又分別一切根、塵，若
T46n1911_p0095b03║起難心苦心，亦不中退，於生死有勇，即
T46n1911_p0095b04║合道品精進，是名「進度調伏諸根」。又分別
T46n1911_p0095b05║一切根塵，心不壞亂，不動不僻，即合道品
T46n1911_p0095b06║諸定，是名「禪度調伏諸根」。又分別一切根、
T46n1911_p0095b07║塵，道種智力授藥當宜，方便善巧，亦無染
T46n1911_p0095b08║著，即合道品諸慧，是名「智度調伏諸根」。此
T46n1911_p0095b09║則別教調伏諸根滿足六度。復次，若如《殃
T46n1911_p0095b10║掘摩羅經》云「所謂彼眼根，於諸如來常，具足
T46n1911_p0095b11║無減修，了了分明見」者，「彼」是九法界眼根也。
T46n1911_p0095b12║「於如來常」者，九界自謂各各非真；如來觀
T46n1911_p0095b13║之，即佛法界，無二無別。「無減修」者，觀諸眼
T46n1911_p0095b14║即佛眼，一心三諦，圓因具足，無有缺減也。
T46n1911_p0095b15║「了了分明見」者，照實為了了，照權為分明；
T46n1911_p0095b16║三智一心中，五眼具足圓照，名為「了了見佛
T46n1911_p0095b17║性」也。見論圓證，修論圓因。又「具足修」者，觀
T46n1911_p0095b18║於眼根，捨二邊漏，名為「檀」；眼根不為二邊
T46n1911_p0095b19║所傷，名為「尸」；眼根寂滅，不為二邊所動，名
T46n1911_p0095b20║為「羼提」；眼根及識自然流入薩婆若海，名
T46n1911_p0095b21║為「精進」；觀眼實性，名為「上定」；以一切種智
T46n1911_p0095b22║照眼中道，名為「智慧」。是為眼根具足無減
T46n1911_p0095b23║修。無減故，了了分明見眼法界；乃至彼意
T46n1911_p0095b24║根，於諸如來常，具足無減修，了了分明知。
T46n1911_p0095b25║於一一根，即空、即假、即中，三觀一心，名「無減
T46n1911_p0095b26║修」。證慧眼、法眼、佛眼，一心中得，名「了了見」。
T46n1911_p0095b27║皆如上說。根既如此，塵亦復然；一切諸法亦
T46n1911_p0095b28║復如是。是為圓教調伏諸根滿足六度。此
T46n1911_p0095b29║則究竟調伏，究竟滿足；如是助道，助究竟道。
T46n1911_p0095c01║當知六度遍能調伏一切諸根也。《大品》云：
T46n1911_p0095c02║「施者、受者、財物不可得故，具足檀波羅蜜。」亡
T46n1911_p0095c03║三事，無所著，正當檀體。應是具足者，行於
T46n1911_p0095c04║財法二施，檀名具足，事理二圓。自他俱益，
T46n1911_p0095c05║故名「具足」。事則破其慳法而能捨財；理則
T46n1911_p0095c06║破其慳心而能捨法。二破二捨，體用具足，
T46n1911_p0095c07║名「波羅蜜」也。云何六度攝佛威儀？佛以十
T46n1911_p0095c08║力、無畏、不共法等為威儀。一心中修四道
T46n1911_p0095c09║品，名「修佛威儀」；證佛眼、佛智，名「得佛威
T46n1911_p0095c10║儀」。今逐語便，約道品明攝十力者：若四
T46n1911_p0095c11║種道品，即是四種四諦智決定因果。知生滅
T46n1911_p0095c12║之集，決受三界之苦，斯有是處；生滅之集，
T46n1911_p0095c13║若至無餘涅槃，斯無是處。若生滅之道，能盡
T46n1911_p0095c14║苦入涅槃，斯有是處；生滅之道，若至三界，
T46n1911_p0095c15║斯無是處。乃至無作之集，通至變易，斯有是
T46n1911_p0095c16║處；若通至無上涅槃，無有是處。若無作道、
T46n1911_p0095c17║滅，通至一切種智，斯有是處；若通至二乘，
T46n1911_p0095c18║無有是處。是四因果一心中知，決判明斷，
T46n1911_p0095c19║名「是處非處力」。故如來於佛法中作師子
T46n1911_p0095c20║吼：「獨我法中有四沙門果！」即此義也。業報智
T46n1911_p0095c21║力者，知四種集是知業，知苦是知報，道滅
T46n1911_p0095c22║亦爾。分別四種業報淺深不謬，是二力也。
T46n1911_p0095c23║知禪定力者，四種道諦中八定，分別深淺，
T46n1911_p0095c24║照了不差，是三力也。知根、欲、性力者，知過
T46n1911_p0095c25║去苦集不同名根力；知現在苦集樂欲不
T46n1911_p0095c26║同名欲力；知未來苦集得失不同名性力。
T46n1911_p0095c27║是四五六力也。知至處道力者，知四道諦所
T46n1911_p0095c28║至之處，是七力也。知宿命、天眼力者，照過去
T46n1911_p0095c29║一世多世、種性好惡、壽命長短名宿命力；照
T46n1911_p0096a01║未來生處好醜名天眼力。是名八九力也。
T46n1911_p0096a02║漏盡力者，四種滅諦所證無漏心慧等解脫
T46n1911_p0096a03║也。是一法門而有四種者，如王密語，智臣
T46n1911_p0096a04║解意。佛說十力赴四種機，不令小者謗
T46n1911_p0096a05║大，傷其功德；不令大者得小，抑其善根。彼
T46n1911_p0096a06║彼獨聞，各各獲利，無謀權巧，故號「能仁」。菩薩
T46n1911_p0096a07║智臣深解密語，知意在三藏，即問生滅，鄭
T46n1911_p0096a08║重諮詢，令有緣疾悟；乃至知意在圓，或頌
T46n1911_p0096a09║無作，或問無作，令他得解。一音殊唱，萬聽
T46n1911_p0096a10║咸悅，口密無邊，義不可盡。上作四釋，何足
T46n1911_p0096a11║致疑耶？問：十力是佛威儀，初心云何能學？
T46n1911_p0096a12║云何能得？答：《大論》云：「菩薩行般若，十力、無
T46n1911_p0096a13║畏不應住。若佛於佛法無有過失，是則應
T46n1911_p0096a14║住；若菩薩無佛法，何所論住？」釋云：菩薩
T46n1911_p0096a15║修佛功德多生重著；破此重心，故言「不應
T46n1911_p0096a16║住」；又菩薩分得十力、無畏，既未究竟，故不
T46n1911_p0096a17║應住。若爾，前雖修而未得，後語入位，何
T46n1911_p0096a18║關初心？若依《華嚴．十住品》云：「菩薩因初發
T46n1911_p0096a19║心得十力分。」正念天子問法慧云：「初心大
T46n1911_p0096a20║士修十力方便，云何知家非家，出家學道？云
T46n1911_p0096a21║何方便修習梵行，具十住道，速成菩提？」答
T46n1911_p0096a22║云：「菩薩先當分別十種之法，謂三業及佛、
T46n1911_p0096a23║法、僧、戒。若身是梵行，梵行渾濁，八萬戶蟲；若
T46n1911_p0096a24║身業是梵行，四儀顧眄，舉足下足。若口是梵
T46n1911_p0096a25║行，音聲觸心，脣齒舌動；若口業是梵行，則是
T46n1911_p0096a26║語言。乃至戒是梵行，戒場十眾問清淨，戒
T46n1911_p0096a27║師白四羯磨，剃髮、乞食等皆非梵行。梵行
T46n1911_p0096a28║為在何處？誰有梵行？三世平等猶如虛空，
T46n1911_p0096a29║是名方便。又更修習增上十法，所謂十力，甚
T46n1911_p0096b01║深無量。如是觀者，疾得一切諸佛功德，初
T46n1911_p0096b02║發心時便成正覺，知一切法真實之性，具
T46n1911_p0096b03║足慧身，不由他悟。」如此明文，豈非初心修
T46n1911_p0096b04║證十力？又《地持》云：「菩薩知如來藏，聞思前行，
T46n1911_p0096b05║修自性禪，得入一切禪。一切禪有三種：一、
T46n1911_p0096b06║現法樂，現法樂故稱歡喜地；二、出生十力種
T46n1911_p0096b07║性三摩跋提及二乘除入；三、利益眾生禪也。」
T46n1911_p0096b08║十住名聞慧，十行名思慧；此聞思前，以修
T46n1911_p0096b09║自性入一切禪，得具三法。豈非初心有修
T46n1911_p0096b10║有證？三據明矣。道品、六度及佛十力宛轉相
T46n1911_p0096b11║攝，皆如上說。若修道品、六度，即是修佛十
T46n1911_p0096b12║力；若調伏諸根，滿足六度，即是滿足十力，
T46n1911_p0096b13║住佛威儀無異也。《十住毘婆沙》云：「力名扶
T46n1911_p0096b14║助，氣力不可窮盡。」《地持》云：「得勝、堪能，名為
T46n1911_p0096b15║『力』。」於十處悉如實，離虛妄，勝於魔，自行
T46n1911_p0096b16║故，名「得勝」；能以方便利益眾生，故言「堪能」。
T46n1911_p0096b17║然佛力無量，何止言十？實是一智緣十事，
T46n1911_p0096b18║故言「十」。此十化眾生足。舉十，餘亦可知。《殃
T46n1911_p0096b19║掘》云：「十力是聲聞宗，非摩訶衍；大乘有無量
T46n1911_p0096b20║力。」此二釋彌顯四種十力意。云何道品攝四
T46n1911_p0096b21║無所畏？一切智無畏者，即是備知四種苦諦，
T46n1911_p0096b22║為他分別，明示過患，決定師子吼無微畏
T46n1911_p0096b23║相，無能難言是法非法。障道無畏者，四種
T46n1911_p0096b24║集諦障四道滅，決定師子吼無微畏相，無
T46n1911_p0096b25║能難言此非障道。盡苦道無畏者，四種道諦
T46n1911_p0096b26║能行是道，得盡苦出世間，決定師子吼無
T46n1911_p0096b27║微畏相。無漏無畏者，即四種滅諦各有所
T46n1911_p0096b28║證、各有所滅，決定師子吼無微畏相。道品、
T46n1911_p0096b29║無畏，宛轉相攝。若修道品、六度，即是修無
T46n1911_p0096c01║畏，住佛威儀也。《大論》云：「內心具足名為『力』；
T46n1911_p0096c02║外用無怯名『無畏』。」《十住毘婆沙》云：「一法名
T46n1911_p0096c03║無畏，云何言四？於四事中無疑，故名『四』。」佛
T46n1911_p0096c04║應於一切法無畏，云何但四？舉大要，開
T46n1911_p0096c05║事端，餘亦無畏也。攝十八不共法者：初「身、
T46n1911_p0096c06║口無失」，此二是四種道品正業、語、命也。得供
T46n1911_p0096c07║不高，逢毀不下，名「無不定心」。四威儀恒在
T46n1911_p0096c08║定，名「無不知已捨」。此二法是四種道品中
T46n1911_p0096c09║八種定也。修身戒心慧不可盡，名「欲無減」。
T46n1911_p0096c10║慈悲度人，安住寂滅，不增不減，名「精進無
T46n1911_p0096c11║減」。無量劫為一切眾生受苦，不疲不厭，名
T46n1911_p0096c12║「念無減」。此三法是四種道品中八種精進也。
T46n1911_p0096c13║常照三世眾生心，不須更觀而為說法，不
T46n1911_p0096c14║失先念，名「慧無減」。憶三世事不忘，名「解
T46n1911_p0096c15║脫無減」。自然覺悟，不同二乘，名「解脫知見
T46n1911_p0096c16║無減」。一切身業，智慧為本，得無礙智說不
T46n1911_p0096c17║可盡，名「身業共智慧行」；「口、意共智慧」亦如
T46n1911_p0096c18║是。凡十一法，是四種道品中十種之慧。結成
T46n1911_p0096c19║攝法，意如上說。攝四無礙智者：法無礙是
T46n1911_p0096c20║四種四諦名字之法，名字從心分別；若無心
T46n1911_p0096c21║者，誰為作名？既達一心無量心，亦知一名
T46n1911_p0096c22║無量名，名不可盡是名「法無礙」。義無礙者，
T46n1911_p0096c23║諸法諸名皆歸一義，所謂如實義，名「義無礙」。
T46n1911_p0096c24║辭無礙者，十法界眾生言辭不同，皆悉解了。
T46n1911_p0096c25║十界音辭入一音辭，知一界即解十界，無
T46n1911_p0096c26║有罣礙，名「辭無礙」。又法是四諦法門，義是
T46n1911_p0096c27║四種道諦，辭是四種苦諦（云云）。樂說無礙者，
T46n1911_p0096c28║以四種四諦巧赴機緣，旋轉交絡說不可
T46n1911_p0096c29║盡，令他樂聞。於一字中說一切字、一切
T46n1911_p0097a01║義，赴一切音，當其根性各沾利益。結攝意
T46n1911_p0097a02║如上說。攝六通者：眼、耳、如意三通，如調伏
T46n1911_p0097a03║諸根中說；他心、宿命、漏盡，如十力中說。攝三
T46n1911_p0097a04║明者，如六通中說。攝四攝者：若布施攝，
T46n1911_p0097a05║即四種道品中除、捨覺分也。愛語，即四種道
T46n1911_p0097a06║品中正業、語、命也。利行、同事，即四種道品八
T46n1911_p0097a07║定；定有神力，故能利行、同事（云云）。攝陀羅尼
T46n1911_p0097a08║者：持諸善法，如完器盛水；遮諸惡法，如
T46n1911_p0097a09║棘援防果。即是四種道品中四正勤，勤遮二
T46n1911_p0097a10║惡，勤生二善。故《十住毘婆沙》偈云：
T46n1911_p0097a11║「斷已生惡法，猶如除毒蛇；
T46n1911_p0097a12║斷未生惡法，如預防流水；
T46n1911_p0097a13║增長已生善，如溉甘果栽；
T46n1911_p0097a14║未生善為生，如鑽木出火。」
T46n1911_p0097a15║攝三十二相者，《婆沙》云：「《阿毘曇．相品》中一一
T46n1911_p0097a16║相三種分別，謂相體、相業、相果也。」《大論》云：
T46n1911_p0097a17║「百劫種三十二相。」即其義也。還用三藏道品、
T46n1911_p0097a18║六度望之，終不出施、戒、慧等。文煩不委，攝
T46n1911_p0097a19║意可知。若通教相體、業、果者，不同上也。若
T46n1911_p0097a20║以相求佛，轉輪聖王即是如來，是人行邪
T46n1911_p0097a21║道。佛說三十二相，即非三十二相，一一悉用
T46n1911_p0097a22║空心蕩淨，與空相應乃名為相也。《毘婆沙》
T46n1911_p0097a23║亦云：「菩薩一心修習三十二相業，皆以慧為
T46n1911_p0097a24║本。」即空慧也。若爾，三十二相皆為道品十
T46n1911_p0097a25║慧及智度所攝，即通教意也。復次，前兩道品
T46n1911_p0097a26║教門明因，得修相業；論果，得有相體。但此
T46n1911_p0097a27║相小勝輪王，魔能化作，故非奇特；入無餘
T46n1911_p0097a28║涅槃，相則永滅。譬如得銅，不能照面。二乘
T46n1911_p0097a29║共三藏佛，俱得真，無法界像。當知前兩道
T46n1911_p0097b01║品非修相法；若後兩道品，是修相法。《法華》
T46n1911_p0097b02║云：「深達罪福相，遍照於十方，微妙淨法身，
T46n1911_p0097b03║具相三十二。」若證中道，中道即具此相。如
T46n1911_p0097b04║《法華》中二乘開示悟入妙會中道，即與八相
T46n1911_p0097b05║佛記。譬如得鏡，萬像必形。大乘得中，靡所
T46n1911_p0097b06║不現；法身相者，名為真相。《淨名》云：「已捨世
T46n1911_p0097b07║間所有相好。」輪王、魔羅，世相嚴身，皆是虛
T46n1911_p0097b08║妄，故言「已捨」。中道明鏡本無諸相；無相而
T46n1911_p0097b09║相者，妍醜由彼，多少住緣普現色身，即真
T46n1911_p0097b10║相也。《無量壽觀》云：「何彌陀佛八萬四千相，
T46n1911_p0097b11║一一相八萬四千好。」《薩遮》、《華嚴》皆云：「相為大
T46n1911_p0097b12║相海，好為小相海。」既言相海，豈局三十二
T46n1911_p0097b13║耶？為緣不同，多少在彼。此真實之相為別、
T46n1911_p0097b14║圓兩道品所攝，義自可知，不能委記。當知
T46n1911_p0097b15║六度助道攝諸善法無量無邊。舉上十二
T46n1911_p0097b16║條以示義端，知餘亦攝。助道尚爾，何況正
T46n1911_p0097b17║道（云云）。○第八、明次位者：夫真、似二位，有解
T46n1911_p0097b18║脫知見，朱紫分明。終不謬謂未得謂得，計
T46n1911_p0097b19║四善根以為初果，初果為無學，自知所斷
T46n1911_p0097b20║證、未斷證。雖四門名位有殊，斷及諦理孱
T46n1911_p0097b21║然不異。二乘多論一生斷結，時節既促，教
T46n1911_p0097b22║門所明大同小異，不過迭動。菩薩教門非
T46n1911_p0097b23║但時長、行遠，智斷亦別，徑路乃殊，歸途一也。
T46n1911_p0097b24║六度初僧祇未知作佛；二僧祇知而不說；
T46n1911_p0097b25║三僧祇自知亦說；百劫種大人相，具五功
T46n1911_p0097b26║德名「不退地」，皆似位也。坐道場成佛，方名
T46n1911_p0097b27║「真位」。此教初淺尚有次位，豈有凡夫造心即
T46n1911_p0097b28║言上位？此非增上慢，推與誰乎？通教二乘
T46n1911_p0097b29║真、似之位，智異三藏，斷位不殊。若菩薩位，
T46n1911_p0097c01║條然不同。簡名義通、別，如《法華玄》（云云）。別教
T46n1911_p0097c02║惑斷智位，二乘聾啞非其境界，故名為「別」。
T46n1911_p0097c03║一往望《攝論》、《華嚴》所明地位，即是其義。但
T46n1911_p0097c04║別義多途，赴機異說：橫則四門不同，竪則
T46n1911_p0097c05║階降深淺，不可定執一經而相是非。又菩
T46n1911_p0097c06║薩或造通論釋經，或造別論釋經。如龍
T46n1911_p0097c07║樹作千部論；天親及諸菩薩論復何量？度此
T46n1911_p0097c08║者少，那得苦專一意，非撥餘門？若苟且抑
T46n1911_p0097c09║揚，失佛方便，自招毀損；欲望通途，翻成哽
T46n1911_p0097c10║塞。今明別位，四門異說，種種不同。雖阡陌
T46n1911_p0097c11║經緯，其致一也。此方雖未有多論，而前四
T46n1911_p0097c12║門推之。若通教說種種位，知其同是真諦；
T46n1911_p0097c13║別教說種種位，知其同是中道。經言：「雖說
T46n1911_p0097c14║種種道，其實為一乘」；「其所說法，皆悉到於一
T46n1911_p0097c15║切智地」。得此意者，狐疑易息，鬪諍不生。上
T46n1911_p0097c16║破思假中已略說諸位，若欲知者往彼尋
T46n1911_p0097c17║看（云云）。又今有十意融通佛法。一、明道理
T46n1911_p0097c18║寂絕亡離，不可思議。即是四諦、三、二、一、無，隨
T46n1911_p0097c19║情智等，或開或合。若識此意，權實道理冷然
T46n1911_p0097c20║自照。二、教門綱格匡骨盤峙，包括密、露，涇渭
T46n1911_p0097c21║大小。即是漸、頓、不定、祕密，藏、通、別、圓。若得此
T46n1911_p0097c22║意，聲教開合，化道可知。三、經論矛盾，言義相
T46n1911_p0097c23║乖，不可以情通，不可以博解。古來執諍
T46n1911_p0097c24║連代不消；若得四悉檀意，則結滯開融，懷
T46n1911_p0097c25║抱瑣析，拔擲自在，不惑此疑彼也。四、若知
T46n1911_p0097c26║謬執而生塞著，巧破盡淨。單、複、具足、無言窮
T46n1911_p0097c27║逐，能破如所破，有何所得耶？五、結正法門，
T46n1911_p0097c28║對當行位。修有方便，證有階差。權實、大小、
T46n1911_p0097c29║賢聖不濫，增上慢罪從何而生？六、於一法
T46n1911_p0098a01║門縱橫無礙，綸緒次第亹亹成章。七、開章科
T46n1911_p0098a02║段，鉤鎖相承，生起可愛。八、帖釋經文，婉轉
T46n1911_p0098a03║繡媚。總用上諸方法，隨語消釋，義順而文
T46n1911_p0098a04║當。九、翻譯梵漢，名數兼通，使方言不壅。十、
T46n1911_p0098a05║一一句偈如聞而修，入心成觀。觀與經合，
T46n1911_p0098a06║觀則有印；印心作觀，非數他寶。唯翻譯名
T46n1911_p0098a07║數，未暇廣尋九意，不與世間文字法師共，
T46n1911_p0098a08║亦不與事相禪師共。一種禪師，唯有觀心
T46n1911_p0098a09║一意，或淺、或偽，餘九全無。此非虛言，後賢有
T46n1911_p0098a10║眼者當證知也。次位者，十意之一也。若圓
T46n1911_p0098a11║教次位者，於菩薩境中應廣分別。但彼證
T46n1911_p0098a12║今修，故須略辨。若四種三昧修習方便，通如
T46n1911_p0098a13║上說，唯《法華》別約六時五悔，重作方便。
T46n1911_p0098a14║今就五悔明其位相。先知逆順十心而繫
T46n1911_p0098a15║緣實相是第一懺。常懺悔，無不懺時。但心
T46n1911_p0098a16║理微密，觀用輕疎，黑惡覆障卒難開曉；重運
T46n1911_p0098a17║身口助發意業，使疾相應，更加五悔耳。懺
T46n1911_p0098a18║名「陳露先惡」；悔名「改往修來」。佛智遍照，佛
T46n1911_p0098a19║慈普攝，我以身口投佛足下：願世間眼證
T46n1911_p0098a20║我懺悔！我無始無量遮佛道罪，無明所偪，
T46n1911_p0098a21║不識正真；從三界繫，動身口意、起十惡
T46n1911_p0098a22║罪；三寶、六親、四生、五道，作不饒益事；破發
T46n1911_p0098a23║三乘心人，造五、七逆；自作教他，見作隨喜；
T46n1911_p0098a24║應現生後，受諸苦惱。如三世菩薩求佛道
T46n1911_p0098a25║時懺悔，我亦如是！傷已昏沈、無智慧眼！發
T46n1911_p0098a26║是語時，聲淚俱下，至誠真實，五體投地；如
T46n1911_p0098a27║樹崩倒，摧折我人，眾惡傾殄，是名「懺悔」。勸
T46n1911_p0098a28║請者，名為「祈求」。聲聞自度，直懺己罪；菩薩
T46n1911_p0098a29║愍眾，故行道，故須勸請。我今知罪尚不得
T46n1911_p0098b01║脫；眾生不知，歷劫流轉。我無力救，請十方
T46n1911_p0098b02║佛。佛愍眾生，不簡巨細，必冀從願。《大論》
T46n1911_p0098b03║明請、不請（云云）。請轉法輪謂：勸、示、證，令於
T46n1911_p0098b04║四諦生眼、智、明、覺，是名「三轉」。有人言：「請說
T46n1911_p0098b05║三乘，名『三轉』。」佛若說法，眾生得涅槃證；設
T46n1911_p0098b06║未得者，且令受世間樂。佛若普許，則一切得
T46n1911_p0098b07║安；我預一切，罪苦亦除。如遍請雨，我有少
T46n1911_p0098b08║田，自霑甘潤。請住世者：夫命隨業得住，
T46n1911_p0098b09║變化隨心得住，心止化滅。我今請佛饒益
T46n1911_p0098b10║眾生，如大炬火，莫止變化之心，久住安隱
T46n1911_p0098b11║度脫一切，是名「勸請」。隨喜者，名為「慶彼」。佛
T46n1911_p0098b12║既三轉法輪，眾生得三世利益，我助彼喜。
T46n1911_p0098b13║又我應勸化令其生善；其善自生，是故我
T46n1911_p0098b14║喜。喜三世眾生福德善、三世三乘無漏善、三
T46n1911_p0098b15║世諸佛從初心至入滅一切諸善，我皆隨
T46n1911_p0098b16║喜，亦教他喜。如買、賣香、傍觀，三人同熏；能
T46n1911_p0098b17║化、受化及隨喜者，三善均等。觀眾生惑甚可
T46n1911_p0098b18║悲傷；觀眾生善應大恭敬，心常不輕。深
T46n1911_p0098b19║知眾生具正、緣、了，即雖未發，會必應生；毒
T46n1911_p0098b20║鼓遠近，為要當死，故敬之如佛。何者？未來
T46n1911_p0098b21║諸世尊，其數無有量也。此深是隨喜意也。《法
T46n1911_p0098b22║華》隨喜法、《大品》隨喜人，人、法互舉耳。迴向
T46n1911_p0098b23║者，迴眾善向菩提。一切賢聖功德廣大，我
T46n1911_p0098b24║今隨喜，福亦廣大。眾生無善，我以善施；施
T46n1911_p0098b25║眾生已，正向菩提。如迴聲入角，響聞則遠；
T46n1911_p0098b26║迴向為大利。正迴向者：斷三界道，滅諸戲
T46n1911_p0098b27║論，乾煩惱泥，滅棘刺林，捨除重檐；不取、不
T46n1911_p0098b28║念、不見、不得、不分別。能迴向者、所迴向
T46n1911_p0098b29║處，諸法皆妄想和合故有，一切法實不生。無
T46n1911_p0098c01║已、今、當生；無已、今、當滅，諸法如是。我順諸
T46n1911_p0098c02║法，隨喜迴向，如三世諸佛所知、所見、所許。是
T46n1911_p0098c03║名「真實正迴向」，亦名「最上具足大迴向」。則不
T46n1911_p0098c04║謗佛、無過咎、無所繫、無毒、無失。何但迴
T46n1911_p0098c05║向如此，前三後一亦然。《毘婆沙》云：「罪應如
T46n1911_p0098c06║是懺，勸請隨喜福，迴向於菩提。」發願者，誓
T46n1911_p0098c07║也。如許人物，若不分券，物則不定；施眾
T46n1911_p0098c08║生善，若不要心，或恐退悔，加之以誓。又
T46n1911_p0098c09║無誓願，如牛無御不知所趣；願來持行，將
T46n1911_p0098c10║至所在。亦名陀羅尼，持善遮惡；如坯得
T46n1911_p0098c11║火，堪可盛物。二乘生盡故不須願；菩薩生
T46n1911_p0098c12║生化物，須總願、別願。四弘是總願，法藏、《華嚴》
T46n1911_p0098c13║所說一一善行、陀羅尼，皆有別願。今於道場，
T46n1911_p0098c14║日夜六時行此懺悔，破大惡業罪；勸請，破
T46n1911_p0098c15║謗法罪；隨喜，破嫉妬罪；迴向，破為諸有罪。
T46n1911_p0098c16║順空無相願，所得功德不可限量，譬算校
T46n1911_p0098c17║計亦不能說。若能勤行五悔方便，助開觀
T46n1911_p0098c18║門，一心三諦豁爾開明，如臨淨鏡遍了諸
T46n1911_p0098c19║色；於一念中圓解成就，不加功力任運分
T46n1911_p0098c20║明，正信堅固無能移動。此名「深信隨喜心」，
T46n1911_p0098c21║即初品弟子位也。〈分別功德品〉云：「其有眾生
T46n1911_p0098c22║聞佛壽長遠，乃至能生一念信解，所得功
T46n1911_p0098c23║德不可限量，能起如來無上之慧。若聞是
T46n1911_p0098c24║經而不毀呰，起隨喜心，當知已為深信解
T46n1911_p0098c25║相。」即初品文也。又以圓解觀心修行五悔，
T46n1911_p0098c26║更加讀誦，善言妙義與心相會，如膏助火；
T46n1911_p0098c27║是時心觀益明，名「第二品」也。文云：「何況讀誦、
T46n1911_p0098c28║受持之者，斯人則為頂戴如來。」又以增品
T46n1911_p0098c29║勝心修行五悔，更加說法，轉其內解，導利
T46n1911_p0099a01║前人；以曠濟故，化功歸己，心更一轉，倍勝
T46n1911_p0099a02║於前，名「第三品」也。文云：「若有受持、讀誦、為
T46n1911_p0099a03║他人說，自書、教人書、供養經卷，不須復起
T46n1911_p0099a04║塔寺供養眾僧。」又以增進心修行五悔，兼
T46n1911_p0099a05║修六度；福德力故，倍助觀心更一重深進，
T46n1911_p0099a06║名「第四品」也。文云：「況復有人能持是經，兼
T46n1911_p0099a07║行六度，其德最勝，無量無邊，譬如虛空，至
T46n1911_p0099a08║一切種智。」又以此心修行五悔，正修六度，
T46n1911_p0099a09║自行化他，事理具足；心觀無礙，轉勝於前，不
T46n1911_p0099a10║可比喻，名「第五品」也。文云：「能為他人種
T46n1911_p0099a11║種解說，清淨持戒，忍辱無瞋，常貴坐禪，
T46n1911_p0099a12║精進勇猛，利根智慧，當知是人已趣道場，
T46n1911_p0099a13║近三菩提。」若爾，五品之位在十信前。若依
T46n1911_p0099a14║《普賢觀》，即以五品為十信五心。但佛意難
T46n1911_p0099a15║知，赴機異說；借此開解，何勞苦諍（云云）。復次，
T46n1911_p0099a16║今此一章是觀陰、界、入境，須約陰、入而判
T46n1911_p0099a17║次位。所謂：黑陰入界即三惡道位；白陰入
T46n1911_p0099a18║界即三善道位；善方便陰入界即小乘似位；
T46n1911_p0099a19║無漏陰界入即二乘真位；變易陰界入即五
T46n1911_p0099a20║種人位；法性常色、常受、想、行、識陰界入即佛
T46n1911_p0099a21║位（云云）。又假名五品既轉明淨，豁入聞慧，通
T46n1911_p0099a22║達無滯，深信難動，即信心也。如此次第，念、
T46n1911_p0099a23║進、慧、定、陀羅尼、戒、護、迴向、願等十信具足，名
T46n1911_p0099a24║「六根清淨相似之位」，四住已盡，《仁王般若》云：
T46n1911_p0099a25║「十善菩薩發大心，長別三界苦輪海。」即此意
T46n1911_p0099a26║也。次入初住，破無明見佛性。《華嚴》云：「初發
T46n1911_p0099a27║心時便成正覺，真實之性不由他悟。」即此
T46n1911_p0099a28║意也。如是次第四十二位，究竟妙覺，無有
T46n1911_p0099a29║叨濫。是名「知次位」。○第九、安忍者：能忍成
T46n1911_p0099b01║道事，不動亦不退，是心名「薩埵」。始觀陰界
T46n1911_p0099b02║至識次位八法，障轉慧開；或未入品，或入
T46n1911_p0099b03║初品，神智爽利。若鋒刃飛霜觸物斯斷，初
T46n1911_p0099b04║心聰叡有逾於此。本不聽學，能解經論；覽
T46n1911_p0099b05║他義疏，洞識宗途；欲釋一條，辯不可盡。
T46n1911_p0099b06║若懷寶藏璧，蘊解匿名，密勤精進，必得入
T46n1911_p0099b07║品，或進深品。志念堅固，無能移易，彌為勝
T46n1911_p0099b08║術。但錐不處囊，難覆易露。或見講者不稱
T46n1911_p0099b09║理，或見行道者不當轍；慈悲示語，即被圍
T46n1911_p0099b10║繞。凡令講說，或勸為眾生，內痒外動，即
T46n1911_p0099b11║說一兩句法，或示一兩節禪；初對一人，馳
T46n1911_p0099b12║傳漸廣，則不得止。初謂有益，益他蓋微；廢
T46n1911_p0099b13║損自行，非唯品秩不進、障道還興！象子力微，
T46n1911_p0099b14║身沒刀箭；掬湯投氷，翻添氷聚。《毘婆沙》云：
T46n1911_p0099b15║「破敗菩薩也。」昔鄴洛禪師名播河海，往則四
T46n1911_p0099b16║方雲仰，去則千百成群，隱隱轟轟亦有何
T46n1911_p0099b17║益利？臨終皆悔！武津歎曰：「一生望入銅輪，
T46n1911_p0099b18║領眾太早，所求不克。」著願文云：「擇！擇！擇！擇！」
T46n1911_p0099b19║高勝垂軌，可以鏡焉。修行至此，審自斟酌，
T46n1911_p0099b20║智力強盛，須廣利益，如大象押群。若其不
T46n1911_p0099b21║然，且當安忍深修三昧，行成力著為化不
T46n1911_p0099b22║晚。《大論》云：「菩薩以度人為事，云何深山自
T46n1911_p0099b23║善？答曰：『如服藥將身，體康復業；身雖遠
T46n1911_p0099b24║離，心不遠離。』」若至六根清淨，名「初依人」，有
T46n1911_p0099b25║所說法亦可信受。一音遍滿，聞者歡喜，是
T46n1911_p0099b26║化他位也。若此時不出，強軟兩賊無如之何，
T46n1911_p0099b27║自行轉成，於他有辦。大象捍挌，刀箭無施；
T46n1911_p0099b28║日光照世，長氷自冶。此即安忍之力焉。若被
T46n1911_p0099b29║名譽羅罥、利養毛繩、眷屬集樹，妨蠧內侵，枝
T46n1911_p0099c01║葉外盡者，當早推之，莫受莫著；推若不去
T46n1911_p0099c02║翻被黏繫者，當縮德露玭，揚狂隱實，密
T46n1911_p0099c03║覆金貝莫令盜見。若遁迹不脫，當一舉
T46n1911_p0099c04║萬里絕域他方，無相諳練快得學道，如求
T46n1911_p0099c05║那跋摩（云云）。若名、利、眷屬從外來破，憶此三
T46n1911_p0099c06║術齧齒忍耐。雖千萬請，確乎難拔，讓哉！隱
T46n1911_p0099c07║哉！去哉！若煩惱、業、定、見、慢等從內來破者，亦
T46n1911_p0099c08║憶三術：即空、即假、即中。設使屠粉肌肉心，
T46n1911_p0099c09║不動散；大地鎮壓，不為重淪。毘嵐弗輕，寒
T46n1911_p0099c10║氷非冷，猛炎寧熱？端心正觀，那得薄證片
T46n1911_p0099c11║禪即以為喜？纔見少惡即以為憂？坯器易
T46n1911_p0099c12║堆，菴華難實。《大品》云：「無量人發菩提心，多
T46n1911_p0099c13║墮二乘地。」為辦大事彌須安忍。若得此
T46n1911_p0099c14║意，不須九境；若未了者，當更廣明。○第十、
T46n1911_p0099c15║無法愛者：行上九事，過內外障應得入
T46n1911_p0099c16║真；而不入者，以法愛住著而不得前。《毘
T46n1911_p0099c17║曇》云：「煖法猶退，五根若立，上忍發真，則不
T46n1911_p0099c18║論退。頂法若生愛心，應入不入，退為四重、
T46n1911_p0099c19║五逆。」通、別皆有頂墮之義。既不入位，又不
T46n1911_p0099c20║墮二乘。《大論》云：「三三昧是似道位。未發真
T46n1911_p0099c21║時，喜有法愛，名為『頂墮』。」今人行道萬不至
T46n1911_p0099c22║此，至此善自防護。此位無內外障，唯有法
T46n1911_p0099c23║愛。法愛難斷，若有稽留，此非小事，譬如同
T46n1911_p0099c24║帆一去一停，停即住著。又雖不著沙，亦不
T46n1911_p0099c25║著岸，風息故住。不著沙喻無內障，岸喻
T46n1911_p0099c26║外障。而生法愛，無住風息，不進不退，名為
T46n1911_p0099c27║「頂墮」。若破法愛，入三解脫，發真中道，所有
T46n1911_p0099c28║慧身不由他悟，自然流入薩婆若海，住無
T46n1911_p0099c29║生忍，亦名「寂滅忍」。以首楞嚴遊戲神通，具
T46n1911_p0100a01║大智慧如大海水，所有功德唯佛能知。今止
T46n1911_p0100a02║觀進趣方便，齊此而已；入住功德，今無所論，
T46n1911_p0100a03║後當重辨。○是十種法，名「大乘觀」；學是乘
T46n1911_p0100a04║者，名「摩訶衍」。云何大乘？如《法華》云：「各賜諸
T46n1911_p0100a05║子等一大車。其車高廣，眾寶莊校，周匝欄楯
T46n1911_p0100a06║四面懸鈴。又於其上張設幰蓋，亦以珍奇
T46n1911_p0100a07║雜寶而嚴飾之。寶繩交絡，垂諸華纓，重敷
T46n1911_p0100a08║綩莚，安置丹枕。駕以白牛，肥莊多力，膚色
T46n1911_p0100a09║充潔，形體姝好，有大筋力，行步平正，其疾如
T46n1911_p0100a10║風。又多僕從而侍衛之。」止觀大乘亦如是。
T46n1911_p0100a11║觀念念心無非法性實相，是名「等一大車」。
T46n1911_p0100a12║於一一心即空、即假、即中，是名「各賜大車」。
T46n1911_p0100a13║徹三諦之源，名為「高」。收十法界，名為「廣」。無
T46n1911_p0100a14║量道品，名「眾寶莊校」。四勤遮惡持善，又願
T46n1911_p0100a15║來持行，釘鑷牢固，名「周匝欄楯」。法義辭辯，宣
T46n1911_p0100a16║暢開覺，名「四面懸鈴」。慈悲普覆，無有遺限，
T46n1911_p0100a17║名「張設幰蓋」。道品所攝，十力、無畏、十八不共
T46n1911_p0100a18║之法，不與他共，名「珍奇嚴飾」。四弘誓願，要
T46n1911_p0100a19║心不退，名「寶繩交絡」。四攝攝物，物無不
T46n1911_p0100a20║悅，名「垂諸華纓」。諸禪三昧，起六神通，名「重
T46n1911_p0100a21║敷綩莚」。四門歸宗，休息諸行，名「安置丹枕」。
T46n1911_p0100a22║四念處慧破除八倒之黑，名「駕以白牛」。四正
T46n1911_p0100a23║勤增長二善，名「肥壯多力」。遮斷二惡，二惡
T46n1911_p0100a24║盡淨，故言「膚色充潔」。四如意足，四辯自在，
T46n1911_p0100a25║名「形體姝好」。五根盤固不可移動，名為「筋」。
T46n1911_p0100a26║五力增長遮諸惡法，名為「力」。七覺簡擇，名
T46n1911_p0100a27║為「行步」。八道安隱，名為「平正」。對治助道廣
T46n1911_p0100a28║攝諸法，名「又多僕從而侍衛之」。破法愛無
T46n1911_p0100a29║明入薩婆若海，發真速疾，名「其疾如風」。運
T46n1911_p0100b01║載諸子，嬉戲快樂。此大乘觀，法門具度，與彼
T46n1911_p0100b02║經合，故名「大乘觀」也。復次，一切法悉一乘
T46n1911_p0100b03║故，夫有心者無不具足如此妙法，是名「理
T46n1911_p0100b04║乘」。如來不說則不能知；以聞教歡喜頂受，
T46n1911_p0100b05║即「名字乘」。因聞名故，依教修行，入五品位，
T46n1911_p0100b06║名「觀行乘」。得六根清淨，名「相似乘」。從三界
T46n1911_p0100b07║出，到薩婆若中住，是亦不住；若入初住乃
T46n1911_p0100b08║至十住，得真實乘遊於東方。十行遊南方；
T46n1911_p0100b09║十向遊西方；十地遊北方。輪環無際，得空
T46n1911_p0100b10║而止，止於中央，即妙覺。直至道場是此意
T46n1911_p0100b11║也。今人祇謂捨惡取空是大乘，此空尚不
T46n1911_p0100b12║免六十二見單、複之惡，何得動出為乘？設
T46n1911_p0100b13║借為乘，祇一禿乘，無法門具度。正法大城，金
T46n1911_p0100b14║剛寶藏，具足無缺，何所而無？豈容禿空而
T46n1911_p0100b15║已？若但爾者，乘邪見乘，入險惡道，是壞驢
T46n1911_p0100b16║車耳（云云）。○端坐觀陰入，如上說。歷緣對境
T46n1911_p0100b17║觀陰界者，緣謂六作，境謂六塵。《大論》云：「於
T46n1911_p0100b18║緣生作者，於塵生受者。」如隨自意中說。若
T46n1911_p0100b19║《般舟》常行，《法華》、《方等》半行；或掃灑執作皆有
T46n1911_p0100b20║行動，隨自意最多。若不於行中習觀，云何
T46n1911_p0100b21║速與道理相應？略辨其相，例前為十。初所
T46n1911_p0100b22║觀境者：若舉足、下足，足是色法，色由心運，
T46n1911_p0100b23║從此至彼，此心依色，即是色陰；領受此行，
T46n1911_p0100b24║即受陰；於行計我，即想陰；或善行、惡行，即行
T46n1911_p0100b25║陰；行中之心，即識陰。行塵對意則有界、入；
T46n1911_p0100b26║乃至眼色、意法亦如是。是陰界入於舉、下間
T46n1911_p0100b27║悉皆具足。如此陰入即是無明與行緣合，
T46n1911_p0100b28║生行中陰界入。陰界入不異無明，無明即
T46n1911_p0100b29║是法性，法性即是法界；一切法趣行中，是趣
T46n1911_p0100c01║不過。一陰界入，一切陰界入；一多，不一不
T46n1911_p0100c02║多，不相妨礙。是名「行中不思議境」。達此境
T46n1911_p0100c03║時與慈悲俱起，傷己昏沈，無量劫來常為
T46n1911_p0100c04║陰入迷惑欺誑，今始覺知一切眾生悉是一
T46n1911_p0100c05║乘。昏醉倒解甚可憐愍，誓破無明作眾依
T46n1911_p0100c06║止。安心定慧而寂照之。心既得安，遍破見
T46n1911_p0100c07║思、無知、無明三諦之障，橫竪皆盡。又善識通
T46n1911_p0100c08║塞，終不於中取藥成病。善知道品榮枯念
T46n1911_p0100c09║處，雙樹中間入般涅槃。又善知行中對治六
T46n1911_p0100c10║度，助開涅槃門。深識次位，知我此行未
T46n1911_p0100c11║同上聖，慚愧進修無有休已。能於行中
T46n1911_p0100c12║外降名利，內伏三障，安忍不動。法愛滯著，
T46n1911_p0100c13║莫令頂墮。十法成就，世入銅輪，證無生忍。
T46n1911_p0100c14║得一大車，高廣嚴淨，眾寶莊校，其疾如風，嬉
T46n1911_p0100c15║戲快樂。乘是寶乘直至道場。是約行緣作
T46n1911_p0100c16║觀，治無明糠，顯法性米。舉足下足道場中
T46n1911_p0100c17║來，具足佛法矣。例前可知。行緣既爾，住、坐、
T46n1911_p0100c18║臥、語、作，例前可解。三三昧無臥法，隨自意
T46n1911_p0100c19║則有。昔國王於臥中悟辟支佛，當知臥中
T46n1911_p0100c20║得有觀行（云云）。對境者：約眼計我，言我能
T46n1911_p0100c21║受；一塵有三，合十八受者。眼見色有五陰、
T46n1911_p0100c22║三界、二入，例如上說。又《彌勒相骨經》云：「一念
T46n1911_p0100c23║見色，有三百億五陰生滅；一一五陰即是眾
T46n1911_p0100c24║生。」若爾者，眼對色時，何啻五陰、三界、二入？若
T46n1911_p0100c25║如此觀眼色者，名為「減修」，非摩訶衍。若
T46n1911_p0100c26║觀眼色於諸如來常，具足無減修，明識來
T46n1911_p0100c27║入門者，眼色一念心起即是法界，具一切法，
T46n1911_p0100c28║即空、即假、即中。四句求不可得，故言「即空」。
T46n1911_p0100c29║如彌勒相色，一念三百億五陰生滅，乃至一
T46n1911_p0101a01║地、十地相色既爾；受、想、行、識亦復如是。又外
T46n1911_p0101a02║道打髑髏作聲，聽知生處，知無量事；香、味、
T46n1911_p0101a03║觸等亦復如是。故言「即假」。假不定假，空不
T46n1911_p0101a04║定空，則非空非假。若眼一法非空非假，則
T46n1911_p0101a05║一切法非空非假。猶如虛空，有、無永寂；亦
T46n1911_p0101a06║如日月，無幽不照。雖無空、假，雙照空、假，
T46n1911_p0101a07║照因緣麁色，名「肉眼」；照因緣細色，名「天眼」；
T46n1911_p0101a08║照因緣色空，名「慧眼」；照因緣色假，名「法眼」；
T46n1911_p0101a09║照因緣色中，名「佛眼」。五眼一心中具者，非
T46n1911_p0101a10║具凡夫膿血肉眼，亦非諸天所得天眼，亦
T46n1911_p0101a11║非二乘沈空慧眼，亦非菩薩分別之眼，但
T46n1911_p0101a12║以佛眼具有五力，如眾流入海失本名
T46n1911_p0101a13║字。故佛問善吉云：「如來有五眼不？」答云：
T46n1911_p0101a14║「有。」皆稱如來有，何關凡夫、二乘眼耶？《請觀
T46n1911_p0101a15║音》云：「五眼具足成菩提。」以三觀一心，名「無
T46n1911_p0101a16║減修」；以一眼具五力，名「明見來入門」，亦是
T46n1911_p0101a17║圓證也。於眼內外自在，眼入正受，鼻三昧
T46n1911_p0101a18║起，鼻入眼起。雖動而寂，寂不妨動；雖寂而
T46n1911_p0101a19║動，動不妨寂。雖見不見，不見而見，乃稱「明
T46n1911_p0101a20║見來入門」也。問：佛具五眼，應照五境。經云：
T46n1911_p0101a21║「我以五眼不見三聚，眾生狂愚無目而言
T46n1911_p0101a22║見耶？」又云：「見色與盲等。」既等於盲，那得
T46n1911_p0101a23║見麁、細色？答：五境皆冥實相，實相則不可
T46n1911_p0101a24║見；不可見故，喻之如盲。雖不可見，見無
T46n1911_p0101a25║減少；五眼洞徹，諸境分明。雖言五照，照何
T46n1911_p0101a26║必有？雖言如盲，盲何必無？《淨名》云：「不來相
T46n1911_p0101a27║而來，不見相而見。」即此意也。是為不思議
T46n1911_p0101a28║境。我眼、眾生眼，無二無別，云何眾生不覺
T46n1911_p0101a29║不知？即起慈悲，誓當度脫。欲滿此願，安
T46n1911_p0101b01║心定慧，能以止觀遍破諸法。於眼色中明
T46n1911_p0101b02║識通塞，不如蟲道。於眼陰中修四念處，
T46n1911_p0101b03║非淨、非不淨，枯榮雙遣而入涅槃。學諸對
T46n1911_p0101b04║治，助開三脫。明識六即，不起叨濫。我所觀
T46n1911_p0101b05║眼雖具五眼，但是名字，但是觀行。若漸見
T46n1911_p0101b06║障外，後見十方，如普賢觀；頓見大千，如常
T46n1911_p0101b07║不輕。漸頓兩見，六根互用，我悉未階，不應
T46n1911_p0101b08║起慢，漸愧勤行。若德建名立，當忍內外障，
T46n1911_p0101b09║安若須彌。法愛不生則無留滯，其疾如風
T46n1911_p0101b10║證真實眼。乘一大車直至道場。若眼中得
T46n1911_p0101b11║入，多於眼中廣作佛事，常放金光照耀一
T46n1911_p0101b12║切。《淨名》云：「或有佛土以光明為佛事。」眼色
T46n1911_p0101b13║一受既爾，餘二受亦然；餘五根、五塵、十五受
T46n1911_p0101b14║亦然。廣說如前。將前意度入六根用之，
T46n1911_p0101b15║但令破煩惱去，不拘常科。若從耳中得
T46n1911_p0101b16║大車，多用音聲為佛事；鼻中用香；舌中用
T46n1911_p0101b17║味；身中用天衣；意中用寂滅。一根佛事互
T46n1911_p0101b18║通諸根，方便利物，時或不同，而令眾生得
T46n1911_p0101b19║究竟樂（云云）。○若能如上勤而行之，於一生
T46n1911_p0101b20║中必不空過。雖聞不用，如黑蚖懷珠，何
T46n1911_p0101b21║益於長蛇者乎？今以三譬譬於得失。匹夫
T46n1911_p0101b22║隻勇，修治一刀一箭，破一寇兩寇，獲賜一
T46n1911_p0101b23║金一銀，祿潤一妻一子。如此之人但利器
T46n1911_p0101b24║械，負戟前驅以命博貨，何用廣知兵法耶？
T46n1911_p0101b25║若欲為國，麴糵、舟楫、鹽梅、霖雨者，須善文
T46n1911_p0101b26║武，計在帷帳，折衝萬里。所學處深，所破亦
T46n1911_p0101b27║大；獲賞既重，祿潤甚多。雖知而不用，用而
T46n1911_p0101b28║屢北；尚不能濟身，澤豈及人乎？學禪觀者
T46n1911_p0101b29║亦如是。唯知一法，或止、或觀，擬破少惡，寂
T46n1911_p0101c01║心行道，得少禪定，攝少眷屬，便以為足，
T46n1911_p0101c02║如匹夫鬪耳。欲作大禪師，破大煩惱，顯
T46n1911_p0101c03║無量善法，益無量緣，當學十法止觀，洞達
T46n1911_p0101c04║意趣。於六緣、六受行用相應。煩惱卒起，即便
T46n1911_p0101c05║有觀；觀過惑表，勇健難事，解髻得珠。若
T46n1911_p0101c06║解而不用，用而不當，而反師惑心，道安克
T46n1911_p0101c07║乎？又如野巫，唯解一術，方救一人，獲一脯
T46n1911_p0101c08║柈，何須學神農本草耶？欲為大醫，遍覽
T46n1911_p0101c09║眾治，廣療諸疾，轉脈轉精，數用數驗，恩救博
T46n1911_p0101c10║也。學禪者亦如是。但專一法，治惑即去，當
T46n1911_p0101c11║時微益，終非大途包括之意，亦不能破煩
T46n1911_p0101c12║惱入無生忍。雖善醫藥，不依方服，病豈
T46n1911_p0101c13║差乎？讀誦止觀甚利，心不行用，無生終不
T46n1911_p0101c14║現前。又如學義，止欲一問一答，衒耀一時，
T46n1911_p0101c15║何須廣尋經論？欲作法主，當善異部。雖
T46n1911_p0101c16║諳解處多而不曾出眾，怯弱不任酬往。若
T46n1911_p0101c17║無怯怖，臨機百轉，以無方之答，答縱橫之
T46n1911_p0101c18║問，是為大法師。觀行人亦如是。觀行若明，
T46n1911_p0101c19║能歷緣對境觸處得用；若不如是，魔軍何
T46n1911_p0101c20║由可破？煩惱重病何由可除？法性深義何由
T46n1911_p0101c21║可顯？三事不辦，區區困役，秖是生死凡夫，
T46n1911_p0101c22║非為學道方便也。
T46n1911_p0101c23║摩訶止觀卷第七（下）