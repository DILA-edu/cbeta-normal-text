T46n1911_p0102a01║
T46n1911_p0102a02║摩訶止觀卷第八（上）
T46n1911_p0102a03║
T46n1911_p0102a04║隋天台智者大師說
T46n1911_p0102a05║門人灌頂記
T46n1911_p0102a06║第二、觀煩惱境者：上陰界入不悟，則非其
T46n1911_p0102a07║宜，而觀察不已，擊動煩惱，貪瞋發作；是時
T46n1911_p0102a08║應捨陰入觀於煩惱。前呵五欲，知其過
T46n1911_p0102a09║罪；棄蓋是捨平常；陰入觀於果報，於中求
T46n1911_p0102a10║解。今觀發作隆盛，起重貪瞋。如鐵不與火
T46n1911_p0102a11║合，但黑；若與火合，赫然。又報法尋常，無時
T46n1911_p0102a12║不有，呵棄為易；若欻起煩惱，控制則難。何
T46n1911_p0102a13║者？生來雖瞋，諫曉則息；今所發者，咆勃可
T46n1911_p0102a14║畏。生來倒想，乍起乍滅；今所發者，欝然不
T46n1911_p0102a15║去。生來欲色，抑制可停；今所發者，不簡死
T46n1911_p0102a16║馬，況其匹類？此惑內發，強梁熾盛；若見外
T46n1911_p0102a17║境，心狂眼闇。譬如流水，不覺其急；概之以
T46n1911_p0102a18║木，漣漪𭱯起。亦如健人，不知有力，觸之怒
T46n1911_p0102a19║壯。煩惱臥伏，如有如無；道場懺悔，觀陰界
T46n1911_p0102a20║入，如觸睡師子哮吼震地。若不識者，則能
T46n1911_p0102a21║牽人作大重罪。非唯止觀不成，更增長惡
T46n1911_p0102a22║業，墜黑闇坑，無能勉出。為是義故，須觀
T46n1911_p0102a23║煩惱境也。觀此為四：一、略明其相，二、明因
T46n1911_p0102a24║緣，三、明治異，四、修止觀。初、明相者，先釋
T46n1911_p0102a25║名。煩惱是昏煩之法，惱亂心神。又與心作
T46n1911_p0102a26║煩，令心得惱，即是見思利鈍。此一往分數，
T46n1911_p0102a27║五鈍何必是貪瞋？如諸蠕動，實不推理，而
T46n1911_p0102a28║舉𧑃張鬐，怒目自大。底下凡劣，何甞執見？
T46n1911_p0102a29║行、住、坐、臥，恒起我心，故知五鈍非無利也。
T46n1911_p0102b01║五利豈唯見惑，何甞無恚、欲耶？當知利、鈍
T46n1911_p0102b02║之名，通於見、思。今約位分之，令不相濫。
T46n1911_p0102b03║若未發禪來，雖有世智，推理辯聰，見想
T46n1911_p0102b04║猶弱，所有十使同屬於鈍。從因定發見，見
T46n1911_p0102b05║心猛盛，所有十使從強受名，皆屬於利。如
T46n1911_p0102b06║兩學人，一得法意，為諍則強；一得語言，為
T46n1911_p0102b07║諍則弱。得語如無禪，得意如發定。若發
T46n1911_p0102b08║定已而起見惑，如下所觀；若未發定而起
T46n1911_p0102b09║煩惱，正是今所觀也。若利中有鈍，見諦但
T46n1911_p0102b10║斷於利，鈍猶應在。《毘曇》人謂利上之鈍，名
T46n1911_p0102b11║「背上使」；見諦斷時，正利既去，背使亦去。思惟
T46n1911_p0102b12║亦如是。若開此利鈍，為八萬四千；今但束
T46n1911_p0102b13║為四分。三毒偏發為三分；若等緣三境名
T46n1911_p0102b14║「等分」；三毒偏起是覺觀而非多；三毒等起名
T46n1911_p0102b15║「覺觀多」。若少、若多悉名「散動」，俱能障定；無
T46n1911_p0102b16║記是「報散動」，則不障定。經云：「從滅定出，入
T46n1911_p0102b17║散心中；散心中還入諸定。」散不障定，即此
T46n1911_p0102b18║義也。《成論》人云：「散兼無知，癡能障定。」若爾，
T46n1911_p0102b19║散兼瞋、欲，何不障定耶？今釋別有意，如上
T46n1911_p0102b20║棄蓋中說。但煩惱之相廣不可盡，若具分別，
T46n1911_p0102b21║妨於觀門。《法華》云：「二十年中常令除糞。」糞
T46n1911_p0102b22║即煩惱，污穢法也。棄之若盡，得一日之價；若
T46n1911_p0102b23║住分別多少，終不得直。今觀煩惱糞，求智
T46n1911_p0102b24║慧錢，非欲分別見、思相也。若爾，五百羅漢
T46n1911_p0102b25║何以分別？為持佛法，作眾導首，通種種難，
T46n1911_p0102b26║須廣分別。今正入道，力所未暇，亦於觀非
T46n1911_p0102b27║急，但總知四分糞穢，勤而棄之。若從空入
T46n1911_p0102b28║假時，當委悉分別。復次，利鈍合各束為四
T46n1911_p0102b29║分，同是界內，共二乘斷，名「通煩惱」也。若界
T46n1911_p0102c01║外四分，二乘不斷，名「別煩惱」。若作相關，何
T46n1911_p0102c02║得離通有別？通惑為枝，別惑為本；得真
T46n1911_p0102c03║智斷枝，得中智斷本。若作不思議者，祇
T46n1911_p0102c04║界內煩惱即是菩提，何得非是別惑？已如
T46n1911_p0102c05║前說。二、明煩惱起之因緣。因緣有三，如後
T46n1911_p0102c06║說。起相有四：深而不利、利而不深、亦深亦
T46n1911_p0102c07║利、不深不利。第四句即屬通途果報惑相，尋
T46n1911_p0102c08║常相係，故言「非深非利」也。三句起動異常，
T46n1911_p0102c09║即屬煩惱發相也。發時深重不可禁止；觸
T46n1911_p0102c10║境彌增無能遮制，是為深相。數數發起，起
T46n1911_p0102c11║輒深重，故名為「利」。利而不深、深而不利，準
T46n1911_p0102c12║此可知。因緣者：一、習因種子，二、業力擊作，
T46n1911_p0102c13║三、魔所扇動。習者：無量劫來煩惱重積，種子
T46n1911_p0102c14║成就，薰習相續。如駛水流，順之不覺其疾，
T46n1911_p0102c15║概之則知奔猛。行人任煩惱流沿生死海
T46n1911_p0102c16║都不覺知；若修道品泝諸有流，煩惱嵬起。
T46n1911_p0102c17║唯當勤勉特出，曉夜兼功耳。業者：無量劫來
T46n1911_p0102c18║惡行成就，如負怨責，那得令汝修道出離？
T46n1911_p0102c19║故惡業卓起，破壞觀心，使善法不立。如河
T46n1911_p0102c20║湉靜不覺流浪；暴風卒至波如連山。若放
T46n1911_p0102c21║擲帆柁，壞在斯須；一心正前後，行船得免。
T46n1911_p0102c22║魔者：若作魔行，是其民屬，故不動亂。若行
T46n1911_p0102c23║道出界，去此投彼，十軍攝擒，故深利之惑，
T46n1911_p0102c24║欻然而至。如大海水，雖無風流，摩竭吸水，
T46n1911_p0102c25║萬物奔趣，不可力拒；專稱佛名，乃得脫耳。
T46n1911_p0102c26║若就火為譬者，抖擻如習，風扇如業，膏投
T46n1911_p0102c27║如魔。魔、業如下說；觀習動煩惱是今所觀
T46n1911_p0102c28║也。三、治法不同者：小乘治有五：對、轉、不轉、兼、
T46n1911_p0102c29║具。此五共治四分煩惱。障道起，如下業境（云
T46n1911_p0103a01║云）。對治者：一分煩惱即有三種，合成十二；
T46n1911_p0103a02║對此亦有十二，如對寇設陣，是名「對治」。
T46n1911_p0103a03║轉治者：如不淨是貪欲對治，而非其宜，應
T46n1911_p0103a04║以淨觀得脫，轉修慈心，念以淨法安樂，豈
T46n1911_p0103a05║加穢辱？是名「轉治」。若瞋人教不淨，癡人教
T46n1911_p0103a06║思惟邊、無邊，掉散教用智慧分別，此是病
T46n1911_p0103a07║不轉而治轉，皆名「轉治」。若藥病俱轉，亦名
T46n1911_p0103a08║「轉治」，亦是「對治」。不轉治者：病雖轉，治終不
T46n1911_p0103a09║轉。宜修此法，但以此治，治轉不轉病，故
T46n1911_p0103a10║名「不轉治」。兼治者：病兼藥亦兼。如貪欲兼
T46n1911_p0103a11║瞋，不淨須帶慈心；病兼一二，藥亦兼一二，
T46n1911_p0103a12║是名「兼治」。具治者：具用上法共治一病。是
T46n1911_p0103a13║名小乘先用五治，後用諦智，乃得入真。大
T46n1911_p0103a14║乘明治，非對、非兼等，名「第一義治」。如阿竭
T46n1911_p0103a15║陀藥能治眾病。小乘多用三悉檀為治；大
T46n1911_p0103a16║乘多用第一義悉檀為治也。空無生中，誰是
T46n1911_p0103a17║煩惱？誰是能治？尚無煩惱，何物而轉？既無
T46n1911_p0103a18║所轉，亦不兼、具，但以無生一方遍治一切
T46n1911_p0103a19║也。此極略，須善取意也。四、修止觀者，還為
T46n1911_p0103a20║十意。初、簡思議境者：一念欲覺，初起甚微，
T46n1911_p0103a21║不即遮止，遂漸增長；為欲事故，貪引無道，
T46n1911_p0103a22║乃至四重、五逆，是名「煩惱生地獄界」。為欲
T46n1911_p0103a23║因緣不知慚恥，魯扈觝突，無復禮義，亡失
T46n1911_p0103a24║人種，是名「貪欲生畜生界」。又為欲因緣慳
T46n1911_p0103a25║惜守護，亦慳他家，是名「貪欲生餓鬼界」。為
T46n1911_p0103a26║欲因緣而生嫉妬，猜忌防擬，常欲勝他，百
T46n1911_p0103a27║方鴆陷，令彼退負，是名「貪欲生修羅界」。又
T46n1911_p0103a28║欲因緣深愛現樂，以禮婚娉，每存撙節，符
T46n1911_p0103a29║順仁義，為未來欲樂而持五戒，是名「貪欲
T46n1911_p0103b01║生人界」。又欲起時，鄙人欲麁，希求天欲，勤
T46n1911_p0103b02║修十善，防止純熟任運不起，是觀貪欲生
T46n1911_p0103b03║六天界。又觀欲心棄呵清淨，能發禪定，是
T46n1911_p0103b04║色天、無色天界。又觀欲是集，集方招苦，厭
T46n1911_p0103b05║此苦集而修出要，是聲聞界。若觀欲是無
T46n1911_p0103b06║明，為無明欲而造諸行，輪環無際；若止於
T46n1911_p0103b07║欲，無明、行等皆止，是為緣覺界。若觀欲是
T46n1911_p0103b08║蔽，而起慈悲，而行於捨，怖畏無常，乃至
T46n1911_p0103b09║觀欲是癡等，是六度界。若觀欲本自不起，
T46n1911_p0103b10║今亦不住，將亦不滅，欲即是空，空即涅槃，是
T46n1911_p0103b11║為通教界。又觀欲心有無量相，集既非一，
T46n1911_p0103b12║苦亦無量，知根、欲、性皆因欲心，分別具足，
T46n1911_p0103b13║是為別教界。其餘三分煩惱出生諸法，亦復
T46n1911_p0103b14║如是。次第生一切法，是名「思議境」也。不思
T46n1911_p0103b15║議境者：如《無行》云：「貪欲即是道，恚、癡亦如
T46n1911_p0103b16║是；如是三法中，具一切佛法。」如是四分雖
T46n1911_p0103b17║即是道，復不得隨；隨之，將人向惡道；復不
T46n1911_p0103b18║得斷，斷之成增上慢。「不斷癡愛，起諸明
T46n1911_p0103b19║脫」，乃名為道。不住調伏；不住不調伏。住
T46n1911_p0103b20║不調伏，是愚人相；住於調伏，是聲聞法。所
T46n1911_p0103b21║以者何？凡夫貪染隨順四分，生死重積狠戾
T46n1911_p0103b22║難馴，故名「不調」。二乘怖畏生死，如為怨
T46n1911_p0103b23║逐，速出三界。阿羅漢者，名為「不調」；三界惑
T46n1911_p0103b24║盡，無惑可調，如是不調，名之為「調」。焦種不
T46n1911_p0103b25║生，根敗無用。菩薩不爾，於生死而有勇；
T46n1911_p0103b26║於涅槃而不味。勇於生死，無生而生，不
T46n1911_p0103b27║為生法所污；如花在泥，如醫療病。不味
T46n1911_p0103b28║涅槃，知空不空，不為空法所證；如鳥飛
T46n1911_p0103b29║空，不住於空。不斷煩惱而入涅槃，不斷
T46n1911_p0103c01║五欲而淨諸根，即是不住調伏、不住不調
T46n1911_p0103c02║伏意。今末代癡人聞菴羅果甘甜可口，即
T46n1911_p0103c03║碎其核，甞之甚苦。果種甘味一切皆失。無
T46n1911_p0103c04║智慧故，刻核太過，亦復如是。聞「非調伏非
T46n1911_p0103c05║不調伏，亦不礙調伏亦不礙不調伏」，以不
T46n1911_p0103c06║礙故名「無礙道」；以無礙故，灼然淫泆，公行
T46n1911_p0103c07║非法，無片羞恥，與諸禽獸無相異也。此是
T46n1911_p0103c08║噉鹽太過，鹹渴成病。經云：「貪著無礙法，是
T46n1911_p0103c09║人去佛遠，譬如天與地。」大經云：「言我修無
T46n1911_p0103c10║相，則非修無相。」此人行於非道，欲望通達
T46n1911_p0103c11║佛道，還自壅塞，同於凡鄙。是住不調，非不
T46n1911_p0103c12║住也。復有行人聞「不住調伏，不住不調
T46n1911_p0103c13║伏」，怖畏二邊，深自競持，欲修中智，斷破二
T46n1911_p0103c14║邊。是人不能即貪欲是道，斷貪欲已，方
T46n1911_p0103c15║云是道。此乃住調伏心，非不住也。北方備
T46n1911_p0103c16║此兩失。又初學中觀，斷於貪欲，不能得
T46n1911_p0103c17║益，放心行不調事。初一行之，薄得片益。自
T46n1911_p0103c18║此已後常行不息，亦無復益，行之不改。
T46n1911_p0103c19║以己先益，化他令行，又引經為證。受化之
T46n1911_p0103c20║徒但貪欲樂，無纖芥道益。崩騰耽湎遂成
T46n1911_p0103c21║風俗，污辱戒律，陵穢三寶。周家傾蕩佛法，
T46n1911_p0103c22║皆由此來。是住不調及住於調，何關不
T46n1911_p0103c23║住調與不調？是名大礙，何關無礙？是增
T46n1911_p0103c24║長非道，何關佛道？如是調與不調，皆名不
T46n1911_p0103c25║調。何以故？悉是凡情，非賢聖行。今言：不住
T46n1911_p0103c26║調伏、不住不調伏、不住非調伏非不調伏、
T46n1911_p0103c27║不住亦調伏亦不調伏；亦住調伏、亦住不
T46n1911_p0103c28║調伏、亦住非調伏非不調伏、亦住亦調伏亦
T46n1911_p0103c29║不調伏。何以故？煩惱即空故，不住不調伏；
T46n1911_p0104a01║煩惱即假故，不住調伏；煩惱即中故，不住
T46n1911_p0104a02║亦調伏亦不調伏；雙照煩惱故，不住非調
T46n1911_p0104a03║伏非不調伏。雖不住調、不調等，而實住調、
T46n1911_p0104a04║不調等；雖實住調、不調等，而實不住調、不
T46n1911_p0104a05║調等。何以故？不偏觀一句故，一句即諸句；
T46n1911_p0104a06║一切法趣貪欲故，貪欲是諸法所都故。用
T46n1911_p0104a07║此意歷一切句，所謂：計貪欲是有，名住不
T46n1911_p0104a08║調伏；計之為無，住於調伏。如是等自在說
T46n1911_p0104a09║（云云）。如是體達，名為「無礙道」；「一切無礙人，一
T46n1911_p0104a10║道出生死」。云何出耶？有時體達貪欲畢竟清
T46n1911_p0104a11║淨，無累無染，猶如虛空，豁出生死，是名
T46n1911_p0104a12║「住調伏得益」。或時縱心觀此貪欲本末因
T46n1911_p0104a13║緣，幾種是病？幾種是藥？如和須蜜多入離
T46n1911_p0104a14║欲際度脫眾生，作是觀時，豁出生死，是名
T46n1911_p0104a15║「住不調得益」。或時二俱非故得益；或時俱
T46n1911_p0104a16║觀得益。如是善巧應住、不應住，自他俱益，
T46n1911_p0104a17║於菩薩法無所損減，以四悉檀而自斟酌。
T46n1911_p0104a18║如喜根為諸居士說巧度法，皆得無生忍。
T46n1911_p0104a19║勝意比丘行拙度法，無所克獲。後遊聚落，
T46n1911_p0104a20║聞貪欲即道而瞋喜根云何為他說障道
T46n1911_p0104a21║法？作擯未成，喜根為說偈，即便身陷。菩薩
T46n1911_p0104a22║知其不信，會墮地獄，是故強說，作後世因。
T46n1911_p0104a23║巧觀悉檀，若自、若他、若近、若遠，住調伏、不
T46n1911_p0104a24║調等，皆當無失；不住調、不調等，亦皆無
T46n1911_p0104a25║失。若不得四悉檀意，若住、不住，自織愛網，
T46n1911_p0104a26║起他譏慢，自礙礙他，非無礙也。若一念煩
T46n1911_p0104a27║惱心起，具十界百法，不相妨礙。雖多不有，
T46n1911_p0104a28║雖一不無；多不積，一不散；多不異，一不
T46n1911_p0104a29║同；多即一，一即多。經云：「闇中樹影，闇故不
T46n1911_p0104b01║見，天眼能見。」是為闇中有明。智障甚盲闇，
T46n1911_p0104b02║是為明中有闇。亦如初燈與闇共住。如是
T46n1911_p0104b03║明闇不相妨礙，亦不相破。何以故？世間現
T46n1911_p0104b04║見，室內然燈，不知向闇去至何處；若燈滅
T46n1911_p0104b05║者，闇法復來。來無本源，去無足跡。闇既如
T46n1911_p0104b06║此，明亦復然。求闇無闇，明無所破；求明
T46n1911_p0104b07║無明，闇無所蓋。雖無明闇，破蓋宛然。不
T46n1911_p0104b08║受、不著、不念、不分別。新起者名「不受」；舊起
T46n1911_p0104b09║者名「不著」；不內取名「不念」；不外取名「不
T46n1911_p0104b10║分別」。妙慧朗然，以是義故，名「不思議」、「不相
T46n1911_p0104b11║妨」、「不相除」。若世智燈滅，闇惑更來。若中道智
T46n1911_p0104b12║光常住不動，如神珠常照，闇則不來。觀煩
T46n1911_p0104b13║惱闇即大智明，顯佛菩提，惑則不來也。準
T46n1911_p0104b14║上陰入境可知。如是觀時，追傷己過，廣
T46n1911_p0104b15║愍眾生。何以故？理非明闇，以迷惑故，起苦
T46n1911_p0104b16║集闇；解治法故，有道滅明。約闇故悲，約明
T46n1911_p0104b17║故慈，大誓之心與境俱起。為滿願故，須立
T46n1911_p0104b18║要行；行之要者，莫先止觀。四分煩惱，體之
T46n1911_p0104b19║即空，名「體真止入空觀」也。觀諸煩惱藥病
T46n1911_p0104b20║等法，名「隨緣止入假觀」。觀諸煩惱同真際，
T46n1911_p0104b21║名「息二邊止入中道觀」。善巧安心修此三
T46n1911_p0104b22║止三觀，成一心三眼三智也。若眼、智未開，
T46n1911_p0104b23║破障令遍。觀四分煩惱念念三假，非自、他、
T46n1911_p0104b24║共、離、單、複、具足，見思不生；知病識藥，無知不
T46n1911_p0104b25║生；非真、非緣，無明不生。橫竪破遍。於即空
T46n1911_p0104b26║中翻構苦集，是名「知塞」；於苦集中達即
T46n1911_p0104b27║是空，是名「知通」。於諸法藥翻構為病，是名
T46n1911_p0104b28║「知塞」；於諸病法即能知藥，是名「知通」。翻
T46n1911_p0104b29║法性為無明，名之為「塞」；無明轉即變為明，
T46n1911_p0104c01║名之為「通」。又觀煩惱而修道品：四分心起
T46n1911_p0104c02║即污穢五陰；一陰無量陰，受、想、行、識亦復無
T46n1911_p0104c03║量。諸陰即空，凡夫倒破，小枯樹成；諸陰即假，
T46n1911_p0104c04║二乘倒破，大榮樹成；諸陰即中，廢枯榮教，二
T46n1911_p0104c05║邊寂滅，入大涅槃。乃至開三解脫，入清涼
T46n1911_p0104c06║池也。若遮障重，當修助道。既解惑相持，便
T46n1911_p0104c07║應索援。外貪欲起，以不淨助；內貪欲起，以
T46n1911_p0104c08║背捨助；內外貪欲起，以勝處助；違法瞋起，
T46n1911_p0104c09║眾生慈助；順法瞋起，法緣慈助；戲論瞋起，無
T46n1911_p0104c10║緣慈助；計斷常起，三世因緣助；計我人起，
T46n1911_p0104c11║二世因緣助；計性實起，一念因緣助；明利覺
T46n1911_p0104c12║起，數息助；沈昏覺起，觀息助；半沈半明覺起，
T46n1911_p0104c13║隨息助。助道強故，能開闢涅槃門。於未開
T46n1911_p0104c14║頃，或得一種解心，或得一種禪定，當熟思
T46n1911_p0104c15║量。草木瓦礫勿妄持謂是瑠璃珠。若謂即
T46n1911_p0104c16║是者，何煩惱滅？見耶？思耶？塵沙耶？無明耶？諸
T46n1911_p0104c17║位全無，謬謂即是，猶如鼠唧。若言空空，如
T46n1911_p0104c18║空鳥空。未識次位，觀行、相似全未相應，
T46n1911_p0104c19║濫叨上位，所以成怪。若內外障起，當好安
T46n1911_p0104c20║忍。忍若不過，敗壞菩薩；安忍不動，薩埵可
T46n1911_p0104c21║成，即獲償賜似道禪慧。得是償時，莫生法
T46n1911_p0104c22║愛，愛妨真道。若無頂墮，自在無礙，如風行
T46n1911_p0104c23║空，位入銅輪，破無明惑，成無生忍。得一
T46n1911_p0104c24║大車高廣，僕從而侍衛之。乘是寶乘直至
T46n1911_p0104c25║道場。是名四分煩惱具足一切佛法，亦名
T46n1911_p0104c26║「行於非道通達佛道」，亦名「煩惱是菩提」，亦
T46n1911_p0104c27║名「不斷煩惱而入涅槃」。廣說有三十六句。
T46n1911_p0104c28║須先立四句，謂：不斷煩惱不入涅槃、斷
T46n1911_p0104c29║煩惱入涅槃、亦斷亦不斷亦入亦不入、非
T46n1911_p0105a01║斷非不斷非入非不入。初句謂凡夫，次謂
T46n1911_p0105a02║無學人，三謂學人，四謂理是；是為根本四
T46n1911_p0105a03║句。句句各開四。初句四者，謂：不斷不入、斷
T46n1911_p0105a04║不入、亦斷亦不斷不入、非斷非不斷不
T46n1911_p0105a05║入。初謂起惡凡夫，二謂得禪外道，三謂
T46n1911_p0105a06║得禪起見外道，四謂無記人。次句四者，謂：
T46n1911_p0105a07║斷入、不斷入、亦斷亦不斷入、非斷非不斷
T46n1911_p0105a08║入。初謂析法無學，二謂體法無學，三謂析、
T46n1911_p0105a09║體兩學人，後謂真理性冥，即是入也。第三四
T46n1911_p0105a10║句者：亦斷亦不斷亦入亦不入、斷亦入亦不
T46n1911_p0105a11║入、不斷亦入亦不入、非斷非不斷亦入亦
T46n1911_p0105a12║不入。初謂析、體兩學人，二謂析法學人，三
T46n1911_p0105a13║謂體法學人，四謂通學、無學人真理也。第
T46n1911_p0105a14║四四句者：非斷非不斷非入非不入、斷非
T46n1911_p0105a15║入非不入、不斷非入非不入、亦斷亦不斷
T46n1911_p0105a16║非入非不入。初謂凡聖等理，二謂析法聖
T46n1911_p0105a17║理，三謂體法聖理，四謂析體學人理。此說
T46n1911_p0105a18║十六句，就根本四句，合二十句入涅槃。又十
T46n1911_p0105a19║六句出涅槃。初根本四句者，謂：不斷煩惱
T46n1911_p0105a20║不出涅槃、斷煩惱出涅槃、亦斷亦不斷
T46n1911_p0105a21║煩惱亦出亦不出、非斷非不斷非出非不
T46n1911_p0105a22║出。一一句各四句。初四句者：不斷煩惱不
T46n1911_p0105a23║出涅槃、不斷煩惱出涅槃、不斷煩惱亦
T46n1911_p0105a24║出亦不出、不斷煩惱非出非不出。一謂
T46n1911_p0105a25║體法二乘，二謂體法出假菩薩，三謂體法亦
T46n1911_p0105a26║空亦假菩薩，四謂體法真理。第二四句者：
T46n1911_p0105a27║斷煩惱出、斷煩惱不出、斷煩惱亦出亦
T46n1911_p0105a28║不出、斷煩惱非出非不出。一謂析法無學
T46n1911_p0105a29║輔佛益眾生，二謂析法無學即入滅者，三
T46n1911_p0105b01║謂析法學人自利利他者，四謂真理。第三
T46n1911_p0105b02║四句者：亦斷亦不斷亦出亦不出、亦斷亦不
T46n1911_p0105b03║斷出、亦斷亦不斷不出、亦斷亦不斷非出
T46n1911_p0105b04║非不出。初句謂兼用析、體入空菩薩，二句
T46n1911_p0105b05║謂兼用析、體出假菩薩，三句謂兼用析、體
T46n1911_p0105b06║二乘，四句謂體法冥真之理。第四四句者：
T46n1911_p0105b07║非斷非不斷非出非不出、非斷非不斷
T46n1911_p0105b08║出、非斷非不斷不出、非斷非不斷亦出
T46n1911_p0105b09║亦不出。初句謂體理，二句謂體法出假菩
T46n1911_p0105b10║薩，三句謂體法二乘，四句謂體法入空菩
T46n1911_p0105b11║薩。若各立出入兩根本八句者，即成四十
T46n1911_p0105b12║句。若合根本為四句者，即成三十六句。問：
T46n1911_p0105b13║三十六止在三藏與通，亦得作別、圓耶？
T46n1911_p0105b14║答：體法意無所不該。若更別說者，約別、圓
T46n1911_p0105b15║四門更分別之。根本四句者：不斷不入，空
T46n1911_p0105b16║門也；斷入，有門也；亦斷亦不斷亦入亦不
T46n1911_p0105b17║入，亦空亦有門也；非斷非不斷非入非不
T46n1911_p0105b18║入，即非空非有門也。於一一門各更四者：
T46n1911_p0105b19║不斷不入，世界悉檀也；不斷入，為人悉檀
T46n1911_p0105b20║也；不斷亦入亦不入，對治悉檀也；不斷非
T46n1911_p0105b21║入非不入，第一義悉檀也。又更於一門還
T46n1911_p0105b22║作四門，謂：不斷不入，謂空門也；不斷入，
T46n1911_p0105b23║謂有門也；不斷亦入亦不入，謂亦空亦有
T46n1911_p0105b24║門也；不斷非入非不入，謂非空非有門
T46n1911_p0105b25║也。此一門既可解，餘三門各各分別，例可
T46n1911_p0105b26║解。依四門入涅槃既如此，出涅槃十六
T46n1911_p0105b27║門云何？謂不斷不出、不斷出、不斷亦出亦
T46n1911_p0105b28║不出、不斷非出非不出。初謂空門，二謂
T46n1911_p0105b29║有門，三謂亦空亦有門，四謂非空非有門。
T46n1911_p0105c01║一門四句如此，餘三門可解。三十六、四十準
T46n1911_p0105c02║前可知。此則遍該小、大、析、體之意也。若得
T46n1911_p0105c03║此意，例一切法，亦應如是。問：若如法觀
T46n1911_p0105c04║佛、涅槃與般若，是三則一相。涅槃既明三
T46n1911_p0105c05║十六句，般若復云何？答：若涅槃既即是般若
T46n1911_p0105c06║者，何俟更問？今當重說：諸法生、般若生；諸
T46n1911_p0105c07║法不生、般若不生；諸法亦生亦不生、般若
T46n1911_p0105c08║亦生亦不生；諸法非生非不生、般若非生
T46n1911_p0105c09║非不生。根本四句也。初句更開四者：諸法
T46n1911_p0105c10║生、般若生；諸法生、般若不生；諸法生、般若
T46n1911_p0105c11║亦生亦不生；諸法生、般若非生非不生。初句
T46n1911_p0105c12║謂俗境發道種智般若，二謂俗境發一切
T46n1911_p0105c13║智般若，三句謂俗境雙發兩般若，四謂俗
T46n1911_p0105c14║境發一切種智般若。第二四句者：諸法不生、
T46n1911_p0105c15║般若不生；諸法不生、般若生；諸法不生、般若
T46n1911_p0105c16║亦生亦不生；諸法不生、般若非生非不生。
T46n1911_p0105c17║初句謂真境發一切智般若，二句謂真境
T46n1911_p0105c18║發道種智般若，三句謂真境雙發兩般若，
T46n1911_p0105c19║四句謂真境發中道智般若。第三四句者：
T46n1911_p0105c20║謂諸法亦生亦不生、般若亦生亦不生；諸
T46n1911_p0105c21║法亦生亦不生、般若生；諸法亦生亦不生、
T46n1911_p0105c22║般若不生；諸法亦生亦不生、般若非生非
T46n1911_p0105c23║不生。初句兩境雙發二智，二謂兩境共發
T46n1911_p0105c24║俗智，三謂兩境共發真智，四謂兩境共發
T46n1911_p0105c25║中智。第四四句者：諸法非生非不生、般若
T46n1911_p0105c26║非生非不生；諸法非生非不生、般若生；諸
T46n1911_p0105c27║法非生非不生、般若不生；諸法非生非不
T46n1911_p0105c28║生、般若亦生亦不生。初謂中境發中智，二
T46n1911_p0105c29║謂中境發俗智，三謂中境發真智，四謂中
T46n1911_p0106a01║境雙發二智。已說十六句竟。次說：般若生、
T46n1911_p0106a02║諸法生；般若生、諸法不生；般若生、諸法亦
T46n1911_p0106a03║生亦不生；般若生、諸法非生非不生。初謂
T46n1911_p0106a04║道智照俗境，二謂道智照真境，三謂道智
T46n1911_p0106a05║照兩境，四謂道智照中境。次明：般若不生、
T46n1911_p0106a06║諸法不生；般若不生、諸法生；般若不生、諸
T46n1911_p0106a07║法亦生亦不生；般若不生、諸法非生非不
T46n1911_p0106a08║生。此明真智照諸境義，準前可知也。次
T46n1911_p0106a09║明：般若亦生亦不生開四句，此明道種真智
T46n1911_p0106a10║等照四境（云云）。次明：般若非生非不生，中
T46n1911_p0106a11║道智照四境可知（云云）。是為十六，就根本
T46n1911_p0106a12║合成三十六句。問：法身復云何？答：般若既
T46n1911_p0106a13║即是法身，何俟更問？若欲分別，可以意
T46n1911_p0106a14║知，不煩文也。又法、報、應、化，四身為本。於一
T46n1911_p0106a15║一身起四身，謂從法身起報、起應、起化、
T46n1911_p0106a16║具起三；餘身亦如是。是為十六身。又從四
T46n1911_p0106a17║身入一身，身身亦如是，復有十六。合前根
T46n1911_p0106a18║本，是為三十六身。身身俱是法界，故俱能
T46n1911_p0106a19║起，故俱能入（云云）。○第三、觀病患境者：夫有
T46n1911_p0106a20║身即是病。四蛇性異，水火相違。鴟梟共棲，
T46n1911_p0106a21║蟒鼠同穴。毒器重擔，諸苦之藪。四國為隣，更
T46n1911_p0106a22║互侵毀；力均則暫和，乘虛則吞併。四大休否，
T46n1911_p0106a23║此喻可知。諸佛問訊法云：「少病少惱？」佛同
T46n1911_p0106a24║人法，人既有病，權不得無，但言少耳。病有
T46n1911_p0106a25║二義：一、因中實病，二、果上權病。若偃臥毘
T46n1911_p0106a26║耶，託疾興教，因以身疾，訓示凡俗，斥小
T46n1911_p0106a27║呵大，乃共文殊，廣明因疾，三種調伏；廣明
T46n1911_p0106a28║果疾，四種慰喻。又如來寄滅談常，因病說
T46n1911_p0106a29║力，皆是權巧入病法門，引諸病惱。如此權
T46n1911_p0106b01║病非今所觀。今所觀者，業報生身。四蛇動作，
T46n1911_p0106b02║廢修聖道；若能觀察，彌益用心。上智利根
T46n1911_p0106b03║解前安忍，則於病境通達，不勞重論。為不
T46n1911_p0106b04║解者，今更分別。如躃大樹，萬斧便倒；如
T46n1911_p0106b05║琢巨石，億下乃穿，故重說也。夫長病遠行是
T46n1911_p0106b06║禪定大障。若身染疾，失所修福，起無量罪。
T46n1911_p0106b07║經云：「破壞浮囊，發撤橋梁，忘失正念。」病故
T46n1911_p0106b08║毀戒，如破浮囊；破禪定，如撤橋梁；起邪
T46n1911_p0106b09║倒心，惜膿血臭身，破清淨法身，名「忘失正
T46n1911_p0106b10║念」。為是義故，應觀病患境。復次，有人平健
T46n1911_p0106b11║悠悠，徙倚懈怠；若病急時，更轉用心，能辦眾
T46n1911_p0106b12║事。又機宜不同，悟應在病。即是四悉檀因
T46n1911_p0106b13║緣，應須病患境也。觀病為五：一、明病相，
T46n1911_p0106b14║二、病起因緣，三、明治法，四、損益，五、明止觀。
T46n1911_p0106b15║一、病相者：若善醫術，巧知四大。上醫聽聲，
T46n1911_p0106b16║中醫相色，下醫診脈。今不須精判醫法，但
T46n1911_p0106b17║略知而已。夫脈法關醫道，不可言具。略示
T46n1911_p0106b18║五藏病相：若脈洪直，肝病相；輕浮，是心病相；
T46n1911_p0106b19║尖銳衝刺，肺病相；如連珠，腎病相；沈重遲緩，
T46n1911_p0106b20║脾病相。委細如體治家說。若身體苦重、堅結
T46n1911_p0106b21║疼痛、枯痺痿瘠，是地大病相；若虛腫脹胮，是
T46n1911_p0106b22║水大病相；若舉身洪熱、骨節酸楚、噓吸頓乏，
T46n1911_p0106b23║是火大病相；若心懸忽怳、懊悶忘失，是風大
T46n1911_p0106b24║病相。又面無光澤、手足無汗，是肝病相；面
T46n1911_p0106b25║青皅，是心病相；面梨黑，是肺病相；身無氣
T46n1911_p0106b26║力，是腎病相；體澁如麥糠，是脾病相。若肝
T46n1911_p0106b27║上有白物，令眼睛疼，赤脈曼成白翳，或眼
T46n1911_p0106b28║睛破，或上下生瘡，或觸風冷淚出，或痒，或剌
T46n1911_p0106b29║痛，或睛凹，觸事多瞋，是肺害於肝而生此
T46n1911_p0106c01║病，可用呵氣治之。若心淡熱、手脚逆冷、心
T46n1911_p0106c02║悶少力、脣口燥裂、臍下結癥、熱食不下、冷
T46n1911_p0106c03║食逆心、眩懊喜眠、多忘心瘇、頭眩口訥、背胛
T46n1911_p0106c04║急、四支煩疼、心勞體蒸、熱狀似瘧，或作癥
T46n1911_p0106c05║結，或作水僻，眼如布絹中視，見近不見
T46n1911_p0106c06║遠，是腎害於心，可用吹、呼治之。若肺脹
T46n1911_p0106c07║胸塞、兩脅下痛、兩肩胛疼似負重、頭項急、喘
T46n1911_p0106c08║氣麁大唯出不入、遍體生瘡、喉痒如蟲、咽
T46n1911_p0106c09║吐不得、喉或生瘡、牙關強、或發風、鼻中膿
T46n1911_p0106c10║血出、眼闇、鼻莖疼、鼻中生肉、氣不通不別
T46n1911_p0106c11║香臭，是心害肺成病；或飲冷水、食熱食，相
T46n1911_p0106c12║觸成病，可用噓氣治之。若百脈不流、節節
T46n1911_p0106c13║疼痛、體腫、耳聾、鼻塞、腰痛、背強、心腹脹滿、上
T46n1911_p0106c14║氣胸塞、四支沈重、面黑瘦、胞急痛悶、或淋、或
T46n1911_p0106c15║尿道不利、脚膝逆冷，是脾害於腎；又其病鬼
T46n1911_p0106c16║如竈君，無頭、無面一來掩人，可用𡁱氣
T46n1911_p0106c17║治之。若體面上風痒㿇㿇、通身痒悶，是肝害
T46n1911_p0106c18║於脾；其色籠桶，或如小兒擊櫪，或如旋風團
T46n1911_p0106c19║欒轉，可用𡀗氣治之。又若多惛惛，是肝中
T46n1911_p0106c20║無魂；多忘失前後，是心中無神；若多恐怖
T46n1911_p0106c21║癲病，是肺中無魄；若多悲笑，是腎中無志；
T46n1911_p0106c22║若多迴惑，是脾中無意；若多悵怏，是陰中無
T46n1911_p0106c23║精。此名「六神病相」。二、明病起因緣有六：一、
T46n1911_p0106c24║四大不順故病，二、飲食不節故病，三、坐禪不
T46n1911_p0106c25║調故病，四、鬼神得便、五、魔所為，六、業起故病。
T46n1911_p0106c26║四大不順者：行役無時，強健擔負，棠觸寒
T46n1911_p0106c27║熱，外熱助火，火強破水，是增火病；外寒助
T46n1911_p0106c28║水，水增害火，是為水病；外風助氣，氣吹火、
T46n1911_p0106c29║火動水，是為風病；或三大增害於地，名「等
T46n1911_p0107a01║分病」；或身分增害三大，亦是等分，屬地病。
T46n1911_p0107a02║此四既動，眾惱競生。二、飲食不節亦能作病。
T46n1911_p0107a03║如薑桂辛物增火，蔗蜜甘冷增水，梨增風，
T46n1911_p0107a04║膏膩增地，胡瓜為熱病而作因緣；即是噉
T46n1911_p0107a05║不安之食。食者須別其性。若食食已，入腹鎖
T46n1911_p0107a06║化，麁者為糞尿，細者融鎖，從腰三孔溜入
T46n1911_p0107a07║四支，清變為血，潤澤一身，如塵得水。若身
T46n1911_p0107a08║血不充，枯癖焦減。濁者變為脂膏，故諸根減
T46n1911_p0107a09║而成垢，新諸根凝而成肉。又身火在下，消
T46n1911_p0107a10║生藏，令飲食化溜，通變一身。世諺云：「欲得
T46n1911_p0107a11║老壽，當溫足、露首。」若身火在上，又噉不安
T46n1911_p0107a12║身食，則有病惱。次、食五味增損五藏者：酸
T46n1911_p0107a13║味增肝而損脾；苦味增心而損肺；辛味增
T46n1911_p0107a14║肺而損肝；鹹味增腎而損心；甜味增脾而
T46n1911_p0107a15║損腎。若知五藏有妨，宜禁其損而噉其
T46n1911_p0107a16║增，以意斟酌。三、坐禪不節：或倚壁、柱、衣服，
T46n1911_p0107a17║或大眾未出而臥，其心慢怠，魔得其便，使
T46n1911_p0107a18║人身體背瘠骨節疼痛，名為「注病」，最難治
T46n1911_p0107a19║也。次、數息不調，多令人痁癖，筋脈攣縮。若
T46n1911_p0107a20║發八觸，用息違觸成病。八觸者：心與四大
T46n1911_p0107a21║合則有四正體觸，復有四依觸，合成八觸。
T46n1911_p0107a22║重如沈下，輕如上升；冷如氷室；熱如火舍；
T46n1911_p0107a23║澁如挽逆；滑如磨脂；軟如無骨；麁如糠肌。
T46n1911_p0107a24║此八觸四上四下。入息順地大而重，出息
T46n1911_p0107a25║順風大而輕；又入息順水大而冷，出息順
T46n1911_p0107a26║火大而熱；又入息順地大而澁，出息順風
T46n1911_p0107a27║大而滑；又入息順水大而軟，出息順火大
T46n1911_p0107a28║而麁。若發重觸而數出息，與觸相違，即便
T46n1911_p0107a29║成病，餘例可知。又但用止無方便成病者：
T46n1911_p0107b01║若常止心於下，多動地病；常止心於上，多
T46n1911_p0107b02║動風病；若常止心急撮，多動火病；若常止
T46n1911_p0107b03║心寬緩，多動水病。次、用觀不調偏僻成病
T46n1911_p0107b04║者：初託胎時以思心起感召其母，母即思
T46n1911_p0107b05║五：色、聲、香、味、觸等。一毫氣動為水，水為血，血
T46n1911_p0107b06║為肉，肉成五根、五藏。今坐禪人思觀多，損五
T46n1911_p0107b07║藏成病。若緣色多，動肝；緣聲多，動腎；緣
T46n1911_p0107b08║香多，動肺；緣味多，動心；緣觸多，動脾。復
T46n1911_p0107b09║次，眼緣青多，動肝；緣赤多，動心；緣白多，動
T46n1911_p0107b10║肺；緣黑多，動腎；緣黃多，動脾。耳緣呼喚
T46n1911_p0107b11║多，動肝；緣語多，動心；緣哭多，動肺；緣吟多，
T46n1911_p0107b12║動腎；緣歌多，動脾。鼻緣臊多，動肝；緣焦多，
T46n1911_p0107b13║動心；緣腥多，動肺；緣臭多，動腎；緣香多，
T46n1911_p0107b14║動脾。舌緣醋多，動肝；緣苦多，動心；緣辛多，
T46n1911_p0107b15║動肺；緣鹹多，動腎；緣甜多，動脾。身緣堅
T46n1911_p0107b16║多，動肝；緣煖多，動心；緣輕多，動肺；緣冷
T46n1911_p0107b17║多，動腎；緣重多，動脾。此乃五藏相生，緣之
T46n1911_p0107b18║過分，以致於病。若就相剋者，緣白色多，剋
T46n1911_p0107b19║肝；緣黑多，剋心；緣赤多，剋肺；緣黃多，剋
T46n1911_p0107b20║腎；緣青多，剋脾。餘聲等例可知。若五藏病
T46n1911_p0107b21║隱密難知，坐禪及夢占之。若禪及夢多見
T46n1911_p0107b22║青色，青人、獸、師子、虎狼，而生怖畏，則是肝病。
T46n1911_p0107b23║若禪及夢多見赤色，火起、赤人獸、赤刀仗、赤
T46n1911_p0107b24║少男女親附抱持，或父母、兄弟等，生喜、生畏
T46n1911_p0107b25║者，即是心病。下去例隨色驗之。又觀僻動
T46n1911_p0107b26║四大者：若觀境不定，或緣此，或緣彼，心即
T46n1911_p0107b27║成諍；諍故亂風起，成風病。如御嬰兒行，但
T46n1911_p0107b28║任之而已，急牽望速達，即為患也。又專專
T46n1911_p0107b29║守一境，起希望心報，風熱勢不盡，成熱病。
T46n1911_p0107c01║又觀境心生時謂滅、滅時謂生，心相違致
T46n1911_p0107c02║痒痛，成地病。又不味所觀境而強為之，水
T46n1911_p0107c03║大增，成水病。四、鬼病者：四大、五藏非鬼，鬼
T46n1911_p0107c04║非四大、五藏；若入四大、五藏，是名「鬼病」。若
T46n1911_p0107c05║言無鬼病者，邪巫一向作鬼治，有時得
T46n1911_p0107c06║差。若言無四大病者，醫方一向作湯藥治，
T46n1911_p0107c07║有時得差。有一國王鬼病在空處，屢被針
T46n1911_p0107c08║殺；鬼王自來，住在心上，針者拱手。故知亦
T46n1911_p0107c09║有鬼病矣。鬼亦不漫病人，良由人邪念種
T46n1911_p0107c10║種事，或望知吉凶，兜醯羅鬼作種種變，青、
T46n1911_p0107c11║黃等色從五根入，則意地邪解，能知吉凶。
T46n1911_p0107c12║或知一身、一家、一村、一國吉凶事，此非聖知
T46n1911_p0107c13║也。若不治之，久久則殺人。五、魔病者：與鬼
T46n1911_p0107c14║亦不異。鬼但病身、殺身；魔則破觀心，破法
T46n1911_p0107c15║身慧命，起邪念想，奪人功德，與鬼為異。亦
T46n1911_p0107c16║由行者於坐禪中邪念利養，魔現種種衣
T46n1911_p0107c17║服、飲食、七珍、雜物，即領受歡喜，入心成病。
T46n1911_p0107c18║此病難治，下治中當說。六、業病者：或專是先
T46n1911_p0107c19║世業，或今世破戒動先世業。業力成病，還
T46n1911_p0107c20║約五根，知有所犯。若殺罪之業，是肝、眼病；
T46n1911_p0107c21║飲酒罪業，是心、口病；婬罪業，是腎、耳病；妄語
T46n1911_p0107c22║罪業，是脾、舌病；若盜罪業是肺、鼻病。毀五戒
T46n1911_p0107c23║業則有五藏、五根病起，業謝乃差。若今生持
T46n1911_p0107c24║戒，亦動業成病，故云：「若有重罪，頭痛得
T46n1911_p0107c25║除；應地獄重受，人中輕償。」此是業欲謝故
T46n1911_p0107c26║病也。夫業病多種，腫滿黃虛。凡諸病患須細
T46n1911_p0107c27║心尋檢，知病根源然後用治也。三、明治法
T46n1911_p0107c28║宜對不同。若行役、食飲而致患者，此須方
T46n1911_p0107c29║藥調養即差。若坐禪不調而致患者，此還
T46n1911_p0108a01║須坐禪善調息觀乃可差耳，則非湯藥所
T46n1911_p0108a02║宜。若鬼、魔二病，此須深觀行力及大神呪
T46n1911_p0108a03║乃得差耳。若業病者，當內用觀力、外須懺
T46n1911_p0108a04║悔乃可得差。眾治不同，宜善得其意，不
T46n1911_p0108a05║可操刀把刃而自毀傷也。今約坐禪略
T46n1911_p0108a06║示六治：一、止，二、氣，三、息，四、假想，五、觀心，六、
T46n1911_p0108a07║方術。用止治者，溫師云：「繫心在臍中如
T46n1911_p0108a08║豆大，解衣諦了取相，後閉目，合口齒，舉舌
T46n1911_p0108a09║向腭，令氣調恂。若心外馳，攝之令還。若念
T46n1911_p0108a10║不見，復解衣看之，熟取相貌，還如前。」此能
T46n1911_p0108a11║治諸病，亦能發諸禪。作此觀時亦有無量
T46n1911_p0108a12║相貌：或痛如針刺、或急如繩牽、或痒如蟲
T46n1911_p0108a13║噉、或冷如水灌、或熱如火炙。如是諸觸起
T46n1911_p0108a14║時，一心精進無令退墮。若免此觸，能發諸
T46n1911_p0108a15║禪。若神意寂然，即是電光定相。此尚能得禪，
T46n1911_p0108a16║況不能愈疾？所以繫心在臍者，息從臍
T46n1911_p0108a17║出，還入至臍，出入以臍為限，能易悟無
T46n1911_p0108a18║常。復次，人託胎時，識神始與血合，帶系在
T46n1911_p0108a19║臍，臍能連持，又是諸腸胃源，尋源能見不
T46n1911_p0108a20║淨，能止貪欲。若四念處觀臍，能成身念處
T46n1911_p0108a21║門。若作六妙門，臍是止門，兼能入道。故多
T46n1911_p0108a22║用之。正用治病者：丹田是氣海，能鎖吞萬
T46n1911_p0108a23║病。若止心丹田，則氣息調和，故能愈疾，即
T46n1911_p0108a24║此意也。又有師言：「上氣胸滿、兩脅痛、背膂
T46n1911_p0108a25║急、肩井痛，心熱懊痛、煩不能食、心瘇、臍下
T46n1911_p0108a26║冷、上熱、下冷、陰陽不和、氣嗽，右十二病皆
T46n1911_p0108a27║止丹田。」丹田去臍下二寸半，或痛切者，移
T46n1911_p0108a28║心向三里；痛又不除，移向兩脚大拇指爪
T46n1911_p0108a29║橫文上，以差為度。頭痛、眼睛赤疼、脣口熱、
T46n1911_p0108b01║繞鼻胞子、腹卒痛、兩耳聾、頸項強，右六病，
T46n1911_p0108b02║兩脚間須安置境界，以心緣之。須臾水腹
T46n1911_p0108b03║脹急痛，但一心注境。若心悶，當小息。小可
T46n1911_p0108b04║更起，倚重作前法。若覺小除，彌須用治法。
T46n1911_p0108b05║若因此腰脚急痛，即想兩脚下作一丈坑，
T46n1911_p0108b06║移前境界置坑底，以心主之，自當差。要
T46n1911_p0108b07║在靜室。又常止心於足者，能治一切病。何
T46n1911_p0108b08║故爾？五識在頭，心多上緣，心使風，風動火，
T46n1911_p0108b09║火融水，水潤身，是故上分調而下分亂以
T46n1911_p0108b10║致諸病，或脚足攣躄等。又五藏如蓮華，靡靡
T46n1911_p0108b11║向下，識多上緣，氣強衝府藏，翻破成病。心
T46n1911_p0108b12║若緣下，吹火下溜，飲食鎖化，五藏順也。止
T46n1911_p0108b13║心於足最為良治，今常用，屢有深益，以此
T46n1911_p0108b14║治他往往皆驗。蔣、吳、毛等，即是其人。又隨諸
T46n1911_p0108b15║病處諦心止之，不出三日無有異緣，無
T46n1911_p0108b16║不得差。何故爾？如門開則來風，閉扇則
T46n1911_p0108b17║靜；心緣外境如開門，止心痛處如閉扇，
T46n1911_p0108b18║理數然也。又心如王，病如賊，心安此處，賊
T46n1911_p0108b19║則散壞。又未必一向止心病處。如《皇帝祕
T46n1911_p0108b20║法》云：「天地二氣交合，各有五行：金、木、水、火、土，
T46n1911_p0108b21║如循環，故金化而水生，水流而木榮，木動而
T46n1911_p0108b22║火明，火炎而土貞，此則相生。火得水而滅
T46n1911_p0108b23║光，水遇土而不行，土值木而腫瘡，木遭金
T46n1911_p0108b24║而折傷，此則相剋也。」如金剋木，肺強而肝
T46n1911_p0108b25║弱，當止心於肺，攝取白氣，肝病則差。餘四
T46n1911_p0108b26║藏可解。又用止治四大者：若急止，治水；寬
T46n1911_p0108b27║止，治火；止頂，治地；止足，治風。二、用氣治
T46n1911_p0108b28║者，謂：吹、呼、𡁱、呵、噓、𡀗，皆於脣吻吐納，轉側
T46n1911_p0108b29║牙舌，徐詳運心，帶想作氣。若冷用吹，如吹
T46n1911_p0108c01║火法；熱用呼；百節疼痛用𡁱，亦治風；若煩
T46n1911_p0108c02║脹上氣用呵；若痰癊用噓；若勞倦用𡀗。六
T46n1911_p0108c03║氣治五藏者；呵治肝，呼、吹治心，噓治肺，
T46n1911_p0108c04║𡁱治腎，𡀗治脾。又六氣同治一藏：藏有冷
T46n1911_p0108c05║用吹，有熱用呼，有痛用𡁱，有煩滿用呵，
T46n1911_p0108c06║有痰用噓，有乏倦用𡀗。餘四藏亦如是。
T46n1911_p0108c07║又口吹去冷，鼻徐內溫，安詳而入，勿令衝
T46n1911_p0108c08║突。於一上坐，七過為之，然後安心；安心
T46n1911_p0108c09║少時，更復用氣，此是用治意。若平常吐穢，
T46n1911_p0108c10║一兩即足。口呼去熱，鼻內清涼。口𡁱去痛
T46n1911_p0108c11║除風，鼻內安和。口呵去煩、下氣、散痰者，
T46n1911_p0108c12║想胸痰上分隨口出，下分隨息溜，故不須
T46n1911_p0108c13║鼻中補也。噓去滿脹，鼻內安鎖。𡀗去勞之，
T46n1911_p0108c14║鼻內和補。細心出內，勿令過分。善能斟酌，
T46n1911_p0108c15║增損得宜，非唯自能治病，亦能濟他。三、用
T46n1911_p0108c16║息為治者：夫色心相依而息，譬樵、火相藉
T46n1911_p0108c17║而煙。瞻煙清濁，知樵臊濕；察息強軟，驗身
T46n1911_p0108c18║健病。若身行風橫起，則痛痒成病，何暇用
T46n1911_p0108c19║心？須急治之！先須識息有四伴：有聲曰
T46n1911_p0108c20║風，守之則散；結滯曰氣，守之則結；出入不
T46n1911_p0108c21║盡曰喘，守之則勞；不聲、不滯，出入俱盡曰
T46n1911_p0108c22║息，守之則定。當求靜處結跏，平身正直，
T46n1911_p0108c23║縱任身體，散誕四支，布置骨解。當令關
T46n1911_p0108c24║節相應，不倚不曲。緩帶，轉側調適，以左手
T46n1911_p0108c25║置右手上，大指纔令相詣。縱放頰車，小小
T46n1911_p0108c26║開口，四、五過長吐氣。次漸平頭，徐徐閉目，
T46n1911_p0108c27║勿令眼臉太急，常使籠籠，然後用息也。用
T46n1911_p0108c28║息治八觸相違病者：若因重觸成地大病，
T46n1911_p0108c29║偏用出息治之。若發輕觸成風病，偏用
T46n1911_p0109a01║入息治之。若發冷觸成水病，偏用出息
T46n1911_p0109a02║治之。若發熱觸成火病，偏用入息治之。
T46n1911_p0109a03║餘亦如是。若得調和正等，隨意而用。此用
T46n1911_p0109a04║常所數息，非作別息也。次、別運十二息
T46n1911_p0109a05║者，謂：上、下、焦、滿、增長、滅壞、冷、煖、衝、持、和、補。此
T46n1911_p0109a06║十二息帶假想心。所以者何？若初念入胎，即
T46n1911_p0109a07║有報息。隨母氣息兒漸長大，風路滑成，兒
T46n1911_p0109a08║息出入不復隨母；生在異處，各各有息，名
T46n1911_p0109a09║「報息」。依息者，依心而起，如瞋欲時氣息隆
T46n1911_p0109a10║盛，此名「依息」也。前六氣，就報息帶想；今
T46n1911_p0109a11║十二息，就依息帶想，故不同前也。前明
T46n1911_p0109a12║緣五色為五藏病者，此則依藏為病故，
T46n1911_p0109a13║用今依息治之。上息治沈重地病；下息治
T46n1911_p0109a14║虛懸風病；焦息治脹滿；滿息治枯瘠；增長
T46n1911_p0109a15║息能生長四大。外道服氣，祇應服此生
T46n1911_p0109a16║長之氣耳。滅壞息散諸癊膜；冷息治熱；
T46n1911_p0109a17║煖息治冷；衝息治癥結腫毒；持息治掉動
T46n1911_p0109a18║不安；補息補虛乏；和息通融四大。作諸
T46n1911_p0109a19║息時，各隨心想，皆令成就。細知諸病用諸
T46n1911_p0109a20║息，勿謬用也。四、假想治者：前氣息中，兼帶
T46n1911_p0109a21║用想，今專以假想為治。如辯師治癭法；
T46n1911_p0109a22║如患癥人用針法；如《阿含》中用煖蘇治
T46n1911_p0109a23║勞損法；如吞蛇法（云云）。五、觀心治者：不帶
T46n1911_p0109a24║想息，直觀於心，內外推求，心不可得，病來
T46n1911_p0109a25║偪誰？誰受病者？六、方術治者：術事不知則
T46n1911_p0109a26║遠，知之則近。如治咽法、如治齒法、如
T46n1911_p0109a27║捻大指治肝等（云云）。術事淺近，體多貢幻，
T46n1911_p0109a28║非出家人所須，元不須學，學須急棄。若
T46n1911_p0109a29║修四三昧，泡脆之身損增無定，借用治病，
T46n1911_p0109b01║身安道存，亦應無嫌。若用邀名射利、喧動
T46n1911_p0109b02║時俗者，則是魔幻魔偽，急棄！急棄！三十六
T46n1911_p0109b03║獸嬈人者，應三遍誦呪曰：
T46n1911_p0109b04║「波提陀　毘耶多　那摩那　吉利波
T46n1911_p0109b05║　阿違婆　推摩陀　難陀羅　憂陀摩
T46n1911_p0109b06║　吉利摩　毘利吉
T46n1911_p0109b07║　遮陀摩」初得細心，外境觸心驚擲，於是氣
T46n1911_p0109b08║上，腹滿胸煩、頭痛悶。此是六神遍身遊戲，
T46n1911_p0109b09║因驚擲失守，外有惡神入身，奪其住處，
T46n1911_p0109b10║故使如此。若治之法：閉口蹙鼻不令氣
T46n1911_p0109b11║出，待氣遍身，然後放氣令長遠；從頭至足
T46n1911_p0109b12║遍身皆作出想，牽之令盡。如是三遍，然
T46n1911_p0109b13║後誦呪：
T46n1911_p0109b14║「支波晝　烏蘇波晝　浮流波晝　牽氣波
T46n1911_p0109b15║晝」
T46n1911_p0109b16║三遍竟，然後調息，從一至十，命出入息
T46n1911_p0109b17║言：「阿那波那，阿晝波晝。」病即差也。若赤痢、
T46n1911_p0109b18║白痢、卒中惡、面青、眼反、脣黑，不別人者，
T46n1911_p0109b19║以手痛捻丹田，須臾即差。又隨身上有痛
T46n1911_p0109b20║處，手杖痛打病處，至四、五十。此復何意？夫
T46n1911_p0109b21║諸病無非心作，心有憂愁思慮，邪氣得入。
T46n1911_p0109b22║今以痛偪之，則不暇橫想，邪氣去，病除也。
T46n1911_p0109b23║四、明損益：損益皆有漸頓。若用息太過，五
T46n1911_p0109b24║藏頓翻者：即雖未翻，漸就增劇，以至頓翻
T46n1911_p0109b25║者。若人巧修，豁然頓益者：即雖與病相持，
T46n1911_p0109b26║後當漸愈者。如服湯藥，年月將漸，乃得其
T46n1911_p0109b27║益。內治亦然。若心利病輕、心利病重、心鈍
T46n1911_p0109b28║病輕、心鈍病重，致有漸頓不同也。夫世間
T46n1911_p0109b29║醫藥費財用工，又苦澁難服，多諸禁忌，將
T46n1911_p0109c01║養惜命者死計將餌。今無一文之費，不廢
T46n1911_p0109c02║半日之功，無苦口之憂，恣意飲噉，而人皆
T46n1911_p0109c03║不肯行之。庸者不別貨，韻高和寡，吾甚
T46n1911_p0109c04║傷之！能具十法，必有良驗。一、信，二、用，乃至
T46n1911_p0109c05║第十、識遮障。信是道元，佛法初門。如治癩
T46n1911_p0109c06║人信血是乳；敬駱駝骨是真舍利。決信此
T46n1911_p0109c07║法能治此病，不生狐疑。信而不用，於己
T46n1911_p0109c08║無益，如執利劍不用擬賊，翻為彼害。
T46n1911_p0109c09║不用亦爾。何意須勤？初、中、後夜，朝暮專精，
T46n1911_p0109c10║以得汗為度。鑽火中息，火難可得。不勤
T46n1911_p0109c11║亦爾。何謂為恒？恒用治法，念念在緣而不
T46n1911_p0109c12║動亂。何謂別病？別病因起，如上所說。若
T46n1911_p0109c13║不識病，浪行治法，不相主對，於事無益。
T46n1911_p0109c14║何謂方便？善巧用治，吐納得所，運想成就，
T46n1911_p0109c15║不失其宜。如琴弦緩急，輾轉軫柱，輕重手
T46n1911_p0109c16║指，聲韻方調。何謂為久？若用未益，不計
T46n1911_p0109c17║日月，習不休廢。何謂知取捨？益則勤用；
T46n1911_p0109c18║損則改治。何謂知將護？善識禁忌，行來飲
T46n1911_p0109c19║食，不使觸之。何謂識遮障？用益勿𠹕說；
T46n1911_p0109c20║未益勿疑謗。向人說者，未差不差，差已更
T46n1911_p0109c21║發，更治不差，設差倍功。若能十法具足，用
T46n1911_p0109c22║上諸治，益定無疑。我當為汝保任此事終
T46n1911_p0109c23║不虛也。
T46n1911_p0109c24║摩訶止觀卷第八（上）
T46n1911_p0110a01║
T46n1911_p0110a02║摩訶止觀卷第八（下）
T46n1911_p0110a03║
T46n1911_p0110a04║隋天台智者大師說
T46n1911_p0110a05║門人灌頂記
T46n1911_p0110a06║若善修四三昧，調和得所，以道力故必無
T46n1911_p0110a07║眾病；設小違返，冥刀扶持，自當銷愈。假令眾
T46n1911_p0110a08║障峯起，當推死殉命，殘生餘息，誓畢道場，
T46n1911_p0110a09║捨心決定，何罪不滅？何業不轉？陳鍼、開善
T46n1911_p0110a10║（云云）。豈有四大、五藏而不調差？如帝釋堂，小
T46n1911_p0110a11║鬼敬避；道場神大，無妄侵撓。又城主剛，守者
T46n1911_p0110a12║強；城主恇，守者忙。心是身主，同名、同生天，是
T46n1911_p0110a13║神能守護人，心固則強。身神尚爾，況道場神
T46n1911_p0110a14║耶？如《大論》釋精進，鬼黏五處（云云）。但一心
T46n1911_p0110a15║修三昧，眾病銷矣。五、修止觀，例前為十
T46n1911_p0110a16║（云云）。先簡思議者，病因緣故，生十法界。如
T46n1911_p0110a17║為病故退失本心、棄廢禪定、誹謗三寶，
T46n1911_p0110a18║不惟先罪招禍，而言修善無福，起大邪
T46n1911_p0110a19║見。又惜身養命，魚肉辛酒，非時無度。或病
T46n1911_p0110a20║差身壯，五欲恣情。善心都盡，惡業熾盛，起上、
T46n1911_p0110a21║中、下罪。是為因病造三惡法界。若人自念：
T46n1911_p0110a22║此病困苦，皆由往日不善折致，深生慚愧，
T46n1911_p0110a23║不敢為非；雖嬰困篤，而善心無改，起上、
T46n1911_p0110a24║中、下善。是為因病造三善法界。若遭疾病，
T46n1911_p0110a25║因怖畏生死，知此病身酬於前業。若構生
T46n1911_p0110a26║死，將來流轉復何窮極？苦集危脆，世世相隨，
T46n1911_p0110a27║為之受惱；當求寂滅無相涅槃。是為因病
T46n1911_p0110a28║起聲聞法界。又觀此病，病我色心，因於此
T46n1911_p0110a29║病而致老死。死由於生，生由昔有，有從取
T46n1911_p0110b01║生，取從愛生，愛從受生，受從觸生，觸從六
T46n1911_p0110b02║入生，六入從名、色生。色即四大、五根；名即
T46n1911_p0110b03║四心。觀此根、大，復從何生？青色從木生，黃
T46n1911_p0110b04║色從地生，赤色從火生，白色從風生，黑色
T46n1911_p0110b05║從水生。又觀木從水生，水從風生，風從地
T46n1911_p0110b06║陽氣生，地從火生，火從木生，木還從水生。
T46n1911_p0110b07║如是追逐，周而復始。無自生者。觀外五行
T46n1911_p0110b08║既爾，內五藏色亦復如是。肝從青氣生，心
T46n1911_p0110b09║從赤氣生，肺從白氣生，腎從黑氣生，脾
T46n1911_p0110b10║從黃氣生。此之肝藏為自體生？為從他生？
T46n1911_p0110b11║即知肝藏從腎生，腎從肺生，肺從脾生，脾
T46n1911_p0110b12║從心生，心從肝生。肝不自生，還從腎生。
T46n1911_p0110b13║如是內求四大、五藏，既其無體，何故不壞？
T46n1911_p0110b14║四心持之：識心持地，想心持風，受心持火，
T46n1911_p0110b15║行心持水，是故不壞。此之四心為自生？為
T46n1911_p0110b16║不自生？即知行心從受生，受心從想生，想
T46n1911_p0110b17║心從識生，識從過去行生，過去行從無明
T46n1911_p0110b18║生，無明從妄想生，妄想還從妄想生。經云：
T46n1911_p0110b19║「妄想生妄想，輪迴十二緣。」如狂渴人，見焰
T46n1911_p0110b20║為水，南向逐之，逐之不得，大喚言水，空中
T46n1911_p0110b21║響應，謂：「己大南，水應在北。」迴頭北走。如是
T46n1911_p0110b22║四方皆逐不得。遂大懊惱，謂水入地，爮地
T46n1911_p0110b23║吼喚，身體疲極，轉更至闇，亦復不得。南走喻
T46n1911_p0110b24║舌逐味；北走喻耳逐聲；西走喻鼻逐香；東
T46n1911_p0110b25║走喻眼逐色；爮地喻身逐觸；到闇喻意
T46n1911_p0110b26║逐無明。如是六根，遍走諸塵，無一可得，亦
T46n1911_p0110b27║不得因緣和合之相，但自疲苦。既覺知已，不
T46n1911_p0110b28║復更走。以不走故，身心定住。心定住故，豁爾
T46n1911_p0110b29║悟解，發得因緣正智，知此色、心等，從本已來
T46n1911_p0110c01║體性寂靜，非生非滅；妄想顛倒，謂有生滅。
T46n1911_p0110c02║若不隨妄想，則無明滅乃至老死滅，畢故
T46n1911_p0110c03║不造新，如不然火，是則無煙。既不得
T46n1911_p0110c04║無明、老死，病為病誰？是名觀病起緣覺法
T46n1911_p0110c05║界。又觀此病皆由愛惜身命、財物，致受眾
T46n1911_p0110c06║惱；亦是持戒不完，多病短命；亦是心志劣弱，
T46n1911_p0110c07║不能安忍，身神不護；亦是精進力薄，無善
T46n1911_p0110c08║補禳；亦是無禪定力，為病所動；亦是心少
T46n1911_p0110c09║智慧，不達無常、苦、空、無我，致嬰此疾。今以
T46n1911_p0110c10║己疾，愍於彼疾，即起慈悲，發於願行。捨
T46n1911_p0110c11║無遺悋，順理安耐，勤加正意，覺悟無常。是
T46n1911_p0110c12║為因病起六度菩薩界。又觀此病知從
T46n1911_p0110c13║前世妄想顛倒諸煩惱生。如是妄想無有
T46n1911_p0110c14║真實；我及涅槃，是二皆空。是名因病起通
T46n1911_p0110c15║教菩薩界。又觀此病雖畢竟空，空無所受
T46n1911_p0110c16║而受諸受；未具佛法，不應滅受取證。是
T46n1911_p0110c17║為因病起別教菩薩界。如是等法因於病
T46n1911_p0110c18║患次第出生，是名「思議境」，非今所觀也。不
T46n1911_p0110c19║思議境者：一念病心非真非有，即是法性、
T46n1911_p0110c20║法界。一切法趣病，是趣不過；唯法界之都，
T46n1911_p0110c21║無九界差別。如如意珠，不空、不有、不前、不
T46n1911_p0110c22║後；病亦如是，絕言離相，寂滅清淨，故名
T46n1911_p0110c23║「不可思議」。達病實際，何喜何憂？作是觀
T46n1911_p0110c24║時，豁爾消差。《金光明》云：「直聞是言，病即除
T46n1911_p0110c25║愈。」即初觀意耳。「復有深重難除差者，至
T46n1911_p0110c26║長者所，為合眾藥，病乃得差。」即後九觀意
T46n1911_p0110c27║也。一切眾生皆具此理而不能識，隨見
T46n1911_p0110c28║思流，沒分段海。深生悲愍，欲與非有即空
T46n1911_p0110c29║道滅之樂。是為有疾菩薩能以空觀調伏
T46n1911_p0111a01║其心。心調伏故，實疾除愈。以慈悲故，權疾則
T46n1911_p0111a02║生，生分段土，視分段人猶如一子。子既有
T46n1911_p0111a03║病，父母亦病，因以身疾而慰喻之；子病若
T46n1911_p0111a04║愈，父母亦愈。是名「體、析慰喻有疾菩薩」也。
T46n1911_p0111a05║又觀此病雖即空寂，是諸眾生不純因空
T46n1911_p0111a06║而得度脫，當識空、病種種法門。聲聞二乘
T46n1911_p0111a07║以不識故，隨無明無知流沒變易海，不能
T46n1911_p0111a08║分別諸病差品，是故佛法不得現前，眾生
T46n1911_p0111a09║淨土皆不成就。為是義故，即起慈悲拔無
T46n1911_p0111a10║知苦、與道種智分別之樂。是名有疾菩薩能
T46n1911_p0111a11║以假觀調伏其心。心調伏故，實疾除愈。以
T46n1911_p0111a12║慈悲故，權病則生，生方便土，觀方便人猶
T46n1911_p0111a13║如一子。其子病故，父母亦病，因以身疾慰
T46n1911_p0111a14║喻其子；子無知愈，父母亦愈。是名「別教慰喻
T46n1911_p0111a15║有疾菩薩」。又觀此病雖即法界，而諸眾生
T46n1911_p0111a16║不即中道。此理未顯，隨無明流，沒變易海。
T46n1911_p0111a17║經云：「三賢、十聖住果報。」即是實報因果病也。
T46n1911_p0111a18║為是義故而起慈悲拔無明苦、與究竟樂。
T46n1911_p0111a19║是為有疾菩薩用中道觀調伏其心。心調
T46n1911_p0111a20║伏故，實疾除愈。以慈悲故，權病則生，生實
T46n1911_p0111a21║報土，視變易人猶如一子。子既有病，父母
T46n1911_p0111a22║亦病，因以身疾慰喻其子；子無明愈，父母
T46n1911_p0111a23║亦愈。是名「圓教慰喻有疾菩薩」也。如是三
T46n1911_p0111a24║疾，一心中生；如是調伏，一觀調伏；如是慈悲，
T46n1911_p0111a25║圓普慈悲；如是示現，普門示現；如是慰喻，一
T46n1911_p0111a26║音演說。為易解故，如前分別；實而論之，即
T46n1911_p0111a27║不思議慈悲。唯彼淨名，具如此法；三實圓除，
T46n1911_p0111a28║三權普現。彼上人者，難為酬對。國王、長者實
T46n1911_p0111a29║疾全在，不堪顧命；二乘雖除取相，辭不
T46n1911_p0111b01║堪行；菩薩乃却客塵，往往致屈。唯彼文殊
T46n1911_p0111b02║道力相隣，扣機承旨，故其能也。問云：「居士，
T46n1911_p0111b03║此疾何所因起？其生久如？當云何滅？」居士
T46n1911_p0111b04║答云：「今我病者從大悲起，以眾生病是故
T46n1911_p0111b05║我病；眾生病愈是故我愈。」夫眾生實疾從癡
T46n1911_p0111b06║愛生，癡愛纔生大悲亦起；癡愛纔滅大悲亦
T46n1911_p0111b07║滅。眾生有愈、有不愈，菩薩有疾、有不疾。
T46n1911_p0111b08║若無疾者，知其子愈；若有疾者，化道未休。
T46n1911_p0111b09║故方丈問疾、茅城背痛，皆此義也。誓願既等
T46n1911_p0111b10║虛空，有疾亦彌法界，是名「不思議慈悲」也。
T46n1911_p0111b11║慈悲力大，菩薩適發此心，疾即除愈，不俟
T46n1911_p0111b12║更修下法。法喜、天台（云云）。若發心不真，欺眾
T46n1911_p0111b13║生、要三寶，有所規求，病亦不差。若能真誠，
T46n1911_p0111b14║有大勢力。安心者：若人道場病時，如上所
T46n1911_p0111b15║說，體解發心，端身正念，唯止唯觀。善巧悉
T46n1911_p0111b16║檀，調適得所，一上坐即覺清涼。或頓損，或漸
T46n1911_p0111b17║損，是名「大藥」。更不紛擾修餘治法也。破法
T46n1911_p0111b18║遍者：行人病時，觀病為因色病？為因心
T46n1911_p0111b19║病？若色是病者，外山林等皆應是病，死人亦
T46n1911_p0111b20║應是病。屍及山林未曾受惱，當知色非病
T46n1911_p0111b21║也。祇由心想，計有此病。今觀病心不自、
T46n1911_p0111b22║不他，四句叵得；非內、非外，畢竟清淨。心如
T46n1911_p0111b23║虛空，誰是於病？《淨名》云：「非地大，不離地
T46n1911_p0111b24║大；非身合，身相不可得故；非心合，心如
T46n1911_p0111b25║幻故。」不得病心生，不得病心無生、亦生亦
T46n1911_p0111b26║無生、非生非無生，單、複、具足皆如上破陰
T46n1911_p0111b27║入中說。識通塞者：觀於病法，句句之中識
T46n1911_p0111b28║諦、緣、度。觀病、觀智，句句識諦、緣、度，了了分
T46n1911_p0111b29║明而無疑惑。解字非字、知得知失，例如上
T46n1911_p0111c01║說也。道品調適者：若觀病是四大，病是不淨；
T46n1911_p0111c02║病若離四大，病即是淨。病非四大、非離四
T46n1911_p0111c03║大，病即非淨非不淨。有、真、非有、非真；空、假、
T46n1911_p0111c04║非空、非假；枯、榮、非枯、非榮，如是等義皆與
T46n1911_p0111c05║身念處無二無別。如此病受非苦非樂；病
T46n1911_p0111c06║之想、行，非我、非無我；病心，非常、非無常，例
T46n1911_p0111c07║如上義。三十七品於枕席間皆得成就，解
T46n1911_p0111c08║苦無苦入清涼池。助道者：若修正觀未得
T46n1911_p0111c09║差者，當借前來六種之治。正助合行尚能
T46n1911_p0111c10║入道，何況身疾而不消除？作此觀時，雖滯
T46n1911_p0111c11║床枕，深識次位。我觀病患，道理宛然，如彼
T46n1911_p0111c12║瑠璃在深潭底。我此觀智，但是名字；因疾
T46n1911_p0111c13║未除，果疾是分。若似解之位，因疾少輕，道心
T46n1911_p0111c14║轉熟；果疾猶重，不免眾災。若入無生法忍，
T46n1911_p0111c15║因疾雖盡，猶有果疾。我今不應非位起慢，
T46n1911_p0111c16║言我病行均彼上人。安忍者：但勤正助，莫
T46n1911_p0111c17║為內外障緣阻礙休息。答正助稽留，疾成
T46n1911_p0111c18║道廢。能安心在疾，不動不退，所作辦也。
T46n1911_p0111c19║設得病損，行觀明淨，不生貪著，莫起愛
T46n1911_p0111c20║染。十法成就，疾入法流。是名病患境修大
T46n1911_p0111c21║乘觀，獲無生忍，得一大車。例前可知（云云）。
T46n1911_p0111c22║○第四、觀業相境者：行人無量劫來所作善
T46n1911_p0111c23║惡諸業，或已受報，或未受報。若平平運心，
T46n1911_p0111c24║相則不現；今修止觀，能動諸業，故善惡相
T46n1911_p0111c25║現。疑者言：「大乘平等，何相可論？」今言不爾，
T46n1911_p0111c26║祇由平等鏡淨，故諸業像現。《光明》云：「將證
T46n1911_p0111c27║十地，相皆前現。」《阿含》云：「將證初果，八十八
T46n1911_p0111c28║頭蛇於其前死。」大小兩乘相文甚多。又《法華》
T46n1911_p0111c29║云：「深達罪福相，遍照於十方。」罪福祇是善
T46n1911_p0112a01║惡業耳。《淨名》云：「於第一義而不動，善能分
T46n1911_p0112a02║別諸法相。」故汝難非也。明業相為四：一、相
T46n1911_p0112a03║發因緣，二、正發相，三、料簡，四、止觀。因緣者，
T46n1911_p0112a04║有內、有外。內者，止觀研心，心漸明淨，照諸
T46n1911_p0112a05║善惡。或可以止止惡，惡方欲滅；以觀觀善，
T46n1911_p0112a06║善方欲生。或可以止止惡，惡因靜生；以觀
T46n1911_p0112a07║觀善，善因觀滅。無量業相出止觀中，如鏡
T46n1911_p0112a08║被磨，萬像自現。外者，諸佛慈悲常應一切；
T46n1911_p0112a09║眾生無機不能得覩。以止觀力，能感諸
T46n1911_p0112a10║佛示善惡禪，諸業則現。如持花鬘示於
T46n1911_p0112a11║大眾。是名「內外因緣」。若得此意，細判罪福，
T46n1911_p0112a12║皂白無濫，堪為方等師，調伏於他。今但研
T46n1911_p0112a13║心止觀，令業謝行成，一心取道，何用曲辨
T46n1911_p0112a14║相耶？二、明業相發者：發無前後，且逐語
T46n1911_p0112a15║便。先明善發，其相有六：一、報果相現，二、習
T46n1911_p0112a16║因相現，三、報前現習後現，四、習前現報後現，
T46n1911_p0112a17║五、習報俱時現，六、前後不定。諸業現時，參差
T46n1911_p0112a18║萬品，識此六意，分別無謬。云何名「習因、習
T46n1911_p0112a19║果」？阿毘曇人云：「習因是自分因，習果是依果。」
T46n1911_p0112a20║又習名「習續」。自分種子相生，後念心起，習續
T46n1911_p0112a21║於前；前念為因，後念為果。此義通三性。論
T46n1911_p0112a22║家但在善惡，無記無習續也。報因、報果者，
T46n1911_p0112a23║此就異世。前習因、習果皆名報因，此因牽
T46n1911_p0112a24║來果，故以報目之，名為「報因」；後受五道身，
T46n1911_p0112a25║即是「報果」也。就今果報身上，復起善惡，習
T46n1911_p0112a26║續習因、習果。總望前世，此習續是果；若望
T46n1911_p0112a27║後世，此習續是因。數家明報得鴿雀身是報
T46n1911_p0112a28║果，多婬是習果。論家，鴿身及多婬俱是報果，
T46n1911_p0112a29║婬由貪起，貪是習果。又今生煩惱起，名「習
T46n1911_p0112b01║因」；成業即「報因」。後生起煩惱，名「習果」；苦痛
T46n1911_p0112b02║名「報果」。若坐禪中但見諸相，此名「報果相
T46n1911_p0112b03║現」。由昔因故，亦得言「報因」。又能起因牽於
T46n1911_p0112b04║後報，互受名耳，今但判為報果相也。若於
T46n1911_p0112b05║坐中不見諸相，欝爾起心，是發「習因」。能牽
T46n1911_p0112b06║來果故，亦得名「習果」。酬昔因故，互受其
T46n1911_p0112b07║名，今但判為習因也。善相眾多，且約六度。
T46n1911_p0112b08║檀相發者：若於坐中忽見福田勝境、三寶形
T46n1911_p0112b09║像、聖眾大德、父母師僧、有行之人，受己供
T46n1911_p0112b10║養；或見悲田受供養；或見兩田，雖不受
T46n1911_p0112b11║供養，而皆歡喜；或不見諸田受與不受，但
T46n1911_p0112b12║見所施具羅列布滿；或不見施物，但見淨
T46n1911_p0112b13║地；或表今生施報相；或表昔生施報相；或
T46n1911_p0112b14║見好行檀人來至其前，稱讚檀捨。如是等
T46n1911_p0112b15║事，皆是報果發相。次、都不見諸相，但心欝然，
T46n1911_p0112b16║欲行惠施，恭敬供養三寶、父母、師僧；或悲
T46n1911_p0112b17║傷貧苦而欲救濟；或於檀施法門通達，偏
T46n1911_p0112b18║自明了。如是等心，皆是習因發相。或先起此
T46n1911_p0112b19║心，却見報相；或先見報相，却發此心；或俱
T46n1911_p0112b20║發；或不定發，可以意知。戒相發時，亦有六
T46n1911_p0112b21║意。若見十師、衣鉢、壇場、羯磨，歡喜愛念；或
T46n1911_p0112b22║雖不見此相，而見自身衣裳淨潔、威儀蓋
T46n1911_p0112b23║眾；又見常持戒人面目光澤，舉動安詳，來
T46n1911_p0112b24║稱讚戒。如是等相，皆是持戒報果發也。或時
T46n1911_p0112b25║皆不見此相，欝然持戒心生，自言戒淨篇聚
T46n1911_p0112b26║不足可持；或欲匡正諸破戒者，皆令如法；
T46n1911_p0112b27║自解律文，精通戒部。是為習因發相。或先、
T46n1911_p0112b28║後、俱、雜，可以意知。忍相發者：或見能忍人；
T46n1911_p0112b29║或見身行忍事；或自見其身端正淨潔，手脚
T46n1911_p0112c01║嚴整，世所希有；或見端正忍人來稱讚忍。
T46n1911_p0112c02║是忍報果相。或直發忍心，又解忍法門。是
T46n1911_p0112c03║名忍習因發相。前、後、俱、雜，可以意知。精進
T46n1911_p0112c04║相者：或見精進人；或見己精進事；見身多
T46n1911_p0112c05║氣力盛壯英雄；或見常行精進人晝夜無
T46n1911_p0112c06║廢稱讚精進。是進報果相。或不見相但發
T46n1911_p0112c07║精進心，初、中、後夜不自惜身；或通達精進
T46n1911_p0112c08║法門。是名精進習因相。前、後、俱、雜，可以意
T46n1911_p0112c09║知。禪相者，後境中廣說。智慧相者，菩薩境中
T46n1911_p0112c10║當廣說。六度習、報既有六種，一切善法亦如
T46n1911_p0112c11║是。若細尋此法，逾久逾明，不煩多說，亦不
T46n1911_p0112c12║得多說。面受口決，隨意廣論。諸方等師相
T46n1911_p0112c13║傳云：「負三寶物，其相現時，決應須償。」南岳
T46n1911_p0112c14║師云：「若自有物，償者善；若自無物，欲廢行
T46n1911_p0112c15║法，四方馳求。」此有二義。眾生昔罪何量！負
T46n1911_p0112c16║貸三寶非止一條，如羅漢先直取道，未遑
T46n1911_p0112c17║償業，故名「觝責」。行者若廢道場而行乞
T46n1911_p0112c18║匃，紛動數年，豈非魔事？今且未償，但決志
T46n1911_p0112c19║修行諸佛實法，展我「成」、「立」。成者，待破煩惱
T46n1911_p0112c20║入無生忍，於法身地廣供養一切三寶，還
T46n1911_p0112c21║入生死以償眾生；菩薩爾時不名「觝責」。立
T46n1911_p0112c22║者，待功夫著滿、名行竪立、果報自至時，當
T46n1911_p0112c23║償三寶，非是觝負不作償心；小乞申延，
T46n1911_p0112c24║期於展立耳。此豈非好事？若廢行法，出於
T46n1911_p0112c25║道場，此決須償。不得讀誦聽學、營私眾務，
T46n1911_p0112c26║決應方便求財償之。此釋與《優婆塞戒經》
T46n1911_p0112c27║同。經云：「若負三寶物人，正事修道，欲求須
T46n1911_p0112c28║陀洹乃至阿羅漢者，則不須償也；不學道，
T46n1911_p0112c29║應急償也。」阿羅漢人若用佛物，此則無罪。
T46n1911_p0113a01║次、明惡相者：諸惡甚多，且約六蔽；於一一
T46n1911_p0113a02║蔽皆有六意。慳蔽相者：若見三寶、師僧、父
T46n1911_p0113a03║母，或形容憔悴，或裸袒，或衣裳藍縷；或飢
T46n1911_p0113a04║餓惙然、寺宇空荒；或見一切物皆被守護，封
T46n1911_p0113a05║緘閉塞，與前為異。前人對物歡喜，今見乞
T46n1911_p0113a06║人，對物瞋詬。前物表施具，今物表慳具。或
T46n1911_p0113a07║見慳人來至其前。是名慳蔽報果發相。具
T46n1911_p0113a08║有六種，例前可知（云云）。破戒相者：若見三
T46n1911_p0113a09║寶形像、師僧、尊長及以父母，頭首斷絕，地陷
T46n1911_p0113a10║不勝；或身體破裂、鞭打苦惱；或見身首
T46n1911_p0113a11║異處、寺舍零落；或見父母詬罵、三寶呵責；
T46n1911_p0113a12║或見喜殺屠兒來住其前；又惡禽、毒蟲緣
T46n1911_p0113a13║其身首，皆是瞋蔽報相也。亦有六意例前（云
T46n1911_p0113a14║云）。若見不淨屎尿、死屍、臭物當道，深水橫路
T46n1911_p0113a15║行不得前；或見交昔婬人，又示不淨相，穢
T46n1911_p0113a16║惡可恥；或見己身身體臭處；或見多婬人
T46n1911_p0113a17║來說放逸事；或見禽獸人等交。此皆是婬
T46n1911_p0113a18║罪報相。亦有六意（云云）。若見一生所盜物
T46n1911_p0113a19║處，所盜物主來瞋詬縛切此物；或見好盜
T46n1911_p0113a20║人來勸說盜事，皆是盜相果報也。六意
T46n1911_p0113a21║例前（云云）。若見父母、師僧及外人，諍計瞋毒，
T46n1911_p0113a22║種種間構，誹謗於己；或見多口過人來，即
T46n1911_p0113a23║是口四過報果相。六種（云云）。或見醉人吐臥
T46n1911_p0113a24║狼藉；或見己身沈昏等，皆是飲酒報果相。亦
T46n1911_p0113a25║六意。是等皆是破戒蔽報果相也。餘四蔽
T46n1911_p0113a26║例此可知，故不委記（云云）。復次，內心苦痛是
T46n1911_p0113a27║殺習；內心沈重是盜習；內心煩躁是婬習；俱
T46n1911_p0113a28║有是等分習。三、料簡善惡相現為障不同：或
T46n1911_p0113a29║非障而障、障而非障、障非障俱障、障非障
T46n1911_p0113b01║俱不障。非障而障者：若人先發善相，當時
T46n1911_p0113b02║歡喜，後起愛慢，輕忽於他；恃此證相作貢
T46n1911_p0113b03║高本，漸染名利，過患轉生；心退法壞，捨戒
T46n1911_p0113b04║還俗，無惡不造。豈非初因不障之善，後
T46n1911_p0113b05║致大障之惡耶？障而非障者：如先發惡相，
T46n1911_p0113b06║慚愧怖畏，勤懺此惡，斷相續心永不起罪；
T46n1911_p0113b07║勤行眾善，至辦大事。豈非初因於障，後
T46n1911_p0113b08║致不障耶？俱障、俱不障，例可知（云云）。若非障
T46n1911_p0113b09║而障者：此是善將滅而相現，此善滅表惡
T46n1911_p0113b10║生。若障非障者：此是惡將滅而相現，此惡
T46n1911_p0113b11║表善生。若障不障俱不障者：此相表善不
T46n1911_p0113b12║滅、惡不生。若障不障俱障者：此表惡不滅、
T46n1911_p0113b13║善不生。此約初善為語，謂善不障、惡為障，
T46n1911_p0113b14║如上分別。若約真諦為言者，上諸善惡悉
T46n1911_p0113b15║皆是障。故《淨業障經》云：「一切惡障，一切善障」。
T46n1911_p0113b16║若約假為語，真諦善惡，俱皆是障。若約中
T46n1911_p0113b17║為語，假上善惡，俱皆是障，故障不可盡。復
T46n1911_p0113b18║次，善惡習因心起，是則易知；善惡報果相
T46n1911_p0113b19║起，是則難知。若善報相扶，善習因心起，或
T46n1911_p0113b20║前、或後現者，多是性善相；孤然起者，多是
T46n1911_p0113b21║無作善相。惡報果相扶，惡習因心起，或前、或
T46n1911_p0113b22║後，多是性惡；不扶習起，多是違無作惡。復
T46n1911_p0113b23║次，善惡報果孤然起者，雖以無作往判，理
T46n1911_p0113b24║復難明，多好雜魔。若欲分別，須細意撿挍，
T46n1911_p0113b25║用空、明、善、惡等十法往驗。若過、不及，則是魔
T46n1911_p0113b26║相；異此乃是無作也。又三相往驗，所謂：久久
T46n1911_p0113b27║住、數數來、又壞禪心，此三是魔相也。無此
T46n1911_p0113b28║三是無作。復次，諸惡相現時，初現瞋怒，再來
T46n1911_p0113b29║平平，三現歡喜；或人諫曉，或人驅逐，當知皆
T46n1911_p0113c01║是惡欲滅相也。夫發心真正、慧解分明，善識
T46n1911_p0113c02║諸相一一無謬，不為諸障所惑，打心入
T46n1911_p0113c03║理，更增其明。行有餘力，分別業門；雖通
T46n1911_p0113c04║達自在，兼以化他。若分別業相不能縷碎，
T46n1911_p0113c05║但總知是障，無所取著，直打心觀理，業不
T46n1911_p0113c06║能礙。若本無解心，又發意邪僻，見此相已
T46n1911_p0113c07║而生愛著，魔得其便入示吉凶，更相因倚，
T46n1911_p0113c08║貿易財食，死墮鬼道；此非鬼禪更謂誰耶？
T46n1911_p0113c09║若自正正他，須得其意。親自行證，又師氏
T46n1911_p0113c10║口決，方可彰言。莫輒媒衒，妄作寒熱，禍則
T46n1911_p0113c11║大矣！深囑！深囑！後生慎之！問：道場神護，怨
T46n1911_p0113c12║責那得擾動？答：實爾。如世遊軍虞候，但覘
T46n1911_p0113c13║非防惡，責主切物所不能遮。業來責報準
T46n1911_p0113c14║此可解。復次，諸業名、教、體、相，具如《毘曇》、《成實
T46n1911_p0113c15║論》；若作觀破業，具如《中論》。彼二家者互有
T46n1911_p0113c16║長短。今意異彼，但明善惡不濫，於事即足。
T46n1911_p0113c17║若廣分別，妨於正道；若直破而已，全不識
T46n1911_p0113c18║道品、正助調停，方法未具。今之止觀，明業
T46n1911_p0113c19║相不足，觀法有餘。四、修止觀者，即為十意。
T46n1911_p0113c20║云何思議業境？若業能招三惡道報，有上、中、
T46n1911_p0113c21║下；若業能招三善道報，謂上、中、下；不動業
T46n1911_p0113c22║招色、無色報。如是等業招於色心，還迷色
T46n1911_p0113c23║心起四顛倒，生死不絕良由於此。今觀業
T46n1911_p0113c24║無業，倒惑不生，以至漏盡，是名「聲聞觀業」
T46n1911_p0113c25║也。若觀業由無明，無明故業，業故名色乃
T46n1911_p0113c26║至老死。若知無明，不起取、有；無明滅故諸
T46n1911_p0113c27║行滅，是「緣覺觀業」。若觀業行幻化，幻化即
T46n1911_p0113c28║空，空即涅槃，是名「通教觀業」。若觀業如大
T46n1911_p0113c29║地，能生種種芽，十法界法皆從業起，是名
T46n1911_p0114a01║「別教觀業」。悉是思議境，非今所用也。不思議
T46n1911_p0114a02║境者：如經云「深達罪福相」者，罪即三惡，福
T46n1911_p0114a03║即三善。但解三惡業相，不達人天三善業
T46n1911_p0114a04║相，則非深達；達惡、達善乃為深達。若達善
T46n1911_p0114a05║惡業相但是善惡，不名深達。又善惡俱是
T46n1911_p0114a06║惡，離善、離惡皆是善，是為深達。又達人天
T46n1911_p0114a07║善惡，是生死邊；達二乘離善離惡，涅槃空
T46n1911_p0114a08║邊，但是二邊，不名深達。又二邊皆是惡，亦
T46n1911_p0114a09║不名深達。別教菩薩能達二邊之淺，漸漸
T46n1911_p0114a10║深達，故名深達。又別教漸深，亦非深達；圓
T46n1911_p0114a11║教即於淺業達於深業，方乃得名「深達罪
T46n1911_p0114a12║福相，遍照於十方」。如是深達，實不曲辨於
T46n1911_p0114a13║三界，亦不徑侹而入空，即此意也。觀一念
T46n1911_p0114a14║起即具十界，名「十方」。十方是依報，十界是
T46n1911_p0114a15║正報。若無依報，亦無正報；既有正報，即有
T46n1911_p0114a16║性、相、本末等百法，亦名「百方」。如是等法即一
T46n1911_p0114a17║念業，故名「一業一切業」。《華嚴》云：「『佛子，心性
T46n1911_p0114a18║是一，云何能生種種諸業？』答云：『譬如大地
T46n1911_p0114a19║一，能生種種芽。』」地若得雨，毒、藥眾芽一時
T46n1911_p0114a20║沸發。今法性地得行道雨，善惡業芽一念競
T46n1911_p0114a21║起。業名「法界」，諸法之都，故稱「不思議境」。既
T46n1911_p0114a22║深達業境，善惡共都，即起慈悲。罪福之理
T46n1911_p0114a23║非違非順；違之成罪，順之成福。如世諦
T46n1911_p0114a24║名、色及諸質礙，亦非違非順。若盜之成罪，
T46n1911_p0114a25║則有三途惡業；若捨之成福，即有三善道
T46n1911_p0114a26║業。菩薩深達如此非違非順，於違起悲，
T46n1911_p0114a27║於順起慈。即空真諦無言說道，亦非違非
T46n1911_p0114a28║順。違之則成六道有漏之業；順之則成三
T46n1911_p0114a29║乘無漏之業。菩薩深達即空非違非順，於違
T46n1911_p0114b01║起悲，於順起慈也。中道之諦亦非違非順。
T46n1911_p0114b02║違之則有漏、無漏二邊之業；順之則有非
T46n1911_p0114b03║漏、非無漏中道之業。《法華》云「久修業所得」，
T46n1911_p0114b04║即此業也。菩薩深達中道實相非違非順，
T46n1911_p0114b05║於違起悲，於順起慈。若深達者，祇是一念
T46n1911_p0114b06║心非違非順，無三差別；亦是一念慈悲非前
T46n1911_p0114b07║非後，故名「真正菩提心」也。安心業空，則善
T46n1911_p0114b08║順而惡息；惡息故名「止」，善順故名「觀」。安心
T46n1911_p0114b09║業假，惡息善順。安心業中，惡息善順。順故
T46n1911_p0114b10║名「觀」，息故名「止」。是名「觀業善巧安心」。破法
T46n1911_p0114b11║遍者，若《阿毘曇》云：「業謝入過去，得繩繫屬，
T46n1911_p0114b12║行人，未來受報。」《成實》云：「業從現在入未來，
T46n1911_p0114b13║未來受報。」今觀此業，業若過去，過去已謝故，
T46n1911_p0114b14║云何有業？業若未來，未來未有，云何有業？
T46n1911_p0114b15║業若現在，現在念念不住；念若已去，即屬過
T46n1911_p0114b16║去；念若未至，即屬未來；即起即滅，何者現
T46n1911_p0114b17║在？若言去時有業名現在者，去時是業？去
T46n1911_p0114b18║者是業？為當去時去？去者去？現在既無，業
T46n1911_p0114b19║亦叵得。三世推檢，橫竪搜求，善惡諸業俱不
T46n1911_p0114b20║可得，畢竟清淨。而言善惡業者，但以世間
T46n1911_p0114b21║文字假名分別，不可聞名而謂為實。所以
T46n1911_p0114b22║者何？本求理實，不求虛名。虛名無性，雖強
T46n1911_p0114b23║分別，如指虛空。業無作、受，三諦俱寂，故名
T46n1911_p0114b24║「破法遍」也。識通塞者：於業、非業、亦業亦非
T46n1911_p0114b25║業、非業非非業，句句之中明識苦集；一一
T46n1911_p0114b26║心內了知道滅。審的成就，終不蟲字，故言
T46n1911_p0114b27║「識通塞」也。道品調適者，《成論》人云：「意業單起，
T46n1911_p0114b28║未得成業。意得實法，想得假名，行則同
T46n1911_p0114b29║緣，是時意業得成，是則有三念處也。就身、
T46n1911_p0114c01║口兩業是色，名身念處。」《毘曇》人云：「心數、心
T46n1911_p0114c02║王同時而起。」王即心念處；受數即受念處；想
T46n1911_p0114c03║及餘數皆行陰，即法念處；王、數依色而起，即
T46n1911_p0114c04║身念處。若一時、異時，皆有四念也。今觀此
T46n1911_p0114c05║業具十法界五陰，即是具一切四念處。一
T46n1911_p0114c06║切業同類之色，是身念處；此身非淨、非不
T46n1911_p0114c07║淨。同類四陰是三念處。此三非苦非樂、非
T46n1911_p0114c08║我非無我、非常非無常，即是非榮非枯雙
T46n1911_p0114c09║樹涅槃，乃至三解脫。是名「道品」也。助道對
T46n1911_p0114c10║治者：當念應佛三十二相等，念報佛無量
T46n1911_p0114c11║功德，共破習因惡業。念法門佛，破習因；念
T46n1911_p0114c12║三十二相，破報果（云云）。念法門佛，助破報
T46n1911_p0114c13║果惡業。念佛力故，惡業障轉，則入涅槃門也。
T46n1911_p0114c14║如是觀時，不叨上聖。又當安忍內外諸障
T46n1911_p0114c15║令得無礙。若發似道，未是真解，勿生法
T46n1911_p0114c16║愛。法愛不起，則任運無滯，自然流入清涼
T46n1911_p0114c17║之地。是大乘十觀，得無量無漏清淨果報，
T46n1911_p0114c18║獲得無上報，獲得自在業，深達罪福，究竟
T46n1911_p0114c19║無染，故名「清淨即是法身」；反本還源，智照
T46n1911_p0114c20║圓極，故名「無上即是報身」；垂形九道，普門
T46n1911_p0114c21║示現，故名「自在即是應身」。如是三身即是
T46n1911_p0114c22║大乘高廣，直至道場。餘如上說（云云）。○第五、
T46n1911_p0114c23║觀魔事境者：行人修四三昧，惡將謝、善欲
T46n1911_p0114c24║生，魔恐迴出其境；又當化度於他，失我
T46n1911_p0114c25║民屬，空我宮殿；又慮其得大神力、大智慧
T46n1911_p0114c26║力，復當與我興大戰諍，調伏控制、觸惱於
T46n1911_p0114c27║我，遽其未成，壞彼善根，故有魔事也。行者
T46n1911_p0114c28║道弱，未動波旬。一切鬼神屬六天管，當界
T46n1911_p0114c29║防戍，正應動此耳。經云：「魔事、魔罪不說者，
T46n1911_p0115a01║是菩薩惡知識。」若達邪正，懷抱淡然，知魔
T46n1911_p0115a02║界如、佛界如，一如無二如，平等一相，不以
T46n1911_p0115a03║魔為戚、佛為欣，安之實際。若能如是，邪不
T46n1911_p0115a04║干正，惱亂設起，魔來甚善也。今明魔為五：
T46n1911_p0115a05║一、分別同異，二、明發相，三、明妨損，四、明治
T46n1911_p0115a06║法，五、修止觀。同異者：陰魔已屬陰界入境；
T46n1911_p0115a07║煩惱魔已屬煩惱境；死魔，病是死因，已屬病
T46n1911_p0115a08║患境；今正明天子魔也。然四倒與四魔異
T46n1911_p0115a09║者：四倒祇是煩惱魔；煩惱魔故，即有陰入魔；
T46n1911_p0115a10║陰入魔故，即有死魔；既未出三界，即屬天
T46n1911_p0115a11║子魔。若界外同異者：破界內四倒，分段諸魔
T46n1911_p0115a12║悉過，唯有無常等四倒，此是界外煩惱魔。煩
T46n1911_p0115a13║惱魔故，即有無等等色，即界外陰魔。陰魔即
T46n1911_p0115a14║有死。三賢、十聖住果報；乃至等覺，三魔已
T46n1911_p0115a15║過，唯有一分死魔在。是為界外三魔。無第
T46n1911_p0115a16║六天魔，但赤色三昧未究竟，名「天子魔」。若
T46n1911_p0115a17║妙覺理圓、無明已盡，故無煩惱；不住果報，
T46n1911_p0115a18║故亦無死；赤色三昧滿，乃是究竟魔事。若
T46n1911_p0115a19║《華嚴》明十魔，亦何得出此意耶？二、明魔發
T46n1911_p0115a20║相者：通是管屬，皆稱為魔。細尋枝異，不出
T46n1911_p0115a21║三種：一者𢟋惕鬼，二、時媚鬼，三、魔羅鬼。三種
T46n1911_p0115a22║發相各各不同。𢟋惕發者：若人坐時，或緣頭
T46n1911_p0115a23║面，或緣人身體，墮而復上，翻覆不已。雖無
T46n1911_p0115a24║苦痛，而屑屑難耐。或鑽人耳、眼、鼻，或抱持
T46n1911_p0115a25║擊攊，似如有物，捉不可得，驅已復來，啾㗫
T46n1911_p0115a26║作聲鬧人耳。此鬼面似琵琶，四目兩口（云云）。
T46n1911_p0115a27║二、時媚發者，《大集》明十二獸在寶山中修
T46n1911_p0115a28║法緣慈。此是精媚之主。權應者未必為惱；
T46n1911_p0115a29║實者能亂行人。若邪想坐禪，多著時媚。或
T46n1911_p0115b01║作少男、少女、老男、老女、禽獸之像，殊形異貌，
T46n1911_p0115b02║種種不同；或娛樂人，或教詔人。今欲分別
T46n1911_p0115b03║時獸者，當察十二時何時數來，隨其時
T46n1911_p0115b04║來，即此獸也。若寅是虎，乃至丑是牛。又一時
T46n1911_p0115b05║為三，十二時即有三十六獸。寅有三：初是
T46n1911_p0115b06║貍，次是豹，次是虎；卯有三：狐、兔、貉；辰有三：
T46n1911_p0115b07║龍、蛟、魚。此九屬東方，木也。九物依孟、仲、季，
T46n1911_p0115b08║傳作前後。已有三：蟬、鯉、蛇；午有三：鹿、馬、
T46n1911_p0115b09║麞；未有三：羊、雁、鷹。此九屬南方，火也。申有
T46n1911_p0115b10║三：狖、猿、猴；酉有三：烏、雞、雉；戌有三：狗、狼、豺。
T46n1911_p0115b11║此九屬西方，金也。亥有三：豕、貐、猪；子有三：
T46n1911_p0115b12║猫、鼠、伏翼；丑有三：牛、蟹、鼈。此九屬北方，水
T46n1911_p0115b13║也。中央土，王四季；若四方行用，即是用土也，
T46n1911_p0115b14║即是魚、鷹、豺、鼈。三轉即有三十六，更於一
T46n1911_p0115b15║中開三，即有一百八時獸。深得此意，依時
T46n1911_p0115b16║喚名，媚當消去。若受著稍久，令人猖狂恍
T46n1911_p0115b17║惚，妄說吉凶，不避水火（云云）。次、明魔羅者：
T46n1911_p0115b18║為破二善，增二惡故，喜從五根作強、軟
T46n1911_p0115b19║來破。《大論》云：「魔名『花箭』，亦名『五箭』；各射五
T46n1911_p0115b20║根，共壞於意。」五根各一剎那，剎那若轉，即
T46n1911_p0115b21║屬意根；意根若壞，五根豈存？眼見可愛色，
T46n1911_p0115b22║名「花箭」，是軟賊；見可畏色，名「毒箭」，是強賊；
T46n1911_p0115b23║見平平色，不強不軟賊。餘四根亦如是。合
T46n1911_p0115b24║十八箭，亦名「十八受」。以是義故，不應受
T46n1911_p0115b25║著。著則成病，病則難治；永妨禪定，死墮魔
T46n1911_p0115b26║道。復次，魔內射不入，當外扇檀越、師僧、同
T46n1911_p0115b27║學、弟子，放十八箭。昔諸比丘得魔內惱，又
T46n1911_p0115b28║得檀越譽毀，強軟不捷，魔即哭去。行者善
T46n1911_p0115b29║覺師徒、檀越，或法主異語，徒眾即瞋；徒眾怨
T46n1911_p0115c01║言，法主則怪。如是因緣，廣說如《大品》。又魔善
T46n1911_p0115c02║巧，初令乖善起惡；若不隨者，即純令墮善，
T46n1911_p0115c03║起塔造寺，使散妨定。若不隨者，令墮二
T46n1911_p0115c04║乘。魔實不解二乘，但行當之，使不入大
T46n1911_p0115c05║耳。如童蒙人，初被行當，捨大乘習小，功
T46n1911_p0115c06║夫已多，後悔無益。能行當者，實不解大小。
T46n1911_p0115c07║又化人入無方便空，謂無佛、無眾生，墮偏
T46n1911_p0115c08║空裹，或偏假裹，種種蹊徑，令不入圓。阿難、
T46n1911_p0115c09║笈多學阿鞞跋者，皆為魔所惱，何況初心，
T46n1911_p0115c10║寧免自他三十六箭？若知魔、佛皆入實際，
T46n1911_p0115c11║則無怖畏。《大經》云：「為聲聞人說有調魔；
T46n1911_p0115c12║為大乘者不說調魔。」一心入理，誰論強軟
T46n1911_p0115c13║耶？三、明妨亂者：但強軟等箭，初射五根有
T46n1911_p0115c14║三過患：一、令人病，二、失觀心，三、得邪法。病
T46n1911_p0115c15║有種種相：從眼入者病肝，餘根可知。身遭
T46n1911_p0115c16║病苦，心則迷荒，喪禪致死。失觀心者：本
T46n1911_p0115c17║所修觀善法安隱，從五根見聞已後，心地
T46n1911_p0115c18║昏忽，無復次序。邪法者，當約十種正法簡
T46n1911_p0115c19║出邪相。有者：色從眼入，見山河星辰、日月
T46n1911_p0115c20║居宮，亦見幽中種種相貌，指點方面，是有
T46n1911_p0115c21║太過。無者：色從眼入，便謂諸法猶如斷空，
T46n1911_p0115c22║說灰無法，甚可怖畏，是無太過。明者：色入
T46n1911_p0115c23║已，豁豁常明，如日月照。闇者：昏闇漆黑，鏗然
T46n1911_p0115c24║不曉。定者：色入已，心如木石，塊然直住。亂
T46n1911_p0115c25║者：色入已，狡擲攀緣。愚者：色入已，闇短鄙拙，
T46n1911_p0115c26║脫裸無恥。智者：色入已，聰黠捷疾。悲者：色
T46n1911_p0115c27║入已，憂惱泣淚。喜者：色入已，歌逸恒歡。苦者：
T46n1911_p0115c28║百節疼痛，如被火炙。樂者：身體暢醉，如五欲
T46n1911_p0115c29║樂。禍者：自恒招禍，亦為他作禍，亦知他禍
T46n1911_p0116a01║祟。福者：恒自招福，亦能為他作福。惡者：無
T46n1911_p0116a02║惡不造，又令他作惡。善者：自行檀等，亦
T46n1911_p0116a03║令他行檀。憎者：不耐見人，遠他獨住。愛
T46n1911_p0116a04║者：戀重纏著。強者：其心剛強，出入不得自
T46n1911_p0116a05║在，猶如瓦石，難可迴變，不順善道。軟者：
T46n1911_p0116a06║心志軟弱，易可敗壞，猶若軟泥，不堪為器。
T46n1911_p0116a07║以是等若過、若不及，悉名「邪相」。一根有三
T46n1911_p0116a08║受，一受有二十邪法，三受合六十邪法；歷
T46n1911_p0116a09║五根合三百邪法。雖九十五種，種種異邪；而
T46n1911_p0116a10║其初入，必因五根。細尋三百，必與彼相應也。
T46n1911_p0116a11║夫𢟋惕多令禪觀喪失；時媚多令人得邪
T46n1911_p0116a12║法；魔羅備此二損也。四、明治法。若治𢟋惕
T46n1911_p0116a13║者：須知拘那含佛末法比丘，好惱亂眾僧，僧
T46n1911_p0116a14║擯驅之，即生惡誓：「常惱坐禪人。」此是源祖
T46n1911_p0116a15║之鬼，報或已謝；而同業生者，亦能惱亂，今呵
T46n1911_p0116a16║其宗祖，聞即羞去。呵云：「我識汝名字，汝是
T46n1911_p0116a17║𢟋惕惡夜叉，拘那含佛時破戒偷臘吉支，
T46n1911_p0116a18║貪食嗅香。我今持戒，不畏於汝。」如是呵已，
T46n1911_p0116a19║即應去；若其不去，當密誦戒序及戒，戒神
T46n1911_p0116a20║還守，破戒鬼去。治時媚鬼者：須善識十二
T46n1911_p0116a21║時、三十六時獸，知時唱名，媚即去也。隱士頭
T46n1911_p0116a22║陀人多畜方鏡，挂之座後，媚不能變鏡中
T46n1911_p0116a23║色像，覽鏡識之，可以自遣。此則內外兩治
T46n1911_p0116a24║也。治魔羅有三：一、初覺呵，如守門人遮惡
T46n1911_p0116a25║不進。如佛告比丘：「一切他物不受。」不受之
T46n1911_p0116a26║術能治一切自他魔事。二、若已受入，當從頭
T46n1911_p0116a27║至足一一諦觀，求魔叵得，又求心叵得。
T46n1911_p0116a28║魔從何來？欲惱何等？如惡人入舍，處處照
T46n1911_p0116a29║檢，不令得住。三、觀若不去，強心抵捍，以死
T46n1911_p0116b01║為期，不共爾住。善巧迴轉如是三治，不須
T46n1911_p0116b02║多說。五、止觀者，例為十法。思議境者：若
T46n1911_p0116b03║魔事起，隨順魔行，作諸惡業，成三途法。若
T46n1911_p0116b04║隨魔起善，所謂他屬而行布施；雖生善道，
T46n1911_p0116b05║世世相染，或時附著，倚託言語。若捨身命，即
T46n1911_p0116b06║受彼報；設欲修道，遮障萬端。經云：「有菩薩，
T46n1911_p0116b07║有魔、無魔。」即此意也。是為三善法界。魔又
T46n1911_p0116b08║化令自入涅槃，眾生何預汝事？唐受辛苦，
T46n1911_p0116b09║不如取證！是名二乘法界。魔又令人紆迴
T46n1911_p0116b10║拙度，不速入菩提道。如是淺深歷別，皆是
T46n1911_p0116b11║思議境也。若即此魔事，具十界百法在一
T46n1911_p0116b12║念中；一切法趣魔，如一夢法具一切事。一
T46n1911_p0116b13║魔一切魔，一切魔一魔，非一非一切。亦是一
T46n1911_p0116b14║魔一切魔，一佛一切佛，不出佛界即是魔
T46n1911_p0116b15║界，不二不別。如此觀者，降魔是道場。上根
T46n1911_p0116b16║利智，治魔顯理，以魔為侍，於魔不怖，如薪
T46n1911_p0116b17║益火。緣修不能寂照，持世不覺魔謀，謂
T46n1911_p0116b18║言「善來」。真修寂照，不待觀而後鑑，即知是
T46n1911_p0116b19║魔，非帝釋也。別教不耐非法，故云「非我所
T46n1911_p0116b20║宜」；圓教安之實際，故言「如我應受」。不畏
T46n1911_p0116b21║非人，於生死有勇，是名「不思議境」也。魔界
T46n1911_p0116b22║即佛界，而眾生不知，迷於佛界，橫起魔界，
T46n1911_p0116b23║於菩提中而生煩惱，是故起悲。欲令眾生
T46n1911_p0116b24║於魔界即佛界、於煩惱即菩提，是故起慈。
T46n1911_p0116b25║慈無量佛，悲無量魔，無量慈悲即無緣一大
T46n1911_p0116b26║慈悲也。欲滿此願、顯此理，應降魔作道
T46n1911_p0116b27║場。八十億眾不能動心，名「止」；達魔界即佛
T46n1911_p0116b28║界，名「觀」，但以四悉，止觀安心。隨魔事起，
T46n1911_p0116b29║即以四句破之；橫、竪、單、複，破悉無滯。三藏
T46n1911_p0116c01║初伏四魔，坐道場，破煩惱魔，得菩提道；又
T46n1911_p0116c02║得法性身，破陰入魔；此兩共破死魔。道樹
T46n1911_p0116c03║下得不動三昧，變三玉女，破八十億兵，冠、
T46n1911_p0116c04║蓋、劍各墮者，是破天子魔。通教初得無生忍，
T46n1911_p0116c05║至六地得菩提道如前；八地道觀雙流，是
T46n1911_p0116c06║不動三昧，破天子魔。兩處聲聞，止破三魔。
T46n1911_p0116c07║笈多恒為所惱，後得神通，伏而非破（云云）。別
T46n1911_p0116c08║教十住已破界內四魔；登地分得菩提道
T46n1911_p0116c09║破煩惱魔；分得法身破陰魔；分得赤色三
T46n1911_p0116c10║昧破天子魔。若《瓔珞》云：「等覺，三魔已盡，唯一
T46n1911_p0116c11║分死魔在。」三不應前盡，一不應獨餘，此乃
T46n1911_p0116c12║別教方便說耳。圓教初住俱破八魔，得菩提
T46n1911_p0116c13║道，破煩惱魔（云云）。乃至妙覺，八魔究竟永盡。
T46n1911_p0116c14║雖初住破非初住破；雖後覺破非後覺破；
T46n1911_p0116c15║而不離初住、後覺。是為破法遍也。於上一
T46n1911_p0116c16║一破魔法中，皆識苦集、無明、蔽度，知字非
T46n1911_p0116c17║字。道品者：魔界具一切色。色即是空，色即不
T46n1911_p0116c18║淨；色即是假，此名為淨；色即是中，非淨非
T46n1911_p0116c19║不淨。餘四陰亦如是。是名「一念處一切念
T46n1911_p0116c20║處」，乃至三解脫門。門若未開，必由事障。久
T46n1911_p0116c21║遠劫來為魔所使，起於魔檀，為有報故；
T46n1911_p0116c22║持於魔戒，要利養故；行於魔忍，為畏他
T46n1911_p0116c23║故；習魔精進，求名聞故；得於魔禪，昧於
T46n1911_p0116c24║鬼法；樂於魔慧，分別見網。如是六法雖名
T46n1911_p0116c25║為善，其實是魔。由此邪蔽，蔽三脫門。今用
T46n1911_p0116c26║正度對治六蔽；蔽去度成，如油多明盛。若
T46n1911_p0116c27║雜煩惱，當用前四分觀助治；雜業，借念二
T46n1911_p0116c28║佛助治。若小乘伏道，遍名為「聞慧」；乃至圓教
T46n1911_p0116c29║五品，是聞慧位。此尚未成，豈可濫真起增上
T46n1911_p0117a01║慢？若欲入真，當一心安忍，勿更為魔之所
T46n1911_p0117a02║動亂。窮微觀照，強心呵抵。若入似位，得法
T46n1911_p0117a03║賞賜，勿生高心、愛心。譬如大勳，黜為小
T46n1911_p0117a04║縣，或失祿，或失命。若起法愛，是犯罪。但
T46n1911_p0117a05║發似解如小縣，失似解如失祿；墮二乘
T46n1911_p0117a06║地如失命，大乘家業宗社滅故。若無法愛，
T46n1911_p0117a07║從相似入真實，調魔為侍，直至道場。復次，
T46n1911_p0117a08║退慧如失勳；退定如失祿；俱退如失命。
T46n1911_p0117a09║復次，通用一意為觀者，行人根鈍，先解通
T46n1911_p0117a10║意，度曲入別。《中論》品品別意，而俱會無生。
T46n1911_p0117a11║通、別互舉，得意相成也。問：魔動竟，好法後起，
T46n1911_p0117a12║為是法爾，寒過春來耶？答：未必併然。自有
T46n1911_p0117a13║過難，好法亦不發。魔是惡緣所感；善是心
T46n1911_p0117a14║力所致。《釋論》云：「釋迦往昔在惡世，世無佛，
T46n1911_p0117a15║求法精進了不能得。魔變化作婆羅門，詭
T46n1911_p0117a16║言：『有佛一偈，汝能皮為紙、骨為筆、血為墨，
T46n1911_p0117a17║當以與汝。菩薩樂法，即自剝皮，曝令乾，
T46n1911_p0117a18║擬書偈，魔即隱去。』佛知其心，從下方涌
T46n1911_p0117a19║出，為說深經，得無生忍。」可以為證（云云）。
T46n1911_p0117a20║摩訶止觀卷第八（下）