T46n1911_p0131c22║
T46n1911_p0131c23║
T46n1911_p0131c24║摩訶止觀卷第十（上）
T46n1911_p0131c25║
T46n1911_p0131c26║隋天台智者大師說
T46n1911_p0131c27║門人灌頂記
T46n1911_p0131c28║第七、觀諸見境者：非一曰「諸」；邪解稱「見」。又
T46n1911_p0131c29║解知是見義。推理不當而偏見分明，作決定
T46n1911_p0132a01║解，名之為「見」。夫聽學人，誦得名相，齊文作
T46n1911_p0132a02║解；心眼不開，全無理觀。據文者生，無證者
T46n1911_p0132a03║死。夫習禪人，唯尚理觀，觸處心融；闇於名
T46n1911_p0132a04║相，一句不識。誦文者守株，情通者妙悟，兩
T46n1911_p0132a05║家互闕，論評皆失。若見解無滯，名字又諳，以
T46n1911_p0132a06║見解問他，意無窮盡，如曲射繞鳥，飛走失
T46n1911_p0132a07║路。若解釋難問綽有餘工，如射太虛，箭
T46n1911_p0132a08║去無礙。當知非由學成，必是見發。此見或
T46n1911_p0132a09║因禪發、或因聞發。例如無漏起時，藉於信、
T46n1911_p0132a10║法聞思。因聞發者，本聽不多廣能轉悟，見
T46n1911_p0132a11║解分明、聰辯問答；因禪發者，初因心靜，後
T46n1911_p0132a12║觀轉明，翻轉自在有如妙達。南方習禪者寡，
T46n1911_p0132a13║發見人微；北方多有此事。盲瞑不識，謂得
T46n1911_p0132a14║真道，謂得陀羅尼。闇於知人，高安地位。或
T46n1911_p0132a15║時不信，撥是狂惑。今言非狂、非聖。夫鬼著
T46n1911_p0132a16║能語，鬼去則癡；其既不爾，故知非狂。尋其
T46n1911_p0132a17║故惑，貪、瞋尚在；約其新惑，更增煩惱，八十
T46n1911_p0132a18║八使繫縛浩然，故知非聖。乃是見慧發耳。通
T46n1911_p0132a19║論見發，因聞、因禪，而多因禪。或禪已見發；
T46n1911_p0132a20║或禪、見俱發；見已得禪又少，兩義則多。例如
T46n1911_p0132a21║諸禪通發無漏，而未到發者少，六地、九地發
T46n1911_p0132a22║者多。為是義故，次禪定境而論諸見也。若
T46n1911_p0132a23║人見發，利智根熟能自裁正，或尋經論勘知
T46n1911_p0132a24║己過者，此人難得；若不能自正，遇善知識
T46n1911_p0132a25║明示是非，破其見心，此亦難得。故云：「真法
T46n1911_p0132a26║及說者，聽眾難得故。」既不自覺，又不值師，
T46n1911_p0132a27║邪畫日增，生死月甚，如稠林曳曲木，何得
T46n1911_p0132a28║出期？今觀諸見境為四：一、明諸見人法，二、
T46n1911_p0132a29║明諸見發因緣，三、明過失，四、明止觀。第一、
T46n1911_p0132b01║明諸見人法又二：一、邪人不同，二、邪人執法
T46n1911_p0132b02║不同。邪人不同又為三：一、佛法外外道，二、附
T46n1911_p0132b03║佛法外道，三、學佛法成外道。一、外外道。本
T46n1911_p0132b04║源有三：一、迦毘羅外道，此翻黃頭，計因中
T46n1911_p0132b05║有果；二、漚樓僧佉，此翻休睺，計因中無果；
T46n1911_p0132b06║三、勒沙婆，此翻苦行，計因中亦有果亦無
T46n1911_p0132b07║果。又《入大乘論》云：「迦毘羅所說有計一過，
T46n1911_p0132b08║作者與作一，相與相者一，分與有分一，如
T46n1911_p0132b09║是等名為計一。優樓僧佉計異，迦羅鳩馱
T46n1911_p0132b10║計一、異，若提子計非一非異。一切外道及摩
T46n1911_p0132b11║迦羅等計異，皆不離此四。」從三四外道派
T46n1911_p0132b12║出枝流，至佛出時有六大師，所謂：富蘭那
T46n1911_p0132b13║迦葉，迦葉，姓也，計不生不滅；末伽梨拘賒梨
T46n1911_p0132b14║子，計眾生苦樂無有因緣，自然而爾；刪闍
T46n1911_p0132b15║夜毘羅胝子，計眾生時熟得道，八萬劫到縷
T46n1911_p0132b16║丸數極；阿耆多翅舍欽婆羅，欽婆羅，麁衣也，
T46n1911_p0132b17║計罪報之苦以投巖、拔髮代之；迦羅鳩馱
T46n1911_p0132b18║迦旃延，計亦有亦無；尼揵陀若提子，計業所
T46n1911_p0132b19║作定不可改。此出《羅什疏》，名與《大經》同，所
T46n1911_p0132b20║計三同、三異，或翻誤，或別有意，今所未詳。
T46n1911_p0132b21║而大體祖承迦毘羅等，依本為三，或可為
T46n1911_p0132b22║四，謂四見也。二、附佛法外道者：起自犢子、
T46n1911_p0132b23║方廣，自以聰明，讀佛經書而生一見；附佛
T46n1911_p0132b24║法起，故得此名。犢子讀《舍利弗毘曇》，自制
T46n1911_p0132b25║別義，言：「我在四句外，第五不可說藏中。」云何
T46n1911_p0132b26║四句？外道計色即是我，離色有我，色中有
T46n1911_p0132b27║我，我中有色；四陰亦如是，合二十身見。《大
T46n1911_p0132b28║論》云：「破二十身見成須陀洹。」即此義也。今
T46n1911_p0132b29║犢子計我異於六師，復非佛法，諸論皆推
T46n1911_p0132c01║不受，便是附佛法邪人法也。或云三世及
T46n1911_p0132c02║無為法為四句也。又方廣道人自以聰明，
T46n1911_p0132c03║讀佛十喻，自作義云：「不生不滅，如幻如化，空
T46n1911_p0132c04║幻為宗。」龍樹斥云：「非佛法！」方廣所作，亦是
T46n1911_p0132c05║邪人法也。三、學佛法成外道：執佛教門而
T46n1911_p0132c06║生煩惱，不得入理。《大論》云：「若不得般若
T46n1911_p0132c07║方便，入阿毘曇，即墮有中；入空，即墮無中；
T46n1911_p0132c08║入昆勒，墮亦有亦無中。」《中論》云：「執非有非
T46n1911_p0132c09║無，名愚癡論。」倒執正法，還成邪人法也。若
T46n1911_p0132c10║學摩訶衍四門即失般若意，為邪火所燒，
T46n1911_p0132c11║還成邪人法。故《百論》正破外外道。今大乘論
T46n1911_p0132c12║師炎破《毘曇》、《成實》，謂是計有、無外道。然《成
T46n1911_p0132c13║論》云：「三藏中實義，空是。」此乃似無意。又同
T46n1911_p0132c14║百家之是，異百家之非，捉義出沒，又似因
T46n1911_p0132c15║中亦有果亦無果意，又似昆勒意。當時論起，
T46n1911_p0132c16║人皆得道；今時執者，乃是人失，何關法非？此
T46n1911_p0132c17║應從容，不可雷同迦毘羅等。若以大破小，
T46n1911_p0132c18║如《淨名》所斥，取其不見中理與外道同，
T46n1911_p0132c19║非是奪其方便之意。二、明邪人執法不同
T46n1911_p0132c20║者，《關中疏》云：「一師各有三種法：一、得一切智
T46n1911_p0132c21║法，二、得神通法，三、得韋陀法。」一切智者，各
T46n1911_p0132c22║於所計生一種見，解心明利，將此見智通
T46n1911_p0132c23║一切法，故名「一切智外道」。神通法者，發得
T46n1911_p0132c24║五通，變城為鹵、轉釋為羊、停河在耳、捫
T46n1911_p0132c25║摸日月，此名「神通外道」。韋陀法者，世間文字、
T46n1911_p0132c26║星醫兵貨，悉能解知，是為「韋陀外道」。一師則
T46n1911_p0132c27║有三種得法不同也。犢子、方廣亦如是。若
T46n1911_p0132c28║望執佛法邪，約三藏四門，一門有三：一、直
T46n1911_p0132c29║發理解，智性生見；二、得諸神通；三、解《四阿
T46n1911_p0133a01║含》文字。如是四門則有十二種得法不同
T46n1911_p0133a02║也。若得意者，一一門中初有三種念處：一、
T46n1911_p0133a03║性念處，二、共念處，三、緣念處。「性」是直緣諦
T46n1911_p0133a04║理；「共」是事理合修；「緣」是遍緣一切境法，亦是
T46n1911_p0133a05║緣三藏教法。後證果時成三種解脫——慧解
T46n1911_p0133a06║脫、俱解脫、無疑解脫。故結集法藏時選取千
T46n1911_p0133a07║人，悉用無疑解脫，遍解內外經書，擬降外
T46n1911_p0133a08║敵。《毘曇婆沙》云：「煩惱障解脫、禪定障解脫、一
T46n1911_p0133a09║切法障解脫。」慧解脫人得初解脫，共解脫人
T46n1911_p0133a10║得第二解脫，唯佛得第三解脫，總名「無
T46n1911_p0133a11║疑解脫」也。執摩訶衍通、別、圓四門失意者，
T46n1911_p0133a12║例有三十六種得法不同。○第二、明諸見發，
T46n1911_p0133a13║有二：一、明諸見發，二、見發不同。一、明見
T46n1911_p0133a14║發者，或因禪，或因聞。眾生久劫靡所不
T46n1911_p0133a15║作，曾習諸見，隔生中忘，罪覆本解，心不速
T46n1911_p0133a16║開。今障若薄能發諸禪，或禪見俱發，或禪後
T46n1911_p0133a17║見發，或聞他說豁然見生。如有泉水土石
T46n1911_p0133a18║所礙，決却壅滯，𤀹矣成川。闇障既除，分別
T46n1911_p0133a19║薳去，一日、十日綿綿不已，番番自難番番自
T46n1911_p0133a20║解，所執之處實而有通，所不執處虛而自
T46n1911_p0133a21║破。又辯才無滯，巧說己法，莊嚴言辭；他來
T46n1911_p0133a22║擊難，妙能申釋。如是見慧從何處出？由禪
T46n1911_p0133a23║中有觀支。觀支是慧數，逸觀諸法，莫自知
T46n1911_p0133a24║止；快馬著汗，不可控制。若聽講人無禪潤
T46n1911_p0133a25║見，始欲分別，多抽腸吐血，因是制命，見
T46n1911_p0133a26║終不成。若定力潤觀，雖逸難制，不致抽
T46n1911_p0133a27║腸，多得成見。從此觀支推研道理，謂諸
T46n1911_p0133a28║法因中有果。此解明利，洞見遠意出過餘
T46n1911_p0133a29║人。將此難他，他不得解，謂他妄語；自執
T46n1911_p0133b01║己義，他不能壞，自謂是實，無生真智，得理
T46n1911_p0133b02║妙心。若細推尋，但是見惑。世智辯聰，具足
T46n1911_p0133b03║八十八使顛倒惑網，豈關真解？當知是迦毘
T46n1911_p0133b04║羅見發相也。又約觀支推尋諸法因中無果。
T46n1911_p0133b05║此見分明，解心猛利，雖種種難，能種種通，
T46n1911_p0133b06║引種種證，成因中無果義。以此破他，他不
T46n1911_p0133b07║能當，餘為妄語；他來破己，己執轉成，以此
T46n1911_p0133b08║為實。建言歸趣，唯向因中無果。當知定是
T46n1911_p0133b09║僧佉見發也。若於觀支思惟因中亦有果
T46n1911_p0133b10║亦無果法，《大論》云：「有與無諍，無與有諍。」言
T46n1911_p0133b11║長爪執亦有亦無，與有、無者諍。若入此見，
T46n1911_p0133b12║難問無窮盡，豈非勒沙婆見發也。其六師
T46n1911_p0133b13║所計不同，須善得諸師執意，以所發見
T46n1911_p0133b14║勘之。雖小不同，但令大體相似，即是六師
T46n1911_p0133b15║見發也。若於觀支計必有我，而不在身見
T46n1911_p0133b16║四句中，亦不在三世、無為四句中，而在第
T46n1911_p0133b17║五不可說藏中。發此見時，心解明利，能問、能
T46n1911_p0133b18║答，神俊快捷，難與當鋒。破他成己，決不可
T46n1911_p0133b19║移。當知是犢子見發也。若於觀支謂諸法
T46n1911_p0133b20║幻化，起空盡相。此解虛無，不見解心及諸
T46n1911_p0133b21║法異，同如幻化。唯計此是，餘悉妄語。此是
T46n1911_p0133b22║方廣見發也。若於觀支推諸法無常，生滅
T46n1911_p0133b23║不住。人、我如龜毛兔角不可得，但有實法。
T46n1911_p0133b24║析實法塵，若麁若細，總而觀之，無常、無我，
T46n1911_p0133b25║計此為實，所發見解全會毘曇。諸舊聽人
T46n1911_p0133b26║雖解名相，心路不通；若發此見，於文雖
T46n1911_p0133b27║昧而神解百倍。其不識者，謂是賢聖，而實
T46n1911_p0133b28║非也。若是賢人，道心欝然，與解俱生，能伏煩
T46n1911_p0133b29║惱成方便位。今雖解無常，增長諍競，道心
T46n1911_p0133c01║沈沒，煩惱轉熾，故知是有門見發也。若於觀
T46n1911_p0133c02║支忽發空解，謂言無常生滅，三假浮虛。析
T46n1911_p0133c03║塵入空，種種方便。此見明利，神用駿疾，強
T46n1911_p0133c04║於問難，破他成己，是實餘妄。此是空門見
T46n1911_p0133c05║發也。若於觀支計一切法亦有亦無，若入
T46n1911_p0133c06║此門，難問無窮盡。此是昆勒意，論乃不度，
T46n1911_p0133c07║習發無定。是為亦有亦無見發也。非有非無，
T46n1911_p0133c08║見例亦可知。當知四門通理則成正見；若
T46n1911_p0133c09║失方便，墮四見中，故名「佛法內邪」也。何
T46n1911_p0133c10║但三藏四門執成邪見，無量劫來亦學摩訶
T46n1911_p0133c11║衍通、別、圓等不入理，保之為是，取於四
T46n1911_p0133c12║邊，邪見火燒。今於觀支忽發先解，夢虛空
T46n1911_p0133c13║花如幻之有，作此有解，解心明利。或作幻
T46n1911_p0133c14║本無實，無實故空，空解明利；或作亦空亦
T46n1911_p0133c15║有解，譬如幻化物，見而不可見；或作非空
T46n1911_p0133c16║非有解，非是幻有亦作幻無。《中論．觀法品》
T46n1911_p0133c17║云：「若言諸法非有非無，是名愚癡論。」向道
T46n1911_p0133c18║人聞說即悟，名得實相；邪心取著，生戲論
T46n1911_p0133c19║者，即判屬愚癡論。是為通教四門四見也。
T46n1911_p0133c20║若於觀支思惟通教四門之解，是界內幻夢；
T46n1911_p0133c21║此夢從眠法生，眠即無明。觀無明入法性，
T46n1911_p0133c22║亦有四門。或言法性如井中七寶；或言如
T46n1911_p0133c23║虛空；或言如酒酪瓶；或言中道。此四解明
T46n1911_p0133c24║利，即是別教四門見發也。若於觀支忽解
T46n1911_p0133c25║無明轉即變為明，明具一切法。或謂無明不
T46n1911_p0133c26║可得變為明，明何可得？此不可得具一切
T46n1911_p0133c27║法；或謂法性之明，亦可得亦不可得、非可
T46n1911_p0133c28║得非不可得。一門即三門，三門即一門。此解
T46n1911_p0133c29║明利，所破無不壞，所存無不立，無能逾
T46n1911_p0134a01║勝，亦復自謂是無生忍。如此解者是圓教
T46n1911_p0134a02║四門見發也。大乘四門皆成見者，實語是虛
T46n1911_p0134a03║語，生語見故。涅槃是生死，貪著生故。多服
T46n1911_p0134a04║甘露傷命早夭，失方便門墮於邪執，故稱
T46n1911_p0134a05║「內邪見」也。夫四見為諸見本，自、他復為共、
T46n1911_p0134a06║無因本。故龍樹破自、他竟，點共有二過，無
T46n1911_p0134a07║因則不可。自、他既不實，況無因耶？本破末傾，
T46n1911_p0134a08║其意在此。若立自、他，共、無因例立。今大小
T46n1911_p0134a09║乘四門僻執成見，但明自、他意竟，餘者可
T46n1911_p0134a10║知。若三藏明大生生小生，皆從無明生，不
T46n1911_p0134a11║由真起。若無明滅諸行滅，不關真滅。執此
T46n1911_p0134a12║見者，即成自性邪見也。通教明真是不生，
T46n1911_p0134a13║不生故生，生一切惑。若滅此惑，還由不生。
T46n1911_p0134a14║如此執者，是他性邪見也。界內以惑為自，真
T46n1911_p0134a15║為他，故作此說也。界外以法性為自，無明
T46n1911_p0134a16║為他。別教計阿梨耶生一切惑，緣修智慧，
T46n1911_p0134a17║滅此無明，能生能滅不關法性，此執他性
T46n1911_p0134a18║生邪見也。圓教論法性生一切法，法性滅
T46n1911_p0134a19║一切法，此則計自性邪見。前君弱臣強，今君
T46n1911_p0134a20║強臣弱；餘二可知。夫因聞多發理見，少發
T46n1911_p0134a21║神通、韋陀；因禪多發神通、韋陀，少發理見。
T46n1911_p0134a22║發理見者，伏學人；發神通，伏俗人。俗人取
T46n1911_p0134a23║異不取解；學人取解不取異。發韋陀兼
T46n1911_p0134a24║伏，具發三者最能兼伏。因禪發者已如上
T46n1911_p0134a25║說，因聞發者今當說。行者雖得禪而未發
T46n1911_p0134a26║見，要假前人啟發其心。心既靜利，忽聞因
T46n1911_p0134a27║中有果，心豁開悟，洞明邪慧，百千重意逾深
T46n1911_p0134a28║逾遠，猶如石泉。是為從聞發得迦毘羅見。
T46n1911_p0134a29║餘三亦如是。若聞第五不可說藏及聞幻
T46n1911_p0134b01║化，即發犢子見也。或聞三藏四門，隨解
T46n1911_p0134b02║一句，見心豁起深解無常，觀心奔踊不復
T46n1911_p0134b03║可制。是為因聞發有門見。三門亦如是。若
T46n1911_p0134b04║聞摩訶衍十二門，各依門生解，解心明利，
T46n1911_p0134b05║過向所聞。雖發此解，非大方便，不入小
T46n1911_p0134b06║賢中，又非迦毘羅等邪解，故知是發十二門
T46n1911_p0134b07║見。二、明發法不同者：迦毘羅外道直發見
T46n1911_p0134b08║解，解心雄猛，邪慧超殊，不可摧伏，是得一
T46n1911_p0134b09║切智法也。若直發神通，蹈履水火，隱顯自
T46n1911_p0134b10║任，誰不謂聖人乎？真諦三藏云：「震旦國有
T46n1911_p0134b11║二種福（云云）。」是得神通法也。若直發韋陀，
T46n1911_p0134b12║知世文字，覽諸典籍，一見即解。或竊讀三
T46n1911_p0134b13║藏、衍等經，絓眼便識，還將此知莊嚴己法。
T46n1911_p0134b14║若爾，內外相濫，殆不可識。今時多有還俗之
T46n1911_p0134b15║者，畏憚王役，入外道中，偷佛法義，竊解莊
T46n1911_p0134b16║老，遂成混雜，迷惑初心，孰正？孰邪？是為發
T46n1911_p0134b17║得韋陀法也。一種外道各得三法，約人成
T46n1911_p0134b18║七，所謂單三、複三、具足者一。餘二外道亦爾，
T46n1911_p0134b19║合有二十一種得法不同。若約六師，一師有
T46n1911_p0134b20║三，合成十八。約人得多少，則有四十二種
T46n1911_p0134b21║得法不同也。犢子、方廣發法不同，亦有單
T46n1911_p0134b22║三、複三、具足者一。若內邪得法不同，隨一一
T46n1911_p0134b23║門所計道理精能分別，此是得性念處見，
T46n1911_p0134b24║亦是慧解脫耶？餘門亦如是。若但、若兼發得
T46n1911_p0134b25║神通，飛騰縱任，此是得共念處見，亦是俱解
T46n1911_p0134b26║脫耶？若通慧自在而不能說法，或尋經
T46n1911_p0134b27║論，或聽他說，即達名數；又下通韋陀，上通
T46n1911_p0134b28║大乘，悉用己見消諸法門，以諸法門莊嚴
T46n1911_p0134b29║己見。四門各有三種，約人亦有七意也。若
T46n1911_p0134c01║通、別、圓等四門，各直發慧解，各但變通，各知
T46n1911_p0134c02║內外經書者，自謂道真，他謂高著，今但謂
T46n1911_p0134c03║是邪見。一門有七，合成八十四種（云云）。復次，
T46n1911_p0134c04║前總論同異，今當一一論同異。三外六師
T46n1911_p0134c05║雖同發一切智，或有見一切智，或無見一切
T46n1911_p0134c06║智，如是等種種一切智，所計處別，故見智則
T46n1911_p0134c07║異。各據為是，餘人則非。《法華》云：「野干前死。」
T46n1911_p0134c08║此明利使發時鈍使則沒，故言「前死」。又云：
T46n1911_p0134c09║「諸大惡獸競來食噉。」即是所執一見能噉諸
T46n1911_p0134c10║見。論力云：「一切諸師皆有究竟道，鹿頭第
T46n1911_p0134c11║一。」當知一切智各各不同也。乃至三藏四門
T46n1911_p0134c12║一切智、大乘四門一切智，各執所見、互相吞
T46n1911_p0134c13║噉，彼彼不同，可以意得。次、神通法不同者：
T46n1911_p0134c14║神通因禪而得，得禪不定。外外道秖因根
T46n1911_p0134c15║本發通，或初、二、三、四，所因既殊，力用亦別；
T46n1911_p0134c16║內邪亦因根本，又因淨禪，所因淺深，通用優
T46n1911_p0134c17║劣。《大論》云：「所因處，用通廣；所不因處，用通
T46n1911_p0134c18║劣。」但禪是事，通是用，俱屬福德莊嚴，非所
T46n1911_p0134c19║諍處。雖無理諍，校捔所因，通用悉異。次、
T46n1911_p0134c20║韋陀不同者：若外外道所發所讀治家濟世
T46n1911_p0134c21║之書，部帙不同，詮述各異。發讀多則知廣，少
T46n1911_p0134c22║則知狹。長慢自大皆由文字不同也。若內
T46n1911_p0134c23║邪不發，不讀外外道文字者，則知狹；發讀，
T46n1911_p0134c24║則知廣。不發、不讀三藏文字者，不知界
T46n1911_p0134c25║內名相，則知見狹；發、讀者，則知廣。不發、不
T46n1911_p0134c26║讀衍者，不知界外名相，則知狹；發讀者，則
T46n1911_p0134c27║知廣。當知韋陀之法，句句不同耳。復次，結
T46n1911_p0134c28║會不同。然內外諸邪俱明理慧、神通、文字，立
T46n1911_p0134c29║德調心，尊人卑己，聲譽動物。如菴羅果生
T46n1911_p0135a01║熟難知；天下好首莫測邪正。今判之甚
T46n1911_p0135a02║易，如迦羅七種不同，研其根本，皆從邪無
T46n1911_p0135a03║中起。若計因中有果，破一切法，唯存此句。
T46n1911_p0135a04║作諸神通，搖動時俗，令人信受因中有果
T46n1911_p0135a05║法。所引韋陀異家，名相莊嚴因中有果。所
T46n1911_p0135a06║立諸行，歸宗趣向指極因中有果。為所執
T46n1911_p0135a07║法動身、口、意，造無量罪，如後說。由此驗知，
T46n1911_p0135a08║是迦毘羅外道也。僧佉、沙婆，例亦如此。元起
T46n1911_p0135a09║邪無，終歸所執，犢子亦如是。小大四門準
T46n1911_p0135a10║此可解。驗之以元始，察之以歸宗，則涇
T46n1911_p0135a11║渭分流，菽麥殊類。何意濫以莊老齊於佛
T46n1911_p0135a12║法？邪正既以混和，何能拔大異小？自行不
T46n1911_p0135a13║明，何得化他？師弟俱墮也。○第三、明過失，
T46n1911_p0135a14║為二：一、明過失，二、明並決。一、正明過失者：
T46n1911_p0135a15║若天竺宗三，真丹亦有其義。周弘政釋三
T46n1911_p0135a16║玄云：「《易》判八卦，陰陽吉凶。此約『有』明玄；《老
T46n1911_p0135a17║子》虛融，此約『無』明玄；《莊子》自然，約『有』、『無』明
T46n1911_p0135a18║玄。」自外枝派，源祖出此。今且約此以明得
T46n1911_p0135a19║失。如《莊子》云：「貴賤、苦樂、是非、得失，皆其自然。」
T46n1911_p0135a20║若言自然是不破果；不辨先業即是破
T46n1911_p0135a21║因。禮制仁義，衛身安國；若不行用，滅族亡
T46n1911_p0135a22║家。但現世立德，不言招後世報，是為破果
T46n1911_p0135a23║不破因；若言慶流後世，并前則是亦有果
T46n1911_p0135a24║亦無果也。約一計即有三行：一、謂計有行
T46n1911_p0135a25║善，二、計有行惡，三、計有行無記。如云：「理
T46n1911_p0135a26║分應爾，富貴不可企求，貧賤不可怨避，生
T46n1911_p0135a27║無足欣，死何勞畏？」將此虛心，令居貴莫憍、
T46n1911_p0135a28║處窮不悶；貪恚心息，安一懷抱。以自然訓
T46n1911_p0135a29║物，作入理弄引，此其得也。得有多種。若言：
T46n1911_p0135b01║「常無欲，觀其妙。」無何等欲？忽玉璧、棄公相，
T46n1911_p0135b02║洗耳還牛，自守高志，此乃棄欲界之欲，攀
T46n1911_p0135b03║上勝出之妙，即以初禪等為妙。何以得知？
T46n1911_p0135b04║莊公：「皇帝問道，觀神氣，見身內眾物。」以此
T46n1911_p0135b05║為道，似如通明觀中發得初禪之妙。若言：
T46n1911_p0135b06║「諸苦所因，貪欲為本；若離貪欲，即得涅槃。」
T46n1911_p0135b07║此無三界之欲，此得滅止妙離之妙。又法
T46n1911_p0135b08║名無染。若染於法，是染涅槃；無此染欲，
T46n1911_p0135b09║得一道微妙，妙此諸欲，欲妙皆無。汝得何
T46n1911_p0135b10║等？尚不識欲界欲、初禪妙，況後欲妙耶？若
T46n1911_p0135b11║與權論，乃是逗機漸引，覆相論欲妙，不得
T46n1911_p0135b12║彰言了義而說。但息跨企之欲，觀自然之
T46n1911_p0135b13║妙，險詖之行既除，仁讓之風斯在。此皆計
T46n1911_p0135b14║有自然而行善也。又計自然，任運恣氣，
T46n1911_p0135b15║亦不運御從善，亦不動役作惡。若傷神和，
T46n1911_p0135b16║不會自然。雖無取捨，而是行無記。行業未
T46n1911_p0135b17║盡，受報何疑？若計自然作惡者：謂萬物自
T46n1911_p0135b18║然，恣意造惡，終歸自然。斯乃背無欲而恣
T46n1911_p0135b19║欲，違於妙而就麁。如莊周斥仁義，雖防
T46n1911_p0135b20║小盜，不意大盜揭仁義以謀其國。本以
T46n1911_p0135b21║自然息欲，乃揭自然而為惡，此義可知
T46n1911_p0135b22║也。次約天竺諸見，空見最強，今寄之以論
T46n1911_p0135b23║得失。夫空見為三：一、破因不破果，破果不
T46n1911_p0135b24║破因；二、因果俱破，不破一切法；三、破因果
T46n1911_p0135b25║及一切法。一切法即三無為也。第三外道與
T46n1911_p0135b26║佛法何異？《大論》明大、小乘空，體、析為異。外
T46n1911_p0135b27║道亦體、析，此云何異？外道從邪因緣、無因緣，
T46n1911_p0135b28║若析、若體、若畢竟空。佛弟子知從愛因緣，若
T46n1911_p0135b29║析、若體、若畢竟空。有人言：「破語非體。」今明
T46n1911_p0135c01║《中論》首尾以破題品，破豈異體邪？故不約
T46n1911_p0135c02║此分邪正、大小，但依《大論》析正因緣，異外
T46n1911_p0135c03║道；體正因緣，異小乘。若約邪因緣起空
T46n1911_p0135c04║見，亦有三行而多作惡。真觀空人知從愛
T46n1911_p0135c05║生，善尚不作，豈況惡乎？起空見人於果報
T46n1911_p0135c06║財位非其諍處，空是其處。同我空法，親友
T46n1911_p0135c07║生愛；讚有破空，怨讎瞋惱；人不知空，慢之
T46n1911_p0135c08║如土。空心無畏，不存規矩，恣情縱欲，破
T46n1911_p0135c09║正見、威儀、淨命，死皆當墮三惡道中。六師
T46n1911_p0135c10║云：「若有慚愧，則墮地獄；若無慚愧，不墮
T46n1911_p0135c11║地獄。」背鱠經屏，天雷尿井，逆父慢母，劇於
T46n1911_p0135c12║行路，乃謂無礙。若親異疏，非平等也。自行
T46n1911_p0135c13║姦惡，復以化人，普共為非，失禮如畜，豈有
T46n1911_p0135c14║天下容忍此耶？雖謂無礙，不敢逆主慢
T46n1911_p0135c15║后，自惜其身，則於身有礙。是人直發此
T46n1911_p0135c16║是，見轉熾盛，永不得禪。若得禪已見，禪法
T46n1911_p0135c17║多失。發見已禪，多是鬼禪、鬼通，能記吉凶，
T46n1911_p0135c18║又知他心。又廣尋韋陀，證成此見，令人信
T46n1911_p0135c19║受。破世、出世善，名「噉人狗」。若一種不破，不
T46n1911_p0135c20║名飽足；破一切法，見心乃飽，飽名轉熾。內
T46n1911_p0135c21║無實行，但虛諍計，如叫喚求食。執空與有
T46n1911_p0135c22║諍，空有相破為嘊喍，自稱譽為嘷吠，破他
T46n1911_p0135c23║名摣，立己名掣。又狐疑未決為嘊喍，陵
T46n1911_p0135c24║恐於他為嘷吠，如守家狗令他畏故而吠
T46n1911_p0135c25║也。此人純自行惡。化他有四：一、自為惡，勸
T46n1911_p0135c26║人行善；二、自揚行善，勸人行惡；三、自勸俱
T46n1911_p0135c27║惡；四、自勸俱善。自惡勸善者，言我能達理，
T46n1911_p0135c28║於惡無妨；汝是淺行，須先習善。化道應先
T46n1911_p0135c29║以善引之。若自善勸惡者，言我是化主，和
T46n1911_p0136a01║光須善；汝是自行，正應作惡。自勸俱惡者，
T46n1911_p0136a02║俱行實道故。自勸俱善者，俱行權道故。此
T46n1911_p0136a03║四雖異，皆以惡為本，隨業沈淪，何道可從
T46n1911_p0136a04║耶？又空見行善者：空無善惡而須行善。不
T46n1911_p0136a05║行善者，毘紐天瞋，眾生苦惱。苦惱故成業，
T46n1911_p0136a06║業由過去，現在受報。以現持戒苦行，遮現
T46n1911_p0136a07║惡果，則得漏盡。若爾，須善故，持戒節身、少
T46n1911_p0136a08║欲知足、麁衣噉草。為空造行而生喜怒，空
T46n1911_p0136a09║是瞋愛諍計之處。若得禪發見，禪謝見熾；見
T46n1911_p0136a10║已得禪，乃是鬼禪、鬼通。如此空見，自行唯一，
T46n1911_p0136a11║化他有四，例前。自行、化通即是隨業，隨業
T46n1911_p0136a12║升沈，何關道也？次、執空見不作善惡，騰騰
T46n1911_p0136a13║平住。雖謂平住，稱愛毀憂，以平平自高。當
T46n1911_p0136a14║知平平生煩惱處，得禪發見，如前。亦通
T46n1911_p0136a15║韋陀，竊解佛教，莊嚴無記，嘊喍叫喚，無量
T46n1911_p0136a16║結使從無記生。自行唯一，化他亦四。若不
T46n1911_p0136a17║發禪，業牽惡道；若發禪，隨禪受生。若此業
T46n1911_p0136a18║未熟，先世諸業，強者先牽。當知諸見未能
T46n1911_p0136a19║伏惑，云何惑斷耶？亦有亦無等得失之相，
T46n1911_p0136a20║準此可知。
T46n1911_p0136a21║摩訶止觀卷第十（上）
T46n1911_p0136a22║
T46n1911_p0136a23║
T46n1911_p0136a24║摩訶止觀卷第十（下）
T46n1911_p0136a25║
T46n1911_p0136a26║隋天台智者大師說
T46n1911_p0136a27║門人灌頂記
T46n1911_p0136a28║次、明內邪得失者：三藏四門本為入理，而
T46n1911_p0136a29║執成戲論，發見獲禪，兼通經籍。若以此門
T46n1911_p0136b01║自執，秖應生善；既與見相應，還起三行。其
T46n1911_p0136b02║行善者，專為諸有而造果報；取著有門而
T46n1911_p0136b03║生愛恚。勝者墮慢坑，負者墮憂獄，生煩惱
T46n1911_p0136b04║處，有門還閉，不得解脫。行惡行者，執有為
T46n1911_p0136b05║是，餘者皆非。為此有門無惡不作，邪鬼入
T46n1911_p0136b06║心，唯長眾非。九十六道三順佛法，故有阿
T46n1911_p0136b07║毘曇道、修多羅道。但五百羅漢於此有門得
T46n1911_p0136b08║出，豈應是邪？今人僻取，鬼則入心，故稱「阿
T46n1911_p0136b09║毘曇鬼」。或從見入，或從禪入。自行有一，化
T46n1911_p0136b10║人亦四。一門既爾，三門亦然。若通、別、圓等，各
T46n1911_p0136b11║有四門生見。一見亦具三行。行善者可
T46n1911_p0136b12║知。行惡者，執大乘中「貪欲即是道」、「三毒中
T46n1911_p0136b13║具一切佛法」。如此實語本滅煩惱，而僻取
T46n1911_p0136b14║著還生結業，稱毀憂愛、欺慢嘊喍、競於名利。
T46n1911_p0136b15║自行則一，化他有四。既非無漏，無明潤業，
T46n1911_p0136b16║業力牽生，何所不至？不能細說，準前可
T46n1911_p0136b17║知。如是等見違於聖道，又能生長種種罪
T46n1911_p0136b18║過。其不識者執謂是道；設知是見，隨見而
T46n1911_p0136b19║行以自埋沒，豈能於見動、不動而修道品？略
T46n1911_p0136b20║言見發生諸過失也。二、明並決真偽者：一、
T46n1911_p0136b21║就所起法並決，二、就所依法並決。今通從
T46n1911_p0136b22║外外道四句乃至圓四門，外道見通韋陀，乃
T46n1911_p0136b23║至圓門三念處、三解脫。名數是同，所起見罪
T46n1911_p0136b24║繫縛無異，譬如金鐵二鎖。又從外道四句
T46n1911_p0136b25║乃至圓門四見，名雖清美，所起煩惱體是污
T46n1911_p0136b26║穢，譬如玉鼠二璞。又從外道四句乃至圓
T46n1911_p0136b27║門四見，雖同研鍊，有成、不成，譬如牛驢二
T46n1911_p0136b28║乳。又從外道四見乃至圓門四見，有害、不
T46n1911_p0136b29║害，譬如迦羅、鎮頭二果。所計神我乃是縛法，
T46n1911_p0136c01║非自在我。各執己是，餘為妄語，互相是非，
T46n1911_p0136c02║何關如實？自謂真道，翻開有路；望得涅
T46n1911_p0136c03║槃，方沈生死。自言諦當，終成邪僻，愛處生
T46n1911_p0136c04║愛，瞋處生瞋。雖起慈悲，愛見悲耳；雖安
T46n1911_p0136c05║塗割，乃生滅強忍。雖一切智，世情推度；雖
T46n1911_p0136c06║得神通，根本變化、有漏變化。所讀韋陀，世
T46n1911_p0136c07║智所說，非陀羅尼力、非法界流。雖斷鈍
T46n1911_p0136c08║使，如步屈蟲，世醫所治，差已更發。八十八
T46n1911_p0136c09║使集海浩然，三界生死苦輪無際，沈著有
T46n1911_p0136c10║漏永無出期，皆是諸見幻偽，豈可為真實
T46n1911_p0136c11║之道也？二、約所依法異者，一切諸見各依
T46n1911_p0136c12║其法。三外外道是有漏人發有漏法，以有
T46n1911_p0136c13║漏心著於著法。著法著心，體是諍競，非但
T46n1911_p0136c14║因時捉頭拔髮，發諸見已謂是涅槃。執成
T46n1911_p0136c15║見猛，毒增鬪盛。所依之法非真，所發之見亦
T46n1911_p0136c16║是偽也。此雖邪法，若密得意，以邪相入正
T46n1911_p0136c17║相。如華飛葉動，藉少因緣尚證支佛，何況
T46n1911_p0136c18║世間舊法？然支佛雖正，華葉終非正教。外外
T46n1911_p0136c19║道密悟，而其法門但通諸見，非正法也。皆
T46n1911_p0136c20║由著心著於著法，因果俱鬪，斷奠是邪法
T46n1911_p0136c21║生邪見也。若三藏四門，是出世聖人得出世
T46n1911_p0136c22║法，體是清淨，滅煩惱處。非唯佛經是正法，
T46n1911_p0136c23║五百所申亦能得道。《妙勝定》云：「佛去世後
T46n1911_p0136c24║一百年，十萬人出家，九萬人得道；二百年時，
T46n1911_p0136c25║十萬人出家，一萬人得道。」當知以無著心，
T46n1911_p0136c26║不著無著法，發心真正，覺悟無常。念念生
T46n1911_p0136c27║滅，朝不保夕，志求出要，不封門生染而
T46n1911_p0136c28║起戲論。譬如有人欲速見王，受賜拜職，
T46n1911_p0136c29║從四門入，何暇盤停諍計好醜？知門是通
T46n1911_p0137a01║途，不須諍計；如藥為治病，不應分別。速
T46n1911_p0137a02║出火宅盡諸苦際，真明發時證究竟道，畢
T46n1911_p0137a03║竟無諍。無諍則無業，無業則無生死，但有
T46n1911_p0137a04║道滅。心地坦然，因果俱無，鬪諍俱滅，唯有正
T46n1911_p0137a05║見，無邪見也。復次，四門雖是正法，若以著
T46n1911_p0137a06║心著此四門，則生邪見，見四門異，於修因
T46n1911_p0137a07║時多起鬪諍。譬如有人久住城門，分別瓦
T46n1911_p0137a08║木、評薄精麁，謂南是北非、東巧西拙，自作
T46n1911_p0137a09║稽留不肯前進，非門過也。著者亦爾，分別
T46n1911_p0137a10║名相，廣知煩惱，多誦道品，要名聚眾，媒衒
T46n1911_p0137a11║求達。打自大鼓，竪我慢幢，誇耀於他，互
T46n1911_p0137a12║生鬪諍捉頭拔髮。八十八使瞋愛浩然，皆
T46n1911_p0137a13║由著心於正法門而生邪見。所起煩惱與
T46n1911_p0137a14║外外道更無有異；論所計法，天懸地殊。《方
T46n1911_p0137a15║等》云：「種種問橋，智者所呵。」人亦如是，為學
T46n1911_p0137a16║道故，修此四門；三十餘年分別一門尚未
T46n1911_p0137a17║明了。功夫纔著，年已老矣，無三種味。空生空
T46n1911_p0137a18║死，唐棄一期，如彼問橋，有何利益？此由著
T46n1911_p0137a19║心，著無著法而起邪見也。次、通教四門：體
T46n1911_p0137a20║是正法，近通化城。前曲此直，巧拙雖殊，通
T46n1911_p0137a21║處無別。如天門直華，餘門曲陋，不住二門，
T46n1911_p0137a22║俱得通進；若數瓦木，二俱遲壅。若不稽滯
T46n1911_p0137a23║法門，若因、若果俱無諍著，是名「無著心」，不
T46n1911_p0137a24║著無著法，不生邪見也。復次，若以著心
T46n1911_p0137a25║著此直門，亦生邪見。或為名、為眾、為勝、為
T46n1911_p0137a26║利，分別門相，瞋、愛、慢結因此得生。譬如以
T46n1911_p0137a27║毒內良藥中，安得不死？以見著毒入正
T46n1911_p0137a28║法中，增長苦集，非如來咎。利根外道以邪
T46n1911_p0137a29║相入正相，令著無著，成佛弟子；鈍根內道
T46n1911_p0137b01║以正相入邪，令無著有著，成邪弟子，豈
T46n1911_p0137b02║不悲哉？別、圓四門，巧、拙、利、鈍，俱通究竟涅槃。
T46n1911_p0137b03║因不住著，果無鬪諍。若封門起見，則生煩
T46n1911_p0137b04║惱，與漚樓佉等。以此而觀，如明眼人臨於
T46n1911_p0137b05║涇渭，豈容迷名而不識清濁也？略明見
T46n1911_p0137b06║發則有五番；一番有四，則有二十門；一門
T46n1911_p0137b07║有七，合一百四十見法不同。廣論無量，皆
T46n1911_p0137b08║藉因緣而得開發。良以通修止故，諸禪得
T46n1911_p0137b09║發；通修觀故，諸見得發。通修之緣乃由止
T46n1911_p0137b10║觀，而根本別因必由前世。或在外外道中
T46n1911_p0137b11║學，或為佛弟子大小乘中學，或因聞法相
T46n1911_p0137b12║曾發諸見，或因坐禪發此諸見。隔生廢忘，
T46n1911_p0137b13║解不現前。今修靜心，或聞經論熏其宿業，
T46n1911_p0137b14║見法還生。先世熟者今則易發；先世生澁今
T46n1911_p0137b15║則難發。隔生遠則難；近則易。若外外見熟、近，
T46n1911_p0137b16║則前發；內見熟、近，則先現。神通、韋陀既是事
T46n1911_p0137b17║相，隔生易忘，難發；見是慧性，難忘，易發。
T46n1911_p0137b18║如人久別，憶名忘面；事理難易亦復如是。
T46n1911_p0137b19║若前世外有鬼緣，鬼則加之，發鬼禪、鬼見；
T46n1911_p0137b20║外有聖緣，聖人加之，發正禪、見也。復次，若
T46n1911_p0137b21║先未識諸見過患，於見生怖，怱怱急斷；今
T46n1911_p0137b22║識其邪相，慎莫卒斷，但恣其成就，作助道
T46n1911_p0137b23║力，必有巨益。如腹有蠱，當養寸白，後瀉幹
T46n1911_p0137b24║珠。所以然者，世間癡人頑同牛馬，徒雷震
T46n1911_p0137b25║法音，溢敷錦繡，於其聞見無益。耽著五
T46n1911_p0137b26║欲，如患蠱者；若發諸見，見噉鈍使，喻之
T46n1911_p0137b27║寸白。見慧與正觀相隣，聞法易悟，如彼珠
T46n1911_p0137b28║湯。為是義故，須養見研心，前驅開導。若入
T46n1911_p0137b29║二乘，則動見修道品；若入大乘，不動見
T46n1911_p0137c01║修道品。對寇破賊，然後勳成。是為養外見
T46n1911_p0137c02║以為侍者。若發三藏拙四門見、通巧四門
T46n1911_p0137c03║見，見雖是障，助道亦深。若福德法，升天甚
T46n1911_p0137c04║易，取道則難；見是慧性，沈淪亦易，悟道甚
T46n1911_p0137c05║疾。《大論》云：「三惡亦有得道，人少故不說。白
T46n1911_p0137c06║人黑黶，不名黑人耳。」既知是見，惑不得起，
T46n1911_p0137c07║恣其分別。如諸外道先有見心，被佛化時，
T46n1911_p0137c08║如快馬見鞭影即便得悟。若無見者，萬斧
T46n1911_p0137c09║不斷，如為牛馬說法，不相領解。㺐獠全未
T46n1911_p0137c10║解語，若為論玄？故佛於其人則不出世；
T46n1911_p0137c11║分形散質，為師為友，導其見法。佛日初出，
T46n1911_p0137c12║權者引實，聞法即悟。《法華》云「密遣二人」者，
T46n1911_p0137c13║約法，論方便之二教；約人，是權同二乘。眾
T46n1911_p0137c14║聖屈曲，尚教其見，今得見發，豈可遽除？若
T46n1911_p0137c15║先世修別、圓八門，未斷通惑，此見若發，過
T46n1911_p0137c16║同三外。若先世已破通惑，未悟別理，或同
T46n1911_p0137c17║二乘。前見尚養，況此見耶？《淨名》取二乘過邊，
T46n1911_p0137c18║撥屬外道；又取助邊，使之為侍。進退解之，
T46n1911_p0137c19║勿一向也。今生修道，見心發者，真理可期；
T46n1911_p0137c20║見若未發，聖境難會。○第四、約見修止觀
T46n1911_p0137c21║者：如上通論，得見不同，則一百四十種。若
T46n1911_p0137c22║別就內邪，則有一百一十二種。若作宗明
T46n1911_p0137c23║義，凡有幾宗？十地、中、攝、數論等，分別見相，
T46n1911_p0137c24║為同為異？邪正途轍，優降幾何？若解此意，
T46n1911_p0137c25║知不相關；其不解者，知復奈何？夫佛法兩
T46n1911_p0137c26║說：一、攝，二、折。如〈安樂行〉不稱長短，是攝義；
T46n1911_p0137c27║《大經》執持刀仗乃至斬首，是折義。雖「與」、「奪」
T46n1911_p0137c28║殊途，俱令利益。若諸見流轉，須斷令盡；若
T46n1911_p0137c29║助練神明、迴心入正，皆可攝受。約多種人
T46n1911_p0138a01║說上諸見，無有一人併發之者。設使皆發，
T46n1911_p0138a02║會相吞噉，惟一事實。約一一見各作法門，
T46n1911_p0138a03║巧示言方，經九十日。束一一見同一觀門，
T46n1911_p0138a04║具一切法亦不可盡。多、一自在。今且約一
T46n1911_p0138a05║見，眾多亦然。諸見之中，空能壞一切，一切不
T46n1911_p0138a06║能壞空，引人甚利。今當先觀空見，例為
T46n1911_p0138a07║十意。思議境者，空見出生十法界法。胡瓜非
T46n1911_p0138a08║熱，能為病因；空非十界，能作因緣。《成論》云：
T46n1911_p0138a09║「剎那邊見心起，即是不善。」《毘曇》明剎那邊見
T46n1911_p0138a10║心起，不當善惡，名為「無記」。因等起心，一切
T46n1911_p0138a11║善惡因之而起。今此空見亦有二義。若別觀
T46n1911_p0138a12║者，如因等起，十法界因之而生。所以者何？
T46n1911_p0138a13║昔未空見，未曾為行；今發空見，即有三
T46n1911_p0138a14║行，如前說。由空造惡者：行無礙法，上不見
T46n1911_p0138a15║經佛敬田可尊，下不見親恩之德；習裸畜
T46n1911_p0138a16║法，斷滅世間、出世等善。闡提雖惡，尚存憐
T46n1911_p0138a17║愛之善；空見永無，純三品惡。逆害傷毀，即地
T46n1911_p0138a18║獄界；無慚無愧，即畜生界；慳貪破齋，不淨
T46n1911_p0138a19║自活，即餓鬼界。破齋故常飢；不淨故噉穢。
T46n1911_p0138a20║因空行善者：持戒苦行，莊嚴十善，三業淳
T46n1911_p0138a21║熟，即三善道界。又發根本，即色界。又因空
T46n1911_p0138a22║生聲聞者：若謂空者，其實不識空中四諦。
T46n1911_p0138a23║所以者何？若證法性，是空、是淨；虛妄空見，必
T46n1911_p0138a24║依果報，果報是污穢色，《大品》云：「色若常、無常
T46n1911_p0138a25║等，皆依於色；受納空是，餘者則非。」取空像
T46n1911_p0138a26║貌，異於有法；緣空起三行；分別空心勝
T46n1911_p0138a27║於餘法，是名「五陰」。空塵對意，即是二入；更
T46n1911_p0138a28║加意識，即是三界。界、入、陰等，即是苦諦。空見
T46n1911_p0138a29║是瞋處、愛處、慢處。有見弱者，則摣破有法，掣
T46n1911_p0138b01║理就空，疑不得起；若摣不破、掣不來，則嘊
T46n1911_p0138b02║喍生疑。又今雖無疑，後當大疑。何以故？若
T46n1911_p0138b03║空是理，應與聖等，既不等者，安得不疑？是
T46n1911_p0138b04║誰計空？計空者我。我實非空，空亦非我，因
T46n1911_p0138b05║空生我，謂：我行、我解、讚我、毀我。著此空
T46n1911_p0138b06║邊，不可捨離。謂因空道，望通涅槃，則以
T46n1911_p0138b07║空為戒，非雞、狗等。非因計因，是因盜戒
T46n1911_p0138b08║取；計空為空，實非理空，非果計果，是果盜
T46n1911_p0138b09║見取。空見偏僻，即是邪見。如是十使從空而
T46n1911_p0138b10║生，欲苦下具十；集下有七，除身、邊、戒取；道
T46n1911_p0138b11║下有八，除身、邊；滅下有七，除身、邊、戒取。合
T46n1911_p0138b12║三十二。色、無色各除四瞋，各二十八，合八十
T46n1911_p0138b13║八使，是名「集諦」。集迷苦起，苦由集生，苦集
T46n1911_p0138b14║流轉，長爪不識。復有一鬼頭上火然，非想
T46n1911_p0138b15║已來，尚自未免，何得於空不識苦集？若識
T46n1911_p0138b16║空見苦集，苦集皆依於色，一切色法名「身」。
T46n1911_p0138b17║身色污穢，污穢是不淨，智者所惡，破於淨倒，
T46n1911_p0138b18║名「身念處」。若受空見，是受不受，受第二句。
T46n1911_p0138b19║順空即樂受；違空即苦受；不違不順即不
T46n1911_p0138b20║苦不樂受。三受即三苦，計苦為樂，是名顛
T46n1911_p0138b21║倒。若知無樂，破樂顛倒，名「受念處」。空塵對
T46n1911_p0138b22║心而生意識。此心生滅新新流動；有緣思
T46n1911_p0138b23║生，無緣思不生。生滅無常而謂是常，即是
T46n1911_p0138b24║顛倒。識識無常，即破常倒，名「心念處」。取空
T46n1911_p0138b25║像貌而行善惡，行中計我。行若是我，行有
T46n1911_p0138b26║好惡、行有興廢，我亦應爾。諸行無量，我若
T46n1911_p0138b27║遍者我則無量；若不遍者，則一行無我、眾行
T46n1911_p0138b28║亦無我。強計有我，即是顛倒。若知無我，則
T46n1911_p0138b29║破想、行，名「法念處」。但諸陰，通計四倒。於想、
T46n1911_p0138c01║行，計我強；於色，計淨強；於心，計常強；於
T46n1911_p0138c02║受，計樂強，名「別念處」。若總念處則不爾也。
T46n1911_p0138c03║是為空見生念處觀。勤破倒觀，即見「正勤」；
T46n1911_p0138c04║定心中修，名「如意足」；五善根生，名為「根」；破
T46n1911_p0138c05║五惑，名為「力」；安隱道用，名「七覺」；安隱道中
T46n1911_p0138c06║行，名「八正道」。是為空見能生道諦。四倒除
T46n1911_p0138c07║故，是癡滅；癡滅故，愛滅；愛滅故，瞋滅；瞋滅故，
T46n1911_p0138c08║知空非道，慚愧低頭，則是慢滅；無復所執，
T46n1911_p0138c09║則疑滅。空見既具苦集，苦集非畢竟空，執
T46n1911_p0138c10║空心破故求我叵得。我叵得故，則身見破；
T46n1911_p0138c11║身見破故，則我見破；我見破故，邊見破；空見
T46n1911_p0138c12║非道，戒取破；空非涅涅，見取破；空不當理，
T46n1911_p0138c13║邪見破。十使破故，八十八使破；八十八使破
T46n1911_p0138c14║故，子縛破；子縛破故，能發初果進成無學；
T46n1911_p0138c15║果縛破，入無餘涅槃。是為空見生滅諦，即
T46n1911_p0138c16║聲聞法界也。若於空見明識四諦，則知盡
T46n1911_p0138c17║苦真道；真道伏斷，得成賢聖。乃至一百四十
T46n1911_p0138c18║種見，單、複、具足、無言等見，皆識真道；於諸
T46n1911_p0138c19║見中能動能出。若不爾者，不見四真諦，是
T46n1911_p0138c20║故久流轉生死大苦海。若能見四諦，則得
T46n1911_p0138c21║斷生死。生有既盡已，更不受諸有。即此意
T46n1911_p0138c22║也。次、明空見生支佛者：空見非空，妄謂是
T46n1911_p0138c23║空，顛倒分別，倒即是無明。無明故，取著空
T46n1911_p0138c24║見；若知無明，何所取著？若知無明，不起
T46n1911_p0138c25║取、有，畢故不造新；不造新、不起取、有，畢
T46n1911_p0138c26║故是不起無明；若無無明，則成智明。故
T46n1911_p0138c27║有智慧時則無煩惱；無煩惱時則無明滅；
T46n1911_p0138c28║無明滅則諸行滅，乃至老死滅。《中論》云：「云何
T46n1911_p0138c29║聲聞觀十二因緣義？乃說常、無常等六十二
T46n1911_p0139a01║見。」問答殆不相應。今秖此是答。常、無常等見
T46n1911_p0139a02║皆是無明；知無明，不起取、有，即是聲聞法
T46n1911_p0139a03║中十二因緣觀。《法華》云：「樂獨善寂，求自然
T46n1911_p0139a04║慧。」此慧善寂六十二見也。又觀剎那空見
T46n1911_p0139a05║既具四諦，此空見心為有、為無？剎那心起，
T46n1911_p0139a06║便具五陰，云何言無？此即有支。有即含果，
T46n1911_p0139a07║亦是因中有果義；若作無果者，有支有因，
T46n1911_p0139a08║因義具足，有從何生？若無取者，有則不生。
T46n1911_p0139a09║取即五見：執空是邊、於空計我、謂空為道、
T46n1911_p0139a10║為涅槃、為正，是為取支。取從愛生，愛喜、違
T46n1911_p0139a11║瞋、慢彼、疑此，此名愛支。愛因受生，受故愛
T46n1911_p0139a12║起。如受一法，愛味追求。知受因觸，以有
T46n1911_p0139a13║意根空塵得觸。經云：「觸因緣故，生諸受。」觸
T46n1911_p0139a14║由於入，塵觸諸根，故得於入。入由名色，歌
T46n1911_p0139a15║羅邏三事：色有五胞，命能連持，識有四陰
T46n1911_p0139a16║之名。又三事名色：由初託胎識，識由往業，
T46n1911_p0139a17║業由無明。無明是過去顛倒，謂有、謂無一
T46n1911_p0139a18║切諸見，故能成辦今世色軀。《經云》：「識種、業
T46n1911_p0139a19║田、愛水，無明覆蔽，生名色芽。」今復顛倒，迷於
T46n1911_p0139a20║空見，起善惡行，種於未來名色之芽。顛倒
T46n1911_p0139a21║又顛倒，無明又無明，更相因緣無有窮已。
T46n1911_p0139a22║若知無明顛倒，不須推畫若有、若無，達其
T46n1911_p0139a23║體性本自不實，妄想因緣和合故有；既知
T46n1911_p0139a24║顛倒，無明即寢；寢故，諸行老死皆寢。空見無
T46n1911_p0139a25║明、老、死寢者，一百四十諸見無明、老、死皆寢。
T46n1911_p0139a26║寢故，是破二十五有、侵除習氣，是名「空見
T46n1911_p0139a27║生支佛法界」。若於空見，識是無明，無明可
T46n1911_p0139a28║滅。若不識者，尚不出空見。為見造業，如
T46n1911_p0139a29║蠶作繭，何得成支佛耶？鼻隔禪師發得空
T46n1911_p0139b01║見，多墮網中不能自拔；散心法師雖分別
T46n1911_p0139b02║諸使，亦不自知空見過患。闇證凡龜，盲狗穭
T46n1911_p0139b03║吠，自行化他全無道氣。空見生六度菩薩
T46n1911_p0139b04║法者：既識空見諦、緣，即是知病、識藥。識藥
T46n1911_p0139b05║故自欣，知病故愍彼，欲共眾生離苦求
T46n1911_p0139b06║樂。空見陰界是苦，十使等是集，念處等是
T46n1911_p0139b07║道，四倒破是滅；約此起誓。如一空見，一日
T46n1911_p0139b08║一夜凡生幾許百千億陰，一一五陰即是眾
T46n1911_p0139b09║生。日夜既爾，何況一世？何況無量世？空見既
T46n1911_p0139b10║爾，餘見亦然。能生之見既多，所生之陰則不
T46n1911_p0139b11║可數。一人尚爾，何況多人？是為「眾生無邊
T46n1911_p0139b12║誓願度」。如一空見念念八十八使；餘三見、六
T46n1911_p0139b13║十二等，亦八十八使。一人尚爾，何況多人？是
T46n1911_p0139b14║名「煩惱無量誓願斷」。如一空見修念處道
T46n1911_p0139b15║品，餘一切見正助之道無量無邊。一人尚爾，
T46n1911_p0139b16║多人亦然。是為「法門無盡誓願知」。如一空見
T46n1911_p0139b17║煩惱滅；無量見，無量煩惱亦滅。一人既爾，諸
T46n1911_p0139b18║人亦然。是名「無上佛道誓願成」。若眾生苦集
T46n1911_p0139b19║是性實者，則不可度；以苦集從因緣生，無
T46n1911_p0139b20║有自性故，苦海可乾，集源易竭，故言「度」
T46n1911_p0139b21║耳。觀空起願如上說。約空起行者：若執
T46n1911_p0139b22║空見而行布施者，乃是魔施；知空見諦緣
T46n1911_p0139b23║無常、無我等過，則捨空見；亦愍於他，勸捨
T46n1911_p0139b24║空見而行布施。若執空見而持戒者，與
T46n1911_p0139b25║持雞、狗等戒何異？知空見無常等過，不為
T46n1911_p0139b26║空見所傷，慈愍於他，令防空見。若執空
T46n1911_p0139b27║見為瞋處、愛處強行忍者，是力不足，畏他
T46n1911_p0139b28║故忍。今知空見無量過患，能伏空見及六十
T46n1911_p0139b29║二；亦勸於他安忍空見。若不除空見而精
T46n1911_p0139c01║進者，雜見非精；退入三途非進。今知空見，
T46n1911_p0139c02║空見不起為「精」；空見業破而得升出名「進」。
T46n1911_p0139c03║亦勸於他修此精進。若不破空見得禪
T46n1911_p0139c04║者，多是鬼法。今知空過，不為空見所動，
T46n1911_p0139c05║成正禪、正通，不為諂媚憍利；以此神通勸
T46n1911_p0139c06║化眾生，令捨見散入禪。若執空見而修
T46n1911_p0139c07║智慧，愚癡世智。今識空見諦緣，以無常狼
T46n1911_p0139c08║怖空見羊，煩惱脂銷；廣起願行，功德身肥，
T46n1911_p0139c09║悲愍眾生，令除脂長肉。若有緣機熟，即坐
T46n1911_p0139c10║道場、斷結作佛。是名「空見生六度法界」。觀
T46n1911_p0139c11║空見即是無明，無明即空，從無明生一切苦
T46n1911_p0139c12║集，皆不可得。何者？四倒是橫計，寧有性實？
T46n1911_p0139c13║所治之倒非有，能治念處云何可得？乃至覺
T46n1911_p0139c14║道皆悉不生，故不可得。故《大品》云「習應苦空」
T46n1911_p0139c15║等（云云）。二乘知即空，斷苦入滅；菩薩即空，
T46n1911_p0139c16║慈悲願行，誓度眾生。雖度眾生，如度虛空；
T46n1911_p0139c17║雖滅煩惱，如與空共鬪；雖生法門，如虛
T46n1911_p0139c18║空生；雖滅眾生，實無眾生得滅度者。是智、
T46n1911_p0139c19║是斷，是菩薩無生法忍。是名「空見生通教菩
T46n1911_p0139c20║薩法界」也。觀此空見有無量相。所謂四諦，
T46n1911_p0139c21║分別校計不可窮盡。此無盡者從空見生；
T46n1911_p0139c22║空見從無明生。所生無量，能生亦無量。能生
T46n1911_p0139c23║既假名，所生亦是假名。推此無明從法性
T46n1911_p0139c24║生，譬如尋夢，知由於眠。觀此空見而識
T46n1911_p0139c25║實相，實相即如來藏。無量客塵覆此藏理，
T46n1911_p0139c26║修恒沙法門顯清淨性。是名「空見生別教
T46n1911_p0139c27║法」也。空見生圓教法，如前、如後。復次，見惑
T46n1911_p0139c28║浩浩，如四十里水；思惑殘勢，如一渧水。前諸
T46n1911_p0139c29║方便共治見惑，惑盡名為「入流」，任運不退。
T46n1911_p0140a01║見惑難除，巧須方便。《成論》云：「以空治惑。」若
T46n1911_p0140a02║空治得入，不俟餘法；若不入者，更設何治？
T46n1911_p0140a03║如水中生火，水不能滅；空見起過，空何能
T46n1911_p0140a04║治？今知空見苦集之病，然後用諦智治之。
T46n1911_p0140a05║三藏無常智、通家即空智，皆前除見。別亦前
T46n1911_p0140a06║除見入空，次善巧出假，如空中種樹。圓雖
T46n1911_p0140a07║不作意除見，見自前除。除堅牢見，種種方
T46n1911_p0140a08║治，云何直言但以空治邪？云何諸治共治
T46n1911_p0140a09║一見？如患冷用四種藥：服薑桂者，去病
T46n1911_p0140a10║復力；服五石者，病去益色；服重婁者，加壽
T46n1911_p0140a11║能飛；服金丹者，成大仙人。病同一種，藥法
T46n1911_p0140a12║為異，得力亦異。四教治見，見盡解異。治見
T46n1911_p0140a13║既爾，治餘亦然。此四治者，即是四念處。遺教
T46n1911_p0140a14║令依四念處修道，得出火宅。所以者何？一
T46n1911_p0140a15║空見心即三界。「三界無別法，唯是一心作。」空
T46n1911_p0140a16║見生六道業，受六道身，居六道處。處即火
T46n1911_p0140a17║宅，身居即苦具，業即鬼神。競共推排，三車自
T46n1911_p0140a18║運，乃得出耳。三車，即是三藏中三乘念處；亦
T46n1911_p0140a19║是通中三人共一念處；又是別方便中三種
T46n1911_p0140a20║念處，真實一種念處；又圓一實念處。略說，九
T46n1911_p0140a21║種四念處；中說，九種道品；廣說，九種四諦。
T46n1911_p0140a22║是諸念處皆能治見，得出火宅。遺囑之意，義
T46n1911_p0140a23║在於此。但釋迦初出，先示三人，各用四念
T46n1911_p0140a24║處。此如《法華》，羊、鹿、牛車，各出火宅。次說三
T46n1911_p0140a25║人同修一念處。此如《大品》「是乘從三界出，
T46n1911_p0140a26║到薩婆若中住。」亦如《大集》「三乘之人同以
T46n1911_p0140a27║無言說道斷煩惱。」次說菩薩修次第念處。
T46n1911_p0140a28║此如《大品》「不共般若」，諸念處乘，別而未合。後
T46n1911_p0140a29║說一切小大同一念處。此如《法華》「同乘大
T46n1911_p0140b01║車，直至道場。」約此空見明諸惑、明諸治，
T46n1911_p0140b02║與諸經論不相違背。「一微塵中有大千經
T46n1911_p0140b03║卷」，即此意也。次、明不思議境者：一念空見
T46n1911_p0140b04║具十法界，即是法性；法性更非遠物，即是
T46n1911_p0140b05║空見心。《淨名》云：「諸佛解脫當於眾生心行
T46n1911_p0140b06║中求，當於六十二見中求。」三法不異，故
T46n1911_p0140b07║宛轉相指。一切眾生即是菩提，不可復得，即
T46n1911_p0140b08║圓淨解脫；五陰即是涅槃，不可復滅，即方便
T46n1911_p0140b09║淨解脫；眾生如即佛如，是性淨解脫。佛解脫
T46n1911_p0140b10║者，即是色解脫等五種涅槃。空見心即是污
T46n1911_p0140b11║穢五陰。五陰即有眾生，眾生即有五陰，名
T46n1911_p0140b12║色、眾生更互相縛，不得相離。觀此五陰即
T46n1911_p0140b13║是涅槃，不可復滅；本無繫縛，即是解脫。本
T46n1911_p0140b14║有解脫攝一切法，故言「解脫即心而求」。又
T46n1911_p0140b15║觀見心五陰即是法性，便無復見心五陰。
T46n1911_p0140b16║因滅是色，獲得常色等法性五陰；因滅眾
T46n1911_p0140b17║生，獲得常住法性眾生。能一色一切色、一識
T46n1911_p0140b18║一切識、一眾生一切眾生，不相妨礙，如明
T46n1911_p0140b19║鏡淨，現眾色像，是名「性淨」。三種解脫不得
T46n1911_p0140b20║相離，不縱不橫，不可思議，圓滿具足，空見中
T46n1911_p0140b21║求，是名「不可思議境」。此境無明、法性宛然具
T46n1911_p0140b22║足，傷已昏沈，今始覺知，一切眾生亦復如
T46n1911_p0140b23║是。既是法性，那不起慈？既是無明，那不起
T46n1911_p0140b24║悲？觀此空見本性空寂、淨若虛空。善巧安
T46n1911_p0140b25║心，研此二法。見陰、見假，四句不生。單、複諸
T46n1911_p0140b26║句，句句有苦集、無明蔽塞；句句有道滅等
T46n1911_p0140b27║通。觀空見，一陰一切陰，三諦不動則了「法
T46n1911_p0140b28║身」。觀不動陰，非淨非不淨等，雙樹涅槃亦是
T46n1911_p0140b29║道場，是觀名「般若」。八倒破，名「解脫」。於一念
T46n1911_p0140c01║處起一切念處，調伏眾生。如是三法非因
T46n1911_p0140c02║非果。非因而因，念處是道場；非果而果，雙
T46n1911_p0140c03║樹中間而入涅槃。於空見不動而修不思
T46n1911_p0140c04║議三十七品。如是遍破，不得空見，名「空三
T46n1911_p0140c05║昧」；不見空相，名「無相三昧」；如是三昧不
T46n1911_p0140c06║從真緣生，名「無作三昧」。若不入者，發大誓
T46n1911_p0140c07║願，內捨執見，外棄命財。空見乖理，戒不清
T46n1911_p0140c08║淨，誓令空見不犯法身，守護七支不撓
T46n1911_p0140c09║含識。若空見喧動，中忍不成；今誓苦到安心
T46n1911_p0140c10║空見，如橋地海總集我身，心終不動。若空
T46n1911_p0140c11║見間雜，誓純一專精，念念流入。又空見擾動
T46n1911_p0140c12║不能安一，至誠懺悔，息二攀緣。一切種智
T46n1911_p0140c13║不開者，無明未破；誓觀空見，法性現前，剛
T46n1911_p0140c14║決進勇，不證不休。如是對治，助開涅槃。深
T46n1911_p0140c15║識位次，不濫上地。內外風塵不能破壞。順
T46n1911_p0140c16║道法愛不生，故無頂墮。心心寂滅流入薩婆
T46n1911_p0140c17║若海；乘一大車，遊於四方，直至道場，成
T46n1911_p0140c18║得正覺。餘如上說。
T46n1911_p0140c19║摩訶止觀卷第十（下）