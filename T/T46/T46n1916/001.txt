T46n1916_p0475a13║
T46n1916_p0475a14║
T46n1916_p0475a15║No. 1916
T46n1916_p0475a16║禪波羅蜜序
T46n1916_p0475a17║
T46n1916_p0475a18║《禪波羅蜜》者，《輔行》云：「《次第禪門》，《目錄》云：大師
T46n1916_p0475a19║於瓦官寺說也，大莊嚴寺法慎私記，章安頂
T46n1916_p0475a20║禪師治定為十卷。開十大章：一、大意；二、釋
T46n1916_p0475a21║名；三、明門；四、詮次；五、法心；六、方便；七、修證；
T46n1916_p0475a22║八、果報；九、起教；十、歸趣。但至修證，餘三略
T46n1916_p0475a23║無。於修證中，又開四別：一、世間禪；二、亦世間
T46n1916_p0475a24║亦出世間；三、出世間；四、非世間非出世間。四
T46n1916_p0475a25║中唯至第三、出世，復為二：一、對治無漏；二、緣
T46n1916_p0475a26║理無漏。但至對治，又為九，謂九想、八念、十
T46n1916_p0475a27║想、背捨、勝處、一切處、九次第定、奮迅、超越。
T46n1916_p0475a28║然修證之相，豈可盡具？傳曰：『大師甞在高座
T46n1916_p0475a29║云：若說《次第禪門》，年可一遍；若著章疏，可五
T46n1916_p0475b01║十卷。』」今刊預示大科，庶學者不昧始末云。
T46n1916_p0475b02║十大章
T46n1916_p0475b03║初修禪波羅蜜大意（第一卷上下）
T46n1916_p0475b04║二釋禪波羅蜜名
T46n1916_p0475b05║三明禪波羅蜜門
T46n1916_p0475b06║四辨禪波羅蜜詮次
T46n1916_p0475b07║五簡禪波羅蜜法心
T46n1916_p0475b08║六分別禪波羅蜜前方便二
T46n1916_p0475b09║初外方便（第二卷）
T46n1916_p0475b10║二內方便二
T46n1916_p0475b11║初正明因止發內外善根（第三卷上下）
T46n1916_p0475b12║二明驗惡根性（第四卷）
T46n1916_p0475b13║七釋禪波羅蜜修證四
T46n1916_p0475b14║初修證世間禪相三
T46n1916_p0475b15║初四禪（第五卷）
T46n1916_p0475b16║二四無量心（第六卷）
T46n1916_p0475b17║三四無色定
T46n1916_p0475b18║二修證亦世間亦出世間禪相三
T46n1916_p0475b19║初六妙門（第七卷）
T46n1916_p0475b20║二十六特勝
T46n1916_p0475b21║三通明（第八卷）
T46n1916_p0475b22║三修證出世間禪相二
T46n1916_p0475b23║初對治無漏九
T46n1916_p0475b24║觀壞法（第九卷）
T46n1916_p0475b25║初九想
T46n1916_p0475b26║二八念
T46n1916_p0475b27║三十想
T46n1916_p0475b28║觀不壞法（第十卷）
T46n1916_p0475b29║四八背捨
T46n1916_p0475b30║五八勝處
T46n1916_p0475b31║六十一切處
T46n1916_p0475b32║鍊
T46n1916_p0475b33║七九次第定
T46n1916_p0475b34║薰
T46n1916_p0475b35║八師子奮迅三昧
T46n1916_p0475b36║修
T46n1916_p0475b37║九超越三昧
T46n1916_p0475b38║二緣理無漏（不說）
T46n1916_p0475b39║四修證非世間非出世間禪相
T46n1916_p0475c01║八顯示禪波羅蜜果報
T46n1916_p0475c02║九從禪波羅蜜起教
T46n1916_p0475c03║十結會禪波羅蜜歸趣
T46n1916_p0475c04║
T46n1916_p0475c05║釋禪波羅蜜次第法門卷第一之
T46n1916_p0475c06║上
T46n1916_p0475c07║
T46n1916_p0475c08║隋天台智者大師說
T46n1916_p0475c09║弟子法慎記
T46n1916_p0475c10║弟子灌頂再治
T46n1916_p0475c11║（天台山修禪寺顗禪師於都講說禪法，大莊嚴寺沙
T46n1916_p0475c12║門法慎記。預聽學輒依說採記。法門深廣，難可委
T46n1916_p0475c13║悉，若取具足，有三十卷，今略出前卷要用，流通此
T46n1916_p0475c14║本，於天台更得治改前諸同學所寫之者。爾時既未好
T46n1916_p0475c15║成就，猶應闕略，或繁而不次，若見此本，更改定之，庶
T46n1916_p0475c16║於學者得免謬失矣）。
T46n1916_p0475c17║《釋禪波羅蜜次第法門》，大開為十意不同。所
T46n1916_p0475c18║言十意者：修禪波羅蜜大意第一，釋禪波羅
T46n1916_p0475c19║蜜名第二，明禪波羅蜜門第三，辨禪波羅蜜
T46n1916_p0475c20║詮次第四，簡禪波羅蜜法心第五，分別禪波
T46n1916_p0475c21║羅蜜前方便第六，釋禪波羅蜜修證第七，顯
T46n1916_p0475c22║示禪波羅蜜果報第八，從禪波羅蜜起教第
T46n1916_p0475c23║九，結會禪波羅蜜歸趣第十。今約此十義以
T46n1916_p0475c24║辨禪波羅蜜者，文則略收諸佛教法之始終，
T46n1916_p0475c25║理則遠通如來之祕藏。一切圓妙法界，若教
T46n1916_p0475c26║若行，若事若理，始從凡夫，終至極聖，所有
T46n1916_p0475c27║因、果、行、位悉在其中。若行人深達禪門意趣，
T46n1916_p0475c28║則自然解了一切佛法，不俟餘尋。故《摩訶衍》
T46n1916_p0475c29║云：「譬如牽衣一角，則眾處皆動。」所以第一先
T46n1916_p0476a01║明修禪波羅蜜大意者，菩薩發心，所為正求
T46n1916_p0476a02║菩提淨妙之法，必須簡擇真偽，善識祕要。若
T46n1916_p0476a03║欲具足一切諸佛法藏，唯禪為最。如得珠玉，
T46n1916_p0476a04║眾寶皆獲。是故發意修禪。既欲修習，應知名
T46n1916_p0476a05║字，尋名取理，其義不虛。以釋禪名，尋名求
T46n1916_p0476a06║理，理則非門不通。次明禪門。禪定幽遠，無由
T46n1916_p0476a07║頓入，必須從淺至深，故應辯詮次。夫欲涉淺
T46n1916_p0476a08║遊深，復當善識禪中境智，是以次簡法心。既
T46n1916_p0476a09║明識法心，若欲習行，事須善巧，次分別方
T46n1916_p0476a10║便。依法而行，必有所證，次釋修證。若得內心
T46n1916_p0476a11║相應，因成則感果，次顯示果報。從因至果，自
T46n1916_p0476a12║行既圓，便樹立益物之功，次釋教門。理教既
T46n1916_p0476a13║已圓備，法相同歸平等一實之道，次結會指
T46n1916_p0476a14║歸。以此十義相生，辯釋禪波羅蜜，總攝一切
T46n1916_p0476a15║眾行法門。至下尋文，泠然可見。故《大品經》云：
T46n1916_p0476a16║「菩薩從初已來，住禪波羅蜜中，具足修一切
T46n1916_p0476a17║佛法，乃至坐道場，成一切種智，起轉法輪，是
T46n1916_p0476a18║名菩薩次第行、次第學、次第道。」
T46n1916_p0476a19║修禪波羅蜜大意第一（從此盡今一卷，大段有五，並是商略禪波羅蜜，攝一
T46n1916_p0476a20║切佛法，靡所不該，欲開發行者起深信樂，歸宗有在。是中悉未論修行入證之相。）
T46n1916_p0476a21║今明菩薩修禪波羅蜜，所為有二：一者、簡非；
T46n1916_p0476a22║二者、正明所為。第一、簡非者，有十種行人，發
T46n1916_p0476a23║心修禪不同，多墮在邪僻，不入禪波羅蜜法
T46n1916_p0476a24║門。何等為十？一、為利養故，發心修禪，多屬發
T46n1916_p0476a25║地獄心。二、邪偽心生，為名聞稱歎故，發心修
T46n1916_p0476a26║禪，多屬發鬼神心。三、為眷屬故，發心修禪，
T46n1916_p0476a27║多屬發畜生心。四、為嫉妬勝他故，發心修禪，
T46n1916_p0476a28║多屬發修羅心。五、為畏惡道苦報，息諸不善
T46n1916_p0476a29║業故，發心修禪，多屬發人心。六、為善心安樂
T46n1916_p0476b01║故，發心修禪，多屬發六欲天心。七、為得勢力
T46n1916_p0476b02║自在故，發心修禪，多屬發魔羅心。八、為得利
T46n1916_p0476b03║智捷疾故，發心修禪，多屬發外道心。九、為生
T46n1916_p0476b04║梵天處故修禪，此屬發色、無色界心。十、為度
T46n1916_p0476b05║老病死苦，疾得涅槃故，發心修禪，此屬發二
T46n1916_p0476b06║乘心。就此十種行人，善惡雖殊，縛脫有異，既
T46n1916_p0476b07║並無大悲正觀，發心邪僻，皆墮二邊，不趣中
T46n1916_p0476b08║道。若住此心修行禪定，終不得與禪波羅蜜
T46n1916_p0476b09║法門相應。第二、正明菩薩行人修禪波羅蜜
T46n1916_p0476b10║大意，即為二意：一、先明菩薩發心之相；二、正
T46n1916_p0476b11║明菩薩修禪所為。第一、云何名菩薩發心之
T46n1916_p0476b12║相？所謂發菩提心。菩提心者，即是菩薩以中
T46n1916_p0476b13║道正觀，以諸法實相，憐愍一切，起大悲心，發
T46n1916_p0476b14║四弘誓願。四弘誓願者：一、未度者令度，亦云
T46n1916_p0476b15║眾生無邊誓願度。二、未解者令解，亦云煩惱
T46n1916_p0476b16║無數誓願斷。三、未安者令安，亦云法門無盡
T46n1916_p0476b17║誓願知。四、未得涅槃令得涅槃，亦云無上佛
T46n1916_p0476b18║道誓願成。此之四法，即對四諦。故《纓絡經》云：
T46n1916_p0476b19║「未度苦諦令度苦諦，未解集諦令解集諦，未
T46n1916_p0476b20║安道諦令安道諦，未證滅諦令證滅諦。」而此
T46n1916_p0476b21║四法若在二乘心中，但受諦名，以其緣理審
T46n1916_p0476b22║實不謬故；若在菩薩心中，即別受弘誓之稱。
T46n1916_p0476b23║所以者何？菩薩雖知四法畢竟空寂，而為利
T46n1916_p0476b24║益眾生，善巧方便，緣此四法，其心廣大，故名
T46n1916_p0476b25║為弘。慈悲憐愍，志求此法，心如金剛，制心不
T46n1916_p0476b26║退不沒，必取成滿，故名誓願。行者若能具足
T46n1916_p0476b27║發此四願，善知四心，攝一切心，一切心即是
T46n1916_p0476b28║一心，亦不得一心而具一切心，是名清淨菩
T46n1916_p0476b29║提之心。因此心生，得名菩薩。故《摩訶衍論》
T46n1916_p0476c01║偈說：
T46n1916_p0476c02║若初發心時，誓願當作佛，
T46n1916_p0476c03║已過於世間，應受世供養。
T46n1916_p0476c04║第二、正明菩薩行人修禪所為者，菩薩摩訶
T46n1916_p0476c05║薩既已發菩提心，思惟為欲滿足四弘誓願，
T46n1916_p0476c06║必須行菩薩道。所以者何？有願而無行，如欲
T46n1916_p0476c07║度人彼岸，不肯備於船筏，當知常在此岸，終
T46n1916_p0476c08║不得度。如病者須藥，得而不服，當知病者必
T46n1916_p0476c09║定不差。如貧須珍寶，見而不取，當知常弊窮
T46n1916_p0476c10║乏。如欲遠行，而不涉路，當知此人不至所在。
T46n1916_p0476c11║菩薩發四弘誓，不修四行亦復如是。復作是
T46n1916_p0476c12║念：「我今住何法門修菩薩道，能得疾滿如此
T46n1916_p0476c13║四願？」即知住深禪定，能滿四願。何以故？如無
T46n1916_p0476c14║六通、四辯，以何等法而度眾生。若修六通，非
T46n1916_p0476c15║禪不發，故經言：「深修禪定，得五神通。」欲斷煩
T46n1916_p0476c16║惱，非禪不智。從禪發慧，能斷結使。無定之
T46n1916_p0476c17║慧，如風中燈。欲知法門，當知一切功德智慧
T46n1916_p0476c18║並在禪中，如《摩訶衍論》云：「若諸佛成道，起轉
T46n1916_p0476c19║法輪，入般涅槃，所有種種功德悉在禪中。」復
T46n1916_p0476c20║次，菩薩入無量義處三昧，一心具足萬行，能
T46n1916_p0476c21║知一切無量法門。若欲具足無上佛道，不修
T46n1916_p0476c22║禪定，尚不能得色、無色界及三乘道，何況能
T46n1916_p0476c23║得無上菩提？當知欲證無上妙覺，必須先入
T46n1916_p0476c24║金剛三昧，而諸佛法乃現在前。菩薩如是深
T46n1916_p0476c25║心思惟，審知禪定能滿四願，如《摩訶衍》偈
T46n1916_p0476c26║說：
T46n1916_p0476c27║禪為利智藏，功德之福田；
T46n1916_p0476c28║禪如清淨水，能洗諸欲塵；
T46n1916_p0476c29║禪為金剛鎧，能遮煩惱箭。
T46n1916_p0477a01║雖未得無為，涅槃分已得。
T46n1916_p0477a02║得金剛三昧，摧碎結使山。
T46n1916_p0477a03║得六神通力，能度無量人。
T46n1916_p0477a04║囂塵蔽天日，大雨能淹之。
T46n1916_p0477a05║覺觀風動之，禪定能滅之。
T46n1916_p0477a06║此偈所說，即證因修禪定，滿足四願。問曰：
T46n1916_p0477a07║菩薩若欲滿足四弘誓願，應當遍行十波羅
T46n1916_p0477a08║蜜，何得獨讚禪定？答曰：前四義劣，後五因
T46n1916_p0477a09║禪，今則處中而說。所以者何？菩薩修禪，即能
T46n1916_p0477a10║具足增上四度，下五亦然。如菩薩發心為修
T46n1916_p0477a11║禪故，一切家業內外皆捨，不惜身命，寂然閑
T46n1916_p0477a12║居，無所慳吝，是名大捨。復次，菩薩為修禪
T46n1916_p0477a13║故，身心不動，關閉六情，惡無從入，名大持
T46n1916_p0477a14║戒。復次，菩薩為修禪故，能忍難忍，謂一切
T46n1916_p0477a15║榮辱皆能安忍，設為眾惡來加，恐障三昧，不
T46n1916_p0477a16║生瞋惱，名為忍辱。復次，菩薩為修禪故，一心
T46n1916_p0477a17║專精進，設身疲苦，終不退息，如鑽火之喻，常
T46n1916_p0477a18║坐不臥，攝諸亂意，未甞放逸，設復經年無證，
T46n1916_p0477a19║亦不退沒，是為難行之事，即是大精進也。故
T46n1916_p0477a20║知修禪因緣，雖不作意別行四度，四度自成。
T46n1916_p0477a21║復次，菩薩因修禪定，具足般若波羅蜜者，菩
T46n1916_p0477a22║薩修禪，一心正住，心在定故，能知世間生
T46n1916_p0477a23║滅法相，智慧勇發，如石中泉，故《摩訶衍》偈
T46n1916_p0477a24║說：
T46n1916_p0477a25║般若波羅蜜，實法不顛倒。
T46n1916_p0477a26║念想觀已除，言語法皆滅，
T46n1916_p0477a27║無量眾罪除，清淨心常一，
T46n1916_p0477a28║如是尊妙人，則能見般若。
T46n1916_p0477a29║復次，因禪具足方便波羅蜜者，一切方便善
T46n1916_p0477b01║巧，要須見機，若不入深禪定，云何能得明見
T46n1916_p0477b02║根性，起諸方便，引接眾生？復次，因禪具足力
T46n1916_p0477b03║波羅蜜者，一切自在變現，諸神通力皆藉禪
T46n1916_p0477b04║發，具如前辨。復次，因禪具足願波羅蜜者，如
T46n1916_p0477b05║《摩訶衍》中說：「菩薩禪定，如阿修羅琴。」當知即
T46n1916_p0477b06║是大願成就之相。復次，因禪具足智波羅蜜
T46n1916_p0477b07║者，若一切智、道種智、一切種智，非定不發，其
T46n1916_p0477b08║義可見。行者善修禪故，即便成就十波羅蜜，
T46n1916_p0477b09║滿足萬行一切法門。是故菩薩欲具一切願
T46n1916_p0477b10║行諸波羅蜜，要修禪定，是事如《摩訶衍論》中
T46n1916_p0477b11║說。問曰：菩薩之法，正以度眾生為事，何故獨
T46n1916_p0477b12║處空山，棄捨眾生，閑居自善？答曰：菩薩身雖
T46n1916_p0477b13║捨離，而心不捨。如人有病，將身服藥，暫息事
T46n1916_p0477b14║業，病差則修業如故。菩薩亦爾，身雖暫捨眾
T46n1916_p0477b15║生，而心常憐愍，於閑靜處服禪定藥，得實智
T46n1916_p0477b16║慧，除煩惱病，起六神足，還生六道，廣度眾
T46n1916_p0477b17║生。以如是等種種因緣，菩薩摩訶薩發意修
T46n1916_p0477b18║禪波羅蜜，心如金剛，天魔、外道及諸二乘
T46n1916_p0477b19║無能沮壞。
T46n1916_p0477b20║釋禪波羅蜜名第二
T46n1916_p0477b21║今釋禪波羅蜜名，略為三意：一、先簡別共不
T46n1916_p0477b22║共名；二、翻釋；三、料簡。第一、簡別共不共名，即
T46n1916_p0477b23║為二意：一、共名；二、不共名。共名者，如禪一
T46n1916_p0477b24║字，凡夫、外道、二乘、菩薩、諸佛所得禪定，通得
T46n1916_p0477b25║名禪，故名為共。不共名者，波羅蜜三字，名到
T46n1916_p0477b26║彼岸，此但據菩薩、諸佛，故《摩訶衍論》云：「禪在
T46n1916_p0477b27║菩薩心中，名波羅蜜。」是名不共。所以者何？
T46n1916_p0477b28║凡夫著愛，外道著見，二乘無大悲方便，不能
T46n1916_p0477b29║盡修一切禪定，是以不得受到彼岸名，故言
T46n1916_p0477c01║波羅蜜即是不共。復次，禪名四禪，凡夫、外道、
T46n1916_p0477c02║二乘、菩薩、諸佛，同得此定，故名為共。波羅蜜
T46n1916_p0477c03║名度無極，此獨菩薩、諸佛。因禪能通達中道
T46n1916_p0477c04║佛性，出生九種大禪，得大涅槃，不與凡夫、二
T46n1916_p0477c05║乘共，故波羅蜜者，名為不共。通而為論，即無
T46n1916_p0477c06║勞分別。所以者何？禪自有共禪、不共禪，波羅
T46n1916_p0477c07║蜜亦爾，有共、不共，故《摩訶衍論》云：「天竺語法，
T46n1916_p0477c08║凡所作事竟，皆名波羅蜜。」第二、翻釋，即為二
T46n1916_p0477c09║意：一、翻釋共名；二、翻釋不共名。第一、先翻釋
T46n1916_p0477c10║共名。共名者，即是禪也。亦為二意：一、正翻
T46n1916_p0477c11║名；二者、解釋。第一、先翻共名者，禪是外國之
T46n1916_p0477c12║言，此間翻則不定。今略出三翻：一、《摩訶衍論》
T46n1916_p0477c13║中翻禪，秦言思惟修；二、舉例往翻，如檀波羅
T46n1916_p0477c14║蜜，此言布施度，禪波羅蜜，此言定度，故知用
T46n1916_p0477c15║定以翻禪；三、阿毘曇中用功德叢林以翻禪。
T46n1916_p0477c16║第二、釋此三翻，即作二意：一、別；二、通。若釋別，
T46n1916_p0477c17║翻思惟修者，此可對因。何以故？思惟是籌量
T46n1916_p0477c18║之念，修是專心研習之名，故以對修因。翻禪
T46n1916_p0477c19║為定者，此可對果。何以故？定名靜默，行人離
T46n1916_p0477c20║散求靜，既得靜住，詶本所習，故以對果。翻禪
T46n1916_p0477c21║為功德叢林者，此可通對因果：如功是功夫，
T46n1916_p0477c22║所以對因；積功成德，可以對果。如萬行對因，
T46n1916_p0477c23║萬德對果，因果合翻，故名功德叢林者，譬顯
T46n1916_p0477c24║功德非一。所以然者，如多草共聚，名為叢；眾
T46n1916_p0477c25║樹相依，名為林。草叢小故，可以譬於因中之
T46n1916_p0477c26║功小；林木大故，可以對果上之德大。此而推
T46n1916_p0477c27║之，功德叢林通對因果，於義則便。第二、通釋
T46n1916_p0477c28║禪，三翻並對因果。所以者何？如思惟修，雖言
T46n1916_p0477c29║據因，亦得對果。何以故？定中靜慮，即是思惟；
T46n1916_p0478a01║乘上益下，故名為修。此可以數人九修中乘
T46n1916_p0478a02║上修義為類，故於果中亦得說思惟。因中亦
T46n1916_p0478a03║得說定者，如十大地心數，散心尚得言定，何
T46n1916_p0478a04║況行者專心歛念，守一不散而不名定？故知
T46n1916_p0478a05║因中亦得說定。因中亦得名功德叢林者，因
T46n1916_p0478a06║中功義，前已說之。由運功故，即成行因之德。
T46n1916_p0478a07║果中德義，說亦如前。所言功者，即是功用。果
T46n1916_p0478a08║上有寂靜離過，神通變化益物之用，故名為
T46n1916_p0478a09║功。因之與果，悉是眾善功德之所成，故通言
T46n1916_p0478a10║功德叢林。復次，諸經論中，翻名立義不同，或
T46n1916_p0478a11║言禪名棄惡，或言疾大、疾住、大住，如是處不
T46n1916_p0478a12║同，不可偏執。第二、翻釋不共名。不共名者，即
T46n1916_p0478a13║是波羅蜜，亦為二意：一者、翻名；二者、解釋。就
T46n1916_p0478a14║第一、翻名中略出三翻不同：一者、諸經論中
T46n1916_p0478a15║多翻為到彼岸；二、《摩訶衍論》中別翻云事究
T46n1916_p0478a16║竟；三、《瑞應經》中翻云度無極。第二、釋此三翻，
T46n1916_p0478a17║亦為二意：一、別；二、通。此皆對事理名義。第
T46n1916_p0478a18║一、別釋，言到彼岸者，生死為此岸，涅槃為彼
T46n1916_p0478a19║岸，煩惱為中流。菩薩以無相妙慧，乘禪定
T46n1916_p0478a20║舟航，從生死此岸，度涅槃彼岸。故知約理定
T46n1916_p0478a21║以明波羅蜜。言事究竟者，即是菩薩大悲，為
T46n1916_p0478a22║眾生遍修一切事行滿足，故《摩訶衍》云：「菩薩
T46n1916_p0478a23║因禪能究竟眾事，禪在菩薩心中，名波羅蜜。」
T46n1916_p0478a24║此據事行說波羅蜜。言度無極者，通論事理，
T46n1916_p0478a25║悉有幽遠之義，合而言之，故云度無極。此約
T46n1916_p0478a26║事理行滿說波羅蜜。第二、通釋三翻，並得同
T46n1916_p0478a27║對事理俱隨緣化物，故立異名。所以者何？若
T46n1916_p0478a28║言無相之慧能度生死，故為理行者，今言理
T46n1916_p0478a29║中，有佛無佛，性相常然，豈論無相之慧能度
T46n1916_p0478b01║生死？終是就事作此說也。事究竟亦是從理
T46n1916_p0478b02║立名者，若緣理而起事行，當知說事究竟亦
T46n1916_p0478b03║是約理名波羅蜜度無極，亦未必一向就事
T46n1916_p0478b04║理無極名波羅蜜。所以者何？諸佛隨緣利物，
T46n1916_p0478b05║出沒不定，無極或時對事，或時對理，豈有定
T46n1916_p0478b06║準？當知三名理事互通，未必偏有所屬，餘例
T46n1916_p0478b07║可知。釋波羅蜜義，至下第十、結會歸趣中，自
T46n1916_p0478b08║當廣明。第三、料簡，如《摩訶衍論》中云：「問曰：背
T46n1916_p0478b09║捨、勝處、一切處等，何故不名波羅蜜，獨稱禪
T46n1916_p0478b10║為波羅蜜？答曰：禪最大如王，言禪波羅蜜者，
T46n1916_p0478b11║一切皆攝。是四禪中，有八背捨、八勝處、十一
T46n1916_p0478b12║切處、四無量心、五神通、練禪、自在定、十四變
T46n1916_p0478b13║化心、無諍三昧、願智、頂禪、首楞嚴等諸三昧，
T46n1916_p0478b14║百則有八，諸佛、不動等，百則二十，皆在禪中。
T46n1916_p0478b15║若諸佛成道，轉法輪，入涅槃，所有勝妙功德
T46n1916_p0478b16║悉在禪中，說禪則攝一切，若說餘定，則有所
T46n1916_p0478b17║不攝，故禪名波羅蜜。復次，四禪中，智定等故，
T46n1916_p0478b18║說波羅蜜。未到地、中間禪，智多而定少；四無
T46n1916_p0478b19║色，定多而智少。如車輪，一強一弱，則不任載。
T46n1916_p0478b20║四禪智定等故，說波羅蜜。復次，約禪說波羅
T46n1916_p0478b21║蜜，則攝一切諸定。所以者何？禪，秦言思惟修。
T46n1916_p0478b22║此諸定悉是思惟修功德故。」當知諸定悉得
T46n1916_p0478b23║受波羅蜜名。如《大品》中說百波羅蜜，亦說背
T46n1916_p0478b24║捨、勝處等皆名波羅蜜，但四禪在根本，先受
T46n1916_p0478b25║其名，非不通於餘定。問曰：上明禪、定、三昧、波
T46n1916_p0478b26║羅蜜等，為同為異？答曰：通而為論，名義互
T46n1916_p0478b27║通；別而往解，四法名義各有主對。所以者何？
T46n1916_p0478b28║根本四禪但名禪，非定、三昧，亦不名波羅蜜。
T46n1916_p0478b29║無色但名定，非禪、三昧，亦不名波羅蜜。未到
T46n1916_p0478c01║地禪、中間，雖非正禪定，是方便故，或名禪，或
T46n1916_p0478c02║名定，非三昧，亦不名波羅蜜。空、無相等，但名
T46n1916_p0478c03║三昧，非禪、定，亦不名波羅蜜。背捨、勝處、六
T46n1916_p0478c04║通、四辯等，具有禪、定、三昧等三法，而不名禪
T46n1916_p0478c05║定、三昧，亦非波羅蜜。九次第定具有三法，但
T46n1916_p0478c06║名為定，不名禪、三昧，亦非波羅蜜。有覺有觀，
T46n1916_p0478c07║及師子、超越、無諍等，亦具三法，但名三昧，不
T46n1916_p0478c08║名禪、定，亦非波羅蜜。願智頂等，具有三法，但
T46n1916_p0478c09║名禪，不名定、三昧，亦非波羅蜜。九種大禪及
T46n1916_p0478c10║首楞嚴等，並具四法，亦名禪，亦名定，亦名三
T46n1916_p0478c11║昧，即是波羅蜜。若用首楞嚴心入前三法中，
T46n1916_p0478c12║一切皆名波羅蜜，故百波羅蜜中一切法門
T46n1916_p0478c13║皆名波羅蜜。今略對四法分別如前。若諸大
T46n1916_p0478c14║聖善巧隨緣利物，則言無定準解釋（云云）。故
T46n1916_p0478c15║諸經論中出沒立名，其意難見，不可謬執。而
T46n1916_p0478c16║經論中多約禪明波羅蜜者，以根本四禪是
T46n1916_p0478c17║眾行之本，一切內行功德皆因四禪發，依四
T46n1916_p0478c18║禪而住，是以獨禪得受波羅蜜名。問曰：禪波
T46n1916_p0478c19║羅蜜但有一名，更有餘稱？答曰：如《涅槃》中說：
T46n1916_p0478c20║「言佛性者，有五種名，亦名首楞嚴，亦名般若，
T46n1916_p0478c21║亦名中道，亦名金剛三昧大涅槃，亦云禪波
T46n1916_p0478c22║羅蜜，即是佛性。」故知諸餘經中所說種種勝
T46n1916_p0478c23║妙法門，名字無量，皆是禪波羅蜜之異名，故
T46n1916_p0478c24║《摩訶衍》偈說：
T46n1916_p0478c25║般若是一法，佛說種種名，
T46n1916_p0478c26║隨諸眾生類，為之立異字。
T46n1916_p0478c27║若人得般若，戲論心皆滅，
T46n1916_p0478c28║譬如日出時，朝露一時失。
T46n1916_p0478c29║以此類之，禪名豈不遍通？若其禪定不具足
T46n1916_p0479a01║攝一切諸法，則非究竟，何得名波羅蜜義？問
T46n1916_p0479a02║曰：諸法實相、首楞嚴及到彼岸等，唯佛一人
T46n1916_p0479a03║方稱究竟，菩薩所行禪定，云何名波羅蜜？答
T46n1916_p0479a04║曰：因中說果故，隨分說故，頓教所明發心
T46n1916_p0479a05║畢竟二不別故，以如是等眾多義故，菩薩所
T46n1916_p0479a06║行禪定亦得名波羅蜜。
T46n1916_p0479a07║明禪波羅蜜門第三
T46n1916_p0479a08║行者善尋名故，自知其體。若欲進修，必因門
T46n1916_p0479a09║而入。今略明禪門，即為三意：第一、標禪門；第
T46n1916_p0479a10║二、解釋；三、料簡。第一、標禪門者，若尋經論所
T46n1916_p0479a11║說禪門，乃有無量，原其根本，不過有二，所謂：
T46n1916_p0479a12║一、色；二、心。如《摩訶衍》中偈說：
T46n1916_p0479a13║一切諸法中，但有名與色，
T46n1916_p0479a14║若欲如實觀，亦當觀名色。
T46n1916_p0479a15║雖癡心多想，分別於諸法，
T46n1916_p0479a16║更無有一法，出於名色者。
T46n1916_p0479a17║今就色門中，即開為二，如經中說：「二為甘露
T46n1916_p0479a18║門：一者、不淨觀門；二者、阿那波那門。」心門唯
T46n1916_p0479a19║有一門，如經中說：「能觀心性，名為上定。」開色
T46n1916_p0479a20║別立於心，此則禪門有三，所謂：一、世間禪門；
T46n1916_p0479a21║二、出世間禪門；三、出世間上上禪門。故《大集
T46n1916_p0479a22║經》云：「有三種攝心：一者、出法攝心；二者、滅法
T46n1916_p0479a23║攝心；三者、非出非滅法攝心。」第二、解釋。此三
T46n1916_p0479a24║門中，即各為二意：一、別；二、通。第一、別明門
T46n1916_p0479a25║者，門名能通，如世門通人，有所至處。一、以息
T46n1916_p0479a26║為禪門者，若因息攝心，則能通行心至四禪、
T46n1916_p0479a27║四空、四無量心、十六特勝、通明等禪，即是世
T46n1916_p0479a28║間禪門，亦名出法攝心。此一往據凡夫禪門。
T46n1916_p0479a29║二、以色為禪門者，如因不淨觀等攝心，則能
T46n1916_p0479b01║通行心至九想、八念、十想、背捨、勝處、一切
T46n1916_p0479b02║處、次第定、師子奮迅、超越三昧等處，即是出
T46n1916_p0479b03║世間禪門，亦名滅法攝心。一往據二乘禪門。
T46n1916_p0479b04║三、以心為禪門者，若用智慧反觀心性，則能
T46n1916_p0479b05║通行心至法華、念佛、般舟、覺意、首楞嚴諸大
T46n1916_p0479b06║三昧及自性禪，乃至清淨淨禪等，是出世間
T46n1916_p0479b07║上上禪門，亦名非出非滅法攝心。此一往據
T46n1916_p0479b08║菩薩禪門。以此義故，約三法為門。問曰：諸
T46n1916_p0479b09║法無量，何故但取此三為禪門？答曰：今略明
T46n1916_p0479b10║有三意，故立三法為門：一、如法相；二、隨便易；
T46n1916_p0479b11║三、攝法盡。一、如法相者，如《大集經》說：歌羅邏
T46n1916_p0479b12║時，即有三事：一、命；二、暖；三、識。出入息者，名為
T46n1916_p0479b13║壽命。不臭不爛，名之為暖，即是業持火大故，
T46n1916_p0479b14║地、水等色不臭爛也。此中心、意名之為識，即
T46n1916_p0479b15║是剎那覺知心也。三法和合，從生至長，無增
T46n1916_p0479b16║無減，愚夫不了，於中妄計我、人、眾生，作諸業
T46n1916_p0479b17║行，心生染著，顛倒因緣往來三界。若尋其源
T46n1916_p0479b18║本，不出此之三法，故以三法為門，不多不少。
T46n1916_p0479b19║二、隨便易故，立三法為門者，如因息修禪，則
T46n1916_p0479b20║有二便：一、疾得禪定；二、易悟無常。以色為門，
T46n1916_p0479b21║亦有二便：一、能斷貪欲；二、易了虛假。心為門
T46n1916_p0479b22║者，此亦有二便：一、能降一切煩惱；二、易悟空
T46n1916_p0479b23║理。三、攝法盡者，此三法是禪門根本故。所以
T46n1916_p0479b24║者何？舉要說三，開即無量。如息門中，或數或
T46n1916_p0479b25║隨，或時觀息，如此非一，至處亦異。如色門中，
T46n1916_p0479b26║或緣外色，或緣內色，或作慈悲，或緣佛相，乃
T46n1916_p0479b27║至得解實觀，如此非一，至處亦異。如心門中，
T46n1916_p0479b28║或止或觀，或覺或了，或覺了諸心入於非心，
T46n1916_p0479b29║覺了非心出無量心，或覺了非心非不心，能
T46n1916_p0479c01║知一切心非心，如是緣心不同，至處亦復非
T46n1916_p0479c02║一，故說三門攝一切禪門。此事至第七、八釋
T46n1916_p0479c03║修證中方乃可見。第二、通名三門者，此三法
T46n1916_p0479c04║通得作世間、出世間、出世間上上等禪門。所
T46n1916_p0479c05║以者何？一、如息法不定，但屬世間禪門。何以
T46n1916_p0479c06║得知？如《毘尼》中，佛為聲聞弟子說觀息等十
T46n1916_p0479c07║六行法，弟子隨教而修，皆得聖道，故知亦是
T46n1916_p0479c08║出世間禪門，即大乘門者，如《大品》說：「阿那波
T46n1916_p0479c09║那，即是菩薩摩訶衍。」故《請觀音經》約數息辨
T46n1916_p0479c10║六字章句，明三乘得道，此豈可但是世間禪
T46n1916_p0479c11║門？二、色法為門，亦不得但是二乘所行，不通
T46n1916_p0479c12║大乘及凡夫、外道。何以故？如《涅槃》中說：「外道
T46n1916_p0479c13║但能治色，不能治心，我弟子善治於心。」故知
T46n1916_p0479c14║凡夫亦得觀色。大乘觀色，如《大品》中說：「脹想、
T46n1916_p0479c15║爛想等，是菩薩摩訶衍。」此豈可但是出世間
T46n1916_p0479c16║禪門？三、約心為門，亦不得但據菩薩。何以故？
T46n1916_p0479c17║如外道亦觀心起四十八見，凡夫緣心入四
T46n1916_p0479c18║空，通聲聞者，如《涅槃》說：「我弟子善治心故，能
T46n1916_p0479c19║離三界。」此豈唯是出世間上上禪門？當知三
T46n1916_p0479c20║門互通，但三種人用心異故，發禪得道亦各
T46n1916_p0479c21║不同。此義至第九、明從禪波羅蜜起教中，當
T46n1916_p0479c22║廣分別。第三、料簡通、別二門。問曰：若爾者，何
T46n1916_p0479c23║故如前分別？答曰：一切義理，有通有別，教門
T46n1916_p0479c24║對緣，益物不同，異說無咎。復次，前非了義之
T46n1916_p0479c25║說，未可定執。問曰：三門互得通者，今就事
T46n1916_p0479c26║中數息而學，得證九想、八背捨、自性等禪不？
T46n1916_p0479c27║答曰：或得或不得。初學者不得，二乘學自在
T46n1916_p0479c28║定者得，菩薩具足方便波羅蜜者，隨意無礙。
T46n1916_p0479c29║問曰：何故云初學不得？有人數息發九想、背
T46n1916_p0480a01║捨，念佛慈心，此復云何？答曰：此發宿緣不正，
T46n1916_p0480a02║因修得證，緣盡則滅謝不進，終不成就次第
T46n1916_p0480a03║法門。至下內方便中明善根發相，當廣分別。
T46n1916_p0480a04║餘二門類然可知。
T46n1916_p0480a05║釋禪波羅蜜次第法門卷第一之上
T46n1916_p0480a06║
T46n1916_p0480a07║
T46n1916_p0480a08║釋禪波羅蜜次第法門卷第一之
T46n1916_p0480a09║下
T46n1916_p0480a10║
T46n1916_p0480a11║隋天台智者大師說
T46n1916_p0480a12║弟子法慎記
T46n1916_p0480a13║弟子灌頂再治
T46n1916_p0480a14║辨禪波羅蜜詮次第四
T46n1916_p0480a15║行者既知禪門之相，菩薩從初發心乃至佛
T46n1916_p0480a16║果，修習禪定，從淺至深，次第階級，是義應
T46n1916_p0480a17║知。今略取經論教意，撰於次第，故《大品經》云：
T46n1916_p0480a18║「菩薩摩訶薩次第行，次第學，次第道。」辨禪定
T46n1916_p0480a19║次第，即為二意：一者、正明諸禪次第；二者、簡
T46n1916_p0480a20║非次第。一、正釋諸禪次第義者，行人從初持
T46n1916_p0480a21║戒清淨，厭患欲界，繫念修習阿那波那，入欲
T46n1916_p0480a22║界定，依欲界定，得未到地，如是依未到地，次
T46n1916_p0480a23║第獲得初禪乃至四禪，是名內色界定。次為
T46n1916_p0480a24║大功德緣外眾生，受樂歡喜，次第獲得四無
T46n1916_p0480a25║量心，是名外色界定。此八種禪定雖緣內外
T46n1916_p0480a26║境，入定有殊，而皆屬色界攝。行者於第四禪
T46n1916_p0480a27║中厭患色如牢獄，滅前內、外二種色，一心緣
T46n1916_p0480a28║空，得度色難，獲得四空處定，是名無色界定。
T46n1916_p0480a29║此十二門禪皆是有漏法。次此應明亦有漏
T46n1916_p0480b01║亦無漏禪。行者既得根本禪已，為欲除此禪
T46n1916_p0480b02║中見著，次還從欲界修六妙門。所以者何？此
T46n1916_p0480b03║六門中，數、隨、止是入定方便，觀、還、淨是慧方
T46n1916_p0480b04║便，定愛慧策。愛故說有漏，策故說無漏。此六
T46n1916_p0480b05║法多是欲界、未到地、四禪中具足，亦有至上
T46n1916_p0480b06║無色地者。次此應明十六特勝，橫則對四念
T46n1916_p0480b07║處，竪則從欲界乃至非想，但地地中立觀破
T46n1916_p0480b08║析故，能生無漏。次應說通明觀，前十六特勝
T46n1916_p0480b09║總觀故麁，今通明別觀故細。此禪亦從欲界
T46n1916_p0480b10║至非想，乃至入滅定。此三種禪亦名淨禪，五
T46n1916_p0480b11║種禪中猶是根本攝。今明無漏禪次第之相，
T46n1916_p0480b12║即有二意不同：一者、行行次第；二者、慧行次
T46n1916_p0480b13║第。行行次第，所謂觀、鍊、熏、修。初明觀禪次第，
T46n1916_p0480b14║有六種禪：初修九想，無漏之前，用此對治，破
T46n1916_p0480b15║欲界煩惱故。次八念，為除修九想時怖畏心
T46n1916_p0480b16║生故。次十想，壞法人於欲界修此十想，斷三
T46n1916_p0480b17║界煩惱故。次八背捨，不壞法人修此觀禪，
T46n1916_p0480b18║對治三界根本定中見著故。次明八勝處，為
T46n1916_p0480b19║於諸禪定觀緣中得自在故。次明十一切處，
T46n1916_p0480b20║為欲廣禪定中色心令普遍故。乃至修六神
T46n1916_p0480b21║通，由是觀禪攝。次明鍊禪者，即九次第定為
T46n1916_p0480b22║總，前定觀二種禪，令心調柔，入諸禪時，心心
T46n1916_p0480b23║次第無間故，及有覺有觀等三三昧皆是鍊
T46n1916_p0480b24║禪攝。次明熏禪。熏禪者，即是師子奮迅三昧，
T46n1916_p0480b25║順逆次第入出熏諸禪，令定觀分明純熟，增
T46n1916_p0480b26║益功德故。次明修禪。修禪者，即是超越三
T46n1916_p0480b27║昧，於諸禪中超越入出，為得無礙自在解脫
T46n1916_p0480b28║故。是以《大品經》云：「菩薩摩訶薩住般若波
T46n1916_p0480b29║羅蜜，取禪波羅蜜。除諸佛三昧，入餘一切三
T46n1916_p0480c01║昧，若聲聞三昧，若辟支佛三昧，若菩薩三昧，
T46n1916_p0480c02║皆行皆入。」餘一切三昧者，根本定是。若聲聞
T46n1916_p0480c03║三昧者，三十七品、空、無相等三三昧，四諦十
T46n1916_p0480c04║六行是。若辟支佛三昧者，十二因緣三昧是。
T46n1916_p0480c05║菩薩三昧者，自性禪等，皆名三昧是。菩薩住
T46n1916_p0480c06║諸三昧，逆順出入八背捨，依八背捨逆順出
T46n1916_p0480c07║入九次第定，依九次第定逆順出入師子奮
T46n1916_p0480c08║迅三昧，依師子奮迅三昧逆順出入超越三
T46n1916_p0480c09║昧。是菩薩依諸三昧，得諸法相等，齊此始
T46n1916_p0480c10║是二乘行，行共禪滿。何以故？大阿羅漢亦得
T46n1916_p0480c11║超越三昧故。二、明無漏慧行次第之相。因聞
T46n1916_p0480c12║四諦，即修三十七品，次入三解脫門，次用十
T46n1916_p0480c13║六行觀分別四諦，次具十智、三無漏根，成就
T46n1916_p0480c14║九修，獲九斷。如此略辨聲聞所行無漏慧行，
T46n1916_p0480c15║次應說十二因緣觀門，即是辟支迦羅之所
T46n1916_p0480c16║行無漏慧行。若菩薩次第成就，二乘學、無學
T46n1916_p0480c17║所得智斷，是名從假入空，通觀具足也，故《大
T46n1916_p0480c18║品經》云：「菩薩摩訶薩行般若波羅蜜，以方便
T46n1916_p0480c19║力故，從乾慧地、入性地、八人地、見地、離欲地、
T46n1916_p0480c20║阿羅漢、辟支佛地，皆行皆入而不取證。」次明
T46n1916_p0480c21║菩薩不共禪次第者：一、自性禪；二、一切義禪；
T46n1916_p0480c22║三、難禪；四、一切門禪；五、善人禪；六、一切行禪；
T46n1916_p0480c23║七、除惱禪；八、此世他世樂禪；九、清淨淨禪。菩
T46n1916_p0480c24║薩依是禪故，得大菩提果，具足十力、四無
T46n1916_p0480c25║所畏、十八不共等一切佛法。此則略明菩薩
T46n1916_p0480c26║從初發心修禪，次第行，次第學，次第道，乃至
T46n1916_p0480c27║佛地，名住大涅槃深禪定窟。此義至釋第七、
T46n1916_p0480c28║修證，第八、顯示果報中方乃具辨。問曰：菩薩
T46n1916_p0480c29║大士為通達諸禪淺深，具足一切佛法次第
T46n1916_p0481a01║行，次第學，可如上說。今行人初學禪時，為當
T46n1916_p0481a02║一向如上依次第修，為當不爾？答曰：今且欲
T46n1916_p0481a03║明諸禪淺深相，一往作此次第分別，若論初
T46n1916_p0481a04║心學人，隨所欲樂，便宜對治。易入泥洹者，從
T46n1916_p0481a05║諸禪方便初門而修，不必定如前一一依次
T46n1916_p0481a06║第。此義至內方便安心禪門中當廣分別。第
T46n1916_p0481a07║二、簡非次第義。問曰：菩薩修禪為一向次第，
T46n1916_p0481a08║修禪亦有非次第？答曰：此得為四：一、明次第；
T46n1916_p0481a09║二、明非次第；三、明次第非次第；四、明非次
T46n1916_p0481a10║第次第。今明次第，如上說。《大品經》云：「菩
T46n1916_p0481a11║薩次第行，次第學，次第道。」非次第者，菩薩
T46n1916_p0481a12║修法華、一行等諸三昧，觀平等法界非深非
T46n1916_p0481a13║淺，故名非次第。如《無量義經》說：「行大直道，
T46n1916_p0481a14║無留難故。」次第非次第者，如《大品》中須菩提
T46n1916_p0481a15║白佛：「次第心應行般若，應生般若，應修般若
T46n1916_p0481a16║不？」佛告須菩提：「常不離薩婆若故，為行般
T46n1916_p0481a17║若，為生般若，為修般若。」非次第次第者，如須
T46n1916_p0481a18║菩提白佛：「一切諸法皆無自性，云何菩薩得
T46n1916_p0481a19║從一地至一地？」佛告須菩提：「以諸法空故，菩
T46n1916_p0481a20║薩得從一地至一地。」問曰：今此四句但據菩
T46n1916_p0481a21║薩，亦得通二乘否？答曰：二乘亦得作此說。
T46n1916_p0481a22║何以故？知自有聲聞初發心行於行行，從根
T46n1916_p0481a23║本初禪而修，乃至超越禪，方得阿羅漢果，是
T46n1916_p0481a24║為次第。或有聲聞人聞說善來，一時具足三
T46n1916_p0481a25║明、八解脫等，是為非次第。或有聲聞人修次
T46n1916_p0481a26║第行行時即用慧行，善觀次第性空，從初心，
T46n1916_p0481a27║乃至得阿羅漢，是名次第非次第。四、或有聲
T46n1916_p0481a28║聞從初發心即修慧行，發電光三昧，得四果，
T46n1916_p0481a29║未具諸禪，為欲滿足有為功德故，次第修五
T46n1916_p0481b01║種禪定滿足，即是非次第而次第也。此義至
T46n1916_p0481b02║第七、釋修證及第八、顯示果報等十意竟，即
T46n1916_p0481b03║自分明。
T46n1916_p0481b04║簡禪波羅蜜法心第五
T46n1916_p0481b05║已略說諸禪詮次竟，諸禪中法心之相復應
T46n1916_p0481b06║知之。今就明法心中，即為三意：一、先辨法；
T46n1916_p0481b07║二、明心；三、分別簡定法心之別。就第一、先辨
T46n1916_p0481b08║法中，法有四種：一、有漏法；二、無漏法；三、亦有
T46n1916_p0481b09║漏亦無漏法；四、非有漏非無漏法。一、有漏法
T46n1916_p0481b10║者，謂十善、根本四禪、眾生緣四無量心、四空
T46n1916_p0481b11║定是。所以者何？此十二門禪，體非觀慧之法，
T46n1916_p0481b12║不能照了斷諸煩惱故。二、無漏法者，九想、八
T46n1916_p0481b13║念、十想、背捨、勝處、一切處、次第定、師子奮
T46n1916_p0481b14║迅、超越三昧、四諦十六行、十二因緣法緣
T46n1916_p0481b15║四無量心、三十七品、三三昧，乃至願智、頂
T46n1916_p0481b16║禪、十一智、三無漏根等諸無漏定是。所以者
T46n1916_p0481b17║何？此諸禪中悉有對治，觀慧具足，能斷三漏
T46n1916_p0481b18║故。三、亦有漏亦無漏法者，六妙門、十六特勝、
T46n1916_p0481b19║通明等是。所以者何？此三種禪中雖有觀慧
T46n1916_p0481b20║對治，力用劣弱，故名亦有漏亦無漏。四、非有
T46n1916_p0481b21║漏非無漏法者，法華三昧、般舟念佛、首楞嚴
T46n1916_p0481b22║等百八三昧，自性禪等九種禪，乃至無緣大
T46n1916_p0481b23║慈大悲、十波羅蜜、四無礙智、十八空、十力、
T46n1916_p0481b24║四無所畏、十八不共法、一切種智等是。所以
T46n1916_p0481b25║者何？修是等法，不墮二邊，故名非有漏非無
T46n1916_p0481b26║漏法。問曰：何故言法華三昧等法皆名非有
T46n1916_p0481b27║漏非無漏？如《法華》中說：「是德藏菩薩於無漏
T46n1916_p0481b28║實相心已得通達，其次當作佛，號曰為淨身。」
T46n1916_p0481b29║又如四無畏中，第二無畏名無漏無畏。如是
T46n1916_p0481c01║等法，諸經論中多悉說為無漏，今何以言皆
T46n1916_p0481c02║是非有漏非無漏法？答曰：此欲簡諸佛菩薩
T46n1916_p0481c03║有中道不共之法，故須作此分別。如凡夫專
T46n1916_p0481c04║依有漏，二乘偏行無漏。今諸佛菩薩所得不
T46n1916_p0481c05║共之法，不滯二邊，則無二邊之漏失，是以悉
T46n1916_p0481c06║云無漏。何故得免二邊漏失？正以中道之法
T46n1916_p0481c07║非二邊所攝，故云非有漏非無漏也。此之二
T46n1916_p0481c08║說，語異而意同，故無乖失。若任理性而論，則
T46n1916_p0481c09║一切皆名非有漏非無漏法，故《大品經》云：「色
T46n1916_p0481c10║無縛無脫，乃至一切種智無縛無脫。」理既無
T46n1916_p0481c11║縛無脫，稱理之行豈不同名無縛無脫？無縛
T46n1916_p0481c12║無脫者，即是非有漏非無漏之異名也。問曰：
T46n1916_p0481c13║分別定慧為四句可爾，戒復云何？答曰：從十
T46n1916_p0481c14║善、三歸、五戒、八齋戒、沙彌十戒、大比丘二百五
T46n1916_p0481c15║十戒、菩薩十重四十八輕戒，亦得作四句分
T46n1916_p0481c16║別其義（云云），今不具釋。問曰：上第四、明禪詮
T46n1916_p0481c17║次及下第七、辨修證中，皆先明有漏，次亦有
T46n1916_p0481c18║漏亦無漏，次無漏，次非有漏非無漏。今分別
T46n1916_p0481c19║四句法，何故異於前後，乃以三為二也？答曰：
T46n1916_p0481c20║前後皆約修行入證以為詮次。今欲簡別法
T46n1916_p0481c21║心之相事，須約言句為便。亦以諸經論中說
T46n1916_p0481c22║四句皆爾，故云行時非說時，說時非行時，此
T46n1916_p0481c23║義易明。第二、明心，有四種心：一、有漏心；二、無
T46n1916_p0481c24║漏心；三、亦有漏亦無漏心；四、非有漏非無漏
T46n1916_p0481c25║心。一、有漏心者，即是凡夫、外道心，具三漏故，
T46n1916_p0481c26║名有漏心。所以者何？凡夫、外道修禪定時，約
T46n1916_p0481c27║四時中分別，不得離結漏故。何等為四時中
T46n1916_p0481c28║分別？一者、初發心欲修禪時，不能厭患世
T46n1916_p0481c29║間，為求禪定中樂及果報故；二者、當修禪時，
T46n1916_p0482a01║不能返照觀察，生見著心；三者、證諸禪時，即
T46n1916_p0482a02║計為實，不知虛誑，於地地中見著心生；四者、
T46n1916_p0482a03║從禪定起，若對眾境，還生結業，以是因緣，名
T46n1916_p0482a04║為漏心。第二、明無漏心，亦約四時中分別：一、
T46n1916_p0482a05║約發心者，二乘之人初發心欲修禪時，厭患
T46n1916_p0482a06║世間，不樂禪樂及求果報，但為調心，則漏心
T46n1916_p0482a07║自然微薄不起，因此能發無漏；二、修行者隨
T46n1916_p0482a08║所修禪，悉知虛假，能伏見著，不生結業；三、得
T46n1916_p0482a09║證者入諸禪定之時，若於定中發真空慧，斷
T46n1916_p0482a10║諸煩惱，則三漏永盡；四、從禪定起，隨所對境，
T46n1916_p0482a11║不生見著，造諸結業，以是因緣，名無漏心。前
T46n1916_p0482a12║二心雖是有漏，而為無漏作因，因中說果，亦
T46n1916_p0482a13║名無漏。第三、明亦有漏亦無漏心，亦約四時
T46n1916_p0482a14║中分別：一、約發心者，此行人初發心欲修禪
T46n1916_p0482a15║時，恛惶不定，或時厭離生死，不樂禪樂；或生
T46n1916_p0482a16║見著，悕望定樂，愛樂果報。以生厭故，結業
T46n1916_p0482a17║微羸；悕望定樂故，增長煩惱。二、約修行者，如
T46n1916_p0482a18║不斷善根人欲修禪時，是人雖成就信等五
T46n1916_p0482a19║法，不得名根。以其不能定伏結使，故名亦有
T46n1916_p0482a20║漏。生於信等善法，故名亦無漏。三、約得證者，
T46n1916_p0482a21║七種學人入諸禪時，雖發真智，結漏未盡，故
T46n1916_p0482a22║名亦有漏亦無漏，乃至退法羅漢亦有此義。
T46n1916_p0482a23║所以者何？未得無生智，故名亦有漏；得盡智，
T46n1916_p0482a24║故名亦無漏。四、諸學人等從禪定起，隨對眾
T46n1916_p0482a25║境，隨所斷惑，未盡之處或猶生著，故名亦有
T46n1916_p0482a26║漏；斷惑盡處雖對眾境，結業不起，名亦無漏。
T46n1916_p0482a27║第四、釋非有漏非無漏心，亦約四時中明：一、
T46n1916_p0482a28║約發心者，菩薩大士初發意欲修禪時，不為
T46n1916_p0482a29║生死，不為涅槃，則心不墮二邊；二、約修行者，
T46n1916_p0482b01║菩薩修禪波羅蜜時，為福德故，不住無為，為
T46n1916_p0482b02║智慧故，不住有為；三、約得證者，菩薩入諸禪
T46n1916_p0482b03║時，若於禪中發無生忍慧，爾時心與法性相
T46n1916_p0482b04║應，不著生死，不染涅槃；四、菩薩從禪定起，隨
T46n1916_p0482b05║對眾境，心常不依有無二邊，以是因緣，菩薩
T46n1916_p0482b06║之心名非有漏非無漏心。第三、料簡法心。問
T46n1916_p0482b07║曰：諸佛說一切法皆空，絕諸言句。如《摩訶衍
T46n1916_p0482b08║論》偈說：
T46n1916_p0482b09║「般若波羅蜜，譬如大火焰，
T46n1916_p0482b10║四邊不可取，邪見火燒故。」
T46n1916_p0482b11║今云何作四句分別，將非墮戲論乎？答曰：佛
T46n1916_p0482b12║法中不可得空，於諸法無所礙，因是不可得
T46n1916_p0482b13║空故，說一切佛法十二部經。今說有四句無
T46n1916_p0482b14║咎。譬如虛空，雖無所有，而一切物依以長成。
T46n1916_p0482b15║如《摩訶衍論》偈說：
T46n1916_p0482b16║若信諸法空，是則順於理；
T46n1916_p0482b17║若不信法空，一切皆違失。
T46n1916_p0482b18║若以無是空，無所應造作。
T46n1916_p0482b19║未作已有業，不作有作者。
T46n1916_p0482b20║如是諸法相，誰能思量者？
T46n1916_p0482b21║唯有得直心，所說無依止，
T46n1916_p0482b22║離於有無見，心自然內滅。
T46n1916_p0482b23║今為開發行人方便知見，分別種種法門，故
T46n1916_p0482b24║無句義中辨於句義，於理無失，故《大品經》云：
T46n1916_p0482b25║「無句義是菩薩句義。」若汝欲離四句求解脫
T46n1916_p0482b26║者，即還被無句縛。所以然者，如說有四句、無
T46n1916_p0482b27║四句、亦有四句亦無四句、非有四句非無四
T46n1916_p0482b28║句，汝尚不免無四句縛，豈得免亦有亦無等
T46n1916_p0482b29║四句縛？當知了句非句，於句義無礙而得解
T46n1916_p0482c01║脫，非是離句求於無句而得解脫，如天女呵
T46n1916_p0482c02║身子云：「無離文字說解脫也。文字性離即解
T46n1916_p0482c03║脫相。」復次，今明法之與心合為八句，迴轉分
T46n1916_p0482c04║別則有三十六句。若細歷法而明，即出無量
T46n1916_p0482c05║句。若能於一句法通達一切句，則此辨若虛
T46n1916_p0482c06║空，無有邊際。問曰：若爾，何以不約法心各作
T46n1916_p0482c07║五句？答曰：諸佛出世，對緣化物，教門多約四
T46n1916_p0482c08║句，如《摩訶衍論》中說，有四種悉檀：一、世界
T46n1916_p0482c09║悉檀；二、為人悉檀；三、對治悉檀；四、第一義悉
T46n1916_p0482c10║檀。初、有漏法心即是世界悉檀攝；二、無漏法
T46n1916_p0482c11║心即是對治悉檀攝；三、亦有漏亦無漏法心
T46n1916_p0482c12║即是為人悉檀攝；四、非有漏非無漏法心即
T46n1916_p0482c13║是第一義悉檀攝。是中相攝之意，細尋可見。
T46n1916_p0482c14║復次，《摩訶衍論》又於第一義悉檀中分別四
T46n1916_p0482c15║門，如論偈說：
T46n1916_p0482c16║一切實一切不實，一切亦實亦不實，
T46n1916_p0482c17║一切非實非非實，如是皆名諸法實。
T46n1916_p0482c18║如是等，但有四句，更無第五句。今約四句明
T46n1916_p0482c19║法心可以類此。餘經論中設有五句明義別
T46n1916_p0482c20║有因緣，今取一途義便，故不約五句分別。問
T46n1916_p0482c21║曰：此四種法心，法之與心，有何等異？如有漏
T46n1916_p0482c22║法有漏心，此法心為當各是有漏，為當各非？
T46n1916_p0482c23║故說漏若二各有者，法心合時應有二漏法
T46n1916_p0482c24║起；若各無，和合亦應無。答曰：今不得言二
T46n1916_p0482c25║各是漏，亦不得言二法中各都無漏。何以故？
T46n1916_p0482c26║若心即是漏，如阿羅漢漏盡時，心應盡，法
T46n1916_p0482c27║亦如是。所以者何？若法定是漏者，聖人入根
T46n1916_p0482c28║本四禪亦應生漏。此四禪法未與心合，亦應
T46n1916_p0482c29║自是漏。而聖人入四禪法不生於漏，四禪法
T46n1916_p0483a01║未與心相應時，亦自無有漏法生，云何言法
T46n1916_p0483a02║即是有漏？今言此漏不獨在法，亦不獨在心，
T46n1916_p0483a03║法心合時便有漏生。以有有漏故，二處受名。
T46n1916_p0483a04║譬如仙藥，人若服之，即令得仙。而藥之與人，
T46n1916_p0483a05║本各非仙，藥人和合，則便有仙。故藥受仙藥
T46n1916_p0483a06║之名，人受仙人之稱。若藥不因人，不名仙藥；
T46n1916_p0483a07║人不因藥，不名仙人。漏法、漏心亦復如是。餘
T46n1916_p0483a08║三種法心義類爾可知，故阿難說示比丘為
T46n1916_p0483a09║舍利弗說偈：
T46n1916_p0483a10║諸法從緣生，是法說因緣，
T46n1916_p0483a11║是法緣及盡，我師如是說。
T46n1916_p0483a12║復次，若謂有漏之法，自有有漏法；若有漏之
T46n1916_p0483a13║法由有漏心故，有有漏法；若有漏法由法由
T46n1916_p0483a14║心故，有有漏法；若有漏之法不由法不由心
T46n1916_p0483a15║故，有有漏法。如此之計，皆墮邪見。所以者何？
T46n1916_p0483a16║若謂由有漏法故，有有漏法者，即是自性有
T46n1916_p0483a17║漏法。若是自性有漏法，則應有無窮之漏法，
T46n1916_p0483a18║以自性復有自性故。今實不爾。若謂有漏法
T46n1916_p0483a19║不能自有，由有漏心故有者，即是他性有漏
T46n1916_p0483a20║法。所以者何？若有漏法待有漏心為自性者，
T46n1916_p0483a21║今有漏心待有漏法，豈非他性？若由他性而
T46n1916_p0483a22║有有漏法者，他性若是有有漏法，則有漏法
T46n1916_p0483a23║還是有漏法，更無心法之別；他性若非有漏
T46n1916_p0483a24║法，非有漏法何能有有漏法？故知有漏法不
T46n1916_p0483a25║由有漏心故有。若謂有漏法由有漏法、有漏
T46n1916_p0483a26║心故有者，即是共有。若是共有，則從自、他性
T46n1916_p0483a27║中而有有漏法。若爾，則一時應有二有漏法。
T46n1916_p0483a28║今實不然，故知非自、他、共故有有漏法。若謂
T46n1916_p0483a29║離有漏法，離有漏心，有有漏法者，即是無因
T46n1916_p0483b01║緣而有有漏法。從因緣有有漏法尚不可，何
T46n1916_p0483b02║況無因緣而有有漏法？破因成假，廣說如《止
T46n1916_p0483b03║觀》。有漏心亦如是，餘三種法心亦如是。復次，
T46n1916_p0483b04║若有漏法定是有漏法者，是有漏法即是生
T46n1916_p0483b05║滅相續法，為生故生，為滅故生，為生滅故
T46n1916_p0483b06║生，為離生離滅得生？若是生生，即是自生；若
T46n1916_p0483b07║由滅故生，即是他生；若由生滅故生，即共生。
T46n1916_p0483b08║若離生滅而說生者，即是無因緣生。從因緣
T46n1916_p0483b09║生尚不可，何況無因緣生？當知有漏生畢竟
T46n1916_p0483b10║不可得。若無生則無滅，若無生滅即無相續，
T46n1916_p0483b11║若無生滅相續，則無有漏法。破相續假，廣說
T46n1916_p0483b12║如《止觀》。有漏心亦如是，餘三種法心亦如是。
T46n1916_p0483b13║復次，若有漏法是生者，為生生故生，為不生
T46n1916_p0483b14║生故生，為生不生故生，為非生非不生故生？
T46n1916_p0483b15║若生生，則是自性生；若不生生，即是他性生；
T46n1916_p0483b16║若生不生故生，即是共生；若非生非不生故
T46n1916_p0483b17║生，即是無因緣生。從因緣生尚不可，何況
T46n1916_p0483b18║無因緣生？是則於相待假中求有漏法生畢
T46n1916_p0483b19║竟不可得。若無生，則無有漏。破相待假，廣說
T46n1916_p0483b20║如《止觀》。有漏心亦如是，餘三種法心亦如是。
T46n1916_p0483b21║當知有漏之法於因成、相續、相待中各各四
T46n1916_p0483b22║句求畢竟不可得。若不可得，云何分別有有
T46n1916_p0483b23║漏法？若無有有漏之法而說有漏法者，當知
T46n1916_p0483b24║但有名字，是中不應定有所依，生諸戲論，破
T46n1916_p0483b25║智慧眼。次明有漏心亦如是，若有漏法心如
T46n1916_p0483b26║是，餘三句法心亦如是，但以世間名字故，說
T46n1916_p0483b27║名字之法不在內、外、兩中間，亦不常，自有無
T46n1916_p0483b28║名之名，故曰假名。問曰：若爾，云何分別法心
T46n1916_p0483b29║之異？答曰：但以世間名字故，分別法心之別，
T46n1916_p0483c01║是中無有定實。問曰：云何於名字中分別法
T46n1916_p0483c02║心之別？答曰：若知法心無所有，但有名字，則
T46n1916_p0483c03║還如上分別法心之相無咎。　故《大品經》云：「須
T46n1916_p0483c04║菩提！不壞假名而說諸法實相。」復次，如心數
T46n1916_p0483c05║為法，心王為心。受、想、行三陰及色陰為法，識
T46n1916_p0483c06║陰為心。心相應法、心不相應法及色法、無為
T46n1916_p0483c07║法為法，心法為心。所緣為法，能緣為心。能
T46n1916_p0483c08║生為法，所生為心。所觀之境為法，能觀之
T46n1916_p0483c09║智為心。法成於心，心依於法。如是等，於名字
T46n1916_p0483c10║中種種分別法、心之別。雖作此分別，皆如幻
T46n1916_p0483c11║化，無所取著，同歸一相。此義至下第十、結會
T46n1916_p0483c12║歸趣中當廣釋。
T46n1916_p0483c13║釋禪波羅蜜次第法門卷第一之下