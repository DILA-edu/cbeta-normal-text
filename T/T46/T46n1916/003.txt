T46n1916_p0491b18║
T46n1916_p0491b19║
T46n1916_p0491b20║
T46n1916_p0491b21║釋禪波羅蜜次第法門卷第三之
T46n1916_p0491b22║上
T46n1916_p0491b23║
T46n1916_p0491b24║隋天台智者大師說
T46n1916_p0491b25║弟子法慎記
T46n1916_p0491b26║弟子灌頂再治
T46n1916_p0491b27║分別禪波羅蜜前方便第六之二（從此有兩卷，並明內方便。
T46n1916_p0491b28║今之一卷正釋因止發內外善根，是中明事理諸禪三昧善根發，通約初禪初境界罔像而辨，止表行人習因根
T46n1916_p0491b29║性不同，故於初證之時發禪有異。若論初禪已後，發事理諸禪三昧深妙境界，並在第七大段修證中廣明此文，
T46n1916_p0491c01║悉未流通也。）
T46n1916_p0491c02║第二、明修禪波羅蜜內方便，開為五重：一、先
T46n1916_p0491c03║明止門；二、明驗善惡根性；三、明安心法；四、明
T46n1916_p0491c04║治病患；五、明覺魔事。此五通稱內方便者，並
T46n1916_p0491c05║據初發定時，靜細心中善巧運用，取捨不失
T46n1916_p0491c06║其宜，因此必證深禪定，故名方便。今於內方
T46n1916_p0491c07║便中，以止為初門者，一切禪定功德皆因制
T46n1916_p0491c08║心息亂而發，故經云：「制之一處，無事不辦。」
T46n1916_p0491c09║止為初門，則意在此也。問曰：上來明外方便
T46n1916_p0491c10║行五法中，已辨一心，何故重說？答曰：不然。
T46n1916_p0491c11║上但通論一心，未是具足分別微細止門之
T46n1916_p0491c12║法，此中為令行者善知安心之本，廣明修止
T46n1916_p0491c13║淺深麁細入定之相，重說無咎。問曰：經中說
T46n1916_p0491c14║二為甘露門：一者、不淨觀門；二者、阿那波那
T46n1916_p0491c15║門。不說止為初門，今云何言止為初門？答曰：
T46n1916_p0491c16║不然。於諸禪中，止為通門，通攝於別，別不攝
T46n1916_p0491c17║通，故先教止。若止後入餘禪，則有通益；若依
T46n1916_p0491c18║餘門，則有乖違之過。治煩惱亦爾。復次，今明
T46n1916_p0491c19║師有二種：第一師者，已得道眼，觀機授法，必
T46n1916_p0491c20║扶本習，善識對治。不如舍利弗為二弟子說
T46n1916_p0491c21║法，不知機故，金師之子，教不淨觀，浣衣之子，
T46n1916_p0491c22║教令數息，違本所習，法則不起，遂生邪見。佛
T46n1916_p0491c23║為轉觀，即悟道迹。第二師者，無他心智，不得
T46n1916_p0491c24║道眼，不識機根，其有來學坐者，唯當先教止
T46n1916_p0491c25║門，心在定故，即發善惡根性。若因靜心發諸
T46n1916_p0491c26║禪定，師即應教扶本而修。若都不發法門，或
T46n1916_p0491c27║貪、瞋、癡等諸結使發，隨其多者，即教對治破
T46n1916_p0491c28║之，遮道法滅，禪定則發。今止門為先者，即
T46n1916_p0491c29║是第二師授法之正意。若異此說，則善惡根
T46n1916_p0492a01║緣難可分別，妄授他法，必有差機之過。就止
T46n1916_p0492a02║門中，自有四意：一者、分別止門不同；二者、立
T46n1916_p0492a03║止大意；三、明修止方法；四、辯證止之相也。第
T46n1916_p0492a04║一、分別止門不同，即為二意：一、約行論止；二、
T46n1916_p0492a05║約義論止。初、約行明止，乃有多途，今略出三
T46n1916_p0492a06║意：一、繫緣止；二、制心止；三、體真止。所以通
T46n1916_p0492a07║言止者，止名制止，亦名止息。心起制之，不令
T46n1916_p0492a08║流動，故名制。專心定志，息諸亂想，故名止。今
T46n1916_p0492a09║言繫緣止者，繫心鼻柱、臍間等處，不令馳蕩，
T46n1916_p0492a10║故名繫緣止。制心止者，心若覺觀，即制令
T46n1916_p0492a11║不起，故名制心止。體真止者，體諸法空，息諸
T46n1916_p0492a12║妄慮，故名體真止。二、約義論止，亦有多途，今
T46n1916_p0492a13║略出三意：一、隨緣止；二、入定止；三、真性止。隨
T46n1916_p0492a14║緣止者，隨心起時，悉有三摩提數，故《涅槃經》
T46n1916_p0492a15║云：「十大地中定，名為下定。」入定止者，證定之
T46n1916_p0492a16║時，定法持心，心息止住，是入定止。真性止
T46n1916_p0492a17║者，心性之理，常自不動，故名為止，故《思益經》
T46n1916_p0492a18║云：「一切眾生即是滅盡定。」今用此三義，成上
T46n1916_p0492a19║三止：約隨緣任性有定故，說繫緣止；約果有
T46n1916_p0492a20║定法，說制心止；由具性不動，說體真止。第
T46n1916_p0492a21║二、明立止大意者，自為四：一、明淺深；二、對治
T46n1916_p0492a22║相破；三、隨樂欲；四、隨機宜。一、簡別三種止淺
T46n1916_p0492a23║深之相不同者，因麁入細，則有淺深之義：繫
T46n1916_p0492a24║緣及制心既是事，故麁淺；體真入細，故為深
T46n1916_p0492a25║細。二、明三止對治相破，有二種：一者、以深破
T46n1916_p0492a26║淺；二者、迴互相破。以深破淺者，為破緣外之
T46n1916_p0492a27║散心故，立繫緣止。制心止者，即破繫緣止。心
T46n1916_p0492a28║非色法，豈可繫在鼻膈等處？若欲靜之，但當
T46n1916_p0492a29║息諸攀緣，故令制心守一。體真止者，即破前
T46n1916_p0492b01║制心止。心無形相，性不可得，云何可制？了心
T46n1916_p0492b02║非心，不起妄念，無止之止，止無所止，乃名為
T46n1916_p0492b03║止。有止之止，由依妄想，不名為止。此則以深
T46n1916_p0492b04║破淺，反本還源，故立三止。二、迴互相破者，隨
T46n1916_p0492b05║修止時，若有見生，即互取一止對治破之，細
T46n1916_p0492b06║尋可解。三、隨樂欲者，自有人樂安心境界，自
T46n1916_p0492b07║有但樂制心、體真亦爾。若隨所樂以法教之，
T46n1916_p0492b08║則歡喜奉行；若乖其情，則心不願樂。四、對機
T46n1916_p0492b09║宜者，未必隨樂。如有人樂欲體真，而不入定。
T46n1916_p0492b10║若暫繫心守境，即發諸禪。此應隨便宜而授
T46n1916_p0492b11║法。第三、明修止方法，亦為三意：一、修繫緣止；
T46n1916_p0492b12║二、修制心止；三、修體真止。第一、先明修繫緣
T46n1916_p0492b13║止法者，略明有五處：一、繫心頂上；二、繫心
T46n1916_p0492b14║髮際；三、繫心鼻柱；四、繫心臍間；五、繫心在地
T46n1916_p0492b15║輪。外國金齒三藏說此為五門禪。問曰：身分
T46n1916_p0492b16║皆可繫心，云何的說五處？答曰：此五處於用
T46n1916_p0492b17║心為便，餘處非安定所。若脇、肋等處皆偏，故
T46n1916_p0492b18║不說。如頭圓法天，足方法地，臍是氣海，鼻是
T46n1916_p0492b19║風門，髮際是修骨觀之所，故以為門。令繫心
T46n1916_p0492b20║頂上者，為心沈惛多睡故，在上安心；若久
T46n1916_p0492b21║久，即令人浮風，乍如風病，或似得通欲飛，有
T46n1916_p0492b22║此等過，不可恒用。若繫心髮際，此處髮黑肉
T46n1916_p0492b23║白，心則易住。或可發本骨觀，久則過生，眼好
T46n1916_p0492b24║上瞻，或可見於黃、赤等色，如華如雲，種種相
T46n1916_p0492b25║貌，令情慮顛倒。若繫心鼻柱者，鼻是風門，覺
T46n1916_p0492b26║出息、入息，念念不住，易悟無常。亦以扶本安
T46n1916_p0492b27║般之習，心靜能發禪定。若繫心臍下，臍是氣
T46n1916_p0492b28║海，亦曰中宮，繫心在臍，能除眾病，或時內見
T46n1916_p0492b29║三十六物，發特勝等禪。若繫心地輪，此最
T46n1916_p0492c01║在下，氣隨心下，則四大調和。亦以扶本修習
T46n1916_p0492c02║不淨觀者，多從下起，因此繫心，或能發本。不
T46n1916_p0492c03║淨觀門約此五處為緣，令心不散，以辨修繫
T46n1916_p0492c04║緣止，意在於此。譬如猨猴得樹，騰躍跳躑，若
T46n1916_p0492c05║鎖之於柱，久久自調。心亦如是，若心停住，
T46n1916_p0492c06║未入定前復有一止，名凝心止。若得入定，身
T46n1916_p0492c07║心泯然，任運自寂，即是入定止。二、明修制心
T46n1916_p0492c08║止者，心非形色，亦無處所，豈可繫之在境？但
T46n1916_p0492c09║是妄想緣慮，故須制之。心若靜住，則不須制
T46n1916_p0492c10║之，但凝其心，息諸亂想，即是修止。問曰：心
T46n1916_p0492c11║非上下，有時若寬若急，若沈浮，調適之法，其
T46n1916_p0492c12║事云何？答曰：心雖非上下，為治沈浮患故，上
T46n1916_p0492c13║下安之，於行無失。若心浮動，可作意下著止
T46n1916_p0492c14║之；若心沈沒，可上著止之。復次，若下著安心，
T46n1916_p0492c15║利益眾多，略說有二：一、心易得定；二者、眾病
T46n1916_p0492c16║不生。第三、明修體真止者，以正智慧體一
T46n1916_p0492c17║切陰入界、三毒、九十八使及十二因緣等三
T46n1916_p0492c18║界因果諸法悉皆空寂，如《大品經》中說：「即色
T46n1916_p0492c19║是空，非色滅空，色性自空。空即是色，色即是
T46n1916_p0492c20║空。離色無空，離空無色。受、想、行、識等一切諸
T46n1916_p0492c21║法亦皆如是。」所以者何？今現見陰入界等諸
T46n1916_p0492c22║法自性不有，何能生我、人、眾生、壽命等一切
T46n1916_p0492c23║諸顛倒事？云何知空？如過去所起一切煩惱
T46n1916_p0492c24║業行為因，現在攬父母身分為緣，因緣和合
T46n1916_p0492c25║則有果報；有果報故，則有陰入界等一切諸
T46n1916_p0492c26║法者，此業為是何法，而能為果報、陰入等作
T46n1916_p0492c27║因？若言過去善心即是業者，過去作善之心
T46n1916_p0492c28║及心數法皆已滅謝，豈得為現在果報及陰
T46n1916_p0492c29║入等法作因？若言心非是業因，心作業，業
T46n1916_p0493a01║隨心來者，心轉滅故，業亦應隨心轉滅。若業
T46n1916_p0493a02║轉滅，豈能感今世果報及陰入等法？若業轉
T46n1916_p0493a03║滅，當知業即不至現在。何以故？業不來故。若
T46n1916_p0493a04║業不來而受報者，此報不名報。何以故？無業
T46n1916_p0493a05║則報無所酬。若言過去心雖滅謝，而次心續
T46n1916_p0493a06║生，故業得隨心來者，亦應過去業雖滅謝，次
T46n1916_p0493a07║業續生，故得至現在。若爾，即有大失。何以
T46n1916_p0493a08║故？或時過去善心滅而惡心續生，今亦應過
T46n1916_p0493a09║去善業滅而次惡業續生，此唯見惡業至現
T46n1916_p0493a10║在。若爾，應感惡報，何得感善果耶？若言業
T46n1916_p0493a11║來而不隨心者，此業應自有報，離心而受。今
T46n1916_p0493a12║實不爾。復次，業若有相，即是有為；若是有為，
T46n1916_p0493a13║必墮三相。若墮三相；即是生滅；若是生滅，即
T46n1916_p0493a14║不至現在。過去既滅，當知本業亦滅，誰感此
T46n1916_p0493a15║果？不可以新業始生，能感今果。當知業有相
T46n1916_p0493a16║貌，此義不可。若言業無相貌而能感果者，此
T46n1916_p0493a17║亦不然。所以者何？無相之法，即是無為。無為
T46n1916_p0493a18║無業，何得感果？復次，無相之法即是空義，空
T46n1916_p0493a19║無生滅，豈得名業？若說空無相能感果者，三
T46n1916_p0493a20║無為法亦應感果。既不得爾，云何而言業是
T46n1916_p0493a21║無相而能感果？如是種種因緣，業不可得，當
T46n1916_p0493a22║知無有此業。若業不可得，云何言陰入界等
T46n1916_p0493a23║一切皆從內業因生？亦不從外緣生者，若定
T46n1916_p0493a24║從緣而有報者，則一切陰陽會時，皆應有果
T46n1916_p0493a25║報、陰入界等一切諸法。若爾，則不待業持識
T46n1916_p0493a26║來，方乃有生，故知非外緣生。若謂因緣合，故
T46n1916_p0493a27║有果報、陰入等法生者，若因緣中各有生，合
T46n1916_p0493a28║時應有二生；若各無生，合時何得而有生？若
T46n1916_p0493a29║謂離因緣而有生者，此事不然。從因緣故有
T46n1916_p0493b01║生尚不可，何況無因緣而有生？若無因緣而
T46n1916_p0493b02║有生者，則因果義壞。世間行善之人應得惡
T46n1916_p0493b03║報，行惡之人應得善報，亦不應有修道，此即
T46n1916_p0493b04║破於世間善惡因果，名大邪見。當知陰入等
T46n1916_p0493b05║一切諸法不從內因有，亦不從外緣有，亦不
T46n1916_p0493b06║因緣合故有，亦不無因緣有。若非有，即是空。
T46n1916_p0493b07║若於無所有空中計有者，當知但是無明顛
T46n1916_p0493b08║倒妄計為有。若了知顛倒所計之法一切悉
T46n1916_p0493b09║皆虛誑，猶如夢幻，但有名字，名字之法亦不
T46n1916_p0493b10║可得，則言語道斷，心行處滅，畢竟空寂，猶如
T46n1916_p0493b11║虛空。若行者體知一切諸法如虛空者，無取
T46n1916_p0493b12║無捨，無依無倚，無住無著。若心無取捨、依倚、
T46n1916_p0493b13║住著，則一切妄想顛倒生死業行悉皆止息，
T46n1916_p0493b14║無為無欲，無念無行，無造無作，無示無說，
T46n1916_p0493b15║無諍無競，泯然清淨，如大涅槃，是名真止。
T46n1916_p0493b16║此則止無所止，無止之止，名體真止。故經偈
T46n1916_p0493b17║云：
T46n1916_p0493b18║一切諸法中，因緣空無主，
T46n1916_p0493b19║息心達本源，故號為沙門。
T46n1916_p0493b20║第四、明證止者，有二解不同：有師云：「止無別
T46n1916_p0493b21║證，但能為諸禪作前方便。若有所證，即屬餘
T46n1916_p0493b22║禪。」此義至下明善根發中，即是其事。二者、有
T46n1916_p0493b23║師言：「止非但通發諸禪，亦自有別證之法，即
T46n1916_p0493b24║是五輪禪。所以者何？諸餘法門悉別有安心
T46n1916_p0493b25║修習之法，然後次第發禪不同。」今明此止，但
T46n1916_p0493b26║制心一處，則五輪自發。譬如淨水無波，則萬
T46n1916_p0493b27║像悉現，止亦如是。今明因止證五輪。五輪者：
T46n1916_p0493b28║一、地輪；二、水輪；三、風輪；四、金沙輪；五、金剛
T46n1916_p0493b29║輪。此五法門，悉是借譬立名。通名為輪者，轉
T46n1916_p0493c01║也。如世輪若轉，離此至彼。禪中明輪亦爾，如
T46n1916_p0493c02║地輪因離下地亂心，轉至上地，故名為輪。乃
T46n1916_p0493c03║至金剛輪義亦復如是，轉至無學極果故。一、
T46n1916_p0493c04║地輪者，如地有二義：一者、住持不動；二者、
T46n1916_p0493c05║出生萬物。行者因止若證未到地定，忽然湛
T46n1916_p0493c06║心，自覺身心相空，泯然入定，定法持心不動，
T46n1916_p0493c07║故名住持。因未到地出生初禪種種功德，事
T46n1916_p0493c08║同出生萬物。二、水輪者，水有二義：一、潤漬生
T46n1916_p0493c09║長；二、體性柔軟。行者於地輪中若證水輪三
T46n1916_p0493c10║昧，即是發諸禪種種功德，定水潤心，自覺心
T46n1916_p0493c11║中善根增長，即是潤漬義。因得定故，身心濡
T46n1916_p0493c12║軟，折伏高心，心隨善法，即是柔軟義，故名水
T46n1916_p0493c13║輪。三、風輪者，如世間風，有三義：一者、遊空無
T46n1916_p0493c14║礙；二者、鼓動萬物；三者、能破壞。行者發風輪
T46n1916_p0493c15║三昧亦如是，若因禪定發相似智慧，無礙方
T46n1916_p0493c16║便，如風遊空，一切無礙。鼓動者，得方便道，即
T46n1916_p0493c17║能擊發種種出世善根，功德生長。破壞者，智
T46n1916_p0493c18║慧方便能摧破一切諸見煩惱。若二乘人得
T46n1916_p0493c19║此風輪三昧，即是五方便相似無漏解發。若
T46n1916_p0493c20║是菩薩，即入鐵輪十信，是名風輪。四、金沙輪
T46n1916_p0493c21║者，金則譬真，沙諭無著。行者若發見思真
T46n1916_p0493c22║慧，無染無著，得三道果。若是菩薩，即入三賢
T46n1916_p0493c23║十地位中，能破一切塵沙煩惱，是名金沙輪。
T46n1916_p0493c24║五、金剛輪者，第九無礙道，名金剛輪三昧。譬
T46n1916_p0493c25║如金剛，體堅用利，能摧碎諸物。金剛三昧亦
T46n1916_p0493c26║復如是，不為妄惑所侵，能斷一切結使，成阿
T46n1916_p0493c27║羅漢。若在菩薩心，即是金剛般若，破無明細
T46n1916_p0493c28║惑，證一切種智，亦名清淨禪。菩薩依是禪故，
T46n1916_p0493c29║得大菩提果。復次，如輪若無牛御，終不自轉。
T46n1916_p0494a01║五輪禪定亦復如是。雖當地各有諸妙功德，
T46n1916_p0494a02║若不體真為導，無著熏修，則於地地有礙，便
T46n1916_p0494a03║乖輪用。今行者善修體真，無著故，能從初心
T46n1916_p0494a04║轉至極果，輪用乃成。是以《法華經》云：「眾生處
T46n1916_p0494a05║處著，引之令得出。」當知行者善修止門，則能
T46n1916_p0494a06║具足五輪禪定，證三乘聖果。第二、明驗善惡
T46n1916_p0494a07║根性者，行人既能善修止門，息諸亂想，則其
T46n1916_p0494a08║心澄靜；以心靜故，宿世善根自然開發。若無
T46n1916_p0494a09║善者，則發諸惡法。故經云：「先以定動，後以智
T46n1916_p0494a10║拔。」止為初門，善、惡二事之中，必有其一，行者
T46n1916_p0494a11║應當明識其相，取捨之間不乖正道，故須分
T46n1916_p0494a12║別。今就善、惡根性中，即為二意：一、明驗善根
T46n1916_p0494a13║性；二、明驗惡根性。然論善惡發之前後，各逐
T46n1916_p0494a14║其人，未必定前善而後惡也。第一、明驗善根
T46n1916_p0494a15║性，即為四意：一、列善法章門；二、正明善根發
T46n1916_p0494a16║相；三、驗知虛實；四、料揀發禪不定。第一、列善
T46n1916_p0494a17║法章門者，善有二種：一者、外善；二者、內善。今
T46n1916_p0494a18║就明外善中，善乃眾多，略出五種：一、布施；二、
T46n1916_p0494a19║持戒；三、孝順父母師長；四、信敬三寶，精勤供
T46n1916_p0494a20║養；五、讀誦聽學。略以此等五種善根，示表外
T46n1916_p0494a21║善發相不同。所以悉屬外善者，原其本行悉
T46n1916_p0494a22║是散心中修習，未能出離欲界，發諸禪定無
T46n1916_p0494a23║漏，故說為外善。二、明內善者，即是五門禪：
T46n1916_p0494a24║一、阿那波那門；二、不淨觀門；三、慈心門；四、因
T46n1916_p0494a25║緣門；五、念佛三昧門。此五法門通攝一切諸
T46n1916_p0494a26║禪，發諸無漏，故名為內善。問曰：內善無量，何
T46n1916_p0494a27║得但說五門？答曰：五名雖少，而行通諸禪。所
T46n1916_p0494a28║以者何？一、阿那波那門者，此通至根本及特
T46n1916_p0494a29║勝、通明等諸禪三昧；二、不淨觀門者，此通九
T46n1916_p0494b01║想、背捨、超越等諸禪三昧；三、慈心門者，此通
T46n1916_p0494b02║四無量等諸禪三昧；四、因緣門者，此通至十
T46n1916_p0494b03║二因緣、四諦等慧行諸禪三昧；五、念佛門者，
T46n1916_p0494b04║此通至九種禪及百八三昧。復次，初數息門，
T46n1916_p0494b05║即是世間凡夫禪；次不淨門，即是出世間禪，
T46n1916_p0494b06║諸聲聞人所行；次慈心門，即是凡聖二人為
T46n1916_p0494b07║大福德修慈，入四無量心；次因緣門者，即是
T46n1916_p0494b08║辟支佛人之所行；次念佛門，功德廣大，即是
T46n1916_p0494b09║諸菩薩之所行。此則略明五門次第淺深之
T46n1916_p0494b10║相。復次，五門禪定對治四分煩惱，四分煩惱
T46n1916_p0494b11║出生八萬四千塵勞，當知五門亦能出八萬
T46n1916_p0494b12║四千法門。此而言之，但說五門，則攝一切內
T46n1916_p0494b13║善具足。數人所明初賢五停心觀發，與此有
T46n1916_p0494b14║相開處。第二、次明善根發相，亦還為二：一、明
T46n1916_p0494b15║外善根發相；二、明內善根發相。云何外善根
T46n1916_p0494b16║發相？外善非一，今依前章門略出五種：初、明
T46n1916_p0494b17║行者若坐中靜定，忽見種種衣服、臥具、飲食、
T46n1916_p0494b18║珍寶、田園、池沼、車乘。如是等事，或復因心靜
T46n1916_p0494b19║故，自能捨離慳貪，心行惠施，無所悋惜。當知
T46n1916_p0494b20║此是過去、今生布施，習、報二種善根發相。二、
T46n1916_p0494b21║行者若於止靜定之中，忽見自身相好端嚴，
T46n1916_p0494b22║身所著衣清淨如法，洗浴清潔，得好淨物。見
T46n1916_p0494b23║如是等事，或復因心靜故，發戒忍心，自然知
T46n1916_p0494b24║輕識重，乃至小罪，心生怖畏，忍辱謙卑。當知
T46n1916_p0494b25║此是過去、今生戒忍，習、報二種善根發相也。
T46n1916_p0494b26║三、行者若於坐中，忽見師僧、父母、宗親、眷屬
T46n1916_p0494b27║著淨衣服，歡喜悅豫端嚴。見如是等事，或
T46n1916_p0494b28║復以心靜故，自然慈仁、恭敬、孝悌心生。當知
T46n1916_p0494b29║此是過去、今生孝順尊長，習、報二種善根發
T46n1916_p0494c01║相也。四、行者若於坐中，忽見諸塔寺、尊儀形
T46n1916_p0494c02║像、經書、供養莊嚴清淨僧眾雲集法會。見如
T46n1916_p0494c03║是等事，或復於靜心中發信敬，尊重三寶，心
T46n1916_p0494c04║樂供養，精勤勇猛，常無懈倦。當知此是過去、
T46n1916_p0494c05║今生信敬三寶，精勤供養，習、報二種善根發
T46n1916_p0494c06║相也。五、行者若於坐中，因心澄靜，或見解
T46n1916_p0494c07║釋三藏、聽受讀誦大乘有德四眾；或時因心
T46n1916_p0494c08║靜故，讀誦自然而入，隨所聽聞，即時開悟，或
T46n1916_p0494c09║復自然能了解三藏大乘經典，分別無滯。當
T46n1916_p0494c10║知悉是過去、今生讀誦聽說，習、報二種善根
T46n1916_p0494c11║發相。行者見如是種種好相，及發諸善心者，
T46n1916_p0494c12║此非禪定，多是過去、今生於散心中修諸功
T46n1916_p0494c13║德，今以心靜力故，得發其事，見諸相貌，悉屬
T46n1916_p0494c14║報因相現，善心開發，皆是習因善發也。如是
T46n1916_p0494c15║眾多，說不可盡，此則略示大意。復次，發習、報
T46n1916_p0494c16║兩因，行人根性不同，自有行人但發報因相，
T46n1916_p0494c17║不發習因善心；自有行人但發習因善心，而
T46n1916_p0494c18║不發報因之相；自有行人具發習、報兩因；自
T46n1916_p0494c19║有行人二俱不發。如是等事，因緣難解，豈可
T46n1916_p0494c20║謬釋？問曰：散心善根，何得於靜心中現？答
T46n1916_p0494c21║曰：於禪定中尚得見過去、今生所起煩惱惡
T46n1916_p0494c22║業，何況善根扶理而不得見？問曰：見此等諸
T46n1916_p0494c23║相，亦有是魔所作不？答曰：亦有是魔所作。若
T46n1916_p0494c24║欲分別，但魔名殺者。若此等相發時，能令行
T46n1916_p0494c25║人心識動亂，或復增諸煩惱，逼迫障蔽，眾多
T46n1916_p0494c26║妨難，不利定心，悉是魔之所作。其善根發者，
T46n1916_p0494c27║行人自覺，見此相已，雖復未證禪定，而身心
T46n1916_p0494c28║明白，諸根清淨，身有色力，所為吉利，善念開
T46n1916_p0494c29║發，因此已後，自覺心神易可攝錄，身心安
T46n1916_p0495a01║隱，無諸過患。當知此為善根發相。復次，若此
T46n1916_p0495a02║等事，善根發者，報因之相則暫現便謝，習因
T46n1916_p0495a03║心善則相續不斷。若是魔作相，則久久不滅，
T46n1916_p0495a04║雖謝更來，逼亂行者，善心則暫發還滅，或時
T46n1916_p0495a05║變成惡念，當知邪也。復次，邪正之相甚為難
T46n1916_p0495a06║測，自非親近明師，非可妄取。問曰：此諸善根
T46n1916_p0495a07║為當一向前發，亦得證諸禪時於深定中發
T46n1916_p0495a08║也？答曰：此事無定，未必一向定前見也。外善
T46n1916_p0495a09║既麁，故先明耳。第二、云何名內善根發相？今
T46n1916_p0495a10║約五門禪中辨內善根發。此五門中，一門開
T46n1916_p0495a11║為三，合有十五種善根發：一、明阿那波那門
T46n1916_p0495a12║有三種善根發相不同：一、數息善根；二、隨息
T46n1916_p0495a13║善根；三、觀息善根。一、數息善根者，行人如上
T46n1916_p0495a14║善修三止，身心調和，發於欲界及未到地等
T46n1916_p0495a15║諸禪，身心湛然空寂，定心安隱，於後或一坐
T46n1916_p0495a16║二坐，乃至經旬，或經月經年，將息得所，定心
T46n1916_p0495a17║不退，即於定中，心忽覺身心運動，八觸次第
T46n1916_p0495a18║而起，此即發根本初禪善根之相。於此定中，
T46n1916_p0495a19║喜樂善心安隱不可為諭。如是發初禪已，乃
T46n1916_p0495a20║至發四禪定空等。二、隨息善根發，亦於欲界、
T46n1916_p0495a21║未到靜定心中，忽然覺息出入長短，及遍身
T46n1916_p0495a22║毛孔虛疎，即以心明見於身內三十六物，猶
T46n1916_p0495a23║如開倉見穀、粟、麻、荳等，心大驚喜，寂靜安快，
T46n1916_p0495a24║除諸身行，乃至心受喜樂等，是為特勝善根
T46n1916_p0495a25║發相。三、明觀息善根發者，亦於欲界、未到細
T46n1916_p0495a26║靜心中，忽見自身氣息從毛孔出入，遍身無
T46n1916_p0495a27║礙，漸漸明利，如羅縠中見皮重數乃至骨肉
T46n1916_p0495a28║等亦如是；亦見身內八萬戶蟲麁細長短，言
T46n1916_p0495a29║語音聲，定心喜樂，倍於上說，或見自身猶如
T46n1916_p0495b01║芭蕉、聚沫、雲影相等。此是通明觀善根發相。
T46n1916_p0495b02║二、明不淨觀中有三種善根發相不同：一、九
T46n1916_p0495b03║想；二、背捨；三、大不淨觀。一、九想善根者，亦於
T46n1916_p0495b04║欲界、未到靜定心中，忽然見他男女死屍胮
T46n1916_p0495b05║脹，爾時其心驚悟，自傷往昔惛迷，厭患所愛
T46n1916_p0495b06║五欲，永不親近；或見青瘀、血塗、膿爛，噉殘狼
T46n1916_p0495b07║藉，白骨散壞等相。此為九想善根發相。二、
T46n1916_p0495b08║明背捨善根發者，亦於欲界、未到靜定心中，
T46n1916_p0495b09║忽見內身不淨、胮脹、狼藉；或見自身白骨，從
T46n1916_p0495b10║頭至足，節節相拄，乃至骨人光明昱燿，定心
T46n1916_p0495b11║安隱，厭患五欲，不著我人。此是背捨善根發
T46n1916_p0495b12║相。三、明大不淨觀善根發者，亦於欲界、未到
T46n1916_p0495b13║定心中，見於內身及外身、一切飛禽走獸、衣
T46n1916_p0495b14║服、飲食、山林、樹木皆悉不淨，或見一家、一聚
T46n1916_p0495b15║落、一國土，乃至十方，皆悉不淨；或見白骨，乃
T46n1916_p0495b16║至見自身白骨光明昱燿等。此為大不淨觀
T46n1916_p0495b17║勝處善根發相。此觀發時，能破一切著心。三、
T46n1916_p0495b18║明慈心觀中三種善根發不同者：一、眾生緣
T46n1916_p0495b19║慈；二、法緣慈；三、無緣慈。一、眾生緣慈發者，亦
T46n1916_p0495b20║於欲界、未到靜定心中，忽然發心，慈念眾生，
T46n1916_p0495b21║先緣親人得樂之相，因發定，安隱快樂，乃至
T46n1916_p0495b22║中人、怨人悉見得樂，無瞋無恨，無怨無惱，廣
T46n1916_p0495b23║大無量，遍滿十方。是為眾生緣慈善根發相。
T46n1916_p0495b24║或發眾生緣悲，乃至喜、捨亦如是。二、明法緣
T46n1916_p0495b25║慈發者，亦於欲界、未到靜定心中，忽然自覺
T46n1916_p0495b26║一切內外但有陰入法，起唯法起，滅唯法滅，
T46n1916_p0495b27║不見眾生及我、我所，但有五陰，於受陰中有
T46n1916_p0495b28║樂受。如是知已，即緣此樂受發於慈定，無瞋
T46n1916_p0495b29║無恨，無怨無惱，廣大無量，遍滿十方，是為法
T46n1916_p0495c01║緣慈。或發法緣悲，乃至喜、捨，亦如慈善根發
T46n1916_p0495c02║相。三、明無緣慈發者，亦於欲界、未到定心中，
T46n1916_p0495c03║忽然覺悟一切諸法非有非無，不見二邊，所
T46n1916_p0495c04║謂若眾生非眾生，若法非法，皆不可得，則無
T46n1916_p0495c05║所緣，以無緣故，顛倒想息，寂然安樂，心與慈
T46n1916_p0495c06║定相應，等觀一切，同此安樂，無瞋無恨，無怨
T46n1916_p0495c07║無惱，廣大無量，遍滿十方，是為無緣慈善根
T46n1916_p0495c08║發相。或發無緣悲定，乃至喜、捨亦如是。四、
T46n1916_p0495c09║明因緣觀中有三種善根發不同者：一、三世
T46n1916_p0495c10║十二緣；二、果報十二緣；三、一念十二緣。一、明
T46n1916_p0495c11║三世十二因緣善根發者，亦於欲界、未到定
T46n1916_p0495c12║心中，忽然覺悟心生，推尋三世，過去無明以
T46n1916_p0495c13║來，不見我、人、無明等法，不斷不常，能破六十
T46n1916_p0495c14║二種諸邪見網，心得正定，安隱寂然，觀慧
T46n1916_p0495c15║分明，通達無礙，身口清淨，正行成就，此是三
T46n1916_p0495c16║世十二因緣觀慧善根發相。二、明果報十二
T46n1916_p0495c17║因緣善根發者，亦於欲界、未到定心中，忽覺
T46n1916_p0495c18║心識明利，即自思尋：「我初生時，攬父母身分
T46n1916_p0495c19║以為己有，名歌羅邏。歌羅邏時，名曰無明，因
T46n1916_p0495c20║緣則有行、識，乃至老死，名為十二因緣。若歌
T46n1916_p0495c21║羅邏時，但有三事合和，無人無我，三事不
T46n1916_p0495c22║實。今無明等十二因緣諸法，竟何所依？若不
T46n1916_p0495c23║見無明等諸法定是有者，豈是無邪？」如是念
T46n1916_p0495c24║時，破有、無二見，歸心正道，正定相應，慧解開
T46n1916_p0495c25║發，離諸邪行，此為果報十二因緣觀智善根
T46n1916_p0495c26║發相。如此明十二因緣，出《大集經》中具辨。
T46n1916_p0495c27║作此明因緣相，與苦集正同，亦得約此明四
T46n1916_p0495c28║諦善根發也。三、明一念十二因緣善根發者，
T46n1916_p0495c29║亦於欲界、未到靜定心中，忽然自覺剎那之
T46n1916_p0496a01║心，無人無我，性本無實。所以者何？一念起
T46n1916_p0496a02║時，必藉因緣，言因緣者，即具十二因緣，緣無
T46n1916_p0496a03║自性，一念豈有定實？若不得一念之實，即破
T46n1916_p0496a04║世性邪執，心與正定相應，智慧開發，猶如涌
T46n1916_p0496a05║泉，身口清淨，離諸邪行，是為一念十二緣善
T46n1916_p0496a06║根發相。此之十二因緣，亦出《大集經》中具辨，
T46n1916_p0496a07║亦得約此十二緣明一心具四諦善根發也。
T46n1916_p0496a08║五、明念佛中自有三種善根發相不同：一、念
T46n1916_p0496a09║應佛；二、念報佛；三、念法佛。明三佛義，出《楞伽
T46n1916_p0496a10║經》廣分別其相也。一、明念應佛善根發者，亦
T46n1916_p0496a11║於欲界、未到靜定心中，忽然憶念佛之功德，
T46n1916_p0496a12║即作是念：「如來往昔阿僧祇劫中，為一切眾
T46n1916_p0496a13║生故，備行六波羅蜜，一切功德智慧故，身有
T46n1916_p0496a14║相好光明，心有智慧圓照，降伏魔怨，無師自
T46n1916_p0496a15║悟，自覺覺他，轉正法輪，普度一切，乃至入涅
T46n1916_p0496a16║槃後，舍利經教廣益眾生。如是等功德，無量
T46n1916_p0496a17║無邊。」作是念時，即敬愛心生，三昧開發，入定
T46n1916_p0496a18║安樂，或於定中見佛身相，善心開發，或聞佛
T46n1916_p0496a19║說法，心淨信解。如是等勝善境界非一，是為
T46n1916_p0496a20║念應佛善根發相。二、明念報佛善根發者，亦
T46n1916_p0496a21║於欲界、未到靜細心中，忽然憶念：「十方諸佛
T46n1916_p0496a22║真實圓滿果報之身，湛然常住，色心清淨，微
T46n1916_p0496a23║妙寂滅，功德智慧充滿法界，不生不滅，無作
T46n1916_p0496a24║無為，豈有王宮之生，亦非雙樹之滅，為化眾
T46n1916_p0496a25║生，十方佛土普應生滅。如是等功德無量無
T46n1916_p0496a26║邊，不可思議。」作是念時，心定安隱，三昧開
T46n1916_p0496a27║發，慧解分明。或作定中見不可思議佛法境
T46n1916_p0496a28║界，即便出生無量願行、無量功德、無量智慧
T46n1916_p0496a29║三昧法門，是為念報佛善根發相。三、明念法
T46n1916_p0496b01║佛善根發者，亦於欲界、未到靜定心中，忽然
T46n1916_p0496b02║憶念：「十方諸佛法身實相，猶如虛空。」即便覺
T46n1916_p0496b03║悟一切諸法本自不生，今則無滅，非有非無，
T46n1916_p0496b04║非來非去，非增非減，非境非智，非因非果，非
T46n1916_p0496b05║常非斷，非縛非脫，非生死非涅槃，湛然清淨，
T46n1916_p0496b06║有佛無佛，相性常然，眾生、諸佛同一實相者，
T46n1916_p0496b07║即是法身佛也。故《大品經》云：「諸法如實相。」諸
T46n1916_p0496b08║法如實即是佛，離是之外，更無別佛。如是念
T46n1916_p0496b09║時，三昧現前，實慧開發，即時通達無量法門，
T46n1916_p0496b10║寂然不動，一切不思議境界皆現定中成就
T46n1916_p0496b11║之相。如《法華經》六根清淨中廣說，是為念法
T46n1916_p0496b12║佛善根發相。是中所明，因止發十五門禪相，
T46n1916_p0496b13║並悉約初禪初境界罔像而辨。夫一切禪定
T46n1916_p0496b14║證相，不可具以文傳。此止是示表行人過去
T46n1916_p0496b15║習因不同，故發禪不等。若欲具論十五門禪，
T46n1916_p0496b16║事理廣博，深遠之相，下第七大段明修證中，
T46n1916_p0496b17║一一從始訖終，當少分分別。復次，若於欲界、
T46n1916_p0496b18║未到地中，身心澄靜，或發無常、苦、無我、不淨、
T46n1916_p0496b19║世間可厭患、食不淨、死、斷、離、盡等想，或發念
T46n1916_p0496b20║佛、法、僧、戒、捨、天等念，或發念處、正勤、如意、根、
T46n1916_p0496b21║力、覺、道等，或發空、無相、無作、四諦十六行等
T46n1916_p0496b22║觀，或發六波羅蜜、四攝、四辯等種種諸行願
T46n1916_p0496b23║功德，或發天耳、他心、宿命等諸神通，或發內
T46n1916_p0496b24║空、外空、內外空，乃至無法、有法空等十八空，
T46n1916_p0496b25║或發自性禪、十力、種性、三摩跋提、首楞嚴、師子
T46n1916_p0496b26║吼等諸三昧門，或發旋陀羅尼、百千萬億旋
T46n1916_p0496b27║陀羅尼、法音方便陀羅尼等一切陀羅尼門。
T46n1916_p0496b28║如是等種種諸禪三昧，境界不同，其相眾多，
T46n1916_p0496b29║在下第七大段明修證中辨種種諸禪三昧
T46n1916_p0496c01║深廣境界之相，當具分別也。
T46n1916_p0496c02║釋禪波羅蜜次第法門卷第三之上
T46n1916_p0496c03║
T46n1916_p0496c04║
T46n1916_p0496c05║釋禪波羅蜜次第法門卷第三之
T46n1916_p0496c06║下
T46n1916_p0496c07║
T46n1916_p0496c08║隋天台智者大師說
T46n1916_p0496c09║弟子法慎記
T46n1916_p0496c10║弟子灌頂再治
T46n1916_p0496c11║分別禪波羅蜜前方便第六之三
T46n1916_p0496c12║第三、驗知虛實，略為二意：一、正明驗知虛實；
T46n1916_p0496c13║二、簡是魔非魔。一、明驗知虛實者，若於定中
T46n1916_p0496c14║發諸禪善根，是中有真有偽，不可謬生取捨。
T46n1916_p0496c15║所以者何？若發諸禪三昧時，心不別識，或見
T46n1916_p0496c16║魔定，謂是善根發，心生取著，因此邪僻，得病
T46n1916_p0496c17║發狂。若是善根，謂是魔定，心疑捨離，即退失
T46n1916_p0496c18║善利，是事難識。若欲別知，當依二法驗之，即
T46n1916_p0496c19║知真偽：一、則相驗知；二、以法驗知。一、則相驗
T46n1916_p0496c20║知者，即有二意：一、邪；二、正。邪者，如根本禪
T46n1916_p0496c21║中諸觸發時，隨發一觸，若有邪法，即是邪相。
T46n1916_p0496c22║邪法眾多，今約一觸中略出十雙邪法，以明
T46n1916_p0496c23║邪相：一者、觸體增減；二、定亂；三、空有；四、明
T46n1916_p0496c24║闇；五、憂喜；六、苦樂；七、善惡；八、愚智；九、縛脫；
T46n1916_p0496c25║十、心強軟。此十雙明邪相，皆約若過、若不及
T46n1916_p0496c26║中分別。一、觸體增減者：如動觸發時，或身動
T46n1916_p0496c27║手起脚亦隨，然外人見其兀兀如睡，或如著
T46n1916_p0496c28║鬼，身手紛動，或坐時見諸異境，此為增相。減
T46n1916_p0496c29║者，動初發時，若上若下，未及遍身，即便漸
T46n1916_p0497a01║漸滅壞，因此都失境界，坐時蕭索，無法持
T46n1916_p0497a02║身，此為減相。二、定亂：定者，動觸發時，識心
T46n1916_p0497a03║及身為定所縛，不得自在，或復因此便入邪
T46n1916_p0497a04║定，乃至七日不出。亂者，動觸發時，心意撩
T46n1916_p0497a05║亂，攀緣不住。三者、空有：空者，觸發之時，都不
T46n1916_p0497a06║見身，謂證空定。有者，觸發之時，覺身堅䩕，
T46n1916_p0497a07║猶如木石。四、明闇：明者，觸發之時，見外種種
T46n1916_p0497a08║光色，乃至日月星辰青、黃、赤、白種種光明。闇
T46n1916_p0497a09║者，觸發之時，身心闇瞑，如入暗室。五、憂喜：
T46n1916_p0497a10║憂者，觸發之時，其心熱惱，憔悴不悅。喜者，
T46n1916_p0497a11║觸發之時，心大慶悅，勇動不能自安。六、苦
T46n1916_p0497a12║樂：苦者，觸發之時，身心處處痛惱。樂者，觸
T46n1916_p0497a13║發之時，甚大快樂，貪著纏綿。七、善惡：善者，
T46n1916_p0497a14║觸發之時，念外散善覺觀，破壞三昧。惡者，觸
T46n1916_p0497a15║發之時，即無慚無愧等諸惡心生。八、愚智：愚
T46n1916_p0497a16║者，觸發之時，心識愚惑，迷惛顛倒。智者，觸
T46n1916_p0497a17║發之時，利使知見心生邪覺，破壞三昧。九、縛
T46n1916_p0497a18║脫：縛者，觸發之時，五蓋及諸煩惱覆蔽心識。
T46n1916_p0497a19║脫者，觸發之時，謂證空、無相定，得道得果，斷
T46n1916_p0497a20║結解脫，生增上慢。十、心強軟：強者，觸發之
T46n1916_p0497a21║時，其心剛強，出入不得自在，猶如瓦石，難可
T46n1916_p0497a22║迴變，不順善道。軟者，觸發之時，心志軟弱，
T46n1916_p0497a23║易可敗壞，猶若軟泥，不堪為器。如是等二十
T46n1916_p0497a24║種惡觸擾亂坐心，破壞禪定，令心邪僻，是為
T46n1916_p0497a25║邪定發相。復次，二十邪法隨有所發，若不別
T46n1916_p0497a26║邪偽，心生愛著者，因或失心狂逸，或歌或哭，
T46n1916_p0497a27║或笑或啼，或時驚狂漫走，或時得病，或時致
T46n1916_p0497a28║死，或時自欲投巖赴火，自絞自害，如是障惱
T46n1916_p0497a29║非一。復次，二十種邪中，隨有發一邪法，若與
T46n1916_p0497b01║九十六種道鬼神法，一鬼神法相應，而不覺
T46n1916_p0497b02║識者，即念彼道，行彼法，於所得法中，鬼神隨
T46n1916_p0497b03║念便入。因是證鬼神法門，鬼加其勢力，或發
T46n1916_p0497b04║諸深邪定，及智慧辯才，知世吉凶，神通奇異，
T46n1916_p0497b05║現希有事，感動眾生，廣行邪化，或大作惡，破
T46n1916_p0497b06║人善根，或雖作善，而所行偽雜。世人無智，但
T46n1916_p0497b07║見異人，謂是賢聖，深心信伏。然其內心顛倒，
T46n1916_p0497b08║專行鬼法，常以鬼法教人，故信行之者，則破
T46n1916_p0497b09║正戒，破正見，破威儀，破淨命。或時噉食糞穢，
T46n1916_p0497b10║裸形無恥，不敬三尊、父母、師長；或毀壞經書、
T46n1916_p0497b11║形像、塔寺，作諸逆罪，斷滅善根，現平等相；或
T46n1916_p0497b12║自讚說所行平等，故於非道無障無礙，毀他
T46n1916_p0497b13║修善，云非正道；或說無因無果，或說邪因
T46n1916_p0497b14║邪果。如是邪說紛然，壞亂正法，其有聞受之
T46n1916_p0497b15║者，邪法染心，既內證邪禪、三昧、智斷、功德種
T46n1916_p0497b16║種法門，外則辯才無盡，威風化物，故得名聞、
T46n1916_p0497b17║眷屬、供養、禮敬、稱歎等利，是以《九十六種道
T46n1916_p0497b18║經》云：人為說法，鬼神加力，則一切聞者無不
T46n1916_p0497b19║信受，一切見者咸生愛敬。以有如斯等事故，
T46n1916_p0497b20║深心執著，不可迴轉，邪行顛倒，種種非一。若
T46n1916_p0497b21║如是者，當知是人遠離聖法，身壞命終，墮三
T46n1916_p0497b22║惡道中，是事如《大品經》及《摩訶衍論》中廣說。
T46n1916_p0497b23║若欲知鬼神之相，當尋《九十六種道經》，細心
T46n1916_p0497b24║比類分別，事則可知。問曰：邪法相應行惡之
T46n1916_p0497b25║者，現在之過，如是命終，當生三惡道中。其
T46n1916_p0497b26║有偽心行善之者，現在之失，云何命終復生
T46n1916_p0497b27║何處？答曰：此人身、口行善，雖似佛法，而解心
T46n1916_p0497b28║邪僻，若不覺知，障發三乘無漏，雖不會真，於
T46n1916_p0497b29║顛倒心中，或時亦能興顯三寶，勸物修善。是
T46n1916_p0497c01║人命終未必墮於地獄、畜生、餓鬼之中，而隨
T46n1916_p0497c02║所與鬼神相應之法，共彼鬼神同生一處，還
T46n1916_p0497c03║為彼眷屬。或時得生人天之中，故《九十六種
T46n1916_p0497c04║道經》中說，上有六十餘道，邪倒罪障重故，悉
T46n1916_p0497c05║須說呪治之；下有二十餘道，邪惑罪障小輕，
T46n1916_p0497c06║直覺知而已。復次，是人雖生天人之中，而冥
T46n1916_p0497c07║密常係屬魔邪之道，樂近邪師，樂聞邪法，樂
T46n1916_p0497c08║行邪道，供養、親近、稱揚、讚歎修邪行者，見有
T46n1916_p0497c09║正學三乘之人，不樂親近，或生惱亂，故《法華
T46n1916_p0497c10║經》云：「若魔、若魔子、若魔女、若魔民，若為魔所
T46n1916_p0497c11║著者。」《大品經》亦云：「若魔天、若魔人。」故知是人
T46n1916_p0497c12║雖生人天之中，猶係屬於魔，常起魔業，乃至
T46n1916_p0497c13║雖得出家，猶造魔業。故《涅槃經》云：「佛去世後
T46n1916_p0497c14║五百歲中，魔道漸興，魔作比丘，壞亂佛法。」
T46n1916_p0497c15║亦如《大集經》中廣辯魔業之相，是中應廣分
T46n1916_p0497c16║別。如一動觸中邪相如是，餘七觸中亦具有
T46n1916_p0497c17║此邪相，應當別知。如根本禪邪相如是，餘十
T46n1916_p0497c18║四門禪及諸禪中若事若理，皆有邪偽之法，
T46n1916_p0497c19║其事云云，非可具說。問曰：發邪觸時，為當具
T46n1916_p0497c20║發如上所說二十邪事，為當不具？答曰：或具
T46n1916_p0497c21║或不具無在。若觸發時，但有一邪法，不即除
T46n1916_p0497c22║之，便墮邪定，何況具足二十邪法。所以者何？
T46n1916_p0497c23║譬如二十人共行，若一是賊，則誤十九人。禪
T46n1916_p0497c24║中亦爾，有一惡法，破壞諸善，不名正定，況復
T46n1916_p0497c25║多耶？略辯一觸相如是，則餘七觸邪相亦然。
T46n1916_p0497c26║復次，更有異禪門邪法入定中，亦應識知，所
T46n1916_p0497c27║謂餘禪門境界邪法，如一不淨觀禪入此定
T46n1916_p0497c28║中，亦有二十邪法來入此定，餘十四門禪
T46n1916_p0497c29║亦當如是一一分別，是中應廣說。行者若
T46n1916_p0498a01║脫證此法，須善識知，方便照了，不著邪定之
T46n1916_p0498a02║法，即自便謝。第二、明正相者，若動觸發時，無
T46n1916_p0498a03║向二十惡法，具足十種善法。十種善法者：一、
T46n1916_p0498a04║觸相如法；二、定相如法；三、空相如法；四、明相
T46n1916_p0498a05║如法；五、喜相如法；六、樂相如法；七、善相如法；
T46n1916_p0498a06║八、智相如法；九、解脫相如法；十、心調相如法。
T46n1916_p0498a07║云何名如法？若與二十不善相法相違，安隱
T46n1916_p0498a08║清淨，調和中適，即是如法，名為正相。是事至
T46n1916_p0498a09║後第七大段，明證根本初禪覺支中當分別
T46n1916_p0498a10║其相。如一動觸正相如是，餘七觸正相皆類
T46n1916_p0498a11║之可知。問曰：是中一向但逐事說，若隨此相
T46n1916_p0498a12║分別，是邪是正，是偽是真，是應捨是應取，豈
T46n1916_p0498a13║非顛倒憶想，墮邪僻耶？答曰：正有二種：一、世
T46n1916_p0498a14║間正；二、出世間正。若如世間善法相而說，即
T46n1916_p0498a15║是世間正相；出世間解脫善法相而說，即是
T46n1916_p0498a16║出世間正相。今明根本觸中十種正相，即是
T46n1916_p0498a17║辯世間正也，如《摩訶衍論》云：「因世間正見，得
T46n1916_p0498a18║出世正見。若破世間正見，即破出世正見。」是
T46n1916_p0498a19║故今欲明出世正法，必須先明世間正法。欲
T46n1916_p0498a20║因事顯理，借近明遠故，須先分別根本事中
T46n1916_p0498a21║初觸正相。復次，若觸內發時，或見三十六物，
T46n1916_p0498a22║或發慈心因緣，正智念佛等諸餘禪定。若有
T46n1916_p0498a23║功德安隱如法，資益觸樂，亦是宿世善根發，
T46n1916_p0498a24║各有十種正相，並是正定。但欲修根本禪定
T46n1916_p0498a25║成就者，悉不得取是相，若謝、不謝，於根本禪
T46n1916_p0498a26║無所妨也。然末世行者善根微薄，證觸之時，
T46n1916_p0498a27║多不發諸餘事理。禪中境界，今恐有發者不
T46n1916_p0498a28║識故，略出此意。餘十四門禪發正相亦當如
T46n1916_p0498a29║是，一一自類廣分別之。第二、明以法驗知邪
T46n1916_p0498b01║正者，自有邪禪，其相微細難別，與正禪相似，
T46n1916_p0498b02║非則相之所能別，應以三法驗知：一、定心研
T46n1916_p0498b03║磨；二、用本法修治；三、智慧破析。如《涅槃經》說：
T46n1916_p0498b04║「欲知真金，應三種試之，謂燒、打、磨。」行人亦是，
T46n1916_p0498b05║難可別識。若欲別之，亦須三種試之，所謂當
T46n1916_p0498b06║與共事；共事不知，當與久處；久處不知，以智
T46n1916_p0498b07║慧觀察。今借此意以明禪定邪、正之相。如發
T46n1916_p0498b08║一動觸，若邪正未了，應當深入定心，於所發
T46n1916_p0498b09║境中不取不捨，但平心定住。若是善根定力
T46n1916_p0498b10║踰深，善根踰發，若魔所為，不久自壞。二、以本
T46n1916_p0498b11║法修治，如發不淨觀禪，還修不淨觀，隨所修
T46n1916_p0498b12║時，境界增明，此則非偽。若以本修治，漸漸壞
T46n1916_p0498b13║滅，當知即是邪相。三、以智慧觀察者，觀所發
T46n1916_p0498b14║法，推檢根源，不見生處，深知空寂，心不住
T46n1916_p0498b15║著，邪當自滅，正當自顯。如燒真金，益其光色；
T46n1916_p0498b16║若是偽金，即自黑壞。如此簡別，以三法驗之，
T46n1916_p0498b17║邪正可知。定譬於磨，修治喻打，智慧觀察，類
T46n1916_p0498b18║以火燒。又復久處喻磨，共事如打，火燒即譬
T46n1916_p0498b19║智慧觀察。餘禪定例爾驗之，邪正可知。二、簡
T46n1916_p0498b20║是魔非魔，即為二意：一、明是魔相；二、明非魔
T46n1916_p0498b21║相。今明魔禪有二種不同：一、明禪非是魔，魔
T46n1916_p0498b22║入禪中。如行者於正心中發諸禪定，惡魔恐
T46n1916_p0498b23║其道高，為作惱亂，入其禪中，若心貪著，或生
T46n1916_p0498b24║憂懼，即魔得其便。若能如上用心却之，魔邪
T46n1916_p0498b25║既滅，如雲除日顯，定心明淨。二、明一向魔作
T46n1916_p0498b26║禪定誑惑行者，若覺知非真，用法治之，魔退
T46n1916_p0498b27║之後，則無復毫釐禪法。次明非魔相者，罪障
T46n1916_p0498b28║於禪，似如魔作，理實非魔，難可別識。若用前
T46n1916_p0498b29║所說却之，終不得去，若能勤修懺悔，罪既除
T46n1916_p0498c01║滅，則禪定自然分明。復次，或入定時，方便不
T46n1916_p0498c02║巧，致令境界不如法，若更善作方便，則所證
T46n1916_p0498c03║明淨，故知非魔之所作也。第四、次料揀發禪
T46n1916_p0498c04║不定，略為五意：一、正料揀事、理兩修發禪不
T46n1916_p0498c05║定；二、明發禪所由；三、辨發禪多少；四、明發宿
T46n1916_p0498c06║善根盡相；五、約有漏、無漏分別。第一、先料揀
T46n1916_p0498c07║事理兩修，發禪不定者。問曰：上所明三止，若
T46n1916_p0498c08║係緣、制心，此二止並是事止，應但發事中禪
T46n1916_p0498c09║定，唯體真一止，既是理止，應發理中禪定，今
T46n1916_p0498c10║何故三止通皆發事理諸禪？此則因果渾而
T46n1916_p0498c11║無別。答曰：不然。今一家所明事理兩修，悉隨
T46n1916_p0498c12║行人根緣，是以發法不同，寧可定有分別？如
T46n1916_p0498c13║上所明三止，若略說，則應如所問，合為事、理
T46n1916_p0498c14║兩修；若具足分別，應開為四修。就四修中，則
T46n1916_p0498c15║有二種：一、約止門明四修；二、約觀門明四修。
T46n1916_p0498c16║第一、約止門明四修者：一、事止，所謂係緣、制
T46n1916_p0498c17║心等止，即是事修；二、理止，所謂體真止，即是
T46n1916_p0498c18║理修；三、事理止，所謂緣俗體真止，即是事理
T46n1916_p0498c19║修；四、非事非理止，所謂息二邊分別止，即
T46n1916_p0498c20║是非事非理修。第二、約觀門明四修者：一、事
T46n1916_p0498c21║觀，所謂安般、不淨觀等，即是事修；二、理觀，所
T46n1916_p0498c22║謂空、無相等觀，即是理修；三、事理觀，所謂雙
T46n1916_p0498c23║觀二諦，即是事理修；四、非事非理觀，所謂
T46n1916_p0498c24║中道正觀，即是非事非理修。今為欲成前止
T46n1916_p0498c25║門發禪不定義故，但約四止以明修，一一修
T46n1916_p0498c26║中各有四種發禪不定，是故四種修中合有
T46n1916_p0498c27║十六種發禪不定。行者善識此相，即自了知
T46n1916_p0498c28║事理兩修通發一切諸禪三昧，心無疑惑。云
T46n1916_p0498c29║何名為四種止中，一一各有四種發禪不定？
T46n1916_p0499a01║今先料揀第一、事修發禪不定，即有四種不
T46n1916_p0499a02║同：一、自有行人安心係緣、制心等事止，還發
T46n1916_p0499a03║事中禪定，謂根本四禪、四無量心、四無色定
T46n1916_p0499a04║及九想、背捨、勝處、一切處等中諸禪三昧。二、
T46n1916_p0499a05║自有行人安心事止，而但發理中禪定，謂空、
T46n1916_p0499a06║無相、無作、三十七品、四諦、十二因緣等慧行
T46n1916_p0499a07║理中諸禪三昧。三、自有行人安心事止，具發
T46n1916_p0499a08║事理禪定，謂根本四禪、四無量心、四無色定、
T46n1916_p0499a09║九想、背捨、勝處、一切處等事中諸禪三昧，空、
T46n1916_p0499a10║無相、無作、三十七品、四諦、十二因緣等慧行理
T46n1916_p0499a11║中諸禪三昧，乃至特勝、通明皆屬事理禪定。
T46n1916_p0499a12║四、自有行人安心事止，乃發非事非理禪定，
T46n1916_p0499a13║謂自性禪、一切禪等及法華三昧、一行三昧、首
T46n1916_p0499a14║楞嚴、師子吼等中道所攝諸禪三昧，乃至十
T46n1916_p0499a15║力、無畏、不共之法。問曰：若修事止，但應發事
T46n1916_p0499a16║中禪定，今何得發理及非事理等諸禪三昧
T46n1916_p0499a17║不共法耶？答曰：發禪有二種：一者、現前方便
T46n1916_p0499a18║修得；二者、發宿世善根。若事修還發事禪者，
T46n1916_p0499a19║多是修得。若事修而發理、發非事非理等諸
T46n1916_p0499a20║禪三昧者，悉是發宿世禪定善根也。如數人
T46n1916_p0499a21║辨有二種修義：一、得修；二、行修。得修，名本所
T46n1916_p0499a22║未得。行修，名本已曾得。今此類然，故約事修，
T46n1916_p0499a23║則發禪有四種不定。復次，今此內方便所明，
T46n1916_p0499a24║但辨因止發宿世善根，是故雖說事理諸禪
T46n1916_p0499a25║三昧發相，皆略而淺近。若論修習成就，因果
T46n1916_p0499a26║相稱，從始至終，諸禪三昧事理廣深之相，並
T46n1916_p0499a27║屬第七大段，彼中方復具足分別。問曰：若事
T46n1916_p0499a28║修乃發非事非理等諸禪三昧不共之法，並
T46n1916_p0499a29║由先世習因而得者，則一切隨事而修，皆應
T46n1916_p0499b01║得首楞嚴等諸禪三昧不共之法。若爾，何故
T46n1916_p0499b02║一切十方諸佛殷勤稱歎般若波羅蜜？若能
T46n1916_p0499b03║如聞，行者即具足一切佛法。答曰：此難更成
T46n1916_p0499b04║今義。所以者何？若行者過去已經值無量諸
T46n1916_p0499b05║佛，從諸佛所聞說般若波羅蜜，如聞而行，則
T46n1916_p0499b06║今世隨有所修，一切非事非理諸禪三昧不
T46n1916_p0499b07║共之法自然開發，若過去不聞般若，不修般
T46n1916_p0499b08║若，今世雖聞雖修，而不能發，何況不聞不修
T46n1916_p0499b09║而得發耶？復次，今世雖聞般若，雖修般若，而
T46n1916_p0499b10║不得發，後世若值諸佛菩薩，聞說般若波羅
T46n1916_p0499b11║蜜，如聞而行，即一切大乘諸禪三昧不共之
T46n1916_p0499b12║法悉當開發，故知皆是聞般若，如聞而行能
T46n1916_p0499b13║發，非無因緣。是以一切十方諸佛殷勤稱歎
T46n1916_p0499b14║般若波羅蜜，若有如聞而行，則能具足一切
T46n1916_p0499b15║佛法，正成今義。復次，行者以般若波羅蜜方
T46n1916_p0499b16║便力故，能於事修之中即具非事非理修，勇
T46n1916_p0499b17║猛精進，常修習者，則能發一切非事非理諸
T46n1916_p0499b18║禪三昧不共之法。問曰：此與前何別？答曰：
T46n1916_p0499b19║是中應作四句料揀：一者、因強而緣弱；二者、
T46n1916_p0499b20║因弱而緣強；三者、因緣俱強；四者、因緣俱弱。
T46n1916_p0499b21║一、因強而緣弱，能發非事非理諸禪三昧不
T46n1916_p0499b22║共之法，如前分別；二、因弱而緣強，能發非事
T46n1916_p0499b23║非理諸禪三昧不共之法，即是今之所明；三、
T46n1916_p0499b24║因緣俱強，能發非事非理諸禪三昧不共之
T46n1916_p0499b25║法者，以前合今，即是其事，此人得法最勝；四、
T46n1916_p0499b26║因緣俱弱者，則今世或發或不發，設得發禪，
T46n1916_p0499b27║微羸淺薄，亦不牢固，多好退失，像末世中
T46n1916_p0499b28║極上行人，只得如此。如上三句所明者，萬中
T46n1916_p0499b29║或有一無一。第二、次料揀理修發禪不定，亦
T46n1916_p0499c01║有四種不同：一、自有行人安心體真理止，還
T46n1916_p0499c02║發理中禪定，謂空、無相等一切理中諸禪三
T46n1916_p0499c03║昧；二、自有行人安心理止，而但發事中禪
T46n1916_p0499c04║定，謂根本禪、背捨一切事中諸禪三昧；三、自
T46n1916_p0499c05║有行人安心理止，而具發事理禪定，謂根本
T46n1916_p0499c06║禪、背捨、空、無相等一切事理諸禪三昧；四、自
T46n1916_p0499c07║有行人安心理止，乃發非事非理禪定，謂自
T46n1916_p0499c08║性禪等中道所攝一切諸禪三昧不共之法。
T46n1916_p0499c09║廣分別諸禪相及料揀修發之義，類如初句
T46n1916_p0499c10║中說。第三、次料揀事理修，發禪不定，亦有四
T46n1916_p0499c11║種不同：一、自有行人安心緣俗體真事理止，
T46n1916_p0499c12║便還發事理禪定，謂根本禪、背捨、空、無相等
T46n1916_p0499c13║一切事理諸禪三昧；二、自有行人安心事理
T46n1916_p0499c14║止，而但發事中禪定，謂根本禪、背捨等一切
T46n1916_p0499c15║事中諸禪三昧；三、自有行人安心事理止，而
T46n1916_p0499c16║但發理中禪定，謂空、無相等一切理中諸禪
T46n1916_p0499c17║三昧；四、自有行人安心事理止，乃發非事非
T46n1916_p0499c18║理禪定，謂自性禪及中道所攝一切諸禪三
T46n1916_p0499c19║昧不共之法。廣分別諸禪相及料揀修發之
T46n1916_p0499c20║義，類如初諸句中說。第四、次料揀非事非理
T46n1916_p0499c21║修，發禪不定，亦有四種不同：一、自有行人安
T46n1916_p0499c22║心息二邊分別非事非理止，還發非事非理
T46n1916_p0499c23║禪，謂自性禪等及中道所攝一切諸禪三昧
T46n1916_p0499c24║不共之法；二、自有行人安心非事非理止，而
T46n1916_p0499c25║但發事中禪定，謂根本禪、八背捨等一切事
T46n1916_p0499c26║中諸禪三昧；三、自有行人安心非事非理止，
T46n1916_p0499c27║而但發理中禪定，謂空、無相等一切理中諸
T46n1916_p0499c28║禪三昧；四、自有行人安心非事非理止，而具
T46n1916_p0499c29║發事理禪定，謂根本禪、背捨及空、無相等一
T46n1916_p0500a01║切事理諸禪三昧。廣分別諸禪相及料揀修
T46n1916_p0500a02║發之義，類如初句中說。今但約止門中四修
T46n1916_p0500a03║分別，則有十六種發禪不定。若更就觀門中
T46n1916_p0500a04║四修分別，亦有十六種發禪不定。止觀合辨，
T46n1916_p0500a05║則有三十二種發禪不定。此三十二但就法
T46n1916_p0500a06║行人分別，若約信行人，聞說止觀教門發禪
T46n1916_p0500a07║悟道不定，亦有三十二種，其事云云，今不具
T46n1916_p0500a08║說。此一往通論，略出六十四種。若具約三乘
T46n1916_p0500a09║人根性分別，則有一百九十二種發禪之異。
T46n1916_p0500a10║若細歷諸禪，及約邪正辨發相分別，則有無
T46n1916_p0500a11║量。今此皆是就行人心地分別，非是虛設之
T46n1916_p0500a12║言。當知禪定發法不可思議，乃是諸佛菩薩
T46n1916_p0500a13║境界，尚非二乘所量，豈是凡夫之所能測？若
T46n1916_p0500a14║行者欲自行化他，必須少分識之，寧可謬自
T46n1916_p0500a15║師心，則有自損損他之失，己所修治，為無慧
T46n1916_p0500a16║利。第二、明發諸禪三昧所由，自有二解不同：
T46n1916_p0500a17║一、有師言：「但修上入定，諸禪自發，不勞餘習。」
T46n1916_p0500a18║此師一向併用止法教人事等，舊醫純用乳
T46n1916_p0500a19║藥。今不同此。所以然者，止者一法，發法亦應
T46n1916_p0500a20║但一，既行者因止發禪不同，何得一向由止？
T46n1916_p0500a21║此則非唯於理有失，亦是乖佛教門。二、有師
T46n1916_p0500a22║言：「宿世經習諸禪，善根為因，今世修止，得定
T46n1916_p0500a23║為緣，是故異發不同。」其義可見。譬如陸地
T46n1916_p0500a24║雖有藥草、樹木、叢林種類若干，名色各異，若
T46n1916_p0500a25║不同霑一味之雨，豈得有異類生長之殊？此
T46n1916_p0500a26║亦如是，若依大乘，闇室、瓶、盆、井中七寶之義，
T46n1916_p0500a27║此則別論。第三、明發法多少者，上雖辨因止
T46n1916_p0500a28║通發一切諸禪三昧，然行人根性不同，發法
T46n1916_p0500a29║不無多少之別。有人但發一種禪門，有發二
T46n1916_p0500b01║門、三門、四門、五門，或有一人並發十五門及
T46n1916_p0500b02║一切諸禪三昧，不可定判。所以而然，此皆由
T46n1916_p0500b03║行者過去習因偏圓不等，厚薄之殊，亦以今
T46n1916_p0500b04║世精進、懈怠，有慧方便、無慧方便之別，故發
T46n1916_p0500b05║法優劣不同，殊途萬品之異，是則略明發法
T46n1916_p0500b06║多少之相也。第四、明因止發禪，有盡、不盡。今
T46n1916_p0500b07║就易顯者明，故先約一不淨觀中分別，自有
T46n1916_p0500b08║行人宿世已經修得不淨、白骨流光。今於止
T46n1916_p0500b09║中但發得不淨，未得白骨流光，此名不盡；若
T46n1916_p0500b10║具足發者，名之為盡。若過去所習，勢分已
T46n1916_p0500b11║盡，雖復修止，則不增進。若更專心諦觀白骨，
T46n1916_p0500b12║練於骨人，研修不已即覺，隨心所觀，境界漸
T46n1916_p0500b13║漸開發，成八背捨，觀、練、熏、修悉皆具足。此即
T46n1916_p0500b14║是今世善巧精勤修習之所成就，非關過去
T46n1916_p0500b15║習因善發。問曰：修止境界不進，何必由習因
T46n1916_p0500b16║已盡，或由罪障障於宿善故，不得增長開發。
T46n1916_p0500b17║答曰：實如來問，此別是一途，不妨自有發
T46n1916_p0500b18║盡之者，非關罪障，必須方便，依如觀法修習，
T46n1916_p0500b19║乃得成就。是中應歷五種根性人料揀：一、退
T46n1916_p0500b20║分人；二、護分人；三、住分人；四、進分人；五、達分
T46n1916_p0500b21║人。分別云云，今不具記。餘十四禪發盡、不盡
T46n1916_p0500b22║相，類爾可知。第五、約有漏、無漏分別者。問曰：
T46n1916_p0500b23║上明十五門諸禪三昧發相，是中自有有漏、
T46n1916_p0500b24║無漏。有漏之善，過去經得，可有習因善發，無
T46n1916_p0500b25║漏本未經得，豈有過去習因善發耶？答曰：無
T46n1916_p0500b26║漏有二種：一者、行行無漏；二者、慧行無漏。行
T46n1916_p0500b27║行無漏既是對治事法，不的據緣真，得有過
T46n1916_p0500b28║去習因善發慧行無漏；既的約緣真，不可定
T46n1916_p0500b29║論有過去習因善發慧行無漏。復有二種：一
T46n1916_p0500c01║者、緣理修習，以明慧行；二者、發慧見理緣真，
T46n1916_p0500c02║以明慧行。緣理修習，則有習因善發。發慧見
T46n1916_p0500c03║理，雖復緣真，則無習因善發。發慧見真復有
T46n1916_p0500c04║二種：一者、發相似慧；二者、發真實慧。發相似
T46n1916_p0500c05║慧，或有習因善發。發真實慧，則無習因善發。
T46n1916_p0500c06║發真實慧復有二種：一者、發苦忍等見諦無
T46n1916_p0500c07║漏；二、發無礙解脫等三界思惟無漏。若發苦
T46n1916_p0500c08║忍等見諦無漏，一向不論有習因善發。若發
T46n1916_p0500c09║思惟無漏，則教門不定，若類薩婆多解意，退
T46n1916_p0500c10║法，斯陀含、阿那含、阿羅漢退還初果中，後
T46n1916_p0500c11║更證果，則有習因善發。若不退法，三果人既
T46n1916_p0500c12║無重發之義，皆不辨有習因善發。若類曇無
T46n1916_p0500c13║德解意所明，四果發真無漏，皆無習因善發。
T46n1916_p0500c14║問曰：如阿毘曇分別，但初生無漏，無有自種
T46n1916_p0500c15║因，今何得一向四果所發真無漏皆無習因
T46n1916_p0500c16║善發？答曰：今明諸禪三昧發習因，義意不
T46n1916_p0500c17║同，是中的據過去經得之善，中間退失，今因
T46n1916_p0500c18║止更發，以明習因善發。四果發真無漏，悉無
T46n1916_p0500c19║先世經得、中間失退因，今修止重發，豈得為
T46n1916_p0500c20║類？若通論初品心無漏真解，即為二品心無
T46n1916_p0500c21║漏作，種類如是，乃至九品。約此明習因善者，
T46n1916_p0500c22║則四果所發無漏，皆名習因善發也。今既不
T46n1916_p0500c23║約此明習因善發，故云四果所發皆非習因
T46n1916_p0500c24║善根發也。復次，行者過去修習事理諸禪三
T46n1916_p0500c25║昧，雖未得證成就，而已經修習今世善根時
T46n1916_p0500c26║熟，藉修止為緣，悉皆開發，此亦是習因善根
T46n1916_p0500c27║發也。類等佛命「善來」，無漏即發，三明八解一
T46n1916_p0500c28║時具足。料揀亦有漏亦無漏，乃至非有漏非
T46n1916_p0500c29║無漏，類例可知。
T46n1916_p0501a01║釋禪波羅蜜次第法門卷第三之下