T46n1916_p0524a15║
T46n1916_p0524a16║
T46n1916_p0524a17║釋禪波羅蜜次第法門卷第七
T46n1916_p0524a18║
T46n1916_p0524a19║隋天台智者大師說
T46n1916_p0524a20║弟子法慎記
T46n1916_p0524a21║弟子灌頂再治
T46n1916_p0524a22║釋禪波羅蜜修證第七之三（修證亦有漏亦無漏禪）
T46n1916_p0524a23║今約三種法門以辯亦有漏亦無漏禪：一者、
T46n1916_p0524a24║六妙門；二者、十六特勝；三者、通明觀。此三法
T46n1916_p0524a25║門亦得說為淨禪。此中明淨禪與《阿毘曇》有
T46n1916_p0524a26║小異，淺深、位次，並如前第五卷中說，但教門
T46n1916_p0524a27║分一息道，立三種禪，為化眾生。今須略推此
T46n1916_p0524a28║教意，多是對三種人根性不同：一者、自有眾
T46n1916_p0524a29║生慧性多而定性少，為說六妙門。六妙門中
T46n1916_p0524b01║慧性多故，於欲界初禪中即能發無漏，此未
T46n1916_p0524b02║必至上地諸禪也。二者、自有眾生定根多而
T46n1916_p0524b03║慧性少，為說十六特勝。慧根性少故，下地不
T46n1916_p0524b04║即發無漏；定性多故，以具上地諸禪，方得修
T46n1916_p0524b05║道。三者、自有眾生定慧根性等，為說通明。通
T46n1916_p0524b06║明者，亦具根本禪，而觀慧巧細，從於下地乃
T46n1916_p0524b07║至上地皆能發無漏也。此是隨機之說。若隨
T46n1916_p0524b08║對治，則與此相違，如前五門中意可解。初釋
T46n1916_p0524b09║六妙門，為三：一者、釋名；二、辨位次；三、明修
T46n1916_p0524b10║證。第一、釋名者，所言六妙門者：一、數；二、隨；三、
T46n1916_p0524b11║止；四、觀；五、還；六、淨。通稱六妙門者，妙名涅槃，
T46n1916_p0524b12║此之妙法能通至涅槃，故名妙門，亦名六妙
T46n1916_p0524b13║門。此六妙門，三是定法，三是慧法。定愛慧策，
T46n1916_p0524b14║亦有漏亦無漏，義在於此。二、辨次位者，此六
T46n1916_p0524b15║妙門位即無定。所以者何？若於欲界、未到地
T46n1916_p0524b16║中巧行六法，第六淨心成就，即發三乘無漏，
T46n1916_p0524b17║況復進得上地諸禪而不疾證道。雖此與前
T46n1916_p0524b18║有異，是以《瑞應經》云：「因此六法，遊止三四，出
T46n1916_p0524b19║生十二。」此而推之，故知此六妙門位則不必
T46n1916_p0524b20║定耳。三、明修證者，若廣明此六法修證，則諸
T46n1916_p0524b21║禪皆屬六妙門攝。今但取次第相生入道之
T46n1916_p0524b22║正要，以明六妙修證之相。今明修證六妙門，
T46n1916_p0524b23║開為十二門也。所以者何？如數有二種：一者、
T46n1916_p0524b24║修數；二者、數相應。乃至修淨與相應亦如是。
T46n1916_p0524b25║今約修證分別，有十二門：一、修數；二、與數相
T46n1916_p0524b26║應。一者、修數。行者調和氣息，不澁不滑，安詳
T46n1916_p0524b27║徐數，從一至十，攝心在數，不令馳散，是名修
T46n1916_p0524b28║數。二、與數相應者，覺心任運，從一至十，不加
T46n1916_p0524b29║功力，心息自住。息既虛凝，心相漸細，患數為
T46n1916_p0524c01║麁，意不欲數，爾時行者應當放數修隨。隨亦
T46n1916_p0524c02║有二種：一者、修隨；二者、與隨相應。修隨者，捨
T46n1916_p0524c03║數法，一心依隨息之出入，心住息緣，無分散
T46n1916_p0524c04║意，是名修隨。二者、與隨相應，心既漸細，覺息
T46n1916_p0524c05║長短，遍身入出息，任運相依，意慮怡然凝靜，是
T46n1916_p0524c06║名與隨相應。覺隨為麁，心厭欲捨，如人疲極
T46n1916_p0524c07║欲眠，不樂眾務，爾時行者應當捨隨修止。止
T46n1916_p0524c08║有二種：一者、修止；二、與止相應。修止者，三止
T46n1916_p0524c09║之中，但用制心止也。制心息諸緣慮，不念數隨，
T46n1916_p0524c10║凝靜其心，是名修止。二、與止相應者，自覺身
T46n1916_p0524c11║心泯然入定，不見內外相貌，如欲界、未到地
T46n1916_p0524c12║等。定法持心，任運不動。行者爾時即作是念：
T46n1916_p0524c13║「今此三昧雖復寂靜，而無慧方便，不能破壞生
T46n1916_p0524c14║死。」復作是念：「今此定者，皆屬因緣，陰、入、界
T46n1916_p0524c15║法和合而有，虛誑不實。我今不覺，應須照了。」
T46n1916_p0524c16║作是念已，即不著止。起觀分別亦有二種：一
T46n1916_p0524c17║者、修觀；二者、與觀相應。一、修觀者，觀有三
T46n1916_p0524c18║種：一者、慧行觀，觀真之慧；二者、得解觀，即假
T46n1916_p0524c19║想觀；三者、實觀，如事而觀也。今此六妙門、十
T46n1916_p0524c20║六特勝、通明等，並正用實觀成就，然後用慧
T46n1916_p0524c21║行觀觀理入道。所以者何？名實者，如眾生一
T46n1916_p0524c22║期果報，實有四大，不淨三十六物所成，但以
T46n1916_p0524c23║無明覆蔽，心眼不開明，則不依實而見。若能
T46n1916_p0524c24║審諦觀察，心眼開明，依實而見，故名實慧行
T46n1916_p0524c25║觀。及得解觀，在下四諦、十二因緣、九想、背捨
T46n1916_p0524c26║等中，當廣分別。云何修習實觀？行者於定心
T46n1916_p0524c27║中以心眼諦觀此身中細微入出息，想如空中
T46n1916_p0524c28║風，皮筋骨肉、三十六物如芭蕉不實，內外不
T46n1916_p0524c29║淨，甚可厭惡。復觀定中喜樂等受，悉有破壞
T46n1916_p0525a01║之相，是苦非樂。又觀定中心識無常生滅，剎
T46n1916_p0525a02║那不住，無可著處。復觀定中善惡等法，悉屬
T46n1916_p0525a03║因緣，皆無自性。如是觀時，能破四倒，不得人
T46n1916_p0525a04║我，定何所依？是名修觀。二、與觀相應者，如是
T46n1916_p0525a05║觀時，覺息入出，遍諸毛孔，心眼開明，徹見內
T46n1916_p0525a06║三十六物及諸蟲戶內外不淨，眾苦逼迫，剎
T46n1916_p0525a07║那變易，一切諸法悉無自性，心生悲喜，無所依
T46n1916_p0525a08║倚，得四念處，破四顛倒，是名與觀相應。觀解
T46n1916_p0525a09║既發，心緣觀境，分別破析，覺念流動，非真實
T46n1916_p0525a10║道，爾時應當捨觀修還。還亦有二：一者、修習
T46n1916_p0525a11║還；二者、與還相應。一、修習還者，既知觀從心
T46n1916_p0525a12║發，若隨析境，此則不會本源，應當返觀此心
T46n1916_p0525a13║者從何而生：為從觀心生，為從非觀心生？若
T46n1916_p0525a14║從觀心生，則先已有觀，今實不爾。所以者何？
T46n1916_p0525a15║數、隨、止等三法之中，未有觀故。若非觀心生，
T46n1916_p0525a16║不觀心為滅生，為不滅生？若不滅生，即二心
T46n1916_p0525a17║並；若是滅法已謝，不能生現在；若言亦滅亦
T46n1916_p0525a18║不滅生，乃至非滅非不滅生，皆不可得。當知
T46n1916_p0525a19║觀心本自不生，不生故不有，不有故即空，空
T46n1916_p0525a20║無觀心。若無觀心，豈有觀境？境智雙忘，還源
T46n1916_p0525a21║之要，是名修還。二、與還相應者，心慧開發，不
T46n1916_p0525a22║加功力，任運自能破析，返本還源，是名與還
T46n1916_p0525a23║相應。既相應已，行者當知，若離境智，欲歸無
T46n1916_p0525a24║境智，不離境智，縛心隨二邊故，爾時當捨還。
T46n1916_p0525a25║安心淨道亦有二：一者、修淨；二者、與淨相應。
T46n1916_p0525a26║一、修淨者，知色淨故，不起妄想分別，受、想、行、
T46n1916_p0525a27║識亦復如是。息妄想垢，息分別垢，息取我垢，
T46n1916_p0525a28║是名修淨。舉要言之，若能心如本淨，名為修
T46n1916_p0525a29║淨；亦不得能所修及淨、不淨，是名修淨。二、與
T46n1916_p0525b01║淨相應者，作是修時，豁然心慧相應，無礙方
T46n1916_p0525b02║便，任運開發，三昧正受，心無依倚。證淨亦有
T46n1916_p0525b03║二：一者、相似證，五方便相似無漏慧發；二者、
T46n1916_p0525b04║真實證，苦法忍乃至第九無礙道等三乘真
T46n1916_p0525b05║無漏慧發也。三界垢盡，故名證淨。復次，觀眾
T46n1916_p0525b06║生空，故名為觀；觀實法空，故名為還；觀平等
T46n1916_p0525b07║空，故名為淨。復次，空三昧相應，故名為觀；無
T46n1916_p0525b08║相三昧相應，故名為還；無作三昧相應，故名
T46n1916_p0525b09║為淨。復次，一切外觀名為觀，一切內觀名為
T46n1916_p0525b10║還，一切非內非外觀名為淨。故先尼梵志言：
T46n1916_p0525b11║「非內觀故，得是智慧；非外觀故，得是智慧；亦
T46n1916_p0525b12║不無觀故，得是智慧。」復次，菩薩從假入空觀，
T46n1916_p0525b13║故名為觀；從空入假觀，故名為還；空假一心
T46n1916_p0525b14║觀，故名為淨。若能如是修者，當知六妙門即
T46n1916_p0525b15║是摩訶衍。復次，三世諸佛入道之初，先以六
T46n1916_p0525b16║妙門為本，如釋迦初詣道樹，即內思安般：一、
T46n1916_p0525b17║數；二、隨；三、止；四、觀；五、還；六、淨。遊止三四，出生
T46n1916_p0525b18║十二，因此證一切法門，降魔成道。當知菩薩
T46n1916_p0525b19║善入六妙門，即能具一切佛法，故六妙門即
T46n1916_p0525b20║是菩薩摩訶衍。今欲更論餘事，故略說不具
T46n1916_p0525b21║足也。次釋十六特勝，即開為三意：一、釋名；二、
T46n1916_p0525b22║明觀門制立不同；三、明修證。第一、釋名者，所
T46n1916_p0525b23║言十六特勝者：一、知息入；二、知息出；三、知息
T46n1916_p0525b24║長短；四、知息遍身；五、除諸身行；六、受喜；七、受
T46n1916_p0525b25║樂；八、受諸心行；九、心作喜；十、心作攝；十一、心
T46n1916_p0525b26║作解脫；十二、觀無常；十三、觀出散；十四、觀欲；
T46n1916_p0525b27║十五、觀滅；十六、觀棄捨。所以通名十六特勝
T46n1916_p0525b28║者，十六即是數法。特勝者，從因緣得名。如佛
T46n1916_p0525b29║未出世時，外道等並已修得四禪、四空，而無
T46n1916_p0525c01║對治觀行，故不出生死。如來成道，初為拘隣
T46n1916_p0525c02║及舍利弗等利根弟子說四真諦，即得道跡。
T46n1916_p0525c03║復為摩訶迦葉、絺那等直聞四諦真理不悟，
T46n1916_p0525c04║更說不淨觀法對治，破諸煩惱。因此初明九
T46n1916_p0525c05║想、背捨等諸不淨觀禪。爾時修此觀者，得道
T46n1916_p0525c06║無量。復有一機眾生，貪欲既薄，若厭惡心重，
T46n1916_p0525c07║作不淨觀，即大生厭患，便增惡此身，無漏未
T46n1916_p0525c08║發，即顧人自害，此事如律文所明，佛因此告
T46n1916_p0525c09║諸比丘捨不淨觀，更修勝法，法名十六特勝，
T46n1916_p0525c10║修之可以得道。此十六特勝有定有觀，是中
T46n1916_p0525c11║具足諸禪，以喜、樂等法愛養故，則無自害之
T46n1916_p0525c12║過，而有實觀觀察，不著諸禪，所以能發無漏。
T46n1916_p0525c13║既進退從容，不隨二邊，亦能得道，故名特勝。
T46n1916_p0525c14║問：若爾，應在觀禪後說淨禪。何以故？若取教
T46n1916_p0525c15║門，即在觀禪之後；若論行法，既勝二邊，亦應
T46n1916_p0525c16║在後。答：今明禪定力用淺深之相，非是對緣
T46n1916_p0525c17║利物之時。所以者何？背捨、勝處悉是得解之
T46n1916_p0525c18║觀，觀力既能轉想轉心，於斷結義強。今此特
T46n1916_p0525c19║勝唯是實觀，能見身內三十六物，力用劣弱，
T46n1916_p0525c20║不能疾斷結使，功德淺薄，故應前說。復次，若
T46n1916_p0525c21║不淨觀散滅骨人，則不能得更觀身毛孔息
T46n1916_p0525c22║出入相。若於實觀後轉作九想、背捨等，則具
T46n1916_p0525c23║足成就，於義無失。復次《大品經．廣乘品》觀於
T46n1916_p0525c24║十六特勝。復次，說九想、背捨等諸觀禪，此為
T46n1916_p0525c25║明證，不應生疑也。第二、明觀門制立不同者，
T46n1916_p0525c26║解有二：一者、有人云：「此阿那波那等十六法
T46n1916_p0525c27║對四念處。」若約四念處而明，當知但在欲界、
T46n1916_p0525c28║未到地乃至初禪則具足也，欲至上地，非為
T46n1916_p0525c29║不得，但觀法式少不具足。如四禪，既無出入
T46n1916_p0526a01║息及喜、樂等，若約息及喜、樂明念處，則不便
T46n1916_p0526a02║也。上下類而可知。亦明對四念處，復有二解
T46n1916_p0526a03║不同：一師解云：「前五對身，中三對受，次二
T46n1916_p0526a04║對心，後五對法。」此師明十六特勝。自云依《禪
T46n1916_p0526a05║經》中說：一、觀入息，至於氣滅。二、觀出息，止至
T46n1916_p0526a06║於鼻端。三、觀息長短，若身不安，心多散亂，則
T46n1916_p0526a07║出入息俱短；若身安心靜，則出入息俱長。四、
T46n1916_p0526a08║息遍身者，形心既安，則氣道無壅，如似飲氣，
T46n1916_p0526a09║既統遍身中。五、除諸身行者，想、受為心行，覺
T46n1916_p0526a10║觀為口行，出入息為身行。既息遍身中，患彼
T46n1916_p0526a11║覺動麁念，除諸麁故，名除諸身行。此五屬身
T46n1916_p0526a12║念處。受念處有三，謂麁息除故，身心安隱
T46n1916_p0526a13║故。六、受喜；七、受樂者，雖有微喜，樂能遍滿身
T46n1916_p0526a14║識，既滿，內心喜悅，故名樂；八、受諸心行者，既
T46n1916_p0526a15║受樂在懷，必有數法相隨，倚心樂境，故名受
T46n1916_p0526a16║諸心行。心念處有三：九、心作喜者，既止心一
T46n1916_p0526a17║境，未有慧解，必為沈心所覆沒，以喜舉之，令
T46n1916_p0526a18║不沈沒，故名作喜；十、心作攝者，喜心動散，則
T46n1916_p0526a19║發越過，常攝之令還，不使馳散諸緣，故作攝；
T46n1916_p0526a20║十一、心作解脫者，心不掉散，均等無累，故名
T46n1916_p0526a21║解脫。法念處有五：十二、觀無常者，已得自在，
T46n1916_p0526a22║不為沈浮所敗，故能觀諸法無常，念念生滅，
T46n1916_p0526a23║不可樂也；十三、觀散壞者，此身不久當散壞，
T46n1916_p0526a24║磨滅之法，非真實有；十四、觀離欲者，此身唯
T46n1916_p0526a25║是苦本，心欲離之，故名離欲；十五、觀滅者，是
T46n1916_p0526a26║心住滅，多諸過患，不欲住故；十六、觀棄捨者，
T46n1916_p0526a27║觀此諸法皆是過患，故名棄捨。此阿那波那
T46n1916_p0526a28║等十六行是慧性，無一息入出而不覺，故彼
T46n1916_p0526a29║師自云：「依經明十六特勝。」今既未見經文，但
T46n1916_p0526b01║述而不作，亦未敢治定。次師別解云：「若對四
T46n1916_p0526b02║念處起十六行，無往不爾。」但分之不調，如無
T46n1916_p0526b03║漏十六行，約四諦中，一諦下有四，四四十六，
T46n1916_p0526b04║有漏亦復應爾。然約四念處中說一念中
T46n1916_p0526b05║有四，四四十六，義亦然。向言身念處有四，以
T46n1916_p0526b06║除身行屬身者，此義不然。何以故？若心息為
T46n1916_p0526b07║身行者，如《大集經》說：「息乃通於三行，非止屬
T46n1916_p0526b08║身行。」今正明身行者，如《摩訶衍》說：「行名身業。」
T46n1916_p0526b09║今明善惡諸業皆從心生。身息是無知之法，
T46n1916_p0526b10║不能造善惡，但為行作緣。今身以心來受身，
T46n1916_p0526b11║令身有所造作，名為身。今明行破於受心，即
T46n1916_p0526b12║是破行也。故知此屬受念處，當知受中亦具
T46n1916_p0526b13║四法也。向言法中有五，觀無常屬法念處者，
T46n1916_p0526b14║此亦不然。何以故？經中皆說「觀心無常，觀法
T46n1916_p0526b15║無我」，今明觀無常，正是心念處也。此則一中
T46n1916_p0526b16║各說有四，四四十六，於義為便也。次第二師
T46n1916_p0526b17║云：「此十六法應須竪對諸禪，八觀法相關故。」
T46n1916_p0526b18║所以者何？一、知息入；二、知息出者，此則對於
T46n1916_p0526b19║數息；三、知息長短者，對欲界定；四、知息遍身
T46n1916_p0526b20║者，對未到地定；五、除諸身行者，對初覺支；六、
T46n1916_p0526b21║受喜，對初禪喜支；七、心受樂，對初禪樂支；八、
T46n1916_p0526b22║受諸心行者，對初禪一心支；九、心作喜，對二
T46n1916_p0526b23║禪內淨喜支；十、心作攝，對二禪一心支；十一、
T46n1916_p0526b24║心住解脫，對三禪樂支；十二、觀無常，對四禪
T46n1916_p0526b25║不動定；十三、觀出散，對空處；十四、觀離欲，
T46n1916_p0526b26║對識處；十五、觀滅，對不用處；十六、觀棄捨，對
T46n1916_p0526b27║非想非非想處。此則從初調心乃至發諸禪
T46n1916_p0526b28║定明觀行具足，此解為勝也。第三、明修證者，
T46n1916_p0526b29║所以心名修證者，即是作心修習。心未相應
T46n1916_p0526c01║證者，即是任運開發，心得相應。既有三師制
T46n1916_p0526c02║立觀法不同，今亦修有證之異，但前師云：「於
T46n1916_p0526c03║欲界、未到地及初禪中，約四念處明十六特
T46n1916_p0526c04║勝。」觀法大意亦不異如前說六妙門中觀法，
T46n1916_p0526c05║而非無小小不同。而名目有異，善尋配當，其
T46n1916_p0526c06║義可解，此則不煩別說修證也。今正明後師
T46n1916_p0526c07║竪對三界明真特勝。既上來未說此觀慧方
T46n1916_p0526c08║法，今當出修證之相。竪明修十六特勝者：一、
T46n1916_p0526c09║知息入；二、知息出。此對代數息也。調息方
T46n1916_p0526c10║法，事事如前數息中說。行者既調息綿綿，一
T46n1916_p0526c11║心依隨於息，息若入時，知從鼻端入至臍；若
T46n1916_p0526c12║出時，知從臍出至鼻。如是一心照息，依隨不
T46n1916_p0526c13║亂，爾時知息麁細之相。麁者，知風喘氣為麁；
T46n1916_p0526c14║細者，知息相為細。若入息麁時，即調之令細，
T46n1916_p0526c15║是名知麁細相。譬如守門之人，知門人出入，
T46n1916_p0526c16║亦知好人、惡人，知好則進，知惡則遮。復次，知
T46n1916_p0526c17║麁細者，入息則麁，出息則細。何故爾？入氣
T46n1916_p0526c18║利急故相麁，出息澁遲故細。復次，知輕重，知
T46n1916_p0526c19║入息時輕，出息時重。何以故？入息既在身內，
T46n1916_p0526c20║即令體輕；出息時，身無風氣，則覺身重。復次，
T46n1916_p0526c21║知澁滑：入息時滑，出息時澁。何以故？息從外
T46n1916_p0526c22║來，風氣利故，則滑；從內出吹，內滓穢，塞諸毛
T46n1916_p0526c23║孔，則澁。復次，知冷暖：知入息時冷，知出息時
T46n1916_p0526c24║暖。何以故？息從外來，冷氣而入，故冷；息從內
T46n1916_p0526c25║出，吹內熱氣而出，故暖。復次，知久近：入息時
T46n1916_p0526c26║近，出息時久。何以故？息入既利，則易盡，故近；
T46n1916_p0526c27║息出澁，則難盡，故久。復須覺知因出入息故，
T46n1916_p0526c28║則有一切眾苦煩惱，生死往來，輪轉不息，心
T46n1916_p0526c29║知驚畏。行者隨息之時，知息有如是等法相
T46n1916_p0527a01║非一，故云知息入出也。問：何故以此代數息？
T46n1916_p0527a02║答：若是數息，直闇心數，無有觀行，修證時多
T46n1916_p0527a03║生愛、見、慢等諸煩惱病也。愛者，愛著此數息；
T46n1916_p0527a04║見者，謂見我能數；慢者，謂我能數，以此慢他。
T46n1916_p0527a05║今以隨代數者，隨息之時，即覺知此息無常，
T46n1916_p0527a06║命依於息，以息為命，一息不還，即便無命。既
T46n1916_p0527a07║覺息無常，知身命危脆。知息無常，即不生愛；
T46n1916_p0527a08║知息非我，即不生見；悟無常，即不生慢。此則
T46n1916_p0527a09║從初方便已能破諸結使，不同數息。復次，行
T46n1916_p0527a10║者一心依息，令心不散，得入禪定，故名亦愛；
T46n1916_p0527a11║覺悟無常，故名亦策；與定相應，名亦有漏；觀
T46n1916_p0527a12║行不著，名亦無漏。復次，若數息時冥闇心而
T46n1916_p0527a13║數，既無照了，後證定時，則心無所見。今隨息
T46n1916_p0527a14║者既明心照息，後證定時，則心眼開明，見身
T46n1916_p0527a15║三十六物，破愛、見、慢。此即是特勝勝於數息
T46n1916_p0527a16║也。三、知息長短者，此對欲界定。若證欲界定
T46n1916_p0527a17║時，宜是定明淨都不覺知息中相貌。今此中
T46n1916_p0527a18║初得定時，即覺息中長短之相。云何為覺？若
T46n1916_p0527a19║心定時，覺入息長，出息短。何以故？心既靜住
T46n1916_p0527a20║於內，息隨心入故，入則知長。既心不緣外，故
T46n1916_p0527a21║出則知短。復次，覺息長，則心細；覺息短，則心
T46n1916_p0527a22║麁。何以故？心細則息細，息細則入從鼻至臍，
T46n1916_p0527a23║微緩而長，出息從臍至鼻亦爾。心麁則息麁，
T46n1916_p0527a24║息麁則入從鼻至臍，急疾短，出從臍至鼻亦
T46n1916_p0527a25║爾。復次，息短故，覺心細；息長故，覺心麁。何
T46n1916_p0527a26║以故？如心既轉靜，出息從臍至胸即盡，入息
T46n1916_p0527a27║從鼻至咽間即知盡。此則心靜故，覺息短。覺
T46n1916_p0527a28║長故心麁者，如行者心麁故，覺息從臍至鼻，
T46n1916_p0527a29║從鼻至臍，道里長遠，此則心麁故，覺息長。復
T46n1916_p0527b01║次，短中覺長則定細，長中知短則是麁。何故
T46n1916_p0527b02║爾？如息從鼻至胸則盡，此行處雖短，而時若
T46n1916_p0527b03║大，久久方至，臍。此則行處短而時節長也。若
T46n1916_p0527b04║就此而論，短中覺長則定細。覺長中而短是
T46n1916_p0527b05║麁者，如心麁故，息從鼻至臍，道里極長，而時
T46n1916_p0527b06║節短，欻然之間，即出至鼻。何以故？心麁氣息
T46n1916_p0527b07║行疾故。此雖長而短，然此息短則是心麁也，
T46n1916_p0527b08║故云短中長而細，長中短而麁也。如此覺長
T46n1916_p0527b09║短時節，知無常由心，生滅不定故。今息長短
T46n1916_p0527b10║相貌非一，得此定時，覺悟無常，轉更分明。證
T46n1916_p0527b11║欲界定，故名亦愛；觀行覺無常，故名亦策。此
T46n1916_p0527b12║略說第三、知息長短，破欲界定也。第四、知息
T46n1916_p0527b13║遍身者，對未到地定。若根本未到地，直覺身
T46n1916_p0527b14║相泯然如虛空，爾時實有身息，但以眼不開
T46n1916_p0527b15║故，不覺不見。今特勝中發未到地時，亦泯然
T46n1916_p0527b16║入定，即覺漸漸有身如雲影，覺出入息遍身
T46n1916_p0527b17║毛孔，爾時亦知息長短相等。見息入無積聚，
T46n1916_p0527b18║出無分散，無常生滅，覺身空假不實，亦知生
T46n1916_p0527b19║滅剎那不住，三事和合，故有定生。三事既空，
T46n1916_p0527b20║則定無所依，知空亦空，於定中不著，即破根
T46n1916_p0527b21║本未到地，愛、策之義已在其中。問：《摩訶衍》中
T46n1916_p0527b22║及諸經多說觀息入出，何以故言知息入出？
T46n1916_p0527b23║答：此說知為觀，而觀法實未具足，故今說為
T46n1916_p0527b24║知。《大品．廣乘品》中明十六特勝相，皆言知息
T46n1916_p0527b25║入出長短，以是文為證說知，則不乖文義。觀
T46n1916_p0527b26║慧在下當說。第五、除諸身行者，對初禪覺觀
T46n1916_p0527b27║支。就中二：一、明身行；二、明除身。身行者，欲界
T46n1916_p0527b28║身中發得初禪，色界四大造色，觸欲界身，欲
T46n1916_p0527b29║界身根生身識，覺此色觸，二界色相依共住，
T46n1916_p0527c01║故名身。身行者，即觀支。此觀支從身分生，知
T46n1916_p0527c02║身中之法有所造作，故名身行。次明除身行
T46n1916_p0527c03║者，因覺息遍身，發得初禪，心眼開明，見身三
T46n1916_p0527c04║十六物臭穢可惡，爾時即知三十六物由四
T46n1916_p0527c05║大有頭等六分，一一非身，四大之中，各各非
T46n1916_p0527c06║身，此即是除欲界身也。除初禪身者，於欲界
T46n1916_p0527c07║身中求色界四大不可得，名除初禪身。所以
T46n1916_p0527c08║者何？若言有色界造色者，是為從外來，為從
T46n1916_p0527c09║內出，為在中間住？如是觀時，畢竟不可得，但
T46n1916_p0527c10║以顛倒憶想，故言受色界觸。諦觀不得，即是
T46n1916_p0527c11║除初禪身，身除故，身行即滅。復次，未得初禪
T46n1916_p0527c12║時，於欲界身中起種種善惡行，今見身不淨，
T46n1916_p0527c13║則不造善惡諸結業，故名除身行。今明此定
T46n1916_p0527c14║亦有二種：一者、根本五支，如前說。二者、淨禪
T46n1916_p0527c15║五支者，覺身三十六物虛假不實，名覺；分別
T46n1916_p0527c16║此禪與欲界及根本功德大有優劣，名為觀。
T46n1916_p0527c17║既得法喜，心大慶悅，名為喜；於無垢受恬憺
T46n1916_p0527c18║之樂，名為樂。正定持心，令不動搖，名為一心。
T46n1916_p0527c19║此中支除成就勝妙喜樂而心無染著，故名
T46n1916_p0527c20║為淨禪也。復次，如《阿毗曇》中說隱沒無記有
T46n1916_p0527c21║垢、不隱沒有記無垢等義，約此二種禪中，應
T46n1916_p0527c22║廣分別。六、受喜者，即是對破初禪喜支。根本
T46n1916_p0527c23║禪中喜支從隱沒有垢，覺觀後生，既無觀慧
T46n1916_p0527c24║照了，多生煩惱，故不應受。今明受喜者，於淨
T46n1916_p0527c25║禪覺觀支中生，以有觀行破析，達覺觀性空，
T46n1916_p0527c26║當知從覺觀生喜亦空，即於喜中不著，無諸
T46n1916_p0527c27║過罪，故說受喜。如羅漢人不著一切供養，故
T46n1916_p0527c28║名應供。復次，如真實知見，得真法喜，故說受
T46n1916_p0527c29║喜。七、受樂者，對根本禪樂支。彼禪既無觀慧，
T46n1916_p0528a01║樂中多染，故不應受。今言受樂者，受無樂，知
T46n1916_p0528a02║樂性空，於樂中不著。既無樂過罪，上無別證
T46n1916_p0528a03║無為之樂，故說受樂。八、受諸心行者，此對破
T46n1916_p0528a04║根本一心支。今明能通諸法，故名諸心行。心
T46n1916_p0528a05║行有二種：一者、動行；二者、不動行。有人解
T46n1916_p0528a06║云：從初禪乃至三禪猶是動行，四禪已去，名
T46n1916_p0528a07║不動行。今略說不動行者，覺等四支是動行，
T46n1916_p0528a08║後一心支是不動行。亦名諸心行者，即是一
T46n1916_p0528a09║心支不動之行。若根本禪入一心時，心生染
T46n1916_p0528a10║著，此一心不應受。今明受諸心行者，知此一
T46n1916_p0528a11║心虛誑不實，一心非心，即不取著，既無過罪，
T46n1916_p0528a12║即是三昧正受，故說受諸心行。九、心作喜者，
T46n1916_p0528a13║此對二禪內淨喜。所以者何？二禪喜從內淨
T46n1916_p0528a14║發，以無智慧照了多受也。今觀此喜，即知虛
T46n1916_p0528a15║誑不生受著，如真實知生法喜，亦名喜覺分。
T46n1916_p0528a16║既從正觀，心生真法喜，故名心作喜。十、心作
T46n1916_p0528a17║攝者，此對二禪一心支。何以故？為二禪喜動
T46n1916_p0528a18║經攝，故說心作攝。今明攝者，正以破前偽喜，
T46n1916_p0528a19║生喜覺喜，此喜雖正，而不無湧動之過，即應
T46n1916_p0528a20║返觀喜性。既知空寂畢竟，定心不亂，不隨喜
T46n1916_p0528a21║動，故云作攝。是以《大集經》云：「動至心。」十一、心
T46n1916_p0528a22║住解脫者，此對破三禪樂。所以者何？三禪有
T46n1916_p0528a23║遍身之樂，凡夫得之，多生染愛，為之所縛，不
T46n1916_p0528a24║得解脫。今言解脫者，以觀慧破析，證遍身樂
T46n1916_p0528a25║時，即知此樂從因緣生，空無自性，虛誑不實，
T46n1916_p0528a26║觀樂不著，心得自在，故名心作解脫。十二、觀
T46n1916_p0528a27║無常，此對破四禪不動。所以者何？如世間中
T46n1916_p0528a28║有動、有不動法，三種為樂所動，猶名動法。今
T46n1916_p0528a29║此四禪名不動定，凡夫得此定時，多生常想，
T46n1916_p0528b01║心生愛取，今若觀此定生滅代謝，三相所遷，
T46n1916_p0528b02║知是破壞不安之相，故經云：「一切世間動、不
T46n1916_p0528b03║動法皆敗壞不安之相。」故名觀無常。十三、觀
T46n1916_p0528b04║出散者，此對破空處。所以者何？出者，即是出
T46n1916_p0528b05║離色界；散者，即是散三種色。復次，出散者，謂
T46n1916_p0528b06║出離色心，依虛空消散自在，不為色法所縛，
T46n1916_p0528b07║故名出散。凡夫得此定時，謂是真空安隱，心
T46n1916_p0528b08║生取著。今言觀出散者，行人初入虛空處時，
T46n1916_p0528b09║即知四陰和合故有，無自性，不可取著。所以
T46n1916_p0528b10║者何？若言有出散者，為虛空是出散，為心是
T46n1916_p0528b11║出散？若心出散，心為三相所遷，過去已謝，未
T46n1916_p0528b12║來未至，現在無住，何能出耶？若空是出散者，
T46n1916_p0528b13║空是無知，無知之法，有何出散？既不得空定，
T46n1916_p0528b14║則心無受著，是名觀出散。十四、觀離欲者，此
T46n1916_p0528b15║對識處。所以者何？一切愛著外境，皆名為欲。
T46n1916_p0528b16║從欲界乃至空處，皆是心外之境。若虛空為
T46n1916_p0528b17║外境，識來領受此空，即以空為所欲。今識處
T46n1916_p0528b18║定緣於內識，能離外空欲故離欲。若凡夫得
T46n1916_p0528b19║此定，無慧眼照了，謂言心與識法相應，真實
T46n1916_p0528b20║安隱，即生染著。今言觀離欲者得此定時，即
T46n1916_p0528b21║觀破析。若言以心緣識，心與識相應，得入定
T46n1916_p0528b22║者，此實不然。何以故？過去、未來、現在三世識
T46n1916_p0528b23║皆不與現在心相應故，云何言心與三世識
T46n1916_p0528b24║相應？定法持心，名為識定。故知此識定但有
T46n1916_p0528b25║名字，虛誑不實，故名離欲也。十五、觀滅者，此
T46n1916_p0528b26║對無所有處。所以者何？此定緣無為法塵，心
T46n1916_p0528b27║與無為相應。對無為法塵發少識故，凡夫得
T46n1916_p0528b28║之，謂之心滅，深生愛著，不能捨，為之所縛。今
T46n1916_p0528b29║言觀滅者，得此定時，即覺有少識。此識雖少，
T46n1916_p0528c01║亦有四陰和合，無常、無我、虛誑，譬如糞穢，多
T46n1916_p0528c02║少俱臭，不可染著，是名觀滅。十六、觀棄捨者，
T46n1916_p0528c03║此對非想。所以者何？非想是兩捨之對治，從
T46n1916_p0528c04║初禪以來，但有遍捨，無有兩捨，故未與棄捨
T46n1916_p0528c05║之名。今此非想既有雙捨有無，故名棄捨。亦
T46n1916_p0528c06║以此定是捨中之極，故最後受名。若凡夫得
T46n1916_p0528c07║此定時，謂為涅槃，無有觀慧覺了，不能捨離。
T46n1916_p0528c08║今明棄捨者，得此定時，即知四陰、十二入、三
T46n1916_p0528c09║界及十種細心數等和合所成。當知此定無
T46n1916_p0528c10║常、苦、空、無我，虛誑不實，不應計為涅槃，生安
T46n1916_p0528c11║樂想。既知空寂，即不受著，是名觀棄捨。雖求
T46n1916_p0528c12║定相，而亦成就此定，爾時即具二種棄捨：一
T46n1916_p0528c13║者、根本棄捨；二者、涅槃棄捨。永棄生死，故云
T46n1916_p0528c14║觀棄捨。行者爾時深觀棄捨，即便得悟三乘
T46n1916_p0528c15║涅槃。此事如須跋陀羅，佛令觀非想中細想，
T46n1916_p0528c16║即便獲得阿羅漢果。今明悟道未必應須具
T46n1916_p0528c17║十六，或得三二特勝，即便得悟。亦利根者，初
T46n1916_p0528c18║隨息時，覺悟無常，即便悟道。此隨人不定也。
T46n1916_p0528c19║從初以來，俱發根本定，故名亦有漏；於中觀行，
T46n1916_p0528c20║破析不著，名亦無漏。故云特勝是亦有漏亦
T46n1916_p0528c21║無漏禪。此竪對三界諸禪者，則一一觀法相，
T46n1916_p0528c22║至義可見也。
T46n1916_p0528c23║釋禪波羅蜜次第法門卷第七