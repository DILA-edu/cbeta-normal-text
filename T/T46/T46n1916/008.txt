T46n1916_p0529a01║
T46n1916_p0529a02║釋禪波羅蜜次第法門卷第八
T46n1916_p0529a03║
T46n1916_p0529a04║隋天台智者大師說
T46n1916_p0529a05║弟子法慎記
T46n1916_p0529a06║弟子灌頂再治
T46n1916_p0529a07║釋禪波羅蜜修證第七之四（修證通明觀）
T46n1916_p0529a08║今辨此禪，大意為三：一者、釋名；二者、辨次位；
T46n1916_p0529a09║三者、明修證。一、釋名者，所以此禪名為通明
T46n1916_p0529a10║觀者，此觀方法出《大集》經文，無別名目。北國
T46n1916_p0529a11║諸禪師修得此禪，欲以授人，既不知名字，正
T46n1916_p0529a12║欲安根本禪裡，而法相逈殊。若對十六特勝，
T46n1916_p0529a13║則名目全不相關；若安之背捨、勝處，觀行方
T46n1916_p0529a14║法條然別異。既進退並不相應，所以諸師別
T46n1916_p0529a15║作名目，名為通明觀禪。或有說言：「《華嚴經》有
T46n1916_p0529a16║此名目。」所言通者，謂從初修習即通觀三事。
T46n1916_p0529a17║若觀息時，即通照色心；若觀色，乃至心亦如
T46n1916_p0529a18║是。此法明淨，能開心眼，無諸暗蔽，既觀一達
T46n1916_p0529a19║三，徹見無閡，故名通明。復次，善修此禪，必定
T46n1916_p0529a20║能發六通、三明故。《大集經》明法行比丘修此
T46n1916_p0529a21║禪時，欲得神通，即能得之。今言通者，即是能
T46n1916_p0529a22║得六通；明者，即是能生三明。此因中說果，故
T46n1916_p0529a23║言通明觀。問曰：餘禪亦能發六通、三明，何故
T46n1916_p0529a24║獨此禪說為通明？答曰：餘禪乃有發通明之
T46n1916_p0529a25║義，不如此禪利疾，故名通明。問曰：如《大集經》
T46n1916_p0529a26║亦有別釋此禪名義，故經言：「所言禪者，疾故
T46n1916_p0529a27║名禪。疾大疾，住大住，靜寂靜，觀滅遠離，是名為
T46n1916_p0529a28║禪。」今何故別立名耶？答曰：彼經雖有此釋，
T46n1916_p0529a29║於義乃顯，而名猶漫，既不的有名目，故復更
T46n1916_p0529b01║立通明之名。第二、明次位者，此禪無別次位，
T46n1916_p0529b02║猶是約根本四禪、四空立次位。但於一一禪
T46n1916_p0529b03║內更有增勝出世間觀定之法，能發無漏及三
T46n1916_p0529b04║明、六通疾利，亦於非想後心滅諸心數，入滅
T46n1916_p0529b05║受想定，故不同根本暗證取著，無有神智功
T46n1916_p0529b06║能。是故雖復次位同於根本，而觀慧殊別，恐
T46n1916_p0529b07║人謬解，故立別名。雖名有異，而次位無差。問
T46n1916_p0529b08║曰：若此禪得入滅定，與九次第定有何異耶？
T46n1916_p0529b09║答曰：修此定時，心心無間，亦得說為九次第
T46n1916_p0529b10║定，然終非是具足九次第定法。是事在下自
T46n1916_p0529b11║當可見。若比准《成實論》解九定、八解，亦是具
T46n1916_p0529b12║足。第三、明修證，此禪既無別次位，還約根
T46n1916_p0529b13║本次位辨修證也。第一、先明修證初禪之相，
T46n1916_p0529b14║如《大集經》說：「言初禪者，亦名為具，亦名為離。
T46n1916_p0529b15║離者，謂離五蓋；具者，謂具五支。五支者，謂覺、
T46n1916_p0529b16║觀、喜、安、定。云何為覺？如心覺、大覺，思惟、大思
T46n1916_p0529b17║惟，觀於心性，是名為覺。云何為觀？觀心行、大
T46n1916_p0529b18║行、遍行、隨意，是名為觀。云何為喜？如真實知、
T46n1916_p0529b19║大知，心動至心，是名為喜。云何為安？謂心
T46n1916_p0529b20║安、身安、受安，受於樂觸，是名為安。云何為定？
T46n1916_p0529b21║謂心住、大住，不亂於緣，不謬，無有顛倒，是名為
T46n1916_p0529b22║定。」即是彼經略釋修證通明初禪之相。推此
T46n1916_p0529b23║經文所明五支，則與餘經論所明大異，故須
T46n1916_p0529b24║別釋。今先釋如心。如心者，即是初禪前方便
T46n1916_p0529b25║定發也。亦即是未到地，但證不孤發，要由修
T46n1916_p0529b26║習。云何修習？行者從初安心即觀於息、色、心
T46n1916_p0529b27║三事俱無分別。觀三事者，必須先觀息道。云
T46n1916_p0529b28║何觀息？謂攝心靜坐，調和氣息，一心諦觀息
T46n1916_p0529b29║想遍身出入。若慧心明利，即覺息入無積聚，
T46n1916_p0529c01║出無分散，來無所經由，去無所履涉。雖復明
T46n1916_p0529c02║覺息入出遍身，如空中風，性無所有。是則略
T46n1916_p0529c03║說觀息如心相。次觀色如。行者既知息依於
T46n1916_p0529c04║身，離身無息，即應諦觀身色如。此色本自不
T46n1916_p0529c05║有，皆是先世妄想因緣，招感今世四大、造色
T46n1916_p0529c06║圍虛空故，假名為身。一心諦觀頭等六分、三
T46n1916_p0529c07║十六物及四大、四微，一一非身，四微、四大亦
T46n1916_p0529c08║各非實，尚不自有，何能生六分之身、三十六
T46n1916_p0529c09║物？無身色可得，爾時心無分別，即達色如。次
T46n1916_p0529c10║觀心如。行者當知由有心故，則有身色、去來、
T46n1916_p0529c11║動轉。若無此心，誰分別色？色因誰生？諦觀此
T46n1916_p0529c12║心藉緣而有，生滅迅速，不見住處，亦無相貌，
T46n1916_p0529c13║但有名字，名字亦空，即達心如。行者若不得
T46n1916_p0529c14║三性別異，名為如心。復次，行者若觀息時，既
T46n1916_p0529c15║不得息，即達色、心空寂。何以故？三法不相離
T46n1916_p0529c16║故。色心亦爾。若不得色心三事，即不得一切
T46n1916_p0529c17║法。所以者何？由此三事和合，能生一切陰、入、
T46n1916_p0529c18║界眾苦煩惱，善惡行業，往來五道，流轉不息。
T46n1916_p0529c19║若了三事無生，則一切諸法本來空寂。是則
T46n1916_p0529c20║略說修習如心之相。第二、明證相。此亦具有
T46n1916_p0529c21║證欲界、未到地相。行者如上觀察三性，悉不
T46n1916_p0529c22║可得，其心任運自住真如，其心泯然明淨，名
T46n1916_p0529c23║欲界定。於此定後，心依真如法，心泯然入定，
T46n1916_p0529c24║與如相應，如法持心，心定不動，泯然不見身、
T46n1916_p0529c25║息、心三法異相，一往猶如虛空，故名如心，即
T46n1916_p0529c26║是通明未到地也。次釋初禪發相，如前引經
T46n1916_p0529c27║說，此應具釋五支證相。今先據覺支為本，覺
T46n1916_p0529c28║義既成，釋餘四支則從可見。所以經言「覺、大
T46n1916_p0529c29║覺」。覺者，覺根本禪，覺觸發相，故名為覺。此事
T46n1916_p0530a01║如前說，但輕重有異。大覺者，豁然心目開明，
T46n1916_p0530a02║明見三事發相，名為大覺。此傍釋，未是正意。
T46n1916_p0530a03║復次，今當分別覺、大覺義。所言覺者，覺世間
T46n1916_p0530a04║相也；大覺，出世間也。此即對真、俗二諦釋之，
T46n1916_p0530a05║亦有漏、無漏，義意在此。今明世間則有三種：
T46n1916_p0530a06║一、根本世間，一期正報五陰是也；二、義世間
T46n1916_p0530a07║者，知根本之法，與外一切法義理相關也；三、
T46n1916_p0530a08║事世間者，發五通時，悉見一切眾生種類及世
T46n1916_p0530a09║間事也。世間既有三種，出世間對世間亦為
T46n1916_p0530a10║三。所以者何？眾生根有下、中、上、利、鈍不等，是
T46n1916_p0530a11║故雖同證此初禪，境界淺深，其實有異，故須
T46n1916_p0530a12║約三義分別證初禪不同。第一、先釋約根本
T46n1916_p0530a13║世間、出世間明覺大覺五支成初禪之相，即
T46n1916_p0530a14║為二意：第一、先明初禪發相；第二、即釋成覺
T46n1916_p0530a15║大覺五支差別之相。一、先明初禪發之相，即
T46n1916_p0530a16║為三意，品次不同：一者、初發；二、次；三、後。一、
T46n1916_p0530a17║初發相。行者發初禪時，即豁然見自身九萬
T46n1916_p0530a18║九千毛孔空疎，氣息遍身毛孔出入。雖心眼
T46n1916_p0530a19║明見遍身出入，而入無積聚，出無分散，來無
T46n1916_p0530a20║所經由，去無所履涉，即見身內三十六物一
T46n1916_p0530a21║一分明。三十六物者：諸髮、毛、爪、齒、薄皮、厚皮、
T46n1916_p0530a22║筋、肉、骨、髓、脾、腎、心、肝、肺、小腸、大腸、胃、胞、膽、屎、尿、
T46n1916_p0530a23║垢、汗、淚、涕、唾、膿、血、脈、黃痰、白痰、癊、肪、𦙽、腦膜。
T46n1916_p0530a24║此三十六物，十是外物，二十六是內物；二十
T46n1916_p0530a25║二是地物，十四是水物。已見風、水、地相分明，
T46n1916_p0530a26║復覺諸物各有熱氣煎煮，火相分明。觀此四
T46n1916_p0530a27║大猶如四蛇同處一篋，四大蚖蛇，其性各異；
T46n1916_p0530a28║亦如屠牛之人，分肉為四分，諦觀四分，各不
T46n1916_p0530a29║相關。行者亦爾，心大驚悟。復次，行者非但見
T46n1916_p0530b01║身三十六物四大假合，不淨可惡，亦覺知五
T46n1916_p0530b02║種不淨之相。何等為五？一者、見外十物相不
T46n1916_p0530b03║淨，心生厭患，是名自相不淨；二者、見身內二
T46n1916_p0530b04║十六物內性不淨，是名自性不淨；三者、自覺
T46n1916_p0530b05║此身從歌羅邏時，父母精血和合以為身種，
T46n1916_p0530b06║是名種子不淨；四者、此身處胎之時，在生、熟
T46n1916_p0530b07║二臟之間，是名生處不淨；五者、及其此身死
T46n1916_p0530b08║後，捐棄塚間，壞爛臭穢，是名究竟不淨。當知
T46n1916_p0530b09║此身從始至終，不淨所成，無一可樂，甚可厭
T46n1916_p0530b10║惡，我為無目，忽於昔來，著此不淨臭爛之身，
T46n1916_p0530b11║造生死業於無量劫，今始覺悟，悲喜交懷。五
T46n1916_p0530b12║種不淨，如《摩訶衍論》廣說。復覺定內心識，緣
T46n1916_p0530b13║諸境界，念念不停，諸心數法相續而起，所念
T46n1916_p0530b14║相異，亦復非一，是名初禪初證之相。次明中
T46n1916_p0530b15║證相。行者住此定內，三昧漸深，覺息後五臟
T46n1916_p0530b16║內生息相各異，所謂青、黃、赤、白、黑等，隨臟色
T46n1916_p0530b17║別，出至毛孔。若從根入色，相亦不同。如是分
T46n1916_p0530b18║別，氣相非一。復見此身薄皮、厚皮、膜、肉各有
T46n1916_p0530b19║九十九重，大骨、小骨三百六十，及髓各有九
T46n1916_p0530b20║十八重。於此骨肉之間有諸蟲，四頭、四口、九
T46n1916_p0530b21║十九尾，如是形相非一，乃至出入、來去、音聲、
T46n1916_p0530b22║言語亦悉覺知。唯腦有四分，分有十四重。身
T46n1916_p0530b23║內五臟，葉葉相覆，猶如蓮華，孔竅空疎，內外相
T46n1916_p0530b24║通，亦各有九十九重。諸物之間亦各有八十
T46n1916_p0530b25║戶蟲，於內住止，互相使役。若行者心靜細時，
T46n1916_p0530b26║亦於定內聞諸蟲語言音聲，或時因此發解
T46n1916_p0530b27║眾生言語三昧。身內諸脈，心脈為主，復從心
T46n1916_p0530b28║脈內生四大之脈，一大各十脈，十脈之內一
T46n1916_p0530b29║一復各九脈，合成四百脈。從頭至足，四百四
T46n1916_p0530c01║脈內悉有風氣血流相注。此脈血之內亦有
T46n1916_p0530c02║諸細微之蟲依脈而住。行者如是知，是知身
T46n1916_p0530c03║內外不實，猶如芭蕉。復觀心數，隨所緣時，悉
T46n1916_p0530c04║有受、想、行、識四心差別不同。三、明後證之相。
T46n1916_p0530c05║行者三昧智慧轉深淨明利。復見氣息調和，
T46n1916_p0530c06║同為一相，如瑠璃器，非青、黃、赤、白。亦見息之
T46n1916_p0530c07║出入無常生滅，悉皆空寂，復見身相新新，無
T46n1916_p0530c08║常代謝。所以者何？飲食是外四大，入腹資身
T46n1916_p0530c09║時，新四大既生，當知故身隨滅，譬如草木，新
T46n1916_p0530c10║葉既生，故葉便落，身亦如是。愚夫不了，謂是
T46n1916_p0530c11║惜身；智者於三昧內覺此身相無常所遷，新
T46n1916_p0530c12║新生滅，空無自性，色不可得。復各一念心生
T46n1916_p0530c13║之時，即有六十剎那生滅。或有人言：「六百剎
T46n1916_p0530c14║那，生滅迅速，空無自性，心不可得。」第二、明釋
T46n1916_p0530c15║成覺觀五支之相，即為五：第一、釋覺支，經說
T46n1916_p0530c16║覺支云：「覺、大覺，思惟、大思惟，觀於心
T46n1916_p0530c17║性。」約此五句以明覺相。今先釋「覺、大覺」二句，
T46n1916_p0530c18║此約世間、出世間境界分別，故有此二覺之
T46n1916_p0530c19║異。世間境，即是異相；出世間境，即是如相。此
T46n1916_p0530c20║之如、異，即是真、俗二諦之別名也。今約觀門，
T46n1916_p0530c21║淺深易見。今當具依《摩訶衍》分別。論云：「有
T46n1916_p0530c22║三種：上、中、下。」如、異既有三種覺，大覺亦應為
T46n1916_p0530c23║三也。論意分別假名為異。分別四大實法同
T46n1916_p0530c24║體，名為下如。分別地大異餘三大，名為異。同
T46n1916_p0530c25║一無常，生滅不異，名次如。無常生滅，名為異。
T46n1916_p0530c26║生滅即空無異，名上如。今即約禪為下、中、上
T46n1916_p0530c27║品，明觀門淺深之相。第一、先明下品覺相。覺
T46n1916_p0530c28║氣息入出，青、黃、赤、白諸色隔別，名為覺；覺此
T46n1916_p0530c29║諸息同一風大無異，名大覺。次覺三十六物
T46n1916_p0531a01║隔別，名為覺；覺餘三大無有別異，名大覺。覺
T46n1916_p0531a02║於心數非一，名為覺；同是四心無異，名大覺。
T46n1916_p0531a03║第二、明中品覺者，息是風大，名為覺；覺息生
T46n1916_p0531a04║滅無常，名大覺。覺餘三大各別，名為覺；覺同
T46n1916_p0531a05║一無常，生滅不異，名大覺。覺四心差別不同，
T46n1916_p0531a06║名為覺；覺無常生滅不異，名大覺。第三、明上
T46n1916_p0531a07║品覺者，覺息無常為異者，此息為八相所遷，
T46n1916_p0531a08║故無常。何等為八相？一、生；二、住；三、異；四、滅；
T46n1916_p0531a09║五、生生；六、住住；七、異異；八、滅滅。此八種相遷
T46n1916_p0531a10║法體別異非一，名為覺；覺息本空寂，無八相
T46n1916_p0531a11║之異，名大覺。覺餘三大各有八相別異，名為
T46n1916_p0531a12║覺；覺餘三大本來空寂，無八相之異，名大覺。
T46n1916_p0531a13║覺心八相所遷，別異非一，名為覺；覺心本來
T46n1916_p0531a14║空寂，無八相之異，名大覺。所以者何？若心即
T46n1916_p0531a15║是八相，八相即是心者，則壞有餘相。所以者
T46n1916_p0531a16║何？今息色亦即是八相，八相亦即是息色，八
T46n1916_p0531a17║相無異故，息、色、心三事亦應無異。若爾，說心
T46n1916_p0531a18║時，即應是說息、色。今實不爾，壞亂世諦相故。
T46n1916_p0531a19║如人喚火，應得水來。說心一向即是息、色，過
T46n1916_p0531a20║同於此。復次，若離心有八相，離八相有心者，
T46n1916_p0531a21║此則心非八相，八相非心。若心非八相，則心
T46n1916_p0531a22║但有名無相，無相之法，是不名心。若八相離
T46n1916_p0531a23║心，八相則無所遷，即不名八相，八相無所相
T46n1916_p0531a24║故。如是審諦求之，則心與八相本自不有，亦
T46n1916_p0531a25║不依他有性，性如虛空，無一異相，故名大覺。
T46n1916_p0531a26║覺前息、色一一亦當如是分別。此則略說上
T46n1916_p0531a27║品覺、大覺之相。次釋「思惟、大思惟」二句。此還
T46n1916_p0531a28║約前覺、大覺說。所以者何？初心覺悟真俗之
T46n1916_p0531a29║相，名覺、大覺；後心重慮觀察，名思惟、大思惟。
T46n1916_p0531b01║對小覺後說思惟，大覺後說大思惟，此義易
T46n1916_p0531b02║見，不煩多釋。次釋「觀於心性」者，即是返觀能
T46n1916_p0531b03║思惟、大思惟之心也。所以者何？行者雖能了
T46n1916_p0531b04║於前境，而不能返達觀心，則不會實道。今即
T46n1916_p0531b05║返照能觀之心，為從觀心生，為從非觀心生？
T46n1916_p0531b06║若從觀心生，若從非觀心生，二俱有過，當知
T46n1916_p0531b07║觀心畢竟空寂。五句釋覺支竟。第二、次釋觀
T46n1916_p0531b08║支。經云：「若觀心行、大行、遍行、隨意。」觀心者，
T46n1916_p0531b09║即是前觀於心性也。行、大行者，聲聞之人以
T46n1916_p0531b10║四諦為大行，當觀心時，即具四諦正觀。所以
T46n1916_p0531b11║者何？若人不了心故無明，不了造諸結業，名
T46n1916_p0531b12║為集諦。集諦因緣，必招未來名色苦果，是名
T46n1916_p0531b13║苦諦。若觀心性，即是具足戒、定、智慧，行三十
T46n1916_p0531b14║七品，故名道諦。若有正道，則現在煩惱不生，
T46n1916_p0531b15║未來苦果亦滅，名為滅諦。是名聲聞大行。若
T46n1916_p0531b16║緣覺人，以十二因緣為大行。若是菩薩，即入
T46n1916_p0531b17║無生正道正觀，證於寂定瑠璃三昧，毛孔見
T46n1916_p0531b18║佛，入菩薩位也。則略明三乘大行之道相也。
T46n1916_p0531b19║遍行者，觀行未利，亦並約心而觀四諦，名為
T46n1916_p0531b20║大行。今觀道稍利，能遍歷諸緣，觀於四諦，出
T46n1916_p0531b21║十六行觀，故名遍行。隨意者，若是遍行，雖在
T46n1916_p0531b22║定內，得見諸緣，出禪定時，則觀不相應。今隨
T46n1916_p0531b23║意者，隨出入定，觀一切法，任運自成，不由作
T46n1916_p0531b24║意，是名隨意。此則略釋觀支相也。第三、明喜
T46n1916_p0531b25║支。喜支者，經言：「如真實知、大知，心動至心，是
T46n1916_p0531b26║名為喜。」如真實知者，即是上來觀於心性四
T46n1916_p0531b27║諦真理也。大知者，如上觀行。若心審諦，停住
T46n1916_p0531b28║緣內，稱觀而知，故言如真實知。若豁然開悟，
T46n1916_p0531b29║稱理而知，心生法喜，故名大知。心動至心者，
T46n1916_p0531c01║既得法喜心動，若隨此喜，則為顛倒。今了此
T46n1916_p0531c02║喜無，即得喜性。即得喜性故，名至心，是名為
T46n1916_p0531c03║喜。第四、次明安支。安支者，經言：「若身安、心
T46n1916_p0531c04║安、受安，受於樂觸，是名為安。」身安者，了達身
T46n1916_p0531c05║性故，不為身業所動，即得身安，故名身安。心
T46n1916_p0531c06║安者，了達心性故，不為心業所動，即得心樂，
T46n1916_p0531c07║故名心安。受安者，能觀之心，名之為受，知
T46n1916_p0531c08║受非受，斷諸受故，名之為樂，故名受安。受於
T46n1916_p0531c09║樂觸者，世間、出世間二種樂法成就，樂法對
T46n1916_p0531c10║心，故受於樂。第五、次明定支者，經言：「若心住、
T46n1916_p0531c11║大住，不亂於緣，不謬，無有顛倒，是名為定。」心
T46n1916_p0531c12║住者，住世間定法，持心不散，故名住。大住者，
T46n1916_p0531c13║住真如定法，持心不散故。不亂於緣者，雖住
T46n1916_p0531c14║一心，而分別世間之相不亂也。不謬者，謬名
T46n1916_p0531c15║妄謬，諦了真如，妄取不起，故言不謬。不顛
T46n1916_p0531c16║倒者，若心偏取世間相，即隨有見沈沒生死，
T46n1916_p0531c17║不得解脫。若心偏取如相，即隨空見，破世間因
T46n1916_p0531c18║果，不修善法，是大可畏處。行者善達真、俗，離
T46n1916_p0531c19║此二種邪命，名不顛倒。復次，若二乘之人得
T46n1916_p0531c20║此心，破四倒，名不顛倒。若是菩薩得此一心，
T46n1916_p0531c21║能破八倒，名不顛倒。行者初得覺支成就，即
T46n1916_p0531c22║覺身息不實，猶如芭蕉。　今得住此一心，定支
T46n1916_p0531c23║成就。心既寂靜，於後泯然微細，即覺身息之
T46n1916_p0531c24║相不實，猶如聚沫。是則略明下根行者證通
T46n1916_p0531c25║明初禪之相。第二、次釋約義世間明中次根
T46n1916_p0531c26║行者，進證初禪五支之相，即為二：一者、正明
T46n1916_p0531c27║義世間相；二者、即釋成覺義。就第一、釋義世
T46n1916_p0531c28║間為二意：一、明外義世間；二、明內義世間。今
T46n1916_p0531c29║釋外義世間，復為三意：一、正明根本世間因
T46n1916_p0532a01║緣；二、明根本與外世界相關；三、明王道治正。
T46n1916_p0532a02║第一、釋覺知根本世間因緣生義。行者初得
T46n1916_p0532a03║初禪，既已證見根本世間，爾時或見道，或未
T46n1916_p0532a04║見道。今欲深知此根本世間一期果報因何
T46n1916_p0532a05║而生，爾時於三昧內心慧明利，諦觀身內三
T46n1916_p0532a06║十六物、四大、五陰，以願知心，願知此身何因
T46n1916_p0532a07║緣有。三昧、智慧、福德、善根力故，即便覺知，如
T46n1916_p0532a08║是身命皆由先世五戒業力持於中陰，不斷
T46n1916_p0532a09║不滅，於父母交會之時，業力變識，即計父母
T46n1916_p0532a10║身分精血二渧，大如豆子，以為己有，識托其
T46n1916_p0532a11║間，爾時即有身根、命根、識心具足。識在其間，
T46n1916_p0532a12║具有五識之性，七日一變，如薄酪凝酥，於後
T46n1916_p0532a13║漸大，如雞子黃。業力因緣，變此一身，內先為
T46n1916_p0532a14║者，五臟安置五識，爾時即知不殺戒力變此
T46n1916_p0532a15║身內次為肝臟，則魂依之；不盜戒力變此
T46n1916_p0532a16║身內以為腎臟，則志依之；不婬戒力變此身
T46n1916_p0532a17║內為肺臟，則魄依之；不妄語戒力變此身內
T46n1916_p0532a18║以為脾臟，則意依之；不飲酒戒力即變身內
T46n1916_p0532a19║以為心臟，則神依之。此魂、志、魄、意、神五神即
T46n1916_p0532a20║是五識之異名也。五臟宮室既成，則神識則
T46n1916_p0532a21║有所栖。既有栖託，便須資養。五戒業力復變
T46n1916_p0532a22║身內以為六府神氣，府養五臟及與一身。府
T46n1916_p0532a23║者，膽為肝府，盛水為氣，合潤於肝。小腸為心
T46n1916_p0532a24║府，心赤，小腸亦赤，心為血氣，小腸亦通血
T46n1916_p0532a25║氣，主潤於心，入一身故。大腸為肺府，肺白，
T46n1916_p0532a26║大腸亦白，主殺物益肺，成化一身。胃為脾府，
T46n1916_p0532a27║胃黃，脾亦黃，胃亦動作黃間，通理脾臟，氣入
T46n1916_p0532a28║四支。膀胱為腎府，腎府黑，膀胱亦黑，通濕氣
T46n1916_p0532a29║潤腎，利小行腸故。三焦合為一府分，各有所
T46n1916_p0532b01║主。上焦主通津液清溫之氣，中焦主通血脈
T46n1916_p0532b02║精神之氣，下焦主通大便之物。三焦主利上
T46n1916_p0532b03║下五臟之神，分治六府，六府之氣以成五官
T46n1916_p0532b04║之神，主治一身義。府臟相資，出生七體。腎生
T46n1916_p0532b05║二體：一、骨；二、髓。腎屬於水，以水內有砂石故，
T46n1916_p0532b06║即骨之義也。肝生二體：一、筋；二、腸。肝為木，木
T46n1916_p0532b07║為地筋，故生筋、腸也。心生血脈，心色赤屬血，
T46n1916_p0532b08║以通神氣，其道自然。脾生肌膚，脾為土，肌膚
T46n1916_p0532b09║亦土。肺生於皮，肺在眾臟之上，故皮亦是一
T46n1916_p0532b10║身之上。是為五臟能生七體，亦名七支。肺為
T46n1916_p0532b11║大夫，在上下，捨不義。肝為尉。仁心在中央，稟
T46n1916_p0532b12║種類。脾在其間，平五味。腎在下，衝四氣，增長
T46n1916_p0532b13║七體成身。骨以柱之，髓以膏之，筋以縫之，脈
T46n1916_p0532b14║以通之，血以潤之，肉以裹之，皮以覆之，以是
T46n1916_p0532b15║因緣，則有頭、身、手、足大分之軀，餘骨為齒，餘
T46n1916_p0532b16║肉為舌，餘筋為爪，餘血為髮，餘皮為耳。識神
T46n1916_p0532b17║在內，戒力因緣，則五胞開張，四大造色清淨，
T46n1916_p0532b18║變為五情，是以對塵則依情以識知，五色因
T46n1916_p0532b19║緣則生意識，塵謝則識歸五臟。一期果報，四
T46n1916_p0532b20║大、五陰、十二入、十八界具足成就。此則略說
T46n1916_p0532b21║一期果報根本，世間義所因由。問曰：若言識
T46n1916_p0532b22║從內出，在五根間識別五塵，與外道義有何
T46n1916_p0532b23║異耶？答曰：如《淨名經》說：「不捨八邪而入八正。」
T46n1916_p0532b24║亦云：「六十二見是如來種。」此言何謂？如是等
T46n1916_p0532b25║義，皆出《提謂經》，明非人所作。若於此義不了，
T46n1916_p0532b26║在下自當可見。第二、釋內世間與外國土義
T46n1916_p0532b27║相關相。行者三昧、智慧、願智之力諦觀身時，
T46n1916_p0532b28║即知此身具彷天地一切法俗之事。所以者
T46n1916_p0532b29║何？如此身相，頭圓象天，足方法地，內有空
T46n1916_p0532c01║種，即是虛空。腹溫暖，法春夏，背剛強，法秋冬，
T46n1916_p0532c02║四季體，法四時，大節十二，法十二月，小節三
T46n1916_p0532c03║百六十，法三百六十日，鼻口出氣息，法山澤
T46n1916_p0532c04║谿谷中之風氣，眼目法日月，眼開閉，法晝夜，
T46n1916_p0532c05║髮法星辰，眉為北斗，脈為江河，骨為玉石，
T46n1916_p0532c06║皮肉為地土，毛法叢林。五臟在內，在天法五
T46n1916_p0532c07║星，在地法五岳，在陰陽法五行，在世間法五
T46n1916_p0532c08║諦。內為五神，修為五德，使者為八卦，治罪為
T46n1916_p0532c09║五刑，主領為五官，昇為五雲，化為五龍。心為
T46n1916_p0532c10║朱雀，腎為玄武，肝為青龍，肺為白虎，脾為
T46n1916_p0532c11║勾陳。此五種眾生，則攝一切世間禽獸悉在
T46n1916_p0532c12║其內。亦為五姓，謂宮、商、角、徵、羽，一切萬姓
T46n1916_p0532c13║並在其內。對書典則為五經，一切書史並從
T46n1916_p0532c14║此出。若對工巧，即是五明、六藝，一切技術悉
T46n1916_p0532c15║出其間。當知此身雖小，義與天地相關。如是
T46n1916_p0532c16║說身，非但直是五陰世間，亦是國土世間。第
T46n1916_p0532c17║三、釋身內王法治正義。行者於三昧內願智
T46n1916_p0532c18║之力，即復覺知身內，心為大王，上義下仁故，
T46n1916_p0532c19║居在百重之內，出則有前後左右官屬侍衛。
T46n1916_p0532c20║肺為司馬，肝為司徒，脾為司空，腎為大海，中
T46n1916_p0532c21║有神龜，呼吸元氣，行風致雨，通氣四支。四支
T46n1916_p0532c22║為民子，左為司命，右為司錄，主錄人命。齊中
T46n1916_p0532c23║太一君亦人之主柱，天大將軍特進君王，主
T46n1916_p0532c24║身內萬二千大神，太一有八使者，八卦是也，
T46n1916_p0532c25║合為九卿。三焦關元為左社右稷，主姦賊。上
T46n1916_p0532c26║焦通氣，入頭中為宗廟，王者於間治化。若心
T46n1916_p0532c27║行正法，群下皆隨，則治正清夷，故五臟調和，
T46n1916_p0532c28║六府通適，四大安樂，無諸疾惱，終保年壽。若
T46n1916_p0532c29║心行非法，則群僚作亂，互相殘害，故四大不
T46n1916_p0533a01║調，諸根暗塞，因此抱患致終，皆由行心惡法
T46n1916_p0533a02║故。經言：「失魂即亂，失魄則狂，失意則惑，失
T46n1916_p0533a03║志則忘，失神則死。當知外立王道治化，皆身
T46n1916_p0533a04║內之法。」如是等義，具如《提謂經》說。第二、明內
T46n1916_p0533a05║世間義相關者，上來所說，並與外義相關。所
T46n1916_p0533a06║以者何？佛未出時，諸神仙世智等亦達此法，
T46n1916_p0533a07║名義相對，故說前為外世間義也。是諸神仙
T46n1916_p0533a08║雖復世智辯聰，能通達世間，若住此分別，終
T46n1916_p0533a09║是心行理外，未見真實，於佛法不名聖人，猶
T46n1916_p0533a10║是凡夫，輪迴三界二十五有，未出生死。若化
T46n1916_p0533a11║眾生，名為舊醫，亦名世醫，故《涅槃經》云：「世醫
T46n1916_p0533a12║所療治，差已還復發。若是如來療治者，差已
T46n1916_p0533a13║不復發。」此如下說。今言內義世間者，即是如
T46n1916_p0533a14║來出世，廣說一切教門名義之相，以化眾生。
T46n1916_p0533a15║行者於定心內，意欲得知佛法教門主對之
T46n1916_p0533a16║相，三昧、智慧、善根力故，即便覺知。云何知如
T46n1916_p0533a17║佛說五戒義為對五臟？已如前說，若四大、五
T46n1916_p0533a18║陰、十二入、十八界、四諦、十二因緣悉人身內
T46n1916_p0533a19║也。即知四大此義為對五臟：風對肝，火對
T46n1916_p0533a20║心，水對腎，地對肺、脾。若聞五陰之名，尋即覺
T46n1916_p0533a21║知對身五臟：色對肝，識對脾，想對心，受對
T46n1916_p0533a22║腎，行對肺。名雖不次，而義相關。若聞十二入、
T46n1916_p0533a23║十八界，亦復即知對內五臟。十入、十五界，義
T46n1916_p0533a24║自可見。二入、三界，今當分別。五識悉為意入
T46n1916_p0533a25║界，外五塵、內法塵以為法入界。此即二十三
T46n1916_p0533a26║界相關。意識界者，初生五識為根，對外法塵
T46n1916_p0533a27║即生意識，名意識界。若聞五根，亦知對內五
T46n1916_p0533a28║臟：憂根對肝，苦根對心，喜根對肺，樂根對
T46n1916_p0533a29║腎，捨根對脾。五根因緣則具有三界。所以者
T46n1916_p0533b01║何？憂根對欲界，苦根對初禪，喜根對二禪，樂
T46n1916_p0533b02║根對三禪，捨根對四禪，乃至四空定皆名捨
T46n1916_p0533b03║俱禪。當知三界亦為五臟，其義相關。聞說四
T46n1916_p0533b04║生，亦覺知此義關五臟。所以者何？欲界具五
T46n1916_p0533b05║根，五根關五臟，五臟關四大，四大對四生。一
T46n1916_p0533b06║切卵生，多是風大性，身能輕舉故；一切濕生，
T46n1916_p0533b07║多是水大性，因濕而生故；一切胎生，多屬地
T46n1916_p0533b08║大性，其身重鈍故；一切化生，多屬火大性，火
T46n1916_p0533b09║體無而欻有故，亦有光明故。如來為化三界
T46n1916_p0533b10║四生故，說四諦、十二因緣、六波羅蜜，當知此
T46n1916_p0533b11║三法藥神丹悉是對治眾生五臟、五根、陰故
T46n1916_p0533b12║說。所以者何？如佛說一心四諦義，當知集諦
T46n1916_p0533b13║對肝，因屬初生故；苦諦對心，果是成就故；道
T46n1916_p0533b14║諦對肺，金能斷截故；滅諦對腎，冬藏之法，已
T46n1916_p0533b15║有還無故。一心已對脾，開通四諦故。乃至十
T46n1916_p0533b16║二因緣、六波羅蜜，類此可知也。此三種法藏，
T46n1916_p0533b17║則廣攝如來一切教門，是故行者若心明利，
T46n1916_p0533b18║諦觀身相，即便覺了一切佛法名義，故《華嚴
T46n1916_p0533b19║經》言：「明了此身者，即是達一切。」是則說內
T46n1916_p0533b20║義、世間義相關之相，意在幽微，非悟勿述。第
T46n1916_p0533b21║二、次釋成覺五支義者，亦為三義：一、下；二、次；
T46n1916_p0533b22║三、上。今先釋覺支三義：一、下覺、大覺者，行
T46n1916_p0533b23║者於靜心內悉覺上來所說內外二種世間之
T46n1916_p0533b24║相，分別名義不同，即是隔別之相，故名覺義
T46n1916_p0533b25║世。覺義世間，故名覺。大覺者，覺一切外名義
T46n1916_p0533b26║雖別，而無實體，但依五臟，如因肝說不殺戒，
T46n1916_p0533b27║歲星、太山、青帝、木魂、眼識、仁、毛、詩、角、性、震等諸
T46n1916_p0533b28║法，此諸法不異肝，肝義不異不殺戒等，即是
T46n1916_p0533b29║如，故名大覺。覺餘一切法如四臟亦如是。第
T46n1916_p0533c01║二、次明覺、大覺者，行者覺知肝雖如不殺戒
T46n1916_p0533c02║等一切法，而肝非肺、脾、心、腎等一切法，了知
T46n1916_p0533c03║別異，名為覺。覺肝等諸法無常生滅，不異四
T46n1916_p0533c04║臟等，諸法無常，名大覺。第三、次明上覺、大覺
T46n1916_p0533c05║者，行者覺知肝等諸法八相別異，名為覺。覺
T46n1916_p0533c06║此肝等諸法本來空寂，無有異相，名大覺。如此
T46n1916_p0533c07║分別覺、大覺及世間、出世間相，雖與前同，而
T46n1916_p0533c08║亦有異，深思自當可見。次釋思惟、大思惟者，
T46n1916_p0533c09║觀於心性之義，類如前說。是則略明約義世
T46n1916_p0533c10║諦中辯初禪覺支之相，餘觀、喜、安、定等，亦當
T46n1916_p0533c11║如是一一分別。第三、釋事世間者，此據得初
T46n1916_p0533c12║禪時獲六神通，見世諦事，了了分明，如觀掌
T46n1916_p0533c13║內菴摩勒果。此則現覩眾事，不同上說，以義
T46n1916_p0533c14║比類，惟忖分別世事也。今就明事世間內，亦
T46n1916_p0533c15║為二意：第一、正見事世間相；第二、釋成覺觀
T46n1916_p0533c16║五支義。今釋第一、事世諦相者，上根行人福
T46n1916_p0533c17║德智慧利故，證初禪時，有二因緣得五神通：
T46n1916_p0533c18║一者、自發；二者、修得。一、自發者，是人入初禪
T46n1916_p0533c19║時，深觀根本世間三事，即能通達義世間相。
T46n1916_p0533c20║覺義世諦時，三昧、智慧轉更深利，神通即發，
T46n1916_p0533c21║更得色界四大清淨造色眼成就。以此淨色
T46n1916_p0533c22║之心眼徹見十方一切之色，事相分明，分別
T46n1916_p0533c23║不亂，名天眼通。所餘天耳、他心、宿命、身通亦
T46n1916_p0533c24║復如是。得五通故，明見十方三世色心境界
T46n1916_p0533c25║差別不同，眾生種類、國土相貌，一一有異，是
T46n1916_p0533c26║為異見事世間也。故經言：「深修禪定，得五神
T46n1916_p0533c27║通。」第二、修得。五通見事世間者，如《大集經》言：
T46n1916_p0533c28║「法行比丘獲得初禪，入禪已，欲得身通，繫心
T46n1916_p0533c29║鼻端，觀息入出，深見九萬九千毛孔息之出
T46n1916_p0534a01║入，見身悉空，乃至四大亦復如是。如是觀已，
T46n1916_p0534a02║遠離色相，獲得身通，乃至四禪亦復如是。云
T46n1916_p0534a03║何法行比丘獲得眼通？若有比丘得初禪，觀
T46n1916_p0534a04║息出入，真實見色。既見色已，作是思惟：如我
T46n1916_p0534a05║所見三世諸色，意欲得見，隨意即見，乃至四
T46n1916_p0534a06║禪亦復如是。云何法行比丘得天耳通？憍陳
T46n1916_p0534a07║如！若有比丘得初禪，觀息出入，次第觀聲，乃
T46n1916_p0534a08║至四禪亦復如是。云何法行比丘得他心智
T46n1916_p0534a09║通？若有比丘觀息出入，得初禪時，修奢摩他、
T46n1916_p0534a10║毘婆舍那，是名他心智，乃至四禪亦復如是。
T46n1916_p0534a11║云何法行比丘得宿命智？憍陳如！若有比丘
T46n1916_p0534a12║觀出入息，得初禪時，即獲眼通。獲眼通已，觀
T46n1916_p0534a13║於初有歌羅邏時，乃至五陰生滅，乃至四禪
T46n1916_p0534a14║亦復如是。」既得五通，即能見十方三世、九道
T46n1916_p0534a15║聖凡眾生種類、國土，所有一一相貌差別不
T46n1916_p0534a16║同，是名修得神通，見事世間通達無閡。第二、
T46n1916_p0534a17║次釋成覺觀五支義。今先釋覺，亦為三義：一、
T46n1916_p0534a18║下；二、中；三、上。下覺、大覺者，用天眼通徹見諸
T46n1916_p0534a19║色分別，眾生種類非一，國土所有差別不同，
T46n1916_p0534a20║名字亦異，故名為覺也。大覺者，即覺世間所
T46n1916_p0534a21║有但假施設，諦觀四大，即不見有世間差別
T46n1916_p0534a22║之異，了了分明，故名大覺。餘四通亦爾。第二、
T46n1916_p0534a23║明次品覺、大覺者，用天眼通見四大色，即知
T46n1916_p0534a24║其性各異，故名為覺。知四大無常生滅，性無
T46n1916_p0534a25║差別，故名大覺。餘四通亦爾。第三、明上品覺、
T46n1916_p0534a26║大覺者，用天眼通明見無常之法八相有異，
T46n1916_p0534a27║是名為覺。覺知八相之法本來空寂，一相無
T46n1916_p0534a28║相，故名大覺。餘四通亦爾。此則略說用五神
T46n1916_p0534a29║通見事世間覺、大覺相。思惟、大思惟，觀於心
T46n1916_p0534b01║性，成就覺支之相，類如前說，餘觀支、喜、安、定
T46n1916_p0534b02║等，亦當如是一一分別。行者當知，若聲聞、緣
T46n1916_p0534b03║覺得此禪故，依定獲得不壞解脫、無礙解脫、
T46n1916_p0534b04║三明、六通，故名通明觀。若菩薩大士住此禪
T46n1916_p0534b05║時，即得無礙大陀羅尼，乃至四禪亦復如是。
T46n1916_p0534b06║次明二禪。自此已下，乃至非想滅定禪門，轉
T46n1916_p0534b07║復深妙，事相非一，寧可具辯？今但別出經文，
T46n1916_p0534b08║略釋正意而已。所言二禪者，經云：「二禪者，亦
T46n1916_p0534b09║為名離，亦名為具。離者，同離五蓋；具者，具足
T46n1916_p0534b10║三支，謂喜、安、定。」釋曰：行者於初禪後，心患
T46n1916_p0534b11║初禪覺觀動散，攝心在定，不受覺觀，亦知上
T46n1916_p0534b12║地不實，諦觀息、色、心三性，一心緣內，覺觀即
T46n1916_p0534b13║滅，則發內淨大喜三昧，於定內見身如泡，具
T46n1916_p0534b14║二禪行。次明三禪，經云：「三禪者，亦名為離，
T46n1916_p0534b15║亦名為具。離者，同離五蓋；具者，具足五支，謂
T46n1916_p0534b16║念、捨、慧、安、定。」釋曰：行者於二禪後，心患厭大
T46n1916_p0534b17║喜，動散攝心不受，亦知上地不實，攝心諦觀，
T46n1916_p0534b18║喜法即謝，發身樂，即於定內見身如雲，成三
T46n1916_p0534b19║禪行。次明四禪相，經云：「四禪者，亦名為離，亦
T46n1916_p0534b20║名為具。離者，謂同離五蓋；具者，具足四支，
T46n1916_p0534b21║謂念、捨、不苦不樂、定。」釋曰：行者於三禪後，心
T46n1916_p0534b22║厭患樂法，一心不受，亦知四禪非實，諦觀三
T46n1916_p0534b23║性，即豁然明淨，三昧、智慧與捨俱發，心不依
T46n1916_p0534b24║善，亦不附惡，正住其中，即於定內見身如影，
T46n1916_p0534b25║具四禪行。次明空處，經言：「觀身厭患，遠離
T46n1916_p0534b26║身相一切身觸、喜觸、樂觸，分別色相，遠離色
T46n1916_p0534b27║陰，一心觀無量空處，是名比丘得空處定。」釋
T46n1916_p0534b28║曰：此可為二義：一者、通觀上下；二者、但約自
T46n1916_p0534b29║地及以上。通上下者，經「觀身厭患，遠離身相」
T46n1916_p0534c01║者，深知欲界之身，過罪非一，身分皆不可得
T46n1916_p0534c02║也。身等三觸，對初禪、二禪、三禪，對可見。「分別
T46n1916_p0534c03║色相」者，分別欲界色身，乃至四禪色一一別
T46n1916_p0534c04║異不實，亦知空處未離色法也。「遠離色陰」及
T46n1916_p0534c05║「觀無量空處」者，並如前根本禪內滅三種色
T46n1916_p0534c06║法，與虛空相應也。二、並約自地釋者，「觀身厭
T46n1916_p0534c07║患，遠離身相」者，厭患如影之色覆蔽於心，觀
T46n1916_p0534c08║此影色亦不可得也。「身等三觸」者，別喜根前
T46n1916_p0534c09║已壞，此是四禪色起觸，心生三觸也。「分別色
T46n1916_p0534c10║相」者，分別四禪喜樂及如影之色皆虛誑也。
T46n1916_p0534c11║「遠離色陰」及「觀無量空處」，不異前說。次明識
T46n1916_p0534c12║處定相者，經言：「若有比丘修奢摩他、毘婆舍
T46n1916_p0534c13║那，觀心、意、識，自知此身不受三受，以得遠離
T46n1916_p0534c14║是三種受，是名比丘得識處定。」釋曰：「心、意、
T46n1916_p0534c15║識」者，心者，即是捨空定，緣三性入識處定。行
T46n1916_p0534c16║者用三昧攝智慧，雖知三性不實，為免空難，
T46n1916_p0534c17║一心緣識，即入識處定也。「自知此身不受三
T46n1916_p0534c18║受」者，緣色四句空處雖離初句，而猶受後三
T46n1916_p0534c19║句。今識處緣識入定，則逈離色界四句，所有
T46n1916_p0534c20║四受悉屬於識，故云自知此身不受三受，亦
T46n1916_p0534c21║得言不受苦樂等三受也。已得遠離是三種
T46n1916_p0534c22║受，名識處定相。次明少識處定相者，經言：「若
T46n1916_p0534c23║有比丘觀三世空，知一切行亦生亦滅，空處、
T46n1916_p0534c24║識處亦生亦滅。作是觀已，次第觀識，我今此
T46n1916_p0534c25║識亦非識非非識。若非識者，是名寂靜，我今
T46n1916_p0534c26║云何求斷此識？是名得少識處定。」釋曰：「觀三
T46n1916_p0534c27║世空，一切諸行亦生亦滅」者，深觀自地及上
T46n1916_p0534c28║下心數悉是有為之相，虛誑不實。「次第觀識」
T46n1916_p0534c29║者，是觀識處亦識。「非識非非識」者，即通知
T46n1916_p0535a01║所有法不可得也。「若非識者，是名寂靜，我今
T46n1916_p0535a02║云何求斷此識」者，即是念滅識之方便，緣非
T46n1916_p0535a03║識之法，入少識處定也。次明非想定者，經
T46n1916_p0535a04║言：「若有比丘有非心想，作是思惟：『我今此想
T46n1916_p0535a05║是苦是漏，是瘡是癰，是不寂靜。若我能斷如
T46n1916_p0535a06║是非想及非非想，是名寂靜。』若有比丘能斷
T46n1916_p0535a07║如是非想非非想者，是名獲得無想解脫門。
T46n1916_p0535a08║何以故？法行比丘作是思惟：『若有受想，若有
T46n1916_p0535a09║識想，若有觸想，若有空想，若非想非非想，是
T46n1916_p0535a10║等皆名麁想。我今若修無想三昧，則能永斷
T46n1916_p0535a11║如是等想，是故見於非想非非想，為寂靜處。』
T46n1916_p0535a12║如是見已，入非非想定已，不受不著，即破無
T46n1916_p0535a13║明；破無明已，名獲阿羅漢果。」釋曰：「有非心想」
T46n1916_p0535a14║者，即無想定也。「是苦是漏」等，即是觀無想定
T46n1916_p0535a15║過罪也。若我能斷如是非想及非非想，是名
T46n1916_p0535a16║寂靜。「非想」者，即是無想定也。「及非非想」者，已
T46n1916_p0535a17║逆見上地之過，應斷除。「是寂靜」者，破非想定
T46n1916_p0535a18║故，獲涅槃之寂靜也。「若有比丘能斷如是非
T46n1916_p0535a19║想，獲得無想解脫門」者，一切三界之定，皆名
T46n1916_p0535a20║為想。今斷此想，獲得無想三昧，即能於非想
T46n1916_p0535a21║定破無明，發無漏，得阿羅漢果，證涅槃也。「法
T46n1916_p0535a22║行比丘若有受想」已下，即是重釋出上意，義
T46n1916_p0535a23║可見也。又經言：「前三種定，二道所斷；後第四
T46n1916_p0535a24║定，終不可以世俗道斷。凡夫於非想處雖離
T46n1916_p0535a25║麁煩惱，而亦具有十種細法。以其無麁煩惱
T46n1916_p0535a26║故，一切凡夫謂是涅槃。」廣說如經。釋曰：此明
T46n1916_p0535a27║凡夫等智於非想不能發無漏也。次經云「憍
T46n1916_p0535a28║陳如！若比丘修習聖道，厭離四禪、四空處，觀
T46n1916_p0535a29║於滅莊嚴之道」者，釋曰：此明通觀，於想後得
T46n1916_p0535b01║入滅盡也。此義下背捨中當具說。行者入此
T46n1916_p0535b02║法門，不取實際作證，具足大悲方便一切佛
T46n1916_p0535b03║法，起六神通，度脫眾生，即是約一種法門明
T46n1916_p0535b04║摩訶衍也。
T46n1916_p0535b05║釋禪波羅蜜次第法門卷第八