T46n1916_p0535b06║
T46n1916_p0535b07║
T46n1916_p0535b08║釋禪波羅蜜次第法門卷第九
T46n1916_p0535b09║
T46n1916_p0535b10║隋天台智者大師說
T46n1916_p0535b11║弟子法慎記
T46n1916_p0535b12║弟子灌頂再治
T46n1916_p0535b13║釋禪波羅蜜修證第七之五
T46n1916_p0535b14║明修證無漏禪。今明無漏有二種：一者、對治
T46n1916_p0535b15║無漏；二者、緣理無漏。故《大集經》云：「有二種
T46n1916_p0535b16║行：一者、慧行；二者、行行。」行行者，即是九想、背
T46n1916_p0535b17║捨等對治無漏也，緣事起行，對治破諸煩惱，
T46n1916_p0535b18║故名行行無漏行也。二、慧行者，即是四諦、
T46n1916_p0535b19║十二因緣真空正觀，緣理斷惑，故名慧行無
T46n1916_p0535b20║漏行也。第一、前釋對治無漏，此約九種法門
T46n1916_p0535b21║明也。一、九想；二、八念；三、十想；四、八背捨；五、
T46n1916_p0535b22║八勝處；六、十一切處；七、九次第定；八、師子奮
T46n1916_p0535b23║迅三昧；九、超越三昧。今此九種禪通說為對
T46n1916_p0535b24║治無漏及次第淺深之義，皆如前第一卷中
T46n1916_p0535b25║說。今就此九種法門中，即有二種對治無漏
T46n1916_p0535b26║道：一者、壞法道；二者、不壞法道。壞法道者，即
T46n1916_p0535b27║是九想、八念、十想是也。善修此三，若發真無
T46n1916_p0535b28║漏，即成壞法阿羅漢也。二、不壞法道，即是
T46n1916_p0535b29║背捨、勝處、一切處、九次第定、師子奮迅、超越等
T46n1916_p0535c01║三昧。具足此禪，發真無漏，成不壞法大阿羅
T46n1916_p0535c02║漢也。今通釋第一、壞法觀中三種法門。所以
T46n1916_p0535c03║此三法門名壞法觀者，行人心厭六欲，猶如
T46n1916_p0535c04║怨賊，故修九想以為對治。作此觀時，雖破壞
T46n1916_p0535c05║六欲，而多生恐怖，若修八種正念，恐怖即除，
T46n1916_p0535c06║既貪欲心薄，又無怖畏。爾時欲斷三界結使，
T46n1916_p0535c07║即應進修十想，十想成就，即便殺諸結賊，成
T46n1916_p0535c08║阿羅漢。是人既壞滅欲界身相，不能具足三
T46n1916_p0535c09║界觀、練、熏、修、三明、八解，故名壞法也。問曰：九
T46n1916_p0535c10║想與十想有何異耶？答曰：有異、不異。異者，九
T46n1916_p0535c11║想如縛賊，十想如殺賊；九想為初學，十想為
T46n1916_p0535c12║成就；九想為因，十想為果。故經云：「二為甘
T46n1916_p0535c13║露門：一者、不淨觀門；二者、阿那波那門。」不異
T46n1916_p0535c14║者，善修九想，即具足十想。此義在下當明之。
T46n1916_p0535c15║初釋九想觀門者：一、脹想；二、壞想；三、血塗想；
T46n1916_p0535c16║四、膿爛想；五、青瘀想；六、噉想；七、散想；八、骨
T46n1916_p0535c17║想；九、燒想。此九種法門通稱想者，能轉心轉
T46n1916_p0535c18║想，所謂能轉不淨中淨顛倒想，故名為想。今
T46n1916_p0535c19║釋九想，即開為四意：一、明修證；二、明對治；三、
T46n1916_p0535c20║明攝法；四、明趣道。一、明修證者，行人先持戒
T46n1916_p0535c21║清淨，令心不悔，易受觀法，能破婬欲諸煩惱
T46n1916_p0535c22║賊故。爾時，當先觀人初死之時，辭談言語，息
T46n1916_p0535c23║出不反，忽已死亡，氣滅身冷，無所覺知。室家
T46n1916_p0535c24║驚慟，號天叫地，言說方爾，奄便何去？此為大
T46n1916_p0535c25║畏，無可免者，譬如劫盡火燒，無有遺脫，如
T46n1916_p0535c26║偈說：
T46n1916_p0535c27║死至無貧富，無勤修善法，
T46n1916_p0535c28║無貴亦無賤，老少無免者。
T46n1916_p0535c29║無祈請可救，亦無欺誑處，
T46n1916_p0536a01║無捍格得脫，一切無免者。
T46n1916_p0536a02║死法，名永離恩愛之處，一切有生之所惡，雖
T46n1916_p0536a03║知可惡，甚無得免者。我身不久必當如是，同
T46n1916_p0536a04║於木石，無所別知，我今不應貪著五欲，不覺
T46n1916_p0536a05║死至，同於牛羊。牛羊禽獸雖見死者，跳騰哮
T46n1916_p0536a06║吼，不自覺悟。我既已得人身，識別好醜，當求
T46n1916_p0536a07║甘露不死之法，如偈說：
T46n1916_p0536a08║六情根完具，智鑒亦明利，
T46n1916_p0536a09║而不求道法，唐受身智慧。
T46n1916_p0536a10║禽獸皆亦智，欲樂以自恣，
T46n1916_p0536a11║而不知方便，為道修善事。
T46n1916_p0536a12║既已得人身，而但自放恣，
T46n1916_p0536a13║不知修善行，與彼復何異？
T46n1916_p0536a14║三惡道眾生，不得修道業，
T46n1916_p0536a15║已得此人身，當勉自益利。
T46n1916_p0536a16║行者思惟是已，即取我所愛人，若男若女，脫
T46n1916_p0536a17║衣露體，臥置地上，於前如死尸想，一心三昧觀
T46n1916_p0536a18║此死尸，心甚驚畏，破愛著心。此則略說死想
T46n1916_p0536a19║以為九想前方便也。復次，九想有二種：一者、
T46n1916_p0536a20║利根；二者、鈍根。若利根之人，懸心存想死脹
T46n1916_p0536a21║等事，悉得成就。若鈍根之人，懸作不成，必須
T46n1916_p0536a22║見人初死至尸，所取是相已，繫心修習。既見
T46n1916_p0536a23║相分明，心想成就，即發三昧，於後雖離死尸，
T46n1916_p0536a24║隨想即見。一、脹想者，行者對死尸邊見胮脹，
T46n1916_p0536a25║如韋囊盛風，異於本相。此身中無主，妄識役
T46n1916_p0536a26║御，視聽言語，以此自誑，今何所趣？但見空舍、
T46n1916_p0536a27║胮脹、項直。此身姿容、妖媚、細膚、朱脣、素齒、長
T46n1916_p0536a28║眼、直鼻、平額、高眉，如是好身，令人心惑。今但
T46n1916_p0536a29║見胮脹，好在何處？男女之相亦不可識。即取
T46n1916_p0536b01║此相以觀我所愛人，作此訶責欲心，臭屎囊
T46n1916_p0536b02║胮脹可惡，何足貪著，為此沈沒？自念我身未
T46n1916_p0536b03║脫此法，一心三昧除世貪愛。二、壞想，行者
T46n1916_p0536b04║復觀死尸風吹日曝轉大，烈壞在地，六分破
T46n1916_p0536b05║碎，五臟屎尿臭穢盈流，惡露已現。我所著者，
T46n1916_p0536b06║以此觀之，無可愛樂。我為癡惑，為此屎囊薄
T46n1916_p0536b07║皮所誑，如燈蛾投火，但貪明色，不顧燒身之
T46n1916_p0536b08║禍。自念我身亦爾，未脫此法，一心三昧除世
T46n1916_p0536b09║貪愛。三、血塗漫想，行者復觀死尸，既見破壞，
T46n1916_p0536b10║處處膿血流溢，從頭至足，點污不淨，臭穢、腥
T46n1916_p0536b11║臊、胮脹，不可親近。我所愛者，以此觀之，無可
T46n1916_p0536b12║愛樂。我為癡惑，坐是沈淪，污穢不淨，好在何
T46n1916_p0536b13║處？自念我身未脫此法，一心三昧除世貪愛。
T46n1916_p0536b14║四、膿爛想，行者觀死尸風熱水漬，日漸經久，
T46n1916_p0536b15║身上九孔蟲膿流出，皮肉處處膿爛，滂沱在
T46n1916_p0536b16║地，臭氣轉增。我所愛者，以此觀之，好容美貌，
T46n1916_p0536b17║為此昏迷。今見臭爛甚於糞穢，何可貪著？自
T46n1916_p0536b18║念我身未脫此法，一心三昧除世貪愛。五、青
T46n1916_p0536b19║瘀想，行者復觀死尸膿血稍盡，風日所變，皮
T46n1916_p0536b20║肉黃赤，瘀黑青𪒠，臭氣轉增。我所愛者，以此
T46n1916_p0536b21║觀之，桃華之色，誑惑於我，今何所在？自念我
T46n1916_p0536b22║身未脫此法，一心三昧除世貪愛。六、噉想，行
T46n1916_p0536b23║者復觀死尸蟲蛆唼食，烏挑其眼，狐狗咀嚼，虎
T46n1916_p0536b24║狼爴裂，身殘缺駁，脫落可惡。我所愛人，以此觀
T46n1916_p0536b25║之，本時形體清潔，服飾莊嚴，嬌態自惑。今見
T46n1916_p0536b26║破壞，本相皆失，甚可厭惡。自念我身未脫此
T46n1916_p0536b27║法，一心三昧除世貪愛。七、散想，行者復觀死
T46n1916_p0536b28║尸禽獸分裂，身形破散，風吹日曝，筋斷骨離，頭
T46n1916_p0536b29║首交橫。我所愛人，以此觀之，人相何在？自念
T46n1916_p0536c01║我身未脫是法，一心三昧除世貪愛。八、骨想，
T46n1916_p0536c02║行者復觀死尸皮肉等已盡，但見白骨。見骨
T46n1916_p0536c03║有二種：一者、見筋相連；二者、筋盡骨離。復
T46n1916_p0536c04║有二種：一則餘血膏膩染污，二則骨白如珂
T46n1916_p0536c05║如貝。我所愛人，以此觀之，髑髏可畏，堅強之
T46n1916_p0536c06║相甚於瓦石，柔軟細觸一旦皆失。自念我身
T46n1916_p0536c07║未免此法，一心三昧除世貪愛。九、燒想，行者
T46n1916_p0536c08║復到死尸林中，或見𧂐多草木，焚燒死尸，腹
T46n1916_p0536c09║破肥出，爆裂煙臭，甚可驚畏；或見但燒白骨，
T46n1916_p0536c10║煙焰洞然，薪盡火滅，形同灰土。假令不燒不
T46n1916_p0536c11║埋，亦歸磨滅。我所愛人，以此觀之，身相皆盡，
T46n1916_p0536c12║甚於兵刃，沐浴香熏，華粉嚴飾，軟肥細體，清
T46n1916_p0536c13║溫諂佞，以此惑人，今皆磨滅，竟何所在？自
T46n1916_p0536c14║念我身未脫此法，一心三昧除世貪愛。二、明九
T46n1916_p0536c15║想對治者，行者修九想既通，必須增想重修，
T46n1916_p0536c16║令觀行熟利。隨所觀時，心即與定相應，想法
T46n1916_p0536c17║持心，無分散意，此則能破六欲，除世貪愛。六
T46n1916_p0536c18║欲者：一者、色欲；二、形貌欲；三、威儀姿態欲；四、
T46n1916_p0536c19║言語音聲欲；五、細滑欲；六、人相欲。此六欲中
T46n1916_p0536c20║能生六種著。色欲者，有人染著赤色，若赤白
T46n1916_p0536c21║色，若黃白色、黑色，若赤黑色，若青色，若青白色，
T46n1916_p0536c22║若桃華色。無智愚人見此等色，沒溺迷醉。若
T46n1916_p0536c23║形貌欲，有人但著形貌，面如滿月，修目高眉，
T46n1916_p0536c24║細腰纖指，相好端嚴，心即惑著。威儀欲者，有
T46n1916_p0536c25║人著威儀姿態，行步汪洋，揚眉頓臉，含笑嬌盈，
T46n1916_p0536c26║便生愛染。言語欲者，有人但愛語聲，若聞巧
T46n1916_p0536c27║言華說，應意承旨，音詞清雅，歌詠讚歎，悅動人
T46n1916_p0536c28║心，愚夫淺識，為之迷惑。細滑欲者，有人但愛
T46n1916_p0536c29║身形柔軟，肥膚光悅，猶若兜羅之綿，寒時體
T46n1916_p0537a01║溫，熱時體涼，按摩接待，身服熏香，凡情沒溺，
T46n1916_p0537a02║為此危喪。雜欲者，有人皆著五事。人相欲者，
T46n1916_p0537a03║有人皆不著五事，但著人相。若男若女，雖見
T46n1916_p0537a04║上五事，若不得所愛之人，猶不染著；若遇適
T46n1916_p0537a05║意之人，則能捨世所重，頓亡軀命。如是六欲，
T46n1916_p0537a06║世世誑惑眾生，沈淪生死，沒溺三塗，不得解
T46n1916_p0537a07║脫。若能善修九想對治除滅，則六欲賊破散，
T46n1916_p0537a08║疾證涅槃。所以者何？初死想，破威儀、語言二
T46n1916_p0537a09║欲；次脹想、壞想、噉想，破形貌欲；次血塗漫想、
T46n1916_p0537a10║青瘀想、膿爛想，多破色欲；次骨想、燒想，多除
T46n1916_p0537a11║細滑欲；九想，除雜欲及所著人相欲；噉想、散
T46n1916_p0537a12║想、骨想，偏除人相欲。殘噉離散白骨中，不見有
T46n1916_p0537a13║人可著故，以是九想觀能破欲結，瞋、癡亦薄。
T46n1916_p0537a14║三毒薄故，九十八使山皆動，漸漸增進其道，
T46n1916_p0537a15║以金剛三昧摧破結使山，得三乘道。九想雖
T46n1916_p0537a16║是不淨觀，因是能成大事，譬如大海中死尸，
T46n1916_p0537a17║溺人依之，即得度也。三、明攝法者，是九想法
T46n1916_p0537a18║緣欲界身色、想陰攝，亦身念處少分，或欲界
T46n1916_p0537a19║攝，或初禪、二禪攝。未離欲散心人得欲界繫，
T46n1916_p0537a20║離欲人得色界繫，胮脹等八想欲界初禪、二
T46n1916_p0537a21║禪中攝，淨骨想欲界初禪、二禪、四禪中攝。三
T46n1916_p0537a22║禪中樂多，故無是想。四、明九想趣道者，修九
T46n1916_p0537a23║想有二種：若按事而修，此則但能伏欲界結，
T46n1916_p0537a24║後別修十想以斷見思，成無學道。二者、若善
T46n1916_p0537a25║修九想，即具十想，從事入理，此則不煩別約
T46n1916_p0537a26║餘門修十想。所以者何？如行者觀人死時，動
T46n1916_p0537a27║轉言語，須臾間忽然已滅，身體胮脹、爛壞、分
T46n1916_p0537a28║散，各各變異，是則無常。若著此身，無常壞時，
T46n1916_p0537a29║是即為苦。若無常苦不得自在者，是則無我。
T46n1916_p0537b01║不淨、無常、苦、無我故，則世間不可樂著，觀身
T46n1916_p0537b02║如是。食雖在口，腦涎流下，與唾和合成味，而
T46n1916_p0537b03║咽與吐無異，下人腹中即為糞穢，即是食不
T46n1916_p0537b04║淨想。以此九想觀觀身無常變易，念念皆滅，
T46n1916_p0537b05║即是死想。以是九想厭世間樂，知煩惱斷，即
T46n1916_p0537b06║安隱寂滅，即是斷想。以是九想遮諸煩惱，即
T46n1916_p0537b07║離想。以九想厭世間故，知五陰滅，更不須
T46n1916_p0537b08║生，是處安隱，即是盡想。若能如是善修九想，
T46n1916_p0537b09║即具十想，斷見、思惑，當知是人必定趣三乘
T46n1916_p0537b10║道。復次，《摩訶衍》中說，若善修九想，開身念處
T46n1916_p0537b11║門，身念處開三念處門，四念處開三十七品
T46n1916_p0537b12║門，三十七品開涅槃門，入涅槃故，則滅一切
T46n1916_p0537b13║憂苦。菩薩憐愍眾生故，雖於九想能入涅槃，
T46n1916_p0537b14║而亦不取實際作證。所以者何？若色中無味
T46n1916_p0537b15║相，眾生即不應著於色；若色中無離相，今亦
T46n1916_p0537b16║不應從色得解脫。以色中有味故，眾生則著
T46n1916_p0537b17║於色；色中有離相故，眾生從色得解脫。而味
T46n1916_p0537b18║不即離，離不即味，離味處無脫處，離脫處無
T46n1916_p0537b19║味處，當知色即非縛非脫。爾時不隨生死，不
T46n1916_p0537b20║證涅槃，但以大悲憐憫一切眾生，於此不淨
T46n1916_p0537b21║觀中成就一切佛法。《大品經》云：「九想即是菩
T46n1916_p0537b22║薩摩訶衍。」次釋八念法門。所言八念者：一、念
T46n1916_p0537b23║佛；二、念法；三、念僧；四、念戒；五、念捨；六、念天；
T46n1916_p0537b24║七、念入出息；八、念死。此八通稱念者，一心緣
T46n1916_p0537b25║中，憶持不忘失故，名之為念。今釋八念，即為
T46n1916_p0537b26║三意：一、明教門所為；二、明修證；三、明趣道之
T46n1916_p0537b27║相。一、明教門所為者，佛弟子於阿蘭若處：空
T46n1916_p0537b28║舍、塚間、山林、曠野，善修九想外不淨，厭患其
T46n1916_p0537b29║身，而作是念：「我云何將是底下不淨臭屎尿
T46n1916_p0537c01║囊以自隨逐？」爾時㱇然驚怖，舉身毛豎；及為
T46n1916_p0537c02║惡魔作種種形色來恐怖之，欲令其道退沒。
T46n1916_p0537c03║以是故念佛。次九想後，說八念，以除怖畏。如
T46n1916_p0537c04║經中說：「佛告諸比丘：若於阿蘭若處有驚怖
T46n1916_p0537c05║心，爾時應當念佛，恐怖即滅；若不念佛，應當
T46n1916_p0537c06║念法，恐怖即除；若不念法，應當念僧，恐怖即
T46n1916_p0537c07║除。」故知三念為除怖畏說也。問曰：經說三
T46n1916_p0537c08║念因緣為除怖畏，後五念復云何？答曰：是比
T46n1916_p0537c09║丘自布施、持戒，怖畏即除。所以者何？若彼破
T46n1916_p0537c10║戒，畏墮地獄；若慳貪，畏墮餓鬼及貧窮中，自
T46n1916_p0537c11║念：「我有是淨戒、布施，則歡喜。上諸天皆是布
T46n1916_p0537c12║施、持戒果報，我亦有是福德。」是故念天亦能
T46n1916_p0537c13║令怖畏不生。十六行中，念阿那波那時，細心
T46n1916_p0537c14║覺尚滅，何況怖畏麁覺？念死者，念五陰身念
T46n1916_p0537c15║念生滅，從生已來，恒與死俱，今何以畏死？是
T46n1916_p0537c16║五念，佛雖不別說，當知是為深除怖畏。所以
T46n1916_p0537c17║者何？念他功德以除恐怖則難，念自功德以
T46n1916_p0537c18║除怖畏則易。以是義故，不別說。二、明修證八
T46n1916_p0537c19║念。念佛者，若行者於阿蘭若中，心有怖畏，應
T46n1916_p0537c20║當念佛，佛是多陀阿伽度、阿羅訶、三藐三佛
T46n1916_p0537c21║陀乃至婆伽婆，十號具足，三十二相、八十種
T46n1916_p0537c22║好、大慈大悲、十力、四無所畏、十八不共法，智
T46n1916_p0537c23║慧光明，神通無量，能度無量十方眾生，是我
T46n1916_p0537c24║大師，救護一切，我當何畏？一心憶念，恐怖即
T46n1916_p0537c25║除。二、念法者，行者應念是法巧出，得今世
T46n1916_p0537c26║果，無諸熱惱，不待時，能到善處，通達無礙。巧
T46n1916_p0537c27║出者，善說二諦，不相違故，是法能出二邊，故
T46n1916_p0537c28║名巧出。得今世果者，諸外道法皆無今世果，
T46n1916_p0537c29║唯佛法中因緣展轉生。所謂持戒清淨故，得
T46n1916_p0538a01║心不悔；得心不悔故，生法歡喜；生法歡喜故，
T46n1916_p0538a02║得心樂；得心樂故，則能攝心；攝心故，得如實
T46n1916_p0538a03║智；得如實智故，得厭離；得厭離故，得離欲；離
T46n1916_p0538a04║欲故，得解脫；解脫果報故，得涅槃。是名得今
T46n1916_p0538a05║世果報。無熱惱者，無三毒、生死熱惱也。不待
T46n1916_p0538a06║時者，諸外道受法要須待時節，佛法不爾，譬
T46n1916_p0538a07║如薪遇火即然，不待時。到善處者，若行佛法，
T46n1916_p0538a08║必至人天樂果，三乘涅槃之處。通達無礙者，
T46n1916_p0538a09║得三法印故，通達無礙也。我修如是等法，當
T46n1916_p0538a10║何所畏？一心憶念，恐怖即除。三、念僧者，行者
T46n1916_p0538a11║應念僧，僧是佛弟子眾，具五分法身。是中
T46n1916_p0538a12║有四雙八輩、二十七人，應受供養禮事，世間
T46n1916_p0538a13║無上福田。所謂若聲聞僧、若辟支佛僧、若菩
T46n1916_p0538a14║薩僧，神智無量，能救苦難，度脫眾生，如是聖
T46n1916_p0538a15║眾，是我真伴，當何所畏？一心憶念，恐怖即除。
T46n1916_p0538a16║四、念戒者，行者應念：是戒能遮諸惡，安隱住
T46n1916_p0538a17║處。是中戒有二種，所謂有漏戒、無漏戒。復有
T46n1916_p0538a18║二種：一、律儀戒；二、定共戒。律儀戒，能遮諸
T46n1916_p0538a19║惡，身得安隱；定共戒，能遮諸煩惱，心得內樂；
T46n1916_p0538a20║無漏戒，能破無明諸惡根本，得解脫樂。我修
T46n1916_p0538a21║如是之法，當何所畏？一心憶念，恐怖即除。五、
T46n1916_p0538a22║念捨者，行者應念捨有二種：一者、捨施捨；二
T46n1916_p0538a23║者、諸煩惱捨。捨施有二種：一者、捨財；二者、捨
T46n1916_p0538a24║法。是二種捨，皆名為捨，即是一切善法根本。
T46n1916_p0538a25║行者自念：我有身已來亦有如是捨施功德，
T46n1916_p0538a26║我當何畏？一心憶念，怖畏即除。六、念天者，行
T46n1916_p0538a27║者應念：四天王天乃至他化自在天，彼諸天等
T46n1916_p0538a28║悉因往昔戒施善根，得生彼處，長夜快樂，善
T46n1916_p0538a29║法護念我等。復當憶念：天有四種：一者、名天；
T46n1916_p0538b01║二者、生天；三者、淨天；四者、義生天。如是等
T46n1916_p0538b02║天，果報清淨，若我有戒施之善，捨命之時，必
T46n1916_p0538b03║生彼處，當何所畏？一心憶念，恐怖即除。七、
T46n1916_p0538b04║念阿那波那者，如前六十特勝初門中說。行
T46n1916_p0538b05║者若心驚怖，即當調息，緣息出入，覺知滿十，
T46n1916_p0538b06║即當發言，念阿那波那，如是至十，六神即歸。
T46n1916_p0538b07║一心念息，恐怖即除。次念死者，死有二種：一
T46n1916_p0538b08║者、自死；二、他因緣死。是二種死，常隨此身，若
T46n1916_p0538b09║他不殺，自亦當死，何足生怖？譬如勇士入陣，
T46n1916_p0538b10║以死往遮，則心安無懼。如是一心念死，怖畏
T46n1916_p0538b11║即除。是則略說八念對治恐怖。是中法相，並
T46n1916_p0538b12║如《摩訶衍》廣分別。三、明八念趣道之相者，若
T46n1916_p0538b13║如前說，止是權除怖畏及諸障難，今明善修
T46n1916_p0538b14║八念，即是一途入道法門。釋八念入道有二
T46n1916_p0538b15║意：一者、次第修行入道之相；二者、一一念各
T46n1916_p0538b16║得入道。次第修行入道者，行者欲求解脫煩
T46n1916_p0538b17║惱之病，先當念佛如醫王，念法如良藥，念僧
T46n1916_p0538b18║如瞻病，念戒如禁忌飲食，念捨如將養，念天
T46n1916_p0538b19║如身病少差，念阿那波那使發禪定，念死即
T46n1916_p0538b20║悟無常四諦。若三界病盡，即得聖道。二者、明
T46n1916_p0538b21║一一念各是入道方法者，念佛，即是念佛三
T46n1916_p0538b22║昧入道之相，如《文殊般若》及諸經中說。念法
T46n1916_p0538b23║者，如經說：「諸佛所師，所謂法也。」若四諦、十二
T46n1916_p0538b24║因緣、六波羅蜜、中道、實相，如是等法，皆是入
T46n1916_p0538b25║道之法。念僧者，如《觀世音》、《三昧》、《藥上》等經中
T46n1916_p0538b26║說。念戒，如前十種戒中說。念施，如《摩訶衍》中
T46n1916_p0538b27║檀波羅蜜入道相中說。餘三念者，若念天及
T46n1916_p0538b28║第一義天，即入道；若念阿那波那入道之相，
T46n1916_p0538b29║具如通明中說；念死，如下死想義中說。當知
T46n1916_p0538c01║八念，隨修一念即得入道，不須餘習。菩薩為
T46n1916_p0538c02║求佛道故，行是八念，心無依倚，大悲方便，廣
T46n1916_p0538c03║習法門以化眾生。當知八念即是菩薩摩訶
T46n1916_p0538c04║衍也。次釋十想法門。十想者：一、無常想；二、苦
T46n1916_p0538c05║想；三、無我想；四、食不淨想；五、一切世間不
T46n1916_p0538c06║可樂想；六、死想；七、不淨想；八、斷想；九、離想；
T46n1916_p0538c07║十、盡想。今釋十想，即為三意：一、明次位；二、明
T46n1916_p0538c08║修證；三、明趣道想。第一、所言次位者，於佛教
T46n1916_p0538c09║所說諸法中有三種道：一、見道；二、修道；三、無
T46n1916_p0538c10║學道。今此十想即約三道以明位次。所以者
T46n1916_p0538c11║何？壞法人於乾慧地已具九想，伏諸結使，今
T46n1916_p0538c12║修無常等三想，即是總相觀，為破六十二見
T46n1916_p0538c13║諸顛倒法，入見道中，得初果故。次有食不淨
T46n1916_p0538c14║想等四想，此為須陀洹、斯陀含人入修道中
T46n1916_p0538c15║欲斷五下分結，證阿那含果故，說是四種別
T46n1916_p0538c16║相事觀，助成正觀，斷思惟惑。後斷、離、盡等三
T46n1916_p0538c17║想，為阿那含人行阿羅漢向，修無學道，為欲
T46n1916_p0538c18║斷離色、無色愛，證阿羅漢故說。當知十想約
T46n1916_p0538c19║三道以辯次位，一往義則可見。第二、明修證。
T46n1916_p0538c20║一、無常想者，觀一切有為法無常，智慧相應
T46n1916_p0538c21║故，名無常想。所以者何？一切有為法新新
T46n1916_p0538c22║生滅故，屬因緣故，不增積故，生時無所從來，
T46n1916_p0538c23║滅時無所去處，故名無常。是中無常有二種：
T46n1916_p0538c24║一者、眾生無常；二者、世界無常。眾生無常者，
T46n1916_p0538c25║行者觀我及一切眾生從歌羅邏來，色心生
T46n1916_p0538c26║滅變異，乃至老死無暫停時。所以者何？一切
T46n1916_p0538c27║有為悉屬生、住、滅三相遷變，故知無常。所謂
T46n1916_p0538c28║欲生異生，欲住異住，欲滅異滅，如是變易無
T46n1916_p0538c29║常，剎那迅速，無暫停息，故知一切眾生悉皆
T46n1916_p0539a01║無常。世界無常者，如偈說：
T46n1916_p0539a02║大地草木皆磨滅，須彌巨海亦崩竭，
T46n1916_p0539a03║諸天住處皆燒盡，爾時世界何處常？
T46n1916_p0539a04║復次，如佛說無常觀有二種：一者、有餘；二者、
T46n1916_p0539a05║無餘。一切人物皆盡，唯有名在，是名有餘；若
T46n1916_p0539a06║人物滅盡，是名無餘。所以者何？若言以三相
T46n1916_p0539a07║故，一切有為法為無常者，三相自不可得，云
T46n1916_p0539a08║何有無常？如生時無住滅，離生時亦無住滅。
T46n1916_p0539a09║若生時即有住滅，即壞生相，以生滅相違故。
T46n1916_p0539a10║若言離生有滅住，亦壞三相義。若離生則滅，
T46n1916_p0539a11║無所滅故。當知三相不可得。若無有三相，云
T46n1916_p0539a12║何言無常？若不得無常相，即見聖道，是名無
T46n1916_p0539a13║常想。問曰：若爾，佛何故說無常為聖諦？答曰：
T46n1916_p0539a14║為對治破著常顛倒故，是中不應求實，若心
T46n1916_p0539a15║計無常為實者，即墮斷見。復次，有餘無常想，
T46n1916_p0539a16║如上特勝、通明中說；無餘者，在下慧行中當
T46n1916_p0539a17║廣說。問曰：何以聖行初門先說無常想？答
T46n1916_p0539a18║曰：一切凡夫未見道時，各貴所行，或言持戒
T46n1916_p0539a19║為重，或言多聞為重，或言十二頭陀為重，或
T46n1916_p0539a20║言禪定為重。如是各各所行為貴，更不復勤
T46n1916_p0539a21║求涅槃。佛言：「是諸功德皆是趣涅槃道分，若
T46n1916_p0539a22║觀諸法無常，是為真涅槃道。」如是種種因緣
T46n1916_p0539a23║故，諸法雖空，而說是無常想。二、苦想者，行者
T46n1916_p0539a24║應作是思惟：若一切有餘法無常遷變，即是
T46n1916_p0539a25║苦想。所以者何？從內六情、外六塵和合故，生
T46n1916_p0539a26║六種識。六種識中生三種受，謂苦受、樂受、捨
T46n1916_p0539a27║受。是三種受中生、老、病、死、恩愛別離、求不得、怨
T46n1916_p0539a28║憎會、五陰盛等八苦之所逼切，故名為苦。復
T46n1916_p0539a29║次，是苦受以事即是苦故，一切眾生所不欲；
T46n1916_p0539b01║是樂受以為順情故，一切眾生所愛。若生貪
T46n1916_p0539b02║著，無常敗壞，即現受眾苦，後受地獄、畜生、餓
T46n1916_p0539b03║鬼等苦。如是等種種諸苦，皆從求樂生，故知
T46n1916_p0539b04║樂即是苦。捨受雖復情中不覺苦樂，不取不
T46n1916_p0539b05║棄，理實無常遷逼，亦為大苦。如是觀時，於三
T46n1916_p0539b06║界中不見樂相可生貪著，心生厭畏，是名苦
T46n1916_p0539b07║想。問曰：若無常即是苦者，道聖諦有為無常
T46n1916_p0539b08║亦應是苦。答曰：道聖諦雖無常，而能滅苦，不
T46n1916_p0539b09║生諸著，又與空、無我等諸智慧和合故，但是
T46n1916_p0539b10║無常，而非苦也。三、無我想者，行者當深思惟：
T46n1916_p0539b11║若有為法悉是苦者，苦即是無我。所以者何？
T46n1916_p0539b12║五受陰中悉皆是苦。若是苦者，即不自在；若
T46n1916_p0539b13║不自在，是則無我。何以故？若有我自在者，則
T46n1916_p0539b14║不應為苦所逼，知苦即是無我。復次，五陰、十
T46n1916_p0539b15║二入、十八界中，諸法從緣生，則無自性故。若
T46n1916_p0539b16║即陰離陰，更求我等十六知見，皆不可得。既
T46n1916_p0539b17║不得我，則捨一切諸見執著，心無所取，便得
T46n1916_p0539b18║解脫，是名無我想。是無常、苦、無我三想，觀行
T46n1916_p0539b19║深細，在下釋苦諦中更當廣說。問曰：無常、苦、
T46n1916_p0539b20║無我，為是一事，為是三事？若是一事，一事不
T46n1916_p0539b21║應說三；若是三事，佛何故說無常即苦，苦即
T46n1916_p0539b22║無我？答：三是一事，所謂受有漏法。觀門分別
T46n1916_p0539b23║故，有三種異：無常行相應，是無常想；苦行相
T46n1916_p0539b24║應，是苦想；無我行相應，是無我想。無常不令
T46n1916_p0539b25║入三界，苦令知三界過罪，無我則捨世間。復
T46n1916_p0539b26║次，無常生厭，苦生怖畏，無我拔出，令得解脫。
T46n1916_p0539b27║復次，無常者遮常見，苦遮令世涅槃見，無我
T46n1916_p0539b28║者遮著處見。無常者，世間所可著常法是；苦
T46n1916_p0539b29║者，世間計樂處是；無我者，世間所可計我牢
T46n1916_p0539c01║固者是。如是等種種分別，並如《摩訶衍》中廣
T46n1916_p0539c02║說也。四、食不淨想者，行者雖知無常、苦、空、無
T46n1916_p0539c03║我，若於飲食猶生貪著，當修食不淨想以為
T46n1916_p0539c04║對治。諦觀此食皆是不淨因緣故有，如肉是
T46n1916_p0539c05║精血水道中生，是為膿蟲住處；如酥乳酪，血
T46n1916_p0539c06║變所成，與爛膿無異；飯似白蟲，羹如糞汁。一
T46n1916_p0539c07║切飯食，厨人執作，污垢不淨，若著口中，腦有
T46n1916_p0539c08║爛涎，二道流下，與唾和合，然後成味，其狀如
T46n1916_p0539c09║吐，從腹門入，地持，水爛，風動，火煮。如釜熟糜，
T46n1916_p0539c10║滓濁下沈，清者在上。譬如釀酒，滓濁者為屎，
T46n1916_p0539c11║清者為尿。腰有三孔，風吹膿汁，散入百脈，先
T46n1916_p0539c12║與血和合，凝變為肉；從新肉生脂、骨、髓，以是
T46n1916_p0539c13║因緣，故生身根。從新舊肉令生五情根，從
T46n1916_p0539c14║此五根則生五識，次第生意識，分別取相，籌
T46n1916_p0539c15║量好醜，然後生我、我所心等諸煩惱及諸罪
T46n1916_p0539c16║業。觀食如是本末因緣，種種不淨，知內四大
T46n1916_p0539c17║與外四大則無有異，但以我見力故，強計為
T46n1916_p0539c18║我有。行者如是思惟，知食罪過，若我貪著，當
T46n1916_p0539c19║墮地獄、餓鬼，吞熱鐵丸，或墮畜生猪狗之中，
T46n1916_p0539c20║噉食糞穢。如是觀食，則生厭想；因厭食故，五
T46n1916_p0539c21║欲亦薄，即是食不淨想。五、一切世間不可樂
T46n1916_p0539c22║想者，行者若念世間色欲、滋味、眷屬、親里、服
T46n1916_p0539c23║飾、園觀、國土、人事等，則生樂想，惡覺不息，障
T46n1916_p0539c24║離欲道故。行者應當深心諦觀世間過罪之
T46n1916_p0539c25║相。過罪有二種：一者、眾生；二者、國土。眾生
T46n1916_p0539c26║過罪者，一切眾生皆有八苦之患，無可貪著。
T46n1916_p0539c27║復觀眾生貪欲多故，不擇好醜，猶如禽獸；瞋
T46n1916_p0539c28║恚重故，乃至不受佛語，不敬聞法，不畏惡道；
T46n1916_p0539c29║愚癡多故，所求不以道理，不識尊卑；或慳貪、
T46n1916_p0540a01║憍慢、嫉妬、很戾、諂誑、讒賊、邪見、無信、不識恩
T46n1916_p0540a02║義；或罪業多故，造作五逆，不敬三寶，輕蔑善
T46n1916_p0540a03║人。世間眾生善者甚少，弊惡者多，深觀如是
T46n1916_p0540a04║煩惱過罪，應生厭離，如是不可親厚。國土過
T46n1916_p0540a05║罪者，如偈說：
T46n1916_p0540a06║或有國多寒，或有國多熱，
T46n1916_p0540a07║有國無救護，或有國多惡，
T46n1916_p0540a08║有國多饑餓，或有國多病，
T46n1916_p0540a09║有國不修福，如是無樂處。
T46n1916_p0540a10║行者深觀欲界惡事如是，無有樂處，乃至上
T46n1916_p0540a11║二界果報破壞時，憂苦甚於下界，譬如極高
T46n1916_p0540a12║處墮落，摧碎爛壞。經言：「三界無安，猶如火
T46n1916_p0540a13║宅，眾苦充滿，甚可怖畏。」若常觀是相，則深生
T46n1916_p0540a14║厭離，愛覺不生，是名世間不可樂想。六、死想
T46n1916_p0540a15║者，行者若修上來諸想，多少懈怠心生，不能
T46n1916_p0540a16║疾斷漏，是時應須深修死想。如佛說死想
T46n1916_p0540a17║義：有一比丘偏袒白佛：「我能修死想。」佛言：
T46n1916_p0540a18║「汝云何修？」比丘言：「我不望一歲活。」佛言：「汝為
T46n1916_p0540a19║放逸修死想者。」復有比丘言：「我不望七月活。」
T46n1916_p0540a20║有比丘言七日、六日、五日、四日、三日、二日活。
T46n1916_p0540a21║佛言：「汝等皆是放逸修死想者。」有比丘言：「從
T46n1916_p0540a22║旦至食。」有一比丘言：「一食頃。」佛言：「汝等皆
T46n1916_p0540a23║是放逸修死想者。」有一比丘偏袒白佛言：「我
T46n1916_p0540a24║於出息不保入息，入息不保出息。」佛言：「善哉！
T46n1916_p0540a25║善哉！是真修死想者，是真不放逸行。」若能如
T46n1916_p0540a26║是修死想者，當知是人破懈怠賊，一切善法
T46n1916_p0540a27║恒得現前，是名修死想也。七、不淨想者，如前
T46n1916_p0540a28║通明觀，見身三十六物五種不淨，是中應廣
T46n1916_p0540a29║說。八斷想、九離想、十盡想者，緣涅槃，斷煩惱
T46n1916_p0540b01║結使，故名斷想；離結使故，故名為離想；盡諸
T46n1916_p0540b02║結使，故名為盡想。問曰：若爾者，一想便足，何
T46n1916_p0540b03║故說三？答曰：如前一法三說，無常即苦，苦即
T46n1916_p0540b04║無我，此想亦如是。斷想，有餘涅槃；盡想，無
T46n1916_p0540b05║餘涅槃；離想，二涅槃方便門。當知壞法人成
T46n1916_p0540b06║就十想即成阿羅漢，具足二種涅槃，故說九
T46n1916_p0540b07║想、十想為壞法道也。十想義種種分別，具如
T46n1916_p0540b08║《摩訶衍》中廣說。第三、明趣道相者，即有三種：
T46n1916_p0540b09║一者、漸次入壞法道，具如前說。二者、非次第
T46n1916_p0540b10║壞法道。從初發心即具修十想，斷諸結使，得
T46n1916_p0540b11║阿羅漢果，具足二種涅槃，故《摩訶衍》云：「若於
T46n1916_p0540b12║煖、頂、忍、世間第一法，正智慧觀，離諸煩惱，是
T46n1916_p0540b13║離想；得無漏道，斷結使，是斷想；入涅槃時，滅
T46n1916_p0540b14║五受陰，不復相續，是名盡想。」當知從初乾慧
T46n1916_p0540b15║地來，即說離想等，此則異前所說。三想併在
T46n1916_p0540b16║後無學道中也。三者、隨分入道。若於十想之
T46n1916_p0540b17║中隨修一想，善得成就，即能斷三界結使，得
T46n1916_p0540b18║阿羅漢，證二種涅槃。故經云：「善修無常，能
T46n1916_p0540b19║斷一切欲愛、色愛、無色愛，掉、慢、無明三界結使
T46n1916_p0540b20║永盡無餘。」當知無常即是具足入道不煩惱
T46n1916_p0540b21║想，下九想亦當如是一一分別趣道之相。復
T46n1916_p0540b22║次，菩薩摩訶薩行菩薩道時，心廣大故，欲為
T46n1916_p0540b23║一切眾生習甘露法藥，雖知諸法畢竟空寂，
T46n1916_p0540b24║而亦具足成就十想。是菩薩於一一想中，次
T46n1916_p0540b25║第入一切法門，旋轉無閡，為眾生說，當知十
T46n1916_p0540b26║想即是菩薩摩訶衍也。
T46n1916_p0540b27║釋禪波羅蜜次第法門卷第九