T46n1916_p0540c01║
T46n1916_p0540c02║釋禪波羅蜜次第法門卷第十
T46n1916_p0540c03║
T46n1916_p0540c04║隋天台智者大師說
T46n1916_p0540c05║弟子法慎記
T46n1916_p0540c06║弟子灌頂再治
T46n1916_p0540c07║釋禪波羅蜜修證第七之六
T46n1916_p0540c08║從背捨已去，有六種法門，並屬不壞法道所
T46n1916_p0540c09║攝。利根聲聞具此六法，發真無漏，即成不壞
T46n1916_p0540c10║法大力阿羅漢，故《摩訶衍》云：「不壞法阿羅漢
T46n1916_p0540c11║能具無諍三昧、願智、頂禪。」今分此六種法門，
T46n1916_p0540c12║即為四意，謂觀、練、熏、修。一者、背捨及勝處、一
T46n1916_p0540c13║切處，此三門並屬觀禪，故《摩訶衍》云：「背捨是
T46n1916_p0540c14║初行，勝處是中行，一切處是後行。」悉為對治
T46n1916_p0540c15║破根本味禪中無明貪著及淨法愛也。二、九
T46n1916_p0540c16║次第定，即是鍊禪；三、師子奮迅三昧，即是熏
T46n1916_p0540c17║禪；四、超越三昧，即是修禪。今釋第一、觀禪，即
T46n1916_p0540c18║為二意：一、先釋三番修觀禪方法；二、明觀禪
T46n1916_p0540c19║功能。第一、釋三番觀行方法者：一、先釋背捨；
T46n1916_p0540c20║二、次釋勝處；三、釋一切處也。先釋八背捨。八
T46n1916_p0540c21║背捨者：一、內有色相外觀色，是初背捨；二、內
T46n1916_p0540c22║無色相外觀色，是二背捨；三、淨背捨身作證，
T46n1916_p0540c23║是三背捨；四、虛空處背捨；五、識處背捨；六、
T46n1916_p0540c24║不用處背捨；七、非有想非無想背捨；八、滅受
T46n1916_p0540c25║想背捨。今釋背捨，即為五意：一、釋名；二、明次
T46n1916_p0540c26║位；三、辯觀法不同；四、明修證；五、分別趣道之
T46n1916_p0540c27║相。第一、釋名。此八法門所以通名背捨者，背
T46n1916_p0540c28║是淨潔五欲，離是著心，故名背捨。言淨潔五
T46n1916_p0540c29║欲者，欲界麁弊色、聲、香、味、觸，貪著是法，沈沒
T46n1916_p0541a01║三塗，名為不淨五欲。欲界定、未到地、根本四
T46n1916_p0541a02║禪、四空，是中雖生味著，皆名淨潔五欲。今以
T46n1916_p0541a03║背捨、無漏對治，破除厭離，不著欲界根本禪
T46n1916_p0541a04║定喜樂，故言能背是淨潔五欲，捨是著心，名
T46n1916_p0541a05║為背捨。復次，多有人言：「背捨即是解脫之異
T46n1916_p0541a06║名。」今用《摩訶衍》意往撿，此義不然。所以者何？
T46n1916_p0541a07║如《大品經》云：「菩薩依八背捨，入九次第定。」身
T46n1916_p0541a08║證阿那含人雖得九次第定，而不得受具足
T46n1916_p0541a09║八解之名。故知因中厭離煩惱，名背捨；後具
T46n1916_p0541a10║足觀、鍊、熏、修，發真無漏，三界結盡，爾時背捨
T46n1916_p0541a11║轉名解脫。如此說者，義則可依。第二、明次位
T46n1916_p0541a12║者，解釋不同。若依曇無德人所明，初二背捨，
T46n1916_p0541a13║位在欲界；三淨背捨，位在色界四禪；第四、五、
T46n1916_p0541a14║六、七，此四背捨，位在四空；第八滅受想背捨，
T46n1916_p0541a15║位過三界。若依薩婆多人所說，初二背捨，位
T46n1916_p0541a16║通欲界、初禪、二禪；第三淨背捨，唯在四禪。彼
T46n1916_p0541a17║云：「三禪樂多，又離不淨近故，不立背捨。」下五
T46n1916_p0541a18║背捨，明位不異於前。復有師言：「三禪無勝處，
T46n1916_p0541a19║四禪無背捨。」此則與前有異。今依《摩訶衍》中
T46n1916_p0541a20║說，論言：「初背捨，初禪攝；第二背捨，二禪攝。」當
T46n1916_p0541a21║知此二背捨位在初、二禪中，為對治破欲界
T46n1916_p0541a22║故，皆言以是不淨心觀外色。第三、淨背捨位
T46n1916_p0541a23║在三禪中，故論云：「淨背捨者，緣淨故淨，遍身
T46n1916_p0541a24║受樂，故名身作證。」三界之法，若除三禪，更無
T46n1916_p0541a25║遍身之樂。論文又言：「是四禪中有一背一捨、
T46n1916_p0541a26║四勝處。」如比上進退從容，當知位在三禪、四
T46n1916_p0541a27║禪，苟而遍屬，即互乖論。今若具以此義破射
T46n1916_p0541a28║於前，及融通教意，甚自紜紜。下五背捨配位
T46n1916_p0541a29║不異於前，今依後家之釋，以辯位次也。第三、
T46n1916_p0541b01║釋觀法不同者，若曇無德人明此八解脫觀，
T46n1916_p0541b02║並以空觀而為體；若薩婆多人明此背捨不
T46n1916_p0541b03║淨觀，並是有觀，厭背為體。今此八背捨具有
T46n1916_p0541b04║事、理兩觀，在因則名背捨，果滿則名解脫，亦
T46n1916_p0541b05║名俱解脫也。若偏依前二家所說，此則事、理
T46n1916_p0541b06║互有不具，豈得受於俱解脫之名？此中觀行
T46n1916_p0541b07║方法與前二家不同，淺深之異，在下自當可
T46n1916_p0541b08║見。第四、明修證。行者欲修八背捨無漏觀行，
T46n1916_p0541b09║必須精持五篇諸戒，極令清淨。復當精勤勇
T46n1916_p0541b10║猛，大誓莊嚴，心無退沒，及能成辦大事。所言
T46n1916_p0541b11║初背捨者，不壞內外色，不內外滅色相已，是
T46n1916_p0541b12║不淨心觀色，是名初背捨。所以者何？眾生有
T46n1916_p0541b13║二分行：愛行、見行。愛多者，著樂，多縛在外結
T46n1916_p0541b14║使；見多者，多著身見等諸見，為內結使縛。以
T46n1916_p0541b15║是故，愛多者，觀外身不淨；見多者，觀內身不
T46n1916_p0541b16║淨敗壞。今明背捨觀行，多先從內起，內觀既
T46n1916_p0541b17║成，然後以不淨心觀外。云何觀內？行者端身
T46n1916_p0541b18║正心，諦觀足大拇指，想如大豆脹黑，亦如脚
T46n1916_p0541b19║繭之相。於靜心中，觀此相成，即復想脹起如
T46n1916_p0541b20║梨豆大，如是乃至見一拇指脚如鷄卵大。次
T46n1916_p0541b21║觀二指，三、四、五指亦然。次觀脚法，復見腫脹，
T46n1916_p0541b22║乃至脚心、脚踵、脚踝、𨄔膝、髀臗，悉見腫脹。次
T46n1916_p0541b23║觀右脚亦如是。復當靜心諦想大小便道、腰
T46n1916_p0541b24║脊、腹背、胸脇，悉見腫脹。復當靜心諦觀左胛、
T46n1916_p0541b25║臂肘、腕掌、五指，悉見腫脹，乃至右胛亦復如
T46n1916_p0541b26║是。復當靜心諦觀頸項、頭頷，悉見腫脹。舉身
T46n1916_p0541b27║項直，如是從頭至足，從足至頭，循身觀察，但
T46n1916_p0541b28║見腫脹，心生厭惡。復當觀壞膿爛，血污不淨，
T46n1916_p0541b29║大小便道蟲膿流出。腹既坼破，見諸內臟及
T46n1916_p0541c01║三十六物臭爛不淨，心生厭惡，自觀己身甚
T46n1916_p0541c02║於死狗，觀外所愛男女之身亦復如是，不
T46n1916_p0541c03║可愛樂。廣說如九想，但除散、燒二想為異耳。
T46n1916_p0541c04║行者修此觀時，若欲界煩惱未息，當久住此
T46n1916_p0541c05║觀中，令厭心純熟。若離貪愛，是時應當進觀
T46n1916_p0541c06║白骨，一心靜定，諦觀眉間，想皮肉裂開，見白
T46n1916_p0541c07║骨如爪大，的的分明。次當以心向上，裂開皮
T46n1916_p0541c08║肉，即見額骨及髮際骨㘈然而開，即見骨相。
T46n1916_p0541c09║復觀頂骨，亦見皮肉脫落，髑髏骨出。復當定
T46n1916_p0541c10║心，從頭向下，想皮肉皆隨心漸漸剝落至足。
T46n1916_p0541c11║皮肉既脫，但見骨人節節相拄，端坐不動。行
T46n1916_p0541c12║者爾時即定心，諦觀此骨從因緣生，依因指
T46n1916_p0541c13║骨以拄足骨，依因足骨以拄踝骨，依因踝骨
T46n1916_p0541c14║以拄𨄔骨，依因𨄔骨以拄膝骨，依因膝骨以
T46n1916_p0541c15║拄髀骨，依因髀骨以拄臗骨，依因臗骨以拄
T46n1916_p0541c16║腰骨，依因腰骨以拄脊骨，依因脊骨以拄肋
T46n1916_p0541c17║骨。復因脊骨上拄項骨，依因項骨以拄頷骨，
T46n1916_p0541c18║依因頷骨以拄牙齒，上有髑髏。復因項骨以
T46n1916_p0541c19║拄肩骨，依因肩骨以拄臂骨，依因臂骨以拄
T46n1916_p0541c20║腕骨，依因腕骨以拄掌骨，依因掌骨以拄指
T46n1916_p0541c21║骨。如是展轉相依，有三百六十骨，一一諦觀，
T46n1916_p0541c22║知大知小，知強知軟，共相依假，是中無主無
T46n1916_p0541c23║我，何者是身見？出入息但是風氣，亦復非身
T46n1916_p0541c24║非我，觀受、觀心乃至觀法，悉知虛誑，無主無
T46n1916_p0541c25║我。作此觀已，即破我見，憍慢、五欲亦皆除滅。
T46n1916_p0541c26║爾時復當定心，從頭至足，從足至頭，循身諦
T46n1916_p0541c27║觀，深鍊白骨，乃經百千許，遍骨人筋骨既盡，
T46n1916_p0541c28║骨色如珂如貝，深觀不已，即見骨上白光煜
T46n1916_p0541c29║爚。見是相已，即當諦觀眉間，當觀時亦見白
T46n1916_p0542a01║光焴焴，悉來趣心。行者不取光相，但定心眉
T46n1916_p0542a02║間。若心恬然，任運自住，善根開發，即於眉間
T46n1916_p0542a03║見八色光明旋轉而出，遍照十方，皆悉明淨。
T46n1916_p0542a04║八色者，謂地、水、火、風、青、黃、赤、白。普照大地，見
T46n1916_p0542a05║地色如黃白淨地，見水色如淵中澄清之水，
T46n1916_p0542a06║見火色如無煙薪清淨之火，見風色如無塵
T46n1916_p0542a07║清風，見青色如金精山，見黃色如薝蔔華，見
T46n1916_p0542a08║赤色如春朝霞，見白色如珂雪，隨是色相，悉
T46n1916_p0542a09║有光耀。雖復見色分明，而無形質可得，此色
T46n1916_p0542a10║超勝，非世所有。是相發時，行者心定安隱，喜
T46n1916_p0542a11║樂無量，不可文載也。行者復當從頭至足，深
T46n1916_p0542a12║鍊骨人，還復攝心，諦觀於額，住心緣中。復見
T46n1916_p0542a13║八色光明旋轉而出。如是次第定心，觀髮際、
T46n1916_p0542a14║頂、兩耳孔、眉骨、眼骨、鼻、口、齒、頷骨、頸項骨。從
T46n1916_p0542a15║上至下，三百六十諸骨諸節，悉見八色光明
T46n1916_p0542a16║旋轉而出。行者攝心轉細，從頭至足，從足至
T46n1916_p0542a17║頭，觀此骨人，悉見遍身放光，普照一切，悉皆
T46n1916_p0542a18║明淨。若是菩薩大士，咸於光中見諸佛像；若
T46n1916_p0542a19║行人善根劣弱，乃至四禪，方得見諸佛像。行
T46n1916_p0542a20║者既光明照耀，定心喜樂，倍上所得，是名證
T46n1916_p0542a21║初背捨相。所以者何？內骨人未滅故，故名
T46n1916_p0542a22║內有色相，見外八種光明及欲界不淨境故，
T46n1916_p0542a23║故言以是不淨心觀外色。外色有二種，如欲
T46n1916_p0542a24║界不淨，此是不淨外色。八種清淨之色，是出
T46n1916_p0542a25║世間色界之色，故名外色。行者見內外不淨
T46n1916_p0542a26║色故，背捨欲界，心不喜樂。見八種淨色故，即
T46n1916_p0542a27║知根本初禪無明暗蔽，虛誑不實，境界麁劣，
T46n1916_p0542a28║即能棄捨，心不染著，故論言：「背是淨潔五欲，
T46n1916_p0542a29║離是著心，故名背捨。」復次，如《摩訶衍》中說初
T46n1916_p0542b01║禪一背捨，當知背捨即是無漏初禪。若是初
T46n1916_p0542b02║禪，即便具有五支之義，今當分別。如行者從
T46n1916_p0542b03║初不淨觀來，乃至鍊骨人光耀，即是觀禪欲
T46n1916_p0542b04║界定相；次攝心眉間，泯然定住，即是觀禪未
T46n1916_p0542b05║到地相；八種光明旋轉而出，覺此八色昔所
T46n1916_p0542b06║未見，心大驚悟，即是觀禪覺支之相。分別八
T46n1916_p0542b07║色，其相各異，非世所有，即是觀支；慶心踊躍，
T46n1916_p0542b08║即是喜支；恬憺之法怡悅娛心，即是樂支；雖
T46n1916_p0542b09║覩此色，無顛倒想，三昧不動，即是一心支。今
T46n1916_p0542b10║略事分別此無漏觀禪五支之相，當知與上
T46n1916_p0542b11║根本、特勝、通明中五支條然有異。二、背捨者，
T46n1916_p0542b12║壞內色，滅內色相，不壞外色，不滅外色相，以
T46n1916_p0542b13║是不淨心觀外色，是第二背捨。所以者何？行
T46n1916_p0542b14║者於初背捨中，骨人放光既遍，今欲入二禪
T46n1916_p0542b15║內淨故，壞滅內骨人，取盡欲界見思未斷故，
T46n1916_p0542b16║猶觀外白骨不淨之相，故云以是不淨心觀
T46n1916_p0542b17║外色。今明修證。行者於初背捨後心中，不受
T46n1916_p0542b18║覺觀動亂，諦觀內身骨人虛假不實，內外空
T46n1916_p0542b19║疎，專取壞散磨滅之相。如是觀時，漸漸見於
T46n1916_p0542b20║骨人腐爛碎壞，猶如塵粉，散滅歸空，不見內
T46n1916_p0542b21║色，是時但攝心入定，緣外光明及與不淨，一
T46n1916_p0542b22║心緣中，不受觀覺，於後內心豁然明淨，三昧
T46n1916_p0542b23║正受與大喜俱發，即見八種光明照從內淨，
T46n1916_p0542b24║出明十方，倍勝於上。既證內法大喜光明，即
T46n1916_p0542b25║知根本二禪虛誑麁劣，厭背不著，故名背捨，
T46n1916_p0542b26║亦名無漏第二禪。是中具有四支，推尋可見。
T46n1916_p0542b27║三、淨背捨身作證者，如《摩訶衍》中說：「緣淨故
T46n1916_p0542b28║淨，遍身受樂，故名身作證。」所以者何？行者
T46n1916_p0542b29║欲入是三背捨，於二背捨後，心即不受，觀外
T46n1916_p0542c01║不淨，悉皆壞盡散滅，無有遺餘，亦不受大喜
T46n1916_p0542c02║勇動，但攝心諦觀八色光耀之相。取是相已，
T46n1916_p0542c03║入深三昧，鍊此八色，極令明淨，住心緣中，即
T46n1916_p0542c04║泯然入定。定發之時，與樂俱生，見外八色光
T46n1916_p0542c05║明清淨皎潔，猶如妙寶光色，各隨其想，昱晃
T46n1916_p0542c06║明照，遍滿諸方，外徹清淨，外色照心，心即明
T46n1916_p0542c07║淨，樂漸增長，遍滿身中，舉體怡悅。既證此法，
T46n1916_p0542c08║背捨根本，心不樂著。是則略說證淨背捨相，
T46n1916_p0542c09║亦名無漏三禪。是中具足五支，深思可見，乃
T46n1916_p0542c10║至四禪淨色亦復如是，皆淨背捨所攝，但以
T46n1916_p0542c11║無遍身樂為異耳。問曰：若爾，從初背捨來，悉
T46n1916_p0542c12║有淨色，何故今方說為淨背捨耶？答曰：是中
T46n1916_p0542c13║應用四義分別：一者、不淨不淨；二者、不淨淨；
T46n1916_p0542c14║三者、淨不淨；四者、淨淨不淨。不淨者，如欲界
T46n1916_p0542c15║三十六物之身性相已是不淨。不淨觀力，更
T46n1916_p0542c16║見此身胮脹、膿爛、青瘀、臭處，此則不淨中更
T46n1916_p0542c17║見不淨。不淨淨者，如白骨本是不淨之體，諦
T46n1916_p0542c18║心觀之，膏膩既盡，如珂如貝，白光焴爍，此則
T46n1916_p0542c19║不淨中淨也。淨中不淨者，從初背捨來，雖有
T46n1916_p0542c20║淨光，但此光明有三種不淨因緣：一者、出處
T46n1916_p0542c21║不淨，謂從骨人出也；二者、所照不淨，謂照
T46n1916_p0542c22║外境也；三者、光體未被鍊故不淨，譬如金不
T46n1916_p0542c23║被鍊，滓穢未盡，光色不淨。以是因緣，初禪雖
T46n1916_p0542c24║有光明，不名緣淨故淨；二禪雖無白骨，光從
T46n1916_p0542c25║內淨而出，猶照外不淨，而未被鍊，及大喜故，
T46n1916_p0542c26║亦得名為緣淨。今言淨淨者，八色光明本是
T46n1916_p0542c27║淨色，今於此地又離三種不淨，故淨言淨淨，
T46n1916_p0542c28║亦名緣淨故淨。既淨義具足，所以說為淨背
T46n1916_p0542c29║捨也。四、虛空背捨者，行者於欲界後，已除自
T46n1916_p0543a01║身皮肉不淨之色；初背捨後，已滅內身白骨
T46n1916_p0543a02║之色；二背捨後，已却外一切不淨之色，唯有
T46n1916_p0543a03║八種淨色至第四禪。此八種色皆依心住，譬
T46n1916_p0543a04║如幻色，依幻心住，若心捨色，色即謝滅。一心
T46n1916_p0543a05║緣空，與空相應，即入無邊虛空處，此明滅色
T46n1916_p0543a06║方便異於前也。證虛空處定，義如前說。行者
T46n1916_p0543a07║欲入虛空背捨，當先入空定。空定即是背捨
T46n1916_p0543a08║之初門，背捨色緣無色故。凡夫人入此定，名
T46n1916_p0543a09║為無色；佛弟子入此定，深心一向不迴，是名
T46n1916_p0543a10║背捨。云何名深心？善修奢摩他故。云何名一
T46n1916_p0543a11║向不迴？於此定中，善修毘婆舍那、空、無相、無
T46n1916_p0543a12║作、無願故，能捨根本著心，即不退沒，輪轉生
T46n1916_p0543a13║死，故名一向不迴。復次，佛弟子當入無色定
T46n1916_p0543a14║時，即有八聖種觀。如癰瘡等四種對治觀故，
T46n1916_p0543a15║即能厭背無色之法；無常等四種正觀故，即
T46n1916_p0543a16║破無色假、實二倒，能發無漏。八聖種觀行方
T46n1916_p0543a17║法，並如前離虛空定，修識定時說。但彼欲離
T46n1916_p0543a18║虛空故，方修八聖種，今行人即入虛空定時，
T46n1916_p0543a19║即修八聖種，雖住定中，而不著虛空定，故名
T46n1916_p0543a20║背捨也。五、識處；六、無所有處；七、非有想非無
T46n1916_p0543a21║想處背捨，亦當如是一一分別。八、滅受想背
T46n1916_p0543a22║捨者，背滅受、想諸心心數法，是名滅受想背
T46n1916_p0543a23║捨。所以者何？諸佛弟子厭患散亂心故，入定
T46n1916_p0543a24║休息，似涅槃法，安著身中，故名身證。行者修
T46n1916_p0543a25║是滅受想背捨，必須滅非想陰界入及諸心
T46n1916_p0543a26║數法。云何滅？是非想中雖無麁煩惱，而具
T46n1916_p0543a27║足四陰、二入、三界、十種細心數法，所謂：一、受；
T46n1916_p0543a28║二、想；三、行；四、觸；五、思；六、欲；七、解；八、念；九、定；
T46n1916_p0543a29║十、慧。云何為受？所謂識受。云何為想？所謂識
T46n1916_p0543b01║想。云何為行？所謂法行。云何為觸？所謂意
T46n1916_p0543b02║觸。云何為思？所謂法思。云何為欲？謂入出
T46n1916_p0543b03║定。云何為解？所謂法解。云何為念？謂念於三
T46n1916_p0543b04║昧。云何為定？謂心如法住。云何為慧？謂慧
T46n1916_p0543b05║根。慧身及無色愛、無明、掉慢心、不相應諸行
T46n1916_p0543b06║等苦集法和合因緣，則有非想。前於非想背
T46n1916_p0543b07║捨中，雖知是事，不著非想，故名背捨，而未滅
T46n1916_p0543b08║諸心數法。今行者欲入滅受想背捨故，必須
T46n1916_p0543b09║不受非想，一心緣真，絕陰界入，則非想陰入
T46n1916_p0543b10║界滅，一切諸行因緣悉滅，受滅乃至慧滅，愛、
T46n1916_p0543b11║無明等諸煩惱滅，一切心數法滅，一切非心
T46n1916_p0543b12║數亦滅，是名不與凡夫共，非是世法。若能如
T46n1916_p0543b13║是觀者，是名滅受想。以能觀真之受想，滅非
T46n1916_p0543b14║想苦集之受想。今行者欲入滅受想之背捨，
T46n1916_p0543b15║復須深知能觀真之受想亦非究竟寂靜，即
T46n1916_p0543b16║捨能觀之定受慧想。捨此緣真定、慧二心，故
T46n1916_p0543b17║云背滅受想諸心數法。譬如以後聲止前聲，
T46n1916_p0543b18║前聲既息，即後聲亦如是能除。受想既息，因
T46n1916_p0543b19║此心與滅法相應，滅法持心，寂然無所知覺，
T46n1916_p0543b20║故云身證想受滅。此定中既無心識，若欲出
T46n1916_p0543b21║入，但聽本要期長短也。第五、分別趣道之相。
T46n1916_p0543b22║行者修八背捨入道，有三種不同：一者、先用
T46n1916_p0543b23║背捨破遮道法，後則具足修習勝處，乃至超
T46n1916_p0543b24║越三昧，事、理二觀具足，方發真無漏，證三乘
T46n1916_p0543b25║道。二者、若修八背捨時，是人厭離生死，欲速
T46n1916_p0543b26║得解脫，是時遍修緣諦真觀等，即於八背捨
T46n1916_p0543b27║中發真無漏，證三乘道，亦名具足八解脫也。
T46n1916_p0543b28║當知此人未必具下五種法門。問曰：若爾，此
T46n1916_p0543b29║人未得九次第定，云何已得受八解脫之名？
T46n1916_p0543c01║答曰：是義應作四句分別：一者自有九次第
T46n1916_p0543c02║定非解脫，自有是解脫非次第定，自有次第
T46n1916_p0543c03║定亦是解脫，自有非次第定非解脫，而是八
T46n1916_p0543c04║背捨。三者、若人厭離生死心重，但證初背捨
T46n1916_p0543c05║時，即深觀四諦真定之理，無漏若發，便於此
T46n1916_p0543c06║地入金剛三昧，證三乘道，當知是人亦復未
T46n1916_p0543c07║必具上七種背捨。菩薩摩訶薩心如虛空，無
T46n1916_p0543c08║所取捨，以方便力，善修背捨，具足成就一切
T46n1916_p0543c09║佛法，度脫眾生。當知背捨即是菩薩摩訶衍。
T46n1916_p0543c10║次釋八勝處法門。八勝處者：一、內有色相，外
T46n1916_p0543c11║觀色少，若好若醜，是名勝知勝見一勝處也；
T46n1916_p0543c12║二、內有色相，外觀色多，若好若醜，是名勝知
T46n1916_p0543c13║見二勝處也；三、內無色相，外觀色少，若好若
T46n1916_p0543c14║醜，是名勝知見三勝處也；四、內無色相，外觀
T46n1916_p0543c15║色多，若好若醜，是名勝知見四勝處也；五、青
T46n1916_p0543c16║勝處；六、黃勝處；七、赤勝處；八、白勝處。若依《纓
T46n1916_p0543c17║絡經》，用四大為四勝處。今明勝處，即為四意：
T46n1916_p0543c18║一者、釋名；二、明階位；三、辯修證之相；四、明趣
T46n1916_p0543c19║道。第一、釋名。此八法通明勝處者，則有二義：
T46n1916_p0543c20║一者、若淨若不淨五欲，得此觀時，隨意能破，
T46n1916_p0543c21║故名勝處；二者、善調觀心，譬如乘馬擊賊，非
T46n1916_p0543c22║但破前陣，亦能善制其馬，故名勝處。此則有
T46n1916_p0543c23║異背捨。經亦說為八除入。若因勝處斷煩惱
T46n1916_p0543c24║盡，則知虛妄陰入皆滅，爾時勝處變名八除
T46n1916_p0543c25║入也。第二、明次位者，今但依《摩訶衍》中說，初
T46n1916_p0543c26║二勝處，位在初禪；次第三、第四勝處，位在二
T46n1916_p0543c27║禪；後四勝處，位在四禪。所以三禪不立勝處
T46n1916_p0543c28║者，以樂多心鈍故。前二禪離欲界近，欲界
T46n1916_p0543c29║煩惱難破，雖位居二禪，猶觀不淨，破下地結。
T46n1916_p0544a01║四禪既是色中之極，故色勝位極於此。四空
T46n1916_p0544a02║既無色故，亦以破地煩惱薄故，故不立勝處。
T46n1916_p0544a03║第三、明修證。所以言「內有色相，外觀色少」者，
T46n1916_p0544a04║緣少故名少。觀道未增故，觀少因緣，觀多畏
T46n1916_p0544a05║難攝故。譬如鹿遊未調，則不中遠放。云何名
T46n1916_p0544a06║觀少？行者自觀見己身不淨，亦觀所愛之人
T46n1916_p0544a07║不淨、脹爛、白骨，心甚厭惡，如初背捨中說。「若
T46n1916_p0544a08║好若醜」者，觀外諸色，善業果報故名好，惡業
T46n1916_p0544a09║報故名醜。復次，行者從師所受觀法，觀外緣
T46n1916_p0544a10║種種不淨，是名醜色。行者或時憶念，妄生淨
T46n1916_p0544a11║想，觀淨色，是好色。復次，行者自身中繫心一
T46n1916_p0544a12║處，觀欲界中色有二種：一者、能生婬欲；二
T46n1916_p0544a13║者、能生瞋恚。能生婬欲是淨色，名為好；能生
T46n1916_p0544a14║瞋恚者是不淨色，故名醜。「勝知勝見」者，觀心
T46n1916_p0544a15║淳熟，於好色中，心不貪愛，於醜色中，心不瞋
T46n1916_p0544a16║恚，但觀色四大因緣和合而生，如水沫不堅
T46n1916_p0544a17║固，智慧深達假實之相。行者住是不淨門中，
T46n1916_p0544a18║婬欲、瞋恚諸結使來能不隨，故名勝處。勝是
T46n1916_p0544a19║不淨中淨，顛倒諸煩惱故。復次，好醜者，不淨
T46n1916_p0544a20║觀有二種：一者、見自身、他身三十六物臭穢
T46n1916_p0544a21║不淨，是名醜；二者、除內外皮肉五臟，但觀
T46n1916_p0544a22║白骨如珂如雪，乃至流光照耀，是名為好。行
T46n1916_p0544a23║者見不淨時，即知虛假，心不畏沒；見淨色時，
T46n1916_p0544a24║知從緣生，心不愛染，是名勝知勝見。復次，行
T46n1916_p0544a25║者於少緣中隨意觀色，轉變自在，亦能善制
T46n1916_p0544a26║觀心，故名勝處。二、內有色相，外觀色多，若好
T46n1916_p0544a27║若醜，是名勝知勝見者。行者觀心既調，爾時
T46n1916_p0544a28║不滅內骨人，更於定中廣觀外色，所謂諦觀
T46n1916_p0544a29║一死屍乃至十百千萬，一國土乃至十百千
T46n1916_p0544b01║萬國，一閻浮提乃至一四天下等，皆見悉是
T46n1916_p0544b02║死屍。若觀一胮脹時，悉見一切胮脹，乃至壞、
T46n1916_p0544b03║血污、膿爛、青瘀、剝落亦如是。行者既廣見死
T46n1916_p0544b04║屍不淨，心甚厭惡，次當諦觀一死屍脫除皮
T46n1916_p0544b05║骨，但見白骨，如是乃至一切死屍悉除皮肉，
T46n1916_p0544b06║皆見白骨遍滿世界。此觀如《禪經》廣明，是中
T46n1916_p0544b07║應具說。行者外骨觀既成，復當定心諦觀內
T46n1916_p0544b08║身白骨，鍊使明淨，如珂如貝。當自觀骨時，見
T46n1916_p0544b09║外一切骨人悉皆起立，行行相對羅列，舉手
T46n1916_p0544b10║而來。行者於三昧中即知此諸骨人皆是隨
T46n1916_p0544b11║想而來，無有定實，心不驚怖。復當心默念，訶
T46n1916_p0544b12║此骨人：「咄！汝諸骨人，從何而來！」如是訶時，悉
T46n1916_p0544b13║見骨人悉還躄地，如是或至多反。行者深觀
T46n1916_p0544b14║內骨，即見光明普照十方，一切骨人為光所
T46n1916_p0544b15║照，悉亦明淨。此觀成時，於一切怨、親、中人及
T46n1916_p0544b16║諸好醜，其心平等，無有愛恚，是名若好若醜
T46n1916_p0544b17║勝知勝見。好醜勝知見義如前說。復次，行者
T46n1916_p0544b18║住此觀中，能見一骨人，遍四天下皆是骨人，
T46n1916_p0544b19║是名為多。還復攝念，觀一骨人，故名勝知勝
T46n1916_p0544b20║見。隨意五欲男女、淨潔相中能勝故，故名勝
T46n1916_p0544b21║處。又能善調觀心，雖知能觀之心性無所有，
T46n1916_p0544b22║而於緣中自在迴轉，觀諸境界無有障閡，故
T46n1916_p0544b23║名勝處。有義如《摩訶衍》中廣說。復次，有師言：
T46n1916_p0544b24║「若但觀一切人，見不淨白骨，是名少；若作大
T46n1916_p0544b25║不淨觀，是名多。」大不淨觀者，為破一切處貪
T46n1916_p0544b26║愛故。何謂一切觀？觀象、馬、牛、羊六畜飛禽走
T46n1916_p0544b27║獸之屬，悉見為死屍胮脹。復次，觀飲食皆如
T46n1916_p0544b28║蟲如糞，衣服絹布猶如爛皮爛肉之段，臭處
T46n1916_p0544b29║可惡。錢財金寶如毒蛇蚖，斯須死變，臭爛不
T46n1916_p0544c01║淨，穀米如臭死蟲，宅舍、田園、國土、城邑、大地、
T46n1916_p0544c02║山川、林藪，皆悉爛壞，臭處不淨，流溢滂沱，乃
T46n1916_p0544c03║至見白骨狼藉，一切世間不淨，如此甚可厭
T46n1916_p0544c04║患。行者於三昧中，隨觀即見，迴轉自在，能破
T46n1916_p0544c05║一切世間好醜、愛憎、貪憂煩惱，故名「內有色
T46n1916_p0544c06║相，外觀色多，若好若醜，勝知勝見」。問：世間資
T46n1916_p0544c07║生既不淨，悉是皮肉筋骨之法，云何悉見不
T46n1916_p0544c08║淨爛壞？答曰：此為得解之道，心力轉變，非實
T46n1916_p0544c09║觀也。所以者何？一切非實是淨，淨倒力故，
T46n1916_p0544c10║遂悉見淨而生貪愛。一切雖非悉不淨，今不
T46n1916_p0544c11║淨觀智慧力皆見不淨，破諸煩惱，復有何過？
T46n1916_p0544c12║譬如劫燒火起，一切大地有情、無情，若干種類，
T46n1916_p0544c13║皆成火焰，以火力故。今以不淨心觀一切世
T46n1916_p0544c14║間，悉見不淨，亦如神通之人轉瓦石為金玉，
T46n1916_p0544c15║當知諸法有何定性？彼師如是明。第二勝處，
T46n1916_p0544c16║深思此意，義理觀行，悉可依用也。次明第三、
T46n1916_p0544c17║第四勝處，觀行方法不異於前，但以內無色
T46n1916_p0544c18║相為異。滅內色方法，前二背捨初門說。今行
T46n1916_p0544c19║者為欲界煩惱歎破故，於第二禪中重修此
T46n1916_p0544c20║二勝處，對治除滅下地結使，令無遺餘，亦以
T46n1916_p0544c21║重轉變觀道，令利熟增明，牢固不失，工力轉
T46n1916_p0544c22║勝也。次釋青、黃、赤、白四勝處者，行者不受三
T46n1916_p0544c23║禪身證之樂，入第四禪時，念慧清淨，四色轉
T46n1916_p0544c24║更光顯，如妙寶光明，勝於前色，故名勝處。復
T46n1916_p0544c25║次，行者於四禪中用不動智慧鍊此四色，少
T46n1916_p0544c26║能多，多能少，轉變自在，欲見即見，欲滅即滅，
T46n1916_p0544c27║故名勝處。復次，行者於三昧中見是勝色，結
T46n1916_p0544c28║漏未斷，或時法愛心生，為斷法愛，諦觀此色，
T46n1916_p0544c29║知從心起，譬如幻師觀所幻色，知從心生，則
T46n1916_p0545a01║不生著，是時背捨變名勝處。第四、明趣道之
T46n1916_p0545a02║相，亦為三意：一者、先用勝處調心，然後具足
T46n1916_p0545a03║修習超越等法，發真無漏，證三乘道；二者、此
T46n1916_p0545a04║八勝處具足成就，深入四諦真觀，第四禪中
T46n1916_p0545a05║發真無漏，具足三十四心，斷三界結，證三乘
T46n1916_p0545a06║道；三者、自有行人得初勝處，入初禪時，厭畏
T46n1916_p0545a07║心重，即作念言：「我今何用事中諸禪？但須疾
T46n1916_p0545a08║取涅槃。」作此念已，即於此地深觀四諦、十二
T46n1916_p0545a09║因緣、中道、實相，若發無漏，即證三乘聖果也。
T46n1916_p0545a10║下七勝處亦當一一如是分別。菩薩摩訶薩
T46n1916_p0545a11║雖知諸法畢竟空寂，憐愍一切眾生故，深修
T46n1916_p0545a12║勝處。於勝處中發大神通，摧伏天魔，破諸外
T46n1916_p0545a13║道，度脫眾生，當知勝處即是菩薩摩訶衍。次
T46n1916_p0545a14║釋十一切遍處法門。十一切處者：一、青；二、黃；
T46n1916_p0545a15║三、赤；四、白；五、地；六、水；七、火；八、風；九、空；十、識。此
T46n1916_p0545a16║十通名一切處者，一一色各照十方遍滿，故
T46n1916_p0545a17║名一切處，乃至空亦如是。前背捨、勝處雖有
T46n1916_p0545a18║八色，所照既狹，未能普遍，是以不得受一切
T46n1916_p0545a19║之名。復次，經中有時說為「十一切入」。有人解
T46n1916_p0545a20║言：「此猶是一切處之異名。」今則不爾，初名以
T46n1916_p0545a21║一色遍照十方，名一切處，後心轉善巧，能於
T46n1916_p0545a22║一切遍照色中一一互得相入，無相妨閡，故
T46n1916_p0545a23║處立一切入名。今明十一切處，即為二意：一、
T46n1916_p0545a24║明階位；二、辯修證。第一、明階位者，十一切處，
T46n1916_p0545a25║初八色一切處位在第四禪中，次第九空一
T46n1916_p0545a26║切處位在空處，第十識一切處位在識處。所
T46n1916_p0545a27║以前三禪中不立一切處者，行者初學彼三
T46n1916_p0545a28║地中有覺觀喜樂動故，不能令色遍滿停住。
T46n1916_p0545a29║上無所有處定，無物可廣，亦不得快樂，佛亦
T46n1916_p0545b01║不說無所有處無量無邊，故不立一切處；非
T46n1916_p0545b02║有想非無想處心鈍，難取想廣大，故不立一
T46n1916_p0545b03║切處。第二、次明修證。行者住第四禪中，以成
T46n1916_p0545b04║就自在勝色，爾時應用念清淨心，捨七種色，
T46n1916_p0545b05║直念青色，取少青光焰相，如草葉大，一心緣
T46n1916_p0545b06║中，即與少青相應。觀心運此少青遍照十方，
T46n1916_p0545b07║即見光明隨心普照，一切世間皆見青相遍
T46n1916_p0545b08║滿，停住不動，如青世界，是名青一切處。餘七
T46n1916_p0545b09║一切處修觀之相亦當如是一一分別。自有
T46n1916_p0545b10║師言：「修一切處，緣取草葉等相，因外色起相，
T46n1916_p0545b11║遍滿普照。」如此說者，非唯乖失觀門之法，亦
T46n1916_p0545b12║與《摩訶衍》所說都不相關。行者既已成就，以
T46n1916_p0545b13║一切處欲入虛空一切處，當入虛空背捨，但
T46n1916_p0545b14║背捨緣狹，未名一切處，今更廣緣十方虛空，
T46n1916_p0545b15║故名虛空一切處。欲入識一切處者，當亦
T46n1916_p0545b16║先入識處背捨，於識定中廣觀此識，遍滿十
T46n1916_p0545b17║方，皆見是識，故名識一切處。行者若欲修一
T46n1916_p0545b18║切入，既得一切處成，當以一切處為本，然後
T46n1916_p0545b19║用善巧觀心，於青一切中，令黃、赤、白等皆入
T46n1916_p0545b20║其中，不壞青之本相，而能於青色之中具見
T46n1916_p0545b21║餘色。是則略說一切處、一切入竟。問曰：何
T46n1916_p0545b22║故不於一切處中分別趣道之相？答曰：一切
T46n1916_p0545b23║聲聞經中多說一切處是有漏緣，但是修通
T46n1916_p0545b24║法，既於發無漏義劣，故不分別。若依摩訶衍
T46n1916_p0545b25║義欲分別者，類如前背捨、勝處中說。今菩薩
T46n1916_p0545b26║為欲令神通普徧成就普現色，具足一切法
T46n1916_p0545b27║界中事，故修是一切處，故《大品經》亦說名一
T46n1916_p0545b28║切處波羅蜜。第二、明觀禪功用之法者，佛弟
T46n1916_p0545b29║子既得此三番觀行，若欲為化眾生，現希有
T46n1916_p0545c01║事，令心清淨，應當廣修一切神通道力，所謂：
T46n1916_p0545c02║六通、十四變化、四辯、無諍三昧、願智、頂禪、自在
T46n1916_p0545c03║定、鍊禪、十八變化等諸大功德，皆應住此背
T46n1916_p0545c04║捨、勝處、一切處中學。既學得已，令多眾生覩
T46n1916_p0545c05║見歡喜，信伏得度，故修神變。次釋六神通。六
T46n1916_p0545c06║通者：一、天眼通；二、天耳通；三、他心通；四、宿命
T46n1916_p0545c07║通；五、如意通；六、漏盡通。皆言神通者，神名天
T46n1916_p0545c08║心，通是智慧性，以天然之智慧，徹照一切色
T46n1916_p0545c09║心等法無閡，故名神通。今約此諸禪後，釋六
T46n1916_p0545c10║通，即為三意：一、明得通因緣不同；二、正明修
T46n1916_p0545c11║通方法；三、明變化功用。第一、明得通因緣不
T46n1916_p0545c12║同者，自有三種：一者、報得。如諸天大福德，淨
T46n1916_p0545c13║土中人受生，即得報得五通也。二者、發得。若
T46n1916_p0545c14║人但因懺悔，或深修上所說禪定，雖不作取
T46n1916_p0545c15║通方便，而神通自發，故經云：「深修禪定，得五
T46n1916_p0545c16║神通。」三、修得者，行人雖證上所說諸深禪定，
T46n1916_p0545c17║而未斷障通無知，則神通終不發。若於禪定
T46n1916_p0545c18║中更作取通方便，斷障通無知，神通即發。今
T46n1916_p0545c19║正約此明義。第二、次明修通法者。經論所說，
T46n1916_p0545c20║乃各不同，今但取《摩訶衍》中意，以略明修通
T46n1916_p0545c21║方法。一、修天眼通者，行人深心憐愍一切，發
T46n1916_p0545c22║願欲見六道眾生死此生彼之相，爾時當住
T46n1916_p0545c23║色界背捨、勝處、一切處及四如意足中，正念
T46n1916_p0545c24║修習，具足四緣，即生天眼通。何等為四？一、光
T46n1916_p0545c25║明常照，晝夜無異；二、諦觀世間隔障悉如虛
T46n1916_p0545c26║空，無有覆蔽之相；三、專心先取一易可見境，
T46n1916_p0545c27║以心緣之，常勤精進，善巧修習，欲見前境；四、
T46n1916_p0545c28║於禪定中發四大造清淨眼根成就。是名具
T46n1916_p0545c29║足四緣和合，因此生清淨識，即見十方六道
T46n1916_p0546a01║眾生死此生彼苦樂之相，若明暗、近遠、障內
T46n1916_p0546a02║障外、麁細之色，徹見無閡，了了分明，是名天
T46n1916_p0546a03║眼通。二、次明修天耳通。行者既見色已，若
T46n1916_p0546a04║欲聞其聲，當於禪定中諦取障外可聞細聲，
T46n1916_p0546a05║一心聽之，願欲得聞。若心明利，發得四大造
T46n1916_p0546a06║清淨色耳根，即聞障外、障內一切六道音聲，
T46n1916_p0546a07║苦樂憂喜，言辭不同，是名天耳通。三、明修他
T46n1916_p0546a08║心通。行者既聞聲已，若欲知眾生心所念事，
T46n1916_p0546a09║當即於禪定中觀前人喜相、瞋相、怖畏等相，
T46n1916_p0546a10║悉知依心而住，借此等相，諦觀其心所緣念
T46n1916_p0546a11║法，一心願欲知之。若心明利，因此發通，隨所
T46n1916_p0546a12║見眾生，即知心所念事，是名他心通。四、次明
T46n1916_p0546a13║修宿命通。行者既知他心已，若欲自知己
T46n1916_p0546a14║宿命及他宿命百千萬世所作事業，即當於
T46n1916_p0546a15║禪定中自憶己所，於日月歲數中經作之事，
T46n1916_p0546a16║乃至歌羅邏時所作之事。如是憶念，一心願
T46n1916_p0546a17║欲知之。若心明利，便發神通，即自知過去一
T46n1916_p0546a18║世，乃至百千萬世劫數中宿命所作事業之相，
T46n1916_p0546a19║了了分明，乃至知他宿命亦如是，是名宿命
T46n1916_p0546a20║通。五、次明修身如意通。行者既知宿命，若欲
T46n1916_p0546a21║得身通變化，當於三昧中繫心身內虛空，滅
T46n1916_p0546a22║麁重色相，常取輕空之相，發大欲精進心，智
T46n1916_p0546a23║慧籌量心力能舉身。未籌已，自知心力已大，
T46n1916_p0546a24║能舉其身。譬如學跳之人，常自輕舉其身。若
T46n1916_p0546a25║觀心成就，即發身如意通，有三種：一者、能到；
T46n1916_p0546a26║二者、轉變；三者、自在。所言能到者，即有四種：
T46n1916_p0546a27║一者、身能飛行，如鳥無閡；二、移遠令近，不往
T46n1916_p0546a28║而到；三、此沒彼出；四、一念能到。二、次明轉變
T46n1916_p0546a29║者，大能作小，小能作大，一能作多，多能作一，
T46n1916_p0546b01║種種諸物皆能轉。三、聖如意者，外六塵中，不
T46n1916_p0546b02║受用不淨物，能觀令淨，可受淨物能令不淨，
T46n1916_p0546b03║是自在法。如意神通從修勝處、一切處、四如
T46n1916_p0546b04║意足中生，是名證身如意通。行者得是身如
T46n1916_p0546b05║意通故，即能隨意變現，若欲自得解脫及度
T46n1916_p0546b06║眾生，必須斷除心病，是時應修無漏通。修無
T46n1916_p0546b07║漏通，下明諦觀中當廣分別。問曰：修下六次
T46n1916_p0546b08║第，一向如前所說耶？答曰：此約一途論次第，
T46n1916_p0546b09║若行人隨所樂通，前學即得，未必皆如前辯。
T46n1916_p0546b10║第三、明變化者，十四變化能生神通，亦因神
T46n1916_p0546b11║通能有變化。云何名十四變化？一者、欲界、初
T46n1916_p0546b12║禪成就二變化：一、初禪初禪化；二、初禪欲界
T46n1916_p0546b13║化。二者、二禪成就三變化：一、二禪二禪化；二、
T46n1916_p0546b14║二禪初禪化；三、二禪欲界化。三者、三禪成就
T46n1916_p0546b15║四變化：一、三禪三禪化；二、三禪二禪化；三、三
T46n1916_p0546b16║禪初禪化；四、三禪欲界化。四者、四禪成就五
T46n1916_p0546b17║變化：一、四禪四禪化；二、四禪三禪化；三、四禪
T46n1916_p0546b18║二禪化；四、四禪初禪化；五、四禪欲界化。是
T46n1916_p0546b19║為十四變化。若人成就此變化，即具十八變
T46n1916_p0546b20║化一切神通力，觀行功德無量無邊，是事微
T46n1916_p0546b21║細，豈可以文字具載？今但略出名目，欲令學
T46n1916_p0546b22║者知一切神通變化皆從觀禪中出。此諸神
T46n1916_p0546b23║通若在菩薩心中，名神通波羅蜜。次釋九次
T46n1916_p0546b24║第定。九次第定者，離諸欲，離諸惡不善法，有
T46n1916_p0546b25║覺有觀，離生喜樂，入初禪，如是次第入二禪、
T46n1916_p0546b26║三禪、四禪、空處定、識處定、不用處定、非有想非
T46n1916_p0546b27║無想處定、滅受想定，是名九次第定。釋九次
T46n1916_p0546b28║第定，即為三意：一者、釋名；二、明次位；三、明修
T46n1916_p0546b29║證。第一、釋名。今此九法皆轉名次第定者，上
T46n1916_p0546c01║來諸法門既觀行未熟，入禪時心有間故，不
T46n1916_p0546c02║名次第定也。行者定觀之法先已成就，今於
T46n1916_p0546c03║此中修鍊既熟，能從一禪心起，次入一禪，心
T46n1916_p0546c04║心無間，不令異念得入，若善若垢，如是乃
T46n1916_p0546c05║至滅受想定，是名九次第定，亦名鍊禪。所以
T46n1916_p0546c06║者何？諸佛弟子心樂無漏，先得諸味禪，今欲
T46n1916_p0546c07║除其滓穢，以無漏禪鍊之，皆令清淨，如鍊金
T46n1916_p0546c08║之法。問曰：說九次第定中鍊法，與阿毘曇人
T46n1916_p0546c09║明熏禪之法，有何等異？答曰：有同有異。彼
T46n1916_p0546c10║以無漏鍊有漏，今亦以無漏鍊有漏，故同。彼
T46n1916_p0546c11║則但明鍊四禪，為防退轉，轉鈍為利，現法樂
T46n1916_p0546c12║及生五淨居故，唯鍊四禪。無色界則無鍊法。
T46n1916_p0546c13║今明從初禪乃至非想，悉皆鍊之，令一切諸
T46n1916_p0546c14║禪清淨調柔，增益功德，故為異也。尋下修證，
T46n1916_p0546c15║自當可見。第二、明階位者，此位雖一往約四
T46n1916_p0546c16║禪、四空及滅盡定，然實位通諸禪。所以者何？
T46n1916_p0546c17║如上所說，特勝、通明、背捨、勝處，悉有四禪、四
T46n1916_p0546c18║空，未必但是根本。今修鍊之法，悉應普入諸
T46n1916_p0546c19║禪，令心無間，不可的約根本世間禪以為次
T46n1916_p0546c20║位也。故《大品》云：「菩薩依八背捨，逆順出入九
T46n1916_p0546c21║次第定。」若依《成論》、《毘曇》義，但用無漏心入八
T46n1916_p0546c22║禪，緣真入滅，以為九次第定。今用《大品》、《摩訶
T46n1916_p0546c23║衍論》所明九次第定，意往望彼，則大有鬪闕。
T46n1916_p0546c24║習者尋上來所說，言意叵類，同異之相泠然
T46n1916_p0546c25║可見。第三、明修證者，行者既具足諸禪，今欲
T46n1916_p0546c26║入九次第定者，先當從淺至深，修鍊諸禪定
T46n1916_p0546c27║觀之法，極令調柔利熟，然後總合定、觀二種
T46n1916_p0546c28║法門，一心齊入，善斷法愛，自識其心，從初調
T46n1916_p0546c29║心入一禪，不令異念間雜，如是乃至滅受想
T46n1916_p0547a01║定。所以者何？行者於根本禪中，定多而智少，
T46n1916_p0547a02║則心不調柔，故入禪有間；背捨禪等，觀多而
T46n1916_p0547a03║定少，故心不調柔，入禪有間。譬如車有二
T46n1916_p0547a04║輪，若一強一弱，則載不安穩，亦如刀刃，強軟
T46n1916_p0547a05║不調，則無利用。此亦如是。今修此定，既定觀
T46n1916_p0547a06║均等，定深智利。定深故，在緣則不散；智慧
T46n1916_p0547a07║利故，則進入捷疾無閡。是故從一禪起入一
T46n1916_p0547a08║禪時利疾，心心相次，無諸雜間，隨念即入，亦
T46n1916_p0547a09║名無間三昧。行者若用此心遍入諸禪，非但
T46n1916_p0547a10║次第調柔，心無雜間，亦復增益諸禪功德轉
T46n1916_p0547a11║深微妙，如鍊金，光色更增，價直亦倍，故說此
T46n1916_p0547a12║定名曰鍊禪。問曰：是中亦有欲界、未到、中間，
T46n1916_p0547a13║何故但說九定？答曰：雖有此法，既不牢固，又
T46n1916_p0547a14║聖人所得大功德不在邊地，是故不說。復次，
T46n1916_p0547a15║上來入禪心鈍，故於方便中間經停則久，是
T46n1916_p0547a16║故分別有未到、中間之相。今此九定，定慧心
T46n1916_p0547a17║利，欲入正地，隨念即入，既不久住方便中間，
T46n1916_p0547a18║是故不說。若分別趣道之相，具如前背捨、勝
T46n1916_p0547a19║處中說，故不別明。次釋三三昧。三三昧者：
T46n1916_p0547a20║一、有覺有觀三昧；二、無覺有觀三昧；三、無覺
T46n1916_p0547a21║無觀三昧。所以次九定後明三三昧者，此二
T46n1916_p0547a22║種禪，名雖有異，而法相孱同。所以者何？九定
T46n1916_p0547a23║既通鍊諸禪，而自無別體。三三昧亦如是，此
T46n1916_p0547a24║義在下自當可見。釋三三昧，即為三意：一、釋
T46n1916_p0547a25║名；二、辯相；三、名出生三昧。第一、釋名。覺觀等
T46n1916_p0547a26║三法，名同次位，已如前根本禪中說，三昧今
T46n1916_p0547a27║當分別。一切禪定攝心，皆名為三摩提，秦言
T46n1916_p0547a28║正心行處。是心從無始已來，常曲不端，得是
T46n1916_p0547a29║正心行處，心則端直，故名三昧。譬如蛇行常
T46n1916_p0547b01║曲，入筒則直。此亦如是。問曰：若言禪定攝
T46n1916_p0547b02║心名三昧者，根本禪定與此有何異？答曰：有
T46n1916_p0547b03║異。彼則但明根本攝心，今遍約一切諸禪中
T46n1916_p0547b04║明攝心當如此，則定深而廣，豈得不異？復
T46n1916_p0547b05║次，根本禪但是緣事攝心，未斷邪倒，不名端
T46n1916_p0547b06║直。今明三昧，並據緣理攝心，能斷邪倒之曲，
T46n1916_p0547b07║故以心端直處為三昧也。第二、次辯相者，此
T46n1916_p0547b08║三三昧義同九定，既無別體，但約諸禪以辯
T46n1916_p0547b09║相也。一、明有覺三昧，如上所說根本初禪乃
T46n1916_p0547b10║至特勝、通明、背捨、勝處等初禪，各有覺有觀
T46n1916_p0547b11║相應心數及諸功德。行者入此等諸初禪時，
T46n1916_p0547b12║住正心行處，皆名有覺有觀三昧。二、如上所
T46n1916_p0547b13║說諸禪中間乃至特勝、通明、背捨、勝處，各有
T46n1916_p0547b14║中間與觀相應心數法及諸功德。行者以正
T46n1916_p0547b15║心行處入此等諸禪中間，皆名無覺有觀三
T46n1916_p0547b16║昧。三、如上所說根本二禪乃至有頂及特
T46n1916_p0547b17║勝、通明、背捨、勝處等，各有二禪，從二禪已去，
T46n1916_p0547b18║乃至有頂及滅受想定，有無覺無觀相應法
T46n1916_p0547b19║并諸功德。行者正心行處，入此等諸禪功德，
T46n1916_p0547b20║皆名無覺無觀三昧。當知此三三昧更無別
T46n1916_p0547b21║體，但是總諸禪以為三分。大聖欲令眾生雖
T46n1916_p0547b22║聞廣說諸禪，而不失根本故，總以三法收攝
T46n1916_p0547b23║諸禪，罄無不盡。譬如數法，若至百萬，總為一
T46n1916_p0547b24║億，此亦如是。第三、明出生三昧之相者，則有
T46n1916_p0547b25║二種：一者、出生二乘三昧。所以者何？如上
T46n1916_p0547b26║所說，諸有覺有觀初禪等，悉發念處三昧，乃
T46n1916_p0547b27║至八聖道、空、無相、無作、十六行、十二因緣、暖、
T46n1916_p0547b28║頂、忍、世第一等三昧、電光三昧、金剛三昧
T46n1916_p0547b29║乃至佛智無諍等三昧。此諸法門，《涅槃經》中
T46n1916_p0547c01║悉說名三昧也。若於諸初禪中發此等三昧，
T46n1916_p0547c02║即證二乘若道若果，故名有覺有觀三昧。乃
T46n1916_p0547c03║至無覺有觀、無覺無觀，亦當如是一一分別。
T46n1916_p0547c04║二者、如上所說諸有覺有觀禪各發大乘諸
T46n1916_p0547c05║三昧者，如觀佛三昧、二十五三昧、般舟三
T46n1916_p0547c06║昧、首楞嚴等諸菩薩三昧，百則有八，諸佛
T46n1916_p0547c07║三昧不動等，百則有二十及八萬四千諸三
T46n1916_p0547c08║昧等，皆因有覺有觀三昧發。乃至無覺有觀、
T46n1916_p0547c09║無覺無觀，亦當如是一一分別。菩薩摩訶薩
T46n1916_p0547c10║得此諸三昧故，即入菩薩位，亦能現身，如佛
T46n1916_p0547c11║度一切眾生。三三昧義，如《摩訶衍》中廣分別。
T46n1916_p0547c12║次釋師子奮迅三昧。今明師子奮迅三昧者，
T46n1916_p0547c13║如《般若經》中說，行者依九次第定入師子奮
T46n1916_p0547c14║迅三昧。云何名師子三昧？離欲，離不善法，有
T46n1916_p0547c15║覺有觀，離生喜樂，入初禪，如是次第入二禪、
T46n1916_p0547c16║三禪、四禪、空處、識處、不用處、非有想非無想
T46n1916_p0547c17║處，入滅受想定，從滅受想定起，還入非有
T46n1916_p0547c18║想非無想定，從非有想非無想處起，還入不
T46n1916_p0547c19║用處，如是次第，還入識處，入空處，入四禪，入
T46n1916_p0547c20║三禪，入二禪，入初禪，是名師子奮迅三昧也。
T46n1916_p0547c21║譬如師子奮迅之時，非但能前進奮迅而去，
T46n1916_p0547c22║亦能却行奮迅而歸，一切諸獸所不能爾。行
T46n1916_p0547c23║者入此法門亦復如是，非但能心心次第從
T46n1916_p0547c24║於初禪，直至滅受，亦能從滅受想定却入非
T46n1916_p0547c25║想，入至初禪。此則義同師子奮迅，上來諸
T46n1916_p0547c26║禪所不能爾，故說此定為師子奮迅三昧。行
T46n1916_p0547c27║者住此法門，即能覆却，遍入一切諸禪，熏諸
T46n1916_p0547c28║觀定，悉令通利，轉變自在，出生諸深三昧種
T46n1916_p0547c29║種功德，神智轉勝，亦名熏禪。譬如牛皮熏熟，
T46n1916_p0548a01║隨意作諸世物。此亦如是。分別次位，此同九
T46n1916_p0548a02║定，但有却出無間之異。是中用心巧細修習
T46n1916_p0548a03║之相，略知大意，不廣分別也。次釋超越三昧。
T46n1916_p0548a04║今明超越三昧者，如《般若經》中說：「行者因師
T46n1916_p0548a05║子奮迅三昧，逆順出入超越三昧。云何超越
T46n1916_p0548a06║三昧？離諸欲惡、不善法，有覺有觀，離生喜樂，
T46n1916_p0548a07║入初禪；從初禪起，超入非有想；非有想起，
T46n1916_p0548a08║入非無想處；非無想處起，入滅受想定；滅受
T46n1916_p0548a09║想定起，還入初禪；從初禪起，入滅受想定；滅
T46n1916_p0548a10║受想定起，入二禪；二禪起，入滅受想定；滅受
T46n1916_p0548a11║想定起，入三禪；三禪起，入滅受想定；滅受想
T46n1916_p0548a12║定起，入四禪；四禪起，入滅受想定；滅受想定
T46n1916_p0548a13║起，入虛空處；虛空處起，入滅受想定；滅受想
T46n1916_p0548a14║定起，入識處；識處起，入滅受想定；滅受想定
T46n1916_p0548a15║起，入無所有處；無所有處起，入滅受想定；滅
T46n1916_p0548a16║受想定起，入非有想；非有想起，入非無想處；
T46n1916_p0548a17║非無想處起，入滅受想定。從滅受想定起，入
T46n1916_p0548a18║散心中；散心中起，入滅受想定；滅受想定起，
T46n1916_p0548a19║還入散心中；散心中起，入非有想；非有想起，
T46n1916_p0548a20║入非無想處；非無想處起，住散心中；散心中
T46n1916_p0548a21║起，入第四禪中；第四禪中起，住散心中；散心
T46n1916_p0548a22║中起，入第三禪中；第三禪中起，住散心中；散
T46n1916_p0548a23║心中起，入第二禪；第二禪起，住散心中；散心
T46n1916_p0548a24║中起，入初禪；初禪起，住散心中。是超越三昧。」
T46n1916_p0548a25║今明超越之相，自有超入、超出相，如前二番
T46n1916_p0548a26║經文說。超入、出中，各有四種：一者、順入超；二
T46n1916_p0548a27║者、逆入超；三者、順逆入超；四者、逆順入超。超
T46n1916_p0548a28║出亦如是。復次，此超越三昧中，復有傍超。傍
T46n1916_p0548a29║超亦有四種，類如前說。譬如師子有四種趠：
T46n1916_p0548b01║一者、前擲四十里，即譬順超之相；二者、却擲
T46n1916_p0548b02║四十里，即譬逆超之相；三者、右傍擲四十里，
T46n1916_p0548b03║即譬傍超入根本禪定之相；四者、左傍擲四
T46n1916_p0548b04║十里，即譬傍超入觀禪之相。復有二種超越：
T46n1916_p0548b05║一者、具足超；二者、不具足超。具足超，即是菩
T46n1916_p0548b06║薩超越，如上所說。不具足超，即是聲聞超越
T46n1916_p0548b07║三昧，不能自在，遠超入故。故《摩訶衍》云：「譬
T46n1916_p0548b08║如黃師子、白師子，二俱能趠。若黃師子趠，則
T46n1916_p0548b09║不遠；若白師子，則能遠擲。聲聞之人入超越
T46n1916_p0548b10║三昧，但能從初禪超入三禪，尚不能超二，何
T46n1916_p0548b11║能超三？此則如黃師子之超。菩薩不爾，從
T46n1916_p0548b12║於初禪逈能超入滅受想定，隨意自在，此則
T46n1916_p0548b13║如白師子之超。」若三乘行人入此三昧，具足
T46n1916_p0548b14║修一切法門，是時觀定等法，轉深明利，更復
T46n1916_p0548b15║出生百千三昧，功德深厚，神通猛利，故名觀
T46n1916_p0548b16║禪。亦有鍊禪、自在定。鍊禪，如上說。自在定者，
T46n1916_p0548b17║於諸法門自在出、入、住，轉變見八自在也。亦
T46n1916_p0548b18║名頂禪，於諸禪中最為高極，則能轉壽為福，
T46n1916_p0548b19║轉福為壽，故復名佛智三昧，欲知隨願，即知
T46n1916_p0548b20║三世事，二處攝，謂欲界、四禪。復有無諍三
T46n1916_p0548b21║昧，令他心不起諍；五處攝：欲界及四禪。復有
T46n1916_p0548b22║四辯：法、詞辯，二處攝，謂欲界、初禪；義辯、樂說
T46n1916_p0548b23║辯，九地攝，謂欲界、四禪、無色定。復有五神通、
T46n1916_p0548b24║十四變化心、十八變化，皆如前說。若禪中欲
T46n1916_p0548b25║聞、見、觸時，皆用梵世識，識滅則止。復次，是諸
T46n1916_p0548b26║禪中皆有三十七品、三解脫門、四諦十六行
T46n1916_p0548b27║觀、十一智、三無漏根，如是等智行，在下當分
T46n1916_p0548b28║別。若二乘人具此諸禪者，即是俱解脫；事、理
T46n1916_p0548b29║具足，成就無累，故亦名不壞解脫；具足成就
T46n1916_p0548c01║出世間諸禪定法故，具足三明、六通及八解
T46n1916_p0548c02║脫等一切諸大功德，故名大力阿羅漢也。若
T46n1916_p0548c03║是菩薩於正觀心中入此三昧，得諸法等相，
T46n1916_p0548c04║即得二十五三昧，能破二十五有，住王三昧，
T46n1916_p0548c05║一切三昧悉入其中，是時亦名禪波羅蜜滿。
T46n1916_p0548c06║此則略說三乘共禪行行法門竟。是中法門
T46n1916_p0548c07║無量，令欲更詮入道要行，豈得具說耶？
T46n1916_p0548c08║釋禪波羅蜜次第法門卷第十