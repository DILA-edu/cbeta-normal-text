T46n1920_p0584b02║
T46n1920_p0584b03║No. 1920 [cf. No. 1921]
T46n1920_p0584b04║觀心論（并序）（亦名煎乳論）
T46n1920_p0584b05║
T46n1920_p0584b06║天台修禪寺沙門智者述
T46n1920_p0584b07║問曰。佛經無量。論亦甚多。弘法之人詵詵蓋
T46n1920_p0584b08║世。聽受之眾無處不有。是則法雨普津四眾。
T46n1920_p0584b09║露潤利益無邊。何所見聞。更何利益而造
T46n1920_p0584b10║斯論。答曰。如所問言。佛經無量論亦甚多。是
T46n1920_p0584b11║事共知。但弘法之人為利物故多施加水之
T46n1920_p0584b12║乳。致令聽受之者失真道味。四眾轉就澆
T46n1920_p0584b13║離。致使信心之者漸歇薄談。將恐深廣大
T46n1920_p0584b14║法不久停留。眾生眼滅失正法利。是以閑生
T46n1920_p0584b15║悲傷煩究難忍。不惟凡淺寡聞少見。欲助
T46n1920_p0584b16║鸚鵡。奮其翅力。輒承三寶力。欲作斯論也。
T46n1920_p0584b17║問者欲知作論者。大意有二。一者自責為諸
T46n1920_p0584b18║學徒。二者外諸四眾脫能信受亦可傳之。略
T46n1920_p0584b19║以偈答曰。
T46n1920_p0584b20║大師將涅槃慈父有遺屬
T46n1920_p0584b21║四念處修道當依木叉住
T46n1920_p0584b22║我等非佛子不念此遺屬
T46n1920_p0584b23║乘緩內無道戒緩懼三途
T46n1920_p0584b24║由不問觀心令他信漸薄
T46n1920_p0584b25║烏鴉不施道豈報白鴉恩
T46n1920_p0584b26║非但田不良無平等種子
T46n1920_p0584b27║法雨若不降法種必燋枯
T46n1920_p0584b28║各無來世糧失三利致苦
T46n1920_p0584b29║大法將欲頹哀哉見此事
T46n1920_p0584c01║為是因緣故須造觀心論
T46n1920_p0584c02║平等真法界無行無能到
T46n1920_p0584c03║若能問觀心能行亦能到
T46n1920_p0584c04║即是四念處能依木叉戒
T46n1920_p0584c05║乘急內有道戒急生人天
T46n1920_p0584c06║此是真佛子不乖慈父屬
T46n1920_p0584c07║天龍皆慶喜一切豈不欣
T46n1920_p0584c08║能報白鴉恩普施烏鴉食
T46n1920_p0584c09║既有好良田有平等種子
T46n1920_p0584c10║法雨應時降法種皆生長
T46n1920_p0584c11║各有未來資俱獲三利益
T46n1920_p0584c12║為是因緣故須造觀心論
T46n1920_p0584c13║諸來求法者欲聞無上道
T46n1920_p0584c14║不知問觀心聞慧終不發
T46n1920_p0584c15║諸來求法者欲思無上道
T46n1920_p0584c16║不知問觀心思慧終不生
T46n1920_p0584c17║諸來求法者欲修無上道
T46n1920_p0584c18║不知問觀心修慧終不成
T46n1920_p0584c19║諸來求法者欲修四三昧
T46n1920_p0584c20║不知問觀心困苦無所獲
T46n1920_p0584c21║諸來求法者多聽得言語
T46n1920_p0584c22║不知問觀心未得真實樂
T46n1920_p0584c23║諸來求法者修三昧得定
T46n1920_p0584c24║不知問觀心盲禪無所見
T46n1920_p0584c25║諸來求法者欲懺悔眾罪
T46n1920_p0584c26║不知問觀心罪終難得脫
T46n1920_p0584c27║諸來求法者意欲離煩惱
T46n1920_p0584c28║不知問觀心煩惱終不滅
T46n1920_p0584c29║諸來求法者本為利益他
T46n1920_p0585a01║不知問觀心退轉令他謗
T46n1920_p0585a02║諸來求法者欲興顯佛法
T46n1920_p0585a03║不知問觀心退還大行損
T46n1920_p0585a04║如此眾得失非偈可具陳
T46n1920_p0585a05║有此諸得失無人覺悟者
T46n1920_p0585a06║為是因緣故須造觀心論
T46n1920_p0585a07║末代修觀心得邪定發見
T46n1920_p0585a08║辯才無窮盡自謂人間寶
T46n1920_p0585a09║無知者鼻嗅野孤氣衝眼
T46n1920_p0585a10║舉尾共脚行次第墮坑殞
T46n1920_p0585a11║為是因緣故須造觀心論
T46n1920_p0585a12║守鼻隔安般及修不淨觀
T46n1920_p0585a13║安般得四禪不免泥梨業
T46n1920_p0585a14║不淨謂無學覆鉢受女飯
T46n1920_p0585a15║設得隨禪生墮長壽天難
T46n1920_p0585a16║為是因緣故須造觀心論
T46n1920_p0585a17║依事法用心無慧發鬼定
T46n1920_p0585a18║顯異動物心事發壞佛法
T46n1920_p0585a19║命終生鬼道九十五眷屬
T46n1920_p0585a20║像法決疑明三師破佛法
T46n1920_p0585a21║為是因緣故須造觀心論
T46n1920_p0585a22║內心不為道邪諂念名利
T46n1920_p0585a23║詐現禪坐相得名利眷屬
T46n1920_p0585a24║事發壞他心毀損佛正法
T46n1920_p0585a25║此是扇提羅死墮無間獄
T46n1920_p0585a26║為是因緣故須造觀心論
T46n1920_p0585a27║說法得解脫聽法眾亦然
T46n1920_p0585a28║不知問觀心如貧數他寶
T46n1920_p0585a29║說者問觀心無說則無示
T46n1920_p0585b01║聽者問觀心無問亦無得
T46n1920_p0585b02║為是因緣故須造觀心論
T46n1920_p0585b03║戒為制心馬雖持五部律
T46n1920_p0585b04║不知問觀心心馬終不調
T46n1920_p0585b05║律住持佛法解外不解內
T46n1920_p0585b06║淨名呵上首乃名真奉律
T46n1920_p0585b07║為是因緣故須造觀心論
T46n1920_p0585b08║誦經得解脫非為世財利
T46n1920_p0585b09║若能問觀心破一微塵中
T46n1920_p0585b10║出大千經卷受持讀誦此
T46n1920_p0585b11║聞持無遺忘心開得解脫
T46n1920_p0585b12║為是因緣故須造觀心論
T46n1920_p0585b13║觀他修供養興顯安行人
T46n1920_p0585b14║密心為自利猗託以資身
T46n1920_p0585b15║壞他喜捨善駝驢以償人
T46n1920_p0585b16║若能問觀心即如駝驃也
T46n1920_p0585b17║為是因緣故須造觀心論
T46n1920_p0585b18║諸道各有法了不自尋研
T46n1920_p0585b19║忽窺𨵦釋教動經十數年
T46n1920_p0585b20║非但彼法拙亦有謀壞心
T46n1920_p0585b21║此是迦毘梨仙聖豈聽然
T46n1920_p0585b22║為是因緣故須造觀心論
T46n1920_p0585b23║富貴而無道多增長憍逸
T46n1920_p0585b24║若能問觀心得真法富貴
T46n1920_p0585b25║雖高而不危雖滿而不溢
T46n1920_p0585b26║不著世富貴心常在道法
T46n1920_p0585b27║為是因緣故須造觀心論
T46n1920_p0585b28║貧賤多姦諂窺𨵦造眾惡
T46n1920_p0585b29║現被王法治死墮三惡道
T46n1920_p0585c01║若能問觀心即安貧養道
T46n1920_p0585c02║有道即真貴無為即富樂
T46n1920_p0585c03║為是因緣故須造觀心論
T46n1920_p0585c04║四眾皆佛子無非是法親
T46n1920_p0585c05║因執善法諍遂結未來怨
T46n1920_p0585c06║若能問觀心和合如水乳
T46n1920_p0585c07║皆師子之子悉是旃檀林
T46n1920_p0585c08║為是因緣故須造觀心論
T46n1920_p0585c09║年衰身帶病眼闇耳漸聾
T46n1920_p0585c10║心昏多忘漏年不如一年
T46n1920_p0585c11║死王金翅鳥不久吞命根
T46n1920_p0585c12║一旦業繩斷氣絕豈能言
T46n1920_p0585c13║為是因緣故須造觀心論
T46n1920_p0585c14║稽首十方佛深悲觀心者
T46n1920_p0585c15║勸善諦觀察發正覺妙樂
T46n1920_p0585c16║稽首十方法深悲觀心者
T46n1920_p0585c17║勸善諦觀察得真法免苦
T46n1920_p0585c18║稽首十方僧若能善觀察
T46n1920_p0585c19║入大和合海歡喜心無量
T46n1920_p0585c20║稽首龍樹師願加觀心者
T46n1920_p0585c21║令速得開曉亦加捨三心
T46n1920_p0585c22║今承三寶力起三十六問
T46n1920_p0585c23║其門諸細門對事難可數
T46n1920_p0585c24║若觀一念心能答此問者
T46n1920_p0585c25║當知心眼開得入清涼池
T46n1920_p0585c26║不能答此問奈何盲冥也
T46n1920_p0585c27║少義尚不見那得行大道
T46n1920_p0585c28║哀哉末法中無復得道者
T46n1920_p0585c29║設令有三數寧別此問也
T46n1920_p0586a01║故生悲愍心歸命禮三寶
T46n1920_p0586a02║作此問心論令觀者開朗
T46n1920_p0586a03║願諸見聞者莫生疑謗心
T46n1920_p0586a04║信受勤修習必獲大利法
T46n1920_p0586a05║問曰。何故作此問觀心論。答曰。末世數寶
T46n1920_p0586a06║貧人本不預此言若禪坐觀行之者。但
T46n1920_p0586a07║安心鼻隔不淨安般。此亦面牆。何可論道。
T46n1920_p0586a08║諸有觀心入道得定生倒解。辯說無窮。自謂
T46n1920_p0586a09║人間之寶。豈知邪慢熾然也。今作此問。若句
T46n1920_p0586a10║句不知。何得未得謂得未證謂證。法華勸持
T46n1920_p0586a11║品。佛說此人難可化度。又常不輕品。威音
T46n1920_p0586a12║王如來去世之後。如此人類甚多非一。復
T46n1920_p0586a13║次傷念。一家門徒隨逐積年看心稍久
T46n1920_p0586a14║遠。遂不知如此研窮問心。是以不染內法。
T46n1920_p0586a15║著外文字。偷記注奔走。負經論而浪行。何
T46n1920_p0586a16║不施語言置文破一微塵讀大千經卷。念
T46n1920_p0586a17║此迷徒隨逐累載。空無所獲。脫一旦冥目誰
T46n1920_p0586a18║復示之。以是因緣悲切轉至。故作斯論也。
T46n1920_p0586a19║摩訶般若波羅蜜經明四十二字門。初云。若
T46n1920_p0586a20║聞阿字門。即解一切義。所謂一切法初不生
T46n1920_p0586a21║也。龍樹并造中論釋摩訶衍論。正意以不
T46n1920_p0586a22║生等八不開論端。用一偈釋初不生。云諸法
T46n1920_p0586a23║不自生。亦不從他生。不共不無因。是故說無
T46n1920_p0586a24║生。今但約觀初自生一句。起三十六問。若
T46n1920_p0586a25║於觀心能答此問無滯礙者。當知此行人六
T46n1920_p0586a26║種即中入觀行。五品弟子中即是入初隨喜
T46n1920_p0586a27║心位。故經云。乃至聞一偈。通達無量義。
T46n1920_p0586a28║次第如法說。月四月至歲也。論曰。
T46n1920_p0586a29║問觀自生心云何四不說
T46n1920_p0586b01║離戲論執諍心淨如虛空
T46n1920_p0586b02║問觀自生心云何是魔行
T46n1920_p0586b03║業煩惱所繫三界火宅燒
T46n1920_p0586b04║問觀自生心云何是外道
T46n1920_p0586b05║諸見煩惱業流轉於六道
T46n1920_p0586b06║問觀自生心云何是三乘
T46n1920_p0586b07║拙度斷見思出三界火宅
T46n1920_p0586b08║問觀自生心云何是巧度
T46n1920_p0586b09║三乘不斷結得入二涅槃
T46n1920_p0586b10║問觀自生心云何是別教
T46n1920_p0586b11║求大乘常果菩薩斷別惑
T46n1920_p0586b12║問觀自生心云何圓教乘
T46n1920_p0586b13║不破壞法界住三德涅槃
T46n1920_p0586b14║問觀自生心云何為涅槃
T46n1920_p0586b15║修四種三昧得真無生忍
T46n1920_p0586b16║問觀自生心云何巧成就
T46n1920_p0586b17║二十五方便調心入正道
T46n1920_p0586b18║問觀自生心云何知因緣
T46n1920_p0586b19║起十種境界成一心三智
T46n1920_p0586b20║問觀自生心云何知十境
T46n1920_p0586b21║各成十法乘遊四方快樂
T46n1920_p0586b22║問觀自生心云何不住法
T46n1920_p0586b23║入初發心住及四十二位
T46n1920_p0586b24║問觀自生心云何成六度
T46n1920_p0586b25║能得諸三昧及諸陀羅尼
T46n1920_p0586b26║問觀自生心云何得六通
T46n1920_p0586b27║用四攝行化四辯無罣礙
T46n1920_p0586b28║問觀自生心云何得相好
T46n1920_p0586b29║成真應二佛對緣如鏡像
T46n1920_p0586c01║問觀自生心云何具十力
T46n1920_p0586c02║及四無所畏內外照團圓
T46n1920_p0586c03║問觀自生心云何觀於心
T46n1920_p0586c04║能得十八種不共世間法
T46n1920_p0586c05║問觀自生心云何得大慈
T46n1920_p0586c06║大悲三念處愍眾無異相
T46n1920_p0586c07║問觀自生心云何巧方便
T46n1920_p0586c08║成就諸眾生嚴淨一切剎
T46n1920_p0586c09║問觀自生心云何於一心
T46n1920_p0586c10║莊嚴菩提樹建清淨道場
T46n1920_p0586c11║問觀自生心云何坐道場
T46n1920_p0586c12║現四種成佛赴機無差降
T46n1920_p0586c13║問觀自生心云何轉四教
T46n1920_p0586c14║清淨妙法輪一切得甘露
T46n1920_p0586c15║問觀自生心云何現四佛
T46n1920_p0586c16║四種涅槃相究竟知無餘
T46n1920_p0586c17║問觀自生心云何知依正
T46n1920_p0586c18║四土天器同而飯色有異
T46n1920_p0586c19║問觀自生心云何於此心
T46n1920_p0586c20║見一切根緣通達無罣礙
T46n1920_p0586c21║問觀自生心云何知悉檀
T46n1920_p0586c22║無形無所緣現形廣說法
T46n1920_p0586c23║問觀自生心云何知漸頓
T46n1920_p0586c24║祕密不定教一音說此四
T46n1920_p0586c25║問觀自生心云何知四教
T46n1920_p0586c26║各開出四門及一切法門
T46n1920_p0586c27║問觀自生心云何於四教
T46n1920_p0586c28║四門十六門作論通眾經
T46n1920_p0586c29║問觀自生心云何住智定
T46n1920_p0587a01║普入十法界廣利諸眾生
T46n1920_p0587a02║問觀自生心云何知四土
T46n1920_p0587a03║用教有增減普利一切眾
T46n1920_p0587a04║問觀自生心云何知此心
T46n1920_p0587a05║具一切佛法無一法出心
T46n1920_p0587a06║問觀自生心云何知此心
T46n1920_p0587a07║即平等法界佛不度眾生
T46n1920_p0587a08║問觀自生心云何知此心
T46n1920_p0587a09║法界如虛空畢竟無所念
T46n1920_p0587a10║問觀自生心云何無文字
T46n1920_p0587a11║一切言語斷寂然無言說
T46n1920_p0587a12║今約觀一念自生心。略起三十六問。問外觀
T46n1920_p0587a13║心人及久相逐眷屬行四種三昧者。彼觀心
T46n1920_p0587a14║者若能一一通達。當生心佛想親近受行如
T46n1920_p0587a15║四依也。門徒眷屬若於此無滯。是真因行。
T46n1920_p0587a16║真是法王子孫。紹三寶種使不斷絕。若不能
T46n1920_p0587a17║於觀一念自生心一一念答此問者。即是
T46n1920_p0587a18║天魔外道眷屬。為彼所驅馳。方處三界牢
T46n1920_p0587a19║獄未有出離之故也。若心不燧欲求勉出
T46n1920_p0587a20║者。必墮三乘三惡道坑。自斷法身慧命。誅
T46n1920_p0587a21║滅菩提眷屬。是真破佛法國。已亡大乘家。
T46n1920_p0587a22║哀哉哀哉。知大等奈良何也。若觀自生心
T46n1920_p0587a23║得失如此。觀他生共生無因生亦然也。◎順
T46n1920_p0587a24║相門中愛聲色。逆相門中數非數。不肯相遂
T46n1920_p0587a25║入泥梨。三界中間難可度。度與不度妙難思。
T46n1920_p0587a26║迷情順相者多疑。不服醍醐無價藥。狂心遂
T46n1920_p0587a27║涅槃若為。復顯相門中說四三。三輪四教從
T46n1920_p0587a28║情釋。不肯相遂入阿鼻。致使五分尋蹤跡。非
T46n1920_p0587a29║蹤非疎非五分。三諦三觀在其中。凡情不能
T46n1920_p0587b01║巧決了。盲心執見盡言空。隱相門中形色絕。
T46n1920_p0587b02║三四調和十二門。不肯隨情起貪愛。若為方
T46n1920_p0587b03║便破魔怨。貪愛魔怨是佛母。亦是三身本際
T46n1920_p0587b04║深。各各隨情立名字。有凡名為五隱相。終日
T46n1920_p0587b05║忍飢非節食。終日忍寒非苦行終日少欲不
T46n1920_p0587b06║乖貪。終日行慈奪他命。終日畏罪轉行非。終
T46n1920_p0587b07║日求醫彌益病。終日布施更增慳。終日斷嗔
T46n1920_p0587b08║三毒盛。難思議難思議。
T46n1920_p0587b09║團團明月無增減凡情顛倒見盈虧
T46n1920_p0587b10║縱復迴光照西域於其更理未曾移
T46n1920_p0587b11║巧用巧妙巧度物不作怨家不作佛
T46n1920_p0587b12║法身巧用妙難思借問定從何處出
T46n1920_p0587b13║觀心論一卷