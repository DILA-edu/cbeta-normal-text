T46n1933_p0786b22║
T46n1933_p0786b23║
T46n1933_p0786b24║No. 1933
T46n1933_p0786b25║南嶽思大禪師立誓願文
T46n1933_p0786b26║
T46n1933_p0786b27║我聞如是。釋迦牟尼佛悲門三昧觀眾生品
T46n1933_p0786b28║本起經中說。佛從癸丑年七月七日入胎。至
T46n1933_p0786b29║甲寅年四月八日生。至壬申年年十九。二月
T46n1933_p0786c01║八日出家。至癸未年年三十。是臘月月八
T46n1933_p0786c02║日得成道。至癸酉年年八十。二月十五日方
T46n1933_p0786c03║便入涅槃。
T46n1933_p0786c04║正法從甲戌年至癸巳年。足滿五百歲止住。
T46n1933_p0786c05║像法從甲午年至癸酉年足滿一千歲止住。
T46n1933_p0786c06║末法從甲戌年至癸丑年足滿一萬歲止住。
T46n1933_p0786c07║入末法過九千八百年後。月光菩薩出真丹
T46n1933_p0786c08║國說法大度眾生。滿五十二年入涅槃後。首
T46n1933_p0786c09║楞嚴經般舟三昧先滅不現。餘經次第滅無
T46n1933_p0786c10║量壽經在後得百年住。大度眾生然後滅去
T46n1933_p0786c11║至大惡世。我今誓願持令不滅。教化眾生至
T46n1933_p0786c12║彌勒佛出。佛從癸酉年入涅槃後。至未來賢
T46n1933_p0786c13║劫初。彌勒成佛時有五十六億萬歲。我從末
T46n1933_p0786c14║法初始立大誓願。修習苦行。如是過五十六
T46n1933_p0786c15║億萬歲。必願具足佛道功德見彌勒佛。如願
T46n1933_p0786c16║中說入道之由莫不行願。早修禪業少習弘
T46n1933_p0786c17║經。中間障難事緣非一。略記本源兼發誓願
T46n1933_p0786c18║及造金字二部經典。
T46n1933_p0786c19║稽首歸命十方諸佛。
T46n1933_p0786c20║稽首歸命十二部經。
T46n1933_p0786c21║稽首歸命諸大菩薩。四十二地諸賢聖僧。
T46n1933_p0786c22║稽首歸命一切緣覺。聲聞學無學眾。又復。
T46n1933_p0786c23║稽首梵釋四王天龍八部。冥空善神護法大
T46n1933_p0786c24║將。慧思自惟。有此神識無始已來。不種無
T46n1933_p0786c25║漏善根。是故恒為愛見所牽。無明覆蔽致令
T46n1933_p0786c26║虛妄。生死日增苦輪常轉未曾休息。往來五
T46n1933_p0786c27║道橫使六識輪迴六趣。進不值釋迦出世。後
T46n1933_p0786c28║復未蒙彌勒三會。居前後眾難之中。又藉往
T46n1933_p0786c29║昔微善根力。釋迦末世得善人身。仰承聖教
T46n1933_p0787a01║之所宣說。釋迦牟尼說法住世八十餘年。導
T46n1933_p0787a02║利眾生化緣既訖便取滅度。滅度之後正法
T46n1933_p0787a03║住世逕五百歲。正法滅已像法住世逕一千
T46n1933_p0787a04║歲。像法滅已末法住世逕一萬年。我慧思即
T46n1933_p0787a05║是末法八十二年。太歲在乙未十一月十一
T46n1933_p0787a06║日。於大魏國南豫州汝陽郡武津縣生。至年
T46n1933_p0787a07║十五出家修道。誦法華經及諸大乘。精進苦
T46n1933_p0787a08║行至年二十。見世無常眾生多死。輒自思惟。
T46n1933_p0787a09║此身無常苦空無有我人不得自在。生滅敗
T46n1933_p0787a10║壞眾苦不息。甚可怖畏。世法如雲有為難信。
T46n1933_p0787a11║其愛著者即為煩惱大火所燒。若棄捨者則
T46n1933_p0787a12║至無為涅槃大樂。一切眾生迷失正道永無
T46n1933_p0787a13║出心。我為眾生及為我身求解脫故。發菩提
T46n1933_p0787a14║心立大誓願。欲求如來一切神通。若不自證
T46n1933_p0787a15║何能度人。先學已證然後得行。自求道果為
T46n1933_p0787a16║度十方無量眾生。為斷十方一切眾生諸煩
T46n1933_p0787a17║惱故。為令十方無量眾生。通達一切諸法門
T46n1933_p0787a18║故。為欲成就十方無量一切眾生菩提道故。
T46n1933_p0787a19║求無上道為首楞嚴。遍歷齊國諸大禪師學
T46n1933_p0787a20║摩訶衍。恒居林野經行修禪。年三十四時在
T46n1933_p0787a21║河南兗州界論義。故遭值諸惡比丘以惡毒
T46n1933_p0787a22║藥令慧思食。舉身爛壞五臟亦爛。垂死之間
T46n1933_p0787a23║而更得活。初意。欲渡河遍歷諸禪師。中路
T46n1933_p0787a24║值此惡毒困藥。厭此言說知其妨道。即持餘
T46n1933_p0787a25║命還歸信州不復渡河。心心專念入深山中。
T46n1933_p0787a26║欲去之間是時信州刺史。共諸守令苦苦留
T46n1933_p0787a27║停。建立禪齋說摩訶衍義。頻經三年未曾休
T46n1933_p0787a28║息。梁州許昌而復來請。又信州刺史復欲送
T46n1933_p0787a29║啟。將歸鄴郡慧思意決不欲向北。心欲南行
T46n1933_p0787b01║即便捨眾渡。向淮南山中停住。從年二十至
T46n1933_p0787b02║三十八。恒在河南習學大乘。親覲供養諸大
T46n1933_p0787b03║禪師。遊行諸州非一處住。是時國勅喚國內
T46n1933_p0787b04║一切禪師入臺供養。慧思自量。愚無道德。不
T46n1933_p0787b05║肯隨勅方便捨避。渡淮南入山至年三十九。
T46n1933_p0787b06║是末法一百二十年。淮南郢州刺史劉懷寶
T46n1933_p0787b07║共遊郢州山中。喚出講摩訶衍義。是時為義
T46n1933_p0787b08║相答。故有諸法師起大瞋怒。有五人惡論師
T46n1933_p0787b09║以生金藥置飲食中令慧思食。所有餘殘三
T46n1933_p0787b10║人噉之一日即死。慧思于時身懷極困。得停
T46n1933_p0787b11║七日氣命垂盡。臨死之際一心合掌向十方
T46n1933_p0787b12║佛懺悔。念般若波羅蜜作如是言。不得他心
T46n1933_p0787b13║智不應說法。如是念時生金毒藥。即得消除
T46n1933_p0787b14║還更得差。從是已後數遭非一。年至四十是
T46n1933_p0787b15║末法一百二十一年。在光州開岳寺。巴子立
T46n1933_p0787b16║五百家共光州刺史。請講摩訶衍般若波羅
T46n1933_p0787b17║蜜經一遍。至年四十一是末法一百二十二
T46n1933_p0787b18║年。在光州境大蘇山中。講摩訶衍義一遍。至
T46n1933_p0787b19║年四十二是末法一百二十三年。在光州城
T46n1933_p0787b20║西觀邑寺上。又講摩訶衍義一遍。是時多有
T46n1933_p0787b21║眾惡論師。競來惱亂生嫉妬心。咸欲殺害毀
T46n1933_p0787b22║壞般若波羅蜜義。我於彼時起大悲心念眾
T46n1933_p0787b23║惡論師。即發誓願作如是言。誓造金字摩訶
T46n1933_p0787b24║般若及諸大乘。瑠璃寶函奉盛經卷。現無量
T46n1933_p0787b25║身於十方國土講說是經。令一切眾惡論師。
T46n1933_p0787b26║咸得信心住不退轉。至年四十三是末法一
T46n1933_p0787b27║百二十四年。在南定州。刺史請講摩訶衍義
T46n1933_p0787b28║一遍。是時多有眾惡論師。競起惡心作大惱
T46n1933_p0787b29║亂。復作種種諸惡方便。斷諸檀越不令送食。
T46n1933_p0787c01║經五十日唯遣弟子化得以濟身命。于時發
T46n1933_p0787c02║願。我為是等及一切眾生。誓造金字摩訶衍
T46n1933_p0787c03║般若波羅蜜一部。以淨瑠璃七寶作函奉盛
T46n1933_p0787c04║經卷。眾寶高座七寶帳蓋珠交露幔。華香瓔
T46n1933_p0787c05║珞種種供具。供養般若波羅蜜。然後我當十
T46n1933_p0787c06║方六道普現無量色身。不計劫數至成菩提。
T46n1933_p0787c07║當為十方一切眾生。講說般若波羅蜜經。於
T46n1933_p0787c08║是中間若作法師如曇無竭。若作求法弟子
T46n1933_p0787c09║如薩陀波崙。發願之後眾惡比丘皆悉退散。
T46n1933_p0787c10║發此願已即便教化作如是言。我造金字摩
T46n1933_p0787c11║訶般若波羅蜜經。至年四十四是末法一百
T46n1933_p0787c12║二十五年。太歲戊寅還於大蘇山光州境內。
T46n1933_p0787c13║唱告諸方。我欲奉造金字摩訶般若波羅蜜
T46n1933_p0787c14║經。須造經首誰能造者。時有一比丘名曰僧
T46n1933_p0787c15║合而忽自來。作如是言。我能造金字般若。既
T46n1933_p0787c16║得經首即遍教化諸州。刺史及土境人民白
T46n1933_p0787c17║黑道俗得諸財寶。持買金色造作經用。從正
T46n1933_p0787c18║月十五日教化至十一月十一日。於南光州
T46n1933_p0787c19║光城都光城縣齊光寺。方得就手報先心願。
T46n1933_p0787c20║奉造金字摩訶般若波羅蜜經一部。并造瑠
T46n1933_p0787c21║璃寶函盛之。即於爾時發大誓願。願此金字
T46n1933_p0787c22║摩訶般若波羅蜜經及七寶函。以大願故。一
T46n1933_p0787c23║切眾魔諸惡災難不能沮壞。願於當來彌勒
T46n1933_p0787c24║世尊出興于世。普為一切無量眾生。說是般
T46n1933_p0787c25║若波羅蜜經時。
T46n1933_p0787c26║以我誓願金字威力當令彌勒
T46n1933_p0787c27║莊嚴世界六種震動大眾生疑
T46n1933_p0787c28║稽首問佛有何因緣大地震動
T46n1933_p0787c29║唯願世尊敷演說之時彌勒佛
T46n1933_p0788a01║告諸弟子汝等應當一心合掌
T46n1933_p0788a02║諦聽諦信過去有佛號釋迦文
T46n1933_p0788a03║出現世間說是般若波羅蜜經
T46n1933_p0788a04║廣度眾生彼佛世尊滅度之後
T46n1933_p0788a05║正法像法皆已過去遺法住世
T46n1933_p0788a06║末法之中是時世惡五濁競興
T46n1933_p0788a07║人令短促不滿百年行十惡業
T46n1933_p0788a08║共相殺害是時般若波羅蜜經
T46n1933_p0788a09║興于世間時有比丘名曰慧思
T46n1933_p0788a10║造此摩訶波羅蜜經黃金為字
T46n1933_p0788a11║瑠璃寶函盛此經典發弘誓願
T46n1933_p0788a12║我當度脫無量眾生未來賢劫
T46n1933_p0788a13║彌勒出世說是摩訶般若經典
T46n1933_p0788a14║波羅蜜經我以誓願金經寶函
T46n1933_p0788a15║威神力故當令彌勒七寶世界
T46n1933_p0788a16║六種震動大眾生疑稽首問佛
T46n1933_p0788a17║唯願說此地動因緣時佛世尊
T46n1933_p0788a18║告諸大眾汝等當知是彼比丘
T46n1933_p0788a19║願力因緣金經寶函今欲出現
T46n1933_p0788a20║大眾白佛唯願世尊以神通力
T46n1933_p0788a21║令我得見金經寶函佛言汝等
T46n1933_p0788a22║應當一心禮過去佛釋迦牟尼
T46n1933_p0788a23║亦當一心專念般若波羅蜜經
T46n1933_p0788a24║佛說是時大地以復六種震動
T46n1933_p0788a25║出大光明普照十方無量世界
T46n1933_p0788a26║其香殊妙超過栴檀百千萬倍
T46n1933_p0788a27║眾生聞者發菩提心瑠璃寶函
T46n1933_p0788a28║現大眾前唯可眼見無能開者
T46n1933_p0788a29║時諸大眾踊躍歡喜俱白佛言
T46n1933_p0788b01║唯然世尊云何得見般若經文
T46n1933_p0788b02║彌勒佛言彼造經者有大誓願
T46n1933_p0788b03║汝等應當一心念彼稱其名號
T46n1933_p0788b04║自當得見說是語時一切大眾
T46n1933_p0788b05║稱我名號南無慧思是時四方
T46n1933_p0788b06║從地涌出遍滿虛空身皆金色
T46n1933_p0788b07║三十二相無量光明悉是往昔
T46n1933_p0788b08║造經之人以佛力故寶函自開
T46n1933_p0788b09║出大音聲震動十方一切世界
T46n1933_p0788b10║于時金經放大光明無量眾色
T46n1933_p0788b11║猶如大雲流滿十方一切世界
T46n1933_p0788b12║種種音聲普告眾生復有妙香
T46n1933_p0788b13║悅可眾心是時眾生以我願力
T46n1933_p0788b14║及覩地動又見光明聞香聲告
T46n1933_p0788b15║得未曾有身心悅樂譬如比丘
T46n1933_p0788b16║入第三禪即于是時悉得具足
T46n1933_p0788b17║三乘聖道乃至具足一切種智
T46n1933_p0788b18║此願不滿不取妙覺又願十方
T46n1933_p0788b19║諸佛世尊說此般若波羅蜜處
T46n1933_p0788b20║一切皆如彌勒大會若使十方
T46n1933_p0788b21║無量諸佛一時說法亦願此經
T46n1933_p0788b22║一時皆得普現於前一一瑞相
T46n1933_p0788b23║諸佛大會等度眾生一一世尊
T46n1933_p0788b24║皆稱釋迦及我名字亦如彌勒
T46n1933_p0788b25║大會無量若不爾者不取妙覺
T46n1933_p0788b26║又願當來十方國土函及經卷
T46n1933_p0788b27║無量名字隨諸國土人量大小
T46n1933_p0788b28║人身大處函及經卷文字亦大
T46n1933_p0788b29║人身小處函及經卷文字亦小
T46n1933_p0788c01║隨其國土眾寶中精人所貴者
T46n1933_p0788c02║般若力故函及經卷文字變作
T46n1933_p0788c03║上妙珍寶終不常為瑠璃金字
T46n1933_p0788c04║書經之紙為金剛精不可損壞
T46n1933_p0788c05║至於未來不可思議無量劫數
T46n1933_p0788c06║十方世界有佛出世說是般若
T46n1933_p0788c07║波羅蜜處亦復如是若不爾者
T46n1933_p0788c08║不取妙覺願於來世十方國土
T46n1933_p0788c09║諸佛世界皆稱釋迦如來名號
T46n1933_p0788c10║金經寶函及我名字是故音聲
T46n1933_p0788c11║遍至十方一切世界眾生普聞
T46n1933_p0788c12║皆得入道若有眾生不入道者
T46n1933_p0788c13║種種方便神足變化而調伏之
T46n1933_p0788c14║必令得道若不爾者不取妙覺
T46n1933_p0788c15║又復發願我今入山懺悔一切
T46n1933_p0788c16║障道重罪經行修禪若得成就
T46n1933_p0788c17║五通神仙及六神通闇誦如來
T46n1933_p0788c18║十二部經并誦三藏一切外書
T46n1933_p0788c19║通佛法義作無量身飛行虛空
T46n1933_p0788c20║過色究竟至非非想聽采諸天
T46n1933_p0788c21║所說法門我亦於彼向諸天說
T46n1933_p0788c22║所持佛經還下閻浮為人廣說
T46n1933_p0788c23║復至三途至金剛際說所持法
T46n1933_p0788c24║遍滿三千大千世界十方國土
T46n1933_p0788c25║亦復如是供養諸佛及化眾生
T46n1933_p0788c26║自在變化一時俱行若不爾者
T46n1933_p0788c27║不取妙覺
T46n1933_p0788c28║上妙栴檀為高座眾彩雜色以莊嚴
T46n1933_p0788c29║上妙七寶為帳蓋眾寶莊嚴放光明
T46n1933_p0789a01║閻浮檀金為經字瑠璃水精為經函
T46n1933_p0789a02║敬諸佛法好供養然後說法化眾生
T46n1933_p0789a03║無前無後無中間一念心中一時行
T46n1933_p0789a04║我今入山為學此非為幻惑誑眾生
T46n1933_p0789a05║若有惡人障礙我令其現世不吉祥
T46n1933_p0789a06║備受種種諸惡報若不改心自中傷
T46n1933_p0789a07║死墮地獄入鑊湯謗法罪報劫數長
T46n1933_p0789a08║願令彼發菩提心持戒修善至道場
T46n1933_p0789a09║我為眾生行此願令佛法藏得久住
T46n1933_p0789a10║惡人嫉妬橫惱亂妨廢修行不得作
T46n1933_p0789a11║若得好人擁護我諸天善神為佐助
T46n1933_p0789a12║令其護法得久住後生淨土得佛道
T46n1933_p0789a13║令其修道速成就我無二心發此願
T46n1933_p0789a14║願令眾生識果報
T46n1933_p0789a15║又復發願十方諸佛自當證知
T46n1933_p0789a16║我今為此摩訶般若妙法蓮華
T46n1933_p0789a17║二部金字大乘經故欲於十方
T46n1933_p0789a18║廣說法故三業無力不得自在
T46n1933_p0789a19║不能十方一時出現調伏身心
T46n1933_p0789a20║及化眾生今故入山懺悔修禪
T46n1933_p0789a21║學五通仙求無上道願先成就
T46n1933_p0789a22║五通神仙然後乃學第六神通
T46n1933_p0789a23║受持釋迦十二部經及十方佛
T46n1933_p0789a24║所有法藏并諸菩薩所有論藏
T46n1933_p0789a25║辯說無礙十方普現供養諸佛
T46n1933_p0789a26║於惡世中持釋伽法令不斷絕
T46n1933_p0789a27║於十方佛法欲盡處願悉在彼
T46n1933_p0789a28║持令不滅誓願此土具足十地
T46n1933_p0789a29║種智圓滿成就佛地是故先作
T46n1933_p0789b01║長壽仙人藉五通力學菩薩道
T46n1933_p0789b02║自非神仙不得久住為法學仙
T46n1933_p0789b03║不貪壽命誓以此身未來賢劫
T46n1933_p0789b04║見彌勒佛若不爾者不取妙覺
T46n1933_p0789b05║誠心發願願我當來賢劫之初
T46n1933_p0789b06║彌勒世尊成佛道已為大眾說
T46n1933_p0789b07║大品經時我以今日發誓願力
T46n1933_p0789b08║醜陋之形卑小色陰見彌勒佛
T46n1933_p0789b09║以誓願力更立一身色像無比
T46n1933_p0789b10║過於人天無量辯才神通變化
T46n1933_p0789b11║隨意自在見彌勒佛以此二身
T46n1933_p0789b12║一時見佛以誓願力卑小醜身
T46n1933_p0789b13║亦能變化具足成就無礙神通
T46n1933_p0789b14║諸波羅蜜以造金字誓願之力
T46n1933_p0789b15║在彌勒前二身一時普現變化
T46n1933_p0789b16║遍滿十方廣說深法摩訶般若
T46n1933_p0789b17║六波羅蜜三十七品及神通事
T46n1933_p0789b18║度眾生已忽然不現願彌勒佛
T46n1933_p0789b19║為諸大眾說我今身發願因緣
T46n1933_p0789b20║若不爾者誓不成佛又復發願
T46n1933_p0789b21║我今稽首誠心懺悔從無始劫
T46n1933_p0789b22║至于今身多作冤對惱他因緣
T46n1933_p0789b23║見他修善為作障礙壞他善事
T46n1933_p0789b24║不自覺知自恃種姓盛年放逸
T46n1933_p0789b25║以勢陵他不思道理信邪倒見
T46n1933_p0789b26║事外道師於三寶中多作留難
T46n1933_p0789b27║久積罪業報在今身是故稽首
T46n1933_p0789b28║誠心懺悔十方諸佛一切賢聖
T46n1933_p0789b29║梵釋四王天龍八部護法善神
T46n1933_p0789c01║冥空幽顯願為證明除障道罪
T46n1933_p0789c02║身心清淨從今已後所作吉祥
T46n1933_p0789c03║無諸障礙願在深山思惟佛道
T46n1933_p0789c04║願得甚深諸禪解脫得神通力
T46n1933_p0789c05║報諸佛恩誓於此身得不退智
T46n1933_p0789c06║若不爾者誓不成佛
T46n1933_p0789c07║又願一切十方國土。若有四眾比丘比丘尼
T46n1933_p0789c08║及餘智者。受持讀誦摩訶般若波羅蜜經。若
T46n1933_p0789c09║在山林曠野靜處城邑聚落。為諸大眾敷揚
T46n1933_p0789c10║解說。有諸魔眾競來惱亂破壞般若波羅蜜。
T46n1933_p0789c11║是人若能一心合掌稱我名字。即得無量神
T46n1933_p0789c12║通。我於爾時亦作化人在彼眾中。現為眷屬
T46n1933_p0789c13║稱彼弟子。降伏眾魔破諸外道。令彼智者大
T46n1933_p0789c14║得名稱。我時復為化作四眾。山林聚落處處
T46n1933_p0789c15║皆現為作衛護。或作大力鬼神王像。或作沙
T46n1933_p0789c16║門。或作居士。或作國王大臣宰相。勅令國內
T46n1933_p0789c17║治罰一切破戒惡人。若有剛強不改心者。或
T46n1933_p0789c18║令現入阿鼻地獄。種種逼切必令改心。還令
T46n1933_p0789c19║歸命彼說法者。叩頭求哀為作弟子乃可放
T46n1933_p0789c20║耳。令諸惡事。變為吉祥。若不爾者不取妙
T46n1933_p0789c21║覺。我從發心所有福業盡施眾生。至於當來
T46n1933_p0789c22║彌勒世尊出世之時。具足十地入無垢位。於
T46n1933_p0789c23║授記人中最為第一。於未來世過算數劫得
T46n1933_p0789c24║成佛道時。不可思議三千大千世界為一佛
T46n1933_p0789c25║土。超殊十方嚴淨世界。過此之外所有穢土。
T46n1933_p0789c26║以我願力令諸眾生雖一處住所見各異。調
T46n1933_p0789c27║伏惡人發菩提心。即發心已見諸穢惡悉皆
T46n1933_p0789c28║當淨。七寶華果應時具足。無有四時差別之
T46n1933_p0789c29║異。所住國土天人之類同一金色。三十二相
T46n1933_p0790a01║八十種好。具六神通與佛無異。除佛智慧無
T46n1933_p0790a02║能知者。若不爾者不取妙覺。
T46n1933_p0790a03║設我得佛。十方眾生皆悉發願來生我國。一
T46n1933_p0790a04║切具足普賢之道。隨其本願修短自在。色身
T46n1933_p0790a05║相好智慧神通。教化眾生等無差別。飲食衣
T46n1933_p0790a06║服應念化現不須造作。若不爾者不取妙覺。
T46n1933_p0790a07║設我得佛。十方眾生聞我名字。持戒精進修
T46n1933_p0790a08║行六度。受持我願稱我名字。願見我身修行
T46n1933_p0790a09║七日至三七日。即得見我一切善願具足。若
T46n1933_p0790a10║不爾者不取妙覺。
T46n1933_p0790a11║設我得佛。十方世界若有眾生。具五逆罪應
T46n1933_p0790a12║墮地獄。臨命終時值善知識教稱我名。罪人
T46n1933_p0790a13║聞已。合掌稱名聲聲不絕。經十念頃。命欲
T46n1933_p0790a14║終時。即得見我。迎其精神來生我國為說大
T46n1933_p0790a15║乘。是人聞法得無生忍永不退轉。若不爾者
T46n1933_p0790a16║不取妙覺。
T46n1933_p0790a17║設我得佛。世界清淨無三惡道亦無女人。一
T46n1933_p0790a18║切眾生皆悉化生。三十二相飛行自在。光明
T46n1933_p0790a19║普照無有日月。七寶國土無諸穢惡。若不爾
T46n1933_p0790a20║者不取妙覺。
T46n1933_p0790a21║若有眾生在大地獄。聞我名字即得解脫。若
T46n1933_p0790a22║不爾者不取妙覺。
T46n1933_p0790a23║若有眾生墮餓鬼中。百千萬劫乃至不聞飲
T46n1933_p0790a24║食之名。恒為熾然饑火所燒。受大苦惱。聞
T46n1933_p0790a25║我名字即得飽滿。得正念力捨餓鬼身生人
T46n1933_p0790a26║天中。發菩提心至不退轉。若不爾者不取妙
T46n1933_p0790a27║覺。
T46n1933_p0790a28║若有眾生以惡業故。墮畜生中受種種苦。聞
T46n1933_p0790a29║我名字眾苦永滅。即得人天端正之身。即聞
T46n1933_p0790b01║正法具足聖道。若不爾者不取妙覺。
T46n1933_p0790b02║若有眾生牢獄繫閉鞭撻楚毒。稱我名字發
T46n1933_p0790b03║菩提心。而得解脫瘡瘢亦滅。因是發心住不
T46n1933_p0790b04║退轉。若不爾者不取妙覺。
T46n1933_p0790b05║若有眾生橫被繫縛遇大禍對。若有罪若無
T46n1933_p0790b06║罪。臨當刑戮稱我名字。彼所執刀杖杻械枷
T46n1933_p0790b07║鎖。皆悉摧碎即得解脫。發菩提心住不退轉。
T46n1933_p0790b08║若不爾者不取妙覺。
T46n1933_p0790b09║一切十方無量眾生。百千病苦及以業障諸
T46n1933_p0790b10║根不具。稱我名字執持不忘。正念思惟病苦
T46n1933_p0790b11║消滅。諸根具足即得平復。若不爾者不取妙
T46n1933_p0790b12║覺。
T46n1933_p0790b13║若有比丘在山林中。讀誦般若及諸大乘。修
T46n1933_p0790b14║學禪定及神通力。宿罪障故修不能得。於日
T46n1933_p0790b15║夜中應各三時。稱十方佛持我名字。是人心
T46n1933_p0790b16║願種種所求即得具足。若不爾者不取妙覺。
T46n1933_p0790b17║若我得佛。十方世界六道眾生聞我名字。即
T46n1933_p0790b18║發無上菩提之心住不退轉。若不爾者不取
T46n1933_p0790b19║妙覺。
T46n1933_p0790b20║若得佛時。無量光明常照一切。若諸四眾求
T46n1933_p0790b21║佛道者。聞我名字修行我願。應時即得十地
T46n1933_p0790b22║具足入如來慧。若不爾者不取妙覺。
T46n1933_p0790b23║若我得佛十方世界一切諸佛皆共稱揚。說
T46n1933_p0790b24║我本願及佛功德。眾生聞者即得受記。此願
T46n1933_p0790b25║不滿不取妙覺。
T46n1933_p0790b26║我未來世得成佛時。為大眾說般若波羅蜜。
T46n1933_p0790b27║十方世界六種震動。金經寶函於前涌現。為
T46n1933_p0790b28║大眾演說本願因緣。如諸佛會等無有異。若
T46n1933_p0790b29║不爾者不取妙覺。
T46n1933_p0790c01║如我所發上來諸願求佛道故。不計劫數勤
T46n1933_p0790c02║修方便。學習種種微妙法門。為眾生故起大
T46n1933_p0790c03║悲心常無懈倦。功德智慧皆悉滿足。如上諸
T46n1933_p0790c04║願必剋不虛。若不爾者不取妙覺。
T46n1933_p0790c05║誓於此生得大仙報獲六神通。種種變化十
T46n1933_p0790c06║方六道。普現色身一時說法。眾生聞者得不
T46n1933_p0790c07║退轉速成菩提。若不爾者不取妙覺。
T46n1933_p0790c08║從此願後金經文字瑠璃寶函。為說般若七
T46n1933_p0790c09║寶帳蓋金銀鈴網敷座寶物。及諸一切供養
T46n1933_p0790c10║之具。若有惡人來欲偷劫此諸寶物。令此惡
T46n1933_p0790c11║心時心痛悶絕。或復顛狂亂語自說其罪。手
T46n1933_p0790c12║觸此物手即碎折。惡眼視者兩眼盲瞎。惡言
T46n1933_p0790c13║毀謗即令惡人口啞無舌。若惡心來欲作惱
T46n1933_p0790c14║亂作諸障礙。兩脚雙折。或復病癩。或復生
T46n1933_p0790c15║入阿鼻地獄。發大惡聲交徹四方。令諸惡人
T46n1933_p0790c16║皆見此事。令法久住護正法故。化眾生故。發
T46n1933_p0790c17║如是願。我無惡心亦無嫉妬。十方賢聖自當
T46n1933_p0790c18║證知。欲重宣願意。而說偈言。
T46n1933_p0790c19║願得身心證般若波羅蜜
T46n1933_p0790c20║具足無量義廣為眾生說
T46n1933_p0790c21║願得身心證般若波羅蜜
T46n1933_p0790c22║未來賢劫初得見彌勒佛
T46n1933_p0790c23║於受記人中名號最第一
T46n1933_p0790c24║具足諸禪定神通波羅蜜
T46n1933_p0790c25║願我從此生修一切苦行
T46n1933_p0790c26║為求佛道故不顧於身命
T46n1933_p0790c27║過五十億萬如是世數中
T46n1933_p0790c28║為道修苦行復過六億萬
T46n1933_p0790c29║爾乃至賢劫得見彌勒佛
T46n1933_p0791a01║具一切種智受記最第一
T46n1933_p0791a02║決誓後賢劫具六波羅蜜
T46n1933_p0791a03║自在神通力等齊十方佛
T46n1933_p0791a04║誓在賢劫初說法度眾生
T46n1933_p0791a05║以此誓願力轉無上法輪
T46n1933_p0791a06║住壽無量劫常住不涅槃
T46n1933_p0791a07║應化遍十方忍苦為眾生
T46n1933_p0791a08║世界甚清淨眾生皆化生
T46n1933_p0791a09║又無三惡道亦無諸女人
T46n1933_p0791a10║天人同一類相好如世尊
T46n1933_p0791a11║悉具如意通智慧亦同然
T46n1933_p0791a12║生即能飛行亦具足諸禪
T46n1933_p0791a13║等齊佛菩薩無二乘聲聞
T46n1933_p0791a14║十方世界中諸不淨穢土
T46n1933_p0791a15║三障惡眾生不聞三寶名
T46n1933_p0791a16║以大誓願力慈悲等化之
T46n1933_p0791a17║轉穢為淨土眾生亦齊平
T46n1933_p0791a18║天人等無差飛行放光明
T46n1933_p0791a19║女悉變為男斷三惡道名
T46n1933_p0791a20║十方大地獄我悉於中行
T46n1933_p0791a21║教化諸罪人悉令生人天
T46n1933_p0791a22║應時齊菩薩不作二乘人
T46n1933_p0791a23║畜生及餓鬼轉報亦同然
T46n1933_p0791a24║十方世界中若有一國土
T46n1933_p0791a25║眾生不如此誓不成正覺
T46n1933_p0791a26║十方世界中若有惡國土
T46n1933_p0791a27║眾生皆邪見剛強無善心
T46n1933_p0791a28║我以誓願力神通摧伏之
T46n1933_p0791a29║種種苦逼切必令歸三寶
T46n1933_p0791b01║或先同其事方便引導之
T46n1933_p0791b02║既悅可其心轉令入佛道
T46n1933_p0791b03║十方世界中剛強惡眾生
T46n1933_p0791b04║三途及八難悉聞我名字
T46n1933_p0791b05║柔化及苦切必令入佛道
T46n1933_p0791b06║或先隨其意後令斷煩惱
T46n1933_p0791b07║十方世界中若有刀兵劫
T46n1933_p0791b08║國國相殺害人民皆饑饉
T46n1933_p0791b09║或現作猛將降伏使安和
T46n1933_p0791b10║五穀悉豐熟萬民心安寧
T46n1933_p0791b11║或復方便化作天龍神鬼
T46n1933_p0791b12║方便治惡王及其惡人民
T46n1933_p0791b13║遍歷惡國土隨我本願行
T46n1933_p0791b14║降伏一闡提悉發菩薩心
T46n1933_p0791b15║十方世界中淨土諸如來
T46n1933_p0791b16║悉在大眾中稱歎我名號
T46n1933_p0791b17║彼諸佛世尊我悉到其所
T46n1933_p0791b18║供養及奉侍無前後中間
T46n1933_p0791b19║於一念心中現一切色身
T46n1933_p0791b20║持一切供養供養諸世尊
T46n1933_p0791b21║受持佛法藏及以化眾生
T46n1933_p0791b22║供養諸菩薩亦供養聲聞
T46n1933_p0791b23║以此方便力願速成菩提
T46n1933_p0791b24║未來賢劫初見彌勒世尊
T46n1933_p0791b25║誓願賢劫中具三十七品
T46n1933_p0791b26║獲大神通力在賢劫數中
T46n1933_p0791b27║我從初發心乃至得菩提
T46n1933_p0791b28║於其兩中間為道學苦行
T46n1933_p0791b29║捨名聞利養捨一切眷屬
T46n1933_p0791c01║悉常在深山懺悔障道罪
T46n1933_p0791c02║若得神通力報十方佛恩
T46n1933_p0791c03║願持釋迦法常住不滅盡
T46n1933_p0791c04║至彌勒出世化眾生不絕
T46n1933_p0791c05║誓於此生作長壽五通仙
T46n1933_p0791c06║修習諸禪定學第六神通
T46n1933_p0791c07║具足諸法門成就等覺地
T46n1933_p0791c08║妙覺常湛然以此度眾生
T46n1933_p0791c09║諸佛無優劣但隨本願行
T46n1933_p0791c10║隨諸佛方便示現種種名
T46n1933_p0791c11║我今入山修習苦行。懺悔破戒障道重罪。今
T46n1933_p0791c12║身及先身是罪悉懺悔。為護法故求長壽命。
T46n1933_p0791c13║不願生天及餘趣。願諸賢聖佐助我。得好芝
T46n1933_p0791c14║草及神丹。療治眾病除饑渴。常得經行修諸
T46n1933_p0791c15║禪。願得深山寂靜處。足神丹藥修此願。藉
T46n1933_p0791c16║外丹力修內丹。欲安眾生先自安。己身有縛
T46n1933_p0791c17║能解他縛。無有是處。
T46n1933_p0791c18║以此求道誓願力作長壽仙見彌勒
T46n1933_p0791c19║不貪身命發此願既是凡夫未得道
T46n1933_p0791c20║脫恐捨命生異路輪迴六趣妨修道
T46n1933_p0791c21║諸法性相雖空寂善惡行業必有報
T46n1933_p0791c22║誓願入山學神仙得長命力求佛道
T46n1933_p0791c23║若得此願入龍宮受持七佛世尊經
T46n1933_p0791c24║過去未來今諸佛所有經藏我悉持
T46n1933_p0791c25║一切十方世界中若有佛法欲滅處
T46n1933_p0791c26║我願持讀令不滅為彼國土人廣說
T46n1933_p0791c27║十方世界惡比丘及以邪見惡俗人
T46n1933_p0791c28║見行法者競惱亂我當作助摧伏之
T46n1933_p0791c29║令說法者得安隱降伏惡人化眾生
T46n1933_p0792a01║稽首十方現在佛菩薩緣覺及聲聞
T46n1933_p0792a02║梵王帝釋四天王護法大將及金剛
T46n1933_p0792a03║五通神仙及地神六齋使者及冥官
T46n1933_p0792a04║一切護法諸善神我今懺悔障道罪
T46n1933_p0792a05║願為證明除癡愆為求道故早成仙
T46n1933_p0792a06║宣暢廣說釋迦法不計劫數報佛恩
T46n1933_p0792a07║為護正法發此願故造金字般若經
T46n1933_p0792a08║為護眾生及己身復造金字法華經
T46n1933_p0792a09║為大乘故入深山願速成就大仙人
T46n1933_p0792a10║壽命長遠具神通供養十方諸世尊
T46n1933_p0792a11║未來賢劫彌勒佛為大眾說般若經
T46n1933_p0792a12║以我誓願神通力金經寶函現其前
T46n1933_p0792a13║從地涌出住空中大地震動放光明
T46n1933_p0792a14║遍照十方諸世界種種妙音告眾生
T46n1933_p0792a15║稱揚讚歎釋迦法三途八難悉解脫
T46n1933_p0792a16║彌勒會前現此事十方佛前亦復然
T46n1933_p0792a17║願諸世尊說我願以此因緣度眾生
T46n1933_p0792a18║發大誓願修此行願速成就大仙人
T46n1933_p0792a19║為護正法求此願願佛哀愍令速成
T46n1933_p0792a20║諸佛世尊同證知梵釋四王為證明
T46n1933_p0792a21║日月參辰及星宿金剛大士及神仙
T46n1933_p0792a22║五嶽四海及名山諸大聖王亦證明
T46n1933_p0792a23║願以慈悲擁護我令此誓願速得成
T46n1933_p0792a24║應常念本願捨諸有為事。名聞及利養乃至
T46n1933_p0792a25║惡弟子內外悉應捨。專求四如意八種自在
T46n1933_p0792a26║我五眼及種智。為佛一切智當發大精進。具
T46n1933_p0792a27║足神通力可化眾生耳。當念十方佛海慧諸
T46n1933_p0792a28║大士。世間所有道俗殷勤請講供養者。乃至
T46n1933_p0792a29║強勸請令講經者。此等道俗皆非善知識是
T46n1933_p0792b01║惡知識耳。何以故。皆是惡魔所使。初即假作
T46n1933_p0792b02║殷勤似有好心。後即斗生忿怒。善惡二魔俱
T46n1933_p0792b03║非好事。從今已後不應信此。所有學士亦復
T46n1933_p0792b04║如是。皆不可信。如怨詐親。苦哉苦哉。不可思
T46n1933_p0792b05║議諸王剎利處皆亦復如是。擇擇擇擇。
T46n1933_p0792b06║南嶽思大禪師立誓願文