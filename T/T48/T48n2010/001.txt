T48n2010_p0376b15║
T48n2010_p0376b16║
T48n2010_p0376b17║No. 2010
T48n2010_p0376b18║信心銘
T48n2010_p0376b19║
T48n2010_p0376b20║至道無難唯嫌揀擇但莫憎愛
T48n2010_p0376b21║洞然明白毫釐有差天地懸隔
T48n2010_p0376b22║欲得現前莫存順逆違順相爭
T48n2010_p0376b23║是為心病不識玄旨徒勞念靜
T48n2010_p0376b24║圓同太虛無欠無餘良由取捨
T48n2010_p0376b25║所以不如莫逐有緣勿住空忍
T48n2010_p0376b26║一種平懷泯然自盡止動歸止
T48n2010_p0376b27║止更彌動唯滯兩邊寧知一種
T48n2010_p0376b28║一種不通兩處失功遣有沒有
T48n2010_p0376b29║從空背空多言多慮轉不相應
T48n2010_p0376c01║絕言絕慮無處不通歸根得旨
T48n2010_p0376c02║隨照失宗須臾返照勝却前空
T48n2010_p0376c03║前空轉變皆由妄見不用求真
T48n2010_p0376c04║唯須息見二見不住慎勿追尋
T48n2010_p0376c05║纔有是非紛然失心二由一有
T48n2010_p0376c06║一亦莫守一心不生萬法無咎
T48n2010_p0376c07║無咎無法不生不心能隨境滅
T48n2010_p0376c08║境逐能沈境由能境能由境能
T48n2010_p0376c09║欲知兩段元是一空一空同兩
T48n2010_p0376c10║齊含萬像不見精麁寧有偏黨
T48n2010_p0376c11║大道體寬無易無難小見狐疑
T48n2010_p0376c12║轉急轉遲執之失度心入邪路
T48n2010_p0376c13║放之自然體無去住任性合道
T48n2010_p0376c14║逍遙絕惱繫念乖真沈惛不好
T48n2010_p0376c15║不好勞神何用疎親欲趣一乘
T48n2010_p0376c16║勿惡六塵六塵不惡還同正覺
T48n2010_p0376c17║智者無為愚人自縛法無異法
T48n2010_p0376c18║妄自愛著將心用心豈非大錯
T48n2010_p0376c19║迷生寂亂悟無好惡一切二邊
T48n2010_p0376c20║妄自斟酌夢幻空華何勞把捉
T48n2010_p0376c21║得失是非一時放却眼若不眠
T48n2010_p0376c22║諸夢自除心若不異萬法一如
T48n2010_p0376c23║一如體玄兀爾忘緣萬法齊觀
T48n2010_p0376c24║歸復自然泯其所以不可方比
T48n2010_p0376c25║止動無動動止無止兩既不成
T48n2010_p0376c26║一何有爾究竟窮極不存軌則
T48n2010_p0376c27║啟心平等所作俱息狐疑盡淨
T48n2010_p0376c28║正信調直一切不留無可記憶
T48n2010_p0376c29║虛明自然不勞心力非思量處
T48n2010_p0377a01║識情難測真如法界無他無自
T48n2010_p0377a02║要急相應唯言不二不二皆同
T48n2010_p0377a03║無不包容十方智者皆入此宗
T48n2010_p0377a04║宗非促延（一念萬年萬年一念）無在不在
T48n2010_p0377a05║十方目前極小同大妄絕境界
T48n2010_p0377a06║極大同小不見邊表有即是無
T48n2010_p0377a07║無即是有若不如是必不須守
T48n2010_p0377a08║一即一切一切即一但能如是
T48n2010_p0377a09║何慮不畢信心不二不二信心
T48n2010_p0377a10║言語道斷非去來今
T48n2010_p0377a11║信心銘之終