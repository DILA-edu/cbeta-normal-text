T49n2026_p0001a01║
T49n2026_p0001a02║No. 2026
T49n2026_p0001a03║撰集三藏及雜藏傳
T49n2026_p0001a04║
T49n2026_p0001a05║不載譯人名附東晉錄
T49n2026_p0001a06║佛涅槃後迦葉阿難於摩竭國僧伽尸城北
T49n2026_p0001a07║撰集三藏及雜藏傳。
T49n2026_p0001a08║先禮佛已禮法眾僧各受集法
T49n2026_p0001a09║此諸法典除去五蓋一心聽受
T49n2026_p0001a10║說所聚法如阿難說當共信樂
T49n2026_p0001a11║是阿難智與佛同等聽集此法
T49n2026_p0001a12║如佛涅槃阿難付法愍念眾生
T49n2026_p0001a13║護持諸法如視世尊無上導士
T49n2026_p0001a14║視阿難等福田無過設非阿難
T49n2026_p0001a15║釋種涅槃正法滅盡并及三藏
T49n2026_p0001a16║佛雨諸法哀念天人承以完器
T49n2026_p0001a17║阿難受持寄付慇懃阿難之法
T49n2026_p0001a18║此人乃復終不漏脫所聚法名
T49n2026_p0001a19║分別等法如師子吼阿難所說
T49n2026_p0001a20║一一於前比丘各好阿難獨立
T49n2026_p0001a21║佛自稱譽若過世智若復俗智
T49n2026_p0001a22║一切皆知阿難如海汝等為此
T49n2026_p0001a23║信向阿難聽所集法悉斷眾苦
T49n2026_p0001a24║世明涅槃地為震動山海涌沸
T49n2026_p0001a25║天人哭泣世尊出晚涅槃何早
T49n2026_p0001a26║人天孤遺諸道荒塞神通徹視
T49n2026_p0001a27║神足羅漢皆詣拘夷供養世尊
T49n2026_p0001a28║八萬四千過於無漏天人所敬
T49n2026_p0001a29║福田無上閻浮利地羅漢悉來
T49n2026_p0001b01║世尊涅槃聚會於中別有不還
T49n2026_p0001b02║得頻來果溝港進學此輩一倍
T49n2026_p0001b03║凡行比丘無數百千舉手哭行
T49n2026_p0001b04║世尊那去我等盲聾三毒未除
T49n2026_p0001b05║沒於五道誰當拔我比丘尼千
T49n2026_p0001b06║數三十五中有神通有漏無漏
T49n2026_p0001b07║帝釋梵天及無數天文陀華伎
T49n2026_p0001b08║速持來到四天大王各有將從
T49n2026_p0001b09║栴檀珠瓔速齎來詣及諸欲天
T49n2026_p0001b10║有色無色九十八億咸詣拘夷
T49n2026_p0001b11║無畏釋王八萬牙象名馬八萬
T49n2026_p0001b12║盡詣拘夷舍衛月王強勇聰明
T49n2026_p0001b13║名象七萬皆到拘夷阿闍世王
T49n2026_p0001b14║勇猛信佛象七萬半悲泣來詣
T49n2026_p0001b15║槃闍梨王名明端政象馬六萬
T49n2026_p0001b16║悉詣拘夷名愍王煖欝光親厚
T49n2026_p0001b17║眾各五萬皆來集會西香眾國
T49n2026_p0001b18║諸王嚴仗四色軍服數百千眾
T49n2026_p0001b19║速疾來至欲見佛尸龍王泣啼
T49n2026_p0001b20║追尋諸王維耶離眾象馬車乘
T49n2026_p0001b21║如諸天比來詣拘夷凡眾無數
T49n2026_p0001b22║并及清信覩佛盡今當覲涅槃
T49n2026_p0001b23║世界眾生三十六億皆詣拘夷
T49n2026_p0001b24║齎所喪具方百由延拘夷處中
T49n2026_p0001b25║天人滿中地無空缺諸天散華
T49n2026_p0001b26║供養佛尸鼓天伎樂雨諸花香
T49n2026_p0001b27║諸王官屬來詣佛尸皆禮佛足
T49n2026_p0001b28║圍繞而立諸王號泣舉手悲號
T49n2026_p0001b29║不復見佛為眾說法阿闍世哭
T49n2026_p0001c01║來嗚佛足我五逆人持我付誰
T49n2026_p0001c02║諸王繞尸散寶滿上並作眾樂
T49n2026_p0001c03║香泥塗床舉尸鐵棺灌滿麻油
T49n2026_p0001c04║地為震動諸王號哭諸天墮淚
T49n2026_p0001c05║渧現於地天王雨淚普皆哭泣
T49n2026_p0001c06║天栴檀薪如意雜香積之于地
T49n2026_p0001c07║諸王四輩大迦葉等僧眾坐上
T49n2026_p0001c08║眾生所供此大福田迦葉眾首
T49n2026_p0001c09║丘尼賢者天帝人王各共然尸
T49n2026_p0001c10║登燒身時天人號哭嗚呼痛哉
T49n2026_p0001c11║我等如何七日供養諸天盡受
T49n2026_p0001c12║分為八分著甖第九各還本所
T49n2026_p0001c13║王及凡民諸天還上八部神歸
T49n2026_p0001c14║八分餘者天龍神得拘夷力人
T49n2026_p0001c15║得分立塔八分八塔第九甖塔
T49n2026_p0001c16║炭塔第十閻浮所起迦葉僧首
T49n2026_p0001c17║行出拘夷詣摩竭國聚會眾僧
T49n2026_p0001c18║迦葉語僧比丘莫行當共集會
T49n2026_p0001c19║勿令法壞於虛空中迦葉鳴揵
T49n2026_p0001c20║欲使法久勝於諸魔迦葉語眾
T49n2026_p0001c21║及天與人今當集法令眾生安
T49n2026_p0001c22║佛雖涅槃四諦故存八道猶在
T49n2026_p0001c23║可獲涅槃先佛長壽人民有福
T49n2026_p0001c24║遺法日近不久便盡今人短命
T49n2026_p0001c25║佛出第七涅槃之後法那久存
T49n2026_p0001c26║不還頻來見道未成今集真僧
T49n2026_p0001c27║此不得入天眼神足六通無我
T49n2026_p0001c28║一切羅漢我今集之眾聞教聲
T49n2026_p0001c29║即各來集八十千眾皆是無漏
T49n2026_p0002a01║迦葉問曰弟阿那律遍覩羅漢
T49n2026_p0002a02║誰不來者那律便觀大千世界
T49n2026_p0002a03║見忉利天有憍桓鉢律白迦葉
T49n2026_p0002a04║憍桓忉利羅漢無漏今不來會
T49n2026_p0002a05║迦葉命召而亦不來世尊涅槃
T49n2026_p0002a06║世空何求迦葉心念比丘能有
T49n2026_p0002a07║撰佛所說經法者不遍看不見
T49n2026_p0002a08║能集十二部經法義佛所說者
T49n2026_p0002a09║唯有阿難是須陀洹當為設宜
T49n2026_p0002a10║使成無漏上座方便觀阿難心
T49n2026_p0002a11║知有慈愍得道未久迦葉語難
T49n2026_p0002a12║不得入眾汝不應入今當出去
T49n2026_p0002a13║阿難白曰何耶上座我於三尊
T49n2026_p0002a14║有何過失迦葉答曰弟欲知耶
T49n2026_p0002a15║汝於佛眾有大過失坐汝佛法
T49n2026_p0002a16║減於千歲由汝勸佛度於母人
T49n2026_p0002a17║細微之戒佛欲分別汝何不問
T49n2026_p0002a18║細微戒耶爾時何念輕慢於戒
T49n2026_p0002a19║佛已涅槃今當問誰蹈佛大衣
T49n2026_p0002a20║佛渴索水汝竟不與非是過耶
T49n2026_p0002a21║此比過多是汝所作非口所陳
T49n2026_p0002a22║是故當出阿難長歎悲惋墮淚
T49n2026_p0002a23║佛方便終當何恃怙於此便去
T49n2026_p0002a24║坐一樹下感結漏盡佛法由興
T49n2026_p0002a25║無數億天圍遶阿難來詣大會
T49n2026_p0002a26║師子無畏迦葉遙見便謂眾僧
T49n2026_p0002a27║皆當速起阿難今至八萬餘眾
T49n2026_p0002a28║皆是無垢迦葉上首叉手立迎
T49n2026_p0002a29║迦葉舉手善來阿難便上高座
T49n2026_p0002b01║修理眾僧真大阿難為眾人眼
T49n2026_p0002b02║侍佛已竟瞿曇福成汝觀此僧
T49n2026_p0002b03║并觀天眾世間久病有三苦患
T49n2026_p0002b04║世間無主道御涅槃快共慈心
T49n2026_p0002b05║為眾說法阿難默然迦葉便請
T49n2026_p0002b06║上座欣笑作師子吼迦葉心念
T49n2026_p0002b07║相望能說阿難今日濟度天人
T49n2026_p0002b08║迦葉舉聲大命眾生欲度世者
T49n2026_p0002b09║皆來詣此如佛所說種種諸法
T49n2026_p0002b10║除眾生苦阿難當說一切知法
T49n2026_p0002b11║如散雜華阿難當撰分別三藏
T49n2026_p0002b12║如來說法隨眾所欲高座阿難
T49n2026_p0002b13║復當敷演十方當聞天龍鬼神
T49n2026_p0002b14║四部弟子聞命即至如人熱渴
T49n2026_p0002b15║思想飲水奔走趣河當於中飲
T49n2026_p0002b16║天龍鬼神四輩弟子來趣阿難
T49n2026_p0002b17║於中聞法餘無數眾進學見道
T49n2026_p0002b18║頻來不還尋聲後到阿那含道
T49n2026_p0002b19║二萬一千斯陀含眾四萬二千
T49n2026_p0002b20║須陀洹僧八萬四千此等後到
T49n2026_p0002b21║亦欲聽法諸王皆集群臣兵眾
T49n2026_p0002b22║阿難儀容眾覩咸歡大眾次坐
T49n2026_p0002b23║方十二延阿難在中如月滿明
T49n2026_p0002b24║帝釋在右梵天在左侍於阿難
T49n2026_p0002b25║如佛在時釋說偈讚天子欣悅
T49n2026_p0002b26║覩大會故阿難無畏如轉法輪
T49n2026_p0002b27║圍遶佛時瞻阿難顏儀容巍巍
T49n2026_p0002b28║梵天亦爾請於如來世尊說法
T49n2026_p0002b29║阿難如是魔聞名聲亦來到此
T49n2026_p0002c01║并將妻子及臣兵眾波旬覩見
T49n2026_p0002c02║若干種眾阿難在中如日光明
T49n2026_p0002c03║阿難髻出儀似山頂項有日光
T49n2026_p0002c04║照於眾會難陀髻出迦葉項光
T49n2026_p0002c05║那律徹視觀於大千諸王在會
T49n2026_p0002c06║并及群臣眾人千億皆在此中
T49n2026_p0002c07║見會甚樂阿難勇猛波旬愁毒
T49n2026_p0002c08║心懷戰慓波旬心念一佛滅度
T49n2026_p0002c09║更有三出佛力勢大瞿曇涅槃
T49n2026_p0002c10║謂呼得脫此三所得其處甚大
T49n2026_p0002c11║見佛滅度心甚喜悅瞿曇法衰
T49n2026_p0002c12║無怨仇對當設方宜滅此殘法
T49n2026_p0002c13║四部弟子及諸國王魔便出教
T49n2026_p0002c14║勅師子將速合四兵盡滅此法
T49n2026_p0002c15║即起化兵四種將主圍遶大會
T49n2026_p0002c16║出可畏聲收捕道人清信男女
T49n2026_p0002c17║誅殺諸王壞裂道場眾會驚愕
T49n2026_p0002c18║四輩心念此何從出未成懷疑
T49n2026_p0002c19║諸王聞聲皆懷驚怖見魔兵眾
T49n2026_p0002c20║各自嚴仗阿難心惟誰來相嬈
T49n2026_p0002c21║覩此兵眾乃知魔為阿難便笑
T49n2026_p0002c22║勅王頓駕此亂眾者我自降之
T49n2026_p0002c23║難以慧力葉以進力申手執魔
T49n2026_p0002c24║三尸繫咽第一人尸第二狗尸
T49n2026_p0002c25║第三蛇尸膖爛難近魔便首情
T49n2026_p0002c26║迦葉見收羅漢應當困於人耶
T49n2026_p0002c27║迦葉我前極撓嬈佛世尊未曾
T49n2026_p0002c28║見困如今答佛哀愍被大慈鎧
T49n2026_p0002c29║終不加害於諸群生我等集法
T49n2026_p0003a01║欲令久興汝何為來撓攪我眾
T49n2026_p0003a02║魔即叉手啟阿難曰且俱放我
T49n2026_p0003a03║不復嬈人阿難使誓迦葉亦爾
T49n2026_p0003a04║若後亂眾尸還枷頸三尸化去
T49n2026_p0003a05║波旬得免魔便愁怖別立一面
T49n2026_p0003a06║諸天稱善佛法得勝遺法久存
T49n2026_p0003a07║常當勝魔迦葉勅眾皆當靖定
T49n2026_p0003a08║阿難今說如佛所演諸王普起
T49n2026_p0003a09║叉手待之諸天悉悅賢者視顏
T49n2026_p0003a10║迦葉語難說經時到發此寶箱
T49n2026_p0003a11║顯說上法何說增一何說增十
T49n2026_p0003a12║何說本起何說諸界阿難長笑
T49n2026_p0003a13║師子振欠四顧眾坐說聞如是
T49n2026_p0003a14║說一時已地為震動一億天人
T49n2026_p0003a15║逮得法眼舍衛增一名彼增十
T49n2026_p0003a16║釋中本起魔竭諸界餘經亦爾
T49n2026_p0003a17║處處演說阿難以經為大眾說
T49n2026_p0003a18║盡集諸經以為一藏律為二藏
T49n2026_p0003a19║大法三藏經錄阿含戒律大法
T49n2026_p0003a20║三分正等以為三藏已說大本
T49n2026_p0003a21║錄諸異法合集眾雜復為一藏
T49n2026_p0003a22║別經四分名作阿含增一中含
T49n2026_p0003a23║長雜四含毘尼隨法犯次可生
T49n2026_p0003a24║中者久童苦行在後大法諸分
T49n2026_p0003a25║作所生名分別第一然後各異
T49n2026_p0003a26║增一中含長雜四含迦葉問難
T49n2026_p0003a27║此義何謂難答一一比丘念佛
T49n2026_p0003a28║以是調意故名增一此後二法
T49n2026_p0003a29║思惟善心兩法便生止意分別
T49n2026_p0003b01║三處三知宿命漏盡四處四諦
T49n2026_p0003b02║五處五根六處六大七處七覺
T49n2026_p0003b03║八處八懅九處九止十處十力
T49n2026_p0003b04║十一處經名放牛兒慈經斷後
T49n2026_p0003b05║增一經終從此義中當一一解
T49n2026_p0003b06║此經若干故名增一猶如畫師
T49n2026_p0003b07║分部色像是一增一種種撰合
T49n2026_p0003b08║如藥無限隨病和合名某藥丸
T49n2026_p0003b09║故名增一一一縷綖經緯成布
T49n2026_p0003b10║以一一說成於增一如合諸物
T49n2026_p0003b11║名空集音種種諸經故名增一
T49n2026_p0003b12║猶如草木埿土起牆圍覆於空
T49n2026_p0003b13║爾乃成舍如是施戒生天涅槃
T49n2026_p0003b14║以義圍遶故名增一如一種泥
T49n2026_p0003b15║成數種器是一增一種種義合
T49n2026_p0003b16║從此當知種種義說此經盡出
T49n2026_p0003b17║當持增一亦不大長亦不至短
T49n2026_p0003b18║結義得偶名中阿含字亦不麁
T49n2026_p0003b19║亦不極細言義正等是故名中
T49n2026_p0003b20║除去上下說於中法棄於彼我
T49n2026_p0003b21║故名中含小凶大凶癡疑盡壞
T49n2026_p0003b22║以觀正諦是故名中於中長說
T49n2026_p0003b23║并及先世劫世流轉是故曰長
T49n2026_p0003b24║計於諸止天上快樂聞者歡喜
T49n2026_p0003b25║故名曰長七世過佛及攬大乘
T49n2026_p0003b26║佛之涅槃是故曰長諸寶計數
T49n2026_p0003b27║多有轉輪諸王喜聞故名曰長
T49n2026_p0003b28║此法當據學之喜忘欲斷諸結
T49n2026_p0003b29║是故曰雜此法等含義味共俱
T49n2026_p0003c01║聞之斷疑故名等含是修行地
T49n2026_p0003c02║禪智所趣等見諸法是名等含
T49n2026_p0003c03║盡此經中撮行兩端聞者多疑
T49n2026_p0003c04║故名等含部外雜經諸天讚偈
T49n2026_p0003c05║皆入其中故名等含附近法者
T49n2026_p0003c06║得好淨意斷諸諍訟故名戒律
T49n2026_p0003c07║分別中戒得淨精進聞者皆調
T49n2026_p0003c08║是名戒律比丘行是得益於中
T49n2026_p0003c09║破碎眾結故名戒律忍諸結垢
T49n2026_p0003c10║比丘學是除諸惡行是名戒律
T49n2026_p0003c11║觀視諸法從法得益墮甘露地
T49n2026_p0003c12║故名毘尼迦栴造竟持用呈佛
T49n2026_p0003c13║佛言上法當名上法於中破癡
T49n2026_p0003c14║益於世間此眾經明故名大法
T49n2026_p0003c15║總持外道斷於貢高眾法牙旗
T49n2026_p0003c16║是名大法譬如明燈照於眾物
T49n2026_p0003c17║以見諸形故名大法此眾經義
T49n2026_p0003c18║如芒甘露是諸法味此大法義
T49n2026_p0003c19║諸經戒律勤思惟持勿令放捨
T49n2026_p0003c20║繫縛三藏分別字義比丘諸天
T49n2026_p0003c21║千萬稱善迦葉復問云何四藏
T49n2026_p0003c22║阿難可說為眾生故阿難答曰
T49n2026_p0003c23║此說各異隨眾意行是名雜藏
T49n2026_p0003c24║佛說宿緣羅漢亦說天梵外道
T49n2026_p0003c25║故名雜藏中多偈頌問十二緣
T49n2026_p0003c26║此各異入是名雜藏三阿僧祇
T49n2026_p0003c27║菩薩生中所生作緣故名三藏
T49n2026_p0003c28║中多宿緣多出所生與阿含異
T49n2026_p0003c29║是名雜藏雜藏之法讚菩薩生
T49n2026_p0004a01║此中諸義多於三藏都合諸法
T49n2026_p0004a02║結在一處何等比丘能盡持者
T49n2026_p0004a03║當來世時比丘多愚此輩不能
T49n2026_p0004a04║盡持三藏後當作師從經出頌
T49n2026_p0004a05║由此益增是故不合處處有喜
T49n2026_p0004a06║四阿含者或喜毘尼又喜大法
T49n2026_p0004a07║或喜外頌或喜雜藏故不一名
T49n2026_p0004a08║盡說諸法結四阿含集錄諸數
T49n2026_p0004a09║并律大法聚為三藏聞是法已
T49n2026_p0004a10║天神及人三千比丘逮得漏盡
T49n2026_p0004a11║不還八千頻來十千無數天人
T49n2026_p0004a12║得見道迹此法久住為天人故
T49n2026_p0004a13║諸王常勝盡受百秋一切天人
T49n2026_p0004a14║諸王比丘皆共稱善如阿難說
T49n2026_p0004a15║集法已訖天人各還四輩弟子
T49n2026_p0004a16║皆歸本所
T49n2026_p0004a17║佛涅槃後。迦葉阿難等。於摩竭國僧伽尸城
T49n2026_p0004a18║北。造集三藏正經及雜藏經。常所云四篋者。
T49n2026_p0004a19║合雜言也。凡二百首盧。上增一阿含。從一至
T49n2026_p0004a20║十為十一處經者。撰諸十一事經。以放牛兒
T49n2026_p0004a21║十一事經為始。以行慈十一事經為終。因其
T49n2026_p0004a22║所引便出其經。以事相連故合為一卷。此放
T49n2026_p0004a23║牛經者。佛說放牛十一事。以況比丘道具十
T49n2026_p0004a24║一行。成道樹根栽枝葉茂盛多所覆蔭。因放
T49n2026_p0004a25║牛兒於坐發念。佛知其意故說十一事以
T49n2026_p0004a26║所行者。放牛者即解便逮羅漢。
T49n2026_p0004a27║撰集三藏及雜藏傳