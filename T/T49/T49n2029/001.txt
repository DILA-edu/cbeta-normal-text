T49n2029_p0009c15║
T49n2029_p0009c16║
T49n2029_p0009c17║
T49n2029_p0009c18║No. 2029
T49n2029_p0009c19║佛使比丘迦旃延說法沒盡偈百
T49n2029_p0009c20║二十章
T49n2029_p0009c21║
T49n2029_p0009c22║失譯人名今附西晉錄
T49n2029_p0009c23║尊者迦旃子體道修律護
T49n2029_p0009c24║見諸卒暴者以偈開法路
T49n2029_p0009c25║心常懷愴恨思惟悲感事
T49n2029_p0009c26║常勤務精進顧後大恐懼
T49n2029_p0009c27║正法垂欲滅人年纔壽百
T49n2029_p0009c28║正法之光明在世不久沒
T49n2029_p0009c29║正法已滅盡比丘眾迷惑
T49n2029_p0010a01║當捨諸經法聖覺之所講
T49n2029_p0010a02║反受雜文章廢捐佛所說
T49n2029_p0010a03║見訓諸淺經心意為欣悅
T49n2029_p0010a04║常當共諍訟違教背典經
T49n2029_p0010a05║展轉興誹謗各各相慢輕
T49n2029_p0010a06║愚癡課難化無智如株杌
T49n2029_p0010a07║卿無所別知不學佛正法
T49n2029_p0010a08║釋置經義理更互相求短
T49n2029_p0010a09║吾身所聞傳獨步無儔伴
T49n2029_p0010a10║持中以著下舉下著於中
T49n2029_p0010a11║不復識次第所說貴不窮
T49n2029_p0010a12║證處設乖謬反說無本末
T49n2029_p0010a13║聞受皆浮漫講論無清話
T49n2029_p0010a14║斯徒眾惡意謗訕於和上
T49n2029_p0010a15║見尊覩師父傲慢不崇敬
T49n2029_p0010a16║是等共辯諍心念甚愁毒
T49n2029_p0010a17║著世慕豪貴墮縛不自覺
T49n2029_p0010a18║我覺甚真諦卿誠無所知
T49n2029_p0010a19║卿講殊倒錯我言順典義
T49n2029_p0010a20║各各共諍訟用生毒害心
T49n2029_p0010a21║貪得利供養隨俗共浮沈
T49n2029_p0010a22║習樂於居屋不能自拔度
T49n2029_p0010a23║從貪共談語但說世間務
T49n2029_p0010a24║時諸比丘捨樹間及閑暇
T49n2029_p0010a25║行止於聚落兩中立精舍
T49n2029_p0010a26║喜樂於憒擾不慕處靜默
T49n2029_p0010a27║展轉相侵欺以自養妻息
T49n2029_p0010a28║或有時比丘客從遠方來
T49n2029_p0010a29║寺主先自安閑居乃聽之
T49n2029_p0010b01║妬其所止居嫉其有德名
T49n2029_p0010b02║亦嫉於族姓又復希法經
T49n2029_p0010b03║見遠方比丘顏色不悅和
T49n2029_p0010b04║得其捨之去於心乃為快
T49n2029_p0010b05║貪著於供養用興毒惡嫉
T49n2029_p0010b06║矜莊相貢高由是成忿失
T49n2029_p0010b07║常念瞋恚惡憍慢為自大
T49n2029_p0010b08║所求無厭足恣意隨塵穢
T49n2029_p0010b09║毒事不應行不欲誦受經
T49n2029_p0010b10║終日笑歌舞冥暮寢不醒
T49n2029_p0010b11║斯等共聚會言不及經理
T49n2029_p0010b12║但說縣官賊流俗行來事
T49n2029_p0010b13║假使有學者眾人所供養
T49n2029_p0010b14║羨者求出家言學比丘法
T49n2029_p0010b15║假使有學者白衣所崇敬
T49n2029_p0010b16║務於雜碎事因是得名聞
T49n2029_p0010b17║所行不如教自從利養起
T49n2029_p0010b18║其年既幼少多畜眾弟子
T49n2029_p0010b19║其心懷諍亂不能究所學
T49n2029_p0010b20║沙門二三年廣畜諸眷屬
T49n2029_p0010b21║莫能謹慎戒墮落於邪見
T49n2029_p0010b22║或有說斷滅或有講有人
T49n2029_p0010b23║已住如是學墮惡人鬚髮
T49n2029_p0010b24║門徒多鄙猥少年相圍繞
T49n2029_p0010b25║或時甚枯旱或時復大水
T49n2029_p0010b26║雀鼠及蝗虫災害並輻至
T49n2029_p0010b27║五穀普罄匱民庶咸飢饉
T49n2029_p0010b28║窮逼於餬口出家求安隱
T49n2029_p0010b29║便行作沙門不調越軌度
T49n2029_p0010c01║不解於禁戒眾會無救護
T49n2029_p0010c02║苟且無羞恥不能修慎行
T49n2029_p0010c03║亦不樂法會汲汲著財養
T49n2029_p0010c04║以非法為法所說違道義
T49n2029_p0010c05║舉罪反輕重亂經背賢規
T49n2029_p0010c06║集會至夜半鬪諍事彌滋
T49n2029_p0010c07║然後乃說經粗略不周備
T49n2029_p0010c08║希簡說禁戒具足鬪諍事
T49n2029_p0010c09║處處失義理故正法滅盡
T49n2029_p0010c10║適共鬪諍已遂乃結仇怨
T49n2029_p0010c11║諸魔及官屬用斯得人便
T49n2029_p0010c12║諸天龍鬼神來欲聽經教
T49n2029_p0010c13║傾企遲聞戒但更聞諍訟
T49n2029_p0010c14║諸天人懷恨不可比丘行
T49n2029_p0010c15║行來共講言佛法欲滅盡
T49n2029_p0010c16║吾等捨天樂故來欲受法
T49n2029_p0010c17║不得聞正法不如棄之去
T49n2029_p0010c18║其有尊鬼神心樂佛法者
T49n2029_p0010c19║不念諸比丘不復行擁護
T49n2029_p0010c20║於時弊鬼神凶暴行毒害
T49n2029_p0010c21║取比丘精氣令命無有餘
T49n2029_p0010c22║比丘多疾病羸劣無氣力
T49n2029_p0010c23║失神顏色變勤苦遭眾厄
T49n2029_p0010c24║展轉相憎嫉疾病不相瞻
T49n2029_p0010c25║或有至死亡無護橫夭終
T49n2029_p0010c26║貪著利財寶衣食無限節
T49n2029_p0010c27║曉知習俗法邪業以自活
T49n2029_p0010c28║販賣規賈利出入求生息
T49n2029_p0010c29║志尚在總務孜孜無解極
T49n2029_p0011a01║樂於雜碎事求利欲救命
T49n2029_p0011a02║棄捐度世業細務自嬰累
T49n2029_p0011a03║衣服不整齊儀節不閑修
T49n2029_p0011a04║不能將順行如野馬獼猴
T49n2029_p0011a05║遙見賢比丘分衛知止足
T49n2029_p0011a06║遠遠罵詈之言不順禁戒
T49n2029_p0011a07║如今日比丘澹然無過失
T49n2029_p0011a08║彼時諸比丘默聲犯眾惡
T49n2029_p0011a09║偷苟無羞慚懈怠懷毒意
T49n2029_p0011a10║斯等將來世反當見敬事
T49n2029_p0011a11║有仁賢比丘具足知廉恥
T49n2029_p0011a12║於彼失法時乃更不見待
T49n2029_p0011a13║譬如師子王處在林樹間
T49n2029_p0011a14║豺狼及犬狐不敢食其肉
T49n2029_p0011a15║命過身出虫還自噉其肉
T49n2029_p0011a16║晝夜共噉食毀滅其形體
T49n2029_p0011a17║能仁大聖人泥洹滅度後
T49n2029_p0011a18║諸地水火風不能毀佛法
T49n2029_p0011a19║世間珍奇寶不妄忽自亡
T49n2029_p0011a20║蒼金出於世紫金乃不彰
T49n2029_p0011a21║正法在於世終不自沒盡
T49n2029_p0011a22║因有象法故正法則滅盡
T49n2029_p0011a23║譬如海中船貪重故沈沒
T49n2029_p0011a24║佛法斯亦然利養故滅盡
T49n2029_p0011a25║背經及聖典以此為正法
T49n2029_p0011a26║以法違於律以非作法義
T49n2029_p0011a27║諸邪見異學五通諸學士
T49n2029_p0011a28║不能毀法義及所興布施
T49n2029_p0011a29║其從釋迦文因佛作沙門
T49n2029_p0011b01║當毀於正法令法至滅盡
T49n2029_p0011b02║計劣諸男子除髮被袈裟
T49n2029_p0011b03║皆當敗正法令典沒不現
T49n2029_p0011b04║不肯順禁教勠力存法務
T49n2029_p0011b05║恣心從所樂猶如塵蔽驢
T49n2029_p0011b06║于時諸學人受取妄保任
T49n2029_p0011b07║改定其券別令錯所寄信
T49n2029_p0011b08║畏於縣官吏怨賊及債主
T49n2029_p0011b09║戰戰相惡難恐怖衣毛竪
T49n2029_p0011b10║耕種及治生遭值諸吏卒
T49n2029_p0011b11║朝夕習穢欲眾患所見惱
T49n2029_p0011b12║將有三惡王大秦在於前
T49n2029_p0011b13║撥羅在於後安息在中央
T49n2029_p0011b14║由於是之故正法有棄亡
T49n2029_p0011b15║夷王大凶惡處在於北方
T49n2029_p0011b16║興師伐惡國傷害諸萬民
T49n2029_p0011b17║輕毀諸沙門多犯於眾惡
T49n2029_p0011b18║毀壞佛塔寺破敗學精廬
T49n2029_p0011b19║當於爾時世郡國皆丘墟
T49n2029_p0011b20║是等皆恐懼愁憂而懊惱
T49n2029_p0011b21║捨其北方土奔趣于中國
T49n2029_p0011b22║病瘦目不明尫瘵無氣力
T49n2029_p0011b23║不能捨北方當為其所賊
T49n2029_p0011b24║時少年比丘不務沙門者
T49n2029_p0011b25║便當脫衣服恐怖欲自全
T49n2029_p0011b26║於是中國君當來伐夷王
T49n2029_p0011b27║既已誅夷王來還居監尼
T49n2029_p0011b28║彼有尊比丘名號曰尸師
T49n2029_p0011b29║博聞靡不達能悅諸國王
T49n2029_p0011c01║王聞尸師言心意懷欣躍
T49n2029_p0011c02║願欲請眾僧興設大布施
T49n2029_p0011c03║遣使詣十方宣命於諸國
T49n2029_p0011c04║諸人來詣此今當大布施
T49n2029_p0011c05║諸僧皆集至其數有百千
T49n2029_p0011c06║遭難皆憔悴願樂見大施
T49n2029_p0011c07║諸比丘已會百千設備足
T49n2029_p0011c08║展轉相推求各各相問訊
T49n2029_p0011c09║仁和上所在阿闍梨所至
T49n2029_p0011c10║常所從沙彌惡師今所師
T49n2029_p0011c11║或傷或死亡或亦見驅逐
T49n2029_p0011c12║比丘既相見啼哭不自勝
T49n2029_p0011c13║彼時諸會者其數百千眾
T49n2029_p0011c14║懷惱失顏色樂見大布施
T49n2029_p0011c15║四面並雲集同會十五日
T49n2029_p0011c16║講說佛典戒尋復相忿懟
T49n2029_p0011c17║斯等既忿懟展轉不共和
T49n2029_p0011c18║尊比丘教告諸比丘默然
T49n2029_p0011c19║吾當說卿等示有佛法律
T49n2029_p0011c20║聽我之所說無得亂語言
T49n2029_p0011c21║計此閻浮地沙門佛門徒
T49n2029_p0011c22║會同當共和不宜長嫌故
T49n2029_p0011c23║有大比丘眾其數有百千
T49n2029_p0011c24║欲得學道義往會十五日
T49n2029_p0011c25║有大比丘眾雖有百千數
T49n2029_p0011c26║我學設明達卿等不能知
T49n2029_p0011c27║設有一比丘學能達悟者
T49n2029_p0011c28║便可說本末我學知其經
T49n2029_p0011c29║時有一比丘所學普通達
T49n2029_p0012a01║有德名須賴如是師子吼
T49n2029_p0012a02║即時從坐起叉手而住立
T49n2029_p0012a03║稽首耆年足便當師子吼
T49n2029_p0012a04║吾不懷狐疑其心無猶豫
T49n2029_p0012a05║身所學經戒今設為通利
T49n2029_p0012a06║吾亦無眾難心亦不進退
T49n2029_p0012a07║吾所前學者法律無所疑
T49n2029_p0012a08║通暢於經典明達於道義
T49n2029_p0012a09║吾所學如此諸賢宜奉持
T49n2029_p0012a10║卿不達眾經亦不解法律
T49n2029_p0012a11║云何尊者前而多自稱歎
T49n2029_p0012a12║尊師惡弟子性凶懷毒害
T49n2029_p0012a13║其名曰阿斯即便害須賴
T49n2029_p0012a14║時有大鬼神信樂於佛法
T49n2029_p0012a15║手自執金剛遂打殺阿斯
T49n2029_p0012a16║當于爾時世地六反震動
T49n2029_p0012a17║四方自然響非人擊靈鼓
T49n2029_p0012a18║至爾時四方當有四大烟
T49n2029_p0012a19║又復四大火上方四面墮
T49n2029_p0012a20║於爾之世時世間為幽冥
T49n2029_p0012a21║從是往不反生民沒愚癡
T49n2029_p0012a22║黎庶無央數悲哀懷懊惱
T49n2029_p0012a23║今日最末世佛正法未盡
T49n2029_p0012a24║曾見佛鬼神信樂於道義
T49n2029_p0012a25║縱身自投地號躄不自堪
T49n2029_p0012a26║諸比丘遭惡如人喪二親
T49n2029_p0012a27║今日最末世佛正法滅盡
T49n2029_p0012a28║從今日以往無復說經典
T49n2029_p0012a29║法律及禁戒當何從聞聽
T49n2029_p0012b01║諸天樹木鬼曠野居神明
T49n2029_p0012b02║悲感心憂惱宛轉不自寧
T49n2029_p0012b03║法燈為已沒正典已毀滅
T49n2029_p0012b04║今世最崩頹法鼓不復鳴
T49n2029_p0012b05║諸魔設歡喜聚會相慶賀
T49n2029_p0012b06║舉手而讚言今是佛末世
T49n2029_p0012b07║却後將來世當有是患難
T49n2029_p0012b08║益當加精進勉力求度脫
T49n2029_p0012b09║譬如有賈客失時心懷惱
T49n2029_p0012b10║故宜加慕屬無得復後悔
T49n2029_p0012b11║聞時道法興經典普流布
T49n2029_p0012b12║說法者常存勤心修佛教
T49n2029_p0012b13║今日四輩人展轉相恭敬
T49n2029_p0012b14║聞佛法尚在夙宵加精進
T49n2029_p0012b15║身體自康強未遭老病死
T49n2029_p0012b16║以故當慇懃念後大危懼
T49n2029_p0012b17║及時諸國安無有眾患難
T49n2029_p0012b18║豐熟乞易得奉修佛教禁
T49n2029_p0012b19║沙門解羅剎聞是法教戒
T49n2029_p0012b20║前稽首作禮耆年迦旃子
T49n2029_p0012b21║惟吾身戰慄毛竪心為寒
T49n2029_p0012b22║失志不知法不復識方面
T49n2029_p0012b23║今我聞此言心生大恐懼
T49n2029_p0012b24║將來世見此安能心不碎
T49n2029_p0012b25║尊者迦旃子興此悲哀已
T49n2029_p0012b26║則為諸弟子說正法未盡
T49n2029_p0012b27║三百歲多解脫三百歲聞戒定
T49n2029_p0012b28║三百歲修佛寺入千年青苑說
T49n2029_p0012b29║說比丘樂無樂習獨處床席居
T49n2029_p0012c01║在於彼行無方當降伏諸愛欲
T49n2029_p0012c02║佛使比丘迦旃延說法沒盡偈百二十章