T50n2045_p0172a14║
T50n2045_p0172a15║
T50n2045_p0172a16║No. 2045
T50n2045_p0172a17║阿育王太子法益壞目因緣經序
T50n2045_p0172a18║
T50n2045_p0172a19║原夫善惡之運契。猶形影之相湏。受對明
T50n2045_p0172a20║驗。凡三差焉。現也中也後也。播九色之深恩。
T50n2045_p0172a21║以悅天妃之耳目。孤禽投王而全命。形受
T50n2045_p0172a22║五兀之切酷。斯現報也。群徒潛淪於幽壑。
T50n2045_p0172a23║神陟輪飄而不改。身酸歷世之殃釁不曉王
T50n2045_p0172a24║子之喪目。斯中報也。阿蘭縱禍於無想。嬰佩
T50n2045_p0172a25║永惑於始終。為著翅之暴狸。飛沈受困而難
T50n2045_p0172a26║計。斯後報也。故聖人降靈必有所由。非務不
T50n2045_p0172a27║豫。青白明矣。玄鑒三世。弱喪之流。深記來變
T50n2045_p0172a28║坏形之累。趣使引入百練之室。自如來逝後
T50n2045_p0172a29║阿育登位。綱維閻浮光被流洽。圖形神寺八
T50n2045_p0172b01║萬四千。羅漢御世汎濟億數。國主師宗玄化
T50n2045_p0172b02║滂涌。萬民仰戴而不已。神祇欽賴而愈深。然
T50n2045_p0172b03║王子法益宿殖洪業。生在王宮容貌殊特。後
T50n2045_p0172b04║復受對靡知緣起。會秦尚書令公輔國將軍
T50n2045_p0172b05║宗正卿。領城門校尉使者司隷校尉姚旻者。
T50n2045_p0172b06║南安郡人也。親姚詔之次兄字景嶷。文為
T50n2045_p0172b07║儒表。則列勳於千載。武為邈群。則皎然而
T50n2045_p0172b08║獨標。亢音通冥。則辯機而曠遠。執素縱情。
T50n2045_p0172b09║則翱翔而無論德也純懿。範也難摸。赫逸
T50n2045_p0172b10║翰於群才。振龍威於昆鋒。然愍永惑之叵救。
T50n2045_p0172b11║傷愚黨之不寤。欲紹先勝之遺迹。竪玄宗於
T50n2045_p0172b12║末俗。故請天竺沙門曇摩難提。出斯緣本。秦
T50n2045_p0172b13║建初六年歲在辛卯。於安定城。二月十八日
T50n2045_p0172b14║出至二十五日乃訖。梵本三百四十三首盧
T50n2045_p0172b15║冶傳為漢文。一萬八百八十言。念譯晉音
T50n2045_p0172b16║情義實難。或離文而就義。或正滯而傍通。
T50n2045_p0172b17║或取解於誦人。或事略而曲備。冀將來之學
T50n2045_p0172b18║士。令鑒罪福之不朽。設有毫釐潤色者。盡
T50n2045_p0172b19║銘之於萌兆。故敘之焉。
T50n2045_p0172b20║
T50n2045_p0172b21║
T50n2045_p0172b22║阿育王息壞目因緣經
T50n2045_p0172b23║
T50n2045_p0172b24║符秦天竺三藏曇摩難提譯
T50n2045_p0172b25║人在生死纏綿來久習罪識深
T50n2045_p0172b26║從起惱亂婬之為病必成波激
T50n2045_p0172b27║猶河瀑溢有所傷損慧者執心
T50n2045_p0172b28║念計分明淡泊自守御諸惡原
T50n2045_p0172b29║二十一結染污人心盡當捐棄
T50n2045_p0172c01║反放逸行咸共一心聽我所說
T50n2045_p0172c02║阿育王息壞目之元聲徹八表
T50n2045_p0172c03║彌滿國界群庶怱怱靡不驚愕
T50n2045_p0172c04║聖王阿育於中統化領閻浮境
T50n2045_p0172c05║莫不從令王復生子顏貌端政
T50n2045_p0172c06║生有豪相應紹王位眼視清明
T50n2045_p0172c07║如天帝像王覩此變甚悅無量
T50n2045_p0172c08║便召群臣沙門道士躬自抱示
T50n2045_p0172c09║使彼瞻相又勅諸臣更立名字
T50n2045_p0172c10║令世稱揚聲聞四遠群臣拜首
T50n2045_p0172c11║承教而曰王生貴子世之希有
T50n2045_p0172c12║由正法治天降此神今當立號
T50n2045_p0172c13║名曰法益所以然者王法整故
T50n2045_p0172c14║以法教民未曾違理我等正是
T50n2045_p0172c15║法之真子故稱聖子字之法益
T50n2045_p0172c16║目猶蓮花見者喜悅瞻視俱眴
T50n2045_p0172c17║如因提王言辭詳敘不緩不急
T50n2045_p0172c18║天性柔和不行卒暴有此名德
T50n2045_p0172c19║不可具記今更重稱號曰天眼
T50n2045_p0172c20║然阿育王最所敬愛隨時瞻養
T50n2045_p0172c21║不令有失王恒遣候探察內伺
T50n2045_p0172c22║知子吉祥然後乃食躬抱法益
T50n2045_p0172c23║欣弄終日情愍愛感寤寐無厭
T50n2045_p0172c24║語法益言汝造何福今獲此目
T50n2045_p0173a01║如優鉢花若在園苑出遊國界
T50n2045_p0173a02║恒令將護不使憂慼諸有男女
T50n2045_p0173a03║見天眼來皆起邪念興欲情想
T50n2045_p0173a04║王素稟性偏著女色內宮侍人
T50n2045_p0173a05║像如天妃諸有婦人心懷姿態
T50n2045_p0173a06║窈窕娥媚無不貫練王大夫人
T50n2045_p0173a07║名曰淨容晝夜伺捕欲與私通
T50n2045_p0173a08║我當何日果其所願得與天眼
T50n2045_p0173a09║閑靜共遊意便充足不羨天宮
T50n2045_p0173a10║正爾殞身於世無怨時王太子
T50n2045_p0173a11║清晨早起至夫人所跪拜問訊
T50n2045_p0173a12║興居輕利遊步勞耶兼獻甘美
T50n2045_p0173a13║吉祥之果夫人見來欲意熾盛
T50n2045_p0173a14║便言汝前與吾共遊既充我願
T50n2045_p0173a15║又親情畢彼我同歡不亦快乎
T50n2045_p0173a16║天眼聞之以手掩耳內自思惟
T50n2045_p0173a17║酷哉斯言何災之甚痛貫心懷
T50n2045_p0173a18║育養恩重豈容此法漸漸退却
T50n2045_p0173a19║復道而去還歸所在靜默自修
T50n2045_p0173a20║彼見違願又斷望意椎胸歎息
T50n2045_p0173a21║起謀害心蓬頭亂髮而坐于地
T50n2045_p0173a22║瞋恚所縛如羅剎鬼彼人云何
T50n2045_p0173a23║取我辱之要當方便挑雙目出
T50n2045_p0173a24║令此國界無見聞者何況男女
T50n2045_p0173a25║覩其形容爾時有臣名曰耶奢
T50n2045_p0173a26║父王所恃威伏萬民逼節之初
T50n2045_p0173a27║來入慶賀朝謁揖讓如舊世禮
T50n2045_p0173a28║王子見來以手拍頭不祥之應
T50n2045_p0173a29║在吾前立速還本處勿復停此
T50n2045_p0173b01║吾欲入朝慶賀聖尊臣尋捉手
T50n2045_p0173b02║佯致重敬願令王子享壽無窮
T50n2045_p0173b03║向以尊手而拍臣頭柔軟之體
T50n2045_p0173b04║無所損乎含笑徐語趣悅前意
T50n2045_p0173b05║內興恚怒如蛇懷毒竊自思惟
T50n2045_p0173b06║要當報怨不墮右手終不行世
T50n2045_p0173b07║耶奢既跪退還所在以此元本
T50n2045_p0173b08║向天后說夫人尋對卿聽我語
T50n2045_p0173b09║亦有瑕穢慚不能言彼所毀辱
T50n2045_p0173b10║何地容之分受形斬終不原捨
T50n2045_p0173b11║猶如耶奢水中生火燒焚山野
T50n2045_p0173b12║城郭縣邑諸人見之莫不驚怪
T50n2045_p0173b13║群臣相對而共論講何圖今日
T50n2045_p0173b14║水中生火水能滅火方從中生
T50n2045_p0173b15║今此王種譬喻亦然遇此太子
T50n2045_p0173b16║猶水生火焚燒我心所造功德
T50n2045_p0173b17║本無恐懼今生怖畏我恒長夜
T50n2045_p0173b18║而生斯念吾年衰老必得子力
T50n2045_p0173b19║反更摧辱如弄婬種此事隱匿
T50n2045_p0173b20║當復訴誰耶奢白言愆罪宜懲
T50n2045_p0173b21║毀尊辱臣謀當時施要設權巧
T50n2045_p0173b22║求其方宜不挑雙目則非報怨
T50n2045_p0173b23║時有羅漢名曰善念天眼師宗
T50n2045_p0173b24║人民所敬真人入定以道力觀
T50n2045_p0173b25║王子後必當受緣對數數教誨
T50n2045_p0173b26║微說道教令知機變萬物歸空
T50n2045_p0173b27║與王子說色亦無有有無亦無
T50n2045_p0173b28║無亦無無聲從外應由耳內候
T50n2045_p0173b29║香自波揚鼻識而受眾味經口
T50n2045_p0173c01║轉增舌根身貪細滑意法無厭
T50n2045_p0173c02║法有亦有法無亦無無有有無
T50n2045_p0173c03║無無亦無猶如聚沫必當毀敗
T50n2045_p0173c04║眼無常主不可久保如水上泡
T50n2045_p0173c05║會歸磨滅當念思惟無常之變
T50n2045_p0173c06║眼者遷轉興衰不停當自勗勉
T50n2045_p0173c07║求於天眼夫天眼者無能壞敗
T50n2045_p0173c08║漸當至彼無憂之處數捨俗務
T50n2045_p0173c09║往聽法言親善知識與共交遊
T50n2045_p0173c10║聞法意寤眼得清淨由善良友
T50n2045_p0173c11║逮阿羅漢專心念佛思惟法寶
T50n2045_p0173c12║敬奉聖眾及師尊長意不移易
T50n2045_p0173c13║則遇大達住不動地真佛之子
T50n2045_p0173c14║法益聞之悲喜交集此必有因
T50n2045_p0173c15║事不孤爾云何人身眼亦無常
T50n2045_p0173c16║師今誡勅慇懃至深宜當防護
T50n2045_p0173c17║施行嚴教豈敢輕慢違我聖師
T50n2045_p0173c18║當於爾時閻浮提內菩薩所行
T50n2045_p0173c19║投身之處名曰石室恒有王治
T50n2045_p0173c20║會遇國毀主亦喪亡國界群臣
T50n2045_p0173c21║庶民大小普共就詣阿育王所
T50n2045_p0173c22║前拜敬謁叉手而言聖王延壽
T50n2045_p0173c23║興利康彊石室散王捨位遷神
T50n2045_p0173c24║願賜差次領遺荒民王尋顧眄
T50n2045_p0173c25║告耶奢曰速勅差遣應誰統領
T50n2045_p0173c26║彼民剛強須堪能者無令凡人
T50n2045_p0173c27║錄攝彼土耶奢自念今正是時
T50n2045_p0173c28║當遣王子法益使攝輒前長跪
T50n2045_p0173c29║即白王言願垂聽許微臣所啟
T50n2045_p0174a01║乾陀越國樂如天宮願差王子
T50n2045_p0174a02║統遺荒民便為彼土至感所遇
T50n2045_p0174a03║亦使天威遠震無外父王聞之
T50n2045_p0174a04║即便瞋恚咄愚所啟豈足上聞
T50n2045_p0174a05║卿非國主又非領民為因何力
T50n2045_p0174a06║使吾息往汝舌云何不段段墮
T50n2045_p0174a07║方欲遣吾窮胎之子今重原汝
T50n2045_p0174a08║再死之罪好自改愆勿殞吾手
T50n2045_p0174a09║從今至竟重誡勅汝慎護卿族
T50n2045_p0174a10║得迎天命設有稱吾息名號者
T50n2045_p0174a11║躬自執劍梟汝等首若復更有
T50n2045_p0174a12║面稱字者當生拔舌吾取食之
T50n2045_p0174a13║假使我子昔與卿讎過去所作
T50n2045_p0174a14║因緣之本及以現在身口意行
T50n2045_p0174a15║今悉原恕不錄前罪時臣懷嫌
T50n2045_p0174a16║不顧命根前復長跪重白情實
T50n2045_p0174a17║善哉大王願垂天威留神思惟
T50n2045_p0174a18║使國不亂西方人民受性禎質
T50n2045_p0174a19║恒好鬪訟興兵攻伐宜須善化
T50n2045_p0174a20║綏納人心群臣和穆豈非嘉會
T50n2045_p0174a21║乾陀越國饒珍多寶高才博聞
T50n2045_p0174a22║無事不閑又石室城名譽不朽
T50n2045_p0174a23║昔花瓔王所治之處後園池水
T50n2045_p0174a24║生金蓮花銀葉寶莖價直閻浮
T50n2045_p0174a25║此城有威神德無量非是常人
T50n2045_p0174a26║所可臨顧國雖西垂益事豐廣
T50n2045_p0174a27║願王善察不忽微言所以頻啟
T50n2045_p0174a28║以國事重何敢專意使太子移
T50n2045_p0174a29║利根聰叡具知諸法兵戰技術
T50n2045_p0174b01║皆備貫練設當彼土遭王子者
T50n2045_p0174b02║不加刀杖自然降伏所言柔和
T50n2045_p0174b03║無有麁獷受性寬仁無貪悋心
T50n2045_p0174b04║酒不過口於色自制恩接博愛
T50n2045_p0174b05║治無阿曲設無此德臣豈敢宣
T50n2045_p0174b06║是以煩聽願垂時許王當專一
T50n2045_p0174b07║何足二憂設念尊息慮彼國為
T50n2045_p0174b08║今不時謀後必有患事不豫慮
T50n2045_p0174b09║敗在斯須王聞此語如食遇噎
T50n2045_p0174b10║既不入腹又不得吐大臣所惑
T50n2045_p0174b11║莫有覺知猶蛾投火不顧後緣
T50n2045_p0174b12║時王阿育涕零教曰喻遣法益
T50n2045_p0174b13║統攝彼土近臣數萬自然嚮應
T50n2045_p0174b14║吉祥寶物尋集天庭育王躬自
T50n2045_p0174b15║手擎天冠串法益首而告之曰
T50n2045_p0174b16║善哉新王吉無不利常使吾種
T50n2045_p0174b17║登尊此位椎鍾鳴鼓作倡伎樂
T50n2045_p0174b18║懸繒幡蓋數千百種於彼國土
T50n2045_p0174b19║靡不周遍八由旬內人民充滿
T50n2045_p0174b20║著鎧象馬各八萬四金銀交飾
T50n2045_p0174b21║不可稱計羽寶之車八萬四千
T50n2045_p0174b22║步兵之眾復八萬四如天帝釋
T50n2045_p0174b23║出遊後園玉女營從樂何可過
T50n2045_p0174b24║如是王子至彼方域入石室城
T50n2045_p0174b25║導從無數王至國界萬民稱慶
T50n2045_p0174b26║適意自娛如忉利天城內里巷
T50n2045_p0174b27║懸繒幡蓋香汁灑地靡不周遍
T50n2045_p0174b28║時王法益告人民曰卿等以誠
T50n2045_p0174b29║尊重吾者於七日中各勿作務
T50n2045_p0174c01║吾當賜卿財寶之物如我宮中
T50n2045_p0174c02║五樂自娛恣情遊戲晝夜無厭
T50n2045_p0174c03║吾今賜汝隨意之寶假令負債
T50n2045_p0174c04║出物代償若有墮落為人奴婢
T50n2045_p0174c05║給與財帛令不作役盡令城內
T50n2045_p0174c06║男女大小普修行善無令有怨
T50n2045_p0174c07║復勅外境宣吾教令六年之內
T50n2045_p0174c08║勿輸貲財設有孤窮極貧匱者
T50n2045_p0174c09║吾亦施物不令有乏其能自修
T50n2045_p0174c10║無殺盜心吾當敬待如己無異
T50n2045_p0174c11║時王法益重宣令曰半月三齋
T50n2045_p0174c12║此日難遇男女相勸無起懈怠
T50n2045_p0174c13║奉持八關如來齋法佛說人身
T50n2045_p0174c14║億劫乃獲及八無閑顛倒之法
T50n2045_p0174c15║如板浮海盲鱉投孔此猶可冀
T50n2045_p0174c16║求人身難汝等已果莫生憍慢
T50n2045_p0174c17║人中五樂幻偽不真當建天福
T50n2045_p0174c18║適忉利宮七寶殿堂食以甘露
T50n2045_p0174c19║其有欲得受天之福當於半月
T50n2045_p0174c20║奉持三齋時石室王教誨不懈
T50n2045_p0174c21║舉國豐熟人民安隱其有男女
T50n2045_p0174c22║遭遇彼王命終之後皆生天上
T50n2045_p0174c23║大王阿育而問來使法益治化
T50n2045_p0174c24║為如法不國界人民盡靡伏不
T50n2045_p0174c25║卿今具說不足疑難來使歡悅
T50n2045_p0174c26║即前自宣大王壽考萬民蒙賴
T50n2045_p0174c27║法益聖王氣力康強恒以正法
T50n2045_p0174c28║恤化西方石室城中如天帝宮
T50n2045_p0174c29║王於中治猶天王釋乾陀越國
T50n2045_p0175a01║土豐民盛所行真實無有虛偽
T50n2045_p0175a02║不殺不盜順從正法人民之類
T50n2045_p0175a03║嘆慶無量願使大王延壽無窮
T50n2045_p0175a04║蒙聖之德各寧其所阿育王聞
T50n2045_p0175a05║喜慶歡悅和顏悅色告耶奢曰
T50n2045_p0175a06║吾獲大利其德實顯法益王子
T50n2045_p0175a07║以理治化率以禮禁導以恩和
T50n2045_p0175a08║人民之類莫不戴奉今當分此
T50n2045_p0175a09║閻浮利地吾取一分一分賜子
T50n2045_p0175a10║使我法益長生壽考治化人民
T50n2045_p0175a11║如今無異新頭河表至娑伽國
T50n2045_p0175a12║乾陀越城烏特村聚劍浮安息
T50n2045_p0175a13║康居烏孫龜茲于闐至于秦土
T50n2045_p0175a14║此閻浮半賜與法益綱理生民
T50n2045_p0175a15║垂名後世師子曇羅摩竭金根
T50n2045_p0175a16║維耶舍衛裸形垂耳雪山北界
T50n2045_p0175a17║至于海際吾躬訓化令無有限
T50n2045_p0175a18║臣耶奢聞如被毒箭外佯含笑
T50n2045_p0175a19║內懷瞋恚即跪對曰奉大王教
T50n2045_p0175a20║正爾傳令不敢稽遲竊自念本
T50n2045_p0175a21║宿對之惱三毒隆盛不顧身命
T50n2045_p0175a22║昔椎我頭其痛難忘今不報怨
T50n2045_p0175a23║何日可果尋即却退還歸所止
T50n2045_p0175a24║密遣侍人具白天母夫人聞已
T50n2045_p0175a25║勅耶奢曰速作祕書退位刑罰
T50n2045_p0175a26║無令外伺而見聞者若當事顯
T50n2045_p0175a27║俱亦傾沒耶奢白言祕書易辦
T50n2045_p0175a28║唯須金印用封印書夫人報曰
T50n2045_p0175a29║印自我憂今當供辦何慮不果
T50n2045_p0175b01║善思行人可付往者無令輕舉
T50n2045_p0175b02║事情外露時臣耶奢詐稱王命
T50n2045_p0175b03║私述聖旨虛辭萬端輕詐彼土
T50n2045_p0175b04║欲令灰燼云阿育王感恚彼國
T50n2045_p0175b05║若欲安此閻浮地者速從我命
T50n2045_p0175b06║不足違戾見吾書信并覩印封
T50n2045_p0175b07║摧檢法益挑兩目出此非我子
T50n2045_p0175b08║我非彼父所治國界亦非我有
T50n2045_p0175b09║竊為此書往示夫人啟辦寶印
T50n2045_p0175b10║不足疑難今得印者明當遣信
T50n2045_p0175b11║若小稽留恐事彰露爾時夫人
T50n2045_p0175b12║即以其日向王涕泣佯稱變怪
T50n2045_p0175b13║昨夜臥夢極為不祥將恐王身
T50n2045_p0175b14║會遇疾病宜先豫慮以禳惡夢
T50n2045_p0175b15║願飲甜漿用悅我心便能伏厭
T50n2045_p0175b16║不祥之應尊及君民永無有憂
T50n2045_p0175b17║王尋告曰夢是非真安能令吾
T50n2045_p0175b18║身值疾病夫人聞此重更悲泣
T50n2045_p0175b19║向天號哭宛轉于地王當垂愍
T50n2045_p0175b20║應受我酒無令妾身永失命根
T50n2045_p0175b21║時王含笑徐告之曰卿意欲爾
T50n2045_p0175b22║當為飲之焉得使汝自喪其命
T50n2045_p0175b23║此是小事吾不相逆王即受酒
T50n2045_p0175b24║飲小過差尋醉睡眠了無所覺
T50n2045_p0175b25║夫人取印用封檢書于時侍從
T50n2045_p0175b26║無見之者王於夢見有人解印
T50n2045_p0175b27║尋時驚覺問左右曰方始安眠
T50n2045_p0175b28║心識澹泊誰來擾吾神不得寧
T50n2045_p0175b29║速檢校之無令有虛斯必有謀
T50n2045_p0175c01║欲危吾身手執利劍及飛鐵輪
T50n2045_p0175c02║奮赫天威語夫人言誰乃令汝
T50n2045_p0175c03║取吾寶印設不時首正爾逝滅
T50n2045_p0175c04║夫人懷懼長跪白言願王垂察
T50n2045_p0175c05║實無此情王重瞋恚復告之曰
T50n2045_p0175c06║更無餘人觸嬈吾者今不面對
T50n2045_p0175c07║以誠陳過當取汝身分為二段
T50n2045_p0175c08║夫人涕泣跪白王曰此是夢幻
T50n2045_p0175c09║現瑞怪耳種非凡細孤窮裸淺
T50n2045_p0175c10║何敢王前虛稱詐實假使須印
T50n2045_p0175c11║焉得偷竊以誠告王豈不得耶
T50n2045_p0175c12║王聞此語默然不對復還寢臥
T50n2045_p0175c13║達曉乃覺夫人急勅偽臣耶奢
T50n2045_p0175c14║速遣信使不足停滯當爾之時
T50n2045_p0175c15║王子法益與諸群臣共集殿上
T50n2045_p0175c16║歡會遨遊隨意所娛書信達到
T50n2045_p0175c17║石室城內王聞外有父王教勅
T50n2045_p0175c18║尋起前迎拜跪頂受授與左右
T50n2045_p0175c19║使發印封見上教令至為嚴切
T50n2045_p0175c20║稱阿育王普恚斯土若欲安居
T50n2045_p0175c21║石室城者速檢王子挑兩目出
T50n2045_p0175c22║無令停滯使影移轉法益聞已
T50n2045_p0175c23║自投于地我有何過於父王所
T50n2045_p0175c24║遣此書命毀我兩目將非有人
T50n2045_p0175c25║向父王讒群臣人民聞此切教
T50n2045_p0175c26║咸共驚愕莫知所如何災之甚
T50n2045_p0175c27║乃見此變大王瞋恚無復繼嗣
T50n2045_p0175c28║其中群臣或作是論我等不敢
T50n2045_p0175c29║毀法王目誰有此人能興斯壞
T50n2045_p0176a01║敢復舉意挑出兩目卿輩共集
T50n2045_p0176a02║固守境界傳告遠近供辦戰具
T50n2045_p0176a03║寧喪人民分失妻子不令我主
T50n2045_p0176a04║受此苦痛急擊鳴鼓召方外將
T50n2045_p0176a05║火燒此書摧殺來信彼非我主
T50n2045_p0176a06║我非彼民實不從命毀聖王目
T50n2045_p0176a07║時王法益告群臣曰勿生此心
T50n2045_p0176a08║拒逆聖教父王兵眾非算所籌
T50n2045_p0176a09║勇猛剛健世之希有卿等雖欲
T50n2045_p0176a10║各現微誠事不果者國界普喪
T50n2045_p0176a11║我命何常身為誰有乃使大王
T50n2045_p0176a12║怨情至深寧殞身命分受來勅
T50n2045_p0176a13║安得自濟使國荒亂卿等勿復
T50n2045_p0176a14║思向來論速受王教取吾眼毀
T50n2045_p0176a15║夫盛有衰合會有離無身則已
T50n2045_p0176a16║死豈可避佛不說乎是身苦器
T50n2045_p0176a17║恒漏臭處無一可貪速告城內
T50n2045_p0176a18║誰能堪任取王法益挑出雙目
T50n2045_p0176a19║今賜寶瓔價直千萬兼與金銀
T50n2045_p0176a20║不可稱計國土人民聞此教令
T50n2045_p0176a21║運集宮門投鍼不下異形同嚮
T50n2045_p0176a22║悉共高聲號天叩地各訴辭曰
T50n2045_p0176a23║何酷之甚失我聖王如此天宮
T50n2045_p0176a24║云何遷轉城郭如是坵荒不久
T50n2045_p0176a25║國界邦土悉為堆陵我等咸共
T50n2045_p0176a26║傳告隣國云王阿育為惡之首
T50n2045_p0176a27║殺兒揚名有何可貴尚不愛子
T50n2045_p0176a28║民何所恃爾時城內有一凡人
T50n2045_p0176a29║昔與王子小小讎嫌徑自直前
T50n2045_p0176b01║求受重募吾堪挑眼亦能梟首
T50n2045_p0176b02║左右諸臣指示啟白此人自稱
T50n2045_p0176b03║堪毀王目猶可思詳拒父王教
T50n2045_p0176b04║願不使主受此毒痛王見此人
T50n2045_p0176b05║悲泣交集左右顧視告群臣曰
T50n2045_p0176b06║吾居此城十有二年備有愆短
T50n2045_p0176b07║咸共原恕設復今見毀吾目時
T50n2045_p0176b08║勿復愁惱起諸惡念還理國事
T50n2045_p0176b09║如舊常法以正治化務使得宜
T50n2045_p0176b10║正使意欲食天之福常念齋戒
T50n2045_p0176b11║無違斯須王脫寶冠珠璣瓔珞
T50n2045_p0176b12║及寶履屣授與前人卿當知吾
T50n2045_p0176b13║欲思法本一一挑眼著我掌中
T50n2045_p0176b14║時彼惡人手拔利劍先挑一目
T50n2045_p0176b15║授王掌中王自執眼而熟思惟
T50n2045_p0176b16║方憶先師本所教誨霍然心悟
T50n2045_p0176b17║繫意不忘昔師所演理極深遠
T50n2045_p0176b18║而告我曰眼者無常師勅至誠
T50n2045_p0176b19║實無虛詐寂靜微察解無常義
T50n2045_p0176b20║此眼不久為當壞敗眼我知本
T50n2045_p0176b21║誑惑世人群愚翫習不知是空
T50n2045_p0176b22║生死穢濁如芭蕉樹葉葉相覆
T50n2045_p0176b23║中無有堅智者觀察無一可貪
T50n2045_p0176b24║豈復興意著於眼色眼非我有
T50n2045_p0176b25║非作非造彼無有我焉有眼哉
T50n2045_p0176b26║愚者起惑深著眼識輪轉幽冥
T50n2045_p0176b27║長流之海眼今與汝永共別離
T50n2045_p0176b28║由何元本與吾作眼如水上泡
T50n2045_p0176b29║乍起乍滅虛偽無真用肉眼為
T50n2045_p0176c01║如是法益微觀眼原思惟玄妙
T50n2045_p0176c02║意不移動執正御亂心如金剛
T50n2045_p0176c03║諸想永寂志不流馳爾時彼人
T50n2045_p0176c04║復以利劍挑第二目著王掌中
T50n2045_p0176c05║重觀眼原本從何致解諸法寂
T50n2045_p0176c06║萬物歸化即於座上得天眼通
T50n2045_p0176c07║諸塵垢盡自致道跡感應天地
T50n2045_p0176c08║六變震動喜情內發而三稱善
T50n2045_p0176c09║捨世穢目致斯淨眼功德微著
T50n2045_p0176c10║自知道成諸臣呼嗟宛轉于地
T50n2045_p0176c11║痛何甚酷失我所天昔造何緣
T50n2045_p0176c12║為何宿對今敗此目如捐瓦石
T50n2045_p0176c13║又重叉手各自陳啟願王垂愍
T50n2045_p0176c14║還統此邦我等相率詣父王所
T50n2045_p0176c15║訴辭自陳令理國土時王法益
T50n2045_p0176c16║慰謝諸臣深感元元至報之心
T50n2045_p0176c17║形毀之士何安貴邦宜則自退
T50n2045_p0176c18║時出國界即將夫人侍臣有一
T50n2045_p0176c19║捐王忽位涉道而去周流村聚
T50n2045_p0176c20║郡縣國邑徙履曠野嶮岨之難
T50n2045_p0176c21║然王太子素善彈琴嘉音清妙
T50n2045_p0176c22║世所希有依憑此術家家乞食
T50n2045_p0176c23║從國至國用自濟命如是經歷
T50n2045_p0176c24║諸郡城郭漸漸便至父王治處
T50n2045_p0176c25║時臭惡聲流聞海表云王阿育
T50n2045_p0176c26║毀兒兩目村落郡國莫不驚動
T50n2045_p0176c27║吾等悉當於何處避男女大小
T50n2045_p0176c28║悲泣相向太子於王有何罪咎
T50n2045_p0176c29║彼人焉得手不斷壞取我聖王
T50n2045_p0177a01║毀此兩目王子法益告諸人民
T50n2045_p0177a02║父王無咎世人無怨是我宿對
T50n2045_p0177a03║今受其報此緣久矣非適今世
T50n2045_p0177a04║時阿育王在高樓上獨與夫人
T50n2045_p0177a05║而共寢寐王子法益止馬厩內
T50n2045_p0177a06║竟夜歌戲鼓琴自娛王聞琴聲
T50n2045_p0177a07║悵然意變宮商和雅似吾法益
T50n2045_p0177a08║何人彈琴響震乃爾將非即是
T50n2045_p0177a09║吾法益耶夫人報曰此非王子
T50n2045_p0177a10║無目之士行乞自活乾陀越國
T50n2045_p0177a11║如釋天宮領統西方如日貫雲
T50n2045_p0177a12║王今時起詣殿治正諸臣運集
T50n2045_p0177a13║欲覲至尊趣欲使王志意他念
T50n2045_p0177a14║入出慄怖恐殃及身王重聞音
T50n2045_p0177a15║鼓琴之聲即便驚起微察來嚮
T50n2045_p0177a16║顧謂左右此非異人定是我子
T50n2045_p0177a17║來至此耳咄弊婦人不須多言
T50n2045_p0177a18║速將此人使吾見之尋遣使喚
T50n2045_p0177a19║將至王所王遙見來自投于地
T50n2045_p0177a20║號天稱怨心意倒錯憂悴悲感
T50n2045_p0177a21║如被火然諸臣水灑扶令起坐
T50n2045_p0177a22║正冠嚴服而問之曰誰壞子目
T50n2045_p0177a23║酸毒乃爾傷我心肝復用活為
T50n2045_p0177a24║本如天眼今遭此災悲哽斷絕
T50n2045_p0177a25║死而復蘇復捉寶冠而投于地
T50n2045_p0177a26║亂頭散髮奮振天威珠璣瓔珞
T50n2045_p0177a27║各在異處手執利劍告左右曰
T50n2045_p0177a28║吾今要當消滅天下老舊小壯
T50n2045_p0177a29║無免吾手石室城人盡當茹食
T50n2045_p0177b01║人民之類斯挑眼出乾陀越國
T50n2045_p0177b02║令使坵荒坐壞吾息清淨之目
T50n2045_p0177b03║亦當害此吾所居國不問男女
T50n2045_p0177b04║皆悉挑眼即擲鐵輪於空中轉
T50n2045_p0177b05║殺閻浮內有形之屬父王涕零
T50n2045_p0177b06║問王子曰誰壞子目乃致於斯
T50n2045_p0177b07║令我心肝寸斷抽絕觀者億數
T50n2045_p0177b08║無不哀愍王子尋對書印此發
T50n2045_p0177b09║教令嚴切莫不驚愕願王勿責
T50n2045_p0177b10║石室城人彼民仁和無有愆罪
T50n2045_p0177b11║是子薄祐招致斯殃皆由曩昔
T50n2045_p0177b12║不善之報諸臣見書悉懷瞋恚
T50n2045_p0177b13║阿育何為行此不仁於閻浮地
T50n2045_p0177b14║實無慈愍云何興心毀此王子
T50n2045_p0177b15║我等諸人皆共運集傳告國界
T50n2045_p0177b16║嚴備戰具寧失邦域分受刑罰
T50n2045_p0177b17║不使王子受此毀辱勅燒書信
T50n2045_p0177b18║并殺來使於石室城速擊鳴鼓
T50n2045_p0177b19║彼非我主我非彼臣實不敢毀
T50n2045_p0177b20║王子雙目子尋誨喻彼界人民
T50n2045_p0177b21║勿興此懷拒逆聖教何於父王
T50n2045_p0177b22║生反逆心自古迄今興衰有限
T50n2045_p0177b23║時行尊幼承來嚴教莫得稽留
T50n2045_p0177b24║違此書命生民群愚不識真偽
T50n2045_p0177b25║願王含容垂恕不及大王留神
T50n2045_p0177b26║觀察佛語忍為大力能勝眾怨
T50n2045_p0177b27║時可捨放不錄罪愆莫以子目
T50n2045_p0177b28║起殺害心地獄苦痛考掠酸楚
T50n2045_p0177b29║備受罪報用憶子為若見愛愍
T50n2045_p0177c01║惠本願者何於子身殺害人民
T50n2045_p0177c02║國土男女民萌之類悉懷恐怖
T50n2045_p0177c03║願時赦宥當於爾時王子師主
T50n2045_p0177c04║將諸比丘入城乞食手執應器
T50n2045_p0177c05║法服齊整漸漸以次至王宮門
T50n2045_p0177c06║阿育遙見悲泣交集即起前迎
T50n2045_p0177c07║長跪問訊昔尊弟子法益王子
T50n2045_p0177c08║今遭殃釁毀壞雙目悲感情傷
T50n2045_p0177c09║哀切難勝願尊臨顧療以法藥
T50n2045_p0177c10║羅漢報曰無常百變此來久矣
T50n2045_p0177c11║非適今也尋將比丘即前就坐
T50n2045_p0177c12║告王勅喚使法益來王躬自入
T50n2045_p0177c13║手執導引觀者數萬莫不痛心
T50n2045_p0177c14║前接足禮淚如駛河悲憤哽噎
T50n2045_p0177c15║謙卑說曰昔師教誨誠如來勅
T50n2045_p0177c16║眼者無常亦無牢固思惟此義
T50n2045_p0177c17║淵玄深遠肉眼穢濁不可恃怙
T50n2045_p0177c18║亦如聚沫被照之露猶水浮泡
T50n2045_p0177c19║鏡像光移芭蕉野馬幻化不真
T50n2045_p0177c20║智者所棄有何可貪時王阿育
T50n2045_p0177c21║前跪白言願演至味使復視瞻
T50n2045_p0177c22║愁憂憤心拔濯清淵流浪之徒
T50n2045_p0177c23║使還歸真思惟尊教安處無為
T50n2045_p0177c24║令將來世知宿命原羅漢尋起
T50n2045_p0177c25║至王子所手執白㲲覆法益頭
T50n2045_p0177c26║月光夫人親王子母尋起于座
T50n2045_p0177c27║叉手跪侍躬擎香爐燒眾名香
T50n2045_p0177c28║向十方國方面境界諸有神祇
T50n2045_p0177c29║尊豪鬼王盡集此處證至誠誓
T50n2045_p0178a01║令我法益還復眼目諸神證明
T50n2045_p0178a02║至誠感動八部鬼神即時嚮應
T50n2045_p0178a03║四面運集無空缺處復告王子
T50n2045_p0178a04║發汝心願歸佛法眾及尊師長
T50n2045_p0178a05║過去諸佛方將來者自投歸命
T50n2045_p0178a06║興尊敬心諸賢聽我發真實誓
T50n2045_p0178a07║以逮不著獲清淨眼得道以來
T50n2045_p0178a08║終不先食要前度人然後乃飡
T50n2045_p0178a09║憶念我昔承事諸佛式佛維衛
T50n2045_p0178a10║毘舍如來以若干種繒綵花蓋
T50n2045_p0178a11║作倡妓樂以用供養加復然燈
T50n2045_p0178a12║續尊光明緣此德本使復眼根
T50n2045_p0178a13║昔於式佛發此誓願諸無肉眼
T50n2045_p0178a14║吾當療治還復眼根如前無異
T50n2045_p0178a15║設果我願得眼根淨若復王子
T50n2045_p0178a16║五百世中審是我息如實不虛
T50n2045_p0178a17║吾以今身更不受胎願令王子
T50n2045_p0178a18║如我無異復告阿育王念昔日
T50n2045_p0178a19║以一掬土施於如來由此福田
T50n2045_p0178a20║王閻浮提鐵輪獨遊而無儔匹
T50n2045_p0178a21║今亦當發至誠之誓福及王子
T50n2045_p0178a22║使得眼根爾時尊者騰遊虛空
T50n2045_p0178a23║作十八變涌沒自由大王見已
T50n2045_p0178a24║叉手長跪專精其念自投于地
T50n2045_p0178a25║歸命我尊釋迦文佛蒙遺餘福
T50n2045_p0178a26║統閻浮地若使如來記莂我身
T50n2045_p0178a27║吾逝百歲當有王出於閻浮地
T50n2045_p0178a28║起八萬四如來神廟周滿方域
T50n2045_p0178a29║神口所說今已果獲彌綸境內
T50n2045_p0178b01║普興福業領閻浮界獨步自由
T50n2045_p0178b02║設法不虛得眼根淨昔所種福
T50n2045_p0178b03║於真人所敬奉三寶國師道士
T50n2045_p0178b04║及施窮乏諸裸形者以此福業
T50n2045_p0178b05║施於王子王念昔遊巡行國界
T50n2045_p0178b06║乃經諸山鐵圍之表聞下有聲
T50n2045_p0178b07║雷震天地嚮嚮哀切音甚酸酷
T50n2045_p0178b08║王乃下眄見閻羅王臣吏參佐
T50n2045_p0178b09║辟問罪因所犯形狀輒便決斷
T50n2045_p0178b10║隨罪付治無增減心十八地獄
T50n2045_p0178b11║熱熾湧沸十六鬲子圍繞一鑊
T50n2045_p0178b12║刀山劍樹火車爐炭罪人叫哭
T50n2045_p0178b13║苦毒萬端王問左右此為何人
T50n2045_p0178b14║諸臣答曰死人王也王別善惡
T50n2045_p0178b15║檢罪輕重司察殃咎料簡賢愚
T50n2045_p0178b16║是時阿育告群臣曰死王猶尚
T50n2045_p0178b17║造地獄治我今乃是生民之王
T50n2045_p0178b18║豈復不能地獄治化
T50n2045_p0178b19║問諸群臣誰有斯人極惡兇暴
T50n2045_p0178b20║領地獄者諸臣對曰唯有無澤
T50n2045_p0178b21║五逆之人能造地獄黃髮赤眼
T50n2045_p0178b22║卷眉腫頰高顙騫鼻乃能行惡
T50n2045_p0178b23║王勅諸臣訪覓惡人如此比類
T50n2045_p0178b24║速來上奏臣即馳奔國界縣邑
T50n2045_p0178b25║見一池側有一織罽傍設弓箭
T50n2045_p0178b26║仰射飛鳥前灑毒飯用捕群雀
T50n2045_p0178b27║脚牽鉤餌以釣淵魚後施玄弶
T50n2045_p0178b28║微伺麞鹿引頸鳥鳴招致鳥獸
T50n2045_p0178b29║諸人見之審如所募臣還以狀
T50n2045_p0178c01║白王情實行求惡人其誠如斯
T50n2045_p0178c02║王言善哉乃果我願究尋此人
T50n2045_p0178c03║必辦獄事王遣人喚云吾欲見
T50n2045_p0178c04║重賜珍寶隨意所須惡人報曰
T50n2045_p0178c05║我是小人無所識知王用我為
T50n2045_p0178c06║使復答言卿必遷貴欲得汝身
T50n2045_p0178c07║治地獄事其人歡喜即還到家
T50n2045_p0178c08║具以事狀而啟父母父母聞之
T50n2045_p0178c09║甚懷憂慼各自抱兒不放令去
T50n2045_p0178c10║兒意勇盛即拔利劍斫殺父母
T50n2045_p0178c11║而捨之去往至王所跪拜問訊
T50n2045_p0178c12║揖讓修敬在一面立王問惡人
T50n2045_p0178c13║卿父母在無瞻養者何由得來
T50n2045_p0178c14║彼人自陳父母固遮以劍斫殺
T50n2045_p0178c15║而捨之來王言苦哉真五逆者
T50n2045_p0178c16║猶害父母餘人何怙即委此人
T50n2045_p0178c17║造地獄城鑊湯劍樹注鐵垣牆
T50n2045_p0178c18║尋使其人為地獄主立諸臣佐
T50n2045_p0178c19║各有所典如閻羅王約勅獄卒
T50n2045_p0178c20║有入獄者無令使出不問貴賤
T50n2045_p0178c21║豪尊長者得便治罪勿責曲直
T50n2045_p0178c22║正使我身入此中者亦莫聽出
T50n2045_p0178c23║加以重法繞城周匝種好菓樹
T50n2045_p0178c24║修治園觀狀如天宮時我獨步
T50n2045_p0178c25║頭陀乞食漸漸以次到此城門
T50n2045_p0178c26║外見香花樹木繁茂謂是好人
T50n2045_p0178c27║豪貴居家即便入門欲從索食
T50n2045_p0178c28║但見治罪驚怖欲還獄卒前捉
T50n2045_p0178c29║不聽使出將至鑊所欲加五毒
T50n2045_p0179a01║我復求曰小見寬恕至日中者
T50n2045_p0179a02║抱恩無已學道日淺又不廣誦
T50n2045_p0179a03║願聽見許禮十方佛惡人默許
T50n2045_p0179a04║期剋日中語未久頃男女二人
T50n2045_p0179a05║坐犯淫法將入治罪置碓臼中
T50n2045_p0179a06║以杵擣之斯須之間變成為沫
T50n2045_p0179a07║時吾見之唯念佛語身如聚沫
T50n2045_p0179a08║誠哉斯言受身胎分要有斯對
T50n2045_p0179a09║遇聖恒沙誰免此患吾今當計
T50n2045_p0179a10║非常之義分別九漏不淨之穢
T50n2045_p0179a11║又頃復變為白鴿色思念此形
T50n2045_p0179a12║如久骨聚變易非一如幻如化
T50n2045_p0179a13║即時意悟漏盡結解欣情內充
T50n2045_p0179a14║形發於外快哉福報與生死別
T50n2045_p0179a15║心意寂定志如金剛天燋地爛
T50n2045_p0179a16║融然一體彌天熾火安能燒我
T50n2045_p0179a17║獄卒復催時入鑊湯我時方笑
T50n2045_p0179a18║顏色容悅獄卒瞋恚差其四人
T50n2045_p0179a19║各扶兩腋倒著鑊中湯冷火滅
T50n2045_p0179a20║變成清涼考掠搒笞普皆休息
T50n2045_p0179a21║即便化作千葉蓮花於蓮花中
T50n2045_p0179a22║結跏趺坐坐臥涌沒作十八變
T50n2045_p0179a23║或飛虛空去地七仞獄卒見驚
T50n2045_p0179a24║白阿育王獄中奇異未曾所見
T50n2045_p0179a25║願王暫屈至泥犁城臨視災怪
T50n2045_p0179a26║窮異之變
T50n2045_p0179a27║王語惡人我先有要正使我入
T50n2045_p0179a28║亦不得出轉輪王教言無有二
T50n2045_p0179a29║我今那得復入此門吏白王曰
T50n2045_p0179b01║但入無苦聽今一日後更立限
T50n2045_p0179b02║王即隨入見鑊中人在蓮花上
T50n2045_p0179b03║結跏趺坐王遙問曰汝是何人
T50n2045_p0179b04║我復報曰吾是比丘王復問曰
T50n2045_p0179b05║汝今在獄當稱罪囚何言比丘
T50n2045_p0179b06║時吾語言汝真愚人蒙聖遺恩
T50n2045_p0179b07║王南天下永劫積功始乃得之
T50n2045_p0179b08║方更謗聖稱為罪囚王問道人
T50n2045_p0179b09║汝今何故轉輪王前面稱愚人
T50n2045_p0179b10║時吾告曰汝童子時以一把土
T50n2045_p0179b11║奉上如來佛受呪願詣迦葉寺
T50n2045_p0179b12║以水和泥補寺南壁記汝後當
T50n2045_p0179b13║南閻浮提作轉輪王名曰阿育
T50n2045_p0179b14║一日之中便當興立八萬四千
T50n2045_p0179b15║如來神廟王今此獄是浮圖耶
T50n2045_p0179b16║反更招禍無邊之罪神識倒錯
T50n2045_p0179b17║癡心纏裹愚中之愚莫甚王身
T50n2045_p0179b18║或人執迷至死不改今稱汝愚
T50n2045_p0179b19║何惑之有王意即寤五體投地
T50n2045_p0179b20║便自懺悔即事我身於是罷獄
T50n2045_p0179b21║興立善本求獲無為不起滅法
T50n2045_p0179b22║本種土栽今致王位於佛福田
T50n2045_p0179b23║淨諸結穢盡持疆界奉上三寶
T50n2045_p0179b24║審有此福使得眼根王及尊師
T50n2045_p0179b25║發至誠誓即於座上獲完淨眼
T50n2045_p0179b26║諸天須淪神祇鬼王皆稱善哉
T50n2045_p0179b27║歎未曾有不可思議神感之應
T50n2045_p0179b28║即前發疊觀視眼目王及夫人
T50n2045_p0179b29║遙見法益容貌殊異世之希有
T50n2045_p0179c01║爾時天地六變震動山河石壁
T50n2045_p0179c02║𡽠峨踊沒內懷歡喜不能自勝
T50n2045_p0179c03║前自長跪白天師曰師如生佛
T50n2045_p0179c04║施人眼目蒙福威力更生淨眼
T50n2045_p0179c05║王見瑞應不可稱說此必天身
T50n2045_p0179c06║寄生吾耳脫己寶冠授與法益
T50n2045_p0179c07║紹轉輪王統閻浮提王子前跪
T50n2045_p0179c08║白父王曰子無此威敢紹尊位
T50n2045_p0179c09║父王告曰觀卿行迹定是天神
T50n2045_p0179c10║畢然不疑卿在我治則非其宜
T50n2045_p0179c11║汝應紹位我宜臣佐速隨吾語
T50n2045_p0179c12║受此寶冠勿足疑難興猶豫想
T50n2045_p0179c13║師復告曰王應受此天冠威容
T50n2045_p0179c14║治化六年昔本為王經六萬歲
T50n2045_p0179c15║時少六年減不充數阿育王疑
T50n2045_p0179c16║白大師言願說本緣開發蒙心
T50n2045_p0179c17║於何造行致斯豪尊既為我子
T50n2045_p0179c18║眼得淨明又中毀眼今獲完目
T50n2045_p0179c19║復作何緣與尊相遇導引法師
T50n2045_p0179c20║得法眼淨今為佛子諸塵垢滅
T50n2045_p0179c21║復已成道永離生死願說昔日
T50n2045_p0179c22║所更行本師告王曰聽我所說
T50n2045_p0179c23║諦自思念昔所因緣過去之世
T50n2045_p0179c24║九十一劫有佛名曰維衛如來
T50n2045_p0179c25║爾時王子為我作兒兼知數技
T50n2045_p0179c26║則善圖畫我身七日供養彼佛
T50n2045_p0179c27║王子畫造如來形像即以形像
T50n2045_p0179c28║宣示最勝如來稱善實無等倫
T50n2045_p0179c29║即於彼佛發心誓願所生之處
T50n2045_p0180a01║莫墮惡趣恒使端正眼目聰明
T50n2045_p0180a02║生值豪族不處卑賤常為婦人
T50n2045_p0180a03║所見愛敬其有覩者皆投于地
T50n2045_p0180a04║次後有佛名式如來將諸比丘
T50n2045_p0180a05║遊清明城我為長者此為我息
T50n2045_p0180a06║復共供養承事式佛次佛名曰
T50n2045_p0180a07║隨葉如來度脫人民不可稱計
T50n2045_p0180a08║爾時求願為子上燈七日七夜
T50n2045_p0180a09║光明不斷乘此福祐長離苦惱
T50n2045_p0180a10║所生之處得天眼淨於賢劫中
T50n2045_p0180a11║有佛出世名拘孫那度人無量
T50n2045_p0180a12║三十二相紫磨金色坐道樹下
T50n2045_p0180a13║降伏魔怨六十六年奉持禁戒
T50n2045_p0180a14║月六歲三初不脫失次復有佛
T50n2045_p0180a15║拘那含尊照曜世間如月盛滿
T50n2045_p0180a16║爾時我亦為長者身王子與我
T50n2045_p0180a17║作最小兒有一比丘得阿羅漢
T50n2045_p0180a18║以次乞食來至貧家時我兒婦
T50n2045_p0180a19║供養比丘衣被飲食床臥醫藥
T50n2045_p0180a20║王子懷恚竊語己婦卿今何為
T50n2045_p0180a21║與此人通我要當壞此比丘目
T50n2045_p0180a22║是何乞士觀視吾婦次後有佛
T50n2045_p0180a23║名曰迦葉眾相具足出現於世
T50n2045_p0180a24║我時復為大豪長者廣接恩惠
T50n2045_p0180a25║名稱四遠復遇此兒生無兩目
T50n2045_p0180a26║由本苦報受此殃罪因造圖像
T50n2045_p0180a27║今致此報生在王種顏貌無雙
T50n2045_p0180a28║又眼徹視在眾獨尊見者心歡
T50n2045_p0180a29║靡不威伏以曩昔謗真人羅漢
T50n2045_p0180b01║坐視婦人欲壞他目由本惡行
T50n2045_p0180b02║今毀兩目善惡之報終不腐朽
T50n2045_p0180b03║我請迦葉及比丘眾供養七日
T50n2045_p0180b04║隨所給施子亦復於七日七夜
T50n2045_p0180b05║奉敬如來及諸聖眾兩手擎燈
T50n2045_p0180b06║形不移動日三懺悔自歸於佛
T50n2045_p0180b07║我本所造身口意行今盡改過
T50n2045_p0180b08║謹修禁戒設後更遇如此聖尊
T50n2045_p0180b09║願使鄙賤得遭奉敬即於彼會
T50n2045_p0180b10║盡於苦際與父同時成阿羅漢
T50n2045_p0180b11║於維衛佛七日然燈發願求福
T50n2045_p0180b12║而獲天眼今雖毀壞肉眼根本
T50n2045_p0180b13║即時便獲天眼之報既遇迦葉
T50n2045_p0180b14║興出世時願使更生得清淨眼
T50n2045_p0180b15║或復有時建立堅誓使我與父
T50n2045_p0180b16║同時成道於六年中正法王治
T50n2045_p0180b17║竟此數已便當盡漏王聞此語
T50n2045_p0180b18║善心生焉即前長跪自投于地
T50n2045_p0180b19║尊今清淨諸垢無著於賢聖法
T50n2045_p0180b20║安處無為法益新王領閻浮提
T50n2045_p0180b21║無有賊盜劫掠人者無有疾病
T50n2045_p0180b22║邪業之道普行慈心相視和顏
T50n2045_p0180b23║時王法益告群臣曰卿等孝順
T50n2045_p0180b24║勿懷姦邪興殺盜心不善之報
T50n2045_p0180b25║亦莫淫泆妄言綺語酒不過口
T50n2045_p0180b26║恒當順法不違正教便成道跡
T50n2045_p0180b27║時王善化已經六年長跪叉手
T50n2045_p0180b28║白父王曰子受王命不敢違戾
T50n2045_p0180b29║乞聽出家修清淨行王即聽許
T50n2045_p0180c01║令出家學禮父母足便辭而去
T50n2045_p0180c02║往詣於師自陳啟曰願師聽納
T50n2045_p0180c03║得在道次尊者和顏而告之曰
T50n2045_p0180c04║善來真子勤修梵行卿於今身
T50n2045_p0180c05║斷除諸漏莫懷懈怠更受毀辱
T50n2045_p0180c06║剃除鬚髮專精心意普地震動
T50n2045_p0180c07║雨天雜花尋時即受具足之戒
T50n2045_p0180c08║真人之法無不曉了師漸教誨
T50n2045_p0180c09║指授宜則眼如夢幻當熟思惟
T50n2045_p0180c10║觀此五陰都無所有無人無作
T50n2045_p0180c11║亦無受者知之悉空愚者深著
T50n2045_p0180c12║髮毛身體爪齒之屬血髓腸胃
T50n2045_p0180c13║不淨充滿此身無淨亦無牢固
T50n2045_p0180c14║汝當思念有為之法此五陰形
T50n2045_p0180c15║幻化虛偽由此流滯不得解脫
T50n2045_p0180c16║汝今慇懃至解脫城如佛所嘆
T50n2045_p0180c17║豈有虛乎長樂無為澹泊虛寂
T50n2045_p0180c18║諸佛過去如恒沙數難寤眾生
T50n2045_p0180c19║不聞不覩興勇猛心於瞿曇法
T50n2045_p0180c20║至安隱處無往還期如是尊者
T50n2045_p0180c21║教誨法益晝夜經行無復懈息
T50n2045_p0180c22║觀此五陰如被火然即成羅漢
T50n2045_p0180c23║不復退轉師復重告諸來會者
T50n2045_p0180c24║捐忽非務及俗煩鬧天人根元
T50n2045_p0180c25║流浪生死漂滯馳騁墮於五趣
T50n2045_p0180c26║彼終生此皆有因緣人根相類
T50n2045_p0180c27║今為汝說行步顛蹶不自覺知
T50n2045_p0180c28║視瞻眩惑恒喜多忘舉動輕漂
T50n2045_p0180c29║浮遊曠野此人乃從活地獄來
T50n2045_p0181a01║支節煩痛睡眠驚覺夢寤凶惡
T50n2045_p0181a02║黑繩獄來麁髮戾眼長齒喜瞋
T50n2045_p0181a03║聲濁暴疾合會獄來語聲高大
T50n2045_p0181a04║不知慚愧喜鬪喚呼不別真偽
T50n2045_p0181a05║眠臥呻吟夢數驚喚當知此人
T50n2045_p0181a06║啼哭獄來恒喜悲泣登高遠望
T50n2045_p0181a07║好鬪家人無有親疎言便致恚
T50n2045_p0181a08║經宿不食此人本從大啼哭來
T50n2045_p0181a09║身長脚細筋力薄尠言語咽塞
T50n2045_p0181a10║聲如破甕神識不定心無孝順
T50n2045_p0181a11║當知此人阿鼻獄來身體麁醜
T50n2045_p0181a12║長苦寒戰好熱喜渴慳貪嫉妬
T50n2045_p0181a13║見人惠施自致煩惱此人乃從
T50n2045_p0181a14║熱地獄來見火驚恐復喜暖熱
T50n2045_p0181a15║行步輕便不避事宜所作尋悔
T50n2045_p0181a16║復欲更施此人復從大熱獄來
T50n2045_p0181a17║小眠喜瞋所受多忘所造短狹
T50n2045_p0181a18║無曠大心見大而懼視小歡娛
T50n2045_p0181a19║此人乃從優鉢獄來赤眼醜形
T50n2045_p0181a20║常喜鬪訟誹謗聖賢諸得道者
T50n2045_p0181a21║晝夜伺人非法之行當知此人
T50n2045_p0181a22║鉢頭獄來眼視三角不孝二親
T50n2045_p0181a23║生便短命拘牟獄來好帶刀劍
T50n2045_p0181a24║強撩人鬪必為人殺邠持獄來
T50n2045_p0181a25║身生瘡痍口氣臭處與人無親
T50n2045_p0181a26║曠地獄來形體長大行步劣弱
T50n2045_p0181a27║少髮薄皮恒多病痛見人則瞋
T50n2045_p0181a28║貪餮無厭當知此人從炎獄來
T50n2045_p0181a29║體白眼青語便流沫言無端緒
T50n2045_p0181b01║好弄塵土見深瘀泥身臥其上
T50n2045_p0181b02║此人乃從灰地獄來卷頭黃目
T50n2045_p0181b03║人所惡見臨事惶怖劍樹獄來
T50n2045_p0181b04║手恒執刀聞鬪便喜為刃所害
T50n2045_p0181b05║從刀獄來體黑騫戾喜止冥室
T50n2045_p0181b06║口出惡言熱灰獄來薄力少氣
T50n2045_p0181b07║不得自在得失之宜一不由己
T50n2045_p0181b08║設見屠殺不離其側當知此人
T50n2045_p0181b09║從剝獄來瞋恚無常尋知變悔
T50n2045_p0181b10║時能辭謝不經日夜懇責其心
T50n2045_p0181b11║如被刑罰此人乃從毱地獄來
T50n2045_p0181b12║喜宿醜處好食麁弊所著醜陋
T50n2045_p0181b13║從屎獄來顏貌醜惡口氣麁獷
T50n2045_p0181b14║好讒鬪人善香獄來當觀此貌
T50n2045_p0181b15║所從來處知之遠離如避劫燒
T50n2045_p0181b16║次說畜生受形殊異專心思察
T50n2045_p0181b17║無造彼緣語言舒遲不起瞋恚
T50n2045_p0181b18║謙敬尊長從象中來身大醜穢
T50n2045_p0181b19║堪忍飢寒健瞋難解從駝中來
T50n2045_p0181b20║遠行健食不避嶮難億事識真
T50n2045_p0181b21║從馬中來恩和寬仁堪履寒熱
T50n2045_p0181b22║所行無記從牛中來高聲無愧
T50n2045_p0181b23║多所愛念不別是非從驢中來
T50n2045_p0181b24║長牙無畏恒貪肉食眾事不難
T50n2045_p0181b25║從師子來身長眼圓遊於曠野
T50n2045_p0181b26║憎嫉妻子從虎中來毛長眼小
T50n2045_p0181b27║少於瞋恚不樂一處從禽中來
T50n2045_p0181b28║性無返復喜殺害蟲獨樂丘塚
T50n2045_p0181b29║從狐中來少聲勇健無有婬欲
T50n2045_p0181c01║不愛妻息從狼中來不好妙服
T50n2045_p0181c02║伺捕奸非少眠多怒從狗中來
T50n2045_p0181c03║身短毛長饒食睡眠不喜淨處
T50n2045_p0181c04║從猪中來毛黃卒暴獨樂山陵
T50n2045_p0181c05║貪食花果從獼猴來多妄強顏
T50n2045_p0181c06║無所畏難行知反復從烏中來
T50n2045_p0181c07║情多色欲少於分義心無有記
T50n2045_p0181c08║從鴿中來所行返戾強辦耐辱
T50n2045_p0181c09║不孝父母鸕鳩中來亦不知法
T50n2045_p0181c10║復不知非晝夜愚惑從羊中來
T50n2045_p0181c11║好婬喜談數親豪族眾人所愛
T50n2045_p0181c12║鸚鵡中來所作卒暴樂人眾中
T50n2045_p0181c13║言語多煩鸜鵒中來行步舒緩
T50n2045_p0181c14║意有所規多害生類從鶴中來
T50n2045_p0181c15║體小好婬意不專定見色心惑
T50n2045_p0181c16║從雀中來眼赤齒短語便吐沫
T50n2045_p0181c17║臥則纏身從蚖中來語則瞋恚
T50n2045_p0181c18║不察來義口出火毒從蝎中來
T50n2045_p0181c19║獨處貪食聲嚮喑呃從則少睡
T50n2045_p0181c20║從狸中來穿牆竊盜貪財健恐
T50n2045_p0181c21║亦無親踈從鼠中來深觀相貌
T50n2045_p0181c22║從畜生來次說餓鬼專意聽之
T50n2045_p0181c23║身長多懼以髮纏身衣裳垢坌
T50n2045_p0181c24║從餓鬼來脣乾鼻騫咽細色黃
T50n2045_p0181c25║行喜顛倒從餓鬼來婬妷慳貪
T50n2045_p0181c26║嫉彼所得不好惠施從餓鬼來
T50n2045_p0181c27║不孝父母家室大小動則諍訟
T50n2045_p0181c28║從餓鬼來不信至誠所行趣為
T50n2045_p0181c29║薄力少智從餓鬼來聲壞嚮塞
T50n2045_p0182a01║卒興瞋恚食便好熱從餓鬼來
T50n2045_p0182a02║恒乏財貨空貧匱陋智者所嗤
T50n2045_p0182a03║從餓鬼來門不事佛不好聞法
T50n2045_p0182a04║永絕天路從餓鬼來不敬妻子
T50n2045_p0182a05║兄弟姊妹人所憎嫉從餓鬼來
T50n2045_p0182a06║生則孤裸無人瞻視終歸來處
T50n2045_p0182a07║從餓鬼來意局褊狹不好榮飾
T50n2045_p0182a08║所行醜陋從餓鬼來所為不獲
T50n2045_p0182a09║所作事幡人所驅逐從餓鬼來
T50n2045_p0182a10║成事喜敗不審根元不受人諫
T50n2045_p0182a11║從餓鬼來不樂淨處喜居廁溷
T50n2045_p0182a12║顏貌醜穢從風神來身大喜好
T50n2045_p0182a13║恒貪食肉獨樂神祠從閱叉來
T50n2045_p0182a14║健瞋合鬪見物貪著無有畏忌
T50n2045_p0182a15║從閱叉來見者毛竪直前熟視
T50n2045_p0182a16║如似所失從羅剎來體狹皮薄
T50n2045_p0182a17║顏色和悅聞樂歡喜乾沓和來
T50n2045_p0182a18║意好輕飄香熏自塗多諸技術
T50n2045_p0182a19║乾沓和來恒喜歌舞男女所侍
T50n2045_p0182a20║先語後笑甄陀中來情性柔軟
T50n2045_p0182a21║曉了時節能斷漏結真陀羅來
T50n2045_p0182a22║此餓鬼相閱叉羅剎次當說人
T50n2045_p0182a23║隨其根元知趣所生所執不妄
T50n2045_p0182a24║曉了事業從人道來解諸幻偽
T50n2045_p0182a25║已不為之所作平等從人道來
T50n2045_p0182a26║善惡之言初不忘失不信奸偽
T50n2045_p0182a27║從人道來貪婬慳嫉執心難捨
T50n2045_p0182a28║盡解方俗從人道來信意惠施
T50n2045_p0182a29║解法非法心不偏頗從人道來
T50n2045_p0182b01║不失時節亦不懈怠恭敬聖賢
T50n2045_p0182b02║從人道來設見沙門持戒多聞
T50n2045_p0182b03║至心承事從人道來供事諸佛
T50n2045_p0182b04║正法眾僧隨時聞法從人道來
T50n2045_p0182b05║聞法能知聞惡不為速逮泥洹
T50n2045_p0182b06║從人道來此是人相粗說其貌
T50n2045_p0182b07║今說天狀所從來處圓眼面方
T50n2045_p0182b08║黃體金髮盡備技術阿須倫來
T50n2045_p0182b09║直前視地無有疑難見怨輒擊
T50n2045_p0182b10║阿須倫來依須彌山有五種天
T50n2045_p0182b11║本所造緣其相不同腰細脚麁
T50n2045_p0182b12║恒喜含笑智者當察從曲天來
T50n2045_p0182b13║意好微妙少於資財見鬪則懼
T50n2045_p0182b14║從尸天來身長體白顏色端正
T50n2045_p0182b15║不好火光從婆天來常懷悅豫
T50n2045_p0182b16║聞惡不懅不從彼受從樂天來
T50n2045_p0182b17║思惟忍苦好分別義慈孝父母
T50n2045_p0182b18║毘沙天來宿不樂家喜遊林藪
T50n2045_p0182b19║志念女色從三天來財寶雖少
T50n2045_p0182b20║生卑賤家心樂清淨從三天來
T50n2045_p0182b21║任己自行所為不剋望斷願違
T50n2045_p0182b22║從炎天來意喜他婬不守己妻
T50n2045_p0182b23║為鬼所使他化天來承事父母
T50n2045_p0182b24║恒法則宜已短彼受兜術天來
T50n2045_p0182b25║非道求道心無恪想不樂在家
T50n2045_p0182b26║從梵天來意頑性質恒貪睡眠
T50n2045_p0182b27║亦不解法無想天來五趣眾生
T50n2045_p0182b28║各有元本性行不同志操殊異
T50n2045_p0182b29║時王阿育心猶懷恚告諸群臣
T50n2045_p0182c01║聽我要令卿等觀此利劍神輪
T50n2045_p0182c02║若不時撿造書之首盡當殺害
T50n2045_p0182c03║閻浮地民令此境界丘如曠野
T50n2045_p0182c04║諸臣拜跪前白王言願垂寬忍
T50n2045_p0182c05║今當究審尋出四布聽外謠言
T50n2045_p0182c06║改形易服隱容微察為誰作書
T50n2045_p0182c07║信使是誰往來石室斯是何人
T50n2045_p0182c08║匿情內發聲流外彰夫人善容
T50n2045_p0182c09║耶奢所造諸臣運集前白王言
T50n2045_p0182c10║聽臣所陳書印之原今者此賊
T50n2045_p0182c11║在王肘腋夫人善容臣耶奢是
T50n2045_p0182c12║王聞此語奮赫天威即勅左右
T50n2045_p0182c13║推檢此人將來王所詰問情實
T50n2045_p0182c14║卿等審毀王子目耶二人戰慄
T50n2045_p0182c15║默然不對亦不言作復不言非
T50n2045_p0182c16║王瞋恚盛勅語傍臣速將此人
T50n2045_p0182c17║閉著鐵窂周匝然火取焚燒之
T50n2045_p0182c18║即收反縛將詣獄所熾火燒殺
T50n2045_p0182c19║死入地獄當復經歷劫數之難
T50n2045_p0182c20║所以然者王子昔日生波羅奈
T50n2045_p0182c21║貲財無極時有老母孤窮裸凍
T50n2045_p0182c22║兼將孤子詣門乞求王子出見
T50n2045_p0182c23║便生瞋恚以手掬土坌其兩目
T50n2045_p0182c24║母子懷恚興心生念設我更生
T50n2045_p0182c25║與汝相遇當挑兩目如捐瓦石
T50n2045_p0182c26║善惡不腐如影隨形時老母身
T50n2045_p0182c27║今夫人是所將孤兒耶奢身是
T50n2045_p0182c28║既謗羅漢又辱孤母眾緣逼切
T50n2045_p0182c29║有何可避爾時尊者與諸人民
T50n2045_p0183a01║廣說法味微妙之教當熟思惟
T50n2045_p0183a02║眼聚之法本從何來移至何所
T50n2045_p0183a03║來亦無始去亦無終尋不見跡
T50n2045_p0183a04║何者是眼莫著眼色起有常想
T50n2045_p0183a05║此亦不久必當壞敗色如聚沫
T50n2045_p0183a06║法當分散聲香味法都無真實
T50n2045_p0183a07║恩愛離苦怨憎會苦盡當捐捨
T50n2045_p0183a08║修行慈仁月光夫人婇女之眾
T50n2045_p0183a09║六十餘人聞法見諦初見道跡
T50n2045_p0183a10║得法眼淨七生七死盡於苦原
T50n2045_p0183a11║復有勇猛十千開士得頻來道
T50n2045_p0183a12║無復畏難三千夫人諸垢穢盡
T50n2045_p0183a13║皆得道果安處無為復有百千
T50n2045_p0183a14║諸豪尊貴受三自歸師宗法益
T50n2045_p0183a15║尊者善念將諸比丘上天導引
T50n2045_p0183a16║復道而去到精舍已終訖說法
T50n2045_p0183a17║飛在虛空作十八變坐臥自由
T50n2045_p0183a18║各捨形壽入泥洹界無復生老
T50n2045_p0183a19║阿育王大子法益壞目因緣經一卷