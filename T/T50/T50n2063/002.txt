T50n2063_p0937a19║
T50n2063_p0937a20║
T50n2063_p0937a21║比丘尼傳卷第二（宋）
T50n2063_p0937a22║
T50n2063_p0937a23║大莊嚴寺釋寶唱撰
T50n2063_p0937a24║景福寺慧果尼傳第一
T50n2063_p0937a25║建福寺法盛尼傳第二
T50n2063_p0937a26║江陵牛牧寺慧玉尼傳第三
T50n2063_p0937a27║建福寺道瓊尼傳第四
T50n2063_p0937a28║江陵祇洹寺道壽尼傳第五
T50n2063_p0937a29║吳太玄臺寺玄藻尼傳第六
T50n2063_p0937b01║南安寺慧瓊尼傳第七
T50n2063_p0937b02║南皮張國寺普照尼傳第八
T50n2063_p0937b03║梁郡築戈村寺慧木尼傳第九
T50n2063_p0937b04║吳縣南寺法勝尼傳第十
T50n2063_p0937b05║永安寺僧端尼傳第十一
T50n2063_p0937b06║廣陵中寺光靜尼傳第十二
T50n2063_p0937b07║蜀郡善妙尼傳第十三
T50n2063_p0937b08║廣陵僧果尼傳第十四
T50n2063_p0937b09║山陽東鄉竹林寺靜稱尼傳第十五
T50n2063_p0937b10║吳太玄臺寺法相尼傳第十六
T50n2063_p0937b11║東青園寺業首尼傳第十七
T50n2063_p0937b12║景福寺法辯尼傳第十八
T50n2063_p0937b13║江陵三層寺道綜尼傳第十九
T50n2063_p0937b14║竹園寺慧濬尼傳第二十
T50n2063_p0937b15║普賢寺寶賢尼傳第二十一
T50n2063_p0937b16║普賢寺法淨尼傳第二十二
T50n2063_p0937b17║蜀郡永康寺慧耀尼傳第二十三
T50n2063_p0937b18║景福寺慧果尼傳第一
T50n2063_p0937b19║慧果，本姓潘，淮南人也。常行苦節，不衣綿
T50n2063_p0937b20║纊。篤好毘尼，戒行清白，道俗欽羨，風譽遠聞。
T50n2063_p0937b21║宋青州刺史北地傅弘仁，雅相歎貴，厚加賑
T50n2063_p0937b22║給。以永初三年（曇宗云：元嘉七年寺主弘安尼以起寺借券書見示，是永初三年）
T50n2063_p0937b23║割宅東面，為立精舍，名曰景福。果為綱紀，
T50n2063_p0937b24║䞋遺之物悉以入僧，眾業興隆，大小悅服。到
T50n2063_p0937b25║元嘉六年，西域沙門求那跋摩至。果問曰：「此
T50n2063_p0937b26║土諸尼先受戒者，未有本事。推之愛道，誠有
T50n2063_p0937b27║高例，未測厥後，得無異耶？」答：「無異」。又問：「就
T50n2063_p0937b28║如律文，戒師得罪，何無異耶？」答曰：「有尼眾處
T50n2063_p0937b29║不二歲學，故言得罪耳。」又問：「乃可此國先未
T50n2063_p0937c01║有尼，非閻浮無也。」答曰：「律制十僧得授具
T50n2063_p0937c02║戒，邊地五人亦得授之。正為有處不可不如
T50n2063_p0937c03║法耳。」又問：「幾許里為邊地？」答曰：「千里之外，山
T50n2063_p0937c04║海艱隔者是也。」九年，率弟子慧意、慧鎧等
T50n2063_p0937c05║五人，從僧伽跋摩重受具戒，敬慎奉持，如愛
T50n2063_p0937c06║頂腦。春秋七十餘，元嘉十年而卒。弟子慧
T50n2063_p0937c07║鎧，並以節行聞于時也。
T50n2063_p0937c08║建福寺法盛尼傳二
T50n2063_p0937c09║法盛，本姓聶，清河人也。遭趙氏亂，避地金陵，
T50n2063_p0937c10║以元嘉十四年於建福寺出家。才識慧解，率
T50n2063_p0937c11║由敏悟。自以桑榆之齒流寓皇邑，雖復帝道
T50n2063_p0937c12║隆寧，而猶懷舊土，唯有探賾玄宗，乃可以
T50n2063_p0937c13║遣忘老耳。遂從道場寺偶法師受菩薩戒，
T50n2063_p0937c14║晝則披陳玄素，夕則清言味理。漸染積年，神
T50n2063_p0937c15║情朗瞻。雖曰暮齒，有逾壯年。常願生安養，謂
T50n2063_p0937c16║同業曇敬、曇愛曰：「吾立身行道，志在西方。」十
T50n2063_p0937c17║六年九月二十七日，塔下禮佛，晚因遇疾，稍
T50n2063_p0937c18║就綿篤。其月晦夕初宵假寐，如來垂虛而
T50n2063_p0937c19║下，與二大士論二乘，俄與大眾騰芳蹈藹，臨
T50n2063_p0937c20║省盛疾。光明顯燭，一寺咸見，僉來問盛此何
T50n2063_p0937c21║光色？盛具說之，言竟尋終，年七十二。豫章
T50n2063_p0937c22║太守吳郡張辯，素所尊敬，為之傳述云。
T50n2063_p0937c23║江陵牛牧寺慧玉尼傳三
T50n2063_p0937c24║慧玉，長安人也。行業勤修，經戒通備。常遊行
T50n2063_p0937c25║教化，歷履邦邑，每屬機緣，不避寒暑。南至荊
T50n2063_p0937c26║楚，仍住江陵牛牧精舍。誦《法華》、《首楞嚴》等經，
T50n2063_p0937c27║旬日通利，郯西道俗皆歸敬之。觀覽經論，
T50n2063_p0937c28║未曾廢息。元嘉十四年十月為苦行齋七日，
T50n2063_p0937c29║乃立誓言：「若誠齋有感，捨身之後必見佛
T50n2063_p0938a01║者，願於七日之內見佛光明。」五日中宵，寺東
T50n2063_p0938a02║林樹靈光赫然，即以告眾。眾皆欣敬，加悅服
T50n2063_p0938a03║焉。寺主法弘後於光處起立禪室。初玉在長
T50n2063_p0938a04║安，於薛尚書寺見紅白色光，燭曜左右十日
T50n2063_p0938a05║小歇。後六重寺沙門，四月八日於光處得金
T50n2063_p0938a06║彌勒像，高一尺云。
T50n2063_p0938a07║建福寺道瓊尼傳四
T50n2063_p0938a08║道瓊，本姓江，丹陽人也。年十餘，博涉經史。
T50n2063_p0938a09║成戒已後明達三藏，精勤苦行。晉太元中皇
T50n2063_p0938a10║后美其高行，凡有所修福多憑斯寺，富貴婦
T50n2063_p0938a11║女爭與之遊。以元嘉八年大造形像，處處安
T50n2063_p0938a12║置。彭城寺金像二軀，帳座完具。瓦官寺彌
T50n2063_p0938a13║勒行像一軀，寶蓋瓔珞。南建興寺金像二軀，
T50n2063_p0938a14║雜事幡蓋。於建福寺造臥像并堂，又製普賢
T50n2063_p0938a15║行像，供養之具靡不精麗。又以元嘉十五年
T50n2063_p0938a16║造金無量壽像，以其年四月十日，像放眉間
T50n2063_p0938a17║相光明照寺內，皆如金色。道俗相傳，咸來修
T50n2063_p0938a18║敬，瞻覩神輝，莫不歡悅。復以元皇后遺物，
T50n2063_p0938a19║開拓寺南，更造禪房云。
T50n2063_p0938a20║江陵祇洹寺道壽尼傳五
T50n2063_p0938a21║道壽，未詳何許人也。清和恬寂，以恭孝見稱。
T50n2063_p0938a22║幼受五戒，未嘗起犯。元嘉中遭父憂，因毀遘
T50n2063_p0938a23║疾自無痛癢，唯黃瘠骨立，經歷年歲諸治不
T50n2063_p0938a24║瘳。因爾發願，願疾愈得出家。立誓之後漸
T50n2063_p0938a25║得平復，如願出俗，住祇洹寺。勤苦超絕，誦《法
T50n2063_p0938a26║華經》三千遍，常見光瑞。元嘉十六年九月七
T50n2063_p0938a27║日，夜中寶蓋垂覆其上云。
T50n2063_p0938a28║吳太玄臺寺釋玄藻尼傳六
T50n2063_p0938a29║玄藻，本姓路，吳郡人，安苟女也（宣驗記云，即是安苟）。
T50n2063_p0938b01║藻年十餘，身嬰重疾，良藥必進，日增無損。時
T50n2063_p0938b02║玄臺寺釋法濟，語安苟曰：「恐此疾由業，非
T50n2063_p0938b03║藥所消。貧道按佛經云：若履危苦，能歸依三
T50n2063_p0938b04║寶懺悔求願者，皆獲甄濟。君能與女並捐棄
T50n2063_p0938b05║邪俗，洗滌塵穢，專心一向，當得痊愈。」安苟然
T50n2063_p0938b06║之。即於宅上設觀世音齋。澡心潔意，傾誠戴
T50n2063_p0938b07║仰，扶疾稽顙，專念相續。經七日初夜，忽見金
T50n2063_p0938b08║像高尺許，三摩其身，從首至足，即覺沈痾豁
T50n2063_p0938b09║然消愈。既靈驗在躬，遂求出家，住太玄臺
T50n2063_p0938b10║寺。精勤匪懈，誦《法華經》。菜食長齋三十七載，
T50n2063_p0938b11║常翹心注想，願生兜率。宋元嘉十六年出都
T50n2063_p0938b12║造經，不測所終。
T50n2063_p0938b13║南安寺釋慧瓊尼傳七
T50n2063_p0938b14║慧瓊者，本姓鍾，廣州人也。履道高潔，不味魚
T50n2063_p0938b15║肉。年垂八十，志業彌勤，常衣芻麻，不服綿纊，
T50n2063_p0938b16║綱紀寺舍，兼行講說。本經住廣陵南安寺，元
T50n2063_p0938b17║嘉十八年，宋江夏王世子母王氏以地施瓊，
T50n2063_p0938b18║瓊修立為寺，號曰南外永安寺。至二十二年，
T50n2063_p0938b19║蘭陵蕭承之為起外國塔。瓊以元嘉十五年，
T50n2063_p0938b20║又造菩提寺，堂殿坊宇皆悉嚴麗。因移住之，
T50n2063_p0938b21║以南安施沙門慧智。瓊以元嘉二十年，隨孟
T50n2063_p0938b22║顗之會稽，至破綱卒。勅弟子云：「吾死後不
T50n2063_p0938b23║須埋藏，可借人剝裂身體，以飤眾生。」至於終
T50n2063_p0938b24║盡，不忍屠割，乃造句容縣舉著山中，欲使
T50n2063_p0938b25║鳥獸自就噉之。經十餘日，儼然如故，顏色不
T50n2063_p0938b26║異。令使村人以米散屍邊，鳥食遠處米盡，近
T50n2063_p0938b27║屍之粒皆存。弟子慧朗在都聞之，奔馳奉
T50n2063_p0938b28║迎，還葬高座寺前堈，墳上起塔云。
T50n2063_p0938b29║南皮張國寺普照尼傳八
T50n2063_p0938c01║普照，本姓董，名悲，勃海安陵人也。少秉節
T50n2063_p0938c02║概，十七出家，住南皮張國寺，後從師遊學廣
T50n2063_p0938c03║陵建熙精舍。率心奉法，闔眾嘉之。及師慧孜
T50n2063_p0938c04║亡，杜於慶弔而苦行絕倫。宋元嘉十八年十
T50n2063_p0938c05║二月，因感勞疾雖劇，而篤情深信初自不
T50n2063_p0938c06║改。專意祈誠，不捨日夜。不能下地，枕上叩頭
T50n2063_p0938c07║懺悔，時息如常，誦《法華經》一日三卷。到十九
T50n2063_p0938c08║年二月中忽然而絕。兩食頃甦云：「向西行中，
T50n2063_p0938c09║道有一塔，塔中有一僧，閉眼思惟。驚問何來，
T50n2063_p0938c10║答以其事。即問僧曰：『此處去某甲寺幾里？』答
T50n2063_p0938c11║曰：『五千萬里。』路上有草及行人，皆無所識。時
T50n2063_p0938c12║風雲高靡，區墟嚴淨，西面尤明。意欲前進，僧
T50n2063_p0938c13║乃不許，因爾迴還，豁然醒悟。」後七日而卒，
T50n2063_p0938c14║時年二十五也。
T50n2063_p0938c15║梁郡築戈村寺釋慧木尼傳九
T50n2063_p0938c16║慧木，本姓傅，北地人。十一出家，師事慧超，受
T50n2063_p0938c17║持小戒，居梁郡築戈村寺。始讀《大品》，日誦
T50n2063_p0938c18║兩卷，兼通雜經。木母老病，口中無齒，木嚼
T50n2063_p0938c19║餔飴母，為口不淨，不受大戒。白衣精勤，懺悔
T50n2063_p0938c20║自業，忽見戒壇與天皆黃金色，舉頭仰視，南
T50n2063_p0938c21║見一人著襈衣，衣色悉黃，去木或近或遠，語
T50n2063_p0938c22║木曰：「我已授汝戒。」尋復不見。木不以語人，多
T50n2063_p0938c23║諸感異皆類此也。木兄聞欲知，乃詐之曰：「汝
T50n2063_p0938c24║為道積年，竟無所益。便可養髮，當為訪婿。」木
T50n2063_p0938c25║聞心愁，因述所見，即受具戒。臨受戒夕，夢人
T50n2063_p0938c26║口授戒本，及受戒竟，再覽便誦。宋元嘉中造
T50n2063_p0938c27║十方佛像，并四部戒本及羯磨施四眾云。
T50n2063_p0938c28║吳縣南寺法勝尼傳十
T50n2063_p0939a01║法勝，少出家，住吳縣南寺，或云東寺，恭信
T50n2063_p0939a02║恪勤，眾所知識。宋元嘉中，河內司馬隆為毘
T50n2063_p0939a03║陵丞，遇抄，戰亡。妻山氏二親早歿，復無兒
T50n2063_p0939a04║女，年又老大，入吳投勝，勝接待如親。後百
T50n2063_p0939a05║日，山氏遇疾，疾涉三年甚經危篤。勝本無
T50n2063_p0939a06║蓄積，瞻待醫藥，皆資乞告，不憚雨暑，不避
T50n2063_p0939a07║風寒。山氏遂愈，眾並稱貴之。後遊京師進
T50n2063_p0939a08║修禪律，該通定慧，探索幽隱。訓誘徒屬，不肅
T50n2063_p0939a09║而成。動不詢利，靜不求名，殷勤周至，莫非
T50n2063_p0939a10║濟物。年造六十，疾病經時，自言不差。親屬怪
T50n2063_p0939a11║問，答云：「昨見二沙門道知如此。」頃之復言：「見
T50n2063_p0939a12║二比丘，非前所見者，偏袒右肩，手各執花立
T50n2063_p0939a13║其疾床。後遙見一佛坐蓮華上，光照我身。」從
T50n2063_p0939a14║此已後夕不復眠，令人為轉《法華》。至于後夜
T50n2063_p0939a15║氣息稍微，命令止經，為我稱佛，亦自稱佛。將
T50n2063_p0939a16║欲平明，容貌不改，奄忽而終焉。
T50n2063_p0939a17║永安寺僧端尼傳十一
T50n2063_p0939a18║僧端，廣陵人也。門世奉佛，姊妹篤信，誓願出
T50n2063_p0939a19║家，不當娉採。而姿色之美有聞鄉邑，富室湊
T50n2063_p0939a20║之母兄已許。臨迎之三日，宵遁佛寺。寺主置
T50n2063_p0939a21║於別室，給其所須并《請觀世音經》，二日能誦，
T50n2063_p0939a22║雨淚稽顙，晝夜不休。過三日後，於禮拜中見
T50n2063_p0939a23║佛像，語云：「汝婿命盡，汝但精勤，勿懷憂念。」明
T50n2063_p0939a24║日其婿為牛所觸亡也，因得出家。堅持禁戒，
T50n2063_p0939a25║攝心空閑，似不能言；及辯析名實，其辭亹
T50n2063_p0939a26║亹。誦《大涅槃經》，五日一遍。元嘉十年，南遊上
T50n2063_p0939a27║國住永安寺，綱紀眾務均愛等接，大小悅服
T50n2063_p0939a28║久而彌敬。年七十餘，元嘉二十五年而卒。
T50n2063_p0939a29║弟子普敬、普要，皆以苦行顯名，並誦《法華經》。
T50n2063_p0939b01║廣陵中寺光靜尼傳十二
T50n2063_p0939b02║光靜，本姓胡，名道婢，吳興東遷人也。幼出家，
T50n2063_p0939b03║隨師住廣陵中寺。靜少而勵行，長而習禪
T50n2063_p0939b04║思，不食甘肥。將受大戒，絕穀餌松，具足之
T50n2063_p0939b05║後積十五年，雖心識鮮明而體力羸憊。祈誠
T50n2063_p0939b06║慊到，每輒感勞，動經晦朔。沙門釋法成謂
T50n2063_p0939b07║曰：「服食非佛盛事。」靜聞之，還食粳糧，倍加勇
T50n2063_p0939b08║猛，精學不倦。從學觀行者，常百許人。元嘉十
T50n2063_p0939b09║八年五月患疾，曰：「我厭苦此身，其來久矣。」於
T50n2063_p0939b10║是牽病懺悔，不離心口，情理恬明，神氣怡悅。
T50n2063_p0939b11║至十九年歲旦，飲粒皆絕，屬念兜率，心心相
T50n2063_p0939b12║續，如是不斷。至四月十八日夜，殊香異相
T50n2063_p0939b13║滿虛空中，其夜命過焉。
T50n2063_p0939b14║蜀郡善妙尼傳十三
T50n2063_p0939b15║善妙，本姓歐陽，繁縣人也。少出家，性用柔和
T50n2063_p0939b16║少瞋喜，不營好衣、不食美食。有妹，婿亡，孀居
T50n2063_p0939b17║無所依託，擕一稚子寄其房內。常聞妙自慨
T50n2063_p0939b18║生不值佛，每一言此，流涕歔欷悲不能已。同
T50n2063_p0939b19║住四年五年，未曾見其食。妹作食熟，呼妙
T50n2063_p0939b20║共食，妙云適於某處食竟，或云四大不好，
T50n2063_p0939b21║未能食。如此積年，妹甚恨愧，白言：「無福婿
T50n2063_p0939b22║亡，更無親屬，擕兒依姊多所穢亂。姊當見厭
T50n2063_p0939b23║故，不與共食耳。」流淚而言，言已欲去。妙執其
T50n2063_p0939b24║手喻之曰：「汝不解我意。我幸於外得他供養，
T50n2063_p0939b25║何須自損家中食。汝但安住，我不久應遠行，
T50n2063_p0939b26║汝當守屋，慎莫餘去。」妹聞此而止。自績作布，
T50n2063_p0939b27║買數斛油，瓦堈盛之著庭中，語妹云：「擬作
T50n2063_p0939b28║功德，慎勿取也。」至四月八日夜半，以布自纏而
T50n2063_p0939b29║燒其身。火已親頂，命其妹令呼維那打磬：「我
T50n2063_p0939c01║今捨壽，可遍告諸尼，速來共別。」比諸尼驚至，
T50n2063_p0939c02║命未絕，語諸尼云：「各勤精進，生死可畏。當
T50n2063_p0939c03║求出離，慎勿流轉。我捨此身供養已二十七
T50n2063_p0939c04║反。止此一身，當得初果（問益士人，或云元嘉十七年燒身，或云孝建時，
T50n2063_p0939c05║或言大明中，故備記之）。」
T50n2063_p0939c06║廣陵僧果尼傳十四
T50n2063_p0939c07║僧果，本姓趙，名法祐，汲郡修武人也。宿殖
T50n2063_p0939c08║誠信，純篤自然。在乳哺時，不過中食，父母嘉
T50n2063_p0939c09║異。及其成人，心唯專到，緣礙參差，年二十七
T50n2063_p0939c10║方獲出家，師事廣陵慧聰尼。果戒行堅明，禪
T50n2063_p0939c11║觀清白。每至入定，輒移昏曉，綿神淨境，形若
T50n2063_p0939c12║枯木，淺識之徒或生疑。及元嘉六年，有外
T50n2063_p0939c13║國舶主難提，從師子國載比丘尼來，至宋都
T50n2063_p0939c14║住景福寺。後少時問果曰：「此國先來已曾有
T50n2063_p0939c15║外國尼未？」答曰：「未有。」又問；「先諸尼受戒，那得
T50n2063_p0939c16║二僧？」答：「但從大僧受。得本事者，乃是發起受
T50n2063_p0939c17║戒人心令生殷重，是方便耳。故如大愛道八
T50n2063_p0939c18║敬得戒，五百釋女以愛道為和上，此其高例。」
T50n2063_p0939c19║果雖答然，心有疑，具諮三藏，三藏同其解
T50n2063_p0939c20║也。又諮曰：「重受得不？」答曰：「戒定慧品從微
T50n2063_p0939c21║至著，更受益佳。」到十年，舶主難提復將師
T50n2063_p0939c22║子國鐵薩羅等十一尼至，先達諸尼已通宋
T50n2063_p0939c23║語，請僧伽跋摩於南林寺壇界，次第重受三
T50n2063_p0939c24║百餘人。十八年，年三十四矣。時宴坐經日，維
T50n2063_p0939c25║那故觸，謂言已死，驚告寺官。寺官共視，見果
T50n2063_p0940a01║身冷肉強，唯氣息微轉。始欲舁徙，便自開
T50n2063_p0940a02║眼，語笑尋常，於是愚者駭服。不知所終
T50n2063_p0940a03║也。
T50n2063_p0940a04║山陽東鄉竹林寺靜稱尼傳十五
T50n2063_p0940a05║靜稱，本姓劉，名勝，譙郡人也。戒業精苦，誦
T50n2063_p0940a06║經四十五萬言。寺傍山林無諸囂雜，遊心禪
T50n2063_p0940a07║默永絕塵勞。曾有人失牛，推尋不已，夜至山
T50n2063_p0940a08║中，望寺林火光熾盛，及至都無。常有一虎隨
T50n2063_p0940a09║稱去來，稱若坐禪，蹲踞左右。寺內諸尼若犯
T50n2063_p0940a10║罪失，不時懺悔，虎即大怒，悔罪便悅。稱後
T50n2063_p0940a11║暫出山道，遇一北地女人，造次問訪，欣然若
T50n2063_p0940a12║舊。女姓仇，名文姜，本博平人也，性好佛法，
T50n2063_p0940a13║聞南國富道關開，託避得至此土，因遂出家。
T50n2063_p0940a14║既同苦節，二人不資糧米，餌麻朮而已。聲
T50n2063_p0940a15║達虜都，虜謂聖人，遠遣迎接。二人不樂邊境，
T50n2063_p0940a16║故穢聲迹危行言遜，虜主為設餚饌皆悉進
T50n2063_p0940a17║噉，因此輕之，不復拘留，稱與文姜復還本寺。
T50n2063_p0940a18║稱年九十三，無疾而卒也。
T50n2063_p0940a19║吳太玄臺寺法相尼傳十六
T50n2063_p0940a20║法相，本姓侯，燉煌人也。履操清貞，才識英
T50n2063_p0940a21║拔。篤志好學，不以屢空廢業；清安貧窶，不
T50n2063_p0940a22║以榮達移心。出適傅氏，家道多故，符堅敗績，
T50n2063_p0940a23║眷屬散亡。出家持戒，信解彌深，常割衣食好
T50n2063_p0940a24║者施慧宿尼。寺僧諫曰：「慧宿質野，言不
T50n2063_p0940a25║出口，佛法經律曾未厝心，欲學禪定又無師
T50n2063_p0940a26║範。專頑拙訥，是下愚人耳，何不種以上田而
T50n2063_p0940a27║修此下福？」答曰：「田之勝負，唯聖乃知。我既
T50n2063_p0940a28║凡人，寧立取捨？遇有如施，何關作意耶。」慧宿
T50n2063_p0940a29║後建禪齋七日，至第三夜與眾共坐。眾起不
T50n2063_p0940b01║起，眾共觀之，堅如木石，牽持不動，或謂已
T50n2063_p0940b02║死。後三日起，起後如常。眾方異之，始悟法相
T50n2063_p0940b03║深相領照矣。其如此類，前後非一。相年逮桑
T50n2063_p0940b04║榆，操行彌篤。年九十餘，元嘉末卒也。
T50n2063_p0940b05║東青園寺業首尼傳十七
T50n2063_p0940b06║業首，本姓張，彭城人也。風儀峻整，戒行清
T50n2063_p0940b07║白，深解大乘，善搆妙理，彌好禪誦，造次無怠。
T50n2063_p0940b08║宋高祖武皇帝雅相敬異，文帝少時從受三
T50n2063_p0940b09║歸，住永安寺供施相續。元嘉二年王景深母
T50n2063_p0940b10║范氏，以王坦之故祠堂地施首，起立寺舍，名
T50n2063_p0940b11║曰「青園」。齋肅徒眾，甚有風規。潘貴妃歎曰：
T50n2063_p0940b12║「首尼弘振佛法，甚可敬重。」以元嘉十五年，為
T50n2063_p0940b13║首更廣寺西創立佛殿，復拓寺北造立僧房，
T50n2063_p0940b14║賑給所須。寺業興立，眾二百人，法事不絕。春
T50n2063_p0940b15║秋稍高，仰者彌盛，累以耆艾自陳，眾咸不許。
T50n2063_p0940b16║年九十，大明六年而卒。時又有淨哀、寶英、法
T50n2063_p0940b17║林，並以立身清潔，有聲京縣。哀久禪誦，任
T50n2063_p0940b18║事清允，泰始五年卒。英建塔五層，閱理有勤，
T50n2063_p0940b19║蔬食精進，泰始六年卒。林博覽經律，老而不
T50n2063_p0940b20║懈，元徽元年卒。又有弟子曇寅，兼通禪律，
T50n2063_p0940b21║簡絕榮華，不𨶳朝市，元徽六年卒。
T50n2063_p0940b22║景福寺法辯尼傳十八
T50n2063_p0940b23║法辯，丹陽人也。少出家，為景福寺慧果弟
T50n2063_p0940b24║子。忠謹清慎，雅有素檢，弊衣蔬飯，不食薰
T50n2063_p0940b25║辛，高簡之譽早盛京邑。楊州刺史瑯瑘王郁
T50n2063_p0940b26║甚相敬禮。後從道林寺外國沙門畺良耶舍
T50n2063_p0940b27║諮稟禪觀，如法修行通極精解，每預眾席恒
T50n2063_p0940b28║如睡寐。嘗在齋堂眾散不起，維那驚觸如木
T50n2063_p0940b29║石焉。馳以相告，皆來就視。須臾出定，言語尋
T50n2063_p0940c01║常，眾咸欽服，倍加崇重。大明七年而卒，年
T50n2063_p0940c02║六十餘。先是二日，上定林寺超法師夢一
T50n2063_p0940c03║宮城莊嚴顯麗，服玩光赫，非世所有。男女裝
T50n2063_p0940c04║飾，充滿其中，唯不見有主。即問其故，答曰：
T50n2063_p0940c05║「景福法辯當來生此，明日應到。」辯其日唯
T50n2063_p0940c06║覺肉戰，即遣告眾，大小皆集。自云：「有異人來
T50n2063_p0940c07║我左右，乍顯乍晦如影如雲。」言訖坐絕。其後
T50n2063_p0940c08║復有道照、僧辯，亦以精進知名。道照本姓楊，
T50n2063_p0940c09║北地徐人也，飯蔬誦經，為臨賀王之所供養。
T50n2063_p0940c10║江陵三層寺道綜尼傳十九
T50n2063_p0940c11║道綜，未詳何許人也，住江陵三層寺。少不
T50n2063_p0940c12║以出眾居心，長不以同物為污，賢愚之際從
T50n2063_p0940c13║通而已，跡雖混成所度潛廣。以宋大明七年
T50n2063_p0940c14║三月十五日夜，自練油火，關顙既然，耳目就
T50n2063_p0940c15║毀，誦詠不輟。道俗咨嗟，魔正同駭，率土聞風
T50n2063_p0940c16║皆發菩提心。宋徵士劉虬雅相宗敬，為製偈
T50n2063_p0940c17║贊云。
T50n2063_p0940c18║竹園寺慧濬尼傳二十
T50n2063_p0940c19║慧濬，本姓陳，山陰人也。幼而頴悟，精進邁
T50n2063_p0940c20║群。旦輒燒香運想，禮敬移時；中則菜蔬一飯，
T50n2063_p0940c21║鮮肥不食。雖在居家，有如出俗。父母不能割
T50n2063_p0940c22║其志，及年十八許之從道。內外墳典，經眼必
T50n2063_p0941a01║誦，深禪祕觀，無不必入。靜而無競，和而有節，
T50n2063_p0941a02║朋遊舊狎，未嘗戲言。宋宰江夏王義恭雅相
T50n2063_p0941a03║推敬，常給衣藥，四時無爽。不蓄私財，悉營寺
T50n2063_p0941a04║舍，竹園成立，濬之功也。禪味之樂，老而不衰。
T50n2063_p0941a05║年七十三，宋大明八年而卒，葬于傅山。同
T50n2063_p0941a06║寺有化尼，聰頴卓秀，多誦經律，蔬食苦節，
T50n2063_p0941a07║與濬齊名。
T50n2063_p0941a08║普賢寺寶賢尼傳二十一
T50n2063_p0941a09║寶賢，本姓陳，陳郡人也。十六丁母憂，三年不
T50n2063_p0941a10║食穀，以葛芋自資，不衣繒纊，不坐床席。十
T50n2063_p0941a11║九出家住建安寺，操行精修，博通禪律。宋文
T50n2063_p0941a12║皇帝深加禮遇，供以衣食。及孝武，雅相敬待，
T50n2063_p0941a13║月給錢一萬。明帝即位，賞接彌崇，以泰始元
T50n2063_p0941a14║年勅為普賢寺主。二年又勅為都邑僧正。甚
T50n2063_p0941a15║有威風，明斷如神。善論物理，屈抂必釋。秉
T50n2063_p0941a16║性剛直，無所傾撓。初晉興平中淨檢尼，是比
T50n2063_p0941a17║丘尼之始也。初受具戒，指從大僧。影福寺
T50n2063_p0941a18║惠果、淨音等，以諮求那跋摩。求那跋摩云：「國
T50n2063_p0941a19║土無二眾，但從大僧受得具戒。」惠果等後遇
T50n2063_p0941a20║外國鐵薩羅尼等至，以元嘉十一年，從僧伽
T50n2063_p0941a21║跋摩於南林寺壇重受具戒，非謂先受不得，
T50n2063_p0941a22║謂是增長戒善耳。後諸好異者，盛相傳習，典
T50n2063_p0941a23║制稍虧。元徽二年，法頴律師於晉興寺開十
T50n2063_p0941a24║誦律。題其日有十餘尼，因下講欲重受戒，
T50n2063_p0941a25║賢乃遣僧局齎命到講座，鳴木宣令諸尼，不
T50n2063_p0941a26║得輒復重受戒，若年歲審未滿者，其師先應
T50n2063_p0941a27║集眾懺悔竟，然後到僧局。僧局許可，請人
T50n2063_p0941a28║監檢方得受耳。若有違拒，即加擯斥。因茲已
T50n2063_p0941a29║後，矯競暫息。在任清簡，才兼事義，安眾惠
T50n2063_p0941b01║下，蕭然寡欲，世益高之。年七十七，昇明元
T50n2063_p0941b02║年卒也。
T50n2063_p0941b03║普賢寺法淨尼傳二十二
T50n2063_p0941b04║法淨，江北人也。年二十值亂，隨父避地秣陵
T50n2063_p0941b05║門修釋教。淨少出家，住永福寺，戒行清潔，明
T50n2063_p0941b06║於事理。沈思精研，深究義奧，與寶賢尼名輩
T50n2063_p0941b07║略齊。宋明皇帝異之，泰始元年勅住普賢寺，
T50n2063_p0941b08║宮內接遇禮兼師友。二年勅為京邑都維那，
T50n2063_p0941b09║在事公正，確然殊絕，隨方引汲，歸德如流。荊
T50n2063_p0941b10║楚諸尼及通家婦女，莫不遠修書䞋，求結知
T50n2063_p0941b11║識。其陶治德風，皆類此也。諮其戒範者七百
T50n2063_p0941b12║人。年六十五，元徽元年卒也。
T50n2063_p0941b13║蜀郡永康寺慧耀尼傳二十三
T50n2063_p0941b14║慧耀，本姓周，西平人也。少出家，常誓燒身
T50n2063_p0941b15║供養三寶。泰始末言於刺史劉亮，亮初許之。
T50n2063_p0941b16║有趙處思妾王氏甓塔，耀請塔上燒身，王氏
T50n2063_p0941b17║許諾。正月十五日夜將諸弟子，齎持油布往
T50n2063_p0941b18║至塔所。裝束未訖，劉亮遣信語諸尼云：「若
T50n2063_p0941b19║耀尼果燒身者，永康一寺並與重罪。」耀不
T50n2063_p0941b20║得已，於此便停。王氏大瞋云：「尼要名利，詐現
T50n2063_p0941b21║奇特，密貨內人作如此事。不爾夜半城內那
T50n2063_p0941b22║知。」耀曰：「新婦勿橫生煩惱，捨身關我，傍人
T50n2063_p0941b23║豈知。」於是還寺，斷穀服香油。至昇明元年於
T50n2063_p0941b24║寺燒身，火來至面誦經不輟，語諸尼云：「收我
T50n2063_p0941b25║遺骨，正得二升。」及至火滅，果如其言。未燒之
T50n2063_p0941b26║前一月日許，有胡僧年可二十，形容端正竟
T50n2063_p0941b27║胛生毛，長六七寸，極細軟。人問之，譯語答
T50n2063_p0941b28║云：「從來不覆，是故生毛耳。」謂耀曰：「我住波
T50n2063_p0941b29║羅奈國，至來數日，聞姊欲捨身，故送銀甖相
T50n2063_p0941c01║與。」耀即頂受，未及委悉怱怱辭去。遣人追留，
T50n2063_p0941c02║出門便失。以此甖盛其舍利，不滿二合云。
T50n2063_p0941c03║比丘尼傳卷第二