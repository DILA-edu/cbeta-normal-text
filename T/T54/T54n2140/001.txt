T54n2140_p1270b17║
T54n2140_p1270b18║
T54n2140_p1270b19║No. 2140
T54n2140_p1270b20║摩尼教下部讚
T54n2140_p1270b21║
T54n2140_p1270b22║□□□□□□□□□思一那里思咄鳥嚧詵
T54n2140_p1270b23║伊鳥嚧詵□□□□□□□□□□布思（三）那
T54n2140_p1270b24║里思咄麗（引所嫁反）伊所紇[耳*巳]□布□□□□□□
T54n2140_p1270b25║□伊鳴嚧詵于呬所倒（五）奴嚕阿勿倒（六）奴嚕
T54n2140_p1270b26║□□□（吉八）門啒利呼唵吽（九）謀蘇吽噎而坭緩
T54n2140_p1270b27║（十）奴嚧呼詘欝□□（□□反引聲）涅薩底（十一）拂羅
T54n2140_p1270b28║辭所底（十二）欝喏夷㘓紗𠼦□（引）□（十三）□覽讚
T54n2140_p1270b29║夷數文
T54n2140_p1270c01║□禮稱讚常榮樹眾寶莊嚴妙無比
T54n2140_p1270c02║擢質彌綸充世界救葉花□□□□
T54n2140_p1270c03║一切諸佛花間出一切智惠菓中生
T54n2140_p1270c04║能養五種光明子能降五種貪□□
T54n2140_p1270c05║心王清淨恒警覺與信悟者增記念
T54n2140_p1270c06║如有進發堅固者引彼令安平正路
T54n2140_p1270c07║我今蒙開佛性眼得覩四處妙法身
T54n2140_p1270c08║又蒙開發佛性耳能聽三常清淨□
T54n2140_p1270c09║是故澄心禮稱讚除諸亂意真實言
T54n2140_p1270c10║承前不覺造諸愆今時懇懺罪銷滅
T54n2140_p1270c11║常榮寶樹性命海慈悲聽我真實啟
T54n2140_p1270c12║名隨方土無量名伎隨方土無量伎
T54n2140_p1270c13║一切明性慈悲父一切被抄憐愍母
T54n2140_p1270c14║今時救我離犲狼為是光明夷數□
T54n2140_p1270c15║大聖自是無盡藏種種珍寶皆充滿
T54n2140_p1270c16║開施一切貧乏者各各隨心得如意
T54n2140_p1270c17║大聖自是第二尊又是第三能譯者
T54n2140_p1270c18║與自清淨諸眷屬宣傳聖旨□□悟
T54n2140_p1270c19║又是第八光明相作遵引者倚託者
T54n2140_p1270c20║一切諸佛本相貇一切諸智心中王
T54n2140_p1270c21║諸寶嚴者真正覺諸善業者解脫門
T54n2140_p1270c22║與抄掠者充為救與纏縛□能為解
T54n2140_p1270c23║被迫迮者為寬泰被煩惱者作歡喜
T54n2140_p1270c24║慰愈一切持孝人再蘇一切光明性
T54n2140_p1270c25║我今懇切求哀諸願離肉身毒火海
T54n2140_p1270c26║騰波沸涌無暫停魔竭出入吞船舫
T54n2140_p1270c27║元是魔宮羅剎國復是稠林籚筆澤
T54n2140_p1270c28║諸惡禽獸交橫走蘊集毒虫及蚖蝮
T54n2140_p1270c29║亦是惡業貪魔體復是多形卑訢期
T54n2140_p1271a01║亦是暗界五重坑復是無明五毒院
T54n2140_p1271a02║亦是無慈三毒苗復是無惠五毒泉
T54n2140_p1271a03║上下寒熱二毒輪二七兩般十二殿
T54n2140_p1271a04║一切魔男及魔女皆從肉身生緣現
T54n2140_p1271a05║又是三界五趣門復是十方諸魔口
T54n2140_p1271a06║一切魔王之暗母一切惡業之根源
T54n2140_p1271a07║又是猛毒夜叉心復是貪魔意中念
T54n2140_p1271a08║一切魔王之甲仗一切犯教之毒網
T54n2140_p1271a09║能沈寶物及商人能翳日月光明佛
T54n2140_p1271a10║一切地獄之門戶一切輪迴之道路
T54n2140_p1271a11║徒搖常住涅槃王竟被焚燒囚永獄
T54n2140_p1271a12║今還與我作留難枷鎖禁縛鎮相縈
T54n2140_p1271a13║令我如狂復如醉遂犯三常四處身
T54n2140_p1271a14║大地草木天星宿大地塵沙及細雨
T54n2140_p1271a15║如我所犯諸愆咎其數更多千萬倍
T54n2140_p1271a16║廣惠莊嚴夷數佛起大慈悲捨我罪
T54n2140_p1271a17║聽我如斯苦痛言引我離斯毒火海
T54n2140_p1271a18║願施戒香解脫水十二寶冠衣纓珞
T54n2140_p1271a19║洗我妙性離塵埃嚴飾淨體令端正
T54n2140_p1271a20║願除三冬三毒結及以六賊六毒風
T54n2140_p1271a21║降大法春榮性地性樹花菓令滋𫁸
T54n2140_p1271a22║願息火海大波濤暗雲暗霧諸纏蓋
T54n2140_p1271a23║降大法日普光輝令我心性恒明淨
T54n2140_p1271a24║願除多劫昏癡病及以魍魎諸魔鬼
T54n2140_p1271a25║降大法藥速醫治噤以神呪驅相離
T54n2140_p1271a26║我被如斯多障礙餘有無數諸辛苦
T54n2140_p1271a27║大聖鑒察自哀𭚾救我更勿諸災惱
T54n2140_p1271a28║唯願夷數降慈悲解我離諸魔鬼縛
T54n2140_p1271a29║現今處在火坑中速引令安清淨地
T54n2140_p1271b01║一切病者大醫王一切暗者大光輝
T54n2140_p1271b02║諸四散者勤集聚諸天心者令□□
T54n2140_p1271b03║我今以死願令蘇我今已暗願令照
T54n2140_p1271b04║魔王散我遍十方引我隨形染三有
T54n2140_p1271b05║令我昏醉無知覺遂犯三常四處身
T54n2140_p1271b06║無明癡愛鎮相榮降大法藥令瘳愈
T54n2140_p1271b07║大聖速申慈悲手桉我佛性光明頂
T54n2140_p1271b08║一切時中恒守護勿令魔黨來相害
T54n2140_p1271b09║與我本界已前歡院我曠劫諸煩惱
T54n2140_p1271b10║盡我明性妙莊嚴如本未沈貪欲境
T54n2140_p1271b11║復啟清淨妙光輝眾寶莊嚴新淨土
T54n2140_p1271b12║琉璃紺色新惠日照我法身淨妙國
T54n2140_p1271b13║大聖自是吉祥時普曜我等諸明性
T54n2140_p1271b14║妙色世間無有比神通變現復如是
T54n2140_p1271b15║或現童男微妙相癲發五種雌魔類
T54n2140_p1271b16║或現童女端嚴身狂亂五種□□□
T54n2140_p1271b17║自是明尊憐愍子復是明性能救父
T54n2140_p1271b18║自是諸佛最上兄復是智惠慈悲母
T54n2140_p1271b19║讚夷數文　第二疊
T54n2140_p1271b20║懇切悲嘷誠心啟滿面慈悲真實父
T54n2140_p1271b21║願捨所造諸愆咎令離魔家詐親厚
T54n2140_p1271b22║無上明尊力中力無上甘露智中王
T54n2140_p1271b23║普施眾生如意寶接引離斯深火海
T54n2140_p1271b24║懇切悲嘷誠心啟救苦平斷無顏面
T54n2140_p1271b25║乞以廣敷慈悲翅令離能踃諸魔鳥
T54n2140_p1271b26║無知肉身諸眷屬併是幽邃坑中子
T54n2140_p1271b27║內外[墦-釆+(乞-乙+口)]塞諸魔性常時害我清淨體
T54n2140_p1271b28║一切惡獸無能比一切毒蛇何能類
T54n2140_p1271b29║復似秋末切風霜飄落善□□□□
T54n2140_p1271c01║懇切悲嘷誠心啟美業具智大醫王
T54n2140_p1271c02║善知識者逢瘳愈善慈愍者遇歡樂
T54n2140_p1271c03║有礙無礙諸身性久已傷沈生死海
T54n2140_p1271c04║肢節四散三界中請聚還昇超萬有
T54n2140_p1271c05║更勿斷絕正法流更勿拋擲諸魔口
T54n2140_p1271c06║降大方便慈悲力請蘇普厄諸明性
T54n2140_p1271c07║莫被魔軍却抄將莫被怨家重來殺
T54n2140_p1271c08║以光明翅慈悲覆捨我雨般身性罪
T54n2140_p1271c09║唯願降大慈悲手按我三種淨法身
T54n2140_p1271c10║除蕩曠劫諸纏縛沐浴曠劫諸塵垢
T54n2140_p1271c11║開我法性光明眼無礙得覩四處身
T54n2140_p1271c12║無礙得覩四處身遂免四種多辛苦
T54n2140_p1271c13║開我法性光明耳無礙得聞妙法音
T54n2140_p1271c14║無礙得聞妙法音遂免方般虛妄曲
T54n2140_p1271c15║開我法性光明口具歎三常四法身
T54n2140_p1271c16║具歎三常四法身遂逸渾合迷心讚
T54n2140_p1271c17║開我法性光明手遍觸如如四寂身
T54n2140_p1271c18║遍觸如如四寂身遂免沈於四大厄
T54n2140_p1271c19║解我多年羈絆足得履三常正法路
T54n2140_p1271c20║得履三常正法路速即到於安樂國
T54n2140_p1271c21║令我復本真如心清淨光明常間寂
T54n2140_p1271c22║清淨光明常間寂永離迷妄諸顛倒
T54n2140_p1271c23║願我常見慈悲父更勿輪迴生死苦
T54n2140_p1271c24║諸根已淨心開悟更勿昏癡無省覺
T54n2140_p1271c25║我今依止大聖尊更勿沈迷生死道
T54n2140_p1271c26║速降光明慈悲手更勿棄擲□魔□
T54n2140_p1271c27║懇切悲嘷誠心啟降大慈悲恒遮護
T54n2140_p1271c28║恕我曠劫諸愆咎如彼過去諸男女
T54n2140_p1271c29║我是大聖明羔子垂淚含啼訴冤屈
T54n2140_p1272a01║卒被犲狼諸猛獸劫我離善光明牧
T54n2140_p1272a02║降大慈悲乞收採放入柔濡光明群
T54n2140_p1272a03║得𩓂秀岳法山林遊行自在常無畏
T54n2140_p1272a04║復是大聖明穀種被擲稠林荊棘中
T54n2140_p1272a05║降大慈悲乞收採聚向法場光明窖
T54n2140_p1272a06║復是大聖蒲萄枝元植法薗清淨苑
T54n2140_p1272a07║卒被葛勒騰相遶抽我妙力令枯悴
T54n2140_p1272a08║復是大聖膏腴地被魔𮐈蒔五毒樹
T54n2140_p1272a09║唯希法鑺利刀鐮斫伐焚燒令清淨
T54n2140_p1272a10║其餘惡草及荊棘願以戒火盡除之
T54n2140_p1272a11║榮秀一十五種苗申暢一十五□□
T54n2140_p1272a12║復是大聖新妙衣卒被魔塵來坌染
T54n2140_p1272a13║唯希法水洗令鮮得𩓂法身清淨體
T54n2140_p1272a14║懇切悲嘷誠心啟眾寶莊嚴性命樹
T54n2140_p1272a15║最上無比妙醫王平安淨業具眾善
T54n2140_p1272a16║常榮寶樹性命海基忙堅固金剛體
T54n2140_p1272a17║莁幹真實無妄言枝條脩巨常歡喜
T54n2140_p1272a18║眾寶具足慈悲葉甘露常鮮不彫果
T54n2140_p1272a19║食者永絕生死流香氣芬芳周世界
T54n2140_p1272a20║已具大聖冀長生能蘇法性常榮樹
T54n2140_p1272a21║智惠清虛恒警覺果是心王巧分別
T54n2140_p1272a22║懇切悲嘷誠心啟具智法王夷數佛
T54n2140_p1272a23║令我肉身恒康𩓂令我佛性無纏污
T54n2140_p1272a24║一切時中增記念令離能吞諸魔口
T54n2140_p1272a25║令離能吞諸魔口永隔惡業貪□□
T54n2140_p1272a26║放入香花妙法林放入清淨濡羔群
T54n2140_p1272a27║令我信基恒堅固令我得入堪褒譽
T54n2140_p1272a28║懇切悲嘷誠心啟慈父法王性命主
T54n2140_p1272a29║能救我性離災殃能令淨體常歡喜
T54n2140_p1272b01║作寬泰者救苦者作慈悲者捨過者
T54n2140_p1272b02║與我明性作勸愉與我淨體作依止
T54n2140_p1272b03║能摧刀山及劒樹能降師子噤蚖蝮
T54n2140_p1272b04║難治之病悉能除難捨之恩令相離
T54n2140_p1272b05║我今決執法門愇大聖慈慜恒遮護
T54n2140_p1272b06║慇懃稱讚慈父名究竟珍重願如是
T54n2140_p1272b07║歎無常文末思信法王為暴君所逼因即製
T54n2140_p1272b08║之
T54n2140_p1272b09║告汝一切智人輩各聽活命真實言
T54n2140_p1272b10║具智法王忙儞佛咸皆顯現如目前
T54n2140_p1272b11║我等既蒙大聖悟必須捨離諸恩愛
T54n2140_p1272b12║決定安心正法門勤求涅槃超大海
T54n2140_p1272b13║又告上相福德人專意勤求解脫者
T54n2140_p1272b14║努力精修勿閑暇速即離諸生死怕
T54n2140_p1272b15║一切世界非常住一切倚託亦非真
T54n2140_p1272b16║如彼磧中化城閣愚人奔逐喪其身
T54n2140_p1272b17║世界榮華及尊貴以少福德自在者
T54n2140_p1272b18║如雲涌起四山頭聚以風吹速散罷
T54n2140_p1272b19║臭穢肉身非久住無常時至並破毀
T54n2140_p1272b20║如春花葉暫榮柯豈得堅窂恒青翠
T54n2140_p1272b21║當造肉身由巧匠即是虛妄惡魔王
T54n2140_p1272b22║成就如斯窟宅已網捕明性自潛藏
T54n2140_p1272b23║無恩飢火充連鎖殺害眾生無停住
T54n2140_p1272b24║終日食噉諸身分仍不免於生死苦
T54n2140_p1272b25║積聚一切諸財寶皆由惡業兼妄語
T54n2140_p1272b26║無常之日並悉留仍與明性充為杻
T54n2140_p1272b27║先斷無明恩愛欲彼是一切煩惱海
T54n2140_p1272b28║未來緣彼受諸殃現世充為佛性械
T54n2140_p1272b29║苦哉世間眾生類不能誠信尋正路
T54n2140_p1272c01║日夜求財不暫停皆為肉身貪魔主
T54n2140_p1272c02║肉身破壞魔即出罪業殃及清淨性
T54n2140_p1272c03║隨所生處受諸殃良為前身業不正
T54n2140_p1272c04║愛惜肉身終須捨但是生者皆歸滅
T54n2140_p1272c05║一切財寶及田宅意欲不捨終相別
T54n2140_p1272c06║縱得榮華於世界摧心須厭生死苦
T54n2140_p1272c07║捨除憍慢及非為專意勤修涅槃路
T54n2140_p1272c08║生時裸形死亦爾能多積聚非常住
T54n2140_p1272c09║男女妻妾嚴身具死後留他供別主
T54n2140_p1272c10║逈獨將羞并惡業無常已後擔背負
T54n2140_p1272c11║平等王前皆屈理却配輪迴生死苦
T54n2140_p1272c12║還被魔王所綰攝不遇善緣漸加濁
T54n2140_p1272c13║或入地獄或焚燒或共諸魔囚永獄
T54n2140_p1272c14║歌樂舞㗛諸音樂喫噉百味營田宅
T54n2140_p1272c15║皆如夢見𥅟還無子細思惟無倚託
T54n2140_p1272c16║世諦暫時諸親眷豈殊客館而寄住
T54n2140_p1272c17║暮則眾人共止宿旦則分離歸本土
T54n2140_p1272c18║妻妾男女如債主皆由過去相侵害
T54n2140_p1272c19║併是慈悲怨家賊所以意分還他力
T54n2140_p1272c20║食肉眾生身似塚又復不異無底坑
T54n2140_p1272c21║枉殺無數群生類供給三毒六賊兵
T54n2140_p1272c22║佛性湛然閉在中煩惱逼迫恒受苦
T54n2140_p1272c23║貪婬饑火及先殃無有一時不相煮
T54n2140_p1272c24║世界漸惡恒悤迫上下相管無歡娛
T54n2140_p1272c25║眾生唯加多貧苦富者魔驅無停住
T54n2140_p1272c26║修善之人極微少造惡之輩無邊畔
T54n2140_p1272c27║貪婬饞魔熾燃王縱遇善緣却退散
T54n2140_p1272c28║對面綺言恒相競元無羞恥及怕懼
T54n2140_p1272c29║於聖光明大力惠非分加諸虛妄語
T54n2140_p1273a01║眾生多被無明覆不肯勤修真正路
T54n2140_p1273a02║謗佛毀法慢真僧唯加損害不相護
T54n2140_p1273a03║汝等智人細觀察大界小界作由誰
T54n2140_p1273a04║建立之時緣何造損益二條須了知
T54n2140_p1273a05║一切有情諸形類世界成敗安置處
T54n2140_p1273a06║如此並是祕密事究竟萬物歸何所
T54n2140_p1273a07║善業忙儞具開揚顯說一切諸性相
T54n2140_p1273a08║汝等尋求解脫者應須覺了諦思量
T54n2140_p1273a09║布施持齋勤讀誦用智分別受淨戒
T54n2140_p1273a10║憐愍怕懼好軌儀依因此力免災隘
T54n2140_p1273a11║踊躍堅窂於正法勤修智惠如法住
T54n2140_p1273a12║共捨一切惡軌儀決定安心解脫處
T54n2140_p1273a13║寧今自在為性故能捨一切愛欲習
T54n2140_p1273a14║無常忽至來相逼臨時懊惱悔何及
T54n2140_p1273a15║子細尋思世間下無有一事堪憑在
T54n2140_p1273a16║親戚男女及妻妾無常之日不相替
T54n2140_p1273a17║唯有雨般善惡業隨彼佛性將行坐
T54n2140_p1273a18║一切榮華珍玩具無常之日皆須捨
T54n2140_p1273a19║智者覺察預前修不被魔王生死侵
T54n2140_p1273a20║能捨恩愛諸榮樂即免三毒五欲沈
T54n2140_p1273a21║普願齊心登正路速獲涅槃淨國土
T54n2140_p1273a22║七厄四苦彼元無是故名為常樂□
T54n2140_p1273a23║普啟讚文末夜暮闍作
T54n2140_p1273a24║普啟一切諸明使及以神通清淨眾
T54n2140_p1273a25║各乞慜念慈悲力捨我一切諸愆咎
T54n2140_p1273a26║上啟明界常明主并及寬弘五種大
T54n2140_p1273a27║十二常住寶光王無數世界諸國土
T54n2140_p1273a28║又啟奇特妙香空光明暉輝清淨相
T54n2140_p1273a29║金剛寶地元堪譽五種覺意莊嚴者
T54n2140_p1273b01║復啟初化顯現尊具相法身諸佛母
T54n2140_p1273b02║與彼常勝先意父及以五明歡喜子
T54n2140_p1273b03║又啟樂明第二使及與尊重造新相
T54n2140_p1273b04║雄猛自在淨法風并及五等驍健子
T54n2140_p1273b05║復啟道師三丈夫自是第二尊廣大
T54n2140_p1273b06║夷數與彼電光明并及湛然大相柱
T54n2140_p1273b07║又啟日月光明宮三世諸佛安置處
T54n2140_p1273b08║七及十二大船主并餘一切光明眾
T54n2140_p1273b09║復啟十二微妙時吉祥清淨光明體
T54n2140_p1273b10║每現化男化女身殊特端嚴無有比
T54n2140_p1273b11║又啟五等光明佛水火明力微妙風
T54n2140_p1273b12║并及淨氣柔和性並是明尊力中力
T54n2140_p1273b13║復啟富饒持世主雄猛自在十天王
T54n2140_p1273b14║勇健大力降魔使忍辱地藏與催明
T54n2140_p1273b15║又啟閻默善思惟即是夷數慈悲想
T54n2140_p1273b16║真實斷事平等王并及五明清淨眾
T54n2140_p1273b17║復啟特勝花冠者吉祥清淨通傳信
T54n2140_p1273b18║最初生化諸佛相及與三世慈父等
T54n2140_p1273b19║又啟喚應警覺聲并及四分明兄弟
T54n2140_p1273b20║三衣三輪大施主及與命身卉木子
T54n2140_p1273b21║復啟四十大力使并七堅固莊嚴柱
T54n2140_p1273b22║一一天界自扶持各各盡現降魔相
T54n2140_p1273b23║又啟普遍忙儞尊閻默惠明警覺日
T54n2140_p1273b24║從彼大明至此界敷楊正法救善子
T54n2140_p1273b25║詮柬十二大慕闍七十有二拂多誕
T54n2140_p1273b26║法堂住處承教人清淨善眾并聽者
T54n2140_p1273b27║又詮新人十二體十二光王及惠明
T54n2140_p1273b28║具足善法五淨戒五種智惠五重院
T54n2140_p1273b29║一切諸佛常勝衣即是救苦新夷數
T54n2140_p1273c01║其四清淨解脫風真實大法證明者
T54n2140_p1273c02║又啟善法群中相上下內外為依止
T54n2140_p1273c03║詮柬一切本相貌上中下界無不遍
T54n2140_p1273c04║復告窴空一切眾大力敬信尊神輩
T54n2140_p1273c05║及諸天界諸天子護持清淨正法者
T54n2140_p1273c06║又啟善業尊道師是三明使真相貌
T54n2140_p1273c07║自救一切常勝子及以堅持真實者
T54n2140_p1273c08║復啟光明解脫性一切時中無盡藏
T54n2140_p1273c09║及彼最後勝先意并餘福德諸明性
T54n2140_p1273c10║我今諦信新明界及與於中常住者
T54n2140_p1273c11║唯願各降慈悲力蔭覆我等恒觀察
T54n2140_p1273c12║我今專心求諸聖速與具足真實願
T54n2140_p1273c13║解我得離眾災殃一切罪障俱銷滅
T54n2140_p1273c14║敬禮清淨微妙風本是明尊心中智
T54n2140_p1273c15║恒於四處光明宮遊行住止常自在
T54n2140_p1273c16║清淨光明大力惠我今至心普稱歎
T54n2140_p1273c17║慈父明子淨法風并及一切善法相
T54n2140_p1273c18║一切光明諸佛等各願慈悲受我請
T54n2140_p1273c19║與我離苦解脫門令我速到常明界
T54n2140_p1273c20║又歎善業修道眾過去未來現在者
T54n2140_p1273c21║各開清淨甘露口吐大慈音捨我罪
T54n2140_p1273c22║末夜今修此歎偈豈能周悉如法說
T54n2140_p1273c23║而於聖凡諸天眾咸願無殃罪銷滅
T54n2140_p1273c24║復啟一切諸明使及以神通清淨眾
T54n2140_p1273c25║各降大慈普蔭覆拔除我等諸愆咎
T54n2140_p1273c26║清淨光明力智惠慈父明子淨法風
T54n2140_p1273c27║微妙相心念思意夷數電明廣大心
T54n2140_p1273c28║又啟真實平等王能戰勇健新夷數
T54n2140_p1273c29║雄猛自在忙儞尊并諸清淨光明眾
T54n2140_p1274a01║一切善法群中相一切時日諸福業
T54n2140_p1274a02║普助我等加勤力功德速成如所願
T54n2140_p1274a03║次偈宜從依梵。
T54n2140_p1274a04║伽路師羅[口*亡]（一）伽路師立無羅（二）伽路師阿嘍
T54n2140_p1274a05║訶（三）呬[耳*巳]訖哩吵（四）伽路師奧卑嘌（五）伽路師
T54n2140_p1274a06║奧補忽（六）伽路師奧活時雲𠹌（七）欝于而勒（八）
T54n2140_p1274a07║鳴嚧㘓而雲咖（引九）欝佛呬不哆（舌頭）漢沙㘓（十）
T54n2140_p1274a08║醫羅訶耨呼邏（十一）醫羅訶紇彌哆（十二）夷薩鳥
T54n2140_p1274a09║盧詵（十三）祚路欝于呬（十四）伽路師（十五）伽路師
T54n2140_p1274a10║（十六）
T54n2140_p1274a11║稱讚忙儞具智王諸慕闍作
T54n2140_p1274a12║稱讚忙儞具智王自是光明妙寶花
T54n2140_p1274a13║擢幹彌輪超世界根果通身並堪譽
T54n2140_p1274a14║若人能食此果者即得長生不死身
T54n2140_p1274a15║或復甞彼甘露味內外莊嚴令心憘
T54n2140_p1274a16║即是眾生倚託處策持令安得堅固
T54n2140_p1274a17║能與我等無生滅豈不齊心稱讚禮
T54n2140_p1274a18║珍重珍重慈父名究竟究竟願如是
T54n2140_p1274a19║一者明尊那羅延佛作
T54n2140_p1274a20║一者明尊二者智惠三者常勝
T54n2140_p1274a21║四者歡喜五者勤修六者真實
T54n2140_p1274a22║七者信心八者忍辱九者直意
T54n2140_p1274a23║十者功德十一者齊心和合
T54n2140_p1274a24║十二者內外俱明莊嚴智惠
T54n2140_p1274a25║具足如日名十二時圓滿功德
T54n2140_p1274a26║收食單偈大明使釋
T54n2140_p1274a27║一者無上光明王二者智惠善母佛
T54n2140_p1274a28║三者常勝先意佛四者歡喜五明佛
T54n2140_p1274a29║五者勤修樂明佛六者真實造相佛
T54n2140_p1274b01║七者信心淨風佛八者忍辱日光佛
T54n2140_p1274b02║九者直意盧舍那十者知恩夷數佛
T54n2140_p1274b03║十一者齊心電光佛十二者惠明莊嚴佛
T54n2140_p1274b04║身是三世法中王開楊一切祕密事
T54n2140_p1274b05║二宗三際性相義悉能顯現無疑滯
T54n2140_p1274b06║收食單偈　第二疊
T54n2140_p1274b07║無上光明王智惠常勝五明元歡喜
T54n2140_p1274b08║勤心造相恒真實信心忍辱鎮光明
T54n2140_p1274b09║宜意知恩成功德和合齊心益惠明
T54n2140_p1274b10║究竟究竟常寬泰稱讚稱楊四處佛
T54n2140_p1274b11║初聲讚文夷數作義理幽玄。宜從依梵。
T54n2140_p1274b12║于𠴍喝思𠹌（一）蘇昏喝思𠹌（二）慕嚅嘟落思𠹌
T54n2140_p1274b13║（三）唵呼布喝思𠹌（四）喍夷里弗哆喝思𠹌（五）阿
T54n2140_p1274b14║羅所底弗哆喝思𠹌（六）佛呬弗哆喝思𠹌（七）呼
T54n2140_p1274b15║于里弗哆喝思𠹌（八）訴布哩弗哆喝思𠹌（九）呼
T54n2140_p1274b16║史拂哆喝思𠹌（十）𭉄哩哬吽儞弗哆喝思𠹌（十
T54n2140_p1274b17║一）𭉄吽哩弗哆喝思𠹌（十二）呼咊無娑矣弗哆
T54n2140_p1274b18║喝思𠹌（十三）弗咾以弗哆喝思𠹌（十四）弭呬哩麼
T54n2140_p1274b19║儞弗哆喝思𠹌（十五）那呼咊喝思𠹌（十六）阿雲那
T54n2140_p1274b20║𭌞詵喝思𠹌（十七）阿拂哩殞喝思𠹌（十八）薩哆
T54n2140_p1274b21║（舌中）喡詵喝思𠹌（十九）雲那囉吽于而嘞喝思𠹌
T54n2140_p1274b22║（二十）咈[打-丁+慕]𠵖烏盧詵喝思𠹌烏盧詵喝思𠹌（二十
T54n2140_p1274b23║一）止訶（舌根）哩娑布哩弗哆（惣與前同）
T54n2140_p1274b24║歎諸護法明使文子黑哆忙儞電達作有
T54n2140_p1274b25║三疊
T54n2140_p1274b26║鳥列弗哇阿富覽彼驍踴使護法者
T54n2140_p1274b27║常明使眾元堪譽願降大慈護我等
T54n2140_p1274b28║無上貴族輝耀者蓋覆此處光明群
T54n2140_p1274b29║是守牧者警察者常能養育軟羔子
T54n2140_p1274c01║真斷事者神聖者遊諸世間最自在
T54n2140_p1274c02║能降黑暗諸魔類能滅一切諸魔法
T54n2140_p1274c03║進途善眾常提策於諸善業恒祐助
T54n2140_p1274c04║與聽信者加勤力於諸時日為伴侶
T54n2140_p1274c05║又復常鑒淨妙眾令離怨嗔濁穢法
T54n2140_p1274c06║勤加勇猛無閑暇令離魔王犯網毒
T54n2140_p1274c07║寥蕳一切諸明性自引入於清淨法
T54n2140_p1274c08║訶罰惡業諸外道勿令損害柔和眾
T54n2140_p1274c09║光明善眾加榮樂黑暗毒類令羞恥
T54n2140_p1274c10║下降法堂清淨處自榮善眾離怨敵
T54n2140_p1274c11║顯現記驗為寬泰能除怕懼及戰慄
T54n2140_p1274c12║持孝善眾存慰愈通傳善信作依止
T54n2140_p1274c13║滅除魔鬼雜毒焰其諸虛妄自然銷
T54n2140_p1274c14║備辦全衣具甲伏利益童男及童女
T54n2140_p1274c15║一切魔事諸辛苦如日盛臨銷暗影
T54n2140_p1274c16║常作歡樂及寬泰益及一切善法所
T54n2140_p1274c17║接引儭贈不辭勞利益觸處諸明性
T54n2140_p1274c18║歡樂寬泰加褒譽普及同卿光明眾
T54n2140_p1274c19║唯願驍勇諸明使加斯大眾堅固力
T54n2140_p1274c20║自引常安泰寬處養育我等增福業
T54n2140_p1274c21║歎諸護法明使文　第二疊
T54n2140_p1274c22║護正法者誠堪譽所謂大力諸明使
T54n2140_p1274c23║無上光明之種族普於正法常利益
T54n2140_p1274c24║如有重惱諸辛苦聖眾常蠲離淨法
T54n2140_p1274c25║碎散魔界及魔女勿令對此真聖教
T54n2140_p1274c26║能除怨敵諸暗種安寧正法令無畏
T54n2140_p1274c27║救拔羔子離犲狼善男善女寧其所
T54n2140_p1274c28║芸除惡草淨良田常自鑒臨使增長
T54n2140_p1274c29║弱者策之加大力幖者偶之使無懼
T54n2140_p1275a01║同卿真眾須求請如響魔應聲速來赴
T54n2140_p1275a02║一切時中策淨眾其樂性者常加力
T54n2140_p1275a03║造惡業者令羞恥修善業者令歡喜
T54n2140_p1275a04║清淨法門令寬泰又復常加大寧靜
T54n2140_p1275a05║我實不能具顯述此歎何能得周悉
T54n2140_p1275a06║勇族所作皆成辦伎藝彌多難稱說
T54n2140_p1275a07║尊者即是劫傷怒思其餘眷屬相助者
T54n2140_p1275a08║一切時中應稱讚為是究竟堪譽者
T54n2140_p1275a09║唯願令時聽我啟降大慈悲護我等
T54n2140_p1275a10║任巧方便自遮防務得安寧離怨敵
T54n2140_p1275a11║唯願法門速寬泰巍巍堂堂無障礙
T54n2140_p1275a12║我等道路重光輝遊行之處得無畏
T54n2140_p1275a13║歡樂慕闍諸尊首乃至真心在法者
T54n2140_p1275a14║各加踴躍及善業必於諸聖獲大勝
T54n2140_p1275a15║歎諸護法明使文　第三疊
T54n2140_p1275a16║諸明使眾恕我等慈父故令護我輩
T54n2140_p1275a17║無上善族大力者承慈父命護正法
T54n2140_p1275a18║既於明群充牧主所有苦難自應防
T54n2140_p1275a19║是開法者修道者法門所至皆相倚
T54n2140_p1275a20║護樂性者棄世榮並請遮護加大力
T54n2140_p1275a21║柔濡羔子每勤收光明淨種自防被
T54n2140_p1275a22║法田荊棘勤𮂶伐令諸苗實得滋成
T54n2140_p1275a23║既充使者馳驛者必須了彼大聖旨
T54n2140_p1275a24║復與法體元無二平安護此善明群
T54n2140_p1275a25║世界法門諸聖置專令使眾常防護
T54n2140_p1275a26║既充福德驍踴者實勿輕斯真聖教
T54n2140_p1275a27║頭首大將[耳*巳]俱孚常具甲仗摧逆黨
T54n2140_p1275a28║大雄淨風能救父勅諸言教及戒約
T54n2140_p1275a29║福德勇健諸明使何故不勤所應事
T54n2140_p1275b01║勿懷懈怠及變異莫被類於犯事者
T54n2140_p1275b02║必須如彼能牧主掣脫羔兒免狼虎
T54n2140_p1275b03║彼大威聖降魔將是上人相常記念
T54n2140_p1275b04║元化使眾自莊嚴故令護法作寬泰
T54n2140_p1275b05║令諸降魔伏外道以光明手持善眾
T54n2140_p1275b06║勤加勇猛常征罰攻彼迷徒害法者
T54n2140_p1275b07║清淨善眾持戒人各願加歡及慈力
T54n2140_p1275b08║我今略述名伎藝諸明使眾益法者
T54n2140_p1275b09║其有聽眾相助人與法齊安無障礙
T54n2140_p1275b10║救拔詮者破昏徒摧伏魔尊悅淨眾
T54n2140_p1275b11║歎無上明尊偈文法王作之
T54n2140_p1275b12║我等常活明尊父隱密恒安大明處
T54n2140_p1275b13║高於人天自在者不動國中儼然住
T54n2140_p1275b14║為自性故開惠門令覺生緣涅槃路
T54n2140_p1275b15║巧示我等性命海上方下界明暗祖
T54n2140_p1275b16║微妙光輝內外照聚集詮簡善業體
T54n2140_p1275b17║魔王惡黨競怒嗔恐明降暗不自在
T54n2140_p1275b18║苦哉世間諸外道不能分別明宗祖
T54n2140_p1275b19║輪迴地獄受諸殃良為不尋真正路
T54n2140_p1275b20║告汝明群善業輩及能悟此五明者
T54n2140_p1275b21║常須警覺淨心田成就父業勿閑暇
T54n2140_p1275b22║分別寥簡諸性相及覺明力被掟縛
T54n2140_p1275b23║於此正法決定修若能如是速解脫
T54n2140_p1275b24║世界諸欲勿生貪莫被魔家網所著
T54n2140_p1275b25║堪譽惠明是法王能收我等離死錯
T54n2140_p1275b26║照曜內外無不曉令我等類同諸聖
T54n2140_p1275b27║恬寂仙藥與諸徒餌者即獲安樂𨒬
T54n2140_p1275b28║鍊於淨法令堪譽心意莊嚴五妙身
T54n2140_p1275b29║智惠方便教善子皆令具足無不真
T54n2140_p1275c01║奇特光明大慈父所集善子因祖力
T54n2140_p1275c02║搥鍾擊鼓告眾生明身離縛時欲至
T54n2140_p1275c03║究竟分折明暗力及諸善業并惡敵
T54n2140_p1275c04║世界天地及參羅並由慈尊當解折
T54n2140_p1275c05║魔族永囚於暗獄佛家踴躍歸明界
T54n2140_p1275c06║各復本體妙莊嚴串戴衣冠得常樂
T54n2140_p1275c07║歎五明文諸慕闍作有兩疊
T54n2140_p1275c08║敬歎五大光明佛充為惠甲堅牢院
T54n2140_p1275c09║世界精華之妙相任持物類諸天地
T54n2140_p1275c10║一切含識諸身命一諸眼見耳聞音
T54n2140_p1275c11║能為骨節諸身力能為長養諸形類
T54n2140_p1275c12║復作諸舌數種言又作諸音數種聲
T54n2140_p1275c13║亦是心識廣大明能除黑暗諸災苦
T54n2140_p1275c14║一切仁者之智惠一切辦者之言辭
T54n2140_p1275c15║能作身貇端嚴色能為貴勝諸福利
T54n2140_p1275c16║復作上性諸榮顯又作勇健諸伎能
T54n2140_p1275c17║是自在者威形勢是得寵者諸利用
T54n2140_p1275c18║一切病者之良藥一切競者之和顏
T54n2140_p1275c19║能作萬物諸身酵能為依止成所辦
T54n2140_p1275c20║復是世界榮豐稔又是草木種種苗
T54n2140_p1275c21║春夏騰身超世界每年每月充為首
T54n2140_p1275c22║若有智惠福德人何不思惟此大力
T54n2140_p1275c23║常須護念真實言恒加怕懼勿輕慢
T54n2140_p1275c24║覺察五大光明佛緣何從父來此界
T54n2140_p1275c25║了知受苦更無過善巧抽拔離魔窟
T54n2140_p1275c26║是即名為有眼人是即名為智惠者
T54n2140_p1275c27║停罷一切諸惡業遂送還於本宗祖
T54n2140_p1275c28║齋戒堅持常慎護及以攝念恒療治
T54n2140_p1275c29║晝夜思惟真正法務在銓澄五妙身
T54n2140_p1276a01║其有地獄輪迴者其有劫火及長禁
T54n2140_p1276a02║良田不識五明身遂即離於安樂國
T54n2140_p1276a03║歎五明文　第二疊
T54n2140_p1276a04║復告善業明兄弟用心思惟詮妙身
T54n2140_p1276a05║各作勇健智船主渡此流浪他鄉子
T54n2140_p1276a06║此是明尊珍貴寶咸用身船般出海
T54n2140_p1276a07║勤醫被刻苦瘡疣久已悲哀希救護
T54n2140_p1276a08║請各慈悲真實受隨即依數疾還主
T54n2140_p1276a09║貴族流浪已多年速送本鄉安樂處
T54n2140_p1276a10║端正光明具相子早拔離於貪欲藏
T54n2140_p1276a11║幽深苦海尋珍寶奔奉涅槃清淨王
T54n2140_p1276a12║抽拔惡刻出瘡痍洗濯明珠離泥溺
T54n2140_p1276a13║法稱所受諸妙供莊嚴清淨還本主
T54n2140_p1276a14║夷數肉血此即是堪有受者隨意取
T54n2140_p1276a15║如其虛妄違負心夷數自微無雪路
T54n2140_p1276a16║憶念戰幖命終時平等王前莫屈理
T54n2140_p1276a17║法相惠明餘諸佛為此明身常苦惱
T54n2140_p1276a18║過去諸佛羅漢等並為五明置妙法
T54n2140_p1276a19║今時雄猛忙儞尊對我等前皆顯現
T54n2140_p1276a20║汝等智惠福德人必須了悟憐慜性
T54n2140_p1276a21║勤行醫藥防所禁其有苦患令瘳愈
T54n2140_p1276a22║戒行威儀恒堅固持齋禮拜及讚誦
T54n2140_p1276a23║身口意業恒清淨歌唄法言無間歇
T54n2140_p1276a24║又復真實行憐愍柔和忍辱淨諸根
T54n2140_p1276a25║此乃並是明身藥遂免疼悛諸苦惱
T54n2140_p1276a26║流浪他鄉一朝客既能延請令歡喜
T54n2140_p1276a27║莊嚴寺舍恒清淨勤辦衣糧雙出海
T54n2140_p1276a28║歎明界文凡七十八頌分四句未冒慕闍
T54n2140_p1276a29║撰
T54n2140_p1276b01║我等上相悟明尊遂能信受分別說
T54n2140_p1276b02║大聖既是善業體願降慈悲令普悅
T54n2140_p1276b03║蒙父愍念降明使能療病性離倒錯
T54n2140_p1276b04║及除結縛諸煩惱普令心意得快樂
T54n2140_p1276b05║無幽不顯皆令照一切祕密悉開楊
T54n2140_p1276b06║所謂兩宗二大力若非善種誰能祥
T54n2140_p1276b07║一則高廣非限量並是光明無暗所
T54n2140_p1276b08║諸佛明使於中住即是明尊安置處
T54n2140_p1276b09║光明普遍皆清淨常樂寂滅無動爼
T54n2140_p1276b10║彼受歡樂無煩惱若言有苦無是處
T54n2140_p1276b11║聖眾法堂皆嚴淨乃至諸佛伽藍所
T54n2140_p1276b12║常受快樂光明中若言有病無是處
T54n2140_p1276b13║如有得往彼國者究竟普會無憂愁
T54n2140_p1276b14║聖眾自在各逍遙拷捶囚縛永無由
T54n2140_p1276b15║處所莊嚴皆清淨諸惡不淨彼元無
T54n2140_p1276b16║快樂充遍常寬泰言有相㥄無是處
T54n2140_p1276b17║無上光明世界中如塵沙等諸國土
T54n2140_p1276b18║自然微妙寶莊嚴聖眾於中恒止住
T54n2140_p1276b19║彼諸世界及國土金剛寶地徹下暉
T54n2140_p1276b20║無始時來今究竟若言震動無是處
T54n2140_p1276b21║在彼一切諸聖等不染無明及婬慾
T54n2140_p1276b22║遠離癡愛男女形豈有輪迴相催促
T54n2140_p1276b23║聖眾齊心皆和合分折分劍無由至
T54n2140_p1276b24║釋意逍遙無障礙亦不願求婬慾事
T54n2140_p1276b25║伽藍處所皆嚴淨彼無相害及相非
T54n2140_p1276b26║生死破壞無常事光明界中都無此
T54n2140_p1276b27║彼無怨敵侵邊境亦無戎馬鎮郊軍
T54n2140_p1276b28║魔王縱起貪愛心於明界中元無分
T54n2140_p1276b29║金剛寶地極微妙無量妙色相暉曜
T54n2140_p1276c01║諸聖安居無障礙永離銷散無憂惱
T54n2140_p1276c02║聖眾嚴客甚奇特光明相照體暉凝
T54n2140_p1276c03║將此百千日月明彼聖毛端光尚勝
T54n2140_p1276c04║內外光明無暗影妙體常暉千萬種
T54n2140_p1276c05║遊行勝譽金剛地彼則無有毫釐重
T54n2140_p1276c06║所著名衣皆可悅不因手作而成就
T54n2140_p1276c07║聖眾衣服唯鮮潔縱久不朽無虫螋
T54n2140_p1276c08║此界名花皆採集喻彼微妙端正相
T54n2140_p1276c09║然彼服飾更加倍奇特莊嚴色無量
T54n2140_p1276c10║彼諸寺觀殿塔等妙寶成就無瑕亹
T54n2140_p1276c11║飲食餚饍皆甘路國土豐饒無饑饉
T54n2140_p1276c12║琉冤究竟不破壞一戴更無脫卸期
T54n2140_p1276c13║諸聖普會常歡喜永無苦惱及相離
T54n2140_p1276c14║花冠青翠妙莊嚴相映唯鮮不萎落
T54n2140_p1276c15║肉舌欲歎叵能思妙色無盡不淡薄
T54n2140_p1276c16║聖眾體輕恒清淨手足肢節無擁塞
T54n2140_p1276c17║不造有為生死業豈得說言有疲極
T54n2140_p1276c18║彼聖清虛身常樂金剛之體無眠睡
T54n2140_p1276c19║既無夢想及顛倒豈得說言有恐畏
T54n2140_p1276c20║聖眾常明具妙惠健忘無記彼元無
T54n2140_p1276c21║無邊世界諸事相如對明鏡皆見覩
T54n2140_p1276c22║諸聖心意皆真實詐偽虛矯彼元無
T54n2140_p1276c23║身口意業恒清淨豈得說言有妄語
T54n2140_p1276c24║世界充滿諸珍寶無有一事不堪譽
T54n2140_p1276c25║伽藍廣博無乏少豈得說言有貧苦
T54n2140_p1276c26║飢火熱惱諸辛苦明界常樂都無此
T54n2140_p1276c27║永離飢渴相惱害彼亦無諸醎苦水
T54n2140_p1276c28║百川河海及泉源命水湛然皆香妙
T54n2140_p1276c29║若入不漂及不溺亦無暴水來損耗
T54n2140_p1277a01║諸聖安居常快樂國土堪譽不相譏
T54n2140_p1277a02║怨憎會苦彼元無亦不面讚皆相毀
T54n2140_p1277a03║慈悲踴躍相憐愍妬嫉諸惡彼元無
T54n2140_p1277a04║行步速𮛭疾逾風四肢癱緩無是處
T54n2140_p1277a05║神足運轉疾如電應現十方無障礙
T54n2140_p1277a06║奇特妙形實難陳諸災病患無能害
T54n2140_p1277a07║迫迮諸災及隘難恐懼一切諸魔事
T54n2140_p1277a08║戰伐相害及相殺明界之中都無此
T54n2140_p1277a09║世界常安無恐怖國土嚴淨無能俎
T54n2140_p1277a10║金剛寶地無邊際若言破壞無是處
T54n2140_p1277a11║彼處寶樹皆行列寶菓常生不彫朽
T54n2140_p1277a12║大小相似無虫食青翠茂盛自然有
T54n2140_p1277a13║苦毒酸澁及𪑊黑寶果香美不如是
T54n2140_p1277a14║亦不內虛而外實表裏光明甘露味
T54n2140_p1277a15║寶樹根莖及枝葉上下通身並甘露
T54n2140_p1277a16║香氣芬芳充世界寶花相映常紅素
T54n2140_p1277a17║彼國園苑廣嚴淨奇特香氣周園圃
T54n2140_p1277a18║瓦礫荊棘諸穢草若言有者無是處
T54n2140_p1277a19║彼金剛地常暉耀內外鑒照無不見
T54n2140_p1277a20║寶地重重國無量徹視間間皆顯現
T54n2140_p1277a21║香氣氛氳周世界純一無雜性命海
T54n2140_p1277a22║彌綸充遍無障礙聖眾遊中香妙最
T54n2140_p1277a23║虛空法爾無變易微妙光雲無影礙
T54n2140_p1277a24║湛然清淨無塵翳平等周羅諸世界
T54n2140_p1277a25║彼界寶山億千種香烟涌出百萬般
T54n2140_p1277a26║內外光明體清淨甘露充盈無邊畔
T54n2140_p1277a27║泉源清流無間斷真甘露味無渾苦
T54n2140_p1277a28║聖眾充飽無欠少若有渴乏無是處
T54n2140_p1277a29║妙風颻蕩皆可悅和暢周迴遍十方
T54n2140_p1277b01║輕拂寶樓及寶閣寶鈴寶鐸恒震響
T54n2140_p1277b02║光明妙火無可比妙色清涼常暉曜
T54n2140_p1277b03║赫爾恒存不生滅奇特暉光實難類
T54n2140_p1277b04║火體清虛無毒熱觸入於中不燒煮
T54n2140_p1277b05║彼無灰燼及烟煤若言焚燎無是處
T54n2140_p1277b06║彼處殿堂諸宮室皆非手作而成堅
T54n2140_p1277b07║不假功夫法自爾若言修造無是處
T54n2140_p1277b08║所從寶地涌出者皆有見聞及覺知
T54n2140_p1277b09║得覩無上涅槃王稱讚歌揚大聖威
T54n2140_p1277b10║彼處暗影本元無所有內外明無比
T54n2140_p1277b11║一切身相甚希奇於寶地者恒青翠
T54n2140_p1277b12║聖眾形軀甚奇特高廣嚴容實難思
T54n2140_p1277b13║下徹寶地無邊際欲知限量無是處
T54n2140_p1277b14║彼聖妙形堪珍重元無病患及災殃
T54n2140_p1277b15║有力常安無衰老說彼無損體恒強
T54n2140_p1277b16║若非大聖知身量何有凡夫能算說
T54n2140_p1277b17║金剛之體叵思議大小形容唯聖別
T54n2140_p1277b18║聖眾色相甚微妙放大光明無邊所
T54n2140_p1277b19║無始現今後究竟若言身壞無是處
T54n2140_p1277b20║人天聖凡諸形類叵有肉舌能讚彼
T54n2140_p1277b21║諸佛性相實難思金剛寶地亦如是
T54n2140_p1277b22║聖眾常樂無疲極珍重榮華究竟悅
T54n2140_p1277b23║身相微妙恒端正內外莊嚴實難說
T54n2140_p1277b24║聖眾光明甚奇異無有間斷互相暉
T54n2140_p1277b25║彼聖齊心皆和合若言分折元無是
T54n2140_p1277b26║諸聖嚴容微妙相皆處伽藍寶殿閣
T54n2140_p1277b27║起意動念諸心想普相照察無疑錯
T54n2140_p1277b28║光明界中諸聖等其身輕利無疲重
T54n2140_p1277b29║妙形隨念遊諸剎思想顯現悉皆同
T54n2140_p1277c01║聖眾齊心恒歡喜演微妙音無停止
T54n2140_p1277c02║讚禮稱楊無疲厭普歎明尊善業威
T54n2140_p1277c03║讚唄妙音皆可悅其聲清美皆安靜
T54n2140_p1277c04║上下齊同震妙響周遍伽藍元不寧
T54n2140_p1277c05║其音演暢甚殊特遍互歌揚述妙德
T54n2140_p1277c06║諸聖快樂皆究竟常住恒安無疲極
T54n2140_p1277c07║光明寶地無邊際欲尋厓岸無是處
T54n2140_p1277c08║元無迫迮及遮護各自逍遙任處所
T54n2140_p1277c09║聖眾齊心皆和合元無分折爭名利
T54n2140_p1277c10║平等普會皆具足安居廣博伽藍寺
T54n2140_p1277c11║伽藍清淨妙莊嚴元無恐怖及留難
T54n2140_p1277c12║街衢巷陌廣嚴飾隨意遊處普□□
T54n2140_p1277c13║一切諸魔及餓鬼醜惡面貌及形軀
T54n2140_p1277c14║無始時來今及後若言說有無是處
T54n2140_p1277c15║鷄犬猪□及餘類涅槃界中都無此
T54n2140_p1277c16║五類禽獸諸聲響若言彼有無是處
T54n2140_p1277c17║一切暗影及塵埃極樂世界都無此
T54n2140_p1277c18║諸聖伽藍悉清淨若有昏暗無是處
T54n2140_p1277c19║光明遍滿充一切壽命究竟永恒安
T54n2140_p1277c20║珍重歡樂元無間慈心真實亦常寬
T54n2140_p1277c21║常樂歡喜無停息暢悅身意寶香中
T54n2140_p1277c22║不計年月及時日豈慮命盡有三終
T54n2140_p1277c23║一切諸聖無生滅無常殺鬼不侵害
T54n2140_p1277c24║不行婬慾無穢姙豈得說言有癡愛
T54n2140_p1277c25║敗壞男女雄雌體生死無常婬欲果
T54n2140_p1277c26║極樂世界都無此處所清淨無災禍
T54n2140_p1277c27║光明界中諸聖尊遠離懷胎無聚散
T54n2140_p1277c28║遍國安寧不驚怖元無怕懼及荒亂
T54n2140_p1277c29║皆從活語妙言中聖眾變化緣斯現
T54n2140_p1278a01║一一生化本莊嚴各各相似無別見
T54n2140_p1278a02║國土大小皆相類寺觀安居復無異
T54n2140_p1278a03║各放光明無限量壽命究竟無年記
T54n2140_p1278a04║諸邊境界恒安靜性相平等地無異
T54n2140_p1278a05║三常互大鎮相暉彼言有暗元無是
T54n2140_p1278a06║斯乃名為常樂國諸佛明使本生緣
T54n2140_p1278a07║無有三災及八難生老病死不相遷
T54n2140_p1278a08║斯乃如如一大力忙儞明使具宣示
T54n2140_p1278a09║能闡生緣真正路聖眾普會得如是
T54n2140_p1278a10║第一旬齋默結願用之。
T54n2140_p1278a11║稱讚忙儞具智王及以五明清淨體
T54n2140_p1278a12║稱讚一切諸明使及以護持正法者
T54n2140_p1278a13║過去一切慈父等過去一切慕闍輩
T54n2140_p1278a14║過去一切拂多誕過去一切法堂主
T54n2140_p1278a15║具戒男女解脫者並至安樂普稱歎
T54n2140_p1278a16║亡沒沈輪諸聽者眾聖救將達彼岸
T54n2140_p1278a17║右三行三禮至於亡沒聽者任依梵音唱
T54n2140_p1278a18║亡人名然依後續。
T54n2140_p1278a19║一切信施士女等於此正法結緣者
T54n2140_p1278a20║倚託明尊解脫門普願離諸生死苦
T54n2140_p1278a21║今日所造諸功德請收明使盡迎將
T54n2140_p1278a22║一切天仙善神等平安遊止去災殃
T54n2140_p1278a23║一切法堂伽藍所諸佛明使願遮防
T54n2140_p1278a24║內外安寧無障礙上下和合福延長
T54n2140_p1278a25║第二凡常日結願用之。
T54n2140_p1278a26║稱讚忙儞具智王及以光明妙寶身
T54n2140_p1278a27║稱讚護法諸明使及以廣大慈父等
T54n2140_p1278a28║慕闍常願無礙遊多誕所至平安住
T54n2140_p1278a29║法堂主上加歡喜具戒師僧增福力
T54n2140_p1278b01║清淨童女策令勤諸聽子等唯多悟
T54n2140_p1278b02║眾聖遮護法堂所我等常寬無憂慮
T54n2140_p1278b03║右三行三禮立者唱了與前偈結即合眾。
T54n2140_p1278b04║同聲言我等上相。
T54n2140_p1278b05║我等上相悟明尊遂能信受分別說
T54n2140_p1278b06║大聖既是善業體願降慈悲令普悅
T54n2140_p1278b07║若我等上相既了眾人並默尊者即誦阿。
T54n2140_p1278b08║拂利偈次云光明妙身結。
T54n2140_p1278b09║光明妙身速解脫所是施主罪銷込
T54n2140_p1278b10║一切師僧及聽子於此功德同榮念
T54n2140_p1278b11║正法流通得無礙究竟究竟願如是
T54n2140_p1278b12║此偈讚明尊訖末後結願用之。
T54n2140_p1278b13║大真實主十二光王眾妙世界
T54n2140_p1278b14║微塵國土常活妙空堪褒譽地
T54n2140_p1278b15║作光明者忙儞尊佛捨諸罪
T54n2140_p1278b16║有礙無礙或時本意或隨他意
T54n2140_p1278b17║身口思想諸不善業我等善眾
T54n2140_p1278b18║及諸聽者乞懺罪已各如本願
T54n2140_p1278b19║此偈讚日光訖末後結願用之。
T54n2140_p1278b20║稱讚微妙大光輝世間最上最無比
T54n2140_p1278b21║光明殊特遍十方十二時中作歡喜
T54n2140_p1278b22║大力堪譽慈悲母驍健踴猛淨活風
T54n2140_p1278b23║十二船主五收明及餘無數光明眾
T54n2140_p1278b24║各乞愍念慈悲力請救普厄諸明性
T54n2140_p1278b25║得離火海大波濤合眾究竟願如是
T54n2140_p1278b26║此偈讚盧舍那訖末後結願用之。
T54n2140_p1278b27║稱讚裒譽蘇露沙羅夷具足大夫
T54n2140_p1278b28║金剛相柱任持世界充遍一切
T54n2140_p1278b29║以自妙身以自大力利益自許
T54n2140_p1278c01║孤捿寵子我等今者不能具讚
T54n2140_p1278c02║唯願納受此微啟訟護助善眾
T54n2140_p1278c03║常如所願
T54n2140_p1278c04║此偈讚夷數訖末後結願用之。
T54n2140_p1278c05║稱讚淨妙智夷數光明者
T54n2140_p1278c06║示現仙童女廣大心先意
T54n2140_p1278c07║安泰一切真如性再蘇一切微妙體
T54n2140_p1278c08║病者為與作醫王苦者為譽作歡喜
T54n2140_p1278c09║五收明使七船主忙儞慈父光明者
T54n2140_p1278c10║捨我一切諸愆各合眾平安如所願
T54n2140_p1278c11║此偈讚忙儞佛訖末後結願用之。
T54n2140_p1278c12║稱讚褒譽珍重廣大彼真實主
T54n2140_p1278c13║最上光王常明世界及其聖眾
T54n2140_p1278c14║忙儞法王明尊許智諸聖許惠
T54n2140_p1278c15║從三界外來生死中蘇我等性
T54n2140_p1278c16║為大醫王作平斷者開甘露泉
T54n2140_p1278c17║栽活命樹救同鄉眾收光明子
T54n2140_p1278c18║於柔軟群作當牧者塘塹福田
T54n2140_p1278c19║滋盛苗實於清淨法作守護者
T54n2140_p1278c20║敬禮威德慚愧深恩對元上尊
T54n2140_p1278c21║對光明眾深領大恩慚賀大澤
T54n2140_p1278c22║實於我等除大厄難作大歡喜
T54n2140_p1278c23║我等今者對於諸聖誠心懇懺
T54n2140_p1278c24║一切從忙儞佛邊所
T54n2140_p1278c25║受上方法之鹽印日夜堅持
T54n2140_p1278c26║不敢輕慢我等今者於一淨名
T54n2140_p1278c27║決定修行究竟獲勝如先本願
T54n2140_p1278c28║此偈凡莫日用為結願。
T54n2140_p1278c29║敬禮及稱讚常加廣稱歎
T54n2140_p1279a01║讚此今時日於諸時最勝
T54n2140_p1279a02║諸有樂性者今時入香水
T54n2140_p1279a03║滲浴諸塵垢皆當如法住
T54n2140_p1279a04║稱讚大威相充遍於淨法
T54n2140_p1279a05║自是夷數佛能蘇諸善種
T54n2140_p1279a06║稱讚真實主大力忙儞尊
T54n2140_p1279a07║能活淨法體能救諸明性
T54n2140_p1279a08║願以慈悲眼普觀此淨眾
T54n2140_p1279a09║如斯最小群如斯最小處
T54n2140_p1279a10║唯願自遮防恒加力提策
T54n2140_p1279a11║礙身無礙體內外常加被
T54n2140_p1279a12║我等淨法男諸堅童女輩
T54n2140_p1279a13║及以諸聽者究竟如所願
T54n2140_p1279a14║此偈凡至莫日與諸聽者懺悔願文。
T54n2140_p1279a15║汝等聽者人各𧿟跪誠心懇切
T54n2140_p1279a16║求哀懺悔對真實父大慈悲主
T54n2140_p1279a17║十二光王涅槃國土對妙生空
T54n2140_p1279a18║無邊聖眾不動不俎金剛寶地
T54n2140_p1279a19║對日月宮二光明殿各三慈父
T54n2140_p1279a20║元堪讚譽對盧舍那大莊嚴柱
T54n2140_p1279a21║五妙相身觀音勢至對今吉日
T54n2140_p1279a22║堪讚歎時七寶香池滿活命水
T54n2140_p1279a23║有缺七施
T54n2140_p1279a24║十戒三印法門。又損五分法身恒加費用。或
T54n2140_p1279a25║斬伐五種草木。或勞役五類眾生。餘有無數
T54n2140_p1279a26║愆違。今並洗除懺悔。若至無常之日。脫此可
T54n2140_p1279a27║厭肉身。諸佛聖賢前後圍遶。寶船安置善業
T54n2140_p1279a28║自迎。直至平等王前。受三大勝。所謂花冠瓔
T54n2140_p1279a29║珞萬種妙衣串佩。善業福德佛性無窮讚歎。
T54n2140_p1279b01║又從平等王所。幡花寶蓋前後圍遶。眾聖歌
T54n2140_p1279b02║揚入盧舍那境界。於其境內道路平正。音聲
T54n2140_p1279b03║梵響周迴彌覆。從彼直至日月宮殿。而於六
T54n2140_p1279b04║大慈父及餘眷屬。各受快樂無窮讚歎。又復
T54n2140_p1279b05║轉引到於彼岸。遂入涅槃常明世界。與自善
T54n2140_p1279b06║業常受快樂。合眾同心一如上願。
T54n2140_p1279b07║此偈結諸唄願而乃用之。
T54n2140_p1279b08║梵音唄響詞美殊佳善業同資
T54n2140_p1279b09║普及一切上啟諸天聖眾荷重光明
T54n2140_p1279b10║願降大慈增諸福力捨我合眾
T54n2140_p1279b11║之過及篤信聽人於一常名究竟安樂
T54n2140_p1279b12║此偈為亡者受供結願用之。
T54n2140_p1279b13║某乙明性去離肉身業行不圓
T54n2140_p1279b14║恐沈苦海唯願二大光明
T54n2140_p1279b15║五分法身清淨師僧大慈悲力
T54n2140_p1279b16║救拔彼性令離輪迴剛強之體
T54n2140_p1279b17║及諸地獄鑊湯爐炭唯願諸佛
T54n2140_p1279b18║哀愍彼性起大慈悲與其解脫
T54n2140_p1279b19║自引入於光明世界本生之處
T54n2140_p1279b20║安樂之境功德力資依如上願
T54n2140_p1279b21║此偈儞逾沙懺悔文。
T54n2140_p1279b22║我今懺悔所。是身口意業。及貪嗔癡行。乃至
T54n2140_p1279b23║縱賊毒。心諸根放逸。或疑常住三寶并二大
T54n2140_p1279b24║光明。或損盧舍那身兼五明□。於師僧父母
T54n2140_p1279b25║諸善知識起輕慢心。更相毀謗。於七施十戒。
T54n2140_p1279b26║三印法門。若不具修。願罪銷滅。
T54n2140_p1279b27║吉時吉日翻斯讚唄。上願三常捨過及
T54n2140_p1279b28║四處法身。下願五級明群乃至十方賢
T54n2140_p1279b29║悊宜為聖言無盡凡識有厓梵本三千之
T54n2140_p1279c01║條所譯二十餘道又緣經讚唄願皆依四
T54n2140_p1279c02║處製焉但道明所翻譯者一依梵本如有
T54n2140_p1279c03║樂習學者。先誦諸文。後暫示之。即知次
T54n2140_p1279c04║第。其寫者。存心勘校。如法裴治。其讚
T54n2140_p1279c05║者。必就明師。須知訛殊於是法門蕩蕩。
T54n2140_p1279c06║如日月之高明。法侶行行。若江漢之清
T54n2140_p1279c07║肅。唯願
T54n2140_p1279c08║皇王延祚。寥宷忠誠。四海咸寧。萬人
T54n2140_p1279c09║安樂。
T54n2140_p1279c10║下部讚一卷