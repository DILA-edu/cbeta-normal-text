T85n2827_p1255c16║
T85n2827_p1255c17║
T85n2827_p1255c18║淨土五會念佛誦經觀行儀卷下
T85n2827_p1255c19║
T85n2827_p1255c20║南岳沙門法照撰
T85n2827_p1255c21║此下一卷讚。從第八讚佛得益門分出。眾等
T85n2827_p1255c22║盡須用第三會念佛和之。其讚文行人總須
T85n2827_p1255c23║誦取。令使精熟切不得臨時執本讀之。亦通
T85n2827_p1255c24║大會作法事誦之。若非大會日。餘一切處。誦
T85n2827_p1255c25║讚念佛。和之並得。廣略必須知時。應知。
T85n2827_p1255c26║依無量壽觀經讚（二十八偈）釋法照述
T85n2827_p1255c27║釋迦住在靈鷲山（阿彌陀佛）。
T85n2827_p1255c28║為化娑婆出世間（阿彌陀佛。後須有阿彌陀佛。阿彌陀佛）。
T85n2827_p1255c29║菩薩聲聞無量眾（阿彌陀佛）。
T85n2827_p1256a01║初欲聞經意未閑（南無彌陀佛）。
T85n2827_p1256a02║阿闍太子在王城（准前和）。
T85n2827_p1256a03║興逆徒囚父母形（已後讚諸依前第三會念佛和之）。
T85n2827_p1256a04║韋提悲泣歸依佛求願不聞諸苦名
T85n2827_p1256a05║深心不樂閻浮界實為多諸鬼畜生
T85n2827_p1256a06║唯願慈悲力指授他方淨土誓經行
T85n2827_p1256a07║釋迦如來知彼念須臾沒在至王宮
T85n2827_p1256a08║乃放眉間金色照韋提障盡覩真容
T85n2827_p1256a09║諸餘淨剎雖無量白佛唯生極樂中
T85n2827_p1256a10║願見彌陀疾授記剎那便證六神通
T85n2827_p1256a11║世尊微笑生歡喜口中即施五神光
T85n2827_p1256a12║其光遂照娑羅頂隨機證果亦何妨
T85n2827_p1256a13║佛告韋提汝知不彌陀去此亦非遙
T85n2827_p1256a14║促當勤修三福行臨終迎子上金樓
T85n2827_p1256a15║亦為未來諸大眾五濁凡夫至惡人
T85n2827_p1256a16║促使迴心觀彼國能令淨業斷貪嗔
T85n2827_p1256a17║於是韋提更有疑如來令說汝應知
T85n2827_p1256a18║據汝凡夫實未得為承諸佛大慈悲
T85n2827_p1256a19║既聞說已生歡喜復為今時五苦人
T85n2827_p1256a20║云何當見彌陀界相好光明微妙身
T85n2827_p1256a21║世尊為說初觀日竟令注想向西方
T85n2827_p1256a22║智者必須依此觀曠劫塵沙罪滅亡
T85n2827_p1256a23║罪滅身心必清淨次應想水易成氷
T85n2827_p1256a24║須臾便見琉璃池黃金界道以為繩
T85n2827_p1256a25║寶池澄澄千仞深明珠間錯是黃金
T85n2827_p1256a26║花雨紛紛隨處下能入道者發真心
T85n2827_p1256a27║瓊林寶樹七重光行處垂珠異色光
T85n2827_p1256a28║光中無數摩尼殿諸天童子散花香
T85n2827_p1256a29║極樂城中七寶地蓮花光色不思議
T85n2827_p1256b01║花開總是摩尼水唯歎娑婆去者稀
T85n2827_p1256b02║瓊林寶開紫金光赫奕蓮輝照十方
T85n2827_p1256b03║白玉池邊聞妙法蓮花葉裏更飛香
T85n2827_p1256b04║彌陀無數寶城樓恒沙菩薩四邊遊
T85n2827_p1256b05║各各持花供養佛塵勞永斷更何憂
T85n2827_p1256b06║碧玉樓中花坐開黃金作葉寶為臺
T85n2827_p1256b07║摩尼幢上真珠網莊嚴至意為如來
T85n2827_p1256b08║寶像瑠璃內外明六通如意覺自輕
T85n2827_p1256b09║心須子細勤觀想想成便即悟無生
T85n2827_p1256b10║彌陀光光廣無邊普照群生度存緣
T85n2827_p1256b11║促有須心能念佛當來決定離人天
T85n2827_p1256b12║觀音補處不思議無邊世界現希奇
T85n2827_p1256b13║假令念者皆生樂頂戴彌陀尊重時
T85n2827_p1256b14║勢至菩薩甚難量雄雄猛利廣無方
T85n2827_p1256b15║頂上寶瓶光顯照幽途永得離無常
T85n2827_p1256b16║觀身自見往生時蓮花寶座不經遲
T85n2827_p1256b17║水鳥樹林皆說法彌陀迎接更無疑
T85n2827_p1256b18║如來神變不思議大小隨緣感赴機
T85n2827_p1256b19║眾等須心勤念佛寶池寶內正無為
T85n2827_p1256b20║行業精誠須轉高上品之人稱姓豪
T85n2827_p1256b21║百法門中歡喜地金剛妙定自堅牢
T85n2827_p1256b22║念佛之人須至誠彌陀決定自親迎
T85n2827_p1256b23║到彼花開蒙授記登時開法悟無生
T85n2827_p1256b24║十惡五逆至愚人永劫沈淪在六塵
T85n2827_p1256b25║一念稱得彌陀號至彼還同法性身
T85n2827_p1256b26║世尊說已向耆山阿難聞教廣宣傳
T85n2827_p1256b27║大眾傾心皆頂戴還將此法利人天
T85n2827_p1256b28║依阿彌陀經讚（十六偈）釋法照（和准前定）
T85n2827_p1256b29║釋迦悲智廣無邊先開淨教利人天
T85n2827_p1256c01║菩薩聲聞無量眾其時聽在給孤園
T85n2827_p1256c02║初告聲聞舍利子吾今欲說汝應聽
T85n2827_p1256c03║去此西方十萬億彌陀寶國紫金形
T85n2827_p1256c04║其國眾生極妙樂永劫不聞諸苦名
T85n2827_p1256c05║勸汝當今稱彼佛須臾即至寶蓮城
T85n2827_p1256c06║瓊林寶樹七重欄眾等當須審諦觀
T85n2827_p1256c07║珠網層層千萬億能令見者得心安
T85n2827_p1256c08║彌陀淨剎不思議處處渠流七寶池
T85n2827_p1256c09║池中總是摩尼水晝夜花開無盡時
T85n2827_p1256c10║四岸琉璃碧玉成香風拂體覺身輕
T85n2827_p1256c11║寶閣樓臺千萬億無邊菩薩盡經行
T85n2827_p1256c12║心心稽首法王家專想彌陀發道芽
T85n2827_p1256c13║碧玉樓中聞妙法黃金地上散天花
T85n2827_p1256c14║衣裓持花十萬億聖眾塵沙受供同
T85n2827_p1256c15║一念還歸極樂國永絕胞胎證六通
T85n2827_p1256c16║淨國彌陀寶鳥音聞者皆生念佛心
T85n2827_p1256c17║此鳥寶非三惡趣為令宣演法幽深
T85n2827_p1256c18║香風時動寶林鳴處處唯聞念佛聲
T85n2827_p1256c19║聲中皆說無邊法能令聽者證無生
T85n2827_p1256c20║彌陀壽量豈能知國中人眾亦如斯
T85n2827_p1256c21║到彼皆同趺致位永超生死證無為
T85n2827_p1256c22║善根福少理難容七日須成淨土功
T85n2827_p1256c23║念念傾心於彼國剎那便即坐蓮宮
T85n2827_p1256c24║彌陀願力不思議莊嚴淨土甚希奇
T85n2827_p1256c25║六方諸佛同時讚意令諸子斷狐疑
T85n2827_p1256c26║人命無常如剎那永劫沈淪惡趣多
T85n2827_p1256c27║急急須專念彼佛共汝相將出愛河
T85n2827_p1256c28║諸佛同心歎釋迦能於苦海度人多
T85n2827_p1256c29║一一總令專念佛生生常得見彌陀
T85n2827_p1257a01║如來說已阿難宣普化群生被有緣
T85n2827_p1257a02║眾等須心須頂戴弘斯淨教廣流傳
T85n2827_p1257a03║歎散花供養讚釋神英
T85n2827_p1257a04║昔有仙人名善惠一時買得五莖花
T85n2827_p1257a05║持將供養定光佛因花果號釋迦尊
T85n2827_p1257a06║諸經皆說妙伽他散花供養福田名
T85n2827_p1257a07║但以一花散一佛因花盡得見彌陀
T85n2827_p1257a08║今時智者見經文佛說花為成佛因
T85n2827_p1257a09║便即散花供養佛仍將花度有緣人
T85n2827_p1257a10║紛紛正見散花時片片青運空裏飛
T85n2827_p1257a11║一一爭前將手棒人人收得裓盛歸
T85n2827_p1257a12║空中片片雨天花散著人人發道芽
T85n2827_p1257a13║但使勤勤花供養福田一一遍恒沙
T85n2827_p1257a14║花飛颯颯遍虛空翠葉翩翩滿界中
T85n2827_p1257a15║淅瀝如馬和雲下繽紛送子入蓮宮
T85n2827_p1257a16║蓮花欝欝甚寬平花上群群菩薩行
T85n2827_p1257a17║時時散花供養佛往往宣揚五會聲
T85n2827_p1257a18║般般聖眾裓盛花人人歷供遍恒沙
T85n2827_p1257a19║一一食時還本國行行不離世尊家
T85n2827_p1257a20║時時天雨萬般花處處皆能發道芽
T85n2827_p1257a21║一一持將奉諸佛朝朝恒在法王家
T85n2827_p1257a22║百寶鮮花隊隊飛空中讚歎不思議
T85n2827_p1257a23║若有眾生能厭者當來決定澄無為
T85n2827_p1257a24║金剛臺上說真宗西方菩薩盡皆同
T85n2827_p1257a25║散花供養無休息皆生花上具神通
T85n2827_p1257a26║氛氛香氣轉綿綿花去花來花更鮮
T85n2827_p1257a27║清旦常持外國獻食時還到世尊前
T85n2827_p1257a28║淨土五會讚（通一切處誦）釋法照
T85n2827_p1257a29║第一會時除亂意第二高聲遍有緣
T85n2827_p1257b01║第三響颺能哀雅第四和鳴真可怜
T85n2827_p1257b02║第五震動天魔散能令念者入深禪
T85n2827_p1257b03║五會聲中十種利為令學者用心堅
T85n2827_p1257b04║妙音五會摩尼寶能雨無邊聖法財
T85n2827_p1257b05║智者必須依此學臨終一念坐蓮臺
T85n2827_p1257b06║寄語現前諸大眾五會念佛利無窮
T85n2827_p1257b07║今日道場同行者相將定取坐蓮宮
T85n2827_p1257b08║五會聖教是真宗定捨娑婆出苦籠
T85n2827_p1257b09║眾等發心迴願往西方世界獲神通
T85n2827_p1257b10║寶樹森森是翠林微風五會演清音
T85n2827_p1257b11║花雨六時隨處下見聞之者發真心
T85n2827_p1257b12║眾等今時發信心聽說彌陀五會音
T85n2827_p1257b13║專求不妄稱名字迎將極樂坐化林
T85n2827_p1257b14║五會合響讚池城樓臺欝欝映雲青
T85n2827_p1257b15║瑠璃七寶金繩界處處唯聞念佛聲
T85n2827_p1257b16║彌陀五會是舟船永劫常於苦海傳
T85n2827_p1257b17║但使聞聲皆解脫定超生死離人天
T85n2827_p1257b18║極樂五會讚
T85n2827_p1257b19║寶偈分明化有情觀經妙讚定中成
T85n2827_p1257b20║五會閻浮流布廣相期極樂悟無生
T85n2827_p1257b21║彌陀寶讚實堪傳恒為眾生作法船
T85n2827_p1257b22║五會佛聲聞解脫一時盡得坐金蓮
T85n2827_p1257b23║西方五會遍娑婆意在眾生念佛多
T85n2827_p1257b24║寶國華開千萬億聞名去者幾恒河
T85n2827_p1257b25║千般伎樂遶金臺百寶蓮花出水開
T85n2827_p1257b26║五會聲聲須急念臨終一一盡迎來
T85n2827_p1257b27║無邊化佛紫金身守護流傳五會人
T85n2827_p1257b28║念念彌陀心不退翩翩寶坐自相親
T85n2827_p1257b29║歎五會妙音讚
T85n2827_p1257c01║彌陀五會響雄雄智者傳來五濁中
T85n2827_p1257c02║五苦聞聲皆得樂乘斯五會入蓮宮
T85n2827_p1257c03║智者慈悲開五會五會意將除五燒
T85n2827_p1257c04║五燒既因五會滅皆乘五會出塵勞
T85n2827_p1257c05║雄雄五會響清深隱隱雷聲寫妙音
T85n2827_p1257c06║聖眾相將同讚歎但是人聞皆發心
T85n2827_p1257c07║西方微妙五音聲將來五濁救眾生
T85n2827_p1257c08║五取聞名皆解脫五會引到寶蓮城
T85n2827_p1257c09║泠泠五會出衡山隱隱如今遍五天
T85n2827_p1257c10║五眾咸言將利樂末法仍留五百年
T85n2827_p1257c11║彌陀五會貫人心哀怨慈聲屈曲深
T85n2827_p1257c12║無量壽經如此音寶水長流演妙音
T85n2827_p1257c13║五會響颺出雲霞清音寥亮滿恒沙
T85n2827_p1257c14║朝朝暮暮常能念世世生生在佛家
T85n2827_p1257c15║香風颯起觸人身吹將五會蕩貪嗔
T85n2827_p1257c16║五音兼能淨五蘊聞名永劫離囂塵
T85n2827_p1257c17║西方皷樂及絃歌琵琶簫笛雜相和
T85n2827_p1257c18║一一唯宣五會法聲聲皆說六波羅
T85n2827_p1257c19║極樂欣厭讚釋靈振
T85n2827_p1257c20║釋迦昔日同凡夫歷劫苦行守真如
T85n2827_p1257c21║成佛往來八千返蒼生元未出閻浮
T85n2827_p1257c22║閻浮眾生實苦哉遞代相送坐哀哀
T85n2827_p1257c23║暫得人身還却去須臾滿劫不迴來
T85n2827_p1257c24║沙門靈振自長呼無常厭恨在閻浮
T85n2827_p1257c25║不見如來興出世今逢末法落凡夫
T85n2827_p1257c26║自嗔自恨自推尋萬劫千生罪障深
T85n2827_p1257c27║生生不見越三界輪迴六道至于今
T85n2827_p1257c28║研心性相苦推窮檢尋聖教自圓融
T85n2827_p1257c29║雖得丈夫披法服不那生於末法中
T85n2827_p1258a01║末法去聖漸迢遙行門若箇獨能超
T85n2827_p1258a02║今生但念彌陀佛亦兌沈論火宅燒
T85n2827_p1258a03║念佛能為急要門得出閻浮何可論
T85n2827_p1258a04║若人不信生疑惑自看聖教勘經文
T85n2827_p1258a05║經文專遣念彌陀急要之門更不過
T85n2827_p1258a06║但能深信無疑惑今生便得出娑婆
T85n2827_p1258a07║彌陀經上自稱揚七日專念往西方
T85n2827_p1258a08║六萬恒沙諸佛讚功德咸言不可量
T85n2827_p1258a09║七日念佛常如斯何況盡命至心持
T85n2827_p1258a10║諸餘功德無倫疋速疾之門唯佛知
T85n2827_p1258a11║眾生欵欵審思量地獄三途難可當
T85n2827_p1258a12║一失人身經萬劫緣何不樂往西方
T85n2827_p1258a13║西方極樂鎮歡娛直與天堂萬倍殊
T85n2827_p1258a14║普告眾生須速往緣何苦死戀閻浮
T85n2827_p1258a15║閻浮五濁足貧窮一切因緣有始終
T85n2827_p1258a16║苦海無涯無底莫千軍萬眾沒其中
T85n2827_p1258a17║西方極樂樂無窮水馬和音說大乘
T85n2827_p1258a18║菩薩天人無中夭真言成佛是為終
T85n2827_p1258a19║閻浮田地足丘坑山岳堆阜不均平
T85n2827_p1258a20║只為人心多不善一切雜惡在中生
T85n2827_p1258a21║西方極樂掌中平一無堆阜及丘坑
T85n2827_p1258a22║瑠璃作地黃金界雜色蓮花遍滿生
T85n2827_p1258a23║閻浮大海眾江河魚鼈黿鼉甚以多
T85n2827_p1258a24║一朝雨墮衡山谷漂流雜惡苦相和
T85n2827_p1258a25║西方極樂七寶池八功德水不思議
T85n2827_p1258a26║底有金沙岸香樹蓮化涌出化生兒
T85n2827_p1258a27║閻浮託報女人胎生熟二藏裹孾孩
T85n2827_p1258a28║亦至平安仍未語無明人我逐身來
T85n2827_p1258a29║西方淨土有孾孩一一託報出蓮臺
T85n2827_p1258b01║親見如來說妙法自然解脫悟心開
T85n2827_p1258b02║閻浮草木眾聚林高者無過五十尋
T85n2827_p1258b03║不得多年心朽爛戀成灰土不堪任
T85n2827_p1258b04║西方極樂七寶林五百萬里上餘侵
T85n2827_p1258b05║微風吹動千般樂皆說如來解脫音
T85n2827_p1258b06║閻浮日日炙人傷婉轉輪迴不定常
T85n2827_p1258b07║出沒之時有明夜不兌狂雲所翳光
T85n2827_p1258b08║西方極樂無邊光亦無明夜鎮恒常
T85n2827_p1258b09║得我如來一毛孔更蓋光明遍十方
T85n2827_p1258b10║閻浮父母及妻兒香火思情能幾時
T85n2827_p1258b11║縱得團圓終不久須臾即見有分離
T85n2827_p1258b12║西方極樂不如斯彌陀如來是大師
T85n2827_p1258b13║菩薩人天為聖友同受歡娛無別時
T85n2827_p1258b14║閻浮極苦苦無邊男女恩愛命相連
T85n2827_p1258b15║且暮多求恐不活無暇歸真慕善緣
T85n2827_p1258b16║西方極樂樂無邊不愁男女及錢財
T85n2827_p1258b17║須衣羅綺千里至念食百味在傍邊
T85n2827_p1258b18║閻浮男子女人身同受四大雨般人
T85n2827_p1258b19║彼此結心成地獄須臾萬劫永沈淪
T85n2827_p1258b20║西方極樂無女人生者皆同菩薩身
T85n2827_p1258b21║總證三明八解脫一生補處離囂塵
T85n2827_p1258b22║閻浮世界足錢財一一皆從苦還來
T85n2827_p1258b23║得者榮身不作福三途一閉遣誰開
T85n2827_p1258b24║西方極樂樂咍咍不顧閻浮不淨財
T85n2827_p1258b25║舍宅園林離即有衣裳百味遂心來
T85n2827_p1258b26║閻浮五濁是凡人託報不得自由身
T85n2827_p1258b27║妻子從頭索衣食差別不辨所由瞋
T85n2827_p1258b28║西方極樂沒凡人亦無妻子及慈親
T85n2827_p1258b29║生者皆登菩薩位總證金剛不壞身
T85n2827_p1258c01║閻浮世界學修禪雜惡之處足攀緣
T85n2827_p1258c02║流浪狂心難把捉由如大海簸舟船
T85n2827_p1258c03║西方極樂不如然上品生者世尊前
T85n2827_p1258c04║得我如來一言教百法明門自曉然
T85n2827_p1258c05║閻浮說法度眾生唯聽文句不依行
T85n2827_p1258c06║讚嘆隨心舉合掌違情觸著起無明
T85n2827_p1258c07║西方說法度眾生水鳥絃歌空裏鳴
T85n2827_p1258c08║聞者皆言念三寶更無餘外別修行
T85n2827_p1258c09║閻浮世界不堪停西業因緣每月盈
T85n2827_p1258c10║縱饒作得些些善不覺地獄向剎成
T85n2827_p1258c11║西方淨土實堪停長劫不聞諸苦聲
T85n2827_p1258c12║鼓樂絃歌空裏滿一一皆言解脫名
T85n2827_p1258c13║閻浮持戒足無明由如白日闇中行
T85n2827_p1258c14║作意向前欲選道不覺失脚落深坑
T85n2827_p1258c15║西方極樂樂轟轟亦亦眾苦及修行
T85n2827_p1258c16║親見彌陀說妙法聞者悟解證無明
T85n2827_p1258c17║眾生念佛喻乘船假我如來增上緣
T85n2827_p1258c18║七日七夜專心念即敵餘心數百年
T85n2827_p1258c19║眾生欲得出凡籠急急專求念佛功
T85n2827_p1258c20║七日稱名生彼國若比餘門定不同
T85n2827_p1258c21║但知念佛莫生疑不解之輩是愚癡
T85n2827_p1258c22║只為超昇令速疾此地凡夫信者希
T85n2827_p1258c23║眾生念佛佛來迎無常了了甚分明
T85n2827_p1258c24║彈指即到如來所他方歷供證無生
T85n2827_p1258c25║西方極樂鎮歡娛釋迦所說豈傳虛
T85n2827_p1258c26║普勸有情生彼國何得苦死戀閻浮
T85n2827_p1258c27║專心念佛莫朦籠定得西方不棄功
T85n2827_p1258c28║即今且在凡夫境無常即獲六神通
T85n2827_p1258c29║西方寶殿寶池亭樹木水鳥解人情
T85n2827_p1259a01║鸚鵡和鳴讚三寶聲中顯出大乘經
T85n2827_p1259a02║西方寶樹寶根莖寶花寶網甚分明
T85n2827_p1259a03║寶葉行行相間錯寶葉重出化生
T85n2827_p1259a04║寶池寶岸寶蓮花寶階寶底寶蓮花
T85n2827_p1259a05║下生雖有離身障菩提不發自生牙
T85n2827_p1259a06║花幢百億遶金臺光明寶座座如來
T85n2827_p1259a07║普為眾生說妙法群生聞者悟心開
T85n2827_p1259a08║朝朝暮暮念彌陀為在閻浮降眾魔
T85n2827_p1259a09║暫到西方親見佛還來度脫此娑婆
T85n2827_p1259a10║西方淨土最為精空中作樂萬般聲
T85n2827_p1259a11║衣食自然隨意至保無食者受其馨
T85n2827_p1259a12║西方盡夜雨天衣寶殿空裏逐身飛
T85n2827_p1259a13║百味一念隨心至何故眾生去者稀
T85n2827_p1259a14║極樂莊嚴讚釋法照
T85n2827_p1259a15║彌陀願行廣無邊悲濟群生普盡怜
T85n2827_p1259a16║總欲化令歸本國眾生罪業共無緣
T85n2827_p1259a17║觀音菩薩大慈悲能於苦海現希奇
T85n2827_p1259a18║紫金身相三十二頂戴彌陀尊重時
T85n2827_p1259a19║勢至菩薩甚難思紫金身相等無虧
T85n2827_p1259a20║頂上寶瓶光顯照普收念佛往生機
T85n2827_p1259a21║自慶往昔宿緣深得遇彌陀淨教音
T85n2827_p1259a22║執持名號無休息報盡臨終身紫金
T85n2827_p1259a23║我常自嘆苦精勤希聞無上法清真
T85n2827_p1259a24║須共無明時鬪亂誓當破滅取金身
T85n2827_p1259a25║一念凝神往寶城六通起意學身輕
T85n2827_p1259a26║足踏千葉蓮花上明月魔尼樹下行
T85n2827_p1259a27║彌陀淨剎甚精微彼處娑婆人豈知
T85n2827_p1259a28║曠劫沈淪於苦海何年得遇往生時
T85n2827_p1259a29║極樂寶國無衰變碧玉樓臺天自然
T85n2827_p1259b01║磨尼明月琉璃水光照池臺真可怜
T85n2827_p1259b02║極樂寶界甚希奇寶為名生來不知
T85n2827_p1259b03║今日喜遇彌陀號頓捨裟婆去者稀
T85n2827_p1259b04║彌陀寶界不思議唯嘆娑婆去者稀
T85n2827_p1259b05║阿鼻地獄人名往一墮何年更出時
T85n2827_p1259b06║歸去來歸去來閻浮五濁足塵埃
T85n2827_p1259b07║不如西方快樂處到彼花臺隨意開
T85n2827_p1259b08║厭此娑婆願生淨土讚慈愍和上
T85n2827_p1259b09║遍觀三界咸皆苦凡夫耽著事輕盈
T85n2827_p1259b10║欲海業風波浪鼓出沒何曾有暫停
T85n2827_p1259b11║沈淪惡趣經多劫時往人天一度行
T85n2827_p1259b12║癡貪愛取貪諸有六道輪迴死復生
T85n2827_p1259b13║上生非相還來下隨入然燒萬丈坑
T85n2827_p1259b14║劍樹分身心膽碎那堪拔舌鐵犁耕
T85n2827_p1259b15║今日至誠歸命禮彌陀兩足世間明
T85n2827_p1259b16║唯願慈悲垂攝受毫光攝受得開萌
T85n2827_p1259b17║稱名念佛聲相續七寶花臺聖眾擎
T85n2827_p1259b18║能於彼國常翹仰臨終亦定佛親迎
T85n2827_p1259b19║歸向西方讚
T85n2827_p1259b20║三界無安如火宅四衢露地絡塵埃
T85n2827_p1259b21║厭住死生居骨肉何能五蔭處胞胎
T85n2827_p1259b22║正值今生發道意稀逢淨土法門開
T85n2827_p1259b23║願得西方安養國彌陀聖眾要相携
T85n2827_p1259b24║定散二門能得往精塵九品盡乘臺
T85n2827_p1259b25║到彼三明八解脫長辭五濁見如來
T85n2827_p1259b26║念佛之時得見佛讚
T85n2827_p1259b27║念佛一聲一化佛皆從口出生紅蓮
T85n2827_p1259b28║念佛千聲千化佛跏趺正坐在吾前
T85n2827_p1259c01║一日常稱一萬佛計佛高低出梵天
T85n2827_p1259c02║願我臨終值諸佛迎將淨土證三賢
T85n2827_p1259c03║校量坐禪念佛讚如來說法元無二
T85n2827_p1259c04║只是眾生心不平修禪志發禪心淨
T85n2827_p1259c05║念佛唯求化佛迎一箇駕車山上走
T85n2827_p1259c06║一箇乘舡水裏行山水高低雖有異
T85n2827_p1259c07║成功德理兩俱平
T85n2827_p1259c08║高聲念讚釋法照
T85n2827_p1259c09║第一能排除睡障意令諸子離重昏
T85n2827_p1259c10║障滅身心亦清淨更見西方百寶門
T85n2827_p1259c11║第二動振天魔界令遣心歸念佛門
T85n2827_p1259c12║但使魔宮聞一念因慈永劫奉慈尊
T85n2827_p1259c13║第三聲遍十方界為令惡取苦皆停
T85n2827_p1259c14║一一能聞無量壽咸登淨國住經行
T85n2827_p1259c15║第四三途幽苦息須臾變作寶蓮成
T85n2827_p1259c16║罪人盡處花間坐登時聞法悟無生
T85n2827_p1259c17║第五無令外聲入心心直往法王家
T85n2827_p1259c18║光明長照琉璃殿化生同子散金花
T85n2827_p1259c19║第六妄念心無散彌陀淨剎想中成
T85n2827_p1259c20║寶樹林間宣妙法聲聲唯讚大乘經
T85n2827_p1259c21║第七勇猛勤精進無明塵埃自消除
T85n2827_p1259c22║念念常觀極樂國彌陀慈主贈明珠
T85n2827_p1259c23║第八諸佛皆歡喜當來護念信心人
T85n2827_p1259c24║一一咸令不退轉臨終證得紫金身
T85n2827_p1259c25║第九能入深三昧寂滅無為漏禪
T85n2827_p1259c26║念時無念見諸佛永超生死離人天
T85n2827_p1259c27║第十由具諸功德恒沙福智果圓明
T85n2827_p1259c28║臨終淨國蓮花坐彌陀聖眾自親迎
T85n2827_p1259c29║極樂寶池讚
T85n2827_p1260a01║琉璃為地映池青念念須心至寶城
T85n2827_p1260a02║東城之人窮子苦若生極樂樹珠瓔
T85n2827_p1260a03║眾生念佛莫狐疑決定西方七寶池
T85n2827_p1260a04║每月課功千萬遍迴願彌陀早已知
T85n2827_p1260a05║寶臺樓閣甚精微到彼西方應自知
T85n2827_p1260a06║努力迴心多念佛蓮花臺上共為期
T85n2827_p1260a07║清淨池裏寶蓮臺淨剎香林映日開
T85n2827_p1260a08║慈主巍巍金色㗛盡收念佛往生來
T85n2827_p1260a09║彌陀淨土甚難思求者心中莫致疑
T85n2827_p1260a10║狀似雲中開浪日超然獨坐寶蓮時
T85n2827_p1260a11║西方慈主甚巍巍濁惡愚人豈得知
T85n2827_p1260a12║百寶合為千尺樹摩尼明月照金池
T85n2827_p1260a13║鴻鸞宛轉遶池遊諸天歌讚甚清幽
T85n2827_p1260a14║簫管空中為梵響聞者咸同法性流
T85n2827_p1260a15║池臺樓闊巧能粧珠珍寶樹自成行
T85n2827_p1260a16║碧水恒流於玉樹瓊珂葉裏放金光
T85n2827_p1260a17║七寶蓮花出水來氛氳菡萏正能開
T85n2827_p1260a18║課功作意由人進念佛多者紫金臺
T85n2827_p1260a19║念佛之人求願往直至西方七寶池
T85n2827_p1260a20║六道讚
T85n2827_p1260a21║欲知何處苦偏多唯有埿犁更不過
T85n2827_p1260a22║罪人一入經塵劫受苦從頭無奈何
T85n2827_p1260a23║渴飲鎔銅登劍樹飢喰猛火度灰河
T85n2827_p1260a24║願離此苦生安樂求生淨土見彌陀
T85n2827_p1260a25║思惟餓鬼實堪怜遍體由來猛火燃
T85n2827_p1260a26║兩耳不聞漿水字一身唯有骨相蓮
T85n2827_p1260a27║值食將喰便作火臨河欲飲見枯泉
T85n2827_p1260a28║願離此苦生安樂長處西方坐寶蓮
T85n2827_p1260a29║迷塗一配畜生身逕歷多年受苦辛
T85n2827_p1260b01║嚴冬露地居寒雪盛夏當街臥闇塵
T85n2827_p1260b02║衣裳盡用皮毛覆飲食唯將水草珍
T85n2827_p1260b03║願離此苦生安樂長處西方坐寶蓮
T85n2827_p1260b04║人身雖復甚難求得已還生萬種憂
T85n2827_p1260b05║始見紅顏花欲茂俄然自髮颯成秋
T85n2827_p1260b06║魂飛魄散身歸塚命盡形銷肉糞坵
T85n2827_p1260b07║如何不樂生安樂永坐金臺佛國遊
T85n2827_p1260b08║修羅諂詐性頑豪善根併被有疑燒
T85n2827_p1260b09║由此身同鬼受苦沈淪長劫處塵勞
T85n2827_p1260b10║由因不信墮修羅鬪戰相諍受苦多
T85n2827_p1260b11║願捨狐疑生淨國西方長得近彌陀
T85n2827_p1260b12║諸天快樂不思議自為多生無盡期
T85n2827_p1260b13║一期報盡還遭苦捨彼歡喜受五衰
T85n2827_p1260b14║液中臭汗皆流出頭上天冠花更萎
T85n2827_p1260b15║盡是無常流轉處不如極樂坐蓮池
T85n2827_p1260b16║歎彌陀觀音勢至讚釋法照
T85n2827_p1260b17║凝神淨剎在微宮寶界天花滿翠中
T85n2827_p1260b18║金殿已開慈主笑奉覩儀容讚未窮
T85n2827_p1260b19║寶樹樓臺光映照總是彌陀願力功
T85n2827_p1260b20║一念相應皆往彼須更獲得六神通
T85n2827_p1260b21║衣裓賷持十萬億聖眾塵沙受供同
T85n2827_p1260b22║從茲稽首常瞻仰定捨娑婆出苦籠
T85n2827_p1260b23║觀音勢至人今見寶葉蓮花箇箇空
T85n2827_p1260b24║但念彌陀千萬遍不久還生極樂中
T85n2827_p1260b25║西方十五願讚
T85n2827_p1260b26║一願眾生普修道二願一切莫生疑
T85n2827_p1260b27║三願袈裟來掛體四願莫著女人身
T85n2827_p1260b28║五願粧粉終身斷六願素面見如來
T85n2827_p1260b29║七願三塗離罪苦八願捨離去慳財
T85n2827_p1260c01║九願眾生敬三寶十願一切法門開
T85n2827_p1260c02║十一願眾生勤念佛十四願總菿佛前朝
T85n2827_p1260c03║十五願西方生淨土更莫閻浮重受胎
T85n2827_p1260c04║極樂連珠讚
T85n2827_p1260c05║極樂門中寶日圓普照三千及大千
T85n2827_p1260c06║慈悲廣連彌陀主為汝重開千葉蓮
T85n2827_p1260c07║寶池寶岸甚寬平寶地琉璃千仞明
T85n2827_p1260c08║普勸眾生勤念佛臨終決定自來迎
T85n2827_p1260c09║寶樹浸天難可惻不知華葉幾由旬
T85n2827_p1260c10║靜時天樂尋常響風動如遙日月明
T85n2827_p1260c11║七行寶樹異光新一花縱廣百由旬
T85n2827_p1260c12║花開無數紅蓮坐其中總是住生人
T85n2827_p1260c13║寶雲光裏現朝霞黃金地上雨天花
T85n2827_p1260c14║微風吹動諸行樹法音微妙等無著
T85n2827_p1260c15║汝但勤念彌陀佛吾今暫住救娑婆
T85n2827_p1260c16║知汝深心相憶戀一遇念佛一迴過
T85n2827_p1260c17║送吾千里慢劬勞不知端坐相自毫
T85n2827_p1260c18║相得白毫無數佛花臺寶坐自然高
T85n2827_p1260c19║無人抄讚不能傳不誦如何化世間
T85n2827_p1260c20║任汝經行極樂國吾今且去給孤園
T85n2827_p1260c21║給孤園裏鳳凰池如來在彼不思議
T85n2827_p1260c22║金口長宣微妙法見聞無不願歸依
T85n2827_p1260c23║修成此業坐西方無邊世界盡金光
T85n2827_p1260c24║摩尼流注蓮花裏一迴風動萬般香
T85n2827_p1260c25║觀音說法似懸河鳥聲天樂共相和
T85n2827_p1260c26║尋常雙足蓮化裏天冠頂戴阿彌陀
T85n2827_p1260c27║彌陀身著寶衣新足下圓明千輻輪
T85n2827_p1260c28║莫向閻浮貪五欲念吾名字速成真
T85n2827_p1260c29║成真早得悟無為豪相光明安兩眉
T85n2827_p1261a01║能照閻浮諸穢土變為佛國妙光輝
T85n2827_p1261a02║光輝微妙在人間普攝眾生到佛前
T85n2827_p1261a03║各各皆成菩薩位一時總得坐紅蓮
T85n2827_p1261a04║紅蓮生在寶花池千光萬色不思議
T85n2827_p1261a05║水鳥珠林同國土異香音樂每相隨
T85n2827_p1261a06║相隨總至妙花宮十方佛國總雄雄
T85n2827_p1261a07║處處相迎上寶殿讚嘆勤功有始終
T85n2827_p1261a08║始終如一不思議花臺寶坐在瓊池
T85n2827_p1261a09║是汝堅心願力造非關諸佛與君為
T85n2827_p1261a10║君為願力甚堅強定生上品坐金剛
T85n2827_p1261a11║莫辭暫住閻浮界如今名字在西方
T85n2827_p1261a12║西方寶殿是摩尼□金界道地琉璃
T85n2827_p1261a13║千葉蓮花百寶坐法身清淨餘時衣
T85n2827_p1261a14║珠衣遍體萬般光巡行寶樹七重行
T85n2827_p1261a15║莫怪蓮珠微妙讚化度眾生無隱藏
T85n2827_p1261a16║隱藏微妙不成師法教流行無盛衰
T85n2827_p1261a17║為汝廣宣極樂讚如來言化作神威
T85n2827_p1261a18║神威法界救蒼生肉眼重開惠眼明
T85n2827_p1261a19║端坐能觀極樂國樓臺總是寶憶擎
T85n2827_p1261a20║憶擎寶地如千日千日之中萬色光
T85n2827_p1261a21║光中無數諸菩薩彌陀殿下獻名香
T85n2827_p1261a22║名香殿下寶雲成菩薩端嚴禮不輕
T85n2827_p1261a23║天樂樓前聽妙響唯聞水鳥念佛聲
T85n2827_p1261a24║佛聲振動夜摩宮天魔心膽悉皆融
T85n2827_p1261a25║降得魔軍隨佛後虔誠頂禮數無窮
T85n2827_p1261a26║無窮算數大魔軍一時得往作生人
T85n2827_p1261a27║總為迴心生彼國恭勤瞻仰大慈尊
T85n2827_p1261a28║慈尊妙色甚巍巍豪光怜似五須彌
T85n2827_p1261a29║兩目澄明如大海四十八願大慈悲
T85n2827_p1261b01║慈悲廣開極樂門誓救閻浮五濁人
T85n2827_p1261b02║各與光明七寶坐何曾更見一微塵
T85n2827_p1261b03║微塵佛剎從心現無邊世界異光暉
T85n2827_p1261b04║五蘊變成清淨眼八識飜為八德池
T85n2827_p1261b05║八池總是寶蓮花念佛之人發道牙
T85n2827_p1261b06║總別閻浮濁惡界一時極樂受精華
T85n2827_p1261b07║精華園裏見如來各坐光明七寶臺
T85n2827_p1261b08║幸得同生慈主國長劫之中更不迴
T85n2827_p1261b09║不迴永住百千西豪相光明日月齊
T85n2827_p1261b10║忍辱門中八聖道聲香風裏七菩提
T85n2827_p1261b11║菩提道中清淨尊幽深妙覺事難論
T85n2827_p1261b12║除想自然成解脫了心能啟大悲門
T85n2827_p1261b13║西方極樂自前明萬法者從心相生
T85n2827_p1261b14║攝念寂靜心滅樂觀佛決定寶臺迎
T85n2827_p1261b15║歸西方讚沙門法照述
T85n2827_p1261b16║歸去來誰能西邊受輪迴
T85n2827_p1261b17║且共念彼彌陀號往生極樂坐化臺
T85n2827_p1261b18║歸去來裟婆世境苦難哉
T85n2827_p1261b19║急手專心念彼佛彌陀淨土法門開
T85n2827_p1261b20║歸去來誰能此處受其災
T85n2827_p1261b21║總勤同緣諸眾等努力相將歸去來
T85n2827_p1261b22║且共往生安樂界特花普獻彼如來
T85n2827_p1261b23║歸去來生老病死苦相催
T85n2827_p1261b24║晝夜勤須念彼佛極樂逍遙坐寶臺
T85n2827_p1261b25║歸去來娑婆苦處哭哀哀
T85n2827_p1261b26║急須專念彌陀佛長辭五濁見如來
T85n2827_p1261b27║歸去來彌陀淨剎法門開
T85n2827_p1261b28║但有須心能念佛臨終決定坐化臺
T85n2827_p1261b29║歸去來晝夜為聞唱苦哉
T85n2827_p1261c01║努力迴心歸淨土摩尼殿上禮如來
T85n2827_p1261c02║歸去來娑婆穢境不堪停
T85n2827_p1261c03║急手須歸安樂國見佛聞法五無生
T85n2827_p1261c04║歸去來三塗地獄實堪憐
T85n2827_p1261c05║千生萬死無休息多劫常為猛焰燃
T85n2827_p1261c06║聲聲為念彌陀號一時聞者坐金臺
T85n2827_p1261c07║歸去來刀山劍樹實難當
T85n2827_p1261c08║飲酒食肉貪財色長劫將身入鑊湯
T85n2827_p1261c09║不如西方快樂處永超生死離無常
T85n2827_p1261c10║四十八願讚
T85n2827_p1261c11║法藏因中弘誓重釋迦悲願不思議
T85n2827_p1261c12║勸眾勸求無間斷莫令虛棄發心遲
T85n2827_p1261c13║四十八願大慈悲唯恨眾生念佛遲
T85n2827_p1261c14║願願之中苦得往正值彌陀出見時
T85n2827_p1261c15║頂上旋螺千萬顯一雙足下踏蓮花
T85n2827_p1261c16║汝但專心勤念佛慈光直入行人家
T85n2827_p1261c17║善哉調御釋迦尊勸眾恒持淨法門
T85n2827_p1261c18║令使諸天空裏讚眾生苦盡出重昏
T85n2827_p1261c19║座上諸人緊發心百法門中須入深
T85n2827_p1261c20║聽取慈尊真實說今諸學者莫沈吟
T85n2827_p1261c21║勸汝慇勤苦修道深厭閻浮大火坑
T85n2827_p1261c22║黃金地上琉璃照明月摩尼隨意生
T85n2827_p1261c23║彌陀三昧自幽清眾生業障不聞名
T85n2827_p1261c24║水鳥樹林皆說法身心散亂被魔侵
T85n2827_p1261c25║彌陀大覺足良醫群生有賊善能治
T85n2827_p1261c26║懺却身中十惡罪如今正是上蓮時
T85n2827_p1261c27║隨心歎西方讚沙門惟休述
T85n2827_p1261c28║彌陀起教在西方正使傳來赴大唐
T85n2827_p1261c29║五濁界中策淨土三塗道上建津梁
T85n2827_p1262a01║開示教門惟速疾勸人方便散花香
T85n2827_p1262a02║極樂觀從心相見閻浮業垢自消亡
T85n2827_p1262a03║行人努力勸觀佛見佛當生七寶臺
T85n2827_p1262a04║一念疑心不生信三塗萬劫被輪迴
T85n2827_p1262a05║淨土初門入似寬求哀懺悔轉將難
T85n2827_p1262a06║為報化懷疑謗者同來於此碎身看
T85n2827_p1262a07║彌陀世界甚輕安信者皆須審諦看
T85n2827_p1262a08║相好佛身雖總見就中偏取白毫觀
T85n2827_p1262a09║西方寶界廣嚴城七寶池臺盡化生
T85n2827_p1262a10║歡喜園中佛說法無憂樹裏鳥談經
T85n2827_p1262a11║觀音相好破諸邪攝取蒼生入佛家
T85n2827_p1262a12║七日遣修極樂觀觀成便得坐蓮花
T85n2827_p1262a13║無生極樂實堪求同心往者莫悠悠
T85n2827_p1262a14║三昧忽然隨念得觀音勢志是用流
T85n2827_p1262a15║西方淨土寶樓高同心去者莫辭勞
T85n2827_p1262a16║一念正觀便即到到時先上紫金橋
T85n2827_p1262a17║西方雜讚
T85n2827_p1262a18║竊見人間罪業多然生自作亦教他
T85n2827_p1262a19║財色貪求則不樂口中不肯念彌陀
T85n2827_p1262a20║口中終日恣胞鮮斷他性命不矜怜
T85n2827_p1262a21║佛說怨讎無不報三途還彼鑊湯煎
T85n2827_p1262a22║刀山萬刃自如銀劍樹千峯霜雪新
T85n2827_p1262a23║猛焰炎爐常不息口待閻浮食肉人
T85n2827_p1262a24║西方進道勝娑婆緣無五欲及邪魔
T85n2827_p1262a25║成佛不勞諸善業花臺端坐念彌陀
T85n2827_p1262a26║五濁眾生多退轉不如念佛往西方
T85n2827_p1262a27║到彼自然成正覺還來苦海作津梁
T85n2827_p1262a28║法王普勸念彌陀意在群生出愛河
T85n2827_p1262a29║上品花臺見慈主到者皆因念佛多
T85n2827_p1262b01║彌陀今欲十方遊幢幡寶蓋引前頭
T85n2827_p1262b02║菩薩空中為梵嚮讚言極樂更何憂
T85n2827_p1262b03║迦陵頻伽色特最復有孔雀鳥中王
T85n2827_p1262b04║晝夜連聲不休息恒歎眾生在苦方
T85n2827_p1262b05║寶樓寶閣寶連雲寬地寬平百寶門
T85n2827_p1262b06║慈主當陽昇寶坐寶手恒招念佛人
T85n2827_p1262b07║汝等碎身莫辭痛無明散盡善牙生
T85n2827_p1262b08║惡業六塵自稱滅逍遙極樂意遊行
T85n2827_p1262b09║白毫光相甚分明分身百億化群生
T85n2827_p1262b10║努力勤心多念佛西方聖眾自來迎
T85n2827_p1262b11║紫臺金閣真珠網寶幢高顯出雲霄
T85n2827_p1262b12║但是有緣皆得往連辟相將過法橋
T85n2827_p1262b13║子細推尋諸聖教念佛道理最能長
T85n2827_p1262b14║少用功夫亦成就臨終聖眾自迎將
T85n2827_p1262b15║到彼西方安養界快樂歡悅永無憂
T85n2827_p1262b16║念念唯加功德長生老病死永長休
T85n2827_p1262b17║彼國眾生常快樂三惡六道不曾聞
T85n2827_p1262b18║一念一時隨眾聽聞一悟解百千門
T85n2827_p1262b19║西方淨土實堪停若欲求生發至誠
T85n2827_p1262b20║彌陀令遣稱名字唯即專心盡一形
T85n2827_p1262b21║忽須念佛莫悠悠欲超苦海要船舟
T85n2827_p1262b22║稱名定是生安樂永絕閻浮生死流
T85n2827_p1262b23║萬行之中為急要迅速無過淨土門
T85n2827_p1262b24║不但本師金口說十方諸佛共傳論
T85n2827_p1262b25║莫辭念佛度朝朝彌陀本願許相招
T85n2827_p1262b26║臨命終時生安樂聞法悟解得逍遙
T85n2827_p1262b27║西方極樂樂轟轟聞者迴心願往生
T85n2827_p1262b28║道路未曾知遠近慚荷如來親自迎
T85n2827_p1262b29║慈尊願力置西方翠宇凋携七寶莊
T85n2827_p1262c01║珊瑚散飾遍階砌地布從金欝欝黃
T85n2827_p1262c02║冷冷德水布金沙影雜祥雲碎錦霞
T85n2827_p1262c03║眾會莫言空法事上方時復雨天花
T85n2827_p1262c04║彼土微風吹寶林嚮籟千般運法音
T85n2827_p1262c05║師子坐邊調白玉天人行處砌黃金
T85n2827_p1262c06║西方日長於一劫蓮花開合甚分明
T85n2827_p1262c07║眾等佛念求三昧紫金臺上有真名
T85n2827_p1262c08║如來說教廣無邊大小隨機度有緣
T85n2827_p1262c09║八萬四千皆解脫速疾無過念佛門
T85n2827_p1262c10║彌陀壽量實無涯光照無礙照恒沙
T85n2827_p1262c11║一一蒙光皆攝受生生長坐寶蓮花
T85n2827_p1262c12║蓮花菡萏滿西方池中鳧雁及鴛鴦
T85n2827_p1262c13║一一聲聲皆說法花花莖莖盡飛香
T85n2827_p1262c14║空中花雨亂盤迴珊瑚地上散成臺
T85n2827_p1262c15║風吹落葉葉飛去吹去萎花花更來
T85n2827_p1262c16║六情妄相遍攀緣三昧無由得現前
T85n2827_p1262c17║勤勤光斬無明賊急急相將上寶蓮
T85n2827_p1262c18║彌陀名字不思議聞之罪滅眾應知
T85n2827_p1262c19║但有稱名生淨剎總須深信勿懷疑
T85n2827_p1262c20║此界一人念佛名西方便有一蓮生
T85n2827_p1262c21║但使一坐常不退一花直到此間迎
T85n2827_p1262c22║清淨池水照蓮臺森森寶剎照天開
T85n2827_p1262c23║巍巍慈主常微笑人人攝取往生來
T85n2827_p1262c24║莫怪頻頻相苦勸見人往盡無往常
T85n2827_p1262c25║若得念佛深三昧不怕當來平等王
T85n2827_p1262c26║千重香樹萬重香光映池中七寶沙
T85n2827_p1262c27║寶沙湧出摩尼水水流隨處淨無瑕
T85n2827_p1262c28║帝青珠網紫金光照出恒沙七寶堂
T85n2827_p1262c29║一一花生諸佛國聲聲讚歎彼西方
T85n2827_p1263a01║琉璃地上紫金山飛彩流霞映世間
T85n2827_p1263a02║五濁眾生多熱惱西方淨土甚清閑
T85n2827_p1263a03║七寶池裏有花臺彌陀殿內放光開
T85n2827_p1263a04║汝等眾生勤念佛盡生三界往生來
T85n2827_p1263a05║西方世界甚為精憶念專心仰寶城
T85n2827_p1263a06║為能相觀功深遠蓮花會裏證無生
T85n2827_p1263a07║善道和上　西方讚
T85n2827_p1263a08║觀彼彌陀極樂界廣大寬平眾寶城
T85n2827_p1263a09║四十八願莊嚴起超諸佛剎最為精
T85n2827_p1263a10║本國他方大海眾窮劫算數不知名
T85n2827_p1263a11║普勸歸西同彼會恒沙三昧自然成
T85n2827_p1263a12║無生寶國永無常一一寶流無數光
T85n2827_p1263a13║行者須心常對目勝神踴躍入西方
T85n2827_p1263a14║寶池寶色寶光飛一一光成無數臺
T85n2827_p1263a15║臺中寶樓千萬億臺側百億寶幢圍
T85n2827_p1263a16║寶樹寶林諸寶樹寶花寶葉寶根莖
T85n2827_p1263a17║或有千寶分林異或有百寶共成行
T85n2827_p1263a18║行行相當葉相次色各不同光亦然
T85n2827_p1263a19║等量齊高三十萬枝葉相觸說無因
T85n2827_p1263a20║寶池寶岸寶金沙寶葉寶渠寶蓮花
T85n2827_p1263a21║十二由旬皆正等寶羅寶網寶欄遮
T85n2827_p1263a22║德水分流尋寶樹間波覩樂證怖怕
T85n2827_p1263a23║寄語有緣同行者努力翻迷還本家
T85n2827_p1263a24║彌陀本願花王坐一切眾寶以為城
T85n2827_p1263a25║臺上四幢張寶漫彌陀獨坐顯真形
T85n2827_p1263a26║彌陀身心遍法界影現眾生心想中
T85n2827_p1263a27║是故勸汝常觀察依心起想表真容
T85n2827_p1263a28║寶容寶□臨花坐心開見波國莊嚴
T85n2827_p1263a29║寶樹三身花遍滿風鈴樂響與文同
T85n2827_p1263b01║彌陀身色如金山相好光明照十方
T85n2827_p1263b02║唯有念佛蒙光攝當知本願最為強
T85n2827_p1263b03║十方如來舒舌證專稱名號至西方
T85n2827_p1263b04║到彼花間妙法十地願行自然彰
T85n2827_p1263b05║法界傾遙如轉蓬化佛雲集滿虛空
T85n2827_p1263b06║普勸有緣常憶念永絕胞胎證六通
T85n2827_p1263b07║正座跏趺入三昧想心來心至西方
T85n2827_p1263b08║覩見彌陀極樂界地上虛空七寶莊
T85n2827_p1263b09║彌陀身量極無邊重勸眾生觀小身
T85n2827_p1263b10║丈六八尺隨機現圓光等示化前真
T85n2827_p1263b11║上輩上行上根人求生淨土等貪嗔
T85n2827_p1263b12║就行差別分三品五門相續助三因
T85n2827_p1263b13║一日七日專精進畢命乘臺出六塵
T85n2827_p1263b14║慶哉難逢今得遇永證無為法性身
T85n2827_p1263b15║中輩中行中根人一日齋戒處金蓮
T85n2827_p1263b16║孝養父母教迴向為說西方快樂因
T85n2827_p1263b17║佛與聲聞眾來集直到彌陀花座邊
T85n2827_p1263b18║百寶花籠經七日三品蓮開證小真
T85n2827_p1263b19║下輩下行下根人十惡五逆等貪嗔
T85n2827_p1263b20║四重偷僧謗正法未曾慚愧悔前愆
T85n2827_p1263b21║終日苦相皆雲集地獄猛火罪人前
T85n2827_p1263b22║忽遇往生善知識急勸專稱彼佛名
T85n2827_p1263b23║化佛菩薩尋聲到念一頃心入寶蓮
T85n2827_p1263b24║三花障重開多劫于時始發菩提因
T85n2827_p1263b25║樂何諦事難思議無遇菩薩為同學
T85n2827_p1263b26║性海如來盡是師渴聞般若絕思漿
T85n2827_p1263b27║念服無生即斷飢一切莊嚴皆法說
T85n2827_p1263b28║無心領納自然知七覺花池隨意入
T85n2827_p1263b29║八背凝神會一枝彌陀心水沐身頂
T85n2827_p1263c01║觀音大聖與衣披欲然勝空遊法界
T85n2827_p1263c02║須臾授記號無為如此道遙快樂處
T85n2827_p1263c03║人今不去待何時
T85n2827_p1263c04║慈愍三藏　西方讚
T85n2827_p1263c05║釋迦慈心遍法界蠢動含識普皆怜
T85n2827_p1263c06║意欲化令皆解脫眾生罪業共無緣
T85n2827_p1263c07║所以總教歸淨土彌陀宿昔有緣因
T85n2827_p1263c08║非但娑婆人獨往他方去者亦無邊
T85n2827_p1263c09║彌陀攝化無厭定悲心常遶世間行
T85n2827_p1263c10║但有傾誠能念佛毫光直照目前明
T85n2827_p1263c11║十方世界微塵眾同時命盡願皆生
T85n2827_p1263c12║計彼眾生心樂欲分身遍布一時迎
T85n2827_p1263c13║觀彼彌陀與眷屬久於曩劫植洪因
T85n2827_p1263c14║凡聖等皆同相好人天一種紫金身
T85n2827_p1263c15║寶樹寶樓飛寶閣寶池寶地寶成蓮
T85n2827_p1263c16║地及虛空賢聖滿花中總是化生子
T85n2827_p1263c17║彌陀道成經十劫眾生皆願往西方
T85n2827_p1263c18║菩薩聲聞非算數五通賢者豈能量
T85n2827_p1263c19║彼國人居不退地永超生死斷無常
T85n2827_p1263c20║九品花開隨早脫端然取證亦何妨
T85n2827_p1263c21║菩薩道成皆為物眾生未熟道成難
T85n2827_p1263c22║為是化緣兜率住時時向下諦心觀
T85n2827_p1263c23║人年八萬方成道三會逢緣證涅槃
T85n2827_p1263c24║具共迴心生淨土臨時隨意往來看
T85n2827_p1263c25║十方三界恒沙佛功德圓滿等無瑕
T85n2827_p1263c26║寶國莊嚴皆一種要於極樂共咨嗟
T85n2827_p1263c27║但有聞名皆顛往定名解脫得非賒
T85n2827_p1263c28║如來不滅歸圓寂遣行舍利遍三千
T85n2827_p1263c29║寶塔浮圖建形象禮念香焚百和煎
T85n2827_p1264a01║菩薩妙行雖無量當知念佛最為先
T85n2827_p1264a02║乘此因緣生淨土須臾即至世尊前
T85n2827_p1264a03║三藏微言真聖教難逢難過亦難逢
T85n2827_p1264a04║動經恒沙河劫數知有西方淨土門
T85n2827_p1264a05║一念須心出生死終身不退佛迎魂
T85n2827_p1264a06║觀音救攝多便便神通變化實難思
T85n2827_p1264a07║或復轉身成正覺或為侍者現師資
T85n2827_p1264a08║眾生樂欲心非一隨緣六道應時宜
T85n2827_p1264a09║勸喻總將歸淨土咸令見佛證無為
T85n2827_p1264a10║勢至住在彌陀國報得無比紫金身
T85n2827_p1264a11║為度眾生來此界現形同此世間人
T85n2827_p1264a12║怜慜火宅燒然苦隨緣六道強勾牽
T85n2827_p1264a13║送向西方安隱地遣於生死斷因緣
T85n2827_p1264a14║西方淨土諸賢聖神通自在更無過
T85n2827_p1264a15║一念相隨遊佛剎凡經劫數幾恒河
T85n2827_p1264a16║十方世界皆供養同時說法一時聽
T85n2827_p1264a17║微塵世界恒沙佛六通神用豈知名
T85n2827_p1264a18║聞彼彌陀安樂國總皆渴仰致丁寧
T85n2827_p1264a19║況及凡夫流浪者不求解脫出塵榮
T85n2827_p1264a20║十方三世聲間眾窮劫算數豈能知
T85n2827_p1264a21║諸佛如來方便化咸令至果斷貪癡
T85n2827_p1264a22║指示西方安樂國聞名皆恨往生遲
T85n2827_p1264a23║解脫之人皆願樂凡夫不去欲何為
T85n2827_p1264a24║西方極樂讚釋法照述
T85n2827_p1264a25║善哉法將功能觀覩見彌陀寶網𩊭
T85n2827_p1264a26║諸佛淨剎從心現眾生常須向裏看
T85n2827_p1264a27║彌陀住在紫金樓十方菩薩聖人遊
T85n2827_p1264a28║一念他方聞妙法長辭苦海更何憂
T85n2827_p1264a29║悲嗟苦海實增多唯須志意念彌陀
T85n2827_p1264b01║晝夜傾心常住想臨終一念出娑婆
T85n2827_p1264b02║閻浮穢惡不堪停為有然燒萬丈坑
T85n2827_p1264b03║急手專心念彼佛彌陀寶界悟無生
T85n2827_p1264b04║極樂門中七寶池花開蓮色紫金暉
T85n2827_p1264b05║暫念彌陀登寶臺須臾不覺證無為
T85n2827_p1264b06║碧玉樓前七寶臺諸天童子競來看
T85n2827_p1264b07║持得金花供養佛處處唯言稱善哉
T85n2827_p1264b08║彌陀住在寶城樓傾心念念向西求
T85n2827_p1264b09║到彼三明八解脫長辭五濁更何憂
T85n2827_p1264b10║淨土五會讚沙門法照
T85n2827_p1264b11║五會倍須欽稱名觀紫金心中辯邪正
T85n2827_p1264b12║觀境不來侵極樂寶林清微風五會聲
T85n2827_p1264b13║聲中論妙法聽者悟無生淨剎寶林明
T85n2827_p1264b14║彌陀五會聲聽者皆生樂不聞諸苦名
T85n2827_p1264b15║白玉池邊過蓮花葉裏香空中開梵響
T85n2827_p1264b16║五會長劫常暫至寶城樓逍遙何所憂
T85n2827_p1264b17║唯聞念五會長劫更何憂寶剎多真土
T85n2827_p1264b18║威宣五會音常聞嚴淨響從此漸幽深
T85n2827_p1264b19║極樂黃金樹花開五會聲意欲令諸子
T85n2827_p1264b20║聞者盡修行持蓮含九品花接往生人
T85n2827_p1264b21║五會連聲別從茲洗客塵極樂誰家子
T85n2827_p1264b22║蓮花葉裏生為由聞五會從此息塵榮
T85n2827_p1264b23║淨國摩尼水渠渠處處流水聲含五會
T85n2827_p1264b24║聞者永無憂
T85n2827_p1264b25║西方極樂讚釋法照
T85n2827_p1264b26║巍巍阿彌陀已降生死魔寶池珠林國
T85n2827_p1264b27║往生極樂多巍巍阿彌陀眾生念者多
T85n2827_p1264b28║能滅無明闇相將出受河巍巍阿彌陀
T85n2827_p1264b29║壽量實難過八萬四千相觀瞻越愛河
T85n2827_p1264c01║巍巍阿彌陀眾生念者多剎那登寶界
T85n2827_p1264c02║神淨永無魔勝哉大勢至悲願廣無邊
T85n2827_p1264c03║頂上瓶光照諸子普皆憐淨國琉璃地
T85n2827_p1264c04║珊瑚馬腦珠金沙徹水照嚴界悉如如
T85n2827_p1264c05║寶國寧無樂金光盡是臺摩尼明月照
T85n2827_p1264c06║時至自還開人命如朝露不得故遲遲
T85n2827_p1264c07║急急須勤念彌陀迎接時由因念佛故
T85n2827_p1264c08║所以滅愚癡唯深三昧者方應同正知
T85n2827_p1264c09║極樂法門開眾生不肯來只為無明縛
T85n2827_p1264c10║永劫受其災不悟真如理長時沒愛河
T85n2827_p1264c11║貪財常愛色輪迴惡趣多我常自嘆喜
T85n2827_p1264c12║深悟真如理煩惱本來無眾生妄見起
T85n2827_p1264c13║極樂甚精微人人總不知裏有彌陀主
T85n2827_p1264c14║相將禮拜時欲識無生理唯須念佛名
T85n2827_p1264c15║塵勞雲散盡惠日朗然明欲見真如理
T85n2827_p1264c16║唯須觀白毫無明雲散盡惠鏡朗然高
T85n2827_p1264c17║真如見無見無見是真如若了此中意
T85n2827_p1264c18║得名明月珠
T85n2827_p1264c19║淨土法身讚（此讚通一切處誦）釋法照
T85n2827_p1264c20║法鏡臨空照心通悟色堅神通妙剎丘
T85n2827_p1264c21║法界總同然意殊恒自淨神光遍十方
T85n2827_p1264c22║知心無處所解脫得清涼觀像而無像
T85n2827_p1264c23║高聲不染聲了知無所有惠鏡朗然明
T85n2827_p1264c24║寂寂幽靈靜恬然無所緣坐臥宮霄裏
T85n2827_p1264c25║超出離人天暫引池邊立洗却意中泥
T85n2827_p1264c26║清淨無塵垢願汝證菩提惠鏡無令闇
T85n2827_p1264c27║智珠常用明塵勞須斷却寶坐自然迎
T85n2827_p1264c28║注想常觀察三昧寶王珍洞閑三藏教
T85n2827_p1264c29║拂却意中泥人今專念佛念者入深禪
T85n2827_p1265a01║初夜端心坐西方在目前念即知無念
T85n2827_p1265a02║無念是真如若了此中意名為法性珠
T85n2827_p1265a03║淨土在心頭愚人向外求心中有寶鏡
T85n2827_p1265a04║不識一生休諸佛在心頭汝自不能求
T85n2827_p1265a05║慎勿令虛過急手早勤求寶鏡人皆有
T85n2827_p1265a06║愚人不解磨不曾反自照塵垢更增多
T85n2827_p1265a07║寶鏡人家有智人即解磨勤勤返自照
T85n2827_p1265a08║塵垢不來過意珠恒瑩徹自性本圓明
T85n2827_p1265a09║悟理知真趣念佛即無生碎末為金礦
T85n2827_p1265a10║礦中不見金智者用消鍊真金腹內現
T85n2827_p1265a11║佛相空無相真如寂不言口談文字教
T85n2827_p1265a12║此界忘相禪涅槃末鐵法祕密不教傳
T85n2827_p1265a13║心通常自用威當度有緣三乘元不識
T85n2827_p1265a14║外道未曾聞小相未曾聞誓願不流傳
T85n2827_p1265a15║道逢良賢把手相傳道逢不良賢
T85n2827_p1265a16║子父不相傳
T85n2827_p1265a17║淨土五字讚（通一切處誦）
T85n2827_p1265a18║淨剎西方好人人道可怜課功勤念佛
T85n2827_p1265a19║永得離人天淨土有金園心通悟色堅
T85n2827_p1265a20║彌陀皆攝取普願坐紅蓮蓮池碧色採
T85n2827_p1265a21║金花處處滿玉戶洞清音五濁慇勤別
T85n2827_p1265a22║西方共作期莫迷生死苦淨土致狐疑
T85n2827_p1265a23║妙閣紫黃金瑠璃七寶林蓮池花色異
T85n2827_p1265a24║菩薩上遊吟淨域今時到蓮花久已門
T85n2827_p1265a25║為承紅願力一念坐蓮臺淨剎壇金樹
T85n2827_p1265a26║其間寶網𩊭時時出寶果眾等志心觀
T85n2827_p1265a27║寶殿金樓閣紅蓮生碧池但知勤念佛
T85n2827_p1265a28║妙偈萬般詞七寶為宮殿金蓮合作臺
T85n2827_p1265a29║真心念佛者總得上花來彌陀極樂處
T85n2827_p1265b01║寶鳥作音聲聽取聲中意喚法入金城
T85n2827_p1265b02║孔雀佛前坐鴛鴦遊戲吟白鶴宮中舞
T85n2827_p1265b03║鸚鴣自彈琴池水於前現花林契法身
T85n2827_p1265b04║汝但持妙典諸佛證成真暫向臺邊坐
T85n2827_p1265b05║彌陀見我身問言諸子等好在往生人
T85n2827_p1265b06║蓮花一叢赤復有一叢青中間化生子
T85n2827_p1265b07║言語甚分明欲得往西方唯須念佛強
T85n2827_p1265b08║下心修淨業巍巍入寶堂極樂無燈火
T85n2827_p1265b09║隨形各自明但知勤念佛速得悟無生
T85n2827_p1265b10║世尊上寶樓住在化城頭願汝心清淨
T85n2827_p1265b11║努力早勤求極樂前頭現無明不見他
T85n2827_p1265b12║碎身勤懺却慈主自來過西方有寶樓
T85n2827_p1265b13║聖眾自來頭音中常念佛心裏說無生
T85n2827_p1265b14║諸佛乃隨身迷人不自勤眾等須勤念
T85n2827_p1265b15║心裏每常欣妙剎心中現都由淨業多
T85n2827_p1265b16║真心入三昧永離苦娑婆妙剎一念善
T85n2827_p1265b17║名字十方知勤念彌陀佛正是發心時
T85n2827_p1265b18║欲得求三昧無過自攝心身心莫間斷
T85n2827_p1265b19║慈主自來尋極樂真國淨餘方未得過
T85n2827_p1265b20║心心求三昧入定見彌陀池水金沙映
T85n2827_p1265b21║蓮花遍滿生念佛人皆往隨意任經行
T85n2827_p1265b22║欲求三昧樂無過多碎身真行世尊教
T85n2827_p1265b23║令眾見金身諸佛成無漏皆由累劫修
T85n2827_p1265b24║欲生淨土者心裏自勤求積寶如山岳
T85n2827_p1265b25║眾生不能求內懷明懷鏡不識一生休
T85n2827_p1265b26║寶閣金樓網花雨滿池亭清音七寶管
T85n2827_p1265b27║不弄自然鳴佛力加持我今朝出愛河
T85n2827_p1265b28║剎那生彼國還此救娑婆淨土金沙水
T85n2827_p1265b29║尋常遶佛流有人入定見歡喜更何憂
T85n2827_p1265c01║聽說人生者池中是我家乘蓮必自在
T85n2827_p1265c02║遊戲散天花我今住三昧蓮花色焰暉
T85n2827_p1265c03║心遊七寶殿禮佛未能歸有人欲擬退
T85n2827_p1265c04║蓮花葉便委精心勤念佛花色更增暉
T85n2827_p1265c05║苦海廣無邊彌陀願力船迎將生淨土
T85n2827_p1265c06║盡得坐紅蓮淨土諸菩薩因是苦勤修
T85n2827_p1265c07║花中得上品一念十方遊
T85n2827_p1265c08║厭苦歸淨土讚（此讚大會時誦）
T85n2827_p1265c09║寶閣無人上地獄競來奔一朝命已盡
T85n2827_p1265c10║何故入泉門西方人牢到地獄競來奔
T85n2827_p1265c11║念佛如明鏡造罪闇昏昏地獄不須去
T85n2827_p1265c12║淨土早歸來池中實妙樂永劫不聞哀
T85n2827_p1265c13║地獄酸寒苦牛頭在眼前罪人欲入去
T85n2827_p1265c14║苦痛哭號天生存不念佛死後入泉門
T85n2827_p1265c15║鑊湯頻受苦猛焰脅人魂釋迦臺上坐
T85n2827_p1265c16║徒眾競來聽說此閻浮苦輪迴不暫亭
T85n2827_p1265c17║西方實妙樂百寶紫蓮臺黃金為界道
T85n2827_p1265c18║見者發心來寶閣西方現金臺更可憐
T85n2827_p1265c19║池中化生子水裏撥紅蓮碧玉池中水
T85n2827_p1265c20║蓮花欝欝香花開能見佛聞法悟真常
T85n2827_p1265c21║化閣多青翠金樓寶網𩊭摩尼幢上蓋
T85n2827_p1265c22║池水百花般一生勤念佛誓願出娑婆
T85n2827_p1265c23║身心無間斷長却坐蓮荷歸念彌陀佛
T85n2827_p1265c24║稽首彼如來誓生極樂國池裏坐花臺
T85n2827_p1265c25║下意歸西路低心攝有情彌陀慈愍見
T85n2827_p1265c26║報盡自然迎
T85n2827_p1265c27║上來依諸聖教略述讚揚五會法事軌儀。以
T85n2827_p1265c28║為三卷。前之兩卷。其有明文。意遣群疑。歸心
T85n2827_p1265c29║淨國。眾等若念誦讚行。即依前卷迴向發願
T85n2827_p1266a01║文。即便應知。時大歷九年冬初十月。於北京
T85n2827_p1266a02║龍興寺。再述淨土念誦觀門滓騰神淨方證
T85n2827_p1266a03║妙覺之圓明。共處蓮花之會。願諸智者。深信
T85n2827_p1266a04║修行。厭離輪迴生死世界。專稱彼佛。同往淨
T85n2827_p1266a05║方。疾證菩提。豈非善哉樂哉矣。有緣之者。願
T85n2827_p1266a06║共歸西。根性有差。各隨業云爾。
T85n2827_p1266a07║淨土念佛誦經觀行儀卷下
T85n2827_p1266a08║時乾祐四年。歲次辛亥蕤賓之月蓂彫十三
T85n2827_p1266a09║葉。於宕泉大聖先巖寺講堂後彌勒院寫。故
T85n2827_p1266a10║記