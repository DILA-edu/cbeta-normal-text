T85n2907_p1452c01║
T85n2907_p1452c02║No. 2907
T85n2907_p1452c03║普賢菩薩行願王經
T85n2907_p1452c04║
T85n2907_p1452c05║盡諸十方世界尊普遊三世人師子
T85n2907_p1452c06║我身口意具清淨是故今當遍稽首
T85n2907_p1452c07║以普賢行諸願力一切最勝相現前
T85n2907_p1452c08║俯身量等剎土塵虔心卛禮於大聖
T85n2907_p1452c09║一微塵上眾塵佛各於其中佛子遶
T85n2907_p1452c10║是諸法界盡無邊如來皆遍當勝解
T85n2907_p1452c11║是諸德海量難盡以言枝派結無涯
T85n2907_p1452c12║諸佛功德敷演故一切善願我當讚
T85n2907_p1452c13║最勝妙華及花鬘最勝妙燈及鑪香
T85n2907_p1452c14║音聲塗香及寶蓋恭敬供養一切佛
T85n2907_p1452c15║勝妙衣服及薰香末香積裏等須彌
T85n2907_p1452c16║勝妙一切莊嚴具恭敬供養於善遊
T85n2907_p1452c17║深信普賢行願力如是無上廣大施
T85n2907_p1452c18║此皆將獻於十方恭敬供養一切佛
T85n2907_p1452c19║為以貪嗔癡為因身業口業及意業
T85n2907_p1452c20║若有所造於不善如來我今皆懺悔
T85n2907_p1452c21║十方諸佛與菩薩緣覺有學及無學
T85n2907_p1452c22║及與眾生諸功德我當隨喜於一切
T85n2907_p1452c23║十方諸界作燈者願證無著佛菩薩
T85n2907_p1452c24║如是於諸大導師我請轉於無上輪
T85n2907_p1452c25║有佛欲取於涅槃為利一切有情故
T85n2907_p1452c26║我以合掌當跪請令願住劫剎土塵
T85n2907_p1452c27║禮拜供養與懺悔隨喜啟發及勸請
T85n2907_p1452c28║我於積集少善根皆用迴向大菩提
T85n2907_p1452c29║過去十方諸善逝住於世者皆供養
T85n2907_p1453a01║所有未來諸善逝速令願滿證菩提
T85n2907_p1453a02║盡於十方諸剎土皆得廣大令清淨
T85n2907_p1453a03║菩薩樹下等覺尊及諸佛子願圓滿
T85n2907_p1453a04║所是十方有情類願得無漏常安樂
T85n2907_p1453a05║所是眾生諸法義願所希望隨意成
T85n2907_p1453a06║菩提諸行我當行願生六趣智宿命
T85n2907_p1453a07║若於世界受身時願我出家果恒遂
T85n2907_p1453a08║隨順修學諸最勝普賢行行令圓滿
T85n2907_p1453a09║無垢清淨尸羅等願常無缺無瑕穢
T85n2907_p1453a10║天龍夜叉鳩槃荼人及諸類發眾聲
T85n2907_p1453a11║各各所有一切音我隨彼音為說法
T85n2907_p1453a12║調善精勤修十度願常不忘菩提心
T85n2907_p1453a13║所有諸惡成障者如是皆願盡消滅
T85n2907_p1453a14║業與煩惱諸魔道行於世間得解脫
T85n2907_p1453a15║不著於水喻蓮花經空無礙如日月
T85n2907_p1453a16║所有十方剎土中惡趣眾苦盡消除
T85n2907_p1453a17║安致有情安樂處饒益諸行利群品
T85n2907_p1453a18║能令圓滿菩提行隨順眾生轉彼行
T85n2907_p1453a19║開示普賢菩薩行盡未來劫行此行
T85n2907_p1453a20║熟能與我同行行願得與之常相隨
T85n2907_p1453a21║身業口業及意業與彼行行願為一
T85n2907_p1453a22║欲利於我諸善友開演普賢諸行者
T85n2907_p1453a23║如是願得常相遇我不違背於彼意
T85n2907_p1453a24║佛子圍繞大尊師願我常得親覩見
T85n2907_p1453a25║於中廣行大供養盡未來劫無厭惓
T85n2907_p1453a26║恒持諸佛最妙法菩薩之行令普示
T85n2907_p1453a27║為淨普賢菩薩行於未來劫我願行
T85n2907_p1453a28║於三有中輪轉時證得無盡福德智
T85n2907_p1453a29║定惠方便及解脫願成諸得無盡藏
T85n2907_p1453b01║一微塵上微塵剎於一剎中無量佛
T85n2907_p1453b02║佛子圍繞居中尊菩薩行行我瞻仰
T85n2907_p1453b03║如是無邊眾方所一毫髮上載三世
T85n2907_p1453b04║佛與剎土量如海行行如海眾多劫
T85n2907_p1453b05║一音言枝方大海皆是諸佛清淨音
T85n2907_p1453b06║隨其眾意而敷演願我常趣諸佛教
T85n2907_p1453b07║遊於三世諸最勝當轉無上法輪時
T85n2907_p1453b08║如上諸佛無盡教我以惠力令善入
T85n2907_p1453b09║所有未來眾多劫於一剎那我當證
T85n2907_p1453b10║如是諸劫歷三世剎那分中我當行
T85n2907_p1453b11║遊於三世人師子我於剎那盡瞻仰
T85n2907_p1453b12║常於諸佛上境界如幻解脫力所證
T85n2907_p1453b13║三世剎土眾莊嚴盡用建立一塵上
T85n2907_p1453b14║如是無量諸方所亦願佛剎遍莊嚴
T85n2907_p1453b15║所有未來諸世證盡證等覺轉法輪
T85n2907_p1453b16║示入涅槃證真際我願行於諸佛前
T85n2907_p1453b17║令諸神力速普往以大乘力趣普門
T85n2907_p1453b18║以行行力普功德諸大慈力普遍滿
T85n2907_p1453b19║普於眾善諸福力無有染著大智力
T85n2907_p1453b20║智惠方便諸定力令正修行菩提力
T85n2907_p1453b21║常以清淨諸業力永除一切煩惱力
T85n2907_p1453b22║諸作魔力令無力圓滿普賢行行力
T85n2907_p1453b23║諸剎如海令諸淨有情諸海令解脫
T85n2907_p1453b24║諸法如海令了見智惠如海令善證
T85n2907_p1453b25║行行如海令清淨誓願如海令圓滿
T85n2907_p1453b26║諸佛如海令供養歷劫如海行無倦
T85n2907_p1453b27║所遊三世最勝尊菩提行願有眾多
T85n2907_p1453b28║用普賢行等覺已如是我當令圓滿
T85n2907_p1453b29║諸佛子中最為尊是故號之為普賢
T85n2907_p1453c01║與此大智同行故如是諸善悉迴向
T85n2907_p1453c02║身口意業極清淨行淨眾剎亦清淨
T85n2907_p1453c03║普賢如何善迴向願我亦同於此行
T85n2907_p1453c04║為行極善普賢行文殊大願亦當行
T85n2907_p1453c05║未來諸劫勿厭疲菩薩此行皆圓滿
T85n2907_p1453c06║如是等行勿有量亦願諸福勿有量
T85n2907_p1453c07║處於如是無量行一切變化願我知
T85n2907_p1453c08║若有盡於虛空際眾生無盡亦如是
T85n2907_p1453c09║盡於業與煩惱際我之願際量亦然
T85n2907_p1453c10║所有十方無量剎眾寶莊嚴獻諸佛
T85n2907_p1453c11║人及諸大最勝樂如剎塵劫將供養
T85n2907_p1453c12║寧有聞此迴向經隨順深信大菩提
T85n2907_p1453c13║唯於此中生一信即成最勝功德聚
T85n2907_p1453c14║若人發此普賢願此乃遠離諸惡趣
T85n2907_p1453c15║又以棄絕諸惡友是人速見阿彌陀
T85n2907_p1453c16║此皆獲證最勝壽善來於此壽人身
T85n2907_p1453c17║有如普賢大菩薩皆能不久速成就
T85n2907_p1453c18║誰以無明力所作五無間等諸眾罪
T85n2907_p1453c19║其人誦此普賢願應時速得永盡際
T85n2907_p1453c20║於諸色相及智惠種族容質皆圓滿
T85n2907_p1453c21║眾魔外道不能屈道於三界咸供養
T85n2907_p1453c22║為利一切有情故菩提樹下速安住
T85n2907_p1453c23║成等正覺轉法輪降伏一切魔軍眾
T85n2907_p1453c24║若此普賢行行願受持讀誦解說者
T85n2907_p1453c25║此之果報唯佛知無上菩提勿生惑
T85n2907_p1453c26║譬如文殊威德智普賢菩薩亦如是
T85n2907_p1453c27║我隨修學如彼行是等諸善悉迴向
T85n2907_p1453c28║遊於三世諸最勝所可稱讚所迴向
T85n2907_p1453c29║我之如是眾善根為修普賢行迴向
T85n2907_p1454a01║若我當於命終時蠲除一切諸覆障
T85n2907_p1454a02║目所親覩彌陀己遊彼極樂剎土中
T85n2907_p1454a03║既到彼已如是願誓得一切皆現前
T85n2907_p1454a04║令我此皆極圓滿盡於世界利群生
T85n2907_p1454a05║秀麗極樂佛道場生於上妙蓮花上
T85n2907_p1454a06║親向彌陀世尊所願我於此得授記
T85n2907_p1454a07║我得最勝授記已變化眾多百俱胝
T85n2907_p1454a08║令以惠力於十方於諸有情作饒益
T85n2907_p1454a09║普賢菩薩行願王經