T85n2908_p1454a10║
T85n2908_p1454a11║
T85n2908_p1454a12║No. 2908
T85n2908_p1454a13║大方廣佛花嚴經普賢菩薩行
T85n2908_p1454a14║願王品
T85n2908_p1454a15║
T85n2908_p1454a16║應在十方剎土中遊於三世人師子
T85n2908_p1454a17║彼等諸佛我無遺以淨身口意稽首
T85n2908_p1454a18║為修普賢行願力諸佛現於意想中
T85n2908_p1454a19║俯身量等剎土塵虔心敬禮諸最勝
T85n2908_p1454a20║於一塵上微塵佛居中佛子眾圍繞
T85n2908_p1454a21║如是法界盡無遺諸佛滿中應信解
T85n2908_p1454a22║彼諸德海歎無盡妙響枝海眾言音
T85n2908_p1454a23║諸佛功德我稱揚一切善逝我今讚
T85n2908_p1454a24║最上妙花及花鬘鈴鐸塗香及寶蓋
T85n2908_p1454a25║最上燈明及燒香供養彼等諸最勝
T85n2908_p1454a26║眾妙衣服及薰香最上間錯莊嚴具
T85n2908_p1454a27║積妙香末等須彌供養彼等諸最勝
T85n2908_p1454a28║供養無上廣大者以信持獻諸最勝
T85n2908_p1454a29║樂修普賢行者力稽首供養諸最勝
T85n2908_p1454b01║貪嗔癡力所持故身業口業及意業
T85n2908_p1454b02║我曾所有造罪者悉皆隨類別別懺
T85n2908_p1454b03║十方最勝及佛子緣覺聲聞學無學
T85n2908_p1454b04║眾生所修何福德於彼我皆盡隨喜
T85n2908_p1454b05║誰於十方作世燈漸得菩提證無著
T85n2908_p1454b06║我於彼等諸導師勸請轉於無上輪
T85n2908_p1454b07║或樂趣於涅槃者皆為利樂諸有情
T85n2908_p1454b08║或樂住世剎塵劫我當合掌應勸請
T85n2908_p1454b09║禮拜供養及懺悔勸請隨喜及啟發
T85n2908_p1454b10║我所積集少善根皆為迴向於菩提
T85n2908_p1454b11║過去十方一切佛誰住於世應供養
T85n2908_p1454b12║未來所有諸世尊願證菩提速圓滿
T85n2908_p1454b13║應是十方諸剎土願皆廣大成清淨
T85n2908_p1454b14║趣菩提樹等覺者願諸佛子皆圓滿
T85n2908_p1454b15║十方所有眾生類願無病苦常安樂
T85n2908_p1454b16║眾生所有諸法義願所希望同得成
T85n2908_p1454b17║菩提之行我修行願所生處知宿命
T85n2908_p1454b18║世世捨身受身處願常出處成具足
T85n2908_p1454b19║依諸最勝學修行普賢之行為圓滿
T85n2908_p1454b20║戒行無垢最清淨願無瑕缺常奉持
T85n2908_p1454b21║天龍夜叉鳩槃荼人及非人等諸類
T85n2908_p1454b22║隨其所有諸言音我皆於彼為說法
T85n2908_p1454b23║淳善精勤修諸度願常莫忘菩提心
T85n2908_p1454b24║所有諸幢成罪者願皆消滅永無餘
T85n2908_p1454b25║於業若等諸魔道解脫逍遙行世間
T85n2908_p1454b26║不著於水若蓮花修行無礙如日月
T85n2908_p1454b27║所有剎量及方所惡趣眾苦使消除
T85n2908_p1454b28║置諸有情安樂中饒益諸趣群生類
T85n2908_p1454b29║圓滿修習菩提故隨入眾生諸行中
T85n2908_p1454c01║開示普賢諸行願盡未來劫為修行
T85n2908_p1454c02║誰有同我行此行願與彼等常相隨
T85n2908_p1454c03║身業口業及意業與彼所行願為一
T85n2908_p1454c04║誰樂利我諸善友開示普賢行願者
T85n2908_p1454c05║願與彼等常相逢於彼永無違背意
T85n2908_p1454c06║佛子所饒眾道師現前常得親瞻仰
T85n2908_p1454c07║於彼應行大供養盡未來劫倦無時
T85n2908_p1454c08║護持諸佛勝妙法普示修行菩提者
T85n2908_p1454c09║若淨普賢菩薩行盡未來劫應修行
T85n2908_p1454c10║於諸有中輪轉時福德智慧獲無盡
T85n2908_p1454c11║定慧方便諸解脫願成無盡諸德藏
T85n2908_p1454c12║於一塵上微塵剎彼剎無邊佛無量
T85n2908_p1454c13║居中佛子眾圍繞行菩提行應瞻仰
T85n2908_p1454c14║如是無盡諸方所毫端之上三世量
T85n2908_p1454c15║佛海及與剎土海劫海修行要應入
T85n2908_p1454c16║一言音枝諸語海皆是諸佛淨言枝
T85n2908_p1454c17║隨其諸趣所樂聲常使入於佛音響
T85n2908_p1454c18║遊於三世諸最勝如法轉於諸法輪
T85n2908_p1454c19║彼等諸佛無盡音以智慧力我應入
T85n2908_p1454c20║若入未來諸劫時剎那之頃我應入
T85n2908_p1454c21║誰於三世劫等量剎那隨分入修行
T85n2908_p1454c22║誰遊三世人師子彼等剎那我瞻仰
T85n2908_p1454c23║常於彼等所行境如幻解脫力入中
T85n2908_p1454c24║誰以三世莊嚴剎悉皆建立一塵上
T85n2908_p1454c25║如是無盡諸方所入諸佛剎莊嚴中
T85n2908_p1454c26║所有未來諸世燈當成種覺轉法輪
T85n2908_p1454c27║示現涅槃趣真際諸導師所我應往
T85n2908_p1454c28║普及速疾諸神力普及普門諸乘力
T85n2908_p1454c29║普及諸行福德力普及普遍慈等力
T85n2908_p1455a01║普及諸善福德力無著所成大智力
T85n2908_p1455a02║智慧方便定慧力真實成就菩提力
T85n2908_p1455a03║能最清淨諸業力破壞一切苦惱力
T85n2908_p1455a04║摧伏一切諸魔力圓滿普賢行行力
T85n2908_p1455a05║諸眾剎海令清淨諸有情海令解脫
T85n2908_p1455a06║諸眾法海令得見諸眾智海令得觀
T85n2908_p1455a07║諸眾行海令清淨諸眾願海令圓滿
T85n2908_p1455a08║諸佛眾海應供養劫海修行無倦時
T85n2908_p1455a09║誰遊三世諸最勝菩提行願眾差別
T85n2908_p1455a10║修普賢行等覺已彼盡無遺我圓滿
T85n2908_p1455a11║諸佛子中最威勢是故號之為普賢
T85n2908_p1455a12║智者能同修彼行是等諸善應迴向
T85n2908_p1455a13║身業口業意業淨諸行清淨眾剎淨
T85n2908_p1455a14║普賢如何盡迴向願我亦同於彼行
T85n2908_p1455a15║皆善普賢之行故文殊之行亦應行
T85n2908_p1455a16║盡未來劫倦無時彼之所作應圓滿
T85n2908_p1455a17║願所修行無有量願諸福德亦無邊
T85n2908_p1455a18║雖住無量諸勝行彼諸神變要應知
T85n2908_p1455a19║盡於虛空所有際眾生無量際亦然
T85n2908_p1455a20║所有業際煩惱際我之願際量亦爾
T85n2908_p1455a21║應是十方無量剎以寶莊嚴献諸佛
T85n2908_p1455a22║人及諸賢眾妙樂經劫塵剎持布施
T85n2908_p1455a23║誰聞如是迴向經於勝菩提生信解
T85n2908_p1455a24║若能於此一生信即成最勝功德聚
T85n2908_p1455a25║誰發普賢此行願是即捨離諸惡趣
T85n2908_p1455a26║亦名遠離諸惡友是人速見阿彌陀
T85n2908_p1455a27║是等獲最安樂壽現世亦招如意樂
T85n2908_p1455a28║普賢菩薩如云何此等不久亦如是
T85n2908_p1455a29║誰為無明力所轉造五無間等諸罪
T85n2908_p1455b01║若能稱此普賢行速疾消滅永無餘
T85n2908_p1455b02║智慧端嚴諸相具種族毫尊悉圓滿
T85n2908_p1455b03║如魔外道無能如三界一切咸供養
T85n2908_p1455b04║速趣自在菩提樹為利有情坐於彼
T85n2908_p1455b05║成等正覺轉法輪降伏一切魔軍眾
T85n2908_p1455b06║誰於普賢此行願受持讀誦及開演
T85n2908_p1455b07║彼之果報唯佛知於勝菩提莫疑惑
T85n2908_p1455b08║文殊雄猛及所知普賢菩薩亦如是
T85n2908_p1455b09║我依彼範而修行此等諸善悉迴向
T85n2908_p1455b10║遊於三世諸最善於迴向中最上者
T85n2908_p1455b11║我以此等諸善根為修普賢行迴向
T85n2908_p1455b12║我若臨欲命終時除遣一切諸蓋障
T85n2908_p1455b13║現前親覩彌陀尊速往遊於極樂國
T85n2908_p1455b14║到彼此等諸行願願悉分明皆現前
T85n2908_p1455b15║如是無遺我圓滿盡於世界利群生
T85n2908_p1455b16║極樂殊麗佛道場生彼勝妙蓮華中
T85n2908_p1455b17║親於最善彌陀前願我於中得授記
T85n2908_p1455b18║我於彼所授記已獲得無量億神通
T85n2908_p1455b19║以智慧力遍十方於諸眾生廣饒益
T85n2908_p1455b20║大方廣佛花嚴經普賢菩薩行願王品