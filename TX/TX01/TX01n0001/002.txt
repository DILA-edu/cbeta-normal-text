TX01n0001_p0071a01║佛理要略
TX01n0001_p0071a02║——二十六年九月在漢藏教理院講——
TX01n0001_p0071a03║一　因緣生法——向上增進心
TX01n0001_p0071a04║甲　破無因及邪因
TX01n0001_p0071a05║乙　正因緣法
TX01n0001_p0071a06║丙　近明六道業果——惡止善行
TX01n0001_p0071a07║丁　推進三乘行果——捨染趣淨
TX01n0001_p0071a08║二　三法印——出離流轉心
TX01n0001_p0071a09║甲　諸行無常
TX01n0001_p0071a10║乙　諸法無我
TX01n0001_p0071a11║丙　涅槃寂靜
TX01n0001_p0071a12║三　大乘法——普度成佛心
TX01n0001_p0071a13║甲　一切法自性空義
TX01n0001_p0071a14║乙　一切法唯識現義
TX01n0001_p0071a15║丙　一切法大總持義
TX01n0001_p0071a16║四　結　論
TX01n0001_p0071a17║
TX01n0001_p0071a18║一切佛法，以教、理、行、果四字攝盡。現在所講，是專從理上提綱挈領而解，
TX01n0001_p0072a01║故曰「佛理要略」。略分三段。
TX01n0001_p0072a02║一　因緣生法——五乘共法——向上增進心
TX01n0001_p0072a03║因緣生法之意義於下當明，此中所亟須言者，即佛理要略云何先就因緣生法義上
TX01n0001_p0072a04║而明？蓋因緣生之意義，乃明一切法從因緣而生，此實為佛法建立唯一之根本；其理
TX01n0001_p0072a05║最為普遍，所謂一切世出世法皆從因緣生是也。故若欲明佛理要略，必明因緣生法，
TX01n0001_p0072a06║以為佛法之基本故。
TX01n0001_p0072a07║因緣生法，可遍通五乘共法。佛法隨機，故於乘有一乘、三乘、五乘之差。此雖
TX01n0001_p0072a08║種種，大致此因緣生法可為五乘共通法而攝盡世出世法。言五乘者：一、人乘，二、
TX01n0001_p0072a09║天乘，三、聲聞乘，四、緣覺乘，五、大乘即佛菩薩乘。此中所謂人乘，就吾輩人類
TX01n0001_p0072a10║之因果以明。人類因果既明，進而天乘，更明三界諸天果因之如何也。天之果有欲天
TX01n0001_p0072a11║、色天、無色天，感天之因有福業，不動業等。然此人乘、天乘、皆屬世間善法；至
TX01n0001_p0073a01║於出世間善法，則聲聞乘、緣覺乘、大乘菩薩佛也。此中所謂因緣生法即是五乘共法
TX01n0001_p0073a02║，蓋人天因果皆於此法上建立，亦通出世三乘，故為五乘共法也。
TX01n0001_p0073a03║明因緣生法之主要目的，厥為發起向上增進心。所謂向上，即非向下之義，明乎
TX01n0001_p0073a04║此則能明善惡因果。故於此能真正了達確信不疑者，必能發生向上增進心。正確信解
TX01n0001_p0073a05║，顯非彷彿之明了，蓋彷彿之心，每隨境轉而無有定也。
TX01n0001_p0073a06║向上增進心，不但為信修佛法所基，即世間聖賢道德亦本乎此。儒家謂「在止於
TX01n0001_p0073a07║至善」，與夫使人希聖希賢，皆是使人向上。由人修積福德禪定等資糧生天，亦為向
TX01n0001_p0073a08║上增進心，不過仍為世間所攝耳。至於要明出世因果，超脫三界生死證出世聖果，更
TX01n0001_p0073a09║為進一步的向上增進心。總之、一切世出世善行勝果，固皆以明因緣生法所發向上增
TX01n0001_p0073a10║進心為基本也。如人若明因緣生法，則於一生必不肯虛度，最低限度，亦要不令退墮而
TX01n0001_p0073a11║有所進步，即向上增進心所致。如菩提道次曰：『增上生者，謂得此增上生福報，唯
TX01n0001_p0073a12║有增上善因緣方能獲得』。亦同於斯向上增進心之意義。
TX01n0001_p0074a01║甲　破無因及邪因
TX01n0001_p0074a02║欲明因緣生法，須先破無因及邪因論。蓋世有一類自命識得萬有皆自然生或偶然
TX01n0001_p0074a03║生，全不假一點因緣，故謂萬物皆自然而然或偶然而然。如已生為中國人，其生既無
TX01n0001_p0074a04║所謂因緣，死亦無所謂因緣；此乃不明因緣生法所致。由執無因而自然偶成，於是即
TX01n0001_p0074a05║易生懶惰懈怠放逸等墮落行為，若成若敗，完全付之於命運，更無所謂志願或向上心
TX01n0001_p0074a06║。此在印度中國皆有之。故在佛法中明因緣生法，首須破無因見。
TX01n0001_p0074a07║次破邪因，邪因甚多，茲擇其要者言之：1．即有一類執有一個神為宇宙萬物之創
TX01n0001_p0074a08║造主宰，或稱大梵天等者是。今之耶穌教等亦主張萬有為神所造，神乃宇宙萬有之因
TX01n0001_p0074a09║；此神等種類亦多，概言之為造萬有之神也。2．或有執一種物質為生宇宙萬有之因，
TX01n0001_p0074a10║如近代唯物科學者即主張此說。此之物質非一，古有以四大極微為因者，今說原子電
TX01n0001_p0074a11║子等，總之皆以物質為因是。3．或有執萬有從虛空所生；如中國古語，『萬物生於有
TX01n0001_p0074a12║，有生於無』，即從虛空生萬物也。4．或有執抽象的一種理為萬物生因，如曰諸法從
TX01n0001_p0075a01║時生，到時即生，時為實有；或計從數論所計之冥性——萬物以前之體——而生；或
TX01n0001_p0075a02║如中國古代所說萬物生於太極，太極生於無極；此等可說是計執抽象的一種理為萬物
TX01n0001_p0075a03║之生因。此上各種皆未作詳細的分析，唯示其梗概，皆所當破也。
TX01n0001_p0075a04║乙　正因緣法
TX01n0001_p0075a05║在佛法中明萬有之生，既非無因亦非邪因，故進明正因緣法。此正因緣法，在說
TX01n0001_p0075a06║明因緣生果之道理，有眾多經論廣明。今略釋分二：
TX01n0001_p0075a07║１　十二緣起法十二緣起者，謂無明緣起行、行緣起識、識緣起名色、名色緣起
TX01n0001_p0075a08║六入、六入緣起觸、觸緣起受、受緣起愛，愛緣起取、取緣起有、有緣起生、生緣起
TX01n0001_p0075a09║老死之十二種法。應知在佛法中明正因緣法，即所有一切五趣、三界之正報依報等法
TX01n0001_p0075a10║，皆因緣生；而十二緣起正明異熟因果，非無因或邪因也。此中所謂無明，即對於異
TX01n0001_p0075a11║熟因果與無我理不明，由不明異熟因果，即為一切煩惱之根本。故佛法明正因緣法，
TX01n0001_p0075a12║首明十二緣起。此十二緣起之意義，在經論中或淺或深或廣或略，難以盡述，茲撮其
TX01n0001_p0076a01║要者言之——十二因緣法之主要，乃明此十二相生，以顯世間之所起，非無因亦非主
TX01n0001_p0076a02║宰的神及特別的物質所起。此世間所以相續不斷，即從無明緣行等十二法相續不斷也
TX01n0001_p0076a03║。所謂由無明、愛、取三煩惱故有業，由業故有生死；更在眾生共業報的器世間有成
TX01n0001_p0076a04║、住、壞、空。知此、則佛法所說的正因緣法明。可知現在之果皆從往昔所造之因，
TX01n0001_p0076a05║欲得善果亦唯有現在造善因才克濟事。故此因果，憑現在眾生心上即可判明：所謂造
TX01n0001_p0076a06║惡趣因當感惡趣果，造善趣因當感善趣果，此即佛法所明十二緣起法也。若明此十二
TX01n0001_p0076a07║緣起法，即可發向上增進心；且亦可明人生世間是無始亦無終之理。何則？蓋求其一
TX01n0001_p0076a08║定之業因，上溯是無始，下推亦無窮，終始了不可得何有始終！故實欲論終則現在即
TX01n0001_p0076a09║終，言始則現在即始，達此義，則從現在一念心上不起無明，不造有漏業即可解脫。
TX01n0001_p0076a10║２　四緣生法四緣者，因緣、增上緣、等無間緣、所緣緣。此中所明因緣生法，
TX01n0001_p0076a11║理甚廣泛，普遍於一切因果法。故四緣生法的所謂法，乃指一切法。此一切法攝為五
TX01n0001_p0076a12║蘊、十二處、十八界，或總括為色、心、心所法。然心所法，攝於心法中故唯言色心
TX01n0001_p0077a01║二法即可。色為因緣、增上緣二緣所生，心法須加所緣緣、等無間緣，具四緣方生。
TX01n0001_p0077a02║此外不相應行法是隨所生色心法上而假立；無為法為一切因緣生法所顯無相法性，故
TX01n0001_p0077a03║明四緣生法可從色心上明也。色法從因緣增上緣生，若在粗相上說，如草木等，種即
TX01n0001_p0077a04║其因，水土日光等資養即是其緣。此緣可曰順緣；若遭風霜冰雪等所枯萎，即為違緣
TX01n0001_p0077a05║。此等皆就色法的生起變化粗相上說。至於唯識釋因緣深義，謂賴耶識中色法種子才
TX01n0001_p0077a06║是親因緣，餘皆為增上緣也。心法既須各各自因，更須增上等三緣，四緣具心法方生
TX01n0001_p0077a07║。如是色心一切法皆為四緣所生，從細至粗，從淺至深，其理至為顯然。
TX01n0001_p0077a08║丙　近明六道業果——惡止善行
TX01n0001_p0077a09║無因邪因既破，則可知佛法所說六道三界業果，真實不虛。由造福業、非福業、
TX01n0001_p0077a10║不動業，故感愛、非愛等果。福業者即十善業，非福業者即十惡業，此復各有上中下
TX01n0001_p0077a11║品。惡業感地獄等果，善業感人天等果。若於此六道、三界業果能確信不疑，自能惡
TX01n0001_p0077a12║止、善行。由修向上增進心故，惡止善行而感殊勝之果，此不但佛法如是，即世間聖
TX01n0001_p0078a01║賢亦如是。吾人不欲為聖為賢則已，若欲為聖為賢，必須有向上增進心而止惡行善也
TX01n0001_p0078a02║。
TX01n0001_p0078a03║丁　推進三乘行果——捨染趣淨
TX01n0001_p0078a04║復次、由明正因緣生法之正因果故，從「無明滅則行滅乃至老死滅」的十二緣起
TX01n0001_p0078a05║支還滅門，獲三乘解脫果。亦由明正因緣故修習出世三乘正行，集隨順無漏解脫的種
TX01n0001_p0078a06║種福德智慧資糧，或求往生出過三界善報所起的諸佛淨土中聞法修行，或依增上生人
TX01n0001_p0078a07║天勝報中修證展轉勝進的出世行果。要皆明因緣生法所發向上增進心上所有事，故為
TX01n0001_p0078a08║人天及出世三乘之五乘共法。
TX01n0001_p0078a09║二　三法印——三乘共法——出離流轉心
TX01n0001_p0078a10║第一段所講為因緣所生法，今講第二段三法印——三乘共法。此三法印，在佛法
TX01n0001_p0078a11║中總印定一切佛法：即與此三法印合者是為佛法或出世法，與此三法印不合者即非是
TX01n0001_p0079a01║佛法或非出世法，故此三種名三法印。此三法印在佛法中為三乘共法。前所講因緣生
TX01n0001_p0079a02║法通人天所修學為五乘共法，今此惟出世法，即平常所說了生死之法，乃唯聲聞、獨
TX01n0001_p0079a03║覺、大乘所共同修學者也。於此三法印若真能信解，即能發起出離流轉之決心。此心
TX01n0001_p0079a04║較向上增進心轉勝：因向上增進心是了知善惡因果而發，於惡趣墮落深生怖畏，故修
TX01n0001_p0079a05║三皈五戒十善等保持人格，不使墮落；或在人中能修十善及四禪八定等生天因果，發
TX01n0001_p0079a06║心更為向上增進而已。其修四禪八定，厭下地苦粗障欣上地靜妙離，厭穢土欣淨土，
TX01n0001_p0079a07║厭生死欣涅槃，固皆為向上增進心，為修學佛法之基本；然雖有此向上增進心，尚不
TX01n0001_p0079a08║必能出離生死，故必須了解三法印，乃生起出離流轉心也。
TX01n0001_p0079a09║所謂流轉，謂觀六道三界九地皆同流轉，即上地靜妙離，無論如何增上，亦總在
TX01n0001_p0079a10║流轉中。譬如生在人中，雖一生很好，如不修善，後世不免墮落。又如昇欲天，壽長
TX01n0001_p0079a11║福大，雖較人更增上，然享樂盡仍可墮落流轉。經說有忉利天子，命終墮於豬胎。非
TX01n0001_p0079a12║但欲天，即色無色諸天至非非想，壽經八萬大劫，後仍可墮於地獄。如佛在世時，有
TX01n0001_p0080a01║某外道生非非想處，佛說其死後先墮畜生再墮地獄。因此、但有向上增進心，縱然增
TX01n0001_p0080a02║進至非非想處天終當隨業受報，報盡還墮，至死壞時仍空無所獲。故在流轉中用盡功
TX01n0001_p0080a03║力，而所修得之結果終是壞滅，等於無果。由是觀察，則當由了知三法印而決定發起
TX01n0001_p0080a04║出離三界六道流轉心。以在三界六道流轉中，總未出苦，雖生天上而不免行苦遷流故
TX01n0001_p0080a05║。若決定想出苦者，必須發出離流轉心。所謂出離流轉心，即平常所謂了生死之心。
TX01n0001_p0080a06║了生死者、非是了知某年生某年死，是說把三界六道流轉生死完全了脫；有此心者，
TX01n0001_p0080a07║乃為了生死心也。所以能生此心者，即由能了解三乘共法之三法印耳。
TX01n0001_p0080a08║甲　諸行無常
TX01n0001_p0080a09║一切法包括有為法無為法。諸行、雖總指一切有為法，而此處特重在三界業果無
TX01n0001_p0080a10║常。若了此業果無常，則了三界之有漏、有為皆苦。所謂有為，謂有情有生老病死，
TX01n0001_p0080a11║器界有成住壞空，皆由有所造作而成，故歸之壞滅也。——且觀此三界業果，剎那遷
TX01n0001_p0080a12║流生滅不停，了知三界六道眾生業因果報之法，皆生滅無常。故諸行無常，即謂有為
TX01n0001_p0081a01║業果皆無常性。——蓋此業果無常遷流，如輕葉隨水漂流非能自主。三界有情普遍如
TX01n0001_p0081a02║此，故三界有情皆有行苦。行苦、就粗相上說是生老病死，就細相上說即剎那生滅。
TX01n0001_p0081a03║如生非非想天者壽經八萬大劫，不唯八萬大劫終有罄盡，而在此八萬大劫中亦剎那遷
TX01n0001_p0081a04║流不止。故能了知三界諸行無常，即見畢竟是苦，更不於三有果因生起貪愛。法華經
TX01n0001_p0081a05║云：「三界所生，貪欲為本」。對於三界之業果既不生貪愛，即成決定出離流轉心，
TX01n0001_p0081a06║而可出離流轉矣。
TX01n0001_p0081a07║乙　諸法無我
TX01n0001_p0081a08║愛三界生死的貪愛中，有境界愛與自體愛。要先有自體愛然後方有境界愛。如云
TX01n0001_p0081a09║我我所愛，自體愛即我愛，乃生死根本。故佛法中尤注重將所愛著之自我，諦觀之為
TX01n0001_p0081a10║非有，因所愛著之自我，純由無明妄見為有而實非有也。如觀任何有情，五蘊中無我
TX01n0001_p0081a11║，十二處中、十八界中亦皆無我；既內中皆無確實之自我，即無可愛著之自體，更何
TX01n0001_p0081a12║有愛著其所受用之境界？——故觀察無我為遣除愛，以有自體愛則生境界愛而流轉生
TX01n0001_p0082a01║死。——且此五蘊十二處等諸法皆是和合相續都無我體，亦無自在力。既無自在力，
TX01n0001_p0082a02║故不能隨自意樂，而根本是苦，則斷除三界貪愛，生出離流轉心。亦由此引生我空慧
TX01n0001_p0082a03║，真正證得我空真如，即出離三界六道流轉之生死也。
TX01n0001_p0082a04║丙　涅槃寂靜
TX01n0001_p0082a05║涅槃雖有多義，此處卻指擇滅。謂遍知諸行無常等。滅除無明妄見及所引解脫果
TX01n0001_p0082a06║，故名涅槃（涅槃有滅靜妙離義）。寂靜、即永久安甯。如前在三界中皆無永久安甯
TX01n0001_p0082a07║，雖生非非想天亦不過八萬大劫，而證涅槃後即得永久安甯矣。故此安甯者，即苦已
TX01n0001_p0082a08║滅盡也。
TX01n0001_p0082a09║此三法印攝苦、集、滅、道四諦：諸行無常、諸法無我是苦諦，其生苦因即集諦
TX01n0001_p0082a10║，涅槃寂靜即滅諦，其證滅因即道諦。
TX01n0001_p0082a11║又發生此出離流轉心，有兩方面：1.知三界苦可滅；2.了知苦滅後得永久安甯：
TX01n0001_p0082a12║由此乃發出離流轉心。——以上皆明三乘共法。
TX01n0001_p0083a01║三　大乘法——普度成佛心
TX01n0001_p0083a02║此依大乘法所發心，又逈勝前出離流轉心。以前心見三界苦，或唯自求出離，或
TX01n0001_p0083a03║雖見三界眾生皆是苦，然不能發起普度眾生同出離之決心，故亦無須求成無上正遍覺
TX01n0001_p0083a04║之佛。此大乘法中則發普度成佛心，以見三界眾生皆在苦中，為求共同出離之法，而
TX01n0001_p0083a05║修共同出離之行，故名大乘。大乘者即大車。如人但為自己行路即不須造火車鐵路等
TX01n0001_p0083a06║事，為便利大眾交通故造火車輪船等。大乘意義即如是，純為大眾非為自己。不獨為
TX01n0001_p0083a07║拔除自己生死苦，普為大眾拔除生死苦，此為普度大眾究竟出離的道理。
TX01n0001_p0083a08║在大乘法中之發心，即普度成佛心，亦即菩提心。——菩提應具云阿耨多羅三藐
TX01n0001_p0083a09║三菩提，義即無上正遍覺。——發起此心即為發成佛之志願，為欲普度一切眾生離一
TX01n0001_p0083a10║切苦得究竟樂故求成佛也。若非為普度眾生則不須成佛，反之、若不成佛亦不能普度
TX01n0001_p0083a11║眾生，故必成佛方能真正究竟普度眾生。此普度眾生心即大慈悲心，由見三界一切眾
TX01n0001_p0084a01║生在生死苦中，為欲拔除，生同體悲憫。於是以種種善巧方便修積資糧，誓求成佛。
TX01n0001_p0084a02║甲　一切法自性空義
TX01n0001_p0084a03║此即三法印之究竟意義。蓋前講諸行無常、諸法無我、涅槃寂靜，諸行指有為法
TX01n0001_p0084a04║，諸法指有為無為法，即此諸行諸法本來自性空寂，即是本來不生不滅涅槃寂靜。故
TX01n0001_p0084a05║諸行諸法皆是因緣假現，都無自性。前之三法印徹底觀之，即此一切法自性空義。—
TX01n0001_p0084a06║—謂見諸行畢竟無常，諸法畢竟無我，皆畢竟空無自體本來涅槃寂靜；雖諸法本來性
TX01n0001_p0084a07║空而不撥因緣生，正以緣生故其性皆空，所謂緣生即空、空即緣生是也。此即大乘般
TX01n0001_p0084a08║若，以了達此義，乃有大乘空慧。有此究竟智慧，則能運大車普度眾生，而亦不見有
TX01n0001_p0084a09║實眾生可度，以知一切皆無自性故。
TX01n0001_p0084a10║乙　一切法唯識現義
TX01n0001_p0084a11║由前義故，能令菩薩通達一切諸法平等皆自性空、涅槃寂靜，故能普度一切眾生
TX01n0001_p0084a12║無自他分別心。今此唯識現義，即空中幻起之因緣有法，亦即因緣生法之究竟義。此
TX01n0001_p0085a01║唯識現之現義有二：1.變現，2.顯現。變現者、如向來非爾今變為爾，或向來未有今
TX01n0001_p0085a02║變為有。顯現者、為原來常如而體相未顯，今顯現之，如黑夜中不見桌等，由燈故見
TX01n0001_p0085a03║，此桌非燈所生不過因燈而現耳。識證真如性亦如是。此中「識」通八識王所，今謂
TX01n0001_p0085a04║一切因緣生之依他起有為法，皆是唯識變現；即此能變所變一切法中所顯本來如是的
TX01n0001_p0085a05║真如性，即唯識顯現，故總謂一切皆唯識現也。能明一切法唯識現，即能不離自識而
TX01n0001_p0085a06║發同體大悲心，廣修普度一切眾生行，轉識成智證見真如，即成無上菩提。
TX01n0001_p0085a07║丙　一切法大總持義
TX01n0001_p0085a08║「總持」即陀羅尼義。普通指陀羅尼為咒，是取狹義。然陀羅尼義實甚廣，如法
TX01n0001_p0085a09║陀羅尼、義陀羅尼、忍陀羅尼等。此中所明一切法大陀羅尼，即指陀羅尼中之大陀羅
TX01n0001_p0085a10║尼也。非但指密宗之咒，——密咒中有是大陀羅尼，亦有僅為一事一用之小陀羅尼。
TX01n0001_p0085a11║一切法皆大總持義，如天台圓教一色一香皆法界義，賢首圓教事事無礙法界義，皆任
TX01n0001_p0085a12║何一法包一切法，等於密教大陀羅尼。何以故？如云隨拈一法皆為法界，今拈一紙亦
TX01n0001_p0086a01║即攝一切法；蓋任拈一法既皆法界，則一切法皆不能出此法界外也。又如事事無礙，
TX01n0001_p0086a02║則任何一事物即一切事物，一切事物亦即一事物，即境即心，即身即佛。
TX01n0001_p0086a03║此一切法大總持即大乘之妙用，融會前二而成就。前二為體與相，此即為用。又
TX01n0001_p0086a04║所謂大總持，謂一眾生即一切眾生，一切眾生即一眾生，一剎那即無量劫，無量劫即
TX01n0001_p0086a05║一剎那等。明此則更無空界時劫拘限，速疾圓成佛果，普度眾生之大用。
TX01n0001_p0086a06║如是大乘法三義甚深甚廣，今為初學粗略而談，廣如性、相、台、賢、禪、密各
TX01n0001_p0086a07║宗義中說。例如密宗，也不過發揮此法法皆大總持之妙用；欲界特盛之貪莫過淫欲，
TX01n0001_p0086a08║最重之惡莫過忿殺，——欲界魔所恃以害修行人的極兇工具亦莫過淫殺，而無上密宗
TX01n0001_p0086a09║即以淫殺為大修行法，則魔失其恃而即魔成佛矣。最狠毒之鬼亦成近衛，最污穢之物
TX01n0001_p0086a10║亦成上供，可謂極乎煩惱即菩提之能事；然亦實現此無法非大總持之功用耳。若知佛
TX01n0001_p0086a11║是乾屎橛，道在屎溺，則更何足怪哉！
TX01n0001_p0087a01║四　結論
TX01n0001_p0087a02║又前三心乃展轉相依，由向上增進心方有出離流轉心，若無向上增進心即縱任懶
TX01n0001_p0087a03║怠放逸墮落，何能立「出離流轉」決心！故須向上增進心為基本，乃可發起出離流轉
TX01n0001_p0087a04║心、及大乘成佛心。若無出離流轉心，則不能有誓求究竟成佛決心，——常人雖亦談
TX01n0001_p0087a05║平等博愛，然終不出人天因果，以未知三界皆苦決心出離故，非能普度眾生達究竟離
TX01n0001_p0087a06║苦之果。——故能發成佛心，必先有出離流轉之心也。故此三心次第相依，若無前二
TX01n0001_p0087a07║必無後心。常人所謂發大乘心，為眾生發心等，若果未了三界眾生生死之苦，決非究
TX01n0001_p0087a08║竟成佛之菩提心也。
TX01n0001_p0087a09║研究此佛理要略，可參考佛學概論。（碧松記）（原見海潮音月刊十八卷十一期）