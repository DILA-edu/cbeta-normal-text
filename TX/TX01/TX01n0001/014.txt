TX01n0001_p0345a01║佛法悟入漸次
TX01n0001_p0345a02║——民國十二年七月在廬山世界佛教聯合會講——
TX01n0001_p0345a03║一　明業果不斷故有情續生
TX01n0001_p0345a04║二　明唯有根塵故人我本空
TX01n0001_p0345a05║三　明諸法本空故唯識所變
TX01n0001_p0345a06║四　明本非空有故入佛知見
TX01n0001_p0345a07║
TX01n0001_p0345a08║佛教以圓寂以大覺為究竟目的。藏海雖淵，但求由之而能開悟；法門固多，但求
TX01n0001_p0345a09║由之而能證入。拈花一笑，直契實相；擊竹聞聲，悟徹無生；非必有所謂漸次之階也
TX01n0001_p0345a10║。然資糧備習，三劫五位，由生而佛，進程不應躐等；五類種性，有學無學，轉迷而
TX01n0001_p0345a11║覺，悟入遂有漸次。約其漸次，可有四級：一、明業果不斷故有情續生，二、明唯有
TX01n0001_p0345a12║根塵故人我本空，三、明諸法本空故唯識所變，四、明本非空有故入佛知見。
TX01n0001_p0346a01║一　明業果不斷故有情續生有情依其身語意三者所發動之善惡染淨等行為，皆
TX01n0001_p0346a02║謂之業。有如是業，即有如是感招後異熟報之力，所感之後報能酬前業，是謂之果。
TX01n0001_p0346a03║異生二執俱生，於異熟果不達依他無我之理，遂起四顛倒而造善惡等種種之業。業持
TX01n0001_p0346a04║於識，為識增上；業為識造，識為業牽；此善惡之業，依有情之識，異時變異，遂得
TX01n0001_p0346a05║異類之總報。報體即識，報名曰果；復依此果而造諸業，更感後果。由斯前前後後業
TX01n0001_p0346a06║果不斷，亙古歷今，各隨所造之業得其所應得之果，異生遂長夜沈淪於生死海底，相
TX01n0001_p0346a07║續於六道趣中矣。或曰：理既如斯，其相若何？曰：若示概相，可依十二因緣以明
TX01n0001_p0346a08║之。十二因緣者，謂無明、行、識、名色、六入、觸、受、愛、取、有、生、老死。
TX01n0001_p0346a09║此十二因緣亦名十二緣起，以業果之相由十二種之因緣而起故；亦名十二有支，以此
TX01n0001_p0346a10║緣起有十二支故。此中所謂無明者，即不明之謂也。其所不明者有二種：一者真實義
TX01n0001_p0346a11║，謂諸法生滅無常，緣生無我，性空無為之義；二者異熟果，謂諸所作業異時必變異
TX01n0001_p0346a12║異類而成熟為果，曰異熟果。異時是所難究，變異則相不識，性空故理趣玄深，無我
TX01n0001_p0347a01║非妄心所緣；異生無正比量智以通此理，無真現量智以達此事，故曰無明也。以無明
TX01n0001_p0347a02║為增上緣，貪瞋等種遂爾現行，身語業於斯而起行為動作，是之謂行。以無明行為增
TX01n0001_p0347a03║上緣，命終之時惑業感牽識心，識心被牽遂復趣生，是之謂行緣識。當其趣生得命之
TX01n0001_p0347a04║時，此識即與父母愛情之精血合為一團，此一團中之物質即色，其精神——受、想、
TX01n0001_p0347a05║行、識即名，合此二者謂之名色。由名色展轉之力，有情遂能吸入色聲香味觸法六塵，
TX01n0001_p0347a06║此能吸入者是之謂六根。當此六根既已成熟，遂由母腹中出而與外界接觸，是之謂觸
TX01n0001_p0347a07║。當此觸時，即有逼近之苦樂與捨等之感受，是之謂受。於現所受不明其為虛妄，遂
TX01n0001_p0347a08║依之於境而生愛憎，是之謂受為緣生愛。以愛迷為緣故，於現前境認定而欲保取之或
TX01n0001_p0347a09║欲摧滅之，是之謂取。以取迷為緣故，造作諸業，以業有引來世
TX01n0001_p0347a10║之力，是之謂有，蓋謂此報雖未捨，而來世應有之業因已有也。
TX01n0001_p0347a11║依此有故復得後報，是之謂有為緣生。報得曰生，果壞曰死。斯
TX01n0001_p0347a12║之謂無明緣行乃至生緣老死；即業果不斷有情續生之概相也。
TX01n0001_p0347a13║【圖】
TX01n0001_p0347a14║
TX01n0001_p0347a15║
TX01n0001_p0347a16║
TX01n0001_p0347a17║
TX01n0001_p0348a01║別作者既別受，共感者必共得。別異之報果乃別異之惑業所致，共同之果報即共
TX01n0001_p0348a02║同之惑業所感。根與身為別異之正報，器世界即共同之依報；國家乃共別之業招集，
TX01n0001_p0348a03║世界即共共之業所陶成。生老病死，一期復一期別異之業果相續；成住壞空，一劫復
TX01n0001_p0348a04║一劫共同之業果不斷。諸有不達此義者，遂依其現見之果法上起諸斷見或起常見，或
TX01n0001_p0348a05║計其為無因而然，或計其為有因而然。計無因者，謂去來今宇宙一切參差之現象森羅
TX01n0001_p0348a06║環列，人生一切變化之休咎富貴貧賤，皆何由而然耶？曰：皆自然而然，非有因而然
TX01n0001_p0348a07║也；即莊子所謂「然乎然、不然乎不然」之計也。計有因者有二支：一計宇宙人生為
TX01n0001_p0348a08║神造的，一計宇宙人生為物集的。計為物集，中土則說為陰陽二氣、五行生剋；印度
TX01n0001_p0348a09║則說為地水火風，極微造色；西土則說為原子電子，物質物力；然彼所說皆謂物集則
TX01n0001_p0348a10║相顯，物散則相沒，人生宇宙所言一切之果相，莫不由物理之因果律所致也。計為神
TX01n0001_p0348a11║造，東土則計為天，西土則計為上帝；然彼等皆謂宇宙之所以有此森羅萬象，人生之
TX01n0001_p0348a12║所以有諸存亡休咎者，必有一獨尊萬能全知之天神主之宰之造之作之也；豈無而能然
TX01n0001_p0349a01║耶！何以故？以現見能活動之人之畜，不能如此故耳！不然者，則人畜等何以每不能
TX01n0001_p0349a02║遂其所樂欲而常為環境之苦所支配乎？故必有上帝也。合此二支與自然一派，又可約
TX01n0001_p0349a03║為二種邪見：一者斷見，二者常見。計常見者即神迷派，彼謂上帝既為吾人之主宰，
TX01n0001_p0349a04║萬能而全知，是以信之敬之念之禱之，當必賴之永生天堂，享快樂於無窮；若不信而
TX01n0001_p0349a05║忽之侮之慢之背之，自求永墮地獄，終為撤但，常流於化外而莫之救藥。噫！此教此
TX01n0001_p0349a06║見，一梗於胸中，其最善者或幸能生天享一期之福報，但報盡則仍不免於六道輪迴，
TX01n0001_p0349a07║三途之痛苦；次之者則什九不免鬼道幽冥之苦矣。計斷見者，即自然迷派與物集迷派
TX01n0001_p0349a08║；蓋謂自然如是，本無因果，好醜固定，佛豈可致？遂順其貪瞋慢之流而不復求其解
TX01n0001_p0349a09║脫之方。又謂人由物集，物散人亡，人生無常，應即時行樂；苟得以滿吾貪瞋慢之狂
TX01n0001_p0349a10║壑者，雖五逆十惡亦何憚而不犯！雖殺盡天下人，亦何所顧忌而不為！苟不得遂吾之
TX01n0001_p0349a11║所欲為，悶悶一生，則無如自殺速死之為快耳！吁嗟乎！此見一印入腦中，其不長淪
TX01n0001_p0349a12║惡趣註冊地獄者鮮矣！噫！不明十二因緣之概相，別共業感之正理，則不落於常，即
TX01n0001_p0350a01║流於斷；既落斷常而欲保持人類之地位尚烏可得耶！故吾人若真欲做一個人，昧此則
TX01n0001_p0350a02║無軌道之可循也。故此業果不斷有情續生之理，吾嘗謂之為「做人的要義」；推而廣
TX01n0001_p0350a03║之，做天乃至做佛，亦莫不基此為出發之點，奉此為根本之理。故在佛法應謂之曰五
TX01n0001_p0350a04║乘之共通教義，為學佛之最低限度也。
TX01n0001_p0350a05║上來所說，非如世俗糢糊影響之談因果。若能以之普及於今世之人類，則雖不倡
TX01n0001_p0350a06║世界和平而世界必趨於和平矣。且儒家雖不深明佛法，亦常謂佛教之談因果，有裨於
TX01n0001_p0350a07║世道人心，足以補儒之闕也。
TX01n0001_p0350a08║（記者謹案：中國庸儒，每耳食佛家有因果之論，輒謂佛教之談因果，其於世道人心亦
TX01n0001_p0350a09║不無小補；實屬乖謬已極，可知彼輩於佛經佛論必未曾寓目，於因果之理，必完全不能彷
TX01n0001_p0350a10║彿其粗義也。夫釋氏所云因果之理，乃如實而言，豈彼橫記妄說為如是如是哉！釋氏之意
TX01n0001_p0350a11║，亦非借此論以駭懼世人，使勿殺人放火也；亦非待釋氏道出因果之論，而後世間方有因
TX01n0001_p0350a12║果報應也；惟因事相本來實現為如此如此，故釋氏說為如此如此。蓋以於事實上雖因果昭
TX01n0001_p0351a01║昭不爽，然異生身為異熟之報所礙而不能見其底蘊；心為種種戲論所障而不能明其正情；
TX01n0001_p0351a02║故釋氏集合異生分上所有之種種事情，於其共同點上指出其因果之公理，次復告之以人生
TX01n0001_p0351a03║輪迴之事情，使之由此理上比知必有六道輪迴之事實。世人不曉，而謂因果之教，唯是釋
TX01n0001_p0351a04║氏所施設，唯是佛教徒所迷信，豈人生真有所謂因果輪迴來生來世哉！縱聞有二三現見之
TX01n0001_p0351a05║果報等事，亦不過適逢其會耳！總之，輪迴非現前可見證，來生亦渺不可親覺，吾不信焉
TX01n0001_p0351a06║，吾不信焉。吁嗟乎！中國人之未出國門者，不見有美國，不信有美國，而美國豈即因其
TX01n0001_p0351a07║不信而即消沒乎？彼輩不信有業報，而業報豈即因其不信而遂無乎？知與不知，信與不信
TX01n0001_p0351a08║，而因果之理，業報之事，本來如是如是；吾甚為昧者危焉！）
TX01n0001_p0351a09║二　明唯有根塵故人我本空凡夫鮮具宿命之慧，菩薩尚有隔陰之迷，且貪瞋內
TX01n0001_p0351a10║擾，濁境外眩，吾人若不亟求所以出世之道，則福果一盡，人生之再報，將難乎為繼
TX01n0001_p0351a11║矣！是以既曉業果之五乘通義，繼則應達我空三乘聖教。此三乘出世之學，最初所明
TX01n0001_p0351a12║者，即人我本空之理，五蘊幻聚之相。蓋以生死因於惑業，惑業原於執我，而庸人所
TX01n0001_p0352a01║執之我，則皆由不達五蘊假相而妄計之以為我之故也。或計色蘊是我，或計受蘊是我
TX01n0001_p0352a02║，或計想蘊是我，或計行蘊是我，或計識蘊是我，或計五蘊和合是我；要皆是誤繩為
TX01n0001_p0352a03║蛇，顧影覓首也。若就其所計而推研之，彼將彷徨而莫知措其手足矣！蓋以即如彼所
TX01n0001_p0352a04║計之五蘊而言之，其中亦唯見有色受蘊等，而未見有我也。或難曰：若但是五蘊而無
TX01n0001_p0352a05║我者，則誰是作者，誰是受者？若無作亦無受，則豈不違於業果不斷有情續生之義耶
TX01n0001_p0352a06║？曰：應知「諸蘊從緣生，和合相續故，假現為我相，但唯有根塵」。所謂塵者，即
TX01n0001_p0352a07║色聲香味觸法六塵；根者，即眼耳鼻舌身意六根也。蓋由根塵構接，見相假現，五蘊
TX01n0001_p0352a08║和續，惑業滋起，起業受果，仍在五蘊。蘊謂積聚，和合有相；此假合相，唯依根塵
TX01n0001_p0352a09║內外六處，覓我不得；為明斯義，是故說言唯是根塵，人我本空也。若無我執即無惑
TX01n0001_p0352a10║業，若無惑業則無所報，無三界報是曰出世。若明我空即無無明，無明滅則行滅乃至
TX01n0001_p0352a11║老死亦滅；滅染還淨，縛乃解脫，此即出世之根本，三乘之共通教義也。諸有欲超出
TX01n0001_p0352a12║世間。離脫苦海，於唯有根塵人我本空之義，盍細味之！
TX01n0001_p0353a01║三　明諸法本空故唯識所變依上所明，雖可出世，若深究之，義猶未詳，言猶
TX01n0001_p0353a02║未至也。夫一切諸法不越五蘊，而色蘊等根塵諸緣亦從緣生亦無自性，體空而性寂，
TX01n0001_p0353a03║故曰諸法本空也。難者曰：諸法若空，即無有諸法，何以世間共見有種種差別之相，
TX01n0001_p0353a04║而聖教亦說有五位百法耶？曰：體雖空寂幻相非無也。然非無之相，不出能變能了之
TX01n0001_p0353a05║心識，故一切皆所變，唯識能變、唯識能了，故曰唯識。以體空而相有故，故曰諸法
TX01n0001_p0353a06║本空，唯識所變也。但此法空識變之義，非二乘定性者所能領受所可悟入者，故此義
TX01n0001_p0353a07║亦曰大乘不共教義也。
TX01n0001_p0353a08║四　明本非空有故入佛知見有執即生執除即佛，除執即是佛法。眾生妄情所執
TX01n0001_p0353a09║之妄相雖非有，而諸佛妙智所證之實相則非無；證與未證，諸法之真際本來如是，以
TX01n0001_p0353a10║是義故說之為本非空有。法華經云：『佛為一大事因緣出現於世，為令世間一切眾生
TX01n0001_p0353a11║開示悟入佛之知見』。所謂悟入佛之知見者，即是親證此非有之空非無之真也。然啟
TX01n0001_p0353a12║發此親證實相之智，非由先明諸法本非空有之理，不得而入，故曰明本非空有故開佛
TX01n0001_p0354a01║知見也。應知上三所明，皆為除執之方便談，非和盤托出直示目標之論。然諸佛所以
TX01n0001_p0354a02║說五乘通理、三乘共教、法空識變之大義者，皆為眾生根鈍福薄，不得已而降低其教
TX01n0001_p0354a03║程，以之為階漸耳，非直探其本懷之談也。故吾明佛法之悟入，而以此居於最後也。
TX01n0001_p0354a04║上來所言，不過略示梗概，粗談綱要，使學者有軌道可依，階梯可循，不致東討
TX01n0001_p0354a05║西摸耳；若真欲切實研究以求悟入者，則應詳之於各宗之經論。（陳維東記）（見海
TX01n0001_p0354a06║刊四卷十期）