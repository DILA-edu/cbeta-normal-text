TX02n0001_p0917a01║亞歐美佛教之鳥瞰
TX02n0001_p0917a02║——二十年一月在廈門中華中學講——
TX02n0001_p0917a03║一　成立佛教之根本原理
TX02n0001_p0917a04║二　佛教普及之範圍
TX02n0001_p0917a05║三　亞洲佛教古代之概況
TX02n0001_p0917a06║四　亞洲佛教在近代之大系
TX02n0001_p0917a07║五　亞洲佛教在近代之傳播
TX02n0001_p0917a08║六　歐洲佛教之近況
TX02n0001_p0917a09║七　美洲佛教之近況
TX02n0001_p0917a10║
TX02n0001_p0917a11║一　成立佛教之根本原理
TX02n0001_p0917a12║對於佛教，向來討論者多矣，或云是哲學，或云是宗教，或云非宗教非哲學，言
TX02n0001_p0917a13║之各有其理，實則皆非圓滿之說，蓋佛教是包括宗教哲學者也。佛教既是宗教亦是哲
TX02n0001_p0917a14║學，究與各宗教哲學有以異乎，無以異耶？曰：異。蓋其餘宗教無不於人世外另立一
TX02n0001_p0918a01║渺渺之神，若上帝、梵天等，令人可思而不可及，此為諸宗教所共也。佛教則不然，
TX02n0001_p0918a02║佛教之所言佛者，非於人世外另有所謂佛，而即在吾人之世界可求而得之也。所謂佛
TX02n0001_p0918a03║者；本屬梵語佛陀，此方譯為覺者，即覺悟人生宇宙之真理而得其解決苦痛之方法，
TX02n0001_p0918a04║並且能夠與一切人同覺悟而解決之，如是即曰佛。由是以觀，佛之所以為佛者。非可
TX02n0001_p0918a05║思而不可及，而實一切人皆可為佛者也。其餘宗教唯知俯首乞憐以向他求（上帝等），
TX02n0001_p0918a06║佛教則天上天下唯我獨尊而求自己得為圓滿覺悟之佛陀，即此點與餘宗教不可同日語
TX02n0001_p0918a07║矣！故佛教不同餘宗教。至佛教中心哲學，已為世界公認為甚深哲理，不待贅言。然
TX02n0001_p0918a08║於一般哲學者，一是推論，一是實證；若能稍涉佛經藩籬者，不待言而自知。故佛教
TX02n0001_p0918a09║根本原理無他，即在求其究竟圓滿覺悟人生宇宙之根本，既覺悟後，復曉之而宣暢之
TX02n0001_p0918a10║，是謂佛教。
TX02n0001_p0918a11║二　佛教普及之範圍
TX02n0001_p0918a12║佛教發源於印度，漸而播向於世界，水濕火燥，是所當然。然在現在普及之範圍
TX02n0001_p0919a01║觀之，亞、歐、美三洲，佛教均有蒸蒸日上方興未艾之觀，而澳、非二洲則尚未聞有
TX02n0001_p0919a02║佛教之傳入也。余此次遊亞、歐、美、非，而澳洲則未涉足其間，或已有佛教之傳入
TX02n0001_p0919a03║未可知也。蓋今世界文化昌勝之區，亦唯推亞歐美而澳非二洲不及也。雖亦曾有埃及
TX02n0001_p0919a04║之古代文化，久已消弭殆盡，現已不足道矣。以文化蔽塞，佛教之傳播亦無由而入，
TX02n0001_p0919a05║故佛教普及之範圍最顯然而易見者，唯亞歐美之三洲耳。
TX02n0001_p0919a06║三　亞洲佛教古代之概況
TX02n0001_p0919a07║佛教之發源於印度，蓋非偶然。當時諸外道之歧見紛紜，目睹社會之階級制度而
TX02n0001_p0919a08║心戚不安，遂振臂起而改革者，即生於二千五百餘年前印度釋迦牟尼佛也。蓋印度當
TX02n0001_p0919a09║時係一割據之國體，而釋迦族亦諸國中之一小國也。印度之人民分為四級，一婆羅門
TX02n0001_p0919a10║族，二剎帝利族，三吠舍族，四首陀族，前二皆屬貴族，其生活之愉快，固不待言；
TX02n0001_p0919a11║而後二族，尤其是首陀族（佃者），其被卑視壓迫之苦，不堪設想。釋迦原係剎帝利
TX02n0001_p0919a12║族（貴族），睹斯不欲睹之情形，遂慨然捨王位而思設法以革除之，由斯遍訪諸師，
TX02n0001_p0920a01║結果皆不滿所求。乃憑自己之思量，而獲最深之覺悟，是名曰佛。以所得之覺悟，同
TX02n0001_p0920a02║時而影響得一般風附雲從者，佛教之團體由斯成立。
TX02n0001_p0920a03║佛滅後一二百年頃，有統一印度之阿育王出世，並征服四方，西至波斯、東至新
TX02n0001_p0920a04║疆、南至錫蘭、緬甸，北至今俄領之地。既有威振四方之勢力，兼為佛教之誠篤信仰
TX02n0001_p0920a05║者，於是以勢力之所及地，選優秀人才，四方傳播，並立舍利塔以紀念之。時當中國
TX02n0001_p0920a06║秦始皇時代，彼時有室利房者來華傳教，因禁制未行。繼之佛教在印度傳千餘年，此
TX02n0001_p0920a07║期間以印度為中心，已成為亞洲之佛教矣。其後印度佛教優秀人才播教於四方，兼婆
TX02n0001_p0920a08║羅門教復活，於是佛教衰落；繼為回教侵入，佛教遂亡。白人入而印度再亡。向來不
TX02n0001_p0920a09║明印度史者，謂印度之亡於佛教，實則先不信佛教而後致印度於亡也。
TX02n0001_p0920a10║四　亞洲佛教在近代之大系
TX02n0001_p0920a11║在距今千五百年前之佛教，蓋以印度為中心，而南傳入於錫蘭、緬甸、北傳入蒙
TX02n0001_p0920a12║古、新疆等地，東傳入西藏及中國本部。余前於巴黎博物院見各種古物，知新疆、波
TX02n0001_p0921a01║斯、阿富汗、爪哇等地，皆曾有佛蹟，於此可見一斑；然現時則均變為回教國矣，此
TX02n0001_p0921a02║過去印度為中心之佛教也。至就近代言之，亞洲之佛教，有三大系，一中國系，由中
TX02n0001_p0921a03║國而傳往朝鮮、安南、日本等地。二錫蘭系，由印度傳入而復傳緬甸、暹羅等地。三
TX02n0001_p0921a04║西藏系，傳向於滿、蒙、尼泊爾等地。其相傳亦千餘年矣。
TX02n0001_p0921a05║五　亞洲佛教在近代之傳播
TX02n0001_p0921a06║亞洲佛教分三大系，係由向來傳播之地理和步驟言之。在今之亞洲佛教則逈異其
TX02n0001_p0921a07║趣。蓋往時交通不便，文化未昌，是以各偏據一隅，而不易互相影響。今則海陸空之
TX02n0001_p0921a08║交通進步靡止，文化之發達，時呈波譎雲詭之觀，信乎欲閉門偏據所不容之時也。故
TX02n0001_p0921a09║亞洲之佛教，亦同時隨而活躍其中矣。由亞洲之三系，今且進而為世界化之佛教，遠
TX02n0001_p0921a10║布於歐美，三系中首推錫蘭（在佛史亦稱獅子國）。蓋錫蘭地當歐亞交通之衝，歐美人
TX02n0001_p0921a11║之止息其間者，不可以數計，於是錫蘭之佛教，亦介紹而與歐美相認識矣。其次推日
TX02n0001_p0921a12║本，日本維新以後，其各種之進步，誠可令人稱羨不置，佛教亦其進步之一也。以此
TX02n0001_p0922a01║二系、久與歐美相通，致引起歐美人對於佛教之注意而研究，故世界化之佛教傳播，
TX02n0001_p0922a02║首錫蘭而次日本也。至中國之佛教，沉悶於斗室之中，不被問於世也久矣！直至前二
TX02n0001_p0922a03║年，余往歐美，於各大都會各大團體各大學校接談演講，遂引起一般人對中國佛教之
TX02n0001_p0922a04║興趣，同時即發起創設一世界佛學苑。由多數之公意，認為設於中國為宜，此近來中
TX02n0001_p0922a05║國佛教之世界化也。
TX02n0001_p0922a06║佛教由如是之介紹，同時得絕大之反應，而引起歐美等人之研究有數點。一、考
TX02n0001_p0922a07║古的研究：由考究亞洲之歷史，發見佛教乃注意而研究之，此大概屬於東方學者之部
TX02n0001_p0922a08║分也。其二、美術：西洋之美術，以前極崇拜希臘埃及之美術，最近則崇拜印度之美
TX02n0001_p0922a09║術，有過無不及。在美術方面，過去佛教教蹟之雕刻尤多，如西藏、新疆、錫蘭等地
TX02n0001_p0922a10║發現之佛蹟，見不一見；再如中國之各處石刻，均能使歐美人極誠崇仰，其價值已得
TX02n0001_p0922a11║世界專家之評定，不待言而後知也。三、由宗教研究而及於佛教者：西人主觀的宗教
TX02n0001_p0922a12║信仰，固以基督為最尊，然亦承認世界之各大宗教，除基督外唯佛教最高。此猶主觀
TX02n0001_p0923a01║之評判，若以客觀論調評之，佛教在諸宗教之位置，尤為傑出。四、哲學研究：凡研
TX02n0001_p0923a02║哲學者，莫不公認佛教中有甚深哲理在，對宇宙人生根本問題，均能與以圓滿之答復
TX02n0001_p0923a03║，所謂和合緣生互融交遍之理也。如前德國有叔本華者，僅得小乘意義之一分，已認
TX02n0001_p0923a04║為超乎諸家哲學之上。再有英之羅素、法之柏格森等，對於佛教中所具之哲學，均表
TX02n0001_p0923a05║示為諸哲學中之炯炯者也。由此四種研究，佛教之對於歐西，其影響大矣。現歐西人
TX02n0001_p0923a06║民，不僅研究而已，且進一步信仰者已不乏其人。如近在錫蘭地方出家者數十人。由
TX02n0001_p0923a07║錫出家後而回歐者，亦有多人。再如德之柏林及英之倫敦，有錫蘭人建造佛寺及組各
TX02n0001_p0923a08║佛教會，是皆由信仰者組織而成之也。
TX02n0001_p0923a09║六　歐洲佛教之近況
TX02n0001_p0923a10║歐洲佛教之創設，已見前述。最近又有日人在巴黎設日法佛學院，係二國合辦。
TX02n0001_p0923a11║彼初有多數不信宗教者，指基督天主而言，後從哲理而研究之，乃成為佛教之教徒也
TX02n0001_p0923a12║。亦有既信宗教而於諸宗教作統合之研究，覺佛教中義理之超越，非餘宗教所能望及
TX02n0001_p0924a01║，由之捨餘而專一者；斯皆不乏其人。復有一二學者，教授於諸大學，引起一般青年
TX02n0001_p0924a02║研究佛學之興趣。故知歐洲之佛教，不外一信仰、一研究，而組成歐洲最近之狀況也
TX02n0001_p0924a03║七　美洲佛教之近況
TX02n0001_p0924a04║美洲之佛教，有由大西洋傳入者，有由太平洋傳入者。美國文化在未獨立以前，
TX02n0001_p0924a05║均以各方面之輸入為轉移，故美之西部與東部，其文化頗不一致，如紐約是受歐洲之
TX02n0001_p0924a06║影響，對佛教多由宗教研究而信仰之。再如加里福尼亞等地。日人已在彼設有佛教會
TX02n0001_p0924a07║，為東方民族所居者，各色人皆有，即信印度之婆羅門者亦不少，日人在彼設佛教宣
TX02n0001_p0924a08║教所數十處，聽者多美人。再如檀香山，有本地之土人與中國人約十萬，日人在彼則
TX02n0001_p0924a09║有十餘萬之數，而美人反少，其中美人之信仰佛教者，較之美國他處為尤多。故前有
TX02n0001_p0924a10║報載，今年檀香山開世界佛教青年聯合會，中國亦將有參加之事，此佛教在美國之狀
TX02n0001_p0924a11║況。以西部與東亞關係較切，故信仰者多，而東部與歐洲近，故研究者多也。
TX02n0001_p0925a01║佛教發源於南亞，而漸次傳播於世界，今尤有蒸蒸日上之觀。獨惜中國系之佛教
TX02n0001_p0925a02║，在世界上尚無若何貢獻可述，此誠愧憾萬分之事。近來既已能喚起歐美人對中國佛
TX02n0001_p0925a03║教之注意，尤須謀整頓而貢獻於世界。此不但佛教之幸，亦中國人全體之光榮也，諸
TX02n0001_p0925a04║君其亦樂而發展之歟！（宏度記）（見海刊十三卷四期）