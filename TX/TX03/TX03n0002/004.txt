TX03n0002_pa099a01║生命之研究
TX03n0002_pa099a02║——十七年四月在杭州之江大學講——
TX03n0002_pa099a03║宇宙間形形色色，變化萬千，要其指歸，無非有生命與無生命兩種現象而已耳。
TX03n0002_pa099a04║觀夫山木之欣欣向榮，江水之滔滔東下，就其表面論之，固似有長大變化之能力存乎
TX03n0002_pa099a05║其中。然吾不以水木為有生命現象，吾之所謂為有完全生命現象者，厥為人類，以其
TX03n0002_pa099a06║為萬物之靈也。夫人既為有生命現象之動物矣，則其生命何自來，不可不一研究之。
TX03n0002_pa099a07║有人謂「生命之來由，係由於無生命之物質變化而成」。其根據即以「化學上若
TX03n0002_pa099a08║干種元素，可以構成人體」為言。而反之者，則又以為「生命係由有生命物體——父
TX03n0002_pa099a09║母體——而出，決不能由無生命物質而成」。其所持以辯論者，即難「化學上若干元
TX03n0002_pa099a10║素既能構成人體，何不以之造成一有生命之人？今既不能造成一有生命之人，則生命
TX03n0002_pa100a01║不出於無生命之物質，可以斷言」。
TX03n0002_pa100a02║雖然，余亦有問焉：夫既謂生命都由父母體而來，則逆數而上，必有一最初之男
TX03n0002_pa100a03║與一最初之女。此男也、女也，不能復謂其有父母生之也，既無父母生之，則其生命
TX03n0002_pa100a04║又從何而來耶？吾知主生命出自父母體之說者，必結舌不能措一答也。
TX03n0002_pa100a05║在吾之意，以為生命本係固有，自古迄今生命自在，特有適當機會時則發現其現
TX03n0002_pa100a06║象，否則潛伏焉耳。吾姑采日常事理以證吾說：考物理有動靜兩種力，動者有現象可
TX03n0002_pa100a07║見，靜則潛伏而不興。生命亦有動靜力焉，在白日則動，故一切現象都見；夜昏則靜
TX03n0002_pa100a08║，至聲息全無。然而睡熟時聲息全無者，乃在潛伏時內，而不能謂生命即停止於夜中
TX03n0002_pa100a09║也。昔人有詩曰：「晨昏小死生」。揆其意、蓋亦以為晨而起如死之復生，昏而臥若
TX03n0002_pa100a10║生而入死然者。此特就生命現象之一小部分言之也，擴而充之，謂生命之大死生，如
TX03n0002_pa100a11║晨之生昏之死，亦無不可也。蓋人死云者，特在生命現象上告一段落，而生命之潛伏
TX03n0002_pa100a12║力，固猶存也。遇有相當機會則復生焉；惟復生之生命與前生之生命，其現象亦不必
TX03n0002_pa101a01║盡同，蓋視時機之如何而定也。譬如杭州乘車赴滬，車中一覺而醒來已是北站矣。夫
TX03n0002_pa101a02║北站之風景固異於杭州，而覺後之所見當亦異於未睡時之所睹。以此例復生與前生之
TX03n0002_pa101a03║現象之不同，正相符合。是故以「生命出於無生命物質」或「由於父母體」者，其說
TX03n0002_pa101a04║多有時而窮，誠不若以「生命本身為常存者」之說之為當也。惟生命常存故無始無終
TX03n0002_pa101a05║，無終無始而現象之有時發現、有時潛伏，則機會為之耳。雖然、生命固無始終，而
TX03n0002_pa101a06║實有變化，其變也有秩序焉。人苟能明心見性，順其秩序以求生命之源，則生命之創
TX03n0002_pa101a07║造亦有在乎人者，要視各人之根底如何耳！（毛汶記）（見海刊九卷四期）
TX03n0002_pa101a08║（附註）太虛叢書「哲學」改題「生命」，今依海刊原題。
TX03n0002_pa101a09║（附）答生命研究之疑問
TX03n0002_pa101a10║（季炎君之疑問）讀四月三十日，杭州報星期副刊，載有毛汶君記錄太虛法師「生命之研
TX03n0002_pa101a11║究」一文，不禁發生疑問。茲特臚陳意見如左，以供世之研究生命學者有以教之焉。
TX03n0002_pa101a12║原文主張『生命自在』之說：謂『有適當機會，則發現其現象』為生；否則為死。且以『
TX03n0002_pa102a01║物理有動靜兩種力』，以證明生命之隨動靜而生死焉。可見其所謂動靜云者，即此適當之機會
TX03n0002_pa102a02║也。說理未嘗不圓，然生命既屬自在，但有動機即發，何不自生自發，而必待父母配偶，以造
TX03n0002_pa102a03║端乎其動機？既待父母之配偶，以其造端乎動機，是主持此動機者，即原文所謂適當機會仍為
TX03n0002_pa102a04║父母也；即不能謂之自在，與『生命係由有生命物體而來』之說何異？矧機會之權能操之于父
TX03n0002_pa102a05║母，愛欲其生惡欲其死更影響於生命本身使其失卻自在耶？此疑問者一。又原文『不若「以生
TX03n0002_pa102a06║命本身為常存者」之說為當也』句，僅以寤寐夢覺等為喻，亦不能確實證明生命本身之常在。
TX03n0002_pa102a07║何以見之？例如醒後之人，對於夢中幻境，類能記憶。又如一人由杭州乘車至滬，車中一覺醒
TX03n0002_pa102a08║來已是北站，但此人既睹北站景物，同時亦能記憶杭州景物不失。故謂之生命本身常存，於理
TX03n0002_pa102a09║尚說得過去，而何以賦有真正本身常存之生命，一隔陰迷，即不能記憶前生之情事乎？常存之
TX03n0002_pa102a10║理，於何徵實哉？此疑問者二。
TX03n0002_pa102a11║總而言之，不受動靜機會之支配而失其本來面目，而後謂之自在；不受境遇變幻之攪亂而
TX03n0002_pa102a12║失其湛明知覺，而後謂之常存，研究生命學者，其亦於此二點疑問加之意乎？否則，其所主張
TX03n0002_pa103a01║即不能成立。一七，五，一，季炎。
TX03n0002_pa103a02║一、佛明諸法，皆仗因託緣以生起。但云自在，如不明託父母所緣乃起為現行，
TX03n0002_pa103a03║則成實我之常執，而不明生命不常不斷之真相。
TX03n0002_pa103a04║二、醒能憶夢，而夢不必能憶醒，後一夢亦必不能憶前一夢。佛菩薩常覺而通宿
TX03n0002_pa103a05║命，如醒；異生類如前夢後夢相續，雖不相憶，而不容為相續不斷。（見海刊九卷五期
TX03n0002_pa103a06║）