TX03n0002_pa120a01║救世覺人之佛法
TX03n0002_pa120a02║——十五年九月在星加坡維多利亞紀念堂講——
TX03n0002_pa120a03║一　佛是為救世人而求得正覺者
TX03n0002_pa120a04║二　正覺是明徹人生世間真相的
TX03n0002_pa120a05║甲　緣起無盡
TX03n0002_pa120a06║乙　性空無礙
TX03n0002_pa120a07║三　解悟人生世間真相之成果
TX03n0002_pa120a08║甲　緣起無盡故得人生之真價
TX03n0002_pa120a09║乙　性空無礙故離世間之苦厄
TX03n0002_pa120a10║四　佛法能覺世救人
TX03n0002_pa120a11║
TX03n0002_pa120a12║維多利亞是英國有名一女王，當日曾致英國強盛，使英國國旗飄揚於世界；今在
TX03n0002_pa120a13║星洲之維多利亞紀念堂與諸君講演，或為佛法昌明於大地之兆！想諸君皆有此同感也
TX03n0002_pa120a14║。茲拈出「救世覺人之佛法」講之。
TX03n0002_pa120a15║一　佛是為救世人而求得正覺者
TX03n0002_pa121a01║云何為佛？梵語佛陀，英語buddha，華譯為正覺者。佛之一字，乃是公有名詞，
TX03n0002_pa121a02║非一人所獨有，故過去現在未來、十方一切之得正覺者，均稱之為佛。惟此處所講之
TX03n0002_pa121a03║佛，則專以釋迦牟尼為依據，蓋吾人現在得聞之佛法，實由釋迦牟尼遺傳下來也。
TX03n0002_pa121a04║云何為正覺者？有真正明確的大覺悟之人，稱曰正覺者，是即佛也。佛之正覺，
TX03n0002_pa121a05║何以知為救世人而求得耶？請舉釋迦佛為救世人捨國修道之動機以說明之，有二：一
TX03n0002_pa121a06║、曾因親歷戰爭及睹蟲魚鳥等互相吞殘之慘，由悲痛而起救世之思想。二、曾因見世
TX03n0002_pa121a07║人雖極富貴，終苦於老病死之逼迫，由悲痛而起救世之思想，再從釋迦佛求得正覺之
TX03n0002_pa121a08║事例以說明之，有四：一、看破塵世榮利情愛而捨國求道；二、學歷天神外道諸教而
TX03n0002_pa121a09║捨邪自修；三、孤處深山，苦行禪定，未能得其正覺而轉趨積極的修持；四、受食後
TX03n0002_pa121a10║，樹下端坐降魔得成正覺。
TX03n0002_pa121a11║上僅就釋迦牟尼佛之歷史方面觀察，知佛是為普救世人而求正覺者。再從世界宗
TX03n0002_pa121a12║教學術各方面以觀察佛之地位，更可以見佛之偉大精神也。一、佛非多神教的神，亦
TX03n0002_pa122a01║非一神教的神。世界宗教，大概分多神教——如道教，一神教——如基督教，或無神
TX03n0002_pa122a02║教等。佛是全宇宙之正覺者，故非俗人向之求福避禍之多神教的神，亦非創造主宰宇
TX03n0002_pa122a03║宙萬有之一神教的神。二、佛非冷酷的厭世者，亦非熱中的迷世者。佛極富於同情心
TX03n0002_pa122a04║，以一般人之苦樂為苦樂，積極的熱心救世者，故非冷酷厭世；又不熱中於榮華富貴
TX03n0002_pa122a05║，乃是求正覺而得之者，故非迷戀塵世者。三、佛非宗教家，而亦為宗教家。凡宗教
TX03n0002_pa122a06║家必須崇拜一種神，以為一般人之信仰，佛不立一種神以令人信，故非宗教。然佛亦
TX03n0002_pa122a07║出其悟得之真理以立人之信仰，故亦宗教家。四、佛非教育家，亦為教育家。凡教育
TX03n0002_pa122a08║家必有種種學科課程以為教導之標準，佛則並不以何種學科書本教授人，故非教育家
TX03n0002_pa122a09║。然憑其正覺大悲以隨機化導，故亦教育家。五、佛非哲學家，而亦為哲學家。凡哲
TX03n0002_pa122a10║學家必以其理智所推測之某種條件為真理，佛則不馳其理智以創立學理，故非哲學家
TX03n0002_pa122a11║。然憑其正覺大悲而為諸學者闡幽析微，故亦哲學家。六、佛非科學家，而亦為科學
TX03n0002_pa122a12║家。凡科學家必精研物理，以為人中資生之用，佛則不專究一門求致物用，故非科學
TX03n0002_pa123a01║家。然憑其正覺大悲而隨諸問者說明各種事情，皆合科學，故亦科學家。七、佛為證
TX03n0002_pa123a02║真者，而亦是應俗者。佛雖是實證真理者，而無執著故恒隨順俗情以為說法。八、佛
TX03n0002_pa123a03║為實行者，而亦是理論者。佛之為佛，皆由其親身實行之成就。然成佛後，日為人說
TX03n0002_pa123a04║法而無暇晷。九、佛為超特者，而亦是平常者。佛未出家前，已將常人一生經過做完
TX03n0002_pa123a05║，出家後皆為超人之行為。然亦僅享人之恆壽，同於常人。十、佛為莫測者，而亦是
TX03n0002_pa123a06║無奇者。佛之神通寂定，智慧辯才，均不可思議。然每早起宴息，穿衣食飯，無何奇
TX03n0002_pa123a07║怪。
TX03n0002_pa123a08║二　正覺是明徹人生世間真相的
TX03n0002_pa123a09║云何正覺是明徹人生世間真相的？欲明此理，先解字義。人生者，謂人類及非人
TX03n0002_pa123a10║類之一切有情眾生也。世間者，謂遷變無常之宇宙萬有也。真相者，謂人生世間真實
TX03n0002_pa123a11║如此之真相狀也。此真相狀，唯正覺者始能明白徹了，絕非不覺者能領悉分毫也。但
TX03n0002_pa123a12║佛之正覺所明徹的「人生世間」之「真相」，究竟是如何耶？則緣起無盡，性空無礙
TX03n0002_pa124a01║是也。
TX03n0002_pa124a02║甲　緣起無盡欲明緣起無盡，先釋其名義：「緣」以生剋消長之關係為義，其
TX03n0002_pa124a03║內容可分如下：
TX03n0002_pa124a04║因緣……主因……主要的因
TX03n0002_pa124a05║無間緣，緣緣，增上緣……助因……輔助的緣
TX03n0002_pa124a06║事事物物，都是眾緣之所集起，謂之「緣起」，舉例如下：
TX03n0002_pa124a07║　　　　　　┌業識──因┐　　　　　　　　┌種子──因緣─┐
TX03n0002_pa124a08║　　　　人身┤父緣─┐　├─所起的　　草木┤水土─┐　　　├─所起的
TX03n0002_pa124a09║　　　　　　└母緣─┴緣┘　　　　　　　　└風日─┴增上緣┘
TX03n0002_pa124a10║明此緣起之義，則知「人生世間」是眾緣所起。一、非是「大梵」、「上帝」、
TX03n0002_pa124a11║「神」等之所造作的，故亦非彼之所主宰的；二、非是從「虛空」、「虛無」而有的
TX03n0002_pa124a12║；三、亦非是「自然而然」的；四、亦非是從那幾種特定的原質力而有的；五、亦非
TX03n0002_pa125a01║是從哲學者假想所立「太極」、「冥初」等等而有的。但緣起事中有力的事緣，尤在
TX03n0002_pa125a02║於「人生」的「心識」，以「心識」是有覺知力及活動力的，故緣起之說明，在佛學
TX03n0002_pa125a03║即為唯識論。
TX03n0002_pa125a04║上來是明緣起。如何是無盡？無一事一物不是眾緣所起，故一一事物皆備攝一切
TX03n0002_pa125a05║事物。又一一事物，又皆為「緣」能「起」其餘一切事物，故一一事物皆攝入一切事
TX03n0002_pa125a06║物。例如人身由萬物所成而備萬物，亦能遍為萬物生起之因緣以互攝互入。故推前前
TX03n0002_pa125a07║無始起，推後後無終止，推內內無中核，推外外無邊際，由無始無終無邊無中故曰無
TX03n0002_pa125a08║盡。
TX03n0002_pa125a09║乙　性空無礙「性」以固定實在之體質為義。但何以有此「性空」耶？以事事
TX03n0002_pa125a10║物物都是緣起無盡的，故此種固定實在之體質是空無的。唯此「無性的空理」是遍於
TX03n0002_pa125a11║一切事物，本來如此、永久如此的，故「唯此無性的空理」是「一切事物」的真性。
TX03n0002_pa125a12║由此一切事物的真性唯是性空的空性，故一切事物皆無「質礙」的、無「障礙」的、
TX03n0002_pa126a01║無「對礙」的、無「限礙」的。
TX03n0002_pa126a02║三　解悟人生世間真相之成果
TX03n0002_pa126a03║甲　緣起無盡故得人生之真價淺言之，則人生以業識為因緣，故內為別業之報
TX03n0002_pa126a04║身，外為共業之世界。生有從來，死有趣往，推前無始，推後無終，故現時一言一行
TX03n0002_pa126a05║，皆有深廣之關係及無窮之價值。言行而善，必有食福之時；言行而不善，必有受罪
TX03n0002_pa126a06║之日。由是善惡得其標準，而道德有其根據，人生乃可孜孜為善而去惡，以完成道德
TX03n0002_pa126a07║之人格。深言之，則吾人當身即緣起故，即無盡故，諸法與吾並存，法界與吾為一。
TX03n0002_pa126a08║換言之，「吾人」即無限之「全宇宙」，即全宇宙之主，何等安樂？何等自在？
TX03n0002_pa126a09║乙　性空無礙故離世間之苦厄世間之苦厄，生於自他之對礙，心境之限礙，物
TX03n0002_pa126a10║體之質礙，知覺之障礙。達人生世間緣起無盡而其性皆空故，則諸礙本無所有而苦厄
TX03n0002_pa126a11║全離。淺之則人我之性空，故無我我所世間一切是非利害之衝突爭鬥可休息。深之則
TX03n0002_pa126a12║照見五蘊等諸法空，故一切老死無明等苦厄無不度脫。
TX03n0002_pa127a01║四　佛法能覺世救人
TX03n0002_pa127a02║依上所說，知佛法可離世間苦厄，故為眾患逼迫之今世所需。今世增劇之苦患，
TX03n0002_pa127a03║尤在地盤戰爭與階級戰爭之兩重戰爭相殺，此皆不明「國家」與「階級」皆性空，故
TX03n0002_pa127a04║致相礙而多殺；知性空無礙，則互相扶助以成利濟，而爭殺等苦可離矣。
TX03n0002_pa127a05║既唯佛法能得人生真價，故尤為茫無依恃之吾人所需也。吾人生在今世，知識愈
TX03n0002_pa127a06║豐富，愈覺人生無意義。吾人為家庭、為國家、為人群之生活而生活，覺得皆無究竟
TX03n0002_pa127a07║之意義；至為個人生活而生活，尤覺無趣。如此、則生不如死，而世人自殺之所由多
TX03n0002_pa127a08║。今悟吾人緣起無盡，而一言一行皆有無限之關係及無窮之價值，由是乎心有所依歸
TX03n0002_pa127a09║，可漸趨光明正覺之路。
TX03n0002_pa127a10║今之世間，在多殺之苦痛中，唯佛法能救之。今之人生，在自殺之煩悶中，唯佛
TX03n0002_pa127a11║法能覺之。故佛法是能救世而覺人的，是之謂「救世覺人之佛法」。（甯達蘊記）（
TX03n0002_pa127a12║見海刊七卷十期）