TX03n0002_pa128a01║佛教人乘正法論
TX03n0002_pa128a02║——五年在普陀關中著——
TX03n0002_pa128a03║一　總論
TX03n0002_pa128a04║二　信仰皈依三寶
TX03n0002_pa128a05║三　三皈
TX03n0002_pa128a06║四　五戒善法
TX03n0002_pa128a07║五　在家六眾信徒
TX03n0002_pa128a08║六　不殘殺而仁愛
TX03n0002_pa128a09║七　不偷盜而義利
TX03n0002_pa128a10║八　不邪淫而禮節
TX03n0002_pa128a11║九　不欺誑而誠信
TX03n0002_pa128a12║十　不服亂性情品而調善心身
TX03n0002_pa128a13║十一　五戒之類別
TX03n0002_pa128a14║十二　增上五戒
TX03n0002_pa128a15║十三　持戒之因果
TX03n0002_pa128a16║十四　傳授受持之方法
TX03n0002_pa128a17║十五　斷疑生信
TX03n0002_pa128a18║
TX03n0002_pa129a01║一　總論
TX03n0002_pa129a02║佛教有五乘法：曰人乘、曰天乘、曰聲聞乘、曰緣覺乘、曰如來乘。前二世間，
TX03n0002_pa129a03║後三出世，唯如來乘完全此五。今論所取，但在人乘，此人乘法其本源出於如來乘，
TX03n0002_pa129a04║故曰佛教人乘正法。然此非以窮幽體玄，造微證真者也，乃以現今人倫之習慣風俗性
TX03n0002_pa129a05║情為質地，以佛教人乘正法為準繩，使咸納乎人道之正軌耳。蓋人倫者唯習俗性以為
TX03n0002_pa129a06║誠諦，離習俗性別無人倫（倫即人類、人群、人道，涵有綸貫思理之義，所以異乎鳥
TX03n0002_pa129a07║類獸群之亂無道法也），故不務高遠，而唯求犁然有所當於群萌之心行也。若夫明心
TX03n0002_pa129a08║見性，發真歸元，洞萬化之玄妙，備眾德而淨妙，則塵垢粃糠陶鑄堯舜，在乎有志者
TX03n0002_pa129a09║自為之耳，非所以論於萌俗也。
TX03n0002_pa129a10║人倫之道德理法，是人類群合之所緣生，非是人類為道德理法乃生也。蓋自然界
TX03n0002_pa129a11║生死流轉，既暫爾得生為人矣，因愛有生，綦愛生存，外患強烈，生存為艱，謀相保
TX03n0002_pa129a12║以生存，乃緣起乎社會。既生存矣，更謀蕃昌，浸假而習識人類生存蕃昌所必要之術
TX03n0002_pa130a01║，布為文教，化合民心，是為人倫道德理法。沿習成俗，積化成性，故此人倫道德理
TX03n0002_pa130a02║法，亦曰人倫理性。必如是，人類乃生存蕃昌文美安樂，不如是則人類必致爭奪殘殺
TX03n0002_pa130a03║險亂困苦，馴至群功渙散、倫業消滅。然人心莫不惡劫奪殘殺險亂困苦，莫不愛永保
TX03n0002_pa130a04║其生存蕃昌文美安樂，故此人倫道德理法，又積聚成人類之良心，為人類生命情性上
TX03n0002_pa130a05║所必要之大條理而不可須臾離之矣。若近世之倫業群功，雖謂由此道德理法所生可也
TX03n0002_pa130a06║。然人心猶未能全合此人倫道理也，設能完全契合乎此，則人倫之昌盛和樂必不止是
TX03n0002_pa130a07║，吾可斷言。
TX03n0002_pa130a08║至人道之慈善行業，由一部分人類於生活力上所缺憾而見功者也。人類受範於自
TX03n0002_pa130a09║然之生界，若猝然遇水旱風火兵燹等災，於生活上頓生缺憾，理有固然，勢所必至，
TX03n0002_pa130a10║故須慈善行業以營救之。若夫因荒學惰工、欺盜淫殺致失其生活力者，雖曰孽由自作
TX03n0002_pa130a11║，無事嫗煦，然欲廣其慈心令充生不已者，亦當一視同仁以慈濟之。
TX03n0002_pa130a12║要之、人倫之道理及慈行，不外安守分域，相為利益，此倫理上之最大公例也。
TX03n0002_pa131a01║今論亦闡明此人倫道理，推行乎人倫之慈行，因國習以求功，隨民俗而施教焉耳。其
TX03n0002_pa131a02║趣道真證無生者，全超越自然生化界，且不見有生之可愛，況相謀以保蕃昌文美乎？
TX03n0002_pa131a03║故今當釐定宗界曰：出安分相利外，雖有勝業，即為餘事；出人乘戒善外，雖有勝諦
TX03n0002_pa131a04║，即務高遠；出國法民情外，雖有勝說，即妨倫俗，今論概無取焉。其非勝業、勝諦
TX03n0002_pa131a05║、勝說者，無論已。
TX03n0002_pa131a06║二　信仰皈依三寶
TX03n0002_pa131a07║依佛典有三種三寶：一曰性體三寶，二曰聖賢三寶，三曰住持三寶。三寶者，「
TX03n0002_pa131a08║佛寶」、「佛法寶」、「佛法僧寶」是也。何為住持三寶？依像而見之佛，塔寺是也
TX03n0002_pa131a09║；依書而傳之法，經藏是也；依律而住之僧，叢林是也。而此住持三寶，又依僧寶而
TX03n0002_pa131a10║住。僧寶清高，佛法興盛；僧寶污卑，佛法衰替：是故獨以僧為住持——住即居住不
TX03n0002_pa131a11║遷之義，持即任持不失之義。僧有僧相、僧德：辭親投師，受戒持律，三聚無犯，六
TX03n0002_pa131a12║和無諍，此僧相焉；修證禪定，學通經教，此僧德焉。然具僧相尤為住持三寶之要。
TX03n0002_pa132a01║（具僧相者，即具律儀。此猶儒家禮樂未嘗不美，以無住持部眾，故祗空言而無實事
TX03n0002_pa132a02║。蓋禮樂依群眾而存，離群索居則無禮樂可言，國家禮制因勢變遷，時異俗殊則難固
TX03n0002_pa132a03║守，唯集自由信行部眾，始可新故相傳住持佛教。有此住持部眾，故律儀相不致隱沒
TX03n0002_pa132a04║。傳戒講經，坐禪設齋，皆與禮制樂器相應。今者僧眾浸不清淨，唯仗二三叢林守之
TX03n0002_pa132a05║，須整理焉）。具僧相者，以律居異，又分二眾，即「比丘」、「比丘尼」是也。比
TX03n0002_pa132a06║丘尼眾亦但附屬，實則在乎比丘而已。苾芻（即比丘也）所宗，多分出世三乘之道，
TX03n0002_pa132a07║今不述之，但知僧眾所以為佛教住持三寶之一者足矣。
TX03n0002_pa132a08║信仰者，信仰三寶也。性體三寶，修定慧者可自心證知而世不得見知聞知也。聖
TX03n0002_pa132a09║賢三寶，世可聞知而不得見知也。可見知者，良為住持三寶，住持三寶又依僧為住持
TX03n0002_pa132a10║。故在家男女信佛信法矣，尤須禮一所信仰之比丘為皈依師，而後信仰儀式始完全也
TX03n0002_pa132a11║。蓋佛教非同天神教，可不必見知證知而向渺茫漠無之虛空著其信仰者也。信仰佛教
TX03n0002_pa132a12║儀式維何？由所禮皈依師，於塔寺中佛像或佛經前，陳香光之供，作鐘梵之樂，為說
TX03n0002_pa133a01║三皈或一戒乃至五戒，一也。贈與佛像或佛經或縵衣或念珠，二也。為立一皈依三寶
TX03n0002_pa133a02║之法名，三也。教令每晨行三皈禮或念佛名，四也。如是信仰，於諸信仰最為清淨，
TX03n0002_pa133a03║最為簡便！
TX03n0002_pa133a04║皈依者，皈依三寶也。皈依三寶者，信佛教之普通禮儀也。無論在家出家皆須行
TX03n0002_pa133a05║之，無此非信佛之徒也。猶之五戒為人倫之通常道德，無論何國何教莫不崇之，無此
TX03n0002_pa133a06║非人倫之類也。故信仰皈依佛教者，必兼三皈五戒。
TX03n0002_pa133a07║三　三皈
TX03n0002_pa133a08║云何三皈？有誓，有願。其皈依師當教之稱誦曰：『自皈依佛，誓我生生，永不
TX03n0002_pa133a09║皈依天神鬼物！自皈依法，誓我生生，永不皈依外道邪教！自皈依僧，誓我生生，永
TX03n0002_pa133a10║不皈依損友惡黨！自皈依佛，當願眾生，體解大覺，發無上心！自皈依法，當願眾生
TX03n0002_pa133a11║，深入經藏，智慧如海！自皈依僧，當願眾生，統理大眾，一切無礙』！
TX03n0002_pa133a12║反本還源曰皈，知止心定曰依。此中前三皈為發誓，後三皈為願；誓以自軌乎正
TX03n0002_pa134a01║，願以推善及人。三皈義理可淺可深，其皈依師當隨解說，淺則婦孺與知，深則聖賢
TX03n0002_pa134a02║莫窮。更教每晨行三皈法：盥漱事畢，隨所居處（或家中、或行旅、無處不可）張供
TX03n0002_pa134a03║佛像，或陳佛經，手爇淨香，身披縵衣，誦此二種三皈依詞，每一皈依即禮一拜。共
TX03n0002_pa134a04║六拜畢，乃作他事，所費時間日僅五分鐘耳，於諸人事都無妨礙。
TX03n0002_pa134a05║四　五戒善法
TX03n0002_pa134a06║云何五戒？今當先列其名：一、不殘殺而仁愛，二、不偷盜而義利，三、不邪淫
TX03n0002_pa134a07║而禮節，四、不欺妄而誠信，五、不服亂性情品而調善身心。此之五戒，上截即是倫
TX03n0002_pa134a08║理原則，下截則同儒家五常；上截在止所不當為，下截在作所必當為；能止所不當為
TX03n0002_pa134a09║則所作者自合於必當為，專作所必當為則自能遠離於所不當為。止所不當為者曰戒，
TX03n0002_pa134a10║作所必當為者曰善，今因省稱，故但曰戒，具足應云五戒善法。勿惰必勤，勿怯必勇
TX03n0002_pa134a11║，則為通策五戒之要行，然不得同於五戒善法者，以勤勇未必善，惰怯未必惡也。果
TX03n0002_pa134a12║敢而力作所不當為事亦勤勇也，此則不如惰怯，猶足捐減惡行；唯惰怯於應止之事而
TX03n0002_pa135a01║不能止，不勤勇於當作之務而不能作，斯為惡耳。然勤勇於當作之務，亦不可偏重其
TX03n0002_pa135a02║一端，宋墨之自苦為極，斯（斯多噶）、耶（耶穌）之冒難相尚，其為仁義也過勤勇
TX03n0002_pa135a03║，蓋於禮節及調善身心者偏廢也；若孔子庶乎中正耳！
TX03n0002_pa135a04║五　在家六眾信徒
TX03n0002_pa135a05║云何於在家信仰徒眾中又分六眾？即依所受五戒完全、不完全別之也。凡皈依師
TX03n0002_pa135a06║為說戒時，當先告以五戒名義及此六眾差別之界，雖讚其勝勿貶其劣，令彼自擇，勿
TX03n0002_pa135a07║稍勉強，方可廣攝群機令無遺類。
TX03n0002_pa135a08║甲眾：但受不偷盜而義利一戒。蓋四性戒佛雖俱重，唯此偷盜國所必禁，犯偷盜
TX03n0002_pa135a09║罪即犯刑律。故此一戒國民必守，以裨國治莫大乎此，以廣攝機亦此為最；否則娼優
TX03n0002_pa135a10║屠獵之類，無由信奉佛教故也。或復隨彼受者所喜，於五戒中自擇一戒受持，亦准甲
TX03n0002_pa135a11║眾。
TX03n0002_pa135a12║乙眾：較甲眾加受不邪淫而禮節一戒，端正風化，增進民德，此為其最。除娼優
TX03n0002_pa136a01║類皆得受之，攝機亦寬。復隨彼受者所喜，於五戒中自擇二戒受持遵守，亦准乙眾。
TX03n0002_pa136a02║丙眾：較乙眾加受不欺妄而誠信一戒，誠信既為人人必要之德，則自人人所易行
TX03n0002_pa136a03║也。於五戒中受者自擇三戒持守，亦准丙眾。
TX03n0002_pa136a04║丁眾：較丙眾又加不殘殺而仁愛一戒，若論道德此戒最重，然在國群行之稍難，
TX03n0002_pa136a05║是故次於第四。於五戒中受者自擇四戒持守，亦准丁眾。能完全受持乎四戒，已足為
TX03n0002_pa136a06║極良善之國民矣。
TX03n0002_pa136a07║戊眾：受具足五戒。今當略說五戒義相，前之四眾所受一、二、三、四之戒，其
TX03n0002_pa136a08║一一戒所有義相亦皆準此（己眾見後第十二分）。
TX03n0002_pa136a09║六　不殘殺而仁愛
TX03n0002_pa136a10║云何不殘殺而仁愛？殘謂傷有情類——有情類者即動物——身體，殺謂斷有情類
TX03n0002_pa136a11║生命。雖在殺器亦不得執，雖在惡蟲亦但防除，非徒不殘殺人類也。此則當兵、執刑
TX03n0002_pa136a12║、屠畜、煮蠶皆在遮止之例，稍難通於國法民習，故今當依方便：凡由國法所起殘殺
TX03n0002_pa137a01║，若戰敵國及刑莠民，為避瘟疫滅諸毒蟲，此雖以殺止殺之事，可權輕重偏開許之，
TX03n0002_pa137a02║則於國民義務無妨礙矣。且應了知為國卻敵，即是愛利全國人民，而對敵人亦復汎仁
TX03n0002_pa137a03║，第令退降非必殘殺，故仁義之師本在維持和平也。屠獵等業則可改操，不能改操則
TX03n0002_pa137a04║可但受甲、乙、丙三種戒，故在此戒定遮止之。略舉戒相如左：
TX03n0002_pa137a05║非依國法，勿執用殺人器，勿傷殘人身體，勿殺害人生命。
TX03n0002_pa137a06║非衛身命，勿執持兵器，勿傷害諸禽獸魚蟲類生命。
TX03n0002_pa137a07║勿於禽獸等親殺、使殺而食其肉。
TX03n0002_pa137a08║勿食見殺、聞殺之畜生等肉。
TX03n0002_pa137a09║勿業漁獵。
TX03n0002_pa137a10║勿業牧畜。
TX03n0002_pa137a11║勿業煮蠶繅繭。
TX03n0002_pa137a12║勿屠剝烹燒鳥獸鱉等類。
TX03n0002_pa138a01║願令福樂而無災苦之謂愛，推愛於眾之謂仁。但欲謀己福樂而除己災苦，不恤喪
TX03n0002_pa138a02║人福樂而致人災苦，此雖愛己而不愛人，不得謂之仁愛。仁愛者，愛人如愛己，人未
TX03n0002_pa138a03║有不願己之得福樂而免災苦者也；愛人如愛己則亦願人之得福樂而免災苦，斯不為殘
TX03n0002_pa138a04║殺矣；亦唯不殘殺而後乃真能仁愛也。蓋人心無轡，不善則惡，必斷絕淨盡於殘殺之
TX03n0002_pa138a05║業者，仁愛之量乃全；必純粹充滿於仁愛之行者，殘殺之根乃拔。試隨國俗之習慣，
TX03n0002_pa138a06║略分仁愛之事相：
TX03n0002_pa138a07║當慈愛兒女。
TX03n0002_pa138a08║當恩愛父母。
TX03n0002_pa138a09║當敬愛師長。
TX03n0002_pa138a10║當保愛幼弱（幼弱者不能自全福樂而自脫災苦，則當保護之）。
TX03n0002_pa138a11║當和愛友朋（兄弟當在師長幼弱友朋之間）。
TX03n0002_pa138a12║當專愛夫妻（是男女間愛情專之夫妻，非以不愛父母師長等為專愛）。
TX03n0002_pa139a01║當親愛國民（本國人皆屬之）。
TX03n0002_pa139a02║當尊愛國家（代表國家之官吏議員軍人皆屬之）。
TX03n0002_pa139a03║當汎愛全世界一切人類。
TX03n0002_pa139a04║當憫愛盡大地一切有情類（憫彼愚癡苦惱而不傷害之）。
TX03n0002_pa139a05║七　不偷盜而義利
TX03n0002_pa139a06║云何不偷盜而義利？偷謂詐騙潛竊，盜謂強劫豪奪。舉要言之，人倫間物，主權
TX03n0002_pa139a07║轉移必依正義，不與而取、非分而取、無功而取皆偷盜耳。除直接之偷盜為國法所禁
TX03n0002_pa139a08║外，今當略陳不義利之事以戒之：
TX03n0002_pa139a09║勿賭博。
TX03n0002_pa139a10║勿閒蕩。
TX03n0002_pa139a11║勿消費遺產而不事生業。
TX03n0002_pa139a12║勿丐求度日而不圖立身。
TX03n0002_pa140a01║能資生活而遂慾望之謂利，致利於宜之謂義；功食相准，受施相稱，知利己須利
TX03n0002_pa140a02║人，即利人為利己，是之謂義利，人人行義利而後偷盜除矣。人之生活於人倫中，其
TX03n0002_pa140a03║交待者廣矣，一日所飲食服御居寢者不知經幾何人力而後得之！然則食於眾者將何功
TX03n0002_pa140a04║以償之？受於人者將何施以酬之？不可不思於直接（若農工等）間接（若商賈、官吏
TX03n0002_pa140a05║、軍人、教師等）之生利事業謀任其一，任其一而致其勞矣，乃可與社會交為功而相
TX03n0002_pa140a06║為利，人己人人各得其宜。試隨國俗之習慣，略舉義利之差別：
TX03n0002_pa140a07║當教育兒女。
TX03n0002_pa140a08║當孝養父母。
TX03n0002_pa140a09║當供奉師長。
TX03n0002_pa140a10║當惠施幼弱。
TX03n0002_pa140a11║當輔益友朋。
TX03n0002_pa140a12║當分利親屬。
TX03n0002_pa141a01║當交利國民。
TX03n0002_pa141a02║當納稅守法以擁護國家之權利。
TX03n0002_pa141a03║八　不淫邪而禮節
TX03n0002_pa141a04║云何不淫邪而禮節？淫指男女牉合之事，不正潔之牉合則為邪淫。略舉戒相如左
TX03n0002_pa141a05║：
TX03n0002_pa141a06║不非人淫：除依國法民俗所正式結合之夫妻外，不得行淫，乃至男與男、女與
TX03n0002_pa141a07║女及一切畜生等，均不得行淫。
TX03n0002_pa141a08║不非器淫：除夫妻之男女根外，若自他身、若內外物，一切不得取以行淫。
TX03n0002_pa141a09║不非處淫：除夫妻之房室床第之外，於一切處不得行淫。
TX03n0002_pa141a10║不非時淫：於一切不宜行淫時，不得行淫。
TX03n0002_pa141a11║又淫者，過甚其事之謂，邪者旁越其行之謂。惟男女之慾情，最易過於旁越，禮
TX03n0002_pa141a12║節乃緣之生起焉。故曰：君子之道，造端夫婦。合理而行之謂禮，適當而止之謂節；
TX03n0002_pa142a01║合理則正而不邪，適當則樂而不淫矣。自夫妻以至於國群，皆有其禮節也。無論何事
TX03n0002_pa142a02║、無論何行，不明分理、不量性能，或以責己、或以律人，至於過甚旁越皆足為害，
TX03n0002_pa142a03║故概加以邪淫之名，而居己處群均不可須臾有畔於禮節也。此中條目，不遑一二舉之
TX03n0002_pa142a04║，但能正乎男女之慾情者，斯已得禮節之本矣。
TX03n0002_pa142a05║九　不欺誑而誠信
TX03n0002_pa142a06║云何不欺誑而誠信？欺者以術愚人，誑者以言詐人，誠者公私如一，信者言行若
TX03n0002_pa142a07║符；不欺誑始可以誠信，積誠信則可絕欺誑。人必待社會而生活，社會之力持於名契
TX03n0002_pa142a08║，名契之力生於誠信，不誠無物吾不得知，人不誠信則無社會，則斷斷乎可無疑矣。
TX03n0002_pa142a09║上至與國交盟，下至兩人相約，行事欺妄，語言誑罔，決無屢行而不失敗者也。致誠
TX03n0002_pa142a10║信者，毋自欺也，當以一切時、一切處不妄語為本。
TX03n0002_pa142a11║十　不服亂性情品而調善身心
TX03n0002_pa142a12║云何不服亂性情品而調善身心？凡飲食之含激剌奮興性者，皆足以習為嗜好，腐
TX03n0002_pa143a01║敗身心并拂亂其性情血氣，由之而肆行於盜邪等事。愚者畏果，智者慎因，故當俱遮
TX03n0002_pa143a02║止之。略舉相如左：
TX03n0002_pa143a03║勿食鴉片。
TX03n0002_pa143a04║勿食各項煙草。
TX03n0002_pa143a05║勿飲酒。
TX03n0002_pa143a06║勿食各項奮興性、毒性藥品。
TX03n0002_pa143a07║眠起、飲食、衣服、居處、勞動、休息、聚談、研習，每日皆有一定常度，則身
TX03n0002_pa143a08║心自然調善矣。
TX03n0002_pa143a09║十一　五戒之類別
TX03n0002_pa143a10║能完全守此者，謂受具足五戒，受持具足五戒，則必為人間之賢士君子矣（此在
TX03n0002_pa143a11║儒門為士希賢）。此之五戒，有性有遮：前四性是罪惡故戒，戒於人心之危者也；後
TX03n0002_pa143a12║一遮其罪惡故戒，戒於道心之微者也。何則？人倫中之善惡，皆以及乎人者為斷，若
TX03n0002_pa144a01║欺誑、淫邪等其事必由交待而起，不行則已，行則必致有害於人，害人故即事是罪惡
TX03n0002_pa144a02║。若飲酒等其害但及於身，在於他人固無妨害，然因飲酒則每致亂行誤事，馴至於作
TX03n0002_pa144a03║殘殺、偷盜、邪淫、欺誑等罪惡，故亦不可不遮止也。
TX03n0002_pa144a04║十二　增上五戒
TX03n0002_pa144a05║己眾：受增上五戒。云何增上五戒？依前具足五戒而更增廣高尚之也。
TX03n0002_pa144a06║一、畢竟不造一切殘殺業，而慈護一切有情生命。較前應添條件，略舉如下：
TX03n0002_pa144a07║不執兵權刑權。
TX03n0002_pa144a08║不充軍警。
TX03n0002_pa144a09║隨所聞見常贖放生命。
TX03n0002_pa144a10║隨所聞見常和解毆鬥。
TX03n0002_pa144a11║勸同胞勝殘去殺。
TX03n0002_pa144a12║勸各國弭兵息戰。
TX03n0002_pa145a01║二、畢竟不造一切偷盜業，而力謀一切同胞利益。應添條件，略舉如下：
TX03n0002_pa145a02║不取非正義之財利。
TX03n0002_pa145a03║不作損害人之營業。
TX03n0002_pa145a04║奉事有道德之聖哲。
TX03n0002_pa145a05║尊顯有才智之賢士。
TX03n0002_pa145a06║教育孤貧之兒女。
TX03n0002_pa145a07║撫養老弱病廢之無告者。
TX03n0002_pa145a08║授乞丐等無業游民以正當工藝。
TX03n0002_pa145a09║拯濟天災人禍之各地同胞。
TX03n0002_pa145a10║三、畢竟不造一切淫邪業，而以禮節綱維民俗之風化。應添條件，略舉如下：
TX03n0002_pa145a11║不踰越公守之分理而行。
TX03n0002_pa145a12║不違反國群之風俗而行。
TX03n0002_pa146a01║常守非人、非器、非處、非時之邪淫戒。
TX03n0002_pa146a02║常勸人守邪淫戒。
TX03n0002_pa146a03║助他人得依民禮國法而正式結合。
TX03n0002_pa146a04║助男女同沐文明道德之化，而各得和睦生養之樂。
TX03n0002_pa146a05║四、畢竟不作一切欺誑語，而以誠信正直人倫之名守。應添條件，略舉如下：
TX03n0002_pa146a06║不於兩處調唆是非。
TX03n0002_pa146a07║不譏訕嘲笑及種種罵詈。
TX03n0002_pa146a08║不作豔詞綺文及浮夸無實之說。
TX03n0002_pa146a09║合禮義而後言。
TX03n0002_pa146a10║所言必可踐履。
TX03n0002_pa146a11║然諾不渝始終。
TX03n0002_pa146a12║五、畢竟不服亂性情品，而修潔端治其身心。應添條件，略舉如下：
TX03n0002_pa147a01║不啖血肉。
TX03n0002_pa147a02║不事華飾。
TX03n0002_pa147a03║不食葷辛。
TX03n0002_pa147a04║不觀戲劇。
TX03n0002_pa147a05║於樂境知足，不貪之無厭而自迫。
TX03n0002_pa147a06║於苦境知離，不瞋之無已而自害。
TX03n0002_pa147a07║於平等境善觀察，不癡闇惛悶而自迷。
TX03n0002_pa147a08║能受持此增上五戒，終身守之無失（此中若不服兵不食肉等，其理由甚長，當另
TX03n0002_pa147a09║出之），在人乘則優入聖域，而復為天乘之初階（此在儒為希聖希天），後有必生於
TX03n0002_pa147a10║三十三天矣（此天橫有三十三眾，猶一地球而有五洲，非謂層疊而上有三十三天也，
TX03n0002_pa147a11║層層而上，欲界、色界、無色界，共二十一天，此當離人最近之一天耳）！
TX03n0002_pa147a12║十三　持戒之因果
TX03n0002_pa148a01║佛教三世因果五趣輪迴之說，其義深廣，不遑敷陳。但憑眼前平陂往復必然之理
TX03n0002_pa148a02║，信之可也。此之五戒，即為人道正因，一戒不守，必墮三塗（即畜生等）；人人一
TX03n0002_pa148a03║戒不守，則人道斷絕矣。守一戒至三戒，雖得為人，未能完全人格；人人守一戒至三
TX03n0002_pa148a04║戒，人道可由之而保存。受持四戒，人格乃全；人人受持四戒，人道可由之而蕃昌。
TX03n0002_pa148a05║受持具足五戒，則為良士；人人受持具足五戒，人道可由之而進善。受持增上五戒，
TX03n0002_pa148a06║則生生於人類為大聖賢；人人受持增上五戒，則雖地球變成忉利天界可也。
TX03n0002_pa148a07║十四　傳授受持之方法
TX03n0002_pa148a08║此人乘法六眾人等，其皈依師為受戒時，當極任自由選擇之。既擇受已，必嚴遵
TX03n0002_pa148a09║守，非有必不得已外緣，勿輕退捨。苦迫因緣必不能守，則當宣告退捨，不可覆藏而
TX03n0002_pa148a10║故犯之。或牽外緣，或因不知，於所持戒有誤犯者，當於佛前發露懺悔——悔者悔改
TX03n0002_pa148a11║，除惡即善，改過即功，故能懺悔即無過惡。又或於每夜臨睡時，內心省察，有過犯
TX03n0002_pa148a12║則日求減少，無過犯則自深慶幸，積久行之，其善德必昭昭然潤乎身也。由甲眾而進
TX03n0002_pa149a01║於乙眾，如是次第進至戊眾、己眾，亦為進善之徵。信仰者於此皈依師受乙眾戒，異
TX03n0002_pa149a02║時亦可別禮一皈依師受丙眾戒，餘眾仿此。雖有多師，所受殊分而不妨亂。然所受戒
TX03n0002_pa149a03║，唯仗善心自為監督以守持篤行耳，若受之而不身體力行之，甚至故犯而又掩藏之，
TX03n0002_pa149a04║徒為自欺，不如其已。
TX03n0002_pa149a05║十五　斷疑生信
TX03n0002_pa149a06║疑者曰：觀五戒所陳者，預及男女之居室，口體之嗜欲，何其苛人私曲之深、侵
TX03n0002_pa149a07║人自由之甚耶？其非特立高行者所樂從乎！應之曰：自由之說，今少衰矣，然英國穆
TX03n0002_pa149a08║勒約翰者，生最崇自由之俗而又為最重自由之人者也，其著群己權界論曰：『以小己
TX03n0002_pa149a09║而居國群之中，使所行之事利害無涉於他人，則不必謀於其群，而其權亦非國群所得
TX03n0002_pa149a10║與，忠告教誨、勸獎避絕，社會所得加於其身者盡此，過斯以往，皆為蔑理而侵其應
TX03n0002_pa149a11║享之自由權者也——此所謂行己自由之義也』。然則雖其人之利害無涉於他人，而他
TX03n0002_pa149a12║人固猶得忠告教誨勸獎避絕之也。今五戒所陳者，獨第五戒非直接及於他人者耳；前
TX03n0002_pa150a01║之四戒，為其不當為，其害固及他人，為其所當為，其利亦及他人者也。律以穆勒之
TX03n0002_pa150a02║論，固他人得而干涉。今佛教之用為教義，則概唯曉喻勸導之而已，信受與否既悉聽
TX03n0002_pa150a03║人心之自擇：即擇受矣，奉行與否又唯任人心之自持，而不藉錙銖強迫之干涉者也。
TX03n0002_pa150a04║即在佛教之住持僧，律儀之繁密亦甚矣。然其始之出家也，既唯自意之所樂；出家矣
TX03n0002_pa150a05║而不能清淨乎律儀，在師長則勸告教誨之耳，在僧眾則默擯而避絕之耳，亦不藉錙銖
TX03n0002_pa150a06║強迫之干涉者也。此真各主其身、合意為社之大自由義也！使特立高行之士而不崇自
TX03n0002_pa150a07║由則已，設崇自由，則佛教正特立高行之士所樂從耳！況此人乘正法，乃人道原始要
TX03n0002_pa150a08║終之常德，淺之則不唯可通於文明之俗，亦可通於僿野之倫；深之則不唯可通於開化
TX03n0002_pa150a09║之邦，亦可通於郅治之世：其關於生理群誼心術者廣矣！知其名相而不窮其原委，持
TX03n0002_pa150a10║之固可冥受其益；能窮原竟委而明之，則持之當彌堅而行之當彌篤耳，何為其不可信
TX03n0002_pa150a11║從乎？故政與教殊勢：政之所禁，行且直接有不容避之囹圄刀鋸等刑加焉；政之所勸
TX03n0002_pa150a12║，行且直接有不容辭之爵位利祿等賞加焉；而教戒之所可否者，則自擇自受、自持自
TX03n0002_pa151a01║行、自信自強、自欺自捨而已。然佛教人乘戒善，依其所可否者而行，政之所刑者未
TX03n0002_pa151a02║嘗不自離，政之所賞者未嘗不自合；違其所可否者而行，政之所刑者未嘗不自合，政
TX03n0002_pa151a03║之所賞者未嘗不自離；而效功之美善，固有國政之刑賞所不逮者也。故曰：齊之以刑
TX03n0002_pa151a04║，民免無恥；齊之以禮，民恥且格。然離之合之者，在人自致而已，握其權力者固在
TX03n0002_pa151a05║政不在教也。教之所施，始終不踰於忠告、善導、示誨、勸喻而已，此政教分塗異用
TX03n0002_pa151a06║而相助為禮者也，蓋唯明於政教之大分者乃知之耳。彼神教、名教之混合於政權者，
TX03n0002_pa151a07║非此所論。故自有史以來，立教無清淨於釋迦者矣！
TX03n0002_pa151a08║疑者又曰：佛教人乘正法，洵美善矣！然人情不皆美善也，以至美至善之教義，
TX03n0002_pa151a09║律不皆美善之人情，又絕無權力可干預其間而為左右，專憑口說筆語而期其自擇自好
TX03n0002_pa151a10║、自受自督、自趨自致，殆人情之所難能乎！應之曰：人情雖不必皆美善，而美善固
TX03n0002_pa151a11║人之情也。且人情未有不好其自所謂善者也，特偏狷之私蒙其明，而天演之虐困其生
TX03n0002_pa151a12║，或迫之而過激其行，或牽之而苟且其事，積習成慣，習慣成性，陷惡而猶自以為善
TX03n0002_pa152a01║；或者繩以人倫道德，乃謂彼其人好惡而不好善耳。若解其虐而撤揭其蒙，湔其習而
TX03n0002_pa152a02║援出其陷，其心縱未淳善，若夫識別善惡之能固有之矣，由之而好善矣，由之而擇善
TX03n0002_pa152a03║固服矣，何為必不能哉？夫人倫道德者，人所別於禽獸之理性也。生而為人，既有合
TX03n0002_pa152a04║乎此理性而行之可能也；況其從幼至長，周圍所漸漬者皆人倫也，又安可謂其必無合
TX03n0002_pa152a05║乎理性而行之本能乎？有此本能而不現行，則隱顯之殊耳。緣以感之，聲以通之，由
TX03n0002_pa152a06║隱而顯，固將沛然而莫之禦。佛教人乘正法，即人倫道德也，本非敻絕恆蹊而為人情
TX03n0002_pa152a07║所必不可及之事。其在淺識之民，但能信受，雖行持之久而漸明其故，亦有益無損也
TX03n0002_pa152a08║，又奚難能之有？（見覺社叢書一期二期）