TX03n0002_pa167a01║八正道與改善人群生活
TX03n0002_pa167a02║——二十九年四月在星加坡維多利亞紀念堂講——
TX03n0002_pa167a03║佛之教訓，富有改善人群生活之作用，而最精粹者當推八正道。佛說之八正道，
TX03n0002_pa167a04║乃依之觀察人生宇宙真相而自由進化於至善之正當道路。如解釋之，則有八義：
TX03n0002_pa167a05║一　正見謂於現實之宇宙人生真相，有正確之見地，肅清違越於現實之唯神論
TX03n0002_pa167a06║、唯識論、唯物論之一切迷謬，真知灼見，不復被其障蔽搖惑。此非改進教育而有最
TX03n0002_pa167a07║善之教育不為功，亦為教育所求達之目的也。
TX03n0002_pa167a08║二　正欲（或正思維）欲非不善，有善、不善亦有非善不善。和合私心之貪瞋
TX03n0002_pa167a09║癡慢及邪見而起之欲，則謂之不善欲。和合正見及大公無私心（無貪瞋癡慢）而起之
TX03n0002_pa167a10║欲，則謂之善欲，亦曰正欲。欲為人生宇宙一切事業之發動及推進機，須絕滅其邪惡
TX03n0002_pa168a01║而導進於正善，不當一味壓抑，使之萎縮。但如何謂之「善」？此當解釋：有利益於
TX03n0002_pa168a02║現在未來自身及他身之心身活動，謂之善；反是有害於現在未來自身及他身之心身活
TX03n0002_pa168a03║動謂之不善；有害於現在自身而有益於未來他身（他身指群眾）者，謂之準善；有利
TX03n0002_pa168a04║益於現在自身而有損於未來他身者，謂之準不善；無何損害利益，或僅損害利益自身
TX03n0002_pa168a05║而無涉現在未來他身之心身活動者，謂之非善不善。欲望之發動如此，故當輔於正見
TX03n0002_pa168a06║之觀察，善則奮勉而為，不善則滅之不稍猶豫。如善不善未能自覺自決，則當考之現
TX03n0002_pa168a07║實真相，繩以正見而求解決，不可冒昧從事。
TX03n0002_pa168a08║三　正精進放逸、懈怠、懶惰，最為人生進化於善之障礙，故必撲滅一切放逸
TX03n0002_pa168a09║、懈怠、懶惰之習慣。得正見、正欲而擇善固執後，當繼之以勤勉奮發、勇往直前，
TX03n0002_pa168a10║譬如俠士與萬人敵，大雄大力，不屈不撓。世之以懶散閑逸為清高者，是孔子所謂「
TX03n0002_pa168a11║飽食終日無所用心」之朽木而已。
TX03n0002_pa168a12║四　正業（或正命）夫身安則道隆，欲得身安，必有正當資生事業之生活方法
TX03n0002_pa169a01║。此應根據現實之真相，不可戕食其他動物以厚人生，但當用近代科學方法，發明利
TX03n0002_pa169a02║用一切無生物植物以為厚生之正業，由是而得衣食住及交通衛生之所需，即為此正業
TX03n0002_pa169a03║之果。
TX03n0002_pa169a04║五　正語言語文字，為自心他心交通之利器，由此可收儲他心（古今人類）一
TX03n0002_pa169a05║切知見情意於自心，亦可放射自心一切知見情意於他心（今後人類）。然有心者，各
TX03n0002_pa169a06║有其永續自覺之自由活動，不可強制，不可侵犯；若強制侵犯之，必生反應而還以強
TX03n0002_pa169a07║制侵犯加于己。故於他人及人群，不可藉語言文字之利器以為侮弄欺罔，當為柔軟質
TX03n0002_pa169a08║直、和悅真實之文語，是之謂正語。人之能和合為社會，基於人與人之信用，而人與
TX03n0002_pa169a09║人之信用又在於正語；正語失則人群之社會分崩矣。
TX03n0002_pa169a10║六　正行此謂人與人之人群社會間所有正當行為，亦即人類立身處世之道德、
TX03n0002_pa169a11║政治、法律。據人各有心不可強制侵犯之原則，及自心他心可以感應交通之原則，人
TX03n0002_pa169a12║當自治亦當有公平之政治。此「導之以德，齊之以禮」（公平原則）之公平政治，謂
TX03n0002_pa170a01║之正行。
TX03n0002_pa170a02║七　正念念者，謂習熟明見而憶念之也。根據正見所知宇宙人生真相而習熟明
TX03n0002_pa170a03║記之，且於起欲及精進與營業發語動行之間，時時憶念而不忘失，不令流於錯誤，是
TX03n0002_pa170a04║謂正念。
TX03n0002_pa170a05║八　正定定謂心力集中，亦謂心一於境。堅固安定，不流蕩於唯神論等邪僻迷
TX03n0002_pa170a06║謬之見，而能專心於現實之真相，是謂心力集中。於現實真相洞明契應而無復絲毫違
TX03n0002_pa170a07║越，是謂心一於境。顏回之「三月不違仁」近之，而究竟則唯佛陀矣。
TX03n0002_pa170a08║此中正見、正念、正定，皆為教育。然小學至大學教育，應注重於正見，而正念
TX03n0002_pa170a09║、正定則當由年長後自修之。如佛之淨土法門等，亦修正念、正定之一種法門耳。正
TX03n0002_pa170a10║業則為經濟，正語、正行則為政治。教育、政治、經濟，為人生社會之三要素；正欲
TX03n0002_pa170a11║、正精進則為發動推進此三要素而完成人生之自由、社會之進化者也。世人誠能於此
TX03n0002_pa170a12║佛說之八正道，了然有契於心，奉以為教育、政治、經濟之最高準則，則人群生活未
TX03n0002_pa171a01║有不日進於善良者。值此爭殺不安之時代，敬以此貢獻於願求人類和平幸福者！（葦
TX03n0002_pa171a02║舫記）（見訪問日記）