TX03n0002_pa205a01║人生佛學的說明
TX03n0002_pa205a02║———十七年夏在上海儉德儲蓄會講稿———
TX03n0002_pa205a03║一　佛學之名義
TX03n0002_pa205a04║二　佛學之二大原則
TX03n0002_pa205a05║三　佛學之歷史遷變
TX03n0002_pa205a06║四　現代之人世與中國
TX03n0002_pa205a07║五　人生佛學之大旨
TX03n0002_pa205a08║（附）　崔參筆記
TX03n0002_pa205a09║
TX03n0002_pa205a10║一　佛學之名義
TX03n0002_pa205a11║對於宇宙萬有之真相（或法界諸法之實相），成功最究竟最圓滿之知覺者（或無
TX03n0002_pa205a12║上正遍覺者），謂之佛陀。由此先覺之佛陀，對於我們人類及其餘一切含生有情等類
TX03n0002_pa205a13║之後覺未知者，用言音形儀開發顯示其所覺知之「宇宙萬有真相」，并導令解悟修入
TX03n0002_pa206a01║而同得成佛之種種理法、行律，謂之佛學。
TX03n0002_pa206a02║二　佛學之二大原則
TX03n0002_pa206a03║佛學、由佛陀圓覺之真理與群生各別之時機所構成，故佛學有二大原則：一曰契
TX03n0002_pa206a04║真理，二曰協時機。非契真理則失佛學之體，非協時機則失佛學之用。真理即佛陀所
TX03n0002_pa206a05║究竟圓滿覺知之「宇宙萬有真相」，時機乃一方域、一時代、一生類、一民族各別之
TX03n0002_pa206a06║心習或思想文化。必協時機而有佛陀之現身說法，故曰「佛陀以世界有情為依」；又
TX03n0002_pa206a07║曰「佛陀有依他心，無自依心」。
TX03n0002_pa206a08║三　佛學之歷史遷變
TX03n0002_pa206a09║現行今此地球人類間之佛學，乃發源於二千餘年前現身印度之釋迦牟尼佛者。當
TX03n0002_pa206a10║時印度民族之文化思想，則承襲或反動於婆羅門教之「各求個人解脫」之心習也。雖
TX03n0002_pa206a11║不無文殊、彌勒、維摩、善財等少數大乘之士，能領受探求佛陀圓覺之真理，而一般
TX03n0002_pa206a12║束於民族心習者，則格格不入。佛陀以之只能依外道之有我個人解脫，而易之以小乘
TX03n0002_pa207a01║之無我個人解脫，使真能得到個人之解脫（涅槃）。佛示寂後，雖文殊、彌勒等所聞
TX03n0002_pa207a02║大乘法，亦同結集傳持，而形成為教團以住持當時之佛教者，則為小乘眾。歷四五百
TX03n0002_pa207a03║年，以小乘諸部分裂，傳大乘思想者乃乘隙興起。歷五六百年，性、相代興；後至密
TX03n0002_pa207a04║宗盛行，始漸成大乘教團，而印度之佛教即衰亡矣。佛教之來中國，以先有軌範人生
TX03n0002_pa207a05║之儒教，與祭天、祀鬼、求神仙之道教。故承受發揮者雖在大乘思想，然以人生社會
TX03n0002_pa207a06║已為儒化所專有，故佛法應乎少數儒道之玄學者，則為禪宗與天台、賢首，游方之外
TX03n0002_pa207a07║；應乎一般民眾之習俗者，則由淨土、密宗而流為專度亡靈及鬼神禍福之迷信。隨俗
TX03n0002_pa207a08║之習，而真正之佛法未能成中國之人群化也。且反受中國宗法社會、家族制度之影響
TX03n0002_pa207a09║，而將原來六和僧眾之僧團，亦化成變態之家族制。觀此印、中佛史之沿革，可知大
TX03n0002_pa207a10║乘佛學在印度與中國，皆未嘗成立教團及成為民眾化矣。
TX03n0002_pa207a11║四　現代之人世與中國
TX03n0002_pa207a12║現代的人間之思想生活，雖各民族各有其特殊之處，然以世界交通之故，已成為
TX03n0002_pa208a01║普遍之世界文化者，則為三事：一、現實的人生化，二、證據的科學化，三、組織的
TX03n0002_pa208a02║群眾化。今為中國民族之文化中心者，則為三民主義之文化。此三民主義文化，則縱
TX03n0002_pa208a03║承國族五千年文化之精華，而橫吸現代普遍世界之文化，經過選擇改革以構成者也；
TX03n0002_pa208a04║而尤以現代普遍的世界文化為要素。觀此、可知施設現代協契時機之佛學，當何從矣
TX03n0002_pa208a05║。
TX03n0002_pa208a06║五　人生佛學之大旨
TX03n0002_pa208a07║佛法雖普為一切有情類，而以適應現代之文化故，當以「人類」為中心而施設契
TX03n0002_pa208a08║時機之佛學；佛法雖無間生死存亡，而以適應現代之現實的人生化故；當以「求人類
TX03n0002_pa208a09║生存發達」為中心而施設契時機之佛學，是為人生佛學之第一義。佛法雖亦容無我的
TX03n0002_pa208a10║個人解脫之小乘佛學，今以適應現代人生之組織的群眾化故，當以大悲大智普為群眾
TX03n0002_pa208a11║之大乘法為中心而施設契時機之佛學，是為人生佛學之第二義。大乘佛法，雖為令一
TX03n0002_pa208a12║切有情普皆成佛之究竟圓滿法，然大乘法有圓漸、圓頓之別，今以適應重徵驗、重秩
TX03n0002_pa209a01║序、重證據之現代科學化故，當以圓漸的大乘法為中心而施設契時機之佛學，是為人
TX03n0002_pa209a02║生佛學之第三義。故「人生佛學」者，當暫置「天」、「鬼」等於不論。且從「人生
TX03n0002_pa209a03║」求其完成以至於發達為超人生、超超人生，洗除一切近於「天教」、「鬼教」等迷
TX03n0002_pa209a04║信；依現代的人生化、群眾化、科學化為基，於此基礎上建設趨向無上正遍覺之圓漸
TX03n0002_pa209a05║的大乘佛學。其道、當先從大乘經論研求得正確之圓解，發菩提心，學菩薩行。先修
TX03n0002_pa209a06║習大乘十信位菩薩之善根，獲得初步之證驗，完成人生，成為孔丘、王守仁一般之人
TX03n0002_pa209a07║聖，然後再漸趨入於十住、十行、十回向、四加行、十地等三無數劫之長劫修證，由
TX03n0002_pa209a08║超人、超超人以至於佛。而其建立，則當有專以修學及宣傳與辦理於佛學為職業之僧
TX03n0002_pa209a09║團，及普收全民眾之學會，使皆成為大乘的組織化與紀律化，滌除舊染，湛發新光。
TX03n0002_pa209a10║（見海刊九卷六期）
TX03n0002_pa209a11║（附）崔參筆記
TX03n0002_pa209a12║此行由印赴歐，有兩目的：一以錫蘭、緬甸人士思發起「釋迦教會議」，而印度
TX03n0002_pa210a01║亦來緘邀請，故欲赴印發起此會議。一、「人生佛學」，為佛學上之一題，而此題所
TX03n0002_pa210a02║討論者，最為今世人士所要求，宜特別提倡；因思赴歐一行，藉察此部分佛學真理是
TX03n0002_pa210a03║否的確契機焉。
TX03n0002_pa210a04║甲　佛學之名義「佛」，舊譯「佛圖」，從Buddha一字譯音，其義訓則為覺者
TX03n0002_pa210a05║；覺者猶言學者，謂有覺悟之人也。然此所謂覺，非尋常一部分的覺，乃普遍的、正
TX03n0002_pa210a06║確的覺也，謂之「正遍覺」。正遍覺者，其覺最遍、最正、最高、無上，故又稱「無
TX03n0002_pa210a07║上覺」。合言之，為「無上正遍覺」。佛典之「諸法實相」，即普通所謂「宇宙萬有
TX03n0002_pa210a08║真相」。佛學與通常科學、哲學不同：科學家以五官感覺為工具，根據其所得之經驗
TX03n0002_pa210a09║而歸納之，其所得結論為種種之學問，此種學問恆確而不遍，屬部份的。至哲學家，
TX03n0002_pa210a10║則以一種假設為根據而論宇宙事物，其結論為普遍的，然恆患不確。蓋確而遍，惟佛
TX03n0002_pa210a11║學為能；而又有超常之覺者，所謂「無上正遍覺」，彼於事事物物萬有之相，皆能體
TX03n0002_pa210a12║妙入微，人得此覺即為無上正遍覺者，即「佛圖」也。然萬有皆有真相，相亦皆有變
TX03n0002_pa211a01║遷，處處變遷、時時變遷，而在佛識大有之中，其變其住、其有其無、其實其虛，自
TX03n0002_pa211a02║佛察之皆是真相，此之察覺謂之「無上正遍覺」。夫一切學問必有對相，必承認此對
TX03n0002_pa211a03║相為真，而後結論可以成立。宇宙萬物無不有真相，惟微察之乃能認識，乃能無上遍
TX03n0002_pa211a04║覺，釋迦即能得此覺者也。然則佛學非科學之確定一物一事而不移，亦非其他哲學之
TX03n0002_pa211a05║超人生而恆不切實際者也。佛學以為一切真相，皆在尋常萬有之中、日用事物之內，
TX03n0002_pa211a06║故無上正遍覺非惟佛能得之，人皆能得之；非惟人能得之，一切有情生物盡能得之。
TX03n0002_pa211a07║人能覺悟宇宙萬有之真相，即能最高無上，即能成佛，此佛教之所以異於群教者也。
TX03n0002_pa211a08║彼佛以其無上正遍覺覺乎宇宙萬有，談佛學者即從而導人將何以若是，將何以成佛？
TX03n0002_pa211a09║他教未有能令盡人為耶穌、為謨罕默德者，而佛學獨令盡人而佛之；以是成教。佛教
TX03n0002_pa211a10║者，教人以無上正遍覺，覺萬有真相者也。一部份之哲學、科學，據數理、論理，談
TX03n0002_pa211a11║宇宙之相，如天空無垠，地球造成無限億載，此固理可推斷而不可見聞。佛教於尋常
TX03n0002_pa211a12║萬有之內推論大理，自匹夫匹婦皆獲覺之。佛與人人同，與今世之人同，唯佛已得此
TX03n0002_pa212a01║覺悟，詳明其所以得覺之軌，令人循軌而皆得之，蓋可以驗諸行非徒載諸言而已也。
TX03n0002_pa212a02║故佛教有二部份：一、佛以無上正遍覺覺察萬有真相；一、佛更詳此所以察悟之法以
TX03n0002_pa212a03║教人：一則談理、一則實驗也。
TX03n0002_pa212a04║乙　佛學的兩大原則佛教之目的，為導人以「無上正遍覺」覺「萬有真相」，
TX03n0002_pa212a05║即述釋迦已履之成法，非憑空撰作者也，又非釋迦以理想推論比照者也。若此教為釋
TX03n0002_pa212a06║迦個人的，則釋迦自己已成就而獲正果，正不必更設此種學問；其所以創立此教者，
TX03n0002_pa212a07║蓋欲覺夫世間欲覺而未覺之人。故佛教、為佛之所以自覺與佛之所以覺人，由此兩方
TX03n0002_pa212a08║之關係以構成者。學問固必先經先覺之提倡，而其施教亦必顧及學之者之境地若何，
TX03n0002_pa212a09║其必易入而後易行，由是佛教之兩大原則生焉。原則維何？「合真理」、「契時機」
TX03n0002_pa212a10║是也。真理者，萬有之實相，而佛學之成立，在察茲相，故不可不相合。契時機者，
TX03n0002_pa212a11║今語所謂「合世界潮流，符群眾心理」也。佛教目的在覺人，故被覺者之心理與環境
TX03n0002_pa212a12║，不可不注意也。抑徒合時機，則近投機事業；徒切真理不問世界潮流，則真理至高
TX03n0002_pa213a01║宜若登天，然欲令常人驟覺之不可也，故兼及之尤為急務。喻若造鐵道於京滬間，以
TX03n0002_pa213a02║數理言，令成直線最省最短，然計及交通，則必委曲轉折，彎無錫、貼常州、臨鎮江
TX03n0002_pa213a03║以達南京，站站令人止之，令人登之，終至南京而後已。佛教亦然，須委曲周折，貼
TX03n0002_pa213a04║受者心理，令隨程度之差而受教，隨其差而造就。至一站即得一站結果，站站落實；
TX03n0002_pa213a05║而抵達正遍之覺，乃為最後目的。其抵南京，登真理境也；其委曲周折委隨城鎮者，
TX03n0002_pa213a06║契時機也。求人人能成佛覺，故須契時機，而時機與世代地方殊異，故佛教有歷史之
TX03n0002_pa213a07║變遷。
TX03n0002_pa213a08║丙　佛教歷史的變遷
TX03n0002_pa213a09║丁　現代之人世與中國交通阻塞之時，思想為國家的、民族的，交通既闢，思
TX03n0002_pa213a10║想互相流通、互相傳播，成世界化、普遍化。昔之宗教，皆以一理想之超人神物為教
TX03n0002_pa213a11║本，或以古帝王賢聖為標準而有所謂聖道王道者，今則降一切神聖於吾人之身，非超
TX03n0002_pa213a12║物之思想而為人本之思想。所謂人本主義者，言吾人生命之存在，就其生活上言之，
TX03n0002_pa214a01║即謂之神、即謂之聖。以人生為起點，以生存為準則，一切學術思想、社會行為因之
TX03n0002_pa214a02║成就也。生存無限進變，自中山先生所謂民生進以至人類生存，以至一切眾生之生存
TX03n0002_pa214a03║，至於超生存，至於妙微，皆以人生為起點：所以今世思想，曰「人生的」是也。又
TX03n0002_pa214a04║今世之人類生活觀，亦非昔比，今世為群眾的、組織的而非個體的。從前、自己作自
TX03n0002_pa214a05║己之行為，發明自己之道理；今世之思想行為，則非擴大言之與社會群眾息息相關弗
TX03n0002_pa214a06║可，故曰今世之潮流為「群眾的」是也。又今世之科學，皆取五官之感覺的可見可聞
TX03n0002_pa214a07║信而有徵者為根據，推論發明，步步研究累積而成，感覺之所不到者弗確，非經積累
TX03n0002_pa214a08║而成者不真，惟真確的、步驟的於是乎取，故今世之潮流，曰「科學的」是也。然則
TX03n0002_pa214a09║欲順今世之潮流而契時機以行教，則其必含「人生的」、「群眾的」與「科學的」意
TX03n0002_pa214a10║味矣。故居今而欲契時機以行真理，造成現代之佛學者，則佛學中之人生的佛學最宜
TX03n0002_pa214a11║。
TX03n0002_pa214a12║戊　人生佛學之大旨論人生的佛學，所以冀培養現代之人生，發展現代之人生
TX03n0002_pa215a01║，至於超人、至於微妙、至於無窮。夫佛本所覺悟眾生者也，動植萬有無不有生，然
TX03n0002_pa215a02║其精義可取歸之人；而能譚佛說、能聽佛說者唯人，故雖專為人說亦無不可也。按佛
TX03n0002_pa215a03║說，窮全人生之生存，故既及吾人之生存，亦及吾人之物故；而言佛者不能及自己個
TX03n0002_pa215a04║人之物故，則於大生存之中取吾個人有始有終之一段生活為發端，即以是推論全人之
TX03n0002_pa215a05║生存。故現代人生，可以推全人生存；人之生存，可以推之萬物生存。佛教以現代人
TX03n0002_pa215a06║生為起點，此合於今世之潮流者一也。發展人生至於正遍覺，至於超超人，為大乘之
TX03n0002_pa215a07║本而契時機必經之途。佛非為消滅人生而為發展人生，蓋為積極非消極者也。小乘欲
TX03n0002_pa215a08║解脫個人，大乘欲超度眾生，故大乘為「群眾的」，此合於今世之潮流者二也。佛教
TX03n0002_pa215a09║教人修行，最先達到完全之人格，然後發展至於超人，至於超超人，至於微妙，至於
TX03n0002_pa215a10║無窮境：故人而上有菩薩焉，有諸多菩薩焉而後成佛。夫以步驟的發展，合於科學之
TX03n0002_pa215a11║有次序性也。修行一步即成果一步，步步成績，顯著可觀，此合於科學之有真確性也
TX03n0002_pa215a12║。是人生的佛學，亦為「科學的」，此合於今世之潮流者三也。
TX03n0002_pa216a01║故人生的佛學者，以現代人生為起點，以發展生存至於微妙，導人至於正覺為目
TX03n0002_pa216a02║的，為「人生的」、「群眾的」而又「科學的」者也。今茲所言，特具梗概，詳其深
TX03n0002_pa216a03║造，實有賴於諸君！（見太虛叢書哲學）