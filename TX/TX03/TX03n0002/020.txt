TX03n0002_pa234a01║人生佛教之目的
TX03n0002_pa234a02║全部佛教之目的與效果，可分四種：
TX03n0002_pa234a03║一、人間改善　以佛教五乘共法中之五戒等善法淨化人間。從家庭倫常，社會經
TX03n0002_pa234a04║濟、教育、法律、政治乃至國際之正義公法，若各能本佛法之精神以從事，則均可臻
TX03n0002_pa234a05║於至善，減少人生之缺憾與痛苦。故現實人生可依佛法而改善淨化之也。此雖一般科
TX03n0002_pa234a06║學、哲學及儒家等學術之所共，而佛教亦有詳明發揮與其不共之特質者在；本此特質
TX03n0002_pa234a07║，進以融攝科、哲、儒學所長，則佛教對此改善人生之目的，自可發揮其無盡之效力
TX03n0002_pa234a08║也。
TX03n0002_pa234a09║二、後世勝進　生命乃無窮盡之長流，循業力以受報，生死死生，此界他趣，輪
TX03n0002_pa234a10║迴無已；故不惟圖現生之改善，且應進求後世之勝進也。修十善業及諸禪定、可獲上
TX03n0002_pa234a11║生天界，持佛號、仗他力、可往生他方清淨佛土；雖生死未了，而可得勝進優美之依
TX03n0002_pa235a01║正二報，免四趣苦，且可超出人道之上。是依佛法可達之目的與效果也。此在淨土及
TX03n0002_pa235a02║密法，亦所注重；而世間之高等宗教，如耶教之求生天國等，皆同有此種目的。
TX03n0002_pa235a03║三、生死解脫　後世勝進非不善；然諸行無常，有漏皆苦，生而不能不死，住而
TX03n0002_pa235a04║不能不滅，終不澈底。然則如何可斷苦本而滅諸漏耶？生必死則求離於生，住必滅則
TX03n0002_pa235a05║諸有不住；截生死流，拔度苦海，而登涅槃寂滅之彼岸；我生已盡，梵行已立，所作
TX03n0002_pa235a06║已辦，不受後有，生死魔軍其奈何哉！是佛法又進一層之出世目的，乃三乘行者共達
TX03n0002_pa235a07║之效果，而為世間一般教學所不逮。
TX03n0002_pa235a08║四、法界圓明　涅槃解脫、美則美矣，然尚不盡諸習氣，不斷所知障，不得一切
TX03n0002_pa235a09║智，於一切法界猶不能圓明。且一切有情皆我無始來之六親眷屬，奈何自求寂滅而不
TX03n0002_pa235a10║之或問耶？是故菩薩摩訶薩，攝一切眾生為己體，痛等切膚，大悲充溢而度盡為誓。
TX03n0002_pa235a11║歷經時劫，廣求無邊福智，盡斷二障習氣，終乃圓明法界而融遍無礙矣。是大乘至極
TX03n0002_pa235a12║之效果，亦佛法究竟之目的也。
TX03n0002_pa236a01║是四重為全部佛法所包容之目的。然以言終極，惟法界圓明之佛果始為究竟，亦
TX03n0002_pa236a02║可謂此乃全部佛教之真正目的；前三層皆為達此之方便也。舊行之佛教，厭離現實人
TX03n0002_pa236a03║生之心切，每重求後世之勝進或無生之寂滅，淨土、密法，即應此希求之方便門也。
TX03n0002_pa236a04║然專以來世或寂滅為務，每與現實脫節，不能圓顯佛法之功效。今倡人生佛教，旨在
TX03n0002_pa236a05║從現實人生為基礎，改善之，淨化之，以實踐人乘行果，而圓解佛法真理，引發大菩
TX03n0002_pa236a06║提心，學修菩薩勝行，而隱攝天乘二乘在菩薩中，直達法界圓明之極果。即人即菩薩
TX03n0002_pa236a07║而進至於成佛，是人生佛教之不共行果也。表如下——
TX03n0002_pa236a08║　　　　　　┌────────人間改善──科哲儒等所重─┐
TX03n0002_pa236a09║　　　　人　│　　　　　　　　　　　　　　　　　　　　　│
TX03n0002_pa236a10║　　　　生　│　　　　　　┌─後世勝進──高等宗教所重─┼二乘─┐
TX03n0002_pa236a11║　　　　佛─┤素來佛教所重┤　　　　　　　　　　　　　　│　　　├大乘
TX03n0002_pa236a12║　　　　教　│　　　　　　└─生死解脫─────────┘　　　│
TX03n0002_pa236a13║　　　　所　│　　　　　　　　　　　　　　　　　　　　　　　　　│
TX03n0002_pa236a14║　　　　重　└────────法界圓明─────────────┘
TX03n0002_pa237a01║（錄自人生佛教第一章四節）