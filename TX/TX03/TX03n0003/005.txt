TX03n0003_pb182a01║佛說彌勒下生成佛經講要
TX03n0003_pb182a02║——二十五年元旦在廣州居士林講———
TX03n0003_pb182a03║懸論
TX03n0003_pb182a04║一　釋名題
TX03n0003_pb182a05║甲　釋經題
TX03n0003_pb182a06║乙　釋譯題
TX03n0003_pb182a07║二　明大意
TX03n0003_pb182a08║釋經
TX03n0003_pb182a09║甲一　證信發起分
TX03n0003_pb182a10║乙一　證信序
TX03n0003_pb182a11║乙二　發起序
TX03n0003_pb182a12║甲二　伽陀請說分
TX03n0003_pb182a13║乙一　偈請
TX03n0003_pb182a14║乙二　偈說
TX03n0003_pb182a15║丙一　誡許
TX03n0003_pb182a16║丙二　正說
TX03n0003_pb182a17║丁一　依正莊嚴
TX03n0003_pb182a18║戊一　國界莊嚴
TX03n0003_pb183a01║戊二　國主莊嚴
TX03n0003_pb183a02║丁二　佛法興化
TX03n0003_pb183a03║戊一　降世示生
TX03n0003_pb183a04║戊二　出家成佛
TX03n0003_pb183a05║戊三　說法度眾
TX03n0003_pb183a06║己一　聞法得果
TX03n0003_pb183a07║庚一　聞法出家
TX03n0003_pb183a08║庚二　修行得果
TX03n0003_pb183a09║己二　率眾普化
TX03n0003_pb183a10║戊四　化滿法住
TX03n0003_pb183a11║丙三　結勸
TX03n0003_pb183a12║甲三　利益信奉
TX03n0003_pb183a13║乙一　聞法利益
TX03n0003_pb183a14║乙二　結眾信奉
TX03n0003_pb183a15║
TX03n0003_pb183a16║懸　論
TX03n0003_pb183a17║一　釋名題
TX03n0003_pb183a18║甲　釋經題
TX03n0003_pb183a19║說此「佛說彌勒下生成佛經」者，為釋迦牟尼佛。其動機，則因舍利弗尊者向佛
TX03n0003_pb184a01║請問一生補處之彌勒菩薩，當來成熟有情而下生南閻浮提成佛說法之情形如何，佛乃
TX03n0003_pb184a02║在靈鷲山中為說此經。故此經首標佛說，即指釋迦牟尼佛所說也。
TX03n0003_pb184a03║佛，是十方諸佛之通稱。梵音佛陀，或浮屠，亦作佛陀耶，中國譯作覺者。但此
TX03n0003_pb184a04║與菩提譯覺不同，菩提譯覺是指「法」言，佛陀譯覺者乃指「人」言；法住法位無人
TX03n0003_pb184a05║格性，人和合假有人格性。又此覺者的覺，非常人泛泛之覺，乃是成就阿耨多羅三藐
TX03n0003_pb184a06║三菩提之覺，換句話說，即是無上遍正覺。由成此覺，對於宇宙諸法之性相皆得其真
TX03n0003_pb184a07║實之覺悟，謂之自覺；更能宣說此自證自覺之法，使眾生證其所證，覺其所覺，謂之
TX03n0003_pb184a08║覺他；由此自覺覺他之覺行圓滿，方謂之無上遍正覺之佛陀耶。雖大乘聖位菩薩亦能
TX03n0003_pb184a09║自覺覺他，而其功行未能圓滿無上；故能得無上遍正覺，三覺圓，萬德具，斯謂之佛
TX03n0003_pb184a10║矣。
TX03n0003_pb184a11║佛說者，佛本無法可說，為悟他故，方便善巧，故有所說。以佛自證法界，一真
TX03n0003_pb184a12║圓滿，心言處冥，擬議路絕，逈非文字語言之相可得，法華所謂：『諸法寂滅相，不
TX03n0003_pb185a01║可以言宣』。然諸佛因鑒眾生迷昧諸法性相之真理，妄造惑業，無始劫來流浪生死枉
TX03n0003_pb185a02║受眾罪，故在本因地中修行時，即發大願，必以自證覺法覺眾生。滿其本願，稱其本
TX03n0003_pb185a03║懷，故于無分別中而起分別，無言說中而有言說，三藏教典，於焉產生於宇宙間，普
TX03n0003_pb185a04║使後世眾生，秉法修習，同入覺境。佛說甚廣，此中即說彌勒下生成佛之勝事。彌勒
TX03n0003_pb185a05║是菩薩之姓，如今佛之姓釋迦；其名為阿逸多，譯云無能勝，表其慈心廣大無能超勝
TX03n0003_pb185a06║者。彌勒譯云慈，亦如釋迦之譯能仁，簡之則曰能，而彌勒具言亦作慈氏。彌勒以慈
TX03n0003_pb185a07║為姓者，具大因緣，故不但因地以慈為姓，即至果位猶名彌勒。至其慈氏因緣，諸經
TX03n0003_pb185a08║論中言之詳矣。心地觀經云：『彌勒菩薩慈氏尊，從初發心不食肉』；即此二句，已
TX03n0003_pb185a09║足以顯明彌勒得名之由來矣。蓋彌勒久遠劫來，常修慈心三昧，觀察一切眾生本性平
TX03n0003_pb185a10║等，所謂『我肉眾生肉，名殊體不殊』，以是最初發心，即不食肉。不食肉即慈心，
TX03n0003_pb185a11║為佛弟子修養佛心之根本基礎。然今佛法流行之處所，如西藏、蒙古、日本、暹邏、
TX03n0003_pb185a12║錫蘭、緬甸等，因風俗之差異，佛徒多肉食者；唯中國佛徒，則極重戒殺放生之素食
TX03n0003_pb186a01║；凡不肉食者，皆可謂之修彌勒行者。因此、彌勒菩薩與中國眾生亦特別有緣，應化
TX03n0003_pb186a02║事跡，斑斑可考；如六朝時現居士身於義烏，假名傳翕，與梁武帝說法，著有心王銘
TX03n0003_pb186a03║與法身頌，傳誦千古。五代時先在福建莆田現身，繼應化布袋和尚於浙江奉化，名長
TX03n0003_pb186a04║汀子，赤名契此；謚定應大師。是等應化，皆足證菩薩與此國眾生有大勝緣也。下生
TX03n0003_pb186a05║成佛者，是對上生兜率而言。上生兜率經中，明彌勒如何從此滅彼生，成為一生補處
TX03n0003_pb186a06║菩薩；此經則明彌勒如何從彼天上滅而下生此土人間，為最後身菩薩以至於成佛。然
TX03n0003_pb186a07║上生經中固亦已說明彌勒十二年後生天，經若干歲即下生南閻浮提成佛說法度生也。
TX03n0003_pb186a08║所謂成佛，究竟成如何之佛？泛言即身成佛或立地成佛等，究何所指？須知所謂
TX03n0003_pb186a09║成佛，非指相好而言，亦非指神通而言。若以相好言成佛，則鐵輪王及諸天人皆已成
TX03n0003_pb186a10║佛；若以神通言成佛，則五通神鬼亦已成佛。故成佛，質言之，即成福智兩足尊之佛
TX03n0003_pb186a11║，成無上正遍覺之佛，除此以外，即在未成佛之前之最後身菩薩亦屬三界異熟報所攝
TX03n0003_pb186a12║，況乎其下者哉！而今言彌勒所成之佛，乃是彌勒在龍華菩提樹下最後身所成福智圓
TX03n0003_pb187a01║滿之究竟佛，非通常之泛言成佛。因真正成佛，至少亦要於一三千大千世界教化獨尊
TX03n0003_pb187a02║，決非反掌而成、垂手而得之易事也。
TX03n0003_pb187a03║通常紀念佛誕，皆用佛降生日，如紀念釋迦佛，必在四月初八日。確實言之，紀
TX03n0003_pb187a04║念宜於佛成佛日，因佛降生日尚為最後身菩薩，尚未成佛，如十四之月猶未極圓，至
TX03n0003_pb187a05║真正成佛，須在圓滿四智菩提之自受用身與清淨法界無二無別，萬德莊嚴，光明顯現
TX03n0003_pb187a06║，如十五夜之月光被萬象。故紀念非不宜於佛降生日，不過降生日之身乃菩薩之最後
TX03n0003_pb187a07║身，而成佛日之身乃由異熟報空所成不思議無漏善常之大牟尼身，得未曾有，人天同
TX03n0003_pb187a08║慶，於是紀念之，慶祝之，始有殊勝義也。
TX03n0003_pb187a09║釋迦為能說之人，彌勒下生為所說之義，也即是所詮義理；而詮此所詮義理之能
TX03n0003_pb187a10║詮文字集成一部，是之謂經。經之梵語為「修多羅」，譯為契經，即上契十方諸佛所
TX03n0003_pb187a11║說之真理，下契九界眾生所宜之根機也。
TX03n0003_pb187a12║乙　釋譯題
TX03n0003_pb188a01║此經在藏經中有三四種譯本，其梵文原本自有二種；一為阿難請問而說，一為舍
TX03n0003_pb188a02║利子請問而說。詳略雖不同，大旨相彷彿；中國於二種原本皆有譯本。此經標「唐三
TX03n0003_pb188a03║藏法師義淨奉制譯」者，乃李唐中宗皇帝時代譯來，譯者為義淨三藏法師。三藏即經
TX03n0003_pb188a04║律論，此法師既學窮三藏，以法自師，復能宣三藏之法為人之師，由此得名三藏法師
TX03n0003_pb188a05║。義淨三藏，後玄奘數十年，因慕玄奘之高風，步其芳塵，策杖西遊，訪道求法；歸
TX03n0003_pb188a06║齎梵本，從事譯著。其譯本最多者，為三藏中之律藏，如一切有部律等。譯界中奘師
TX03n0003_pb188a07║後首屈一指者，即推此師。而其譯時亦非私人發起，乃奉時皇之詔制，在公共譯場中
TX03n0003_pb188a08║公開譯出。由此舉譯者名，即可證明此經為佛自親口所說，佛子親手所譯，足以啟後
TX03n0003_pb188a09║世之信仰也。
TX03n0003_pb188a10║二　明大意
TX03n0003_pb188a11║釋尊說法原為契理契機，契理則所說之法與先佛後佛所同證同說，故通；契機則
TX03n0003_pb188a12║諸佛說法各別逗機，如此經是為契閻浮眾生之機而說，故別。且依此經說契機之別意
TX03n0003_pb189a01║，略顯二種：
TX03n0003_pb189a02║一、此經先明彌勒佛世之依正莊嚴，國土如何妙麗嚴淨，眾生善根如何深厚，及
TX03n0003_pb189a03║下生時如何相好，弟子之眾多等等，使聞者信心與羨慕心油然而生，發願皈依。如通
TX03n0003_pb189a04║常所謂「龍華三會願相逢」，啟迪正信，引入佛智，此為第一義也。
TX03n0003_pb189a05║二、此經中說，若有眾生在釋迦佛法中或持戒，或修禪，或念佛，或布施供養，
TX03n0003_pb189a06║或恭敬體拜，乃至合掌低頭，已種少許善根而未得度者，龍華三會皆能聞法證果。良
TX03n0003_pb189a07║以彌勒補釋迦之位，釋迦未了之事業與未度之眾生，皆已付囑於彌勒；故吾等眾生，
TX03n0003_pb189a08║無論修何種行門，其力未充，或願往生他方淨土，彌勒咸能以神通願力助導令成。由
TX03n0003_pb189a09║是可知彌勒實是釋迦遺法中之大皈依處，為本經之第二意旨。
TX03n0003_pb189a10║釋　經
TX03n0003_pb189a11║甲一　證信發起分
TX03n0003_pb190a01║乙一　證信序
TX03n0003_pb190a02║如是我聞：一時薄伽梵在王舍城鷲峰山上，與大苾芻眾俱。
TX03n0003_pb190a03║古來解此證信序有二種：一、龍樹大智度論解作六種成就：如是、信成就，我
TX03n0003_pb190a04║聞、聞成就，一時、時成就，薄伽梵、是說主成就，王舍城鷲峰山、是說處成就，
TX03n0003_pb190a05║與大苾芻眾俱、是聽眾成就；二、親光佛地經論解作五重證信，謂如是之言，指貫
TX03n0003_pb190a06║全經，不另別立，至我聞為親聞證信；乃至大苾芻眾俱是聽眾證信。要之、此文為
TX03n0003_pb190a07║集結經典者所安立，或五或六，皆以斷後人之疑而證成其信也。
TX03n0003_pb190a08║我聞之我，乃結集本經者自稱，言如是之經，佛口親說，我所親聞，非道聽途
TX03n0003_pb190a09║說輾轉由他而聞。一時、即機教相扣，說聽俱周之時；因佛說法時而天上，時而人
TX03n0003_pb190a10║間等不定，故不定說某年某月某日；況當時各國日歷各別，舉之反有誤也。薄伽梵
TX03n0003_pb190a11║、共有六義，其最著者為世尊，言佛為聖中之聖，天中之天，世出世間最極尊貴。
TX03n0003_pb190a12║王舍城鷲峰山，即印度王舍城之鷲峰山，為佛說法之處所。王舍城者，以其地空荒
TX03n0003_pb191a01║，先由王築舍而居，後人民集居而成聚落，由此得名。鷲峰山亦作靈鷲山，以其山
TX03n0003_pb191a02║峰尖形如鷲鳥之嘴故。苾芻、譯音，與比丘同，譯有乞士、破惡、怖魔等義，而以
TX03n0003_pb191a03║乞士為主；乞士者，乞食以資身命，乞法以資慧命也。總之、舉此等文，皆不外證
TX03n0003_pb191a04║信也。
TX03n0003_pb191a05║乙二　發起序
TX03n0003_pb191a06║爾時、大智舍利子法將中最，哀愍世間，從座而起，偏袒右肩，右膝著地，合掌
TX03n0003_pb191a07║恭敬而白佛言：『世尊！我今欲少諮問，願垂聽許』。佛告舍利弗：『隨汝所問，我
TX03n0003_pb191a08║當為說』。
TX03n0003_pb191a09║此為發起序。前說證信序，以使結集流通於後世的；此發起序，明佛說此經緣
TX03n0003_pb191a10║起之動機。諸佛說法之緣起，本無刊定，有因弟子請問而說，有先放光現瑞而後說
TX03n0003_pb191a11║法，有無問而自說；而釋迦佛說此經，則由舍利子請問而說。舍利子是華梵合璧，
TX03n0003_pb191a12║舍利、華云鶖，為舍利子之母名；子、即梵言之弗。故舍利子即依母得名，如言某
TX03n0003_pb192a01║人之子。此舍利子為佛弟子中智慧第一，能以佛法戰伏魔軍，故言法將中最。偏袒
TX03n0003_pb192a02║右肩，右膝著地，為印度古時禮佛儀式，皆表身業清淨；恭敬白佛，表口業清淨；
TX03n0003_pb192a03║恭敬二字，亦表意業清淨。三業清淨，一心至誠，又為哀愍世間眾生懇佛說法，故
TX03n0003_pb192a04║能感佛之贊許焉。
TX03n0003_pb192a05║甲二　伽陀請說分
TX03n0003_pb192a06║乙一　偈請
TX03n0003_pb192a07║時舍利子即以伽陀請世尊曰：『大師所授記，當來佛下生，彼號為慈氏，如前後
TX03n0003_pb192a08║經說；唯願人中尊，伽陀重分別，彼神通威德，我今樂欲聞』！
TX03n0003_pb192a09║具云伽陀，簡之曰偈，譯云頌，或五字一句、七字一句等無定，如中國之古詩
TX03n0003_pb192a10║，雖無平仄，韻律亦甚分齊。此有二種：曰重頌，曰孤起頌；重頌在長行之下，此
TX03n0003_pb192a11║未說長行即舉偈頌，孤起頌也。
TX03n0003_pb192a12║大師，係舍利子對佛之尊稱，佛為三界導師四生慈父故。佛在前後諸經律中所
TX03n0003_pb193a01║說授記慈氏之事，已不祗一次二次，唯於慈氏下生之後，其神通威德等依正莊嚴如
TX03n0003_pb193a02║何，舍利子等大眾尚不得而知，故舍利子即代表全體大眾，願樂欲聞，求佛解說。
TX03n0003_pb193a03║乙二　偈說
TX03n0003_pb193a04║丙一　誡許
TX03n0003_pb193a05║佛告舍利子：『應至心諦聽！當來慈氏尊，為汝廣宣說。』
TX03n0003_pb193a06║佛感舍利子之悲願，為眾生故懇請說法，故即許可之，並誡其諦聽；諦聽即如
TX03n0003_pb193a07║實而聽，如理作意。
TX03n0003_pb193a08║丙二　正說
TX03n0003_pb193a09║丁一　依正莊嚴
TX03n0003_pb193a10║戊一　國界莊嚴
TX03n0003_pb193a11║爾時大海水，以漸減三千三百踰繕那，為顯輪王路。贍部洲縱廣有萬踰繕那，有
TX03n0003_pb193a12║情住其中，在處皆充滿。國土咸富盛，無罰無災厄；彼諸男女等，皆由善業生。地無
TX03n0003_pb194a01║諸棘剌，唯生青軟草，履踐隨人足，喻若睹羅綿。自然出香稻，美味皆充足。諸樹生
TX03n0003_pb194a02║衣服，眾綵共莊嚴；樹高三拘舍，花果常充實。時彼國中人，皆壽八萬歲，無有諸疾
TX03n0003_pb194a03║苦，離惱常安樂；具相悉端嚴，色力皆圓滿；人命將終盡，自往詣屍林。城名妙幢相
TX03n0003_pb194a04║，輪王之所都，縱十二由旬廣七由旬量，其中所居者皆曾植妙因；此城有勝德，住者
TX03n0003_pb194a05║咸歡喜。樓臺并卻敵，七寶之所成；關鑰及門庭，種種寶嚴飾；繞堞諸隍塹，皆營以
TX03n0003_pb194a06║妙珍。名華悉充滿，好鳥皆翔集。七行多羅樹周匝而圍遶，眾寶以莊嚴，皆懸網鈴鐸
TX03n0003_pb194a07║；微風吹寶樹，演出眾妙聲，猶如奏八音，聞者生歡喜。處處有池沼，彌覆雜色華，
TX03n0003_pb194a08║園苑擢芳林，莊嚴此城郭。
TX03n0003_pb194a09║此中共有十四頌半文，廣明彌勒佛土之依報莊嚴。
TX03n0003_pb194a10║當彌勒成佛時之國土，大海水量減少，陸地增廣。如今南閻浮提之地球，三分
TX03n0003_pb194a11║之二是水，一分是陸地，祗有七千踰繕那，將來則反是，水量既減三千三百踰繕那
TX03n0003_pb194a12║，南贍部洲陸地之縱橫，即增至一萬踰繕那，故能顯出輪王之大路。「踰繕那」，
TX03n0003_pb195a01║即由旬，如中國古代之驛站。一由旬等中國八十里，或六十里，或四十里。贍部洲
TX03n0003_pb195a02║即閻浮提，譯云最勝金，出最勝金故。輪王，即轉輪聖王，其別有四：曰金輪王，
TX03n0003_pb195a03║曰銀輪王，曰銅輪王，曰鐵輪王。鐵輪王王一天下，銅輪王王二天下，銀輪王王三
TX03n0003_pb195a04║天下，金輪王王四大部洲。至彌勒佛時即有輪王出現，國土富盛，絕諸災罰，因眾
TX03n0003_pb195a05║生皆由十善業力得生其地。福報既大，想衣衣來，念食食至，天然香稻皆可充膳，
TX03n0003_pb195a06║諸樹叢林盡是衣服，舉凡今世飢寒凍餒為人民所爭執之衣食問題，皆解決無餘矣。
TX03n0003_pb195a07║復次、其樹之高可三拘舍，人壽之長有八萬歲。拘舍亦作俱盧舍，一俱盧舍為
TX03n0003_pb195a08║一里，然較中國里大，如今日本一里可作中國六里，英國一里可作中國三里，可見
TX03n0003_pb195a09║其樹之高大也。至人壽增至八萬歲，正金輪興世之時，人民由善業感善報，故無疾
TX03n0003_pb195a10║苦，常得安樂；且臨命終時，亦自有把握，往詣屍林死去，非若吾人死時罔無所知
TX03n0003_pb195a11║，死後要人以抬棺材也。
TX03n0003_pb195a12║上綜言整個國界之嚴麗，自妙幢相城下，明此世界中之大都城。其城縱十二由
TX03n0003_pb196a01║旬，近中國千里，廣七由旬，近中國六百里。卻敵，即城頭退卻敵人的一種設備。
TX03n0003_pb196a02║七寶，即金、銀、琉璃、玻璃、珊瑚、瑪瑙、琥珀。堞，即雉堞，隍塹，即圍繞城
TX03n0003_pb196a03║外之水河岸。八音，即如來所得八種音聲：一、極好音，佛德廣大故，使皆入於好
TX03n0003_pb196a04║道；二、柔軟音，佛德慈善故，使之喜悅，皆捨剛強之心而自然入於行律；三、和
TX03n0003_pb196a05║適音，佛居中道之理，故音聲能調和，使皆和融自會於理；四、尊慧音，佛德尊高
TX03n0003_pb196a06║，故聞者尊重，智解開明；五、不女音，佛住首楞嚴定，有離欲之德，其音聲超異
TX03n0003_pb196a07║一切，天魔外道無不歸服；六、不誤音，佛智圓明，照了無謬，使聞者各各得正見
TX03n0003_pb196a08║，離九十五種之邪非；七、深遠音，佛智如實窮際行位極高，其音聲由臍而起，徹
TX03n0003_pb196a09║至十方，使近聞非大，遠聞非小，皆證甚深之理；八、不竭音，如來極果願行無盡
TX03n0003_pb196a10║，以住於無盡之法藏，故其音聲滔滔無盡，其響不竭，使能尋其語義，得無盡常住
TX03n0003_pb196a11║之果。今言貝多羅樹——譯云堅固樹，懸諸鈴鐸，眾寶莊嚴，微風吹動，如奏八音
TX03n0003_pb196a12║，正堪與西方極樂境界相比擬。又此八音，若以中國八音言，即金、石、絲、竹、
TX03n0003_pb197a01║匏、土、革、木。此微風吹樹，乃天然之音樂也。
TX03n0003_pb197a02║戊二　國主莊嚴
TX03n0003_pb197a03║國中有聖主，其名曰餉佉，金輪王四洲，富盛多威力。其王福德業，勇健兼四兵
TX03n0003_pb197a04║；七寶皆成就，千子悉具足，四海咸清肅，無有戰兵戈；正法理群生，設化皆平等。
TX03n0003_pb197a05║王有四大藏，各在諸國中，一一藏皆有珍寶百萬億：羯陵伽國內，藏名冰竭羅；蜜絺
TX03n0003_pb197a06║羅國中，般逐迦大藏；伊羅缽羅藏，安處犍陀國；婆羅痆斯境，藏名為餉佉。此諸四
TX03n0003_pb197a07║伏藏，咸屬餉佉王。百福之所資，果報咸成就。輔國之大臣，婆羅門善淨，四明皆曉
TX03n0003_pb197a08║達，多聞為國師；博通諸雜論，善教有聞持，訓解及聲明，莫不咸究了。
TX03n0003_pb197a09║此言國主，梵名餉佉，此譯云貝；顯金輪王能具諸寶貝功德。金輪王能王東西
TX03n0003_pb197a10║南北四大部洲，蓋此王興世，四洲一統，為其管領。因王因中廣修十善業道，果上
TX03n0003_pb197a11║具諸功德。四兵，即象、馬、車、乘，皆表王能具諸如此類之威德，非用以戰爭也
TX03n0003_pb197a12║。此七寶為金輪王七寶，與前金銀等七寶不同，即一、輪寶，二、象寶，三、馬寶
TX03n0003_pb198a01║，四、女寶，五、將軍寶，六、主藏寶，七、如意寶是也。王不但有七寶，且有千
TX03n0003_pb198a02║子。不但有千子，且有四大寶藏：一、羯陵伽國亦作迦陵頻伽國，有藏名「冰羯羅
TX03n0003_pb198a03║」，此為鬼子母名，以其藏有鬼子母神守護名之；二、密絺羅，譯作多麋鹿之國，
TX03n0003_pb198a04║有藏名「般逐迦」，亦作半擇迦，譯為不男黃門，即有黃門之人守護名之；三、犍
TX03n0003_pb198a05║陀國有「伊羅缽羅藏」，伊羅缽羅是龍名，即龍神守護之藏也；四、婆羅痆斯境，
TX03n0003_pb198a06║即波羅奈國，有藏近於王處故，即得名為餉佉。此四寶藏，皆為王有，所謂百福所
TX03n0003_pb198a07║資，果報成就。
TX03n0003_pb198a08║上明王之勝報，下有八句明王之輔翼。印度古有四姓階級：曰婆羅門，曰剎帝
TX03n0003_pb198a09║利，曰吠陀，曰首陀羅。婆羅門族是第一等人物，譯淨裔，自云從梵天口生，清淨
TX03n0003_pb198a10║無比，操縱一切；第二等即剎帝利族，從梵天兩肩生，能以武力保護國權完整；第
TX03n0003_pb198a11║三吠陀族，從梵天臍生，顯其能作種種資生事業；第四首陀族，謂自梵天腳生，種
TX03n0003_pb198a12║姓下劣，遣作奴隸生活；此印度四姓階級之不平等，故感後來佛教之產生也。此大
TX03n0003_pb199a01║臣善淨，即婆羅門淨種，通達四明博學諸論。印度談學問，原有五明，即內明、因
TX03n0003_pb199a02║明、工巧明、聲明、醫藥明。此言四明，乃婆羅門之四吠陀——譯云明：一、梨俱
TX03n0003_pb199a03║吠陀，二、夜柔吠陀，三、阿闥婆吠陀，四、沙磨吠陀是也。聲明即五明之一。
TX03n0003_pb199a04║丁二　佛法興化
TX03n0003_pb199a05║戊一　降世示生
TX03n0003_pb199a06║有女名淨妙為大臣夫人，名稱相端嚴，見者皆歡悅。
TX03n0003_pb199a07║前文明佛未下生前之國土莊嚴，此文明佛下生時，說法度生之情事。佛既下生
TX03n0003_pb199a08║，又復說法，自然不無秉教修行者，三寶福田於是乎具於世矣。此時閻浮眾生，廣
TX03n0003_pb199a09║修十善之結果，國土嚴淨，絕諸苦疾，故感大聖慈氏之下生。淨妙者，即善淨之夫
TX03n0003_pb199a10║人，慈氏之生母也；布施歡喜，富堪敵國，相貌端莊，人見欽敬！
TX03n0003_pb199a11║大丈夫慈氏，辭於喜足天，來託彼夫人，作後身生處。既懷此大聖滿足於十月，
TX03n0003_pb199a12║於是慈尊母往趣妙花園；至彼妙園中，不坐亦不臥，徐立攀花樹，俄誕勝慈尊。爾時
TX03n0003_pb200a01║最勝尊出母右脅已，如日出雲翳，普放大光明！不染觸胞胎，如蓮花出水；光流三界
TX03n0003_pb200a02║內，咸仰大慈輝。
TX03n0003_pb200a03║大丈夫為佛十號之一，亦作無上丈夫調御士，顯佛具大雄大力之精神，荷擔事
TX03n0003_pb200a04║業，大智大悲之願行救度眾生；此大丈夫即指慈氏。喜足天亦譯知足，即都史陀天
TX03n0003_pb200a05║，亦作兜率陀，因彼天中一切自在快樂故。然昔釋迦降生於國王家，今彌勒何以降
TX03n0003_pb200a06║生國師家耶？蓋釋迦生減劫之世，眾生心性剛強，難調難伏，故方便而生王家，假
TX03n0003_pb200a07║威勢以出家，感化眾生；今彌勒生於增劫之時，世界昇平，人民樂善，故生國師家
TX03n0003_pb200a08║，以教化為主，不尚武力也。彌勒既降生投胎已，福力所致，淨妙夫人亦如摩耶夫
TX03n0003_pb200a09║人，攀花樹而從右脅誕生世尊。如日開雲翳，白光四徹；如蓮出污泥，清潔無匹，
TX03n0003_pb200a10║故能驚動三界——欲界、色界、無色界，人天讚仰也。
TX03n0003_pb200a11║當爾降生時，千眼帝釋主躬自擎菩薩，欣逢兩足尊！菩薩於此時，自然行七步，
TX03n0003_pb200a12║而於足履處，皆出寶蓮華。遍觀於十方，告諸天人眾：「我此身最後，無生證涅槃」
TX03n0003_pb201a01║。龍降清涼水，澡沐大悲身；天散殊妙華，虛空遍飄灑；諸天持白蓋，掩庇大慈尊；
TX03n0003_pb201a02║各生希有心，守護於菩薩。褓母擎菩薩三十二相身，具足諸光明，捧持來授母。御者
TX03n0003_pb201a03║進雕輦，皆用寶莊嚴，母子昇其中，諸天共持輿；千種妙音樂引導而還宮。慈氏入都
TX03n0003_pb201a04║城，天華如雨落。慈尊誕降日，懷妊諸綵女，普得身安隱，皆生智慧男。善淨慈尊父
TX03n0003_pb201a05║，睹子奇妙容，具三十二相，心生大歡喜！父依占察法，知子有二相；處俗作輪王，
TX03n0003_pb201a06║出家成正覺。
TX03n0003_pb201a07║帝釋，即忉利天——此云三十三天——天主，梵名釋提桓因，或釋迦因陀羅，
TX03n0003_pb201a08║譯云能天主。具千眼，用能觀一四天下，猶如千眼觀音。當時彌勒降生之時，帝釋
TX03n0003_pb201a09║領導諸天，以手擎彌勒菩薩，授之菩薩之母，儼如接生者。既脫胎後，諸天神眾又
TX03n0003_pb201a10║鳴音樂，擁護母子還宮。同時，菩薩誕生之日，必有隨從者托諸宮女之胎隨之誕生
TX03n0003_pb201a11║，而因菩薩福力，諸懷妊綵女皆得安然產生具大智慧之嬰男也。
TX03n0003_pb201a12║善淨婆羅門是菩薩之父，前云：『四明皆曉達，博通諸經論』，故能占察相法
TX03n0003_pb202a01║，一見其子即知其處俗作輪王，出家成正覺。
TX03n0003_pb202a02║戊二　出家成佛
TX03n0003_pb202a03║菩薩既成立，慈愍諸群生，眾苦險難中輪回常不息。金色光明朗，聲如大梵音，
TX03n0003_pb202a04║目等青蓮葉，支體悉圓滿，身長八十肘，二十肘肩量，面廣肩量半，滿月相端嚴。菩
TX03n0003_pb202a05║薩明眾藝，善教受學者，請業童蒙等八萬四千人。
TX03n0003_pb202a06║菩薩既長大成立，因常修慈心三昧，故能哀愍眾生處輪迴險難中。其相好端嚴
TX03n0003_pb202a07║無比，顏色如金光，聲如大梵天之音，目如青蓮花之葉，身長八十肘，肩量二十肘
TX03n0003_pb202a08║，面廣十肘。一肘等中國二尺半，身丈八十肘，即有三十二丈高。因其時人壽八萬
TX03n0003_pb202a09║歲，非如吾人之短命，故身量高廣，亦當然事耳。
TX03n0003_pb202a10║復次、菩薩生大臣家，以教化為主，彼父既善四明，故菩薩亦熟習眾藝，因此
TX03n0003_pb202a11║受業童蒙，舉其多數言之，亦有四萬八千人也。
TX03n0003_pb202a12║時彼餉佉王，建立七寶幢，幢高七十尋廣有尋六十；寶幢造成已，王發大捨心，
TX03n0003_pb203a01║施與婆羅門，等設無遮會。其時諸梵志數有一千人，得此妙寶幢毀拆須臾頃；菩薩睹
TX03n0003_pb203a02║斯已，念世俗皆然。生死苦羈籠，思求於出離，祈誠寂滅道，棄俗而出家；生老病死
TX03n0003_pb203a03║中，救之令得出。慈尊興願日，八萬四千人俱生厭離心，並隨修梵行。於初發心夜捨
TX03n0003_pb203a04║俗而出家，還於此夜中而昇等覺地。時有菩提樹，號名曰龍華，高四踰繕那，蓊鬱而
TX03n0003_pb203a05║榮茂，枝條環四面，蔭六拘盧舍；慈氏大悲尊，於下成正覺。
TX03n0003_pb203a06║此言彌勒菩薩出家之因緣。因當時餉佉王發大捨施心，以珍寶建築高廣六七十
TX03n0003_pb203a07║尋——一尋八尺——之寶幢，開無遮大會，布施諸婆羅門梵志；不料諸梵志貪欲方
TX03n0003_pb203a08║熾，各欲得而有之，乃將如此莊嚴妙麗之寶幢拆毀於須臾之間。菩薩見之，感悟世
TX03n0003_pb203a09║間有為之法皆如此幢敗壞無常，因動出塵之念，棄俗出家，求寂滅道。寂滅道者即
TX03n0003_pb203a10║五住究盡，二死永亡，所證得之不生不滅的菩提涅槃也。時有許多眾生，因感菩薩
TX03n0003_pb203a11║出家亦隨之出家，即於初發心夜得證等覺果地。然釋迦佛世，佛及眾生修行證道，
TX03n0003_pb203a12║須歷種種苦行，今此成佛，何其速耶？良以減劫眾生，福慧薄弱，故須如釋迦經六
TX03n0003_pb204a01║年或十年苦行而成道；今處增劫，故當下成佛，即升無上正覺等地焉，彌勒菩薩至
TX03n0003_pb204a02║是龍華菩提樹下，始成阿耨多羅三藐三菩提佛果也。
TX03n0003_pb204a03║戊三　說法度眾
TX03n0003_pb204a04║己一　聞法得果
TX03n0003_pb204a05║庚一　初聞法出家
TX03n0003_pb204a06║於人中尊勝，具八梵音聲；說法度眾生令離諸煩惱。苦及苦生處，一切皆除滅；
TX03n0003_pb204a07║能修八正道登彼涅槃岸。為諸清信者說此四真諦，得聞如此法至誠而奉持。於妙華園
TX03n0003_pb204a08║中諸眾如雲集，滿百由旬內眷屬皆充滿。彼輪王餉佉聞深妙法已，罄捨諸珍寶，祈心
TX03n0003_pb204a09║慕出家；不戀王宮闈，至求於出離；八萬四千眾咸隨而出家。復八萬四千婆羅門童子
TX03n0003_pb204a10║，聞王捨塵俗，亦來求出家；主藏臣長者其名曰善財，并與千眷屬亦來求出家；寶女
TX03n0003_pb204a11║毗舍佉，及餘諸從者，八萬四千眾亦來求出家；復過百千數善男善女等，聞佛宣妙法
TX03n0003_pb204a12║，亦來求出家。
TX03n0003_pb205a01║人中尊，即指彌勒；因彌勒既已成佛，故為人中最尊勝者。其說法時具八梵音
TX03n0003_pb205a02║，八梵音即前說八音。其所說法不外苦、集、滅、道四諦；苦，即是苦諦。苦生處
TX03n0003_pb205a03║，即是集諦，明苦乃由煩惱積集而成。欲滅此集諦煩惱之因，斷除苦諦之果，須修
TX03n0003_pb205a04║道諦，道諦簡要言之即正見、正思維、正語、正業、正命、正精進、正定、正慧。
TX03n0003_pb205a05║修此道諦故，即證滅諦；滅除一切苦集煩惱，證得無餘涅槃。是之謂四真諦。自佛
TX03n0003_pb205a06║說此四真諦後，聽眾感佛法之難遭難遇，咸皆相率發心出家，先餉佉王眾出家，次
TX03n0003_pb205a07║婆羅門學者眾出家，次主藏臣大富長者眾出家，次女眾等亦出家；可見佛化感人之
TX03n0003_pb205a08║深也。
TX03n0003_pb205a09║庚二　修行得果
TX03n0003_pb205a10║無上天人尊，大慈悲聖主，普觀眾心已，而演出要法。告眾：「汝應知！慈悲釋
TX03n0003_pb205a11║迦主教汝修正道，來生我法中；或以香、華、鬘、幢、幡、蓋、嚴飾，供養牟尼主，
TX03n0003_pb205a12║來生我法中；或鬱金、沉水香泥用塗拭，供養牟尼塔，來生我法中；或歸佛法僧，恭
TX03n0003_pb206a01║敬常親近，當修諸善行，來生我法中；或於佛法中受持諸學處，善護無缺犯，來生我
TX03n0003_pb206a02║法中；或於四方僧施衣服、飲食，並奉妙醫藥，來生我法中；或於四齋辰及在神通月
TX03n0003_pb206a03║，受持八支戒，來生我法中」。
TX03n0003_pb206a04║無上、天人尊、大慈悲聖主，皆指彌勒佛之德號，無上即十號中之無上丈夫，
TX03n0003_pb206a05║天人即十號中之天人師，尊即十號中之世尊是也。大慈悲者，正顯佛具大慈大悲。
TX03n0003_pb206a06║然慈悲心亦有廣狹深淺之殊，親疏厚薄之別：如凡夫眾生，舉心動念，念念以自我
TX03n0003_pb206a07║為中心，故見他人與之對峙，若修慈悲觀慈視眾生，此從分別心中所顯之慈悲，是
TX03n0003_pb206a08║之謂生緣慈；若二乘人或大乘菩薩，由我空法空所顯之慈悲，是之謂法緣慈；至於
TX03n0003_pb206a09║佛之慈悲，無能所，絕對待，普觀一切猶如虛空，是之謂無緣大慈，同體大悲；故
TX03n0003_pb206a10║稱佛為大慈悲聖主。此大慈悲聖主之彌勒佛，既為眾生開示法要已，復告以彼等眾
TX03n0003_pb206a11║生生此龍華會中之來歷，是由於在釋迦佛法中努力修行故得是果，即教諸眾生飲水
TX03n0003_pb206a12║思源之意也。然諸眾生雖同感龍華之果，而其在釋迦佛法中各自修因，不無差別：
TX03n0003_pb207a01║或佛世時親以香、花、幢、幡等供佛而生彌勒法中；或佛滅後以鬱金香、沉水香、
TX03n0003_pb207a02║香泥等供養，或塑畫佛像與塔廟，由此得生彌勒法中；或皈依三寶，廣修五戒、十
TX03n0003_pb207a03║善、四攝、六度等行門，由此而生彌勒法中；或於佛法中受持毗尼諸所學處，精嚴
TX03n0003_pb207a04║戒律，由此而生彌勒法中；或布施衣食於四方之雲水僧——如今興叢林開海單廣結
TX03n0003_pb207a05║良緣，並供奉醫藥、臥具等，由此得生彌勒法中；或持四齋——即初八、十五、二
TX03n0003_pb207a06║十三、三十，依中國慣習則在初一、十五、初八、二十三，若加十四、廿九是謂六
TX03n0003_pb207a07║齋，再加初一、十三、二十八、十六是謂十齋日——等，由此功德而生彌勒法中；
TX03n0003_pb207a08║或於神通月——南閻浮提每年中正月、五月、九月為神通月，因忉利天主與四天王
TX03n0003_pb207a09║等於此三月中，以神通力觀察閻浮眾生為惡為善而賞善罰惡，功德倍之——受持八
TX03n0003_pb207a10║支齋戒：一、不殺、二、不盜、三、不淫、四、不妄語、五、不飲酒、六、不坐廣
TX03n0003_pb207a11║高大床、七、不觀戲跳舞、八、不香花塗身；加不過午食為齋，此八支戒為在俗者
TX03n0003_pb207a12║暫時所受之出家戒，由此因緣而生彌勒法中；是等皆言諸眾生修因之差別也。
TX03n0003_pb208a01║或以三種通，神境、記、教授，化道聲聞眾，咸令煩惑除。
TX03n0003_pb208a02║以上或以香花鬘等六頌，通言在會眾生宿生皈依三寶，依法修行，而得往生；
TX03n0003_pb208a03║此頌乃頌彌勒為現前大眾，現三種神通而教化之。或以身輪所現之神境通，使之斷
TX03n0003_pb208a04║惑證果；或以意輪所現之記心通，使之斷惑證真；或以口輪所現之教誡通，使之斷
TX03n0003_pb208a05║惑證果；即以此三輪不思議化，化諸聲聞斷除煩惑。聲聞，即聽佛說法音聲而悟道
TX03n0003_pb208a06║者；故廣義言之，凡是聞佛說法音聲而悟道者，皆謂之聲聞。煩、即煩惱障，惑、
TX03n0003_pb208a07║即所知障，此就狹義言；若廣義言，統指斷除一切煩惱也。
TX03n0003_pb208a08║初會為說法，廣度諸聲聞九十六億人，令出煩惱障；第二會說法，廣度諸聲聞九
TX03n0003_pb208a09║十四億人，令渡無明海；第三會說法，廣度諸聲聞九十二億人，令心善調伏。
TX03n0003_pb208a10║此三頌正說龍華三會。初會說法，共度聲聞九十六億人，即前餉佉王等是。億
TX03n0003_pb208a11║、有十萬為億，有萬萬為億；十萬為億，則九十六億即有九百六十萬人；若萬萬為
TX03n0003_pb208a12║億，則有九十六萬萬人，此是倍數進。出煩惱障，即證入聲聞果位也。次會說法，
TX03n0003_pb209a01║亦度九十四億人，同出無明生死之大海，即亂所知障證入菩提聖果也。經過初次二
TX03n0003_pb209a02║會，尚有眾生未盡度脫，故復有第三會說法，廣度聲聞九十二億人，善令其心調伏
TX03n0003_pb209a03║。心善調伏者，從凡夫初發心位通至於究竟極果位；善即使心純善，調即眾善功德
TX03n0003_pb209a04║調練成熟，諸惡過非善能斷伏，是之謂善究竟調伏之能事矣。
TX03n0003_pb209a05║己二　率眾普化
TX03n0003_pb209a06║三轉法輪已，人天普純淨；將諸弟子眾乞食入城中。既入妙幢城，衢巷皆嚴飾，
TX03n0003_pb209a07║為供養佛故天雨曼陀華。四王及梵王並餘諸天眾，香華鬘供養，輔翼大悲尊。大威德
TX03n0003_pb209a08║諸天散以妙衣服，繽紛遍城邑，瞻仰大醫王。以妙寶香華散灑諸衢街，履踐於其上，
TX03n0003_pb209a09║喻若睹羅綿。音樂及幢幡，夾路而行列，人天帝釋眾稱讚大慈尊：「南謨天上尊！南
TX03n0003_pb209a10║謨士中勝！善哉薄伽梵！能哀愍世間」。有大威德天當作魔王眾，歸心合掌禮讚仰於
TX03n0003_pb209a11║導師。梵王諸天眾眷屬而圍遶，各以梵音聲闡揚微妙法。
TX03n0003_pb209a12║此三會說法，即三轉法輪，亦如釋迦佛三轉法輪。彌勒如來三會說法已，即率
TX03n0003_pb210a01║領弟子眾等入城乞食，並行教化。時王及人民皆已受佛度脫，故見佛及弟子入城，
TX03n0003_pb210a02║即莊嚴街衢以表歡迎之敬意。同時、四大天王與梵王、帝釋等天主，亦引導諸天散
TX03n0003_pb210a03║華獻佛。曼陀華，即柔軟適意之花。且讚佛為天上尊，士中勝，哀愍世間，轉大法
TX03n0003_pb210a04║輪。南謨、與南無同，即皈依之義。大悲尊，佛具大悲心哀愍救濟眾生故。大醫王
TX03n0003_pb210a05║，佛以法藥醫治眾生無明生死病故。有大威德天一頌，即頌魔王具大威德。魔者，
TX03n0003_pb210a06║梵語具云魔羅，此譯殺者；魔氛擾亂，能殺眾生法身慧命故；今感佛之恩德，亦前
TX03n0003_pb210a07║來歸心讚仰於佛。
TX03n0003_pb210a08║於此世界中，多是阿羅漢，蠲除有漏業，永離煩惱苦；人、天、龍、神等，乾闥
TX03n0003_pb210a09║、阿修羅，羅剎及藥叉，皆歡喜供養。
TX03n0003_pb210a10║自受佛化之後，人間天上眾生多已證得阿羅漢果。阿羅漢者，此云無生，三界
TX03n0003_pb210a11║煩惱已斷不受後有生死故；亦云殺賊，殺卻無明煩惱傷害眾生法身慧命之賊故；亦
TX03n0003_pb210a12║云應供，堪為人天福田，應受人天供養故。此阿羅漢指大阿羅漢，自既度已復能度
TX03n0003_pb211a01║他，此所以大阿羅漢通于佛也。天、龍、藥叉、乾闥婆、阿修羅、迦樓羅、緊那羅
TX03n0003_pb211a02║、摩睺羅伽，是謂人及非人之八部眾。乾闥婆，此云尋香。阿修羅，此云非天，有
TX03n0003_pb211a03║天之福，無天之德故。藥叉，此云勇捷，乃飛行之神。羅剎，即可畏鬼，屬於藥叉
TX03n0003_pb211a04║一類。此世界中所有眾生，多已證得阿羅漢果，故八部眾皆來歡喜供養，直把天人
TX03n0003_pb211a05║化成一佛國也。
TX03n0003_pb211a06║彼時諸大眾，斷障除疑惑，超越生死流，善修清淨行。彼時諸大眾，離著棄珍財
TX03n0003_pb211a07║無我我所心，善修清淨行。彼時諸大眾，毀破貪愛網，圓滿靜慮心，善修清淨行。
TX03n0003_pb211a08║此三頌，明說法後大眾共修清淨之行，得以了生脫死。但其修時可有三種區別
TX03n0003_pb211a09║：一、是善修智慧行故，斷除疑惑超越生死；斷煩惱障即越分段生死之流，斷所知
TX03n0003_pb211a10║障即越變易生死之流，惡源既塞，濁流自竭也。二、是修無我行故，了知五蘊色身
TX03n0003_pb211a11║虛幻陽燄，其性不實；既自無我，複何有為我所有之物？觀三輪體空，故能棄捨珍
TX03n0003_pb211a12║財行布施行，至於證果。三、是修禪定行故，破諸貪愛之纏網而得心身輕安自在。
TX03n0003_pb212a01║此中欲界所修之行皆無禪定，若得禪定便入色無色界，由色界初禪至二禪乃至無色
TX03n0003_pb212a02║界之滅受想定，即可謂圓滿靜慮心矣。靜慮，即梵語禪那之譯名。
TX03n0003_pb212a03║戊四　化滿法住
TX03n0003_pb212a04║慈氏天人尊，哀愍有情類，期於六萬歲說法度眾生；化滿百千億令度煩惱海，有
TX03n0003_pb212a05║緣皆拯濟，方入涅槃城。慈氏大悲尊入般涅槃後，正法住於世亦滿六萬年。
TX03n0003_pb212a06║此明慈氏哀愍有情故，說法度生一代時期經六萬歲。其時人壽本有八萬歲，經
TX03n0003_pb212a07║過彌勒出家成佛之前，至是已去二萬歲，故祗言六萬歲；俟此六萬歲盡，化滿眾生
TX03n0003_pb212a08║，即入涅槃，所謂息化歸真也。涅槃者，涅名不生，槃名不滅，不生不滅，無住而
TX03n0003_pb212a09║住，住於圓寂是也。佛既涅槃，為利有情，正法住世亦六萬年，較之釋迦正法住世
TX03n0003_pb212a10║一千年，過之多多矣。然佛法住世，原有三時期：曰正法期，像法期，末法期；此
TX03n0003_pb212a11║中唯舉正法，攝像末耳。
TX03n0003_pb212a12║丙三　結勸
TX03n0003_pb213a01║若於我法中深心能信受，當來下生日必奉大慈尊。若有聰慧者聞說如是事，誰不
TX03n0003_pb213a02║起欣樂願逢慈氏尊？若求解脫人希遇龍華會，常供養三寶，當勤莫放逸』！
TX03n0003_pb213a03║釋迦佛既說彌勒事已，復告諸眾生曰：爾等若於我法樂欲信受，當來必逢慈氏
TX03n0003_pb213a04║；爾等非愚癡無智慧者，聞此殊勝之事孰不欣起樂求耶？祗要日常承事三寶，親近
TX03n0003_pb213a05║供養，勤莫放逸，收攝其心，便可赴龍華會，得大解脫。此供養三寶、精進、不放
TX03n0003_pb213a06║逸、止惡行善等因，皆赴龍華三會之前方便也。
TX03n0003_pb213a07║甲三　利益信奉分
TX03n0003_pb213a08║乙一　聞法利益
TX03n0003_pb213a09║爾時、世尊為舍利子及諸大眾記說當來慈氏事已，復告舍利子：『若有善男子善
TX03n0003_pb213a10║女人，聞此法已，受持讀誦，為他演說，如說修行，香花供養，書寫經卷；是諸人等
TX03n0003_pb213a11║當來之世必得值遇慈氏下生，於三會中咸蒙救度』。
TX03n0003_pb213a12║爾時佛說此經，同時也即為弟子舍利弗等記莂當來成佛之事，又為後世眾生別
TX03n0003_pb214a01║開修行路徑。所謂修行路徑，不出於此經：一、書寫、二、供養、三、施化、四、
TX03n0003_pb214a02║諦聽、五、披讀、六、受持、七、開演、八、諷誦、九、思維、十、修習之十法行
TX03n0003_pb214a03║也。此中受持讀誦等文略義含，理宜具足十行；即法華所謂五品法師之行門——一
TX03n0003_pb214a04║、隨喜品，二、讀誦品，三、說法品，四、兼行六度品，五、正行六度品——亦攝
TX03n0003_pb214a05║入此中也。能修此等行門皆赴龍華三會，或於初會悟入，或於次會悟入，或於三會
TX03n0003_pb214a06║悟入，行有勝劣故悟有先後，只爭來早與來遲耳。
TX03n0003_pb214a07║乙二　結眾奉信
TX03n0003_pb214a08║爾時、世尊說此頌已，舍利子及諸大眾，歡喜信受，頂戴奉行。
TX03n0003_pb214a09║此言聞法之後歡喜信奉，若不歡喜即不信受，既不信受又烏能頂戴奉行乎？是
TX03n0003_pb214a10║言聞者歡喜，知其已沐法益矣。蓋佛法如大海，非信莫能入；而真正之信仰又須於
TX03n0003_pb214a11║領悟歡喜而產生也。今既講此圓滿，亦望在座各位、如聞佛在鷲峰為舍利子等說此
TX03n0003_pb214a12║無異，聞後歡喜信受頂戴奉行，使此法輾轉流通永遠無盡，方不辜負如來說法之初
TX03n0003_pb215a01║衷，而龍華三會亦可操左券矣。（竹摩記）（見海刊十七卷三號）