TX03n0003_pb221a01║成實論大意
TX03n0003_pb221a02║——二十年二月在南普陀寺作——
TX03n0003_pb221a03║序論
TX03n0003_pb221a04║本論
TX03n0003_pb221a05║一　十二偈與發聚
TX03n0003_pb221a06║二　苦諦聚
TX03n0003_pb221a07║三　集諦聚
TX03n0003_pb221a08║四　滅諦聚
TX03n0003_pb221a09║五　道諦聚
TX03n0003_pb221a10║結論
TX03n0003_pb221a11║
TX03n0003_pb221a12║序論
TX03n0003_pb221a13║成實論十六卷，訶黎跋摩論師造。羅什三藏譯後，頗講習之，未嘗判為小乘。梁
TX03n0003_pb221a14║武朝諸德盛弘此論，一時有成實宗之稱。後高麗道朗法師來難破之，大闡三論，乃貶
TX03n0003_pb221a15║為小乘，習者以寡，而此宗之傳統遂以不明。然言中國古代佛教之宗派者，大乘而外
TX03n0003_pb222a01║，猶必以成實與俱舍並舉焉。然俱舍以是世親之聰明論故，與大乘法相鄰近故，西藏
TX03n0003_pb222a02║日本有列為學人必修課程者。至成實，則雖在中國，亦鮮有研究及之者矣。顧天台等
TX03n0003_pb222a03║教義，既有釆用之者，而此論在毘曇到三論之間，亦有其特殊之地位，乃取其大意以
TX03n0003_pb222a04║略言之。
TX03n0003_pb222a05║此論名成實者，論者自云：『論應修多羅，不違實相法，亦入善寂中，是名正智
TX03n0003_pb222a06║論』。又云：『廣習諸異論，遍知智者意，欲造斯實論，唯一切智知。諸比丘異論，
TX03n0003_pb222a07║種種佛皆聽；故我欲正論，三藏中實義』。其意即成立諸法實相義之論也。古德評之
TX03n0003_pb222a08║者，以其主張無去來二世之法，故謂其屬於法無去來宗，係出末經量部。復以其就五
TX03n0003_pb222a09║蘊為說，亦謂其同於說假部之現通假實宗。其實與俱舍同為小乘中長，以理當為歸，
TX03n0003_pb222a10║而不以部義自拘也。唯在小乘中為傾向於空之一方者，故與說我法俱有或法有者，頗
TX03n0003_pb222a11║違異耳。
TX03n0003_pb222a12║且法聚品中，謂：『知諸法皆自相空』。又十論中破有相品云：『諸法實相離諸
TX03n0003_pb223a01║相故，不可為緣』。又云：『若智能達法相，謂畢竟空』。又云：『若知諸法無自體
TX03n0003_pb223a02║性，則能入空』——往往通大乘法空義。羅什為傳大乘法空者，凡是，其出譯者廓充
TX03n0003_pb223a03║之意耶？抑論者初既廣歎佛德，又云：『如欲自利兼利眾生漸成佛道』：又云：『能
TX03n0003_pb223a04║成佛名大利業』；又云：『諸佛世尊有如實不思議智，雖知諸法畢竟空，而能行大悲
TX03n0003_pb223a05║』等，本兼大乘而未嘗自限小乘，當如南山律師等謂與四分律同，教是小乘義通大乘
TX03n0003_pb223a06║耶？今試論定之。
TX03n0003_pb223a07║論者於道諦聚中之見一諦品，主張唯見滅諦為見道；而破十六行心見四諦為見道
TX03n0003_pb223a08║之說。而於滅諦則曰：『滅假名心、法心、空心名滅』。滅假名心者，達五陰中人我
TX03n0003_pb223a09║眾生空也，滅法心者，達五陰法一一自體空也；滅空心者，謂入無餘泥洹也。其滅法
TX03n0003_pb223a10║心品云：『實有五陰名法，見其空名滅』。又云：『見眾生空名空，見五陰空名無我
TX03n0003_pb223a11║』。無我即無性，五陰實無，以世諦故有，第一義諦故空，乃至廣明色等十二入與十
TX03n0003_pb223a12║二因緣等亦無曰：『見法本來不生，無所有故』：此與般若心經等所謂照見五蘊等皆
TX03n0003_pb224a01║空者，殆無何差別，故不得不謂其亦有法空般若。以天台、賢首家言稱之，即體空巧
TX03n0003_pb224a02║度也。然二空般若，本為出世三乘共法：無大悲心者，見空而住於空，即為小乘；具
TX03n0003_pb224a03║大悲心者，見空不住於空，進見空所顯不空之德，具足方便，如中論所謂『以有空義
TX03n0003_pb224a04║故，一切法得成』，乃為大乘。而此論所歸者空空，空空謂入泥洹。其在五智品又說
TX03n0003_pb224a05║：『即有為法滅盡曰泥洹，亦曰無為』。故泥洹、無為，即是無法，確言之即已滅無
TX03n0003_pb224a06║。滅法心品云：『唯見五蘊中眾生空，空不具足』；又滅盡品云：『緣泥洹名空心，
TX03n0003_pb224a07║入無餘空心滅，具足無我』：具足不具足，即究竟不究竟。然則論明法空、空空，但
TX03n0003_pb224a08║為究竟空盡滅盡生我，其意不已瞭然耶？故與為成大悲方便之大乘般若體同而用異，
TX03n0003_pb224a09║由此故談境雖通法空，而所談行果不出小乘。至其弘歎佛德，則俱舍等論亦同，蓋尊
TX03n0003_pb224a10║佛為法僧之本故耳。賢首家昧其體用，謂此論仍是析空拙度，未為得當；唯天台家謂
TX03n0003_pb224a11║亦是體空巧度，三乘同以無言說道而出生死，以鈍根僅見於空未見不空，故止於小乘
TX03n0003_pb224a12║涅槃；深得此論真相。故今刊定曰：「境通大乘，行果唯小」。
TX03n0003_pb225a01║此論造譯者，誠不逮世親、玄奘於俱舍之精密，然以其巧妙之結構，活潑之說明
TX03n0003_pb225a02║，亦自成殊特之體格。全論分五聚：初發聚，乃論前敘敬，及述造論之意者；繼之，
TX03n0003_pb225a03║如次依苦集滅道四諦，分為四聚。俱舍是釋一切法無我者；此論是釋四諦者。論曰：
TX03n0003_pb225a04║『實名四諦』。諦即實也，故成實者即是成四諦，雖謂之「四諦論」可也。
TX03n0003_pb225a05║本論
TX03n0003_pb225a06║一　十二偈與發聚
TX03n0003_pb225a07║論前偈頌，初二偈敘敬禮三寶，及所欲作事，如次生佛寶論初具足品至吉祥品之
TX03n0003_pb225a08║十二品文，占十六卷中之一卷。次十偈生立論品至有我無我品之二十三品文，占一卷
TX03n0003_pb225a09║半。有相品無相品等，即廣出諸異論而破之者。故此十二偈，即發聚三十五品之嗢
TX03n0003_pb225a10║楠也。
TX03n0003_pb225a11║佛寶論，五品：初、具足者：謂唯佛具足最清淨之戒、定、慧、解脫、解脫知見
TX03n0003_pb225a12║之五分功德，故可皈崇。次、十力：述佛有十力，得前九力故智成就，得第十力故斷
TX03n0003_pb226a01║成就，智斷具足故名世尊。三、四無畏：以力為因生四無畏果，能具足說佛弟子智斷
TX03n0003_pb226a02║。四十號：廣釋如來一名。天台家等只引其「乘如實道來成正覺」句，而論中廣釋者
TX03n0003_pb226a03║，乃在「故名為說」句，以如實而說為如來也。五、三不護：謂三業淨善而無所掩覆
TX03n0003_pb226a04║也。兼述三念處、常行捨心、知法畢竟空、善集大悲、乃至少欲知足等無量功德。謂
TX03n0003_pb226a05║佛心如地，不同物高下；凡夫心如秤，每隨輕重低昂；故應敬崇佛。亦罕譬善喻也。
TX03n0003_pb226a06║法寶論，三品：初、三善者：謂初、中、後、善。又說：語善，善說世故諦；義
TX03n0003_pb226a07║善，善說真諦故。獨法，獨佛能說故。清淨調柔，三法印所印故。次、眾法：明佛法
TX03n0003_pb226a08║能滅貪恚等煩惱火，能到涅槃，能生正智，能先自善成復導他人住正法中。又明佛法
TX03n0003_pb226a09║是法實相而說之為善說；學之可現證其果利；且無論何時，不拘節候；能將行者至解
TX03n0003_pb226a10║脫處；令修學者勿但信他語，當各人親自來嘗故；諸智者皆能自知而同證。三、十二
TX03n0003_pb226a11║部：釋十二分教名義。明法寶有如是等功德，故應修證。
TX03n0003_pb226a12║僧寶論，三品：初、清淨者：謂戒等五品清淨：戒清淨者，謂不求福報，不怖世
TX03n0003_pb227a01║苦，但樂善法，離五欲樂與苦身行之二邊，不限月日，深心止惡，故名僧寶；又定能
TX03n0003_pb227a02║生真智故，慧能盡煩惱故；解脫煩惱盡故；於解脫知我生盡故。次、分別賢聖：明十
TX03n0003_pb227a03║八學人及九無學——二十七賢聖僧。三、福田：以離貪恚得禪定等，能起人不壞信，
TX03n0003_pb227a04║故名福田，為人所敬。
TX03n0003_pb227a05║吉祥品：破以阿陀等字冠首為吉祥，謂若求最吉祥，當歸依三寶，引三寶吉祥偈
TX03n0003_pb227a06║，總明論主敬三寶之意。法及僧中，皆破拘時節，此又破阿陀等字為吉祥，則密宗之
TX03n0003_pb227a07║選壇擇時及觀阿字等，慮皆後世雜婆羅門教風所成也。
TX03n0003_pb227a08║立論品：正釋「我欲解佛語，饒益於世間」半偈，以之起不應造論之難，大致以
TX03n0003_pb227a09║佛語不可測故；而廣以應造論之義以通其難。次、論門：明世界門第一義門之二，又
TX03n0003_pb227a10║明賢聖門世俗門之二，按此二二門，即二諦門也。又出三時論門，若有門，通塞門，
TX03n0003_pb227a11║決定不決定門，為不為門，近論門，同相論門，從多論門，因中說果論門，果中說因
TX03n0003_pb227a12║門等種種言論方式。三、讚論：重重讚揚，應學習論佛法義之論。此品云：『或入僧
TX03n0003_pb228a01║威儀，未入僧數，謂出家外凡；或入僧數，未入僧威儀，謂在家聖人』：如此，則今
TX03n0003_pb228a02║之一般出家眾，固未入於僧數也。四、四法：謂習論則得勝四攝法，及明四依、四不
TX03n0003_pb228a03║依、四輪、四堅、四德處、四種善根諸四法。五、四諦：明識之生起以業為因，前滅
TX03n0003_pb228a04║識為次第，塵為緣緣，根為增上。三界，四識處、四食、六道、六大、六觸入、七識
TX03n0003_pb228a05║處、世八法、九眾生居、五陰、十二入、十八界、十二因緣、二十二根等，名苦；業
TX03n0003_pb228a06║煩惱，為集；假名、法、空三心滅，名滅；三十七品為道。皆略說以為論本。六、法
TX03n0003_pb228a07║聚：從一所知法，以加至各種之二法、三法、四法、乃至十二因緣，說「知諸法皆自
TX03n0003_pb228a08║性空」句，「漸成佛道」句。此之六品，乃正明其所由立論之基本也。
TX03n0003_pb228a09║十論，十七品：釋偈中「廣習異論」句，出諸異論而破之也。初、有相：此正對
TX03n0003_pb228a10║破一切有部執三世法有，以以中能生心為法有，過未二世法亦能生起心故，故亦是有
TX03n0003_pb228a11║；論以亦緣無生心，若緣翳夢等以難破之。次、無相：立有者以翳夢縱無，而現知陰
TX03n0003_pb228a12║入界等法應是有？論答：世諦有，第一義無。進問依四諦談過未是有？或是無？論答
TX03n0003_pb229a01║：無，廣明無義。三、二世有：是一切有部廣引義立過未有也。四、二世無：此論逐
TX03n0003_pb229a02║破以明無也。五、一切有無：出種種異論。若數論等各立有無，離有無二邊，名聖中
TX03n0003_pb229a03║道。六、有中陰。七、無中陰：破前所立中陰以明其無也。此論主無中陰，與大眾部
TX03n0003_pb229a04║等同。八、次第：出以十六行心次第見四諦之義也。九、一時：此論破前說，主唯見
TX03n0003_pb229a05║滅諦為得道故，四諦一時見非次第。十、退論：阿羅漢退不退，此出有退。十一、不
TX03n0003_pb229a06║退論：破前退義，立阿羅漢退禪定不退聖道。十二、心性：辨本淨本不淨，此論對破
TX03n0003_pb229a07║說假部等立本不淨，謂為凡夫說心常在，及為懈怠人恐性不可改不發淨心，假說本淨
TX03n0003_pb229a08║。十三、相應不相應：辨貪等十使——使亦譯隨眠——心相應否？論破化地部等，謂
TX03n0003_pb229a09║隨眠與心不相應義；然論主無相應心所故，亦非主相應也。十四、過去業：破未受報
TX03n0003_pb229a10║業過去世有。十五、辨三寶：討論佛在僧數否問題，論主佛不在僧數，但可說在有眾
TX03n0003_pb229a11║生眾人眾聖眾中，此亦對彼化地部者。十六、無我：破犢子部，論主世諦有，第一義
TX03n0003_pb229a12║無。十七、有我無我：死後有無佛置答問題，心垢淨眾生垢淨問題，犢子部提出種種
TX03n0003_pb230a01║理由以主張有我，論逐破之，略同俱舍論無我品。
TX03n0003_pb230a02║二　苦諦聚
TX03n0003_pb230a03║色論，二十四品。五受陰——與五取蘊同——是苦，四諦以苦為首，五受陰以色
TX03n0003_pb230a04║陰為首，故先論之。一、色相：四大及四大所因成法——四塵，與因四大所成法——
TX03n0003_pb230a05║五根，總名為色。此色等相觸，故有聲。二、色名：釋四大等名，謂遍到名大，無色
TX03n0003_pb230a06║法無形無方故不名大，破立空大、識大。又明有對礙相、可惱壞相為色，故聲屬於色
TX03n0003_pb230a07║。三、四大假名：地等四大，因色香等四塵以成，故假名有非實有。四、四大實有：
TX03n0003_pb230a08║一切有部等立堅濕煖輕四大種，故實有。五、非彼證，六、明本宗，七、無堅相，八
TX03n0003_pb230a09║、有堅相，九、四大相：此五品與前二品，皆辨明四大之相者，大抵以四大為因成假
TX03n0003_pb230a10║，而亦以在色等四塵中，觸得堅等為地耳。十、根假名：以五根即四大成，不異四大
TX03n0003_pb230a11║；但根由業生，亦不但名四大為根。此品中並說信不異心，無別與心相應之信。十一
TX03n0003_pb230a12║、分別根：謂四大以業力，或見或聞等差別識雖從業生，但法應待根起，意依總身，
TX03n0003_pb231a01║無色界但依次第滅意。十二、根等大：破外道五根以五大生，謂眼火屬日等。十三、
TX03n0003_pb231a02║根無知：到不到塵，根非知，但根為門而識知；眼見等隨俗之說。然根有五勝，識依
TX03n0003_pb231a03║根差別故，以眼等說識。破數論我大先根有，已知不待根。又自性無故，皆無。此三
TX03n0003_pb231a04║品皆論根者。十四、根塵合離，十五、聞聲，十六、聞香，十七、覺觸，十八、意：
TX03n0003_pb231a05║此五品，根塵合論者，不論嘗味，故唯五。主眼不到色；耳或到不到聲；鼻、舌、身
TX03n0003_pb231a06║皆到塵；意無去無到，皆在知境故知。反之，不在知境即不知，并主意只行於曾所知
TX03n0003_pb231a07║法中。十九、根不定：此明五根非眼識等所緣，作用亦大小不定等。二十、色入相，
TX03n0003_pb231a08║二十一、聲相，二十二、香相，二十三、味相，二十四，觸相：此五品明五塵相。此
TX03n0003_pb231a09║五品與前六品，多對破勝論之辨。大乘經論略於談色法，而今世科學則專詳色法，此
TX03n0003_pb231a10║論與俱舍論亦頗論及之，亦佛學中之物理生理學也。
TX03n0003_pb231a11║識論，十七品：一、立無數，二、立有數，三、非無數，四、非有數，五、明無
TX03n0003_pb231a12║數，六、無相應，七、有相應，八、非相應；此論譯心所有法名心數，此之八品，皆
TX03n0003_pb232a01║討論心意識有無相應之心數者。論主心意識體一名異，能緣名心，受想等皆能緣故，
TX03n0003_pb232a02║即心差別，無別心數相應；以一念中不容二了知故無心數；六識待次第緣故，不一時
TX03n0003_pb232a03║生，心數即心次第差別；前五識無想思等。九、多心，十、一心，十一、非多心，十
TX03n0003_pb232a04║二、非一心，十二、明多心：此五品立多心而破一心者，謂雖無心所，但六識以根塵
TX03n0003_pb232a05║緣異故非一，又次第緣異故、染淨苦樂異故心多非一；破執心為一，謂此乃多心相續
TX03n0003_pb232a06║似常似一，以假人等一體多用為喻。十四、識暫住，十五、識無住，十六、識俱生，
TX03n0003_pb232a07║十七、識不俱生：此四品，論識之住生者，以識念念滅故，非暫住而無住，然多識以
TX03n0003_pb232a08║須待一次第緣故，又待念故，識一一生不俱生，特重次第緣。例外論一神一意，與大
TX03n0003_pb232a09║小乘論異。
TX03n0003_pb232a10║想論，一品：取假法相名想，想但顛倒；無常等想乃慧假名想。假有五：過去假
TX03n0003_pb232a11║，未來假，名字假，相假，人假。破相即緣故非假，取假名相生煩惱，故須斷想。
TX03n0003_pb232a12║受論，六品：一、受相：損惱名苦，增益名樂，俱非名捨；三界皆苦以微苦為樂
TX03n0003_pb233a01║。二行苦：廣明三受皆苦諦攝，但少離苦為樂。三、壞苦：明人天中雖有隨得所欲以
TX03n0003_pb233a02║為樂者，但無常故觀壞時苦。四、辨三受：苦受以三時名三受，一切心行皆名受，無
TX03n0003_pb233a03║漏受亦苦；三受中起三煩惱，廣明不苦樂中起癡，明受垢淨及何受生厚煩惱等。五、
TX03n0003_pb233a04║問受品。六、五受根：苦樂在身、至四禪，餘三在心、至有頂。然明受遍心行，又說
TX03n0003_pb233a05║無俱起相應心數，頗無以通他難也。
TX03n0003_pb233a06║行論，十一品：一、思，二、觸，三、念，四、欲，五、喜，六、信，七、勤，
TX03n0003_pb233a07║八、憶，九、覺觀，十、餘心數——放逸、不貪等，此十皆心差別。然此論中，念指
TX03n0003_pb233a08║作意言，憶指念言，覺觀指尋伺言，僅譯名之異耳。喜為五受之一，此又別列，論不
TX03n0003_pb233a09║精確；但無貪等謂即貪之無，是無法；信是必定從癡從智，二信通三性，與今真現實
TX03n0003_pb233a10║論合。十一、不相應行：亦是得不得等。但既無相應行，則不相應行之名，亦不成也
TX03n0003_pb233a11║。苦諦中只說五陰，不論三界六道之依正報相，殆因彼皆假名，今成實義，故不論及
TX03n0003_pb233a12║歟？則如新實在論者之否認生物學矣。
TX03n0003_pb234a01║三　集諦聚
TX03n0003_pb234a02║業論，二十六品。集謂業、煩惱，故先論業。一、業相：身口意所作各三性，業
TX03n0003_pb234a03║隨心力成非直身語，從作生思集業名無作。二、無作：屬不相應行，明非色心；善不
TX03n0003_pb234a04║善有、無記無，隨心強弱，有久暫。三、故不故：論業故意作不故意作，報有定有不
TX03n0003_pb234a05║定等。四、輕重罪：五逆邪見等重；餘輕。五、大小利業：能成佛名大利業；餘遞降
TX03n0003_pb234a06║而小；智福田為勝，非斷。六、三業：與他好事名善，廣辨善不善相。業不離心有，
TX03n0003_pb234a07║故山頹等非業，無記無報。七、邪行，八、正行，十惡十善相翻，正行中明戒、定、
TX03n0003_pb234a08║無漏三律。九、繫業：三界業繫不同，即業說果，於此略明三界。無漏業、真智為因
TX03n0003_pb234a09║，智力大故不繫。十、三報業：現報、生報、後報。無我心不集故，無漏業多不定。
TX03n0003_pb234a10║十一、三受報業：此中辨憂喜受。十二、三障：障解脫名障，罪福由自起三業，不由
TX03n0003_pb234a11║他業；離煩惱因，因可防，果不可防。十三、四業：黑白四句，白白無漏業。十四、
TX03n0003_pb234a12║五逆：次生受報名無間，唯人起，多逆多時受報，破僧障正法故罪重。十五、五戒：
TX03n0003_pb235a01║隨受多少皆得戒。十六、六業：受六道報業，於此略談六道。十七、七不善律儀，十
TX03n0003_pb235a02║八、七善律儀：身三、語四名七，作殺等成不善律儀，善律儀有戒、禪、定三；此中
TX03n0003_pb235a03║辨不男及障出家等義。十九、八戒齋：前五福，後三佛道，故涅槃。二十、八種語：
TX03n0003_pb235a04║見聞覺知淨不淨各四也。二十一、九業：謂欲色各作、無作、俱非成六，身口作、意
TX03n0003_pb235a05║俱非；無色二，無身口之作故；又加無漏成九。二十二、十不善道：此中有皆共業生
TX03n0003_pb235a06║，劫盜何罪之辨，與今社會主義有關。癡轉邪見成不善，餘癡無記。二十三、十善道
TX03n0003_pb235a07║：離惡名善業道。二十四、過患：明十不善業過患。二十五、三業輕重：破身口重，
TX03n0003_pb235a08║立意業為重。二十六、明因：說業為因，辨身苦果非自在天等生；欲脫苦須滅業。前
TX03n0003_pb235a09║苦諦可作自然科學觀，此業論可作社會科學觀，下煩惱論則社會心理學也。於此亦得
TX03n0003_pb235a10║建立社會的唯心史觀，或唯煩惱史觀。
TX03n0003_pb235a11║煩惱，二十品。一、煩惱相：垢心行名煩惱，心能令生死續名垢，說十使、九十
TX03n0003_pb235a12║八使。二、貪相，三、貪因，四、貪過，五、斷貪：四品皆論貪者，欲界名欲貪，上
TX03n0003_pb236a01║二界名有貪，不淨觀能遮——伏，無常觀斷。六、瞋恚：自惱惱他，修慈悲喜捨斷，
TX03n0003_pb236a02║修忍力斷。七、無明：逐假名取執名無明，無明非明無，是邪分別。八、憍慢：邪心
TX03n0003_pb236a03║自高，分九慢。九、疑：於實法中心不決定，故斷疑乃可生信。十、身見：五陰中我
TX03n0003_pb236a04║心也。十一、邊見，十二、邪見，十三、二取：如常途所說。十四、隨煩惱：睡、眠
TX03n0003_pb236a05║，掉、悔，無慚，無愧，放逸，誑，詐等。十五、不善根。十六、雜煩惱：三漏，四
TX03n0003_pb236a06║流，四縛，四取，四結，五蓋，五慳，五疑，五心縛等，關於煩惱之雜論也。此中又
TX03n0003_pb236a07║主諸使與心相應，破不相應。十七、九結：愛等九結，此中別論二取及慳、嫉。十八
TX03n0003_pb236a08║、雜問：大煩惱地不信等，主皆十使攝；色界有瞋，貪瞋等亦有屬於善者，異義頗多
TX03n0003_pb236a09║。十九、斷過：以無量智漸盡諸煩惱，非八智、九智；依欲界定亦能斷；無色定能緣
TX03n0003_pb236a10║色。二十、明因：以身從業生，業從煩惱生，故煩惱是因；此中破生無煩惱，如生時
TX03n0003_pb236a11║無齒難。
TX03n0003_pb236a12║四　滅諦聚
TX03n0003_pb237a01║滅假名心，法心，空心名滅：假名心，以多聞思惟滅，法心，入煖等位滅，空心
TX03n0003_pb237a02║、入滅盡定滅。滅假名心，十二品。一、立假名：於五陰說人等，於四塵說瓶等；廣
TX03n0003_pb237a03║明二諦，無所有心，在無智人成邪見，智人成第一義。二、假名相：瓶等假名中示相
TX03n0003_pb237a04║故，瓶等與色等有一、異、不可說、無、四句。三、破一，四、破異，五、破不可說
TX03n0003_pb237a05║：此三品破瓶與色等或一、或異、或不可說之三句者——破一、破素樸實在論，破異
TX03n0003_pb237a06║、破代表實在論，破不可說、破物如論等；近於現象論，主觀唯心論，新實在論。六
TX03n0003_pb237a07║、破無，七、立無，八、破聲，九、破香味觸，十、破意識，十一、破因果，十二、
TX03n0003_pb237a08║世諦：此七品皆破第四「無」句者——無謂一切無，破無、謂一切無則此無說亦無，
TX03n0003_pb237a09║何從立此無說？無說不能立故、則非無說善成立。立無以至破因果，乃立無者廣破有
TX03n0003_pb237a10║以立無也。論者於世諦品破之曰：『汝雖種種說無，一切無故汝論亦無！空智易得、
TX03n0003_pb237a11║通三乘有，正分別諸法智難得、唯佛有；佛說有五陰等法可知，故瓶等於世諦有』：
TX03n0003_pb237a12║此依佛所說法破虛無論者，所討論皆哲學上重要問題，以此猶為聞思慧觀境也。
TX03n0003_pb238a01║滅法心一品：見五蘊等法空名滅；此於煖等位方能觀照，乃修所成慧證境。非復
TX03n0003_pb238a02║哲學所可討論矣。
TX03n0003_pb238a03║滅盡品即滅空心：緣泥洹心名空心，入滅受想定、入無餘涅槃，乃將此空心亦滅
TX03n0003_pb238a04║；斯則智理俱亡，更無可云，誠所謂滅盡而已矣。
TX03n0003_pb238a05║五　道諦聚
TX03n0003_pb238a06║八直正道曰道。一、三昧及具，二、智。先三昧中、定論，十八品。一、定因：
TX03n0003_pb238a07║心住一處是三昧相，念三寶、聞法、持戒、為定因，定為如實智因；如實智謂空智。
TX03n0003_pb238a08║二、定相：善攝心名三昧，破別有心所，解脫因名定根。三、三三昧：一分修、共分
TX03n0003_pb238a09║修、聖正三；又空、無相、無願、三，此三一貫，破以十六行配三。四、四修定：明
TX03n0003_pb238a10║為得現樂、知見、慧分別、漏盡四事而修定。五、四無量：悲、喜、捨、是慈差別，
TX03n0003_pb238a11║皆是利他慧性。六、五聖枝三昧：三昧之果相也。七、六三昧：一相種種相、重複成
TX03n0003_pb238a12║六；并明九次第定，可逆超入。八、七三昧：七依聖得漏盡，凡名七想。九、八勝處
TX03n0003_pb239a01║。十、八解脫：此八能次第解脫煩惱盡；此中電三昧可通禪宗頓悟。十一、初禪，十
TX03n0003_pb239a02║二、二禪，十三、三禪，十四、四禪，十五、空無邊處，十六、三無色定：此六品明
TX03n0003_pb239a03║四禪、四空定，明四空可緣色，又虛空即是色無。無想定不滅心，滅心出三界。十七
TX03n0003_pb239a04║、滅盡定：說一切心皆名受，想受慧受，故想受滅一切滅。十八、十一切處：不壞前
TX03n0003_pb239a05║境，心力自在，信解性故是有漏。
TX03n0003_pb239a06║十想論，八品。一、無常想：說六道壽量破常，破煩惱；但愚者亦有以無常增煩
TX03n0003_pb239a07║惱者，如秉燭夜遊及時行樂，然智者則破煩惱。二、苦想：觀三苦，厭離三界。三、
TX03n0003_pb239a08║無我想：辨無我不生煩惱。四、食厭想：苦生由貪食，然非斷食，但令不貪。五、一
TX03n0003_pb239a09║切世間不可樂想：除貪著。六、不淨想：死蟲在身如塚，去男女欲。七、死想：五陰
TX03n0003_pb239a10║相續斷、名死。八、後三想：謂斷想，滅想，離想也。四正勤斷離三界欲，入無餘滅
TX03n0003_pb239a11║定具論，八品，論十一種修定前方便，及其餘有關修定之事也。一、初五定具：
TX03n0003_pb239a12║十一種中，先明淨持戒，得善知識，守護根門，飲食知量，減損睡眠之五也。二、不
TX03n0003_pb240a01║善覺，三、善覺：先出惡覺，破之成善也。四、後五定具：善信、解、行者分，解脫
TX03n0003_pb240a02║處，無障礙，不著，為第七至第十一之定具。五、出入息：謂觀出入息等十六行。六
TX03n0003_pb240a03║、定難：麤喜怖畏等、定中障難之事甚多，行者當覺破之也。七、止觀：修生善法，
TX03n0003_pb240a04║此二皆攝。八、修定：問念念滅法云何可修？答、以有集力故可修。修者、增長義，
TX03n0003_pb240a05║主漸修；頓由夙修。此中亦廣明熏習義。誠能具定具，離定難，則修定可成矣。以上
TX03n0003_pb240a06║關於三昧諸論，皆宗教心理學也。
TX03n0003_pb240a07║智論，十四品。一、智相：空無我慧名智，唯智能斷惑；說慈、想斷皆假說；世
TX03n0003_pb240a08║間智、是想非智。二、見一諦：立見滅諦證果，破見四諦說。三、一切緣：意說、一
TX03n0003_pb240a09║切智，知十二入名一切智；辨知一切法無我，僅從苦諦知無我，非知一切法。四、聖
TX03n0003_pb240a10║行：空行、無我行、無我見清淨性體空。五、見智：辨正見、正智一體。六、三慧：
TX03n0003_pb240a11║欲、色、一切，無色但修。七、無礙智：煖等四位智及法無礙智等四，欲、色、一切
TX03n0003_pb240a12║，無色但義。八、五智：法住、泥洹、無諍、願、邊際智，唯佛能具足。九、六通智
TX03n0003_pb241a01║：先說身通。十、忍智：智破假名名忍。十一、九智：知九地之三性智。十二、十智
TX03n0003_pb241a02║：法智現，比智過去；學人八智，無學十智。十三、四十四智，十四、七十七智，結
TX03n0003_pb241a03║廣說有無量智。道諦中智論，乃宗教哲學也，亦宗教心理批評學也。除佛教外，一切
TX03n0003_pb241a04║宗教無有經得起空無我慧批評者。故在佛教前，一切宗教皆失其為宗教，唯佛教為智
TX03n0003_pb241a05║者之宗教；而其餘一切，則皆為暫化愚俗之方便而已。
TX03n0003_pb241a06║結論
TX03n0003_pb241a07║此論於大小乘常途教理中，頗多特殊之義。茲出其犖犖大者十端：四大、因四塵
TX03n0003_pb241a08║成，非四大為能造，色等為所造，一也。心數、皆心差別，無別心數與心相應，二也
TX03n0003_pb241a09║。心起、待唯一次第緣故，待念——作意——故，無有二心得俱起者，三也。無中陰
TX03n0003_pb241a10║，雖宗輪論說為大眾部等通義，然其說亦僅見於此論，四也。色界有瞋，五也。上二
TX03n0003_pb241a11║界、定中有憂苦受，六也。二禪以上亦有覺觀——尋伺，七也。無世間智慧，無出世
TX03n0003_pb241a12║間想，八也。不許十六行心見四諦，但見一滅諦得果，九也。泥洹是無法，故無為亦
TX03n0003_pb242a01║無法；與所謂「我及我所名為無，有為無為名為有」者，絕然不同，十也。其餘異義
TX03n0003_pb242a02║尚多，此諸異義，皆深可尋味，而為學者所當研究也。
TX03n0003_pb242a03║此論不及俱舍嚴密，其前後自相牴牾之疏漏處，似亦間有之。如既主無心數故無
TX03n0003_pb242a04║與心相應之心數矣，是則亦無所謂相應行——相應行即行蘊中之與心相應心數——與
TX03n0003_pb242a05║不相應行矣，乃仍說得不得等為不相應行，此其用名之不當也。既說無相應心數矣，
TX03n0003_pb242a06║復說心待念起；又說一切心行皆是受；然則心起非必有念與受二心數俱起相應耶？雖
TX03n0003_pb242a07║受論中曾自舉問，而其解答未為圓滿也。既說無相應心數矣，乃復爭十使——貪等十
TX03n0003_pb242a08║隨眠——與心相應，非不相應；然則貪等十使，非已是相應心數耶？此則其義亦自相
TX03n0003_pb242a09║違也。又既說無中陰矣，而三報業品中，復說有中陰報業。煩惱相品中，既說煩惱名
TX03n0003_pb242a10║貪、恚、癡、疑、憍、慢及五見，此十差別有九十八使；而雜問品中，又說諸使隨地
TX03n0003_pb242a11║斷，不限九十八。五受根中既說喜為受，行中又別說喜。如是等義，皆不是與他論立
TX03n0003_pb242a12║異，而在自論中相矛盾者，不知古時講成實者，將何以圓其說耶？
TX03n0003_pb243a01║唯此論亦有甚精卓處：其滅法心品說法空，語義俱透澈，不唯依此可具足觀生是
TX03n0003_pb243a02║空，而大乘人亦可觀此法空為門，悟入真如。集諦中業論，與道諦中定具論，與定難
TX03n0003_pb243a03║、修定等論，皆可深資研習。四無量品說慈、悲、喜、捨之修相，亦極可法。又說空
TX03n0003_pb243a04║無我慧為智，唯智能斷煩惱，唯見一滅諦得聖道，皆有單刀直入之妙。其說滅諦曰：
TX03n0003_pb243a05║『滅假名心、法心、空心名滅』，直以滅心至盡為滅，亦有刀刀見血之快。如所謂提
TX03n0003_pb243a06║起金剛王寶劍，佛來也斬，魔來也斬，其猛利亦何多讓哉！噫！
TX03n0003_pb243a07║南無訶黎跋摩大阿羅漢！民國二十年二月二十一日在南普陀寫定，太虛。（見海
TX03n0003_pb243a08║刊十四卷九號）