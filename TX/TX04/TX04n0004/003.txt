TX04n0004_p0108a01║大乘伽耶山頂經講記
TX04n0004_p0108a02║——二十六年九月在重慶佛學社講——
TX04n0004_p0108a03║懸論
TX04n0004_p0108a04║一　「大乘」與一切佛法
TX04n0004_p0108a05║甲　內證離言應機巧說法
TX04n0004_p0108a06║乙　當機聞說隨根得益法
TX04n0004_p0108a07║二　「伽耶山頂」與佛教史
TX04n0004_p0108a08║甲　釋尊轉法輪及經略史
TX04n0004_p0108a09║乙　佛寂後教法結集流傳略史
TX04n0004_p0108a10║三　「經」與佛教圖像經籍
TX04n0004_p0108a11║甲　佛滅後以經像為住持佛寶法寶
TX04n0004_p0108a12║乙　佛教之圖像
TX04n0004_p0108a13║丙　佛教之經籍
TX04n0004_p0108a14║釋經
TX04n0004_p0108a15║甲一　敘起分
TX04n0004_p0108a16║乙一　證信序
TX04n0004_p0108a17║丙一　聞時主處
TX04n0004_p0108a18║丙二　法會部眾
TX04n0004_p0108a19║乙二　緣起序
TX04n0004_p0109a01║丙一　三昧分
TX04n0004_p0109a02║丙二　能觀清淨分
TX04n0004_p0109a03║丙三　所觀法分
TX04n0004_p0109a04║丁一　審觀三法
TX04n0004_p0109a05║丁二　身不可得
TX04n0004_p0109a06║丁三　心不可得
TX04n0004_p0109a07║丁四　菩提不可得
TX04n0004_p0109a08║丁五　無得而得
TX04n0004_p0109a09║甲二　答問分
TX04n0004_p0109a10║乙一　文殊問
TX04n0004_p0109a11║丙一　起分
TX04n0004_p0109a12║丙二　說分
TX04n0004_p0109a13║乙二　文殊答
TX04n0004_p0109a14║丙一　答淨月威光
TX04n0004_p0109a15║丁一　依何處修何行
TX04n0004_p0109a16║丁二　發菩提心因果
TX04n0004_p0109a17║戊一　法說
TX04n0004_p0109a18║戊二　喻說
TX04n0004_p0109a19║丙二　答決定光明
TX04n0004_p0109a20║丁一　問速疾道行
TX04n0004_p0109a21║丁二　答四種二道
TX04n0004_p0109a22║丙三　答勇修智信
TX04n0004_p0109a23║丁一　問菩薩義智
TX04n0004_p0109a24║丁二　答所問義智
TX04n0004_p0109a25║丁三　說六種十法
TX04n0004_p0109a26║丁四　說實不實行
TX04n0004_p0109a27║甲三　流通分
TX04n0004_p0109a28║乙一　如來印成
TX04n0004_p0109a29║乙二　會眾奉行
TX04n0004_p0109a30║
TX04n0004_p0110a01║懸　論
TX04n0004_p0110a02║一　「大乘」與一切佛法
TX04n0004_p0110a03║大乘伽耶山頂經，是以大乘、伽耶山頂、經，三個名詞構成的。先講大乘，乘即
TX04n0004_p0110a04║是車乘，乘字作名詞講。車乘有由此至彼運載之功能，佛法有度眾生由苦海此岸到涅
TX04n0004_p0110a05║槃彼岸等義，故將佛法喻之於乘。乘有大小等之分。今欲明大乘，須泛論一切佛法。
TX04n0004_p0110a06║甲　內證離言應機巧說法
TX04n0004_p0110a07║何謂佛法？概括解之，有證法與教法。證法，乃佛內證離言智境，所謂惟佛與佛
TX04n0004_p0110a08║乃能知之，即如來大圓滿覺心所證，超過一切言說思議之無上法界。聲聞、緣覺雖能
TX04n0004_p0110a09║分證，不能究竟圓滿；此是佛內證的佛法，惟佛自受用，諸聖菩薩分能受用。至於六
TX04n0004_p0110a10║道凡夫，則須依佛之慈力方便開示譬喻解說方能知之。佛以本願力故方便為諸眾生而
TX04n0004_p0111a01║說一法，故佛法必應眾生機感因緣而說，若不契機即失於說法功用，但又要不違內證
TX04n0004_p0111a02║之理。若但契機而不契理，未為巧說；若但契理而不契機，亦未為巧說，均不能圓滿
TX04n0004_p0111a03║說法功德，要契機而又契理，方為應機巧說也。此證法與教法，總攝一切佛法，一味
TX04n0004_p0111a04║一相，無有勝劣差別。
TX04n0004_p0111a05║乙　當機聞說隨根得益法
TX04n0004_p0111a06║若就聞法眾生而說，則有無量差別，佛雖一音演說，眾生隨類得益，所謂三草二
TX04n0004_p0111a07║木各得滋潤，因此古德有四教、五教、三乘、五乘等判教的差別。今可分三類來說：
TX04n0004_p0111a08║一、五乘共法：佛法中常說「因緣生法」，此為最基本之佛法。此法在明因果業報種
TX04n0004_p0111a09║種不同，要有情注重三世輪迴業果相續，知善昇惡墮不可倖得倖免，生起決定信心；
TX04n0004_p0111a10║皈依三寶，止惡行善，受五戒，行十善，乃至修四禪，八定，發勝進向上心，捨劣趣
TX04n0004_p0111a11║勝，以至引生出世聖果。此為人乘、天乘、聲聞乘、獨覺乘、菩薩乘所共行之道，故
TX04n0004_p0111a12║稱五乘共法；此中尤以保持人天身為向上增進之基本。二、三乘共法：由此五乘共法
TX04n0004_p0112a01║而上超為人天乘所不共之三乘法，即出世法，了生死的法。此觀十二緣起法而有輪迴
TX04n0004_p0112a02║，知三界無安，有情皆苦、皆不究竟，人有三苦、八苦、無量諸苦，天有行苦、壞苦
TX04n0004_p0112a03║、五衰現苦，不但人中是苦、是無常，即生天上由定力所成之果報，乃至非非想天能
TX04n0004_p0112a04║經八萬大劫長時安住，亦業盡報終還歸墮落，仍不免有微細行苦及最後壞苦。由此發
TX04n0004_p0112a05║究竟出離生死之心，以出離三界、六道世間生死而入涅槃。此由觀知苦由集起，欲求
TX04n0004_p0112a06║滅苦必先斷集，所謂知苦、斷集、慕滅、修道而得真解脫也。三、唯大乘法：此又超
TX04n0004_p0112a07║乎五乘、三乘共法之上，依佛所證平等性智，觀一切平等平等無二無別，諸眾生皆我
TX04n0004_p0112a08║無量劫來父母親眷，今皆在輪迴苦惱之中，欲求普為度脫，非廣集福德智慧資糧成就
TX04n0004_p0112a09║無上菩提不可。因發大菩提心，以大無畏精神廣度大眾，故稱大乘。所謂大乘小乘者
TX04n0004_p0112a10║，即可以今之車相比，如人力車、腳踏車、電車、汽車、火車等，車有大小不同，其
TX04n0004_p0112a11║功用亦廣狹有差，然同有運載之用，故統名之曰車。人力車、腳踏車、可比人乘，僅
TX04n0004_p0112a12║載一人，唯堪自利；馬車可比天乘，載人較多，行亦較速，有更勝進之功用；電車、
TX04n0004_p0113a01║公共汽車可比聲聞乘，自備汽車可比辟支佛乘，行駛既速，又不但在此一區之內行動
TX04n0004_p0113a02║，可出三界以外自由運載；然汽車等雖能致遠行速，而功用猶不甚大，至鐵路火車乃
TX04n0004_p0113a03║可比於大乘，以能普利一切人故，未聞有人專為自己修鐵路造火車者。菩薩為利一切
TX04n0004_p0113a04║眾生廣學無量法門，隨一切眾生之需要，各取其用，各得其益，本經之所謂大乘者亦
TX04n0004_p0113a05║以此也。大乘法有境行果，皆大乘之通義，就其別義可分三種：一、特勝大乘：專顯
TX04n0004_p0113a06║大乘第一義諦究竟勝義，將前三乘、五乘之漸次法超而破之，以顯大乘之殊勝。二、
TX04n0004_p0113a07║普為大乘：顯大乘普度一切眾生之大用，前聲聞不能度獨覺，獨覺不能度聲聞，各有
TX04n0004_p0113a08║所偏不能圓滿，而普為大乘非為一類人、一時機而說，自住大乘而亦令人、天、聲、
TX04n0004_p0113a09║緣乘共得其益，普為攝受一切應度眾生。三、適應大乘：一法即一切法，一剎那即無
TX04n0004_p0113a10║量劫，以佛證無礙法界，適應眾生機宜而用，大用現前不存軌則，所謂藥無貴賤愈病
TX04n0004_p0113a11║者妙，即毒藥運用得當亦成妙品，貴能隨機而用，遇緣即宗，無定相亦無不定相。攝
TX04n0004_p0113a12║一有情或攝一類機，如是攝一時代機，或攝一方所機，皆為適應大乘，隨以一法而為
TX04n0004_p0114a01║最勝，即可以餘法為非勝。如專崇密咒者，即以密咒為最勝而低抑一切；專弘禪宗者
TX04n0004_p0114a02║，即以禪宗為最勝而呵棄一切；專修淨土者，即以淨土為最勝而放捨一切：皆為適應
TX04n0004_p0114a03║一時、一類機宜之方便。本經為特勝大乘而兼有普為大乘之義，故以此三種義觀察一
TX04n0004_p0114a04║切大乘法。
TX04n0004_p0114a05║二　「伽耶山頂」與佛教史
TX04n0004_p0114a06║甲　釋尊轉法輪及說此經略史
TX04n0004_p0114a07║大乘是通名，屬於大乘之經甚多；伽耶山頂是此經別名。伽耶是梵音，義即是身
TX04n0004_p0114a08║，梵文本義原為積聚之義，蓋身為四大五蘊積聚而成之體。又，有象義，那伽可譯龍
TX04n0004_p0114a09║，亦可名象，是龍象之通稱，而伽耶則但譯為象。以此山如象頭之形，山頂有塔或精
TX04n0004_p0114a10║舍，佛住於中說此經故，即以之立為經名，故隋譯亦名象頭精舍經也。至於說經歷史
TX04n0004_p0114a11║，即二千數百年前，有釋迦世尊降生印度，從生王宮、厭棄五欲、出家、苦行、降魔
TX04n0004_p0114a12║、成佛而說此經。考其一代應化事跡，成佛未久之間，由菩提場而鹿苑而伽耶山，先
TX04n0004_p0115a01║度三迦葉得一千弟子為常隨眾，三迦葉者：一、優樓頻那——此云木瓜癃，胸有肉包
TX04n0004_p0115a02║如木瓜形故——迦葉，有弟子五百人。二、伽耶——此即以住在伽耶山故名——迦葉
TX04n0004_p0115a03║，有弟子二百五十人。三、那提——此云江，住江邊故——迦葉，亦有弟子二百五十
TX04n0004_p0115a04║人。此三人為親弟兄，皆苦行娑羅門，住近於伽耶山。此山有一火龍窟，龍常為人害
TX04n0004_p0115a05║，諸外道無敢近龍窟者。一日，佛為降伏火龍入窟而宿，優樓頻那迦葉見而慮之，恐
TX04n0004_p0115a06║佛為龍所害，翌日往視，龍已為佛降伏，逐敬信皈投佛前，與諸徒眾皆聞法證果，鬚
TX04n0004_p0115a07║髮自落，袈裟著身。將外道所用之物，棄之江中隨流而下，伽耶、那提迦葉住江之下
TX04n0004_p0115a08║流，見而異之，恐其兄為人所害，率弟子往探，因亦見佛出家。此三迦葉次第率其弟
TX04n0004_p0115a09║子均從佛成阿羅漢，常隨於佛。佛此時說法，乃在伽耶山頂精舍，後有頻婆娑羅王之
TX04n0004_p0115a10║竹林精舍，及給孤獨長者之祇樹給孤獨園與靈鷲山等，皆佛常說法之處。
TX04n0004_p0115a11║乙　佛寂後教法結集流傳略史
TX04n0004_p0115a12║佛在世說法，聞者雖有大小顯密之差別，而皆以佛為法本，信受奉行，一相一味
TX04n0004_p0116a01║，無有爭執。佛滅度後，則以結集佛之言教為依歸，既經數次之結集，而各部所遵奉
TX04n0004_p0116a02║之經律亦漸有不同矣。佛法在印度之轉變，大概可分三大時期：初五百年純行三乘共
TX04n0004_p0116a03║法的小乘佛教，第二五百年有龍樹菩薩等出，發揮大乘性相而萌芽密法，可謂小大顯
TX04n0004_p0116a04║密並弘之時期，第三五百年則偏重於密法矣。今流行各地，亦以此三大時期為準：初
TX04n0004_p0116a05║五百年三乘共教，流傳於錫蘭、緬、暹；第二五百年，由摩騰至不空，大小顯密經論
TX04n0004_p0116a06║譯來中國而轉傳朝鮮、日本；第三五百年密法之傳於西藏為盛，轉傳於中國北部之蒙
TX04n0004_p0116a07║古、青海等。今則西洋各國，更採取上述各地之佛法而學習之，殆將傳遍全世界矣。
TX04n0004_p0116a08║丙　本經傳入中國翻譯史
TX04n0004_p0116a09║此經傳入中國，歷史甚久，共有四種譯本：第一次，乃東晉時姚秦三藏鳩摩羅什
TX04n0004_p0116a10║法師所譯，名文殊師利問菩提經；第二次，即北魏時菩提流支三藏法師所譯，名伽耶
TX04n0004_p0116a11║山頂經，無大乘二字；第三次，即隋時毗尼多流支三藏法師所譯，名象頭精舍經；第
TX04n0004_p0116a12║四次翻譯者，即本經是，乃唐中宗時——即武則天時譯成，譯師是南天竺之菩提留志
TX04n0004_p0117a01║三藏，於華嚴經、寶積經等皆在場參譯，其文義較前數譯簡單明顯，故今取此本講之
TX04n0004_p0117a02║三　「經」與佛教圖像經籍
TX04n0004_p0117a03║甲　佛滅後以經像為住持佛寶法寶
TX04n0004_p0117a04║經，梵語修多羅，又云素怛纜，在十二分教中譯曰契經，常住不變，契理契機，
TX04n0004_p0117a05║不偏不倚，乃佛依內證真理隨眾生根機而說之法，如是之法，即所謂經常大法。修多
TX04n0004_p0117a06║羅有線之義，能貫串攝持，使如來一代教法不散不失，流萬古、傳各國。佛滅度後，
TX04n0004_p0117a07║法有正法、像法、末法之分。佛在世時，佛為一切法本，由佛教導開示，或因事制戒
TX04n0004_p0117a08║，弟子無不遵之、信之、行之；佛滅度後，即依結集流通之典籍為法寶，修塔供佛舍
TX04n0004_p0117a09║利或修廟塑佛形像為佛寶，有經像流傳於世即是有佛法住持於世。但經中有畫佛像者
TX04n0004_p0117a10║，有說佛之相好莊嚴者，像中亦有表法者，因此而令眾生起信，則是像亦含有法之義
TX04n0004_p0117a11║，經亦攝有像之用也。
TX04n0004_p0118a01║乙　佛教之圖像
TX04n0004_p0118a02║一、佛像及佛本生與化蹟圖：今之錫蘭等處，尚有原始圖像可見。其所設之像，
TX04n0004_p0118a03║皆釋迦佛當時形狀，無他變像。或佛本行菩薩道事跡，或降魔涅槃等之佛；或彩畫，
TX04n0004_p0118a04║或泥塑，或金石雕刻，皆表現佛寶之住於世。二、三乘聖眾與八部天神：後因教法流
TX04n0004_p0118a05║傳之深遠，信仰之普遍，所行區域之廣大，因信眾根器之差別，遂依經而增塑佛教各
TX04n0004_p0118a06║種形像，由佛像而至於三乘聖眾菩薩、羅漢之像，以及天龍八部護法神眾之像；其雕
TX04n0004_p0118a07║刻繪塑之巧妙精良，又開世界美術之先導。三、曼怛囉與諸奇變圖像：更進而至於密
TX04n0004_p0118a08║教發達之時，由佛菩薩等為中心而成為曼怛囉，此云壇城，即壇場國土。此種集為團
TX04n0004_p0118a09║體的圖像，其中有無量諸佛菩薩、金剛聖眾、天龍八部等像。如極樂世界圖，以阿彌
TX04n0004_p0118a10║陀佛為主，觀音、勢至及無量往生眾圍繞左右，池花園林悉皆具足，以一圖而攝一淨
TX04n0004_p0118a11║佛國土；或毗盧遮那、或觀音、或文殊等密壇，皆以一佛或一菩薩或一金剛為中心，
TX04n0004_p0118a12║所有部眾眷屬統攝其中，廣繁眾多而成為一大團體，乃至現淫怒癡種種恢奇譎變圖像
TX04n0004_p0119a01║，皆繼之而出。
TX04n0004_p0119a02║丙　佛教之經籍
TX04n0004_p0119a03║一、二藏、三藏、四藏、五藏、六藏與十二分教：佛教典籍眾多，總編成一大藏
TX04n0004_p0119a04║。就藏中分類又有種種區別，由佛說結集出者，原只有經律二藏，但佛在世時即有由
TX04n0004_p0119a05║弟子解釋或著述之論，結集時同結為論藏，即有經、律、論三藏。佛法住世既久，即
TX04n0004_p0119a06║有繼續發展之著作，或傳記、或規約典章、或辭典法數，則非三藏所能都攝，因之又
TX04n0004_p0119a07║另成雜藏，即為四藏。迨密教發達後，有密部經咒儀軌之結集，又加秘密藏即有五藏
TX04n0004_p0119a08║。或分大乘三藏與小乘三藏，即成六藏。今此經字，顯攝在經藏而非其他各藏所攝，
TX04n0004_p0119a09║又在經藏中此乃大乘經而非小乘經，故經題標名大乘伽耶山頂經。若就十二分教中分
TX04n0004_p0119a10║之，此又屬於契經長行，此種分法更為繁細，茲不贅述。二、南北傳與原說所用文語
TX04n0004_p0119a11║。近人研究佛典之範圍更為寬廣了，因交通便利，人類知識發達，非拘守一地一種文
TX04n0004_p0119a12║字可以塞其責矣。論者多以巴利文為原始記載佛法之通俗文，流傳於南印度而漸及錫
TX04n0004_p0120a01║蘭、暹、緬。梵文則為印度典雅之古文，流傳於中印度、北印度漸及於中國。此乃近
TX04n0004_p0120a02║代西洋人研究巴梵文所分別，實則不盡然，蓋中國佛法亦有由南方傳來者，如此經即
TX04n0004_p0120a03║南天竺之菩提留志所傳譯。又考不空三藏等曾住錫蘭；南洋馬來群島，古時亦盛行過
TX04n0004_p0120a04║密乘；且盛行小乘一切有部之迦濕彌羅國亦在北印度。故若謂南傳純巴利文小乘，北
TX04n0004_p0120a05║傳梵文皆大乘者，殊不然也。要之、佛法於印度，大小顯密皆曾普遍流行過，不過盛
TX04n0004_p0120a06║衰時期有早遲不同耳。至於佛說法所用文語，亦是隨機而用，對典雅人即用典雅文語
TX04n0004_p0120a07║而說，對普通人即用通俗文語而說，故亦應梵、巴文同時並用。三、現行佛典之主要
TX04n0004_p0120a08║文字：大概原始佛教主要文字，即梵文與巴利文，後由梵、巴文而成漢文，即新疆等
TX04n0004_p0120a09║地古時亦有文字翻譯經典流行；又由漢文而成日本文、朝鮮文等；由梵文漢文而譯成
TX04n0004_p0120a10║西藏文，藏文而成蒙、滿文等。此乃佛典流傳於世之主要文字，致成種種經教典籍之
TX04n0004_p0120a11║差別。中國佛經，乃會合南北傳梵文、巴利文而成之一大藏。此大藏中可分經、律、
TX04n0004_p0120a12║論、雜四藏，經藏中即有此大乘伽耶山頂經。此經即在伽耶山頂精舍說，因以為名。
TX04n0004_p0121a01║釋　經
TX04n0004_p0121a02║甲一　敘起分
TX04n0004_p0121a03║乙一　證信序
TX04n0004_p0121a04║丙一　聞時主處
TX04n0004_p0121a05║如是我聞：一時，婆伽婆住伽耶城山頂精舍。
TX04n0004_p0121a06║此中有四種證信：一、「如是我聞」，為親聞證信。要結集流傳此經，必須是
TX04n0004_p0121a07║從佛親聞說法之弟子，然後方見確有淵源。如是者，即如此之義，謂如此之一部經
TX04n0004_p0121a08║也；我者，乃結集之人，對大眾自稱以區別之假名，非有我執之我，蓋佛法深明無
TX04n0004_p0121a09║我，諸阿羅漢皆已除我執故；聞者，由耳根發耳識而緣聲塵。謂如此一經是我從佛
TX04n0004_p0121a10║親聞，非道聽途說，或輾轉傳聞者可比。二、一時為說時證信。此一時，正是佛在
TX04n0004_p0121a11║伽耶山頂，諸大弟子聚集一處機教相叩之時；不確定其年月日時者，以佛法遍傳於
TX04n0004_p0122a01║人間天上，而人世各國亦曆法不同，縱記年月日仍難為標準，故但云一時，以明說
TX04n0004_p0122a02║此經確有年月日時耳。三、婆伽婆為說主證信。婆伽婆是梵音，或譯為婆伽梵，或
TX04n0004_p0122a03║譯為婆伽筏帝，乃佛尊稱之一，因含義甚廣故不翻譯。智度論說，含有德、有名聲
TX04n0004_p0122a04║、巧分別、能破四義；佛地論說含名稱、端嚴、熾盛、尊貴、自在、吉祥六義。常
TX04n0004_p0122a05║誦佛十號中之世尊，即此譯義也。婆伽婆或世尊等名，本通稱十方諸佛，蓋佛佛道
TX04n0004_p0122a06║同，諸佛皆圓滿自利利他功德，同具十號；然此世界為釋迦世尊化土，祇有此獨一
TX04n0004_p0122a07║無二之釋迦佛，故但稱佛或世尊即知是釋迦牟尼佛也。四、伽耶城山頂精舍為說處
TX04n0004_p0122a08║證信。此經在何處說？即在伽耶山頂精舍中說。城依山建，以山名城，佛即住於山
TX04n0004_p0122a09║城頂上之精舍中也。本經之世親釋論，科為九分，此當其「序分」。
TX04n0004_p0122a10║丙二　法會部眾
TX04n0004_p0122a11║與大比丘眾一千人俱，其先悉是長髮梵志。皆阿羅漢，諸漏已盡，所作已辦，捨
TX04n0004_p0122a12║諸重擔，逮得己利，盡諸有結，正知解脫，心得自在，到於彼岸。復與無量諸菩薩摩
TX04n0004_p0123a01║訶薩眾俱。
TX04n0004_p0123a02║此為同聞證信。前面雖有四重證信，但皆就結集者一人所歷之境而言，假使有
TX04n0004_p0123a03║人對彼聞法者根本懷疑，則彼所說之證據俱為無效，必須更有同聞之人為證。譬如
TX04n0004_p0123a04║今之會議錄，有地點，有時間，有主席，有記錄，有會眾，凡到會之大眾均須簽名
TX04n0004_p0123a05║，完備此必不可少之條件，方可令人生信。此中部眾分二：一、比丘眾，為佛內眷
TX04n0004_p0123a06║屬眾，常隨佛學，與佛同住同威儀故，且皆已證阿羅漢果，故云大比丘也。二、菩
TX04n0004_p0123a07║薩眾，為佛大眷屬眾，以大智大悲助佛弘化故。比丘，含義甚廣，諸經論中解釋，
TX04n0004_p0123a08║有三種義或五種義。其本義為乞士，捨離世間親族資產，乞食以資生命；然此為乞
TX04n0004_p0123a09║士之外相，其內涵深義，在常隨佛學乞法以資慧命。換言之，即出家求法之士。佛
TX04n0004_p0123a10║教譬一學校，出家眾猶遵校規之住校學生，在家眾猶走讀旁聽學生。眾即僧伽，有
TX04n0004_p0123a11║和合之組織，各成部眾，非同一故。此中一千比丘，即三迦葉及其弟子。其先皆是
TX04n0004_p0123a12║長髮梵志，梵志即婆羅門教中出家修苦行以求生梵天為志者。現已從佛聞法得證阿
TX04n0004_p0124a01║羅漢果，阿羅漢果為無學果，如學滿畢業之學生；初、二、三果名為有學，如已獲
TX04n0004_p0124a02║入學之學生。阿羅漢亦有三種義或五種義，乃至法華論中說十九種義，而根本義為
TX04n0004_p0124a03║應。如云多他阿伽陀、阿羅訶、三藐三佛陀，即如來應正遍知。應有應供之義，平
TX04n0004_p0124a04║常誤解應供之義，以為施主設供，我們即去應酬接受彼之供養，其實為有德者應當
TX04n0004_p0124a05║受供之義。蓋佛與阿羅漢所修功德圓滿，堪為世間福田，應當受人天供養也。諸漏
TX04n0004_p0124a06║已盡以下，言阿羅漢功德之相。所應斷之煩惱已斷，所應得之功德已得，所作已辦
TX04n0004_p0124a07║不受後有，所有心思行為離一切顛倒，得大自在，而已達到究竟彼岸。按此經有天
TX04n0004_p0124a08║親菩薩所造釋論，名文殊師利菩薩問菩提經論，元魏菩提留支譯。於此無學，列有
TX04n0004_p0124a09║八種功德：一者、所作畢竟，即此經諸漏已盡；二者、畢竟於應作者已作，即經所
TX04n0004_p0124a10║作已辦；三者、遠離三昧障，即經捨諸重擔；四者、捨離所受五陰業報，即經逮得
TX04n0004_p0124a11║己利；五者、證涅槃，即經盡諸有結；六者、過三界，即經正知解脫；七者、依不
TX04n0004_p0124a12║顛倒受教修行，即經心得自在；八者、如實修行四如意足，即經到於彼岸。論又云
TX04n0004_p0125a01║：『阿羅漢者，能受信者所施物故，故名應供』。復與無量諸菩薩摩訶薩眾俱，此
TX04n0004_p0125a02║為大眷屬眾。其他譯本，並列有文殊師利菩薩、觀世音菩薩、得大勢菩薩、香象菩
TX04n0004_p0125a03║薩、勇施菩薩、勇修行智菩薩等名，及天龍八部等，此譯略也。然無量二字，即可
TX04n0004_p0125a04║以略文而概括其廣。菩薩二字，常人亦多誤解，以凡泥塑木雕者為菩薩，甚至於玩
TX04n0004_p0125a05║具類之泥像等亦呼為泥菩薩；或以為必如觀音、地藏等方可稱為菩薩。不知菩薩是
TX04n0004_p0125a06║梵語之菩提薩埵，菩提譯覺，薩埵譯有情。此覺有情有二義：一、是自求大覺悟之
TX04n0004_p0125a07║有情，二、是以大慈大悲覺悟他有情，所謂普度眾生者是。菩薩亦有程度高低不一
TX04n0004_p0125a08║，初發菩薩心即得稱菩薩，此中乃有大威德神通智慧之大菩薩，故云摩訶薩——梵
TX04n0004_p0125a09║語摩訶薩埵，此云大有情。
TX04n0004_p0125a10║以上明同聞證信中之比丘眾與菩薩眾。此二眾，在今世佛教徒猶彷彿存之，依
TX04n0004_p0125a11║比丘律儀結成僧團乞食而住者，今錫蘭、緬、暹等處行之，此可稱為比丘眾。西藏
TX04n0004_p0125a12║僧俗稱喇嘛，其黃帽派亦先受持比丘戒律，但於學密法後，及紅衣、白衣派多有不
TX04n0004_p0126a01║依比丘律制，依大乘法廣修利世濟人行者，此即近於菩薩眾。在中國漢地常稱出家
TX04n0004_p0126a02║人為和尚，實為尊敬出家人之稱。從古即將沙彌戒、比丘戒、菩薩戒在數旬間頓時
TX04n0004_p0126a03║接受，從不專遵行沙彌、比丘戒生活；而百丈立清規，自云：『不離大小乘戒，不
TX04n0004_p0126a04║即大小乘戒』，而自成為一種特殊之出家眾規範，今自其特殊處，即可稱為和尚眾
TX04n0004_p0126a05║。至於日本通稱寺院僧侶為蒲塞，彼蒲塞一名，本為坊主，今可即作優婆塞、夷之
TX04n0004_p0126a06║義解。彼雖寺僧亦為一寺區信眾之教化主，但非出家比丘，而略同在家菩薩，故皆
TX04n0004_p0126a07║娶妻置產而從事於社會文化公益事業，此可稱為蒲塞眾。今中國在家佛徒如居士林
TX04n0004_p0126a08║等，最應充分學習日本佛教徒，尤應學其淨土真宗，以積極之精神護教弘法，發揚
TX04n0004_p0126a09║文化，建設社會各種事業。至於中國出家僧眾，若單是和尚眾，今已覺太空疏散弱
TX04n0004_p0126a10║，不足以應今世需要之佛教而生存；故出家者應先經過如錫蘭等比丘生活及西藏之
TX04n0004_p0126a11║喇嘛生活以為基礎，乃可成端拱無為之和尚眾生活。予嘗謂出家者，須經過最少二
TX04n0004_p0126a12║年多則十二年之學僧生活，完全在沙彌、比丘戒律僧團中修學佛法；次學喇嘛僧廣
TX04n0004_p0127a01║修諸自利利他功德，能為社會國家作息災、增益、除魔、度亡、禱雨、祈晴等法事
TX04n0004_p0127a02║——中國應赴經懺僧，改良之即攝屬喇嘛僧，乃至醫藥工巧等事皆可隨力為之；如
TX04n0004_p0127a03║此數十年後，方可成一和尚眾長老僧，清高無事，而為人供養之福田。否則空腹高
TX04n0004_p0127a04║心，於佛法無以自利亦無可利於人，徒為社會詬病而遺害於佛教。此當論「所應聞
TX04n0004_p0127a05║弟子成就分」。
TX04n0004_p0127a06║乙二　緣起序
TX04n0004_p0127a07║丙一　三昧分
TX04n0004_p0127a08║爾時、世尊得成正覺，其日未久，寂然宴坐，久於三昧，觀察法界。
TX04n0004_p0127a09║「爾時」、即在伽耶山頂諸阿羅漢無量菩薩聚集一堂之時。世尊，指釋迦世尊
TX04n0004_p0127a10║，即前之婆伽婆，為人間天上最所尊崇，故稱世尊。正覺，梵語中之三菩提，具云
TX04n0004_p0127a11║阿耨多羅三藐三菩提，此云無上遍正覺，成正覺即是成佛。中國古時，以為最尊最
TX04n0004_p0127a12║貴而不可思議者莫過於道，故又譯為成道。向未得者今已得，向未成者今已成，故
TX04n0004_p0128a01║云得成正覺。無上遍正覺與通稱之覺不同，若迷途之人忽得一知之見，即以為覺，
TX04n0004_p0128a02║如覺今是而昨非，此種覺仍不免顛倒錯誤，隨時變更，不能稱為正覺；要到聲聞初
TX04n0004_p0128a03║果、二果、三果、四果，及辟支佛果等，方可以稱正覺。但其覺猶未逼，不能普覺
TX04n0004_p0128a04║一切有情，不能覺過去未來長劫之事，不能知無量世界之事，故雖可稱正覺，未能
TX04n0004_p0128a05║稱遍正覺；至於諸大菩薩普度眾生，則可稱遍正覺矣，但其覺雖遍，其功德猶未臻
TX04n0004_p0128a06║圓極，如月光雖亦能遍全界，而不及日光之熾盛透明，不能謂之無上，要到成佛方
TX04n0004_p0128a07║名無上遍正覺。蓋羅漢所得之智，不過妙觀察智之一部分，而菩薩亦於妙觀察、平
TX04n0004_p0128a08║等性智未圓滿，合成所作智、大圓鏡智名四智，惟佛一人圓滿具足證得。修行是要
TX04n0004_p0128a09║斷二障得四智，障斷盡智圓成，果滿三身，恩及群品，如是謂之成佛。依此而言，
TX04n0004_p0128a10║成佛實大不易！世尊說此經時，成正覺尚不久，自在菩提場金剛座上得成正覺已，
TX04n0004_p0128a11║三七日或云五七日、七七日受諸法樂，即到鹿野苑度五比丘，漸遊化至伽耶山度三
TX04n0004_p0128a12║迦葉。此經即在度三迦葉以後所說，故有大比丘眾一千人俱，大約在成佛後一年或
TX04n0004_p0129a01║數月之內，故云其日未久。寂然宴坐，此外形之定相，謂六根寂默威儀寧靜也。入
TX04n0004_p0129a02║於三昧，此內心之定境。三昧具云三摩地，正譯為定，義是等持——等者入定時心
TX04n0004_p0129a03║不浮不沉，不昏不散，住於平等，持者能保持心平等住故，此是定之通義。而定相
TX04n0004_p0129a04║應之德慧有深淺大小不同，佛有海印三昧，首楞嚴三昧等，由此引生名詞甚多。因
TX04n0004_p0129a05║定由止息諸妄想得成，故又名奢摩他，又名三摩缽底——此云等至，三摩呬哆——
TX04n0004_p0129a06║此云等引，禪那——此云靜慮。禪定通於凡夫、外道、二乘、菩薩及佛，此中是佛
TX04n0004_p0129a07║之定。但依佛之心而說，本常住於定，無有出入，此就現於人中之化身言，故亦同
TX04n0004_p0129a08║人類有行住坐臥語默動靜，此時正入於靜默之三昧。觀察法界，此明定中智慧所起
TX04n0004_p0129a09║觀察之境，超乎言說思量之上，不同普通散亂或錯誤的觀察。盡宇宙凡一切可言說
TX04n0004_p0129a10║思量，若有形、若無形、若有為、若無為，皆名曰法。法界有三種義：一、界即性
TX04n0004_p0129a11║義，一切法性畢竟空，此法空性即法界；二、界即因義，法性本空不生不滅，而此
TX04n0004_p0129a12║萬有諸法差別皆因緣生，宇宙無量諸法緣起之因，因即種子，一切種子即法界；三
TX04n0004_p0130a01║、法界即一切法總和相，以一法而總一切法統一切法，又非另有一法為統為總，即
TX04n0004_p0130a02║每一法皆總統一法，不即不離，不一不異，界即界限之義，諸法皆不能越出每一法
TX04n0004_p0130a03║界限之外。
TX04n0004_p0130a04║丙二　能觀清淨分
TX04n0004_p0130a05║作是念言：『我已證菩提，已得聖智慧，已辦所應作，已捨諸重擔，已出生死曠
TX04n0004_p0130a06║野，已捨於無明獲於智明，已拔毒箭，已盡渴愛，已證法界，已擊法鼓，已吹法螺，
TX04n0004_p0130a07║已建法幢，已捨離生死眼說於法眼，已閉惡道開眾善道，已捨非田示諸福田。
TX04n0004_p0130a08║此能觀清淨者，即反省能觀察之自己已究竟證阿耨多羅三藐三菩提，故作是念
TX04n0004_p0130a09║言，我已證菩提。然在三昧何以有念？蓋念即正念，佛常在三昧，亦常相應正願、
TX04n0004_p0130a10║正念、正知等故。已得聖智慧者，即已得超出世間凡外等之出世間無漏智慧。已辦
TX04n0004_p0130a11║所應作等，即自利功德圓滿：已斷盡貪瞋癡慢無明煩惱，出於生死曠野，得證法界
TX04n0004_p0130a12║真如。重擔，即心中對於五蘊我我所之取求，不能放下，如重擔在身；毒箭，即是
TX04n0004_p0131a01║凡外邪見或二乘之偏見；渴愛，即猛利之欲貪心：此所謂所應斷者皆已斷，所應得
TX04n0004_p0131a02║者皆已得也。已擊法鼓等，即利他功德圓滿：擊法鼓，即轉法輪；吹法螺，即降魔
TX04n0004_p0131a03║梵；建法幢，即摧邪外，生死眼，即妄想分別，能引人到生死之路故；法眼，即涅
TX04n0004_p0131a04║槃第一義諦，所謂涅槃妙心，正法眼藏也；惡道，謂三惡道；善道，謂人天道及出
TX04n0004_p0131a05║世道之三十七品道，戒定慧道，六波羅密道；非田，謂非福田；諸邪外犯諸過失，
TX04n0004_p0131a06║不能福利群生者；若自利功德圓滿，能使眾生起信心以生諸功德者，故名福田。又
TX04n0004_p0131a07║按天親釋論，以證得菩提得聖智慧為總，將已辦所應作以下分成十七種智慧，以示
TX04n0004_p0131a08║佛之所證得：一者、本願滿足故，如此經已辦所應得。二者、捨離所取重擔，如經
TX04n0004_p0131a09║已捨諸重擔。三者、善斷一切諸煩惱障，如經已出生死曠野。四者、善斷一切智障
TX04n0004_p0131a10║，如經已捨無明。五者、證如實妙法，如經獲於智明。六者、離一切邪箭，如經已
TX04n0004_p0131a11║拔毒箭。七者、離諸願，如經已斷渴愛。八者、成就出世間慧，如經已證法界。九
TX04n0004_p0131a12║者、轉妙法輪，如經已擊法鼓。十者、出無我妙聲善能降伏一切諸魔，如經已吹法
TX04n0004_p0132a01║螺。十一者、善能降伏一切外道，如經已建法幢。十二者、善斷一切諸結因緣，如
TX04n0004_p0132a02║經已捨離生死眼。十三者、說世間出世間妙法，如經說於法眼。十四者、善能遠離
TX04n0004_p0132a03║顛倒取相，如經已閉惡道。十五者、轉八聖道，如經開眾善道。十六者、善能遠離
TX04n0004_p0132a04║外道福田，如經已捨非田。十七者、示現三寶福田，如經示諸福田。如此依論對觀
TX04n0004_p0132a05║，則其文義更明顯矣。
TX04n0004_p0132a06║丙三　所觀法分
TX04n0004_p0132a07║丁一　審觀三法
TX04n0004_p0132a08║『我今審觀如是之法，誰能現證、已證、當證？為身證耶？為心證乎？
TX04n0004_p0132a09║再將所成就之菩提反省觀察，如是之法即前所得之菩提功德法。誰能者，謂何
TX04n0004_p0132a10║法能證，何法曾證、何法今證、將來還有何法來證，是用身證、還用心證。如是應
TX04n0004_p0132a11║於能證、所證，身、心、菩提三法，遍審諦觀。
TX04n0004_p0132a12║丁二　身不可得
TX04n0004_p0133a01║『若身證者，身是頑鈍，無覺無思，猶如草木牆壁瓦石，從於四大、父母所生，無
TX04n0004_p0133a02║常敗壞散滅之法，必假塗洗衣食等緣而得存立。
TX04n0004_p0133a03║若謂身能證菩提者，猶世執即身成彿。然身是物質，如草木瓦石頑鈍無知覺，
TX04n0004_p0133a04║無思想造作之力，且由四大和合，托於父母精血不淨而起，危弱不堅，污穢不淨，
TX04n0004_p0133a05║必假飲食、湯藥、衣食、房屋、資生眾具，乃暫得存立，何能得彼清淨無染常住真
TX04n0004_p0133a06║如之無上菩提？按釋論列八種法示身不能證菩提，惟與本經次第稍異。一者、無作
TX04n0004_p0133a07║者，如經身是頑鈍。二者、虛妄取相成就，如經猶如草木牆壁瓦石。三者、遠離諸
TX04n0004_p0133a08║想，如經無覺無思。四者、以諸因緣和合故生，如經從於四大。五者、體不淨，如
TX04n0004_p0133a09║經父母所生。六者、念不住，如經無常。七者、如危朽物不可常保，如經必假塗洗
TX04n0004_p0133a10║衣食等緣而得成立。八者、體是不實，如經敗壞散滅之法故。
TX04n0004_p0133a11║丁三　心不可得
TX04n0004_p0133a12║『若心證者，心如幻化，無相無形，無所依處，無所容受。
TX04n0004_p0134a01║若謂心能證菩提者，猶世執即心是佛，但心無形相無處所，虛幻無實，覓心了
TX04n0004_p0134a02║不可得，又何從能證菩提？如神光二祖請達摩安心，達摩云：『將心來與汝安』！
TX04n0004_p0134a03║神光當下覓心了不可得，而所有煩惱妄想心即消滅，豁然大悟。又如楞嚴經，佛因
TX04n0004_p0134a04║阿難七處徵心，心不在內、不在外、不在中間，心在何處，皆不可得。以上就身心
TX04n0004_p0134a05║二法明無能證者。
TX04n0004_p0134a06║丁四　菩提不可得
TX04n0004_p0134a07║『又菩提者，隨於世間而立名字，無音響，無形色，無成實，無相狀，無來無去，
TX04n0004_p0134a08║不出不入，過於三界，無有處所，不可見聞，不可憶念，離攀緣處，非戲論境，無所
TX04n0004_p0134a09║入，無文字，不可動搖，不可安立，絕於一切語言之道。
TX04n0004_p0134a10║既無能證，亦無所證，以菩提的名字亦是隨世間假立，依名求之，亦是虛妄分
TX04n0004_p0134a11║別，無有實體可得。況又無音響，無形色，無相狀等，猶不及物質聽之有聲音，視
TX04n0004_p0134a12║之有形色等，故似有生成實質及一定相狀，佔有處所，有處所故可言去來。今此菩
TX04n0004_p0135a01║提者，過於三界，非見聞思憶境界，不可以善不善諸法分別。攀緣，即妄念分別；
TX04n0004_p0135a02║戲論，即假名分別；言語道斷，心行處滅，故云不可安立，絕於一切言語之道。予
TX04n0004_p0135a03║此次到重慶時，說有四句偈，首兩句是：『身空莫即方成佛，佛本無成始即身』。
TX04n0004_p0135a04║成佛，即此中證菩提，若了身心空無可即，方成佛慧，佛菩提性本無成實，始即身
TX04n0004_p0135a05║空，適契此經無能所證之義。
TX04n0004_p0135a06║丁五　無得而得
TX04n0004_p0135a07║『而言現證、已證、當證，但惟名字虛妄分別，無生無起，無有體性，不可取，不
TX04n0004_p0135a08║可說，不可愛著，是中實無已成正覺、現成正覺、及當成者。若能如是無證無成，乃
TX04n0004_p0135a09║得名為成正覺耳。何以故？菩提者，離於一切變動相故』。
TX04n0004_p0135a10║前言能證之身心不可得，所證之菩提不可得，然則如何而言證菩提耶？所言證
TX04n0004_p0135a11║者，亦是依世俗而說之假名，虛妄分別，無有實體。如是通達無能證之身心，無所
TX04n0004_p0135a12║證之菩提，無生無起，無相無性，不取不說，不愛不著，心緣寂寂，境智如如，一
TX04n0004_p0136a01║切無得，即是得阿耨多羅三藐三菩提；以菩提清淨寂靜，離一切變動相故。予偈之
TX04n0004_p0136a02║後二句云：『顯密閒名今謝矣，不須明鏡更添塵』。
TX04n0004_p0136a03║甲二　答問分
TX04n0004_p0136a04║乙一　文殊問
TX04n0004_p0136a05║丙一　起分
TX04n0004_p0136a06║爾時、文殊師利菩薩摩訶薩知佛所念，而作是言：『世尊！若菩提如是相者，諸
TX04n0004_p0136a07║善男子善女人發菩提心，應云何住』？佛言：『文殊師利！如菩提相，應如是住』。
TX04n0004_p0136a08║文殊菩薩以他心智，知佛心中起了如是觀察菩提之念而發此問，若不知即不發
TX04n0004_p0136a09║問，不發問即無說此經之因緣，故曰起分。文殊師利，或譯曼殊室利，都是梵語，
TX04n0004_p0136a10║此云妙德，玄奘法師翻妙吉祥。文殊，表大乘之根本無分別智，諸菩薩皆依之發心
TX04n0004_p0136a11║修行，故經中稱文殊為七佛之師，或諸佛之師。蓋大乘根本無分別智，即摩訶般若
TX04n0004_p0136a12║，般若為諸佛之母，不依般若不能成無漏福智，雖修諸善功德，不能證得清淨法身
TX04n0004_p0137a01║。然佛心念境界甚深，所謂惟佛與佛乃能知之，何以文殊菩薩亦能知耶？蓋大乘聖
TX04n0004_p0137a02║位可現菩薩身，亦可現佛身，故經中亦說文殊菩薩是過去劫龍種上尊王佛，久已成
TX04n0004_p0137a03║佛，今特現菩薩身以助釋迦宣化。此中文殊能知佛念，可作兩種義解：一、文殊已
TX04n0004_p0137a04║成佛故，二、佛為利益眾生故加持文殊令知起問以便說法。又佛有時現身相或起心
TX04n0004_p0137a05║念，能令各類有情見知，如說有一次佛在山中起念，令一獼猴知之而生敬信。而作
TX04n0004_p0137a06║是言：世尊！若菩提如是相者；指前佛心中所觀菩提相。此時佛在入定，文殊忽於
TX04n0004_p0137a07║眾中發此問，他人皆莫明其妙，惟文殊與佛心心相印，了了明知耳。善男子善女人
TX04n0004_p0137a08║，乃具有善根之男子女人。善根者，即信、進、念、定、慧五根，或無貪、無瞋、
TX04n0004_p0137a09║無癡三善根，或指過去或由現生已修有此善之根基而言。菩提心既無體性，何以能
TX04n0004_p0137a10║發起？又何以能令不退失不壞滅而相續安住？欲除時疑，因發此問。佛言：如菩提
TX04n0004_p0137a11║相應如是住；先總答一句。如菩提相無生無起，不可取著，不可安立，今發菩提心
TX04n0004_p0137a12║亦應如是住；若別有心趣菩提境，即住妄想，非住菩提。此時問答亦惟文殊與佛能
TX04n0004_p0138a01║知，大眾仍不知所說何事，雖有問答等於無說，故須下文重為問答，方入說分。
TX04n0004_p0138a02║丙二　說分
TX04n0004_p0138a03║文殊師利菩薩言：『世尊！何者是菩提相』？佛言：『文殊師利！菩提相者，獨
TX04n0004_p0138a04║超三界，雖隨世俗而有名字，遠離一切音聲言說。諸菩薩眾發趣菩提，從初發心則無
TX04n0004_p0138a05║所趣，是故文殊師利！諸善男子善女人應以遠離發趣之心而住菩提。文殊師利！若諸
TX04n0004_p0138a06║菩薩能發趣於無所趣者，是則趣向菩提之道。文殊師利！趣於無自性，是趣向菩提；
TX04n0004_p0138a07║趣於無處所，是趣向菩提；趣於法界性，是趣向菩提；趣於一切法中無所執著，是趣
TX04n0004_p0138a08║向菩提；趣於實際無差別，是趣向菩提；趣於如鏡中像、如光中影、如水中月、如熱
TX04n0004_p0138a09║時焰，是趣向菩提』。
TX04n0004_p0138a10║佛在上面總答一句，文殊已可了知，今為大眾故再發問。佛言文殊師利，先呼
TX04n0004_p0138a11║其名而後告者，示親切也。菩提相者，獨超三界，以三界皆是名言假立也。顯義名
TX04n0004_p0138a12║言，此對高等有情而用，至禽獸類亦是有言說聲音表顯其意義；然至蟲蟻之類聲音
TX04n0004_p0139a01║亦無，無色界天身器俱無，然各有心識表顯其境，此心識為顯境名言故。凡三界所
TX04n0004_p0139a02║表現者，皆虛妄分別識之相，此菩提相則非虛妄分別識相，故云獨超三界。然既無
TX04n0004_p0139a03║相，何以又有此菩提名言？為隨順世俗有情之習慣，假立此名義而攝受化導，但詮
TX04n0004_p0139a04║旨之所在，則遠離於一切言說，如指指月，月不在指。諸菩薩發菩提心者，此心當
TX04n0004_p0139a05║體空性即是菩提，故從初發心即遠離發起心、趣求心，以無所趣而住菩提。昔有一
TX04n0004_p0139a06║學人問一禪師云：如何是佛？禪師很鄭重的說：我為你說了你信不信呢？學人說：
TX04n0004_p0139a07║師乃大善知識，今既為說，何敢不信。禪師說：你就是佛。此學人當下了然承當。
TX04n0004_p0139a08║又問禪師如何保任？禪師說：一翳在目，空華亂墜。彼云保任，即此中所說住菩提
TX04n0004_p0139a09║，能遠離發起趣求等妄分別心，即住菩提。前文總說，下文佛又再呼文殊之名而歷
TX04n0004_p0139a10║舉七義以告之。一、能趣於無所趣者是趣向菩提，蓋第一義中，一切眾生與諸佛本
TX04n0004_p0139a11║來平等性空，無二無別，體即是佛，若執凡聖差別，謂佛勝我劣，我趣佛果者，即
TX04n0004_p0139a12║是妄想昧卻本性，即非是趣菩提。二、趣於無自性，即達因緣生法自性皆空。三、
TX04n0004_p0140a01║趣無處所者，明遍一切無別在處。四、趣於法界者，證真如法性得無分別智，即菩
TX04n0004_p0140a02║提心。五、趣於一切法中無所執著者，法即是物，凡可言說想念皆名為法，所謂言
TX04n0004_p0140a03║之有物。執一物即有一實在自體，如一棹子、一茶杯或一草一花乃至一地球一太陽
TX04n0004_p0140a04║，皆各有實體有自性，故有自他分立，可取著、可趣向，此落於虛妄想相之遍計所
TX04n0004_p0140a05║執。然諸法乃因緣所現幻相，由識心分別而設立假名，不可執為實有。若固執各自
TX04n0004_p0140a06║有實體，此法即不通於彼法，彼法亦不通於此法，互相障礙，如今之科學、哲學，
TX04n0004_p0140a07║必先有一基本安立之空間、時間格架，然後依之而發揮其原子、電子等說；又如造
TX04n0004_p0140a08║屋，必依地畫圖而後建立之：一有依據處所，即有立足之地，落於數量，有礙有對
TX04n0004_p0140a09║，故於法無所執著乃趣菩提矣。六、趣於觀一切法如鏡中像，如光中影，如水中月
TX04n0004_p0140a10║，如熱時焰者，雖觀境相了了分明，而知是幻現，不執為實物，或就四大、五陰觀
TX04n0004_p0140a11║察以破人我執，或知一切法畢竟空不存絲毫能所取心除法我執，如金剛經觀有為如
TX04n0004_p0140a12║夢幻泡影露電，不取於相，如如不動，即是趣向無上菩提。此一段，為佛答文殊根
TX04n0004_p0141a01║本要義，下皆文殊應問而答之差別說。
TX04n0004_p0141a02║乙二　文殊答
TX04n0004_p0141a03║丙一　答淨月威光
TX04n0004_p0141a04║丁一　依何處修何行
TX04n0004_p0141a05║爾時、眾中有天子名淨月威光，白文殊師利菩薩言：『大士！諸菩薩摩訶薩修習
TX04n0004_p0141a06║何行？依何處修』？文殊師利菩薩言：『天子！諸菩薩摩訶薩修大悲行，依於一切眾
TX04n0004_p0141a07║生處修』。淨月天子又問言：『菩薩大悲依何心起』？文殊師利菩薩言：『菩薩大悲
TX04n0004_p0141a08║依無諂誑心起』。又問言：『無諂誑心依何而起』？答言：『無諂誑心依於一切眾生
TX04n0004_p0141a09║平等心起』。又問：『於一切眾生平等心依何而起』？答言：『依於入非一非異法性
TX04n0004_p0141a10║心起』。又問：『入非一非異法性心依何而起』？答言：『依深信心起』。又問：『
TX04n0004_p0141a11║深信心依何而起』？答言：『依菩提心起』。又問：『菩提心依何而起』？答言：『
TX04n0004_p0141a12║依六波羅密起』。又問：『六波羅密依何而起』？答言：『依方便慧起』。又問：『
TX04n0004_p0142a01║方便慧依何而起』？答言：『依不放逸起』。又問：『不放逸依何而起』？答言：『
TX04n0004_p0142a02║依三種淨行起』。又問：『三種淨行依何而起』？答言：『依十善業道起』。又問：
TX04n0004_p0142a03║『十善業道依何而起』？答言：『依持淨戒起』。又問：『持淨戒依何而起』。答言
TX04n0004_p0142a04║：『依如理思惟起』。又問：『如理思惟依何而起』？答言：『依觀察心起』。又問
TX04n0004_p0142a05║：『觀察心依何而起』。答言：『從憶持不忘起』。
TX04n0004_p0142a06║此中先問後答，如文可知。文殊以無礙樂說辯才答淨月威光天子問，以十四種
TX04n0004_p0142a07║次第說上上勝勝之法。此中天子亦是已發菩提心者，因聞佛告文殊發趣菩提之義，
TX04n0004_p0142a08║心猶有疑，故發此問。謂菩提既然如是，則初發菩提心者究竟依於何處？修何種行
TX04n0004_p0142a09║呢？文殊答以修大悲行，依於一切眾生而修。即觀察無我，以一切眾生為我，眾生
TX04n0004_p0142a10║之苦即我之苦，起大悲心，修利他行，此即菩薩依眾生修大乘行之方便。至於佛則
TX04n0004_p0142a11║不假方便，任運利生，所謂「無功用道」，不須有所依也。大悲依無諂誑心而起，
TX04n0004_p0142a12║無諂誑心即是直心，真實無偽不欺誑眾生，所謂「直心是道場」等。無諂誑心依平
TX04n0004_p0143a01║等心而起，心若平等則對一切眾生無自他親疏厚薄之分，乃能直心無諂。平等心依
TX04n0004_p0143a02║於入非一非異法性心而起，能通達諸法因緣生，平等性空，一異不可得，因此對眾
TX04n0004_p0143a03║生起平等心。非一非異法性心依深信心而起，此深信心即信佛說諸法因緣生，法性
TX04n0004_p0143a04║平等。非依佛無上菩提，不能起深信心，故深信心又依菩提心而起，有發趣阿耨多
TX04n0004_p0143a05║羅三藐三菩提心者，即能起深信心。而菩提心又依修習六波羅密起。六者即布施、
TX04n0004_p0143a06║持戒、忍辱、精進、禪定、智慧，修此六種波羅密行而起菩提心。又六波羅密行依
TX04n0004_p0143a07║方便慧而起，方便慧即是能知對治法之智，如慳貪即以布施對治，惡行即以持戒對
TX04n0004_p0143a08║治，瞋恚即以忍辱對治，懈怠即以精進對治，散亂即以禪定對治，愚癡即以智慧對
TX04n0004_p0143a09║治。方便慧依不放逸而起，不放逸者不放任其身心令生過惡，起向上精進心以求對
TX04n0004_p0143a10║治，故修六波羅密。不放逸依三種淨行而起，三種淨行者，即身業清淨、語業清淨
TX04n0004_p0143a11║、意業清淨也。三淨行依十善業道而起，十善者，即身不殺生、不偷盜、不邪淫，
TX04n0004_p0143a12║口不兩舌，不惡口、不妄言、不綺語，意不貪、不瞋、不癡，此為人天正道，故稱
TX04n0004_p0144a01║十善業道，又為世出世間正行道之根本。十善業道依持淨戒而起，淨戒即佛各種戒
TX04n0004_p0144a02║律，其目的亦不外清淨三業，圓滿十善。持淨戒依如理思惟而起，以合於真理之思
TX04n0004_p0144a03║惟，如何能使身心行為清淨得到解脫，於是有持戒之行為生起。如理思惟依觀察心
TX04n0004_p0144a04║而起，能明澈觀察諸法前因後果毫不糊亂，方能如理思惟。觀察心依憶持不忘而起
TX04n0004_p0144a05║，憶即憶念，持即保持，憶持不忘即是聞所成慧，如理觀察思惟即思所成慧，從持
TX04n0004_p0144a06║淨戒至修大悲行，皆修所成慧。統觀以上即修習聞思修三慧，三慧中尤以聽聞憶持
TX04n0004_p0144a07║正法為根本。然此十四種法展轉相因，展轉生起。按釋論係以憶持不忘為第一，倒
TX04n0004_p0144a08║為次第，乃至修大悲行為第十四。論十四法者：一者、受持不忘，二者、善取正教
TX04n0004_p0144a09║觀有為法，三者、無彼處過，四者、不隨順諸過，五者、善修十善業道，六者、身
TX04n0004_p0144a10║口意業三法清淨，七者、戒清淨，八者、隨順利益一切眾生，九者、滿足一切助菩
TX04n0004_p0144a11║提法，十者、不疲倦，十一者、業果清淨，十二者、修行清淨，十三者、作利益一
TX04n0004_p0144a12║切眾生清淨，十四者、心清淨。如此十四法以完成大悲心為主，由修習諸行而圓滿
TX04n0004_p0145a01║大悲，乃成真正發菩提心。
TX04n0004_p0145a02║丁二　發菩提心因果
TX04n0004_p0145a03║戊一　法說
TX04n0004_p0145a04║爾時、淨月威光天子復問文殊師利菩薩言：『大士！諸菩薩發菩提心凡有幾種於
TX04n0004_p0145a05║因於果而得成就』？文殊師利菩薩言：『天子！諸菩薩發菩提心凡有四種於因於果而
TX04n0004_p0145a06║得成就。何等為四？一者、初發心，二者、解行住發心，三者、不退轉發心，四者、
TX04n0004_p0145a07║一生補處發心。應知初發心為解行住因，解行住發心為不退轉因，不退轉發心為一生
TX04n0004_p0145a08║補處因，一生補處為一切智因。
TX04n0004_p0145a09║淨月威光天子聞文殊開示修於大悲行已，接著又問發菩提心的因果成就。大士
TX04n0004_p0145a10║乃菩薩之尊稱。此發菩提心因果，概括言之約有幾種？發菩提心四字，稍聞佛法的
TX04n0004_p0145a11║人都會說，而能確切解釋者恐還不多。菩提，即阿耨多羅三藐三菩提，為佛果所成
TX04n0004_p0145a12║就。初發心即對此境而發起，故云發菩提心。然心是總名，有八識心王及心心所法
TX04n0004_p0146a01║皆屬於心，究竟對菩提果境所發起者屬於何心？試觀初發心即是立志願，欲求達到
TX04n0004_p0146a02║阿耨多羅三藐三菩提，願是心所法，乃第六意識上相應五別境中之欲心所。與彼相
TX04n0004_p0146a03║應起者，有六識心王及五遍行十一善等心所法，由此展轉相依相託之根本依、種子
TX04n0004_p0146a04║依等之眾緣，以及等流而起之善行功德，乃至能了達緣生性空等，皆總攝為菩提心
TX04n0004_p0146a05║矣。此就十信位發心而言，到十住位此心展轉增盛，由願欲而起決定不可引轉心，
TX04n0004_p0146a06║又成以勝解為主的菩提心。到十向位念念回向菩提，念念回向眾生，念念回向真如
TX04n0004_p0146a07║，二六時中念茲在茲，念力增勝，又成以念為主的菩提心。再進而至四加行位，此
TX04n0004_p0146a08║心又恆與定相應，即成以定為主的菩提心。又由加行無分別慧觀所取境空，達能觀
TX04n0004_p0146a09║心空，心境俱空而發根本無分別慧之時，則菩提心即是菩提，此時方名真菩提心，
TX04n0004_p0146a10║亦是以慧為主的菩提心。此心無發而發，菩提亦無得而得矣。文殊答有四種發心，
TX04n0004_p0146a11║於因於果而得成就：一者初發心，即是最初對無上菩提立起志願，能確定明了菩提
TX04n0004_p0146a12║之境以發心趣求，即十信位趣初住位之心。此趣求菩提之志願即四宏願，所謂『眾
TX04n0004_p0147a01║生無邊誓願度，煩惱無盡誓願斷，法門無量誓願學，佛道無上誓願成』。佛道無上
TX04n0004_p0147a02║，即阿耨多羅三藐三菩提之佛果。二者、解行住發心，即前欲、勝解、念、定之發
TX04n0004_p0147a03║心，由十住、十行、十回向以至四加行。上二皆因位發心。三者、不退轉發心，梵
TX04n0004_p0147a04║音所謂阿鞞跋致，此入初地得證不退，故名不退轉發心也。四者、一生補處發心，
TX04n0004_p0147a05║補處者補處佛位，此是最後身發心，發心即成佛。如釋迦世尊於金剛座上而發願曰
TX04n0004_p0147a06║：『若不證菩提，終不起此座』，正所謂發阿耨多羅三藐三菩提心也。此二皆為果
TX04n0004_p0147a07║位發心。應知此四種發心，依修行次第而言，亦是展轉相因而起，謂如初發心為解
TX04n0004_p0147a08║行住因，乃至一生補處發心為一切智因。一切智又名一切智智，即正遍知，為如來
TX04n0004_p0147a09║德號之一，梵語三藐三菩提是也。
TX04n0004_p0147a10║戊二　喻說
TX04n0004_p0147a11║『復次、天子！應知初發心如田中下種，解行住發心如芽漸增長，不退轉發心如枝
TX04n0004_p0147a12║葉花果次第出生，一生補處發心如果實成熟。
TX04n0004_p0148a01║文殊菩薩為普利一切眾生故，將前四種發心用十一種譬喻詳為解釋。因眾生之
TX04n0004_p0148a02║根機行業有種種之不同，非一種譬喻能遍曉一切人，故用種種譬喻來說。第一、以
TX04n0004_p0148a03║種田為喻，謂四種發心因果次第，如下種、發芽、開花結果、果實成熟；如文易知
TX04n0004_p0148a04║『復次、天子！第一發心如造車人先集於材，第二發心如得材已各別治淨，第三發
TX04n0004_p0148a05║心如彼匠人造車成就，第四發心如以其車引重致遠。
TX04n0004_p0148a06║第二、以造車為喻。治淨者，去其枝節，各別分配某材為輪，某材為軸，引重
TX04n0004_p0148a07║致遠，喻成佛度生。
TX04n0004_p0148a08║『復次、天子！第一發心猶如初月，第二發心如五日夜至七夜月，第三發心如十日
TX04n0004_p0148a09║夜月，第四發心如十四夜月。應知如來所有智慧，譬如明月至十五夜，一切光明悉皆
TX04n0004_p0148a10║圓滿。
TX04n0004_p0148a11║第三、以明月為喻，月光喻智慧，智慧即覺，覺即菩提，初發菩提心如初月，
TX04n0004_p0149a01║其光未露，漸至成佛，如十五夜光色圓滿。
TX04n0004_p0149a02║『復次、天子！第一發心超聲聞地，第二發心超支佛地，第三發心超不定地，第四
TX04n0004_p0149a03║發心住決定地。
TX04n0004_p0149a04║第四、以三乘行果為喻，初發心雖未斷生死煩惱，而其心已超過聲聞地，所謂
TX04n0004_p0149a05║迦陵在殼，其聲已超群鳥，蓋聲聞終不成佛也。辟支佛即是獨覺。不定地尚有退轉
TX04n0004_p0149a06║，此中第三即是不退轉發心，故云超不定也。住決定地，即是成佛。
TX04n0004_p0149a07║『復次、天子！第一發心譬如有人初學字母，第二發心如彼學人漸解分析，第三發
TX04n0004_p0149a08║心如學已久善知算數，第四發心如學成熟了達諸論。
TX04n0004_p0149a09║第五、以求學次第為喻，此字母即指印度梵文字母，大概除中國漢文外，其餘
TX04n0004_p0149a10║世界各種文字，皆從字母拚音學起。漸解分析，即明了文法集字成句，集句成章。
TX04n0004_p0149a11║第三如文已成章，算已知數。第四則已了達究竟畢業，可以運用矣。
TX04n0004_p0149a12║『復次、天子！第一發心菩薩住因，第二發心菩薩住智，第三發心菩薩住斷，第四
TX04n0004_p0150a01║發心菩薩住果。
TX04n0004_p0150a02║第六、以菩薩住位為喻。初二為因，三四為果。若細分之，第一為純因；乃因
TX04n0004_p0150a03║中之因，第二為因中之果；又初二能伏二障，第三方能澈底斷除二障一分，故能不
TX04n0004_p0150a04║退，乃果中之因；第四一生補處以鄰近於阿耨多羅三藐三菩提，則是果中之果矣。
TX04n0004_p0150a05║『復次、天子！第一發心因所攝，第二發心智所攝，第三發心斷所攝，第四發心果
TX04n0004_p0150a06║所攝。
TX04n0004_p0150a07║第七、以所攝為喻，因果次第與上義同。
TX04n0004_p0150a08║『復次、天子！第一發心從因而起，第二發心從智而起，第三發心從斷而起，第四
TX04n0004_p0150a09║發心從果而起。
TX04n0004_p0150a10║第八、以所從起為喻，義亦同上。
TX04n0004_p0150a11║『復次、天子！第一發心因差別分，第二發心智差別分，第三發心斷差別分，第四
TX04n0004_p0150a12║發心果差別分。
TX04n0004_p0151a01║第九、以差別為喻，顯發心差別之相。
TX04n0004_p0151a02║『復次、天子！第一發心如採集眾藥，第二發心如分別藥性，第三發心如隨病合藥
TX04n0004_p0151a03║，第四發心如服藥除愈。
TX04n0004_p0151a04║第十、以採藥治病為喻，五明中有醫藥明，行菩薩道者應能採藥合方。藥服病
TX04n0004_p0151a05║除，如最後發心，達到斷煩惱證菩提之目的矣。
TX04n0004_p0151a06║『復次、天子！第一發心生法王家，第二發心學法王法，第三發心學得了解，第四
TX04n0004_p0151a07║發心學得自在』。
TX04n0004_p0151a08║第十一、以學法王為喻，法王即指佛。又法王有泛正二義：泛論則一切法皆因
TX04n0004_p0151a09║緣所生成，一切即攝一切法，無論果法因法世法出世法佛法眾生法，一一皆平等性
TX04n0004_p0151a10║空，隨以一法為主，可對眾法而稱王，法法皆可為王，所謂於一微塵出大千經卷，
TX04n0004_p0151a11║於一芥子納無量須彌，皆顯法王之義。又一切諸法真實性空，如此普遍常住空真如
TX04n0004_p0151a12║性，即為法王，王即是空，所謂空王。又一切法皆心所變，應以心為諸法之王，王
TX04n0004_p0152a01║以能自在轉變為義故。然此上猶未能正顯法王之義，而最正確之真法王，即阿耨多
TX04n0004_p0152a02║羅三藐三菩提，能轉有漏成無漏，轉雜染流轉成清淨常住，轉無明妄想識成圓明遍
TX04n0004_p0152a03║照智，故得菩提者曰佛，唯佛是真正法王。此中生法王家，即初發菩提心時皈投於
TX04n0004_p0152a04║佛也。第二第三即對佛法已得勝解明了，第四學得自在，自在即王義，謂得成佛也
TX04n0004_p0152a05║，如法華經佛謂『我為法王，於法自在』是也。
TX04n0004_p0152a06║丙二　答決定光明
TX04n0004_p0152a07║丁一　問速疾道行
TX04n0004_p0152a08║爾時、會中有天子名決定光明，白文殊師利菩薩言：『大士！何者是菩薩摩訶薩
TX04n0004_p0152a09║速疾道？諸菩薩摩訶薩行此道疾得阿耨多羅三藐三菩提』？
TX04n0004_p0152a10║爾時者，答淨月威光已畢之時；會中者，即伽耶山法會之中；有天子名決定光
TX04n0004_p0152a11║明，為區別天王故稱天子。此中天子大概以欲界天者為多，因欲界天與人較近，又
TX04n0004_p0152a12║不常在定，能多聞法；上二界的天人則多定境，故少赴法會。天子有凡夫，亦有證
TX04n0004_p0153a01║初二果者，證三果即上生色界五不還天。又如華嚴等說，初二地菩薩現生人間作轉
TX04n0004_p0153a02║輪聖王，三地於忉利天應化為王，四地夜摩天，五地兜率天，六地化樂天，七地他
TX04n0004_p0153a03║化自在天，八地大梵或二禪天，九地三禪天，十地四禪或色究竟天，各各應化為王
TX04n0004_p0153a04║，故天王天子中亦多菩薩應化。速疾道，即速疾成佛之捷徑；發菩提心者雖可決定
TX04n0004_p0153a05║成佛，但要經三大阿僧祇劫之長時間，五十五位或四十五位之階梯，及捨頭目腦髓
TX04n0004_p0153a06║種種難行之事，故有退轉之過患，因此請為說速疾成佛之方便以鼓勵其萎弱畏退之
TX04n0004_p0153a07║心。由此大乘各宗，都以不涉階梯之頓超方便稱勝，如禪宗見性即成佛，密宗三密
TX04n0004_p0153a08║相應即身成佛，乃至淨土宗橫超三界等，皆為修菩薩行者此一要求而設之方便，使
TX04n0004_p0153a09║初學之人制心一處，由所習一法門中憶念專持，集修一切菩薩功德，日進有功，孜
TX04n0004_p0153a10║孜不倦。然此經所明，乃修菩薩行平正通行之道，亦即法華經所謂大白牛車其疾如
TX04n0004_p0153a11║風也。真實成佛，須斷盡二障，圓成四智，恩普群生，滿足自利利他斷、智、恩德
TX04n0004_p0153a12║、方成佛果，不是偷心取巧所能倖致。即淨土念佛法，雖云簡便速疾可以橫超，當
TX04n0004_p0154a01║知此不過是超此世界而遷移一較便於修行的環境而已，並非往生即已成佛，仍須歷
TX04n0004_p0154a02║位修習增進，以求圓滿斷智功德，方成佛果。平常所謂橫超、豎超，其義並不正確
TX04n0004_p0154a03║。凡夫雖可帶業往生極樂世界，因帶有漏業故，不能算出三界，不過彼世界環境好
TX04n0004_p0154a04║，有勝緣增上，使其易進不退耳。仍非斷盡三界惑業，不能了脫生死。各宗設方便
TX04n0004_p0154a05║令其心有所專注，如此恒久專一，即于其中勇猛集修眾行，故云易速成佛。若徒貪
TX04n0004_p0154a06║方便便宜而不能恒久，學此法稍久不見功效又改學彼法，學彼法稍久不見功效又改
TX04n0004_p0154a07║學他法，見異思遷，逐偷惰之情以流蕩，則反塞方便之門，終無成佛之望矣！
TX04n0004_p0154a08║丁二　答四種二道
TX04n0004_p0154a09║文殊師利菩薩言：『天子！菩薩摩訶薩速疾道有二種，諸菩薩摩訶薩行此道疾得
TX04n0004_p0154a10║阿耨多羅三菩提。云何為二？一者、方便道，二者、般若道。方便道者攝諸善法，般
TX04n0004_p0154a11║若道者了知簡擇；方便道者不捨眾生，般若道者能捨諸法；方便道者知法和合，般若
TX04n0004_p0154a12║道者知不和合；方便道者能為因緣，般若道者能至寂滅；方便道者能知諸法差別之相
TX04n0004_p0155a01║，般若道者能知法界無差別理；方便道者能具莊嚴諸佛國土，般若道者能知諸佛國土
TX04n0004_p0155a02║平等；方便道者能知眾生根行不同，般若道者能知根行空無所有；方便道者令諸菩薩
TX04n0004_p0155a03║詣於道場，般若道者能令菩薩逮無所覺。
TX04n0004_p0155a04║此第一種二道，以方便與般若二種為速疾成佛之道。維摩經云：『方便以為父
TX04n0004_p0155a05║，般若以為母』，方便是福德資糧，般若是智慧資糧，福慧圓滿——兩足尊者，即
TX04n0004_p0155a06║是成佛。菩薩無父母，以方便般若為父母（世父母所生者，是四大假和之眾生，非
TX04n0004_p0155a07║是菩薩）；佛亦無父母，以方便般若為父母。達一切法因緣所生，自性本空，如幻
TX04n0004_p0155a08║如化，而修諸方便行，所謂『建水月道場，作空花佛事，度陽燄眾生，降鏡像魔軍
TX04n0004_p0155a09║』，一切法皆唯心所變空無自性，以此常行上求下化自利利他之法而至成佛。方便
TX04n0004_p0155a10║與般若不可或離或缺，故維摩經謂『有方便慧解，無方便慧縛；有慧方便解，無慧
TX04n0004_p0155a11║方便縛』，即此義也。方便道者攝諸善法，一切法可分善不善無記，此中善法通世
TX04n0004_p0155a12║出世間善法，大概六度中前五度可以攝之；般若道者了知簡擇諸法，般若即慧，能
TX04n0004_p0156a01║決擇諸法之善惡邪正。方便能攝諸眾生不捨一有情，般若能了達諸法空性，不執一
TX04n0004_p0156a02║法。方便能知諸法因緣所生相應和合，般若能知諸法性空虛偽不實，無可和合。方
TX04n0004_p0156a03║便能如實知可化眾生，為施設諸教法生起因緣，般若能集種種助道為眾生至寂滅因
TX04n0004_p0156a04║緣。論云：『已上說功德清淨道，次說因清淨道』。方便能分別解釋諸法知其差別
TX04n0004_p0156a05║之相，般若能知諸法平等法界無差別相。方便能廣修福德莊嚴佛土，般若能知諸佛
TX04n0004_p0156a06║國土平等，如維摩經謂『諸佛淨土，亦復皆空』。方便能知眾生根性不同，有隨信
TX04n0004_p0156a07║行者，有隨法行者，分別觀察隨機施教，般若能了知眾生畢竟空無，不見有一眾生
TX04n0004_p0156a08║可度。方便能令諸菩薩詣於道場，由初地至二地乃至十地以及等覺入妙覺佛果地，
TX04n0004_p0156a09║般若空慧能令菩薩逮無所覺，所謂『無眼耳鼻舌身意，無色聲香味觸法……無智亦
TX04n0004_p0156a10║無得』也。此方便與般若，乃大乘菩薩之總行，不可須臾相離，菩薩依不離方便之
TX04n0004_p0156a11║般若，速得成佛，所謂『三世諸佛，依般若波羅密多故得阿耨多羅三藐三菩提』，
TX04n0004_p0156a12║故稱為速疾道。
TX04n0004_p0157a01║『天子！菩薩摩訶薩復有二種速疾道，云何為二？一者、資糧道，二者、決擇道。
TX04n0004_p0157a02║資糧道者謂施等五波羅密，決擇道者謂般若波羅密。有著道、無著道，有漏道、無漏
TX04n0004_p0157a03║道，皆如是說。
TX04n0004_p0157a04║此第二種二道，以資糧與決擇明二種速疾成佛之道。菩薩資糧本通修六度，但
TX04n0004_p0157a05║以前五度正為福德資糧，到四加行位時常在定中引發般若慧即為決擇道，義亦同於
TX04n0004_p0157a06║前方便般若相依不可相離。有著無著等亦如是說者，即有著道者謂施等五波羅密，
TX04n0004_p0157a07║無著道者即般若波羅密。有漏道者謂施等五波羅密，無漏道者謂般若波羅密。故前
TX04n0004_p0157a08║五離般若不成無著無漏，亦即不成為波羅密。
TX04n0004_p0157a09║『復有二種速疾道，云何為二？一者有量道，二者無量道。有量道者謂有相位，無
TX04n0004_p0157a10║量道者是無相位。
TX04n0004_p0157a11║此第三種二道，以有量與無量明二種速疾成佛之道。有量道者，遍取諸識境界
TX04n0004_p0157a12║，著相而修六度，因著相故則所得功德即有限量。無量道者，初地以上菩薩已得無
TX04n0004_p0158a01║分別智，超過諸識境界；但初地菩薩尚假功用，八地以上則可任運修無相行，無功
TX04n0004_p0158a02║用道故云無量。
TX04n0004_p0158a03║『復有二種速疾道，所謂智道以及斷道。智道者謂從初地至第七地，斷道者從於八
TX04n0004_p0158a04║地至第十地』。
TX04n0004_p0158a05║此第四種二道，以智道與斷道明速疾成佛之道。初地至七地明智道者，以初地
TX04n0004_p0158a06║乃如實知法界故。然煩惱等尚現纏繞，初地以上，此智地地展轉增盛，至八地乃如
TX04n0004_p0158a07║實斷除諸煩惱不現行。以上明發菩提心修速疾成佛道之次第。
TX04n0004_p0158a08║丙三　答勇修智信
TX04n0004_p0158a09║丁一　問菩薩義智
TX04n0004_p0158a10║爾時、會中有菩薩名勇修智信，白文殊師利菩薩言：『大士！云何為菩薩摩訶薩
TX04n0004_p0158a11║所知義？云何為菩薩摩訶薩所修智』？
TX04n0004_p0158a12║先明菩提心次第，次明發了菩提心之菩薩又當如何修菩薩行，此第三段答菩薩
TX04n0004_p0159a01║境智，乃經十信十住等位而至入於初地證智之境。雖有此三種問答淺深不同，而各
TX04n0004_p0159a02║從其主題，仍皆貫攝從初發心以至成佛一切行果。所知義者，義即義相，諸法實相
TX04n0004_p0159a03║之第一義；所修智者，下明菩薩十種智等。
TX04n0004_p0159a04║丁二　答所問義智
TX04n0004_p0159a05║文殊師利菩薩言：『善男子！義非和合，智是和合』。勇修智信菩薩言：『大士
TX04n0004_p0159a06║！以何因故義非和合，智是和合』？文殊師利菩薩言：『善男子！義是無為，無為則
TX04n0004_p0159a07║非義，非義中無有法若和合若不和合；義是無變異，無成實，不可取，不可捨，皆如
TX04n0004_p0159a08║是說。善男子！智名為道，道與心和合非不和合。復次、善男子！智惟是和合非不和
TX04n0004_p0159a09║合』。勇修智信菩薩言：『大士！何因緣故智唯是和合非不和合』？文殊師利菩薩言
TX04n0004_p0159a10║：『善男子！智善能觀察蘊、處、界，善觀察緣起法，善觀察處非處，以是故惟和合
TX04n0004_p0159a11║非不和合。
TX04n0004_p0159a12║義非因緣和合，智是和合相應。義是第一義諦，不生不滅，無為無相，故無和
TX04n0004_p0160a01║合相應可得；無前後變遷，無彼此差異，無定實物，非作成事，不可取捨，故非和
TX04n0004_p0160a02║合。智名為道，智是智慧，智慧即是心所，以慧相應心清淨故，能證法界。能觀察
TX04n0004_p0160a03║五蘊、十二處、十八界諸緣起法。能觀察處非處者，即知是處非處乃佛十力之一，
TX04n0004_p0160a04║故智惟和合非不和合。
TX04n0004_p0160a05║丁三　說六種十法
TX04n0004_p0160a06║『復次、善男子！菩薩摩訶薩有十種智，何等為十？一者、因智，二者、果智，三
TX04n0004_p0160a07║者、義智，四者、方便智，五者、般若智，六者、攝智，七者、波羅密智，八者、大
TX04n0004_p0160a08║悲智，九者、教化眾生智，十者、於一切法無所著智。善男子！如是名為菩薩摩訶薩
TX04n0004_p0160a09║十種智。
TX04n0004_p0160a10║第一、說菩薩十種智。義非和合，智是和合有種種差別相，有相應之心心所法
TX04n0004_p0160a11║，有所緣境界，有因緣、增上緣、所緣緣、等無間緣，故有種種智相。由智成菩薩
TX04n0004_p0160a12║行，大菩薩有十種智，而十者又互相攝。一者因智，二者果智，此二智對待而說，
TX04n0004_p0161a01║大概從菩薩初發心所起之勝解加行——十信、十住、十回向，都可說是因智；初地
TX04n0004_p0161a02║以上登聖果位，即可是果智。然此乃一往之分別，若細分別，究竟真實果智，要得
TX04n0004_p0161a03║阿耨多羅三藐三菩提，等覺以前皆為因智，從初聞法了解勝義以至等覺皆為成就無
TX04n0004_p0161a04║上菩提之因。又有重重果智，所謂伏斷一分煩惱即得一分菩提，而唯一的因智乃十
TX04n0004_p0161a05║信位最初發心，尚未真正發起菩提心之十信為因智，初住以上即為果智。又十住為
TX04n0004_p0161a06║因十行為果，至等覺為因佛為果，因果相對有此種種差別。且果智從因智生，因智
TX04n0004_p0161a07║從果智起，如凡夫生信由聞大乘法為因，法是由佛清淨果智流出。華嚴經中明凡夫
TX04n0004_p0161a08║初心皆因佛智而發起，所有菩薩皆住於佛智位中，所謂果澈因源也。而佛果智慧又
TX04n0004_p0161a09║從菩薩所修因行得來，展轉增盛而成佛果之大圓覺，所謂因該果海也。因果重重交
TX04n0004_p0161a10║相為用，此菩薩所具修之智也。按論云：一、因智者，以善知無始世來解脫種子故
TX04n0004_p0161a11║。二、果智者，以如實知無始來種種業報故，則以知因知果為菩薩因果二智也。三
TX04n0004_p0161a12║、義智者，即以無差別義而成種種因果差別相，則重重因果差別皆現起於第一義智
TX04n0004_p0162a01║，如鳥依虛空成重重飛行，若離虛空則不能飛。四、方便智者，以大慈悲願，修方
TX04n0004_p0162a02║便行，成就無量智，上求佛道，下化眾生，以種諸善根。五、般若智者，能觀察善
TX04n0004_p0162a03║不善法，乃至觀察善不善俱不可得，所謂照見五蘊等皆自性空，無智亦無得，無佛
TX04n0004_p0162a04║無眾生，無煩惱無菩提，然般若不離方便，方便不離般若，此二者又相依不可相離
TX04n0004_p0162a05║也。六、攝智者，此總攝之智，如前因與果相攝，方便與般若相攝，不即不離，以
TX04n0004_p0162a06║攝取法施資生之益。七、波羅密智者，波羅密此云到彼岸，或修六種，或修十種，
TX04n0004_p0162a07║以成就種種善根而自利。八、大悲智者，依善根而起大慈大悲大喜大捨之行，修四
TX04n0004_p0162a08║攝法，普度利他。九、教化眾生智者，以善能觀察眾生根器及時節因緣而施教也。
TX04n0004_p0162a09║十、於一切法無所著智者，即遠離二邊修行中道，不著斷常有無，方便修習諸行以
TX04n0004_p0162a10║自利利他也。
TX04n0004_p0162a11║『復次、善男子！菩薩摩訶薩有十種發起，何等為十？一者、身發起，為一切眾生
TX04n0004_p0162a12║淨治身業故；二者、口發起，為一切眾生淨治口業故；三者、心發起、為一切眾生淨
TX04n0004_p0163a01║治意業故；四者、內發起，於一切眾生無所取著故；五者、外發起，於一切眾生行平
TX04n0004_p0163a02║等行故；六者、智發起，修習一切佛智故；七者、國土發起，示現一切佛剎功德莊嚴
TX04n0004_p0163a03║故；八者、教化眾生發起，知諸煩惱病藥故；九者、真實發起，能成就決定聚故；十
TX04n0004_p0163a04║者、無為智滿足發起，於一切三界心無所著故。善男子！如是名為菩薩摩訶薩十種發
TX04n0004_p0163a05║起。
TX04n0004_p0163a06║第二、說菩薩十種發起，即菩薩由本身清淨功德而發起利益眾生之行。一、身
TX04n0004_p0163a07║發起者為令一切眾生身業清淨，先淨治自身，令成清淨功德相好莊嚴。二、口發起
TX04n0004_p0163a08║者，為令一切眾生口業清淨故。正確的說，應是語業；平常謂口，對眼、耳而說，
TX04n0004_p0163a09║口確為言之器，而言不只口能發，如喉，舌，肺，腹皆有關係。淨治者，離兩舌、
TX04n0004_p0163a10║惡口、妄言、綺語也。三、心發起者，即令眾生意業清淨，除貪瞋癡及所知障諸煩
TX04n0004_p0163a11║惱。四、內發起者，以無我智不執內身之我，亦不見有我外之眾生，離虛妄分別，
TX04n0004_p0163a12║不執諸法，無所取著。五、外發起者，遍觀一切眾生平等平等，遠離憎愛聖凡自他
TX04n0004_p0164a01║之想。六、智發起者，修習一切清淨佛智，乃成就佛果上之無上菩提智。七、國土
TX04n0004_p0164a02║發起者，以聞慧智不顛倒求法，修淨佛國土之行，示現一切佛國土清淨莊嚴。八、
TX04n0004_p0164a03║教化眾生發起者，為度盡眾生斷種種煩惱，故修無量法門，能觀眾生之根機應病與
TX04n0004_p0164a04║藥。九、真實發起者，凡夫依外道法門成邪定聚，依佛法發心不退成正定聚，更有
TX04n0004_p0164a05║不定性眾生遇大乘人發大乘心，遇小乘人發小乘心；此真實發起，指菩薩決定聚，
TX04n0004_p0164a06║不但不退入凡夫道，亦不退取二乘小果，決定大菩提心以通達般若慧。十、無為智
TX04n0004_p0164a07║滿足發起者，了證無為真實法性，圓滿證得清淨涅槃，不著一切三界虛妄諸法。菩
TX04n0004_p0164a08║薩為利他故，依身口意乃至無為而成十種發起。
TX04n0004_p0164a09║『復次、善男子！菩薩摩訶薩有十種行，何等為十？一者、波羅密行，二者、攝物
TX04n0004_p0164a10║行，三者、般若行，四者、方便行，五者、大悲行，六者、求慧資糧行，七者、求智
TX04n0004_p0164a11║資糧行，八者、清淨信心行，九者、入諸諦行，十者、不分別愛憎境行。善男子！如
TX04n0004_p0164a12║是名為菩薩摩訶薩十種行。
TX04n0004_p0165a01║第三、說菩薩十種行，行即行為，亦即所作事業。一、波羅密行者，乃菩薩正
TX04n0004_p0165a02║行，即修習六度以令菩提法滿足，否者即非菩薩正行。二、攝物行者，即行四攝以
TX04n0004_p0165a03║攝化眾生。四攝者：布施、愛語、利行、同事。此中布施與六度中之布施相異，六
TX04n0004_p0165a04║度中之布施度，為度自心慳貪而行捨施，此中布施專為攝受貪求之眾生而行惠施。
TX04n0004_p0165a05║同一布施，因所為不同，故一是自利，一為利他。貪為眾生通病，故自利利他，均
TX04n0004_p0165a06║以布施為先。三、般若行者，即以平等空慧如實觀生滅諸法性空，自悟悟他，從因
TX04n0004_p0165a07║至果，轉染成淨，轉凡成聖。四、方便行者，論云：『以如實知一切法故』，即知
TX04n0004_p0165a08║諸法因緣和合染淨因果之相，隨緣而行菩薩事，所謂以方便為究竟也。五、大悲行
TX04n0004_p0165a09║者，觀諸有情生悲愍普度心，不求自證涅槃。六、求慧資糧行者，慧即般若，乃菩
TX04n0004_p0165a10║薩之因智，從十信、十住、十行、十回向位所修者皆是也。七、求智資糧行者，智
TX04n0004_p0165a11║是果上之智慧，即菩提、薩婆若，乃十地以上所修為佛果智之資糧。八、清淨信心
TX04n0004_p0165a12║行者，初發心住十信心滿足，亦可名清淨，但真實信心清淨，要到初地方名信心成
TX04n0004_p0166a01║就；而初住得勝解之信心，已於一切法中無有疑惑故。九、入諸諦行者，菩薩觀真
TX04n0004_p0166a02║諦、俗諦或四聖諦以修諸行。十、不分別愛憎境行者，達諸法平等，不見有恩怨好
TX04n0004_p0166a03║惡，離憎愛境，依平等慧而起妙行。如是十種，名菩薩行。
TX04n0004_p0166a04║『復次、善男子！菩薩摩訶薩有十種無盡觀，何等為十？一者、身無盡觀，二者、
TX04n0004_p0166a05║事無盡觀，三者、法無盡觀，四者、愛無盡觀，五者、見無盡觀，六者、資糧無盡觀
TX04n0004_p0166a06║，七者、取無盡觀，八者、無所執著無盡觀，九者、相應無盡觀，十者、道場識自性
TX04n0004_p0166a07║無盡觀。善男子！如是名為菩薩摩訶薩十種無盡觀。
TX04n0004_p0166a08║第四、說菩薩十種無盡觀，如華嚴宗說理法界，事法界，理事無礙法界，事事
TX04n0004_p0166a09║無礙法界，以無礙故即無有盡。平常說佛法無邊，以為有神通等法術，不能以常情
TX04n0004_p0166a10║思議其邊際者為無邊，然此乃是迷執。若不以佛智慧眼來觀察諸法，則法法皆有邊
TX04n0004_p0166a11║際，有障礙，有限量，有窮盡，不能稱無盡觀；而一以佛眼觀之，則法法無邊無盡
TX04n0004_p0166a12║。一、身無盡觀者，此身無盡，人人本具，非佛獨有，惟非佛智不能觀見也。此身
TX04n0004_p0167a01║指四大五蘊總相之身，通於諸佛眾生，此一集聚之身，雖數尺數十年，而前前推之
TX04n0004_p0167a02║無始，後後追之無終，眾緣性空，等周法界，所謂觀身實相，觀佛亦然。從前有一
TX04n0004_p0167a03║位學東密者，謂密宗明六大緣起，吾人與毗盧遮那佛皆當體即以六大為體，故吾即
TX04n0004_p0167a04║身是佛。予當時即破其執云：如此則你亦與一堆牛屎同以六大為體，所以你亦即是
TX04n0004_p0167a05║牛屎。然觀法法平等無盡，亦何差別？二、事無盡觀者，如實觀察實不實義，以通
TX04n0004_p0167a06║達事事無礙。三、法無盡觀者，法義廣通於世出世間，有為無為，故當相無盡。四
TX04n0004_p0167a07║、愛無盡，五、見無盡者，此皆煩惱，愛即貪煩惱，見即倒邪見，應如實觀察善不
TX04n0004_p0167a08║善法及倒非倒見皆性空無際，即貪愛為大慈悲，即邪見成大智慧。六、資糧無盡觀
TX04n0004_p0167a09║者，以如實觀察種種法門，修集善根回向大菩提，資糧為菩薩因行，因行能回向菩
TX04n0004_p0167a10║提，即是因該果海。七、取無盡觀者，取即取著，有取有得，亦屬煩惱，即煩惱而
TX04n0004_p0167a11║觀自性空。八、無所執著者，即離取著等執故。九、相應者，以如實觀是義非義相
TX04n0004_p0167a12║應不相應，若廣義的相應，等于六因中之相應因是。十、道場識自性無盡觀者，道
TX04n0004_p0168a01║場即成佛之場，所謂菩提場，此乃金剛道後異熟空時，由大圓滿覺相應無垢清淨識
TX04n0004_p0168a02║所現。依佛智觀察一切法，法法皆無盡，乃至三世諸佛十方剎土，重重無盡。
TX04n0004_p0168a03║『復次、善男子！菩薩摩訶薩有十種調伏行，何等為十？一者、調伏慳嫉行，捨施
TX04n0004_p0168a04║如雨故；二者、調伏破戒行，三業清淨故；三者、調伏瞋恚行，修習慈心故；四者、
TX04n0004_p0168a05║調伏懈怠行，求法無倦故；五者、調伏不善行，得禪、解脫、神通故；六者、調伏無
TX04n0004_p0168a06║明行，生決定善巧慧資糧故；七者、調伏諸煩惱行，圓滿一切智資糧故；八者、調伏
TX04n0004_p0168a07║顛倒行，出生真實不顛倒資糧道故；九者、調伏不自在行，於時非時自在故；十者、
TX04n0004_p0168a08║調伏著我行，觀察諸法無我故。善男子！如是名為菩薩摩訶薩十種調伏行。
TX04n0004_p0168a09║第五、說菩薩十種調伏行，調練三業，伏滅諸非，乃戒律之功能。但此中調伏
TX04n0004_p0168a10║含有對治意，以十波羅密清淨行對治諸煩惱，如以布施對治慳貪；煩惱過失如病，
TX04n0004_p0168a11║調伏如藥，對治結果即是度脫，所謂布施度慳貪。調練功德伏滅過失，是此中之義
TX04n0004_p0168a12║也。一、調伏慳嫉行者，捨一切所有而為布施，普施如雨，則貪慳心滅。嫉是瞋之
TX04n0004_p0169a01║流類，但此中嫉由貪而起，見他人之利益自己不得而生嫉心，離慳即能自行布施，
TX04n0004_p0169a02║離嫉即能隨喜人之利益。二、調伏破戒行者，遵守佛戒，謹慎三業，則身口惡行及
TX04n0004_p0169a03║種種不合世間道德之行為皆無從現起。三、調伏瞋恚行者，忍辱以慈為本，非消極
TX04n0004_p0169a04║退萎怯弱而屈忍也。彼怯弱之忍乃畏退不得已而忍之，其瞋心更甚，必陰懷報復心
TX04n0004_p0169a05║；而佛法之忍乃明了因果，觀眾生顛倒而生憐愍心，不使彼造惡因，先息自己瞋心
TX04n0004_p0169a06║以轉人之瞋心，如釋迦世尊往昔為歌利王割截身體，不生瞋心，並發願於成道後令
TX04n0004_p0169a07║首先得度。四、調伏懈怠行者，以精進求法無倦，即能對治懈怠。五、調伏不善行
TX04n0004_p0169a08║者，不善行多從散亂心生，即散心之善，其善亦不究竟，必須得禪定發神通，方得
TX04n0004_p0169a09║順解脫無漏善。禪定有四禪八定，通有六種神通，凡出世善法皆依定生，或從通生
TX04n0004_p0169a10║，而通又由定生，故欲除不善須先修禪定。六、調伏無明行者，無明即是愚癡，但
TX04n0004_p0169a11║無明有粗細不同，尤以六識相應之無明能感有漏生死果，修般若觀，明無我理，可
TX04n0004_p0169a12║以斷異熟愚及執我愚，則觀空不執空，觀有不執有，證真如而無明除矣。七、調伏
TX04n0004_p0170a01║諸煩惱行者，廣行無量方便，調伏無量煩惱，圓滿一切方便智資糧。八、調伏顛倒
TX04n0004_p0170a02║行者，有情以苦為樂，以不淨為淨，以無常為常，以無我為我，菩薩以願波羅密修
TX04n0004_p0170a03║集助道諸善法，令顛倒不生，上求無上菩提，下度一切有情。九、調伏不自在行者
TX04n0004_p0170a04║，自在不自在即是自由不自由，此關於有力量無力量。若自無力量，則一切事皆為
TX04n0004_p0170a05║他所牽制，為他惡緣所勝，無力自由，菩薩通達諸法性空，得大自在，福力智力悉
TX04n0004_p0170a06║皆圓滿。十、調伏無我行者，觀諸法畢竟空，斷除法我執，則智波羅密圓滿。以上
TX04n0004_p0170a07║十種波羅密，即施、戒、忍、進、禪、慧、方、願、力、智，以對治貪等諸煩惱，
TX04n0004_p0170a08║是名菩薩十種調伏行。
TX04n0004_p0170a09║『復次、善男子！菩薩摩訶薩有十種寂靜地，何等為十？一者、身寂靜地，遠離三
TX04n0004_p0170a10║種身不善業故；二者、口寂靜地，淨治四種口業故；三者、心寂靜地，永捨三種意惡
TX04n0004_p0170a11║行故；四者、內寂靜地，不執著自身故；五者、外寂靜地，不執著一切諸法故；六者
TX04n0004_p0170a12║、智資糧寂靜地，不執著所行道故；七者、不自高寂靜地，觀察聖智自性故；八者、
TX04n0004_p0171a01║究竟邊際神通寂靜地，出生般若波羅密故；九者、滅戲論寂靜地，不欺誑一切眾生故
TX04n0004_p0171a02║；十者、不顧戀身心寂靜地，大悲教化眾生故。善男子！如是名為菩薩摩訶薩十種寂
TX04n0004_p0171a03║靜地。
TX04n0004_p0171a04║第六、說菩薩十種寂靜地，與上第二段名義大同，惟前者為利益眾生示現發起
TX04n0004_p0171a05║，此就自身所成清淨功德立名。一、身寂靜者，離殺、盜、淫而得清淨安寧。二、
TX04n0004_p0171a06║口寂靜者，離兩舌、惡口、妄言、綺語而生清淨功德。三、心寂靜者，離貪、瞋、
TX04n0004_p0171a07║癡、慢、疑、不正見而成意善清淨故。四、內寂靜者，不執自身，離邪我見故。五
TX04n0004_p0171a08║、外寂靜者，不執諸法，離我我所見故。六、智資糧寂靜者，不執功德過失、有物
TX04n0004_p0171a09║無物及我能修道故。七、不自高寂靜者，不起貢高我慢，如實觀察聖地、佛菩薩地
TX04n0004_p0171a10║，不見有聖凡生佛高下，聖智自性平等故。八、究竟邊際神通寂靜地者，以波羅密
TX04n0004_p0171a11║慧行，得未來邊際寂靜，到菩薩究竟地。九、滅戲論寂靜者，能如實知世諦及第一
TX04n0004_p0171a12║義諦，不顛倒說法，不欺誑一切眾生也。十、不顧戀身心寂靜者，為教化眾生故，
TX04n0004_p0172a01║以大慈悲心示現三界受生，不惜身心疲倦，但知有眾生而無我，對於世間無戀無求
TX04n0004_p0172a02║，惟為利益眾生而現身也。
TX04n0004_p0172a03║丁四　說實不實行
TX04n0004_p0172a04║『復次、善男子！諸菩薩摩訶薩如實行者能得菩提，不如實行則不能得。如實行者
TX04n0004_p0172a05║，如其所說則如是行；不如實行者，但有言說，不能信受，不能修習。
TX04n0004_p0172a06║先總講能實行與不能實行，能如實行則得菩提，不如實行則不得菩提。次分說
TX04n0004_p0172a07║二種如實行，略說有六類，廣說則有無量無邊如實行法。
TX04n0004_p0172a08║『復次、善男子！菩薩摩訶薩有二種如實行，何等為二？一者、道如實行，二者、
TX04n0004_p0172a09║斷如實行。善男子！菩薩摩訶薩復有二種如實行，何等為二？一者、自調伏如實行，
TX04n0004_p0172a10║二者、教化眾生如實行。善男子！菩薩摩訶薩復有二種如實行，何等為二？一者、有
TX04n0004_p0172a11║功用智如實行，二者、無功用智如實行。善男子！菩薩摩訶薩復有二種如實行；何等
TX04n0004_p0172a12║為二？一者、善建立諸地如實行，二者、善觀察諸地無差別如實行。善男子！菩薩摩
TX04n0004_p0173a01║訶薩復有二種如實行，何等為二？一者、善遠離諸地過失如實行，二者、善圓滿諸地
TX04n0004_p0173a02║功德如實行。善男子！菩薩摩訶薩復有二種如實行，何等為二？一者、善說聲聞、辟
TX04n0004_p0173a03║支佛地如實行，二者、善說諸佛菩提不退轉法如實行。善男子！菩薩摩訶薩有如是等
TX04n0004_p0173a04║無量無邊如實行法，若能如是如實行者，當知是人不久得阿耨多羅三藐三菩提。諸菩
TX04n0004_p0173a05║薩摩訶薩應勤修學』！
TX04n0004_p0173a06║文殊師利菩薩復告勇修智信菩薩，謂有二種如實行：一、道如實行者，謂方便
TX04n0004_p0173a07║道如實修行；二、斷如實行者，謂究竟斷惑證真。復有二種如實行：一、自調伏如
TX04n0004_p0173a08║實行者，謂受持淨戒，調伏自身，如實修行以取聖果。二、教化眾生如實行者，謂
TX04n0004_p0173a09║行四攝法，化導眾生令入正軌。復有二種如實行：一者、有功用智如實行者，謂七
TX04n0004_p0173a10║地以前有作心而行菩薩道；二、無功用智如實行者，謂八地以上無作心而行菩薩道
TX04n0004_p0173a11║。復有二種如實行：一、善建立諸地如實行者，以方便慧故善知分別諸地及世出世
TX04n0004_p0173a12║間染淨因果如實修行；二、善觀諸地無差別如實行者，以入一相智故，觀察諸地無
TX04n0004_p0174a01║有差別，不取於相如實修行。復有二種如實行：一、善遠離諸地過失如實行，二、
TX04n0004_p0174a02║圓滿諸地功德如實行。菩薩離二邊，不休息，精勤修行，則斷一地過失即證一地功
TX04n0004_p0174a03║德，地地斷過失，地地證功德；此斷證同時，斷時即證，證時即斷。復有二種如實
TX04n0004_p0174a04║行：一、善說聲聞、辟支佛地如實行者，菩薩能善知一切法，雖修大乘道而不捨聲
TX04n0004_p0174a05║、緣二乘法，且能如實修行以度二乘根性；二、善說諸佛菩提不退轉法如實行者，
TX04n0004_p0174a06║以證真如法永不退轉，如實修行大乘法故。是名菩薩六類二種如實修行法，如是等
TX04n0004_p0174a07║類更有無量無邊如實修行法，能如實修行者，不久即能證佛菩提。此不久，非有一
TX04n0004_p0174a08║定時間，八地以上已入第三阿僧祇劫故云不久；又一生補處已階佛位故云不久。諸
TX04n0004_p0174a09║菩薩摩訶薩應勤修學者，文殊師利對勇修智信及二天子等，作最後總勸之詞也。
TX04n0004_p0174a10║甲三　流通分
TX04n0004_p0174a11║乙一　如來印成
TX04n0004_p0174a12║爾時、世尊讚文殊師利菩薩言：『善哉！善哉！文殊師利！快說此語』！
TX04n0004_p0175a01║爾時、即文殊答勇修智信已畢之時，佛即讚善印可。善哉者，以不顛倒所說法
TX04n0004_p0175a02║，隨順如來所說故，契機契理堪稱善說。快說此語者，謂如此之語，說得甚為暢快
TX04n0004_p0175a03║、痛快也。此總印成文殊答問。
TX04n0004_p0175a04║乙二　會眾奉行
TX04n0004_p0175a05║佛說此經已，文殊師利菩薩摩訶薩，勇修智信菩薩摩訶薩，淨月威光天子，決定
TX04n0004_p0175a06║光明天子，及餘眾會一切世間天、人、阿修羅等，皆大歡喜，信受奉行。
TX04n0004_p0175a07║此經前為文殊問佛說，次為天子等問文殊說，雖全經文殊所說者比佛說者多，
TX04n0004_p0175a08║但佛是法會主，經佛印證後即等於佛說，故此結文推功歸主，皆稱佛說。文殊師利
TX04n0004_p0175a09║為菩薩中上座，應列其名；即勇修智信之所問，亦顯係初地以上之境界；而諸天子
TX04n0004_p0175a10║亦是已發菩提心者，或請法或說法，皆為此法會中之主要人，故同列其名。其餘千
TX04n0004_p0175a11║比丘及諸天等，即略其名。阿修羅，此云無天德，雖生天上享受天福，以瞋多喜鬥
TX04n0004_p0175a12║而無天人之德，然亦為佛八部護法之一，佛每說法必與其會。聞法後得法喜故，信
TX04n0004_p0176a01║受奉行。若聞後生厭，即不能信受，自更不能奉行，則雖聞無益。佛法重在實行，
TX04n0004_p0176a02║故千言萬語，最後結歸奉行。
TX04n0004_p0176a03║佛經能使眾生信受奉行者，有三種義：一、說主清淨，佛已離一切過失，圓滿
TX04n0004_p0176a04║一切功德，於諸法得自在，故決定可信。二、所說法清淨，以佛如實證知清淨法體
TX04n0004_p0176a05║，所說一切法如諸法真實性相，究竟清淨。三、聞所說法者行果清淨，如文殊師利
TX04n0004_p0176a06║及天子等聞法者，皆已生大歡喜，依之而行，證得聖果。此等皆可為後世模範，作
TX04n0004_p0176a07║後學導師，換言之、即佛法僧三寶清淨，故堪信受奉行。佛法既是如此，大眾今聞
TX04n0004_p0176a08║此法亦皆應信受奉行，方是佛法流通於世。（塵空記）（重慶佛經流通處印行）