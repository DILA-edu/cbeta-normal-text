TX04n0004_p0177a01║出生菩提心經講記
TX04n0004_p0177a02║——二十二年春在奉化雪竇寺講——
TX04n0004_p0177a03║懸論
TX04n0004_p0177a04║一　釋題
TX04n0004_p0177a05║甲　經題
TX04n0004_p0177a06║１　分釋
TX04n0004_p0177a07║（一）　佛
TX04n0004_p0177a08║（二）　說
TX04n0004_p0177a09║（三）　出生
TX04n0004_p0177a10║（四）　菩提
TX04n0004_p0177a11║（五）　心
TX04n0004_p0177a12║（六）　經
TX04n0004_p0177a13║２　合釋
TX04n0004_p0177a14║乙　譯題
TX04n0004_p0177a15║二　出旨
TX04n0004_p0177a16║甲　明體
TX04n0004_p0177a17║乙　明宗
TX04n0004_p0177a18║丙　明用
TX04n0004_p0177a19║釋經
TX04n0004_p0177a20║甲一　證發分
TX04n0004_p0177a21║乙一　證信序
TX04n0004_p0177a22║宗綱
TX04n0004_p0177a23║
TX04n0004_p0178a01║懸　論
TX04n0004_p0178a02║一　釋題
TX04n0004_p0178a03║甲　經題
TX04n0004_p0178a04║１　分釋
TX04n0004_p0178a05║（一）佛「佛」者，中國人幾無不知之，如婦孺之拜佛、念佛、供養佛等。
TX04n0004_p0178a06║然叩其含意，能明白答出者，雖學者亦未必能也，故有詳細解釋之必要。梵音「佛」
TX04n0004_p0178a07║或「佛陀」，具足應云「佛陀耶」；古亦云「休屠」、「浮圖」、「浮頭」、「勃陀
TX04n0004_p0178a08║」、「勃馱」、「部陀」、「母陀」、「沒馱」、「佛馱」，皆口音之輕重，致有此
TX04n0004_p0178a09║別。而「佛陀」「浮圖」二音用者居多。今英譯梵文，則作「佈達」音。此為五不翻
TX04n0004_p0178a10║中之尊重不翻，或順古不翻；亦即翻譯四料簡中譯音不譯義也。其含意為「覺者」之
TX04n0004_p0179a01║義。但尋常譯為覺，頗乖原義。因菩提古雖譯「道」、而新譯則名「覺」；若菩提與
TX04n0004_p0179a02║佛皆可譯覺，其分別何在？故佛陀耶應譯「覺者」，菩提譯覺，亦猶「瑜祇」譯「相
TX04n0004_p0179a03║應者」，「瑜伽」則惟譯相應。蓋「者」字為代名辭，即指有此「覺德」之人格而言
TX04n0004_p0179a04║。凡夫以有漏五蘊——色、受、想、行、識——為和合假者，以有漏諸法和合所成故
TX04n0004_p0179a05║。佛陀則為清淨無漏五蘊之和合者，以能變所變皆清淨故。亦有以五分——戒、定、
TX04n0004_p0179a06║慧、解脫、解脫知見——法蘊為言者，此則通大小乘。依前義為「覺之者」，是有財
TX04n0004_p0179a07║釋釋，以有四智之覺德故，四智攝一切功德盡故，如因地一切不離識故。亦如世間有
TX04n0004_p0179a08║學問者稱學者，有賢聖之德者稱聖者賢者，故就有覺德者稱覺者。依後義為「覺者」
TX04n0004_p0179a09║，慧、解脫、解脫知見皆覺攝故；由戒生定，由定發慧，戒定皆以慧為主體故。而台
TX04n0004_p0179a10║宗從因至果，依證未證理而判六即，實則惟究竟名佛，蓋非泛泛可稱覺者。如聲聞、
TX04n0004_p0179a11║緣覺，覺雖覺矣，然偏覺生空而猶昧法空，是則偏而不遍。菩薩進覺生法空矣，然智
TX04n0004_p0179a12║證未圓；等覺後心尚感歉然，是則覺猶有上而非無上。凡外邪解者亦嘗自命為覺矣，
TX04n0004_p0180a01║然險徑自擾，蒸沙徒勞，均是邪覺而非正覺。人間亦有先覺覺後覺之稱，要皆為進化
TX04n0004_p0180a02║途上未究竟之覺，未達無上正遍之覺也。其能不愧稱「覺者」者，惟證窮法性之「無
TX04n0004_p0180a03║上遍正覺者」耳。然佛為通名，彼東方阿閦，西方彌陀等皆稱佛。凡具足十種——如
TX04n0004_p0180a04║來、應供、正遍知、明行足、善逝、世間解、無上士、調御丈夫、天人師、世尊——
TX04n0004_p0180a05║德號者，一律稱佛，例如十方諸佛。法華經等皆明其意。然經中往往但稱佛者，以此
TX04n0004_p0180a06║娑婆世界現為釋迦牟尼攝化土，燃燈過去，彌勒未來，出現此世界而說此經者，惟大
TX04n0004_p0180a07║牟尼。故此經題佛字乃確指釋迦牟尼而言。念誦時稱本師者，因此土教法皆出其口，
TX04n0004_p0180a08║聖者結集，流傳至今，追流溯源，我等得聞法以發菩提心，重新估定人生者，不啻從
TX04n0004_p0180a09║佛口生，從法化生，而得佛法之氣分，故稱「本師」以表極親近愛戴渴仰之誠意也。
TX04n0004_p0180a10║（二）說先聖後聖，其道同、其軌一，諸佛土莊嚴同，所證法性同，機同則
TX04n0004_p0180a11║說亦同。故深密等明佛土十八莊嚴相；法華說三乘，諸佛同讚歎；攝論載五業，諸佛
TX04n0004_p0180a12║皆平等。是以一佛所說法，不異諸佛所說法，諸佛所說法，不異一佛所說法。以是義
TX04n0004_p0181a01║故，楞伽等有不說一字之語，此語之解釋多義，如法性不可說等；其中一義，即為此
TX04n0004_p0181a02║佛所說法罔一字非諸佛所說者，非離諸佛已說之法外另有一字可說也。表法爾如是之
TX04n0004_p0181a03║理，若佛出世與不出世皆無變異，故諸佛所說法亦皆同也。以此佛所說法，確實可信
TX04n0004_p0181a04║，以諸佛為真語者、實語者、不異語者、不誑語者，證明說、稱機說，究竟說、決定
TX04n0004_p0181a05║說，如證而說故，有教無類故，如諸法性決定說故。有所說法必有所為，佛果為何而
TX04n0004_p0181a06║起說耶？以先知覺後知，以先覺覺後覺，佛為先覺，既知眾生皆具如來智慧德相，特
TX04n0004_p0181a07║以衣珠自窮，若不為說則永劫不知法相，不證法相，無由出離。且諸如來因地發大悲
TX04n0004_p0181a08║願，一時成佛，自為一般所應攝化之機而興言說。即由諸佛之悲願而攝化諸佛心內之
TX04n0004_p0181a09║眾生，復由眾生渴哀戀慕之誠而感動眾生心中之諸佛，互為本質影像故，互為增上緣
TX04n0004_p0181a10║而二識成決定故。由佛之大悲願力為近因，以眾生之渴誠哀仰為疏緣，而擊發佛果菴
TX04n0004_p0181a11║摩羅識中已圓滿清淨之無漏名句文種子（親因）起現行，於如來識上有此無漏名句文
TX04n0004_p0181a12║聲之影像。受化眾生由極誠懇之善法欲為近因，以佛之大悲願力為疏緣，而托如來識
TX04n0004_p0182a01║上之無漏名句文聲為本質於自識上而有似無漏名句文聲之影像顯現，以本質雖無漏而
TX04n0004_p0182a02║自識未淨故，影像熏習故（親因），雖為有漏，而推功歸本，皆為佛說。凡經佛印可
TX04n0004_p0182a03║者，無論其為菩薩說、化人說、二乘說、人非人等說，一律稱經，故佛未雙林示寂之
TX04n0004_p0182a04║前，經通五人說。雙林而後，縱有卓見闊論，祇得以論名，如瑜伽論、中論等，未可
TX04n0004_p0182a05║以名經也。
TX04n0004_p0182a06║（三）出生「出」、「生」二字，尋常連讀，並無分別二字含義之界說，如
TX04n0004_p0182a07║說生出、生起等。實則二字有嚴格之界說，茲引中論釋八不中之不「生」與不「出」
TX04n0004_p0182a08║之意曰：「本無今有為生」，如瓶自因緣和合而有生，是為生義。「本無內出為出」
TX04n0004_p0182a09║，如蛇從穴出。現世間學者謂此地球初凝結之時，其生命種子，或謂自另一世界而來
TX04n0004_p0182a10║者是為來義；或謂即此地球之內含有此生命種子，時至自內而出者，是為出義。
TX04n0004_p0182a11║此中所示出生者，為菩提心。而出生各有二義：出二義者，一、顯出義，指不生
TX04n0004_p0182a12║不滅之法性而言，為「菩提心之本體」，亦即一切法一切眾生平等之體。因二障所覆
TX04n0004_p0183a01║不復現露，一朝障盡，如雲中月，雲盡月現，故顯現名出。二、長出義。依種種勝善
TX04n0004_p0183a02║功德而增固有之無漏清淨菩提種子，此則由增上緣而助長因緣義也。然此二義有其差
TX04n0004_p0183a03║別，顯出之菩提心體，是「無為無漏」清淨法，是大總相體，是為無為漏無漏之平等
TX04n0004_p0183a04║性。或曰實相，或曰法性，或曰實際，或曰真如等皆其異名。長出之菩提心種，是「
TX04n0004_p0183a05║有為無漏」清淨法，是佛果功德之總包，亦即一切功德之所自出，以智現故。然「勤
TX04n0004_p0183a06║勇因」基於「證得因」，勤勇因雖為直接長出菩提之必要條件，證得因亦為間接長出
TX04n0004_p0183a07║菩提之必要條件。攝論有言：『佛得無別無量因，有情若捨勤功用，證得恆時不成因
TX04n0004_p0183a08║，斷如是因不應理』。是則無為無漏亦為長出菩提心種之緣也。或問曰：此經則有出
TX04n0004_p0183a09║有生，中論則無出無生，同是聖典，何有無不相侔耶？答曰：不相違也。有出有生者
TX04n0004_p0183a10║，因緣而出，因緣而生。無出無生者，因緣和合空無自性；以無自性故，生即無生，
TX04n0004_p0183a11║出即無出。且法性無生出，性相皆同，中論不生出，意在於此，乃就第一義諦言也。
TX04n0004_p0183a12║是則中論與此經，不但不相違而且相成。
TX04n0004_p0184a01║「生」二義者：一、從種子而生現行。有為法皆有生住異滅之四相，本無今有為
TX04n0004_p0184a02║生，本有今無為滅，故生義限於有為，出則通乎無為。此中明生，亦即依菩提心明也
TX04n0004_p0184a03║。然則從何而明耶？則從一切有為無漏清淨現行法明生。一切眾生為無明煩惱之牽使
TX04n0004_p0184a04║，生死輪迴，流轉不斷，皆為有漏。當其初發菩提心而未登地，則無漏清淨有為種子
TX04n0004_p0184a05║未逢最勝之增上緣故，未起現行。然既發菩提心，則其行事皆以菩提心為準則，而有
TX04n0004_p0184a06║隨順無漏之有漏善法種子生起現行。若登初歡喜地，則有本有無漏種子，生起無漏現
TX04n0004_p0184a07║行。無論其為有漏無漏，皆自種子而生現行名生。此則三種菩提中，但就阿耨菩提言
TX04n0004_p0184a08║也。二、從現行而熏生種子。即依所起順無漏之有為有漏善法現行，及初地以上所起
TX04n0004_p0184a09║之有為無漏清淨法現行，復熏生有為有漏善法種子及有為無漏法種子，是為現行熏生
TX04n0004_p0184a10║義。
TX04n0004_p0184a11║（四）菩提「菩提」為梵音，此為翻音不翻義，如現譯之意大利、美利堅等
TX04n0004_p0184a12║。約義，菩提新翻為「覺」，古或翻「道」，此有四義：
TX04n0004_p0185a01║一、菩提自性：此有二義：1.菩提即自性，即以「智」為自體，持業釋也。此智
TX04n0004_p0185a02║即佛果四智——大圓鏡智、平等性智、妙觀察智、成所作智，以凡夫論則以別境中「
TX04n0004_p0185a03║慧心所」為體。但是佛果以「智為主」，以八識成四智，凡所施皆為智之作用，一切
TX04n0004_p0185a04║功德皆以智為主體，神通莊嚴皆智之所變；故修行者，惟以一切智智為所趣也！智既
TX04n0004_p0185a05║為王，則餘為相應。在凡則以識為王，有漏染淨不離於識，昇沉苦樂皆識之所變。聖
TX04n0004_p0185a06║教有勸依智不依識者，勉其捨凡入聖也。然識智又可互通凡聖，未可定執一是，如佛
TX04n0004_p0185a07║果位之清淨菴摩羅識，加行位中之四如實智，皆互通之例也。特凡位中之別境慧，通
TX04n0004_p0185a08║於善惡無記之三性，雜而不純，不能轉一切法而為一切法之所轉；故發菩提心云者，
TX04n0004_p0185a09║欲以類似乎智之慧心所，挾有力之「善法欲」而起，以擊起本有之無漏菩提種子耳。
TX04n0004_p0185a10║非初發心者，即真有菩提現行也。而佛果之智，雖亦不離別境慧，然其王所皆為大光
TX04n0004_p0185a11║明藏（智），且王既成智，則一切相應皆為智之附屬者，故其作用能轉一切法而不為
TX04n0004_p0185a12║一切法所轉，得自在故；惟是無漏善淨，雖有漏善且莫能望其項背，況餘惡無記法所
TX04n0004_p0186a01║可擬哉？2.菩提之自性，即以一切法之自性為自性——真如——，依主釋故。此諸法
TX04n0004_p0186a02║之自性，為無為、漏無漏、不增不滅，若佛出世與不出世，窮三世而不變，歷萬象而
TX04n0004_p0186a03║湛然，生佛一體，木石皆具，是為大總相法門體。
TX04n0004_p0186a04║二、菩提所現：此有二義：1.現有為無漏法。十八界皆在大圓鏡智相應心品之中
TX04n0004_p0186a05║，猶如影像而分別顯現。鏡智雖無能取所取一異分別之相而有一切所知影像顯現，即
TX04n0004_p0186a06║盡未來際救度眾生之事業如淨佛國土等，莫非此智之功用。推而廣之，菩提既為四智
TX04n0004_p0186a07║之綜合，則平等性智之為地上菩薩現盧舍那（即毗盧遮那）身，成所作智之現三類化
TX04n0004_p0186a08║身，妙觀察智之應機說法，無一而非菩提之所現。此猶拘乎有為無漏之後得智而言者
TX04n0004_p0186a09║也。或曰：隨類所現無乃通乎惡，何以稱為純善無漏者也？答曰：此天台之所以有「
TX04n0004_p0186a10║性具善惡」之說也。諸佛大悲願力神通智慧不可思議，外現明王等相，無一非同體大
TX04n0004_p0186a11║悲之表現也，相似有漏而體是上淨無漏。如慈父為令子出火宅，而誘之以良辰美境可
TX04n0004_p0186a12║娛樂之所，或威之以鞭杖斧鉞可畏懼之具，及火宅既出，而子得安穩快樂。且諸佛於
TX04n0004_p0187a01║因地中法門無量誓願學者，皆為達到此目的耳。故金剛明王毋寧謂為大悲之實際也。
TX04n0004_p0187a02║2.現無為無漏法——四智菩提。雖有謂後得智四智皆有，根本智則為成所作智所無，
TX04n0004_p0187a03║然根本智實為菩提之正體，根本智緣真如挾帶真如而起亦有親疏所緣緣義，特以挾帶
TX04n0004_p0187a04║故，或謂有見無相，有相無見，見相皆有皆無之異。而後得智或加行智上疏所緣緣之
TX04n0004_p0187a05║真如既為菩提之實體，其根本智上親所緣緣之真如非菩提所現而何？此覽所緣緣論可
TX04n0004_p0187a06║見也。且『變相觀空惟後得，果中猶自不詮真』，為成所作智所顯現之影像真如，則
TX04n0004_p0187a07║餘三後得智或加行智亦有變相觀空而不詮真之影像真如顯現明矣。此皆菩提所現之無
TX04n0004_p0187a08║為無漏法也。
TX04n0004_p0187a09║三、菩提相應：四智各有二十一法相應，連智王則成二十二法。即五遍行——觸
TX04n0004_p0187a10║、作意、受、想、思，四別境——欲、勝解、念、定，十一善法——信、慚、愧、無
TX04n0004_p0187a11║貪、無瞋、無癡、勤、安、不放逸、行捨、不害，加所轉之淨識，則成二十二法也。
TX04n0004_p0187a12║此二十二法，法爾皆善，故得與菩提智境相應。
TX04n0004_p0188a01║四、菩提等起：菩提心者，萬德之總樞。自初發信心起至未入見道位止，依菩提
TX04n0004_p0188a02║心所起之有漏善法，皆為隨順無漏法者。加行位中有漏善法隨菩提心而增長殊勝，以
TX04n0004_p0188a03║之激起入見道之菩提現行。見道位後直至成佛，無漏日增，有漏日減，以資糧加行位
TX04n0004_p0188a04║中之有漏善法，而感十王寄位或變易身或意生身之增上果。無漏日增，增之極而佛果
TX04n0004_p0188a05║圓，有漏日減，減之極以至永無。是則無論隨順無漏之有漏善法與夫純無漏清淨法，
TX04n0004_p0188a06║皆必待菩提為之前導而後可有成功也。故菩提圓則有漏永無而無漏功德皆圓。佛果一
TX04n0004_p0188a07║切不可思議方便用，莫非菩提所起，是為菩提等起。
TX04n0004_p0188a08║菩提自性，菩提所現，菩提所應，菩提等起，皆攝於菩提之中。然此經所說菩提
TX04n0004_p0188a09║通於三乘，則其自性、所現、相應等，亦可以三乘義分別推知。然攷此經旨趣所在，
TX04n0004_p0188a10║則獨在發大乘佛果菩提心，餘二附帶而言之耳。
TX04n0004_p0188a11║（五）心「心」，非肉體中之肉團心，亦非八識心王之心，亦非第八識心之
TX04n0004_p0188a12║心，亦非心心所法之心，又非真如心之心。的指此「心」之體性，則為「志」字、或
TX04n0004_p0189a01║「意」字之義。發菩提心者，即發菩提志或發菩提意，即立志願之義。然「志願」之
TX04n0004_p0189a02║自體，為五別境中之「欲心所」，依願望而立決定堅固之志，此欲心所即為發菩提心
TX04n0004_p0189a03║之心字的正當解釋也。然別境欲心所通於三性，此菩提志願欲在初發起時，即為有為
TX04n0004_p0189a04║有漏善法之隨順無漏法者。以為求得佛果菩提故而發生此欲，則大乘佛果無盡功德法
TX04n0004_p0189a05║皆此欲心之所起也。故尋常所謂四弘誓願，正即此「心」字之自性地。此謂「心即自
TX04n0004_p0189a06║性」乃持業釋。至其共同之體性，亦即真如，則為「心之自性」，依主釋也。至其「
TX04n0004_p0189a07║所現」，則為上求下化之境；「等起」，則為隨順無漏功德法；「相應」，則為善心
TX04n0004_p0189a08║心所。其義皆可類推，不復一一。
TX04n0004_p0189a09║再進一步討論「菩提心」之體，則具欲、勝解、念、定、慧之五法。且如十信位
TX04n0004_p0189a10║之前，初發意菩薩固以「欲」望心為其體性；逮至十住、十行位中，則其住住行行莫
TX04n0004_p0189a11║不以勝解為前導，故此過程中則以「勝解」為其菩提心之自體。而十迴向念念迴向佛
TX04n0004_p0189a12║果，迴向眾生，迴向法界，則宜以「念」為自體。及至四加行，煖頂位中證明得定明
TX04n0004_p0190a01║增定，而忍世第一位之四如實智，皆由前二定而發，則四加行宜以「定」為自體。一
TX04n0004_p0190a02║登初地見道而後，菩提智覺之觀行既已生起，直至佛果，則應以「慧」為自體。然初
TX04n0004_p0190a03║地以上皆分證菩提，佛果究竟證菩提，剋論其自體雖為智覺，而相隨則以一切功德為
TX04n0004_p0190a04║體也。故以經歷之位次論，則菩提心之體通乎五別境及一切功德。至尋常所謂之菩提
TX04n0004_p0190a05║心，剋論其自體，確以欲望為心體也。
TX04n0004_p0190a06║（六）經「經」字，梵語修多羅，亦以別乎論律。據中國經字之意，通四海
TX04n0004_p0190a07║而皆遵，亙三世而不變。佛說之教法，亦為三世諸佛之共說，又為十方眾生之所必遵
TX04n0004_p0190a08║，無別字義可以形容其勝，乃以經字代之，故稱經也。
TX04n0004_p0190a09║２　合釋
TX04n0004_p0190a10║分釋既畢，加以合釋，乃能貫顯其義。菩提心者，非泛常心，亦非經歷位次中勝
TX04n0004_p0190a11║解、念、定、慧之心；剋體言之，乃最初發心之欲望心即志願心也。菩提者，非二乘
TX04n0004_p0190a12║菩提，隨順言之，通大乘地上分證之菩提；剋體言之，惟佛果位上之究竟菩提也。故
TX04n0004_p0191a01║今宜解為「菩提之心」，即求證菩提之欲望心或志願心，依主釋也。若到佛果，菩提
TX04n0004_p0191a02║即為一切功德之綜合，故於究竟菩提位中，宜以「菩提即心」或「心即菩提」為義，
TX04n0004_p0191a03║持業釋也。
TX04n0004_p0191a04║出生菩提心者，即依本有求證菩提的希望心之種子、而發起求證菩提心的希望心
TX04n0004_p0191a05║之現行。故宜作「出生之菩提心」或「菩提心之出生」，依主釋也。
TX04n0004_p0191a06║出生菩提心經者，所出生之菩提為所詮義，依所詮義而名能詮之經，「即出生菩
TX04n0004_p0191a07║提心之經」，依主釋。出生菩提心義即為此經，即義名經，亦可持業釋也。
TX04n0004_p0191a08║記者按：大辭典謂緣事菩提心，緣理菩提心，行願菩提心，勝義菩提心，三摩菩提心。緣事
TX04n0004_p0191a09║、即四宏誓願之善法欲，緣理、即緣真如之勝解心，行願、即合上緣事緣理之念心，勝義、為根
TX04n0004_p0191a10║本後得之智慧心，三摩地即定也。深密『不捨阿耨多羅三藐三菩提願為住』是亦其體即欲。顯揚
TX04n0004_p0191a11║所謂『發心者、謂諸菩薩發菩提心。若諸菩薩住菩薩法性，為欲利益十方世界所有有情，依彼行
TX04n0004_p0191a12║相強盛因緣於無上菩提發大誓願，受發心法，謂我必定當證無上菩提，為度十方一切有情令離諸
TX04n0004_p0192a01║煩惱故及離諸苦難故。此受發心復有二種：一、世俗發心，謂如有一隨智者前恭敬而住，起增上
TX04n0004_p0192a02║意，發誓願言：長者憶念，或言聖者憶念，或言鄔波陀耶（此云親教），我如是名，從今日始發
TX04n0004_p0192a03║無上菩提心。為欲饒益諸有情故，從今已往，凡我所修六度之行，一切皆為證得無上菩提故，我
TX04n0004_p0192a04║今與諸菩薩摩訶薩和合出家，願尊證知我是菩薩。第二、第三，亦復如是。二、證法性發心，謂
TX04n0004_p0192a05║如已過第一劫阿僧祇耶，證得菩薩初極喜地，乃至由如是故於大菩提願不退轉，是名證法性發心
TX04n0004_p0192a06║』。初世俗即願欲，理應通在家。證法性發心，即根本智，菩提即心。
TX04n0004_p0192a07║乙　譯題
TX04n0004_p0192a08║「大隋北印度三藏闍那崛多譯」：大隋在唐朝以前，六朝之末。闍那崛多、此云
TX04n0004_p0192a09║德志，五印度之北印度度犍陀羅國人。通達經律論，故稱三藏之德號。華梵音異，故
TX04n0004_p0192a10║須譯也。凡經論必載明譯題者，一、為表彰前賢之德勞而起後學難遭希有尊重之想：
TX04n0004_p0192a11║二、為避免邪說撓正之弊，而堅後學之信仰。如現世學者，往往因經論譯人不明而發
TX04n0004_p0192a12║生疑誤。德志、剎帝利種姓，昆仲五人，身居最小，周明帝武成年，初留長安，止草
TX04n0004_p0193a01║堂寺。旋明帝為造天王寺，譯十一面觀音及金剛問經等。後任蜀龍淵寺主持，譯觀音
TX04n0004_p0193a02║揭佛語經。武帝毀佛，不屈，愍其貞而赦之。即適北狄弘化。後大興善寺曇延等復奏
TX04n0004_p0193a03║文帝，同任校證音義之職。開皇二十年物故，春秋七十有八。譯經凡三十七部，一百
TX04n0004_p0193a04║七十六卷。此經即譯於大興善寺者也。
TX04n0004_p0193a05║二　出旨
TX04n0004_p0193a06║上已釋題，繼應出旨。出旨者，即以簡明之方式，表出此經之大旨也。天台以五
TX04n0004_p0193a07║重玄義，華嚴用十重懸談，現在不必固守五時八教或三時五教而配釋之。至於此經之
TX04n0004_p0193a08║藏乘：三藏中屬經藏，五乘中屬大乘，顯而易見不必多釋；茲扼其體宗用之要旨言之
TX04n0004_p0193a09║。
TX04n0004_p0193a10║甲　明體先明經體，體有通別：通體者為一切有為有漏有為無漏法共同之體，
TX04n0004_p0193a11║即一切諸法皆以真如實性而為其體，最極真實，常如其性故。一切諸法，皆攝於如故
TX04n0004_p0193a12║。故此經能詮所詮皆以真如為體。又不惟此經如是，乃至餘經及一切人物等，亦皆以
TX04n0004_p0194a01║真如為體。然此經之特殊體性，若以假從實，則用聲為體。離聲以外無別名句字故；
TX04n0004_p0194a02║以體從用，則名句文為體，名詮自性、句詮差別而文為名句之所依故；假實相藉，則
TX04n0004_p0194a03║名句文聲為體，名句文為假，依聲實故，隨闕一種，則此所說必不能成也。聲名文句
TX04n0004_p0194a04║雖為諸經之所共，然因所詮有殊致能詮亦異，故可謂別中之通體。然則此經之特殊體
TX04n0004_p0194a05║性又在於所詮義也。此經所詮義即是菩提，故以菩提為此經之特殊體性。所出生者為
TX04n0004_p0194a06║菩提心，所緣者為菩提境，所修者為菩提行，所證者為菩提果，從始至終莫不以菩提
TX04n0004_p0194a07║為其體，此則剋言其自體也。
TX04n0004_p0194a08║乙　明宗宗亦有通別：通宗者，貫通佛所說一切法之宗也。如法華經為令眾生
TX04n0004_p0194a09║開示悟入佛之知見故出現於世，此則為一切經根本宗要。亦通始終因果，以隨佛平等
TX04n0004_p0194a10║意樂現種種相說種種法，皆為令眾生入於佛慧。雖隨機淺深而有大小偏圓之不同，在
TX04n0004_p0194a11║佛本意要惟以自證法開示於人而無差別。故此經亦得以開示悟入佛之知見為宗也。別
TX04n0004_p0194a12║宗者，則以「菩提心」為宗也。求得菩提之心，即是決定求菩提之志願。經中菩提雖
TX04n0004_p0195a01║通三乘，而正宗所在惟大乘佛果菩提也。若於欲、勝解、念、定、慧、證六種菩提重
TX04n0004_p0195a02║重增進，自因至果，則攝全經宗要。故惟以菩提心為此經之別宗也。
TX04n0004_p0195a03║丙　明用用亦有通別：通用者，通於一切法故。能所詮皆有功用。當時之說此
TX04n0004_p0195a04║經，聞者「斷疑生信及解」，即為經之功用。前所明宗，亦為此經之功用。特宗廣用
TX04n0004_p0195a05║狹，故須另詳。總之、從說此經至結集翻譯流傳迄今，凡依此經而起信解行證者，皆
TX04n0004_p0195a06║功用也。故一切經大抵有流通分，或有「皆大歡喜信受奉行」之結句者，即此通用之
TX04n0004_p0195a07║證明也。凡欲聞法者，未聞或疑惑不了，既聞則心開意解，故在講說或聽誦之間以斷
TX04n0004_p0195a08║疑生信及解、為一切經之通用，理至當也。如在座廳者即可為明證。而此經之別用，
TX04n0004_p0195a09║亦極明顯；即以「出生菩提心」為此經之別用也。如大迦葉夢華光等相，即為善根發
TX04n0004_p0195a10║現相。迦葉因不知而問佛，佛為決疑，則謂定成調御，使迦葉生起發趣菩提之決心。
TX04n0004_p0195a11║亦因迦葉自具之本有無漏種漸增而出。此則就當機聞此法而有之功要，亦即此經特殊
TX04n0004_p0195a12║之功用所在。如今在座聽說或讀誦或講演者，能因此經而出生菩提心，則即斯經之別
TX04n0004_p0196a01║用也。
TX04n0004_p0196a02║上以體宗用略明此經大旨：簡言之，以菩提為體，菩提心為宗，出生菩提心為用
TX04n0004_p0196a03║也。
TX04n0004_p0196a04║釋　經
TX04n0004_p0196a05║甲一　證發分
TX04n0004_p0196a06║乙一　證信序
TX04n0004_p0196a07║證信序者，說我聞等令世人證信故。又名通序，諸經同有故。又名經後序，雙林
TX04n0004_p0196a08║最後說故。又名阿難序，阿難請說故。然此序，真諦開為七事；龍猛開為六義，或名
TX04n0004_p0196a09║六種成就；親光攝為五義，即名五種證信。茲依親光佛地論釋之：如是我聞者、親聞
TX04n0004_p0196a10║證信。謂如是一部出生菩提心經，是我結集流傳者之所親聞。聞者由耳根發耳識有同
TX04n0004_p0196a11║時意識生，具足應八緣而成聞。然聞屬五蘊假和合者，故以「我」表其親聞之意。蓋
TX04n0004_p0197a01║此經非展轉自他而聞，亦非自造而無稟承，確為我所親聞也。一時者、說時證信。現
TX04n0004_p0197a02║時講演錄則註明年月日時。經中但稱一時者，因佛說經典，單就人間而論，當時世界
TX04n0004_p0197a03║即無共遵之曆法，如印度以中國初一為十六、以十五為三十；各國紀年之不同亦然。
TX04n0004_p0197a04║況佛說遍於天上龍宮者哉？以無固定之時，故但稱一時。然又非一剎那或一年一月一
TX04n0004_p0197a05║日等，即以說此經之始終總稱一時也。時乃假法，依色心生滅相續上而顯現，或依因
TX04n0004_p0197a06║緣和合有說法聽聞等事，即於其相續上而立時之假相也。薄伽婆者、說主證信。涅槃
TX04n0004_p0197a07║經、佛地論合具七義，智度論具四義。五不翻中多含不翻，以中國無此多含之字意代
TX04n0004_p0197a08║之也。然此名乃結集者尊重之稱，如學者稱孔子為聖人等。十號中之世尊，即薄伽婆
TX04n0004_p0197a09║之譯意，以諸意義中皆有尊貴義故。如開會紀錄有某人主席等，敘經亦然，必有其說
TX04n0004_p0197a10║經之主。此名通於諸佛，不限釋迦，以皆具眾德故。然於此土現在佛教中，則指釋迦
TX04n0004_p0197a11║為教主，無二佛並現故。結集流傳者，意謂非吾所造亦非常人所說，乃具眾德之釋迦
TX04n0004_p0197a12║佛陀耶所親口說出者，故足以增人之信也。在王舍城之竹園，舉說處以證信。在，為
TX04n0004_p0198a01║前置介詞，八囀聲中為「所於聲」。王舍城，是中印度摩竭陀國之都城，為該國首善
TX04n0004_p0198a02║之區，頻婆娑羅王宮之所在。迦蘭陀竹園，即他經所稱之竹林精舍，位在王舍城之毗
TX04n0004_p0198a03║近，頻婆娑羅王請佛轉法輪於此。迦蘭陀是鳥名，梵土含義未攷，特知其為佛說法極
TX04n0004_p0198a04║有名之處耳。與大比丘眾至來集者，舉聞眾證信。前者為比丘眾，亦稱常隨眾，不離
TX04n0004_p0198a05║佛住故；後者為菩薩眾，亦稱行化眾，隨處隨形而行教化，去止自由故。與，為接續
TX04n0004_p0198a06║詞，接前後詞故；亦即六離合釋中相違釋也。「比丘」，具破惡、怖魔、乞士等義，
TX04n0004_p0198a07║以能破煩惱障故，伏死魔故，財法兼資故，舉因以彰果也。餘經稱阿羅訶、阿羅漢、
TX04n0004_p0198a08║阿盧漢者，囀聲別故，如次即應供、無生、殺賊三義。以具生空智斷、應受人天供故
TX04n0004_p0198a09║，分段已盡、不受後有故，斷生死因、去涅槃礙故，舉果以彰因也。定性二乘，永滯
TX04n0004_p0198a10║化城，雖為此經所被，然焦芽之類，王道不由，大乘所鄙。茲所列者，盡是不定類，
TX04n0004_p0198a11║皆為獅子兒，故冠之以大。眾、形容大比丘之多，或為簡初發心比丘也。百千、其大
TX04n0004_p0198a12║比丘眾之數也。俱、共義，無量阿僧祇不可說者，皆印度計數之名詞；僧祇、譯無數
TX04n0004_p0199a01║。疊層狀之：無數狀不可說，無量狀無數不可說，言其數之多也。菩薩、菩提薩埵之
TX04n0004_p0199a02║略，譯稱覺有情。當體得名，持業釋也。覺即有情故，亦有情識故，從德立稱，有財
TX04n0004_p0199a03║釋也。有覺德之有情故，有覺餘有情之德故。大，為簡初發意，取已入僧祇或已入地
TX04n0004_p0199a04║菩薩也。所謂下應有列名，如華嚴等。十方來集，譯者略也。（寶忍記）（見
TX04n0004_p0199a05║海刊十五期二卷）
TX04n0004_p0199a06║宗　綱
TX04n0004_p0199a07║佛教文化社近將出生菩提心經講錄再版流通，中國佛學會乃公請重講，就此經題
TX04n0004_p0199a08║解釋之後，即題出旨，以顯此經即以菩提——三乘真性菩提及大乘的圓明具德菩提—
TX04n0004_p0199a09║—為體。菩提心——從初發四宏誓願歷勝解、念、定、慧、以至福智滿足——為宗。
TX04n0004_p0199a10║出生菩提心為用——從聞信解顯出并生起菩提心——外。並依全經文義舉綱領如下：
TX04n0004_p0199a11║甲一　序分
TX04n0004_p0200a01║乙一　證信序
TX04n0004_p0200a02║乙二　發起序
TX04n0004_p0200a03║甲二　正宗分
TX04n0004_p0200a04║乙一　向大利答發菩提心
TX04n0004_p0200a05║丙一　正勸發菩提心
TX04n0004_p0200a06║丙二　問答發心福聚
TX04n0004_p0200a07║乙二　問答菩提解脫差別
TX04n0004_p0200a08║丙一　菩提有三
TX04n0004_p0200a09║丙二　解脫無別
TX04n0004_p0200a10║乙三　問答修大乘菩提行
TX04n0004_p0200a11║丙一　先四攝
TX04n0004_p0200a12║丙二　次三行
TX04n0004_p0200a13║丙三　廣六度
TX04n0004_p0201a01║乙四　證成發心讚經勝德
TX04n0004_p0201a02║丙一　證驗發心
TX04n0004_p0201a03║丙二　讚顯經德
TX04n0004_p0201a04║甲三　流通分
TX04n0004_p0201a05║乙一　問障顯魔
TX04n0004_p0201a06║乙二　破魔說咒
TX04n0004_p0201a07║乙三　廣顯咒功
TX04n0004_p0201a08║乙四　結眾法喜（見海刊第二十七卷第十二期）