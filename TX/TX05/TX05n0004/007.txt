TX05n0004_p0755a01║發菩提心論開題
TX05n0004_p0755a02║——十一年下學期在佛學研究部講——
TX05n0004_p0755a03║一　釋菩提
TX05n0004_p0755a04║甲　菩提之名義
TX05n0004_p0755a05║乙　菩提之類別
TX05n0004_p0755a06║丙　菩提之自體
TX05n0004_p0755a07║丁　菩提之相應
TX05n0004_p0755a08║戊　菩提之能生
TX05n0004_p0755a09║己　菩提之所斷
TX05n0004_p0755a10║庚　菩提之所緣
TX05n0004_p0755a11║辛　菩提之所依
TX05n0004_p0755a12║壬　菩提之所起
TX05n0004_p0755a13║癸　菩提之所作
TX05n0004_p0755a14║二　釋菩提心
TX05n0004_p0755a15║甲　求菩提之心
TX05n0004_p0755a16║乙　有菩提之心
TX05n0004_p0755a17║丙　菩提即心
TX05n0004_p0755a18║三　釋發菩提心
TX05n0004_p0755a19║甲　自性發
TX05n0004_p0755a20║乙　資助發
TX05n0004_p0755a21║丙　善根發
TX05n0004_p0755a22║丁　等流發
TX05n0004_p0755a23║戊　斷證發
TX05n0004_p0755a24║
TX05n0004_p0756a01║菩提心是學佛之根本，故此論為最要之論也。平常學佛者，以發菩提心為口頭禪
TX05n0004_p0756a02║：究竟何為菩提，何為菩提心，何為發菩提心？果有若何之領悟，尚屬疑問，今分三
TX05n0004_p0756a03║段解釋於左：
TX05n0004_p0756a04║一　釋菩提
TX05n0004_p0756a05║甲　釋菩提之名義
TX05n0004_p0756a06║「菩提」是梵語，古翻為道。道有二義：一、引伸之理德義，二、本詮之道路義
TX05n0004_p0756a07║。若就初之理德義名菩提，可釋為道；然此非道字之本義。依第二道之正義，則西域
TX05n0004_p0756a08║別有梵言「末底」，此云道路。聖者所體會之妙理，所成就之智德，以菩提譯為初引
TX05n0004_p0756a09║伸義之道亦可。至唐譯確定其義，遂譯為「覺」。此覺與覺悟之悟相同，乃菩提之本
TX05n0004_p0756a10║義，而未能盡其相應之德義。且覺之一字，世或謂感覺、知覺、惡覺，與菩提之覺尤
TX05n0004_p0756a11║相乖混。以菩提之覺，是反迷惑之純正覺，離迷惑之清淨覺，故非迷之覺始是菩提。
TX05n0004_p0756a12║則菩提之覺，不與迷相應，以菩提是純淨之覺，與迷惑絕對相反故。是乃第一明菩提
TX05n0004_p0757a01║名義也。
TX05n0004_p0757a02║乙　菩提之類別
TX05n0004_p0757a03║菩提是覺悟，覺悟非迷惑。故覺現行時迷惑則無，如有明時則無有暗。依此義故
TX05n0004_p0757a04║，必無迷惑之地位上所成就者，方是菩提。有菩提則無迷惑，無迷惑乃有菩提。故凡
TX05n0004_p0757a05║出世聖者所成就之覺，乃為菩提，真正離迷惑故。是乃菩提之正義，亦即離迷惑之淨
TX05n0004_p0757a06║覺也。故除出世聖者之外，均非菩提。就出世聖者分其類，則聲聞菩提、獨覺菩提、
TX05n0004_p0757a07║無上菩提之三種而已。此三悉是離迷惑之覺，故菩提之類別有三。
TX05n0004_p0757a08║丙　菩提之自性——自體相
TX05n0004_p0757a09║依上而論，菩提是與迷惑相反的，迷惑滅而現前的。然其自體為何？答：依三乘
TX05n0004_p0757a10║共教而出其體，即以清淨無漏慧而為自體；慧即別境中之慧心所——此指無漏之慧心
TX05n0004_p0757a11║所。若就無上菩提明其體，即大乘不共教中之清淨四智為自體也。以四智為菩提自體
TX05n0004_p0757a12║，三乘之聖者不為得菩提，以其四智未圓，覺未究竟遍故；二乘不名為菩提，非遍知
TX05n0004_p0758a01║故；菩薩不名為菩提，非無上故；所以必至佛果之無上正遍覺方為菩提。然三乘之菩
TX05n0004_p0758a02║提者平等相也，無上之菩提者殊勝相也，故此殊勝相之菩提，即是四智為體。二乘於
TX05n0004_p0758a03║四智中祗得妙觀察智一分，故就通義之妙觀察智言，則三乘聖皆可名得菩提。若依大
TX05n0004_p0758a04║圓鏡等四智為菩提，則唯佛果可名菩提，二乘之覺不名菩提；四智相應心品之覺方名
TX05n0004_p0758a05║菩提，此在天台教，謂之「實智菩提」也。
TX05n0004_p0758a06║丁　菩提之相應
TX05n0004_p0758a07║相應謂與四智相應之心心所，亦即是菩提相應之心心所。夫四智之通相，仍以無
TX05n0004_p0758a08║漏慧為體，四智各有二十一心心所相應，謂成所作智相應之慧及四別境、五遍行、十
TX05n0004_p0758a09║一善——按四別境者，欲、解、念、定。五遍行者，觸、作意、受、想、思。十一善
TX05n0004_p0758a10║者，信、慚、愧、無貪、無瞋、無癡、精進、輕安、不放逸、行捨、不害——。乃至
TX05n0004_p0758a11║大圓鏡智，亦復如是。此四智心品，為菩提之相應也。
TX05n0004_p0758a12║戊　菩提之能生
TX05n0004_p0759a01║菩提之生者，謂離於迷惑；以此故菩提亦是有生之法也。如唯識明菩提為所生得
TX05n0004_p0759a02║，其言生之義，如論廣明。今略言之：一者、謂本具之無漏慧種為親因而生；二者、
TX05n0004_p0759a03║謂諸佛菩薩及諸聖教為增上緣而生，又以有漏善無間引生無漏慧之等無間緣方生，復
TX05n0004_p0759a04║以所觀之聖境為所緣緣方生。其他種種生因，如論廣說。
TX05n0004_p0759a05║己　菩提之所斷
TX05n0004_p0759a06║菩提之所以成就者，謂得聖果，即是成就菩提。故有學得聖果，亦名為得菩提。
TX05n0004_p0759a07║二乘以煩惱為所斷，生空菩提智即為能斷；大乘初地（見道位）即斷分別二執所起之
TX05n0004_p0759a08║惑而得菩提，至佛果則以二障種子為所斷，大圓鏡等智為能斷；以所從能，得名菩提
TX05n0004_p0759a09║。故論云：『菩提、菩提斷、菩提處，均名菩提』。初為自性相應，次為所斷障，後
TX05n0004_p0759a10║為所緣境。然二障既斷，其相應之雜染業亦隨之俱斷。何以故？依障起故，由斯斷已
TX05n0004_p0759a11║，則生死輪息。故二乘之初二等果，大乘之初二等地，皆由菩提斷障而得證果也。
TX05n0004_p0759a12║庚　菩提之所緣
TX05n0004_p0760a01║菩提以四智為體。四智與王（心王）別（別境）遍（遍行）善（十一善）相應，
TX05n0004_p0760a02║故依相應之心心所明，則心心所皆是菩提所緣，以與四智相應故。四智既定與此一切
TX05n0004_p0760a03║心等相應，則一切境界定悉為所緣，故菩提無一法而不緣。且亦能緣其自體相，是無
TX05n0004_p0760a04║漏故。如有漏之自證分祗緣見分、證自證分，并能緣自體——自證分；在無漏正遍知
TX05n0004_p0760a05║者之心心所，則能緣之，以遍知故，無所不照故。所以菩提以一切法為所緣也。雖然
TX05n0004_p0760a06║，四智無所不緣，當知成所作智緣俗不緣真；其餘三智則自他遍緣，真俗雙照。佛智
TX05n0004_p0760a07║於自證境遍緣，即於眾生境界亦是無所不緣，故真如亦為無分別智所緣也。
TX05n0004_p0760a08║辛　菩提之所依
TX05n0004_p0760a09║上言菩提是有生之法，以凡有生則必有滅，菩提從緣生復從緣滅；然當知菩提是
TX05n0004_p0760a10║剎那生滅（頓起頓滅）而相續於盡未來際，故雖剎那而生、剎那而滅，由親證不生不
TX05n0004_p0760a11║滅之真如法性，無一剎那而不相應如如，是即菩提常現行也。其智必與真如實相時時
TX05n0004_p0760a12║相應得名菩提，故無一時而不相應。倘有一時不得相應，則有迷惑，有迷惑故則不得
TX05n0004_p0761a01║名菩提。故菩提以諸法實相之真如性為所依也。此菩提所依處，天台謂之「真性菩提
TX05n0004_p0761a02║」。
TX05n0004_p0761a03║壬　菩提之所起
TX05n0004_p0761a04║如上所論，自體、相應、所緣、所依、既已明晰，則菩提之所以為菩提者明矣。
TX05n0004_p0761a05║今言所起，以佛果上所起者為所起。故菩提之現起，即是佛之身土現起，此乃自受用
TX05n0004_p0761a06║身土，即等同法界，是為大乘之殊勝相。若依通因果、貫大小言，其所起者，為菩薩
TX05n0004_p0761a07║等所現之身土是也。佛為度地上菩薩所現之他受用身土，亦是所起，即平等性智所現
TX05n0004_p0761a08║也。其應化二乘凡夫等所現起之身土，亦為菩提之所起。本論重在大乘，故其所起，
TX05n0004_p0761a09║以自受用、他受用為主，而應化亦攝為所起。故明諸佛報化身土之所起，即明菩提之
TX05n0004_p0761a10║所起也。
TX05n0004_p0761a11║癸　菩提之所作
TX05n0004_p0761a12║菩提之所作者，即法華所言「為令眾生開示悟入佛之知見」是也。由斯眾生斷惑
TX05n0004_p0762a01║證果，依佛之大悲方便之力也。令眾生入佛果得佛知見，皆菩提之所作，亦即是諸佛
TX05n0004_p0762a02║之大悲願力而普度一切也。上二、天台謂之「方便菩提」。
TX05n0004_p0762a03║二　釋菩提心
TX05n0004_p0762a04║前類別之中，言三乘由離惑故，皆名菩提。今從所簡之無上菩提，明菩提心，釋
TX05n0004_p0762a05║其義有三。
TX05n0004_p0762a06║甲　求菩提之心
TX05n0004_p0762a07║斯以專求「無上之正等正覺」之心為菩提心。此中心言，即是誓願，故云「無上
TX05n0004_p0762a08║菩提誓願成」。又當知此心，亦即別境中之欲心所也。以對此無上菩提之勝境起希求
TX05n0004_p0762a09║故。所以能求之心，唯向無上菩提；不求聲聞菩提，不求緣覺菩提，不求菩薩菩提，
TX05n0004_p0762a10║而專求佛果之無上菩提也。於離合釋中，即依主釋。發菩提心之發字，是立義，即是
TX05n0004_p0762a11║立誓求無上菩提之心志也。
TX05n0004_p0762a12║乙　有菩提之心
TX05n0004_p0763a01║以有菩提之心明菩提心者，斯心之一名，即指與菩提相應之一切心心所。此心心
TX05n0004_p0763a02║所有此菩提之覺，故云有菩提之心。離合釋中，有財釋也。以心心所有此菩提功德故
TX05n0004_p0763a03║，名菩提心。
TX05n0004_p0763a04║丙　菩提即心
TX05n0004_p0763a05║以菩提即心明菩提心者，有其三種；分述如下：——
TX05n0004_p0763a06║１　心者，心心所之通名、通相也。然菩提即心所中之慧心所，此慧心所既攝在
TX05n0004_p0763a07║一切心心所中，故云菩提即心。以隨舉一系之心心所——一系之言，謂四智分為四系
TX05n0004_p0763a08║，隨舉一系皆可——即有此菩提在其中。故一系之心心所即是菩提心，菩提心亦即是
TX05n0004_p0763a09║一系之心心所。如第八識有含藏之功能，即名藏識，此心心所有此菩提功德，故云菩
TX05n0004_p0763a10║提心，持業釋也。
TX05n0004_p0763a11║２　心即心心所通名。以慧心所即是心故，菩提亦即是心。如一切皆是人，隨舉
TX05n0004_p0763a12║一人，皆可即人。
TX05n0004_p0764a01║３　菩提是覺，此覺即是心心所之共相，心心所皆有靈覺故，具能緣故。然心心
TX05n0004_p0764a02║所是有靈覺，菩提即是心心所之靈覺，故菩提即是心心所之自體相也。
TX05n0004_p0764a03║心王、心所、通名曰心。此中初「求菩提心」之心字，即欲心所；次「有菩提之
TX05n0004_p0764a04║心」，即有清淨覺之一系心王心所；後「菩提即心」之心，是慧心所；故總云菩提心
TX05n0004_p0764a05║也。
TX05n0004_p0764a06║三　釋發菩提心
TX05n0004_p0764a07║發者，發起、發生、發長之義。又開發、顯發、發明、發達之義。然如何能發起
TX05n0004_p0764a08║求無上菩提之願耶？又如何能發起清淨覺心耶？欲明斯義有其五釋：
TX05n0004_p0764a09║１　自性發謂由自性發起菩提心也。菩提即是靈覺，靈覺即是心心所自體相；
TX05n0004_p0764a10║然異於色之名靈覺者，有能緣故。心心所以覺為自體、緣為業用，如火以熱為自體、
TX05n0004_p0764a11║以燒為業用。故心心所不可違其靈覺之自性，違則非心心所；如火不可違熱之自性，
TX05n0004_p0764a12║若違其熱性、則不名火。又若違心心所自性，則心心所必不安定，如一人有一人之性
TX05n0004_p0765a01║格，違其性格，則不能安定矣。心心所必達於覺而後安，故其自性即能發趣靈覺（即
TX05n0004_p0765a02║發菩提）。其有煩惱之際，由覺力劣故，如人有病，則運動之精神必不強。而煩惱之
TX05n0004_p0765a03║起者，由二執故，由有二執之力強，則覺心之力弱，遂即成煩惱狀況矣。故菩提雖離
TX05n0004_p0765a04║惑，而惑不離覺，離覺不名心心所故（亦不名菩提）。如雖有極冷之相，而仍不離熱
TX05n0004_p0765a05║之相，冷以熱為依故；彼心心所當知亦爾。故雖有迷惑亂動不安之相，而仍有覺。然
TX05n0004_p0765a06║欲離不安，則非成佛果菩提不可。以欲成佛者，是即心自性發，此心自性，即是心心
TX05n0004_p0765a07║所之覺也。
TX05n0004_p0765a08║又菩提即以無漏心心所為體。其本有能起諸無漏心之功能種子，即是發起菩提心
TX05n0004_p0765a09║（發起一切無漏心心所之現行）之泉源。既由本有無漏種子發，亦曰自性發。
TX05n0004_p0765a10║２　資助發前自性發，是由求菩提者之自身言。雖然，現見眾生何以不自發耶
TX05n0004_p0765a11║？曰：無資助故。言資助者，善友聖教是也。由觀諸佛菩薩（善友）之神通、力、道
TX05n0004_p0765a12║德等，方啟發自己之菩提心；或由聖教（三藏）等之熏習故，方可發菩提心。故善友
TX05n0004_p0766a01║聖教，皆發菩提心之資助也。
TX05n0004_p0766a02║３　善根發由遇善友之化導及聖教之熏習，遂起修種種妙行、成種種善根，此
TX05n0004_p0766a03║善根漸增長、漸漸成熟，能資善慧、無漏慧，乃至金剛道後成大菩提，是則由善根發
TX05n0004_p0766a04║也。
TX05n0004_p0766a05║４　等流發上明菩提之自體，即是無漏慧。此無漏慧，由有漏慧引發，如世第
TX05n0004_p0766a06║一位之後、剎那有漏慧引發第二剎那之無漏慧。由此漸漸增發，至金剛道初剎那而引
TX05n0004_p0766a07║發第二剎那之無上菩提；故云等流發也。等流者，均等流類之義。由初地之菩提，均
TX05n0004_p0766a08║等而流發二地之菩提，如是展轉及至成佛，故云等流發。
TX05n0004_p0766a09║５　斷證發謂由斷惑證真時方發。如初地即由斷分別及俱生一分惑、證真如性
TX05n0004_p0766a10║，而發無漏現行；訖於成佛，必不退失。此乃由斷而證，初地現起，地地增進；及至
TX05n0004_p0766a11║佛地，由究竟斷證而究竟發也。（研究員記）（見海刊五卷十二期）