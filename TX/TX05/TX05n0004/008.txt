TX05n0004_p0767a01║佛法之真價
TX05n0004_p0767a02║欲知佛法之真價，須先知佛法之為何。
TX05n0004_p0767a03║「無上正遍覺者」謂之佛。已得無上正遍覺者，對於一切能得無上正遍覺而未得
TX05n0004_p0767a04║之者，為令悉得覺故，如其所證所由證而施設之法；謂之佛法。故佛法者，佛所施設
TX05n0004_p0767a05║之法也，能成於佛之法也，成佛所證之法也。
TX05n0004_p0767a06║然佛法之真價值究安在歟？
TX05n0004_p0767a07║在明天地人物之事理而令吾人得一立身處世之準則乎？曰：然；然此猶人道倫理
TX05n0004_p0767a08║之所共，未為佛法之真價也。
TX05n0004_p0767a09║在發明眾生世界之因果而令吾人得一超人入天之途徑乎？曰：然；然此猶神道宗
TX05n0004_p0767a10║教之所共，未明佛法之真價也。
TX05n0004_p0768a01║在發明一切法無我、無為寂靜、有為無常、有漏皆苦，而於三界得解脫乎？曰：
TX05n0004_p0768a02║然；然此雖為佛法之所獨有，猶是二乘之所共，未窮佛法之真價也。
TX05n0004_p0768a03║然則佛法之真價究安在歟？曰：佛法者佛法也，在得無上正遍覺而成常樂我淨之
TX05n0004_p0768a04║德耳。夫常樂我淨者，一切有心之所同好，故凡一切有心者，莫不好真常、好美樂、
TX05n0004_p0768a05║好勝我、好善淨也。然以迷倒故：非常計常、非樂計樂、非我計我、非淨計淨，終不
TX05n0004_p0768a06║能成常樂我淨。已得無上正遍覺者憫之，為欲令得無上正遍覺故，方便遮除彼計非常
TX05n0004_p0768a07║樂我淨為常樂我淨之迷倒，以是為說無常苦空無我。劣慧聞之不達方便，遂執無常苦
TX05n0004_p0768a08║空無我為佛法之真價，而不知其在常樂我淨也。
TX05n0004_p0768a09║由是觀之：佛法之真價在能得無上正遍覺，以真實成就圓滿一切有心者所同好而
TX05n0004_p0768a10║百計不獲之常樂我淨也明矣。故佛法獨能滿足一切有心者之所同好而使之毫無遺憾者
TX05n0004_p0768a11║也。（見海刊五卷四期）