TX05n0004_p0815a01║成大乘論
TX05n0004_p0815a02║——民國五年在普陀作——
TX05n0004_p0815a03║皈心分第一
TX05n0004_p0815a04║述意分第二
TX05n0004_p0815a05║性相分第三
TX05n0004_p0815a06║迴向分第四
TX05n0004_p0815a07║
TX05n0004_p0815a08║皈心分第一
TX05n0004_p0815a09║皈心無方自心體，自心常如真實性，廣大清淨德相海，無礙圓明微妙用。及彼滿
TX05n0004_p0815a10║成大菩提，究竟正覺自心者，剎身莊嚴不思議，願輪平等周法界，大智大悲大修行，
TX05n0004_p0815a11║無量無盡無上士，遍入同體微塵國，利喜眾生窮未來。出世正道解脫聖，受用三昧真
TX05n0004_p0815a12║寂樂，與彼種種隨意欲，五乘發心趣果者，積集福德禪定力，有大功用大方便，善能
TX05n0004_p0815a13║主導諸世間，護持正法為饒益。自心情與無情類，空散消沉斷命品，形形色色毛塵種
TX05n0004_p0816a01║，一切融遍如來藏。我今略說少分義，迴施安利人非人，望垂加被同攝受，隨喜成就
TX05n0004_p0816a02║無間歇！
TX05n0004_p0816a03║述意分第二
TX05n0004_p0816a04║何因何緣作成大乘論耶？曰：為開陳自宗，簡擇融攝一切宗教故。何因何緣簡擇
TX05n0004_p0816a05║融攝一切宗教耶？曰：覺悟有情之迷罔故；遣除習俗之封執故；隨順習俗名言，略開
TX05n0004_p0816a06║示自心本性自智本德故；引發有情信樂，漸證入自心本性自智本德故。交蘆子曰：夫
TX05n0004_p0816a07║自心本為迷罔封執，迷罔封執在乎有情之展轉積習，有情展轉積習之迷罔封執，還即
TX05n0004_p0816a08║有情之自心。一切有情皆吾同體，一切有情之迷罔封執即吾心之迷罔封執。自心覺悟
TX05n0004_p0816a09║遣除自心之迷罔封執；新沐彈冠，新浴振衣，理有固然，事所必至！其充生乎不能自
TX05n0004_p0816a10║己者，又豈有待而然哉？
TX05n0004_p0816a11║性相分第三
TX05n0004_p0816a12║交蘆子曰：有法爾之常道，有證成之定理，有觀待之體象，有作用之德能；貫待
TX05n0004_p0817a01║乎體象德能之常道定理曰性，充塞乎常道定理之體象德能曰相，非性不相，非相不性
TX05n0004_p0817a02║，性相同根，言說殊致。問曰：何為說性耶？曰：為印定名理故；是觀念真妄所由分
TX05n0004_p0817a03║故。何為說相耶？曰：為緣起想思故；是言詮本末所依止故。以何性幾性印定名理耶
TX05n0004_p0817a04║？曰、有三性：一者圓成實性，二者依他起性，三者遍計執性。以何相緣幾相起想思
TX05n0004_p0817a05║耶？曰、有五相：一者自相，二者共相，三者差別相，四者因相，五者果相。
TX05n0004_p0817a06║問曰：奚謂圓成實性？曰：訓其名義，則圓者遍融明妙，成者滿善淨樂，實者真
TX05n0004_p0817a07║常一如；而明淨即實、妙常即成、如滿即圓，故此三義不可離減。舉其定理：則真有
TX05n0004_p0817a08║妄無，凡真有者一切具足，是名圓成實性。奚謂依他起性？曰：訓其名義，則依者藉
TX05n0004_p0817a09║仗，他者因緣，起者轉變；轉變之相、即是因緣所作，因緣之起、由於互相藉仗，仗
TX05n0004_p0817a10║因藉緣、乃成轉變之相、故此三義不可離減。舉其定理：則名實玄紐，有而不真，一
TX05n0004_p0817a11║切如幻，是名依他起性。奚謂遍計執性？曰：訓其名義，則遍者真理周遍，計者取相
TX05n0004_p0817a12║妄計，執者逐名迷執；非取相妄計不致逐名迷執，非逐名迷執不障真理周遍，非真理
TX05n0004_p0818a01║周遍不顯計執迷妄，故此三義不可離減。舉其定理：則有妄無真，但離妄見一切空寂
TX05n0004_p0818a02║，是名遍計執性。而此三性又各互具，以互具故得論九種：一曰、圓成實性之自性，
TX05n0004_p0818a03║是圓成之實體，亦是依他遍計之還滅；二曰、圓成實性之依他起性，是圓實之成德，
TX05n0004_p0818a04║亦是無漏依他之緣起；三曰、圓成實性之遍計執性，是成實之圓用，亦是遠離計執之
TX05n0004_p0818a05║遍觀。四曰、依他起性之圓成實性，即是因源緣本；五曰、依他起性之自性，即是轉
TX05n0004_p0818a06║變幻相；六曰、依他起性之遍計執性，即是交藉相仗。七曰、遍計執性之圓成實性，
TX05n0004_p0818a07║即是遍觀法界之概念；八曰、遍計執性之依他起性，即是計相立名之亂想；九曰、遍
TX05n0004_p0818a08║計執性之自性，即是執名為實之倒見。而此九種，又相離合，離合互殊，真妄相雜，
TX05n0004_p0818a09║是故轉成重重真妄差別。然轉成重重差別者，但增語轉，非實義也。
TX05n0004_p0818a10║試以方理，巧為譬說：今有多人處深山中，常觀日輪從東山出，漸漸昇空，向西
TX05n0004_p0818a11║山沒；如是乃至有人處海、處村、處市，各依所處觀日出沒。夫人心日光，交涉相遍
TX05n0004_p0818a12║，隨心方位，隨人行止，見日東出而從西沒，盡宇宙人皆如是觀，本是圓成實性。今
TX05n0004_p0819a01║日從東山出向西山沒，如是乃至從東市出向西市沒；蓋是處山、處海、處村、處市之
TX05n0004_p0819a02║人，習見不同變呈礙相，則依他起性也。若取此礙相，決說日輪東山所出且有出穴，
TX05n0004_p0819a03║西山所沒必有沒藏，除此深山更無日輪；設山之東復有人者，定見日輪，但從西山起
TX05n0004_p0819a04║往西方；設山之西復有人者，定見日輪，但從東方來入東山。如是處海、處村、處市
TX05n0004_p0819a05║各如是說，執為實然，是遍計執性矣。人心日光各住自相，即是圓成實性自性；心日
TX05n0004_p0819a06║相緣東出西沒，是圓成實依他起性；盡宇宙人皆如是觀，是圓成實遍計執性。人日山
TX05n0004_p0819a07║村各住自相，是依他起圓成實性；日出東海或沒西市，即是依他起性自性；山村海市
TX05n0004_p0819a08║各各方位，是依他起遍計執性。東西方位宇宙普同，不以山人礙見轉移，是遍計執圓
TX05n0004_p0819a09║成實性；分別日是東市所出，或分別是西村所沒，或依同山同海之人先所分別，隨順
TX05n0004_p0819a10║計著，是遍計執性依他起性；執此分別決為實然，更增文飾互相告教，諍然諍否起諸
TX05n0004_p0819a11║煩擾，種種推求逐妄不休，即是遍計執性自性。
TX05n0004_p0819a12║遍計執性純無、非有，宇宙方位亦心觀念，若離人心決無方宇，執為實有純妄非
TX05n0004_p0820a01║真。依他起性亦無、亦有，亦真、亦妄，人日山村自相當有。村觀則東，海觀則西，
TX05n0004_p0820a02║此東西觀實義皆無，人日山市合成礙見，日出東山或沒西市，其相幻有。圓成實性，
TX05n0004_p0820a03║人體日光宇宙方位，皆唯心故，純有、非無，純真、非妄。此三定理，不可引轉；可
TX05n0004_p0820a04║引轉者，但由所處各各礙相，妄見取著而有差別。有定理故，故有真妄；有轉相故，
TX05n0004_p0820a05║故有差別；說此差別，即是增語。隨順山海村市之人所有名言，令得解悟，引以超出
TX05n0004_p0820a06║山等礙相，同觀大宇，心光圓遍，與不思議自由妙用，受無障礙平等真樂。故設三性
TX05n0004_p0820a07║甄擇名理，法喻難齊比顯微分，而其重重真妄差別歷事而辨，不可備陳。交蘆子曰：
TX05n0004_p0820a08║試舉三性以釋三明：學術一明但遍計執，人倫明兼依他、遍計，唯宗教明有圓成實。
TX05n0004_p0820a09║問曰：奚謂自相？曰：自在之體，是謂自相。唯無分別現量智得，從安立諦即智
TX05n0004_p0820a10║即得。非安立諦無智無得，一相無相，一性無性，離諸戲論，絕諸對待；雖復遠離名
TX05n0004_p0820a11║言想念；名言想念皆託之起。若無此一，不有後四，所謂「無不從此法界流，無不還
TX05n0004_p0820a12║歸此法界」者是也。奚謂共相？曰：大共之名，是謂共相。一名既生，二義隨待，如
TX05n0004_p0821a01║曰有為，即非無為，有為無為攝一切法罄無不盡，故曰大共。如是乃至有物無物，有
TX05n0004_p0821a02║情無情，有言無言，纔立名字便有異共，同者則共，不共則異，所謂「自無以適有」
TX05n0004_p0821a03║者是也。奚謂差別相？曰：共中之別，是謂差別。如曰：「有為」，有為之法總該心
TX05n0004_p0821a04║物，即是共相，有為中物是差別相。又如曰「物」，物為共相，物中之人是差別相。
TX05n0004_p0821a05║又如曰「人」，人為共相，人中之舜是差別相。又如曰「舜」，舜為共相，舜目重瞳
TX05n0004_p0821a06║是差別相。累差積別，巧歷莫窮，則謂「自有以適有」者是也。奚謂因相果相？曰：
TX05n0004_p0821a07║就差別相責其生緣，今得如此先當如彼，即果窮因，是因相也。以先如彼故今如此，
TX05n0004_p0821a08║察因知果，是果相也。此因果相實無前後，以此故彼，以彼故此，二相同現，一念並
TX05n0004_p0821a09║著；所謂「如稱兩頭低昂時等」者是也。交蘆子曰：法法莫不徹本該末，故茲五相，
TX05n0004_p0821a10║一切同具。思想有封，言詮斯殊，試舉五相以歷三明：則人倫明唯後三相，而學術明
TX05n0004_p0821a11║但無自相，在宗教明，遍攝五相。
TX05n0004_p0821a12║交蘆子曰：由相觀性：自相、即是圓成實性，差別、因果、是依他起，共差別相
TX05n0004_p0822a01║、是遍計執。由性詮相：則自相及五相之體、皆圓成實，後之三相及五相之事、皆依
TX05n0004_p0822a02║他起，共相之理及五相之名、皆遍計執。淵哉性相，義類無邊！大綱觕舉，網目可尋
TX05n0004_p0822a03║。
TX05n0004_p0822a04║迴向分第四
TX05n0004_p0822a05║交蘆子曰：乘者、運也，法輪恆轉之謂運。乘者、載也，性空普容之謂載。即運
TX05n0004_p0822a06║是載：生死如實際，涅槃等虛空，佛不度眾生，眾生不成佛。全載為運：一切有情心
TX05n0004_p0822a07║中之正覺、已乘今乘；一切正覺心中之有情、今乘當乘；盡乎十方無內無外，極乎三
TX05n0004_p0822a08║際無始無卒，唯茲一乘，故曰大乘。詮大乘義是大乘論，持大乘論是有情心，即有情
TX05n0004_p0822a09║心得大乘體，本不曾壞今亦無成，本自完成今亦無作；無作如是作，無成如是成。我
TX05n0004_p0822a10║交蘆子已略說竟。願見聞者速登正覺！（見海刊一卷十期）