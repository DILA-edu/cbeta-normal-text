TX05n0004_p0823a01║對辨大乘一乘
TX05n0004_p0823a02║——民國十一年春作——
TX05n0004_p0823a03║去秋北京講法華，嘗略論大乘即一乘，謂大乘之大有遮表之二義：一、遮餘非大
TX05n0004_p0823a04║故名大，謂揀除餘乘非大乘故，非此不彰大乘殊勝，然對餘乘名大，故為相對大乘，
TX05n0004_p0823a05║即三乘五乘中相對安立之大乘也。二、表此是大故名大，謂直顯當乘是大乘故，非此
TX05n0004_p0823a06║不彰大乘普容，但約當乘名大，故為絕對大乘，即一乘無量乘絕對圓融之大乘也。凡
TX05n0004_p0823a07║言大乘任運具茲二義，諸經論中或聊舉一義以談，隨宜別說，法實無虧。昧者齊名定
TX05n0004_p0823a08║旨，逐句封宗，不知一乘即大之轉名，雖有二名名無二實，以體相用皆平等故，乃橫
TX05n0004_p0823a09║見大乘一乘之異，是非穿鑿，曲辯多端，徒益乖競，無加法利，豈通人之所樂從哉！
TX05n0004_p0823a10║或謂既成二名便有二義，若無二義何須轉成二名？曰：謂依分位設此差別：一者
TX05n0004_p0824a01║、佛自住大乘，常以大乘法化諸大心，故唯此直顯是大之一大乘耳。時或遇有須用餘
TX05n0004_p0824a02║乘化導之根性，即施設餘乘化之，同時直顯是大之一乘以與餘乘相對故，即轉為揀除
TX05n0004_p0824a03║非大之大乘。迨一期餘乘之化既終，仍唯直顯是大一大乘存，故轉名一乘。二者、能
TX05n0004_p0824a04║運載有情出惡趣至於善道，則五乘皆有功用，故有相對人天聲緣四乘之大乘。能運載
TX05n0004_p0824a05║有情出三界分段生死至於生空涅槃，則三乘皆有功用，故有相對聲緣之大乘。但餘乘
TX05n0004_p0824a06║之體相用，至既出三界分段生死之域則便失滅，失滅則失其相對，而唯自運至如來位
TX05n0004_p0824a07║，運他無盡之大乘存，故轉名一乘。悟但依分位差別而轉名，則能善巧隨順，不致逐
TX05n0004_p0824a08║名生執。然大有方廣之義，以方正之體相顯殊勝，則遍揀一切高標大乘，故恆相對有
TX05n0004_p0824a09║餘乘；以廣博之性用顯普容，則遍收一切圓攝餘乘，故恆絕對唯一乘。則大乘、一乘
TX05n0004_p0824a10║雖無二，大乘具一乘圓攝之義，一乘缺大乘高標之義，故當以大乘為正名，一乘為變
TX05n0004_p0824a11║名也。迷者取「三乘中大乘」對辨別有「三乘外一乘」之勝，不知唯一大乘故名一，
TX05n0004_p0824a12║絕對不二故名一，今對三辨一，則三與一成二，反失一乘之實也。
TX05n0004_p0825a01║前者雖略論如此，但古師執異見者多，末流沿習視為固然，蓋法華、華嚴諸家蔑
TX05n0004_p0825a02║不然也。法華諸師盛於光宅，華嚴諸師烈於賢首，故取二師之言辨之。
TX05n0004_p0825a03║光宅師云：法華臨門三車即是權教三乘，四衢等賜大白牛車即是實教一乘，以臨
TX05n0004_p0825a04║門牛車亦同羊鹿，俱不得故，並無體故，諸子皆索故。
TX05n0004_p0825a05║今辨此文，先引經證。譬喻品曰：『為說三乘聲聞、辟支佛、佛乘』。又曰：『
TX05n0004_p0825a06║當得三乘聲聞、辟支佛、佛乘』。又曰：『若有眾生、從佛世尊聞法信受，勤修精進
TX05n0004_p0825a07║求一切智、佛智、自然智、無師智、如來知見、力、無所畏，愍念安樂無量眾生，利
TX05n0004_p0825a08║益天人度脫一切，是名大乘。菩薩求此乘故，名為摩訶薩，如彼諸子為求牛車出於火
TX05n0004_p0825a09║宅』。又曰：『是諸眾生皆是我子，等與大乘』。又曰：『初說三乘引導眾生，然後
TX05n0004_p0825a10║但以大乘而度脫之』。又、『能與一切眾生大乘之法』；又、『於一佛乘分別說三』
TX05n0004_p0825a11║。於此經文，可見數義：一、法華中佛乘、大乘、一乘之三名，其義通用無別，故初
TX05n0004_p0825a12║於三乘中說為佛乘，次又以求牛車喻為求大乘，次又以等與大白牛車喻為等與大乘，
TX05n0004_p0826a01║次又以初說三車後但與大車喻為初說三乘後但度大乘，次又以不分別說為三者曰一佛
TX05n0004_p0826a02║乘，可知三種名義俱通用無別。二、求牛車者所求大乘，既即是求一切智、佛智、自
TX05n0004_p0826a03║然智、無師智、如來知見、力、無所畏者，試問超如來知見之外，更將何法為大白牛
TX05n0004_p0826a04║車之一佛乘？三、三乘中之大乘既名佛乘，應即是不分別說三之一佛乘，謂逐機宜分
TX05n0004_p0826a05║別說時則聲緣二乘相對為三，隨佛意不分別說時則唯有此一佛乘而已。若猶云離此佛
TX05n0004_p0826a06║乘外別有一乘，則彼所云別有之一乘應非佛法，以在佛法外故。四、等與大白牛車既
TX05n0004_p0826a07║明文是喻等與大乘，初許三車後但與大車既明文是喻初說三乘後但度大乘，若猶云離
TX05n0004_p0826a08║大乘外別有一乘，是明與佛語違抗也。
TX05n0004_p0826a09║次申義成：大白牛車之大佛乘，總以「佛之知見」為體用，約義解說則大白牛是
TX05n0004_p0826a10║真如無分別智，大寶車是具德妙莊嚴智，雖發心求大乘之菩薩，未登地前但依所聞於
TX05n0004_p0826a11║佛之大乘教理為境，起修諸大乘行，未證體智先已出三界煩惱——攝論等有義初地已
TX05n0004_p0826a12║盡斷煩惱——故求牛車者亦不妨與求羊鹿車者俱不得車、並無車體、皆索於車也。然
TX05n0004_p0827a01║法華本為會二乘入大乘，故於大乘不深分別，其實求牛車者與羊鹿車者，雖以佛教門
TX05n0004_p0827a02║出三界苦時，俱不得車、並無車體、皆索於車而大有不同也。一、求大乘者於佛乘之
TX05n0004_p0827a03║教理行證，但以未證為「不得」、「無體」，而以求證為「索」，故其得大白牛車者
TX05n0004_p0827a04║即登地證入佛之知見也。二乘則於佛乘之教理行證都未曾有為不得、無體，而以求有
TX05n0004_p0827a05║為索，故其得大牛車者，但先得佛乘之教理，於行證則從佛授決於將來得之耳。二、
TX05n0004_p0827a06║二乘於法華聞從前所修證之二乘行果，皆是為一佛乘所施之方便，故今皆與授記成佛
TX05n0004_p0827a07║，殊非本心所期；若本求大乘者，則雖證得佛知見，亦得其本心之所求耳。或謂：四
TX05n0004_p0827a08║衢道中授諸子大白牛車時，皆云「非本所望」，則大白牛車應亦非本所求之牛車也。
TX05n0004_p0827a09║然此云「非本所望」，求大乘者之非本所望，不同求二乘者之非本所望，二乘以得聞
TX05n0004_p0827a10║開示有佛知見為非所望，大乘以得證入佛知見為非本所望。佛知見既本所求，何以證
TX05n0004_p0827a11║時乃云非本所望？以從前但依教義解行，今得親證，迴然不可言思，故非本所望。經
TX05n0004_p0827a12║云：修多羅教如標月指，若復見月，了知所標畢竟非月，一切如來種種言教開示菩薩
TX05n0004_p0828a01║亦復如是。此明菩薩已入地者隨順覺性，親見月時了指非月，故非本所望耳。於此可
TX05n0004_p0828a02║知不應於大乘、一乘生異見，將大乘屬於權教之三乘，於大乘別立實教之一乘也。
TX05n0004_p0828a03║賢首華嚴教義分齊，料揀一乘大乘有十義別：一、權宜別，同光宅師所辨。
TX05n0004_p0828a04║二、教義別，謂經云以佛教門出三界苦，三乘中大乘但是教而一乘方是義。辨曰
TX05n0004_p0828a05║：此所云義，於教理行果四法中，指理言，指行言，抑指證言？指理、指行，則求大
TX05n0004_p0828a06║乘者本由聞大乘出三界，雖未能盡大乘行，然固有大乘理行矣。二乘但依二乘理行出
TX05n0004_p0828a07║三界，故於大乘之教亦未能有。指證以言則可未證，雖然未證，大乘固必趨至乎「證
TX05n0004_p0828a08║」而具足乎教理行證；故若但以「證」為一乘，則大乘具教理行證，而一乘則但大乘
TX05n0004_p0828a09║之證耳。
TX05n0004_p0828a10║三、所期別，謂經云非本所望故，大白牛車非本所求之牛車故，此已見光宅師所
TX05n0004_p0828a11║辨。
TX05n0004_p0828a12║四、德量別，謂宅內言牛車不言餘德，露地所放大白牛車，廣敘車德、牛德，其
TX05n0004_p0829a01║德量不同故。辨曰：此但前後法喻互為影略以避文繁耳，何足據以為異乎？不見宅內
TX05n0004_p0829a02║所求之大乘法說中，嘗云求一切智、佛智、自然智、無師智、如來知、見、力、無所
TX05n0004_p0829a03║畏等乎？此非即言大白牛車之德量乎？故合前後法喻觀之，即知其無異也。
TX05n0004_p0829a04║五、寄位別，謂本業、仁王經及十地、攝論等皆以初二三地寄在世間，四至七地
TX05n0004_p0829a05║寄出世間，八地上寄出出世間；四地至七地寄三乘，八地上寄一乘；八地上與七地下
TX05n0004_p0829a06║別，故一乘異大乘。辨曰：今謂大乘總包世間出世間及出出世間，若但以出出世間為
TX05n0004_p0829a07║一乘，亦名大乘中之一分，非可離異於大乘也。
TX05n0004_p0829a08║六、付囑別，引法華云：『未來世若有信如來智慧者，當為演說此法華經，令得
TX05n0004_p0829a09║佛慧故；若不信受者，當於如來餘深法中示教利喜』。謂餘深法，即大乘也，非一乘
TX05n0004_p0829a10║故云餘，非小乘故云深，法華別意唯在一乘，故作此囑。辨曰：三乘中求大乘者既即
TX05n0004_p0829a11║為求如來知見者，應即是「信如來智慧當為演說此經者」，餘深法指二乘權法，非佛
TX05n0004_p0829a12║自住之唯一大乘故云餘，非世間故云深。或泛指若華嚴、若深密等無小、對小之大乘
TX05n0004_p0830a01║法為餘深法，而專指會權皆實、無小非大之大乘為法華，此則法華與餘深法但分位有
TX05n0004_p0830a02║異，而唯一大乘無異也。
TX05n0004_p0830a03║七、根緣別，引華嚴云：『菩薩摩訶薩無量億那由他劫行六波羅密，修習道品善
TX05n0004_p0830a04║根，若未聞此經，或聞不信受隨順，是等猶為假名，不得名為真實菩薩』。謂多劫修
TX05n0004_p0830a05║菩薩行，又不聞不信華嚴經，若非三乘權教菩薩，是何人也？辨曰：三乘中大乘既是
TX05n0004_p0830a06║求無上覺者，由教理行而未能證，即是未聞此經，或聞不信，此經指入法身為大乘之
TX05n0004_p0830a07║真實菩薩，此但於大乘中行證淺深之異，不得云於大乘外別有一乘也。
TX05n0004_p0830a08║八、信順別，引華嚴云：『一切世界群生類，鮮有欲求聲聞乘，求緣覺者轉復少
TX05n0004_p0830a09║，求大乘者甚希有；求大乘者猶為易，信解此法甚為難』。謂賢首品正明信位成佛等
TX05n0004_p0830a10║事，既越三乘，恐難信受，故舉三乘對此決之。辨曰：華嚴舉果令信，別以圓圓果海
TX05n0004_p0830a11║徹於寂寂因源之法名為此法，然此法亦大乘中之果法，謂發大心猶易，而於果法能圓
TX05n0004_p0830a12║信無疑圓解無惑為甚難而已，豈得指此為別有一乘哉！
TX05n0004_p0831a01║九、顯示別，引華嚴云：『若眾生下劣，示以聲聞道；若復根少利，為說辟支佛
TX05n0004_p0831a02║；若有根明利，有大慈悲心，饒益諸眾生，為說菩薩道；若有無上心，決定樂大事，
TX05n0004_p0831a03║為示於佛乘，說無盡佛法』。辨曰：菩薩為大乘因，佛為大乘果，或宜聞說大乘因行
TX05n0004_p0831a04║，或宜聞說大乘果德，雖有因行果德不同，其為大乘無二。
TX05n0004_p0831a05║十、本末別，引大乘同性經：『所有聲聞法、辟支佛法、菩薩法、諸佛法，皆悉
TX05n0004_p0831a06║流入毗盧遮那一智藏大海』。謂此文約本末分異，仍會末歸本，明一乘三乘差別耳。
TX05n0004_p0831a07║辨曰：此云毗盧遮那智藏大海，總指大乘之體相用大言，以佛法為大乘果法，菩薩法
TX05n0004_p0831a08║為大乘因法，聲緣法為大乘方便法，故皆攝歸於大乘海。猶圓覺之所云圓覺，與楞嚴
TX05n0004_p0831a09║之所云如來藏，皆指一切法從流出耳。
TX05n0004_p0831a10║古近嚴別於一乘大乘者，其理由不外乎前之所述，但迷而局之則成別，悟而通之
TX05n0004_p0831a11║固無別也。若夫曲逗時宜而為一期方便之談，則於一為無量、無量為一之大乘法中，
TX05n0004_p0831a12║隨指一法以舉為最勝，亦何不可？迨妄情執著之既深，取作實法，則又不得不破其情
TX05n0004_p0832a01║而使順於理也。對辨一乘大乘，即非對辨一乘大乘，觀者幸毋於中起分別焉！（見海
TX05n0004_p0832a02║刊三卷一期）