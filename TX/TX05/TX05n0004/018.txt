TX05n0004_p0841a01║再論大乘三宗
TX05n0004_p0841a02║往者、嘗據「空」與「非空不空」，合說大乘為「一切法空宗」、「唯識圓覺宗
TX05n0004_p0841a03║」之二宗。然以唯識與圓覺猶可分也，故究竟顯了乃分三宗：
TX05n0004_p0841a04║　　　　一、法性空慧宗……………無漏般若宗──┐
TX05n0004_p0841a05║　　　　二、法相唯識宗……………有為唯識宗──┼──基師義
TX05n0004_p0841a06║　　　　三、法界圓覺宗……………無為真如宗──┘
TX05n0004_p0841a07║此三宗之分，見於吾之論著者已不止六七次，其引證發揮者皆可按覆參核。今以
TX05n0004_p0841a08║瑜伽師地論第十云：『問：如世尊言：「是諸緣起非我所作，亦非餘作。所以者何？
TX05n0004_p0841a09║若佛出世若不出世，安住法性、法住、法界」。云何法性？云何法住？云何法界？答
TX05n0004_p0841a10║：是諸緣起，無始時來理成就性，是名法性；如成就性以無顛倒文句安立，是名法住
TX05n0004_p0842a01║；由此法住以彼法性為因，是故說彼名為法界』。尤足引為誠證。故再論之：
TX05n0004_p0842a02║論云「法性」，此亦同名法性，乃為緣起及緣所起諸法無始時來理成就性，非安
TX05n0004_p0842a03║立諦不可施設，唯法空般若所通達，故以空慧為宗。諸無漏法從般若得，亦曰無漏般
TX05n0004_p0842a04║若宗。論云「法住」，此云法相，是安立諦如法施設名相，是識所緣唯識變現，故以
TX05n0004_p0842a05║唯識為宗。諸有為法皆唯識變，亦曰有為唯識宗。論云「法界」，此亦同名法界法，
TX05n0004_p0842a06║指法住，界指法性。法界一名，包上法住法性而言，在境即是性相一致，在智即是理
TX05n0004_p0842a07║量同時，此唯大圓滿覺佛正遍知乃能如此，故以圓覺為宗。或佛慧、佛知見為宗。此
TX05n0004_p0842a08║法界雖有時、有處、廣說一切有為法皆是無為法，若隨拈一法皆是法界等，而確為諸
TX05n0004_p0842a09║法真實如此之真如，故亦云無為真如宗。
TX05n0004_p0842a10║然論法住、何故此云法相？法住一名知者鮮故，不通用故。法相一名與法住一名
TX05n0004_p0842a11║，義相符故。法相一名較法住一名，義尤顯故。
TX05n0004_p0842a12║此三宗之差別何在？法性非安立故，一切名相不可施設故，唯用遮詞遣破，破如
TX05n0004_p0843a01║可破，畢竟無一名之可得。故唯引發法空般若以通達之，龍樹系大乘學屬之。法相是
TX05n0004_p0843a02║安立故，施設諸法名相故，多用表詞成立，破亦為立，顯了無一法之不建。故當善巧
TX05n0004_p0843a03║唯識現義以貫持之，無著系大乘學屬之。法界非安立非不安立，遮表破立同時一致，
TX05n0004_p0843a04║施設不施設皆不可思議，故是如來大圓覺海之所印證。
TX05n0004_p0843a05║此三宗之次第若何？在實證，由加行位入通達位，宗在通達法性之空慧；由通達
TX05n0004_p0843a06║位入修習位，宗在貫持法相之唯識；由修習位入究竟位，宗在印證法界之圓覺。在初
TX05n0004_p0843a07║心，則依法界圓覺以生信，依法相唯識以成解，依法性空慧以修行。故為兩重次第。
TX05n0004_p0843a08║初心、依聖言量起比現量；實證、依真現量成聖比量。（見海刊九卷三期）