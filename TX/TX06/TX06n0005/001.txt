TX06n0005_p0001a01║
TX06n0005_p0001a02║金剛般若波羅蜜經義脈
TX06n0005_p0001a03║——十年十月在北京夏宅講——
TX06n0005_p0001a04║一　釋經題目
TX06n0005_p0001a05║二　解經義脈
TX06n0005_p0001a06║甲　序分
TX06n0005_p0001a07║乙　正宗分
TX06n0005_p0001a08║1.　讚請印允
TX06n0005_p0001a09║2.　示教解釋
TX06n0005_p0001a10║（一）就菩薩所度眾生明
TX06n0005_p0001a11║（二）從度生所求佛果明
TX06n0005_p0001a12║（三）從佛果所證所說明
TX06n0005_p0001a13║（四）就證說所果所行明
TX06n0005_p0001a14║（五）就現在當處所聞所見明
TX06n0005_p0001a15║（六）就後先能持能修明
TX06n0005_p0001a16║（七）就菩薩能行自身明
TX06n0005_p0001a17║（八）就如來妙智觀機明
TX06n0005_p0001a18║（九）就如來現身說法明
TX06n0005_p0001a19║（十）就如來證果修因明
TX06n0005_p0001a20║（十一）就如來度生應化明
TX06n0005_p0001a21║（十二）就如來威儀住持知見明
TX06n0005_p0001a22║丙　流通分
TX06n0005_p0001a23║
TX06n0005_p0002a01║一　釋經題目
TX06n0005_p0002a02║此經名金剛般若波羅密。佛說般若，有十六會，故般若波羅密一名，通於諸部般
TX06n0005_p0002a03║若，是為通名；金剛一名，專指此部般若，是為別名。
TX06n0005_p0002a04║金剛有二：一、般若，二、般若斷。般若有二：一、體，二、用。此般若體，從
TX06n0005_p0002a05║本以來不生不滅，不垢不淨，不增不減，體性堅固，常住不動，不可破壞，故曰金剛
TX06n0005_p0002a06║。又此體性顯現時，一切妄相妄見，悉決斷無有，皆消歸於此體性，亦名金剛。是以
TX06n0005_p0002a07║金剛具有堅固、決斷二義。
TX06n0005_p0002a08║此般若用，本不離體，在眾生分中，既未能顯現此體，般若妙用亦無由而發生。
TX06n0005_p0002a09║苟一旦體顯用生時，則一切妄相妄見，悉皆破壞無有。其破妄之力，最極鋒利，故曰
TX06n0005_p0002a10║金剛。又此智用，不但能破壞一切，且不為一切所破，故云：般若若大火聚，凡有觸
TX06n0005_p0002a11║者無不被燒。苟妄想緣般若時，妄想即當下消滅，歸乎般若；若暗中無明，暗中若得
TX06n0005_p0002a12║明，則明存暗亡；妄想若緣般若，則般若生妄想不生矣。故此智用，非常堅固，非他
TX06n0005_p0003a01║可壞，是名金剛。
TX06n0005_p0003a02║般若斷有二：一、所斷，二、能斷。所斷非他，即妄相妄見耳。所見之妄相，由
TX06n0005_p0003a03║能見之妄見而生，如空花由目眚而有。妄相妄見皆一妄想心所現，如空花赤眚，皆從
TX06n0005_p0003a04║一眼病而起；眼病若愈，眚花俱滅，妄想若斷，相見均寂。但此妄想最極堅固深細，
TX06n0005_p0003a05║無處不到，無法不緣，通於一切眾生法、菩薩法、佛法，甚難斷除，可謂之為金剛妄
TX06n0005_p0003a06║想，非金剛智無能斷之。
TX06n0005_p0003a07║能斷即般若慧，此慧有三：曰聞、思、修。由文字般若發生聞慧，觀照般若發生
TX06n0005_p0003a08║思、修二慧。聞、思二慧及修慧中之一分，皆為資糧慧，其餘一分為加行慧；由資糧
TX06n0005_p0003a09║加行二慧，降伏妄想。由加行位中世第一位進證智體，創獲實慧而斷除之，妄想斷處
TX06n0005_p0003a10║即般若顯發處。此能斷之般若，最為堅利，故名金剛。——上之智體、智用、所斷、
TX06n0005_p0003a11║能斷，皆具有金剛之義，故曰金剛般若。
TX06n0005_p0003a12║波羅密譯為事究竟，因金剛般若而得到於究竟故。此究竟有三：一、金剛智體究
TX06n0005_p0004a01║竟，所謂顯現究竟。此體本來不生，亦無有滅，平等週遍，無動無搖，生佛同具；不
TX06n0005_p0004a02║過眾生為無明所覆，若以金剛智顯現之，顯現至於究竟，即成就三德中之法身德，三
TX06n0005_p0004a03║身中之法性身，三涅槃中之性淨涅槃。所謂一究竟一切究竟，一切究竟一究竟。全經
TX06n0005_p0004a04║能顯之法雖有種種，而所顯者，唯此體性而已。苟明乎此，則佛一代時教所說之法，
TX06n0005_p0004a05║皆可瞭然，奚獨此經。
TX06n0005_p0004a06║二、金剛智用究竟，所謂發生圓滿。此用由體而生，體若未顯，用則不生，須由
TX06n0005_p0004a07║修習而漸次出生增長。到究竟時，即成就三德中之般若德，三身中之受用身，三涅槃
TX06n0005_p0004a08║中之無住涅槃。因地之種種妄想，至此皆成無量河沙之功德，所謂不可思議之般若妙
TX06n0005_p0004a09║用也。
TX06n0005_p0004a10║三、金剛斷究竟，所謂伏斷淨盡。斷通能所，能斷有二：一、緣能斷，即資糧、
TX06n0005_p0004a11║加行二慧。二、真能斷，即世第一位進證智體所生之根本無分別慧；此慧能斷除妄想
TX06n0005_p0004a12║至於究竟，故曰金剛般若波羅蜜。所斷之妄想，若種子，若現行，一一悉皆被斷無餘
TX06n0005_p0005a01║，亦曰波羅密。合能所斷皆究竟，故曰金剛斷究竟。此斷究竟，即成三德中之解脫德
TX06n0005_p0005a02║，三身中之應化身，三涅槃中之擇滅涅槃。此真能斷，即前之智體、智用，亦即金剛
TX06n0005_p0005a03║也。試列表於左：
TX06n0005_p0005a04║　　　　　　　　　　　　　　　　　　　┌智體……顯現究竟…法身…法性身…性淨涅槃
TX06n0005_p0005a05║　　　　　　　　　　　　　　　┌般　若┤
TX06n0005_p0005a06║　　　　　　　　　　　　　　　│　　　└智用……發生圓滿…智慧…受用身…無住涅槃
TX06n0005_p0005a07║　　　　　　　　　　　　金　剛┤　　　　　　　　┌妄相┐
TX06n0005_p0005a08║　　　　　　　　　　　　　　　│　　　　┌所斷┐┤　　├─妄想心
TX06n0005_p0005a09║　　　　　　　　　　　　　　　└般若斷─┤　　│└妄見┘
TX06n0005_p0005a10║　　　　聞……文字般若┐　　　　　　　　│　　├伏斷淨盡…解脫…應化身…擇滅涅槃
TX06n0005_p0005a11║　　　　思┐　　　　　├資糧慧┐　　　　├能斷┘
TX06n0005_p0005a12║　　　　　├─觀照般若┘　　　├緣能斷─┘│
TX06n0005_p0005a13║　　　　修┘──────加行慧┘　　　　　│
TX06n0005_p0005a14║　　　　　　　　　　　┌智　體┐　　　　　│
TX06n0005_p0005a15║　　　　　　　　金剛─┤　　　├真能斷──┘
TX06n0005_p0005a16║　　　　　　　　　　　└智　用┘
TX06n0005_p0006a01║二　解經義脈
TX06n0005_p0006a02║茲釋經文，暫依卅二分，另為分判：一、序分，即第一分是。由『如是我聞至千二
TX06n0005_p0006a03║百五十人俱』，為通序，同諸經故。自『爾時世尊至敷座而坐』，為別序，異他經故。二、
TX06n0005_p0006a04║正宗分，自第二分至第卅二分前半是。三、流通分，第卅二分後半是。
TX06n0005_p0006a05║甲　序分
TX06n0005_p0006a06║序分如常釋。
TX06n0005_p0006a07║乙　正宗分
TX06n0005_p0006a08║１　讚請印允
TX06n0005_p0006a09║正宗分二：一、讚請印允，第二分是。二、示教解釋，自第三分至第卅二分前半
TX06n0005_p0006a10║是。
TX06n0005_p0006a11║讚請印允，即為四段：一、須菩提讚歎，即『希有世尊！如來善護念諸菩薩，善
TX06n0005_p0006a12║付囑諸菩薩』是。蓋眾生初始發菩提心，尚未開顯金剛智體時，非佛為之調護愛念
TX06n0005_p0007a01║，不但不能增長，且多退墮。是以經過二大阿僧祇劫之八地菩薩，尚須諸佛之警覺，
TX06n0005_p0007a02║始不住於所證空性而進取佛果，況初發心者！然亦眾生之自生自長，非佛能代其生長
TX06n0005_p0007a03║，不過佛時時調護愛念之，為其增上緣，以除其妨害生長者耳，故謂之善護念。既得
TX06n0005_p0007a04║佛護念，遂能開發智體，智體顯現後，佛即為之印證，並囑其善為保持，拔度眾生，
TX06n0005_p0007a05║是曰付囑。以其實無所付囑而付囑，故曰善付囑。二、須菩提請問，即『世尊！善男
TX06n0005_p0007a06║子至云何降伏其心』是。在須菩提意，以為菩薩發心，雖廣大過於二乘，然其必有所
TX06n0005_p0007a07║應住之境，所降伏之妄想，及能降伏之道，與二乘非異。三、佛印證所讚非謬，即『佛言
TX06n0005_p0007a08║：善哉，善哉！至付囑諸菩薩』是。四、佛允答所請，即『汝今諦聽』下是。所言應如是住，
TX06n0005_p0007a09║如是降伏其心之『如是』二字，即指下文第三、第四兩分大意。
TX06n0005_p0007a10║２　示教解釋
TX06n0005_p0007a11║次示教解釋。全經關鑰，不出須菩提『云何應住、云何降伏其心』之兩問；世尊『應如
TX06n0005_p0007a12║是住、如是降伏其心』之兩答。前第二分中為正問，下第三第四兩分為正答，自第五分
TX06n0005_p0008a01║至第三十二分前半反覆問答，皆不過顯明此二種問答耳。此本經之脈絡也。今略明之
TX06n0005_p0008a02║：夫心本無相，由妄想而幻起，能取之見分與所取之相分。相如空華，空華本體即光明
TX06n0005_p0008a03║清淨之虛空，亦即平等周遍之金剛般若體性。故吾人當前所有之一切法相，種種妄想
TX06n0005_p0008a04║，當體即金剛智體，何所用其降伏？又何待降伏？祗了達妄想即空，即妄見自然無所
TX06n0005_p0008a05║分別。相見既息，妄心寂滅，常住平等之金剛智性豁然顯現；故妄想非妄想，假名為
TX06n0005_p0008a06║妄想耳。既無所降伏之妄，亦無能降伏之道。如是降伏者，為真降伏，為究竟降伏，
TX06n0005_p0008a07║為無過咎降伏，為不共二乘之獨菩薩法降伏。所言降伏者，即非降伏，是名降伏。所
TX06n0005_p0008a08║云住者，凡夫則住於生死，二乘則住於涅槃，皆以有所住為住，因其未開顯此金剛般
TX06n0005_p0008a09║若體性，不能發生金剛般若妙用，遂住於法而不住般若矣。菩薩了達一切法當體畢竟
TX06n0005_p0008a10║空寂之金剛智性，有何法為菩薩所住？又何有能住於法之菩薩？以一切不住故，則能
TX06n0005_p0008a11║發生一切心，獲得不可思議之金剛智用，遂成就無量無邊等同金剛體性之福德，故非
TX06n0005_p0008a12║住相布施等福德所能比較，此全經之大義也。是以絕相顯體，即降伏其心；體顯用生
TX06n0005_p0009a01║，即無住而住矣。
TX06n0005_p0009a02║此示教解釋中分二：一、直顯示教答，二、逐疑解答。又更總分為十二段。
TX06n0005_p0009a03║（一）就菩薩所度眾生明——第三、第四分
TX06n0005_p0009a04║此段最為緊要，為全經之綱宗。下十一段，皆不過就須菩提及大眾所疑上逐層解
TX06n0005_p0009a05║釋，藉以發明此一段耳。於中分二：先答降伏其心，即第三分。次答應如是住，即第
TX06n0005_p0009a06║四分。
TX06n0005_p0009a07║菩薩降伏其心之法，即在發度一切眾生心，而精進勇猛修行一切度生事業，所謂
TX06n0005_p0009a08║所有一切眾生之類，我皆令入無餘涅槃而滅度之，而同時又須觀察實無所度之眾生可
TX06n0005_p0009a09║令其涅槃者。蓋眾生相乃由妄想分別而起，眾生真實體性，即不生不滅常住周遍之大
TX06n0005_p0009a10║般涅槃，既本來涅槃，何須菩薩令其入耶？如虛空本來無花，何從有滅？不過如幻之
TX06n0005_p0009a11║眾生，於不生不滅法上幻起生死大苦，菩薩乃起空花萬行，巧設種種方便而度脫之，
TX06n0005_p0009a12║實則本無所度之眾生，亦無所入之涅槃。然亦非不度眾生，不過既了眾生性空，乃能
TX06n0005_p0010a01║不起執著，正好廣行一切度生事業。若不了此，則必妄計有能度眾生之菩薩，是曰我
TX06n0005_p0010a02║相；計有所度，是曰人相；復於所度中分其根性利鈍品類差別等，是曰眾生相；又計
TX06n0005_p0010a03║其輪迴生死流轉相續，是曰壽者相。若著四相，則我見堅固，妄想隨逐，尚無能自度
TX06n0005_p0010a04║，何暇度生，故曰即非菩薩。若能觀眾相皆空，則本體立現，妄心不降而自降，不用
TX06n0005_p0010a05║何種對治法以為滋妄之本。蓋對治之法，乃係以妄除妄；妄妄無窮，終非究竟，故於
TX06n0005_p0010a06║妄心起時，即觀妄心當體空寂，無絲毫實在可得，無所用其降伏，即澈底降伏無餘矣
TX06n0005_p0010a07║。此無四相，約人空明，以四相皆不離於人我執故。
TX06n0005_p0010a08║次答應云何住：夫心本周遍，離能離所，絕對絕待，無所可住，亦無能住，凡夫不
TX06n0005_p0010a09║了，妄見有所住耳。夫謂空有花，已是顛倒，復問此花應云何住，豈非迷罔？皆由執
TX06n0005_p0010a10║法實有，不達法空耳。故佛特告之曰：菩薩於法應無所住行於布施。夫不住於法者，
TX06n0005_p0010a11║非有一實在之法令其不住，實一切法皆由妄心分別堅執為有，體本空寂故無可住。以
TX06n0005_p0010a12║不住故，則契應周遍法界等同虛空之金剛智體，由體起用，發而為施、戒、忍、進、
TX06n0005_p0011a01║禪、智等度。此施等六度之智用，既由周遍法界之智體而發，故其所得之福德，亦等
TX06n0005_p0011a02║同智體，而不可思量。是以住相行施，不但福德有限，且為菩薩應斷之妄想；以不了
TX06n0005_p0011a03║達實相無相，妄有所住故。不住相布施，則成為金剛般若之妙用，以此智體本來具足
TX06n0005_p0011a04║一切法故。夫不應住於法者，破有相之執也；行於布施者，破空無之執也。以破一切
TX06n0005_p0011a05║相，金剛智體顯；智體顯現，則智用現前；智用現前，則無量無邊福德聚，而空無之
TX06n0005_p0011a06║妄見亦祛。全經脈絡皆如是，所謂以畢竟空顯畢竟不空之無量福德也。後文乃由空生
TX06n0005_p0011a07║等餘疑未了，佛乃重重破之耳。當知其破處，正是顯此金剛智體處；破後即較量功德
TX06n0005_p0011a08║者，以妄破則體顯，體顯則用生，用生故出生無量無邊之福德也。
TX06n0005_p0011a09║二、逐疑解釋答，即十二段中之第二段至第十二段是。更總為二：甲、就菩薩法
TX06n0005_p0011a10║明，自第二段至第七段是，亦即原分自第五分至第十七分是。乙、就如來法明，自第
TX06n0005_p0011a11║八段至第十二段是，亦即原分自第十八分至第三十二分前半是。先就菩薩法明，有六
TX06n0005_p0011a12║段。
TX06n0005_p0012a01║（二）從度生所求佛果明——第五、第六分
TX06n0005_p0012a02║上文云無眾生可度，空生遂疑：菩薩得證佛果，無不由度眾生而來，既云無生可度
TX06n0005_p0012a03║，菩薩從何而證佛果。佛遂問之曰：可以身相見如來不？空生經佛一問，即悟如來身
TX06n0005_p0012a04║相本來空寂，不應於此相上執著分別。下文所有問答之意，大約相同。蓋諸佛法身，
TX06n0005_p0012a05║本來離一切相、一切分別，故不可見；即佛之自受用身，亦周遍法界，等同虛空，不
TX06n0005_p0012a06║可得見；佛他受用身及應化身，雖不可見，然隨各人所見各各不同，以其本無定相可
TX06n0005_p0012a07║見，不過隨心變現，究竟是一種虛妄之法，非金剛般若本體，以本體不可以相見故。
TX06n0005_p0012a08║若見諸相非相者，破一切虛妄也。即見如來者，妄破而體顯也。體顯則智用生，故下
TX06n0005_p0012a09║即云一念生淨信，得福無量，此淨信本於空一切妄想而生，故其得福德亦等同法性無
TX06n0005_p0012a10║量無邊矣。下復就無四相等明者，重顯一切法相無不空寂，究竟不應取著耳。
TX06n0005_p0012a11║（三）就佛果所證所說明——第七、第八分
TX06n0005_p0012a12║據上二段而言，則菩薩上無佛道可成，下無眾生可度，空生遂疑：今者如來又由何
TX06n0005_p0013a01║所證而說法耶？不知金剛般若體性，本非妄見所能取，亦非語言可能道。凡一切法，
TX06n0005_p0013a02║皆無有決定相可取可說，以法即非法故。無為法、指金剛智體；差別、指金剛智用。
TX06n0005_p0013a03║此明降伏其心。下明應如是住，此四句偈，一一字皆顯金剛體性，故受持之福德殊勝
TX06n0005_p0013a04║。此經即離一切相即一切法之金剛般若體用，故佛法全體即此經，諸佛之法無不從此
TX06n0005_p0013a05║經出。實則諸佛之法既即此經，並無能出所出，佛法亦即非佛法。
TX06n0005_p0013a06║（四）就證說所果所行明——第九、十、十一、十二分
TX06n0005_p0013a07║此第九分就小乘所證之果，所修之行，以明當體空寂常住不動之金剛般若體性。
TX06n0005_p0013a08║因上文言一切聖賢皆以無為法而有差別，遂疑既云無為法，云何復有差別耶？佛乃以
TX06n0005_p0013a09║其所證者一一徵問之，空生遂悟四果當體全空，毫無自性，雖有其名，並無其實。是
TX06n0005_p0013a10║以四果非果，差別非差別，亦無所修之行，以實無所行，乃名之曰阿蘭那行耳。
TX06n0005_p0013a11║第十分就大乘果行以明金剛智體。如來在然燈佛所，於法實無所得，從果上顯。
TX06n0005_p0013a12║菩薩莊嚴佛土，從因上顯。以果因皆不可得，顯出非因非果之法身自性。菩薩莊嚴佛
TX06n0005_p0014a01║土，即是以大慈悲心滅度一切眾生；即非莊嚴是名莊嚴，即是實無有眾生得滅度者。
TX06n0005_p0014a02║以一切畢竟空寂，顯現本來之妙真如性，即是清淨心，具足萬法；一有所住，即為法
TX06n0005_p0014a03║縛，而不清淨矣。譬如手能執一切物，若執一物，餘物皆不能執，則成專執此物之手
TX06n0005_p0014a04║矣。大身指報身言。非身名大身者，謂遍滿法界法皆是非身，而大身即以此一切法為
TX06n0005_p0014a05║其身，故名大身。
TX06n0005_p0014a06║上九、十兩分皆明不空之真空，此十一、十二兩分明非有之玅有。以一切所證之
TX06n0005_p0014a07║理，所說之義，若因若果，無不空寂。妄想空故，智體顯現；智體顯現故，智用殊勝
TX06n0005_p0014a08║，得福無量。以此經全是顯佛之法身，故此經即佛法身舍利，一字一句，皆係佛之法
TX06n0005_p0014a09║性身所現，故經典所在之處，即為三寶所在處也。
TX06n0005_p0014a10║（五）就現在當處所聞所見明——第十三分
TX06n0005_p0014a11║此疑餘者可空，而現在當前聞佛所說之金剛般若波羅密之法相，及所見依報之佛
TX06n0005_p0014a12║土，正報之佛身，總不可空。佛乃顯其無不皆空，故云：般若波羅密，非般若波羅密
TX06n0005_p0015a01║，即空此法相也。微塵非微塵，世界非世界，以依報空寂，顯金剛智體；三十二相非
TX06n0005_p0015a02║三十二相，以正報空寂，顯此金剛智體；體顯用生，故福德無量。
TX06n0005_p0015a03║（六）就後先能持能修明——第十四、十五、十六分
TX06n0005_p0015a04║此就後世眾生持此經，及佛過去修此行，而明此金剛智體。實相無相，非生因之
TX06n0005_p0015a05║所生，及了因之所了，必信心清淨不著於相，乃能生此非相之實相。來世眾生取著一
TX06n0005_p0015a06║切相，皆不能了解此義，故不能受持；真能受持者，必能離一切相；離一切相，即得
TX06n0005_p0015a07║諸佛平等法身，故名諸佛。第一波羅密，即般若波羅密；以相即非相，故般若非般若
TX06n0005_p0015a08║。上就當來眾生言，下就佛過去修忍辱行而言，以顯離相之功用。若心有所住，即非
TX06n0005_p0015a09║依所教而住，故應無住而住，無修而修。此法無實虛者，以本無所得故。十五、十六
TX06n0005_p0015a10║兩分，皆顯不住相修持之福德無量耳。
TX06n0005_p0015a11║（七）就菩薩能行自身明——第十七分
TX06n0005_p0015a12║前數段，皆就所行之因果明其空寂，以顯金剛智體，此則就菩薩能行之自身而言
TX06n0005_p0016a01║，所謂前空所空，今空能空。故須菩提重興前問，佛重申前答，以明一切法當體皆是
TX06n0005_p0016a02║平等真如，常住法身，是以一切法即非一切法，無一法非佛法。又恐其執著有一了達
TX06n0005_p0016a03║法即非法之菩薩，故言實無有法名為菩薩；若通達人法二無我者，真是菩薩。
TX06n0005_p0016a04║（八）就如來玅智觀機明——第十八、十九分
TX06n0005_p0016a05║此下就如來法明，有五段。五眼明佛能觀機之玅智，無數世界中無數眾生之無數
TX06n0005_p0016a06║心，明所觀之機。眾生若干種心，本無空間之表現，祇有時間之相續，而過去既過去
TX06n0005_p0016a07║，未來尚未來，現在又不住，故心相差別雖多，而毫無自體可得。以其實體即如來所
TX06n0005_p0016a08║證之平等法性涅槃妙心故，故無不悉知悉見。又恐執於空無，故云：福德無即福德多
TX06n0005_p0016a09║。並可例知諸心即非心，非心即真心也。
TX06n0005_p0016a10║（九）就如來現身說明法——第廿、廿一分
TX06n0005_p0016a11║佛之身相無論如何莊嚴，皆由眾生妄想所見；故應了身相即非身相，始與離相之
TX06n0005_p0016a12║法身相應。既無身相可得，亦無有法可說。空生遂疑：未來眾生，恐不易信此空而不
TX06n0005_p0017a01║空，有而不有之甚深妙法，佛遂以眾生本非眾生，何有生信與不生信破之。
TX06n0005_p0017a02║（十）就如來證果修因明——第廿二、廿三、廿四分
TX06n0005_p0017a03║此明如來證即無證，修即非修。無修而修，修此因行；無得而得，得此大果。故
TX06n0005_p0017a04║持此經，福不可量。
TX06n0005_p0017a05║（十一）就如來度生應化明——第廿五、廿六、廿七、廿八分
TX06n0005_p0017a06║若有一度眾生之念，必取著於眾生相，即有四相矣。有我乃凡夫之見，然凡夫亦
TX06n0005_p0017a07║無實相，以當體空寂故。以相即非相，故應不即三十二相以觀如來。以一切諸相既本
TX06n0005_p0017a08║來平等，當體即是如來法身本體，本無有生，從何有滅？故不應滅相以觀如來。能將
TX06n0005_p0017a09║此一切法無我之理，忍可於心，行於六度，不貪著福德，而所受之福德自無量矣。
TX06n0005_p0017a10║（十二）就如來威儀住持知見明——第廿九、卅、卅一、卅二前半分
TX06n0005_p0017a11║上破取色身相，此去來等破取作用相。以如來真空無住之平等法身，遠離一切諸
TX06n0005_p0017a12║相，云何可以去來等假相見之？合微塵為世界，碎世界為微塵；微塵實有，不應從碎
TX06n0005_p0018a01║世界而成；世界實在，不應合微塵而成；互相假借，兩皆非實。若世界實有者，即是
TX06n0005_p0018a02║幻合多體而成之一個體相，此一合相，既非實有，如空中花，故不可說。所可說者，
TX06n0005_p0018a03║皆其假名，但凡夫顛倒，執為實在耳。前四相就所取言，四見就能取言，其實能所皆
TX06n0005_p0018a04║同出一妄心，凡有所知所見、能知能見，皆係妄想分別執著而生。故一切知見，皆虛
TX06n0005_p0018a05║妄法，皆無實體，當體即妙真如性，如是知見，即顯現金剛般若之無相妙體。此無相
TX06n0005_p0018a06║體性，不可知見，不可取著；以可知見取著者，皆是有為有相之法耳。一切有為之法
TX06n0005_p0018a07║，無不似有而有，有即非有，於此非有之妙有中而行於六度，即是發生金剛般若之無
TX06n0005_p0018a08║住妙用，亦即降伏其心、安住其心之究竟法矣。
TX06n0005_p0018a09║上來正宗分竟。自『佛說是經已』，至『信受奉行』，為流通分。如常釋。（大勇記）
TX06n0005_p0018a10║（見海刊二卷十二期）