TX06n0005_p0019a01║金剛般若波羅蜜經講錄
TX06n0005_p0019a02║——十三年五月在武昌佛教會講——
TX06n0005_p0019a03║法會因由分第一
TX06n0005_p0019a04║善現啟請分第二
TX06n0005_p0019a05║大乘正宗分第三
TX06n0005_p0019a06║妙行無住分第四
TX06n0005_p0019a07║如理實見分第五
TX06n0005_p0019a08║正信希有分第六
TX06n0005_p0019a09║無得無說分第七
TX06n0005_p0019a10║依法出生分第八
TX06n0005_p0019a11║一柤無柤分第九
TX06n0005_p0019a12║莊嚴淨土分第十
TX06n0005_p0019a13║無為福德勝分第十一
TX06n0005_p0019a14║尊重正教分第十二
TX06n0005_p0019a15║如法受持分第十三
TX06n0005_p0019a16║離柤寂滅分第十四
TX06n0005_p0019a17║持經功德分第十五
TX06n0005_p0019a18║能淨業障分第十六
TX06n0005_p0019a19║究竟無我分第十七
TX06n0005_p0019a20║一體同觀分第十八
TX06n0005_p0019a21║法界通化分第十九
TX06n0005_p0019a22║離色離柤分第二十
TX06n0005_p0019a23║非說所說分第二十一
TX06n0005_p0019a24║無法可得分第二十二
TX06n0005_p0019a25║淨心行善分第二十三
TX06n0005_p0019a26║福智無比分第二十四
TX06n0005_p0019a27║化無所化分第二十五
TX06n0005_p0019a28║法身非柤分第二十六
TX06n0005_p0019a29║無斷無滅分第二十七
TX06n0005_p0019a30║不受不貪分第二十八
TX06n0005_p0019a31║威儀寂靜分第二十九
TX06n0005_p0019a32║一合理柤分第三十
TX06n0005_p0019a33║知見不生分第三十一
TX06n0005_p0019a34║應化非真分第三十二
TX06n0005_p0019a35║
TX06n0005_p0020a01║今講此經，先講經題，次講經文。經題為金剛般若波羅蜜經八字。經常法也，
TX06n0005_p0020a02║佛口所宣說之常法，皆謂之經。波羅密、梵語，密、到義，波羅、彼岸義，即到彼
TX06n0005_p0020a03║岸義。如過渡然，由此岸到彼岸也。又波羅蜜，事究竟義，謂凡事做到圓滿究竟、
TX06n0005_p0020a04║即謂之波羅密。般若、梵語，智慧義。金剛、礦物名，其質最堅最利，不為一切物
TX06n0005_p0020a05║所摧破，而能摧破一切物。且其堅利之質，本來具足，非由外物搆成，亦非由外物
TX06n0005_p0020a06║鍛煉而成。以之喻人本具之佛智慧，從無始以來人人同具，在聖不增，在凡不減，
TX06n0005_p0020a07║不為無始無明所汩沒，且能照破無始無明，如風掃浮雲，霜消杲日，雖寂照如如，
TX06n0005_p0021a01║而復非寂非照，雖非寂非照，而復恆寂恆照，此即所謂金剛般若也。若不具此金剛
TX06n0005_p0021a02║般若，則所事不能到圓滿究竟，故必須金剛般若，始能波羅密也。今且就世間法言
TX06n0005_p0021a03║之，無論欲辦何事，無智慧本不能辦，無較優之智慧，雖辦亦不能辦到成就，此世
TX06n0005_p0021a04║人所共知共見者也。更從出世法念佛一門言之，倘念佛之人，未經耆宿之開示了達
TX06n0005_p0021a05║念佛之真理，固不能念，即念亦不能有往生極樂之成功。何以故？不具金剛般若，
TX06n0005_p0021a06║必不能摧破邪道，護持正法也。昔有一念佛者，因其友數稱其名，其人聞之，曰：
TX06n0005_p0021a07║汝何故念我名乎？友曰：我念汝名纔數百聲，汝即生瞋心，汝念彌陀佛日千百萬聲
TX06n0005_p0021a08║，焉知彌陀佛不生瞋心乎？其人恐念佛褻佛，遂自此不念。又有一念佛之人，遇一
TX06n0005_p0021a09║禪師詰之曰：念佛者是誰？其人懵然。謂念佛無益，亦停止不念。蓋皆由不具金剛
TX06n0005_p0021a10║般若，一遇外緣即為所障住也。更有人頗解佛說西方有佛，號阿彌陀，今現在說法
TX06n0005_p0021a11║，倘有人稱念其名，念至三五七日，一心不亂，臨命終時，即得往生彼處，故日夜
TX06n0005_p0021a12║念不輟。一日、有參禪師謂之曰：父母未生以前是誰？死後誰往生？其人心亂猶豫
TX06n0005_p0022a01║，將念佛功夫從此間斷，此無他，不具金剛般若，不能破他而為他所破也。倘能獲
TX06n0005_p0022a02║得金剛般若，心佛無二，念佛念心，是心是佛，並無能念之人，亦無所念之佛，念
TX06n0005_p0022a03║念無念，自他圓融，並無眾生亦無有佛，即是往生極樂世界，即是阿彌陀佛矣。尚
TX06n0005_p0022a04║何異說之足障乎！是即念佛之事，成辦到圓滿究竟也。然此經所說到圓滿究竟，有
TX06n0005_p0022a05║特殊之義焉。此經為教化菩薩之大法，指示菩薩修行六度萬行，證得菩提涅槃之佛
TX06n0005_p0022a06║果，方可謂之圓滿究竟。二乘證得生空智果，我執雖去，法執猶存，不得謂之圓滿
TX06n0005_p0022a07║究竟也。須菩提本屬聲聞，不樂小法，迴趣大乘，慇懃啟請無上妙法以資進修，故
TX06n0005_p0022a08║世尊於祇陀林，當一千二百五十大比丘眾，為說此經，俾各各了達此金剛般若，逕
TX06n0005_p0022a09║趣無上菩提及究竟涅槃。經中所云發菩提心，行六度萬行，而不住於相等之妙諦，
TX06n0005_p0022a10║即金剛般若之行相也，亦即趣證無上因果之妙法也。明夫此，則知所謂金剛般若波
TX06n0005_p0022a11║羅密矣。
TX06n0005_p0022a12║此經為釋迦牟尼佛金口所宣說，為阿難尊者所結集，原本梵文，後入中國，經
TX06n0005_p0023a01║鳩摩羅什法師翻譯成中文。鳩摩羅什，梵音，華言童壽，即童年而有耆德之謂。又
TX06n0005_p0023a02║稱曰三藏法師，三藏者，經律論也。言能以經律論為師，亦能以經律論為他人之師
TX06n0005_p0023a03║此經與彌陀經，譯本有多種，而此師所譯者明白曉暢，故最為流通焉。
TX06n0005_p0023a04║法會因由分第一
TX06n0005_p0023a05║此經原無分數，後經梁昭明太子分為三十二分，雖分為三十二分，而文與義本
TX06n0005_p0023a06║一氣連貫，不為分所割截，讀者會而通之可也。此第一分，曰法會因由，凡會聚眾
TX06n0005_p0023a07║弟子說法，曰法會。凡法會說法，必有發起之因由，如放光震動等類是。此會不然
TX06n0005_p0023a08║，則以持缽、乞食、洗足、敷座、日用尋常之本地風光而為說法之因由焉。若依三
TX06n0005_p0023a09║分判經：此分完全為序分，序有二：一通，二別。自如是我聞至千二百五十俱，為
TX06n0005_p0023a10║通序；自爾時至敷座而坐，為別序。
TX06n0005_p0023a11║如是我聞：
TX06n0005_p0023a12║自下明通序。通序有六事，『如是』者，第一、明所聞之法。如、決定義，是、即指
TX06n0005_p0024a01║此經，決定所聞之法即此經也。此二字總括全經宗旨，明夫全經宗旨，即明諸法實
TX06n0005_p0024a02║相，即明金剛般若，即明究竟無上菩提，故云如是。『我聞』者，第二、明能聞之人。我
TX06n0005_p0024a03║者，阿難自稱，聞、耳聞，謂我親從佛邊聞，非傳聞也。夫我本四大、五陰和合連
TX06n0005_p0024a04║續之假相，耳為五根外門之假形，識無有時，聞亦無有，何以謂之我聞耶？隨世俗
TX06n0005_p0024a05║故，說我聞無咎。若依勝義，則是因緣聞，是不聞聞，是聞無所聞；故說者無說無
TX06n0005_p0024a06║示，聞者無聞無得也。
TX06n0005_p0024a07║一時、
TX06n0005_p0024a08║此第三明說經之時。一、數量義，時、即時間。即遙指釋迦牟尼佛在舍衛國祇
TX06n0005_p0024a09║洹精舍，於有數量之時間說此經也。
TX06n0005_p0024a10║佛在舍衛國祇樹給孤獨園。
TX06n0005_p0024a11║佛者，第四明說經之主。佛、梵語，具言佛陀，華言覺者，自覺、覺他、覺行
TX06n0005_p0024a12║圓滿義、即由金剛般若到究竟圓滿妙莊嚴海富有萬德之稱。在者，住義，行住坐臥
TX06n0005_p0025a01║悉可名住。舍衛國祇樹給孤獨園者，第五明說經之處。處有二：一通，二別。舍衛
TX06n0005_p0025a02║國即通處，祇樹給孤獨園即別處也。舍衛國在中天竺國，佛受須達長者之請，故居
TX06n0005_p0025a03║於此。祇樹給孤獨園，即祇洹精舍也。時舍衛國主波斯匿王有一大臣，名曰須達，
TX06n0005_p0025a04║家富好施，人咸稱之曰給孤獨。因擇地起舍請世尊說法，化導眾生，適覓得王太子
TX06n0005_p0025a05║祇陀之園，園在國城外，其地平正，樹木鬱茂，最為適宜。太子謂之曰：卿若以黃
TX06n0005_p0025a06║金布滿其地，便當相與。須達如其言，以金密布，僅餘少地。太子曰：前言戲耳，
TX06n0005_p0025a07║返其金即施以園。須達不可，國人亦以太子無戲言反難。太子不得已，曰：止，勿
TX06n0005_p0025a08║更出金，園屬卿，樹屬我，可乎？須達從之。舍成，遂以二人之名連合樹園名之。
TX06n0005_p0025a09║與大比丘眾，千二百五十人俱。
TX06n0005_p0025a10║此第六明同聞眾也。比丘、梵語，華言乞士。有二義：一、乞佛法以資心，二
TX06n0005_p0025a11║、乞食物以資身。大者、比丘中具大德大名聞者也。眾者、僧也。僧非個人之名，
TX06n0005_p0025a12║四人以上謂之僧，彷彿一團體之謂。千二百五十人俱者，俱、共住義。千二百五十
TX06n0005_p0026a01║人、即共住大比丘眾之總數也。過去現在因果經云：耶舍長者子朋黨五十人，優樓
TX06n0005_p0026a02║頻螺迦葉師徒五百人，那提迦葉、伽耶迦葉師徒各二百五十人，舍利弗、目連師徒
TX06n0005_p0026a03║各一百人，共千二百五十人也。然法會聽眾本不可以數計，此眾先本外道，見佛在
TX06n0005_p0026a04║先，得度亦在先，因感佛之鴻恩——度其出離三界，解脫生死——，故常隨行藉以
TX06n0005_p0026a05║報恩也。以上六事具足，義乃完成。其往蹟均彰彰可考，確非阿難之所杜撰也。
TX06n0005_p0026a06║爾時、世尊食時，著衣、持缽，入舍衛大城乞食，於其城中次第乞已。
TX06n0005_p0026a07║自下別序，分二章：一、明途行乞食事，二、明敷座而坐事。此初。『爾時』者，
TX06n0005_p0026a08║即佛在舍衛國祇樹給孤獨園與大比丘眾千二百五十人俱之時。『世尊』者，世間無上最
TX06n0005_p0026a09║尊之稱，惟佛乃能當之。『食時』者，正為乞食之時，亦居士營食成就之時。世間居士
TX06n0005_p0026a10║，食有定時，早則始營未就，晚則噉食已訖，均非乞食之時也。非乞食之時而行乞
TX06n0005_p0026a11║，不惟乞者無所得，而施者亦無有施，於自於他兩兩惱亂；故世尊勝德內涵，宏福
TX06n0005_p0026a12║外施，雖一舉一動之微，無有不自他兩利者。『著衣』者，以衣附著於身，衣有上中下
TX06n0005_p0027a01║三品，平常起臥著下品，入眾法事著中品，入大聚落，進見國王則著上品。明整儀容
TX06n0005_p0027a02║，不同尋常乞丐乞食。『持缽』者，以缽執持於手。缽、盛食之鐵器或瓦器，亦云應器
TX06n0005_p0027a03║，謂缽之大小應於食量也。舍衛大城，即舍衛國之都城，園在城外，故云入城乞食
TX06n0005_p0027a04║。已者，完畢也，猶云：乞食之事業已完畢。『次第乞』者，謂挨次順序而乞，不捨貧
TX06n0005_p0027a05║而從富，亦不捨富而從貧，正以顯示平等之道也。
TX06n0005_p0027a06║還至本處，飯食訖，收衣缽，洗足已，敷座而坐。
TX06n0005_p0027a07║此明乞食後事。得食後，即還歸祇洹而食，不得隨得隨噉。訖，竟也。食竟、
TX06n0005_p0027a08║將衣缽收藏，將足之塵垢洗滌。敷，設也，陳設座位，鎮攝儀容，然後淨心靜坐，
TX06n0005_p0027a09║入於三昧，而將說法焉。夫佛、菩薩、羅漢，自行均已成辦，且位至羅漢，生存示
TX06n0005_p0027a10║滅已能自主，何必乞食為？蓋乞食者，實施遊行教化利導眾生也，實行成就眾生布
TX06n0005_p0027a11║施波羅蜜而報眾生之恩也。故雖自行已辦，猶無日不為方便眾生之事。未發心者令
TX06n0005_p0027a12║其發心，已發心者令其成熟，已成熟者令早得解脫，速證究竟圓滿金剛般若安住清
TX06n0005_p0028a01║淨法界。乃復說此金剛般若波羅蜜經，以顯眾生本具金剛般若之體，而神萬行無住
TX06n0005_p0028a02║金剛般若之用。已得金剛般若，則事事無礙，法法皆通，尋常日行是佛法，行住坐
TX06n0005_p0028a03║臥亦佛法，平常心尤莫非佛法。神通變化既佛法之無上妙用，即喜笑怒呵亦莫非佛
TX06n0005_p0028a04║法之方便善巧。若未顯得金剛般若，雖有移山倒海之神通，亦妖魔外道之邪術；雖
TX06n0005_p0028a05║有萬年之禪定，亦人天有漏之福果。業報一盡，仍不免五趣輪迴之苦。諸君宜仔細
TX06n0005_p0028a06║體究！此金剛般若本人人具足，周遍法界，不在內、不在外、不在中間。復不離內
TX06n0005_p0028a07║外中間，不可思議，不可執著，久之功馴，自有頓契之一日。不然，向外馳求，以
TX06n0005_p0028a08║佛具變化、放光、震動等種種神通，遂執變化、放光、震動等種種神通然後為佛，
TX06n0005_p0028a09║不能簡別外道，則失之毫釐，差以千里矣！慎之慎之！
TX06n0005_p0028a10║善現啟請分第二
TX06n0005_p0028a11║據流支十二分義，此分已入正宗分。依昭明所判，則此分屬序分。善現者，須
TX06n0005_p0028a12║菩提名。須菩提、梵語，華言善現義，或言善吉，或言空生。因生時倉庫空虛，家
TX06n0005_p0029a01║人卜之，曰：既善且吉，故名。又須菩提恆樂空定，分別空義，為解空第一，故名
TX06n0005_p0029a02║空生。『啟請』者，以語言啟白世尊，請求說法也。
TX06n0005_p0029a03║時長老須菩提，在大眾中，即從座起，偏袒右肩，右膝著地，合掌恭敬，而白佛
TX06n0005_p0029a04║言：
TX06n0005_p0029a05║此明請法之儀。長老須菩提者，須菩提內祕菩薩行，外現聲聞相，位高德崇，
TX06n0005_p0029a06║故稱長老。將請說法，必先致敬以示尊重。於是當時在大比丘眾中，從座起立，偏
TX06n0005_p0029a07║袒露其右肩，以示堪任大法；右膝屈而著地，以示住真實地；合掌恭敬，以示屈曲
TX06n0005_p0029a08║伏從，無有違拒；然後以言說啟白世尊。表敬須具三業：一身、二語、三意。起立
TX06n0005_p0029a09║、袒肩、膝著地及合掌，身業敬也；而白佛言，語業敬也；下問善男善女發心趣果
TX06n0005_p0029a10║之無上妙法，意業敬也。一舉一動，無非不可思議之軌則也。
TX06n0005_p0029a11║『希有，世尊！如來善護念諸菩薩，善付囑諸菩薩。
TX06n0005_p0029a12║此明讚世尊之德。世尊、如來，皆佛之通稱。『如』者、證得諸法實相如如不動之
TX06n0005_p0030a01║謂，『來』者、來三界垂化之謂。又、如過去諸佛再來，故名如來。希有、猶云罕有。
TX06n0005_p0030a02║謂世尊捨棄王位，出家修行，具足三德，化度眾生，世出世間甚為罕有也。『菩薩』者
TX06n0005_p0030a03║，梵語，具云菩提薩埵。菩提、覺義；薩埵、有情義，謂有情中之覺者。故凡發菩
TX06n0005_p0030a04║提心者，皆可謂之菩薩。『護念』者，護衛體念，令其內德成就。如母子然，母念則成
TX06n0005_p0030a05║，不念則壞；菩薩亦爾，佛護念則善根成就，不護念則善根損壞也。『付囑』者，付託
TX06n0005_p0030a06║囑付，令其外德成就。如世間父母，以家業付託其子，囑咐成立。『善』者，善巧方便
TX06n0005_p0030a07║，謂世尊隨機施教，以菩薩堪任法寶，正宜護念、付囑，則即加被無上法寶，常當
TX06n0005_p0030a08║護念、付囑也。
TX06n0005_p0030a09║『世尊！善男子、善女人，發阿耨多羅三藐三菩提心，云何應住？云何降
TX06n0005_p0030a10║伏其心？』
TX06n0005_p0030a11║此明所問之事。阿、無義，耨多羅、上義，三、正義，藐、等義，菩提、覺義
TX06n0005_p0030a12║：阿耨多羅三藐三菩提，即無上正等正覺義。簡言之，即佛果，即果地覺。發菩提
TX06n0005_p0031a01║心，即因地心。凡夫因無明覆障不得名覺，外小非正覺，菩薩雖正覺而非無上正等
TX06n0005_p0031a02║，故無上正等正覺惟佛獨成就也。須菩提問世尊云：凡善根之男子，及善根之女人
TX06n0005_p0031a03║，未發菩提心者云何發菩提心？已發菩提心者，云何住菩提心？云何降伏其煩惱心
TX06n0005_p0031a04║，而免損害其菩提心？是即由因地心趣證果地覺之要道也。與法華經所謂佛惟以一
TX06n0005_p0031a05║大事因緣出現於世，為開示眾生佛之知見，為令眾生悟入佛之知見同。
TX06n0005_p0031a06║佛言：『善哉！善哉！須菩提！如汝所說：如來善護念諸菩薩，善付囑諸菩薩。
TX06n0005_p0031a07║此明嘆美其請。以須菩提聲聞眾而能問菩薩事，故重言善哉善哉以嘆美之曰：
TX06n0005_p0031a08║如來對於菩薩善護念、付囑，誠如汝所云也。
TX06n0005_p0031a09║『汝今諦聽，當為汝說：善男子善女人，發阿耨多羅三藐三菩提心，應如是住，
TX06n0005_p0031a10║如是降伏其心』。『唯然！世尊！願樂欲聞。』
TX06n0005_p0031a11║此明許答其問。諦者，審實義，汝今一心審實而聽，當為汝說。應如是住之如
TX06n0005_p0031a12║是，是指下第四分；如是降伏其心之如是，指下第三分。意謂善男子、善女人，若
TX06n0005_p0032a01║發菩提心，應如下說無所住而住，無所降伏而降伏，無須另起心而住，另起心以降
TX06n0005_p0032a02║伏也。如欲另起心以降伏其妄心及煩惱心，則是妄上加妄，不能降伏矣。昔二祖問
TX06n0005_p0032a03║達摩祖師安心之法，師曰：『將心來，為爾安』。二祖對曰：『覓心了不可得』。
TX06n0005_p0032a04║師曰：『吾與爾安心竟』。即此意也。『唯然』者，急速應諾，認可其言之是，願歡喜
TX06n0005_p0032a05║傾心而聞也。
TX06n0005_p0032a06║大乘正宗分第三
TX06n0005_p0032a07║『乘』者、運載義，謂如車乘，載物運行，由此而達彼。『大』者、簡小義，以喻菩薩
TX06n0005_p0032a08║乘此般若大乘直趣佛果；簡非凡小所乘之乘，以趨生死或涅槃也。『正宗』者、真正宗
TX06n0005_p0032a09║主也，謂此分為大乘真正之宗主。然真正宗主，究竟不止此一分，不過此分為大乘
TX06n0005_p0032a10║正宗之綱領，故曰大乘正宗分云。
TX06n0005_p0032a11║佛告須菩提：『諸菩薩摩訶薩，應如是降伏其心：所有一切眾生之類：若卵生，
TX06n0005_p0032a12║若胎生，若溼生，若化生，若有色，若無色，若有想，若無想、若非有想非無想，我
TX06n0005_p0033a01║皆令入無餘涅槃而滅度之。
TX06n0005_p0033a02║此明發心。摩訶、大義。如是之是、指下所說。眾生分九類：一、卵生，謂由
TX06n0005_p0033a03║卵體中產生者，如雞鴨等。二、胎生，謂由胚胎產生者，如人類及牛羊等。三、溼
TX06n0005_p0033a04║生，謂依濕氣而生者，如微生蟲等。四、化生，謂變化而生，如孑孓化為蚊，腐草
TX06n0005_p0033a05║化為螢之類。五、有色，謂欲界、色界中眾生之有色可見者。六、無色，謂無色界
TX06n0005_p0033a06║眾生之無色可見者。七、有想，謂除色界四禪天中之無想天眾生，其餘三界眾生皆
TX06n0005_p0033a07║是。八、無想，謂色界中四禪天之無想眾生也。由欲界眾生，以種種苦惱皆由於想
TX06n0005_p0033a08║，遂修無想定得生無想天，自謂已證解脫而究非也，經五百劫，仍墮生死輪迴。九
TX06n0005_p0033a09║、非有想非無想，謂無色界中非非想處天之眾生也，此處眾生已無身體世界，同於
TX06n0005_p0033a10║虛空，惟有定無慧，經八萬劫，還落空亡。佛時有一修此定者，耳聞鳥鳴魚躍，噪
TX06n0005_p0033a11║擾不堪，偶萌瞋念，云當食盡此魚鳥以除障礙。久之入定。佛成道後，即欲度之，
TX06n0005_p0033a12║因遲一日，已生非非想處，遂歎息懸記將來須墮為食魚鳥之貍，後報盡更墮入地獄
TX06n0005_p0034a01║。故三界為一大牢獄，世界為一大苦海，外道猶如陷阱，修行人不可不慎也。涅槃
TX06n0005_p0034a02║者，圓寂義。無餘者、謂萬德俱圓，二障永滅，無有餘蘊也。滅度者，滅障度苦義
TX06n0005_p0034a03║。世尊告須菩提：諸菩薩中之大菩薩，降伏其心，必須發廣大心，見三界九地所有
TX06n0005_p0034a04║之眾生，沉淪苦海，輪迴生死，起悲愍心，皆令其圓滿寂靜，滅其障礙而度其出離
TX06n0005_p0034a05║也。
TX06n0005_p0034a06║『如是滅度無量無數無邊眾生，實無眾生得滅度者，何以故？須菩提！若菩薩有
TX06n0005_p0034a07║我相、人相、眾生相、壽者相，即非菩薩。
TX06n0005_p0034a08║此明降心。無量、無數、無邊，均極多義。我相者、謂人皆以四大五陰和合相
TX06n0005_p0034a09║續假相為我相。人相者、對我相言，如人類、我對之稱人，故名人相也。眾生相者
TX06n0005_p0034a10║、即我對人以及非人，所謂九類眾生差別之相也。壽者相者、謂生命永久相繼不斷
TX06n0005_p0034a11║之相也。又凡有情各具此四相：如既稱曰我，則有我相；而我具人格，則是人相；
TX06n0005_p0034a12║我屬生物，則是眾生相；我有生命存在，則是壽者相；餘可類推。菩薩既發廣大心
TX06n0005_p0035a01║，度三界九地無量無數無邊極多之眾生已，其心不著實有眾生得滅度者，則其心自
TX06n0005_p0035a02║無煩惱，自然降伏而不損害其菩提心矣。何以故？蓋菩薩度眾生，不著菩薩為能度
TX06n0005_p0035a03║之相，眾生為所度之相，當觀菩薩眾生之相，皆是四大五陰和合相續，皆是畢竟清
TX06n0005_p0035a04║淨，雖度而實無能度所度者。不然、若菩薩謂我能度人，則即著我相；我能度人度
TX06n0005_p0035a05║眾生，則即著人相、眾生相；有我、人、眾生恆時存在，則即著壽者相。總之、即
TX06n0005_p0035a06║是一著我相，則四相皆著。心既有著，則心即不能降，一切煩惱顛倒皆隨之而起，
TX06n0005_p0035a07║是不及聲聞果之猶證生空，烏足稱人法雙空之菩薩哉。
TX06n0005_p0035a08║妙行無住分第四
TX06n0005_p0035a09║此分答住問。以修萬行而無所行，謂之妙行。以於法無所住而住，故謂之無住
TX06n0005_p0035a10║也。
TX06n0005_p0035a11║『復次，須菩提！菩薩於法應無所住行於布施，所謂：不住色布施，不住聲、香
TX06n0005_p0035a12║、味、觸、法布施。須菩提！菩薩應如是布施，不住於相。何以故？若菩薩不住相布
TX06n0005_p0036a01║施，其福德不可思量。
TX06n0005_p0036a02║此明行菩薩行不住於相，即為住菩提心。布施分三種：一、財施，二、法施，
TX06n0005_p0036a03║三、無畏施。布施為六度之首，攝六度盡。色、聲、香、味、觸、法，六塵也，舉
TX06n0005_p0036a04║六塵而六根、六識包括在內，攝一切法盡矣。謂菩薩行於三種布施，於施者、受者
TX06n0005_p0036a05║、財物，以及動靜語默、供養恭敬、因果報應種種法相，皆不執著，所謂無所住也
TX06n0005_p0036a06║。然行於布施而於施者、受者、財物等相不住者，何以故？蓋不住相布施，則其所
TX06n0005_p0036a07║得福德多至不可思量也。若住相布施，則所得係人天有漏之福報，而可思可量矣。
TX06n0005_p0036a08║非所以住菩提心之道，亦即非所以顯得金剛般若之道也。
TX06n0005_p0036a09║『須菩提！於意云何？東方虛空可思量不？』『不也，世尊！』『須菩提！南、
TX06n0005_p0036a10║西、北方、四維、上下虛空可思量不？』『不也，世尊！』『須菩提！菩薩無住相布
TX06n0005_p0036a11║施福德，亦復如是不可思量。
TX06n0005_p0036a12║此以喻明福德多。四維者：東南、西南、東北、西北之四方也，合東、南、西
TX06n0005_p0037a01║、北、上、下六方，共為十方。十方虛空不可思量，本為須菩提所知。無住相布施
TX06n0005_p0037a02║之福德，亦復如十方虛空不可以思量計度也。
TX06n0005_p0037a03║『須菩提！菩薩但應如所教住。
TX06n0005_p0037a04║此結上所云。上來不住相而行布施等之教，應依之而住也。
TX06n0005_p0037a05║如理實見分第五
TX06n0005_p0037a06║『須菩提！於意云何？可以身相見如來不？』『不也，世尊！不可以身相得見如
TX06n0005_p0037a07║來。何以故？如來所說身相，即非身相。』
TX06n0005_p0037a08║上云於法亦不住而行布施，云何得成佛身相耶？蓋如來法身雖非即相，亦非離
TX06n0005_p0037a09║相，必須如理方可實見，非可執著三十二相即是如來法身也。為證明須菩提已了此
TX06n0005_p0037a10║義，故世尊發問以占其能否如理實見。能則具金剛般若，即身相可見如來法身；不
TX06n0005_p0037a11║能則未具金剛般若，即不執身相亦不得見如來法身也。古來宗門，務令人自己了解
TX06n0005_p0037a12║。不然、僅逞口說，實無智慧，說食數寶，終無益也。蘇東坡贊佛云：『八風吹不
TX06n0005_p0038a01║動』，而為佛印一呵所動，可知其心未相應也。身相者，色身可見之相也，如世尊
TX06n0005_p0038a02║具三十二相、八十種好是。須菩提示現聲聞，心已領悟如來、菩薩、眾生之相，皆
TX06n0005_p0038a03║是自心分別所緣影像，故一承佛問『可以身相見如來不』，即答曰：不也。蓋如來所說
TX06n0005_p0038a04║身相，即四大五陰和合相續之假相，即非身相也。
TX06n0005_p0038a05║佛告須菩提：『凡所有相，皆是虛妄；若見諸相非相，則見如來。』
TX06n0005_p0038a06║此明不僅身相即非身相，凡一切根身器界形形色色之相，莫非鏡花、水月之虛
TX06n0005_p0038a07║妄，無有實相可得也。若能如是了解諸相虛妄，即是了解諸法實相，即是無上智慧
TX06n0005_p0038a08║，即是金剛般若妙心，即是已見如來法身，不可泥拘住法行施而修成佛之色身也。
TX06n0005_p0038a09║正信希有分第六
TX06n0005_p0038a10║須菩提白佛言：『世尊！頗有眾生得聞如是言說章句，生實信不？』佛告須菩提
TX06n0005_p0038a11║：『莫作是說！如來滅後後五百歲，有持戒修福者，於此章句能生信心，以此為實；
TX06n0005_p0038a12║當知是人不於一佛二佛三四五佛而種善根，已於無量千萬佛所種諸善根。聞是章句乃
TX06n0005_p0039a01║至一念生淨信者，須菩提！如來悉知悉見，是諸眾生，得如是無量福德。
TX06n0005_p0039a02║此明信受人。上云雖修萬行，而不著能行人、所行法，此法甚為希有，甚為難
TX06n0005_p0039a03║信，故須菩提啟白佛言：頗有眾生得親聞如上所說無上甚深妙法，能生實信不？佛
TX06n0005_p0039a04║告之云：汝勿疑現在親聞者有無信受之人，即未來亦有起信受之人也。後五百歲者
TX06n0005_p0039a05║，正法五百歲，像法五百歲，此即像法後之五百歲也。像法之後，法垂衰弊，有出
TX06n0005_p0039a06║家之持戒者，在家之修福者，於此所說章句法門，皆能了解真實義諦，通達諸法實
TX06n0005_p0039a07║相，一心正信，以此行無所行得無所得之法為真實不虛。當知此信受之人，非僅於
TX06n0005_p0039a08║一二少數佛而植善根，乃已於無數阿僧祇劫無量千萬佛所深植善根矣。如六祖然，
TX06n0005_p0039a09║聞經一二句，即啟發其金剛種子，可知深種善根之人，雖多劫後能聞能信受，未植
TX06n0005_p0039a10║善根之人，即親耹金口宣說，亦不能如實了解也。倘有聞是章句，剎那一念由清淨
TX06n0005_p0039a11║慧生清淨信者，此心一生，佛種成就牢不可破。故前祖師曰：能生一念淨信，即可
TX06n0005_p0039a12║成佛。且此經為諸佛之母，常為佛所守護。若淨信受持者，如來以智慧力，悉知其
TX06n0005_p0040a01║行菩提因，悉見其得菩提果，故是等淨信眾生所得福德無量也。
TX06n0005_p0040a02║『何以故？是諸眾生，無復我相、人相、眾生相、壽者相，無法相，亦無非法相
TX06n0005_p0040a03║。何以故？是諸眾生，若心取相，即為著我、人、眾生、壽者；若取法相，即著我、
TX06n0005_p0040a04║人、眾生、壽者。何以故？若取非法相，即著我、人、眾生、壽者。是故不應取法，
TX06n0005_p0040a05║不應取非法。以是義故，如來常說：「汝等比丘！知我說法如筏喻者，法尚應捨，何
TX06n0005_p0040a06║況非法？」
TX06n0005_p0040a07║此明上信受義。法與非法，係對待名詞，如云法是正行，非法則非正行。法相
TX06n0005_p0040a08║是，則非法相即非。法是善法，則非法即非善法。法是無漏，則非法即是有漏。上
TX06n0005_p0040a09║云得如是無量福德，何以故？蓋是等了達眾生四大假合，本來空無，無有四相之可
TX06n0005_p0040a10║言。且復了達五陰之法亦如幻非實，法相無有，非法相亦不可得，其心湛然，無所
TX06n0005_p0040a11║執著，是諸眾生二空已明，空病亦去也。不然、若是等眾生心對於相，不達假合，
TX06n0005_p0040a12║即行取著，則是已著我相，著我相則人、眾生、壽者相即無不著矣。復次，倘是等
TX06n0005_p0041a01║眾生不達萬法緣生，取著一種法相，則無論何法皆行取著，即起我、人、眾生、壽
TX06n0005_p0041a02║者見矣。復次、若是等眾生，以法不可取而取非法，則與取法相一樣，是故善法正
TX06n0005_p0041a03║法，以及真如涅槃之法，亦不應取。對於非善法、非正法以及非真如、非涅槃之法
TX06n0005_p0041a04║愈不應起心執之也。倘兩無所取，而即著此兩無，亦是落於邊際。取、取著義，即
TX06n0005_p0041a05║倚靠義，如鳥之倚巢，集止飛翔，均不能出三界九地之內，則為法相所礙而不能用
TX06n0005_p0041a06║法。昔六祖云：『法法皆通，法法皆備，而無一法可得，名最上乘。』念念都成妙
TX06n0005_p0041a07║慧，如是則能運用一切法矣。由此道理，故常說汝等比丘，當知我所說法，如筏喻
TX06n0005_p0041a08║者。筏、木柵，昔有人為賊所逐，取木柵渡河，達於彼岸，即便捨筏。喻意初則以
TX06n0005_p0041a09║法捨人，以空捨有，次則人法兩遣，空有雙淨，方是金剛般若到彼岸也。
TX06n0005_p0041a10║無得無說分第七
TX06n0005_p0041a11║『須菩提！於意云何？如來得阿耨多羅三藐三菩提耶？如來有所說法耶？』須菩
TX06n0005_p0041a12║提言：『如我解佛所說義，無有定法名阿耨多羅三藐三菩提，亦無有定法如來可說。
TX06n0005_p0042a01║何以故？如來所說法，皆不可取、不可說，非法、非非法。所以者何？一切賢聖，皆
TX06n0005_p0042a02║以無為法而有差別。』
TX06n0005_p0042a03║上云身相非身相，云何如來於樹下證得菩提、常說法度眾耶？世尊恐須菩提生
TX06n0005_p0042a04║此疑，故發問以占之，問云：如來得無上正等正覺耶？如來有所說法耶？須菩提已
TX06n0005_p0042a05║了悟菩提本人人具足，圓滿周遍，離言語相，離文字相，不可著，不可取，不可以
TX06n0005_p0042a06║名名，不可以凡心計度，尤不可執如來所說菩提即是菩提。故答佛言：如我解佛所
TX06n0005_p0042a07║說義，無有定法名阿耨多羅三藐三菩提，亦無有定法如來可說也。若謂如來有所說
TX06n0005_p0042a08║，則聽者有所取，有取則言語不斷，心行不滅，是虛妄想相，即墮有漏，不得謂之
TX06n0005_p0042a09║金剛般若妙行矣。故如來所說法，心行滅則不可取，言語斷則不可說。且諸法實相
TX06n0005_p0042a10║，非有非無，非有故非法，非無故非非法，既離有離無，云何可說？云何可取？故
TX06n0005_p0042a11║說者無說無示，而聽者無聞無得。其所以一切聖賢有差別者，非所修之無為法不同
TX06n0005_p0042a12║也，所修雖同而所悟不同，故有四果次第、十地階級之異，猶如三鳥出網，三獸渡
TX06n0005_p0043a01║河，而昇空涉水各有高下深淺之別也。
TX06n0005_p0043a02║依法出生分第八
TX06n0005_p0043a03║『須菩提！於意云何？若人滿三千大千世界七寶以用布施，是人所得福德，甯
TX06n0005_p0043a04║多不？』須菩提言：『甚多，世尊！何以故？是福德即非福德性，是故如來說福德多
TX06n0005_p0043a05║。』『若復有人，於此經中受持乃至四句偈等，為他人說，其福勝彼。何以故？須菩
TX06n0005_p0043a06║提！一切諸佛及諸佛阿耨多羅三藐三菩提法，皆從此經出。須菩提！所謂佛法者，即
TX06n0005_p0043a07║非佛法。
TX06n0005_p0043a08║此明持經功德勝。三千大千世界者，一太陽系為一小世界，一千個小世界為一
TX06n0005_p0043a09║小千世界，一千個小千世界為一中千世界，一千個中千世界為一大千世界，合三千
TX06n0005_p0043a10║大千世界為娑婆世界。七寶者：金、銀、琉璃、硨磲、瑪瑙、琥珀、珊瑚也。偈者
TX06n0005_p0043a11║，四字或五字、七字一句，總四句為一偈；梵文又以三十二字為一偈。佛言：若人
TX06n0005_p0043a12║以七寶滿三千大千世界之多而行布施，是財施也。此人所得福德，是為多不？須菩
TX06n0005_p0044a01║提言：甚多。蓋著相之福德，不過人天有漏之因，其多有限，是福德本無自性，圓
TX06n0005_p0044a02║滿成就，則為無漏，其實乃不可限量也。佛言：若復有人於此經中，自己領受行持
TX06n0005_p0044a03║任何四句偈等，而復為他人說，是法施也。以法施眾，拔眾生苦，令得涅槃樂，其
TX06n0005_p0044a04║福勝彼財施無福德性之福德。何以故？蓋十方三世諸佛及無上正等正覺妙法，皆從
TX06n0005_p0044a05║此經出。此經章句微妙，其言說文字所詮真如妙理，包括教、理、行、果無餘，不
TX06n0005_p0044a06║特自己領受行持四句偈，可趣極果；即為他人說，他人亦能領受行持，由發菩提心
TX06n0005_p0044a07║行六度萬行，證得根本智、後得智而逕趣極果也。故此經為諸佛之母，諸佛之所自
TX06n0005_p0044a08║生，菩提之所自顯，其法絕對無上，其受持所得之福德，所以勝彼也。但此絕對無
TX06n0005_p0044a09║上之法，無能所，絕對待，總不可說不可取。要知如來是假名，本無能說之人，佛
TX06n0005_p0044a10║法亦假法，復無所說之法，以言遣言，權名之為佛法也。
TX06n0005_p0044a11║一相無相分第九
TX06n0005_p0044a12║諸法一相，隨緣生起，不可取，不可說，故曰一相無相也。
TX06n0005_p0045a01║『須菩提！於意云何？須陀洹能作是念：我得須陀洹果不？』須菩提言：『不也
TX06n0005_p0045a02║，世尊！何以故？須陀洹名為入流而無所入，不入色、聲、香、味、觸、法，是名須
TX06n0005_p0045a03║陀洹。』。『須菩提！於意云何？斯陀含能作是念：我得斯陀含果不？』須菩提言：『
TX06n0005_p0045a04║不也，世尊！何以故？斯陀含名一往來而實無往來，是名斯陀含。』『須菩提！於意
TX06n0005_p0045a05║云何？阿那含能作是念：我得阿那含果不？』。須菩提言：『不也，世尊！何以故？阿
TX06n0005_p0045a06║那含名為不來而實無不來，是故名阿那含』。『須菩提！於意云何？阿羅漢能作是念
TX06n0005_p0045a07║：我得阿羅漢道不？』須菩提言：『不也，世尊！何以故？實無有法名阿羅漢。世尊
TX06n0005_p0045a08║！若阿羅漢作是念：我得阿羅漢道，即為著我、人、眾生、壽者，世尊！佛說：『我
TX06n0005_p0045a09║得無諍三昧，人中最為第一，是第一離欲阿羅漢。世尊！我不作是念：『我是離欲阿
TX06n0005_p0045a10║羅漢，世尊！我若作是念：我得阿羅漢道，世尊則不說須菩提是樂阿蘭那行者。以須
TX06n0005_p0045a11║菩提實無所行，而名須菩提是樂阿蘭那行。』
TX06n0005_p0045a12║此明四果亦得無所得。上云菩提得無所得，云何有四果可得耶？世尊為釋此疑
TX06n0005_p0046a01║而為此問。須陀洹、梵語，即聲聞第一果，華言入流、或預流。流、流類義，猶云
TX06n0005_p0046a02║預入聖人之流類也。斯陀含、梵語，即聲聞第二果，華言一往來，猶云一往天上一
TX06n0005_p0046a03║來人間始得漏盡也。阿那含、梵語，即聲聞第三果，華言不來，猶云不復來此欲界
TX06n0005_p0046a04║受生也。阿羅漢、梵語，即聲聞第四果，華言有三義：一、無生，二、殺賊，三、
TX06n0005_p0046a05║應供是也。三昧，華言正定，無諍三昧為正定之最勝，煩惱與定障皆得遠離也。離
TX06n0005_p0046a06║欲者，離五塵之貪欲也。阿蘭那者、梵語，華言無喧雜，即優遊閒靜，不為塵累所
TX06n0005_p0046a07║拘也。問須菩提云：得四果者，各能作我已得果念，究為得果不？須菩提心已了悟
TX06n0005_p0046a08║，依義酬答，無有疑礙，足見須菩提已無有四果可得之疑矣。故答云：須陀洹作我
TX06n0005_p0046a09║得須陀洹果念，則即為未得須陀洹果，蓋須陀洹名為預入聖位，而實無能預入聖位
TX06n0005_p0046a10║之人，亦無所預入色、聲、香、味、觸、法之法，是名須陀洹也。斯陀含作我得斯
TX06n0005_p0046a11║陀含果念，則即為未得斯陀含果，蓋斯陀含名一往來天上人間，而實無往來天上人
TX06n0005_p0046a12║間者，亦無天上人間可往來，是名斯陀含也。阿那含作我得阿那含果念，則即為未
TX06n0005_p0047a01║得阿那含果，蓋阿那含名為不來欲界受生，而實無有受生欲界者，亦無欲界可受生
TX06n0005_p0047a02║，是名阿那含也。阿羅漢作我得阿羅漢道念，則即為未得阿羅漢道，阿羅漢名無生
TX06n0005_p0047a03║而實無有無生者，亦無有法名為無生。若阿羅漢起我得無生念，則為著我見，著我
TX06n0005_p0047a04║見即著人、眾生、壽者見，能所具在，四相宛然，何得謂之阿羅漢耶？如世尊說我
TX06n0005_p0047a05║得最勝正定，為人中第一，我即是第一離欲阿羅漢。又如我自己不作我是離欲阿羅
TX06n0005_p0047a06║漢念，則我即是離欲阿羅漢。我若作我得阿羅漢道念，世尊即不說我是樂寂靜行者
TX06n0005_p0047a07║矣；蓋須菩提實無所行，而名須菩提是樂寂靜行。總之、諸法如如，行無所行，住
TX06n0005_p0047a08║無所住，而得亦無所得，即是如來所說佛法非佛法之無上妙法也。倘一起心動念，
TX06n0005_p0047a09║即落邊際範圍，不得謂之無住無得之無上妙法矣。
TX06n0005_p0047a10║莊嚴淨土分第十
TX06n0005_p0047a11║佛告須菩提：『於意云何？如來昔在燃燈佛所，於法有所得不？』『不也，世尊
TX06n0005_p0047a12║！如來在燃燈佛所，於法實無所得。』
TX06n0005_p0048a01║此釋成上無說無得義。上云無說無得，云何佛昔在然燈佛所滿二阿僧祇劫修行
TX06n0005_p0048a02║時，然燈佛與之授記曰賢劫中當成佛耶？佛恐聽眾興疑，故問須菩提以釋之云：如
TX06n0005_p0048a03║來昔在然燈佛所，於法有所得不？須菩提答云：不也，然燈佛爾時所說，與如來爾
TX06n0005_p0048a04║時所聞，均係語言，無有自性。故然燈佛雖說而實無所與，而如來得記亦無有受。
TX06n0005_p0048a05║無得無不得，乃名得授記，故曰得實無所得也。
TX06n0005_p0048a06║『須菩提！於意云何？菩薩莊嚴佛土不？』『不也，世尊！何以故？莊嚴佛土者
TX06n0005_p0048a07║，即非莊嚴，是名莊嚴。』『是故須菩提！諸菩薩摩訶薩，應如是生清淨心，不應住
TX06n0005_p0048a08║色生心，不應住聲、香、味、觸、法生心，應無所住而生其心。
TX06n0005_p0048a09║此明莊嚴佛土不可取相。上文既明不可取，與他處所說菩薩莊嚴淨土之行似有
TX06n0005_p0048a10║出入，世尊恐眾興疑，故問須菩提以釋之。土者、可依住義，淨土者、對娑婆世界
TX06n0005_p0048a11║等五趣眾生共同依住之穢土言，穢土是眾生有漏不清淨之業力所現起。淨土有數種
TX06n0005_p0048a12║名稱：一、凡聖同居淨土，由修清淨行之眾生感得此清淨土，而與三乘聖賢共同依
TX06n0005_p0049a01║住。二、方便有餘淨土，二乘所居。三、實報莊嚴淨土，由無漏智所感得，此土無
TX06n0005_p0049a02║邊相好，無量莊嚴。四、法性淨土，即以諸法實相為其淨土，又名常寂光土。世尊
TX06n0005_p0049a03║問須菩提云：菩薩莊嚴佛土不？須菩提言：不也，何以故？蓋菩薩自行已辦，自性
TX06n0005_p0049a04║淨土本來清淨，何用莊嚴？然自行雖已成辦，化眾當實有其行，眾生是菩薩之佛土
TX06n0005_p0049a05║，化眾即為莊嚴其佛土，其形相雖示現莊嚴，而亦不宜取著其形相，故菩薩所謂莊
TX06n0005_p0049a06║嚴，即非莊嚴，是名莊嚴也。世尊復告須菩提：諸大菩薩云何修莊嚴佛土行？當知
TX06n0005_p0049a07║佛土本來無德不備，無累不淨，應以如是無所得妙觀，無所住妙慧，生起清淨心，
TX06n0005_p0049a08║無取無著無妄分別為是，不應住六塵而生心。六塵為六識所緣境，取著六塵而生六
TX06n0005_p0049a09║識，有所思惟觀察，則心即不清淨。應於六根、六塵、六識皆無所住，則生無上金
TX06n0005_p0049a10║剛般若妙淨明心，而佛土莊嚴矣。昔六祖聞五祖說至此處，即嘆曰：『何期自性本
TX06n0005_p0049a11║自清淨，何期自性本不生滅，何期自性本自具足，何期自性本無動搖，何期自性能
TX06n0005_p0049a12║生萬法』：可謂言下大悟矣。
TX06n0005_p0050a01║『須菩提！譬如有人身如須彌山王，於意云何？是身為大不？』須菩提言：『甚
TX06n0005_p0050a02║大，世尊！何以故？佛說非身，是名大身。』
TX06n0005_p0050a03║此明報身不可取。須彌山王、此云妙高山，高十萬由旬，一由旬三十里或四十
TX06n0005_p0050a04║里，故佛以譬大法王身也。妙高山形勢高大，而不自取其高大以為高大，故須菩提
TX06n0005_p0050a05║云甚大。若自取其大相而住於大見，則雖大有限量，不得謂之大矣。法王身亦然，
TX06n0005_p0050a06║其身雖大而心不取著，不住人見，不取色身，故曰非身。非身而身，身而非身，故
TX06n0005_p0050a07║名為大身也。
TX06n0005_p0050a08║無為福德勝分第十一
TX06n0005_p0050a09║『須菩提！如恆河中所有沙數，如是沙等恆河，於意云何？是諸恆河沙甯為多不？
TX06n0005_p0050a10║』須菩提言：『甚多，世尊！但諸恆河尚多無數，何況其沙』！『須菩提！我今實
TX06n0005_p0050a11║言告汝：若有善男子善女人，以七寶滿爾所恆河沙數三千大千世界以用布施，得福多
TX06n0005_p0050a12║不？』須菩提言：『甚多，世尊！』佛告須菩提：『若善男子、善女人，於此經中乃至
TX06n0005_p0051a01║受持四句偈等為他人說，而此福德勝前福德。
TX06n0005_p0051a02║此明說經功德勝。前持經功德，勝滿三千大千世界七寶布施功德；茲說經功德
TX06n0005_p0051a03║，勝滿無量無數無邊三千大千世界七寶布施福德。一恆河中沙，多至無數，復如是
TX06n0005_p0051a04║沙等之恆河中之沙，其多更不可數量，故須菩提言甚多。若善男子善女人，滿爾所
TX06n0005_p0051a05║恆河沙數之三千大千世界七寶以用布施，其布施多可知，布施多則得福德必多，故
TX06n0005_p0051a06║須菩提言得福甚多。若善男子善女人於此經中受持四句為他人說者，其福德勝於前
TX06n0005_p0051a07║福德也。何以故？良以七寶布施雖多至於無數量而終是有限量，若以此經四句自己
TX06n0005_p0051a08║受持，則自己見性成佛，為他人說，他人受持，則他人見性成佛，度盡無量無數無
TX06n0005_p0051a09║邊眾生，皆見性成佛，其福德如虛空不可限量，所以勝於前福德也。
TX06n0005_p0051a10║尊重正教分第十二
TX06n0005_p0051a11║『復次、須菩提！隨說是經乃至四句偈等，當知此處，一切世間天人阿修羅皆應
TX06n0005_p0051a12║供養，如佛塔廟，何況有人盡能受持讀誦！須菩提！當知是人成就最上第一希有之法
TX06n0005_p0052a01║。若是經典所在之處，則為有佛，若尊重弟子。』
TX06n0005_p0052a02║此明經勝。天人阿修羅等，即八部眾。一、天眾，即欲界之六天，色界之四禪
TX06n0005_p0052a03║，無色界之四空也。二、龍眾，為水屬之王。三、夜叉，飛行空中之鬼神。四、乾
TX06n0005_p0052a04║闥婆，華言香陰，陰者五陰之色身，唯嗅香而長養故名。五、阿修羅，華言非天，
TX06n0005_p0052a05║其福報雖類天而非天德，故名非天。六、迦樓羅，華言金翅鳥，攝龍為食。七、緊
TX06n0005_p0052a06║那羅，華言非人，似人而頭上有角，故名非人。八、摩睺羅迦，華言大蟒神，地龍
TX06n0005_p0052a07║也。塔、具云塔婆，華言方墳，佛舍利所在處。廟、佛形像所在處。第一希有之法
TX06n0005_p0052a08║，即金剛般若。尊重弟子，如文殊、舍利子等上首弟子。此經為十方三世諸佛之所
TX06n0005_p0052a09║自出，欲尊重佛，當尊重此經，故隨處說是經，或說是經中四句偈等，則此處即為
TX06n0005_p0052a10║一切世間天人及八部眾，皆如佛舍利及佛形像所在處之塔廟，而供養恭敬；若有人
TX06n0005_p0052a11║盡能受持讀誦此經者，此人亦為一切世間天人八部眾供養恭敬無疑。當知此人盡能
TX06n0005_p0052a12║受持讀誦此經，即是成就最上第一希有之法，即是成就第一無上金剛般若之法，即
TX06n0005_p0053a01║是名為諸佛。若此經任在何處，即為佛在處，即為佛與佛上首之弟子在處也。故此
TX06n0005_p0053a02║經勝，而持此經之人亦勝也。
TX06n0005_p0053a03║如法受持分第十三
TX06n0005_p0053a04║爾時、須菩提白佛言：『世尊！當何名此經？我等云何奉持？』佛告須菩提：『
TX06n0005_p0053a05║是經名為《金剛般若波羅密》，以是名字，汝當奉持。所以者何？須菩提！佛說般若波羅
TX06n0005_p0053a06║密，即非般若波羅密，是名般若波羅密。
TX06n0005_p0053a07║此定經名與受持。前已明經勝，自當尊重受持，但不知此經名與云何奉持，故
TX06n0005_p0053a08║問世尊云：云何名此經？我等云何奉持？佛答：此經名金剛般若波羅密。金剛非譬
TX06n0005_p0053a09║而譬，般若非法而法，假名安立為金剛般若，以是名字奉持，心不可著奉持之人，
TX06n0005_p0053a10║亦不可著奉持之法，所以者何？金剛般若既是名字，無有自相，不可取，不可說，
TX06n0005_p0053a11║應眾生心方便而說此名耳。
TX06n0005_p0053a12║『須菩提！於意云何？如來有所說法不？』須菩提白佛言：『世尊！如來無所說
TX06n0005_p0054a01║。』
TX06n0005_p0054a02║上明假名無實，心行處滅，世尊恐諸菩薩猶落言詮，故問須菩提云：『如來有所
TX06n0005_p0054a03║說法不？』須菩提答云：真智離言，諸佛同證，縱有所說，亦諸佛為方便眾生如證而
TX06n0005_p0054a04║說，離諸佛說即無所說，故云：『如來無所說』也。
TX06n0005_p0054a05║『須菩提！於意云何？三千大千世界所有微塵，是為多不？』須菩提言：『甚多
TX06n0005_p0054a06║，世尊！』『須菩提！諸微塵，如來說非微塵，是名微塵；如來說世界，非世界，是
TX06n0005_p0054a07║名世界。
TX06n0005_p0054a08║世界為眾生依報，是假非實，而假復是空，亦不可得，了此空假即為中道。故
TX06n0005_p0054a09║告須菩提云：三千大千世界，本為微塵所積集，今以此等世界碎為微塵，是為多不
TX06n0005_p0054a10║？須菩提言：甚多。佛恐其著多相，復曉之曰：微塵空寂，無有實相。如來說微塵
TX06n0005_p0054a11║非微塵，強名之為微塵。微塵既空無所有，微塵所積集之世界，亦當然空無所有，
TX06n0005_p0054a12║故如來說世界非世界，強名為世界。
TX06n0005_p0055a01║『須菩提！於意云何？可以三十二相見如來不？』『不也，世尊！不可以三十二
TX06n0005_p0055a02║相得見如來。何以故？如來說三十二相，即是非相，是名三十二相。』
TX06n0005_p0055a03║三十二相為佛正報，前既明所依之果報既空，而能依之正報亦無。凡夫不察，
TX06n0005_p0055a04║以三十二相為佛，執著馳求，失之遠矣！故藉問須菩提以釋之。問須菩提云：可以
TX06n0005_p0055a05║三十二相見如來不？須菩提言：三十二相為如來化導眾生之勝妙功能，若執為實，
TX06n0005_p0055a06║則是不了諸法實相，隨處遍計，永遠不得見如來矣。何以故？蓋如來所說三十二相
TX06n0005_p0055a07║，即是非相，即是諸法實相，不可思議，不可執取，強名之為三十二相耳。
TX06n0005_p0055a08║『須菩提！若有善男子善女人，以恆河沙等身命布施；若復有人，於此經中乃至
TX06n0005_p0055a09║受持四句偈等為他人說，其福甚多。』
TX06n0005_p0055a10║身命布施分三種：一、身布施，以肉身施與眾生。二、命布施，以生命施與眾
TX06n0005_p0055a11║生。三、身命俱布施，非了達金剛般若，不能行此苦行，若已了達，則自他不二，
TX06n0005_p0055a12║既無能施者，亦無受施者，更無所施之身命。自己即大地山河草木花葉，大地山河
TX06n0005_p0056a01║草木花葉即是自己；自己即是法王，大地山河草木花葉亦莫非法王。且自己從無始
TX06n0005_p0056a02║生死以來，所受生命輪迴不息，已不知幾千萬億恆河沙數矣，此而不施，仍受輪迴
TX06n0005_p0056a03║，更不知有幾千萬億恆河沙數之身命沉淪苦海。況身命無常、苦、空、無我，一切
TX06n0005_p0056a04║不能自主，若貪著不施，業報盡而緣散，亦終不能存在。縱修仙道入無想天，壽同
TX06n0005_p0056a05║天地，劫盡還受輪迴，為牛、為馬、為鳥、為魚、為餓鬼、為地獄，受種種苦報。
TX06n0005_p0056a06║故佛告須菩提：布施身命之人，甚為難得。今有善男子善女人捨身命布施，且捨恆
TX06n0005_p0056a07║河沙等身命布施，其福德本多至算數所不能及，然猶不若於此經中，受持四句偈為
TX06n0005_p0056a08║他人說，自利利他之福德多也。其受持此經之福德為何如耶？
TX06n0005_p0056a09║離相寂滅分第十四
TX06n0005_p0056a10║爾時、須菩提聞說是經，深解義趣，涕淚悲泣，而白佛言：『希有世尊！佛說如
TX06n0005_p0056a11║是甚深經典，我從昔來所得慧眼，未曾得聞如是之經。世尊！若復有人得聞是經，信
TX06n0005_p0056a12║心清淨，則生實相，當知是人成就第一希有功德。世尊！是實相者，即是非相，是故
TX06n0005_p0057a01║如來說名實相。世尊！我今得聞如是經典，信解受持，不足為難。若當來世後五百歲
TX06n0005_p0057a02║，其有眾生得聞是經，信解受持，是人則為第一希有。何以故？此人無我相、無人相
TX06n0005_p0057a03║、無眾生相、無壽者相。所以者何？我相即是非相，人相、眾生相、壽者相即是非相
TX06n0005_p0057a04║。何以故？離一切諸相，即名諸佛。』
TX06n0005_p0057a05║此明領悟。當時須菩提聞佛說此金剛般若，深解義蘊旨趣，追痛過去迷而不悟
TX06n0005_p0057a06║，涕淚橫流，不勝悲楚而白佛言：希有世尊！佛所說甚深之金剛般若經典，我雖從
TX06n0005_p0057a07║昔來已得慧眼，了達眾生本來是空，但未曾得聞如是之經。若復有人得聞是經，信
TX06n0005_p0057a08║心清淨，即能了解生清淨心，正觀明澈實相顯現，當知此人已成就第一希有功德。
TX06n0005_p0057a09║然此實相者，非離諸相外另有實相，即諸法本來如是之相，悟則顯，迷則不顯，然
TX06n0005_p0057a10║亦不可執著，故曰即是非相是名之為實相也。復次、白佛言：我今得聞如是經典，
TX06n0005_p0057a11║深信了解，領受行持，不足為難。若當來世後五百歲，像法之際，聖教衰弊，眾生
TX06n0005_p0057a12║障重，聞是經而能信解受持者，則實為難；若於難能之時而竟能之者，是人即為第
TX06n0005_p0058a01║一希有。何以故？此人已通達勝解此經，已了達人、我、眾生、壽者四相，所以者
TX06n0005_p0058a02║何？人、我、眾生、壽者四相，如幻非實，即是非相。離此一切非相，即是一切法
TX06n0005_p0058a03║，即是非即非離而到究竟，即名之為諸佛。諸佛者、即是金剛般若，即是離相一大
TX06n0005_p0058a04║寂滅海也。
TX06n0005_p0058a05║佛告須菩提：『如是，如是，若復有人得聞是經，不驚、不怖、不畏，當知是人
TX06n0005_p0058a06║甚為希有。何以故？須菩提！如來說第一波羅密，即非第一波羅密，是名第一波羅密
TX06n0005_p0058a07║。須菩提！忍辱波羅密，如來說非忍辱波羅密，是名忍辱波羅密。何以故？須菩提！
TX06n0005_p0058a08║如我昔為歌利王割截身體，我於爾時，無我相、無人相、無眾生相、無壽者相，何以
TX06n0005_p0058a09║故？我於往昔節節支解時，若有我相、人相、眾生相、壽者相，應生瞋恨。須菩提！
TX06n0005_p0058a10║又念過去於五百世作忍辱仙人，於爾所世，無我相、無人相、無眾生相、無壽者相。
TX06n0005_p0058a11║是故須菩提！菩薩應離一切相，發阿耨多羅三藐三菩提心；不應住色生心，不應住聲
TX06n0005_p0058a12║、香、味、觸、法生心，應生無所住心；若心有住，則為非住。
TX06n0005_p0059a01║此段前補明他悟，後明忍辱為般若所攝義。世尊以須菩提泣述經旨畢，隨即印
TX06n0005_p0059a02║可曰：如是如是，如汝所說，正無謬誤。若復有人，得聞是經般若妙諦，與其從無
TX06n0005_p0059a03║始來所修習所稟承者不同，不驚其怪誕，不生怯弱之畏心，亦不怖惡前事錯訛。由
TX06n0005_p0059a04║聞生信，由信生解，由解起行，當知此人，甚為希有。何以故？六度以般若能賅，
TX06n0005_p0059a05║般若為第一，故如來說第一波羅密。以真諦言，本無有法，何有法執，是以即非第
TX06n0005_p0059a06║一波羅密。但其所以說第一波羅密者，隨世諦故，假說為第一波羅密耳。忍辱、布
TX06n0005_p0059a07║施及戒、定、精進，本為金剛般若之妙用，若無金剛般若，若盲無導者不能有此妙
TX06n0005_p0059a08║用矣。即就忍辱波羅密言之，具金剛般若，則人法雙泯，事相全空，辱本無有，何
TX06n0005_p0059a09║有於忍，故如來說非忍辱波羅密。依世諦假說，是名忍辱波羅密也。何以故？我昔
TX06n0005_p0059a10║時身體為歌利王割截，爾時坦然自忘，本無有我，亦無有所割截之身體，更無有能
TX06n0005_p0059a11║割截身體之歌利王，是四相已空矣。如其不然，當節節分解時，應生瞋恨心，我當
TX06n0005_p0059a12║時無瞋恨心，即是具忍辱行相，即是名忍辱波羅密矣。又念我過去五百世作忍辱仙
TX06n0005_p0060a01║人，為人損害，我不特無瞋恨心，且發大菩提心對其人曰：我得道當首度汝。是我
TX06n0005_p0060a02║於爾所世，人、我、眾生、壽者四相皆無矣。復呼須菩提而告之曰：菩薩應離一切
TX06n0005_p0060a03║虛妄分別和合連續之相而發無上正等正覺心，不應依住六塵而生差別心，但應生無
TX06n0005_p0060a04║所住心。若心有所住，則是住顛倒，即非住般若矣。
TX06n0005_p0060a05║『是故佛說菩薩心不應住色布施。須菩提！菩薩為利益一切眾生，應如是布施。
TX06n0005_p0060a06║如來說一切諸相，即是非相；又說一切眾生，即非眾生。須菩提！如來是真語者，實
TX06n0005_p0060a07║語者，如語者，不誑語者，不異語者。須菩提！如來所得法，此法無實無虛。須菩提
TX06n0005_p0060a08║！若菩薩心住於法而行布施，如人入暗，則無所見；若菩薩心不住法而行布施，如人
TX06n0005_p0060a09║有目，日光明照，見種種色。
TX06n0005_p0060a10║此承上忍辱，明布施無住義。其所以無住行施者，以菩薩為利益一切眾生故，
TX06n0005_p0060a11║應無所住而行於布施也。且必無所住而行施，方能利益眾生。有所住而行施，不能
TX06n0005_p0060a12║自利亦不能利眾也。然既言行施利眾，即有人法之相矣。人法非實，雖行實無所行
TX06n0005_p0061a01║，故如來說一切諸相，即是非相也。雖利眾生實無眾生可利，故如來說一切眾生，
TX06n0005_p0061a02║亦非眾生也。世尊恐眾起疑，不如佛說修行而執言說相，故復告之曰：如來所說之
TX06n0005_p0061a03║語，是真語者，是證得般若真智流出也；是實語者，是妙智觀察諸法如幻非實，如
TX06n0005_p0061a04║理而說也；是如語者，是如十方三世諸佛所同說也；非故意欺誑眾生而為誑語者；
TX06n0005_p0061a05║非為種種不同之異語者。雖間有諸說差別，為成一道實無有異也。況佛所證得之無
TX06n0005_p0061a06║上菩提，無實無虛。無實者、不可執以為實，若執以為實，則是有住，是常見，即
TX06n0005_p0061a07║非菩提也。無虛者、不可執以為虛，若執以為虛，則是有住，是斷見，亦非菩提也
TX06n0005_p0061a08║。且無住與住得失懸殊，若菩薩行施而住於法，如人入暗處，雖有目而無所見。若
TX06n0005_p0061a09║菩薩行施不住於法，如人有目有見，日光明照，無論若干種種之色，無不見也，其
TX06n0005_p0061a10║益為何如耶！
TX06n0005_p0061a11║『須菩提！當來之世，若有善男子善女人，能於此經受持讀誦，即為如來以佛智
TX06n0005_p0061a12║慧，悉知是人，悉見是人，皆得成就無量無邊功德。
TX06n0005_p0062a01║上已明無住修行之益，此明菩薩欲得益，必須持經。故告須菩提云：當後來之
TX06n0005_p0062a02║世，若有善男子善女人，能於此經領受其義，如義行持，讀誦通利，則是人已
TX06n0005_p0062a03║了此金剛般若。如來以真智力，悉知是人行菩提因，以佛眼力，悉見是人得菩提果，
TX06n0005_p0062a04║皆得成就無量無邊功德也。
TX06n0005_p0062a05║持經功德分第十五
TX06n0005_p0062a06║『須菩提！若有善男子善女人，初日分以恆河沙等身布施，中日分復以恆河沙等
TX06n0005_p0062a07║身布施，後日分亦以恆河沙等身布施，如是無量百千萬億劫以身布施；若復有人，聞
TX06n0005_p0062a08║此經典，信心不逆，其福勝彼；何況書寫、受持、讀誦、為人解說？須菩提！以要言
TX06n0005_p0062a09║之：是經有不可思議，不可稱量無邊功德。
TX06n0005_p0062a10║前明持經功德勝恆河沙等身命布施功德，此明勝無量百千萬億劫以恆河沙等身命
TX06n0005_p0062a11║布施功德也。初、中、後日分者，日三時也，一日如是，日日如是，積而成劫，乃
TX06n0005_p0062a12║至無量百千萬億劫，皆以恆河沙等身命布施。時間如是永久，福德如是廣大，以之
TX06n0005_p0063a01║比較聞此經典信心不逆所得福德，已遠勝於彼，何況復能自己書寫、受持、誦讀，
TX06n0005_p0063a02║或為人解說而教之書寫、受持、誦讀，其福德更若何耶！要而言之，是經為經中之
TX06n0005_p0063a03║王，諸佛之母，一句一偈皆是般若菩提，其所有福德，非心行之所能思想，非言語
TX06n0005_p0063a04║之所能評議，非如輕重、大小、長短、寬狹之能稱量，亦非有邊際涯岸之能限量。
TX06n0005_p0063a05║但此功德，亦非外求，即為自心之所顯現，雖思而無可思，雖議而無可議者也。若
TX06n0005_p0063a06║強加以推度，即為著相。相者、非特長、短、大、小謂之相，義理有、無、虛、實
TX06n0005_p0063a07║、動、靜、語、默無非是相，六書會意，心相為想，故思想亦謂之相。心之所緣，
TX06n0005_p0063a08║如鏡照物，物來當鏡，鏡中之物顯然畢露，物未當鏡，鏡中自無物影也。故虛而不
TX06n0005_p0063a09║照，無物不照；照而不虛，其照有限，此經之功德亦復如是。著相則有限，不著相
TX06n0005_p0063a10║則無量無數無邊也。
TX06n0005_p0063a11║『如來為發大乘者說，為發最上乘者說。若有人能受持讀誦廣為人說，如來悉知
TX06n0005_p0063a12║是人，悉見是人，皆得成就不可量、不可稱、無有邊、不可思議功德。如是人等，則
TX06n0005_p0064a01║為荷擔如來阿耨多羅三藐三菩提。何以故？須菩提！若樂小法者，著我見、人見、眾
TX06n0005_p0064a02║生見、壽者見，即於此經不能聽受、讀誦、為人解說。須菩提！在在處處若有此經，
TX06n0005_p0064a03║一切世間天、人、阿修羅所應供養，當知此處則為是塔，皆應恭敬作禮圍遶，以諸華
TX06n0005_p0064a04║香而散其處。
TX06n0005_p0064a05║　此明此經勝則持經者亦勝，持經所得之福德亦勝，而此經所在之處亦無不勝也
TX06n0005_p0064a06║。所以者何？此經如來為發大乘心者說，即為菩薩發無上菩提心者說，非為凡夫二
TX06n0005_p0064a07║乘說。為最上乘之上根智人等於佛智者說，非為外道說。若有人能受持讀誦以自利
TX06n0005_p0064a08║，復於不可言說而廣為人假立言說以利他，如來以佛智慧，悉知是人，悉見是人，
TX06n0005_p0064a09║皆得成就不可稱量、無有邊際、不可思議功德。如是人等，等同佛慧，對於如來成
TX06n0005_p0064a10║就無上正等正覺之家業，一肩荷擔，是即以如來之功德而為其功德矣。若樂小法者
TX06n0005_p0064a11║，如聲聞、緣覺，貪著有餘涅槃之樂，不能迴小向大，自是法見猶存，對於此經，
TX06n0005_p0064a12║當然不能受持、讀誦、為人解說。又若著我、人、眾生、壽者見之外道、凡夫，善
TX06n0005_p0065a01║根雖有，或貪求世間富貴壽考，或希求利養安樂，或欲泯滅現在一切煩惱求一忍定
TX06n0005_p0065a02║，或以身體為患而欲捨身成空，或以心念為患而修無想定，或欲求神仙而生天上，
TX06n0005_p0065a03║或有稍明佛法而希冀來生得一善果，如是等人，皆不能受持讀誦此經為人解說者也
TX06n0005_p0065a04║。若能持此經者，即是荷擔佛法者。經勝、故持經之人亦勝也，而經之所在處亦然
TX06n0005_p0065a05║。在在處處，若有是經，一切世間天人及八部眾，當知此處即為是塔，皆應作禮圍
TX06n0005_p0065a06║繞以表示恭敬，皆以諸華諸香布散其處以為供養。此經在處則處勝也，此經之重為
TX06n0005_p0065a07║何如耶！
TX06n0005_p0065a08║能淨業障分第十六
TX06n0005_p0065a09║『復次，須菩提！若善男子善女人、受持讀誦此經，若為人輕賤，是人先世罪業
TX06n0005_p0065a10║應墮惡道，以今世人輕賤故，先世罪業則為消滅，當得阿耨多羅三藐三菩提。
TX06n0005_p0065a11║此明持經消罪。障有三種：一、煩惱障，即貪瞋癡慢疑等。二、業障，心不自
TX06n0005_p0065a12║在顛倒妄動。三、報障，如鳥報止能飛空不能游水；魚報止能游水不能飛空；人報
TX06n0005_p0066a01║自有人的範圍，不能飛空亦不能游水。障如垢穢然，能淨即金剛般若，所淨即垢穢
TX06n0005_p0066a02║。又業障如霜露，此經如慧日，慧日一照霜露消滅。若善男子善女人受持讀誦此經
TX06n0005_p0066a03║，應為人尊重，今反為人輕賤，則是人先世罪業，本應墮地獄、餓鬼、畜生之三惡
TX06n0005_p0066a04║道，以今世既為人輕賤，先世罪業即行消滅，當得無上正等正覺也。
TX06n0005_p0066a05║『須菩提！我念過去無量阿僧祇劫，於然燈佛前，得值八百四千萬億那由他諸佛
TX06n0005_p0066a06║，悉皆供養承事無空過者。若復有人於後末世，能受持讀誦此經，所得功德，於我所
TX06n0005_p0066a07║供養諸佛功德，百分不及一，千萬億分乃至算數譬喻所不能及。
TX06n0005_p0066a08║此明持經功德，勝如來先世供佛功德。世尊云：我念過去無量阿僧祇劫，於然
TX06n0005_p0066a09║燈佛前得值之佛，其數達八百四千萬億那由他之多，我皆供養奉事，無有空值不奉
TX06n0005_p0066a10║事者，以福德言，當然是多。若復有人於後末世能受持此經，所得功德，與我供養
TX06n0005_p0066a11║諸佛功德比較，我之功德百千萬億分不及彼之一，乃至不及彼算數譬喻所不能及分
TX06n0005_p0066a12║之一。何以故？供佛是有為有得之功德，不能速得菩提；遠不如持經自利利他之功
TX06n0005_p0067a01║德，是無為無所得之功德，能速得無上菩提也。
TX06n0005_p0067a02║『須菩提！若善男子善女人，於後末世有受持讀誦此經，所得功德，我若具說者
TX06n0005_p0067a03║，或有人聞，心則狂亂，狐疑不信。須菩提！當知是經義不可思議，果報亦不可思議
TX06n0005_p0067a04║。』
TX06n0005_p0067a05║此明持經功德無量，前已五次比較，尚未具說。若善男子善女人，於後末世能
TX06n0005_p0067a06║受持讀誦此經，所得無量無數之功德，本言語難以形容。我若詳細形容，完全說出
TX06n0005_p0067a07║，有人聽聞，心即狂亂狐疑不信，我所以不具說也。其所以狐疑不信者，以不了此
TX06n0005_p0067a08║經義故；若了知此經義不可思不可議，則持經所得之果報，當然不可思不可議也，
TX06n0005_p0067a09║有何狐疑之有哉！
TX06n0005_p0067a10║究竟無我分第十七
TX06n0005_p0067a11║爾時，須菩提白佛言：『世尊！善男子善女人，發阿耨多羅三藐三菩提心，云何
TX06n0005_p0067a12║應住？云何降伏其心？』佛告須菩提：『善男子善女人，發阿耨多羅三藐三菩提心者
TX06n0005_p0068a01║，當生如是心：我應滅度一切眾生，滅度一切眾生已，而無有一眾生實滅度者。何以
TX06n0005_p0068a02║故？須菩提！若菩薩有我相、人相、眾生相、壽者相，即非菩薩。所以者何？須菩提
TX06n0005_p0068a03║！實無有法發阿耨多羅三藐三菩提心者。
TX06n0005_p0068a04║此須菩提重問，總結以前。問云：善男子善女人，云何發菩提心以及住心降心
TX06n0005_p0068a05║？佛告之曰：應當生滅度一切眾生心，滅度一切眾生已，當知所度之眾生皆自性自
TX06n0005_p0068a06║度，而無一眾生實滅度者。若謂我能度眾生，則著我見；有眾生可度，則著眾生見
TX06n0005_p0068a07║；有我見、眾生見，即有人見、壽者見，則非菩薩矣。所以者何？實無有法發菩提
TX06n0005_p0068a08║心者，若有法發菩薩心者，則有能度、所度；有我、人、眾生、壽者四見。今既無
TX06n0005_p0068a09║法發菩提心者，自無能度所度，及我人眾生壽者四見矣。
TX06n0005_p0068a10║『須菩提！於意云何，如來於然燈佛所，有法得阿耨多羅三藐三菩提不？』『不
TX06n0005_p0068a11║也，世尊！如我解佛所說義，佛於然燈佛所，無有法得阿耨多羅三藐三菩提。』佛言
TX06n0005_p0068a12║：『如是，如是。須菩提！實無有法如來得阿耨多羅三藐三菩提。須菩提！若有法如
TX06n0005_p0069a01║來得阿耨多羅三藐三菩提者，然燈佛則不與我授記：「汝於來世當得作佛，號釋迦牟
TX06n0005_p0069a02║尼。」以實無有法得阿耨多羅三藐三菩提，是故然燈佛與我授記，作是言：「汝於來
TX06n0005_p0069a03║世當得作佛，號釋迦牟尼。」何以故？如來者，即諸法如義。若有人言：如來得阿耨
TX06n0005_p0069a04║多羅三藐三菩提，須菩提！實無有法，佛得阿耨多羅三藐三菩提。須菩提！如來所得
TX06n0005_p0069a05║阿耨多羅三藐三菩提，於是中無實無虛。
TX06n0005_p0069a06║此明既無發心之因，亦無授記之果，所以究竟無我之義也。統觀佛法，不外教
TX06n0005_p0069a07║、理、行、果四事：能明即教，所明即理，明理修行，由修行實際之所證即果。自
TX06n0005_p0069a08║行以之，化他以之，故六度萬行，無一非教、理、行、果之妙用也。然絲毫不可取
TX06n0005_p0069a09║不可說，若有所取有所說，則非金剛般若，非諸法實相，不得謂之佛，亦不得謂之
TX06n0005_p0069a10║菩薩也。故世尊問須菩提云：如來於然燈佛所，有法得菩提不？須菩提答云：不也
TX06n0005_p0069a11║。佛即印可曰：如是如是，如來實無有法得菩提，若有法如來得菩提，則心有著有
TX06n0005_p0069a12║見，不得謂之如來。然燈佛亦不得與我授記云：汝於來世當得作佛，號釋迦牟尼；
TX06n0005_p0070a01║以實無有法得菩提，則無我見亦無菩提見，故然燈佛與我授記云：來世當作佛，
TX06n0005_p0070a02║號釋迦牟尼也。然則佛之所得，豈不同於龜毛、兔角乎？曰：不也。何以故？蓋如
TX06n0005_p0070a03║來者，諸法如如不動義，平等無差別義，不落二邊，中亦不住，行無可行，得亦無
TX06n0005_p0070a04║得，故名如來也。若有人言如來得菩提，則是人法我見，實則無能得之佛與所得之
TX06n0005_p0070a05║菩提也。所以者何？得而非得，不可言實；非得而得，不可言虛；故曰如來所得菩
TX06n0005_p0070a06║提，無實無虛也。
TX06n0005_p0070a07║『是故如來說一切法，皆是佛法。須菩提！所言一切法者，即非一切法，是故名
TX06n0005_p0070a08║一切法。須菩提！譬如人身長大。』須菩提言：『世尊！如來說人身長大，則為非大
TX06n0005_p0070a09║身，是名大身。』
TX06n0005_p0070a10║上已明諸法如故名為如來，故一切法如即是如來，故一切法皆是佛法也。然所
TX06n0005_p0070a11║言一切法者，非一切顛倒之法也，即一切法如故名一切法也。世尊云：譬如人身長
TX06n0005_p0070a12║大，人身無實無虛，法身非有非無也。須菩提即云：如來說人身長大，遍一切處，
TX06n0005_p0071a01║具一切功德者，為眾生歎美其為大，非如來身有大小、遍與不遍也。且非有大身實
TX06n0005_p0071a02║相可著，故云即為非大身，是為遍一切處之大身也。
TX06n0005_p0071a03║『須菩提！菩薩亦如是。若作是言：我當滅度無量眾生，即不名菩薩。何以故？
TX06n0005_p0071a04║須菩提！實無有法名為菩薩。是故佛說一切法無我、無人、無眾生、無壽者。須菩提
TX06n0005_p0071a05║！若菩薩作是言：我當莊嚴佛土，是不名菩薩。何以故？如來說莊嚴佛土者，即非莊
TX06n0005_p0071a06║嚴，是名莊嚴。須菩提！若菩薩通達無我法者，如來說名真是菩薩。
TX06n0005_p0071a07║上已明無法發菩提心之佛，此明亦無法名為菩薩。故世尊云：不特佛法如是無
TX06n0005_p0071a08║有，菩薩法亦如是無有。菩薩若作是言：我當度眾生，則是有見，是不名菩薩。何
TX06n0005_p0071a09║以故？蓋實無有法名為菩薩，故佛說一切法無人、我、眾生、壽者。若菩薩作是言
TX06n0005_p0071a10║：我當莊嚴佛土，是不名菩薩。何以故？蓋莊嚴不可取不可說，佛土亦不可取不可
TX06n0005_p0071a11║說，而如來所以說莊嚴佛土者，無有莊嚴之相，亦無有佛土之相，故云即非莊嚴佛
TX06n0005_p0071a12║土，是名莊嚴佛土也。若菩薩了悟無人、無我，了悟無法、無非法，如如不動，湛
TX06n0005_p0072a01║然常寂，則名真是菩薩，等於佛慧矣。
TX06n0005_p0072a02║一體同觀分第十八
TX06n0005_p0072a03║『須菩提！於意云何？如來有肉眼不？』『如是，世尊！如來有肉眼。』『須菩
TX06n0005_p0072a04║提！於意云何？如來有天眼不？』『如是，世尊！如來有天眼。』『須菩提！於意云何
TX06n0005_p0072a05║？如來有慧眼不？』『如是，世尊！如來有慧眼。』『須菩提！於意云何？如來有法
TX06n0005_p0072a06║眼不？』『如是，世尊！如來有法眼。』『須菩提！於意云何？如來有佛眼不？』『
TX06n0005_p0072a07║如是，世尊！如來有佛眼。』
TX06n0005_p0072a08║此分以後說果。金剛般若本包括教理行果，前五分明理，第六分後明事即行，
TX06n0005_p0072a09║經典即教，而教所明即理行，第十七分由教理行無我，總結菩薩至佛。自行教理行
TX06n0005_p0072a10║果已周，而化他之因果亦同，渾物一體，同觀無別，故此分名為一體同觀也。前屢
TX06n0005_p0072a11║明無得無見，非無眼故不見，故問須菩提云：如來有五眼不？須菩提答云：如來有
TX06n0005_p0072a12║五眼。如來有五眼尚不見諸法，況凡夫二乘不具五眼而言見有菩提可得耶？肉眼者
TX06n0005_p0073a01║，凡夫眼，範圍最小，以紙障之，即不能見。天眼者、生天者有之，禪定亦能得，
TX06n0005_p0073a02║能遠視，能透礙。慧眼者、聲聞、緣覺乘有之，觀眾生皆是空，皆是四大五陰假合
TX06n0005_p0073a03║，如鏡花水月，須菩提已有此種智慧為其生命。法眼者、菩薩所具之眼也，不惟了
TX06n0005_p0073a04║達人我眾生是空，亦了達諸法緣生無有自性，一切即一，一即一切，運用無礙。佛
TX06n0005_p0073a05║眼者、即佛具之眼也，證得無上正等正覺，通達一切眾生世出世間法。此種妙智，
TX06n0005_p0073a06║五眼皆具；菩薩得四眼；五通羅漢雖具三眼，而不能剎那齊觀三境。二乘通而有礙
TX06n0005_p0073a07║，凡夫礙而不通，佛於剎那中同時可見人、天、羅漢、菩薩所見境界，究竟清淨，
TX06n0005_p0073a08║圓滿法界，無障無礙，無欠無餘，即是此眼所見諸法相用。然究其實，定體定相定
TX06n0005_p0073a09║用，皆不可得也。
TX06n0005_p0073a10║『須菩提！於意云何？如恆河中所有沙，佛說是沙不？』『如是，世尊！如來說
TX06n0005_p0073a11║是沙。』『須菩提！於意云何？如一恆河中所有沙，有如是沙等恆河，是諸恆河所有
TX06n0005_p0073a12║沙數佛世界，如是甯為多不？』『甚多，世尊！』佛告須菩提：『爾所國土中，所有
TX06n0005_p0074a01║眾生若干種心，如來悉知。何以故？如來說諸心，皆為非心，是名為心。所以者何？
TX06n0005_p0074a02║須菩提！過去心不可得，現在心不可得，未來心不可得。
TX06n0005_p0074a03║此明眼所觀境。世尊云：如恆河中所有沙數之恆河，是諸恆河所有沙數之佛世
TX06n0005_p0074a04║界，甯為多不？須菩提言：甚多。世尊云：不但爾所佛世界甚多之國土，如來悉見
TX06n0005_p0074a05║悉知，即爾所佛世界國土中之眾生若干種心，人之所難知者，如來亦悉知。何以故
TX06n0005_p0074a06║？蓋他心通也。他心通、能了知眾生種種之心。以心無二心，此無二之心，皆是一
TX06n0005_p0074a07║切世界所有一切眾生之心。且如來所知諸眾生心唯在顛倒中行，皆為非心，是名為
TX06n0005_p0074a08║心也。所以者何？心含空間，無影無跡，不可言有，亦不可言無。就時間區別看來
TX06n0005_p0074a09║，亦是假立：過去心已過去，則過去心不可得；現在心不住，則現在心不可得；未
TX06n0005_p0074a10║來心未來，則未來心亦不可得；過去、現在、未來之心均不可得，是假立而非實有
TX06n0005_p0074a11║，明甚。諸眾生不察，以無為有，種種顛倒，所以一切心皆是非心，是名為心也。
TX06n0005_p0074a12║法界通化分第十九
TX06n0005_p0075a01║『須菩提！於意云何？若有人滿三千大千世界七寶以用布施，是人以是因緣得福
TX06n0005_p0075a02║多不？』『如是，世尊！此人以是因緣，得福甚多。』『須菩提！若福德有實，如來
TX06n0005_p0075a03║不說得福德多；以福德無故，如來說得福德多。
TX06n0005_p0075a04║此明福德無實，得與不得平等。故問須菩提云：若有人滿三千大千世界七寶以
TX06n0005_p0075a05║用布施，而不住施者、受者、財物三相，是人以是因緣得福多不？須菩提答云：此
TX06n0005_p0075a06║人得福甚多。世尊復告須菩提云：若福德有實，則是有所得之福德，如來不說得福
TX06n0005_p0075a07║德多。以福德無故，則是無所得之福德，故如來所以說得福德多也。此無所得之福
TX06n0005_p0075a08║德，不從有得生，亦不從無得生，得無得平等，故是無所得也，故是得福德多也。
TX06n0005_p0075a09║離色離相分第二十
TX06n0005_p0075a10║『須菩提！於意云何？佛可以具足色身見不？』『不也，世尊！如來不應以具足
TX06n0005_p0075a11║色身見。何以故？如來說具足色身，即非具足色身，是名具足色身。』『須菩提！於
TX06n0005_p0075a12║意云何？如來可以具足諸相見不？』『不也，世尊！如來不應以具足諸相見。何以故
TX06n0005_p0076a01║？如來說諸相具足，即非具足，是名諸相具足。』
TX06n0005_p0076a02║『色身』者、即有色可見之身，所謂三十二相、八十種好也。此身云報身，由報得
TX06n0005_p0076a03║來者也。『諸相』者，謂化身，有百千萬億之形相，變化不測者也。此身又名應身，以
TX06n0005_p0076a04║神通妙用，隨應眾生顯現而施行教化者也。『具足』者、謂盡形相之優美也。此段明報
TX06n0005_p0076a05║身、化身與法身不即不離。世尊問須菩提云：佛之法身，可以形相優美之色身見不
TX06n0005_p0076a06║？須菩提答云：不也，如來法身，不應以形相優美之色身見。何以故？如來說形相
TX06n0005_p0076a07║優美之色身，雖不離法身，然亦非即法身，色身不離法身，故色身非即具足色身，
TX06n0005_p0076a08║色身非即法身，故色身是名具足色身也。又問：如來法身，可以形相優美之種種變
TX06n0005_p0076a09║化身見不？須菩提云：不也，如來法身，不應以形相優美之種種變化身見。何以故
TX06n0005_p0076a10║？如來說形相優美之種種化身，雖不離法身然亦非即法身，化身不離法身，故化身
TX06n0005_p0076a11║非即具足化身，化身非即法身，故化身是名化身具足也。由是可知報身、化身、法
TX06n0005_p0076a12║身，非一非異，亦一亦異，相而無相無相而相之妙矣。
TX06n0005_p0077a01║非說所說分第二十一
TX06n0005_p0077a02║『須菩提！汝勿謂如來作是念：「我當有所說法」。莫作是念，何以故？若人言如來
TX06n0005_p0077a03║有所說法，即為謗佛，不能解我所說故。須菩提！說法者，無法可說，是名說法。』
TX06n0005_p0077a04║爾時，慧命須菩提白佛言：『世尊！頗有眾生於未來世，聞說是法生信心不？』佛言
TX06n0005_p0077a05║：『須菩提！彼非眾生，非不眾生。何以故？須菩提！眾生眾生者，如來說非眾生，
TX06n0005_p0077a06║是名眾生。』
TX06n0005_p0077a07║色身與法身之關係既如上述，云何如來有所說法耶？故告須菩提云：汝勿謂如
TX06n0005_p0077a08║來法身有所說法，若有人云如來法身有所說法，則是起心動念，有所取著，妄想分
TX06n0005_p0077a09║別，即為謗毀如來，不能了解如來所說義。何以故？如來者，諸法如義，雖說法實
TX06n0005_p0077a10║無法可說，假名之為說法也。須菩提以了達生空之智慧為命，故云慧命須菩提。啟
TX06n0005_p0077a11║白佛言：此雖說無所說之法如是，頗有眾生於未來世，聞說是法生信心不？佛言：
TX06n0005_p0077a12║眾生與佛無二無別，故云彼非眾生；祇因未具足了悟，所以非不眾生也。故三界九
TX06n0005_p0078a01║地之眾生，莫不具金剛般若無上妙慧之種子，所以如來說非眾生；因金剛般若妙慧
TX06n0005_p0078a02║種子尚未顯現，所以如來說名為眾生也。
TX06n0005_p0078a03║無法可得分第二十二
TX06n0005_p0078a04║須菩提白佛言：『世尊！佛得阿耨多羅三藐三菩提為無所得耶？』佛言：『如是
TX06n0005_p0078a05║，如是。須菩提！我於阿耨多羅三藐三菩提，乃至無有少法可得，是名阿耨多羅三藐
TX06n0005_p0078a06║三菩提。
TX06n0005_p0078a07║世尊以身口意三業教化眾生，前途行乞食，是遊行教化，即身教化也；入定說
TX06n0005_p0078a08║法，即口教化也；令眾生依說修行，得無上菩提，是意教化也。深恐大眾執著，虛
TX06n0005_p0078a09║妄分別，不能了達諸法實相，故重重破遣。前云相好非即法身，破執身業也；云如
TX06n0005_p0078a10║來實無所說，破執語業也；茲云得無所得，破執意業也。須菩提雖了達如來即諸法
TX06n0005_p0078a11║如，即無上菩提，固得無所得，而心中猶不能十分釋然，故啟白佛言：佛得阿耨多
TX06n0005_p0078a12║羅三藐三菩提為無所得耶？佛即印可曰：如是，如是，我於阿耨多羅三藐三菩提乃
TX06n0005_p0079a01║至無有少法可得，即是名為阿耨多羅三藐三菩提也。若我有一毫之得，則即是不得
TX06n0005_p0079a02║，不名無上菩提。以畢竟無得，乃是得無上菩提，是名為無上菩提也。
TX06n0005_p0079a03║淨心行善分第二十三
TX06n0005_p0079a04║『復次、須菩提！是法平等，無有高下，是名阿耨多羅三藐三菩提；以無我、無
TX06n0005_p0079a05║人、無眾生、無壽者，修一切善法，則得阿耨多羅三藐三菩提。須菩提！所言善法者
TX06n0005_p0079a06║，如來說即非善法，是名善法。
TX06n0005_p0079a07║此分緊承上分，復告須菩提云：此得無所得之法，平等平等，在聖不增，在凡
TX06n0005_p0079a08║不減，無有高下之殊，是名無上正等正覺，是即金剛般若波羅密也。以無人我、眾
TX06n0005_p0079a09║、生、壽者四相，修行六度萬行之善法，即得此無上正等正覺。所言善法者，無有
TX06n0005_p0079a10║自體可得，亦不可執以為實，故曰非善法；但如法而名，故名為善法也。
TX06n0005_p0079a11║福智無比分第二十四
TX06n0005_p0079a12║『須菩提！若三千大千世界中所有諸須彌山王，如是等七寶聚，有人持用布施，
TX06n0005_p0080a01║若人以此般若波羅密經，乃至四句偈等，受持、讀誦、為他人說，於前福德百分不及
TX06n0005_p0080a02║一，百千萬億分乃至算數譬喻所不能及。
TX06n0005_p0080a03║上明修善法得菩提，當知金剛般若外無善法，修善法即是受持般若波羅密經。
TX06n0005_p0080a04║故世尊告須菩提云：若三千大千世界中，所有諸須彌山王相等高大之七寶積聚，有
TX06n0005_p0080a05║人持用布施，其所得福德固屬甚多，較之受持此般若波羅密經，乃至四句偈等或為
TX06n0005_p0080a06║他人說，所得之福德，百分不及一，百千萬億分不及一，乃至算數譬喻所不能及一
TX06n0005_p0080a07║，其持經福德之多為何如耶！蓋七寶布施是財施，是修福；持經自利利他是法施，
TX06n0005_p0080a08║是福慧雙修，所以此持經之福德，勝於彼七寶布施之福德也。
TX06n0005_p0080a09║化無所化分第二十五
TX06n0005_p0080a10║『須菩提！於意云何？汝等勿謂如來作是念：我當度眾生。須菩提！莫作是念。
TX06n0005_p0080a11║何以故？實無有眾生如來度者，若有眾生如來度者，如來則有我人眾生壽者。須菩提
TX06n0005_p0080a12║！如來說有我者，則非有我，而凡夫之人以為有我。須菩提！凡夫者，如來說則非凡
TX06n0005_p0081a01║夫，是名凡夫。
TX06n0005_p0081a02║此明如來化度眾生雖化而無所化義。謂須菩提云：汝勿謂如來作是念：我當度
TX06n0005_p0081a03║眾生。何以故？前言佛與眾生無有高下之殊，焉有眾生為如來度？若有眾生為如來
TX06n0005_p0081a04║度，則眾生亦可度如來，如此虛妄分別，則有眾生見、如來見，如來亦有我人眾生
TX06n0005_p0081a05║壽者四見，自度不能，何能度他？故佛無有眾生見也。若無有眾生見，當然無有我
TX06n0005_p0081a06║見，我見既無，云何佛自稱有我耶？如來說有我者，隨世俗說耳，實無有我可說也
TX06n0005_p0081a07║。既無我可說，云何世俗中有我來去生死等事耶？蓋世俗凡夫，於無我中以為有我
TX06n0005_p0081a08║也。所云凡夫者亦屬假名，無別有凡夫性，因迷金剛般若即凡夫，故如來說為凡夫
TX06n0005_p0081a09║。悟金剛般若即聖，故如來說即非凡夫。即此未悟之時，故名為凡夫也。
TX06n0005_p0081a10║法身非相分第二十六
TX06n0005_p0081a11║『須菩提！於意云何？可以三十二相觀如來不？』須菩提言：『如是，如是，以
TX06n0005_p0081a12║三十二相觀如來。』佛言：『須菩提！若以三十二相觀如來者，轉輪聖王則是如來。』
TX06n0005_p0082a01║。須菩提白佛言：『世尊！如我解佛所說意，不應以三十二相觀如來。』爾時、世尊
TX06n0005_p0082a02║而說偈言：『若以色見我，以音聲求我，是人行邪道，不能見如來。
TX06n0005_p0082a03║此承前第二十分明三十二相非即法身義。問須菩提云：可以三十二相觀如來不
TX06n0005_p0082a04║？須菩提猶是乍迷乍悟，故啟白佛言：如是，如是，以三十二相相好觀如來。世尊
TX06n0005_p0082a05║當即呵斥云：若以相好即如來法身，轉輪聖王亦具三十二相，即是如來。須菩提猛
TX06n0005_p0082a06║然大悟，白佛言：如我解佛所說意，法身雖不離色身，亦不應以色身即為如來法身
TX06n0005_p0082a07║也。爾時世尊重以偈言顯示：若以色相為如來法身，則轉輪聖王亦是如來；若以聲
TX06n0005_p0082a08║音為如來法身，則迦陵頻伽鳥亦是如來；是人未得金剛般若而行邪道，永遠不能得
TX06n0005_p0082a09║見如來法身也。若已得金剛般若，不即色相、聲音可見如來，不離色相、聲音亦可
TX06n0005_p0082a10║見如來，非色、非聲可見如來，乃至非非色、非非聲亦無不可見如來也。金剛般若
TX06n0005_p0082a11║之妙用為如何耶！
TX06n0005_p0082a12║無斷無滅分第二十七
TX06n0005_p0083a01║『須菩提！汝若作是念：「如來不以具足相故，得阿耨多羅三藐三菩提」。須菩提！
TX06n0005_p0083a02║莫作是念：「如來不以具足相故，得阿耨多羅三藐三菩提」。須菩提！汝若作是念：發阿
TX06n0005_p0083a03║耨多羅三藐三菩提心者，說諸法斷滅。莫作是念！何以故？發阿耨多羅三藐三菩提心
TX06n0005_p0083a04║者，於法不說斷滅相。
TX06n0005_p0083a05║此明不落斷滅義。三十二相本為佛果，不以三十二相觀如來法身，非無福德之
TX06n0005_p0083a06║因果也。故告須菩提云：汝若起如來不以具足相故得菩提之心念，則心念落於偏、
TX06n0005_p0083a07║落於斷，即不合正道。汝當莫起如來不以具足相故得菩提之心念，則心念即不落於
TX06n0005_p0083a08║偏斷，合於正道矣。何以故？須菩提！汝若起此念，發菩提心者即是狂慧，撥無因
TX06n0005_p0083a09║果，則是說諸法斷滅矣。古來聖賢，從初發菩提心以至佛果，於法皆不說常，故不
TX06n0005_p0083a10║住常見；亦不說斷，故不住斷見，所以謂之無上正等正覺也。
TX06n0005_p0083a11║不受不貪分第二十八
TX06n0005_p0083a12║『須菩提！若菩薩以滿恆河沙等世界七寶持用布施；若復有人知一切法無我得成
TX06n0005_p0084a01║於忍，此菩薩勝前菩薩所得功德。何以故？須菩提！以諸菩薩不受福德故。』須菩提
TX06n0005_p0084a02║白佛言：『世尊！云何菩薩不受福德？』『須菩提！菩薩所作福德，不應貪著，是故
TX06n0005_p0084a03║說不受福德。
TX06n0005_p0084a04║此明證法無我菩薩之功德，勝以七寶布施之菩薩所得之功德。菩薩已證人無我
TX06n0005_p0084a05║，尚未證法無我，若有菩薩以滿恆河沙等世界七寶持用布施所得之功德，與知一切
TX06n0005_p0084a06║法無我，得了解任持不忘而成於忍之菩薩所得之功德比較，則此菩薩功德勝前菩薩
TX06n0005_p0084a07║功德。何以故？以此菩薩不受所得之福德，所以勝前菩薩有所得之福德也。須菩提
TX06n0005_p0084a08║尚未了悟，故啟白佛言：菩薩所作福德，云何不受福德耶？世尊告之曰：菩薩以無
TX06n0005_p0084a09║受福德心，故不貪著福德，是故不說受福德也。以既無受心，又無貪心，了解一切
TX06n0005_p0084a10║法無我，正智如如，契理亦如如，無上般若等同佛境，故福德量如虛空，利益眾生
TX06n0005_p0084a11║無有窮盡，所以稱嘆其功德勝前菩薩功德也。
TX06n0005_p0084a12║威儀寂靜分第二十九
TX06n0005_p0085a01║『須菩提！若有人言：如來若來、若去、若坐、若臥，是人不解我所說義。何以
TX06n0005_p0085a02║故？如來者，無所從來，亦無所去，故名如來。
TX06n0005_p0085a03║上已明不受福德，云何如來福慧圓滿坐菩提座趣於涅槃耶？世尊為釋此疑，故
TX06n0005_p0085a04║曰：來去坐臥等威儀事，如來雖不離此威儀，而亦非即此威儀，若有人執此威儀即
TX06n0005_p0085a05║是如來，則即以利益眾生之化身執為實，不解如來所說法身義。何以故？如來說法
TX06n0005_p0085a06║身者，本來常住，無所出現而來，亦無所入滅而去，為方便眾生計，住於世間若坐
TX06n0005_p0085a07║若臥而行教化，故名如來也。
TX06n0005_p0085a08║一合理相分第三十
TX06n0005_p0085a09║『須菩提！若善男子善女人，以三千大千世界碎為微塵，於意云何，是微塵眾甯
TX06n0005_p0085a10║為多不？』須菩提言：『甚多，世尊！何以故？若是微塵眾實有者，佛則不說是微塵
TX06n0005_p0085a11║眾。所以者何？佛說微塵眾，則非微塵眾，是名微塵眾。世尊！如來所說三千大千世
TX06n0005_p0085a12║界，則非世界，是名世界。何以故？若世界實有者，則是一合相，如來說一合相，則
TX06n0005_p0086a01║非一合相，是名一合相。』『須菩提！一合相者，則是不可說，但凡夫之人貪著其事。
TX06n0005_p0086a02║世界本為微塵所合成，轉言之，即微塵集合而成世界。世界雖難實行碎而分析
TX06n0005_p0086a03║，然由理想假設，可一一分析至於極微，鄰於虛空，不可再分，若再分之即為虛空
TX06n0005_p0086a04║，是微塵是空非實。微塵既是空非實，由微塵所合成之世界，亦是空非實。微塵空
TX06n0005_p0086a05║，世界空，一世界與眾微塵何異？故曰：世界微塵，不可言一，亦不可言異，不可
TX06n0005_p0086a06║言一，亦不可言多也。以世界喻法身，可謂之一真法界，而十方諸佛法身，不可言
TX06n0005_p0086a07║諸法界、諸法身。何以故？法界法身，不可言一，亦不可言多，如光光互照，光光
TX06n0005_p0086a08║互攝，一多不異，一多不礙也。世尊問須菩提云：以三千大千世界碎為微塵，是微
TX06n0005_p0086a09║塵眾甯為多不？須菩提云：甚多。但微塵雖多，空無自性，乃假說微塵眾，若此微
TX06n0005_p0086a10║塵眾實有者，佛則不說微塵眾。所以者何？佛說微塵眾實空無所有，故云非微塵眾
TX06n0005_p0086a11║，是假名微塵眾。如來說三千大千世界亦然，世界亦空無所有，故云非世界，是假
TX06n0005_p0086a12║名世界。何以故？若世界實有者，即是一合相，即是微塵眾合為一世界相，佛所說
TX06n0005_p0087a01║一合相者，亦屬假名，謂微塵眾合成一世界，碎而分析，世界相本無所有，而微塵
TX06n0005_p0087a02║相亦不可得，故云即非一合相，是假名一合相也。世尊以須菩提已了達世界微塵，
TX06n0005_p0087a03║空無所有，一多不異，猶恐其著合相，故告之曰：一合相者，即是不可說。不可說
TX06n0005_p0087a04║者，不可說一，亦不可說異，不可說合，亦不可說不合也。如法身周遍法界，具足
TX06n0005_p0087a05║圓融，亦不可說一多、合不合也。凡夫之人不了此義，以世界為實，而起一多合與
TX06n0005_p0087a06║不合等種種虛妄分別，貪著不捨，造種種業，流浪生死而不自覺，良可悲矣。
TX06n0005_p0087a07║知見不生分第三十一
TX06n0005_p0087a08║『須菩提！若人言：佛說我見、人見、眾生見、壽者見。須菩提！於意云何，是
TX06n0005_p0087a09║人解我所說義不？』『不也，世尊！是人不解如來所說義。何以故？世尊說我見、人
TX06n0005_p0087a10║見、眾生見、壽者見，即非我見、人見、眾生見、壽者見，是名我見、人見、眾生見
TX06n0005_p0087a11║、壽者見。』『須菩提！發阿耨多羅三藐三菩提心者，於一切法，應如是知，如是見
TX06n0005_p0087a12║，如是信解，不生法相。須菩提！所言法相者，如來說即非法相，是名法相。
TX06n0005_p0088a01║此明生知見亦是貪著。凡夫之人，所以貪著其事者，以其有我見故也。有我見
TX06n0005_p0088a02║，即有人眾生壽者等見。若四見既無，則無有能貪之主體，更何有所貪之事物？況
TX06n0005_p0088a03║外界之事物，皆自心之所顯現，本空無所有，雖貪著亦如鏡花水月也。故新發意菩
TX06n0005_p0088a04║薩發菩提心，我見既無，法見亦不當有也。雖然，佛何以說眾生有我見耶？佛說眾
TX06n0005_p0088a05║生著於我見，似乎有我見矣，世尊為釋此疑，故問須菩提以釋之云：有人言，佛說
TX06n0005_p0088a06║我、人、眾生、壽者等見，此人了解我所說義不？須菩提答云：是人不了解如來所
TX06n0005_p0088a07║說義。何以故？世尊說我、人、眾生、壽者見，明我、人、眾生、壽者見是空，即
TX06n0005_p0088a08║非我、人、眾生、壽者見，是假名為我、人、眾生、壽者見；非因說我、人、眾生
TX06n0005_p0088a09║、壽者見，便定有我、人、眾生、壽者見也。世尊以須菩提以明我本來畢竟不可得
TX06n0005_p0088a10║，恐不了於法亦本來不可得義，故告之曰：發菩提心者，於六根、六塵、六識之一
TX06n0005_p0088a11║切法，當了達本來空無所有，本來如鏡花、水月，畢竟不可得。如是知見信解已，
TX06n0005_p0088a12║不生絲毫法相，即是證得無上菩提。所言法相者，亦如我義，我既非有，而法亦不
TX06n0005_p0089a01║可得；故云即非法相，是假名法相也。
TX06n0005_p0089a02║應化非真分第三十二
TX06n0005_p0089a03║『須菩提！若有人以滿無量阿僧祇世界七寶，持用布施；若有善男子、善女人發菩
TX06n0005_p0089a04║提心者，持於此經乃至四句偈等，受持讀誦為人演說，其福勝彼。云何為人演說？不
TX06n0005_p0089a05║取於相，如如不動。何以故？一切有為法，如夢、幻、泡、影，如露、亦如電，應作
TX06n0005_p0089a06║如是觀。』
TX06n0005_p0089a07║此明應化如幻不可執取，其福德最勝。世尊告須菩提云：若有人滿無量無數世
TX06n0005_p0089a08║界之七寶持用布施，其所得福德本來甚多，若有善男子善女人發菩提心，持於此經
TX06n0005_p0089a09║或四句偈等，自己受持讀誦，復為人說而不說、不說而說，其福勝於彼滿無量無數
TX06n0005_p0089a10║世界七寶布施之福也。云何說而不說、不說而說？不取能說之相，亦不取聽說之相
TX06n0005_p0089a11║，更不取所說之相。當如法性而說，不生心動念，如彼真如湛然不動也。無為之法
TX06n0005_p0089a12║固應如是，不若有為之法反是也。何以故？有為之法如夢然，夢時覺有，醒時則無
TX06n0005_p0090a01║也。如幻師為幻事然，幻現種種事物，而實無有種種事物也。如水中所起水泡然，
TX06n0005_p0090a02║陽光映照有如摩尼，心生貪著，而實非摩尼也。如陰影然，物在影在，物無影無，
TX06n0005_p0090a03║物既是空非有，影亦是假非真也。如霧露然，空中清淨，則霧湧騰，不久消滅，即
TX06n0005_p0090a04║非常有也。如電然，突現突滅，突此突彼，非常非遍也。有為法既如此六事，行深
TX06n0005_p0090a05║般若者，應當作如是觀察，不可有所執取也。
TX06n0005_p0090a06║佛說是經已，長老須菩提及諸比丘、比丘尼、優婆塞、優婆夷、一切世間天人阿
TX06n0005_p0090a07║修羅，聞佛所說，皆大歡喜，信受奉行。
TX06n0005_p0090a08║此明流通。佛說是經畢，長老須菩提及諸男僧之比丘，女僧之比丘尼，在家修
TX06n0005_p0090a09║行之男子優婆塞，在家修行之女子優婆夷，以及天人阿修羅等，聞佛所說，身心暢
TX06n0005_p0090a10║然，皆大歡喜，發生正解淨信，承奉行持，趣證佛果；且為流通不息，俾所有一切
TX06n0005_p0090a11║眾生，亦皆得證佛果也。經文講竟，敬為偈曰：住心降心，人法無我，是名般若，
TX06n0005_p0090a12║大乘因果。（薰琴記）（佛學書局再版印行）