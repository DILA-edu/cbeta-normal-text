TX06n0005_p0463a01║般若波羅密多心經述記
TX06n0005_p0463a02║——九年十月在漢口黃州會館講——
TX06n0005_p0463a03║經者，本萬古不磨之真理，發為永久不易之定論也。經是通名，般若波羅密多
TX06n0005_p0463a04║心是別名。
TX06n0005_p0463a05║般若、梵音，譯曰智慧。但世智世慧，恆為不正的、虛妄的、染污的，而即心
TX06n0005_p0463a06║自性的佛智慧，離過絕非，為正當的、真實的、清淨的，非漢語智慧二字之義所能
TX06n0005_p0463a07║賅，故仍名般若，以示揀別。
TX06n0005_p0463a08║吾人本心，圓明寂照，無非般若，祗以無始無明，虛妄習氣，互相熏發，故見
TX06n0005_p0463a09║聞覺知悉流逸於現前六塵境界、執此虛妄之相，復生虛妄之想，以妄緣妄，展轉顛
TX06n0005_p0463a10║倒，恬不為怪。若能反觀自省，銷歇虛妄相想，觀察此現前六塵境界中所有之森羅
TX06n0005_p0464a01║萬象全是虛妄，妄原無體，其本體即如來藏心妙真如性。譬若大圓鏡體，寂靜明照
TX06n0005_p0464a02║，隨緣現象不失其真，而物象之紛然雜陳者，雖非鏡體而仍不離此鏡體別有存在；
TX06n0005_p0464a03║般若智光，亦復如是。
TX06n0005_p0464a04║般若分三：一、文字般若，凡以名相而示者，如大地、山河、虛空、人物，其
TX06n0005_p0464a05║顯發者皆本心之妙相是。二、觀照般若，凡能明了而知者，如勝解、正定、善念、
TX06n0005_p0464a06║淨信，其現起者皆本心之妙用是。三、實相般若，此離言絕慮，為人人本有真心之
TX06n0005_p0464a07║妙體。
TX06n0005_p0464a08║波羅密多、梵音，譯曰到彼岸，或到究竟。彼岸之義，以吾人輪迴於生死海中
TX06n0005_p0464a09║，從生死之此岸，達到不生不死——涅槃之彼岸也。究竟，有成就、圓滿、永久之
TX06n0005_p0464a10║義，吾人在人間世，如謀衣、謀食、謀國家、謀社會、種種營求，無一可達究竟之
TX06n0005_p0464a11║目的，皆非究竟；到究竟者，一得永得，即達到彼岸之謂。就一時一事言，如吾人
TX06n0005_p0464a12║此時在此講經，此一部經講完時，亦得言究竟。
TX06n0005_p0465a01║心有數義：一、肉團心，凡人以心居一身之中，生命相關，血脈相繫，遂以為
TX06n0005_p0465a02║此肉團心有了別作用，其誤謬處不待煩言。二、慮知心，凡人思慮了知，必有所思
TX06n0005_p0465a03║所知之相，但其相若有若無，若起、若滅、若往、若來，皆是虛妄，無一真實；故
TX06n0005_p0465a04║真實之心並不在此。三、集起心，謂宇宙萬有集積於中，遇緣而起者也。吾人往昔
TX06n0005_p0465a05║見聞之事物，今一憶及，能了了如在目前，正此心之作用，譬若大海波濤，一遇風
TX06n0005_p0465a06║緣隨時湧起。然起滅無常，有無不定，亦非不生不滅常住真體。四、真實心，即本
TX06n0005_p0465a07║心真實之體，常住不變，平等周遍；凡慮知心之所慮所知，與集起心之所集所起之
TX06n0005_p0465a08║法，皆為本體顯現之差別相。譬若大海水自性澄淨，而一切洪濤細浪，無非海水之
TX06n0005_p0465a09║變現相用而已。
TX06n0005_p0465a10║般若波羅密多，合譯曰智慧到彼岸，或智慧到究竟。世人之所見聞覺知者，皆
TX06n0005_p0465a11║非究竟，皆是此岸，以無明愚癡為之障礙故也。如夢境中顛倒錯亂，皆睡眠昏迷之
TX06n0005_p0465a12║障礙，特在夢中不自覺知耳。此無明愚癡，蔽覆深厚，非藉金剛般若之力不能破除
TX06n0005_p0466a01║，一旦以般若智打破無明，即渡生死流而到彼岸，所謂「般若波羅密多」也。人當
TX06n0005_p0466a02║沉淪生死苦海，不思出離，正如破篷濫船飄流大海不能自主，日在風濤險惡之中而
TX06n0005_p0466a03║偷安旦夕，試一猛省，當急回頭！「人生一大夢耳」，此語亦熟聞之，凡所作為，
TX06n0005_p0466a04║皆可作為如夢如幻觀。人既因真心迷惑而有此人生之夢境，但能發明真心，則可覺
TX06n0005_p0466a05║悟而到彼岸。能發明此真心者，非般若智不可，故有般若則能發明真心，達到彼岸
TX06n0005_p0466a06║。此般若波羅密多心，所以合為一經之總名也。
TX06n0005_p0466a07║人遇善知識得聞佛法，了然有悟，仍慮知心之作用，其不能遽然與真實心相應
TX06n0005_p0466a08║者，正無始來無明虛妄習氣之集起心有以障之。於此須起觀照般若，反照集起心，
TX06n0005_p0466a09║打破其生夢之迷源，久之久之，豁然開朗，方能轉迷為悟，轉妄為真，而般若波羅
TX06n0005_p0466a10║密多之真實心自得顯現。
TX06n0005_p0466a11║又心有譬喻之義；般若經多至七百餘卷，本經在般若經中，能總持一切；譬如
TX06n0005_p0466a12║人身中之有心，以心為總要機關也；故名般若波羅密多心經。又三藏十二部，經籍
TX06n0005_p0467a01║甚夥，而般若波羅密多，可為群經之心經，亦通。
TX06n0005_p0467a02║觀自在菩薩，行深般若波羅密多時，照見五蘊皆空，度一切苦厄。
TX06n0005_p0467a03║觀有考察研究之義，如觀念、觀想、觀慧，均在心上考察推究，不僅屬於眼目
TX06n0005_p0467a04║作用也。本心上能照之智，照了一切，如燈光之普照，鏡光之遍映是。
TX06n0005_p0467a05║自者、自己，在者、常在，菩薩、即菩提薩埵之略，菩提譯覺，薩埵譯有情或
TX06n0005_p0467a06║人，合講即觀察自己常在而得覺悟之人也。所謂自己者何，外而山河國土，有情無
TX06n0005_p0467a07║情，內而身體形骸，五臟六腑，何一是我之自己？世人多謂身體為自己，試思組織
TX06n0005_p0467a08║身體之成分，不外地、水、火、風——四大，骨肉爪髮之堅質屬地，汗血精液之濕
TX06n0005_p0467a09║性屬水，流動屬風，冷暖屬火，四大和合而身生，四大分散而身滅，其所謂為自己
TX06n0005_p0467a10║者，果何在耶？夫真實的自己，無始、無終、無生、無滅、無往、無來，即般若波
TX06n0005_p0467a11║羅密多之真實心，人人本有，非從外來，自己常常實在，自己常常不覺，正如貧子
TX06n0005_p0467a12║身藏如意寶珠，而不自知，向人乞食，一旦經人道破，方始覺悟，即時取出作用，
TX06n0005_p0468a01║即時便成大富，不幾笑曩日苦向外求之為多事乎！故能觀到自己常在便是菩薩，不
TX06n0005_p0468a02║能觀到便是凡夫。本經即觀自在菩薩本自身所覺到修到者，向舍利子顯示而普益群
TX06n0005_p0468a03║生也。觀自在菩薩，又名觀世音菩薩。
TX06n0005_p0468a04║行深般若波羅密多時，即由文字般若，起觀照般若，而達實相般若，功行甚深
TX06n0005_p0468a05║之時也。
TX06n0005_p0468a06║五蘊、又名五陰。蘊、積聚義，陰、覆蔽義。謂積聚身心，蔽覆本性也。一曰
TX06n0005_p0468a07║色，質礙義，色、聲、香、味、觸、法之六塵，眼、耳、鼻、舌、身之五根皆是；
TX06n0005_p0468a08║並包括種種意義，無論顯色形色，凡宇宙萬有之物質現象均含在內——虛空亦在內
TX06n0005_p0468a09║，故曰色蘊。二曰受，領受義，有眼、耳、鼻、舌、身、意之受，意根之受，識藏
TX06n0005_p0468a10║之受。受有三：樂受、苦受、不樂不苦受也。三曰想，想相也，其範圍更為廣大。
TX06n0005_p0468a11║四曰行，行為也，有遷流不息義。五曰識，了別義，眼、耳、鼻、舌、身、意六識
TX06n0005_p0468a12║之外，更有第七末那識，第八阿賴耶識也。又簡單分為二法：色屬色法——物質，
TX06n0005_p0469a01║受想行識屬心法——精神，故色心二法，統括世間之物質精神有為生滅等法無有剩
TX06n0005_p0469a02║餘。
TX06n0005_p0469a03║照見五蘊皆空者，觀自在菩薩當行深般若波羅密多時，其本心覺照周遍圓滿，
TX06n0005_p0469a04║如日光照臨，無幽不燭，無闇不破，凡世間一切有為虛妄及生滅不實之法，無不當
TX06n0005_p0469a05║下銷沈，悉歸空寂。但言空者，空其虛妄不實之相而已，一切法體，即如來藏真心
TX06n0005_p0469a06║，無可空故。苦厄者，生死煩惱也。依五蘊虛妄，而有種種生死煩惱，今所依之五
TX06n0005_p0469a07║蘊既空，則一切苦厄無不度脫。此觀自在菩薩自身證明之理，而結經人特表而出之
TX06n0005_p0469a08║也。
TX06n0005_p0469a09║舍利子！色不異空，空不異色；色即是空，空即是色。受想行識，亦復如是。
TX06n0005_p0469a10║以下對人顯示，故呼舍利子而告之。舍利子亦名舍利弗，為佛之大弟子。舍利
TX06n0005_p0469a11║譯鶖，其目最利；母名舍利，子以母名，故曰舍利子。
TX06n0005_p0469a12║色為五蘊之首，舉一以概其餘也。現前形色最難破除，如吾人平常執身體為我
TX06n0005_p0470a01║，以明明有我之身體在也。然試為逐一觀察，其身體中之屬於地者為我耶？屬於水
TX06n0005_p0470a02║、火、風者為我耶？全體為我耶？一部為我耶？腦質、神經、五臟、六腑為我耶？
TX06n0005_p0470a03║如一一為我，則我亦多矣！若指人之形狀為我，其形狀由少而壯、而老、時時變遷
TX06n0005_p0470a04║，亦不可名為我；以數十年相續不斷為我，則數十年前、或數十年後，何以無我？
TX06n0005_p0470a05║況時間變化無常，有何自體？至此種種推求皆無可得，於是人將轉計曰：所謂我者
TX06n0005_p0470a06║，非指身體我，能受苦受樂受暖受冷，是能受者方可為我；遂捨色蘊而計受蘊為我
TX06n0005_p0470a07║。不知能受者，對於所受者而言，所受者忽苦、忽樂、忽有、忽無，虛妄無實，全
TX06n0005_p0470a08║無自體，則能受之我豈得真實？況事物未受以前與既受之後，我何所在？再三推想
TX06n0005_p0470a09║，又以能想相者為我，而想蘊之見起矣。但想因一人、或一事、或一物而起，未想
TX06n0005_p0470a10║以前豈非斷滅？若因想一人、為一我，想一事、或一物，又各為一我，所想者多至
TX06n0005_p0470a11║無盡，而我亦多至無盡耶？或人復計曰：想是虛妄，固不為我，今吾人之實在行為
TX06n0005_p0470a12║，則不可不謂為我矣！而行蘊之說起，謂人作善作惡，其中有一種力量，此能作者
TX06n0005_p0471a01║即我。不知所作善惡，亦有為虛妄之法，可見能作者定非真實之我。窮究到底，色
TX06n0005_p0471a02║、受、想、行，概不與我相涉，人將以了知色、受、想、行、種種非我者決定為我
TX06n0005_p0471a03║，此計識蘊為我也。但所了知者，毫無邊際，於所了知之中，既多方求我而不可得
TX06n0005_p0471a04║，則能了知者，又何能獨自為我？此五蘊法無我，經言早已詔我矣。然宇宙萬物，
TX06n0005_p0471a05║何一非五蘊而成？有情之有身心無論矣，即無情如草木土石，雖無受想行識，亦有
TX06n0005_p0471a06║色存。若說五蘊皆空，將世界人物一無所有，烏乎可？不知言空者，非吾人眼前見
TX06n0005_p0471a07║到之空，見到之空是與不空相對待，亦屬色法；所謂空者，謂空其假相之實有，雖
TX06n0005_p0471a08║有假相，而實體常空也。必知此義，方可講色不異空，空不異色數句。
TX06n0005_p0471a09║菩薩發本心之光明，照見五蘊皆空，並非言除去大地山河之外，別有一處名空
TX06n0005_p0471a10║；凡宇宙萬有，無非和合連續對待之假相，真體顯時，相皆空寂；故曰色不異空。
TX06n0005_p0471a11║然空並非斷滅，亦非頑空，即是性色真空，為色蘊之本體。本體上雖無青、黃、赤
TX06n0005_p0471a12║、白、長、短、方、圓等等相，而此等假相，正依本體而立，為本體之顯現，故曰
TX06n0005_p0472a01║空不異色。譬如水上波浪，波浪取其形狀而言，其全體不異於水；宇宙萬有，正心
TX06n0005_p0472a02║上所起之波浪也。水體上原無種種波浪之相，若有此相，波浪滅則水應滅，今水體
TX06n0005_p0472a03║不滅，可見波浪皆是空相也。世人於有相處執色，無色處執空，故先破其異見，既
TX06n0005_p0472a04║知色空無異，更當進一步言色空是一非二，是絕對的，非相待的，故曰色即是空，
TX06n0005_p0472a05║空即是色。猶之波浪即水，水即波浪；既知波浪即水，不必滅波浪以求水，水即波
TX06n0005_p0472a06║浪，不致昧水以逐波浪也。受想行識，亦復如是。如云：受不異空，空不異受，受
TX06n0005_p0472a07║即空，空即是受。餘仿此。
TX06n0005_p0472a08║舍利子！是諸法空相，不生不滅，不垢不淨，不增不減。
TX06n0005_p0472a09║諸法、分類甚多，即五蘊諸法。空、即五蘊皆空之空。相謂實相，即般若波羅
TX06n0005_p0472a10║密多心。合言之，此諸法皆空之實相也。
TX06n0005_p0472a11║吾人見有根身，見有世界，見有眾生，故有種種生滅，今五蘊皆空，故無生滅
TX06n0005_p0472a12║之相。又五蘊生則空滅，空生則五蘊滅，今蘊空為一，空相不離諸法，諸法即是空
TX06n0005_p0473a01║相，更無生滅之可言；如水波同體，何生何滅？真心本無垢淨，因有生滅等法為之
TX06n0005_p0473a02║障蔽，為之染污，而垢生焉；如鏡體本來光明，為塵所蔽，不能顯現耳！今既明五
TX06n0005_p0473a03║蘊本來無有，本無生滅之垢，故又曰不垢不淨。增減者，謂五蘊法有為增，五蘊法
TX06n0005_p0473a04║無為減，真心生為增，真心滅為減；但五蘊本無，真心常住，并無有無生滅，又何
TX06n0005_p0473a05║有增減，故終曰不增不減。此不生不滅，不但於般若波羅密多心見其如是，即現前
TX06n0005_p0473a06║一切生滅諸法，觀其自性，即為不生不滅之真實心體，亦無生、滅、垢、淨、增、
TX06n0005_p0473a07║減之可言。生滅等相既空，故能度脫一切苦厄也。
TX06n0005_p0473a08║是故空中無色，無受、想、行、識。無眼、耳、鼻、舌、身、意，無色、聲、香
TX06n0005_p0473a09║、味、觸、法。無眼界乃至無意識界。
TX06n0005_p0473a10║空相之中，全體即真，故無五蘊、六根、六塵、十八界等法。無、即空義。六
TX06n0005_p0473a11║根者：眼、耳、鼻、舌、身、意也。眼能見，耳能聞，鼻能嗅，舌能嘗，身能觸，
TX06n0005_p0473a12║此五根非指外現之浮根塵，乃能發生見聞覺知之功用，所謂淨色根也。意根能想過
TX06n0005_p0474a01║去未來，即思想心，分別心，此心所依托之根，即意。前五屬色法，意屬受、想、
TX06n0005_p0474a02║行、識之心法。五蘊既空，故六根亦空。六塵者：色、聲、香、味、觸、法也。色
TX06n0005_p0474a03║、眼識所見者，顯色、形色等是。聲、耳識所聞者，一切音聲是，如流水聲為無意
TX06n0005_p0474a04║義，說話聲為有意義。香、鼻識所嗅者，香、臭等是。味、舌識所嘗者，酸、甜、
TX06n0005_p0474a05║苦、辛等是。觸、身識所覺者，冷、熱、滑、澀等是。法、意識所分別者，名極普
TX06n0005_p0474a06║遍，凡意識所緣到之處，無論為有為無皆是。法有一分屬色，一分屬心，一分非心
TX06n0005_p0474a07║非色，其餘五塵概屬色法。五蘊既空，故六塵亦空。十八界者：上之六根、六塵、
TX06n0005_p0474a08║及六識——眼識、耳識、鼻識、舌識、身識、意識，故曰眼界乃至意識界也。界者
TX06n0005_p0474a09║、界限義，種類義，此十八種類各有界限，作用不同也。由上以推，根、塵、識三
TX06n0005_p0474a10║，皆不外五蘊法，皆無自體，故一切皆空。
TX06n0005_p0474a11║六根、六塵——統名十二處；加六識成十八界，為凡夫所有法與四聖相共者。
TX06n0005_p0474a12║以下乃出世三乘之法。
TX06n0005_p0475a01║無無明，亦無無明盡；乃至無老死，亦無老死盡。
TX06n0005_p0475a02║此十二因緣，緣覺所修之法也。一曰無明，煩惱通稱，即惑。二曰行，善惡行
TX06n0005_p0475a03║為，即業。此二指過去之因。三曰識，入胎最初之一念。四曰名色，胎中心色。五
TX06n0005_p0475a04║曰六入，胎中六根。六曰觸，出胎時之觸境。七曰受，領受現前塵境。此五指現在
TX06n0005_p0475a05║之果。八曰愛，貪愛。九曰取，取著。十曰有，由愛取之惑，生後有之業。此三指
TX06n0005_p0475a06║現在之因。十一曰生。十二曰老死。此二指未來之果。凡人生死死生流轉不息。皆
TX06n0005_p0475a07║由無明而起，故流轉門曰：無明緣行，行緣識，乃至生緣老死；即經言無明乃至老
TX06n0005_p0475a08║死也。若欲解脫生死，斷其根本，亦須先將無明滅盡，故還滅門曰：無明盡則行盡
TX06n0005_p0475a09║，行盡則識盡，乃至生盡則老死盡；即經言無明盡乃至老死盡也。
TX06n0005_p0475a10║十二因緣，乃推五蘊之至詳者。五蘊既空，故十二因緣亦空。或謂：解脫生死
TX06n0005_p0475a11║正出世聖人之法，似無可空者。然依有生死可解脫者，亦屬凡夫心量，若菩薩行深
TX06n0005_p0475a12║般若波羅密多時，本無生死，何有解脫？故一切無之。
TX06n0005_p0476a01║無苦、集、滅、道，無智亦無得。
TX06n0005_p0476a02║此聲聞所修之法。苦、集、滅、道，曰四諦。諦、謂真理。苦諦，即人生真實
TX06n0005_p0476a03║之苦。但苦是結果，其因為集，由貪瞋癡所造之殺盜淫業，集積最久，一旦潰發，
TX06n0005_p0476a04║遂受無限之痛苦；正如一滴之水，積蓄沖決，終成江河也。吾人應知苦之結果，非
TX06n0005_p0476a05║天所定，非人所與，由我自作。苦既由我自作，亦可由我自滅，是為滅諦。但業已
TX06n0005_p0476a06║造成，滅之匪易，必有滅之之道——道有門徑方法等義——方可，從此道修行，是
TX06n0005_p0476a07║為道諦。修道以滅苦，其極果則成阿羅漢。但苦、集之所依者，仍不外五蘊法，五
TX06n0005_p0476a08║蘊既空，則苦、集無所依附，既無苦、集，又何有滅、道二諦耶？故曰無苦、集、
TX06n0005_p0476a09║滅、道。
TX06n0005_p0476a10║智有俗智、真智：明四諦之智，俗智也。明滅盡苦集而證無苦無集之境，真智
TX06n0005_p0476a11║也。得者，得真實理而證無生無滅之涅槃也。今四諦既空，則無能明四諦之智，既
TX06n0005_p0476a12║無能得之智，又何有所得之涅槃哉？故曰無智亦無得。
TX06n0005_p0477a01║前空中二宇，貫至亦無得止。
TX06n0005_p0477a02║以無所得故；菩提薩埵，依般若波羅密多故，心無罣礙，無罣礙故，無有恐怖，
TX06n0005_p0477a03║遠離顛倒夢想，究竟涅槃。三世諸佛，依般若波羅密多故，得阿耨多羅三藐三菩提。
TX06n0005_p0477a04║以無所得故句，承上起下也。承上者，從是故空中無色、無受想行識，乃至無
TX06n0005_p0477a05║智亦無得，皆無所得也。蓋行人若有所得，則有能得所得二相為之對待，是有二法
TX06n0005_p0477a06║，不能成般若波羅密多心也；譬如眼本清淨，入一浮塵適成障蔽。起下者何？一有
TX06n0005_p0477a07║所得，在圓明真心另添一物，正為修行之大障。以無所得故，菩提依般若波羅密多
TX06n0005_p0477a08║而成佛道也。凡人所依者，皆虛妄相，由此而有虛妄相想，執有所得則不能得者多
TX06n0005_p0477a09║矣！菩薩所依者，即是般若波羅密多，其心清淨圓融，故無罣礙。罣礙者，如見不
TX06n0005_p0477a10║出色，聞不出聲，六根功用各別，不能圓通，如蠶在繭，總難自由！何也？以有所
TX06n0005_p0477a11║得故也。凡事得一種，即有一種罣礙，如人賴衣食生活，為得衣食之故，必生出種
TX06n0005_p0477a12║種營謀，即有種種罣礙，若不欲得此，則種種罣礙皆無由而生。又人在世間，有種
TX06n0005_p0478a01║種危險，日在恐怖之中，此恐怖又因罣礙而起。如人依地而住，遇水則不能通行，
TX06n0005_p0478a02║故行江海必用船舶，由此遂有種種恐怖。又種田人，以耕種為生，一遇水旱等災，
TX06n0005_p0478a03║則恐怖無已；若無生計上之罣礙，則無恐怖矣。又兵荒病疫時代，不能安生樂業，
TX06n0005_p0478a04║以人依社會故不得免此恐怖耳。執身體為我，則以身體之罣礙，而有或病、或老、
TX06n0005_p0478a05║或死之恐怖，若不執為我體，則泰然自得，何憂何慮？為人不作虧心事，半夜敲門
TX06n0005_p0478a06║心不驚，此日常淺近之事，皆足證明其理也。且此中之理更為廣大者，凡人以妄想
TX06n0005_p0478a07║心取妄想法，因妄想之罣礙，其恐怖更自無窮，特人習焉不察而不自覺耳！遠離顛
TX06n0005_p0478a08║倒夢想，如參禪念佛，心不散亂，夢境自無，人在夢中皆以夢境為實在，吾人在人
TX06n0005_p0478a09║生之夢中亦然；當知吾人所有知識，無不從昏迷中來，自投胎以至出生，全為昏迷
TX06n0005_p0478a10║時代，不儼然睡中不知不覺乎！始於昏迷者，必終於昏迷，而其間數十年，雖半知
TX06n0005_p0478a11║半覺，亦不過以妄取妄，何嘗有覺悟明瞭之一日，究竟仍當終歸於不知不覺之中。
TX06n0005_p0478a12║但行人如能常作如夢觀，不於眼前夢境而生執著，則貪瞋癡三毒漸次斷除，去覺悟
TX06n0005_p0479a01║之時必不遠矣。吾人起心動念，皆起於昏迷，從昏迷而起者，無非夢境，夢境本是
TX06n0005_p0479a02║虛妄，夢中認為實在，醒來方知顛倒，迷妄為真，迷無為有，迷虛為實，顛倒之甚
TX06n0005_p0479a03║孰有逾於此者乎？人每以佛學為空，亦在夢中顛倒之列。人向來執為實在者皆是虛
TX06n0005_p0479a04║妄，但此虛妄亦依明覺真心而起，減一分夢想，即增一分真覺，一層一層漸次修證
TX06n0005_p0479a05║，所謂遠離顛倒夢想也。天、人、阿羅漢、辟支佛、菩薩，皆有夢想，惟菩薩能生
TX06n0005_p0479a06║覺悟，故得遠離；迨到覺悟圓滿，夢想全無，則法界虛空皆悉銷殞，所謂究竟涅槃
TX06n0005_p0479a07║也。涅槃譯曰圓寂，吾人心體本具之功德，向為夢想所障蔽，遠離夢想，則功德無
TX06n0005_p0479a08║不圓滿，妄念無不空寂，故曰：究竟圓滿，究竟寂滅。菩薩到究竟涅槃，即成佛道
TX06n0005_p0479a09║；故繼之曰：三世諸佛，依般若波羅密多故，得阿耨多羅三藐三菩提；即謂三世諸
TX06n0005_p0479a10║佛依般若波羅密多故而成佛也。阿耨多羅三藐三菩提，譯曰無上正等正覺；正覺揀
TX06n0005_p0479a11║別凡外，凡阿羅漢、辟支佛、皆有正覺，但非平等普遍正覺，祗自覺而不覺他；菩
TX06n0005_p0479a12║薩自覺覺他，可謂正等正覺，然非究竟圓滿，還是有上；惟佛方能徹底覺悟，故名
TX06n0005_p0480a01║無上正等正覺。
TX06n0005_p0480a02║本經注重在無所得三字，有所得則一無所得，無所得則無所不得。妄想一空，
TX06n0005_p0480a03║真心全露，故諸佛菩薩，悉由此道而成。但此事皆人人本分內事，非過去諸佛菩薩
TX06n0005_p0480a04║所能獨得，特世人本身具足無量功德，不知反觀自性依教修證耳！
TX06n0005_p0480a05║故知般若波羅密多，是大神咒，是大明咒，是無上咒，是無等等咒，能除一切苦
TX06n0005_p0480a06║，真實不虛。
TX06n0005_p0480a07║咒者，一種有力量之言語，能成為事實也。神者，謂有妙力，能令不能解脫者
TX06n0005_p0480a08║而得解脫，不能成就者而得成就，故曰大神咒。大明者，照見五蘊皆空之智，非若
TX06n0005_p0480a09║世人逐年閱歷所得之智可比；般若之智，能明無量世界所依之無量眾生，悉皆燭照
TX06n0005_p0480a10║無遺。無上咒，以此般若波羅密多故，得阿耨多羅三藐三菩提，無有上之者。無等
TX06n0005_p0480a11║等者，等於無等之義；無等者，無比也，即究竟涅槃，而佛所得之阿耨多羅三藐三
TX06n0005_p0480a12║菩提、與究竟涅槃相等，故曰無等等咒。能除一切苦，真實不虛，謂真實能除一切
TX06n0005_p0481a01║苦也。一切苦者：如生、老、病、死、愛別離、怨憎會、求不得、五陰熾盛、八苦
TX06n0005_p0481a02║等。平常除苦之法亦多，如賑濟災荒，布施貧苦，祗能除一時一部分之苦，而不能
TX06n0005_p0481a03║永久普遍使脫苦海，即不得稱為真實不虛。蓋一切苦源，皆起於顛倒夢想，得般若
TX06n0005_p0481a04║波羅密多，能除迷啟悟，遠離夢想，故一切苦一除永除，究竟真實，究竟不虛。
TX06n0005_p0481a05║故說般若波羅密多咒，即說咒曰：羯諦羯諦，波羅羯諦，波羅僧羯諦，菩提薩婆
TX06n0005_p0481a06║訶。
TX06n0005_p0481a07║咒，即所說之音聲能總持一切，表示一切，固不可譯，亦不必譯也。此中名字
TX06n0005_p0481a08║言說，即般若波羅密多義。上所說者為顯，而咒為密。顯說者，以一種道理表示於
TX06n0005_p0481a09║人，而咒則為法之真體，不容解說。如醫生治病，開方與人者，顯也；不說明藥方
TX06n0005_p0481a10║，僅與丸藥令人照服者，密也。咒之密義，包含世出世間善法無不圓滿，並具有極
TX06n0005_p0481a11║大神力，人能常久持念，即依般若波羅密多而起無量不可思議功德。是般若波羅密
TX06n0005_p0481a12║多，誠吾人真常之法身慧命，較之生命，尤關緊要。（史一如記）（漢口印行）