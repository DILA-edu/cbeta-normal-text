TX07n0005_pa581a01║十二門論講錄
TX07n0005_pa581a02║——民國十二年上學期在佛學院講——
TX07n0005_pa581a03║
TX07n0005_pa581a04║　　　綱要
TX07n0005_pa581a05║　　　　一　明一論之宗要
TX07n0005_pa581a06║　　　　二　序全文之品節
TX07n0005_pa581a07║　　　　三　辨宗論之異同
TX07n0005_pa581a08║　　　　四　定長行之作者
TX07n0005_pa581a09║　　　　五　釋本論之名題
TX07n0005_pa581a10║　　　　　甲　釋十二
TX07n0005_pa581a11║　　　　　乙　釋門
TX07n0005_pa581a12║　　　　　丙　釋論
TX07n0005_pa581a13║　　　釋論
TX07n0005_pa582a01║　　　　甲一　序分
TX07n0005_pa582a02║　　　　　乙一　略標釋大乘
TX07n0005_pa582a03║　　　　　乙二　明造論利益
TX07n0005_pa582a04║　　　　　乙三　釋得造論意
TX07n0005_pa582a05║　　　　　乙四　正明造論解於大乘
TX07n0005_pa582a06║　　　　　乙五　結所釋旨歸
TX07n0005_pa582a07║　　　　甲二　正宗分
TX07n0005_pa582a08║　　　　　乙一　明空門
TX07n0005_pa582a09║　　　　　　丙一　觀因緣
TX07n0005_pa582a10║　　　　　　　丁一　發起
TX07n0005_pa582a11║　　　　　　　丁二　正觀
TX07n0005_pa582a12║　　　　　　　　戊一　偈夜法本
TX07n0005_pa582a13║　　　　　　　　戊二　長行義釋
TX07n0005_pa582a14║　　　　　　　　　己一　列釋內外緣果
TX07n0005_pa582a15║　　　　　　　　　　庚一　總標
TX07n0005_pa582a16║　　　　　　　　　　庚二　別釋
TX07n0005_pa583a01║　　　　　　　　　己二　略破內外二法
TX07n0005_pa583a02║　　　　　　　　　己三　破外法明無生
TX07n0005_pa583a03║　　　　　　　　　己四　破內法明無生
TX07n0005_pa583a04║　　　　　　　　　己五　結齊列明三空
TX07n0005_pa583a05║　　　　　　　　　　庚一　有為空
TX07n0005_pa583a06║　　　　　　　　　　庚二　人我空
TX07n0005_pa583a07║　　　　　　　　　　　辛一　明我空
TX07n0005_pa583a08║　　　　　　　　　　　辛二　明我所空
TX07n0005_pa583a09║　　　　　　　　　　庚三　明無為空
TX07n0005_pa583a10║　　　　　　　丁三　總結
TX07n0005_pa583a11║　　　　　　丙二　觀有果無果
TX07n0005_pa583a12║　　　　　　　丁一　長行發起
TX07n0005_pa583a13║　　　　　　　丁二　偈本正破
TX07n0005_pa583a14║　　　　　　　丁三　長行解釋
TX07n0005_pa583a15║　　　　　　　　戊一　釋前三句以明不生
TX07n0005_pa583a16║　　　　　　　　　己一　總唱三句不生
TX07n0005_pa584a01║　　　　　　　　　己二　別解三句
TX07n0005_pa584a02║　　　　　　　　　　庚一　釋因中先有果不生
TX07n0005_pa584a03║　　　　　　　　　　　辛一　就生不生門有七破
TX07n0005_pa584a04║　　　　　　　　　　　　壬一　無窮過
TX07n0005_pa584a05║　　　　　　　　　　　　壬二　俱不生過
TX07n0005_pa584a06║　　　　　　　　　　　　壬三　將同責異過
TX07n0005_pa584a07║　　　　　　　　　　　　壬四　將異責同過
TX07n0005_pa584a08║　　　　　　　　　　　　壬五　無差別過
TX07n0005_pa584a09║　　　　　　　　　　　　壬六　無用過
TX07n0005_pa584a10║　　　　　　　　　　　　壬七　不可見過
TX07n0005_pa584a11║　　　　　　　　　　　辛二　據變不變門有四破
TX07n0005_pa584a12║　　　　　　　　　　　　壬一　責相破
TX07n0005_pa584a13║　　　　　　　　　　　　壬二　責先無變破
TX07n0005_pa584a14║　　　　　　　　　　　　壬三　責未變之變不名為果破
TX07n0005_pa584a15║　　　　　　　　　　　　壬四　不定破
TX07n0005_pa584a16║　　　　　　　　　　　辛三　就果粗細門有四破
TX07n0005_pa585a01║　　　　　　　　　　　　壬一　奪破
TX07n0005_pa585a02║　　　　　　　　　　　　壬二　縱破
TX07n0005_pa585a03║　　　　　　　　　　　　壬三　責因中無果破
TX07n0005_pa585a04║　　　　　　　　　　　　壬四　相違過
TX07n0005_pa585a05║　　　　　　　　　　　辛四　就責因果不成門有五破
TX07n0005_pa585a06║　　　　　　　　　　　　壬一　因壞果亦壞破
TX07n0005_pa585a07║　　　　　　　　　　　　壬二　果不由因作破
TX07n0005_pa585a08║　　　　　　　　　　　　壬三　無標相則無果破
TX07n0005_pa585a09║　　　　　　　　　　　　壬四　果無因亦無破
TX07n0005_pa585a10║　　　　　　　　　　　　壬五　無常破
TX07n0005_pa585a11║　　　　　　　　　　　辛五　就責異果門有四破
TX07n0005_pa585a12║　　　　　　　　　　　　壬一　異果破
TX07n0005_pa585a13║　　　　　　　　　　　　壬二　作為果破
TX07n0005_pa585a14║　　　　　　　　　　　　壬三　責了因破
TX07n0005_pa585a15║　　　　　　　　　　　　壬四　壞二造作破
TX07n0005_pa585a16║　　　　　　　　　　庚二　釋因中先無果不生
TX07n0005_pa586a01║　　　　　　　　　　　辛一　正破
TX07n0005_pa586a02║　　　　　　　　　　　辛二　救破
TX07n0005_pa586a03║　　　　　　　　　　　辛三　破救
TX07n0005_pa586a04║　　　　　　　　　　　　壬一　多因破
TX07n0005_pa586a05║　　　　　　　　　　　　壬二　多果破
TX07n0005_pa586a06║　　　　　　　　　　　　壬三　俱無破
TX07n0005_pa586a07║　　　　　　　　　　　　壬四　生相壞破
TX07n0005_pa586a08║　　　　　　　　　　　　壬五　同疑因破
TX07n0005_pa586a09║　　　　　　　　　　　　壬六　作壞破
TX07n0005_pa586a10║　　　　　　　　　　　　壬七　反責難破
TX07n0005_pa586a11║　　　　　　　　　　庚三　釋因中亦有果亦無果不生
TX07n0005_pa586a12║　　　　　　　　戊二　釋第四句以齊諸法
TX07n0005_pa586a13║　　　　　　　　　己一　結果空
TX07n0005_pa586a14║　　　　　　　　　己二　結有為法空
TX07n0005_pa586a15║　　　　　　　　　己三　結無為法空
TX07n0005_pa586a16║　　　　　　　　　己四　結人我空
TX07n0005_pa587a01║　　　　　　丙三　觀緣
TX07n0005_pa587a02║　　　　　　　丁一　長行發起
TX07n0005_pa587a03║　　　　　　　丁二　偈釋法義
TX07n0005_pa587a04║　　　　　　　　戊一　就緣求果無
TX07n0005_pa587a05║　　　　　　　　　己一　標法
TX07n0005_pa587a06║　　　　　　　　　己二　釋義
TX07n0005_pa587a07║　　　　　　　　　　庚一　略釋
TX07n0005_pa587a08║　　　　　　　　　　庚二　廣釋
TX07n0005_pa587a09║　　　　　　　　戊二　舉非緣決破
TX07n0005_pa587a10║　　　　　　　丁三　結齊諸法
TX07n0005_pa587a11║　　　　　乙二　明無相門
TX07n0005_pa587a12║　　　　　　丙二　觀相
TX07n0005_pa587a13║　　　　　　　丁一　長行發起
TX07n0005_pa587a14║　　　　　　　丁二　偈釋正明
TX07n0005_pa587a15║　　　　　　　　戊一　總破相
TX07n0005_pa587a16║　　　　　　　　　己一　總明為無為無相
TX07n0005_pa588a01║　　　　　　　　　己二　別明有為法無相
TX07n0005_pa588a02║　　　　　　　　戊二　別破相
TX07n0005_pa588a03║　　　　　　　　　己一　破展轉家義
TX07n0005_pa588a04║　　　　　　　　　　庚一　問
TX07n0005_pa588a05║　　　　　　　　　　庚二　答
TX07n0005_pa588a06║　　　　　　　　　　　辛一　初二偈就前後破
TX07n0005_pa588a07║　　　　　　　　　　　辛二　次一偈就一時破
TX07n0005_pa588a08║　　　　　　　　　己二　破不展轉家義
TX07n0005_pa588a09║　　　　　　　　　　庚一　長行發起
TX07n0005_pa588a10║　　　　　　　　　　庚二　偈文正破
TX07n0005_pa588a11║　　　　　　　　　　　辛一　破譬說
TX07n0005_pa588a12║　　　　　　　　　　　　壬一　直破燈不照闇
TX07n0005_pa588a13║　　　　　　　　　　　　壬二　破初燈不照闇
TX07n0005_pa588a14║　　　　　　　　　　　　壬三　破燈應遍破闇
TX07n0005_pa588a15║　　　　　　　　　　　　壬四　奪破明照闇義
TX07n0005_pa588a16║　　　　　　　　　　　辛二　破法說
TX07n0005_pa589a01║　　　　　　　　　　　　壬一　正破三相
TX07n0005_pa589a02║　　　　　　　　　　　　壬二　結破有為
TX07n0005_pa589a03║　　　　　　　丁三　結齊諸法
TX07n0005_pa589a04║　　　　　　　　戊一　就有為相空結齊諸法
TX07n0005_pa589a05║　　　　　　　　戊二　明無為相空結齊諸法
TX07n0005_pa589a06║　　　　　　　　　己一　無法破
TX07n0005_pa589a07║　　　　　　　　　己二　無相不可知破
TX07n0005_pa589a08║　　　　　　　　　己三　無有為相故不能知無為法之無相破
TX07n0005_pa589a09║　　　　　　　　　己四　結明一切法空
TX07n0005_pa589a10║　　　　　　丙二　觀有相無相
TX07n0005_pa589a11║　　　　　　　丁一　生起
TX07n0005_pa589a12║　　　　　　　丁二　門體
TX07n0005_pa589a13║　　　　　　　　戊一　偈
TX07n0005_pa589a14║　　　　　　　　戊二　長行
TX07n0005_pa589a15║　　　　　　　丁三　結齊
TX07n0005_pa589a16║　　　　　　丙三　觀一異
TX07n0005_pa590a01║　　　　　　　丁一　發起
TX07n0005_pa590a02║　　　　　　　丁二　偈釋
TX07n0005_pa590a03║　　　　　　　　戊一　偈文
TX07n0005_pa590a04║　　　　　　　　戊二　釋文
TX07n0005_pa590a05║　　　　　　　　　己一　釋偈
TX07n0005_pa590a06║　　　　　　　　　己二　救破
TX07n0005_pa590a07║　　　　　　　　　　庚一　略遮前破
TX07n0005_pa590a08║　　　　　　　　　　庚二　相可相一
TX07n0005_pa590a09║　　　　　　　　　　庚三　相可相異
TX07n0005_pa590a10║　　　　　　　　　　庚四　相可相亦一亦異
TX07n0005_pa590a11║　　　　　　　　　　庚五　結齊
TX07n0005_pa590a12║　　　　　　　　　己三　破救
TX07n0005_pa590a13║　　　　　　　　　　庚一　破相可相一
TX07n0005_pa590a14║　　　　　　　　　　　辛一　以相即可相則無可相破
TX07n0005_pa590a15║　　　　　　　　　　　辛二　不應分別破
TX07n0005_pa590a16║　　　　　　　　　　　辛三　失因果破
TX07n0005_pa591a01║　　　　　　　　　　庚二　破相可相異
TX07n0005_pa591a02║　　　　　　　　　　　辛一　奪相縱異破
TX07n0005_pa591a03║　　　　　　　　　　　辛二　彼無此存破
TX07n0005_pa591a04║　　　　　　　　　　　辛三　自相亦相彼破
TX07n0005_pa591a05║　　　　　　　　　　庚三　破相可相亦一亦異
TX07n0005_pa591a06║　　　　　　　　　己四　結破
TX07n0005_pa591a07║　　　　　　　丁三　結齊
TX07n0005_pa591a08║　　　　　　丙四　觀有無
TX07n0005_pa591a09║　　　　　　　丁一　發起
TX07n0005_pa591a10║　　　　　　　丁二　偈釋
TX07n0005_pa591a11║　　　　　　　　戊一　偈文
TX07n0005_pa591a12║　　　　　　　　戊二　釋文
TX07n0005_pa591a13║　　　　　　　　　己一　釋偈
TX07n0005_pa591a14║　　　　　　　　　己二　救破
TX07n0005_pa591a15║　　　　　　　　　己三　破救
TX07n0005_pa591a16║　　　　　　　　　　庚一　以體同時用亦同時破
TX07n0005_pa592a01║　　　　　　　　　　　辛一　別破
TX07n0005_pa592a02║　　　　　　　　　　　　壬一　生對滅破
TX07n0005_pa592a03║　　　　　　　　　　　　　癸一　俱有破
TX07n0005_pa592a04║　　　　　　　　　　　　　癸二　俱無破
TX07n0005_pa592a05║　　　　　　　　　　　　壬二　住對滅破
TX07n0005_pa592a06║　　　　　　　　　　　　壬三　異對住破
TX07n0005_pa592a07║　　　　　　　　　　　辛二　總破
TX07n0005_pa592a08║　　　　　　　　　　庚二　以用前後體亦前後破
TX07n0005_pa592a09║　　　　　　　　　　庚三　以用未有體則不須破
TX07n0005_pa592a10║　　　　　　　　　己四　總結
TX07n0005_pa592a11║　　　　　　　　戊三　結齊
TX07n0005_pa592a12║　　　　　　丙五　觀性
TX07n0005_pa592a13║　　　　　　　丁一　生起
TX07n0005_pa592a14║　　　　　　　丁二　偈釋
TX07n0005_pa592a15║　　　　　　　　戊一　偈本
TX07n0005_pa592a16║　　　　　　　　戊二　釋義
TX07n0005_pa593a01║　　　　　　　　　己一　直釋偈本
TX07n0005_pa593a02║　　　　　　　　　己二　外過內
TX07n0005_pa593a03║　　　　　　　　　己三　內離過
TX07n0005_pa593a04║　　　　　　　　　　庚一　免過
TX07n0005_pa593a05║　　　　　　　　　　庚二　推過
TX07n0005_pa593a06║　　　　　　　　　　　辛一　約自性破
TX07n0005_pa593a07║　　　　　　　　　　　　壬一　牒計
TX07n0005_pa593a08║　　　　　　　　　　　　壬二　推破
TX07n0005_pa593a09║　　　　　　　　　　　　　癸一　推無出世法過
TX07n0005_pa593a10║　　　　　　　　　　　　　癸二　推無世間法過
TX07n0005_pa593a11║　　　　　　　　　　　辛二　約他性破
TX07n0005_pa593a12║　　　　　　　　　　　　壬一　從對待上破
TX07n0005_pa593a13║　　　　　　　　　　　　壬二　他亦自破
TX07n0005_pa593a14║　　　　　　　　　　　辛三　約自性他性有無不成破
TX07n0005_pa593a15║　　　　　　　　　　庚三　結破
TX07n0005_pa593a16║　　　　　　　丁三　結齊
TX07n0005_pa594a01║　　　　　　丙六　觀因果
TX07n0005_pa594a02║　　　　　　　丁一　唱起
TX07n0005_pa594a03║　　　　　　　丁二　偈釋
TX07n0005_pa594a04║　　　　　　　　戊一　偈本
TX07n0005_pa594a05║　　　　　　　　戊二　釋義
TX07n0005_pa594a06║　　　　　　　丁三　結齊
TX07n0005_pa594a07║　　　　　乙三　明無作門
TX07n0005_pa594a08║　　　　　　丙一　觀作者
TX07n0005_pa594a09║　　　　　　　丁一　唱起
TX07n0005_pa594a10║　　　　　　　丁二　偈釋
TX07n0005_pa594a11║　　　　　　　　戊一　偈頌本
TX07n0005_pa594a12║　　　　　　　　戊二　長行釋
TX07n0005_pa594a13║　　　　　　　　　己一　釋偈本
TX07n0005_pa594a14║　　　　　　　　　　庚一　正釋偈
TX07n0005_pa594a15║　　　　　　　　　　　辛一　破自作
TX07n0005_pa594a16║　　　　　　　　　　　辛二　破他作
TX07n0005_pa595a01║　　　　　　　　　　　　壬一　奪眾緣無他意破
TX07n0005_pa595a02║　　　　　　　　　　　　壬二　眾緣本空破
TX07n0005_pa595a03║　　　　　　　　　　　辛三　破共作
TX07n0005_pa595a04║　　　　　　　　　　　辛四　破無因作
TX07n0005_pa595a05║　　　　　　　　　　庚二　引經證
TX07n0005_pa595a06║　　　　　　　　　己二　諍經意
TX07n0005_pa595a07║　　　　　　　　　　庚一　總非昧經義
TX07n0005_pa595a08║　　　　　　　　　　庚二　為論主釋經
TX07n0005_pa595a09║　　　　　　　　　　　辛一　破自
TX07n0005_pa595a10║　　　　　　　　　　　　壬一　敘外道意明佛不答
TX07n0005_pa595a11║　　　　　　　　　　　　壬二　正破外道
TX07n0005_pa595a12║　　　　　　　　　　　辛二　破他
TX07n0005_pa595a13║　　　　　　　　　　　　壬一　破我他
TX07n0005_pa595a14║　　　　　　　　　　　　壬二　破自在天他
TX07n0005_pa595a15║　　　　　　　　　　　　　癸一　正破
TX07n0005_pa595a16║　　　　　　　　　　　　　　子一　破用
TX07n0005_pa596a01║　　　　　　　　　　　　　　　丑一　正破
TX07n0005_pa596a02║　　　　　　　　　　　　　　　　寅一　以種類不相似破
TX07n0005_pa596a03║　　　　　　　　　　　　　　　　寅二　父不愛子破
TX07n0005_pa596a04║　　　　　　　　　　　　　　　丑二　救破
TX07n0005_pa596a05║　　　　　　　　　　　　　　　丑三　破救
TX07n0005_pa596a06║　　　　　　　　　　　　　　　　寅一　以不以樂遮苦破
TX07n0005_pa596a07║　　　　　　　　　　　　　　　　寅二　供養不得樂果破
TX07n0005_pa596a08║　　　　　　　　　　　　　　子二　破體
TX07n0005_pa596a09║　　　　　　　　　　　　　　　丑一　有所須破
TX07n0005_pa596a10║　　　　　　　　　　　　　　　丑二　不能自作破
TX07n0005_pa596a11║　　　　　　　　　　　　　　　丑三　不能無障礙破
TX07n0005_pa596a12║　　　　　　　　　　　　　　　丑四　住處作破
TX07n0005_pa596a13║　　　　　　　　　　　　　　　丑五　有求於他破
TX07n0005_pa596a14║　　　　　　　　　　　　　　子三　重破用
TX07n0005_pa596a15║　　　　　　　　　　　　　　　丑一　隨業變破
TX07n0005_pa596a16║　　　　　　　　　　　　　　　丑二　無罪福好醜破
TX07n0005_pa597a01║　　　　　　　　　　　　　　　丑三　有所憎愛破
TX07n0005_pa597a02║　　　　　　　　　　　　　　　丑四　有苦樂破
TX07n0005_pa597a03║　　　　　　　　　　　　　　　丑五　眾生方便各有所作破
TX07n0005_pa597a04║　　　　　　　　　　　　　　　丑六　修梵行無益破
TX07n0005_pa597a05║　　　　　　　　　　　　　　子四　重破體
TX07n0005_pa597a06║　　　　　　　　　　　　　癸二　結破
TX07n0005_pa597a07║　　　　　　　　　　　辛三　破共
TX07n0005_pa597a08║　　　　　　　　　　　辛四　破無因
TX07n0005_pa597a09║　　　　　　　　　　庚三　總結非論主
TX07n0005_pa597a10║　　　　　　　　　己三　申經意
TX07n0005_pa597a11║　　　　　　　丁三　結齊
TX07n0005_pa597a12║　　　　　　丙二　觀時
TX07n0005_pa597a13║　　　　　　　丁一　唱起
TX07n0005_pa597a14║　　　　　　　丁二　偈釋
TX07n0005_pa597a15║　　　　　　　　戊一　偈本
TX07n0005_pa597a16║　　　　　　　　戊二　釋文
TX07n0005_pa598a01║　　　　　　　　　己一　正釋偈本
TX07n0005_pa598a02║　　　　　　　　　己二　外出內過
TX07n0005_pa598a03║　　　　　　　　　己三　內自免過
TX07n0005_pa598a04║　　　　　　　　　　庚一　釋過還過破
TX07n0005_pa598a05║　　　　　　　　　　庚二　反成我義破
TX07n0005_pa598a06║　　　　　　　　　　庚三　還過加過破
TX07n0005_pa598a07║　　　　　　　　　己四　外更立法
TX07n0005_pa598a08║　　　　　　　　　己五　內更破外
TX07n0005_pa598a09║　　　　　　　　　　庚一　破因先果後
TX07n0005_pa598a10║　　　　　　　　　　庚二　破因後果先
TX07n0005_pa598a11║　　　　　　　　　　庚三　破因果同時
TX07n0005_pa598a12║　　　　　　　丁三　結齊
TX07n0005_pa598a13║　　　　　　丙三　觀生
TX07n0005_pa598a14║　　　　　　　丁一　總起
TX07n0005_pa598a15║　　　　　　　丁二　偈釋
TX07n0005_pa598a16║　　　　　　　　戊一　偈
TX07n0005_pa599a01║　　　　　　　　戊二　釋
TX07n0005_pa599a02║　　　　　　　　　己一　總明三時無生
TX07n0005_pa599a03║　　　　　　　　　己二　別破三時無生
TX07n0005_pa599a04║　　　　　　　　　　庚一　破已生生
TX07n0005_pa599a05║　　　　　　　　　　　辛一　以無窮破
TX07n0005_pa599a06║　　　　　　　　　　　辛二　以不定破
TX07n0005_pa599a07║　　　　　　　　　　　辛三　以理奪破
TX07n0005_pa599a08║　　　　　　　　　　庚二　破不生生
TX07n0005_pa599a09║　　　　　　　　　　　辛一　正破
TX07n0005_pa599a10║　　　　　　　　　　　　壬一　生不生不合破
TX07n0005_pa599a11║　　　　　　　　　　　　壬二　名體擾亂破
TX07n0005_pa599a12║　　　　　　　　　　　　壬三　一切法不生應生破
TX07n0005_pa599a13║　　　　　　　　　　　辛二　救破
TX07n0005_pa599a14║　　　　　　　　　　　辛三　破救
TX07n0005_pa599a15║　　　　　　　　　　庚三　破生時生
TX07n0005_pa599a16║　　　　　　　　　　　辛一　以理奪破
TX07n0005_pa600a01║　　　　　　　　　　　辛二　以無體破
TX07n0005_pa600a02║　　　　　　　　　　　辛三　以二體破
TX07n0005_pa600a03║　　　　　　　　　　　辛四　以無依破
TX07n0005_pa600a04║　　　　　　　　　己三　總結三時無生
TX07n0005_pa600a05║　　　　　　　丁三　結齊
TX07n0005_pa600a06║　　　　甲三　結分
TX07n0005_pa600a07║
TX07n0005_pa600a08║綱　要
TX07n0005_pa600a09║一　明一論之宗要
TX07n0005_pa600a10║大分深義所謂空，般若導萬行圓萬德，略解摩訶衍義，是為本論之宗要。
TX07n0005_pa600a11║摩訶衍即大乘，依六度萬行為因，萬德圓滿為果。究其果德從何圓滿？因行從何
TX07n0005_pa600a12║發起？無非此大分甚深空義之摩訶衍體。法華經所謂『諸法寂滅相』，心經所謂『諸
TX07n0005_pa601a01║法空相』，為其根本。照此空義而獲通達，則為般若。依無所得之大般若，能使菩提
TX07n0005_pa601a02║薩埵究竟涅槃，三世諸佛證於無上菩提。故萬行莫不由之而導修、萬德亦莫不由之而
TX07n0005_pa601a03║圓滿。第名此摩訶般若曰無得正觀，則性相皆空，境觀俱寂。究竟空寂，了無所得，
TX07n0005_pa601a04║是名般若，亦號正觀。蓋諸法實相之相，即大分深義之空相。此空非世俗所謂虛無之
TX07n0005_pa601a05║空故，而畢竟離世俗之言說相心緣相故，且畢竟空寂不可得故，究竟真實不變異故。
TX07n0005_pa601a06║據天台宗所判，大分甚深空義，為本論宗要之體。由般若導修六度萬行，趣萬德
TX07n0005_pa601a07║圓滿之果，為本論宗要之宗。何以故？以因果之用，皆不離諸法實相之體故。若通達
TX07n0005_pa601a08║於實相之境，則必有般若之智依境而生；由般若智以為先導，則六度萬行依之而興起
TX07n0005_pa601a09║，萬德極果依之而圓成。故以十二門言教略解此大乘體用因果之義，則本論宗要之用
TX07n0005_pa601a10║也。雖曰略解，而於般若深旨能具足無缺少，以十二門言教光闡其義、固已廣通而周
TX07n0005_pa601a11║達矣。
TX07n0005_pa601a12║二　序全文之品節
TX07n0005_pa602a01║本文可分為三分：從「今當略解摩訶衍義」起，至「當以十二門入於空義」止，
TX07n0005_pa602a02║為序分。第一門至第十二門，為正宗分。最後歸結「是故當知一切法無生，畢竟空寂
TX07n0005_pa602a03║故」，為結分。而依正宗分所攝之義、又可分為三品。
TX07n0005_pa602a04║一、性空品：約通義言之，此十二門皆明空義，原無階位可別。若約別義而言，
TX07n0005_pa602a05║觀因緣至觀緣之三門，專明一切因緣法無實自體性、故空。以明性空為明空義之本要
TX07n0005_pa602a06║故，而此三門則正明本要之義，故從勝以立名，標之以性空品。
TX07n0005_pa602a07║二、無相品：性空之理雖明，而幻有之相宛然。是此面見其空、而他面則見其有
TX07n0005_pa602a08║。有空皆相，故應次之以觀相。從觀相至觀因果等六門，皆觀相為無相，故可標之為
TX07n0005_pa602a09║無相品。
TX07n0005_pa602a10║三、無作品：已觀無相矣，所觀之境了不可得。然能觀之智猶未與之俱寂，則仍
TX07n0005_pa602a11║有功用、有希望、有造作，故應明智用之空而次以觀作者。觀作者至觀生之三門，專
TX07n0005_pa602a12║明作者之無，故標之為無作品。
TX07n0005_pa603a01║綜觀以上三品，性、相、用三，莫不空寂，於此可悟大分深義之旨。
TX07n0005_pa603a02║分析以上三品，則為十三小節。良以佛法大宗因緣，就唯識言，即三性中之依他
TX07n0005_pa603a03║起性，亦即十二支之展轉惑業終受苦報不能自脫。雖宛然有因，然畢竟無自體性，故
TX07n0005_pa603a04║首之以觀因緣門，而般若無得之正觀亦即從此起焉。總觀難澈，次應別觀。再、於因
TX07n0005_pa603a05║法中觀其果之有無，故次之以觀有果無果門。第三、觀就緣都假，亦無自性，統攝為
TX07n0005_pa603a06║空。第四、推因緣既無所生，而觀諸相亦本來無有，故曰觀相門。第五、推萬法通相
TX07n0005_pa603a07║總歸無相，相在「表現的」為有相而相，為無相而相，故曰觀有相無相門。第六、通
TX07n0005_pa603a08║相是一，別相是異，萬象森列是異，諸法融通是一。推其究竟，一異俱無，故不一不
TX07n0005_pa603a09║異即一即異，故曰觀一異門。第七、推觀萬法同處不有，異處亦無，以明畢竟無相，
TX07n0005_pa603a10║故曰觀有無門。第八、觀性門，在表現而變異者為相，非表現而不變異者為性。古德
TX07n0005_pa603a11║云：因緣所生法，我說即是空，如是觀性亦不可得。第九、觀因果門，總觀因果，審
TX07n0005_pa603a12║一切法性相因果悉屬空寂，而無有少法可得、片辭可執。以上六門，統攝無相品。第
TX07n0005_pa604a01║十、觀作者門，衰季之世邪說流行，如上帝創造萬物，或虛空能造物及物質原子等，
TX07n0005_pa604a02║俱推為之作者。若溯作者之作者，將期期結舌而莫能解，且莫敢毀侮，如是則與向壁
TX07n0005_pa604a03║虛造何以異？若能深達實相無所始而始，無所終而終，誰為能作？誰為所作？故知作
TX07n0005_pa604a04║者亦空。第十一、觀三時門，觀先因後果，因果同時，先果後因性皆不可得。蓋以一
TX07n0005_pa604a05║切法無先、後、同時之可得，畢竟無生也。第十二、終之以觀生門，以諸法畢竟不可
TX07n0005_pa604a06║得，故從生上觀出無生。慧解深進，生即無生，得妙觀法忍。忍可無生法性，了明諸
TX07n0005_pa604a07║法如幻，觀行純熟之所致焉。以上三門，統屬無作品。若歷別言之，十二門教之次第
TX07n0005_pa604a08║，乃循次漸進修觀之次第。如先總觀因緣，次則別觀因，又次則別觀緣。如是漸進，
TX07n0005_pa604a09║遂有十二門觀之先後次第也。若融通而言，則明如是理起如是觀，上智利根通達實相
TX07n0005_pa604a10║者，單舉首列因緣門已具足方便六波羅密，隨之以起萬行，可直成佛不退。由觀第一
TX07n0005_pa604a11║門，即能頓入無生法忍故。
TX07n0005_pa604a12║三　辨宗論之異同
TX07n0005_pa605a01║宗論者，即所宗之論也。本論及中論皆為龍樹菩薩所造之大乘宗論。至大智度、
TX07n0005_pa605a02║十住毗婆沙等論，則釋論耳。雖其宗論尚有大無畏論等，但未譯為中文，此土僅聞其
TX07n0005_pa605a03║名，未悉其詳。故今辨龍樹所造宗論之異同，僅就本論與中論辨之。或謂本論及中論
TX07n0005_pa605a04║，皆由大無畏論中約出。大無畏論於此三者之中，可謂之為最廣之論，以其廣破外道
TX07n0005_pa605a05║廣談佛法故。中論則不廣不略，其文雖正顯大乘之教，而亦兼破邪明小。十二門論最
TX07n0005_pa605a06║略，唯以申大乘正義，發無得正觀為要旨。故其每門標目皆曰觀，而不曰破或立也。
TX07n0005_pa605a07║本論與中論不同之點，專在於此。
TX07n0005_pa605a08║四　定長行之作者
TX07n0005_pa605a09║三論之文，皆有二分：一、偈頌，二、長行。中論之偈造自龍樹，而長行則釋自
TX07n0005_pa605a10║青目。百論之偈造自提婆，而長行則釋自天親。以此之故，或疑十二門論本為龍樹所
TX07n0005_pa605a11║作，而其長行則非龍樹釋。不知中論釋有多本，安慧、清辨俱屬焉。此僅有一本，故
TX07n0005_pa605a12║可決其為龍樹自作。梁吉藏法師亦斷十二門論偈及長行均為龍樹一人所造。以此論之
TX07n0005_pa606a01║文對照中論之文，細看自知。例如中論之長行，多有「龍樹菩薩云」等句。而此論之
TX07n0005_pa606a02║長行文中，則有「我愍此等欲令開悟」；「是故我今但解釋空」等。由是可證此論之
TX07n0005_pa606a03║長行，實係龍樹所自作。苟如舊說謂為青目所釋者，則不當曰我而曰龍樹菩薩云云矣
TX07n0005_pa606a04║。此外尚有一據，天親菩薩造三十唯識論，十大論師釋之，與龍樹造中論偈而青目釋
TX07n0005_pa606a05║之之例同。造二十唯識論，則其偈釋天親並自作之。由此可知大士涉筆，不存軌律，
TX07n0005_pa606a06║果裨益於人心，甯人己之有別，故十二門論長行之作者，決定為龍樹無疑焉。
TX07n0005_pa606a07║五　釋本論之名題
TX07n0005_pa606a08║此論為龍樹所造，鳩摩羅什所譯，悉為佛教著述家有名之人物，故不更釋。此十
TX07n0005_pa606a09║二門，以言教之法而立名題。十二謂數，論謂言教，門為言教之用。論指此論名言義
TX07n0005_pa606a10║句，六合釋中應是帶數持業釋也。
TX07n0005_pa606a11║甲　釋十二
TX07n0005_pa606a12║何故數用十二，亦不多於十二，亦不少於十二耶？今作兩重意義答解：一、沒有
TX07n0005_pa607a01║意義。因論主略解摩訶衍義，說至終極，恰符其數故。若言十二為有意義，則推尋至
TX07n0005_pa607a02║數之無窮，不將有一一意義可得耶？然此別無可得，故十二二字，絕無意義之足云。
TX07n0005_pa607a03║二、有意義。諸法實相本非言論之所及，然諸佛既可強立名言以說，則用此十二之數
TX07n0005_pa607a04║，雖本無別義，然亦可強為分別其義。說之有四：
TX07n0005_pa607a05║1.嚮述序文，有「空」、「無相」、「無作」。顯性相皆空，如如不二，故一切
TX07n0005_pa607a06║患累無不絕滅，一切功德無不圓滿。論主述至此，既符其數，更不須畫蛇添足，乃止
TX07n0005_pa607a07║於十二焉。
TX07n0005_pa607a08║2.廣言之，佛法有八萬四千法門，若約其文義而顯之，則十二分教亦可攝盡。古
TX07n0005_pa607a09║譯十二部經，唐譯為十二分教。佛既有十二分教，此論即由此十二分教故亦為十二門
TX07n0005_pa607a10║云。
TX07n0005_pa607a11║3.佛法雖廣，不出染、淨二門。而染淨之法雖多，要皆不離因緣，故我佛說十二
TX07n0005_pa607a12║因緣之教以通明一切佛法。蓋以迷十二因緣之理，必隨順之而有流轉之果；明十二因
TX07n0005_pa608a01║緣之理，則能對治之而得返滅之果。此論通申佛法，故第一觀門即觀十二因緣，澈法
TX07n0005_pa608a02║源底，得歸究竟。故此論以下之門，無非觀十二因緣門論。而此樞紐在了達十二因緣
TX07n0005_pa608a03║畢竟空寂，即得起無得正觀；依般若之智，乘六度之行，圓萬德、證極果，覓生死涅
TX07n0005_pa608a04║槃諸相了不可得，尚何致觸、受、愛、取隨十二支流轉於苦海之間哉？但劣根眾生，
TX07n0005_pa608a05║未透因緣之言教，不識諸佛之密意，依教取見，封執成迷。是以龍樹菩薩以大分深義
TX07n0005_pa608a06║之空，無得正觀之照，申明十二因緣之教，心境雙忘，緣觀俱寂，如實而談，不增不
TX07n0005_pa608a07║減。
TX07n0005_pa608a08║4.十二係圓滿之數，一年係十二月，地支亦具十二，西洋稱十二為一打，維摩詰
TX07n0005_pa608a09║室中天女亦稱住此十二年等。因緣適有十二，教分亦有十二。此顯圓滿之教義，須用
TX07n0005_pa608a10║圓滿之名數，故稱為十二門。
TX07n0005_pa608a11║乙　釋門
TX07n0005_pa608a12║必兼有啟閉二義方謂之門，故門具開通出入無礙義。但又有關閉意，例如城門夜
TX07n0005_pa609a01║鎖則闔城安息，房門宵扃則能遮盜賊。佛法本含有開通正觀、關閉邪見，開通善道、
TX07n0005_pa609a02║關閉惡道，開通正解、杜止邪見之可能性。通常三論主旨，申即開通，破即關閉。滅
TX07n0005_pa609a03║一切邪見邪行迷惑顛倒，俱不生起得漸淨除，則般若正觀之智於斯焉啟，而大乘方便
TX07n0005_pa609a04║門門深入矣。
TX07n0005_pa609a05║１　經論相資為門
TX07n0005_pa609a06║更就經論相資言之，凡經為能資，論為所資；經為所申，論為能申。依前說，一
TX07n0005_pa609a07║切論義，經先開通之故，經為論之門。依後說，一切經典，論為發揮之故，論為經之
TX07n0005_pa609a08║門。本論正申十二分之教，故應取論為經之門也。
TX07n0005_pa609a09║２　教理相資為門
TX07n0005_pa609a10║（一）教門
TX07n0005_pa609a11║再就教理相資言之，先明教門：一、教為理門：此大乘無可得之教相，不離文字
TX07n0005_pa609a12║便得解脫，通達無滯，是教之當體有「門」之義。若執有文字相，不能虛通周行，即
TX07n0005_pa610a01║不得謂之門。又諸法實相之理，賴有種種圓教以通引之，故教為理門。二、教為觀門
TX07n0005_pa610a02║：一切法相雖本離言，若不起言說，使他得聞一切法離言自性之義，則彼終不能觀得
TX07n0005_pa610a03║一切法之實相。以教為聞慧，能起觀行，台宗隨聞入觀，故教又為觀門。三、教即是
TX07n0005_pa610a04║門：教即門，此持業釋也。了義之教，虛通無礙，不離文字當體即能息滅一切邪見妄
TX07n0005_pa610a05║執。以邪見妄執不能著虛通無礙之至教故，故教即是門。
TX07n0005_pa610a06║（二）理門
TX07n0005_pa610a07║次說理門：一、理為教門：佛說法依理起教，有真俗二諦之理，方是佛所說之法
TX07n0005_pa610a08║。理為能起言教之門，故理為教門。二、理為觀門：明二諦之理，方能修觀起行，故
TX07n0005_pa610a09║理為觀之門。三、理即是門：以至理虛融，通達無礙，一切疑執不能相應故。
TX07n0005_pa610a10║於此六門之中，此中則取教為理門。以十二門教，可通達於諸法實相畢竟空寂之
TX07n0005_pa610a11║理故。
TX07n0005_pa610a12║丙　釋論
TX07n0005_pa611a01║佛典十二分教中，有論之一種，故不但菩薩造此，佛亦說之也。即佛及佛弟子所
TX07n0005_pa611a02║說為佛所印可者，謂之經；舍利弗、大迦旃延之自作者，謂之論。以此區別，論為佛
TX07n0005_pa611a03║弟子所著作。然瑜伽師地論，明為彌勒菩薩說，而以地持經名之；百論之提婆偈頌，
TX07n0005_pa611a04║亦名修多羅，修多羅乃契經之梵稱。經雖不見稱為論，論之為經，如舉例而莫移，則
TX07n0005_pa611a05║經論二端互可通融。通常論藏有「阿毗達摩」、「摩怛理迦」、「優波提舍」、「奢
TX07n0005_pa611a06║薩怛羅」之四稱。阿毗達摩，論藏通稱。摩怛理迦，乃集種種說研究窮核，宣達諸法
TX07n0005_pa611a07║性相之義，所謂「盡言之謂論」也。優波提舍，問答辯難議論之論，所謂「交言之謂
TX07n0005_pa611a08║論」也。奢薩怛羅，抉示法要，往往有開門見山之觀，此十二門論屬焉。總之、經論
TX07n0005_pa611a09║二藏，各有說之廣略。論則曲破以顯正，隨義而設，乃為聚說：經則直宣以明理，待
TX07n0005_pa611a10║緣而發，乃為散說。但經為佛所說之聖教定量，亙古亙今之常法；而論則推論申明於
TX07n0005_pa611a11║聖教常法者耳。此一名題，就六離合釋，門即是論，是持業釋。十二是數，乃帶數持
TX07n0005_pa611a12║業釋——上來五重玄義，總括乎此，以開其端。
TX07n0005_pa612a01║釋　論
TX07n0005_pa612a02║甲一　序分
TX07n0005_pa612a03║乙一　略標解大乘
TX07n0005_pa612a04║說曰：今當略解摩訶衍義。
TX07n0005_pa612a05║序、即序述，此分總述造論意，故曰序分。此分分五：前一標宗，中三辨意，
TX07n0005_pa612a06║後一會宗。
TX07n0005_pa612a07║今當略解摩訶衍義一句，第一、標略解大乘為本論之宗也。
TX07n0005_pa612a08║各論發端與終結之文，雖各不同，然通常皆以皈敬請加開端，以利益迴向終結
TX07n0005_pa612a09║，而正宗分則居其中。獨本論開門見山，發端即標明大乘之宗義，而以其所明之大
TX07n0005_pa612a10║乘義今已究竟為終結。若以之對照他論，此論既不以皈命始，亦不以利益終，則此
TX07n0005_pa612a11║論之全部皆應屬正宗分。以此論係從廣論中約出之精要，故全部之所明者，皆係正
TX07n0005_pa613a01║宗，例如心經可知。
TX07n0005_pa613a02║普通申佛教之論，常以皈命章之下，用問答體以開端。而本論直標說曰者，既
TX07n0005_pa613a03║以龍樹在當時道望高勝，無小乘人或外道敢於詰難；復以本論非隨時應機之言，乃
TX07n0005_pa613a04║直說大乘甚深空義之精要者，故亦非弟子等所能興問也。
TX07n0005_pa613a05║隨順現在之時機因緣，應說所應說之法，故曰今當。略，即非廣義。解，即釋
TX07n0005_pa613a06║明義。摩訶衍，即大乘義。義，即大分深義義。
TX07n0005_pa613a07║乙二　明造論利益
TX07n0005_pa613a08║問曰：解摩訶衍有何義利？答曰：摩訶衍者，是十方三世諸佛甚深法藏，為大功
TX07n0005_pa613a09║德利根者說。末世眾生薄福鈍根，雖尋經文不能通了，我愍此等欲令開悟；又光闡如
TX07n0005_pa613a10║來無上大法，是故略解摩訶衍義。
TX07n0005_pa613a11║此章之問答，辨明今當造論之二義：一、下悟眾生，二、上宏大法。
TX07n0005_pa613a12║問具二義：一請釋疑，二詰難。義，具理由、因緣、實在、適當等義。利，即
TX07n0005_pa614a01║利益義。此問約有數義：一、由不知有何理由利益而解摩訶衍義故問。二、詰摩訶
TX07n0005_pa614a02║衍義，究竟是否為佛所說？若非佛所說，則係論主臆造；若為佛所說，則又何待爾
TX07n0005_pa614a03║說？
TX07n0005_pa614a04║答詞約分二科：一、自摩訶衍者起，至為大功德利根者說止，答解摩訶衍實係
TX07n0005_pa614a05║佛說，非己臆造。此又分三，以具摩訶衍三寶義故。佛寶，表能說法之人勝。以摩
TX07n0005_pa614a06║訶衍者是十方三世諸佛所說故。十方謂全法界也，三世謂去來今也。法寶，正表所
TX07n0005_pa614a07║說之法勝。以十方三世諸佛，皆依之以為規則故；依之信解修行證果故；以此是從
TX07n0005_pa614a08║諸佛所證之清淨法界中平等流出之法流故；以此非九法界眾生所能知，唯佛與佛乃
TX07n0005_pa614a09║能究竟故；以此超過一切心緣相故；以此非無明妄想所能通達故；以此能攝受一切
TX07n0005_pa614a10║世出世間法故；以此乃古今中外所不能變易之法故：故名甚深法藏。僧寶，表所被
TX07n0005_pa614a11║機之人勝。以此摩訶衍，為有大福德——即大功德、大智慧——即利根者說故。—
TX07n0005_pa614a12║—此三中，正意在明摩訶衍之法勝。
TX07n0005_pa615a01║二、自末世眾生起，乃至是故略解摩訶衍義止，答解造論之利益，此亦分三：
TX07n0005_pa615a02║自末世眾生至欲令開悟，是利他。龍樹所云末世者，乃正法——佛滅後五百年——
TX07n0005_pa615a03║之末，即像法之初，非末法之末。我者，論主自稱之詞。論主悲憫末世之薄福——
TX07n0005_pa615a04║以缺少增上戒定學故——、鈍根——以缺少增上慧學故——眾生，欲令其開悟甚深
TX07n0005_pa615a05║法藏，故須造論。以為大福慧者所說之經文，彼等不能通達故。光闡如來下，是宏
TX07n0005_pa615a06║法。經文之在末世，已猶摩尼寶珠隱沒於黑暗之中，故須造論以光照之闡揚之，且
TX07n0005_pa615a07║菩薩已得無生法忍者，除下濟有情迷苦，上宏如來大法外，別無所事。論主乃歡喜
TX07n0005_pa615a08║地之菩薩，故欲光闡如來大法。是故略解摩訶衍義者，合結以上二義。
TX07n0005_pa615a09║乙三　釋得造論意
TX07n0005_pa615a10║問曰：摩訶衍無量無邊不可稱數，直是佛語尚不可盡，況復解釋演散其義？答曰
TX07n0005_pa615a11║：以是故我初言略解。
TX07n0005_pa615a12║此章問答，辨明略解摩訶衍義，世界無量故眾生無量，眾生無量故眾生之心量
TX07n0005_pa616a01║亦無量，眾生之心量無量故如來所說摩訶衍義亦無量無邊不可稱數。直是佛語至演
TX07n0005_pa616a02║散其義三句，可作二解：初、謂以至極周滿之佛語，尚不能盡量說明摩訶衍之深義
TX07n0005_pa616a03║，況汝可演散其義以解釋之乎？又、謂即就佛所說語，以甚多故眾生尚不能盡量領
TX07n0005_pa616a04║受，況汝更演散其義，豈不轉令語繁義雜不能明瞭乎？
TX07n0005_pa616a05║答義謂：我亦以十方三世諸佛尚說不能盡，故約其廣義而略釋之也。此中所云
TX07n0005_pa616a06║略者，非略去深廣之佛教而於摩訶衍有所遺棄；乃約束於廣泛之佛語，而以簡略明
TX07n0005_pa616a07║之之謂也。
TX07n0005_pa616a08║乙四　正明造論解於大乘
TX07n0005_pa616a09║問曰：何故名為摩訶衍？答曰：摩訶衍者，於二乘為上，故名大乘；諸佛最大，
TX07n0005_pa616a10║是乘能至，故名為大；諸佛大人乘是乘故，故名為大；又能滅除眾生大苦與大利益事
TX07n0005_pa616a11║，故名為大；又觀世音、得大勢、文殊師利、彌勒菩薩等，是諸大士之所乘故，故名
TX07n0005_pa616a12║為大；又以此乘能盡一切諸法邊底，故名為大；如般若經中佛自說摩訶衍義無量無邊
TX07n0005_pa617a01║，以是因緣，故名為大。
TX07n0005_pa617a02║此章問答，辨明所略解之摩訶衍名義，分七：
TX07n0005_pa617a03║一、「對小」：摩訶衍者於二乘為上，故名大乘。
TX07n0005_pa617a04║二、「能至大處」：諸佛最大，是乘能至，故名為大。諸佛最大者，諸佛所證
TX07n0005_pa617a05║之果，乃無上正等正覺之果，此果最大。是乘能至者，諸佛乘此摩訶衍能得最大之
TX07n0005_pa617a06║果也。是乘者，謂摩訶衍也。是乘能至大果，故名大乘，是有財釋。
TX07n0005_pa617a07║三、「大人所乘」：諸佛大人乘是乘故，故名為大。大人者，謂有大功德大智
TX07n0005_pa617a08║慧之人也。又大人即諸佛，諸佛大人，持業釋也。而摩訶衍者，是大人之所乘故，
TX07n0005_pa617a09║亦謂之大，此依主釋也——此從能乘之乘大以證所乘之法大。
TX07n0005_pa617a10║四、「利用廣大」：又能滅除眾生大苦與大利益事，故名為大。此直從摩訶衍
TX07n0005_pa617a11║法之本身，言其有大功用利益，故應名大法，乃持業釋。能滅除眾生大苦者，謂此
TX07n0005_pa617a12║法能永遠除卻斷絕於眾生一切煩惱生死之苦。與大利益事者，謂依此法，眾生能得
TX07n0005_pa618a01║究竟無上之妙樂也——此即解脫樂、慧覺樂、法身圓滿樂也。
TX07n0005_pa618a02║五、「大士所乘」：觀世音、得大勢、文殊師利、彌勒菩薩等，是諸大士之所
TX07n0005_pa618a03║乘故，故名為大。前第三段從果上能乘之人大以證法大，此段則從因中能乘之人大
TX07n0005_pa618a04║明此為大。謂發大心、具大力、有大名之因地菩薩等皆乘是乘故，此名為大，亦依
TX07n0005_pa618a05║主釋也。觀世音、得大勢乃他方——阿彌陀佛國——來此土應化之菩薩，文殊及彌
TX07n0005_pa618a06║勒係隨釋迦牟尼示生此土之菩薩。
TX07n0005_pa618a07║六、「從功能立名」：又以此乘能盡一切諸法邊底，故名為大。乘具教理行果
TX07n0005_pa618a08║之四法，故乘者乃三乘之通名。而此乘乃不共之大乘，以其能盡一切諸法之邊底。
TX07n0005_pa618a09║故亦持業釋。一切諸法之邊底者，即全法界也。盡一切諸法之邊底者，即澈透全法
TX07n0005_pa618a10║界也。謂教能盡一切諸法之邊底者，以其能盡全法界之理也。謂智能盡一切諸法之
TX07n0005_pa618a11║邊底者，以其能照了全法界以為所照之境也。由斯可知理大則教大，境大則智大，
TX07n0005_pa618a12║是故此乘名為大也——以上五段，皆明以勝故名大，而此段則明即以大故名大，以
TX07n0005_pa619a01║其能盡一切法無邊之邊、無底之底故。
TX07n0005_pa619a02║七、「從多名大」：又如般若經中，佛自說摩訶衍義無量無邊，以是因緣故名
TX07n0005_pa619a03║為大。——前六段立理名大，此段則引經證大。以摩訶衍之義無量無邊，故摩訶衍
TX07n0005_pa619a04║所起之教亦無量無邊。又摩訶衍之體即是真如，而真如則從本以來無有界限、無可
TX07n0005_pa619a05║窮盡，且從本以來，即具有種種之功德妙用，故摩訶衍應名為大，是從多立名也。
TX07n0005_pa619a06║摩訶衍具三義。一、勝——前五段所明者是，二、大——第六段所明者是，三
TX07n0005_pa619a07║、多——如此段所明者是，故此具以三義明摩訶衍。
TX07n0005_pa619a08║乙五　結所釋旨歸
TX07n0005_pa619a09║大分深義，所謂空也。若通達是義，即通達大乘，具足六波羅密，無所障礙，是
TX07n0005_pa619a10║故我今但解釋空。解釋空者，當以十二門入於空義。
TX07n0005_pa619a11║此章歸結所釋摩訶衍義之旨。大者、大乘，分者、部份，大分者、大乘中之一
TX07n0005_pa619a12║份；大分深義者，大乘中一份最深之義。
TX07n0005_pa620a01║大分深義所謂空也，出大乘之體。大乘中之義理雖廣，而亦可以三分約之：一
TX07n0005_pa620a02║、體，二、用，三、相。但三者之義，體義最為深妙，以其離四句絕百非故，以非
TX07n0005_pa620a03║凡慮之所及故，以非聖智之所測故，以不可施設安立故。起信論謂大乘之體，無有
TX07n0005_pa620a04║可遣，亦無可立，既不可說，亦不可念。無以明之，強名真如。本論所謂大分深義
TX07n0005_pa620a05║，亦因無以名之強名之為空也。以此空非空有之空故，非想相所取之空故；以此空
TX07n0005_pa620a06║即是一切諸法之實相故。即諸法之常寂滅相故，即起信論真如門所明之真如故。學
TX07n0005_pa620a07║者於此可悟大乘體空之深妙，而不應以思想言說建立之也。
TX07n0005_pa620a08║通者、通明，達者、到達。唯識論之通達位，即見道位。見道者，親證真如之
TX07n0005_pa620a09║謂。能見真如者，即無分別智，亦即大乘之相大，亦即摩訶般若也。由無分別智以
TX07n0005_pa620a10║為根本，後得不思議智即隨之而生；後得智能了真俗二諦，菩薩得此雙照真俗之不
TX07n0005_pa620a11║思議智，乃能作一切功德利生宏法之事而無礙矣。由斯推之，可知必證會真如，乃
TX07n0005_pa620a12║能生實慧、方便慧，導修萬行、圓成萬德無所障礙。故曰：若通達是義，即通達大
TX07n0005_pa621a01║乘，具足六波羅密，無所障礙。學者於此，應悟大乘之自體相用，皆不離真如體，
TX07n0005_pa621a02║故本論但從大分深義之空以解釋之也。
TX07n0005_pa621a03║本論以十二門言教解釋空義者，其要旨欲令學者由教起觀，依觀證體，發二慧
TX07n0005_pa621a04║、修六度。故曰：是故我今但解釋空。解釋空者，當以十二門入於空義。
TX07n0005_pa621a05║甲二　正宗分
TX07n0005_pa621a06║乙一　明空門
TX07n0005_pa621a07║丙一　觀因緣
TX07n0005_pa621a08║觀因緣門第一
TX07n0005_pa621a09║觀義有多種，謂推求、審察、照了、通達等。又發觀之效用，謂如有一法現前
TX07n0005_pa621a10║，即此法上仔細研究其表裏性相，以期可照了而通達之也。
TX07n0005_pa621a11║因者，謂此果所親因之以得生者；緣者，能資助此因而成辦彼果者。然此不過
TX07n0005_pa621a12║是一往之談，非決定之說。蓋有時說緣亦具因義，說因亦具緣義，以二者互相攝故
TX07n0005_pa622a01║。如小乘所言六因中之能作因，大乘所言十因之方便因等，皆屬緣義；而大小乘所
TX07n0005_pa622a02║言四緣中之第一緣即名因緣，斯即其例。故學者于此，當據義定名，不可執名封義
TX07n0005_pa622a03║也。
TX07n0005_pa622a04║一切世出世間之法，皆因緣之所生；以不了正因緣之義，故起顛倒分別錯誤執
TX07n0005_pa622a05║著，乃妄計所見之果法，謂由大梵天而生等。此門首破邪計因緣，離其妄執；次令
TX07n0005_pa622a06║觀察正因緣義，以明依眾緣起；隨即進觀因緣所生而無自性，以明圓成實性：圓成
TX07n0005_pa622a07║明，則計執離而顛倒除矣。
TX07n0005_pa622a08║此門以言教明因緣之理，何故不名此門為說因緣門，而謂為觀因緣門耶？蓋有
TX07n0005_pa622a09║教必依于義理，此門之義理純從龍樹菩薩之正觀而現；題曰觀因緣門者，亦令學者
TX07n0005_pa622a10║須由正觀方能照了此中之義理，非可僅求之于語句中也。且通達因緣之義理，則一
TX07n0005_pa622a11║切義理皆可通達，故應觀因緣也。
TX07n0005_pa622a12║此門之門字，具有四義：一、以破病為門，以能止息邪見故；二、以申經為門
TX07n0005_pa623a01║，以能明十二分經教故；三、以通理為門，以依此門可通達于二諦之理故；四、以
TX07n0005_pa623a02║發觀為門，以依此教理，可發無得正觀故。又唯此門之門，乃具此四義，他如觀有
TX07n0005_pa623a03║果無果門，則僅是以破病為門也；然破邪亦即是申正耳！
TX07n0005_pa623a04║丁一　發起
TX07n0005_pa623a05║初是因緣門，所謂：
TX07n0005_pa623a06║此門之文分三節，此初也。此中由所謂二字，引出以下之正文，故此節謂之發
TX07n0005_pa623a07║起。
TX07n0005_pa623a08║丁二　正觀
TX07n0005_pa623a09║戊一　偈夜法本
TX07n0005_pa623a10║偈夜、梵語，譯頌；頌之所說，為長行之法本，故曰偈夜法本。而長行則係用
TX07n0005_pa623a11║以釋法本者，故曰長行義釋。
TX07n0005_pa623a12║眾緣所生法，是即無自性；若無自性者，云何有是法？
TX07n0005_pa624a01║第一句，即所謂由彼有故此有也。蓋由能生之眾緣，乃有所生之果法；此果法
TX07n0005_pa624a02║本無今有，故曰生也。
TX07n0005_pa624a03║第二句之是字，指眾緣所生之法；自性，謂自體之決定性。此法既從眾緣而生
TX07n0005_pa624a04║，則是因他——眾緣——而有，因他有則非自有，故不得有其自性。且眾緣之所生
TX07n0005_pa624a05║者，僅有眾緣之和合而無獨自之體性，故曰無自性也。復次、此眾緣和合，和合即
TX07n0005_pa624a06║空，和合尚不可得，況有眾緣和合所生法之自性哉？是以言有此法之自性，無異言
TX07n0005_pa624a07║兔有角龜有毛也。今縱許此法有其自性，則既有自性更何待乎眾緣以生之耶？既待
TX07n0005_pa624a08║眾緣，必無自性可知矣。
TX07n0005_pa624a09║此法既無自性，欲喚何為此法乎？故此法即無也。是此法尚未生，既是未生，
TX07n0005_pa624a10║則等同虛空，空而謂有豈可能乎？例如眼識，乃由九種緣會而生者，則唯是九緣而
TX07n0005_pa624a11║無別眼識之自體；既無眼識之自體，云何得有眼識之可名？故曰云何有是法也。
TX07n0005_pa624a12║以上略釋頌義，以下別釋頌旨，即分為五：初一破邪，中三申正，後一總結。
TX07n0005_pa625a01║一、破病　此偈能總破外內小大一切邪執，即分為四：
TX07n0005_pa625a02║1.破外道：如數論、勝論皆計我法實有，數論計其實法之體是一，謂能生之實
TX07n0005_pa625a03║有冥性與所生之實有二十三諦其體非二。勝論計其實法之體是異，謂能有之實有大
TX07n0005_pa625a04║有性與所有之實有實、德、業，其體非一。今此偈上半，明諸法為眾緣所生，則法
TX07n0005_pa625a05║從眾緣而有生，破其所計之冥性為能生及大有性為能有。又明眾緣之所成者即無自
TX07n0005_pa625a06║性，若無自性云何得有所計之法，則通破其二十五諦及六句義有實體性。例此二者
TX07n0005_pa625a07║，可知其餘；故此偈能破一切外道所計之邪因緣生法，使觀正因緣為門以悟入真空
TX07n0005_pa625a08║也。
TX07n0005_pa625a09║2.破外小：上半偈破外道我執，下半偈破小乘法執。
TX07n0005_pa625a10║3.破小乘：先破毗曇：薩婆多部謂：一一法皆從眾緣生，雖一極微亦由二緣生
TX07n0005_pa625a11║，而計一一法乃至一一極微等皆各有其性，不過假緣而生。今此偈上半明假緣者必
TX07n0005_pa625a12║無自性，謂若自有體性，自即能生，何待他緣？破其既云緣生而執有自性，使悟依
TX07n0005_pa626a01║他無自性以證圓成。次破成實：成實雖謂法從緣生，然執有眾緣所生之諸法假體相
TX07n0005_pa626a02║。今此偈明法之自體既無，則此法即非有，而使其悟入因緣所生法本來畢竟空寂。
TX07n0005_pa626a03║4.破一切：此偈所明之理亦是假理，何以故？以就外道及小乘等之所計而推求
TX07n0005_pa626a04║之、對治之。故三論玄義所謂十二門論多用就緣假。故不唯所破破而其破亦破也。
TX07n0005_pa626a05║又，一切大小乘及外道之病，不外二執：一、增益實無妄執，二、損減實有妄執。
TX07n0005_pa626a06║增益執者，謂諸佛隨順世間而起言教，鈍根者不悟言辭之相本來寂滅，而於名相之
TX07n0005_pa626a07║中增益執有諸法隨言說所起之自性，遍計執著。損減執者，謂鈍根者不知諸佛對治
TX07n0005_pa626a08║執有說無說空之旨，遂於實有法上皆計為無，惡取於空。今此偈明眾緣生諸法，既
TX07n0005_pa626a09║破損減實有之妄執；明自性及法畢竟空寂，亦破增益實無之妄執。是此偈能破盡一
TX07n0005_pa626a10║切於因緣生法之邪計，邪計破則正觀可發也。
TX07n0005_pa626a11║二、申經　此偈既破一切邪見，即是申明如來大乘了義之經，使不為邪見壅塞
TX07n0005_pa626a12║而得流通於世。
TX07n0005_pa627a01║三、通理1.通二諦之理：外道等計種種之邪因緣，能生種種之實法；今此偈
TX07n0005_pa627a02║明法乃眾緣所生無生體性，故法及眾緣皆非實法，皆無自性，畢竟空寂，所謂因緣
TX07n0005_pa627a03║即空、空即因緣、即真俗二諦之理也。因緣即空，因緣即非因緣；空即因緣，空即
TX07n0005_pa627a04║非空；既非空非因緣，則空與因緣皆俗諦，而非空非假為真諦。真空俗假為二，非
TX07n0005_pa627a05║真空非俗假為不二，二與不二皆為俗諦；非二非不二為真諦。然對二言非二，對不
TX07n0005_pa627a06║二言非不二，終是對待之說，對待是假，假即俗諦；故言亡慮絕乃為真諦也。今此
TX07n0005_pa627a07║偈以因緣之空、空之因緣，明此四重二諦之理。
TX07n0005_pa627a08║2.通三性之理：成唯識論之旨，在離遍計，明依他，證圓成。且若離遍計執，
TX07n0005_pa627a09║即證圓成實；若明依他起，即離遍計執；若證圓成實，即是了依他起。今此偈之第
TX07n0005_pa627a10║二句，即是離遍計執；第一句，即是明依他起；第三四句，即是明圓成實。且此偈
TX07n0005_pa627a11║下半所明，即是離遍計所執自性，明圓成實之勝義無性也。此偈上半所明，即是明
TX07n0005_pa627a12║依他起以離遍計執。由此偈下半，由了無自性無法故而正明因緣之實相，即是證圓
TX07n0005_pa628a01║成而了依他起也。是以以此為門，可通於三性之理也。
TX07n0005_pa628a02║四、發觀　先觀外物：外者，即有情數以外之物，即植物、礦物等色法，所謂
TX07n0005_pa628a03║器世界萬有之物是也。夫萬有之物，莫非緣成，如薩婆多部所謂一微塵亦由二緣。
TX07n0005_pa628a04║但微塵由二緣所成，則僅有二緣之和合相可得，非有微塵之自體可得；微塵尚不可
TX07n0005_pa628a05║得，諸色法乃微塵集聚顯現，故諸色皆不可得；諸色法尚不可得，況器世界乎？故
TX07n0005_pa628a06║以此為門，可觀外器世界皆空不可得。
TX07n0005_pa628a07║次觀內身：內者，謂凡有情數以內之物，即動物等，乃至五官、感覺、意志、
TX07n0005_pa628a08║神經等有知覺可活動之物，皆是。此有情數之身軀，例如人之身為四肢、百骸、五
TX07n0005_pa628a09║臟、六腑和合而有；離四肢、百骸、五臟、六腑則此身之自體非有。此身之自體既
TX07n0005_pa628a10║非有，云何有其身？今此偈明一切法皆和合生，皆無自體，一切法無自體即無有此
TX07n0005_pa628a11║一切法，一切法尚不可得，況此身乎？故依此偈可觀身空。吾人分別之念，不離六
TX07n0005_pa628a12║塵，所謂根、境和合生識。離六塵之境，則五官神經之感覺了不可得；離六塵之影
TX07n0005_pa629a01║，則思想、意志、知識等皆了不可得。今此偈明一切法畢竟空寂，況心法乎？故依
TX07n0005_pa629a02║此偈可觀心空。
TX07n0005_pa629a03║五、總結　此偈總觀因緣，破邪因緣之執，而通二諦、三性之理，故依之可發
TX07n0005_pa629a04║無得正觀，生般若方便之智，具六度之行，證圓成之果。
TX07n0005_pa629a05║戊二　長行義釋
TX07n0005_pa629a06║己一　列釋內外緣果
TX07n0005_pa629a07║庚一　總標
TX07n0005_pa629a08║長行，謂散文也。凡此中散文，皆解釋偈言之義者，故謂之長行義釋也。
TX07n0005_pa629a09║眾緣所生法有二種：一者內，二者外。眾緣亦有二種：一者內，二者外。
TX07n0005_pa629a10║列，謂標列、分列、別列、排列。內，謂有情數以內者。外，謂有情數以外者
TX07n0005_pa629a11║。緣，謂內外眾緣。果，謂內外眾緣所生之法。此中先總標內外緣果：一、謂外因
TX07n0005_pa629a12║、內因，二、謂外果、內果。外因、內因者，謂能生內外果之眾緣；外果、內果者
TX07n0005_pa630a01║，謂內外眾緣所生之內外果。總之、以有眾緣為因乃至諸法之果，所謂以有十二因
TX07n0005_pa630a02║緣之因，遂有三世流轉之果；以有泥團陶師之因，遂有茶杯瓶碗等之果也。
TX07n0005_pa630a03║庚二　別釋
TX07n0005_pa630a04║外因緣者，如泥團、轉繩、陶師等和合故有瓶生；又如縷綖、機杼、織師等和合
TX07n0005_pa630a05║故有㲲生；又如治地、築基、梁、椽、泥、草、人工等和合故有舍生；又如乳、酪、
TX07n0005_pa630a06║鑽器、鑽搖、人工等和合故有酥生；又如種子、地、水、火、風、虛空、時節、人工
TX07n0005_pa630a07║等和合故有芽生；當知外緣等法皆亦如是。內緣者，謂諸無明、行、識、名色、六入
TX07n0005_pa630a08║、觸、受、愛、取、有、生、老死，各各先因而後生。
TX07n0005_pa630a09║一、由器世間萬有種種之關係，所成一切器世間萬有之現象，皆謂之外因緣所
TX07n0005_pa630a10║生法。酥、謂牛乳中所提出之油。火、謂煖氣。等、謂其餘宇宙萬有之對於此果之
TX07n0005_pa630a11║能生上有關係者皆是。
TX07n0005_pa630a12║粗心學者，於能生芽之眾緣中之虛空，必不知虛空對芽果有何關係。論主於此
TX07n0005_pa631a01║喻中，特列以為緣者：應知虛空義即無障礙義，此緣即大乘十因中之不相違因也。
TX07n0005_pa631a02║若缺此因，即是有相違因；若芽有相違因，則雖有其他之緣，芽亦不能生也。學者
TX07n0005_pa631a03║於此，應知一切之果，皆由眾緣不缺故生，若缺一緣必不能生，此乃一切因緣法之
TX07n0005_pa631a04║定則，應牢記之！
TX07n0005_pa631a05║二、由無明、行等種種關係所成之和合相續假相，皆謂之內因緣所生法。
TX07n0005_pa631a06║己二　略破內外二法
TX07n0005_pa631a07║如是內外諸法皆從眾緣生，非是無性耶！
TX07n0005_pa631a08║此段雖正明內外諸法從眾緣生即無自性，然亦即是破邪；為申正故而破於邪，
TX07n0005_pa631a09║今明其正則邪隨之破，故標此段為略破內外二法也。
TX07n0005_pa631a10║己三　破外法明無生
TX07n0005_pa631a11║若法自性無，他性亦無，自他亦無。何以故？因他性故無自性。若謂以他性故有
TX07n0005_pa631a12║者，則牛以馬性有，馬以牛性有，梨以柰性有，柰以梨性有，餘皆應爾而實不然。若
TX07n0005_pa632a01║謂不以他性故有，但因他故有者，是亦不然。何以故？若以蒲故有席者，則蒲、席一
TX07n0005_pa632a02║體不名為他；若謂蒲於席為他者，不得言以蒲故有席。又蒲亦無自性，何以故？蒲亦
TX07n0005_pa632a03║從眾緣出故無自性，無自性故不得言以蒲性故有席，是故席不應以蒲為體。餘瓶、酥
TX07n0005_pa632a04║等外因緣生法，皆亦如是不可得。
TX07n0005_pa632a05║若法自性無三句，立宗；何以故以下，辨因。
TX07n0005_pa632a06║借因他性——眾緣——以明此法無有性，非謂自性是無而他性是有，以他性—
TX07n0005_pa632a07║—眾緣——亦從眾緣出故，故曰若法自性無他性亦無也。且因自即非他，因他即非
TX07n0005_pa632a08║自，故曰自他亦無。因他、謂依眾緣。以他之他，謂凡在自己範圍以外之事物等。
TX07n0005_pa632a09║眾緣，謂有關係之事物等。此復二種：一、疏緣，如轉繩、陶師等；二、親緣，謂
TX07n0005_pa632a10║泥團等。餘瓶酥等，等其餘器物等。外因緣生法皆亦如是者，如牛馬蒲席。不可得
TX07n0005_pa632a11║，謂無生性可得。有生者，謂果之生起；今果法無自性，是即無此法，此法且無，
TX07n0005_pa632a12║安有此法之生？故謂為無生，以無果法之生性可得也。言無生者，但為對破有生之
TX07n0005_pa633a01║執，非謂別有無生之可得也。
TX07n0005_pa633a02║己四　破內法明無生
TX07n0005_pa633a03║內因緣生法皆亦如是不可得，如七十論中說：『緣法實無生；若謂為有生，為在
TX07n0005_pa633a04║一心中？為在多心中？』是十二因緣法實自無生。若謂有生，為一心中有？為眾心中
TX07n0005_pa633a05║有？若一心中有者，因果即一時共生。又因果一時有，是事不然。何以故？凡物先因
TX07n0005_pa633a06║後果故。若眾心中有者，十二因緣法則各各別異，先分共心滅已，後分誰為因緣？滅
TX07n0005_pa633a07║法無所有，何得為因？十二因緣法若先有者，應若一心、若多心，二俱不然。
TX07n0005_pa633a08║此中所引之七十論，中國藏經中無此書。或謂此即外道中數論部之金七十論，
TX07n0005_pa633a09║或謂即天親破外道所作之七十論，二說皆不合理。以此論直說大乘究竟義，論主決
TX07n0005_pa633a10║不採外道之義以釋此偈。又天親降生之時代，後於龍樹菩薩數百年，亦不應為論主
TX07n0005_pa633a11║所援引。故二說皆不合理。
TX07n0005_pa633a12║緣法實無生一句立宗，下三句辨因。緣法，謂十二因緣法。無，謂本來無有亦
TX07n0005_pa634a01║畢竟無有，非本有或已有而今強滅之成空之謂無。自、謂自體。謂從本以來，十二
TX07n0005_pa634a02║因緣法之自體畢竟空寂，無有生性可得。若必計其有生，則此十二因緣于一剎那心
TX07n0005_pa634a03║中——一心，謂一剎那中之一念心——同時而有耶？或于多剎那心中各別而有耶？
TX07n0005_pa634a04║此二皆不應理，何以故？謂無明、行為能引，識、名色、六入、觸、受為所引。于
TX07n0005_pa634a05║現法中，識為福、非福及不動業之所熏習，後後種子之所隨逐，能引當來餘身識等
TX07n0005_pa634a06║生老病死之苦果。又受緣愛、愛緣取、取緣有為能生，能生起當來世生老死之苦果
TX07n0005_pa634a07║。先因後果，事實如此；因果同時，豈符正理？例如左右手同生起，左手既非右手
TX07n0005_pa634a08║生起之因，右手亦非左手生起之因。例此，可知十二因緣不能于一心中同時而有也
TX07n0005_pa634a09║。又計于多心中十二因緣各各別異而能生起，亦不應理，何以故？謂無明緣行，行
TX07n0005_pa634a10║必因於無明，今謂十二因緣于多心中有，則十二因緣之生起各各別異，既各各別異
TX07n0005_pa634a11║，則無明與行、行與識等之十二分皆無關係。則先一念心中之前分無明，已隨先一
TX07n0005_pa634a12║念心滅——俱時而滅，後分行將以何為因緣而得生起耶？又若轉計先一念無明之滅
TX07n0005_pa635a01║，即後一念行之生因，是亦不然。法既滅已，則已滅無，豈以滅無能為生起之因耶
TX07n0005_pa635a02║。總而言之，十二因緣實自無生，若計為有生，則必不出在一心中、在多心中之兩
TX07n0005_pa635a03║途；今于二者皆不得其生起之由，故緣法實無生也。
TX07n0005_pa635a04║己五　結齊列明三空
TX07n0005_pa635a05║庚一　有為空
TX07n0005_pa635a06║是故眾緣皆空。緣空故，從緣生法亦空，是故當知一切有為法皆空。
TX07n0005_pa635a07║有為法不出內外二法，今既明內外因緣生法無生，故一切有為法皆空。
TX07n0005_pa635a08║通常皆先觀生空，後觀法空，今先明法空次明生空者，以有三義。一、結明內
TX07n0005_pa635a09║外因緣生法皆不可得。二、承上文因緣生法空，啟下文人我空。三、從本而末以明
TX07n0005_pa635a10║空義，應先明法空後推演生空，以有為法乃眾生之體，眾生乃有為法之用，所謂眾
TX07n0005_pa635a11║生之相即有為法相續和合之假相故也。
TX07n0005_pa635a12║庚二　人我空
TX07n0005_pa636a01║辛一　明我空
TX07n0005_pa636a02║有為法尚空，何況我耶？因五陰、十二入、十八界有為法故說有我，如因可然故
TX07n0005_pa636a03║有然；若陰、入、界空，更無有法可說為我，如無可然不可說然。
TX07n0005_pa636a04║由五蘊等法建立補特伽羅，今上已明有為法空，故一切蘊、處、界等皆空，五
TX07n0005_pa636a05║蘊等尚空，補特伽羅于何處得以建立耶？故眾生空。
TX07n0005_pa636a06║辛二　明我所空
TX07n0005_pa636a07║如經說：『佛告諸比丘：「因我故有我所，若無我則無我所。」』
TX07n0005_pa636a08║我為其主，乃有攝屬我之我所；今我既空，是主已無，主無則安有主所攝屬之
TX07n0005_pa636a09║我所耶？
TX07n0005_pa636a10║庚三　明無為空
TX07n0005_pa636a11║如是有為法空故，當知無為涅槃法亦空。何以故？此五陰滅更不生餘五陰是名涅
TX07n0005_pa636a12║槃，五陰本來自空，何所滅故說名涅槃？又我亦復空，誰得涅槃？復次、無生法名涅
TX07n0005_pa637a01║槃，若生法成者，無生法亦應成；生法不成：先已說因緣，後當復說，是故生法不成
TX07n0005_pa637a02║。因生法故名無生，若生法不成無生法云何成？
TX07n0005_pa637a03║為、謂造作。有造作遂有生起之功用，功用既盡生相隨滅。若無造作則無生起
TX07n0005_pa637a04║之功用，亦無生相之可滅，故無為法即不生不滅法，亦即涅槃之別名也。
TX07n0005_pa637a05║小乘有言九無為或三種無為者。俱舍論立三種無為：一、擇滅無為，二、非擇
TX07n0005_pa637a06║滅無為，三、虛空無為。于三者之中，其所取以為涅槃者，即擇滅無為。小乘以見
TX07n0005_pa637a07║道所發之生空慧，斷一切起生死之煩惱；至于今之五陰——報身——滅已而餘五陰
TX07n0005_pa637a08║——後有異熟——更不復生，即名得涅槃。但大乘謂小乘有涅槃可得，即是法執。
TX07n0005_pa637a09║應知五蘊本來空寂無可滅者；且我復空，誰得涅槃？況涅槃之名對生死而立，今五
TX07n0005_pa637a10║蘊本空，是本無生死，既無生死，涅槃對何而立？涅槃既不能立，則無為法豈非空
TX07n0005_pa637a11║耶？
TX07n0005_pa637a12║丁三　總結
TX07n0005_pa638a01║是故有為、無為及我皆空。
TX07n0005_pa638a02║此門結明法空、人空，觀得因緣畢竟空寂，已究竟明諸法實相甚深之空義，故
TX07n0005_pa638a03║此門即可攝其他之十一門也。但先體、次相、次用，先總、後別，故此門亦可貫通
TX07n0005_pa638a04║以下十一門也。學者于此意若能明了，則讀十二門乃有線索，乃有頭緒，乃可得其
TX07n0005_pa638a05║總相，乃可明此論之本旨也。
TX07n0005_pa638a06║丙二　觀有果無果
TX07n0005_pa638a07║觀有果無果門第二
TX07n0005_pa638a08║丁一　長行發起
TX07n0005_pa638a09║復次、諸法不生，何以故？
TX07n0005_pa638a10║軟根者，于上門所有之究竟義，不能徹了，復疑因緣所生果法，是因中先有果
TX07n0005_pa638a11║而生，或因中先無果而生，故續開此門。
TX07n0005_pa638a12║復次，謂繼續義，更進義。上文中謂後當復說，是謂上所未詳者，當於此門詳
TX07n0005_pa639a01║之，故曰復次，諸法不生。
TX07n0005_pa639a02║上門總觀因緣，此門別觀因——從因中觀果空義；上門總觀眾緣與果法，此門
TX07n0005_pa639a03║別觀果法；上門以四門義為門，此門僅以破為門。雖此二門之所明各有不同，然要
TX07n0005_pa639a04║皆以通達實相為目的。
TX07n0005_pa639a05║諸法實相，即因緣生法之相，是宛然如幻而有者，故其體畢竟空寂。然其體畢
TX07n0005_pa639a06║竟空寂，而未嘗一剎那離此幻有之相，是故依諸法之實相，實無可破亦無能破。然
TX07n0005_pa639a07║以眾生迷執而有能破，若無有執則能破亦不立也。今因鈍根於上門之所明，不能了
TX07n0005_pa639a08║達，而轉計先於因中已有所生之果法，後方生起；或轉計先無果而後生，故立此門
TX07n0005_pa639a09║以破其計執。復次諸法不生句，承上；何以故，啟下。
TX07n0005_pa639a10║丁二　偈本正破
TX07n0005_pa639a11║先有則不生，先無亦不生，有無亦不生，誰當有生者？
TX07n0005_pa639a12║此偈中之先有者，謂於因中先已有果。先無者，謂於因中先無果。有無者，謂
TX07n0005_pa640a01║於因中先亦有果亦無果。此先有、先無、有無三義，即通常所謂之有無四句。謂先
TX07n0005_pa640a02║有即第一句；先無即第二句；有無即第三句，且通第四句，謂亦有通非無，亦無通
TX07n0005_pa640a03║非有。是以此偈之先有則不生等前三句之所破者，即是有無四句之過。且凡外道小
TX07n0005_pa640a04║乘經所計之範圍，皆不出此四句，故此偈亦能遍破一切之計執也。
TX07n0005_pa640a05║又一切外道等，皆計能生法與所生法是決定之相，如數論計必先於因中有決定
TX07n0005_pa640a06║所生之果，後方能生；薩婆多部亦計果於因中是三世有者，不過假緣即生。勝論，
TX07n0005_pa640a07║大眾部，則謂法有現在而無去來，果本無——於因中無果——而現有。俱舍調和薩
TX07n0005_pa640a08║婆多部與大眾部，而謂果於因中亦有亦無。成實則謂因尚未有生果，故果於因中應
TX07n0005_pa640a09║非有；然因中已有能生果之力，故果亦非無。論主觀得一切諸法實相，非思想所能
TX07n0005_pa640a10║畫出，亦非有說所能取定，故以破為顯而立此門。
TX07n0005_pa640a11║丁三　長行解釋
TX07n0005_pa640a12║戊一　釋前三句以明不生
TX07n0005_pa641a01║己一　總唱三句不生
TX07n0005_pa641a02║若果因中先有則不應生，先無亦不應生，有無亦不應生。
TX07n0005_pa641a03║己二　別解三句
TX07n0005_pa641a04║庚一　釋因中先有果不生
TX07n0005_pa641a05║辛一　就生不生門有七破
TX07n0005_pa641a06║就愚夫所計，生已更不生未生而生之宗，辯其因有不正之七過，故云七破。七
TX07n0005_pa641a07║破，破其七過也。
TX07n0005_pa641a08║壬一　無窮過（亦名俱生過）
TX07n0005_pa641a09║何以故？若果因中先有而生，是則無窮。如果先未生而生者，今生已復應更生。
TX07n0005_pa641a10║何以故？因中常有故，從是有邊應復更生，是則無窮。
TX07n0005_pa641a11║常有，謂本有。有邊，謂果未生，於因中已有果，已生起仍是有耳。若先有果
TX07n0005_pa641a12║而此時生，則此時所生果法，於此時亦應更生餘果。如是今生、當生、重重而生，
TX07n0005_pa642a01║是一因一時而有可生無窮無量無數果之過。數論薩婆多部等，不知眾緣所生法性即
TX07n0005_pa642a02║空寂，執因中先有果，遂落于無窮過中，故論主破之。
TX07n0005_pa642a03║壬二　俱不生過
TX07n0005_pa642a04║若謂生已更不生未生而生者，是中無有生理；是故先有而生是事不然。
TX07n0005_pa642a05║由上計既破，遂轉計既生已更不生，謂如此人——如果——已出於屋——喻因
TX07n0005_pa642a06║——則此屋中不復有此人之可出。又未生而生，謂如此人未出此屋——因未生果—
TX07n0005_pa642a07║—則此屋中應有此人可出。但二俱不應理，若已生未生果同是有，則生已既不更生
TX07n0005_pa642a08║，未生者亦應不生。
TX07n0005_pa642a09║壬三　將同責異過
TX07n0005_pa642a10║復次、若因中先有果而謂未生而生、生已不生者，是二俱有而一生一不生，無有
TX07n0005_pa642a11║是處。
TX07n0005_pa642a12║已生與未生二，應生則俱生，不生則俱不生，以許二俱是因中先有故。今既不
TX07n0005_pa643a01║爾，故不應理。
TX07n0005_pa643a02║壬四　將異責同過
TX07n0005_pa643a03║復次、若未生定有者，生已則應無。何以故？生、未生共相違故；生未生相違故
TX07n0005_pa643a04║，是二作相亦應相違。
TX07n0005_pa643a05║已生與未生之所作相，應是相違者，已生相非同未生相故。已生與未生之所作
TX07n0005_pa643a06║相既是相違者，則二不應同一是有；未生若因中先有，則已生反應是無故。
TX07n0005_pa643a07║壬五　無差別過
TX07n0005_pa643a08║復次、有與無相違，無與有相違，若生已亦有未生亦有者，則生、未生不應有異
TX07n0005_pa643a09║。何以故？若生已亦有、未生亦有，如是生、未生有何差別？生未生無差別，是事不
TX07n0005_pa643a10║然，是故有不生。
TX07n0005_pa643a11║已生與未生應無差別，以許同是因中所有者故。既生未生無差別，是無生相可
TX07n0005_pa643a12║辨，則亦不應言有，是故有過。
TX07n0005_pa644a01║壬六　無用過
TX07n0005_pa644a02║復次、有已先成，何用更生？如作已不應作，成已不應成，是故有法不應生。
TX07n0005_pa644a03║若因中先已有果者，則是果已先時成就，何用更生？是故有過。
TX07n0005_pa644a04║壬七　不可見過
TX07n0005_pa644a05║復次、若有生，因中未生時果應可見，而實不可見；如泥中瓶、蒲中席，應可見
TX07n0005_pa644a06║而實不可得見，是故有不生。
TX07n0005_pa644a07║若言因中先已有果者，應有所證明，今既於因中不能見果相，是不能證明也。
TX07n0005_pa644a08║既無所證明，誰復得知？是故有過。按此七過，若破其一，其餘亦應例之而破。如
TX07n0005_pa644a09║破其因中先有果，有無用之過，則其所有因中先有果之計便不能立。
TX07n0005_pa644a10║辛二　據變不變門有四破
TX07n0005_pa644a11║愚夫於上七破之語，猶未能依之而了達論主之本旨，而復轉計變不變等以救其
TX07n0005_pa644a12║因中先有果之計。今論主於其所救，有四說以破之，故曰據變不變門有四破。
TX07n0005_pa645a01║壬一　責相破
TX07n0005_pa645a02║問曰：果雖先有，以未變故不見。答曰：若瓶未生時瓶體未變故不見者，以何相
TX07n0005_pa645a03║知言泥中先有瓶？為以瓶相有瓶，為以牛相、馬相故有瓶耶？若泥中無瓶相者，亦無
TX07n0005_pa645a04║牛相、馬相是豈不名無耶？是故汝說因中先有果而生者，是事不然。
TX07n0005_pa645a05║論主謂：泥中不能有瓶，以未見其相故，如泥中亦無牛馬相。廣言之，即一切
TX07n0005_pa645a06║因中皆不能有果。
TX07n0005_pa645a07║壬二　責先無變破
TX07n0005_pa645a08║復次、變法即是果者，即應因中先有變。何以故？汝法因中先有果故。若瓶等先
TX07n0005_pa645a09║有，變亦先有，應當可見而實不可得，是故汝言未變故不見，是事不然。
TX07n0005_pa645a10║論主謂：變於因中應先有，以變即是果故，如瓶。又變與瓶於因中應同時有，
TX07n0005_pa645a11║以汝計因中有果故。又瓶相應可見，以變與瓶於因中已同時有而變之故。是故汝言
TX07n0005_pa645a12║果雖先有而相不可見，不應道理。
TX07n0005_pa646a01║壬三　責未變之變不名為果破
TX07n0005_pa646a02║若謂未變不名為果，則果畢竟不可得。何以故？是變先無，後亦應無，故瓶等果
TX07n0005_pa646a03║畢竟不得。
TX07n0005_pa646a04║此中未變不名為果者，謂未變之變，不名為果。論主謂：未變之變應名為果，
TX07n0005_pa646a05║以汝計因中先有果故。又變法應畢竟不可得，以汝計未變之變不名為果故。又瓶果
TX07n0005_pa646a06║應畢竟不可得，以變畢竟無故。廣言之，即一切因中法不能有果。
TX07n0005_pa646a07║壬四　不定破
TX07n0005_pa646a08║若謂變已是果者，則因中先無，如是則不定：或因中先有果，或先無果。
TX07n0005_pa646a09║此中若謂變已是果者，謂變已之變——指變法——方名為果。或因中先有果者
TX07n0005_pa646a10║，謂泥中先有瓶等之果。或先無果，謂因中先無變之果。論主謂：縱許汝計變是果
TX07n0005_pa646a11║而未變不名果，則是因中無此變果也。且變果與瓶果俱名為果，則應於因中先俱有
TX07n0005_pa646a12║，今汝計因中有瓶等之果而先無此變果，是二相違而有不定過也。
TX07n0005_pa647a01║辛三　就果粗細門有四破
TX07n0005_pa647a02║問曰：先有變，但不可得見。凡物自有有而不可得見者，如物或有近而不可知；
TX07n0005_pa647a03║或遠而不可知；或根壞故不可知；或心不住故不可知；障故不可知；同故不可知；勝
TX07n0005_pa647a04║故不可知；微細故不可知。近而不可知者，如眼中藥。遠而不可知者，如鳥飛虛空高
TX07n0005_pa647a05║翔遠逝。根壞故不可知者，如盲不見色，聾不聞聲，鼻塞不聞香，口爽不知味，身頑
TX07n0005_pa647a06║不知觸，心狂不知實。心不住故不可知者，如心在色等則不知聲。障故不可知者，如
TX07n0005_pa647a07║地障大水，壁障外物。同故不可知者，如黑上墨點。勝故不可知者，如有鐘鼓音，不
TX07n0005_pa647a08║聞捎拂聲。細微故不可知者，如微塵等不現。如是諸法雖有，以八因緣故不可知。汝
TX07n0005_pa647a09║說因中變法不可得、瓶等不同不可得者，是事不然。何以故？是事雖有，以八因緣故
TX07n0005_pa647a10║不可得。
TX07n0005_pa647a11║愚夫尤未了論主之本旨，而轉計變雖先有，然以相有粗細，根有好壞，及未生
TX07n0005_pa647a12║時細、生已轉粗等，故不可見，不可得；通上四難，以救其因中有果之計。今論主
TX07n0005_pa648a01║因其救，復以四說破之，故曰就果粗細門有四破。
TX07n0005_pa648a02║凡物自有有而不可得見者，應作一句讀。
TX07n0005_pa648a03║壬一　奪破
TX07n0005_pa648a04║答曰：變法及瓶等果不同八因緣不可得，何以故？若變法及瓶等果極近不可得者
TX07n0005_pa648a05║，小遠應可得；極遠不可得者，小近應可得；若根壞不可得者，根淨應可得；若心不
TX07n0005_pa648a06║住不可得者，心住應可得；能障不可得者，變法及瓶法無障應可得；若同不可得者，
TX07n0005_pa648a07║異時應可得；若勝不可得者，勝止應可得；若細微不可得者，而瓶等果麤應可得。
TX07n0005_pa648a08║以變法及瓶等果之相，不同八因緣之不可得，奪其以八因緣故不可知之救，故
TX07n0005_pa648a09║曰奪破。謂於極近、極遠、根壞等雖不可得瓶果之相，然於小遠、小近、根淨等應
TX07n0005_pa648a10║可得瓶果之相，而今實不可得，是以不應以由八因緣之不可得者為瓶等果不可得之
TX07n0005_pa648a11║比例也。按：此即是斷定此八因緣與瓶等之不可得無關係而奪其救也。
TX07n0005_pa648a12║壬二　縱破
TX07n0005_pa649a01║若瓶細故不可得者，生已亦應不可得。何以故？生已、未生細相一故，生已、未
TX07n0005_pa649a02║生俱定有故。
TX07n0005_pa649a03║縱許汝計瓶等果之不可得，同於由八因緣不可得，然瓶細故不可得者，則有生
TX07n0005_pa649a04║已亦應不可得之過。謂汝瓶生已細相應一（宗），汝計因中有果生未生俱定有故（因）
TX07n0005_pa649a05║，如汝所計未生時細（喻）。是故汝瓶生已亦應不可得（宗），已生未生細相一故（因）
TX07n0005_pa649a06║，如汝所計未生時細不可得（喻）。
TX07n0005_pa649a07║壬三　責因中無果破
TX07n0005_pa649a08║問曰：未生時細，生已轉麤，是故生已可得、未生不可得。答曰：若爾者，因中
TX07n0005_pa649a09║則無果。何以故？因中無麤故。
TX07n0005_pa649a10║彼展轉計未生雖細極，生已轉粗以救生已亦應不可得之難。今論主就其計粗之
TX07n0005_pa649a11║說而破之，謂細相於因中雖有，而粗相於因中是無，故因中無果；因中無果，違汝
TX07n0005_pa649a12║本計，是故計粗有過也。
TX07n0005_pa650a01║壬四　相違過
TX07n0005_pa650a02║又、因中先無麤，若因中先有麤不應言細，故不可得；今果是麤，汝言細故不可
TX07n0005_pa650a03║得，是麤不名為果。今果畢竟不應可得而果實可得，是故不以細故不可得。如是有法
TX07n0005_pa650a04║因中先有果，以八因緣故不可得，先因中有果，是事不然。
TX07n0005_pa650a05║今粗相之果實可得，則粗應是果也。而汝計細故不可得，是細為果於因中先有
TX07n0005_pa650a06║，而粗果於因中先無也。粗本是果而謂非果，則無處可謂之果也。既是無果，何得
TX07n0005_pa650a07║謂因中先有果耶？
TX07n0005_pa650a08║如是有法至是事不然，總結就果粗細門之四破。
TX07n0005_pa650a09║辛四　就責因果不成門有五破
TX07n0005_pa650a10║壬一　因壞果亦壞破
TX07n0005_pa650a11║復次、若因中先有果生者，是則因、因相壞，果、果相壞。何以故？如㲲在縷，
TX07n0005_pa650a12║如果在器，但是住處，不名為因。何以故？縷、器非㲲，果因故。若因壞，果亦壞，
TX07n0005_pa651a01║是故縷等非㲲等因。因無故，果亦無。何以故？因因故有果成，因不成果云何成？
TX07n0005_pa651a02║因，謂彼所計之因。因相，謂因義。果，謂彼所計之果。果相，謂果義。壞，
TX07n0005_pa651a03║謂失也。計氈果先在縷因中，則因非能生之因，以但是住處故，如器非能生器中所
TX07n0005_pa651a04║盛之物也。因既非是能生者，則不名為因；因既無，果豈有？是故計因中先有果不
TX07n0005_pa651a05║應道理也。因因故有果成者，謂因於其自因，方有因之自果生。
TX07n0005_pa651a06║壬二　果不由因作破
TX07n0005_pa651a07║復次、若不作不名果，縷等因不能作㲲等果，何以故？如縷等不以㲲等作故能作
TX07n0005_pa651a08║㲲等果，如是則無因無果。若因果俱無，則不應求因中若先有果，若先無果。
TX07n0005_pa651a09║縷既不能作成㲲，則縷非㲲因，是無因也。又㲲既非縷所作，則不應有㲲果，
TX07n0005_pa651a10║是無果也。因果俱無，何得謂因中先有果耶？
TX07n0005_pa651a11║壬三　無標相則無果破
TX07n0005_pa651a12║復次、若因中有果而不可得，應有相現，如聞香知有華，聞聲知有鳥，聞笑知有
TX07n0005_pa652a01║人，見煙知有火，見鶴知有池，如是因中若先有果，應有相現；今果體亦不可得，相
TX07n0005_pa652a02║亦不可得，如是當知因中先無果。
TX07n0005_pa652a03║若計因中有果，其果之自相體相雖不可得，然此果體必有所表現之相，方可證
TX07n0005_pa652a04║有此果。如火之自體相雖未見，然必見有火上之煙為表現，方可謂此處定有火。今
TX07n0005_pa652a05║既不見因中之果有相，又不見此果體之表現相，是因中畢竟無此果也。
TX07n0005_pa652a06║按：此破與就生不生門中之第七破同，彼破有果而體相不可見故不能生，此中
TX07n0005_pa652a07║破若計有果而無所表現則無果體，故非有生。
TX07n0005_pa652a08║壬四　果無因亦無破
TX07n0005_pa652a09║復次、若因中先有果生，則不應言因縷有㲲，因蒲有席。若因不作，他亦不作，
TX07n0005_pa652a10║如㲲非縷所作，可從蒲作耶？若縷不作，蒲亦不作，可得言無所從作耶？若無所從作
TX07n0005_pa652a11║，則不名為果。若果無，因亦無，如先說。是故從因中先有果生，是則不然。
TX07n0005_pa652a12║凡有所從作，此乃謂之果，因者謂果之所從作也。今汝計因中先有果，是此果
TX07n0005_pa653a01║不因於此因而先已有，如是則自因不作也。又因果之相生，各以其類，是他因更不
TX07n0005_pa653a02║應作也。今自、他皆不作，是汝果無有所從作也，故汝果應無也。果既無，因豈有
TX07n0005_pa653a03║哉！
TX07n0005_pa653a04║壬五　無常破
TX07n0005_pa653a05║復次、若果無所從作，則為是常如涅槃性。若果是常，諸有為法則皆是常。何以
TX07n0005_pa653a06║故？一切有為法皆是果故。若一切法皆常，則無無常；若無無常，亦無有常。何以故
TX07n0005_pa653a07║？因常有無常，因無常有常，是故常無常二俱無者，是事不然。是故不得言因中先有
TX07n0005_pa653a08║果生。
TX07n0005_pa653a09║對昔有為、生滅立涅槃，今云果是常，則一切有為法皆常，且一切有為法乃同
TX07n0005_pa653a10║涅槃性，皆非生滅。但名曰有為者，不離生住異滅故，謂之因果相生，今云有為非
TX07n0005_pa653a11║生滅，則汝又豈能計因中先有果生耶？
TX07n0005_pa653a12║辛五　就責異果門有四破
TX07n0005_pa654a01║壬一　異果破
TX07n0005_pa654a02║復次、若因中先有果生，則果更與異果作因，如㲲與著為因，如席與障為因，如
TX07n0005_pa654a03║車與載為因，而實不與異果作因，是故不得言因中先有果生。
TX07n0005_pa654a04║雞卵（果）雖為雞（因）所生，然不得謂未生之雞卵——果，即能生出其有雞
TX07n0005_pa654a05║卵——後果、或小雞——後後果。今謂因中先已有果生，則此果亦應更與異果作因
TX07n0005_pa654a06║；如雞卵成雞、雞復生卵也。是故謂因中有果，即謂此因有此果時即同時有後後多
TX07n0005_pa654a07║數之果也。是則可謂吃米即是吃飯，亦即是吃糞也，是又烏乎可哉！
TX07n0005_pa654a08║壬二　作為果破
TX07n0005_pa654a09║若謂如地先有香，不以水灑香則不發；果亦如是，若未有緣會則不能作因。是事
TX07n0005_pa654a10║不然，何以故？如汝所說，可了時名果，瓶等物非果。何以故？可了是作，瓶等先有
TX07n0005_pa654a11║非作，是則以作為果。是故因中先有果生，是事不然。
TX07n0005_pa654a12║若未有緣會則不能作因者，若果未有緣會則不能作其他後果之因；即如車料未
TX07n0005_pa655a01║經造時，不能作載之因——此中車料喻因，車喻果、載喻後果。今計因中先有果，
TX07n0005_pa655a02║是謂車料中已有車，既有車應能作載之因。今既不爾，是故不然。
TX07n0005_pa655a03║壬三　責了因破
TX07n0005_pa655a04║復次、了因但能顯發，不能生物，如為照闇中瓶故然燈，亦能照餘臥具等物；為
TX07n0005_pa655a05║作瓶故和合眾緣，而不能生餘臥具等物，是故當知非先因中有果生。
TX07n0005_pa655a06║本無今有謂之生，本有今顯謂之了；生因則僅生自果，了因亦了餘物。今汝誤
TX07n0005_pa655a07║了因以為生因，證因中先有果生，不應道理！
TX07n0005_pa655a08║壬四　壞二造作破
TX07n0005_pa655a09║復次、若因中先有果生，則不應有今作、當作差別。而汝受今作、當作，是故非
TX07n0005_pa655a10║先因中有果生。
TX07n0005_pa655a11║二造作者，謂今作、當作。若汝計因中先有果生，則果已先作——以先有故—
TX07n0005_pa655a12║—而汝不應受今作、當作。今作當作者，謂生已不生、未生而生也。
TX07n0005_pa656a01║以上共有三番問答，二十四破，破一切因中有果妄計竟。蓋以不明先一破而復
TX07n0005_pa656a02║轉計，故有二十四破；但至二十四破，轉計至此已窮，故此二十四破總破一切因中
TX07n0005_pa656a03║有果之妄計也。
TX07n0005_pa656a04║庚二　釋因中先無果不生
TX07n0005_pa656a05║辛一　正破
TX07n0005_pa656a06║若謂因中先無果而果生者，是亦不然，何以故？若無而生者，應有第二頭、第三
TX07n0005_pa656a07║手生。何以故；無而生故。
TX07n0005_pa656a08║論主恐計因中先有果而生者之愚夫，如數論及小乘有部等，其計既為論主所否
TX07n0005_pa656a09║認，轉疑論主之旨在因中先無果而生；又恐本計因中先無果而生之愚夫，如勝論等
TX07n0005_pa656a10║，以論主既否認因中先有果而生，必疑論主同於所計之因中先無果而生之旨；故論
TX07n0005_pa656a11║主既破因中先有果之計，隨即破因中先無果而生之計，故曰：無而生者，應有第二
TX07n0005_pa656a12║頭、第三手生。蓋以因中無果，則因與果無關係，可無因而忽有故也。
TX07n0005_pa657a01║辛二　救破
TX07n0005_pa657a02║問曰：瓶等物有因緣，第二頭、第三手無因緣，云何得生？是故汝說不然。
TX07n0005_pa657a03║愚夫謂由瓶等物之生非無因緣，故不同於第二頭、第三手。此蓋舉因以證喻過
TX07n0005_pa657a04║，謂非是同品定有性也。
TX07n0005_pa657a05║辛三　破救
TX07n0005_pa657a06║壬一　多因破
TX07n0005_pa657a07║答曰：第二頭、第三手及瓶等果因中俱無，如泥團中無瓶，石中亦無瓶，何故名
TX07n0005_pa657a08║泥團為瓶因不名石為瓶因？何故名乳為酪因、縷為㲲因不名蒲為因？
TX07n0005_pa657a09║泥——因中無二頭三手之果，不應生二頭、三手；然泥中亦無瓶等，則亦不應
TX07n0005_pa657a10║生瓶，以瓶及二頭、三手，於因中同是無有者故。且既因中先無果，是此因無關於
TX07n0005_pa657a11║其所生之法，則求席也不必于蒲中，求瓶也不必于泥中；然實不能、故計因中先無
TX07n0005_pa657a12║果而生，不應道理也。
TX07n0005_pa658a01║壬二　多果破
TX07n0005_pa658a02║復次、若因中先無果而果生者，則凡一一物應生一切物，如指端應生車、馬、飲
TX07n0005_pa658a03║食等；如是縷不應但出㲲，亦應生車、馬、飲食等物。何以故？若無而能生者，何故
TX07n0005_pa658a04║縷但能生㲲，不生車、馬、飲食等物？以俱無故。
TX07n0005_pa658a05║縷因中無㲲果而能生㲲果，但縷因中亦無車果，亦應能生車果，以俱於因中無
TX07n0005_pa658a06║故也。是則此因——縷——有可生多數果——車㲲等之過也。
TX07n0005_pa658a07║壬三　俱無破
TX07n0005_pa658a08║若因中先無果而果生，則諸因不應各各有力能生果，如須油者要從麻中取，不笮
TX07n0005_pa658a09║於沙，若俱無者，何故麻中求而不笮沙？
TX07n0005_pa658a10║凡有力能生者之謂因，由各各別因之力遂有各各別別之果得生，如是可知因之
TX07n0005_pa658a11║於果，先已有各各別別之關係在焉。今計因中先無果而生，則此因應非是因，果亦
TX07n0005_pa658a12║應非是果，以違於因果相生之律故也。
TX07n0005_pa659a01║壬四　生相壞破
TX07n0005_pa659a02║若謂曾見麻出油不見從沙出，是故麻中求而不笮沙，是事不然。何以故？若生相
TX07n0005_pa659a03║成者，應言餘時見麻出油不見沙出，是故於麻中求不取沙；而一切法生相不成，故不
TX07n0005_pa659a04║得言餘時見麻出油，是故麻中求不取於沙。
TX07n0005_pa659a05║今計因中先無果，則麻中應不出油，以生相先無也。生相既不成，故不應謂見
TX07n0005_pa659a06║麻出油而於麻中求油，不取於沙也。
TX07n0005_pa659a07║壬五　同疑因破
TX07n0005_pa659a08║復次、我今不但破一事，皆總破一切因果。若因中先有果生，先無果生，有果無
TX07n0005_pa659a09║果生，是二生皆不成；是故汝言餘時見麻出油，則墮同疑因。
TX07n0005_pa659a10║同疑因，謂問題未解決之道理，不能作因喻也。
TX07n0005_pa659a11║壬六　作壞破
TX07n0005_pa659a12║復次、若先因中無果而果生，諸因相則不成。何以故？諸因若無法，何能作？何
TX07n0005_pa660a01║能成？若無作、無成，云何名為因？如是作者不得有所作，使作者亦不得有所作。
TX07n0005_pa660a02║作有三：一、所作，二、作法——作者，三、能作——使作者。凡有力能成果
TX07n0005_pa660a03║、能作果，方謂之因。今汝計諸因無法果，是無能成、能作者，如是故無所作者，
TX07n0005_pa660a04║既無所作，云何謂有果生？汝計因中無果而生，不應道理。
TX07n0005_pa660a05║壬七　反責難破
TX07n0005_pa660a06║若謂因中先有果則不應有作、作者、作法別異。何以故？若先有果，何須復作？
TX07n0005_pa660a07║是故汝說作、作者、作法諸因皆不可得因中無果者，是亦不然。何以故？若人受作、
TX07n0005_pa660a08║作者分別有因果，應作是難；我說作、作者及因果皆空，若汝破作、作者及因果，則
TX07n0005_pa660a09║成我法，不名為難。是故因中先無果而果生，是事不然。復次、若人受因中先有果，
TX07n0005_pa660a10║應作是難；我不說因中先有果，故不受此難，亦不受因中先無果。
TX07n0005_pa660a11║外難：汝否認吾所計因中無果而生，則汝即是計因中先有果而生，既先有果，
TX07n0005_pa660a12║何用更作？
TX07n0005_pa661a01║論主破謂：一、吾亦否認作者、所作及能作，汝之所破亦即吾之所破。而汝以
TX07n0005_pa661a02║此責我，是汝有過。二、吾但破因中先無果，未嘗立因中先有果，吾乃二俱不受者
TX07n0005_pa661a03║，故汝之難有過。
TX07n0005_pa661a04║庚三　釋因中亦有果亦無果不生
TX07n0005_pa661a05║若謂因中先亦有果亦無果而果生，是亦不然。何以故？有、無性相違故；性相違
TX07n0005_pa661a06║者，云何一處？如明闇、苦樂、去住、縛解不得同處；是故因中先有果先無果二俱不
TX07n0005_pa661a07║生。復次、因中先有果先無果，上有無中已破。
TX07n0005_pa661a08║亦有謂非無，亦無謂非有。彼愚夫不知論主旨在離四句、絕百非。破無計有，
TX07n0005_pa661a09║破有計無，二俱破則計亦有亦無，故此中謂二——有無——既不同俱，豈有二俱之
TX07n0005_pa661a10║所生。按：此中是就先有先無之關係，推研之以破亦有亦無之計。
TX07n0005_pa661a11║戊二　釋第四句以齊諸法
TX07n0005_pa661a12║己一　結果空
TX07n0005_pa662a01║是故先因中有果亦不生，無果亦不生，有無亦不生，理極於此。一切處推求不可
TX07n0005_pa662a02║得，是故果畢竟不生。
TX07n0005_pa662a03║上來已釋因中先有果、先無果、亦無亦有果皆不生，是遍檢皆無果可得，故一
TX07n0005_pa662a04║切果空。
TX07n0005_pa662a05║己二　結有為法空
TX07n0005_pa662a06║果畢竟不生故，則一切有為法皆空。何以故？一切有為皆是因是果。
TX07n0005_pa662a07║有為法不離生住異滅，但依生為根本——最初之有謂之生——乃有住異滅；今
TX07n0005_pa662a08║既結明果空，是亦無因，無因無果，誰生誰滅？故有為法本空也。
TX07n0005_pa662a09║己三　結無為法空
TX07n0005_pa662a10║有為空故，無為亦空。
TX07n0005_pa662a11║依有有為之體，有有為之相，依有為之名，乃有無為之名。今有為體空，有為
TX07n0005_pa662a12║之名不立；則無為之名亦無從立，而無為之體亦應空也。
TX07n0005_pa663a01║己四　結人我空
TX07n0005_pa663a02║有為、無為尚空，何況我耶？
TX07n0005_pa663a03║眾生趣佛，必先空人我後空法我。但諸佛設教，則應先明法空後明人空，蓋以
TX07n0005_pa663a04║明法空之理，豈有執人我者乎？故此中先結明法空，後結明生空也。
TX07n0005_pa663a05║眾生之妄想，本無軌範，欲破無從。但不出我法二執，故每門結破一切法空，
TX07n0005_pa663a06║一切生空，如是則過無不破，患無不離也。且過患全離，則境觀雙寂，即是通達諸
TX07n0005_pa663a07║法實相也。學佛者，於教理粗通後，若不修觀，尚覺無有疑惑處，而疑亦似無緣得
TX07n0005_pa663a08║起；若靜定修觀時，則於其修觀之境，必有種種之思惟——所謂靜而後能慮也——
TX07n0005_pa663a09║種種妄想，種種疑惑，由斯而起。論主有鑒於此，故以十二門教，使脩觀者於妄想
TX07n0005_pa663a10║疑惑得離而正觀暢發無滯，故每門皆標曰觀某某門也。
TX07n0005_pa663a11║丙三　觀緣
TX07n0005_pa663a12║觀緣門第三
TX07n0005_pa664a01║未講此中本文，先應明隨逐以上二門而應開此門之故。今於此三門，以五種義
TX07n0005_pa664a02║比較明之。
TX07n0005_pa664a03║一、第一門總觀因緣，如偈云：眾緣所生法。第二門別觀因，如偈云（因中）
TX07n0005_pa664a04║先有則不生等。第三門別觀緣，如偈云：廣略眾緣法等。
TX07n0005_pa664a05║二、第一門總觀因果，如偈云：眾緣所生法。第二門別觀果，如長行發起文中
TX07n0005_pa664a06║云：復次諸法不生。第三門別觀因，如偈云：緣中若無果等。
TX07n0005_pa664a07║三、第一門略明果無生，如云：云何有是法。第二門廣明果無生，如所謂：先
TX07n0005_pa664a08║有先無、有無法無果生。第三門決明果非從緣生故無生，如偈云：云何以緣生。
TX07n0005_pa664a09║四、第一門正明眾緣生諸法是即無自性，申三諦之理。第二門正破外，亦兼破
TX07n0005_pa664a10║內。第三門正破內亦兼破外，謂此門於佛所說因緣生諸法，即以之明無生之理——
TX07n0005_pa664a11║小乘有四緣——止破於內；但外道中之計四緣，亦同於此中破。於此重之比較中，
TX07n0005_pa664a12║第三門亦可謂之申正，如謂第一門則收而不破——明因緣法故，第二門則破而不收
TX07n0005_pa665a01║——明先有、先無、有無法不生故，而第三門則亦破亦收。蓋論主探外意謂：若一
TX07n0005_pa665a02║切法空者，則佛何故說由四緣生耶？乃逐此外意破之。而實論主明此一切法空，即
TX07n0005_pa665a03║是申佛說由四緣生諸法之本義也。
TX07n0005_pa665a04║五、第一門及第二門，乃以檢所生果不可得，明無生。第三、檢能生緣，如長
TX07n0005_pa665a05║行發起文中，謂：復次諸法緣不成。
TX07n0005_pa665a06║以上五重比較之，則知有開此門之必要矣。
TX07n0005_pa665a07║論主由觀發言，聞者由觀了義，故此門之觀者，即是觀為能明，緣為所明，觀
TX07n0005_pa665a08║為能破，緣為所破也。
TX07n0005_pa665a09║丁一　長行發起
TX07n0005_pa665a10║復次、諸法緣不成，何以故？
TX07n0005_pa665a11║此中復次諸法不成句，標宗；何以故以下，辨意。有諸法必有諸法之所以來，
TX07n0005_pa665a12║有諸法之所以來方有諸法，今也諸法緣不成，是無諸法之所以來者，故曰一切法皆
TX07n0005_pa666a01║畢竟空也。
TX07n0005_pa666a02║丁二　偈釋法義
TX07n0005_pa666a03║戊一　就緣求果無
TX07n0005_pa666a04║己一　標法
TX07n0005_pa666a05║此偈總標眾緣之果法不可得，故曰標法。
TX07n0005_pa666a06║略廣眾緣法，是中無有果；緣中若無果，云何從緣生？
TX07n0005_pa666a07║此中略廣二字所詮，依十二門論疏，有五釋：一、第一門總觀同緣故略，第三
TX07n0005_pa666a08║廣開四緣故廣。二、第一門總名因緣故略，第二廣開三門——有果無果有無果——
TX07n0005_pa666a09║故廣，第三門總攝諸緣與果故亦略亦廣。三、第二門立名目多故廣，第三門檢之立
TX07n0005_pa666a10║名目少故略，四、第二門僅於因中求果故略，第三門則於種種眾緣——因、緣——
TX07n0005_pa666a11║中求果故廣。五、直就此門本文中，亦有廣略。如第二偈前半云：四緣生諸法等故
TX07n0005_pa666a12║廣；如釋第二偈之長行云：因緣者隨所從生法等，別明緣、明因故略。
TX07n0005_pa667a01║大概而言，若廣說眾緣，則謂六因、十因、十五依處等；若略說之，總謂之為
TX07n0005_pa667a02║因緣或眾緣；若不廣不略而說之，則如本門所謂之四緣。
TX07n0005_pa667a03║己二　釋義
TX07n0005_pa667a04║庚一　略釋
TX07n0005_pa667a05║瓶等果，一一緣中無，和合中亦無，若二門中無，云何言從緣生？
TX07n0005_pa667a06║瓶等果者，謂瓶及其以外一切之已成就之果法也。一一緣中無者，謂如於泥中
TX07n0005_pa667a07║求瓶不可得，於陶師中求瓶不可得，即謂於能成此瓶之眾緣中各各緣中求之皆不得
TX07n0005_pa667a08║瓶之果也。但必一一緣中有，然後和合時乃有，若一一緣中無，則和合時亦應無也
TX07n0005_pa667a09║。謂如若於一砂中可取得油，則於多砂和合中亦可取油；但於一一砂中既不可得油
TX07n0005_pa667a10║，故多砂和合中亦無油。由是可知雖有泥團、轉繩、陶師等眾緣和合之力，亦應無
TX07n0005_pa667a11║此瓶也——以上釋偈上半。二門，謂一一緣門及和合門。今既於此二門中皆無果，
TX07n0005_pa667a12║故不應有果從緣生也——以上釋偈下半。
TX07n0005_pa668a01║庚二　廣釋
TX07n0005_pa668a02║問曰：云何名為諸緣？答曰：四緣生諸法，更無第五緣：因緣，次第緣，緣緣，
TX07n0005_pa668a03║增上緣。四緣者，因緣、次第緣、緣緣、增上緣。因緣者，隨所從生法，若已從生，
TX07n0005_pa668a04║今從生，當從生，是法名因緣。次第緣者，前法已滅次第生，是名次第緣。緣緣者，
TX07n0005_pa668a05║隨所念法，若起身業，若起口業，若起心心數法，是名緣緣。增上緣者，以有此法故
TX07n0005_pa668a06║彼法得生，此法於彼法為增上緣。如是四緣，皆因中無果。若因中有果者，應離諸緣
TX07n0005_pa668a07║而有果，而實離緣無果。若緣中有果者，應離因而有果，而實離因無果。若於緣及因
TX07n0005_pa668a08║有果者，應可得，以理推求不可得，是故二處俱無。如是一一中無，和合中亦無，云
TX07n0005_pa668a09║何得言果從緣生？
TX07n0005_pa668a10║以上略釋中雖明無果，但未指定破何種邪執。此中破因中有果之邪執，即釋上
TX07n0005_pa668a11║半偈。
TX07n0005_pa668a12║此偈於中論亦有之，但彼偈以此偈之後半作前半，前半作後半；又此偈總釋第
TX07n0005_pa669a01║一偈中之眾緣法三字。此中四緣，答諸緣之數。此四緣生諸法一句，表詮。第二句
TX07n0005_pa669a02║遮詮，謂遮神我等。第三四句，答諸緣之名。此中次第緣之名，乃鳩師所譯，唐人
TX07n0005_pa669a03║譯等無間緣。此中緣緣，唐人譯為所緣緣。
TX07n0005_pa669a04║次、長行別釋四緣。一、因緣：因緣即親緣，以能成辦果之自體故也，如泥團
TX07n0005_pa669a05║之於瓶。已從生，謂如泥已成瓶。今從生，謂正以泥造瓶之時。當從生，謂瓶應從
TX07n0005_pa669a06║泥而生。是法名因緣，謂如泥之於瓶，謂之因緣也。
TX07n0005_pa669a07║二、次第緣：此緣但於心法上有，非色法上所有。此次第緣之名詞，所詮之義
TX07n0005_pa669a08║不全，以其僅詮無間義，而缺等無間緣之等義也。等、謂同類。等無間緣者，謂如
TX07n0005_pa669a09║必前一剎那之眼識滅，後一剎那之眼識乃得生。但此後一剎那眼識之生，對於其前
TX07n0005_pa669a10║一剎那意識之滅否，全無關係。餘識準此，應知亦爾。
TX07n0005_pa669a11║三、緣緣：所念法，即六塵境界。此六塵境能作前六識心生起之緣所謂法生則
TX07n0005_pa669a12║種種心生；又為六識之所緣故。此心心數法，謂意業。
TX07n0005_pa670a01║四、增上緣：增上，義即使得勢力，扶助義，增盛義，勝進義。以有此法故彼
TX07n0005_pa670a02║法得生者，謂如以有陶師、轉繩等之增上力故，瓶乃能從泥團生也。
TX07n0005_pa670a03║以上四緣，於心法則必四緣皆具乃能生識；於色法則僅需二緣，謂由增上緣及
TX07n0005_pa670a04║因緣即可成就也。——以上釋四緣義竟，以下明四緣皆無果。
TX07n0005_pa670a05║如是四緣皆因中無果者，謂此四緣中之一一緣中皆無有果。此句之因，即指能
TX07n0005_pa670a06║生之一一緣也。若因中有果者，應離諸緣而有果者，謂如此一因緣中有果者，則應
TX07n0005_pa670a07║不必具其他之緣、陶師等而有果（瓶）可生起也。一一之緣，對於果法皆謂之因。
TX07n0005_pa670a08║今於一一緣若不與其他緣俱則無果現，如任指一色法亦皆俱二緣，是以但可謂之有
TX07n0005_pa670a09║眾緣而不可謂之為有果也。一一法既皆從自種子現行，復一一法剎那生滅，既一一
TX07n0005_pa670a10║法皆剎那生滅，故一切境相皆是虛幻。吾人於此境性空寂之理，不能觀察明了，是
TX07n0005_pa670a11║以起種種之妄想，計種種之邪因緣，遂致流轉生死。今此中明從一一緣中求果既不
TX07n0005_pa670a12║可得，於眾緣和合中亦不可得；且緣對果立，今果是無，故緣非有。學者於此了達
TX07n0005_pa671a01║生即不生之理，即可了達畢竟空寂之諸法實相也。
TX07n0005_pa671a02║以下，破因中無果計及能生之緣——即釋下半偈——以結明一切法皆空。
TX07n0005_pa671a03║戊二　舉非緣決破
TX07n0005_pa671a04║若果緣中無，而從緣中出，是果何不從非緣中而出？若謂果，緣中無而從緣生者
TX07n0005_pa671a05║，何故不從非緣生？二俱無故。是故無有因緣能生果者。
TX07n0005_pa671a06║非緣，詮三義：一、非此果之緣而為他果之緣者；二、神我及大梵天等；三、
TX07n0005_pa671a07║龜毛兔角等。此中謂此果於緣中無者，則是此果可從無關之法中生；是則瓶應可從
TX07n0005_pa671a08║牛奶中生出或從龜毛或神我中生出。今實不爾，是故非理。又，緣與非緣。今緣與
TX07n0005_pa671a09║非緣皆不能生，是故此果無有能生之因緣。
TX07n0005_pa671a10║丁三　結齊諸法
TX07n0005_pa671a11║果不生故，緣亦不生，何以故？先緣後果故。緣果無故，一切有為法空；有為法
TX07n0005_pa671a12║空故，無為法亦空；有為、無為空故，云何有我？
TX07n0005_pa672a01║先緣、亦是果法，故先緣之生，亦同於後果之生；今後果既不生，則先緣亦不
TX07n0005_pa672a02║生矣。有為法不離因果，今緣及果法空故，有為法空。
TX07n0005_pa672a03║無有有為法之相，謂之無為，今有為法之體既空，則何所無而云無為耶？故無
TX07n0005_pa672a04║為法亦空。
TX07n0005_pa672a05║依法上立有我，今法既空，何況我耶？——以上釋性空品竟。
TX07n0005_pa672a06║本論之一一門，皆明無生，皆可由之通達實相，初不必定有十二門之設。但以
TX07n0005_pa672a07║根性不同，施教有別，隨其所應使之悟入，故應設十二門。又雖一一門皆明空義，
TX07n0005_pa672a08║但以順說教之次序，故則應先明性空，繼明相空，後明用空；故續此門即開觀無相
TX07n0005_pa672a09║門。
TX07n0005_pa672a10║乙二　明無相門
TX07n0005_pa672a11║丙一　觀相
TX07n0005_pa672a12║觀相門第四
TX07n0005_pa673a01║觀謂能觀之心，相謂所觀之境，門謂能詮能通之門。相義有廣狹：約狹義，則
TX07n0005_pa673a02║僅有相者得謂之相，無相者非相也。若約廣義，則不僅有相之相為相，而無相亦是
TX07n0005_pa673a03║相，乃至一切法相如心所相、心不相應行相、及涅槃、空、如實性、虛空、空華等
TX07n0005_pa673a04║皆謂之相。蓋謂凡名字之所能名，及言說之所能說，乃至思想之所能想者皆是。此
TX07n0005_pa673a05║中所謂想者，即遍行心所中之想心所。此心所之所緣者，即為一切境——一切，則
TX07n0005_pa673a06║非僅指六塵境可知——上之分齊相、以此一切境中之任一境，皆有其各自之分齊—
TX07n0005_pa673a07║—即界限。如說空，則以非空為其界限，若不以非空為其界限，則必無有空之可想
TX07n0005_pa673a08║、空之可說；若說無，則當以有為其界限，若不以有為其界限，則必無無可想、可
TX07n0005_pa673a09║言。故想之所取者，即取一切境之分齊也。但此境分齊即是相，故不論有、無、空
TX07n0005_pa673a10║、實、空、如、涅槃，凡為想之所取者，皆謂之相也。又一切相義，約有六種：一
TX07n0005_pa673a11║、色相，謂青、黃、赤、黑等。二、形相，謂長、短、方、圓等。三、表相，謂動
TX07n0005_pa673a12║、靜、屈、伸等——以上三相，通名有見相法，眼識所取之相。四、對相，謂非僅
TX07n0005_pa674a01║眼識之所緣而通為耳、鼻、舌、身之所緣者；如耳所緣之聲相，乃至身所緣之觸相
TX07n0005_pa674a02║等。五、義相，謂有說及想所詮定之相，即是想上了別義理之相，與心心所法，不
TX07n0005_pa674a03║相應法、無為法等相之相。六、體相，謂無分別智所緣相。
TX07n0005_pa674a04║此門以破立名，亦以破為顯。其所破者，即上三門所未破盡之妄想相——於有
TX07n0005_pa674a05║為無為法等上所起之想相。其所顯者，即諸法之實相。蓋謂若能於一切法上所起之
TX07n0005_pa674a06║妄想空盡，則一切法離執之相自顯——離執之相即諸法之實相。今此門觀一切相皆
TX07n0005_pa674a07║無相，破盡一切妄想之相，故此門之所顯者，即諸法之實相也。且既能觀一切相無
TX07n0005_pa674a08║相——空諦所明，即能觀得無相無不相——俗諦所明，即由此門可雙照二諦也。二
TX07n0005_pa674a09║諦照了，二智——方便智、實智——必生，二智生乃能具足六波羅密而無所障礙；
TX07n0005_pa674a10║故即由此門可具足六波羅密而無障礙也。夫達實相，照二諦，生二智，乘萬行，是
TX07n0005_pa674a11║如來正法之所顯，故曰此門是即破為顯也。
TX07n0005_pa674a12║明此門隨逐隨上三門而有必開之關係，與所以有於一一門之通義，約有二點以
TX07n0005_pa675a01║說明之：一、約通義，二、約別義。
TX07n0005_pa675a02║通義，謂此門來意之可通於餘一一門者，分四：一、雖由一一門皆能入於空義
TX07n0005_pa675a03║，但根性不同，教亦應別，有應觀無相而悟入者——有聞無相教之種子者，則應說
TX07n0005_pa675a04║無相，故續上空品而應開此門。二、如有人僅有計法上之有相或無相為決定相等執
TX07n0005_pa675a05║，而無因中有果或無果或亦有果亦無果而生或不生之疑等，即非上三門之所能對治
TX07n0005_pa675a06║，故今以對治所應對治者而開此門。三、以鈍根者於經中所說有為法上或無為法上
TX07n0005_pa675a07║執其決定之相，故應說無相破其決定相之執而開此門。四、般若如火，諸法猶薪，
TX07n0005_pa675a08║薪遇火而放大光明，般若破煩惱而照空諸法，故須歷觀一切世出世法，乃能發生摩
TX07n0005_pa675a09║訶般若。今為歷觀一切相法無相，發生摩訶般若，照空煩惱，是以應開此門——由
TX07n0005_pa675a10║上四義，則可知此門與一一門共通之來意矣。
TX07n0005_pa675a11║別義者，謂於十二門中，此門與上品之特殊關係也，分四：一、上品觀有果無
TX07n0005_pa675a12║果等皆不生，是從觀體性入於空義。但恐愚者雖了性空而計相有，故此品從空門入
TX07n0005_pa676a01║無相門，此門為無相門之首，故總觀一切法相。二、上品觀所相之法——瓶等——
TX07n0005_pa676a02║空，此門觀能相之相亦空。三、上品觀別別之眾緣生、別別之果法，破別別所生法
TX07n0005_pa676a03║以明無有能生、所生；此門別觀能生、能滅之共同相。四、上品雖觀緣果皆無生，
TX07n0005_pa676a04║然愚夫猶執有經所云生、住、滅三有為相，故此門總觀三相。
TX07n0005_pa676a05║丁一　長行發起
TX07n0005_pa676a06║復次、一切法空。何以故？
TX07n0005_pa676a07║丁二　偈釋正明
TX07n0005_pa676a08║戊一　總破相
TX07n0005_pa676a09║己一　總明為無為無相
TX07n0005_pa676a10║有為及無為，二法俱無相；以無有相故，二法則皆空。有為法不以相成。問曰：
TX07n0005_pa676a11║何等是有為相？答曰：萬物各有有為相，如牛、角、犎、垂壺、尾端有毛，是為牛相
TX07n0005_pa676a12║。如瓶，底平、腹大、頸細、口圓、脣麤，是為瓶相。如車，以輪、軸、轅、軛，是
TX07n0005_pa677a01║為車相。如人，以頭、目、腹、脊、肩、臂、手、足，是為人相。如是生、住、滅，
TX07n0005_pa677a02║若是有為法相者，為是有為？為是無為？
TX07n0005_pa677a03║總破相，即總觀相。上品明性空相亦空，此明相無即是體空。
TX07n0005_pa677a04║此中所云之二法，即有為法與無為法。此偈上半明法無相，下半明法無相故法
TX07n0005_pa677a05║體空。
TX07n0005_pa677a06║長行中，有為法不以相成至是為人相，標列有為相。如是生住滅至為是無為，
TX07n0005_pa677a07║開生住滅是有為或無為之二關，生起以下第二偈之文。
TX07n0005_pa677a08║此中謂：若生、住、滅能為有為法作相者，則此能為有為法作相之生、住、滅
TX07n0005_pa677a09║相，為是有為耶？為是無為耶？
TX07n0005_pa677a10║此中所云之生、住、滅相，他處或並略之有生、滅二相——諸法以剎那滅故住
TX07n0005_pa677a11║屬滅；或廣析之有生、住、異、滅四相——以滅時之先有異相故；或亦有三相，謂
TX07n0005_pa677a12║生、異、滅——謂雖住亦必有變異故。生者，謂此法之初起相；滅者，謂此法之終
TX07n0005_pa678a01║了相。又生者，表此法先無而現有；住者，表此法雖終有滅而暫有用；異者，表此
TX07n0005_pa678a02║法雖暫有用而非凝然不變；滅者，表此法雖暫有而終必滅。
TX07n0005_pa678a03║小乘部中，有謂生、住、滅三有為相是無為法者，如大眾部等；有謂是有為法
TX07n0005_pa678a04║者，如上座部等。俱舍論承一切有部，將此三有為相列在十四不相應行中，是實有
TX07n0005_pa678a05║有法而屬有為。大乘法相，則列入二十四不相應行法中，屬於色心分位之假法，但
TX07n0005_pa678a06║此假法亦有為法攝，故此三相應屬有為法。
TX07n0005_pa678a07║己二　別明有為法無相
TX07n0005_pa678a08║問曰：若是有為有何過？答曰：若生是有為，復應有三相；若生是無為，何名有
TX07n0005_pa678a09║為相？若生是有為者，即應有三相，是三相復應有三相，如是展轉則無窮。住、滅亦
TX07n0005_pa678a10║爾。若生是無為，云何得無為與有為作相？離生、住、滅誰能知是生？復次、分別生
TX07n0005_pa678a11║、住、滅故有生，無為不可分別，是故無生、住、滅。生、住、滅空故，有為法空；
TX07n0005_pa678a12║有為法空故，無為法亦空，因有為故有無為；有為、無為法空故，一切法空。
TX07n0005_pa679a01║凡有為法皆有生、住、滅三相，今云：生是有為法，故生亦應有生、住、滅三
TX07n0005_pa679a02║相。
TX07n0005_pa679a03║有為法不離生住滅之相，今云生是無為法，則何者名為有為法耶？且生相是造
TX07n0005_pa679a04║作相應、離生等相方謂之無為，故不得謂生是無為法也。
TX07n0005_pa679a05║若生是有為者，即應有三相至住、滅亦爾，此以生等是有為，有無窮過，明生
TX07n0005_pa679a06║等三相無。
TX07n0005_pa679a07║若生是無為者至離生、住、滅誰能知是生？此以有為無為有差別，明三相無。
TX07n0005_pa679a08║分別生住滅有生者，謂生相與住滅相應有異。無為不可分別者，謂以無為法相
TX07n0005_pa679a09║是一致故。此以無為法與三相之差別，明三相無。
TX07n0005_pa679a10║生、住、滅空故有為法空至無為法空故一法法空，結明以上二偈，判決一切法
TX07n0005_pa679a11║皆空。
TX07n0005_pa679a12║戊二　別破相
TX07n0005_pa680a01║己一　破展轉家義
TX07n0005_pa680a02║庚一　問
TX07n0005_pa680a03║問曰：汝說三相復有三相，是故無窮，生不應是有為者，今當說：生生之所生，
TX07n0005_pa680a04║生於彼本生；本生之所生，還生於生生。法生時，通自體七法共生：一、法，二、生
TX07n0005_pa680a05║，三、住，四、滅，五、生生，六、住住，七、滅滅。是七法中，本生除自體，能生
TX07n0005_pa680a06║六法；生生能生本生，本生還生生生，是故三相雖是有為而非無窮。住、滅亦如是。
TX07n0005_pa680a07║此中救生等三相是有為，則有無窮之破。
TX07n0005_pa680a08║此中本生能生法、住、滅、生生、住住、滅滅六法，而其自身，則為生生之所
TX07n0005_pa680a09║生；本住能住法、生、滅、生生、住住、滅滅，而其自體則為住住之所住；本滅能
TX07n0005_pa680a10║滅法、生、住、生生、住住、滅滅，而其自體則為滅滅之所滅。此中七法，或謂之
TX07n0005_pa680a11║為九法，謂：一、法，二、生——本生，三、住——本住，四、異——本異，五、
TX07n0005_pa680a12║滅——本滅，六、生生，七、住住，八、異異，九、滅滅。所謂本者，謂此法能為
TX07n0005_pa681a01║餘法等之本，能生餘法或住、滅餘法也。至於生生，則僅能生本生；住住，僅能住
TX07n0005_pa681a02║本住；滅滅，亦僅能滅本滅也。——以上之九法或七法，皆薩婆多部之論師所立
TX07n0005_pa681a03║。
TX07n0005_pa681a04║庚二　答
TX07n0005_pa681a05║辛一　初二偈就前後破
TX07n0005_pa681a06║答曰：若謂是生生，還能生本生，生生從本生，何能生本生？若謂生生能生本生
TX07n0005_pa681a07║，本生不生生生，生生何能生本生？若謂是本生，能生彼生生，本生從彼生，何能生
TX07n0005_pa681a08║生生？若謂本生能生生生，生生生已還生本生，是事不然。何以故？生生法應生本生
TX07n0005_pa681a09║，是故名生生，而本生實自未生，云何能生生生？
TX07n0005_pa681a10║初二偈，謂第四偈及第五偈。就前後，謂就生生與本生生起之前後。第四偈謂
TX07n0005_pa681a11║：先有本生，後方有所生之生生，若本生未生「生生」，「生生」何能生本生耶？
TX07n0005_pa681a12║是以生生不能生本生也。第五偈謂：本生須從「生生」而生，今「生生」未生本生
TX07n0005_pa682a01║時，何有本生能生「生生」耶？是以本生不能生「生生」也。
TX07n0005_pa682a02║辛二　次一偈就一時破
TX07n0005_pa682a03║若謂：生生生時能生本生者，是事亦不然。何以故？是生生生時，或能生本生，
TX07n0005_pa682a04║生生尚未生，何能生本生？是生生生時，或能生本生，而是生生自體未生，不能生本
TX07n0005_pa682a05║生。
TX07n0005_pa682a06║次一偈，謂第六偈。就一時破，謂就能生、所生同時俱有破之。合能生、所生
TX07n0005_pa682a07║義，故名生生：能生者，謂生生能生本生也；所生者，謂本生乃生生之所生也。此
TX07n0005_pa682a08║中謂：必先有「生生」之能生自體，乃可有生生所生之本生；今生生自體尚未生，
TX07n0005_pa682a09║何能生彼本生？本生既無從生，則何有本生所生之生生？故生生、本生，二俱非能
TX07n0005_pa682a10║生者，亦非所生者，是以生生、本生二俱空也。二既空故，所計生住滅之生相，皆
TX07n0005_pa682a11║應無有。
TX07n0005_pa682a12║己二　破不展轉家義
TX07n0005_pa683a01║庚一　長行發起
TX07n0005_pa683a02║若謂：是生生生時，能自生亦能生彼；如燈然時，能自照亦照彼，是事不然。何
TX07n0005_pa683a03║以故？
TX07n0005_pa683a04║以上已破「生生」生「本生」，「本生」生「生生」，互相展轉而生之計，明
TX07n0005_pa683a05║生相無。此中則轉計生生與本生非相生、非展轉，謂生生能生自亦能生本生，救破
TX07n0005_pa683a06║重立生相非無。
TX07n0005_pa683a07║是事不然，是句總非；何以故，是句發起以下破救章本。
TX07n0005_pa683a08║庚二　偈文正破
TX07n0005_pa683a09║辛一　破譬說
TX07n0005_pa683a10║壬一　直破燈不照闇
TX07n0005_pa683a11║燈中自無闇，住處亦無闇，破闇乃名照，燈為何所照？燈體自無闇，明所住處亦
TX07n0005_pa683a12║無闇。若燈中無闇，住處亦無闇，云何言燈自照亦能照彼？破闇故名為照，燈不自破
TX07n0005_pa684a01║闇，亦不破彼闇，是故燈不自照亦不照彼。是故汝先說燈自照亦照彼，生亦如是自生
TX07n0005_pa684a02║亦生彼者，是事不然。
TX07n0005_pa684a03║因喻是能成，宗是所成，破其能成，則所成不成，故此中先破譬、後破法。
TX07n0005_pa684a04║燈以明為體，體中即無闇；又燈以明為體，明即燈體，故明所在處即燈所在處
TX07n0005_pa684a05║，明所在處無闇，故燈住處無闇。
TX07n0005_pa684a06║燈體即明，故無燈所破自體中之闇；燈處無闇，亦無燈所破燈住處之闇。破闇
TX07n0005_pa684a07║名照，今無闇之可破，故無所照；所照既無，能照亦無。是以生生不應能生「生生
TX07n0005_pa684a08║」之自體，亦不應能生所生之本生，故生相非有也。
TX07n0005_pa684a09║壬二　破初燈不照闇
TX07n0005_pa684a10║問曰：燈然時能破闇，是故燈中無闇、住處亦無闇。答曰：云何燈然時而能破於
TX07n0005_pa684a11║闇？此燈初然時，不能及於闇。若燈然時不能到闇，若不到闇不應言破闇。
TX07n0005_pa684a12║燈初然時不能及於闇，明闇不同處故，如闇不及於明。
TX07n0005_pa685a01║壬三　破燈應遍破闇
TX07n0005_pa685a02║復次、若燈不及闇而能破闇者，燈在於此間，則破一切闇。若謂燈雖不到闇而力
TX07n0005_pa685a03║能破闇者，此處然燈應破一切世間闇，俱不及故。而實此間然燈不能破世間闇，是故
TX07n0005_pa685a04║汝說燈雖不及闇而力能破者，是事不然。
TX07n0005_pa685a05║燈應能破一切闇，許燈不到闇而能破闇故。又燈應不能破闇，燈不能破一切闇
TX07n0005_pa685a06║故。
TX07n0005_pa685a07║壬四　奪破明照闇義
TX07n0005_pa685a08║復次、若燈能自照，亦能照於彼，闇亦應如是自蔽亦蔽彼。若謂燈能自照亦照彼
TX07n0005_pa685a09║，闇與燈相違，亦能自蔽亦蔽彼。若燈與闇相違不能自蔽亦蔽彼，而言燈能自照亦照
TX07n0005_pa685a10║彼者，是事不然，是故汝喻非也。
TX07n0005_pa685a11║燈不能自照及照彼，明闇俱不相涉故，如闇不能自蔽蔽明。
TX07n0005_pa685a12║辛二　破法說
TX07n0005_pa686a01║壬一　正破三相
TX07n0005_pa686a02║如生能自生亦生彼者，今當更說：此生若未生，云何能自生？若生已自生，已生
TX07n0005_pa686a03║何用生。此生未生時，應若生已生，若未生生。若未生而生，未生名未有，云何能自
TX07n0005_pa686a04║生？若謂生已而生，生已即是生，何須更生？生中更無生，作已更無作，是故生不自
TX07n0005_pa686a05║生。若不自生，云何生彼？汝說自生亦生彼，是事不然。住、滅亦如是。
TX07n0005_pa686a06║長行中自此生未生時，至是故生不自生，直釋此偈。若不自生至住滅亦如是，
TX07n0005_pa686a07║此以不能自生，結明亦不能生彼；不能自住，亦不能住彼；不能自滅亦不能滅彼。
TX07n0005_pa686a08║此蓋於三相之本身上研明三相皆空。
TX07n0005_pa686a09║壬二　結破有為
TX07n0005_pa686a10║是故生、住、滅是有為相，是事不然，生、住、滅是有為相不成故，有為法空。
TX07n0005_pa686a11║是故生住滅是有為相者，牒計。是事不然者，總結破。生住滅有為相不成故有
TX07n0005_pa686a12║為法空者，此中以有為相空證有為法體空，所謂既無煙為標相，即應無火也。
TX07n0005_pa687a01║丁三　結齊諸法
TX07n0005_pa687a02║戊一　就有為相空結齊諸法
TX07n0005_pa687a03║有為法空故，無為法亦空。何以故？滅有為名無為涅槃，是故涅槃空。
TX07n0005_pa687a04║三藏眾謂諸法實有體相是俗諦，諸法實有滅已即空諦；而此中謂諸法本空，實
TX07n0005_pa687a05║無可滅，故無涅槃、無無為法也。
TX07n0005_pa687a06║戊二　明無為相空結齊諸法
TX07n0005_pa687a07║己一　無法破
TX07n0005_pa687a08║復次、無生、無住、無滅，名無為相；無生、住、滅則無法，無法不應作相。
TX07n0005_pa687a09║無生滅則無果，無果法則無無為相。
TX07n0005_pa687a10║己二　無相不可知破
TX07n0005_pa687a11║若謂無相是涅槃相，是事不然。若無相是涅槃相，以何相故知是涅槃是無相？若
TX07n0005_pa687a12║以有相知是無相，云何名無相？若以無相知是無相，無相是無，無則不可知。
TX07n0005_pa688a01║知無相時同時帶知有相，以必以有相為分齊故，是以有相知無相也。以有相知
TX07n0005_pa688a02║無相，故其所知者應非是無相。又不應以無相知無相，以於境上不能取無相，非無
TX07n0005_pa688a03║相之分齊故。不取分齊，誰復能知無相？故不得有知無相。是故謂無相是涅槃相，
TX07n0005_pa688a04║不應道理。無相既非是涅槃，而又非有為相是涅槃相，故無涅槃相。
TX07n0005_pa688a05║己三　無有為相故不能知無為法之無相破
TX07n0005_pa688a06║若謂如眾衣皆有相，唯一衣無相，正以無相為相故，人言取無相衣，如是可知無
TX07n0005_pa688a07║相衣可取；如是生、住、滅是有為，無生住滅處當知是無為，是故無相是涅槃者，是
TX07n0005_pa688a08║事不然。何以故？生、住、滅種種因緣皆空，不得有為相，云何因此知無為？汝得何
TX07n0005_pa688a09║有為決定相，知無相處是無為？是故汝說眾相衣中無相衣喻涅槃無相者，是事不然。
TX07n0005_pa688a10║又衣喻，後第五門中廣說。
TX07n0005_pa688a11║有為法之相，即生、住、滅。上已明生、住、滅皆空，生、住、滅空即有為相
TX07n0005_pa688a12║空，有為相既畢竟無有，將以何相為無為法相之分齊知無為法相耶？故無為不以相
TX07n0005_pa689a01║成也。且對有為說無為，今有為相既空，無為豈有哉！
TX07n0005_pa689a02║種種因緣，作種種理由解。印度人衣之有牒紋者，曰有相衣；無牒紋者，曰無
TX07n0005_pa689a03║相衣。
TX07n0005_pa689a04║己四　結明一切法空
TX07n0005_pa689a05║是故有為法皆空；有為法空故，無為法亦空；有為、無為法空故，我亦空：三事
TX07n0005_pa689a06║空故，一切法皆空。
TX07n0005_pa689a07║依有為法建立人我，有為法空人我豈有？一切法不出有為、無為二法，今二法
TX07n0005_pa689a08║既空，故一切法皆空。
TX07n0005_pa689a09║丙二　觀有相無相
TX07n0005_pa689a10║觀有相無相門第五
TX07n0005_pa689a11║未講本文，先明此門來意，來意有四：一、上門正破，此門縱破。上門正破有
TX07n0005_pa689a12║為相、無為相以明一切法無相；此門縱許相有，然研其於有相不能立相有，於無相
TX07n0005_pa690a01║亦不能立相有。二、上門破通相，此門破別相——以所相之法別別不同故。三、上
TX07n0005_pa690a02║門破隱微相，此門破粗顯相——粗相即依物顯現相。四、上門破能相之表相，此門
TX07n0005_pa690a03║破所相之體相。
TX07n0005_pa690a04║已明來意，次釋門題。觀如前釋。此中有相無相，皆具能破、所破二義：能破
TX07n0005_pa690a05║者，謂如云：有相相不相，無相亦不相，離彼相不相，更為何所相？所破者，謂隨
TX07n0005_pa690a06║轉計有相而相、無相而相，即逐破之故。約通義，有之能相皆是法。但此中乃約別
TX07n0005_pa690a07║義而有，故以一切法是所相，而以能相之相空明所相之一切法空。此中觀有相無相
TX07n0005_pa690a08║，皆不能立相，以明實相無相，故此門係以破為門也。
TX07n0005_pa690a09║丁一　生起
TX07n0005_pa690a10║復次、一切法空，何以故？
TX07n0005_pa690a11║丁二　門體
TX07n0005_pa690a12║戊一　偈
TX07n0005_pa691a01║有相相不相，無相亦不相；離彼相不相，相為何所相？
TX07n0005_pa691a02║有相者，謂萬物已有相。相者，謂能相之相。不相者，謂不能相之。有相相不
TX07n0005_pa691a03║相者，謂若萬物已有相，不應復以相相之而增益其相，且亦不能以相相之也。如有
TX07n0005_pa691a04║為法是已有相者，既不能以生、住、滅相相之，且亦何所用而以生、住、滅相相之
TX07n0005_pa691a05║耶？
TX07n0005_pa691a06║萬物若本無相，則萬物之體畢竟空無，以無標相則不應言有體相也。萬法體既
TX07n0005_pa691a07║不可得，生、住、滅又安能強於無相上立為相耶？
TX07n0005_pa691a08║離有相無相，亦無第三法可以相相。今有相與無相皆不能相，則無一切所相之
TX07n0005_pa691a09║相；一切所相之法既空，汝所計以為相者，將於何處安立耶？
TX07n0005_pa691a10║戊二　長行
TX07n0005_pa691a11║有相事中相不相，何以故？若法先有相，更用相為？復次、若有相事中相得相者
TX07n0005_pa691a12║，則有二相過：一者先有相，二者相來相。是故有相事中相無所相。無相中相亦無所
TX07n0005_pa692a01║相，何法名無相而以有相相？如象有雙牙，垂一鼻，頭有三隆，耳如箕，脊如彎弓，
TX07n0005_pa692a02║腹大而垂，尾端有毛，四腳麤圓，是為象相。若離是相，更無有象可以相相。如馬豎
TX07n0005_pa692a03║耳、垂騣，四腳同蹄，尾通有毛，若離是相更無有馬可以相相。如是有相中相無所相
TX07n0005_pa692a04║，無相中相亦無所相；離有相、無相，更無第三法可以相相，是故相無所相。
TX07n0005_pa692a05║自有相事中相不相，至無相中亦無所相一段；與離有相無相至是故相無所相一
TX07n0005_pa692a06║段，直釋偈本。此中前一段釋偈上半，後一段釋偈下半。
TX07n0005_pa692a07║丁三　結齊
TX07n0005_pa692a08║相無故，可相法亦不成。何以故？以相故知是事名可相。以是因緣故，相、可相
TX07n0005_pa692a09║俱空；相、可相空故，萬物亦空。何以故？離相、可相，更無有物。物無故，非物亦
TX07n0005_pa692a10║無；以物滅故名無物，若無物者，何所滅故名為無物？物、無物空故，一切有為法皆
TX07n0005_pa692a11║空；有為法空故，無為法亦空；有為、無為空故，我亦空。
TX07n0005_pa692a12║此中以相無所相，明可相法無，以相、可相俱空明萬物空——即謂有為相無為
TX07n0005_pa693a01║相空故，有為法無為法空——，以萬物空明非物無物亦空，以物無物空明一切法及
TX07n0005_pa693a02║我皆空——此中物者，謂可指別出來之東西也。耶教中謂萬物為上帝所造，故上帝非
TX07n0005_pa693a03║物，是以耶教之教義，亦同此中破。
TX07n0005_pa693a04║丙三　觀一異
TX07n0005_pa693a05║觀一異門第六
TX07n0005_pa693a06║此門及上一門，皆隨觀相門之線索而來。此一門來意，有三：一、上來雖已正
TX07n0005_pa693a07║破表相、標相、體相、有相、無相等一切相，但愚者仍橫計相有，故此門縱許其所
TX07n0005_pa693a08║計之相有而開一異二關以破之，是以應開此門。二、愚者不受上二門破，謂相、可
TX07n0005_pa693a09║相者，有一、異可得，故就彼所計而破之，應開此門。三、寄相，可相之一、異，
TX07n0005_pa693a10║遍破諸法之一、異，故開此門。
TX07n0005_pa693a11║已明來意，次釋門題。觀門二字，如前釋。凡有相對者，皆可謂之有一、異。
TX07n0005_pa693a12║此中一、異，具能破、所破二義：一、為能破者，謂如有體用是一，則體即用，用
TX07n0005_pa694a01║即體，體則不名為體，用亦不名為用，是無體、無用也。若有體用是異，則斯用者
TX07n0005_pa694a02║誰之用，而體者誰之體哉？又如若有萬法與心是一，則萬法即是心，不應萬法唯心
TX07n0005_pa694a03║之理。若有萬法與心是異，則萬法何關於心？亦不應萬法唯心之理。此中研相及可
TX07n0005_pa694a04║相是一、是異法不可得故，即是以一、異為能破也。二、為所破者，謂論主否認相
TX07n0005_pa694a05║、可相有一異可得，故是所破也。
TX07n0005_pa694a06║丁一　發起
TX07n0005_pa694a07║復次、一切法空，何以故？
TX07n0005_pa694a08║復次、一切法空，標宗；何以故，以下辨意。
TX07n0005_pa694a09║丁二　偈釋
TX07n0005_pa694a10║戊一　偈文
TX07n0005_pa694a11║相及與可相，一、異不可得；若無有一、異，是二云何成？
TX07n0005_pa694a12║若云相、可相是一者，則二無分別，相即可相，無相亦無可相也。若云相、可
TX07n0005_pa695a01║相是異者，則二無關係，相即不能相可相。此中相謂能相，可相謂所相。
TX07n0005_pa695a02║對所立能，對能云所，今相、可相之一異既不可得，故相及所相皆不能成立。
TX07n0005_pa695a03║戊二　釋文
TX07n0005_pa695a04║己一　釋偈
TX07n0005_pa695a05║是相、可相，若一不可得，異亦不可得；若一、異不可得，是二則不成，是故相
TX07n0005_pa695a06║、可相皆空。相、可相空故，一切法皆空。
TX07n0005_pa695a07║上來直釋偈文。
TX07n0005_pa695a08║己二　救破
TX07n0005_pa695a09║庚一　略遮前破
TX07n0005_pa695a10║問曰：相、可相常成，何故不成？汝說相、可相一、異不可得，今當說：凡物或
TX07n0005_pa695a11║相即是可相，或相異可相，或少分是相餘是可相。
TX07n0005_pa695a12║問曰一段，救相可相一異不可得之破。
TX07n0005_pa696a01║庚二　相可相一
TX07n0005_pa696a02║如識相是識，離所用識更無識；如受相是受，離所用受更無受，如是等相即是可
TX07n0005_pa696a03║相。
TX07n0005_pa696a04║以上舉例證相可相一。
TX07n0005_pa696a05║庚三　相可相異
TX07n0005_pa696a06║如佛說滅愛名涅槃相，愛是有為有漏法，滅是無為無漏法；如信者有三相，樂親
TX07n0005_pa696a07║近善人，樂欲聽法，樂行布施，是三事身、口業故色陰所攝，信是心數法故行陰所攝
TX07n0005_pa696a08║：是名相與可相異。
TX07n0005_pa696a09║以上舉例證相可相異。三事能作信之相，信是所相之相，是色蘊，實異於行蘊
TX07n0005_pa696a10║之信，故相與可相之異亦可得。
TX07n0005_pa696a11║庚四　相可相亦一亦異
TX07n0005_pa696a12║如正見是道相，於道是少分；又生、住、滅是有為相，於有為法是少分，如是於
TX07n0005_pa697a01║可相中少分名相。
TX07n0005_pa697a02║正見是道相，於道是少分者，謂正見是能相，道是所相，但正見是八聖道支之
TX07n0005_pa697a03║一支，故曰少分。此中謂正見是道中之一分故，與道非異故；正見僅是道中之一分
TX07n0005_pa697a04║非全故，與道非一故：曰相、可相一、異可得。又生、住、滅能為七十二有為法之
TX07n0005_pa697a05║能相，而是二十四不相應行之一部分，故生、住、滅之於有為法，亦是非一、非異
TX07n0005_pa697a06║者，故相、可相一、異可得。按比中之意，可作一圖以明之，圖如下：
TX07n0005_pa697a07║　　　　　可相（所相）………道…………有為法
TX07n0005_pa697a08║　　　　◎
TX07n0005_pa697a09║　　　　　　相（能相）………正見………生住滅
TX07n0005_pa697a10║此小圈屬於大圈，小圈即大圈，如云湖北人即中國人。但小圈之內包小，大圈
TX07n0005_pa697a11║之內包大，大圈之所包者未必盡是小圈之所包者，如不能稱中國人盡是湖北人。故
TX07n0005_pa697a12║曰：非一。今合非一非異之關係點，故曰亦一亦異也。
TX07n0005_pa697a13║庚五　結齊
TX07n0005_pa698a01║是故或相即可相，或相異可相，或可相少分為相；汝言一、異不成故相、可相不
TX07n0005_pa698a02║成者，是事不然。
TX07n0005_pa698a03║此結明相可相一異可得。
TX07n0005_pa698a04║己三　破救
TX07n0005_pa698a05║庚一　破相可相一
TX07n0005_pa698a06║辛一　以相即可相則無可相破
TX07n0005_pa698a07║答曰：汝說或相是可相，如識等，是事不然。何以故？以相可知，名為可相，所
TX07n0005_pa698a08║用者名為相。凡物小能自知，如指不能自觸，如眼不能自見，是故汝說識即是相、可
TX07n0005_pa698a09║相，是事不然。
TX07n0005_pa698a10║以相可知名可相者，謂可相由能相方可知，故名可相——即所知境。喻能相為
TX07n0005_pa698a11║茶杯，所知者即茶水，用杯取水而水由杯方得。但杯不能自杯，如眼之不能自見，
TX07n0005_pa698a12║指不能自觸。若謂相即是可相者，則茶杯即是水，指即其所指，眼即其所見，是空
TX07n0005_pa699a01║有能相之指、之眼、之茶杯，而無可相之水、之色等也。
TX07n0005_pa699a02║辛二　不應分別破
TX07n0005_pa699a03║復次、若相即是可相者，不應分別是相是可相；若分別是相是可相者，不應言相
TX07n0005_pa699a04║即是可相。
TX07n0005_pa699a05║合之則不應分之，今既云相即是可相，是合相可相為一，既合之為一，又何能
TX07n0005_pa699a06║分別為相可相之二哉？
TX07n0005_pa699a07║辛三　失因果破
TX07n0005_pa699a08║復次、若相即是可相者，因果則一。何以故？相是因，可相是果，是二則一；而
TX07n0005_pa699a09║實不一，是故相即是可相，是事不然。
TX07n0005_pa699a10║相是因可相是果者，謂因能了之因，得所了之果也。若云相即是可相，則因果
TX07n0005_pa699a11║是一；因果若一，則失因果之用。是相亦無相其可相之用，相既無相其可相之用，
TX07n0005_pa699a12║則相、可相二俱不立。二既俱不能立，遑云其是一、是異哉？不啻以龜毛與兔角較
TX07n0005_pa700a01║粗細也。
TX07n0005_pa700a02║庚二　破相可相異
TX07n0005_pa700a03║辛一　奪相縱異破
TX07n0005_pa700a04║汝說相異可相者，是亦不然。汝說滅愛是涅槃相，不說愛是涅槃相；若說愛是涅
TX07n0005_pa700a05║槃相，應言相、可相異，若言滅愛是涅槃相者，則不得言相可相異。
TX07n0005_pa700a06║滅愛之滅即是涅槃，是以若許滅愛是涅槃相，得相義矣而失異義。縱許愛是涅
TX07n0005_pa700a07║槃相，得異義矣而失相義。
TX07n0005_pa700a08║辛二　彼無此存破
TX07n0005_pa700a09║又汝說信者三相，俱不異信，若無相則無此三事，是故不得言相可相異。又相可
TX07n0005_pa700a10║相異者，相復應有相，則為無窮。是事不然，是故相不得異。
TX07n0005_pa700a11║凡有異者，必是此雖無時彼亦可存之二物也，如牛異於羊，牛雖死羊猶可存。
TX07n0005_pa700a12║但無信則無三事，故信與三事不可言異也。
TX07n0005_pa701a01║辛三　自相亦相彼破
TX07n0005_pa701a02║問曰：如燈能照亦能照彼，如是相能自相亦能相彼。答曰：汝說燈喻，三有為相
TX07n0005_pa701a03║中已破。又自違先說，汝上言相可相異，而今言相自能相亦能相彼。
TX07n0005_pa701a04║第二問答，辨相不能自相，亦不能相彼。
TX07n0005_pa701a05║庚三　破相可相亦一亦異
TX07n0005_pa701a06║又汝說可相中少分是相者，是事不然。何以故？此義或在一中，或在異中，一異
TX07n0005_pa701a07║義先已破故，當知少分相亦破。
TX07n0005_pa701a08║一異義先已破故，當知少分相亦破，以上破相可相亦一亦異。
TX07n0005_pa701a09║己四　結破
TX07n0005_pa701a10║如是種種因緣，相、可相一不可得，異不可得，更無第三法成相、可相，是故相
TX07n0005_pa701a11║、可相俱空。
TX07n0005_pa701a12║如是種種因緣至是故相可相俱空，結明所破。
TX07n0005_pa702a01║丁三　結齊
TX07n0005_pa702a02║是二空故，一切法皆空。
TX07n0005_pa702a03║結齊諸法。
TX07n0005_pa702a04║丙四　觀有無
TX07n0005_pa702a05║觀有無門第七
TX07n0005_pa702a06║未講本文，先講此門與他門之比較，以明此門來意。一、第四觀相門觀通相，
TX07n0005_pa702a07║第五觀有相無相門觀別相，觀一異門重觀別相，此門重觀通相。二、第四門明生相
TX07n0005_pa702a08║不能生自生他，破相；第五門明相不能相法，破相；第六門明相可相非一異，破相
TX07n0005_pa702a09║；此門明能相之有無、共離皆不成，破相。三、第二觀有果無果門，觀果之有無；
TX07n0005_pa702a10║第五觀有相、無相門，觀相之有無；下觀性門，則觀見之有無；此門雖亦同于第五
TX07n0005_pa702a11║門觀相空，但彼門雙觀相可相以明一切相空，而此門則專寄能相之有無——生滅，
TX07n0005_pa702a12║以遍觀一切有無法空。四、上二門皆合觀能相所相，此門別觀能相。五、上一門就
TX07n0005_pa703a01║相與可相之一異觀一切相空，此門就能相有無之一異觀一切相空。六、觀無相品有
TX07n0005_pa703a02║六門，他五門以相或性或果明相空，此門以相及體與用明相空。
TX07n0005_pa703a03║已明來意，次釋門題。觀門二字，如觀一異門中釋。有無之義有多種，今約通
TX07n0005_pa703a04║別、廣狹以釋此門之有無。若約其通義而言，則有色無色、有見無見、有對無對、
TX07n0005_pa703a05║有果無果、有相無相、有漏無漏、有為無為、有明無明、有性無性、乃至有生無生
TX07n0005_pa703a06║等皆是。如長行中云：有無性相違，一法不應共有，如生時無死。可知此中之無，
TX07n0005_pa703a07║係通指一切之有無，不過揀出生等以為例耳。若約其別義而言，則此中之有無，僅
TX07n0005_pa703a08║用以代表生、住、異、滅之四相。蓋以有果無果，于第二門中已明；有相無相，于
TX07n0005_pa703a09║第五門中已明；有見無見、有性無性，于第八門中當明故也。此中有表生、住——
TX07n0005_pa703a10║或生住異，無表滅——或異滅。如長行中：有——生、住、滅——與無常共生，無
TX07n0005_pa703a11║常是滅相，是故離無有則不生等句，可知。
TX07n0005_pa703a12║若就其狹義而言，此中專明生住之有，異滅之無。若就其廣義而推之，則此中
TX07n0005_pa704a01║係寄生、住、異、滅之有無，以通明一切之有無也。
TX07n0005_pa704a02║丁一　發起
TX07n0005_pa704a03║復次、一切法空，何以故？有無一時不可得，非一時亦不可得，如說：
TX07n0005_pa704a04║長行中復次至如說，發起以下偈文。此中如說以上，標宗；以下，辨意。
TX07n0005_pa704a05║丁二　偈釋
TX07n0005_pa704a06║戊一　偈文
TX07n0005_pa704a07║有、無一時無，離無有亦無，不離無有有，有則應常無。
TX07n0005_pa704a08║有有時若有無，則此有為無所壞，不成為有。有無時若有有，則此無非是無，
TX07n0005_pa704a09║以有有則不名無故。是以若謂有無同一時有者，則有無皆無也。
TX07n0005_pa704a10║最初有之謂生，暫有用之謂住，雖住必變之謂異，雖暫有而終必無之謂滅。對
TX07n0005_pa704a11║終云始，對無云有，若謂離終有始者，則始者不得謂之始；是以不得謂離滅有生也
TX07n0005_pa704a12║。且亦不得謂離生有滅，若云離生有滅者，則此滅為誰之滅乎？
TX07n0005_pa705a01║水火不同處，光闇無兩存，若云生時滅即俱者，則生必被滅之所滅奪而不生。
TX07n0005_pa705a02║若云生時常有滅俱有者，則生應常不生矣。
TX07n0005_pa705a03║戊二　釋文
TX07n0005_pa705a04║己一　釋偈
TX07n0005_pa705a05║上以破共、破離、破不離、破有常無，重破離五段釋偈。
TX07n0005_pa705a06║有無性相違，一法中不應共有，如生時無死，死時無生，是事中論中已說。若謂
TX07n0005_pa705a07║離無有有無過者，是事不然。何以故？離無云何有有？如先說：法生時通自體九法共
TX07n0005_pa705a08║生，如阿毗曇中說：有與無常共生。無常是滅相，故名無常。是故離無，有則不生。
TX07n0005_pa705a09║若不離無常有有生者，有則常無。若有常無者，初無有住，常是壞故；而實有住，是
TX07n0005_pa705a10║故有不常無。若離無常有有生者，是亦不然，何以故？離無常有實不生。
TX07n0005_pa705a11║己二　救破
TX07n0005_pa705a12║問曰：有生時，已有無常而未發，滅時乃發壞是有。如是生、住、滅、老、得皆
TX07n0005_pa706a01║待時而發：有起時生為用，令有生；生滅中間住為用，持是有；滅時無常為用，滅是
TX07n0005_pa706a02║有；老變生至住，變住至滅；無常則壞；得常令四事成就。是故法雖與無常共生，有
TX07n0005_pa706a03║非常無。
TX07n0005_pa706a04║問曰一段，救破，此中以體同時用前後救以上之破。
TX07n0005_pa706a05║己三　破救
TX07n0005_pa706a06║庚一　以體同時用亦同時破
TX07n0005_pa706a07║辛一　別破
TX07n0005_pa706a08║壬一　生對滅破
TX07n0005_pa706a09║癸一　俱有破
TX07n0005_pa706a10║答曰：汝說無常是滅相與生共生，生時有應壞，壞時有應生。
TX07n0005_pa706a11║此明有無共生，有俱有過。
TX07n0005_pa706a12║癸二　俱無破
TX07n0005_pa707a01║復次、生滅俱無，何以故？滅時不應有生，生時不應有滅，生滅相違故。
TX07n0005_pa707a02║有無若共生者，則有無應俱無，以有無互相奪壞故。
TX07n0005_pa707a03║壬二　住對滅破
TX07n0005_pa707a04║復次、汝法無常與住共生，有壞時應無住，若住則無壞，何以故？住壞相違故。
TX07n0005_pa707a05║無常與住不應共生，以住是存而壞是滅故，如立之於行。
TX07n0005_pa707a06║壬三　異對住破
TX07n0005_pa707a07║老時無住，住時無老。
TX07n0005_pa707a08║異與住不應同時有，以異是變異相而住非變異故。
TX07n0005_pa707a09║辛二　總破
TX07n0005_pa707a10║是故汝說生、住、滅老、無常、得本來共生，是則錯亂。
TX07n0005_pa707a11║此一段，總結以上三段——生對滅等——以明體同時用亦同時之意，以破其計
TX07n0005_pa707a12║。此中是故汝說生住異滅無常得之句，伏有體雖同時而用非同時，故無錯亂之救。
TX07n0005_pa708a01║庚二　以用前後體亦前後破
TX07n0005_pa708a02║何以故？是有若與無常共生，無常是壞相，凡物生時無壞相，住時亦無壞相，爾
TX07n0005_pa708a03║時非是無無常相耶？如能識故名識，不能識則無識相；能受故名受，不能受則無受相
TX07n0005_pa708a04║；能念故名念，不能念則無念相；起是生相，不起則非生相；攝持是住相，不攝持則
TX07n0005_pa708a05║非住相；轉變是老相，不轉變則非老相；壽命滅是死相，壽命不滅則非死相：如是壞
TX07n0005_pa708a06║是無常相，離壞非無常相。
TX07n0005_pa708a07║無常之體不應云于生時有也。
TX07n0005_pa708a08║庚三　以用未有體則不須破
TX07n0005_pa708a09║若生、住時雖有無常不能壞有後能壞有者，何用共生？如是應隨有壞時乃有無常
TX07n0005_pa708a10║，是故無常雖共生後乃壞有者，是事不然。
TX07n0005_pa708a11║滅有為無是無常之天職，亦即是無常之用。若謂七法雖共生而無常未能滅壞彼
TX07n0005_pa708a12║有故可同時者，則是無常無用也，既無用體何須。
TX07n0005_pa709a01║己四　總結
TX07n0005_pa709a02║如是有、無共不成，不共亦不成，是故有、無空。
TX07n0005_pa709a03║總結以上三段。
TX07n0005_pa709a04║戊三　結齊
TX07n0005_pa709a05║有、無空故，一切有為空；一切有為空故，無為亦空；有為、無為空故，眾生亦
TX07n0005_pa709a06║空。
TX07n0005_pa709a07║識謂心王，受念即心所，生相謂能起。有生相之用，必應有其體，若用是前後
TX07n0005_pa709a08║者，故體亦應前後。而汝計體同時用前後，故不應理。且生時謂即有無常之體者，
TX07n0005_pa709a09║云何證知？又生時若謂有無常之體，此無常之體有何用而須此體？以生時不見此無
TX07n0005_pa709a10║常之用故。
TX07n0005_pa709a11║此中以有為法上之生、住、異、滅之空，推明一切有為法空；以有為空，結明
TX07n0005_pa709a12║無為及人我皆空。
TX07n0005_pa710a01║丙五　觀性
TX07n0005_pa710a02║觀性門第八
TX07n0005_pa710a03║未講本文，先明大義，明大義分二：
TX07n0005_pa710a04║一、釋門題：不釋觀、門，但釋性，釋「性」又分二：
TX07n0005_pa710a05║先審名義：若約性相之通義，則性相之名義無定。蓋以性相本可互用，性可表
TX07n0005_pa710a06║相，相可表性。如云「諸法實相無相，非言說所能及」，此相字即是表諸法離言自
TX07n0005_pa710a07║性義。又如成唯識論所言之三性，解深密經即名之為三相，是相字可表性義也。性
TX07n0005_pa710a08║可表相義者，如經所說之異生性及善、惡、無記三性，即是表分齊義、界限義——
TX07n0005_pa710a09║凡有分齊可取者，皆謂之相。又如起信論所謂之真如相，是性亦可表相義也。
TX07n0005_pa710a10║若言性相之別義，則性相各有其假定之義。一、無表現無變異之理體，曰性：
TX07n0005_pa710a11║無表現者，謂非言說之所能施設，思想之所能緣取也。無變異者，謂於時間、空間
TX07n0005_pa710a12║上皆無變化轉異也。理謂遍常之理，體謂真實之體。二、有表現有變異之事物，曰
TX07n0005_pa711a01║相：事謂事情，物謂物象，有變異有表現，反前無表現無變異義應知。
TX07n0005_pa711a02║次辨詮旨：一、真實性者：性義，即真實義，常不變異義，真實即性，持業釋
TX07n0005_pa711a03║也。所明者乃真實之性，非虛妄之性，依士而釋曰真實性。所約不同，所詮亦別，
TX07n0005_pa711a04║故約遮、表等而真實性之所詮有四：「約遮詮」，曰三無性：一、相無性，以法從
TX07n0005_pa711a05║緣生，無決定相故；二、生無性，以法從眾緣生，無有自體性故；三、勝義無性，
TX07n0005_pa711a06║以勝義無相，非言說之所能表示、思想之所能安立故。「約表詮」，曰圓成實性，
TX07n0005_pa711a07║即二空所顯圓滿成就諸法實性之謂。「約智證」，曰二空真如，謂二空智之所證，
TX07n0005_pa711a08║即聖者離二障——煩惱障、所知障——之清淨智所行境界。「約泯絕」，——絕謂
TX07n0005_pa711a09║離四句、百非，泯謂離心緣相、言說相——則曰一真法界，但一真法界亦是強名，
TX07n0005_pa711a10║既不立以能詮之教，亦遣能證之智，無以名之，強名之曰一真法界耳。
TX07n0005_pa711a11║二、幻化性者：即依他起性，亦名如幻性。依他而起，無決定相，無實自體。
TX07n0005_pa711a12║依他而起，有因緣力，有果報用，非有非無，非實非虛，是曰幻化。即此幻化是眾
TX07n0005_pa712a01║緣生諸法之性，是以一切法之性皆幻化性，了知其如幻，不取其決定相、實在體，
TX07n0005_pa712a02║則增益執離；了知其如幻而非無力用，則損減執離，二執離則中道顯矣。
TX07n0005_pa712a03║三、妄執性者：即遍計所執自性，謂由能分別之心周遍計度、虛妄分別所執取
TX07n0005_pa712a04║之若法、若我自性、差別，名曰遍計所執自性。如是自性畢竟空無，等同兔角，妄
TX07n0005_pa712a05║執為有，故亦曰妄執性。此即楞嚴經所謂以攀緣心為自性也。
TX07n0005_pa712a06║三論宗謂一切病不出性、假二病，性病謂計執性病，假病謂執幻病——此謂執
TX07n0005_pa712a07║幻相是決定相病，如今之哲學者安斯坦輩，謂一切法相皆相對而立，而此一切相對
TX07n0005_pa712a08║之理，即是絕對的真實性——。論主觀真實性，非于世間言說、妄想戲論上所能建
TX07n0005_pa712a09║立，既不能表其相，亦不能詮其義。若于戲論上建立真實性、如幻性，實足增益其
TX07n0005_pa712a10║妄執耳。夫妄執若離，圓成自昭，是以此論于真實性上，雖專約遮詮破而不收，遣
TX07n0005_pa712a11║而不立，亦即是明幻性、顯實性、申二諦也。學者於此，應察論主之旨。
TX07n0005_pa712a12║二、辨來意為三：一、對前諸門辨：前諸門，謂自觀因緣門至觀有無門等門。
TX07n0005_pa713a01║前諸門破一切法有以明空義，此門破一切法——無——，皆非以明中道。一切執病
TX07n0005_pa713a02║不外空有，破有執空，破空執有，故此門雙破之。又、前空無生性、相無相性，此
TX07n0005_pa713a03║無勝義性。空，謂空品之三門，即觀因緣門、觀有果無果門、觀緣門。相，謂相品
TX07n0005_pa713a04║中之前四門，即觀相門、觀有相無相門、觀一異門、觀有無門。空，從依他起上明
TX07n0005_pa713a05║無相無性；相，從遍計執上明無相無性；此則從圓成實上明無相無性。
TX07n0005_pa713a06║二、對前空門辨：空門，謂空解脫門，即觀因緣門、觀有果無果門、觀緣門三
TX07n0005_pa713a07║門。前空門破從幻執妄，此破執妄立幻。此謂凡愚於眾緣所生法上執其有決定體相
TX07n0005_pa713a08║，故前破幻。凡愚橫計有性而以性立相，故此破性。又，空門破依他起無性，此破
TX07n0005_pa713a09║遍計執無性。此謂前從有為法上破其表現之相，蓋以法依他起，無定相亦無實體故
TX07n0005_pa713a10║。此從其所妄計上破其妄計之情，蓋以妄心所執者，等同龜毛故也。
TX07n0005_pa713a11║三、對前四門辨：前四門謂觀相門、觀有相無相門、觀一異門、觀有無門。前
TX07n0005_pa713a12║觀一切相不可得，但凡愚復計有性，性有相亦有。彼舉性救相，故此中隨其所舉而
TX07n0005_pa714a01║隨破之。又、上就相明無相，此就性明無相。就相明無相者，謂從相明無相相。就
TX07n0005_pa714a02║性明無相者，謂從性明無性相也。前明無時分、方位可取，此明勝義性無。
TX07n0005_pa714a03║丁一　生起
TX07n0005_pa714a04║復次、一切法空，何以故？諸法無性故。如說：
TX07n0005_pa714a05║長行中復次至如說，生起正文。此中伏破愚夫以性立相之計，故曰諸法無性故
TX07n0005_pa714a06║，標無性宗以破之。如說以下，出因。
TX07n0005_pa714a07║丁二　偈釋
TX07n0005_pa714a08║戊一　偈本
TX07n0005_pa714a09║見有變異相，諸法無有性；無性法亦空，諸法皆空故。
TX07n0005_pa714a10║見即現見意，見聞覺知等，悉現見。此中謂吾見有表現之諸法皆變異相矣，實
TX07n0005_pa714a11║未見有表現而無變異之法性也。遍尋諸法而無此不變異之性，故曰諸法無有性。若
TX07n0005_pa714a12║決定云有此無性法，是法亦成有性法，是以欲破盡有性法，必亦應曰無性法亦無也
TX07n0005_pa715a01║。諸法體本來空寂，既不應言法言性，亦不應言法無性。
TX07n0005_pa715a02║按：此偈之所破者有多種，今略舉數例以明之：一、此偈上半破一切外道，以
TX07n0005_pa715a03║一切外道皆計有實我、實法故，即此中所橫計之性。下半破一切小乘，以一切小乘
TX07n0005_pa715a04║皆計有無人我之實法故，即此中所計無性之性。二、上半破小乘一切有部，以其執
TX07n0005_pa715a05║一切法有不可變異性故。下半破小乘說假部等，以其執實有無性之假法故。三、上
TX07n0005_pa715a06║半破俱舍論，以其執有實法性故。下半破成實論，以其執有無性法故。四、上半破
TX07n0005_pa715a07║小乘法執，以其執有決定法性故。下半破大乘惡取空，以其仍有無善無惡等之道理
TX07n0005_pa715a08║所取故。
TX07n0005_pa715a09║按：此偈所申、所明之義正廣，今且依三性以判其所明、所申：一、上半以依
TX07n0005_pa715a10║他起性破遍計執性，下半以圓成實性破依他起性。二、上半從依他明無性，下半從
TX07n0005_pa715a11║勝義明無性。三、上半明無常，以常義即性義故。下半明無無常，以其執別有無常
TX07n0005_pa715a12║故。四、上半明無我，下半明無無我。
TX07n0005_pa716a01║戊二　釋義
TX07n0005_pa716a02║己一　直釋偈本
TX07n0005_pa716a03║諸法若有性，則不應變異，而見一切法皆變異，是故當知諸法無性。復次、若諸
TX07n0005_pa716a04║法有定性，則不應從眾緣生；若性從眾緣生者，性即是作法；不作法不因待他名為性
TX07n0005_pa716a05║，是故一切法空。
TX07n0005_pa716a06║此中以相有變異明法無性，謂見一切法皆變異，而所謂不變異者實不可得，故
TX07n0005_pa716a07║性無也。此中謂體由用彰，性由相見，見其相可知其性。既見今相變異，可知其性
TX07n0005_pa716a08║亦變異。但真實常如不變異者方謂之性，有變異者皆不得謂之性，故曰見有變異相
TX07n0005_pa716a09║，諸法無有性也。復次下，以法從緣生明法無性，謂無造作、不變異者曰性，若性
TX07n0005_pa716a10║從緣作而有者，則性有變異，有變異者必無定相，待眾緣者必無實體，既無實體復
TX07n0005_pa716a11║無定相，豈可謂之性乎？是故一切法空，結。以體空則用無，性空則相無，今遍尋
TX07n0005_pa716a12║諸法之性而不可得，故相亦本空也。性相皆空，云何有是法耶？
TX07n0005_pa717a01║己二　外過內
TX07n0005_pa717a02║問曰：若一切法空，則無生無滅；若無生滅，則無苦諦；若無苦諦，則無集諦；
TX07n0005_pa717a03║若無苦、集諦，則無滅諦；若無苦滅，則無至苦滅道：若諸法空無性，則無四聖諦。
TX07n0005_pa717a04║無四聖諦故，亦無四沙門果；無四沙門果故，則無賢聖。是事無故，佛、法、僧亦無
TX07n0005_pa717a05║，世間法皆亦無，是事不然，是故諸法不應盡空。
TX07n0005_pa717a06║問曰一段，外過內。此中謂外人責論主有斷滅見之過。
TX07n0005_pa717a07║依生滅流轉而有苦諦，集起眾苦是曰集諦，滅苦集諦是曰滅諦，能通達於苦集
TX07n0005_pa717a08║滅諦者是曰道諦；志求解脫出家修習者謂之沙門。四沙門果，即聲聞乘之四果，謂
TX07n0005_pa717a09║：一、預流果，二、斯陀含果，三、阿那含果，四、阿羅漢果。
TX07n0005_pa717a10║己三　內離過
TX07n0005_pa717a11║庚一　免過
TX07n0005_pa717a12║答曰：有二諦：一、世諦，二、第一義諦。因世諦得說第一義諦，若不因世諦，則
TX07n0005_pa718a01║不得說第一義諦；若不得第一義諦，則不得涅槃。若人不知二諦，則不知自利、他利
TX07n0005_pa718a02║、共利。如是若知世諦，則知第一義諦；知第一義諦，則知世諦。汝今聞說世諦，謂
TX07n0005_pa718a03║是第一義諦，是故墮在失處。諸佛因緣法，名為甚深第一義，是因緣法無自性，故我
TX07n0005_pa718a04║說是空。
TX07n0005_pa718a05║此中謂誤世諦為真諦者，即非是知世諦者，亦是不知真諦者。諸佛說一切宛然
TX07n0005_pa718a06║似幻而有之因緣法，即是以世諦明真諦。蓋一切宛然似幻而有者，常畢竟空寂；而
TX07n0005_pa718a07║此畢竟空法，即常宛然而有也。是以我說是空，即是明真諦，亦即是申世諦；而汝
TX07n0005_pa718a08║斥我為斷滅見者，不亦誣乎！
TX07n0005_pa718a09║庚二　推過
TX07n0005_pa718a10║辛一　約自性破
TX07n0005_pa718a11║壬一　牒計
TX07n0005_pa718a12║若諸法不從眾緣生，則應各有定性。
TX07n0005_pa719a01║上牒計。
TX07n0005_pa719a02║壬二　推破
TX07n0005_pa719a03║癸一　推無出世法過
TX07n0005_pa719a04║五陰不應有生滅相，五陰不生不滅，即無無常；若無無常，則無苦聖諦。若無苦
TX07n0005_pa719a05║聖諦，則無因緣生法集聖諦。諸法若有定性，則無苦滅聖諦，何以故？性無變異故。
TX07n0005_pa719a06║若無苦滅聖諦，則無至苦滅道。是故若人不受空，則無四聖諦。若無四聖諦，則無得
TX07n0005_pa719a07║四聖諦；若無得四聖諦，則無知苦、斷集、證滅、修道，是事無故則無四沙門果；無
TX07n0005_pa719a08║四沙門果故，則無得、向者。若無得向者，則無佛；破因緣法故，則無法；以無法故
TX07n0005_pa719a09║，則無僧；若無佛、法、僧，則無三寶。若無三寶，則壞世俗法，此則不然，是故一
TX07n0005_pa719a10║切法空。
TX07n0005_pa719a11║凡夫之妄心，不能了知苦、集諦等必由勝智審諦方能了知。了知一切世間法皆
TX07n0005_pa719a12║苦，是曰苦聖諦；了知能生苦法之因緣，曰集聖諦；以智擇滅苦集，曰滅聖諦；了
TX07n0005_pa720a01║知轉染成淨之理，曰道聖諦。是故若不受諸法緣生無性之空，則無四聖諦。今我說
TX07n0005_pa720a02║是空而汝不受，汝應有無出世法之過矣。
TX07n0005_pa720a03║癸二　推無世間法過
TX07n0005_pa720a04║復次、若諸法有定性，則無生、無滅、無罪福，無罪福果報世間常是一相，是故
TX07n0005_pa720a05║知諸法無性。
TX07n0005_pa720a06║無因緣法，則無佛與眾生、染淨之別，亦無出家之必要。以計法不從緣生，不
TX07n0005_pa720a07║特壞出世法，亦壞世間法也。變異非常定故是常必一；是故計諸法有定性，即是計
TX07n0005_pa720a08║世間相是常、一；謂世間相常、一，不應事理。
TX07n0005_pa720a09║辛二　約他性破
TX07n0005_pa720a10║壬一　從對待上破
TX07n0005_pa720a11║若謂諸法無自性、從他性有者，是亦不然，何以故？若無自性，云何從他性有？
TX07n0005_pa720a12║因自性有他性故。
TX07n0005_pa721a01║對自有他，無自亦無他。
TX07n0005_pa721a02║壬二　他亦自破
TX07n0005_pa721a03║他性即亦是自性，何以故？他性即是他自性故。
TX07n0005_pa721a04║甲稱乙為他，乙稱乙為自。有乙之自身，甲乃能稱之為他，今既無乙之自身，
TX07n0005_pa721a05║則甲無所稱，是故無自則無他。
TX07n0005_pa721a06║辛三　約自性他性有無不成破
TX07n0005_pa721a07║若自性不成，他性亦不成；若自性、他性不成，離自性、他性何處更有法？若有
TX07n0005_pa721a08║不成，無亦不成。
TX07n0005_pa721a09║自以外謂之他，有以外謂之無。今自性、他性既非有，是有不立也；有不立，
TX07n0005_pa721a10║則無有以外之無，是以於自性他性以外，更別無諸法之性也。且自、他二性，能攝
TX07n0005_pa721a11║一切性，以除自之外凡宇宙一切皆謂之他；今自性、他性既無，故一切諸法皆無性
TX07n0005_pa721a12║也。
TX07n0005_pa722a01║庚三　結破
TX07n0005_pa722a02║是故今推求無自性、無他性、無有、無無故，一切有為法空。
TX07n0005_pa722a03║丁三　結齊
TX07n0005_pa722a04║一切有為法空故，無為法亦空；有為、無為尚空，何況我耶？
TX07n0005_pa722a05║以有為法空，結明無為法空；以法空結明生空。
TX07n0005_pa722a06║丙六　觀因果
TX07n0005_pa722a07║觀因果門第九
TX07n0005_pa722a08║此門來意有六：一、無相品中之前四門，觀相之相無；第五門，觀性之相無；
TX07n0005_pa722a09║此觀因果之相無。二、外人以論主所云之因果——四沙門果等——總救上五門所破
TX07n0005_pa722a10║之相性，故重開此門以破其總救。三、外人借論主所云之因果，及破上門所破之有
TX07n0005_pa722a11║——性法之實，性法之假——以立性，謂若有因果則必有法，有法則必有性。蓋謂
TX07n0005_pa722a12║此法，非無性法即有性法，非有性法即無性法，二者必居其一也。故開此門破之。
TX07n0005_pa723a01║四、觀緣門明於一一緣及其和合中求果皆不可得，此門所明亦同，但此門更詳明非
TX07n0005_pa723a02║離此一一緣及其和合外別有因果可得。五、此門所明，乃上門餘意。蓋以此所破，
TX07n0005_pa723a03║為愚夫迷執論主於上門所破之因果故也。六、前數門皆以推研現有果法之來處空現
TX07n0005_pa723a04║有之果，此門則推研其果無來處，則當體即空。
TX07n0005_pa723a05║丁一　唱起
TX07n0005_pa723a06║復次、一切法空，何以故？諸法自無性，亦不從餘處來。如說：
TX07n0005_pa723a07║丁二　偈釋
TX07n0005_pa723a08║戊一　偈本
TX07n0005_pa723a09║果於眾緣中，畢竟不可得，亦不餘處來，云何而有果？
TX07n0005_pa723a10║眾緣中，謂一切一一緣中及多緣和合中。畢竟，所包有二義：一、一切空間，
TX07n0005_pa723a11║二、一切時間。若於一切一一緣中及多緣和合中無果可得者，則無論何地、何時，
TX07n0005_pa723a12║皆無果可得也。
TX07n0005_pa724a01║惟能生果者謂之因；惟本身之所從來者謂之因；且惟自能生其所生之自果，此
TX07n0005_pa724a02║自果對自因而得名。今果於眾緣中，畢竟不可得，則是能生者不能生其所生；既不
TX07n0005_pa724a03║能生，不名能生。此既非能生，故亦不應言於餘處——眾緣外——能生此果也。眾
TX07n0005_pa724a04║緣及餘處既皆不能生果，云何有此果法耶？
TX07n0005_pa724a05║戊二　釋義
TX07n0005_pa724a06║眾緣若一一中無，若和合中俱無果，如先說。又是果不從餘處來，若餘處來者則
TX07n0005_pa724a07║不從因緣生，亦無眾緣和合功。若果眾緣中無亦不從餘處來者，是即為空。
TX07n0005_pa724a08║直釋偈本之義，是曰釋義。
TX07n0005_pa724a09║丁三　結齊
TX07n0005_pa724a10║果空故，一切有為空；一切有為法空故，無為法亦空；有為、無為尚空，何況我
TX07n0005_pa724a11║耶？
TX07n0005_pa724a12║此中以果空結明一切法及我皆空。——以上明無相品竟。
TX07n0005_pa725a01║乙三　明無作品
TX07n0005_pa725a02║丙一　觀作者
TX07n0005_pa725a03║觀作者門第十
TX07n0005_pa725a04║先釋門題，次明來意。
TX07n0005_pa725a05║觀、門二字，如前釋，此中但釋作者義。釋作者分三：一、作者，謂能作果之
TX07n0005_pa725a06║因緣也。二、作者，謂能觀一切法空之能觀心——此從法上觀作者。三、作者，謂
TX07n0005_pa725a07║能作之人，或能作之天等——此從人上觀作者。
TX07n0005_pa725a08║已釋門題，今明來意，有四：一、無相品之前四門觀有空，後二觀空空，此門
TX07n0005_pa725a09║則觀能觀之者亦空；蓋謂有能觀之心，即有所觀之境，能觀之心未寂，所觀之境不
TX07n0005_pa725a10║空。二、鈍根者不能一觀即頓了諸法之體、相、用，是以順先觀性、次相、次用之
TX07n0005_pa725a11║次第而開此門。三、前諸門皆正明法空，此門傍明人空，以通破內外之執。四、前
TX07n0005_pa725a12║諸門明諸行皆苦，此中即苦而觀無苦。
TX07n0005_pa726a01║丁一　唱起
TX07n0005_pa726a02║復次、一切法空，何以故？自作、他作、共作、無因作不可得故。如說：
TX07n0005_pa726a03║復次一切法空，總唱；何以故，生起本門所正明之文。
TX07n0005_pa726a04║丁二　偈釋
TX07n0005_pa726a05║戊一　偈頌本
TX07n0005_pa726a06║自作及他作，共作無因作，如是不可得，是則無有苦。
TX07n0005_pa726a07║此中最要應先明非自作，蓋以無自則他不立，無自無他、無因亦不成故。——
TX07n0005_pa726a08║此謂若云無因能作，則此無因即是法也；若是法，則非自即他。苦，謂三界一切之
TX07n0005_pa726a09║果法。
TX07n0005_pa726a10║戊二　長行釋
TX07n0005_pa726a11║己一　釋偈本
TX07n0005_pa726a12║庚一　正釋偈
TX07n0005_pa727a01║辛一　破自作
TX07n0005_pa727a02║苦自作不然，何以故？若自作即自作其體，不得以是事即作是事，如識不能自識
TX07n0005_pa727a03║，指不能自觸，是故不得言自作。
TX07n0005_pa727a04║若云自作自，則有三過：一、若已有自體者，何用更作？二、若自體本無者，
TX07n0005_pa727a05║則自體尚未有，何能作？三、縱許有自體，則其所作者應是他而非自。
TX07n0005_pa727a06║辛二　破他作
TX07n0005_pa727a07║壬一　奪眾緣無他意破
TX07n0005_pa727a08║他作亦不然，他何能作苦？問曰：眾緣名為他，眾緣作苦故名為他作，云何言不
TX07n0005_pa727a09║從他作？答曰：若眾緣名為他者，苦則是眾緣作；是苦從眾緣生，則是眾緣性，若即
TX07n0005_pa727a10║是眾緣性，云何名為他？如泥瓶，泥不名為他；又如金釧，金不名為他；苦亦如是，
TX07n0005_pa727a11║從眾緣生故眾緣不得名為他。
TX07n0005_pa727a12║苦以眾緣為其體性，眾緣性即是苦故眾緣不名為他；如瓶體是泥，不應名泥為
TX07n0005_pa728a01║瓶之他也。
TX07n0005_pa728a02║壬二　眾緣本空破
TX07n0005_pa728a03║復次、是眾緣亦不自性有，故不得自在，是故不得言從眾緣生果。如中論中說：
TX07n0005_pa728a04║『果從緣眾生，是緣不自在；若緣不自在，云何緣生果？』
TX07n0005_pa728a05║眾緣亦是果法，一一緣皆從其眾緣而生一切，一一緣皆無獨自存在之體性，自
TX07n0005_pa728a06║體尚無，何能作他耶？
TX07n0005_pa728a07║辛三　破共作
TX07n0005_pa728a08║如是，苦不從他作、自作，共作亦不然，有二過故。若說自作苦、他作苦，則有
TX07n0005_pa728a09║自作、他作過，是故共作苦亦不然。
TX07n0005_pa728a10║甲能作，乙能作，乃有甲、乙二人共作之事；如一沙不能出油，二沙合亦不能
TX07n0005_pa728a11║出油也。
TX07n0005_pa728a12║辛四　破無因作
TX07n0005_pa729a01║若苦無因生，亦不然，有無量過故。
TX07n0005_pa729a02║虛空不能頓生萬物，無因豈能作果？
TX07n0005_pa729a03║庚二　引經證
TX07n0005_pa729a04║如經中說：裸形迦葉問佛：苦自作耶？佛默然不答。世尊！若苦不自作者，是他
TX07n0005_pa729a05║作耶？亦不答。世尊！若爾者，苦自作他作耶？佛亦不答。世尊！若爾者，苦無因無
TX07n0005_pa729a06║緣作耶？佛亦不答。如是四問佛皆不答者，當知苦則是空。
TX07n0005_pa729a07║經，謂阿含經。裸形迦葉，即印度古代一類苦行外道，彼自稱為離繫子，佛教
TX07n0005_pa729a08║徒稱彼為無慚外道。答有四種：一、直答；二、分別答——答曰是或非；三、反問
TX07n0005_pa729a09║答——反問其問題之定義，俾得其題之邊際，便於解釋；四、不答答——蓋欲使其
TX07n0005_pa729a10║自悟，或以挾惡見邪見而故意為難故。此中之答，即不答答也。大小乘釋此不答之
TX07n0005_pa729a11║意各別，小乘謂佛以裸形外道挾邪見來問，故不答；大乘謂不答即是表示空意。是
TX07n0005_pa729a12║以論主引經之此段證作者及所作之空。
TX07n0005_pa730a01║己二　諍經意
TX07n0005_pa730a02║庚一　總非昧經意
TX07n0005_pa730a03║問曰：佛說是經不說苦是空，隨可度眾生故作是說。
TX07n0005_pa730a04║小乘人謂佛以外道挾惡見問故不答，非表示空義，大乘人謂不答實是表示空義
TX07n0005_pa730a05║，意見不同故諍。
TX07n0005_pa730a06║問曰以下，係小乘人所說。佛說是經不說是空，總非論主昧經意。
TX07n0005_pa730a07║庚二　為論主釋經
TX07n0005_pa730a08║辛一　破自
TX07n0005_pa730a09║壬一　敘外道意明佛不答
TX07n0005_pa730a10║是裸形迦葉謂人是苦因，有我者說：好醜皆神所作，神常清淨無有苦惱，所知所
TX07n0005_pa730a11║解悉皆是神，神作好醜苦樂還受種種身；以是邪見故問佛苦自作耶，是故佛不答，苦
TX07n0005_pa730a12║實非是我作。
TX07n0005_pa731a01║此中之神，非謂天神，乃謂神我，即俗所稱之靈魂——精神之自我。印度九十
TX07n0005_pa731a02║六種外道中，除斷見外道外，餘皆計有神我，如勝論——計神我能作好或醜、數論
TX07n0005_pa731a03║——計神我不能作，但能受而由冥性作，及此中之裸形外道——計神我亦作亦受等
TX07n0005_pa731a04║。此中佛所以不答者，蓋欲使其自悟其見之非也。
TX07n0005_pa731a05║壬二　正破外道
TX07n0005_pa731a06║若我是苦因，因我生苦，我即無常。何以故？若法是因及從因生皆亦無常，若我
TX07n0005_pa731a07║無常，則罪福果報皆悉斷滅，修梵行福報是亦應空。若我是苦因，則無解脫。何以故
TX07n0005_pa731a08║？我若作苦，離苦無我能作苦者，以無身故。若無身而能作苦者，得解脫者亦應是苦
TX07n0005_pa731a09║，如是則無解脫。而實有解脫，是故苦自作不然。
TX07n0005_pa731a10║外道之計神我，皆計其常，故此中以因果生滅無常之理破之。外道恃修梵行可生
TX07n0005_pa731a11║梵天，故此中明福報空，奪其所恃。
TX07n0005_pa731a12║辛二　破他
TX07n0005_pa732a01║壬一　破我他
TX07n0005_pa732a02║他作苦亦不然，離苦何有人而作苦與他？
TX07n0005_pa732a03║苦不離我，我不離苦。若苦為他人作者，我則不應受，況他自身亦稱自；若云
TX07n0005_pa732a04║他作苦，即是自作苦；但自作苦於上段已破，故云苦由他作者不應道理。
TX07n0005_pa732a05║壬二　破自在天他
TX07n0005_pa732a06║印度古代之奉神教者，有二派：一、多神教；二、一神教。奉自在天者，一神
TX07n0005_pa732a07║教也。彼謂宇宙惟自在天獨尊，此天無所不能、無所不知，人類之苦果樂果皆彼所
TX07n0005_pa732a08║作。按：歐美人所奉之耶教，及亞洲中部之回教，與此教正同，故耶、回二教亦可
TX07n0005_pa732a09║同於以下破自在天之破。
TX07n0005_pa732a10║癸一　正破
TX07n0005_pa732a11║子一　破用
TX07n0005_pa732a12║丑一　正破
TX07n0005_pa733a01║寅一　以種類不相似破
TX07n0005_pa733a02║復次、若他作苦者，則為是自在天作，如此邪見問故佛亦不答。而實不從自在天
TX07n0005_pa733a03║作，何以故？相相違故。如牛子還是牛；若萬物從自在天生，皆應似自在，天是其子
TX07n0005_pa733a04║故。
TX07n0005_pa733a05║自在天應不能生人，以二者不相似故，如馬之於牛。
TX07n0005_pa733a06║寅二　父不愛子破
TX07n0005_pa733a07║復次、若自在天作者，眾生不應以苦與子，是故不應言自在天作苦。
TX07n0005_pa733a08║自在天應不能生人，以不愛其所生者故，如馬不愛牛子。
TX07n0005_pa733a09║丑二　救破
TX07n0005_pa733a10║問曰：眾生從自在天生，苦樂亦自在天所生，以不識樂因故與其苦。
TX07n0005_pa733a11║此中以眾生不識其所從來，以知供養自在天報乃父之恩，故自在天與以苦，非
TX07n0005_pa733a12║自在天不愛所生之子，以救上破。
TX07n0005_pa734a01║丑三　破救
TX07n0005_pa734a02║寅一　以不以樂遮苦破
TX07n0005_pa734a03║答曰：若眾生是自在天子者，唯應以樂遮苦，不應與苦。
TX07n0005_pa734a04║眾生應非是自在天之子，以自在天不以樂遮眾生之苦故，如人類之於蚤虱。
TX07n0005_pa734a05║寅二　供養不得樂果破
TX07n0005_pa734a06║亦應但供養自在天則滅苦得樂，而實不爾，但自行苦樂因緣而自受報，非自在天
TX07n0005_pa734a07║作。
TX07n0005_pa734a08║眾生應非是自在天之子，以供養自在天而不得樂果故；見彼供養自在天者亦同
TX07n0005_pa734a09║諸有不供養自在天者常受苦故；又見彼不供養自在天者，亦有常受樂故。
TX07n0005_pa734a10║子二　破體
TX07n0005_pa734a11║丑一　有所須破
TX07n0005_pa734a12║復次、彼若自在者不應有所須，有所須自作不名自在，若無所須，何用變化作萬
TX07n0005_pa735a01║物如小兒戲？
TX07n0005_pa735a02║上段從自在天與眾生之關係，破自在天之用；此中則直從自在之體上破之。
TX07n0005_pa735a03║自在天應不自在，以有所須故，如人須衣食住而多煩累。
TX07n0005_pa735a04║丑二　不能自作破
TX07n0005_pa735a05║復次、若自在作眾生者，誰復作自在？若自在自作，則不然，如物不自作。若更
TX07n0005_pa735a06║有作者，則不名自在。
TX07n0005_pa735a07║自在天應不自在，縱許為他所作故，如為自在天所作之眾生。又自在天應不自
TX07n0005_pa735a08║在，以不能自作，如指不能自觸故。
TX07n0005_pa735a09║丑三　不能無障礙破
TX07n0005_pa735a10║復次、若自在作者，則於作中無有障閡，念即能作。如自在經說：自在欲作萬物
TX07n0005_pa735a11║，行諸苦行，即生諸腹行蟲；復行苦行，生諸飛鳥；復行苦行，生諸人天。若行苦行
TX07n0005_pa735a12║，初生毒蟲、次生飛鳥、後生人天，當知眾生從業因緣生，不從苦行有。
TX07n0005_pa736a01║自在天應非自在，以所作有障礙，其本願在作人以生天，而必先由苦行作蟲、
TX07n0005_pa736a02║鳥等故。又自在天應不自在，以須待行苦行方能生故。
TX07n0005_pa736a03║丑四　住處作破
TX07n0005_pa736a04║復次、若自在作萬物者，為住何處而作萬物？是住處為是自在作？為是他作？若
TX07n0005_pa736a05║自在作者，為住何處作？若住餘處作，餘處復誰作？如是則無窮。若他作者，則有二
TX07n0005_pa736a06║自在，是事不然，是故世間萬物非自在所作。
TX07n0005_pa736a07║自在天應非自在，以不能自作其依住以造作之處故，以其作種種事物必先有自
TX07n0005_pa736a08║身所依之處所故。自在天應不自在，以縱許自在天所依之住處他作故。是以自在天
TX07n0005_pa736a09║應不能作人，以自亦不自在故。
TX07n0005_pa736a10║丑五　有求於他破
TX07n0005_pa736a11║復次、若自在作者，何故苦行供養於他欲令歡喜從求所願？若苦行求他，當知不
TX07n0005_pa736a12║自在。
TX07n0005_pa737a01║自在經謂：自在天尚行苦行，故人應行苦行。此中謂眾生皆不自在，以汝言必
TX07n0005_pa737a02║行苦行供養於他——自在天——故。是以自在天亦應不自在，以其行苦行供養於他
TX07n0005_pa737a03║故，如眾生。
TX07n0005_pa737a04║子三　重破用
TX07n0005_pa737a05║丑一　隨業變破
TX07n0005_pa737a06║復次、若自在作萬物，初作便定，不應有變，馬則常馬，人則常人；而今隨業有
TX07n0005_pa737a07║變，是故當知非自在所作，是不自在。
TX07n0005_pa737a08║重破有二義：一、先破有未盡故；二、顯其用畢竟無，使迷者顯了印可而速離
TX07n0005_pa737a09║其邪執故。
TX07n0005_pa737a10║自在天所作之物不應有變，以所作之物無自作之權故，如人所作之瓶。今眾生
TX07n0005_pa737a11║以隨其自所造之善惡業，變趣於人、天及地獄，故應非是自在天所作。
TX07n0005_pa737a12║丑二　無罪福好醜破
TX07n0005_pa738a01║復次、若自在作者，即無罪福、善惡、好醜，皆從自在作故；而實有罪福，是故
TX07n0005_pa738a02║非自在所作。
TX07n0005_pa738a03║人不負善惡好醜之責任，以汝言皆是自在所作故。自在天應不能作，今人以其
TX07n0005_pa738a04║所作者自有罪福好醜故。
TX07n0005_pa738a05║丑三　有所憎愛破
TX07n0005_pa738a06║復次、若眾生作自在生者，皆應敬愛念，如子愛父；而實不爾，有憎、有愛，是
TX07n0005_pa738a07║故當知非自在所作。
TX07n0005_pa738a08║眾生皆應愛自在天，汝言眾生是自在天所作故，如子愛父。但眾生亦有憎自在
TX07n0005_pa738a09║天者，故知眾生非自在天所作也。
TX07n0005_pa738a10║丑四　有苦樂破
TX07n0005_pa738a11║復次、若自在作者，何故不盡作樂人盡作苦人，而有苦者、樂者？當知從憎、愛
TX07n0005_pa738a12║生，故不自在；不自在故，非自在所作。
TX07n0005_pa739a01║自在天應不自在，以有眾生憎惡之故，如人被他人咒罵。又自在天應不自在，
TX07n0005_pa739a02║以自在天對眾生有憎有愛故——眾生有苦有樂故——，如人有煩惱而不自在故。是
TX07n0005_pa739a03║以自在天不能作人，以己亦不自在故，如法從眾緣生而不自在故。
TX07n0005_pa739a04║丑五　眾生方便各有所作破
TX07n0005_pa739a05║復次、若自在作者，眾生皆不應有所作；而眾生方便各有所作，是故當知非自在
TX07n0005_pa739a06║所作。
TX07n0005_pa739a07║自在天應不能造作自制治眾生，以眾生各有自作之權故。
TX07n0005_pa739a08║丑六　修梵行無益破
TX07n0005_pa739a09║復次、若自在作者，善惡苦樂事不作而自來，如是壞世間法。持戒修梵行，皆無
TX07n0005_pa739a10║所益，而實不爾，是故知非自在作。
TX07n0005_pa739a11║自在天應不能作人，以人自修梵行之力即可感善果故。
TX07n0005_pa739a12║子四　重破體
TX07n0005_pa740a01║復次、若福業因緣故於眾生中大，餘眾生行福業者亦復應大，何以貴自在？若無
TX07n0005_pa740a02║因緣而自在者，一切眾生亦應自在；而實不爾，是故當知非自在所作。若自在從他而
TX07n0005_pa740a03║得，則他復從他，如是則無窮，無窮則無因。
TX07n0005_pa740a04║計自在天者，亦名計不平等因者。彼謂自在天乃獨尊無二無上的，眾生雖竭力
TX07n0005_pa740a05║造善，其福終不能等於自在天。蓋謂自在天最先而生，無因自有，是以能造作萬物
TX07n0005_pa740a06║；故萬物之福報，決不能與之平等也。
TX07n0005_pa740a07║眾生亦應無因而生，汝許無因而自有果故，如汝所計之自在天。是以自在天應
TX07n0005_pa740a08║不能生眾生，以眾生乃無因而生者故，如汝計無他物能生自在天。
TX07n0005_pa740a09║癸二　結破
TX07n0005_pa740a10║如是等種種因緣，當知萬物非自在生，亦無有自在。如是邪見問他作，故佛亦不
TX07n0005_pa740a11║答。
TX07n0005_pa740a12║上結破。
TX07n0005_pa741a01║辛三　破共
TX07n0005_pa741a02║共作亦不然，有二過故。
TX07n0005_pa741a03║若云共能作者，則有二過——自作及他作——，故共亦不作。
TX07n0005_pa741a04║辛四　破無因
TX07n0005_pa741a05║眾因緣和合生，故不從無因，佛亦不答。
TX07n0005_pa741a06║見彼諸法皆從因緣生，而未見無因能生者。假使無因能生，則人可從虛空生而
TX07n0005_pa741a07║不必從人生。又若虛空能頓生物，則世間相錯亂交雜，不堪設想矣。
TX07n0005_pa741a08║庚三　總結非論主
TX07n0005_pa741a09║是故此經但破四種邪見，不說苦為空。
TX07n0005_pa741a10║是故此經下總結，明論主誤解經意。
TX07n0005_pa741a11║己三　申經意
TX07n0005_pa741a12║答曰：佛雖如是說從眾因緣生苦，破四種邪見，即是說空。苦從眾因緣生，即是
TX07n0005_pa742a01║說空義，何以故？若從眾因緣生，則無自性，無自性即是空。
TX07n0005_pa742a02║答曰以下，論主申經意。此中謂佛說因緣生義以破外道，而同時即是說因緣空
TX07n0005_pa742a03║義，蓋以緣生則無自性故也。
TX07n0005_pa742a04║丁三　結齊
TX07n0005_pa742a05║如苦空，當知有為、無為及眾生一切皆空。
TX07n0005_pa742a06║此中以苦空結明法與眾生亦皆空。
TX07n0005_pa742a07║丙三　觀時
TX07n0005_pa742a08║觀三時門第十一
TX07n0005_pa742a09║先釋門題，次明來意。觀、門，如前釋，此中專什三時。
TX07n0005_pa742a10║時，謂時分、時節，約其通義而言：則自一剎那乃至不可說數大劫等，總名為
TX07n0005_pa742a11║時。若約別義而言：則有剎那、秒、刻、點、日、月、四季、年、劫等之別。又約
TX07n0005_pa742a12║通義而言：則古往今來之年月日刻等統名為時。若約別義而言：則明日非今日，今
TX07n0005_pa743a01║日非昨日，甲子年非乙丑年，清代非明代，夏季非春季；時分如有其定限時節，各
TX07n0005_pa743a02║據其期間前去後方能來，等而無間各占其時間之位置也。
TX07n0005_pa743a03║三時，謂去、來、今三時也。三時亦名三世，或名三際。佛法中通常皆立三時
TX07n0005_pa743a04║，或立十世；但他處亦有立二時或立一時者。立十世者：謂去今來各復具三世——
TX07n0005_pa743a05║共九世；而此九世，則皆在一念上顯區別，合此九世與此一念法，名曰十世也。立
TX07n0005_pa743a06║二時者，有三種：一、謂有過去、現在而無未來；二、謂有過去、未來而無現在—
TX07n0005_pa743a07║—如希人柏拉圖；三、謂有現在、未來而無過去。立一世者，亦有三種：一、謂僅
TX07n0005_pa743a08║有過去而無現、未；二、謂僅有現在而無過、未；三、謂僅有未來而無過去、現在
TX07n0005_pa743a09║也。但本論此門所觀者，則依三時，蓋以時分皆是差別假立，去、今、來三時乃相
TX07n0005_pa743a10║對而稱、互依而立，是以無時分之觀念則已，若有則應以立三時為正論也。
TX07n0005_pa743a11║復次、三時之類別有多種，所謂色法上之三時，心法上之三時，因果法上之三
TX07n0005_pa743a12║時，一念法上之三時，一世界成、住、壞、空之三時等皆是；而此中所觀者，乃因
TX07n0005_pa744a01║果法上之三時也。
TX07n0005_pa744a02║已釋門題，今明來意：一、前十門破空間，此破時間：時間、空間，世界宇宙
TX07n0005_pa744a03║之謂。時間、謂時分及歷時分之法，空間、謂方位——上下四方等——及占方位之
TX07n0005_pa744a04║物。是以不依空間、時間，則不能起思想，而亦無言說；故思想言說之規範，永為
TX07n0005_pa744a05║空間、時間之所限定。若欲離其戲論，破其妄想，親證一真法界，圓滿如來法身，
TX07n0005_pa744a06║非打破其時間、空間之觀念不為功也。前十門雖觀一切有為法之體、相、用空寂，
TX07n0005_pa744a07║足明雖占方分者之一極微亦不可得，以打破凡愚之空間觀念；然時間之觀念未離，
TX07n0005_pa744a08║仍足以引起將來世界之想像，故開此門以破之。又前十門僅觀得固定物體之空，而
TX07n0005_pa744a09║有活動事情之妄計仍未破——有計物體本空，而所有者僅是一件一件的事實事情，
TX07n0005_pa744a10║——欲破此計事情者之妄想，非破時間相不可，故開此門以破之。
TX07n0005_pa744a11║今法人柏克森，計有時間而無空間，有心而無物。彼謂心之相狀連綿不斷，僅
TX07n0005_pa744a12║占有時間而無空間之位置。因心力薄弱時，遂覺有物；雖見有物，但轉瞬間心力復
TX07n0005_pa745a01║強，實不見有實物也。而所謂占空間上之萬物者，不過是心力薄弱時所餘落之影耳
TX07n0005_pa745a02║。譬若煙炮將放完時所現之火星。又十九世紀時德人康德，謂本無所謂時間與空間
TX07n0005_pa745a03║，此二不過是思想上所畫出之二條路線——思想上所帶有之二假相——但所謂實有
TX07n0005_pa745a04║者，則心與物耳。此二人雖能思惟，惜不得其正，若得本論而通之，則於佛法其庶
TX07n0005_pa745a05║幾乎！
TX07n0005_pa745a06║二、前十門破因前果後，果因同時，此中破果前因後。於時分上言因果，又出
TX07n0005_pa745a07║三世，故此中觀三世。三、前十門皆以法我為所觀，以空觀為能觀，此中並其能觀
TX07n0005_pa745a08║者破之。人我本空，非以破故空，而以不明法我無性執為實有，應破其妄執故有能
TX07n0005_pa745a09║破；是故能破者亦是依妄想而立畢竟空寂，應知非實有所破與能破也。
TX07n0005_pa745a10║丁一　唱起
TX07n0005_pa745a11║復次、一切法空，何以故？因與有因法，前時、後時、一時生不可得故。如說：
TX07n0005_pa745a12║復次至如說，唱起以下之文。此中之因，謂能生果者；有因法、謂果，以此果
TX07n0005_pa746a01║亦能為後果之因也。是以此中所謂之因與有因法，亦可稱之為果與有果法也。
TX07n0005_pa746a02║丁二　偈釋
TX07n0005_pa746a03║戊一　偈本
TX07n0005_pa746a04║若法先、後、共，是皆不成者，是法從因生，云何當有成？
TX07n0005_pa746a05║先、謂因先果後，後、謂因後果先，共、謂因果同時。對果名因，在因位時無
TX07n0005_pa746a06║所對之果，所謂因者謂誰之因？因理不成，果則不生，故曰是法從因生，云何當有
TX07n0005_pa746a07║成也？
TX07n0005_pa746a08║戊二　釋文
TX07n0005_pa746a09║己一　正釋偈本
TX07n0005_pa746a10║先因後有因，是事不然。何以故？若先因後從因生者，先因時則無有因，與誰為
TX07n0005_pa746a11║因？若先有因後因者，無因時有因已成，何用因為？若因、有因一時，是亦無因，如
TX07n0005_pa746a12║牛角一時生，左右不能相因。如是因非是果因，果非是因果，一時生故。是故三時因
TX07n0005_pa747a01║果皆不可得。
TX07n0005_pa747a02║此中分三：一破先因後果；二破先果後因；三破因果同時。此中有因指果，謂
TX07n0005_pa747a03║果亦有因法也——此果為後果之因。是故三時因果皆不可得，總釋偈本。
TX07n0005_pa747a04║己二　外出內過
TX07n0005_pa747a05║問曰：汝破果法，三時中亦不成：若先有破後有可破，則未有可破，是破破誰？
TX07n0005_pa747a06║若先有可破而後有破，可破已成，何用破為？若破、可破一時，是亦無因，如牛角一
TX07n0005_pa747a07║時生，左右不相因故。如是破不因可破，可破不因破。
TX07n0005_pa747a08║己三　內自免過
TX07n0005_pa747a09║庚一　釋過還過破
TX07n0005_pa747a10║答曰：汝破可破中，亦有是過。
TX07n0005_pa747a11║汝破吾不能破汝，是汝破可破中亦有破不因可破、可破不因過之破。而吾之能
TX07n0005_pa747a12║破，終不能為汝所破。且汝既有如是等過，是汝終應為吾所破也。
TX07n0005_pa748a01║庚二　反成我義破
TX07n0005_pa748a02║若諸法空，則無破無可破，汝今說空，則成我所說。
TX07n0005_pa748a03║我說諸法空，而汝說無破可破，是汝說成我義也。
TX07n0005_pa748a04║庚三　不過加過破
TX07n0005_pa748a05║若我說破可破定有者，應作是難。
TX07n0005_pa748a06║對病者之病，給病者以藥，藥與病惟關切於病者之體，實無礙於醫生。今我之
TX07n0005_pa748a07║所以破汝者，為汝有執也，汝執若無，何用破為？所謂把火不能燒虛空也。若我定
TX07n0005_pa748a08║執我破是實有者，亦是妄執；但我既不爾，汝何得以是作難耶？汝難既不能難我，
TX07n0005_pa748a09║是故反加諸汝也。
TX07n0005_pa748a10║己四　外更立法
TX07n0005_pa748a11║問曰：眼見先時因，如陶師作瓶。亦有後時因，如因弟子有師，如教化弟子已後
TX07n0005_pa748a12║時識知是弟子。亦有一時因，如燈與明。能說前時、後時因、一時因不可得，是事不
TX07n0005_pa749a01║然。
TX07n0005_pa749a02║問曰眼先時因一段，外重立三世因果法之計。上來外人以理立教不成，均此處
TX07n0005_pa749a03║轉以事實立計，蓋謂理趣不能違事實，而事實可取消空理也。眼見先時因，如陶師
TX07n0005_pa749a04║作瓶二句，立果先因後法可得計。亦有後時因等句；立果先因後法可成計。亦有一
TX07n0005_pa749a05║時因，如燈與明二句，立因果同時法可成計。
TX07n0005_pa749a06║按：無作門之前，皆正明生因、生果，以後則皆正明了因、了果，如此中所舉
TX07n0005_pa749a07║之喻可知。
TX07n0005_pa749a08║己五　內更破外
TX07n0005_pa749a09║庚一　破因先果後
TX07n0005_pa749a10║答曰：如陶師作瓶，是喻不然。何以故？若未有瓶，陶師與誰作因？如陶師，一
TX07n0005_pa749a11║切前因皆不可得。
TX07n0005_pa749a12║作瓶等瓦器者名陶師，是對果有因也。然陶師未作瓶時不名陶師，非瓶之因，
TX07n0005_pa750a01║故汝謂因先果後，不應道理也。
TX07n0005_pa750a02║庚二　破因後果先
TX07n0005_pa750a03║後時因亦如是不可得，若未有弟子，誰為是師？是故後時因亦不可得。
TX07n0005_pa750a04║對弟子而得師名，是對因有果也。然弟子未從師，師未被弟子師之之時，而弟
TX07n0005_pa750a05║子既不名為弟子，師亦不名為師，是故汝說因後果先不應道理。
TX07n0005_pa750a06║庚三　破因果同時
TX07n0005_pa750a07║若說一時因如燈明，是亦同疑因，燈明一時生，云何相因？
TX07n0005_pa750a08║燈燄與明既云是同時有者，安知燈燄不因於明耶？此喻乃同疑因，不應以之證
TX07n0005_pa750a09║明因果同時有。
TX07n0005_pa750a10║丁三　結齊
TX07n0005_pa750a11║如是因緣故，當知一切有為法、無為法、眾生亦空。
TX07n0005_pa750a12║此中以三世因果法不成結明一切法我空。
TX07n0005_pa750a13║丙三　觀生
TX07n0005_pa751a01║觀生門第十二
TX07n0005_pa751a02║本品——無作品——及本論，皆以此門為其終結。
TX07n0005_pa751a03║此門來意有四：一、前諸門從異法觀生——謂從種種法上觀其生相皆不可得，
TX07n0005_pa751a04║空一切法；此門即生觀生——謂凡愚計生即法，故論主即此一法上觀其無別生相可
TX07n0005_pa751a05║得——空一切法。二、前觀生，係從相明體；此觀生，係即體明體。三、前觀生、
TX07n0005_pa751a06║可生不生，明一切法空；此觀不生亦不生，明一切法畢竟空。四、上門就因果法上
TX07n0005_pa751a07║之三時，觀一切法無生；此門就生法上之三時，觀一切法畢竟不生。
TX07n0005_pa751a08║由上數意，可知本品、本論皆以此為其終結之故。
TX07n0005_pa751a09║丁一　總起
TX07n0005_pa751a10║復次、一切法空，何以故？生、不生、生時不可得故，今生已不生，不生亦不生
TX07n0005_pa751a11║，生時亦不生。如說：
TX07n0005_pa752a01║丁二　釋
TX07n0005_pa752a02║戊一　偈
TX07n0005_pa752a03║生果則不生，不生亦不生，離是生不生，生時亦不生。
TX07n0005_pa752a04║此中之生法，即是果；生果、謂已生之果法；不生、謂果之尚未生者。初有謂
TX07n0005_pa752a05║之生，生已故不名生，又生已何用更生，故曰生果則不生。不生，則不名為生，故
TX07n0005_pa752a06║曰不生亦不生。又既是不生，則應終不能生，以不生者不能為生之因故，如虛空、
TX07n0005_pa752a07║龜毛等。凡法之生時，非已生生，即未生生，今已生不生，未生亦不生，是法終不
TX07n0005_pa752a08║生也。是法終不生，何得謂離生已時、未生時外別有生時可得；故曰離是生不生生
TX07n0005_pa752a09║時亦不生。
TX07n0005_pa752a10║戊二　釋
TX07n0005_pa752a11║己一　總明三時無生
TX07n0005_pa752a12║生名果起出，未生名未起未出，未有生時名始起未成。
TX07n0005_pa753a01║此中釋三時之名，故曰總明三時無生。起者，謂果體起於未有；出者，謂果出
TX07n0005_pa753a02║於因位而至於果位也；生時者，即居於生已、未生之間，謂果初有體而未成果之時
TX07n0005_pa753a03║也。
TX07n0005_pa753a04║己二　別破三時無生
TX07n0005_pa753a05║庚一　破已生生
TX07n0005_pa753a06║辛一　以無窮破
TX07n0005_pa753a07║是中生果不生者，是生生已不生。何以故？有無窮過故，作已更作故。若生生已
TX07n0005_pa753a08║生第二生，第二生生已生第三生，第三生生已生第四生；如初生已有第二生，如是生
TX07n0005_pa753a09║則無窮，是事不然，是故生不生。
TX07n0005_pa753a10║若生已復生，生則無窮，無窮則生終未能有完成之生果；是故汝不應計已生生
TX07n0005_pa753a11║也。
TX07n0005_pa753a12║辛二　以不定破
TX07n0005_pa754a01║復次、若謂生已生、所用生生是生不生而生，是事不然。何以故？初生不生而生
TX07n0005_pa754a02║，是則二種生：生已而生，未生而生，故汝先定說而今不定。
TX07n0005_pa754a03║此中復次若謂生生已生，所用生生是生不生而生者，即是若謂生法已生而生者
TX07n0005_pa754a04║，則所用以生之生法，即是此初生法不生而生也之義。汝本計生已而生，今汝意又
TX07n0005_pa754a05║云初生不生而生，是汝說有不定過也。
TX07n0005_pa754a06║辛三　以理奪破
TX07n0005_pa754a07║如作已不應作，燒已不應燒，證已不應證，如是生已不應更生；是故生法不生。
TX07n0005_pa754a08║此中引其餘已決定之同類法作譬，以喻無已生生之理，故曰以理奪破。
TX07n0005_pa754a09║庚二　破不生生
TX07n0005_pa754a10║此中以其計不生為因而生果，故破之。
TX07n0005_pa754a11║辛一　正破
TX07n0005_pa754a12║壬一　生不生不合破
TX07n0005_pa755a01║不生法亦不生，何以故？不與生合故，有一切不生有生過故，若不生法則不生。
TX07n0005_pa755a02║無非是有，不生非生；有無相違，生不生亦相違。相違則不相合，既不相合又
TX07n0005_pa755a03║何得謂不生而生耶？
TX07n0005_pa755a04║壬二　名體擾亂破
TX07n0005_pa755a05║若離生有生，則離作有作，離去有去，離食有食，如是則壞世俗法；是事不然，
TX07n0005_pa755a06║是故不生法不生。
TX07n0005_pa755a07║若謂不生生者，則所謂有者雖詮有而亦詮無，一切名體皆屬擾亂，故不應作如
TX07n0005_pa755a08║是計。
TX07n0005_pa755a09║壬三　一切法不生應生破
TX07n0005_pa755a10║復次、若不生法生，一切不生法皆應生；一切凡夫未生阿耨多羅三藐三菩提皆應
TX07n0005_pa755a11║生，不壞法阿羅漢煩惱不生而生，兔馬等角不生而生，是事不然，是故不應說不生而
TX07n0005_pa755a12║生。
TX07n0005_pa756a01║此中謂凡夫不應生菩提者，明因未熟不生也。謂阿羅漢不應生煩惱者，明已斷
TX07n0005_pa756a02║者則不生也。謂兔角不生者，明畢竟無者畢竟不生也。若謂不生法而能生者，則此
TX07n0005_pa756a03║三種不應生者皆應生也；然兔角等實未見其能生，故不應作如是計。
TX07n0005_pa756a04║辛二　救破
TX07n0005_pa756a05║問曰：不生而生者，如有因緣和合時方作者，方便具足是則不生而生，非一切不
TX07n0005_pa756a06║生而生，是故不應以一切不生而生為難。
TX07n0005_pa756a07║不生法可有三種：一、無為法不生，二、畢竟無者不生，三、緣缺法不生。此
TX07n0005_pa756a08║中以緣缺故不生，救破。蓋謂我之所謂不生而生者，非謂一切之不能生者而生，乃
TX07n0005_pa756a09║謂此時緣缺故名不生，若緣具足則必生，故曰不生生也。
TX07n0005_pa756a10║辛三　破救
TX07n0005_pa756a11║答曰：若法生時方作者，方便眾緣和合生，是中先定有不生，先無亦不生，有無
TX07n0005_pa756a12║亦不生，是三種求生亦不可得，如先說。是故不生法不生。
TX07n0005_pa757a01║此中以第二觀有果無果門，破其不生生之救。
TX07n0005_pa757a02║庚三　破生時生
TX07n0005_pa757a03║辛一　以理奪破
TX07n0005_pa757a04║生時亦不生，何以故？有生生過，不生而生過故。生時法，生分不生，如先說。
TX07n0005_pa757a05║未生分亦不生，如先說。
TX07n0005_pa757a06║間於生已、未生之時，謂之生時。上來已明生已不生，不生亦不生，故間於二
TX07n0005_pa757a07║者之生時亦不應生也。若橫計生時生，則汝有生生、不生而生之二過也。
TX07n0005_pa757a08║辛二　以無體破
TX07n0005_pa757a09║復次、若離生有生時，則應生時生，而實離生無生時，是故生時亦不生。
TX07n0005_pa757a10║依生建立生時，生既不生，故生時無體也。
TX07n0005_pa757a11║辛三　以二體破
TX07n0005_pa757a12║復次、若人說生時生，則有二生：一、以生時為生，二、以生時生。無有二法，
TX07n0005_pa758a01║云何言有二生？是故生時亦不生。
TX07n0005_pa758a02║此中以生時為生者，謂以生時為所生法也。以生時生者，謂從生時所生法也。
TX07n0005_pa758a03║汝若計生時生者，則有二生，但生時實無此能生、所生之二法，是故汝言生時生不
TX07n0005_pa758a04║應道理。
TX07n0005_pa758a05║辛四　以無依破
TX07n0005_pa758a06║復次、未有生，無生時，生於何處行？生若無行處則無生，是故生時亦不生。
TX07n0005_pa758a07║此中之依，謂生時之所依，生時之所依乃生已與未生。上來已明生已不生，不
TX07n0005_pa758a08║生不生，是終無有生；既終無有生，則汝所計生時之生，將於何處現行耶？
TX07n0005_pa758a09║己三　總結三時無生
TX07n0005_pa758a10║如是生、不生、生時皆不成，生法不成故，無生、住、滅亦如是。
TX07n0005_pa758a11║此中住、表住法，謂住即法也。滅、表滅法，謂滅即法也。此段以生已、不生
TX07n0005_pa758a12║、生時皆不成，結明生法不成；以生法不成，結明住法與滅法皆不成。住法不成者
TX07n0005_pa759a01║，謂已住、未住，住時皆不成也。滅法不成者，謂滅已、未滅、滅時皆不成也。
TX07n0005_pa759a02║丁三　結齊
TX07n0005_pa759a03║生、住、滅不成故，則有為法亦不成；有為法不成故，無為法亦不成；有為、無
TX07n0005_pa759a04║為法不成故，眾生亦不成。
TX07n0005_pa759a05║此中以生住滅不成，結明有為法空；以有為法空，結明無為法空；以法空結明
TX07n0005_pa759a06║生空。
TX07n0005_pa759a07║甲三　結分
TX07n0005_pa759a08║是故當知一切法無生，畢竟空寂故。
TX07n0005_pa759a09║自觀生門之文觀之則此末二句是故當知一切法無生，畢竟空寂故，用以結明此
TX07n0005_pa759a10║門之宗旨。但自全論觀之，則此二句即是用以總結十二門也。蓋以十二門中以觀生
TX07n0005_pa759a11║門為十二門之終結，而觀生門以此二句為其終結，故此二句亦即是用以結明十二門
TX07n0005_pa759a12║之旨也。是以此二句攝入三分中之結分。此中是字，總指十二門；故字，即理由義
TX07n0005_pa760a01║。是故當知一切法無生畢竟空寂故，謂由上十二門所明之理，應知一切法之性、相
TX07n0005_pa760a02║、用無始無起，無始無起則一切法本來空寂，亦畢竟空寂也。
TX07n0005_pa760a03║學者凡讀一論，應知此一論所宗以立論之點，得此論之宗點，則思惟乃有線索
TX07n0005_pa760a04║；思惟有線索，則其比量既可得其正，而其理想之所入亦必甚深。如是，則此論之
TX07n0005_pa760a05║精處、微處、偏勝處、要處，皆為讀者之所領得而無餘矣。此十二門論之所宗，而
TX07n0005_pa760a06║以之為其總持者，即是大分深義之空義；而論主之旨，即在使讀者依十二門之言教
TX07n0005_pa760a07║，離盡一切戲論分別，悟入大分深義之空義，發無得正觀，起二空智，通達二空真
TX07n0005_pa760a08║如之理，得無生法忍，即證大分深義之空相也。蓋以所謂空相者，即諸法之實相也
TX07n0005_pa760a09║。所謂空義者，即無生無法之義。所謂二空真如之理者，即諸法之實性。所謂二空
TX07n0005_pa760a10║智者，即是無生法智，以其能親證無生、能親證無法也。所謂無生法忍者，即親能
TX07n0005_pa760a11║斷除一切煩惱惑癡，親能印證一切實相，認可諸法真理之謂也。此無生法智與無生
TX07n0005_pa760a12║法忍，係同時而有，蓋以此智乃由不離正定之正觀所發，此忍乃由不離正觀之正定
TX07n0005_pa761a01║所成。所謂定者，即一切戲論分別皆不能動之之謂。所謂觀者，謂心極清淨而思惟
TX07n0005_pa761a02║如如不昧、明了昭昭也。此論之前三門，觀緣生無性以明生空；中六門，觀諸法相
TX07n0005_pa761a03║性、有無、一異不可得，以明法空；後三門，觀作、時、生以雙印二空；而末復以
TX07n0005_pa761a04║是故當知一切法無生畢竟空寂二句，以印定之、以結明之。是故知此論之所宗而以
TX07n0005_pa761a05║之為其總持者，乃大分深義之空義也。
TX07n0005_pa761a06║佛法藏如海難尋，得其宗點乃易明。所以去歲我所作之總抉擇談中，立三宗以
TX07n0005_pa761a07║總持一切佛教大乘經論。此三宗乃依三性而立：一、真如宗：依托圓成實自性而施
TX07n0005_pa761a08║設言教，唯立無破，其經論則以華嚴、法華、佛性、起信等為代表。二、唯識宗：
TX07n0005_pa761a09║依托依他起自性而施設言教，有破有立，其經論則以解深密、成唯識等為其代表。
TX07n0005_pa761a10║三、般若宗：依托遍計所執自性而施設言教，唯破無立，其經論則以大般若經、中
TX07n0005_pa761a11║、百論等為其代表。此三者之中，真如宗之所依——圓成實性——雖最高，而其見
TX07n0005_pa761a12║效於眾生每最劣；蓋以此宗所明者，多是佛知見之境界，苟非利根上智者，惟足藉
TX07n0005_pa762a01║此起信而已。唯識宗之所依——依他起性——處中，其見效於眾生亦恆處中。蓋以
TX07n0005_pa762a02║其所明者，皆眾生與菩薩之境，無論上根、下根，讀此即可於佛法得解，雖不能即
TX07n0005_pa762a03║起行、得證，亦不僅起信而已。至於般若宗之所依——遍計執性——雖最低，而其
TX07n0005_pa762a04║效於眾生實為最勝。蓋以其能破盡一切戲論妄想，戲論妄想若離，正觀自發，無論
TX07n0005_pa762a05║上根、下根，由此即當入勝解行，非僅信解而已也。由此觀之，學者於此十二門論
TX07n0005_pa762a06║，應勿草草讀過之也。（善馨記）（見海刊四卷四至七期）