TX07n0005_pa861a01║因緣所生法義
TX07n0005_pa861a02║——二十二年七月在牯嶺大林寺講——
TX07n0005_pa861a03║一　法之義
TX07n0005_pa861a04║二　因緣所生法義
TX07n0005_pa861a05║三　以因緣所生法成善惡因果律
TX07n0005_pa861a06║四　以因緣所生法成無我義
TX07n0005_pa861a07║五　以因緣所生法明畢竟空義
TX07n0005_pa861a08║六　以因緣所生法成般若義
TX07n0005_pa861a09║七　以因緣所生法成大悲菩提心
TX07n0005_pa861a10║八　以因緣所生法成究竟方便用
TX07n0005_pa861a11║
TX07n0005_pa861a12║佛法方便多門，浩若煙海，前講能斷金剛經曾以三句義詮之：一、因緣生義，二
TX07n0005_pa861a13║、般若義，三、大悲心義。此三句今又可以一句義總攝之，即因緣所生法義。此義出
TX07n0005_pa861a14║於龍樹菩薩中論所云：『因緣所生法，我說即是空，亦名為假名，亦名中道義』。今
TX07n0005_pa862a01║為便於說明起見，分八段來講。
TX07n0005_pa862a02║一　法之義
TX07n0005_pa862a03║法、為佛典中之含義最廣最普遍，一切事事物物皆名之為法。在中國字中含義最
TX07n0005_pa862a04║廣曰物，此法字含義比物字尤廣；以物是就宇宙所有的而言，若法則非有的亦名為法
TX07n0005_pa862a05║。如物質的曰「色法」，精神的曰「心心所法」，色心中所現起之分位曰「不相應行
TX07n0005_pa862a06║法」等。此為有為生滅變化法，總名「有為法」；離去生滅變化的名「無為法」。凡
TX07n0005_pa862a07║存在的既皆名之為法，即不存在的若兔角等亦名「無法」，故不但「有」的名之為法
TX07n0005_pa862a08║，而「無」的亦名之為法也。故法有二種：一有法，二無法。而無法亦分為五：一、
TX07n0005_pa862a09║已滅無，如六月間說三月間的桃花，此桃花為已滅去之無法。二、未生無，如六月間
TX07n0005_pa862a10║說九月間的菊花，此菊花為未生起之無法。三、彼此無，如謂牛中無馬，馬中無牛等
TX07n0005_pa862a11║。四、畢竟無，如石女之兒，及龜毛、兔角等。五、遍計無，謂妄計為有，其實彼所
TX07n0005_pa862a12║執有者，乃如病目空花。表之如次：
TX07n0005_pa863a01║　　　　　　　　　　　┌色　等──物質的
TX07n0005_pa863a02║　　　　　　┌─有法─┤心法等──精神的
TX07n0005_pa863a03║　　　　　　│　　　　└不相應行──精神物質所關係的
TX07n0005_pa863a04║　　　　法─┤　　　　┌已滅無
TX07n0005_pa863a05║　　　　　　│　　　　│未生無
TX07n0005_pa863a06║　　　　　　└─無法─┤彼此無
TX07n0005_pa863a07║　　　　　　　　　　　│畢竟無
TX07n0005_pa863a08║　　　　　　　　　　　└遍計無
TX07n0005_pa863a09║二　因緣所生法義
TX07n0005_pa863a10║因緣所生法，是指生滅變化之有為法，故此句中之法字，應有簡別。謂：法之由
TX07n0005_pa863a11║因緣生滅變化屬有為法者，而不及於不生滅之真如法性無為法；故此不生滅變化之無
TX07n0005_pa864a01║為法，不在此因緣所生法義中所攝。然此就狹義講因緣生法也，若廣義言之，無為法
TX07n0005_pa864a02║依有為法所顯出；有為能顯無為，故有為法是因緣所生，無為法是因緣所生法所顯，
TX07n0005_pa864a03║非離去有為法之外，而別有所謂無為法也。此中之因緣，亦非離法之外別有因緣，因
TX07n0005_pa864a04║緣即是一切法，一切法即是因緣。法即事事物物，而因緣即每法親生之因與助成之緣
TX07n0005_pa864a05║；如柏樹然，其種子為能生起之親因，日光、水土、肥料、人工、氣候等為其助緣；
TX07n0005_pa864a06║此樹不離因緣，即生成此樹之因與緣亦皆各由其各別之因緣而生成。樹是植物如此，
TX07n0005_pa864a07║推而下至礦物，乃至天空之星球，無不皆然。再據化學分析萬有到最後之分子、原子
TX07n0005_pa864a08║、電子、量子等，亦皆因緣和合而成。又推而上至動物之禽獸、人、乃至諸天、二乘
TX07n0005_pa864a09║、菩薩、佛，皆各由其親生之因與助成之緣而得生成者。又若有情之前五識，與六識
TX07n0005_pa864a10║、七識、八識、乃至心所等，一一皆由因緣而成。由此推而至宇宙萬事萬物，無一法
TX07n0005_pa864a11║不從因緣生。一切有情之類，不明此義，故迷執而輪迴六道。全部佛法，皆說明此義
TX07n0005_pa864a12║以開導一切有情眾生，以此義故，因緣生法可貫通一切佛法也。
TX07n0005_pa865a01║三　以因緣所生法成善惡因果律
TX07n0005_pa865a02║依此因緣所生法，即可明善惡因果律；以一切法雖無作者，無受者，然業果不亡
TX07n0005_pa865a03║。故造善的福因，定感人天的可愛樂果，造不善的罪因，定須受三惡道不自在之苦果
TX07n0005_pa865a04║；因果昭然，絲毫不容假借。故撥無善惡業報之邪說，不攻自破，而五乘共法之人天
TX07n0005_pa865a05║善法，以之成立。
TX07n0005_pa865a06║四　以因緣所生法成無我義
TX07n0005_pa865a07║進一步講，由因緣所生法義，就可通達無我義。無我是出世三乘解脫無漏聖果之
TX07n0005_pa865a08║真理，有情以造因不同，故所得之相續果亦異。我者主宰義，自在義。人等有情身，
TX07n0005_pa865a09║乃由過去業識所感之相續果，四大五蘊假合所成，推之最後，無我可得，剎那變化，
TX07n0005_pa865a10║無常苦空。修學佛法者洞明此義，不起無明等惑，所作所行，於事理無不相應，乃至
TX07n0005_pa865a11║得阿羅漢、辟支佛果，此即三乘共法也。
TX07n0005_pa865a12║五　以因緣所生法明畢竟空義
TX07n0005_pa866a01║因緣所生法，狹義即有為法，而廣義則遍一切法，且生法之因緣亦因緣所生，故
TX07n0005_pa866a02║無一法得單獨生存而有決定之實體或自性。如此推至宇宙萬有，無不各從其關係之因
TX07n0005_pa866a03║緣所生。今時科學分析物質最後為電子、量子，此是科學之知識只至此，而假設的一
TX07n0005_pa866a04║種單位罷了，故仍不能說其為真正單位，而作宇宙萬有生起之本因。至於超出宇宙外
TX07n0005_pa866a05║之主宰的神或天，為造萬物之主而生起天地人類，有賞善罰惡之萬能，此神或天只是
TX07n0005_pa866a06║造他物而不為他所造，非從因緣所生，此更是一種妄執，不但事實上沒有這回事，即
TX07n0005_pa866a07║理論上亦講不通。吾人研究此神或天可有兩個問題：一、此神是不是從他生？此神若
TX07n0005_pa866a08║從他生，此神則不是最後之因——造物主。二、設此神不從他生，則宇宙間一切萬法
TX07n0005_pa866a09║亦不應從他生，復何須從此神或天而生，以此神為造物主耶？然此神造萬物之幼稚思
TX07n0005_pa866a10║想，遍古遍今，尤以西洋為最，是皆未知宇宙萬法皆是因緣所生法之故耳。蓋因緣所
TX07n0005_pa866a11║生法，是就法之相對關係而言，某些因與某些緣，互攝互入，展轉增上，非有固定之
TX07n0005_pa866a12║性或實體，乃至宇宙中無一法而有固定之性或實體，此在佛法中謂之無自性義。從無
TX07n0005_pa867a01║自性義，而達一切法畢竟空。何以故？眾緣所生，無自性故。故一切法不能與其他一
TX07n0005_pa867a02║切法分隔離絕而單獨成立此一法之實體。由無實體故，其自相亦不能成立，以是義故
TX07n0005_pa867a03║，明一切法畢竟空。所謂「空」者，不是毀滅一切法，或破壞一切法，即是就眾緣所
TX07n0005_pa867a04║生義，明當體即空；此即平常所謂諸法真實相，亦即二空所顯之真如理也。由此故龍
TX07n0005_pa867a05║樹菩薩云：『因緣所生法，我說即是空』。非毀滅一切法，或破壞一切法而云空也。
TX07n0005_pa867a06║六　以因緣所生法成般若義
TX07n0005_pa867a07║以一切法畢竟空故，遍計所執之四種顛倒分別皆不能起，而成為通達一切法真如
TX07n0005_pa867a08║實性之無分別智，此即所謂般若是也。梵語般若，此云智慧。蓋一切無漏法皆以般若
TX07n0005_pa867a09║為母；由般若究竟通達一切法緣生性空，乃能達到彼岸。由此般若，其餘布施、持戒
TX07n0005_pa867a10║等皆成為波羅密多，得以究竟圓滿佛果菩提。
TX07n0005_pa867a11║七　以因緣所生法成大悲菩提心
TX07n0005_pa867a12║大悲心亦由明因緣所生法義而起；謂宇宙一切法，既同是因緣所生，都是息息相
TX07n0005_pa868a01║關，物我同體。即以此地球上某人所說的一句話以推之，此一句話，其生因之來無始
TX07n0005_pa868a02║，其效果之去無終，其受於外緣者展轉無邊，其發於內身者澈究無中；故此一句話，
TX07n0005_pa868a03║即為無始、無終、無邊、無中之法界。進而就一切法之因緣推之，其無始、無終、無
TX07n0005_pa868a04║邊、無中，亦復如是。故法法遍攝一切，遍入一切。例如一人生在社會，雖由自己業
TX07n0005_pa868a05║識為因，復須父母等緣及社會教育等緣，才成一健全之人。一人如是，推至他人莫不
TX07n0005_pa868a06║如是，展轉增上，各有互相關係之緣。故一切法從其關係方面言，其助緣無量無邊，
TX07n0005_pa868a07║然此法之中心點亦不可得，以此法即因緣中所顯故。故究竟言之，一一法不但無始無
TX07n0005_pa868a08║終，而亦無邊無中也。所以謂其來也無始，其往也無終，其外也無邊，其內也無中。
TX07n0005_pa868a09║由此一法不但不離一切法，而亦遍攝遍入於一切法；從因緣所生法，而了達一切法皆
TX07n0005_pa868a10║無始無終無邊無中，則一切法皆攝在一人。一人如此，一切人莫不如此。即華嚴經中
TX07n0005_pa868a11║所謂『無盡法界，主伴重重，互攝互融』。由此舉心動念，自他眾生，平等平等，悉
TX07n0005_pa868a12║皆同體。以無眾生，則無諸佛，亦即離眾生諸佛則無自心，乃至離法界則無現前一念
TX07n0005_pa869a01║。由此不期然而然，乃發大悲心，以眾生之樂為自心之樂，以眾生之苦為自心之苦；
TX07n0005_pa869a02║故慈能與樂，悲能拔苦，即發起救人救眾生之菩提心。起心動念，皆以大眾利益為前
TX07n0005_pa869a03║提，誓得無上菩提也。
TX07n0005_pa869a04║八　以因緣所生法成究竟方便用
TX07n0005_pa869a05║若通達一切智，而發起大悲菩提心，設非具足種種方便用，亦終不能達到究竟圓
TX07n0005_pa869a06║滿。以雖有大悲心願救世救人，若未圓滿菩提之一切智智，作大方便，起大業用，依
TX07n0005_pa869a07║菩提心而圓滿四攝、六度等行，遍通一切方便法門，皆不能成辦。以因緣所生法，不
TX07n0005_pa869a08║但無始無終無邊無中，而且即始即終即邊即中，所謂：『心無所住，遇緣即宗』。即
TX07n0005_pa869a09║一切法皆是第一義諦，皆是波羅密多，皆是究竟方便，法法皆是妙法。故得其旨者，
TX07n0005_pa869a10║即毒藥成醍醐，反之、即醍醐而毒藥也。
TX07n0005_pa869a11║總上數義觀之，即因緣所生法，而成畢竟空，而成般若，而成大悲菩提心，而成
TX07n0005_pa869a12║究竟方便用。以此義故，因緣所生法總持一切佛法無不究竟，而為無上陀羅尼、第一
TX07n0005_pa870a01║陀羅尼也。（葦舫記）（見海刊十四卷九期）