TX07n0005_pa876a01║論掌珍論之真性有為空量
TX07n0005_pa876a02║呂澂君因明綱要，依瑜伽宗出清辨量五過，判為似比；然此量加「自許」言簡得
TX07n0005_pa876a03║成，可改作云：依我宗佛法真諦言：有為是空——宗；緣生故——因；如幻——喻。
TX07n0005_pa876a04║清辨簡以「我宗」，謂我中觀宗自許其真諦中諸法皆空，故有為與緣生及幻皆是空；
TX07n0005_pa876a05║復言「佛法真諦」，謂我宗唯許諸法皆空是佛法真諦；即奪小乘及瑜伽宗等但說佛法
TX07n0005_pa876a06║俗諦。
TX07n0005_pa876a07║對瑜伽宗宗上「真性非空不空」，可設雙關破之；詰云：「汝說非空不空，是遮
TX07n0005_pa876a08║是表」？若許前關，可出量違他順自云：汝所說真性非空不空，即我所說空——宗；
TX07n0005_pa876a09║許遮詞故——因；猶如「我所說空」——喻。依因明法，凡是遮詞，但遮非彼，不立
TX07n0005_pa876a10║何義；清辨所說之空，同是遮詞，故得為喻。
TX07n0005_pa876a11║若許後關，可出法自相相違量云：汝所說非空不空，真性應非真性——宗；許表
TX07n0005_pa877a01║空與不空之二分故——因；如牛二角——喻。共許牛二角非真性，故得為喻。
TX07n0005_pa877a02║然瑜伽宗不受後破，但受前破；以同清辨以非空不空是遮詞非表詞故。且瑜伽宗
TX07n0005_pa877a03║亦不受破，以說非空不空但遮世人執空為表，是故雙遮空與不空；不遮清辨遮詞之空
TX07n0005_pa877a04║，故兩相成而不相破。要之、許為遮詞，兩俱無過；許為表詞，兩俱有過。（見海刊
TX07n0005_pa877a05║九卷二期）