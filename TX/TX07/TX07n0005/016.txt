TX07n0005_pa878a01║大乘之革命
TX07n0005_pa878a02║佛法之於眾生，有因循者，人天乘是；有半因循半革命者，聲聞、緣覺之二乘是
TX07n0005_pa878a03║；而大乘則唯是革命而非因循。故大乘法，粗觀之，似與世間政教學術諸善法相同；
TX07n0005_pa878a04║細按之，則大乘法乃經過重重革命，達於革命澈底之後——謂大涅槃，乃建立為法界
TX07n0005_pa878a05║緣起，以彰事事無礙。其革命之工具，即「二空觀」是也。故摩訶衍論云：『以有如
TX07n0005_pa878a06║是大方便智，除滅無明，見本法身，自然而有不思議業種種之用』。事事無礙法界，
TX07n0005_pa878a07║似乎近於吠檀多及黑格爾等之汎神教，但其根本不同之點，即大乘之事事無礙法界，
TX07n0005_pa878a08║是已經過「二空觀」之澈底革命而離染純淨者。彼汎神教未經過二空教之澈底革命，
TX07n0005_pa878a09║故非清淨，而祇是眾生之雜染心境。可圖表示之：
TX07n0005_pa879a01║【圖】
TX07n0005_pa879a02║
TX07n0005_pa879a03║
TX07n0005_pa879a04║
TX07n0005_pa879a05║
TX07n0005_pa879a06║
TX07n0005_pa879a07║
TX07n0005_pa879a08║
TX07n0005_pa879a09║般若心云：菩薩依般若——即二空觀——故究竟涅槃；諸佛依般若故得阿耨多羅
TX07n0005_pa879a10║三藐三菩提——即事事無礙法界——；亦明斯義。此圖曲線表雜染生死法，直線表清
TX07n0005_pa879a11║淨常住法。生死故、流轉業繫苦海中，旅進旅退，飄泊無歸。常住故、超出苦海流轉
TX07n0005_pa879a12║——苦海流轉即世間義及生死義——外，隨緣任運，應現自在。而世間雖有種種政治
TX07n0005_pa880a01║革命、宗教革命、產業革命等，以求之惑業苦中故，無二空觀之澈底革命，故仍墮循
TX07n0005_pa880a02║環之因。故修學大乘者，必有二空觀之革命精神以貫澈之，不能茍安圖便，妄想從眾
TX07n0005_pa880a03║生界橫達佛界。從眾生界橫達佛界，則相似佛界之事事無礙，仍等於眾生界之汎神教
TX07n0005_pa880a04║耳。學華嚴真言者，未經過二空之澈底革命，亦不能達真實之事事無礙界。故華嚴須
TX07n0005_pa880a05║由理法界觀——即二空觀——經理事無礙法界觀，然後事事無礙。真言亦須以阿——
TX07n0005_pa880a06║即本空義——字為根本觀也。然大乘革命之進行果如何耶？茲分數章述之。
TX07n0005_pa880a07║一者　革眾生不定聚之命入正定聚命者，相續之義。一切眾生無始以來，忽邪
TX07n0005_pa880a08║忽正，忽大忽小，如猴在樹，似塵在風，轉變相續，種性不定；故大乘有習所成種性
TX07n0005_pa880a09║位，革除不定聚之相續，令入大乘正定聚中，永不退轉。故摩訶衍論云：依不定聚眾
TX07n0005_pa880a10║生，由有熏習善根力故，信業果報，能起十善厭生死苦，欲求無上菩提，得值諸佛，
TX07n0005_pa880a11║親承供養，修行信心，經一萬劫。以信心成就故，諸佛菩薩教令發心，或以大悲故能
TX07n0005_pa880a12║自發心，或因正法欲滅以護法因緣能自發心；如是信心成就得發心者，入正定聚——
TX07n0005_pa881a01║聚者、類也，住於大乘正信類中，畢竟不退。此即經過修行十信心位入初發心住位，
TX07n0005_pa881a02║從此但有前進，更無後退，已革除不定聚之惑命相續故。其修行信心之主要工夫，亦
TX07n0005_pa881a03║在修習二空真如觀也。見摩訶衍論修行信心分。
TX07n0005_pa881a04║二者　革眾生異生之命入大乘聖位眾生無始以來，隨業流轉，於五趣中或人、
TX07n0005_pa881a05║或天、或畜、或鬼，異類受生，以分別所起我法二執為異生性故。得入大乘正定聚後
TX07n0005_pa881a06║，則有十住、十行、十向之資糧位，及煖、頂、忍、世第一之加行位。以二空觀伏斷
TX07n0005_pa881a07║我法二執，經初無數劫滿，由世第一位無間頓斷分別所起我法二執，入真見道通達位
TX07n0005_pa881a08║，得聖性——由自發願不在此限——已革除異生性之業命相續故。
TX07n0005_pa881a09║三者　革眾生五乘之命入唯一大乘眾生無始以來，有世間出世間及有相無相等
TX07n0005_pa881a10║分別相續。入真見道後，依二空無分別智，於初地、二地修施戒，猶似人天世間之善
TX07n0005_pa881a11║；三地、四地修定慧及菩提分，猶似二乘出世之善；五地雖會世間出世間真俗兩智之
TX07n0005_pa881a12║相違，猶見有世間出世間之差別相；六地觀眾生緣起極有相邊際，猶與無相相違，類
TX07n0005_pa882a01║人天智；七地觀真空無相極功用邊際，猶與有相相違——由無相中有功用故，未能任
TX07n0005_pa882a02║運現相及土——類二乘智；經二無數劫滿，由第七地入第八地，於純無相觀不假功用
TX07n0005_pa882a03║故，能任運現相及土故，乃超過人天二乘之觀智，革斷有相無相等分別相違之智命相
TX07n0005_pa882a04║續，純一大乘法空妙行。
TX07n0005_pa882a05║四者　革眾生命入如來位眾生無始以來，捨前異熟取後異熟，有異熟識取得捨
TX07n0005_pa882a06║壞之苦相續，亦即依此故名眾生——受眾多生死故；離此則名如來，失眾生名；故此
TX07n0005_pa882a07║相續，即名為眾生命。由第八地純依法空智，歷九地十地至金剛道後，經三無數劫滿
TX07n0005_pa882a08║，頓斷煩惱障種及所知障種現，異熟識空，大圓無垢同時發故，入如來地，永斷先業
TX07n0005_pa882a09║所引之異熟報，革斷眾生苦命相續，證大涅槃，成大菩提，乃為不思議善常安樂解脫
TX07n0005_pa882a10║之事事無礙法界。
TX07n0005_pa882a11║世之談革命者，其亦知此最勝之革命乎？盍相率而從事乎此！（見海刊六卷一期）