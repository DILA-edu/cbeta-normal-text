TX07n0006_pb001a01║解深密經如來成所作事品講錄
TX07n0006_pb001a02║——二十六年七月在廬山大林寺講——
TX07n0006_pb001a03║
TX07n0006_pb001a04║　　　　懸論
TX07n0006_pb001a05║　　　　　一　釋經題略明全經綱要
TX07n0006_pb001a06║　　　　　二　釋譯題略敘四譯歷史
TX07n0006_pb001a07║　　　　　三　釋品題略明今講宗旨
TX07n0006_pb001a08║　　　　釋經
TX07n0006_pb001a09║　　　　　甲一　問答抉擇
TX07n0006_pb001a10║　　　　　　乙一　問答正宗
TX07n0006_pb001a11║　　　　　　　丙一　法化身相
TX07n0006_pb001a12║　　　　　　　　丁一　法身
TX07n0006_pb002a01║　　　　　　　　　戊一　正明法身
TX07n0006_pb002a02║　　　　　　　　　　己一　問
TX07n0006_pb002a03║　　　　　　　　　　己二　答
TX07n0006_pb002a04║　　　　　　　　　戊二　辨乘差別
TX07n0006_pb002a05║　　　　　　　　丁二　化身
TX07n0006_pb002a06║　　　　　　　　　戊一　化身作業
TX07n0006_pb002a07║　　　　　　　　　戊二　示現化身
TX07n0006_pb002a08║　　　　　　　丙二　言音差別
TX07n0006_pb002a09║　　　　　　　　丁一　三藏聖教
TX07n0006_pb002a10║　　　　　　　　　戊一　總問答三藏
TX07n0006_pb002a11║　　　　　　　　　戊二　別詳釋三藏
TX07n0006_pb002a12║　　　　　　　　　　己一　契經
TX07n0006_pb002a13║　　　　　　　　　　　庚一　總顯
TX07n0006_pb002a14║　　　　　　　　　　　庚二　別詳
TX07n0006_pb002a15║　　　　　　　　　　　　辛一　詳四事
TX07n0006_pb003a01║　　　　　　　　　　　　辛二　九事
TX07n0006_pb003a02║　　　　　　　　　　　　辛三　二十九事
TX07n0006_pb003a03║　　　　　　　　　　己二　調伏
TX07n0006_pb003a04║　　　　　　　　　　　庚一　直說
TX07n0006_pb003a05║　　　　　　　　　　　庚二　問析
TX07n0006_pb003a06║　　　　　　　　　　己三　本母
TX07n0006_pb003a07║　　　　　　　　　　　庚一　總標
TX07n0006_pb003a08║　　　　　　　　　　　庚二　別釋
TX07n0006_pb003a09║　　　　　　　　　　　　辛一　世俗相
TX07n0006_pb003a10║　　　　　　　　　　　　辛二　勝義相
TX07n0006_pb003a11║　　　　　　　　　　　　辛三　菩提分法所緣相
TX07n0006_pb003a12║　　　　　　　　　　　　辛四　行相
TX07n0006_pb003a13║　　　　　　　　　　　　　壬一　總引
TX07n0006_pb003a14║　　　　　　　　　　　　　壬二　別明
TX07n0006_pb003a15║　　　　　　　　　　　　　　癸一　諦實
TX07n0006_pb004a01║　　　　　　　　　　　　　　癸二　安住
TX07n0006_pb004a02║　　　　　　　　　　　　　　癸三　過失
TX07n0006_pb004a03║　　　　　　　　　　　　　　癸四　功德
TX07n0006_pb004a04║　　　　　　　　　　　　　　癸五　理趣
TX07n0006_pb004a05║　　　　　　　　　　　　　　癸六　流轉
TX07n0006_pb004a06║　　　　　　　　　　　　　　癸七　道理
TX07n0006_pb004a07║　　　　　　　　　　　　　　　子一　標數
TX07n0006_pb004a08║　　　　　　　　　　　　　　　子二　釋名
TX07n0006_pb004a09║　　　　　　　　　　　　　　　　丑一　觀待道理
TX07n0006_pb004a10║　　　　　　　　　　　　　　　　丑二　作用道理
TX07n0006_pb004a11║　　　　　　　　　　　　　　　　丑三　證成道理
TX07n0006_pb004a12║　　　　　　　　　　　　　　　　　寅一　略說
TX07n0006_pb004a13║　　　　　　　　　　　　　　　　　寅二　詳明
TX07n0006_pb004a14║　　　　　　　　　　　　　　　　　　卯一　標相
TX07n0006_pb004a15║　　　　　　　　　　　　　　　　　　卯二　釋相
TX07n0006_pb005a01║　　　　　　　　　　　　　　　　　　　辰一　清淨相
TX07n0006_pb005a02║　　　　　　　　　　　　　　　　　　　　巳一　標釋五清淨
TX07n0006_pb005a03║　　　　　　　　　　　　　　　　　　　　　午一　標
TX07n0006_pb005a04║　　　　　　　　　　　　　　　　　　　　　午二　釋
TX07n0006_pb005a05║　　　　　　　　　　　　　　　　　　　　　　未一　現見所得相
TX07n0006_pb005a06║　　　　　　　　　　　　　　　　　　　　　　未二　依心現見所得相
TX07n0006_pb005a07║　　　　　　　　　　　　　　　　　　　　　　未三　自類譬喻所引相
TX07n0006_pb005a08║　　　　　　　　　　　　　　　　　　　　　　未四　圓成實相
TX07n0006_pb005a09║　　　　　　　　　　　　　　　　　　　　　　未五　善清淨言教相
TX07n0006_pb005a10║　　　　　　　　　　　　　　　　　　　　巳二　問答一切智
TX07n0006_pb005a11║　　　　　　　　　　　　　　　　　　　　巳三　結成清淨相
TX07n0006_pb005a12║　　　　　　　　　　　　　　　　　　　辰二　非清淨相
TX07n0006_pb005a13║　　　　　　　　　　　　　　　　　　　　巳一　標
TX07n0006_pb005a14║　　　　　　　　　　　　　　　　　　　　巳二　釋相
TX07n0006_pb005a15║　　　　　　　　　　　　　　　　丑四　法爾道理
TX07n0006_pb006a01║　　　　　　　　　　癸八　總別
TX07n0006_pb006a02║　　　　　　　　　　　　辛五　自性相
TX07n0006_pb006a03║　　　　　　　　　　　　辛六　彼果相
TX07n0006_pb006a04║　　　　　　　　　　　　辛七　領受相
TX07n0006_pb006a05║　　　　　　　　　　　　辛八　障礙相
TX07n0006_pb006a06║　　　　　　　　　　　　辛九　隨順相
TX07n0006_pb006a07║　　　　　　　　　　　　辛十　過患相
TX07n0006_pb006a08║　　　　　　　　　　　　辛十一　勝利相
TX07n0006_pb006a09║　　　　　　　　丁二　總陀羅尼
TX07n0006_pb006a10║　　　　　　　　　戊一　問
TX07n0006_pb006a11║　　　　　　　　　戊二　許
TX07n0006_pb006a12║　　　　　　　　　戊三　說
TX07n0006_pb006a13║　　　　　　　　　　己一　長行
TX07n0006_pb006a14║　　　　　　　　　　己二　重頌
TX07n0006_pb006a15║　　　　　　　丙三　所起心相
TX07n0006_pb007a01║　　　　　　　　丁一　直說
TX07n0006_pb007a02║　　　　　　　　丁二　細辨
TX07n0006_pb007a03║　　　　　　　　　戊一　無行心起
TX07n0006_pb007a04║　　　　　　　　　戊二　化心有無
TX07n0006_pb007a05║　　　　　　　丙四　所行境界
TX07n0006_pb007a06║　　　　　　乙二　抉擇餘義
TX07n0006_pb007a07║　　　　　　　丙一　雙非三相
TX07n0006_pb007a08║　　　　　　　丙二　生佛關係
TX07n0006_pb007a09║　　　　　　　丙三　大小用別
TX07n0006_pb007a10║　　　　　　　丙四　身財增上
TX07n0006_pb007a11║　　　　　　　丙五　淨穢土別
TX07n0006_pb007a12║　　　　　甲二　名題時益
TX07n0006_pb007a13║　　　　　　乙一　問立名題
TX07n0006_pb007a14║　　　　　　乙二　說法時益
TX07n0006_pb007a15║
TX07n0006_pb008a01║懸　論
TX07n0006_pb008a02║解深密經有八品，此次所講的是末後一品，即是如來成所作事品。欲講此品，對
TX07n0006_pb008a03║全經的綱要，翻譯，與講此品之宗旨不能不先明白，故略分三段來說：
TX07n0006_pb008a04║一　釋經題略明全經綱要
TX07n0006_pb008a05║本經名解深密經，經是諸經通名，解深密是本經別名。解深密有三義：一、言深
TX07n0006_pb008a06║密者，即深奧隱密之法義；謂此經解釋深奧隱密的法義。佛在餘經雖曾將諸法隱略而
TX07n0006_pb008a07║說，但未詳明解說，唯此經獨將一切法甚深奧義顯了說出，故此名解深密，由此經能
TX07n0006_pb008a08║解達甚深隱密的法義故。二、言解深密者，亦名深密解脫，即謂眾生無始以來，無明
TX07n0006_pb008a09║煩惱，妄想顛倒深纏深縛，難得解脫；此經於分別瑜伽及地波羅密多二品中，廣令眾
TX07n0006_pb008a10║生從深幽細密之纏眠中解脫出來，且不同二乘唯證我空，不解法執，故言深密解脫，
TX07n0006_pb008a11║以能究竟解脫故。三、言解深密者，謂能開解佛果甚深秘密之無上妙法，即佛境界深
TX07n0006_pb009a01║奧難思，唯佛與佛乃能究竟，非諸凡愚妄想所度，言辭所及，此經能解佛果甚深境界
TX07n0006_pb009a02║，甚深功德，故名解深密也。
TX07n0006_pb009a03║此經有五卷八品，其所詮通境、行、果，能詮文字即名曰經。經的梵音是修多羅
TX07n0006_pb009a04║，又名素怛纜，譯義為線；謂能貫串攝持諸法諸義不散不失，如線貫花，此在印度之
TX07n0006_pb009a05║本義如此，與中國經字其義略同；所謂經緯，經即直線，以之引伸名聖哲常道，所謂
TX07n0006_pb009a06║『放諸四海而皆準，推諸萬世而不背』，則經義與修多羅義相當，其理甚明。經及律
TX07n0006_pb009a07║、論名三藏，此在三藏中經藏所攝；經藏最多，此是經中的一部。
TX07n0006_pb009a08║明全經綱要，是經有八品，第一是敘分，第二至第八都是正宗分，無流通分，因
TX07n0006_pb009a09║在後幾品末已各有流通分故。此經八品中第二至第五明境深密，第六至第七明行深密
TX07n0006_pb009a10║，第八明果深密；所以境行果即全經之大綱。
TX07n0006_pb009a11║第二、勝義諦相品，明般若真空之理；第三、心意識相品與第四一切法相品，明
TX07n0006_pb009a12║唯識法相之義；第五、無自性相品，真俗不二，空有圓融，會歸中道；這都是明境，
TX07n0006_pb010a01║亦即明理。第六、分別瑜伽品，明止與觀，止即定，觀即慧，瑜伽言相應，謂要解行
TX07n0006_pb010a02║相應，必修止觀，於止觀之相應心境如實分別，故言分別瑜伽；第七地波羅密品，明
TX07n0006_pb010a03║十波羅密之行，乃十地菩薩所修，地前菩薩未能真修，十地並由修此十波羅密圓滿，
TX07n0006_pb010a04║即到彼岸，圓證涅槃；此二品都是明行，在一切行中，瑜伽與十波羅密為一切行之中
TX07n0006_pb010a05║心。又、此二品有廣狹分別：竪則第六品明行廣，從初發心直至圓滿菩提皆修止觀故
TX07n0006_pb010a06║；第七明行狹，謂十波羅密必十地菩薩能修故，十地以前有十信、十住、十行、十回
TX07n0006_pb010a07║向之階段，經此種種階段，方能登地修十波羅密故。又、橫則第七品明行廣，總明十
TX07n0006_pb010a08║度行故；第六品明行狹，別明定慧度故；這是二品明行之差別。第八如來成所作事品
TX07n0006_pb010a09║，是明果，果即果位境界，果位事業，此品中所解釋即佛果法身化身之全體大用。
TX07n0006_pb010a10║二　釋譯題略敘四譯歷史
TX07n0006_pb010a11║現在所講的經本，是唐三藏玄奘法師譯的。此經本是釋迦牟尼佛所說，中國翻譯
TX07n0006_pb010a12║過來的譯本有四家不同：一、元魏菩提流支三藏，初翻此經名深密解脫經。二、宋求
TX07n0006_pb011a01║那跋陀羅三藏，翻此經名相續解脫經。三、梁陳間真諦三藏，翻此經名解節經。四、
TX07n0006_pb011a02║即唐三藏玄奘所翻此經，名解深密經。此中四翻，經名各有不同者，以梵文一字含有
TX07n0006_pb011a03║多義故；或言深密，或言相續，或言節，各據一義。例如中國文字，亦有多義；自在
TX07n0006_pb011a04║義，高空義，天然義，此翻義不同亦然。但確切完備者，唯第四玄奘法師所譯之解深
TX07n0006_pb011a05║密經，故後之誦講者皆依之。
TX07n0006_pb011a06║玄奘師在李唐初年，單身遊學西域十七年之久，載回中國而已翻譯之經論，有七
TX07n0006_pb011a07║十餘部千三百餘卷之多，在中國佛教譯史上很有光采，雅俗共知，毋須多為介紹。
TX07n0006_pb011a08║三　釋品題略明今講宗旨
TX07n0006_pb011a09║今所講者，名如來成所作事品。言如來者，即十種通號之一，如即如如不動不變
TX07n0006_pb011a10║不異之謂，遍一切法，離一切相，唯如如智證如如理，是即如義。又如即真實義，以
TX07n0006_pb011a11║本來如是故，不生不滅故，不增不減故，無變遷故，無毀壞故，唯如故名真實。由此
TX07n0006_pb011a12║不動義是如義，真實義是如義。然能究竟通達不動真實法性者，唯佛而已；而佛以大
TX07n0006_pb012a01║悲願故，即如而來眾生界現身說法，故名如來。又佛一切現化皆等同圓滿法身，清淨
TX07n0006_pb012a02║功德，故即來而如；所謂即來而如，用而常寂，即如而來，寂而常用；即為佛無住涅
TX07n0006_pb012a03║槃，不住生死，不住涅槃。不住生死，以能證窮真如法性，不住涅槃，以能化度法界
TX07n0006_pb012a04║眾生；故不於四威儀中而見如來，亦於四威儀中無不見如來，由此故名如來。
TX07n0006_pb012a05║言成所作事者，此品即明如來所說成就所作事業。在法身體上說如來既無所為，
TX07n0006_pb012a06║亦無所作；現在說所作事，即是從體起用，故有轉法輪，度眾生相。又、諸如來乘本
TX07n0006_pb012a07║願力以己所證真實功德，攝受眾生，現種種身，說種種法，能使眾生開示悟入佛之知
TX07n0006_pb012a08║見，故佛說法不但有為功德說法，推本窮源，即以無為功德而示現說。佛說法，不但
TX07n0006_pb012a09║化身，推本窮源，即以法身而起化身，佛無所為而無所不為，無所作而無所不作。眾
TX07n0006_pb012a10║生能依佛教法，由聞而思，由思而修，由修而證，是即如來成就所作事。復言品者，
TX07n0006_pb012a11║即品節義，全經有八節，此節專明如來成就所作之事，故言如來成所作事品。
TX07n0006_pb012a12║今所以講明此品者，略分三：一、法本故：吾人研究佛教欲明白學理，先要明白
TX07n0006_pb013a01║佛果，以教理皆是佛所證得清淨法界而流出，故佛果為諸法之本。佛果不明，即不能
TX07n0006_pb013a02║透澈教理，則非但深理莫明，即五乘共法之善惡業果，皆不能正知正信；不信解五乘
TX07n0006_pb013a03║共法善惡業果，即於出輪迴之三乘共法不知趣證，而大乘則尤以明了佛果為發菩提心
TX07n0006_pb013a04║第一義。所以，常人不明佛果功德，而以辨聰世智來推測佛法，皆屬虛妄分別。若知
TX07n0006_pb013a05║佛果，則知佛法由佛證知而說，乃起信解。今此品中即明佛果義，明佛果故即能通達
TX07n0006_pb013a06║輪迴生死善惡業果之法，了脫生死三乘之法，乃至無上甚深大乘之法。以欲明佛果為
TX07n0006_pb013a07║諸乘法本故，故講此品。
TX07n0006_pb013a08║二、念佛故：如本山是淨土道場，諸位多是念佛的善友，但念佛亦必知道佛果性
TX07n0006_pb013a09║相體用，才能如實念佛。許多念佛人，只知口念，不解心念，此即不能算真實念佛。
TX07n0006_pb013a10║應知持名念佛，觀像念佛，觀德念佛，實相念佛，皆要以佛為境，與心相應；故念佛
TX07n0006_pb013a11║是此心專注佛境，明記不昧不忘，是心念佛，是心即佛，方能算是真實念佛。詳細的
TX07n0006_pb013a12║說，無論持名念佛，觀像念佛、皆要由明了佛果境界而念念專注佛果境界，方克收效
TX07n0006_pb014a01║；為令念佛人能真實念佛，故講此品。
TX07n0006_pb014a02║三、趨果故：平常人略明佛法道理，即謂信佛學佛，然或以人天有漏業果為滿足
TX07n0006_pb014a03║，或以出世無漏小果為滿足，因對于佛果不能確切明了，故不能學菩薩而為真實佛子
TX07n0006_pb014a04║。當知學菩薩，必先發四宏誓願之菩提心，而能發此心，必先對佛果明了決定，乃能
TX07n0006_pb014a05║對無上菩提生決定希求心，對十波羅密多無畏難行，對法界眾生無畏難度，對圓滿佛
TX07n0006_pb014a06║果無畏難證。所以講確實些，學佛應曰學菩薩，必學菩薩乃真學佛。為明佛果，而發
TX07n0006_pb014a07║趣求心故，故講此品。
TX07n0006_pb014a08║明佛果功德，除佛地經外，以此品為最詳晰。以上三義，今講此品。
TX07n0006_pb014a09║釋　經
TX07n0006_pb014a10║甲一　問答抉擇
TX07n0006_pb014a11║乙一　問答正宗
TX07n0006_pb015a01║丙一　法化身相
TX07n0006_pb015a02║丁一　法身
TX07n0006_pb015a03║戊一　正明法身
TX07n0006_pb015a04║己一　問
TX07n0006_pb015a05║爾時、曼殊室利菩薩摩訶薩白佛言：『世尊！如佛所說如來法身，如來法身有何
TX07n0006_pb015a06║等相』？
TX07n0006_pb015a07║爾時者，即佛說地波羅密多品已竟時。曼殊室利菩薩，即文殊師利，譯名妙吉
TX07n0006_pb015a08║祥。菩薩、即已發菩提願之有情眾生。摩訶言大，以此菩薩為諸菩薩中大菩薩故；
TX07n0006_pb015a09║又智慧最大故。白、即仰白。佛、即無上正等正覺者。法身、即佛所證法性功德身
TX07n0006_pb015a10║；相、即法身之相；今欲明法身相故，文殊師利請佛為說。
TX07n0006_pb015a11║己二　答
TX07n0006_pb015a12║佛告曼殊室利菩薩曰：『善男子！若於諸地波羅密多，善修出離，轉依成滿，是
TX07n0006_pb016a01║名如來法身之相。當知此相，二因緣故不可思議：無戲論故，無所為故；而諸眾生計
TX07n0006_pb016a02║著戲論，有所為故』。
TX07n0006_pb016a03║如來因問而說法身相，故佛告言，顯答義也。十波羅密多，前五能成福德，後
TX07n0006_pb016a04║五能成智慧；由能善修此十波羅密多，即能出離煩惱障、業障、報障，福足慧足，
TX07n0006_pb016a05║證得轉依。轉依、有三義：一、轉所依，謂真如為轉迷成悟所依，諸識為轉染成淨
TX07n0006_pb016a06║所依。二、轉所捨，謂轉捨煩惱生死及劣無漏。三、轉所得，分二：一、所生得，
TX07n0006_pb016a07║謂轉八識成四智等。二、所顯得，謂離煩惱垢而得清淨涅槃。此轉依成滿相，即為
TX07n0006_pb016a08║如來法身之相，確指如來法身，正是轉所依真如，亦即轉顯所得之涅槃。然此中亦
TX07n0006_pb016a09║攝自受用身為相。復次、為防過謬故，明此法身相不可思議。何以不可思議？由二
TX07n0006_pb016a10║種道理名不可思議：一、無戲論故不可思議，以諸世間可思議法，皆屬虛妄而非真
TX07n0006_pb016a11║實，故所有言辭，皆為唐勞無益之戲論。此法身相，超過世間虛妄境故，非諸戲論
TX07n0006_pb016a12║所能及故。二、無所為故不可思議，諸佛法身圓滿究竟，更無所為，非如眾生橫計
TX07n0006_pb017a01║顛倒，著相追求，無有稍息；諸佛不爾，故無所為。然佛法身非如槁木死灰，故依
TX07n0006_pb017a02║止法身起化身用，雖依止法身起化身相用，亦無倒亂。全體起用，即用如體，自無
TX07n0006_pb017a03║所為，唯利益他，故無所為。由此二種道理，成佛法身不可思議；而諸眾生反此，
TX07n0006_pb017a04║以皆計著戲論，有所為故。
TX07n0006_pb017a05║戊二　辨乘差別
TX07n0006_pb017a06║『世尊！聲聞獨覺所得轉依，名法身不』？『善男子！不名法身』。『世尊！當
TX07n0006_pb017a07║名何身』？『善男子！名解脫身。由解脫身故，說一切聲聞獨覺與諸如來平等平等；
TX07n0006_pb017a08║由法身故說有差別。如來法身有差別故，無量功德最勝差別，算數譬喻所不能及』。
TX07n0006_pb017a09║前講法身相，今辨三乘差別。三乘謂聲聞、獨覺、菩薩。聲聞所得之果名阿羅
TX07n0006_pb017a10║漢，獨覺所得之果名辟支佛，菩薩所得之果名佛。此三皆出世法，聲聞、獨覺為小
TX07n0006_pb017a11║乘，菩薩為大乘。在此三乘果上皆有轉依，聲聞、獨覺亦捨煩惱生死得菩提涅槃，
TX07n0006_pb017a12║其轉依各有得、有捨。曼殊室利因三乘所捨、所得相似，故起問佛：聲聞、獨覺所
TX07n0006_pb018a01║得轉依名法身否？
TX07n0006_pb018a02║佛答：聲聞、獨覺所得轉依，不名法身。以法身唯佛果所證，非二乘所得，故
TX07n0006_pb018a03║二乘所得名解脫身。言身者，即體義，依止義，聚義。十法界有情皆有身，六凡以
TX07n0006_pb018a04║有漏五蘊或四蘊和合為身，二乘以五分無漏法為身，佛以法界性相無量功德莊嚴為
TX07n0006_pb018a05║身。五分法者：戒、定、慧、解脫、解脫知見。戒、定、慧為因，解脫、解脫知見
TX07n0006_pb018a06║為果。由解脫為涅槃果；由解脫知見為菩提果。今講解脫身者，消極方面，無大悲
TX07n0006_pb018a07║方便願力，積極功德，但能解脫煩惱障，出離分段生死，故名解脫身。
TX07n0006_pb018a08║經說三乘平等平等，由解脫身故；謂三乘同破人我執，證我空理，斷除煩惱，
TX07n0006_pb018a09║出離生死，同一解脫味，故說三乘平等平等。由斯佛果亦名阿羅漢，這皆由解脫身
TX07n0006_pb018a10║說；故本經亦云由解脫身故，一切聲聞、獨覺與諸如來平等平等。
TX07n0006_pb018a11║從如來所證法身來講，實與聲聞、獨覺不同，以佛法身無量功德所莊嚴故。起
TX07n0006_pb018a12║信論謂：一、體大，謂真如法性平等故。二、相大，謂如來藏具足無量性功德故。
TX07n0006_pb019a01║此相大即顯示法身功德與獨覺、聲聞差別。總就法身上之功德差別說，恆河沙數譬
TX07n0006_pb019a02║喻所不能及，與二乘解脫實大不同。由此，我們知道二乘解脫身非究竟，唯佛法身
TX07n0006_pb019a03║是究竟。故要真實發菩提心，學菩薩行，趨向佛果也。
TX07n0006_pb019a04║丁二　化身
TX07n0006_pb019a05║戊一　化身作業
TX07n0006_pb019a06║曼殊室利菩薩復白佛言：『世尊！我當云何應知如來生起之相』？佛告曼殊室利
TX07n0006_pb019a07║菩薩曰：『善男子！一切如來化身作業，如世界起一切種類；如來功德眾所莊嚴，住
TX07n0006_pb019a08║持為相。當知化身相有生起；法身之相無有生起』。
TX07n0006_pb019a09║上已明法身，此下明依法身所起之化身，故曼殊室利菩薩復白佛云：如來生起
TX07n0006_pb019a10║之相，由何因緣而得生起？佛告菩薩言：如來生起之相，但由化身而說。以佛法身
TX07n0006_pb019a11║是體，化身是用，化身依止法身，變現而起，作種種化身事業，如八相成道等。然
TX07n0006_pb019a12║化身生起如何？曰：一切如來化身作業，如世界起一切種類。此有二釋：一、喻顯
TX07n0006_pb020a01║，謂世界皆由三界五趣無量眾生共業而起，化身作業亦由法身無量功德合集而起，
TX07n0006_pb020a02║如眾生共業所起世界。二、直說，謂佛化身作業，隨器世界染淨差別所有一切種種
TX07n0006_pb020a03║眾生之類，而現化身亦有種種不同，此即化身生起之義，又化身之相云何？如來功
TX07n0006_pb020a04║德眾所莊嚴，住持為相。謂此化身，由眾多功德所莊嚴成，能順眾生住于世間。化
TX07n0006_pb020a05║身有三：一、大化身，住色究竟天，所現最高大身。二、小化身，住人間，現丈六
TX07n0006_pb020a06║金身。三、隨類化身，隨五趣眾生而現。又、此經合三身為二身：所講化身攝他受
TX07n0006_pb020a07║用身；如梵網經千華台上盧舍那即他受用身，千華上之千釋迦即大化身，百億釋迦
TX07n0006_pb020a08║即小化身。如是他受用身，及大小化身，總名化身，都為如來功德眾所莊嚴，住持
TX07n0006_pb020a09║天上人間，隨眾生而現示。由此化身之相變化而起，說有生起相；法身之相常住不
TX07n0006_pb020a10║變，無有生起。若說法身亦有生起相，即落戲論。
TX07n0006_pb020a11║復次、於一佛身，或說二身，或分三身，或四身、五身，六身、十身；這種種
TX07n0006_pb020a12║不同，皆是開合差別。今以平常所說三身，與本經二身，相攝立表如下：
TX07n0006_pb021a01║　　　　　　　　　┌─法──自 性 身────真如─┬─法身─┐
TX07n0006_pb021a02║　　　　　　　　　│　　　　　　　　　　　　　　　│　　　　│
TX07n0006_pb021a03║　　　　　　　　　│　　┌─自受用身──四智菩提─┘　　　　├此經二身
TX07n0006_pb021a04║　　　　常途三身─┼─報┤　　　　　　　　　　　　　　　　　│
TX07n0006_pb021a05║　　　　　　　　　│　　└─他受用身──為十地現─┬─化身─┘
TX07n0006_pb021a06║　　　　　　　　　│　　　　　　　　　　　　　　　│
TX07n0006_pb021a07║　　　　　　　　　└─化──三類化身───────┘
TX07n0006_pb021a08║在密宗言四身：其中等流身，即化身中的隨類化身。
TX07n0006_pb021a09║戊二　示現化身
TX07n0006_pb021a10║曼殊室利菩薩復白佛言：『世尊！云何應知示現化身方便善巧』？佛告曼殊室利
TX07n0006_pb021a11║菩薩曰：『善男子！遍於一切三千大千佛國土中，或眾推許增上王家，或眾推許大福
TX07n0006_pb021a12║田家，同時入胎、誕生、長大受欲、出家、示行苦行、捨苦行已成等正覺、次第示現
TX07n0006_pb021a13║，是名如來示現化身方便善巧』。
TX07n0006_pb021a14║此段菩薩問如何是示現化身的方便善巧？佛告菩薩：遍於三千大千世界等者，
TX07n0006_pb021a15║如一日月一地球為一小世界，積千小世界為一中世界，積千中世界為一大千世界，
TX07n0006_pb022a01║每一大千世界有一大化身佛；每一大千世界有百億小世界，每一小世界中有一小化
TX07n0006_pb022a02║身佛。在此小世界中，或生增上王家者，謂有權勢超眾人上，故言增上；如印度剎
TX07n0006_pb022a03║利貴族。或生大福田家者，以有道德可為世福田，即道德之家也。此即入胎之相；
TX07n0006_pb022a04║誕生、長大、乃至成等正覺，再加轉法輪、入涅槃，綜明八相成化身事。皆由如來
TX07n0006_pb022a05║方便善巧示現之相。
TX07n0006_pb022a06║丙二　言音差別
TX07n0006_pb022a07║丁一　三藏聖教
TX07n0006_pb022a08║戊一　總問答三藏
TX07n0006_pb022a09║曼殊室利菩薩復白佛言：『世尊！凡有幾種一切如來身所住持言音差別？由此言
TX07n0006_pb022a10║音所化有情，未成熟者令其成熟，已成熟者緣此為境速得解脫』？佛告曼殊室利菩薩
TX07n0006_pb022a11║曰：『善男子！如來言音，略有三種：一者、契經，二者、調伏，三者、本母』。『
TX07n0006_pb022a12║世尊！云何契經？云何調伏？云何本母？
TX07n0006_pb023a01║此明言音差別。曼殊室利菩薩又問佛曰：如來化身住世有幾言音，能使有情未
TX07n0006_pb023a02║成熟者令得成熟？已成熟者令得解脫？言有情者，有情識情愛，故名有情。言緣此
TX07n0006_pb023a03║為境者，即以如來言音為境，緣此境故，而能如理作意，審觀思維；以此清淨教法
TX07n0006_pb023a04║為因，能引生出世心而得解脫。然此言音有幾？佛答有三，立表如下：
TX07n0006_pb023a05║一、修 多 羅——經——契經
TX07n0006_pb023a06║二、毘 奈 耶——律——調伏
TX07n0006_pb023a07║三、磨呾理迦——論——本母
TX07n0006_pb023a08║
TX07n0006_pb023a09║言契經者，契有契理、契機之義，斯二缺一，不名契經；不契理即失體，不契
TX07n0006_pb023a10║機即失用，體用皆能契合，方名契經。言調伏者，調練三業，伏滅諸非，即行一切
TX07n0006_pb023a11║善，止一切惡，故依律儀則惡無不止、善無不作。言本母者，種種辨別為本，產生
TX07n0006_pb023a12║義理如母；由論解能明是非邪正等故，此不但佛弟子所造，在佛經中辨別義理亦此
TX07n0006_pb023a13║論藏攝。是為略說如來言音差別之相，下當廣釋。
TX07n0006_pb024a01║戊二　別詳釋三藏
TX07n0006_pb024a02║己一　契經
TX07n0006_pb024a03║庚一　總顯
TX07n0006_pb024a04║『曼殊室利！若於是處，我依攝事顯示諸法，是名契經。謂依四事，或依九事，
TX07n0006_pb024a05║或復依於二十九事。
TX07n0006_pb024a06║此段總顯契經差別。言是處者，即言音差別之處。依攝事者，即契經中所攝諸
TX07n0006_pb024a07║事，謂於言音差別之依攝事顯示諸法處，名為契經。事有四，或九，或二十九，茲
TX07n0006_pb024a08║當別釋。
TX07n0006_pb024a09║庚二　別詳
TX07n0006_pb024a10║辛一　詳四事
TX07n0006_pb024a11║『云何四事？一者、聽聞事，二者、歸趣事，三者、修學事，四者、菩提事。』
TX07n0006_pb024a12║此詳四事：一、聽聞事者，謂聞正法時從耳聞所得之慧，為聞所成慧，此中亦
TX07n0006_pb025a01║攝由聞而思之思所成慧。二、歸趣事者，由聞思為先而後起信，由信而生皈依趣向
TX07n0006_pb025a02║之念，皈依三寶，趣向涅槃，此即信願之心。三、修學事者，由皈依後而修戒、定
TX07n0006_pb025a03║、慧，此依戒定之慧名修所成慧。四、菩提事者，由前三事，於菩提分法已能趣修
TX07n0006_pb025a04║，當得證果成佛曰菩提事。
TX07n0006_pb025a05║辛二　九事
TX07n0006_pb025a06║『云何九事？一者、施設有情事，二者、彼所受用事，三者、彼生起事，四者、
TX07n0006_pb025a07║彼生已住事，五者、彼染淨事，六者、彼差別事，七者、能宣說事，八者、所宣說事
TX07n0006_pb025a08║，九者、諸眾會事。
TX07n0006_pb025a09║此中第一施設有情事者，即依五蘊而施設故。五蘊中第一色蘊即屬物質，指內
TX07n0006_pb025a10║四大、五塵，餘四屬精神，謂受能領納苦樂，想能想像而起言說，行能造作，識能
TX07n0006_pb025a11║了別。由此精神物質和合而成有情，有情即依五蘊而施設故。二、彼所受用事者，
TX07n0006_pb025a12║能受用即六根，所受用即六塵。三、彼生起事者，謂有情之生起，由於十二因緣：
TX07n0006_pb026a01║即無明、行、識、名色、六入、觸、受、愛、取、有、生、老死，此十二亦名十二
TX07n0006_pb026a02║緣起，有情緣此而起故。四、彼生已住事者，謂一切有情皆依食住。食有四種：謂
TX07n0006_pb026a03║段食，觸食，思食，識食。得禪定者，雖無段食，亦依靜慮觸思為食。五、彼染淨
TX07n0006_pb026a04║事，謂苦、集、滅、道。由苦、集流轉生死名染，由滅、道趣證涅槃名淨。六、彼
TX07n0006_pb026a05║差別事，此有五種：一、有情界；二、器世界；三、法界，謂蘊等法為有情器界所
TX07n0006_pb026a06║依；四、調伏界，即證得究竟聖果者；五、調伏方便界，即七賢——三賢、四加行
TX07n0006_pb026a07║等，能順向調伏故，言調伏方便界。七、能宣說事，謂佛為能宣說者，故佛為法本
TX07n0006_pb026a08║，無佛亦無有法。八、所宣說事，略則三藏，廣則十二分教。九、諸眾會事，約廣
TX07n0006_pb026a09║義，佛說法時有無量眾；約說有多四眾，今說人四眾謂沙門等，天四眾謂四王等。
TX07n0006_pb026a10║總上為契經所說九事。
TX07n0006_pb026a11║辛三　二十九事
TX07n0006_pb026a12║『云何名為二十九事？謂依雜染品：有攝諸行事；彼次第隨轉事；即於是中作補
TX07n0006_pb027a01║特伽羅想已，於當來世流轉因事；作法想已，於當來世流轉因事。依清淨品：有繫念
TX07n0006_pb027a02║於所緣事，即於是中勤精進事；心安住事；現法樂住事。超一切苦緣方便事；彼遍知
TX07n0006_pb027a03║事——此復三種：顛倒遍知所依處故，依有情想外有情中、邪行遍知所依處故，內離
TX07n0006_pb027a04║增上慢遍知所依處故；修依處事；作證事；修習事；令彼堅固事；彼行相事；彼所緣
TX07n0006_pb027a05║事；已斷未斷觀察善巧事。彼散亂事；彼不散亂事；不散亂依處事；修習劬勞加行事
TX07n0006_pb027a06║；修習勝利事；彼堅牢事；攝聖行事；攝聖行眷屬事；通達真實事；證得涅槃事；於
TX07n0006_pb027a07║善說法毘奈耶中，世間正見，超昇一切外道所得正見頂事；及即於此不修退事，於善
TX07n0006_pb027a08║說法毘奈耶中不修習故，說名為退，非見過失，故名為退。
TX07n0006_pb027a09║此明二十九事。雜染品有四事：一、有攝諸行事者，謂五陰。二、彼次第隨轉
TX07n0006_pb027a10║事者，謂十二因緣。三、即於此中作補特伽羅想已，於當來世流轉因事者，謂由我
TX07n0006_pb027a11║執想故，遂起煩惱造業受果，有三世流轉相。四、作法想已於當來世流轉因事者，
TX07n0006_pb027a12║謂由法執想故，即起煩惱造業受果，是謂依染品而有四事。
TX07n0006_pb028a01║又依清淨品有世間善四事：一、有繫念於所緣事者，謂即繫念於所緣聞法之事
TX07n0006_pb028a02║，此即聞所成慧。二、即於是中勤精進事者，謂於先所聞法，如理作意，精進推求
TX07n0006_pb028a03║，此即思所成慧。三、心安住事者，謂由前聞思已，心得安住於所緣法，此即欲界
TX07n0006_pb028a04║未至禪定。四、現法樂住事者，謂住於禪定心得安適，此即初禪以上根本禪定。—
TX07n0006_pb028a05║—上為世間八事。
TX07n0006_pb028a06║九、超一切苦緣方便事者，謂前四屬三界內世間善事，此下乃出世善事；世間
TX07n0006_pb028a07║有漏皆苦，出世離苦名超一切苦緣。方便者，謂觀四諦知苦、斷集，證滅、修道，
TX07n0006_pb028a08║以此順解脫分為超一切苦緣之方便。十、彼遍知事者，謂依苦諦遍知三界皆苦事，
TX07n0006_pb028a09║故名遍知。此有三種：一、顛倒遍知所依處故者，謂欲界以苦為樂故名顛倒，了知
TX07n0006_pb028a10║顛倒所依之處皆苦，故名顛倒遍知所依之處。二、依有情想外有情中，邪行遍知所
TX07n0006_pb028a11║依處故者，謂諸外道依有情想，或計大梵自在為有情主，如是邪行自生苦惱，是即
TX07n0006_pb028a12║了知彼色界是邪行所依止處，故是苦處。三、內離增上慢遍知所依處故者，謂成無
TX07n0006_pb029a01║色定者，未得謂得，未證謂證，是謂增上慢，在內法修定者必離如是增上慢，無色
TX07n0006_pb029a02║界是慢所依之處，故現了知亦是苦處。斯三皆屬知苦。十一、修依處事者，謂依斷
TX07n0006_pb029a03║煩惱業故名修，即斷集諦。十二、作證事者，謂證涅槃屬證滅。十三、修習事者，
TX07n0006_pb029a04║謂修三十七菩提分法，屬修道諦。此上四諦皆加行位順解脫分所修，故名方便事—
TX07n0006_pb029a05║—此五事為觀四諦事。十四、堅固事者，謂見道已，更不退故名堅固，即由前修順
TX07n0006_pb029a06║解脫分者，能證我空或二空所顯真如，在菩薩初地不退，聲聞初果不退。十五、彼
TX07n0006_pb029a07║行相事者，即相見道。十六、彼所緣事者，謂相見所緣四諦十六行相。十七、彼已
TX07n0006_pb029a08║斷未斷觀察善巧事者，謂能觀察已斷見惑，以生欣慰，未斷思惑，更勤功用，由此
TX07n0006_pb029a09║名觀察善巧——此四事為見道事。十八、彼散亂事者，謂修道才有散亂心。十九、
TX07n0006_pb029a10║彼不散亂事者，即住定位。二十、不散亂所依處事者，即根本禪定。二十一、修習
TX07n0006_pb029a11║劬勞加行事者，謂修習中精進不退，不畏勞苦，故名劬勞；向果位位進增，故名加
TX07n0006_pb029a12║行——此四為修道事。二十二、修習勝利事者，謂得涅槃，再無有退，故名勝利。
TX07n0006_pb030a01║二十三、堅牢事者，以無重退失故，故名堅牢。二十四、攝聖行事者，謂三乘菩提
TX07n0006_pb030a02║智，名為聖行。二十五、攝聖行眷屬事者，謂一切福慧為菩提眷屬。二十六、通達
TX07n0006_pb030a03║真實事者，謂能通達如實理故。二十七、證得涅槃事者，謂能究竟證得涅槃故——
TX07n0006_pb030a04║此六為解脫道事。二十八、於善說法毘奈耶中……事者，謂佛說經律，為使世間眾
TX07n0006_pb030a05║生得達究竟之唯一正見，超勝一切外道，由此故名正見頂事；由此正見能確定眾生
TX07n0006_pb030a06║聞法信心，皈依佛法。二十九、及即於此不修退事者，謂若得遇佛法而不能修習，
TX07n0006_pb030a07║是名為退；非要生起過患方名為退——此二簡除外道，策進初心。
TX07n0006_pb030a08║己二　調伏
TX07n0006_pb030a09║庚一　直說
TX07n0006_pb030a10║『曼殊室利！若於是處，我依聲聞及諸菩薩，顯示別解脫及別解脫相應之法，是
TX07n0006_pb030a11║名調伏』。
TX07n0006_pb030a12║此中言依聲聞，菩薩不言依獨覺者，以獨覺單獨修行，不須具有律儀；聲聞、
TX07n0006_pb031a01║菩薩具有律儀，故云我依聲聞及諸菩薩。梵言波羅提木叉，此云別解脫；即對各條
TX07n0006_pb031a02║戒律，能各別解脫過非，故云別解脫戒。言相應者，謂隨順戒律之法，即別解脫相
TX07n0006_pb031a03║應之法，綜此皆名調伏，是為直說。
TX07n0006_pb031a04║庚二　問析
TX07n0006_pb031a05║『世尊！菩薩別解脫幾相所攝』？『善男子！當知七相：一者、宣說受軌則事故
TX07n0006_pb031a06║，二者、宣說隨順他勝事故，三者、宣說隨順毀犯事故，四者、宣說有犯自性故，五
TX07n0006_pb031a07║者、宣說無犯自性故，六者、宣說出所犯故，七者、宣說捨律儀故。
TX07n0006_pb031a08║曼殊室利菩薩，於前已知戒律之相，復問菩薩戒律有幾種相。佛答有七：一、
TX07n0006_pb031a09║謂宣說受戒軌範儀式事。二、宣說根本重戒事，及隨順根本重戒事；梵音波羅夷，
TX07n0006_pb031a10║此譯他勝。三、宣說毀犯輕重事。四、宣說有犯自性者，即未證聖果凡夫等，名有
TX07n0006_pb031a11║犯戒自性，應時防範，已證聖果者，自性無犯，故名無犯自性。六、說懺悔犯戒事
TX07n0006_pb031a12║。七、宣說捨律儀故者，捨謂棄捨，如不信三寶而信外道而破見，毀破重戒；或有
TX07n0006_pb032a01║別緣，出家後還俗捨出家戒；在大乘說，若失菩提心，亦失菩薩戒；此名捨律儀事
TX07n0006_pb032a02║。總此七種名調伏相。
TX07n0006_pb032a03║己三　本母
TX07n0006_pb032a04║庚一　總標
TX07n0006_pb032a05║『曼殊室利！若於是處，我以十一種相決了分別顯示諸法，是名本母。何等名為
TX07n0006_pb032a06║十一種相？一者、世俗相，二者、勝義相，三者、菩提分法所緣相，四者、行相，五
TX07n0006_pb032a07║者、自性相，六者、彼果相，七者、彼領受開示相，八者、彼障礙法相，九者、彼隨
TX07n0006_pb032a08║順法相，十者、彼過患相，十一者、彼勝利相。
TX07n0006_pb032a09║佛告曼殊室利：我依十一相，決定分明顯示諸法，故名本母。十一相。下當別
TX07n0006_pb032a10║釋。
TX07n0006_pb032a11║庚二　別釋
TX07n0006_pb032a12║辛一　世俗相
TX07n0006_pb033a01║『世俗相者，當知三種：一者、宣說補特伽羅故，二者、宣說遍計所執自性故，
TX07n0006_pb033a02║三者、宣說諸法作用事業故。
TX07n0006_pb033a03║此世俗相有三：一、宣說補特伽羅者，此云數取趣，謂數數此生彼死取諸趣報
TX07n0006_pb033a04║身故。有生而死，死而生之有情，亦依世俗相說；若勝義則有情本空，即無補特伽
TX07n0006_pb033a05║羅事。二、宣說遍計所執自性者，謂對宇宙萬有諸法種種計度，此彼差別，常無常
TX07n0006_pb033a06║等差別，此亦依世俗相上說；若勝義相諸法本空，即無如此分別。三、宣說諸法作
TX07n0006_pb033a07║用事故者，此明因緣生果事，如造五趣因而生五趣果等差別，此亦依世俗相上說；
TX07n0006_pb033a08║若勝義相，因緣如幻，性本空故。總此三種，初二屬遍計我法世俗相，第三屬依他
TX07n0006_pb033a09║世俗相。
TX07n0006_pb033a10║辛二　勝義相
TX07n0006_pb033a11║『勝義相者，當知宣說七種真如故。
TX07n0006_pb033a12║勝義相即一切法皆空所顯真如，從能顯法說七真如：謂苦諦上說流轉真如，集
TX07n0006_pb034a01║諦上說邪行真如，滅諦上說清淨真如，道諦上說正行真如，以及從一切唯識說唯識
TX07n0006_pb034a02║真如，心言絕故說實相真如，假施設故說安立真如，總名七真如，是為勝利相。
TX07n0006_pb034a03║辛三　菩提分法所緣相
TX07n0006_pb034a04║『菩提分法所緣相者，當知宣說遍一切種所知事故。
TX07n0006_pb034a05║菩提果智名菩提分，所緣通真俗二諦，故言一切種；以無分別心遍知真俗不二
TX07n0006_pb034a06║等事，故言遍一切種所知事故。
TX07n0006_pb034a07║辛四　行相
TX07n0006_pb034a08║壬一　總引
TX07n0006_pb034a09║『行相者，當知宣說八行觀故。云何名為八行觀耶？一者、諦實故，二者、安住
TX07n0006_pb034a10║故，三者、過失故，四者、功德故，五者、理趣故，六者、流轉故，七者、道理故，
TX07n0006_pb034a11║八者、總別故。
TX07n0006_pb034a12║此中行即觀行，觀行有八，故名八行觀。下當別釋。
TX07n0006_pb035a01║壬二　別明
TX07n0006_pb035a02║癸一　諦實
TX07n0006_pb035a03║『諦實者，謂諸法真如。
TX07n0006_pb035a04║言諦實者，謂真理實義。諸法真如者，謂真如遍一切法，一切法以如為性。如
TX07n0006_pb035a05║、是常住性，普遍性；此如是，彼如是，遍一切處一切時無不如是，即一切法皆如
TX07n0006_pb035a06║實義，故言真如。
TX07n0006_pb035a07║癸二　安住
TX07n0006_pb035a08║『安住者，謂或安立補特伽羅，或復安立諸法遍計所執自性，或復安立一向、分
TX07n0006_pb035a09║別、反問、置記，或復安立隱密、顯了、記別、差別。
TX07n0006_pb035a10║此安住相有四：一、安立諸趣有情。二、安立蘊處界等種種遍計所執法。三、
TX07n0006_pb035a11║安立佛說法相，此亦有四：或以一向直說，或分別諸義而說，或反問而說，或置記
TX07n0006_pb035a12║不答：此為佛之說法四種方便。四、安立隱密義，顯了義，記別義——即授記事，
TX07n0006_pb036a01║差別義——即分理義。
TX07n0006_pb036a02║癸三　過失
TX07n0006_pb036a03║『過失者，謂我宣說諸雜染法，有無量門差別過患。
TX07n0006_pb036a04║我謂聖者假施設我，乃佛自稱。染謂本性染污，性染污法，在百法即二十六種
TX07n0006_pb036a05║煩惱。言雜染者，即有漏法，皆名雜染，雜有染法在內故。雜染略言有三：即無始
TX07n0006_pb036a06║以來煩惱雜染；由煩惱故，所作事業名業雜染；由業雜染故，則所得苦果名生雜染
TX07n0006_pb036a07║。總此雜染有無量差別，即此能為過患，過患即漏義，由雜染為過患因故。問：凡
TX07n0006_pb036a08║夫六識起善心時，云何亦稱雜染？答：第六所依末那，我執隨故，依此末那相應我
TX07n0006_pb036a09║執而起善心，亦名雜染，如布施執有我能布施等。
TX07n0006_pb036a10║癸四　功德
TX07n0006_pb036a11║『功德者，謂我宣說諸清淨法，有無量門差別勝利。
TX07n0006_pb036a12║此中清淨言無量差別者，謂得三乘聖果者，方得清淨一分；至佛乃能圓滿。於
TX07n0006_pb037a01║十地中，地地差別，由此差別展轉增勝而得勝利，故云差別勝利，而此勝利佛能宣
TX07n0006_pb037a02║說。
TX07n0006_pb037a03║癸五　理趣
TX07n0006_pb037a04║『理趣者，當知六種：一者、真義理趣，二者、證得理趣，三者、教導理趣，四
TX07n0006_pb037a05║者、遠離二邊理趣，五者、不可思議理趣，六者、意趣理趣。
TX07n0006_pb037a06║此中明佛說法之理趣有六：一、或以顯真實義為理趣。二、或以顯真智所證為
TX07n0006_pb037a07║理趣。三、或以化眾生示種種儀軌為理趣。四、或以遠離苦樂、斷常、生滅二邊為
TX07n0006_pb037a08║理趣。五、不可思議理趣者，謂顯超過平常之神通事，或顯超過尋思等之真如理，
TX07n0006_pb037a09║非思量言說所到，故言不思議。六、意趣理趣者，謂隨自意所樂意之所趣；或隨他
TX07n0006_pb037a10║意所樂意之所趣，故名意趣理趣。
TX07n0006_pb037a11║癸六　流轉
TX07n0006_pb037a12║『流轉者，所謂三世三有為相，及四種緣。
TX07n0006_pb038a01║流謂流動，轉謂轉變，如水之流動，如輪之轉變，故云流轉。云何流轉？即三
TX07n0006_pb038a02║世三有為相。三世者，如過去流轉至現在，現在流轉至未來。三有為相者，即一、
TX07n0006_pb038a03║生相，如人初出胎名生。二、住異相，如一期相似相續名住，即於住中而有剎那前
TX07n0006_pb038a04║後變異，住異同時，故合一相。三、滅相，如死後名滅。此三世三有為相，皆名流
TX07n0006_pb038a05║轉。言四緣者：謂因緣，增上緣，所緣緣，等無間緣；以四緣而生，亦屬流轉相。
TX07n0006_pb038a06║癸七　道理
TX07n0006_pb038a07║子一　標數
TX07n0006_pb038a08║『道理者，當知四種：一者、觀待道理，二者、作用道理，三者、證成道理，四
TX07n0006_pb038a09║者、法爾道理。
TX07n0006_pb038a10║子二　釋名
TX07n0006_pb038a11║丑一　觀待道理
TX07n0006_pb038a12║『觀待道理者：謂若因若緣，能生諸行，及起隨說，如是名為觀行道理。
TX07n0006_pb039a01║言觀待者，謂彼此相對有相當關係，觀此待彼名為觀待，如觀月暈而知有風，
TX07n0006_pb039a02║礎潤而知有雨，如是名為觀待。言有因緣所生諸行者，因謂主因，如稻麥等種；緣
TX07n0006_pb039a03║謂助緣，如水土等；行謂諸有為法，例稻麥等。諸有為法，皆有因緣而得生起，以
TX07n0006_pb039a04║及隨諸因緣所生諸行而起思想言說，如是名為觀待道理。
TX07n0006_pb039a05║丑二　作用道理
TX07n0006_pb039a06║『作用道理者：謂若因若緣，能得諸法，或能成辦，或復生已作諸業用，如是名
TX07n0006_pb039a07║為作用道理。
TX07n0006_pb039a08║言作用者，謂依法體有能生起作業之用，名為作用。作用云何？謂依因依緣未
TX07n0006_pb039a09║得諸法，今後能得；得已，未成辦者能得成辦圓滿；或已成後能更生起業用。如修
TX07n0006_pb039a10║定者，先未得定今能得定；得定已能圓滿修定，令定成辦；既成辦定，即能於定而
TX07n0006_pb039a11║起智慧神通業用，如是名為作用道理。
TX07n0006_pb039a12║丑三　證成道理
TX07n0006_pb040a01║寅一　略說
TX07n0006_pb040a02║『證成道理者：謂若因若緣，能令所立、所說、所標，義得成立，令正覺悟，如
TX07n0006_pb040a03║是名為證成道理。
TX07n0006_pb040a04║此中證成道理者，即以種種因緣證明成立之道理，名證成道理。在世學上即屬
TX07n0006_pb040a05║論理學，在佛學上即屬因明學。因明學雖在佛滅後，由龍樹、無著、天親、陳那等
TX07n0006_pb040a06║，始完成形式上的因明學，然亦原本於佛說。如此中證成道理，是因明學，以三支
TX07n0006_pb040a07║宗、因、喻、為規律，由此能確定諸法義。此中言所立者，謂所欲立之宗義。所說
TX07n0006_pb040a08║者，即所須陳說之法因義。所標者，標謂標舉綱領，於所舉綱領中應再分析。此中
TX07n0006_pb040a09║所立，云何以例證？如立：植物無常宗，此屬所立義；若但有所立，而無能立之因
TX07n0006_pb040a10║，聞者未能生信，於此必出能立因云：以因緣合成故，此為證明無常之理。若但有
TX07n0006_pb040a11║此理而無現例證成，亦不起聞者之智了，於此復舉喻云：如瓶盆等，聞者於此可得
TX07n0006_pb040a12║覺悟所立之無常義，以瓶盆等因緣合成，故瓶盆無常，植物係因緣合成故亦無常。
TX07n0006_pb041a01║由此以說者之言生因，而起聞者之智了。於是所立，所說，所標之義，而得成立。
TX07n0006_pb041a02║此在經中名證成道理，在論中名因明學。
TX07n0006_pb041a03║寅二　詳明
TX07n0006_pb041a04║卯一　標相
TX07n0006_pb041a05║『又此道理，略有二種：一者、清淨，二者、不清淨。由五種相，名為清淨。由
TX07n0006_pb041a06║七種相，名不清淨。
TX07n0006_pb041a07║卯二　釋相
TX07n0006_pb041a08║辰一　清淨相
TX07n0006_pb041a09║巳一　標釋五清淨
TX07n0006_pb041a10║午一　標
TX07n0006_pb041a11║『云何由五種相名為清淨？一者、現見所得相，二者、依止現見所得相，三者、
TX07n0006_pb041a12║自類譬喻所引相，四者、圓成實相，五者、善清淨言教相。
TX07n0006_pb042a01║午二　釋
TX07n0006_pb042a02║未一　現見所得相
TX07n0006_pb042a03║『現見所得相者：謂一切行皆無常性，一切行皆是苦性，一切法皆無我性，此為
TX07n0006_pb042a04║世間現量所得。如是等類，是名現見所得相。
TX07n0006_pb042a05║此中言現見者，在因明中屬現量，如眼對色，耳對聲，乃至身對觸，皆能分明
TX07n0006_pb042a06║現顯覺到者，皆屬現見所得相。又若於現在一切諸有為法現見其變遷死壞之無常性
TX07n0006_pb042a07║，或現了一切法有生老病等相之苦性，或現了知一切法皆因緣和集而成無獨立固定
TX07n0006_pb042a08║自體之無我性；凡此「無常」「苦」「無我性」之粗相，皆吾人現量所得，如是名
TX07n0006_pb042a09║現見所得相。
TX07n0006_pb042a10║未二　依止現見所得相
TX07n0006_pb042a11║『依止現見所得相者：謂一切行皆剎那性，他世有性，淨不淨業無失壞性。由彼
TX07n0006_pb042a12║能依麤無常性，見可得故。由諸有情種種差別，依種種業，現可得故。由諸有情若樂
TX07n0006_pb043a01║若苦，淨不淨業以為依止，現可得故。由此因緣，於不現見可為比度，如是等類，是
TX07n0006_pb043a02║名依止現見所得相。
TX07n0006_pb043a03║此中言依止者，此相微細，非現見所得，但依粗現見可得相，意識思想可以推
TX07n0006_pb043a04║得微細相故。如生老死等無常相，吾人現見可得，若剎那生滅性之細相，非吾人現
TX07n0006_pb043a05║見可得，唯佛菩薩慧眼能知。但吾人依一期生死粗相來推求，必有剎那生滅相。何
TX07n0006_pb043a06║以故？若一切相，初生時無剎那生滅性，則永久亦無生滅，以初生有生滅故，後復
TX07n0006_pb043a07║有生滅，如是推知一切法皆剎那性。又依現世有種種差別苦果，由造種種差別惡業
TX07n0006_pb043a08║，由此亦得推知現造種種善惡業，未來有種種樂苦果，由此推知他世有性。復依現
TX07n0006_pb043a09║在眾多有情有苦有樂，由夙世造淨不淨業，由此推知淨不淨業，定有種子住阿賴耶
TX07n0006_pb043a10║識中，為賴耶識攝持，而無失壞，如是名為淨不淨業無失壞性。由是微細相，雖現
TX07n0006_pb043a11║不可得，若以粗相亦可比度而知，是名依止現見可得相。
TX07n0006_pb043a12║未三　自類譬喻所引相
TX07n0006_pb044a01║『自類譬喻所引相者：謂於內外諸行聚中，引諸世間共所了知所得生死以為譬喻
TX07n0006_pb044a02║，引諸世間共所了知所得生等種種苦相以為譬喻，引諸世間共所了知所得不自在相以
TX07n0006_pb044a03║為譬喻。又復於外引諸世間共所了知所得衰盛以為譬喻，如是等類，當知是名自類譬
TX07n0006_pb044a04║喻所引相。
TX07n0006_pb044a05║此中言自類者，即同類義，同類相引，此彼證成，名自類譬喻所引相。此義云
TX07n0006_pb044a06║何？謂有為法情非情等諸集團中，皆得相引以為譬喻。如人皆有死，可證諸有為法
TX07n0006_pb044a07║無常相；如人皆有老死悲愁，可證諸眾生皆有苦相；如人皆依衣食而住，若無衣食
TX07n0006_pb044a08║住，即不能生活於世，如是可證諸法不自在相。此上就情非情內外諸相以為譬喻，
TX07n0006_pb044a09║顯示無常相，苦相，不自在相。或復專就外器世界亦有陰陽起伏，興廢消長，此即
TX07n0006_pb044a10║證明外器世界亦有盛衰之相。如是自類相引，以此證彼，皆名自類譬喻所引相。
TX07n0006_pb044a11║未四　圓成實相
TX07n0006_pb044a12║『圓成實相者：謂即如是現見所得相，若依止現見所得相，若自類譬喻所得相，
TX07n0006_pb045a01║於所成立決定能成，當知是名圓成實相。
TX07n0006_pb045a02║此中言圓成者，即圓滿成就真實之道理相。云何圓滿？無欠闕故，無謬誤故。
TX07n0006_pb045a03║依此無欠無闕無謬誤所成立之理，名圓成實相。所成立相云何？茲依因明量說：如
TX07n0006_pb045a04║諸色無常宗——在論理學名斷案；有變壞故因——在論理學名小前題；如香味等喻
TX07n0006_pb045a05║——論理學名結論。由此因喻決定能成所成立相，是名圓成實相。當知此中圓成實
TX07n0006_pb045a06║相，專就證成道理而言，與常途異。
TX07n0006_pb045a07║未五　善清淨言教相
TX07n0006_pb045a08║『善清淨言教相者：謂一切智者之所宣說，如言涅槃究竟寂靜，如是等類，當知
TX07n0006_pb045a09║是名善清淨言教相。善男子！是故由此五種相故，名善觀察清淨道理。由清淨故，應
TX07n0006_pb045a10║可修習』。
TX07n0006_pb045a11║此中言善清淨、簡不善、無記。凡一切法可分善、不善、無記三性；言善者，
TX07n0006_pb045a12║無諸過患，有諸勝利，與此相反名為不善。無記界於善不善中間，非善非不善，可
TX07n0006_pb046a01║善可不善。今言善清淨言教者，即簡諸世間一切教化。以佛法觀之，世間一切言教
TX07n0006_pb046a02║皆非善清淨，以皆有漏世智而起說故；在三量中唯現比量所起言說，非聖教量。善
TX07n0006_pb046a03║清淨言教者，即一切智者所起言說，無所不知，故名一切智，即此一切智者所起言
TX07n0006_pb046a04║說，聖教量攝。云何宣說善清淨？謂如說涅槃，涅槃者，即寂滅義；以滅一切煩惱
TX07n0006_pb046a05║生死，永久安靜，故名寂滅。又在大乘功德圓滿上說，亦名圓寂，以能圓滿寂靜故
TX07n0006_pb046a06║。宣說如是涅槃等相，名善清淨言教相。由上五相皆名清淨相，應善觀察！應善修
TX07n0006_pb046a07║習！於此解脫諸苦，安樂身心。
TX07n0006_pb046a08║巳二　問答一切智
TX07n0006_pb046a09║曼殊室利菩薩復白佛言：『世尊！一切智者相，當知有幾種』？佛告曼殊室利菩
TX07n0006_pb046a10║薩曰：『善男子！略有五種：一者、若有出現世間一切智聲，無不普聞；二者、成就
TX07n0006_pb046a11║三十二種大丈夫相；三者、具足十力，能斷一切眾生一切疑惑；四者、具足四無所畏
TX07n0006_pb046a12║宣說正法，不為一切他論所伏，而能摧伏一切邪論；五者、於善說法毘奈耶中，八支
TX07n0006_pb047a01║聖道，四沙門等，皆現可得。如是生故；斷疑網故；非他所伏能伏他故；聖道沙門現
TX07n0006_pb047a02║可得故。如是五種，當知名為一切智相。
TX07n0006_pb047a03║由上所講五相中，善清淨相最為重要。然善清淨相，依一切智者宣說，故曼殊
TX07n0006_pb047a04║室利菩薩復問一切智相有幾？佛告菩薩有五：一、若佛出現於世，一切智之聲名，
TX07n0006_pb047a05║天上人間無不普聞，由此皆尊為一切智者。二、佛能具足智慧、勇猛、慈悲等所現
TX07n0006_pb047a06║三十二種大丈夫相。言大丈夫者，即能擔當大事，普度眾生。此三十二相，可詳法
TX07n0006_pb047a07║數，茲不具說。三、能具足十力，力即大智慧力，由此智慧力，能斷眾生諸疑。十
TX07n0006_pb047a08║力者：一、是非判斷力，二、知種種業力，三、知禪定力，四、知眾生根力，五、
TX07n0006_pb047a09║知眾生好樂力，六、知眾生性力，七、知修道所至力，八、宿命力，九、天眼力，
TX07n0006_pb047a10║十、漏盡力。此中十力須八地菩薩方有，唯佛乃能圓滿。平常人雖亦於事物之理起
TX07n0006_pb047a11║判斷，而皆仍墮於疑惑，不得謂力；如鬼神仙天等雖有一分他心通等，亦非有決疑
TX07n0006_pb047a12║力；必於法界皆能透澈了知，方能得此十力。由此世之科學、哲學等皆在比量上推
TX07n0006_pb048a01║求判斷，究至末後，還是落於疑問，不得謂有十種大智慧力。四、具足四無畏者：
TX07n0006_pb048a02║一、佛已具足一切智，能無畏而說。二、佛已斷盡煩惱流轉，能無畏而說。三、於
TX07n0006_pb048a03║種種障道，能無畏而說。四、於斷盡諸苦，能無畏而說。由佛具此四種無畏，能不
TX07n0006_pb048a04║為邪論所動而摧伏一切邪論。
TX07n0006_pb048a05║五、佛能善說經法及律儀等，於此說中現有八正道者，謂順正道理之行有八種
TX07n0006_pb048a06║：一者、正見，二者、正思維，亦名正欲，三者、正語，四者、正業，五者、正命
TX07n0006_pb048a07║，六者、正精進，七者、正定，八者、正念。具此八種正當行為，名八正道。四沙
TX07n0006_pb048a08║門者：沙門即勤息義，勤修戒定慧，息滅貪瞋痴，故名沙門。又出家修行為因，沙
TX07n0006_pb048a09║門為果。果有四種：即須陀洹，斯陀含，阿那含，阿羅漢；此四曰沙門果。佛在世
TX07n0006_pb048a10║時，一生即可得到，後之眾生障重，雖有出家修行，亦不能成辦此四種果。總上五
TX07n0006_pb048a11║相，由初二相如是生故，由十力能斷疑網故，由四無畏，不為他伏能伏他故，由聖
TX07n0006_pb048a12║道沙門現可得故，具此五相，名一切智者。
TX07n0006_pb049a01║巳三　結成清淨相
TX07n0006_pb049a02║『善男子！如是證成道理，由現量故，由比量故，由聖教量故。由五種相，名為
TX07n0006_pb049a03║清淨。
TX07n0006_pb049a04║此結證成道理中清淨相。由現量證成者，謂如見色為黃等，名由現量證成。由
TX07n0006_pb049a05║比量證成者，謂由同類譬喻證成，即第二第三第四清淨相。由聖教量證成者，謂以
TX07n0006_pb049a06║聖教言說顯示涅槃等相，即第五清淨言教相。由此五相，名為清淨證成道理。
TX07n0006_pb049a07║辰二　非清淨相
TX07n0006_pb049a08║巳一　標
TX07n0006_pb049a09║『云何七種相名不清淨？一者、此餘同類可得相，二者、此餘異類可得相，三者
TX07n0006_pb049a10║、一切同類可得相，四者、一切異類可得相，五者、異類譬喻所得相，六者、非圓成
TX07n0006_pb049a11║實相，七者、非善清淨言教相。
TX07n0006_pb049a12║言不清淨者，有過失故名不清淨，理論迷謬錯誤故名為過；在因明論總有三十
TX07n0006_pb050a01║三過，謂犯宗過有九，犯因過有十四，犯喻過有十。由此三十三過，隨犯一過即不
TX07n0006_pb050a02║能確定其所立，樂因明者，當自詳之。此中言七相者，與因明中各過相當，茲配明
TX07n0006_pb050a03║如下：
TX07n0006_pb050a04║一、此餘同類可得相——即同品一分轉異品全分轉過
TX07n0006_pb050a05║二、此餘異類可得相——即異品一分轉同品全分轉過
TX07n0006_pb050a06║三、一切同類可得相——即同品全分轉異品全分轉過
TX07n0006_pb050a07║四、一切異類可得相——即不共不定異品全分轉過
TX07n0006_pb050a08║五、異類譬喻所得相——此屬喻上過
TX07n0006_pb050a09║六、非圓成實相——總前各過及三十三過中餘過而立
TX07n0006_pb050a10║七、非清淨言教相——此為略標七相
TX07n0006_pb050a11║
TX07n0006_pb050a12║巳二　釋相
TX07n0006_pb050a13║『若一切法意識所識性，是名一切同類可得相。若一切法相性業法因果異相，由
TX07n0006_pb051a01║隨如是一一異相，決定展轉各各異相，是名一切異類可得相。善男子！若於此餘同類
TX07n0006_pb051a02║可得相，及譬喻中有一切異類相者，由此因緣，於所成立非決定故，是名非圓成實相
TX07n0006_pb051a03║。又於此餘異類可得相，及譬喻中有一切同類相者，由此因緣，於所成立不決定故，
TX07n0006_pb051a04║是名非圓成實相。非圓成實故，非善觀察清淨道理，不清淨故，不應修習。若異類譬
TX07n0006_pb051a05║喻所引相，若非善清淨言教相，當知體性皆不清淨。
TX07n0006_pb051a06║此中釋相與前所標文次有異，欲釋此相，先明因明因相義。因相有三：一、遍
TX07n0006_pb051a07║是宗法性，二、同品定有性，三、異品遍無性；具此三相方成能立因相。於第一相
TX07n0006_pb051a08║不圓滿，即有不成等過，於第二第三相不圓滿，即有不決定等過，經中所言不清淨
TX07n0006_pb051a09║相者，即不決定過等所本也。今據經略釋過相。
TX07n0006_pb051a10║若一切法意識所識等者，此釋前所標中第三一切同類可得相。謂如立花是無常
TX07n0006_pb051a11║為宗，意識所知性故因。此意識所知因，不但遍無常之花，亦得遍常住之虛空等無
TX07n0006_pb051a12║為法，則此所知因，即不能決定花常與無常。若有作不定過云：瓶盆等是所知故，
TX07n0006_pb052a01║此花為如瓶盆等是無常？虛空無為是所知故，此花為如虛空無為是常耶？由此花之
TX07n0006_pb052a02║常無常即不能決定成立，是即此中一切同類可得之不清淨相，以所知言、遍於花等
TX07n0006_pb052a03║無常及虛空之常故。若一切法相性業法因果異相等者，此釋前第四一切異類可得相
TX07n0006_pb052a04║，即是不共不定。謂諸法各有相性業法因果差別之相，如聲是所聞性，色是所見性
TX07n0006_pb052a05║，味是所嘗性等等，因果性相展轉各異，此不共彼，彼不共此，今若所聞性為因，
TX07n0006_pb052a06║以證聲是無常相，是不應理。以此因只在此一法有，餘法皆無，雖此法有，不能得
TX07n0006_pb052a07║同類法以決定此法無常，故名不共不定，是即此中一切異類所得不清淨相，由此異
TX07n0006_pb052a08║因，不能決定常無常故。善男子等者，此釋前第一此餘同類可得相，即有同品一分
TX07n0006_pb052a09║轉異品遍轉過，如立花無常，若因通全分常一分無常，即不能確定是花常無常相，
TX07n0006_pb052a10║雖因中有一分同品相，由不能確定花是常無常性故，是名非圓成實相。又於此餘異
TX07n0006_pb052a11║類可得相等者，此釋前第二此餘異類可得相，即同品遍轉異品一分轉過，如立花無
TX07n0006_pb052a12║常，若因中雖遍無常而亦通常一分，是亦不能確定花是常無常性，以因中雖有全分
TX07n0006_pb053a01║同類相，由亦有一分異類相故，不能確定是無常，亦是非圓成實相。非圓成實故等
TX07n0006_pb053a02║者，此釋前第六非圓成實相，謂於前同異類相中既不能觀察決定，清淨無謬，即不
TX07n0006_pb053a03║能得清淨道理，不清淨故，不應修習。譬喻所引相等者，此合釋第五異類譬喻所引
TX07n0006_pb053a04║相，第七非善清淨言教相，謂如立聲無常為宗，無質礙為因，喻中則有異類譬喻之
TX07n0006_pb053a05║虛空相可得，即不能成立所立宗，由是以前能立之因相，亦有謬誤。又此皆非一切
TX07n0006_pb053a06║智者之言論，總名非善清淨言教相，此釋前證成道理中七種不清淨相竟。
TX07n0006_pb053a07║丑四　法爾道理
TX07n0006_pb053a08║『法爾道理者，謂如來出世，若不出世，法性安住，法住法界，是名法爾道理。』
TX07n0006_pb053a09║法爾義、雖與自然義相似，然佛學上之說法法原來如此，名為法爾。法無自性
TX07n0006_pb053a10║，故非自然，如水火等，水定是濕火定是熱；故水法爾濕，火法爾熱。又在因果相
TX07n0006_pb053a11║上說，此法有此法因，彼法有彼法果，常常時，恆恆時，法爾因果，體無雜亂。此
TX07n0006_pb053a12║法爾道理唯佛能證能說，然諸如來出世若不出世，法爾道理常住如是；故云法性安
TX07n0006_pb054a01║住，法住法界，是名法爾道理。言法性者，即一切法真義，普一切法空所顯性，此
TX07n0006_pb054a02║就勝義說；若約世俗，水是濕性，火是熱性，一切法各有特性，亦是此中所說之法
TX07n0006_pb054a03║性。安住者，謂一切法各各常住本位不變不動，故名法住。又法性者，佛未出世，
TX07n0006_pb054a04║未立言說，未宣說出來，故名法性。法住者，即佛出世已立言說，已宣說出來，故
TX07n0006_pb054a05║名法住。法界者，即法住能住於法性之中，法性能安立法住之內，性住不二，總一
TX07n0006_pb054a06║切法，故名法界。又界是因，即法性；法即法住；如是明一一法本來如是，故名法
TX07n0006_pb054a07║爾道理。
TX07n0006_pb054a08║癸八　總別
TX07n0006_pb054a09║『總別者，謂先總說一句法已，後後諸句差別分別，究竟顯了。
TX07n0006_pb054a10║謂先一句總說，後以餘句顯示。如先說一切法無我，一切法唯識等；後廣解何
TX07n0006_pb054a11║等一切法，如何無我，云何唯識等，別別而說。
TX07n0006_pb054a12║辛五　自性相
TX07n0006_pb055a01║『自性相者，謂我所說有行有緣，所有能取菩提分法；謂念住等，如是名為彼自
TX07n0006_pb055a02║性相。
TX07n0006_pb055a03║自性相者，謂彼緣佛所說而修觀行，即以三十七菩提分法為自性相。念住等者
TX07n0006_pb055a04║，謂菩提分法四念住為先，等餘四正勤，四如意足，七菩提分，八正道分，名為彼
TX07n0006_pb055a05║自性相。
TX07n0006_pb055a06║辛六　彼果相
TX07n0006_pb055a07║『彼果相者，謂若世間若出世間，諸煩惱斷，及所引發世出世間諸果功德，如是
TX07n0006_pb055a08║名為得彼果相。
TX07n0006_pb055a09║是中顯果相有二：一、斷果，由前菩提分法，斷諸煩惱所得之果，名為斷果。
TX07n0006_pb055a10║二、斷煩惱已，所證清淨功德，名所得果。由此二果名彼果相。
TX07n0006_pb055a11║辛七　領受相
TX07n0006_pb055a12║『彼領受開示相者，謂即於彼，以解脫智而領受之，及廣為他宣說開示，如是名
TX07n0006_pb056a01║為彼領受開示相。
TX07n0006_pb056a02║是中顯自他二益：領受即自益，開示即他益。三乘同得解脫，各有領受；如羅
TX07n0006_pb056a03║漢證我空，所領受即偏空法樂，菩薩佛證二空，所領受即無上自在法樂。由解脫智
TX07n0006_pb056a04║領受法樂已，復以自證種種功德為他宣說開示，令他亦能領受法樂，是名領受開示
TX07n0006_pb056a05║相。
TX07n0006_pb056a06║辛八　障礙相
TX07n0006_pb056a07║『彼障礙法相者，謂即於修菩提分法，能隨障礙諸染汙法，是名彼障礙法相。
TX07n0006_pb056a08║障礙者，如前修菩提分，若有障礙，即不能自悟悟他，若無障礙，即於自他而
TX07n0006_pb056a09║有二益。如修念住，於受執樂起貪，是即障礙法相。如修念住，乃至七覺支，八正
TX07n0006_pb056a10║道亦爾。
TX07n0006_pb056a11║辛九　隨順相
TX07n0006_pb056a12║『彼隨順法相者，謂即於彼多所作法，是名彼隨順法相。
TX07n0006_pb057a01║隨順法即能資助法，如修念住等時，復聞思諸行無常等教義，令念住等更得增
TX07n0006_pb057a02║進，是名隨順法相。
TX07n0006_pb057a03║辛十　過患相
TX07n0006_pb057a04║『彼過患相者，當知即彼諸障礙法所有過失，是名彼過患相。
TX07n0006_pb057a05║由前障礙法即生過患，如退戒失定，生起顛倒邪想，作種種惡，是名過患相。
TX07n0006_pb057a06║辛十一　勝利相
TX07n0006_pb057a07║『彼勝利相者，當知即彼諸隨順法所有功德，是名彼勝利相』。
TX07n0006_pb057a08║由前隨順相為因，能得勝利，是名勝利相。總上十一相，即為本母，以十一相
TX07n0006_pb057a09║顯了法義，決定法義。
TX07n0006_pb057a10║丁二　總陀羅尼
TX07n0006_pb057a11║戊一　問
TX07n0006_pb057a12║曼殊室利菩薩白佛言：『惟願世尊為諸菩薩略說契經、調伏、本母，不共外道陀
TX07n0006_pb058a01║羅尼義，由此不共陀羅尼義，令諸菩薩得入如來所說諸法甚深密意。』
TX07n0006_pb058a02║前已明三藏聖教言音差別，於此菩薩復問不共外道陀羅尼相。陀羅尼者，譯言
TX07n0006_pb058a03║總持，常途謂總一切法，持無量義；然今講總持，即一切法上義上皆有此總持義。
TX07n0006_pb058a04║故此釋陀羅尼有四：一、法陀羅尼，法即教法，於教法中，有字陀羅尼，句陀羅尼
TX07n0006_pb058a05║，偈陀羅尼等；由此一字，一句，一章，一偈，各各皆能總持一切法故。二、義陀
TX07n0006_pb058a06║羅尼，如一切法唯識，一切法皆空，一切法無我；由此一義能總持一切義，故名義
TX07n0006_pb058a07║陀羅尼。三、忍陀羅尼，忍即依定慧均等，而能印忍於法，如無生法忍等；故此忍
TX07n0006_pb058a08║即種種三昧，或種種圓通，種種解脫門，一攝一切，皆名忍陀羅尼。四、咒陀羅尼
TX07n0006_pb058a09║，咒即是禱告義，如稱念本尊咒，乃至念一句佛，皆有供養恭敬皈依，以祈攝受度
TX07n0006_pb058a10║脫，或有所成就意，是即咒義。於此所說四種陀羅尼中，此經菩薩所問，即就義陀
TX07n0006_pb058a11║羅尼而說。此總持佛法義之陀羅尼，甚深祕密，印定佛法，簡別外道，唯菩薩所需
TX07n0006_pb058a12║要證得，聲聞自利不必要故，由此為菩薩故問。
TX07n0006_pb059a01║戊二　許
TX07n0006_pb059a02║佛告曼殊室利菩薩曰：『善男子！汝今諦聽，吾當為汝略說不共陀羅尼義，令諸
TX07n0006_pb059a03║菩薩，於我所說密意言辭能善悟入。
TX07n0006_pb059a04║言諦聽者，即慎重而聽，由陀羅尼秘密甚深，故先為誡。
TX07n0006_pb059a05║戊三　說
TX07n0006_pb059a06║己一　長行
TX07n0006_pb059a07║『善男子！若雜染法，若清淨法，我說一切皆無作用，亦都無有補特伽羅，以一
TX07n0006_pb059a08║切種離所為故。非雜染法先染後淨，非清淨法後淨先染。凡夫異生，於麤重身，執著
TX07n0006_pb059a09║諸法、補特伽羅自性差別，隨眠妄見以為緣故，計我我所；由此妄見，謂我見、我聞
TX07n0006_pb059a10║、我嗅、我嘗、我觸、我知、我食、我作、我染、我淨，如是等類邪加行轉。若有如
TX07n0006_pb059a11║實知如是者，便能永斷麤重之身，獲得一切煩惱不住，最極清淨，離諸戲論，無為依
TX07n0006_pb059a12║止，無有加行。善男子！當知是名略說不共陀羅尼義』。
TX07n0006_pb060a01║此中有三分：若雜染等者，此顯染淨所依。無先後、謂一切法若染若淨體性皆
TX07n0006_pb060a02║空，性皆空故無作用；無自體故無有我；以一切法，法爾如是，亦無所為，無所為
TX07n0006_pb060a03║故，無始無終，無前無後，此就勝義諦說。又從法爾因緣如幻如化，無始業果相似
TX07n0006_pb060a04║相續，不可說染法先染後淨，或淨法後淨先染，如是染淨皆世俗諦法上相對而立，
TX07n0006_pb060a05║勝義諦則染淨且不可得，況有先後？故說一切法自體性皆空，是謂佛法不共外道陀
TX07n0006_pb060a06║羅尼義。
TX07n0006_pb060a07║又諸凡夫不了此故，受煩惱粗重身，執法執我，如是皆由無始潛伏在內無明勢
TX07n0006_pb060a08║力為緣。由我見故，執五蘊身為我；由法見故，執我所見所聞所嘗所觸所食所作，
TX07n0006_pb060a09║乃至我染我淨；如是等類，皆是邪加行轉。
TX07n0006_pb060a10║復次、若諸菩薩，由如實智慧力，便能真實了知一切法無我我所故，諸法體性
TX07n0006_pb060a11║本空，即能永斷一切煩惱粗重之身，一切煩惱滅故，得一切法最清淨性，遠離一切
TX07n0006_pb060a12║戲論，無為依止，無諸加行，境智如如，體性空寂，是名不共陀羅尼義。
TX07n0006_pb061a01║己二　重頌
TX07n0006_pb061a02║爾時、世尊欲重宣此義，復說頌曰：『一切雜染清淨法，皆無作用數取趣，由我
TX07n0006_pb061a03║宣說離所為，染污清淨非先後。於麤重身隨眠見，為緣計我及我所，由此妄謂我見等
TX07n0006_pb061a04║，我食我為我染淨。若如實知如是者，乃能永斷麤重身，得無染淨無戲論，無為依止
TX07n0006_pb061a05║無加行』。
TX07n0006_pb061a06║講陀羅尼中前已講長行，今講重頌，長行以散文而說，重頌以整句而說，即與
TX07n0006_pb061a07║詩之體裁相似。詩以四句為一首，頌文亦然，即以四句為一偈。重顯長行中義，故
TX07n0006_pb061a08║言重頌。依前長行有三小段，頌亦有三：初頌頌前長行雜染清淨等，謂一切法就勝
TX07n0006_pb061a09║義說體性皆空，此中空性離所為相，以一切空故，法法自體不可得，自體既無，亦
TX07n0006_pb061a10║無先後。復就世俗幻化法上說無定體，無定相，生滅相續，亦無始終，由前因得後
TX07n0006_pb061a11║果，由現果復為將來因，因果法爾，此為佛法正義。有一類執謂先由淨故，而後有
TX07n0006_pb061a12║染，滅染還歸於淨，或從空起有，滅有還空。不知一切法即空即有，即有即空，如
TX07n0006_pb062a01║在諸法體性上說無不皆空，若在幻化相上說無不皆有，以勝義法體自性空寂故，則
TX07n0006_pb062a02║無染淨先後相可得，以世俗法相似相續如幻如化，法亦如是故，亦無始終相可得。
TX07n0006_pb062a03║復就十二緣起流轉還滅上說，由流轉故成雜染，由還滅故成清淨；然所說還滅者，
TX07n0006_pb062a04║非謂還於以先之寂滅位，還是逆義，即於雜染中由老死逆觀到無明滅，則一切皆滅
TX07n0006_pb062a05║，故云還滅。由此染淨空平等性，是為佛法正義。若謂本來清淨是佛，由起染故而
TX07n0006_pb062a06║後成眾生，又由滅染還淨故，眾生而後又成佛，則佛與眾生成流轉。然經謂本來是
TX07n0006_pb062a07║佛者，就一切法本真如性說，以諸法空性不生不滅，不增不減，普遍一切，常常如
TX07n0006_pb062a08║是，即是法性佛，由此不但本來是佛，即現在亦是佛，未來亦是佛，以在佛真性上
TX07n0006_pb062a09║說，無有生滅流轉之世相故，由此染淨皆從幻化法上說。若由現在覺悟，於染法漸
TX07n0006_pb062a10║漸銷除，於淨法漸漸成滿，即由如如智而證如如理，能證無分別智與所證真如，冥
TX07n0006_pb062a11║契無二，平等平等，是即迷悟所依之根本佛法。於此應當抉擇明了，若妄生情計，
TX07n0006_pb062a12║則流外道，以上講第一頌。
TX07n0006_pb063a01║復次、第二頌頌迷為眾生義，由隨眠妄見——即無明緣起——為本，而起我我
TX07n0006_pb063a02║所執，造業受生，成流轉法。
TX07n0006_pb063a03║第三頌頌悟為聖者，謂能得如實智，了知法性不生不滅，由是能斷煩惱，解脫
TX07n0006_pb063a04║粗重身，得無染淨，亦無戲論，無為依止，無復加行，於此圓滿成辦佛果，得究竟
TX07n0006_pb063a05║淨，名為聖者。總前三段，就是佛法總義，明了此故，即能印定佛法，反之則成邪
TX07n0006_pb063a06║道，故此名為不共外道陀羅尼義。
TX07n0006_pb063a07║丙三　所起心相
TX07n0006_pb063a08║丁一　直說
TX07n0006_pb063a09║爾時、曼殊室利菩薩摩訶薩復白佛言：『世尊！云何應知諸如來心生起之相』？
TX07n0006_pb063a10║佛告曼殊室利菩薩曰：『善男子！夫如來者，非心意識生起所顯，然諸如來有無加行
TX07n0006_pb063a11║心法生起，當知此事猶如變化』。
TX07n0006_pb063a12║前第一段已說明法化身相，第二段又說三藏言音差別，於此曼殊室利更欲明如
TX07n0006_pb064a01║來心及心生起之相，故復白佛，而問云何應知諸如來心，又云何知如來心生起之相
TX07n0006_pb064a02║？佛答如來心非心意識生起所顯者，謂如來心非眾生心；眾生心由心意識而顯。心
TX07n0006_pb064a03║意識三有通有別，通則八識皆名心意識；別名者，前六識名識，第七名意，第八名
TX07n0006_pb064a04║心。此心有積集現起義，由積集諸法種子，執持不壞，復令諸法種子，後生起現行
TX07n0006_pb064a05║，故此心亦名為本識，是諸識之根本依故。講此心意識，在唯識論謂三能變識，以
TX07n0006_pb064a06║有因果能變相故。此就眾生心說，非如來心，以如來心如如不動，不取於相；非如
TX07n0006_pb064a07║眾生心，或以環境，或依目的而起滅。如來更不隨境熏變，有何目的而心生起？由
TX07n0006_pb064a08║此如來不但真空法性本來圓滿，其能顯聖智及所流言教亦是圓滿平等，故諸如來心
TX07n0006_pb064a09║，非心意識之所顯，無有加行心法生起。然如來現身說法之大慈大悲大願大力，云
TX07n0006_pb064a10║何而得生起？由此、當知如來生起之心，猶如變化，所謂變化者，雖有似無，若無
TX07n0006_pb064a11║而有，無心之心，化中之化，任運而起，不由加行，故曰猶如變化。此為直說所起
TX07n0006_pb064a12║心相。
TX07n0006_pb065a01║丁二　細辨
TX07n0006_pb065a02║戊一　無行心起
TX07n0006_pb065a03║曼殊室利菩薩復白佛言：『世尊！若諸如來法身，遠離一切加行，既無加行，云
TX07n0006_pb065a04║何而有心法生起』？佛告曼殊室利菩薩曰：『善男子！先所修習方便般若加行力故，
TX07n0006_pb065a05║有心生起。善男子！譬如正入無心睡眠，非於覺悟而作加行，由先所作加行勢力而復
TX07n0006_pb065a06║覺悟。又如正在滅盡定中，非於起定而作加行，由先所作加行勢力，還從定起。如從
TX07n0006_pb065a07║睡眠及滅盡定心更生起，如是如來，由先修習方便般若加行力故，當知復有心法生起
TX07n0006_pb065a08║』。
TX07n0006_pb065a09║此中菩薩乘前起問，如來法身既遠離加行，云何心法能得生起？佛答先由方便
TX07n0006_pb065a10║般若加行力故心得生起者，謂由先加行位，所修福德智慧資糧，由此資糧圓滿，為
TX07n0006_pb065a11║度眾生而起化心；或復由前本願力，為度眾生而起化心；由此先所修加行為遠因，
TX07n0006_pb065a12║後心得起。是義云何？借喻以顯，謂如無心睡眠——簡有心睡眠猶有夢中意識，是
TX07n0006_pb066a01║夢亦無極重睡眠，後時得醒，非於此睡眠中有加行而心得生起，乃由未入睡眠之時
TX07n0006_pb066a02║所作加行勢力，令心得起。又如正入滅盡定時，前六心心所法皆不生起，第七一分
TX07n0006_pb066a03║恆行亦不生起，後出定時，此等心心所法再得生起，非由定中有加行故心得生起，
TX07n0006_pb066a04║亦由未入定時所起加行勢力引心得生。如是無心睡眠及滅盡定，不由加行而得心起
TX07n0006_pb066a05║，諸佛法身遠離加行心得生起亦爾，由前方便般若勢力心得起故；此即無加行心起
TX07n0006_pb066a06║義。
TX07n0006_pb066a07║戊二　化心有無
TX07n0006_pb066a08║曼殊室利菩薩復白佛言：『世尊！如來化身，當言有心為無心耶』？佛告曼殊室
TX07n0006_pb066a09║利菩薩曰：『善男子！非是有心，亦非無心。何以故？無自依心故，有依他心故。』
TX07n0006_pb066a10║前明法身無加行得生起化心，菩薩於此化心有無還未能了，故復白問世尊，如
TX07n0006_pb066a11║來化身，當言有心當言無心耶？佛答：非是有心亦非無心者，謂若從勝義諦上說，
TX07n0006_pb066a12║有無相俱不可得，故不可說有心，亦不可說無心。若就世俗諦上說，依化身故而有
TX07n0006_pb067a01║化心，此化心非人天報心及鳥獸等報心，依眾生善根成熟增上緣，變化而有，故非
TX07n0006_pb067a02║無心。然依佛之自心，真實離相，亦非有心。何故如是非有非無？以無自依心有依
TX07n0006_pb067a03║他心故。無自依心者，依佛法身自性無心起相；有依他心者，依他眾生因緣成熟而
TX07n0006_pb067a04║有化心。在維摩經中，明凡夫依無明有愛而起身病，菩薩依大悲而有病，亦是無自
TX07n0006_pb067a05║依病，有依他病；故云眾生病故而菩薩病。以大悲故，隨眾生類，現身說法，而起
TX07n0006_pb067a06║化心。化身有粗細，化心亦有粗細：若在人中，隨人中思想言論而為說法，若在餘
TX07n0006_pb067a07║眾生中，亦隨餘眾生思想言論而為說法。至於佛自受用法身，雖等覺菩薩不能了知
TX07n0006_pb067a08║，若化身化心，則鳥獸等亦能知；如獼猴能知佛心，即可證化心可知。總知、佛以
TX07n0006_pb067a09║大悲力故，隨諸眾生而現化身化心，說種種法，悲愍撫慰，無所不至，即如現世所
TX07n0006_pb067a10║講兒童本位教育，教師亦必隨兒童之意趣而起教化，學童語，做童事，種種方便隨
TX07n0006_pb067a11║順兒童。諸佛對諸眾生亦然，故云無自依心，有依他心。又此中依他者，非常途依
TX07n0006_pb067a12║因緣生果之依他，謂佛或依凡夫，或依二乘，或依菩薩，即依一切眾生之他也。
TX07n0006_pb068a01║丙四　所行境界
TX07n0006_pb068a02║曼殊室利菩薩復白佛言：『世尊！如來所行，如來境界，此之二種，有何差別』
TX07n0006_pb068a03║？佛告曼殊室利菩薩曰：『善男子！如來所行，謂一切種，如來共有不可思議無量功
TX07n0006_pb068a04║德，眾所莊嚴清淨佛土。如來境界，謂一切種，五界差別。何等為五？一者、有情界
TX07n0006_pb068a05║，二者、世界，三者、法界，四者、調伏界，五者、調伏方便界。如是名為二種差別
TX07n0006_pb068a06║』。
TX07n0006_pb068a07║此中亦先由菩薩問而後佛答。言所行者，即所住義，諸佛住於佛住，即住無量
TX07n0006_pb068a08║功德莊嚴清淨佛土，諸佛清淨佛土，或共一佛土，或各一清淨佛土。化身所依之土
TX07n0006_pb068a09║，則隨他現，然亦由法性土自受用土為本，或現方便淨土，或現凡聖同居淨土，佛
TX07n0006_pb068a10║自所緣皆為淨土。如來境界，所說五種，如前已講。此二皆言一切種者，各盡一切
TX07n0006_pb068a11║種種差別故。此二差別者，所行唯佛界所緣境，境界即通九界眾生所緣之境，是為
TX07n0006_pb068a12║二種差別。
TX07n0006_pb069a01║乙二　抉擇餘義
TX07n0006_pb069a02║丙一　雙非三相
TX07n0006_pb069a03║曼殊室利菩薩復白佛言：『世尊，如來成等正覺，轉正法輪，入大涅槃，如是三
TX07n0006_pb069a04║種，當知何相』？佛告曼殊室利菩薩曰：『善男子！當知此三皆無二相，謂非成等正
TX07n0006_pb069a05║覺非不成等正覺，非轉正法輪非不轉正法輪，非入大涅槃非不入大涅槃。何以故？如
TX07n0006_pb069a06║來法身究竟淨故，如來化身常示現故』。
TX07n0006_pb069a07║前已講問答正宗竟，於正宗中義有未決了者，故復問答抉擇。菩薩先問：如來
TX07n0006_pb069a08║法身，既無差別，云何有成正覺，轉法輪，入涅槃三種相耶？佛答：此三皆無二相
TX07n0006_pb069a09║；云何無二？由法身化身而說無二，由法身究竟淨故，非成正等覺，非轉正法輪，
TX07n0006_pb069a10║非入大涅槃。由化身常現示故，非不成正等覺，非不轉正法輪，非不入大涅槃，由
TX07n0006_pb069a11║此故說此三皆無二相。
TX07n0006_pb069a12║丙二　生佛關係
TX07n0006_pb070a01║曼殊室利菩薩復白佛言：『世尊！諸有情類，但於化身見聞奉事生諸功德，如
TX07n0006_pb070a02║來於彼有何因緣』？佛告曼殊室利菩薩曰：『善男子！如來是彼增上所緣之因緣故
TX07n0006_pb070a03║。又彼化身，是如來力所住持故』。
TX07n0006_pb070a04║前明化身依佛法身而現，故此菩薩復問：眾生恭敬供養既依化身，諸佛法身與
TX07n0006_pb070a05║諸眾生有何因緣？佛告菩薩：如來法身能起化身，化身能為眾生增上緣，法身又為
TX07n0006_pb070a06║化身增上緣等因緣，故言如來是彼增上所緣之因緣故。是中因緣即含佛果功德，由
TX07n0006_pb070a07║此功德能起化身，化身復為眾生增上。又言化身為如來力所住持者，即華嚴經中所
TX07n0006_pb070a08║言住持身，此亦由法身住持力，化身及舍利等依彼而住，由此化身即法身用。
TX07n0006_pb070a09║丙三　大小用別
TX07n0006_pb070a10║曼殊室利菩薩復白佛言：『世尊！等無加行，何因緣故如來法身，為諸有情放大
TX07n0006_pb070a11║智光，及出無量化身影像？聲聞、獨覺解脫之身，無如是事』？佛告曼殊室利菩薩曰
TX07n0006_pb070a12║：『善男子！譬如等無加行，從日月輪，水火二種頗胝迦寶放大光明，非餘水火頗胝
TX07n0006_pb071a01║迦寶，謂大威德有情所住持故，諸有情業增上力故。又如從彼善工業者之所雕飾，末
TX07n0006_pb071a02║尼寶珠出印文像，不從所餘不雕飾者。如是緣於無量法界方便般若，極善修習磨瑩，
TX07n0006_pb071a03║集成如來法身，從是能放大智光明，及出種種化身影像，非惟從彼解脫之身，有如斯
TX07n0006_pb071a04║事』。
TX07n0006_pb071a05║菩薩復問，前說佛果如來既無加行生起，有何因緣如來法身放大智光，復能現
TX07n0006_pb071a06║出無量化身影像？聲聞、獨覺所得解脫之身亦無加行，云何不能起大智光及現無量
TX07n0006_pb071a07║化身影像？佛告菩薩：先以喻顯，譬如從日月輪等者，是中頗胝迦寶，即水火所成
TX07n0006_pb071a08║之精寶，是寶瑩澈潔晶，此日月即是水火所成之精寶，與水火所成精寶同無加行，
TX07n0006_pb071a09║而日月輪火水頗胝迦寶即能放光，餘水火頗胝迦寶即不能放光，是中有何因緣？在
TX07n0006_pb071a10║佛法上講，日月二輪有大威德等有情能住持於中，故能放光。復就人間等有情應感
TX07n0006_pb071a11║光明之增上力，故能放光。有此二種因緣，雖同無加行，而有放光不放光之別。又
TX07n0006_pb071a12║如、末尼寶珠，若從工匠善巧雕飾出來者，即有印文像現，若未雕飾者，即無如是
TX07n0006_pb072a01║印文像現。
TX07n0006_pb072a02║由是二種譬喻，即知如來法身與二乘解脫身雖同無加行，而諸如來於因位中，
TX07n0006_pb072a03║有無量方便福智資糧所集成法身，經三大劫善習瑩磨，由是能放大智慧光，又以無
TX07n0006_pb072a04║量善巧積集福智之所雕飾，故能現出種種化身化心之相，非諸聲聞等解脫之身有如
TX07n0006_pb072a05║是事，是為法身與解脫身功用差別。
TX07n0006_pb072a06║丙四　身財增上
TX07n0006_pb072a07║曼殊室利菩薩復白佛言：『世尊！如世尊說，如來菩薩威德住持，令諸眾生於欲
TX07n0006_pb072a08║界中，生剎帝利、婆羅門等大富貴家，人身財寶無不圓滿，或欲界天，色無色界，一
TX07n0006_pb072a09║切身財圓滿可得。世尊！此中有何密意』？佛告曼殊室利菩薩曰：『善男子！如來菩
TX07n0006_pb072a10║薩威德住持，若道若行，於一切處，能令眾生獲得身財皆圓滿者，即隨所應，為彼宣
TX07n0006_pb072a11║說此道此行。若有能於此道此行正修行者，於一切處所獲身財無不圓滿。若有眾生於
TX07n0006_pb072a12║此道行違背輕毀，又於我所起損惱心及瞋恚心，命終已後，於一切處所得身財無不下
TX07n0006_pb073a01║劣。曼殊室利！由是因緣，當知如來及諸菩薩威德住持，非但能令身財圓滿，如來菩
TX07n0006_pb073a02║薩住持威德，亦令眾生身財下劣。』
TX07n0006_pb073a03║此中增上即增上緣，由佛大威德令正法住世增上力故，眾生若由此修善，即能
TX07n0006_pb073a04║生種種福報，感得業報身圓滿，及資用圓滿。如新譯菩提道次第論說增上生及決定
TX07n0006_pb073a05║勝，謂由世間善業福報增上，能得出世菩提勝果。此即學菩薩者，於因地中，必得
TX07n0006_pb073a06║身財增上福報，若二乘則不必有此增上，以彼不須修習度生方便，於三界中生厭離
TX07n0006_pb073a07║故。由此菩薩復問：如來菩薩住世，能令三界有情身財圓滿，此中有何密意？佛告
TX07n0006_pb073a08║菩薩，如來菩薩住世，或道，或行，眾生若有於此道此行相應者，菩薩即為宣說：
TX07n0006_pb073a09║道、如人天十善業道，行、如所行十善業行及出世波羅密等行。聞道行已，若順道
TX07n0006_pb073a10║行正修行者，即能獲得依報正報圓滿之果。或有眾生於如來佛，及諸正法，並菩薩
TX07n0006_pb073a11║僧生輕毀者，所得身財無不下劣。由是解了深密意義，如來菩薩威德住世，非但能
TX07n0006_pb073a12║令眾生身財圓滿，亦令眾生身財下劣。
TX07n0006_pb074a01║丙五　淨穢土別
TX07n0006_pb074a02║曼殊室利菩薩復白佛言：『世尊！諸穢土中，何事易得，何事難得？諸淨土中，
TX07n0006_pb074a03║何事易得，何事難得』？佛告曼殊室利菩薩曰：『善男子！諸穢土中，八事易得，二
TX07n0006_pb074a04║事難得。何等名為八事易得？一者、外道，二者、有苦眾生，三者、種姓家世興衰差
TX07n0006_pb074a05║別，四者、行諸惡行，五者、數犯尸羅，六者、惡趣，七者、下乘，八者、下劣意樂
TX07n0006_pb074a06║加行菩薩。何等名為二事難得？一者、增上意樂加行菩薩之所遊集，二者、如來出現
TX07n0006_pb074a07║於世。曼殊室利！諸淨土中，與上相違；當知八事，甚為難得，二事易得。』
TX07n0006_pb074a08║在第四段中之如來所行，即天台之常寂光淨土，實報莊嚴土，在此經即屬法性
TX07n0006_pb074a09║自受用土，為純淨土；如來境界，通於淨穢。而此段所講淨穢二土，皆屬他受用身
TX07n0006_pb074a10║及化身所依之他受用土，變化土而講。如華藏及極樂淨土，推其本源，都是法性自
TX07n0006_pb074a11║受用土，而其現相則通他受用變化土。如極樂世界之上品上生，即生他受用土，其
TX07n0006_pb074a12║餘都是生變化土。極樂世界本是佛之悲願增上力成，然佛法性自受用土，若菩薩見
TX07n0006_pb075a01║即為他受用土，若二乘凡夫見即變化土，由此佛土是通，隨所見異。今此分別淨穢
TX07n0006_pb075a02║有二：一、穢土分別，菩薩欲明淨穢二土差別之相，故先白佛，問淨穢土何事難得
TX07n0006_pb075a03║，何事易得？佛答菩薩：諸穢土中八事易得，二事難得。言八事者：一、外道者，
TX07n0006_pb075a04║謂外道別有其道理、道行、道果，自立教化，率領教眾，唱說己義，以為唯一最勝
TX07n0006_pb075a05║之道；如自在梵天等，於我於法，而起種種邪執，虛妄安立，此即見濁。二、有苦
TX07n0006_pb075a06║眾生者，謂諸凡夫耽著財、色、名、食、睡，一旦於此五欲感覺痛苦，想求出離，
TX07n0006_pb075a07║訪道尋師，而又妄投外道，為之迷亂顛倒，愈生諸苦，此即眾生濁。三、種姓家世
TX07n0006_pb075a08║興衰差別者，謂如貴族種姓，或帝王家世，當其隆盛之時，歌台弦響，吳姬楚燕，
TX07n0006_pb075a09║一旦人去樓空，花殘院寂，滿目凄涼，所謂「舊時王謝堂前燕，飛入尋常百姓家」
TX07n0006_pb075a10║者，此穢土之種姓世家不能久住之明證，亦屬眾生濁。四、諸惡行者，謂如殺盜等
TX07n0006_pb075a11║之粗相惡行，皆由過去勢力所引，或由現在環境所逼，如現在之鬥爭殺伐，雖為求
TX07n0006_pb075a12║生存所支配，亦為過去惡業之報，此為穢土中極明顯之形狀，此屬煩惱濁。五、數
TX07n0006_pb076a01║犯尸羅者，尸羅即清淨義，由諸眾生，造業受果，常時熱惱，聖人視此而生悲愍，
TX07n0006_pb076a02║遂定律儀以為防範，消除熱惱令得清涼。但諸眾生為境所驅，雖有律儀，不能持守
TX07n0006_pb076a03║，由是不得清涼，此在穢土，常時易見，亦屬煩惱濁。六、惡趣者，六道以言有四
TX07n0006_pb076a04║惡趣，五趣以言，有三惡趣，此等皆為不善業招，此亦穢土之明證，亦屬眾生濁。
TX07n0006_pb076a05║七、下乘者，若三乘、則大乘為上乘，聲聞獨覺為下乘。若五乘、即人天為下乘；
TX07n0006_pb076a06║在濁土中多下乘法。八、下劣意樂者，謂初發心菩薩，有增上意樂，有下劣意樂者
TX07n0006_pb076a07║；下劣意樂者，謂雖發心不能堅固，易生退卻，或退小乘，或失信心。如是菩薩所
TX07n0006_pb076a08║有善根，非極廣大，名為下劣，穢土多有此類菩薩。後二種通劫濁、命濁。以上八
TX07n0006_pb076a09║種皆穢土中易得。
TX07n0006_pb076a10║穢土中難得有二者；一、增上意樂等者，增上意樂菩薩，或地前者，或登地者
TX07n0006_pb076a11║：如極樂世界諸上善人俱會一處，即通初發心菩薩；若由根本智親證真如已精修勝
TX07n0006_pb076a12║進行，即地上菩薩。如是增上意樂菩薩，皆能勤修福慧資糧，難行能行，難忍能忍
TX07n0006_pb077a01║，如是菩薩少以穢土為遊集處，故云難得增上意樂加行菩薩之所遊集。二、難得如
TX07n0006_pb077a02║來出現於世者，以穢土中眾生業重根性劣故，少感如來出現於世。此上就穢土中分
TX07n0006_pb077a03║別八事易得，二事難得。
TX07n0006_pb077a04║二、淨土分別，言難得與易得者，若依佛法性自受用淨土，二事皆不可得，若
TX07n0006_pb077a05║他受用淨土，即此中第七下乘，第八下劣意樂難得。經言八事難得者，即通報土化
TX07n0006_pb077a06║土言，如十六觀經中有九品生，言之備詳。然報化淨土中二事易得，不同穢土。於
TX07n0006_pb077a07║此淨穢二土若能明了，若修菩薩行者，必於穢土而度眾生，然以智慧猶弱，未能入
TX07n0006_pb077a08║穢土中行菩薩行，可往生淨土先求得不退，然後化生穢土，以廣度眾生，故於此穢
TX07n0006_pb077a09║土中仗佛增上力以往生淨土。然此求生淨土與求人天福報不同，求淨土最低，已有
TX07n0006_pb077a10║出離三界苦之心，若大乘之求生淨土，純為要成能廣度眾生之菩薩能力。如明藕益
TX07n0006_pb077a11║大師謂有二願：一、往生極樂，二、遍入地獄，是為大乘之求生淨土義。
TX07n0006_pb077a12║甲二　名題時益
TX07n0006_pb078a01║乙一　問立名題
TX07n0006_pb078a02║爾時、曼殊室利菩薩摩訶薩白佛言：『世尊！於是解深密法門中，此名何教？我
TX07n0006_pb078a03║當云何奉持』？佛告曼殊室利菩薩摩訶薩曰：『善男子！此名如來成所作事了義之教
TX07n0006_pb078a04║；於此如來成所作事了義之教，汝當奉持』。
TX07n0006_pb078a05║上來正宗已盡，菩薩復問，於此所說解深密教，當以何名以名此教？我當云何
TX07n0006_pb078a06║奉持此教？言奉持者，以一名總持一切法不散不失，則易信解奉持。佛告菩薩：此
TX07n0006_pb078a07║名如來成所作事了義之教等者，然了義對不了義有二說：一、就所詮辨了義與不了
TX07n0006_pb078a08║義；了即窮了，即究竟義，如佛在二乘中所說之義未盡窮了，名不了義；諸大乘經
TX07n0006_pb078a09║名了義教。二、就能詮辨了義與不了義，謂於所詮雖同一義，而言詞有顯了與不顯
TX07n0006_pb078a10║了；若就所詮窮了義說，二乘名不了義，大乘名了義。以大乘皆究竟成佛，所有言
TX07n0006_pb078a11║音，皆清淨法界等流故。若兼能詮顯了上說，如此經能對一切甚深祕密之義，皆分
TX07n0006_pb078a12║明顯說，最極顯了。由是此經名解深密了義教，汝當奉行守持。
TX07n0006_pb079a01║乙二　說法時益
TX07n0006_pb079a02║說是如來成所作事了義教時，於大會中有七十五千菩薩摩訶薩，皆得圓滿法身證
TX07n0006_pb079a03║覺。
TX07n0006_pb079a04║佛說是深密教時，大會中諸大菩薩，皆能明了佛果甚深密義，眾有七十五千當
TX07n0006_pb079a05║機諸等覺菩薩，皆得圓滿法身證覺；是為本經說法時益。
TX07n0006_pb079a06║上來已將本品講盡。此次講本品之宗旨已如上說：一、法本故，即佛果為諸法
TX07n0006_pb079a07║本，教法皆從清淨法界所流出故，故明佛果事業乃可深明諸法。二、念佛故，念佛
TX07n0006_pb079a08║必先知佛功德，而後無論持名、觀像、觀心念佛才能真實念到佛之境界，通達法身
TX07n0006_pb079a09║。三、趨果故，專趨向無上菩提果，不以二乘人天境界為所趨向，乃能真正發菩提
TX07n0006_pb079a10║心，此須對佛果境真實了知，由聞思修菩提資糧，證圓滿果。依是三義，聽此經者
TX07n0006_pb079a11║，應善讀誦思維，隨順修學，得成正信正行而趨佛果，終亦可如此會菩薩而得法身
TX07n0006_pb079a12║圓滿。（智定、茗山、大蓮合記）（見海刊十八卷十九卷各期）