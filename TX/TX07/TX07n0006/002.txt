TX07n0006_pb080a01║深密綱要
TX07n0006_pb080a02║——十二年下學期在武昌佛學院講——
TX07n0006_pb080a03║一　繙譯經名繙譯經名，判為二解：先論繙譯，後釋題名。然此經譯者，乃有
TX07n0006_pb080a04║四人：一者、南朝劉宋時元嘉年中天竺僧求那跋陀羅，在潤洲東安寺，翻出兩本：前
TX07n0006_pb080a05║本名相續解脫地波羅密經一卷，後本名相續解脫如來所作隨順處了義經一卷。觀此兩
TX07n0006_pb080a06║本，雖各別行，如其次第，當今譯後之二品焉。二者、北朝後魏延昌二年，菩提流支
TX07n0006_pb080a07║在洛陽少林寺，翻出一本，名深密解脫經，有其五卷，可謂全譯此經之始。三者、陳
TX07n0006_pb080a08║朝保定年中三藏真諦法師，在西京四天王寺，翻出一本，名佛說解節經，僅有一卷，
TX07n0006_pb080a09║正此經今譯之第二品也。四者、唐三藏玄奘法師，貞觀二十一年五月十八日，於西京
TX07n0006_pb080a10║弘福寺，譯出今本五卷，名解深密經，至七月十三日畢，沙門大乘光筆受。然釋此經
TX07n0006_pb081a01║題，略有同異，四本不同，如上所列：「相續解脫」，「深密解脫」，「解節」，「
TX07n0006_pb081a02║解深密」。此中覺愛、玄奘，同譯深密，跋陀羅譯相續，真諦譯節；詳此三異，蓋由
TX07n0006_pb081a03║梵文一名三義之故。雖可各標殊勝，欲令文義貫通圓足，應以今譯名義為準。茲釋如
TX07n0006_pb081a04║下：
TX07n0006_pb081a05║一、約教理：解即解釋，是能詮之教，深密是所詮之理。謂此經所明義理甚深，
TX07n0006_pb081a06║法相玄密，難可通達，難可解釋，唯此無上無容中道了義之教，乃能解釋之，故名解
TX07n0006_pb081a07║深密經也。二、約智境：解是了解之智，深密是真實之境，謂以智慧解了通達此真實
TX07n0006_pb081a08║境，故說此經名題，亦從境智得名也。三、約解縛：解即解脫，縛謂無始煩惱，一切
TX07n0006_pb081a09║雜染品法堅固結縛，凡夫二乘不能全破。若由達真實理，發真實智，便能滅此深染，
TX07n0006_pb081a10║故說所解之縛名為深密。如金剛般若經，以金剛喻智，後譯為能斷金剛般若經，則以
TX07n0006_pb081a11║金剛轉喻所斷之妄心，能所互通，莫可拘泥也。四、約照惑：解為能照，深密謂所照
TX07n0006_pb081a12║，意謂一切眾生心中所有無明習氣深惑，微細難破，如了此經之理，依理起觀，必能
TX07n0006_pb082a01║照破，故說此經乃從照破深密之惑得名，亦無不可也。以前一二義觀之，如下文第二
TX07n0006_pb082a02║品云：『我於微細最微細，甚深最甚深，難通達最難通達，遍一切一味等勝義相，現
TX07n0006_pb082a03║正等覺已，為他宣說顯示照了』。以後三四義言之，如下文第六品云：『譬如有人，
TX07n0006_pb082a04║以其細楔出於粗楔，如是菩薩依此以楔出楔方便，遣內相故，一切隨順雜染分相，皆
TX07n0006_pb082a05║悉除遣，……乃至證得無上菩提』。然則四本譯題，獨解深密文義明淨，故今釋此唐
TX07n0006_pb082a06║本。
TX07n0006_pb082a07║二　餘經比較此經與諸經之比較，非四本之比較也。一、分齊隱顯：如金剛般
TX07n0006_pb082a08║若經等，文義囫圇，雖經昭明太子釋成三十二分，後人猶非斥之。此經雖文言幽賾，
TX07n0006_pb082a09║密義甚深，乃條段晰然，如鏡眉目。二、敘說事理：如法華、地藏等經，多述本生、
TX07n0006_pb082a10║本事諸部。此經則論議方廣，事少而理多也。三、土眾穢淨：諸經所明大眾居處，或
TX07n0006_pb082a11║在淨土，或在穢土，或在穢土而入淨土。如華嚴之即娑婆而顯華藏，非離堪忍別有淨
TX07n0006_pb082a12║土；此經亦然，雖不離娑婆，而法會之眾皆住於出過世間之淨土。至於諸經大眾，或
TX07n0006_pb083a01║小或大，或大小俱集；此經則純是大機，以其聲聞眾亦為回小向大之不退菩薩故。四
TX07n0006_pb083a02║、詮旨偏均：如來一代時教，應病施藥，有偏有均，般若等偏於境，華嚴等偏於行果
TX07n0006_pb083a03║；此經則於境行果三法平均總施，理事雙顯矣。總之、深密一經，木鐸沙界，玄奘繙
TX07n0006_pb083a04║文，獨超眾師，研究法相，捨斯奚歸！
TX07n0006_pb083a05║三　全經大義深密於教，為漸教第三時中道，不同華嚴頓教中道。初為發起聲
TX07n0006_pb083a06║聞乘者，波羅奈國施鹿林中，創開生死涅槃因果，此即第一四諦法輪。次為發趣菩薩
TX07n0006_pb083a07║乘者，鷲峰山等十六會中說諸般若，此即第二無相法輪。後為發趣一切乘者，蓮華藏
TX07n0006_pb083a08║等淨穢土中，說深密等，此即第三了義大乘。言大乘者，有共不共，此屬不共大乘，
TX07n0006_pb083a09║獨菩薩法，不同法華同教大乘。究其大乘境行果法，具分為三：一、約大乘境，即前
TX07n0006_pb083a10║除序品，次之四品文也。第二一品，明真空諦，如下文云：『內證無相之所行，不可
TX07n0006_pb083a11║言說絕表示，息諸諍論勝義諦，超過一切尋思相』。第三四兩品，立世俗諦，如下文
TX07n0006_pb083a12║云：『阿陀那識甚深細，一切種子如暴流，我於凡愚不開演，恐彼分別執為我』。第
TX07n0006_pb084a01║五品顯中實諦，如下文云：『所謂相無自性性，生無自性性，勝義無自性性』。要之
TX07n0006_pb084a02║、真空不空，俗有非有，中道圓實，即其境也。二、約大乘行，即第六品及第七品也
TX07n0006_pb084a03║。意謂第六品為行中之行，曰行行，如下文云：『當知菩薩法假安立，及不捨阿耨多
TX07n0006_pb084a04║羅三藐三菩提願，為依為住，於大乘中修奢摩他、毘缽舍那』。第七品為帶果之行，
TX07n0006_pb084a05║曰果行，如下文云：『諸地攝想所對治，殊勝生願及諸學，由依佛說是大乘，於此善
TX07n0006_pb084a06║修成大覺』。如是名為大乘行也。三、約大乘果，即第八品也。果是如來自受用身，
TX07n0006_pb084a07║方便善巧示現化身，故下文云：『當知化身相有生起，法身之相無有生起』。由此法
TX07n0006_pb084a08║身，故說有差別功德無量，即其果也。統上三法，概括全經，因果事理，罔弗周足。
TX07n0006_pb084a09║四　經文判釋通常分科，必具三分。此經五卷，有其二分。但明其故，且示為
TX07n0006_pb084a10║三：一、序教緣起分，即初序品，約有二頁，以證信序，為發起序。二、依理廣成分
TX07n0006_pb084a11║，謂後七品——一、勝義諦相品第二，二、心意識相品第三，三、一切法相品第四，
TX07n0006_pb084a12║四、無自性相品第五，五、分別瑜伽品第六，六、地波羅密多品第七，七、如來成所
TX07n0006_pb085a01║作事品第八。總有五卷，共八十頁。或者據此文廣，故分為幾部，如劉宋異譯是也。
TX07n0006_pb085a02║三、無流通分者，因第五品以下四品，各自結屬流通，不待再結，故無流通分。經末
TX07n0006_pb085a03║雖有依教奉行等語，實是品中流通，非全經流通也。（嘿庵記）（見海刊四卷十一期）