TX09n0006_p1090a01║因明概論
TX09n0006_p1090a02║——十一年初秋在武昌中華大學講義——
TX09n0006_p1090a03║第一章　何謂因明
TX09n0006_p1090a04║第一節　因明之名義
TX09n0006_p1090a05║第二節　因明之宗旨
TX09n0006_p1090a06║第二章　因明之綱目
TX09n0006_p1090a07║第三章　因明之解析
TX09n0006_p1090a08║第一節　能立
TX09n0006_p1090a09║第一項　宗支
TX09n0006_p1090a10║第二項　因支
TX09n0006_p1090a11║第三項　喻支
TX09n0006_p1090a12║第四項　結成
TX09n0006_p1090a13║第二節　能破、似立、似破
TX09n0006_p1090a14║第一項　能破
TX09n0006_p1090a15║第二項　似立
TX09n0006_p1090a16║第一目　分釋論文
TX09n0006_p1090a17║一　宗過
TX09n0006_p1090a18║甲　標名
TX09n0006_p1090a19║乙　釋例
TX09n0006_p1090a20║丙　結類
TX09n0006_p1091a01║二　因過
TX09n0006_p1091a02║甲　標類
TX09n0006_p1091a03║１　不成因過
TX09n0006_p1091a04║２　不定因過
TX09n0006_p1091a05║３　相違因過
TX09n0006_p1091a06║三　喻過
TX09n0006_p1091a07║甲　總標
TX09n0006_p1091a08║乙　分釋
TX09n0006_p1091a09║１　似同法喻
TX09n0006_p1091a10║２　似異法喻
TX09n0006_p1091a11║第二目　結論諸過
TX09n0006_p1091a12║第三項　似破
TX09n0006_p1091a13║第三節　現量、比量
TX09n0006_p1091a14║第一項　並標
TX09n0006_p1091a15║第二項　分釋
TX09n0006_p1091a16║第一目　現量
TX09n0006_p1091a17║第二目　比量
TX09n0006_p1091a18║第三目　雙結
TX09n0006_p1091a19║第四節　似現、似比
TX09n0006_p1091a20║第一項　似現
TX09n0006_p1091a21║第二項　似比
TX09n0006_p1091a22║第四章　泛論因明
TX09n0006_p1091a23║第一節　因明之歷史
TX09n0006_p1091a24║第二節　新舊因明之異點
TX09n0006_p1091a25║第三節　因明與邏輯之比較
TX09n0006_p1091a26║
TX09n0006_p1092a01║第一章　何謂因明
TX09n0006_p1092a02║印度之因明，雖非佛學所專有，然因明藉佛學始臻完成，而佛學亦廣用因明為
TX09n0006_p1092a03║立正破邪之術，故二者有不可相離之勢焉。佛藏中關于因明之著作，曾譯梵為華者
TX09n0006_p1092a04║，散見經論，得八九種。然自商羯羅主所著之因明入正理論，由唐玄奘三藏譯出，
TX09n0006_p1092a05║其門弟多研習之；大乘基師尤深究此論之玄奧，援徵決擇諸家之說，著疏以發揮光
TX09n0006_p1092a06║大之，古近學因明者，莫不奉此論疏為圭臬，故今亦依之以傳述焉。述此之先，有
TX09n0006_p1092a07║須說明「何謂因明」之必要，茲分兩節言之：
TX09n0006_p1092a08║第一節　因明之名義
TX09n0006_p1092a09║因明一名，其所名之義若何？此須先審知者，茲有數義焉：
TX09n0006_p1092a10║一曰、明者，猶云學術。明名字語言之學術，則謂聲明；明身命心性之學術，
TX09n0006_p1092a11║則謂內明；明工藝技巧之學術，則謂工巧明；明醫方藥物之學術，則謂醫藥明；在
TX09n0006_p1092a12║此明立言所因之學術，則謂因明。蓋「因」為此科學術所專明之理由，而「明」為
TX09n0006_p1093a01║各科學術能通明之學說；以能通明之「明」，明所專明之「因」，是因之明，故名
TX09n0006_p1093a02║因明。然此所明之因有二：一曰生因，二曰了因。由立言者之言，親生聞言者所起
TX09n0006_p1093a03║之智，是謂生因；由聞言者之智，得了立言者所示之義，謂之了因。細分之則為六
TX09n0006_p1093a04║：生因與了因各有三。生因三者：曰智生因，曰義生因，曰言生因。蓋智持乎義，
TX09n0006_p1093a05║智能生義；義形乎言，義能生言；故能立之智與義，亦間接為能生之因也。了因三
TX09n0006_p1093a06║者：曰言了因，曰義了因，曰智了因。蓋言詮乎義，藉言解義；義顯乎智，藉義發
TX09n0006_p1093a07║智；故所聞之言與義，亦間接為所了之因也。最後之果，即是立者之宗義，為聞者
TX09n0006_p1093a08║所了，故此生了各三，皆為因也。
TX09n0006_p1093a09║二曰、因者，正指立言者之言論；以是能生聞言者明智之因故，亦兼含立者之
TX09n0006_p1093a10║智義。明者，正指聞言者之明智，以是立言者言論所生之明故，亦兼含聞者之言義
TX09n0006_p1093a11║。是明之因，故名因明。
TX09n0006_p1093a12║三曰、因者，或即照了言義之智，或即發生智解之言。此之因體，持有明顯之
TX09n0006_p1094a01║用，能明顯於宗果。因即是明，故名因明。
TX09n0006_p1094a02║四曰、生因曰因，了因曰明。因能生乎明智，明能照乎宗義，舉因及明，故名
TX09n0006_p1094a03║因明。
TX09n0006_p1094a04║舉此四義，則因明一名之涵義，不越此矣，然於四義中以第一義為最完備。蓋
TX09n0006_p1094a05║所以立言者，無非欲令聞者得了所言之宗旨耳！欲達到此目的，必須於生了各三之
TX09n0006_p1094a06║為因者，無虛謬乃可；故於此因，不可不有專科之學術以明之。故因明者，換言之
TX09n0006_p1094a07║，即講明何者為達到立言目的所必由途徑之學術也。
TX09n0006_p1094a08║第二節　因明之宗旨
TX09n0006_p1094a09║名義既知，體相已悉，但尚未知功用安在，故繼之以論其宗旨。夫不明立言之
TX09n0006_p1094a10║因，而妄冀立言之果，恣立言論，此世之所由多詖辭、淫說、詭辯、窾言以惑亂乎
TX09n0006_p1094a11║人心，使正智障蔽不發也。洵能明立言之所因，瞭然無惑，則邪說不待剪除而自滅
TX09n0006_p1094a12║。依之以立言論，皆能發聞者之智，以照了所立正理而契入之。此則因明宗旨之所
TX09n0006_p1095a01║存也。故云：『菩薩求法，當於一切五明處求』。求因明者，為破邪論，安立正理
TX09n0006_p1095a02║；而商羯羅主之論，得名為因明入正理論也。
TX09n0006_p1095a03║第二章　因明之綱目
TX09n0006_p1095a04║夫因明之目的，唯在能運用正當之言論，以建立所欲令他人了解之真理，俾皭
TX09n0006_p1095a05║然輝耀于世間，如日月之恆照，不為浮議之雲所蒙蔽而已，故首明能立焉。宗為所
TX09n0006_p1095a06║立，因喻為能立，乃陳那之正義。合宗因喻多言謂之能立者，以所詮之宗義為所立
TX09n0006_p1095a07║，而能詮之宗言及因喻皆為能立故。且須明所立之宗，始彰能立因喻為何者之能立
TX09n0006_p1095a08║，故雖正明能立之因喻，必兼明所立之宗以助顯之。次明能破者，若知邪論過謬之
TX09n0006_p1095a09║所在，則能一一取而摧蕩廓清之，如掃浮雲而顯天日，故欲立正言，必繼之以破邪
TX09n0006_p1095a10║論也。無可立而妄立，無可破而妄破，則謂似立似破，言其似是而非也。抑此似立
TX09n0006_p1095a11║似破，即能破者所破除之邪論。然言形乎義，義持乎智，設非先有自悟之智，雖欲
TX09n0006_p1095a12║立言令他了解，又安能取義建言以令他了解哉？故次明不從名言以直證之現量智，
TX09n0006_p1096a01║及從聞名言以推知之比量智，以明能立能破之正論所由生起之本。然非辨明似現似
TX09n0006_p1096a02║比，則混濫不分，必難極成真智，而邪論仍不免依以萌生；故終之以斷似現似比之
TX09n0006_p1096a03║惑。於是、根源肅清，自悟圓明，可以達悟他之目的矣。因明之大綱細目，胥攝乎
TX09n0006_p1096a04║是。論嘗結集為二十字之一頌，以二悟八義總括之云：
TX09n0006_p1096a05║能立與能破，及似唯悟他。現量與比量，及似唯自悟。
TX09n0006_p1096a06║第三章　因明之解析
TX09n0006_p1096a07║第一節　能立
TX09n0006_p1096a08║此中宗等多言名為能立。由宗、因、喻多言，開示諸有問者未了義故。
TX09n0006_p1096a09║按此須用宗、因、喻三支總成為一能立性，若闕一支，便有闕支之過，於能立
TX09n0006_p1096a10║性即不圓滿。故此總以宗、因、喻多言名能立，不單指因、喻為能立，以宗為所立
TX09n0006_p1096a11║也。蓋三支自為相對時，宗為所立，因、喻乃名能立，是對所立之能立也。八義為
TX09n0006_p1096a12║相對時，則宗、因、喻皆名能立，是對能破等七之能立也。能立之名雖同，名為能
TX09n0006_p1097a01║立之義不同，各據一義，故不相違。夫一切法自相成就，各自安立己法性中，復何
TX09n0006_p1097a02║因緣須建立宗、因、喻以成立之耶？但為令他得生信解，非曰能生成諸法性相也。
TX09n0006_p1097a03║然宗、因、喻三所以次第如是者，為先顯示自所愛樂之宗義故；為欲開顯依現見事
TX09n0006_p1097a04║決定道理令他攝受所立之宗義故；為欲顯示能成道理之所依止現見事故。假如有人
TX09n0006_p1097a05║問云：佛學院在何處？答云：佛學院在湖北（宗）。假如其人未能信解，又進問云
TX09n0006_p1097a06║：何以知佛學院在湖北耶？答云：在武昌故（因）。假如其人雖知佛學院在武昌，
TX09n0006_p1097a07║而未知武昌之必在湖北，猶不能決，有進問云：佛學院雖在武昌，何以知其必在湖
TX09n0006_p1097a08║北耶？答曰：諸在武昌者必在湖北，如武昌之湖北省公署（喻）。此中但使其已先
TX09n0006_p1097a09║了知佛學院在武昌者，至此必更無疑問矣。故開示諸有問者未了義，令得完全了知
TX09n0006_p1097a10║，須有此宗、因、喻三支之多言也，茲即析為三項解之：
TX09n0006_p1097a11║第一項　宗支
TX09n0006_p1097a12║此中宗者，謂極成有法，極成能別差別性故；隨自樂為所成立性，是名為宗。如
TX09n0006_p1098a01║有成立：聲是無常。
TX09n0006_p1098a02║宗者、立一言論，所尊崇宗要之主義，失此者、則便為窾言無當之論。必有此
TX09n0006_p1098a03║所欲成立之宗義，然後用因、喻以成之，乃有所為。不然、則因、喻不猶無的放矢
TX09n0006_p1098a04║耶？此先言宗體所依以構成之成分有二：一為極成之有法，一為極成之能別，謂之
TX09n0006_p1098a05║宗依。此二宗依，各有四名。茲列舉之如下：
TX09n0006_p1098a06║一、有法　　　　　法
TX09n0006_p1098a07║二、所別　　　　　能別
TX09n0006_p1098a08║三、自性　　　　　差別
TX09n0006_p1098a09║四、前陳　　　　　後陳
TX09n0006_p1098a10║然前陳於有法之義為最勝，後陳於能別之義為最勝，故獨用有法、能別二名耳
TX09n0006_p1098a11║。論中亦間用所別、法、自性、差別等，頗不一例。法以軌生他解，任持自相為義
TX09n0006_p1098a12║。前陳一名，雖能任持自相，未能軌生他解，但能有於法而未足云法，故曰有法。
TX09n0006_p1099a01║後陳一名，能分別前陳一名為常為無常，為實為不實，故曰能別。然此二者，須立
TX09n0006_p1099a02║言者、對詰者、旁證者、皆認可為然，始能用為結構成宗體所依之材料。否則、於
TX09n0006_p1099a03║此材料先未成就，又安所用以構成宗體耶？故須是「極成」之名物，乃可適用。極
TX09n0006_p1099a04║成、是至極成就義，乃立言者、對詰者、旁證者、皆認可為然之名物是也。用此二
TX09n0006_p1099a05║個極成名物，為構成宗體所依之材料，以構成此二名物前後互為差別之不相離義，
TX09n0006_p1099a06║是為宗體。論云：差別性故，此也。但宗依之二名物必極成，此二極成名物所互為
TX09n0006_p1099a07║差別不相離之一宗體，必不極成。蓋宗體若先已成就，則已了解，而不待出因引喻
TX09n0006_p1099a08║以成立之矣。待用因、喻成就故名為宗，若不待因、喻即不得有宗，故宗體必不極
TX09n0006_p1099a09║成也。宗體必不極成，故可隨自意，不隨他意而立之，尤應隨自意所樂為成立之義
TX09n0006_p1099a10║而成立之。不然、則所立者非所尊崇主要之義，不成其為宗矣。故論云：隨自樂為
TX09n0006_p1099a11║所成立性，是名為宗也。論所舉聲是無常之一例，聲之一名，是前陳之極成有法；
TX09n0006_p1099a12║無常一名，是後陳之極成能別。聲是無常，非非無常之聲，聲是無常，非色、香等
TX09n0006_p1100a01║無常；此即互為差別不相離性。若此於二宗依一宗體皆完備之義，是即可以隨自樂
TX09n0006_p1100a02║為以成立之宗也。
TX09n0006_p1100a03║第二項　因支
TX09n0006_p1100a04║因有三相：何等為三？謂遍是宗法性；同品定有性；異品遍無性。云何名為同品
TX09n0006_p1100a05║異品？謂所立法均等義品，說名同品，如立無常，瓶等無常是名同品。異品者，謂於
TX09n0006_p1100a06║是處無其所立，若有是常見非所作，如虛空等。此中所作性、或勤勇無間所發性，遍
TX09n0006_p1100a07║是宗法，於同品定有，於異品遍無，是無常等因。
TX09n0006_p1100a08║因者、立宗義之所以然也。假如立聲無常，有人語云：何以知聲是無常耶？答
TX09n0006_p1100a09║之以因曰：是所作性故。由此知聲之所以是無常，宗義乃因之成立也。因有三相，
TX09n0006_p1100a10║謂有三方面也。以因對宗上前陳之有法一面，及對宗上後陳法同品異品之正反二面
TX09n0006_p1100a11║，或對喻中同喻異喻二面，成為三面，故云三相。非謂因有三個體相，謂之三相。
TX09n0006_p1100a12║下之三句，即因於三方面所關係之形勢，茲先作圖示之：
TX09n0006_p1101a01║　　　　　　　　　　　　　　　　　　　┌同品定有性──對宗法同品……同喻
TX09n0006_p1101a02║　　　　對宗上有法──遍是宗法性──因┤
TX09n0006_p1101a03║　　　　　　　　　　　　　　　　　　　└異品遍無性──對宗法異品……異喻
TX09n0006_p1101a04║遍是宗法性者，謂所用因，其性質必須完全是宗上有法所有之差別義——法。
TX09n0006_p1101a05║宗中有法上所有之差別義法，有未共許而欲令他人共許者，則立之為宗法。有已共
TX09n0006_p1101a06║許而可令他人信解未許之宗義者，則用之為因法。設此因法有一點非宗中有法上所
TX09n0006_p1101a07║有之法義，則便不能決定有法之必有此因法，更不能用此以決定有法之必是彼宗法
TX09n0006_p1101a08║矣。故此因法之第一條件，必遍是宗中有法上所有之法義而後可也。同品定有性者
TX09n0006_p1101a09║，按論以所立宗之後陳法均等義為同品。用以作因之法有時，彼所立法均等義之同
TX09n0006_p1101a10║品，必定須隨之以俱有，若不定隨之以俱有，則此能成立法之因，與彼所成立法之
TX09n0006_p1101a11║宗上後陳法無定關係，今雖有此因法，仍不足以決定必有彼宗上後陳法。故此因有
TX09n0006_p1101a12║時，彼同品法必定隨有，為因之第二必要條件也。異品遍無性者，按論以無所立宗
TX09n0006_p1101a13║上後陳法之諸法處為異品。謂此作因之法，必須於彼宗上後陳法所無之法處，完全
TX09n0006_p1102a01║不有，方能適用。若宗上後陳法無處，此因法仍有者，則此因法即為不定，而不能
TX09n0006_p1102a02║決定成立彼宗上前陳有法必是彼宗上後陳法矣。故若無所立宗上後陳法處之異品中
TX09n0006_p1102a03║，必須遍無因法，為之第三必要條件也。此因之三要件，為全論最重要之處，此三
TX09n0006_p1102a04║要件若能完備而無錯誤，則其餘之過謬自易離矣。
TX09n0006_p1102a05║瓶等無常，是舉同品。虛空等常，是舉異品，此所舉例，隨前所舉聲是無常之
TX09n0006_p1102a06║宗，用所作性為因。所作性遍是聲所有；是所作性定有無常；若是常，遍無所作性
TX09n0006_p1102a07║，故三條件皆合，可作為因。然可作因之法，不限一性，故對聲是無常之宗，並舉
TX09n0006_p1102a08║所作性故，或勤勇無間所發性故以為因。亦由所欲覺悟之人不同，用以為因之法當
TX09n0006_p1102a09║隨之而不同。以宗法不須共許，而須不共許，故可唯隨自樂而立。因法必須共許，
TX09n0006_p1102a10║故須隨順他意所許之義方可用之。既須順他所許之義為因，則聲是所作，非聲顯論
TX09n0006_p1102a11║家所許，欲對之以立聲是無常宗，非另用勤勇無間所發性不可。故此雙舉所作性及
TX09n0006_p1102a12║勤勇無間所發性，是無常等因。
TX09n0006_p1103a01║第三項　喻支
TX09n0006_p1103a02║喻有二種：一者、同法，二者、異法。同法者，若於是處顯因同品決定有性；謂
TX09n0006_p1103a03║若所作，見彼無常，譬如瓶等。異法者，若於是處說所立無，因遍非有；謂若是常，
TX09n0006_p1103a04║見非所作，如虛空等。此中常言，表非無常。非所作言，表無所作。如有非有，說名
TX09n0006_p1103a05║非有。
TX09n0006_p1103a06║喻之一名，直譯應曰見邊，此能令他見理究竟，故云見邊。又此舉其已見一邊
TX09n0006_p1103a07║，令知未見一邊，其義平等，故云見邊。借此方言曰喻，則憑譬況以令曉了之義。
TX09n0006_p1103a08║喻所以有二者，以宗上後陳之法有是非二面，為諍論之所依。不徒是其所是，且必
TX09n0006_p1103a09║非其所非，乃能完全解決。故喻有同法、異法之二也。
TX09n0006_p1103a10║顯有因之法處，彼同品法必定隨有；若有所作性之瓶等法處，彼無常性定有，
TX09n0006_p1103a11║名同法喻。顯無彼同品法處，則因遍非有，若無有無常性之虛空等法處，所作性必
TX09n0006_p1103a12║完全無有，名異法喻。異喻但是於宗法無處，說因法必無，以反顯有因法處必有宗
TX09n0006_p1104a01║法耳。故但是遮而非是表，說常但是遮非無常，非是立常；說非所作但是遮無所作
TX09n0006_p1104a02║之性，非是另立一非所作之性。假如有人遮一切有說曰非有，其說非有，但遮於有
TX09n0006_p1104a03║，不是另立一個非有。此皆說明異喻但遮非表之功用者。
TX09n0006_p1104a04║第四項　結成
TX09n0006_p1104a05║已說宗等如是多言，開悟他時，說名能立。如說聲是無常，是立宗言；所作性故
TX09n0006_p1104a06║者，是宗法言；若是所作，見彼無常，如瓶等者，是隨同品言；若是其常，見非所作
TX09n0006_p1104a07║，如虛空者，是遠離言。唯此三分，說名能立。
TX09n0006_p1104a08║上所說宗、因、喻三支，皆為能立於宗義之言論，故今結之。此名因為宗法，指
TX09n0006_p1104a09║因是宗上前陳有法所有差別義中之已共許法；能用以成立宗體者。古來或四支或五
TX09n0006_p1104a10║支，陳那決定唯用三支，故云：唯此三分也。將此宗、因、喻三分所構成之一段論
TX09n0006_p1104a11║，今列如下：
TX09n0006_p1105a01║　　　　　　　　宗依　　 宗依
TX09n0006_p1105a02║　　　　　　　（有法） （能別）
TX09n0006_p1105a03║　　　　（宗）聲　 是　 無　 常
TX09n0006_p1105a04║　　　　　　　└──┬───┘
TX09n0006_p1105a05║　　　　　　　　　 宗體
TX09n0006_p1105a06║　　　　（因）所　 作　 性　 故
TX09n0006_p1105a07║　　　　　　　同法喻……若是所作，見彼無常（同法喻體）如瓶等（同法喻依）
TX09n0006_p1105a08║　　　　（喻）
TX09n0006_p1105a09║　　　　　　　異法喻……若是其常，見非所作（異法喻體）如虛空等（異法喻依）
TX09n0006_p1105a10║此之一論，於支有三：一宗、二因、三喻。於物有七：一、宗依，二、宗體，
TX09n0006_p1105a11║三、因，四、同喻體，五、同喻依，六、異喻體，七、異喻依。於言有九：一、聲
TX09n0006_p1105a12║，二、無常，三、所作性，四、所作性，五、無常，六、瓶等，七、非無常，八、
TX09n0006_p1105a13║非所作，九、虛空等。所作性及無常二言，皆見三次。聲、瓶及虛空皆一見。其通
TX09n0006_p1105a14║常論式雖如此，然臨應用時不必定拘其格式。但云：
TX09n0006_p1105a15║瓶等是所作，瓶等是無常。
TX09n0006_p1106a01║聲既是所作，聲亦是無常。
TX09n0006_p1106a02║即可以令前人曉了之矣。故因明法即在平常談話之中，若吾人所談合於理者，
TX09n0006_p1106a03║必一一皆不與因明法相違也。
TX09n0006_p1106a04║第二節　能破、似立、似破
TX09n0006_p1106a05║欲令他人了解己之宗義，雖在能善成立宗、因、喻三支圓滿無過之言論，然與
TX09n0006_p1106a06║彼帶有過失之言論相形之時，即能破彼不得成立。抑偽言亂真，若非指出其過失之
TX09n0006_p1106a07║所在，一一破除之，則正論雖建而邪言未息，猶足搖惑聞者，俾莫知所準從，故能
TX09n0006_p1106a08║立之後即須繼以能破也。第能破之所破，即是似立，故當詳敘似立之過，俾立者知
TX09n0006_p1106a09║其過失而不犯，破者能善出其過而祛其迷謬。然破之而不當，則於無過能立妄出其
TX09n0006_p1106a10║過，其為失言且尤甚於似立；故於似破亦不可不論也。此三者相連之關係，極為密
TX09n0006_p1106a11║切，乃變更論文之先後，分三項以說明之。
TX09n0006_p1106a12║第一項　能破
TX09n0006_p1107a01║復次、若正顯示能立過失，說名能破。謂初能立，缺減過性，立宗過性，不成因
TX09n0006_p1107a02║性，不定因性，相違因性，及喻過性。顯示此言，開曉問者，故名能破。
TX09n0006_p1107a03║此中剋舉能破之體，即是能顯示出他人建立宗、因、喻中過失之言。至其所顯
TX09n0006_p1107a04║出之過失，第一即為能立缺減過性。但陳那以前所云能立缺減過，指宗、因、喻三
TX09n0006_p1107a05║支，或有宗無因、喻，或有宗、因無喻等言。陳那專指因為能立，故能立缺減過，
TX09n0006_p1107a06║亦指缺減於因之三相言。其所出因，或缺於遍是宗法性，或缺於同品定有性，或缺
TX09n0006_p1107a07║於異品遍無性，或缺於前次二性，或缺於次後二性，或缺於前及後二性，或復三性
TX09n0006_p1107a08║皆缺。假如立聲無常宗，而以眼所見故為因，次後二性可有，但聲非眼所見，則眼
TX09n0006_p1107a09║所見非遍是宗上有法所有之法性，於因三相便缺少第一相。又如立聲為常，所聞性
TX09n0006_p1107a10║故，缺第二相。所量性故，缺第三相。又如立聲非勤勇發，眼所見故，缺前次之二
TX09n0006_p1107a11║相。又如對佛教立我常，非勤發故，缺初後之二相。如立聲常，所作性故，缺次後
TX09n0006_p1107a12║之二相。眼所見故，則三相俱缺矣。此之缺減過性，過失最重，故先舉之。其次、
TX09n0006_p1108a01║立宗過性有九，不成因過有四，不定因過有六，相違因過有四，同、異喻過有十，
TX09n0006_p1108a02║共三十三過。於下似立中詳示。
TX09n0006_p1108a03║第二項　似立
TX09n0006_p1108a04║商羯羅主之因明入正理論中，以說明似立之文為最多，以詳出三十三過之例故
TX09n0006_p1108a05║。茲別解之。
TX09n0006_p1108a06║第一目　分釋論文
TX09n0006_p1108a07║一　宗過
TX09n0006_p1108a08║甲　標名
TX09n0006_p1108a09║雖樂成立，由與現量等相違故，名似立宗。現量相違，比量相違，自教相違，世
TX09n0006_p1108a10║間相違，自語相違；能別不極成，所別不極成，俱不極成，相符極成。
TX09n0006_p1108a11║言宗過者，即是立宗之言，不與前能立中所云宗之條件符合，故成過失。論文
TX09n0006_p1108a12║有標、有釋、有結，此標也。言但有成立之意樂，無成立之能力，貌似有立，實不
TX09n0006_p1109a01║能立。所標相違之過五名，不極成過三名，極成之過一名，總為似立之宗過也。
TX09n0006_p1109a02║乙　釋例
TX09n0006_p1109a03║此中現量相違者，如說：聲非所聞。
TX09n0006_p1109a04║言論即是曲屈之聲，凡在立言論之時處，未有不聞聲者。立言者、對辯者、中
TX09n0006_p1109a05║證者、旁聽者，無不耳現能聞，聲現聞得。此立聲非所聞為宗，豈不全與當場共同
TX09n0006_p1109a06║親證之事實相違乎？既違反現前自他親證之事實，則事實不能為言論消滅，而所立
TX09n0006_p1109a07║言論即為事實所取消。徒資人之一笑，毫無效力之可生矣。
TX09n0006_p1109a08║比量相違者，如說：瓶等是常。
TX09n0006_p1109a09║假如此講臺上有一磁瓶，我等今雖不見此瓶從作而成、從成而壞之無常相，然
TX09n0006_p1109a10║磁瓶之成壞無常，在前固嘗見之。縱未見瓶之壞，於碗等之破壞必曾見之者。然則
TX09n0006_p1109a11║於比類而量定之知識上，對于此瓶之必為可壞無常之一物，孰不知之？今曰：此瓶
TX09n0006_p1109a12║及餘瓶等是常，寧不與自他所校量審定之知識相違乎？既違自他已經認定之理，則
TX09n0006_p1110a01║此言即無成立之餘地。
TX09n0006_p1110a02║自教相違者，如勝論師立：聲為常。
TX09n0006_p1110a03║勝論乃印度哲學六派之一，立六句義：一、實，二、德，三、業，四、大有，
TX09n0006_p1110a04║五、同異，六、和合。實之九物屬常，聲屬德句非常，此其一家所傳言教如是。今
TX09n0006_p1110a05║彼立聲是常，即為與彼自家所傳之言教相違背，即能為對辯者舉彼所傳言教而破之
TX09n0006_p1110a06║矣。
TX09n0006_p1110a07║世間相違者，如說：懷兔非月有故。又如說言：人頂骨淨，眾生分故，猶如螺貝
TX09n0006_p1110a08║。
TX09n0006_p1110a09║可破壞、有遷流、曰世，落在世中者，曰世間。一切世間從其本際展轉傳來想
TX09n0006_p1110a10║自分別共所成立，不由思維籌量觀察然後方取；瑜伽師地論真實品謂之世間極成真
TX09n0006_p1110a11║實。於此又有其二：一者、通俗世間，即世人常識所知事。二者、學者世間，為諸
TX09n0006_p1110a12║治學說者，或諸習止觀者所共知事。凡此世間所共知事，立論者不得遽與之相違，
TX09n0006_p1111a01║與世相違，則為世間共不聽許，即不能立之矣。此中所舉之例，一、如世間共傳月
TX09n0006_p1111a02║中懷有靈兔；二、如世間共信死人頂骨不淨。今違之云：懷兔非月，以有體故，如
TX09n0006_p1111a03║日星等。人頂骨淨，眾生分故，如螺貝等。因、喻雖具，所立宗為世間不許，遂成
TX09n0006_p1111a04║宗過。
TX09n0006_p1111a05║自語相違者，如言：我母是其石女。
TX09n0006_p1111a06║所立宗言，皆用前陳之有法，及後陳之法合成。有法是一法體，法是有法所有
TX09n0006_p1111a07║之差別義，此差別義法必為有法所有之差別義法，依於有法隨順不離，乃可成為一
TX09n0006_p1111a08║語。我母者，乃曾親生育我身之女人也。石女者，乃不能生育之虛女也。若是我母
TX09n0006_p1111a09║，則既經生育而決非石女。若是石女，則不能生育而決非我母。乃云：我母是其石
TX09n0006_p1111a10║女，此語之前陳與後陳即自相違，故云自語相違。又如立言皆是妄等，皆為自語相
TX09n0006_p1111a11║違。
TX09n0006_p1111a12║能別不極成者，如佛弟子對數論師立：聲滅壞。
TX09n0006_p1112a01║後陳之法，謂之能別；前能立中，曾說立宗須有極成能別為依。此中能別之滅
TX09n0006_p1112a02║壞言，既為數論派哲學所不認有，遂犯不極成過。蓋數論派祗認一切法有變化，絕
TX09n0006_p1112a03║對不認有滅壞者。換言之：滅壞乃數論哲學中所絕無之物，彼聞滅壞之言，殊不知
TX09n0006_p1112a04║其為何言也。故聲滅壞、在佛弟子雖可立宗，對數論師則犯能別不極成過。
TX09n0006_p1112a05║所別不極成者，如數論師對佛弟子說：我是思。
TX09n0006_p1112a06║所別即前陳之有法。此中我之一字，即是前陳有法，乃數論派所立神我。在佛
TX09n0006_p1112a07║教之三乘共法，曾通破外道所執之我無，則彼之神我乃佛弟子絕不承認為有者。今
TX09n0006_p1112a08║彼對佛弟子，立我是思，在佛弟子但認其所謂思，而莫知其所云我者謂何。則雖成
TX09n0006_p1112a09║後陳之能別，而前陳之所別不成。宗依不成，則宗體更無從依之成立。此如今之實
TX09n0006_p1112a10║驗哲學，不承認舊哲學上所說明之宇宙本體等，則任彼說宇宙本體是何，皆不能有
TX09n0006_p1112a11║成效。蓋先當解決宇宙本體是有或是無，若認是有，乃可進言為何義也。
TX09n0006_p1112a12║俱不極成者，如勝論師對佛弟子立：我以為和合因緣。
TX09n0006_p1113a01║勝論及數論等所執之我，為佛弟子所否認為無者，勝論派六句義中所云之和合
TX09n0006_p1113a02║，亦佛弟子所破為非有者。故此一句，在彼勝論派中雖可成立，對佛弟子言之，猶
TX09n0006_p1113a03║言蛇毛以為馬角；二俱非有。故前陳有法及後陳之法，兩俱不極成也。
TX09n0006_p1113a04║相符極成者，如說：聲是所聞。
TX09n0006_p1113a05║前三不極成過，即是對于宗依，須有極成，而犯不極成過。此相符極成，即是
TX09n0006_p1113a06║對於宗體須不極成，而犯極成過。蓋有法及法互為差別之不相離性，是名宗體。此
TX09n0006_p1113a07║之宗體，既經立敵相符，義已極成，則無復是非然否之爭矣；更何須建之以為宗，
TX09n0006_p1113a08║出因、喻以成立之乎？未立先已相符極成，則立之應更無效果可生，說同不說，何
TX09n0006_p1113a09║勞辭費！故陳那將遍所許宗，先業稟宗，傍憑義宗，皆廢除之，而祗存不顧論宗也
TX09n0006_p1113a10║。即如此中所舉聲是所聞之例：若知有聲，則必已知聲是所聞，若不知聲是所聞，
TX09n0006_p1113a11║則且并不知有聲。故聲是所聞，必為一切人所已知已許者，今更建以為宗，用因、
TX09n0006_p1113a12║喻成立之，豈非虛功浪施之甚者乎？故因明非傳述陳言之器，乃建立新義之具也。
TX09n0006_p1114a01║丙　結類
TX09n0006_p1114a02║如是多言，是遣諸法自相門故；不容成故；立無果故；名似立宗過。
TX09n0006_p1114a03║上來所陳九過，束為三類：一、五相違過，是遣諸法自相門過，使了解所示之
TX09n0006_p1114a04║諸法自相，則以聽者之智為門；此相違宗排遣聽者之智令不能起，故云遣諸法自相
TX09n0006_p1114a05║門。又以諸法自相為門，能生聽者之智；此相違宗排遣諸法自相，使不能生聽者之
TX09n0006_p1114a06║智，故云遣諸法自相門。二、三不極成，是不容成之過，以宗依未極成，不容依之
TX09n0006_p1114a07║立體故。蓋尚有先決問題未解決，則不容即解決後決之問題也。三、立無果過，即
TX09n0006_p1114a08║是相符極成，以立之無有功效利益故。由此三義之故，總名似立宗過。
TX09n0006_p1114a09║二　因過
TX09n0006_p1114a10║甲　標類
TX09n0006_p1114a11║已說似宗，當說似因。不成、不定、及與相違，是名似因。
TX09n0006_p1114a12║此先總標因過以為三類：不成因過有四；不定因過有六；相違因過有四。即分
TX09n0006_p1115a01║三類釋之。
TX09n0006_p1115a02║１　不成因過
TX09n0006_p1115a03║不成有四：一、兩俱不成，二、隨一不成，三、猶預不成，四、所依不成。如成
TX09n0006_p1115a04║立聲為無常等，若言是眼所見性故，兩俱不成。
TX09n0006_p1115a05║假如兩人對辯：一立聲為常住，一立聲為無常。其立聲為常者，詰立聲為無常
TX09n0006_p1115a06║者云：汝何以見得聲為無常耶？遂說因云：眼所見故。則此所說之因，不但不能使
TX09n0006_p1115a07║對辯者認可聲為無常，用以成立聲為無常之宗，而且自亦不許聲是眼之所見。此眼
TX09n0006_p1115a08║所見故之因，絕非宗上有法所有之法義，故立敵兩俱不許成因也。
TX09n0006_p1115a09║所作性故，對聲顯論隨一不成。
TX09n0006_p1115a10║凡為因喻之法，必須立言者、敵辯者、雙方共同認可之法，始得有用。若敵方
TX09n0006_p1115a11║未許，祗可為所立宗，不得為能立因。若此所舉之聲顯論，乃不承認聲有所作性者
TX09n0006_p1115a12║；若佛弟子對彼立聲無常，以所作性為因；在佛弟子一方雖可以為能成立聲無常宗
TX09n0006_p1116a01║之正因，而在彼聲顯論，則可翻曰：聲非無常，非所作故。故隨有一方不成為因也。
TX09n0006_p1116a02║於霧等性起疑惑時，為成大種和合火有而有所說，猶預不成。
TX09n0006_p1116a03║假如多人望見遠處如煙如霧如雲如塵如蚊等相，尚在疑惑未定之中，遽云：所
TX09n0006_p1116a04║遠望處大種和合火有，以見霧煙等故，喻如灶等。此不但不能使聽者決知彼處有火
TX09n0006_p1116a05║，即立者亦猶預未決彼處果否有火。須能決成宗義，乃成因法，此既猶預不能決定
TX09n0006_p1116a06║宗義，故不成因。以使所見為煙，彼處固是有火，若使所見非煙而為塵或蝱霧，則
TX09n0006_p1116a07║豈云有火哉？
TX09n0006_p1116a08║虛空實有，德所依故。對無空論，所依不成。
TX09n0006_p1116a09║無空論師，說虛空即是完全都無之別名，故絕無所謂虛空者。而勝論師則說虛
TX09n0006_p1116a10║空定為實有，德所依故。對無空論師在未能成立虛空是實有前，遽說德所依故為因
TX09n0006_p1116a11║，則彼無空論師可反詰云：虛空且無，德何所依？故犯所依不成之過，亦兼隨一不
TX09n0006_p1117a01║成之過。
TX09n0006_p1117a02║２　不定因過
TX09n0006_p1117a03║不定有六：一、共，二、不共，三、同品一分轉異品遍轉，四、異品一分轉同品
TX09n0006_p1117a04║遍轉，五、俱品一分轉，六、相違決定。此中共者，如言聲常，所量性故。常無常品
TX09n0006_p1117a05║皆共此因，是故不定。為如瓶等所量性故，聲是無常？為如空等所量性故，聲是其常？
TX09n0006_p1117a06║假如有人立聲是常為宗，而舉是心心所法所量度故為因。然諸是常法，若虛空
TX09n0006_p1117a07║等，固為心心所之所量度；諸非常法，若瓶等，亦為心心所之所量度。故此所量性
TX09n0006_p1117a08║因，為常之同品，無常之異品之所共有，而違背須是異品遍無之條件。遂出其不定
TX09n0006_p1117a09║之過曰：汝舉所量性因，為指聲如瓶等是無常耶？聲如虛空等是常耶？故此因隨於
TX09n0006_p1117a10║兩可而不定。
TX09n0006_p1117a11║言不共者，如說聲常，所聞性故。常無常品，皆離此因。常無常外餘非有故，是
TX09n0006_p1118a01║猶預因。此所聞性，其猶何等？
TX09n0006_p1118a02║假如有人說聲是常，或說聲是無常，其所舉因，必須於聲之外，別有可通於常
TX09n0006_p1118a03║之品或無常之品者，乃可援引之以證成彼聲是常或是無常。今乃獨舉所聞性以為因
TX09n0006_p1118a04║；夫所聞性法，祗是聲，除聲以外，其餘一切常住之法無常之法，更無有是所聞性
TX09n0006_p1118a05║者。然則此舉所聞性因，其譬猶何等之事物也耶？既無可援譬證成者，遂無從決定
TX09n0006_p1118a06║聲之是常是無常而墮於猶預矣。此由無從決定故成不定，乃違背於同品定有之一條
TX09n0006_p1118a07║者。
TX09n0006_p1118a08║同品一分轉異品遍轉者，如說聲非勤勇無間所發，無常性故。此中非勤勇無間所
TX09n0006_p1118a09║發宗，以電空等為其同品。此無常性，於電等有，於空等無。非勤勇無間所發宗。以
TX09n0006_p1118a10║瓶等為異品，於彼遍有。此因以電以瓶等為同法故，亦是不定。為如瓶等，無常性故
TX09n0006_p1118a11║，彼是勤勇無間所發。為如電等，無常性故，彼非勤勇無間所發。
TX09n0006_p1118a12║此所舉之無常性因，對于此所立宗上非勤勇無間所發之同品，不定是有；以無
TX09n0006_p1119a01║常性法，僅少分若電等是非勤勇無間所發故，而於勤勇無間所發之異品，不遍是無
TX09n0006_p1119a02║，且遍是有；以勤勇無間所發者若瓶等，皆無常故。故此無常性因，對于同品定有
TX09n0006_p1119a03║、異品遍無、兩俱違背，而不能決定彼聲之是否非勤勇無間所發也。
TX09n0006_p1119a04║異品一分轉同品遍轉者，如立宗言：聲是勤勇無間所發，無常性故。勤勇無間所
TX09n0006_p1119a05║發宗，以瓶等為同品，其無常性，於此遍有；以電空等為異品，於彼一分電等是有，
TX09n0006_p1119a06║空等是無。是故如前亦為不定。
TX09n0006_p1119a07║此中所舉無常性因，不但能成立聲，如瓶盆等是勤勞勇力所發生，亦能成立聲
TX09n0006_p1119a08║如閃電等，非是勤勇無間所發生。此亦於同品定有、異品遍無、兩俱違背者。蓋無
TX09n0006_p1119a09║常之物，不定是勤勇所發，則非同品定有；非勤勇發不定無無常性，則非異品遍無
TX09n0006_p1119a10║；故亦如前不定。
TX09n0006_p1119a11║俱品一分轉者，如說：聲常，無質礙故。此中常宗，以虛空、極微等為同品，無
TX09n0006_p1119a12║質礙性於虛空等有，於極微等無。以瓶、樂等為異品，於樂等有，於瓶等無。是故此
TX09n0006_p1120a01║因，以樂以空為同法故，亦名不定。
TX09n0006_p1120a02║此中所出無質礙因，對於所立聲是常宗，在常宗之同品，有無質礙者若虛空等
TX09n0006_p1120a03║，有質礙者若極微等，故於同品僅有一分，不能定有。在常宗之無常異品，亦復有
TX09n0006_p1120a04║無質礙者若所受樂等，有有質礙者若所用瓶等，故於異品亦一分轉不能遍無。此因
TX09n0006_p1120a05║一分通於樂之無常異品，及空之常同品，故亦不能決定宗上有法之聲，果常果無常
TX09n0006_p1120a06║也。
TX09n0006_p1120a07║相違決定者，如立宗言：聲是無常，所作性故，譬如瓶等。有立：聲常，所聞性
TX09n0006_p1120a08║故，譬如聲性。此二皆是猶預因故，俱名不定。
TX09n0006_p1120a09║此相違決定因，乃用兩個不同之因；若一為所作性，一為所聞性等。對於宗上
TX09n0006_p1120a10║之前陳有法聲，成立為同異兩反之常、無常宗。勝論及佛弟子所立聲是無常，所作
TX09n0006_p1120a11║性故，如瓶之量，固自成立。即在聲生論所立聲常，所聞性故，如聲性之量，對勝
TX09n0006_p1120a12║論派亦可成立。以勝論派與聲生論，同認另有一常住之聲性；又同認聲與聲性並屬
TX09n0006_p1121a01║所聞性，故亦可全成立。此則聲生論與勝論二派，其對於一宗上有法之聲，各用一
TX09n0006_p1121a02║因，以決定其為二個相違之宗法，不能判定孰真孰偽，孰是孰非。常、無常二相違
TX09n0006_p1121a03║義，並立於一聲法上，使聽者莫知其所可，遂墮猶預疑惑中矣。但在佛教用所作性
TX09n0006_p1121a04║因，以成立聲無常宗，卻不墮於猶預，以不承認離聲之外別有一常住之聲性。故可
TX09n0006_p1121a05║先破其聲性非是常，再進而破其聲之非常也。若云：聲性無常，所聞性故，如響；
TX09n0006_p1121a06║聲是無常，所聞性故，如聲性；則破聲常而成無常矣。
TX09n0006_p1121a07║３　相違因過
TX09n0006_p1121a08║相違有四：謂法自相相違因，法差別相違因，有法自相相違因，有法差別相違因
TX09n0006_p1121a09║等。
TX09n0006_p1121a10║相違因者，謂此能立之因與彼所立之宗相違反也。因為能違反者，宗為所違反
TX09n0006_p1121a11║者。若就能違反之因言，不止有四，故加等言。然就所違反之宗言，則但有四；以
TX09n0006_p1121a12║宗有前陳有法及後陳法之二體，此二又各有言上表陳，意中含許之二義，故成為四
TX09n0006_p1122a01║。圖表如下：——
TX09n0006_p1122a02║　　　　　　　　　　　　┌言上表陳──自相
TX09n0006_p1122a03║　　　　　┌前陳──有法┤
TX09n0006_p1122a04║　　　　　│　　　　　　└意中含許──差別
TX09n0006_p1122a05║　　　　宗┤
TX09n0006_p1122a06║　　　　　│　　　　　　┌言上表陳──自相
TX09n0006_p1122a07║　　　　　└後陳───法┤
TX09n0006_p1122a08║　　　　　　　　　　　　└意中含許──差別
TX09n0006_p1122a09║此中言自相與差別，與他處所言自性與差別不同。蓋他處以前陳之有法為自性
TX09n0006_p1122a10║，而後陳之法為差別。此則不問其位置於前陳有法或後陳法，但屬顯示上所表陳之
TX09n0006_p1122a11║全名詞，即謂自相；若屬曖昧中所含許之特意義，即云差別。假如天之一字，可含
TX09n0006_p1122a12║多義，或指真神上帝，或指大圜空界，或指自然，或指理性。如泛言曰：富貴在天
TX09n0006_p1122a13║，自力致故。人或反之曰：富貴不在天，自力致故。即用其所出自力致因，以違彼
TX09n0006_p1122a14║富貴在天宗之後陳法，直斥其不在天，是為法自相相違因。又假如基督徒亦言富貴
TX09n0006_p1122a15║在天，不可強故。雖言天同，然其意則特指上帝，不及其餘。今不能用其因以斥其
TX09n0006_p1123a01║言之非，乃採其言內所含許之意，實是專指於上帝者。可反之云：富貴必但在自然
TX09n0006_p1123a02║之天，而不在上帝之天，不可強故。則彼不可強因，便成為法差別相違因矣。若將
TX09n0006_p1123a03║天字用之前陳，或曰天不可知，或曰天道無親；若其所出之因乖返，亦可成有法自
TX09n0006_p1123a04║相相違因，及有法差別相違因。故相違因之所違，有茲四宗也。
TX09n0006_p1123a05║前不定過中之相違決定，立敵前後各成二量，此相違因亦立敵前後各成為二量
TX09n0006_p1123a06║，似乎相同。然其不同之點，則由不定中之相違決定，乃各用一因以各成一宗，故
TX09n0006_p1123a07║其結果二量並存而不能決，使人墮於猶豫，立敵皆似能立所攝。此相違因則用同一
TX09n0006_p1123a08║之因以成二相違宗，使有一是，餘一必非，故其過祗在立者之一面屬似能立，而敵
TX09n0006_p1123a09║者之一面則屬真能破，能起人決定之智解也。又由宗以見因上之相違，屬宗上之比
TX09n0006_p1123a10║量相違；由因以見宗之相違，屬此相違因過。在因明入正理論，以相違因過一節為
TX09n0006_p1123a11║最難解，故茲述之較詳。
TX09n0006_p1123a12║此中法自相相違因者，如說：聲常，所作性故；或勤勇無間所發性故。此因唯於
TX09n0006_p1124a01║異品中有，是故相違。
TX09n0006_p1124a02║此舉所作性因，對於聲常宗上後陳法之常言，決相違反。以若是所作性，決非
TX09n0006_p1124a03║是常；若是常，決無所作性故也。故可即用彼所作性為因，破彼聲常宗云：
TX09n0006_p1124a04║聲不是常——宗
TX09n0006_p1124a05║所作性故——因
TX09n0006_p1124a06║同喻如瓶等
TX09n0006_p1124a07║異喻如虛空等
TX09n0006_p1124a08║則彼聲常宗即為所破而不存立矣。勤勇無間所發之因，亦然。
TX09n0006_p1124a09║法差別相違因者，如說：眼等必為他用，積聚性故，如臥具等。此因如能成立眼
TX09n0006_p1124a10║等必為他用，如是、亦能成立所立法差別相違：積聚他用，諸臥具等為積聚他所受用
TX09n0006_p1124a11║故。
TX09n0006_p1124a12║此中所舉之例，乃數論師欲立其所立之神我，然立量云：
TX09n0006_p1125a01║眼等必為他用——宗
TX09n0006_p1125a02║積聚性故————因
TX09n0006_p1125a03║如臥具等———同喻
TX09n0006_p1125a04║其宗上後陳法所云他用，他之一字，可泛指一切之事物，其意義極為曖昧者。
TX09n0006_p1125a05║然數論派之立此量，其意既在立其神我，故他之一字，乃為其神我之代名詞。探其
TX09n0006_p1125a06║言中所含許之意思而敘出之，則其宗言，應云：眼等必為非積聚性之神我他用，如
TX09n0006_p1125a07║此，則可即用其積聚性之因，以破其為神我用云。
TX09n0006_p1125a08║眼等必但為積聚性之他——意指五蘊和合假我——所用，而決不為非積聚性
TX09n0006_p1125a09║之他所用——宗
TX09n0006_p1125a10║積聚性故———因
TX09n0006_p1125a11║如臥具等———喻
TX09n0006_p1125a12║蓋積聚性等之臥具，既但為積聚性之眼等五根身所用，則積聚性之眼等五根亦
TX09n0006_p1126a01║決但為積聚性者所用，而不為非積聚性者所用。神我既本有常住而非積聚性，則必
TX09n0006_p1126a02║不能用於眼等。且不論眼等為他用不為他用，就許為他用，亦決不為汝數論所執非
TX09n0006_p1126a03║積聚性之神我用。則汝數論所執非積聚之神我，復何從證明其必有而立之耶？
TX09n0006_p1126a04║有法自相相違因者，如說：有性非實非德非業；有一實故，有德業故；如同異性
TX09n0006_p1126a05║。此因如能成遮實等，如是亦能成遮有性，俱決定故。
TX09n0006_p1126a06║宗上前陳，是謂有法。言表所陳，是謂自相。若此中所言之有性，其所出因，
TX09n0006_p1126a07║能與宗上有法言表所陳自相相違，是名有法自相相違。此所舉例，乃勝論派祖師之
TX09n0006_p1126a08║一似立。相傳勝論初祖立六句義：一、實，二、德，三、業，四、大有性，五、同
TX09n0006_p1126a09║異性，六、和合性。嗣授其學說於弟子，至第四句，弟子疑非實德業外別有一大有
TX09n0006_p1126a10║性存在，勝論祖先說五六句已，乃立此量云：
TX09n0006_p1126a11║有性，非實非德非業——宗
TX09n0006_p1126a12║有一實故，有德業故——因
TX09n0006_p1127a01║如同異性———————喻
TX09n0006_p1127a02║平常立宗，本是成立後陳不離於前陳之宗體。即如此量，祗應是立有性非實德
TX09n0006_p1127a03║業，非是為成有性。然此乃由其弟子疑有性不另存在而立，其所欲成立之者，乃在
TX09n0006_p1127a04║有性之自身，並不是有性之如何，蓋先犯有有法不極成過者也。嗣其所出之因，又
TX09n0006_p1127a05║與所陳有法之自相相違反，遂為破云：
TX09n0006_p1127a06║汝所執有性應非有性——宗
TX09n0006_p1127a07║有一實故，有德業故——因
TX09n0006_p1127a08║如同異性———————喻
TX09n0006_p1127a09║如同異性，能有於實德業，同異性非有性。則有性能有於一實等，有性亦非有
TX09n0006_p1127a10║性。此與作相違者，不在有性之是何，而直取消其有性，故成有法自相相違。
TX09n0006_p1127a11║有法差別相違因者，如即此因，即於前宗有法差別作有緣性，亦能成立與此相違
TX09n0006_p1127a12║作非有緣性，如遮實等，俱決定故。
TX09n0006_p1128a01║有法差別相違，乃與彼前陳有法中所特含許之意相違也。假如其立量云：
TX09n0006_p1128a02║有性——能作心心所緣實等為有之大有有緣性——非實非德非業——宗
TX09n0006_p1128a03║有一實故，有德業故——因
TX09n0006_p1128a04║如同異性——喻
TX09n0006_p1128a05║今即破云：
TX09n0006_p1128a06║汝所執非實德業之有性，應非作心心所緣實等為有之大有有緣性——宗
TX09n0006_p1128a07║有一實故、有德業故——因
TX09n0006_p1128a08║如同異性——喻
TX09n0006_p1128a09║非實德業有實德業之同異性，非是作大有之有緣性者，汝非實德業有實德業之
TX09n0006_p1128a10║有性，亦應非大有有緣性。蓋此有性是有法之自性，作大有有緣性及非作大有有緣
TX09n0006_p1128a11║性，彼本意欲成立作大有有緣性者，今即用其因喻使成相違之非作大有有緣性。
TX09n0006_p1128a12║三　喻過
TX09n0006_p1129a01║甲　總標
TX09n0006_p1129a02║論云：已說似因，當說似喻。似同法喻有其五種：一、能立法不成，二、所立
TX09n0006_p1129a03║法不成，三、俱不成，四、無合，五、倒合。似異法喻亦有五種：一、所立不遣，二
TX09n0006_p1129a04║、能立不遣，三、俱不遣，四、不離，五、倒離。
TX09n0006_p1129a05║乙　分釋
TX09n0006_p1129a06║１　似同法喻
TX09n0006_p1129a07║能立法不成者，如說聲常，無質礙故。諸無質礙，見彼是常，猶如極微。然彼極
TX09n0006_p1129a08║微，所成立法常性是有，能成立法無質礙無，以諸極微質礙性故。
TX09n0006_p1129a09║因曰能成立法，所舉之喻，為因所無，曰能立法不成。即如此舉極微之喻，在
TX09n0006_p1129a10║彼雖許是常，然不許無質礙，故此喻對于因不成。
TX09n0006_p1129a11║所立法不成者，謂說如覺。然一切覺，能成立法無質礙有，所成立法常住性無，
TX09n0006_p1129a12║以一切覺皆無常故。
TX09n0006_p1130a01║仍以聲常為宗，及無質礙為因，而說「如覺」為喻。此喻雖可是無質礙，覺乃
TX09n0006_p1130a02║心心所法攝故，然心心所生滅無常，故於所成立法之常，乃不相成。蓋即以不離前
TX09n0006_p1130a03║陳之後陳法為所成立法也。
TX09n0006_p1130a04║俱不成者，復有二種：有及非有。若言如瓶，有俱不成；若說如空，對無空論，
TX09n0006_p1130a05║無俱不成。
TX09n0006_p1130a06║有體喻俱不成，如瓶，瓶既非常，復非無質礙故。無體喻俱不成，對無空論如
TX09n0006_p1130a07║空，空且自無，何論空之如何！
TX09n0006_p1130a08║無合者，謂於是處無有配合，但於瓶等雙現能立所立二法，如言：於瓶見所作性
TX09n0006_p1130a09║及無常性。
TX09n0006_p1130a10║此舉聲是無常為宗，所作性因，乃舉喻曰：
TX09n0006_p1130a11║　　　　　　┌見所作性
TX09n0006_p1130a12║　　　　於瓶┤
TX09n0006_p1130a13║　　　　　　└見無常性
TX09n0006_p1131a01║此言雖舉，仍不能用所作性以決定是無常性，以二語不聯為一故。
TX09n0006_p1131a02║倒合者，謂應說言：諸所作者，皆是無常。而倒說言：諸無常者，皆是所作。—
TX09n0006_p1131a03║—如是名同法喻品。
TX09n0006_p1131a04║立量本是用因以成立宗上不離於前陳之後陳法者，故當以所作性之因成無常宗
TX09n0006_p1131a05║，而合云諸所作皆無常。不當倒合云：諸無常皆為所作。且所作皆無常，而無常或
TX09n0006_p1131a06║不為所作，以正因有異品遍無，同品有非有之例故。
TX09n0006_p1131a07║２　似異法喻
TX09n0006_p1131a08║似異法中所立不遣者，且如有言：諸無常者，見彼質礙，譬如極微。由於極微所
TX09n0006_p1131a09║成立法常性不遣，彼立極微是常住故，能成立法無質礙無。
TX09n0006_p1131a10║此極微喻，對所立常不能遣離，以彼許是常故。故祗能遣能立之無質礙因耳，
TX09n0006_p1131a11║以彼許極微有質礙故。
TX09n0006_p1131a12║能立不遣者，謂說如業。但遣所立，不遣能立，彼說諸業無質礙故。
TX09n0006_p1132a01║業是善惡業行，是無質礙而生滅者。故如業喻，可遣所立之常，但不能遣能立
TX09n0006_p1132a02║之無質礙。
TX09n0006_p1132a03║俱不遣者，對彼有論，說如虛空。由彼虛空，不遣常性、無質礙性，以說虛空是
TX09n0006_p1132a04║常性故，無質礙故。
TX09n0006_p1132a05║在於主張虛空是有之哲學派，彼既認有虛空，復認虛空是常、是無質礙；則舉
TX09n0006_p1132a06║虛空作聲常宗，無質礙因之同喻乃可，於此舉作異喻，遂成二俱不遣。
TX09n0006_p1132a07║不離者，謂說：如瓶，見無常性，有質礙性。
TX09n0006_p1132a08║此仍是對於聲常宗之異法喻。但應曰：若是無常，見有質礙耳。
TX09n0006_p1132a09║倒離者，謂如說言：諸質礙者，皆是無常。
TX09n0006_p1132a10║此亦是聲常宗之異法喻。但應曰：諸無常者，皆有質礙耳。
TX09n0006_p1132a11║第二目　結論諸過
TX09n0006_p1132a12║如是等似宗因喻言，非正能立。
TX09n0006_p1133a01║此論文乃以非正能立結成諸過者，然似立過，基疏細析甚多。印度古師，列有
TX09n0006_p1133a02║詳略，商羯羅主裁為三十三過，學者準焉。今就察之，若在通常建立言論，非兩派
TX09n0006_p1133a03║爭辯之對決，則宗過雖有九，僅有現量相違，比量相違，自語相違，相符極成之四
TX09n0006_p1133a04║過耳。至於自教相違，世間相違，與三不極成過，皆因處於特殊形勢之下，受彼束
TX09n0006_p1133a05║縛所致，非自由思維之理法所必然也。且對辯時雖列為過，仍可言前寄言簡除，若
TX09n0006_p1133a06║自教相違，隨自不成，可用「汝執言」以簡。世間相違，及自教相違，與兩俱不成
TX09n0006_p1133a07║，可用「勝義」言簡。隨他不成，可用「自許」言簡。故但注重不犯現量相違等四
TX09n0006_p1133a08║過耳。然此四過在較能知理發言者，殆不至犯，故過之重者乃在因不在宗也。因中
TX09n0006_p1133a09║四不成過，兩俱不成，猶預不成，必不可犯。隨一不成，所依不成，亦非定然有過
TX09n0006_p1133a10║；此不成過，乃犯遍是宗法一條所成。六不定過，則犯同品定有，異品遍無二條所
TX09n0006_p1133a11║成；六過概不可犯。四相違過，二種法之相違，則由同品有無，異品定有所成。二
TX09n0006_p1133a12║種有法相違，雖似犯遍是宗法之所喻，其實彼所欲成立者，乃不在於不離有法之法
TX09n0006_p1134a01║，而在不離法之有法；則彼之有法及法實屬倒置者。故彼有性非實非德非業之語，
TX09n0006_p1134a02║乃同於非實非德非業是有性；而有性實已為所成立之後陳法矣。故所犯亦仍是同品
TX09n0006_p1134a03║有無，異品定有二條。此四相逢，唯法自相相違顯然易見，餘三皆用曖昧委曲之言
TX09n0006_p1134a04║，以隱藏躲閃護持其意旨為能，乃最能惑亂無智而難為察覺之詭辯也。此四相違過
TX09n0006_p1134a05║亦決不可犯，犯則必非正能立論。故因之十四過，僅二過可不決定是過耳。喻之十
TX09n0006_p1134a06║過頗輕，雖則說三不成及三不遣，實則所舉喻事，不易犯此。至於無合、倒合、不
TX09n0006_p1134a07║離、倒離，乃言語上之排列不當耳。是故但須於因三相考審無誤，則所立言必寡過
TX09n0006_p1134a08║矣。
TX09n0006_p1134a09║第三項　似破
TX09n0006_p1134a10║若不實顯能立過言，名似能破。謂於圓滿能立，顯示缺減性言。於無過宗，有過
TX09n0006_p1134a11║宗言。於成就因，不成因言。於決定因，不定因言。於不相違因，相違因言。於無過
TX09n0006_p1134a12║喻，有過喻言。如是言說名似能破；以不能顯他宗過失，彼無過故。
TX09n0006_p1135a01║若不能真實顯示他人立言之過失，而妄言他人所言之過失，名似能立。此應有
TX09n0006_p1135a02║二：一、對于實有過失之言論，以不知其過失故，而不能實顯。二、對於實無過失
TX09n0006_p1135a03║之言論，以妄見其過失故，而謬指其為過。今此論中所列陳者，屬第二義，乃似能
TX09n0006_p1135a04║破中之過失尤重者也。
TX09n0006_p1135a05║第三節　現量、比量
TX09n0006_p1135a06║第一項　並標
TX09n0006_p1135a07║復次為自開悟，當知唯有現比二量。
TX09n0006_p1135a08║按：現量比量皆能立之具，以有現量比量之智，乃能明于義而發于言故。以人
TX09n0006_p1135a09║之手持斧斷木為譬，宗因喻言為親能立，如斧親斷於木；現比量智為能立具，如手
TX09n0006_p1135a10║間執於斧；敵證共決，宗義成立，如木之斷。目的本在斷木，故先論成斧之方法，
TX09n0006_p1135a11║次論持斧手法之當如何。此亦如是，故繼論現比二量也。此云：當知唯有現比二量
TX09n0006_p1135a12║，以古師或有立三量及四量者，商羯羅主，親承陳那，遮無餘量，故唯有二。
TX09n0006_p1136a01║第二項　分釋
TX09n0006_p1136a02║第一目　現量
TX09n0006_p1136a03║此中現量，謂無分別。若有正智於色等義，離名種等所有分別，現現別轉，故名
TX09n0006_p1136a04║現量。
TX09n0006_p1136a05║言現量者，謂無分別，此標定之詞也。分別義寬，此云無分別，亦但無一部分
TX09n0006_p1136a06║之分別，非全無分別也。以分別即是了知之別名，若全無分別者，復何名為量耶？
TX09n0006_p1136a07║然此所無一部分之分別，乃是現量與非現量所區判之最要關鍵。要之、必無此一部
TX09n0006_p1136a08║分之分別乃得成現量，若帶有此一部分之分別，決非真正現量，故特以無分別三字
TX09n0006_p1136a09║，標定現量之義。然現量無分別云者，是何、於何、無何分別耶？答曰：是正智於
TX09n0006_p1136a10║色等事理，無彼由名言種類等所起分別，故曰若有正智於色等義，離名種等所有分
TX09n0006_p1136a11║別。凡在名辭之所命與種類之所分者，不問若事若理，皆屬非現量智之所分別。然
TX09n0006_p1136a12║此不分別云，非同木石，以是智故。又非邪闇，是正智故，必先明其是正智而後言
TX09n0006_p1137a01║其無分別，斯得之也。然此於色等義，離名種等所有分別之正智，何以立名為現量
TX09n0006_p1137a02║耶？答曰：以此正智，於色等義，現現別轉以量定一切法相故。五根明現五塵之境
TX09n0006_p1137a03║，五識依之現行，故名現現；又現在顯現明了之心境名為現現。各別緣於自境名為
TX09n0006_p1137a04║別轉，若眼識緣色不緣聲等故。
TX09n0006_p1137a05║然此但從前五識，及同時意識之見分，以說明現量。因是平常人所易知，且易
TX09n0006_p1137a06║錯認者故。若夫各心心所之內二分現量，與第八識之現量，則平常人雖具有之，然
TX09n0006_p1137a07║全不能知也。其定中獨頭現量與根本後得二智現量，則又非修證到不能知有，故此
TX09n0006_p1137a08║皆不舉焉。
TX09n0006_p1137a09║第二目　比量
TX09n0006_p1137a10║言比量者，謂藉眾相而觀於義。相有三種，如前已說。由彼為因，於所比義有正
TX09n0006_p1137a11║智生，了知有火或無常等，是名比量。
TX09n0006_p1137a12║藉具足三種因相之因，而觀察於所觀法之義，而有決定之智生起。俗事比量，
TX09n0006_p1138a01║若見煙故而知有火；勝義比量，若所作故而知無常；是為比量之智。一、觀此因相
TX09n0006_p1138a02║是否彼前陳有法之法。二、觀此因法於前陳有法下所欲觀之後陳法，是否有決定隨
TX09n0006_p1138a03║有之關係。三、觀與後陳法相反方面之異品法，是否完全無此因法。三相觀察完全
TX09n0006_p1138a04║無謬，比量之智即生。此比量智，在吾人之知識皆是。假如吾今認識一人曰人，即
TX09n0006_p1138a05║此人之認識，亦比量智，觀此與人類一一相同故，即是同品定有。異此者即非人類
TX09n0006_p1138a06║故，即是異品遍無。人類性是此一人所全有，即為遍是宗法。作能立云：
TX09n0006_p1138a07║此人是人——宗
TX09n0006_p1138a08║是人類故——因
TX09n0006_p1138a09║如某人等——喻
TX09n0006_p1138a10║若非經過此之比量，吾人決不能有正確之智知之為人；故吾人一一關于名言種
TX09n0006_p1138a11║類之知識，其成就皆經過比量，特未經解說則不知其所由成就耳。
TX09n0006_p1138a12║第三目　雙結
TX09n0006_p1139a01║於二量中，即智名果，是證相故。如有作用而顯現故，亦名為量。
TX09n0006_p1139a02║此結出量果故。相分為所量境，見分為能量智；量之結果安在？今答：即智名
TX09n0006_p1139a03║果。以心心所皆有三分，智心所亦三分，其相分即所量，其見分即能量，其自證分
TX09n0006_p1139a04║即為量果，故果即智。以自證分是能證之體故，彼見相分是自證分如有作用而顯現
TX09n0006_p1139a05║故，自證分亦名為量。
TX09n0006_p1139a06║第四節　似現、似比
TX09n0006_p1139a07║現量、比量，雖已從正面為說明，而世人往往不能得真正之現量與比量，以種
TX09n0006_p1139a08║種似是而非錯誤謬妄之知識，自認是現量智及比量智；故必須將反面種種誤謬知識
TX09n0006_p1139a09║所依隱之黑幕，完全揭破，乃足肅清邪論之源而建植正言之本也。故以論似現比終
TX09n0006_p1139a10║焉。
TX09n0006_p1139a11║第一項　似現
TX09n0006_p1139a12║有分別智，於義異轉，名似現量。謂諸有智，了瓶衣等分別而生。由彼於義，不
TX09n0006_p1140a01║以自相為境界故，名似現量。
TX09n0006_p1140a02║何謂似現量耶？曰：有分別智於義異轉者是也。何等於何境起何分別而生之智
TX09n0006_p1140a03║，曰有分別智耶？曰：對於帶名言種類之瓶衣等所有分別而生之智，是名有分別智
TX09n0006_p1140a04║。復何謂於義異轉耶？謂此有分別智，以名言種類等所指之物為所觀境，而不以五
TX09n0006_p1140a05║識所觀色等自相為境界故。證色等法自相者曰現量，此有分別智不證色等法自相，
TX09n0006_p1140a06║而於名物為所緣義故，世人認以為現量。其實、乃現量與比量間之誤謬，祗可名曰
TX09n0006_p1140a07║似現量也。既屬誤謬，則非是量，以量是量度楷定之不錯謬知識故，是以餘處亦名
TX09n0006_p1140a08║非量。
TX09n0006_p1140a09║第二項　似比
TX09n0006_p1140a10║若似因智為先，所起諸似義智，名似比量。似因多種，如先已說。用彼為因，於
TX09n0006_p1140a11║似所比諸智生，不能正解，名似比量。
TX09n0006_p1140a12║由前似立中所說不成、不定、相違等似因，成立謬宗而生邪智，不能得成正解
TX09n0006_p1141a01║，名似比量。以謬霧為煙而成立有火，不能稱境相而生正解故。
TX09n0006_p1141a02║前來四節，解析因明，義蘊略盡。明能立能破及似，則言生因具矣。明現量比
TX09n0006_p1141a03║量及似，則智了因具矣。
TX09n0006_p1141a04║且止是事。已宣少句義，為始立方隅；其間理非理，妙辯於餘處。
TX09n0006_p1141a05║第四章　汎論因明
TX09n0006_p1141a06║第一節　因明之歷史
TX09n0006_p1141a07║一　因明之創始因明之創始者名足目，為印度六大哲學派第二尼牙耶派之開
TX09n0006_p1141a08║祖。其時代疏稱劫初，據今世學者之考證，劫初當即有史之初，大約在今五千年以
TX09n0006_p1141a09║前也。當時、足目於因明論如何研求發明創立，雖不可詳，然依從來傳說，則九句
TX09n0006_p1141a10║因、十四過類，實創自彼。九句因者，就論法之應用，以考訂因之正否者。十四過
TX09n0006_p1141a11║類，在駁斥他說中所生之誤謬也。近代西洋人調查得尼牙耶派之論式，即五分作法
TX09n0006_p1141a12║，與彌勒、龍樹、無著、世親等論中所陳論式，大致相同。雖傳世親改五分作法為
TX09n0006_p1142a01║三支作法，而如實論中仍援用五分作法也。故足目所創者，不但為古因明之全，抑
TX09n0006_p1142a02║且為新因明所出。其功勳較希臘演繹論開祖之亞里斯多德，過無不及；而早於亞里
TX09n0006_p1142a03║斯多德者殆三千年，其開化之早，實足驚人也。
TX09n0006_p1142a04║二　因明之革新因明綱領，成自足目，則因明固外道之學，非佛教之論也。
TX09n0006_p1142a05║顧吾謂因明實由佛學以完成之者，不唯疏稱因明源惟佛說，而改革成新因明以流傳
TX09n0006_p1142a06║及今世者，實成就於佛教徒之手也。於佛之說，在解深密經亦略見端倪。逮于龍樹
TX09n0006_p1142a07║，著有方便心論及迴諍論，彌勒瑜伽師地之十五卷，無著顯揚之第十卷，雜集之十
TX09n0006_p1142a08║六卷，及世親之如實論——世親更著有論軌、論式、論心，之三部，未經譯傳——
TX09n0006_p1142a09║均於因明大有發揮；然猶為古因明之支流也。無著、世親之後，佛滅將及千年，外
TX09n0006_p1142a10║道跋扈，抗論漸盛，應時勢之潮流，感實用之必要，時有陳那論師出世，奮其雄大
TX09n0006_p1142a11║之力，將古因明改革一新，在因明上重開一新紀元。故後之言因明學者，皆以自足
TX09n0006_p1142a12║目至世親為古因明，自陳那後為新因明。陳那關于因明著作有數十部之多，譯來者
TX09n0006_p1143a01║僅因明正理門之一論；其門弟商羯羅主紹宏斯學，著為因明入正理論，實為新因明
TX09n0006_p1143a02║之標準；則今此所依以講論者也。
TX09n0006_p1143a03║三　因明之流傳自足目迄龍樹之前，史不可考。龍樹以來佛教諸論師，漸多
TX09n0006_p1143a04║注重因明；其傳述及應用之處，往往可見。逮于陳那之後，若護法、清辯諸論師，
TX09n0006_p1143a05║尤皆極深研幾，用為建立言論之準，大有非因明不能下一筆吐一詞之勢焉！故今欲
TX09n0006_p1143a06║讀成唯識及掌珍等論，非諳因明必不能讀；故吾謂因明與佛學有不相離之勢也。唐
TX09n0006_p1143a07║貞觀間、玄奘法師留學印度，就眾稱、戒賢、勝軍諸論師，學習因明，歸國譯傳正
TX09n0006_p1143a08║理門論、入正理論二書，復以巨細要義，授其弟子窺基大師，著因明入正理論疏。
TX09n0006_p1143a09║慧沼、智周、道邑、如理諸師，師資相承，播揚因明之學，於我國時稱極盛焉！元
TX09n0006_p1143a10║明後、唐疏既失傳，學者闇中摸索，多失真相。輓近瀛海交通，日本借助於西洋邏
TX09n0006_p1143a11║輯學，因明之說頗昌；而我國亦得取回唐疏重刊行於世。學者鑽研漸多，斯學庶其
TX09n0006_p1143a12║中興於今後乎？
TX09n0006_p1144a01║第二節　新舊因明之異點
TX09n0006_p1144a02║舊因明之概要，即九句因，與五分作法也。九句因者：
TX09n0006_p1144a03║一、同品有，異品有。　　　　　　　　　共、不定因。
TX09n0006_p1144a04║二、同品有，異品非有。　　　　　　　　正因。
TX09n0006_p1144a05║三、同品有，異品有非有。　　　　　　　同品遍轉異品一分轉，不定因。
TX09n0006_p1144a06║四、同品非有，異品有。　　　　　　　　相違因。
TX09n0006_p1144a07║五、同品非有，異品非有。　　　　　　　不共，不定因。
TX09n0006_p1144a08║六、同品非有，異品有非有。　　　　　　相違因。
TX09n0006_p1144a09║七、同品有非有，異品有。　　　　　　　同品一分轉異品遍轉，不定因。
TX09n0006_p1144a10║八、同品有非有，異品非有。　　　　　　正因。
TX09n0006_p1144a11║九、同品有非有，異品有非有。　　　　　俱品一分轉，不定因。
TX09n0006_p1144a12║上列古因明九句因，下即與今因明對照之者。二種正因，具因之同品定有、異
TX09n0006_p1145a01║品遍無之二相，然未明遍是宗法之相也。其不正因之七，可攝五不定因及相違總因
TX09n0006_p1145a02║過。其相違決定因及四不成因過，此亦未明。
TX09n0006_p1145a03║五分作法者，今舉例如下：
TX09n0006_p1145a04║一、宗　聲是無常。
TX09n0006_p1145a05║二、因　所作性故。
TX09n0006_p1145a06║三、喻　如瓶等。
TX09n0006_p1145a07║四、合　瓶有所作性，瓶是無常；聲有所作性，聲亦無常。
TX09n0006_p1145a08║五、結　故知聲是無常。
TX09n0006_p1145a09║今因明決唯宗、因、喻三支，以合攝為喻體，而結即同宗故；別加異喻。則五
TX09n0006_p1145a10║分之所有，三支皆有；三支之所具，非五分之所具。故三支較五分為完密也。
TX09n0006_p1145a11║大概陳那新因明之改革古因明者：一、五分改為三支。二、但因喻為能立，而
TX09n0006_p1145a12║以宗為所立。三、宗依與宗體之判定。古來有以前陳有法為宗依，而後陳法為宗體
TX09n0006_p1146a01║者；亦有以前陳為宗體，而後陳為宗依者；亦有以前後並為宗體者。今批評審定前
TX09n0006_p1146a02║後並為宗依，而以不相離性為宗體。四、於因三相具闕之注重。五、喻體喻依之判
TX09n0006_p1146a03║別。六、異法喻之增設。七、廢除遍所許宗，先業稟宗，旁憑宗義，而但取不顧論
TX09n0006_p1146a04║宗。八、審定唯有現比二量，攝譬喻、聖教於現比。此皆犖犖大端之可觀者，故壁
TX09n0006_p1146a05║壘一新、準繩千古也。
TX09n0006_p1146a06║第三節　因明與邏輯之比較
TX09n0006_p1146a07║今世所知立論之學可分為二：一、為邏輯，二、為因明。邏輯為希臘亞里斯多
TX09n0006_p1146a08║德創立，不論為何事物，皆取之規定入吾人之思想軌則中者也；略同於因明論中自
TX09n0006_p1146a09║悟之比量。與因明目的在立言悟他，故注重發明立言所據之因者，不同。今比較以
TX09n0006_p1146a10║見其不同之處。分二條說明之：
TX09n0006_p1146a11║一　形式之不同
TX09n0006_p1147a01║　　　　　　　　　　　┌大前提（同喻體）凡炭素物皆可燃
TX09n0006_p1147a02║　　　　通常的邏輯論式┤小前提（因）　　金剛石是炭素物
TX09n0006_p1147a03║　　　　　　　　　　　└斷　案（宗）　　故金剛石可燃
TX09n0006_p1147a04║
TX09n0006_p1147a05║　　　　　　　　　　　┌宗（斷案）　　　金剛石可燃
TX09n0006_p1147a06║　　　　通常的因明論式┤因（小前提）　　炭素物故
TX09n0006_p1147a07║　　　　　　　　　　　│　　　　　　　　若炭素物見彼可燃同喻體如薪油等同喻依
TX09n0006_p1147a08║　　　　　　　　　　　└喻（大前提）　　若不可燃見非炭素物異喻體如冰雪等異喻依
TX09n0006_p1147a09║今據此以審其不同之點：一、三段之中段相同，而前後相翻，殆正由一為自悟
TX09n0006_p1147a10║，一為悟他之故歟？二、邏輯之中段亦兩個名詞構成，因明但用一個名詞；殆以宗
TX09n0006_p1147a11║上有法陳之在前，順勢說下，不須重故。三、邏輯之大前提，但有因明之同喻體，
TX09n0006_p1147a12║而缺少同喻依，異喻體，異喻依之三件。四、因明之同喻體，多用若如何、見如何
TX09n0006_p1147a13║之字，下復限於所舉某某等同喻依，故通於歸納法而有現見已知之經驗為確實證明
TX09n0006_p1148a01║，不落空泛。邏輯之大前提，多用凡如何皆如何之字，使小前提斷案所論之物，已
TX09n0006_p1148a02║確定在凡皆之內，則更言此物之為何所以如何，豈非辭費而毫無所獲乎？若未確定
TX09n0006_p1148a03║在凡皆內，則言凡、言皆，但空言假擬；由此空言假擬所推定者，寧必有當？故為
TX09n0006_p1148a04║歸納論所批駁而無以自完也。蓋合歸納、演繹，祗當得因明之自悟比量，未能悟他
TX09n0006_p1148a05║；況彼演繹與歸納又各成偏枯而不一致耶！然則據此不同之點，因明與邏輯勝劣之
TX09n0006_p1148a06║數，已大可知矣。
TX09n0006_p1148a07║二　性質之不同隅舉如下：一、邏輯僅考理之法式，因明兼立言之規則。二
TX09n0006_p1148a08║、邏輯用假擬演繹斷案，因明用實證解決問題。三、邏輯以範己觀察於物所生之思
TX09n0006_p1148a09║想為目的，因明以令他決了於我所立之宗義為目的。四、邏輯非如因明之含有歸納
TX09n0006_p1148a10║方法。五、邏輯非如因明之注重立論過失。（佛學院印行）
TX09n0006_p1148a11║（附註）本論實即因明入正理論之解說，惟文段略有移易耳。