TX09n0006_p1233a01║阿陀那識論
TX09n0006_p1233a02║——十四年十一月在東亞佛教大會教義研究部提出——
TX09n0006_p1233a03║一　出名
TX09n0006_p1233a04║二　界義
TX09n0006_p1233a05║三　釋名
TX09n0006_p1233a06║四　出體
TX09n0006_p1233a07║五　會釋
TX09n0006_p1233a08║六　破謬
TX09n0006_p1233a09║七　立宗
TX09n0006_p1233a10║八　顯用
TX09n0006_p1233a11║
TX09n0006_p1233a12║一　出名
TX09n0006_p1233a13║解深密經云：『阿陀那識甚深細，習氣種子如瀑流；我於凡愚不開演，恐彼分別
TX09n0006_p1233a14║執為我』。大佛頂首楞嚴經云：『陀那微細識，習氣成瀑流；真非真恐迷，我常不開
TX09n0006_p1233a15║演』。
TX09n0006_p1234a01║此識為聖凡總依，真妄根本，唯識宗義，恃此以明。今就二頌以覺察其句義。凡
TX09n0006_p1234a02║、指異生，愚、包二乘，意謂阿陀那識甚深甚細，攝藏無始劫來習氣種子，為執持有
TX09n0006_p1234a03║情一期總報之主體，如暴流水，望似恬靜，不唯異生不知，即愚法聲聞亦莫能了；故
TX09n0006_p1234a04║我於彼不為開演，恐彼分別執為我也。凡夫分別執我，益增生死之苦；二乘種姓，可
TX09n0006_p1234a05║離生死，分別執我，遲其趣證，是不若不聞為得也。楞嚴初二句同，習氣即種子故，
TX09n0006_p1234a06║三句別開兩面：謂此識甚深甚細，生滅相續，相續故似真，生滅故非真。若迷為真，
TX09n0006_p1234a07║墮增益執，永在生死；若迷為非真，離此別求真不可得，墮損減執，亦永在生死。對
TX09n0006_p1234a08║深密第四句分別執為我，即迷之為真。然迷為非真，亦是分別執以為我，恐彼迷真非
TX09n0006_p1234a09║真之故，故我常不開演也。執為我，即固執為實我實法義；謂彼凡愚於此識上可起真
TX09n0006_p1234a10║非真之分別執也。二頌對觀，意義斯足，而深密唯明一義者，乃舉其最為易起之偏勝
TX09n0006_p1234a11║義明也。
TX09n0006_p1234a12║瑜伽師地論，全據深密中文以明；他若攝大乘、顯揚、成唯識等論，處處引用此
TX09n0006_p1235a01║名，茲不枚舉。是經論中已有之阿陀那識名，為本論之根據。
TX09n0006_p1235a02║二　界義
TX09n0006_p1235a03║界義即定義，阿陀那識以何為定義？梵語阿陀那，譯云持。經中無分析解釋，攝
TX09n0006_p1235a04║大乘論解二義，不若成唯識論之完備，論卷三曰：『以能執持諸法種子，及能執受色
TX09n0006_p1235a05║根依處，亦能執取結生相續，故說此識名阿陀那』。此中三義，今欲從粗至細，從淺
TX09n0006_p1235a06║及深，故逆次明之：
TX09n0006_p1235a07║甲、能執取結生相續義：結生相續者，煩惱、業、生、三法，即通常所謂惑、業
TX09n0006_p1235a08║、苦，由煩惱造業，由業結生。結生者，謂初受生時結胎以生身也。又從此一生至彼
TX09n0006_p1235a09║一生，由本有至死有，由死有至中有，由中有至後有，應有一恆行無間之識於中執取
TX09n0006_p1235a10║，使之相續不斷；若無此識，則一死即斷滅，是成大過。首楞嚴經第二卷初，波斯匿
TX09n0006_p1235a11║王曾依外道起斷滅見，常懷悲憂，聞佛說法，悟明死生相續道理，了知從生趣生，捨
TX09n0006_p1235a12║身受身，變者受滅，彼不變者原無生滅，得大歡喜。蓋斷滅見者，一死永滅，即覺人
TX09n0006_p1236a01║生毫無價值，故須了解有此恆行無間，而執取結生相續之阿陀那識。進一步言：明此
TX09n0006_p1236a02║執取結生相續之識，能對治凡夫外道之斷滅見也。
TX09n0006_p1236a03║乙、能執受色根依處義：眼、耳、鼻、舌、身五根，謂之色根，即指淨色根以言
TX09n0006_p1236a04║，粗色根為根所依處，總此名為色根依處，即有情一期之報身。此一期報身所攝有為
TX09n0006_p1236a05║諸法剎那無常之眾法聚中，而能使之一期相續存在，不散不壞，即由有此阿陀那識執
TX09n0006_p1236a06║受之故。執受之言，謂執為自體，令生覺受故。又色根依、指有情身，依處、亦通器
TX09n0006_p1236a07║界，外器世界，此一物與彼一一物相礙，此一微塵與彼一一微塵相礙，亦由有此識執
TX09n0006_p1236a08║持不失故，但不生覺受為異耳。章太炎嘗論礦物、植物有身識——見齊物論釋；究其
TX09n0006_p1236a09║論證，非關身識，實由阿陀那識執持之故。而章君不明此，誤為身識，身識但關於覺
TX09n0006_p1236a10║受痛癢等觸塵而已。執持一一物之自體以相礙者，固在此也。
TX09n0006_p1236a11║丙、能執持諸法種子義：諸法統括一切有為法，然大類可分二：一、有漏有為，
TX09n0006_p1236a12║即雜染法——異生法，二、無漏有為，即清淨法——聖者法。種子可分業種——異熟
TX09n0006_p1237a01║習氣、法種——等流習氣之二。各各現行諸法，皆由自類種子而起，均等流類，名等
TX09n0006_p1237a02║流種；業種即思心所種子，乃思心所心王及善染等心所之活動作用，以自現對自種，
TX09n0006_p1237a03║亦等流種，但同時有特別功用，能為增上統攝他法。如國之統領然，就自體言，亦國
TX09n0006_p1237a04║中之一人，而同時有統攝全國作用，業種亦復如是，其所以異他者此耳。業種亦通有
TX09n0006_p1237a05║漏、無漏。然種子為潛在功能，無有現行法體可得，若無一現行法為之攝藏，即散失
TX09n0006_p1237a06║而不能存在，不存在故不能起現行，不起現行故便失壞一切世出世間法。然能攝藏此
TX09n0006_p1237a07║潛在功能者，即阿陀那識也。有執色法能持種子，不應道理；性變礙故。又生無色界
TX09n0006_p1237a08║者，無色法故，更何能持種子？復次、心所法亦不能持種，不自在故。前六識亦不能
TX09n0006_p1237a09║持種，無想、滅定等位無此前六識故；第七識雖恆行不斷，亦不能持種，是有覆無記
TX09n0006_p1237a10║性故。經菩薩之轉成清淨智位，後復起諸染法，不應道理。由此以論，唯此阿陀那識
TX09n0006_p1237a11║，無覆無記，一類相續能持諸法種子。此義菩薩亦但知少分，唯佛智乃能究竟窮盡。
TX09n0006_p1237a12║三　釋名
TX09n0006_p1238a01║成唯識論第三卷云：『然第八識，雖諸有情皆悉成就，而隨義別立種種名：謂或
TX09n0006_p1238a02║名心，由種種法熏習種子所積集故；或名阿陀那，執持種子及諸色根令不壞故；或名
TX09n0006_p1238a03║所知依，能與染淨所知諸法為依止故；或名種子識，能遍任持世出世間諸種子故；此
TX09n0006_p1238a04║等諸名，通一切位。或名阿賴耶，攝藏一切雜染品法令不失故，我見愛等執藏以為自
TX09n0006_p1238a05║內我故，此名唯在異生、有學，非無學位不退菩薩有雜染法執藏義故。或名異熟識，
TX09n0006_p1238a06║能引生死善不善業異熟果故，此名唯在異生、二乘、諸菩薩位，非如來地猶有異熟無
TX09n0006_p1238a07║記法故。或名無垢識，最極清淨諸無漏法所依止故，此名唯在如來地有，菩薩大乘及
TX09n0006_p1238a08║異生位，持有漏種可受熏習，未得善淨第八識故』。此外更加初能變、根本、如來藏
TX09n0006_p1238a09║、種種異名，今次第略出以抉擇其義。一、阿賴耶，譯云藏，諸論解藏，通以能藏、
TX09n0006_p1238a10║所藏、執藏、三義釋之，此藏義純在異生有學位立名，二乘無學及念不退菩薩，無雜
TX09n0006_p1238a11║染法執藏義故，即不名阿賴耶；其名既狹，故不取之。二、初能變，此識含藏諸法種
TX09n0006_p1238a12║子，變現根身器界相分，凡愚不了，執為我法，破其執故，說諸我法皆為識變。能變
TX09n0006_p1239a01║有三，此當其初，是對所執我法及假施設我法，說此名為初能變也。既對所執我法及
TX09n0006_p1239a02║所施設之我法得名，即不能盡此識之量，攝義不周，故亦不取。三、異熟，有異時而
TX09n0006_p1239a03║熟、異類而熟、變異而熟之三義，較阿賴耶名雖稍寬，將成佛時即捨此名，故佛位無
TX09n0006_p1239a04║異熟，二乘灰身泯智亦無此之異熟；義不普遍，亦不取也。四、庵摩羅，譯云無垢，
TX09n0006_p1239a05║即清淨識，此識唯在佛位，非異生、二乘、菩薩所得名，菩薩尚有現行無明及雜染種
TX09n0006_p1239a06║不清淨故。此名既唯限於佛果，即不能攝盡此通凡聖染淨之識體，故不取也。五、心
TX09n0006_p1239a07║，心之一言，通凡夫、二乘、菩薩、佛一切位。諸經論中，有以心、意、識三通名八
TX09n0006_p1239a08║識者，有唯就第八名心、七與六名意及識者，而有時心心所法都統名為心，或兼色法
TX09n0006_p1239a09║亦名為心，如心臟之肉團心等；其名太寬濫，亦不取也。六、根本，前七轉識及一切
TX09n0006_p1239a10║染淨法，以此為依止故，稱此為根本識，亦通一切位。但根本言，不唯此第八識，如
TX09n0006_p1239a11║證真如智亦名根本智，是稱真如為一切法之根本也；此既有濫，亦不取用。七、第八
TX09n0006_p1239a12║，此依數目得名，從前五、六、七數至此，目此為第八識，乃從粗至細、從淺至深、
TX09n0006_p1240a01║以數之數目雖可通聖凡位，亦無濫同他失，但不能顯此識相用，不過一帶數名詞為符
TX09n0006_p1240a02║號而已。八、所知依，名出攝大乘論，取義寬廣，通一切位；所知即指一切染淨諸法
TX09n0006_p1240a03║，一切法以此識為依，故名為所知依；依此立名，備顯此識相用。然不取者，在論所
TX09n0006_p1240a04║知正指三性，而遍計等諸所知法，其實亦依真如或意識等，是依義亦可通他法，不若
TX09n0006_p1240a05║阿陀那義尤精確也。九、一切種，在成唯識論，名為此識因相，亦通一切位，在佛位
TX09n0006_p1240a06║可名一切無漏法種子識，寬狹相對，與阿陀那略同；但一切種，乃此識所攝持及所緣
TX09n0006_p1240a07║之相分，不是現行識體，持此種子之識，即阿陀那，且就能持種子識言，僅阿陀那三
TX09n0006_p1240a08║義中之一義，故亦不取。十、如來藏，在經論中與第八識相關，其義甚廣，今略出其
TX09n0006_p1240a09║意。藏即覆藏，雜染無明能覆藏一切有情本具之如來智慧德相清淨法身，如來清淨法
TX09n0006_p1240a10║身為所覆藏，雜染無明為能覆藏，能所合名，稱如來藏。雖可通一切位，但此名之立
TX09n0006_p1240a11║意，在專指雜染覆藏中之清淨法身功德名如來藏，不通雜染法，恰與阿賴耶相對，阿
TX09n0006_p1240a12║賴耶偏目雜染法，如來藏偏目清淨法，故義太狹；然此名又失之太寬，以亦攝無為真
TX09n0006_p1241a01║如，並前七識一切清淨法，總名為如來藏故。以此簡別，唯以阿陀那名此第八識，最
TX09n0006_p1241a02║為允當。
TX09n0006_p1241a03║四　出體
TX09n0006_p1241a04║此段文在本論最為扼要，可先知其大概。依上嚴格思擇，唯是此阿陀那名義，名
TX09n0006_p1241a05║義所依之法體究何在？不可於一切法外別求阿陀那識，須知天地人物，全是阿陀那識
TX09n0006_p1241a06║，其所以不見為阿陀那識而見為天地人物者，以我法二執恆行故；如病眼見空花，以
TX09n0006_p1241a07║眼病故，唯見其花，不見是空；眾生有二執、二障故，不見其為阿陀那體，唯見為種
TX09n0006_p1241a08║種雜染諸物。古人云：『若人識得心，大地無寸土』，意即此也。
TX09n0006_p1241a09║甲、大聖自住後得智境——阿陀那識：耳所聞者為聲，眼所見者為色，由聲色之
TX09n0006_p1241a10║名義，可指與聲色之法體；今阿陀那名義既了，故須出體。阿陀那識，見不到，聞不
TX09n0006_p1241a11║到，云何而得出其體耶？雖依聖教及由理論，如依持取結生相續，推知有此阿陀那識
TX09n0006_p1241a12║；或由能執受色根依處，比知有此阿陀那識；或從能執持諸法種子，考知有此阿陀那
TX09n0006_p1242a01║識，此皆比量推論而知，還同哲學家之懸擬默揣，不足顯此識體。如有人於此，未嘗
TX09n0006_p1242a02║到廬山，但聞人言廬山風景，或見攝影鏡所攝諸山水，知其某為大林峰，某為五老峰
TX09n0006_p1242a03║，某為牯嶺，然皆比量推想而知，終未曾親見盧山也。阿陀那識亦復如是，教理不過
TX09n0006_p1242a04║比知，須得能證之智，乃能親證知也。然則要何種智，方能證見此阿陀那識體也？曰
TX09n0006_p1242a05║：大聖自住後得智。大簡小乘，聖簡異生，正指初地以上菩薩而言，其智有二：所謂
TX09n0006_p1242a06║根本——如理智、後得——如量智。然能以此阿陀那識為所知境者，唯後得智。後得
TX09n0006_p1242a07║又二，此為自心安住與他無涉之後得智，諸佛果位即為自受用身，故名曰自住後得智
TX09n0006_p1242a08║。四智前三皆具根本、後得之二，唯第四成所作事智但名後得，以不能親證真如故。
TX09n0006_p1242a09║菩薩唯以平等性智、妙觀察智、之自住後得智證知此阿陀那識，第七未轉時，雖唯緣
TX09n0006_p1242a10║第八，然轉智時亦能了知一切諸法；然了知諸法皆阿陀那識耳。瑜伽真實品云：『菩
TX09n0006_p1242a11║薩於自性假立，尋思唯有自性假立已，如實通達了知色等想事中唯自性假立，非彼事
TX09n0006_p1242a12║自性，而似彼事自性顯現』。離於自性假立之事自性，即菩薩安住如幻三摩地所緣諸
TX09n0006_p1243a01║法唯識之如幻境，所謂藏識海常住也。佛果圓成四智，究竟窮盡此識底蘊，安住海印
TX09n0006_p1243a02║三昧，遍能了知如幻不空之法，此略明菩薩自住後得智所緣為此識義。詳為料簡抉擇
TX09n0006_p1243a03║，俟諸他處。
TX09n0006_p1243a04║乙、根本智境——即真如：上出阿陀那之識體，是出事之當體，猶非體性之體，
TX09n0006_p1243a05║故云『相似顯現，而非彼體』。若了知此真如體性，則唯是根本智，在根本智所證知
TX09n0006_p1243a06║，則唯是無相真如。如質學家，明全宇宙唯是若干原質，生物學家則知其唯是生機力
TX09n0006_p1243a07║；所謂仁者見之為仁，智者見之為智。自住後得智了知阿陀那識，則一切法皆阿陀那
TX09n0006_p1243a08║識，根本智了知真如，則一切法皆真如也。
TX09n0006_p1243a09║丙、涉他後得境——即染淨諸法；佛及菩薩與佛菩薩及諸眾生相交涉故，四攝、
TX09n0006_p1243a10║六度種種善巧，種種施設，皆依此涉他後得智安立。此智了知聖凡諸法，若自若他，
TX09n0006_p1243a11║若染若淨，眾生各各性欲不同，隨機化導，與之起種種交涉，而有菩薩之上求下化及
TX09n0006_p1243a12║如來之現身說法。但此時雖分別自他、染淨諸法，而同時悉了知如幻如化，皆唯識之
TX09n0006_p1244a01║所現。
TX09n0006_p1244a02║丁、小乘智境——即四諦染淨諸法：聲聞、緣覺、修四諦、十二因緣觀，證生空
TX09n0006_p1244a03║真如，雖了知諸法無我，而計執有染淨諸法可得，不如菩薩能了知皆唯心所現，智證
TX09n0006_p1244a04║人我是空，唯有四諦染淨諸法，是二乘之智境，亦佛菩薩智之一少分也。
TX09n0006_p1244a05║戊、異生智境——即隨類之宇宙物我：五趣、三有異生之智，即二執、二障相應
TX09n0006_p1244a06║之有漏虛妄分別，隨業報為何趣何類，隨其趣類各各現其所了知之宇宙物我，此唯是
TX09n0006_p1244a07║此而不是彼，彼唯是彼而不是此。如人見之恆河，鬼見猛火，天見琉璃，所謂『隨異
TX09n0006_p1244a08║生心，應所知量，循業發現』也。不了世間唯心所現，隨類不同，取相安名，起遍計
TX09n0006_p1244a09║執，計我計法，所以隨類各有其一一之物我，皆異生之虛妄分別智境也。就能了之智
TX09n0006_p1244a10║，有此五重分別，離智則無名可名，不可施設，不可安立，強謂之一真法界，言語道
TX09n0006_p1244a11║斷，心思路絕也。
TX09n0006_p1244a12║五　會釋
TX09n0006_p1245a01║阿陀那識，其體是自住後得智之所緣境，隨義施設，有種種名，此諸名義，今會
TX09n0006_p1245a02║釋之。此識有攝藏諸法雜染種子等義，名為阿賴耶；由或善不善先業而引招為現生無
TX09n0006_p1245a03║記之異熟報體，復名異熟識；又因緣所生如幻有法，及異生遍計所執之若我若法，皆
TX09n0006_p1245a04║以此識為能變，故名為初能變；如來證得二轉依時，捨此識雜染轉成清淨無垢，是名
TX09n0006_p1245a05║庵摩羅識；又或是能緣慮法，及能積集諸法種子，名之為心；又或是一切染淨法根本
TX09n0006_p1245a06║，稱為根本識；又此識為識類中之第八數，故名第八識；又指所含藏之一切種子，名
TX09n0006_p1245a07║一切種；又未離雜染時，如來無垢識為無明染法所覆藏，乃名如來藏；以種種不同，
TX09n0006_p1245a08║故有種種異名也。
TX09n0006_p1245a09║六　破謬
TX09n0006_p1245a10║一切謬執，皆由迷此阿陀那識而起，攝論等有摸象之喻，即明不了此識以成妄執
TX09n0006_p1245a11║，廣見經論，茲不煩出。今就大乘建立此阿陀那識文中，有因翻譯之訛，或以解釋之
TX09n0006_p1245a12║誤，至成種種謬計，特一明之。
TX09n0006_p1246a01║甲、北魏時菩提流支譯世親之華嚴十地經論等，依之立地論宗。此宗中或因阿陀
TX09n0006_p1246a02║那有執持義，誤傳此為第七執我之識。不知阿陀那之執持，乃持種及根等不失之意，
TX09n0006_p1246a03║與第七識執我之執不同。誤阿陀那為第七識，其謬孰甚！謬種流傳，沿襲成典，天台
TX09n0006_p1246a04║諸籍，往往見引！因經前輩大德承用，後世學者是非莫決。知其出於傳譯之訛，則其
TX09n0006_p1246a05║疑可祛矣。
TX09n0006_p1246a06║乙、地論宗尚有執第八識為純淨之識，以染污專屬前七識；轉識成智，乃滅前七
TX09n0006_p1246a07║之染污識成為第八之純淨也。迄今猶有承襲此謬，流傳為滅前七識或前六識等口頭禪
TX09n0006_p1246a08║者，亟須揭破。諸佛菩薩之根本智親證真如，甚深甚細，言思泯絕；所謂第一峰頭，
TX09n0006_p1246a09║不容話會者也，第二峰頭，略可商量。諸法緣起——法界緣起阿陀那緣起等——皆在
TX09n0006_p1246a10║後得智上施設安立。如來第八純淨；菩薩以還，第八皆未離染；若云第八純淨，則一
TX09n0006_p1246a11║切雜染法緣起皆不得成。若謂前七是染，故可成立，亦不應理，前七轉識不能執持諸
TX09n0006_p1246a12║法種故，諸法無種不得生故，計無因生非佛子故。復次、諸佛四智亦不得成，滅前七
TX09n0006_p1247a01║染成第八淨，則無妙觀察智等故。由是種種道理，如來以外，第八非淨；原是無覆無
TX09n0006_p1247a02║記，理善安立。
TX09n0006_p1247a03║丙、真諦三藏立庵摩羅為第九識，第八為染淨和合識，前七為染污識，轉染成淨
TX09n0006_p1247a04║，以滅前七染及第八染分，其淨分成為第九識；其實、不過捨第八識之雜染分，圓證
TX09n0006_p1247a05║其清淨分而已，并不是全滅其體而別有一識為第九也。此種錯謬，或因翻譯錯謬，或
TX09n0006_p1247a06║因譯人在梵文上本不深知其義，如今日之有名學者，譯傳明清間唯識典籍於外國，錯
TX09n0006_p1247a07║謬重重，以人為重，襲而用之，其實則出於誤傳也。近有調和此種謬傳，別為古學今
TX09n0006_p1247a08║學；其實、古學是傳釋之錯誤，而唯識學原自一貫，本無古今。某君依大乘莊嚴論巧
TX09n0006_p1247a09║立唯識古學，謂真諦之第九識名，依真如立；然真如為識之體性，識實性故，假名為
TX09n0006_p1247a10║識，理亦可通，但不應以庵摩羅名。考如來出現功德經頌文，庵摩羅固以名清淨第八
TX09n0006_p1247a11║，不以指真如及可別名為第九也。故不如依楞伽真相識為第九，以楞伽之真相即真如
TX09n0006_p1247a12║故。真諦以庵摩羅為第九，則不是用遍一切法之平等真如性為第九，乃是別指第八淨
TX09n0006_p1248a01║分以為第九，故不宜也。摩訶衍釋論有十識，庵摩羅為第九，堅實心為第十，亦依第
TX09n0006_p1248a02║八識淨分假施設為第九，及依真如假施設為第十而已。某君引佛地經論解功德經頌，
TX09n0006_p1248a03║以大圓鏡為淨第八，而與第九庵摩識相應。然按頌文并不如此；頌曰：『如來無垢識
TX09n0006_p1248a04║，是淨無漏界；解脫一切障，圓鏡智相應』。此如來無垢識即通指淨第八心心所聚，
TX09n0006_p1248a05║圓鏡智即此識相應之智，以淨第八已得解脫一切障故，與智相應。智相應者，實是淨
TX09n0006_p1248a06║識及善心等，智增勝故。佛地經論通合淨第八心心所說為大圓鏡心，非謂與真如或第
TX09n0006_p1248a07║九識相應也。
TX09n0006_p1248a08║七　立宗
TX09n0006_p1248a09║唯識宗之特勝點，即在第八識，明此阿陀那識，即自明一切法唯識；故本論以明
TX09n0006_p1248a10║一切法唯識為宗。復可以此因成立一切法如幻宗，以皆唯識現故；依第八識建立唯識
TX09n0006_p1248a11║宗義，廣如攝大乘、成唯識等論明。
TX09n0006_p1248a12║八　顯用
TX09n0006_p1249a01║若依遍計所執之我法而說，則唯有遮破而已。我法執盡，即証菩提，如般若、三
TX09n0006_p1249a02║論等，無有一法可立。然智劣者則墮空執，即不能通達於諸法實相，或如禪宗諸祖，
TX09n0006_p1249a03║單提根本智證，要悟就悟，不悟則不別為權巧開示，亦失菩薩度生方便。賢首等宗如
TX09n0006_p1249a04║來智境，闊談圓妙，流於玄虛。本論勝用，則在先明阿陀那識，識通聖凡，在人即人
TX09n0006_p1249a05║，直指人心以為發明，即就此識顯一切法，使不墮損減執；以一切法唯識故，皆如幻
TX09n0006_p1249a06║如化，亦不起增益執。二執遮破，悟入非空非有之唯識性，是為本論大用所在。（會
TX09n0006_p1249a07║覺記）（見海刊六卷十二期）