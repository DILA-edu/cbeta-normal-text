TX09n0006_p1301a01║陰蘊之研究
TX09n0006_p1301a02║梵語「塞犍陀」、古譯為陰，新譯為蘊。蓋陰為覆蔽義，謂一切差別生滅之有為
TX09n0006_p1301a03║法，能覆蔽無差別不生滅之涅槃性，其義惟局有漏。蘊為積聚義，謂眾多之法積為五
TX09n0006_p1301a04║聚，在眾生為有漏雜染之五蘊，在佛果則為無漏清淨之五蘊，其義通漏無漏。故二乘
TX09n0006_p1301a05║入生空、菩薩證二空、佛證果地時可具五蘊聚，而無五陰蔽。是則蘊義為究竟，而陰
TX09n0006_p1301a06║字所不能及耳。然有五取蘊，在小乘有部為煩惱之異名，大乘唯識有貪愛之所取，此
TX09n0006_p1301a07║蘊專屬凡情，與五陰之義為相等也。或謂陰義亦通於二乘，以彼常觀五陰而得解脫故
TX09n0006_p1301a08║。然二乘入無餘涅槃時盡捨前覆蔽涅槃之五陰法，且二乘許四諦中之道諦及十八界之
TX09n0006_p1301a09║後三，咸皆無漏，故五陰亦不通於二乘也。如此、欲明通漏無漏之法者，則當以蘊字
TX09n0006_p1301a10║為然，而陰字較狹劣矣。
TX09n0006_p1301a11║夫譯陰者為羅什，多用於法性之經論。譯蘊者為玄奘，多用於法相之經論。蓋什
TX09n0006_p1302a01║師盛宏法性，以性宗專顯無為法性為目的，故視此無為法性在眾分上名自性涅槃，在
TX09n0006_p1302a02║佛果位上名無上涅槃；而有為法皆能覆蔽無為法，欲盡除無為法之蔽故什師譯之為陰
TX09n0006_p1302a03║也。奘師盛宏法相，以相宗專從有為法轉有漏成無漏為目的，故睹一切有為法皆有各
TX09n0006_p1302a04║各不同之種子，即將眾多有為之法合為五聚，故有色等五聚之名。此五聚在眾生分上
TX09n0006_p1302a05║名有漏，在佛果位上即名無漏；欲轉有漏法而成無漏法故奘師所譯為蘊也。
TX09n0006_p1302a06║此二宗皆有大小乘之差別，性宗小乘所明之法性是生空所顯，性宗大乘所明之法
TX09n0006_p1302a07║性是二空所顯；故知法性一宗，以空為能顯之門，性為所顯之目的也。但由生空所顯
TX09n0006_p1302a08║為淺，二空所顯為深。總而言之，為空一切法以明法性——空一切有差別生滅之法，
TX09n0006_p1302a09║以顯無為無差別生滅之法性；而此五陰，是有為生滅之法，能覆蔽無為不生滅之法，
TX09n0006_p1302a10║故必空之耳。若小乘二十部，唐列為六宗，其現通假實宗、諸法但名宗等為小乘之法
TX09n0006_p1302a11║性宗。在中土則可以成實論為其代表，然其所明之空猶淺，而所顯之性亦不深。三論
TX09n0006_p1302a12║宗代表大乘之法性，亦明空一切法，較前小乘所明之空則顯且深。如此、若就所用門
TX09n0006_p1303a01║言之，可名空宗；就所法言之，可名法性宗。什師盛傳成實、三論，故此二宗之經論
TX09n0006_p1303a02║亦多譯為陰也。
TX09n0006_p1303a03║相宗小乘之專明一切法有者，為薩婆多部，此部之經論有大毘婆沙等。此宗之說
TX09n0006_p1303a04║明皆從有法上如何而有，又如何顯明其本來如是之實相，以此引生智慧，證得涅槃解
TX09n0006_p1303a05║脫，即是達到其目的也。在中土有俱舍論可作小乘法相之代表，以彼兼採經部之長，
TX09n0006_p1303a06║以說明一切法因緣幻有，而非斷滅空無，如其所有即了達其有，而不增益其妄執我，
TX09n0006_p1303a07║故能成立一切法皆為如幻之妙有也。若能如是了達即不起無明顛倒，可轉有漏之識而
TX09n0006_p1303a08║成無漏之智。成唯識論之大乘法相，明一切生滅差別之法皆不離識，而一切無為無漏
TX09n0006_p1303a09║之法亦不離識，是知一切生滅差別法及無為法，皆是唯心所現，唯識所變。故能轉煩
TX09n0006_p1303a10║惱而成無上菩提，達幻有即顯圓成實矣。如此若就其所用之法門言之，亦可謂為有宗
TX09n0006_p1303a11║；就其所顯之法體言之，亦可謂為法相宗。奘師盛傳俱舍、唯識，故此二宗之經論亦
TX09n0006_p1303a12║多用於蘊也。
TX09n0006_p1304a01║上之性相，以其所崇尚所顯示之點不同，故其顯示之方法亦有不同也。然則性相
TX09n0006_p1304a02║殊途，何能融佛法為一味平等耶？曰：佛法無邊，凡有施設，皆為令眾生達到絕言思
TX09n0006_p1304a03║之實際，但欲達此真目的地，必須假方便而能入之，故謂佛法為一大方便法門耳。由
TX09n0006_p1304a04║此言之，性相二宗亦為二種方便之大法門耳。故小大性相之二宗，其標立方法雖殊異
TX09n0006_p1304a05║不同，而其捨生死、證涅槃，則同一不二。故云：「歸元無二路，方便有多門」也。
TX09n0006_p1304a06║顧此性相二宗，雖各標方法之不同，但細為觀察實多融會之點：如性小乘明五蘊
TX09n0006_p1304a07║空，欲明空先須明諸法，其反面仍明法相矣。而相小乘明諸法有，而其反面正顯我空
TX09n0006_p1304a08║，亦即仍明法性矣。所謂顯真空即彰妙有，彰妙有即顯真空，即此義也。其性空大乘
TX09n0006_p1304a09║極明諸法畢竟寂滅，離言絕相；雖然如是，其意乃正成一切法。故中觀論云：『以有
TX09n0006_p1304a10║空義故，一切法得成』！此是言陳上明一切法空，而意許上仍明一切法有。故天台以
TX09n0006_p1304a11║一切空成了不思議假，盡將中論之意許、亦表為言陳矣。法相大乘極明因緣依他之法
TX09n0006_p1304a12║，皆為幻有；雖然如是，其意仍在空一切法，離言自相畢竟不可得。故成唯識論云：
TX09n0006_p1305a01║若執有法名唯識者，亦是法執！此亦是言陳上明一切法有，而意許上仍顯一切法空，
TX09n0006_p1305a02║諸法圓成性中畢竟不可得言說思議分別也。而華嚴以不可思議圓融無礙法門，盡將唯
TX09n0006_p1305a03║識之意許、亦表為言陳矣。但詳察台賢之言陳，頗不與性相二宗全同。何以言性相之
TX09n0006_p1305a04║意許、台賢表為言陳乎？蓋天台立宗根據法性，而進融法相之說；華嚴來原由於法相
TX09n0006_p1305a05║，而進融法性之義。故性相之隱義為台賢所發揮宜哉！惟陰與蘊雖成各相沿襲，亦可
TX09n0006_p1305a06║隨其經論之文義而融會之。如天台止觀云：陰者、陰蓋善法，此就因得名。又、陰是
TX09n0006_p1305a07║積集生死重沓，此就果得名。又仁王云：不可說識生諸有情色心二法，色名色蘊，心
TX09n0006_p1305a08║名四蘊；皆積聚性，隱覆真實。如此等文，可見天台用法性陰而融法相之蘊，其根據
TX09n0006_p1305a09║仍在陰義也。（法芳記）（見廬山學三之十一）