TX09n0006_p1331a01║談唯識
TX09n0006_p1331a02║治唯識學，應明本識。本識名阿賴耶，譯言藏，具能藏、所藏、執藏、三義。亦
TX09n0006_p1331a03║名阿陀那，譯言持，謂能持種及根身器界。就能藏及持種義邊，名一切種，乃極微妙
TX09n0006_p1331a04║虛靈均等周遍之恆行流動，即藏識之等流現行。就所藏及持身界義邊，名異熟識，所
TX09n0006_p1331a05║謂異類而熟、異時而熟、變異而熟者，即藏識之異熟現行。此異熟識即一期之總報主
TX09n0006_p1331a06║，有各各差別可言，諸有情依此故非一；彼一切種對異熟識及餘識心心所法四分為一
TX09n0006_p1331a07║切種，而在自則非種非現，但是極微均之恆行流動，諸有情依此故非異。一切種可略
TX09n0006_p1331a08║分識種、業種。識種、屬名言習氣，如微塵模型等；屬我執習氣，如人工業。業種、
TX09n0006_p1331a09║屬有支習氣，如依人工微塵等，由水成為泥團；但有泥團，尚未成器，故僅謂之種耳
TX09n0006_p1331a10║。至前六識，對此名異熟生，謂由異熟識而生者。但末那四分僅通識種，從無始來，
TX09n0006_p1331a11║恆執第八見分為我，屬我執習氣，如模型然。第六四分通識種，亦通業種，有我執、
TX09n0006_p1332a01║名言、有支、等習氣，其我執習氣如工宰，名言習氣如微塵。前五四分亦通業種、識
TX09n0006_p1332a02║種，然以無執故無我執習氣，僅有名言、有支習氣，如匠工依第六之工宰，照第七之
TX09n0006_p1332a03║模型，將名言識種之微塵造作器具。但第七執第八見分為我，不過一種空洞之計畫，
TX09n0006_p1332a04║實無可執，如造樓閣者先作一圖，後以第六之運籌，驅役前五之工匠，造成第八之真
TX09n0006_p1332a05║異熟及前六之異熟生。由是以觀，第七雖執第八，若無前六之運造，則雖執不成業果
TX09n0006_p1332a06║。前六雖有運造之能，若無第七之空執，則不能有所依據而造成異熟。第八之異熟雖
TX09n0006_p1332a07║為前七所造，亦含藏前七一切種子。如是展轉依持，乃成緣生因果之理。
TX09n0006_p1332a08║一切種中漏無漏種法爾具足，一一有情展轉增上，漏無漏法，亦互相熏。起信論
TX09n0006_p1332a09║將無漏說在真如，故有真如熏無明，無明熏真如之說。諸有疑漏無漏種不互相熏者，
TX09n0006_p1332a10║一、由太認種為有形礙之實物，如世穀麥等種；二、由不明展轉增上即是熏義。蓋一
TX09n0006_p1332a11║切種，但是識上差別功能，當未現行時，毫無形礙，如人手有習書畫等功能，尚未書
TX09n0006_p1332a12║畫時，手中書之功能與畫之功能有何形礙？又、識種、業種，皆通有漏、無漏，有漏
TX09n0006_p1333a01║只是有執，無漏即是無執。諸有但以遣執空理名真如者，以是別說有為無漏。若知真
TX09n0006_p1333a02║如有空、不空義，空即妙觀、平等二智相應之遣執空理，而不空即大圓鏡等四智相應
TX09n0006_p1333a03║之執盡實相。合此空不空，謂之一真法界，亦即真如，則諸無漏皆為真如。彼偏執無
TX09n0006_p1333a04║漏無為是真如，乃僅就擇滅涅槃言，但知其空，不知不空。不唯於真如義不全，即於
TX09n0006_p1333a05║無為義亦不全，以諸漏永盡，非漏任運現行，不假功用，無暫停息，亦即無為義也。
TX09n0006_p1333a06║唯識究竟位頌所云：『此即無漏界，不思議善常，安樂解脫身，大牟尼名法』，豈同
TX09n0006_p1333a07║二乘灰身滅智耶？若但知空相、空性、空理等遣執之共相道理謂之真如，因而固執真
TX09n0006_p1333a08║如不可說相用，遂以非難起信論真如無明相熏之義，何不觀於歐陽居士唯識抉擇談云
TX09n0006_p1333a09║：『雖則涅槃而是無住，不住生死，不住涅槃，盡未來際，作諸功德』。然作功德乃
TX09n0006_p1333a10║名無住，而相寂然仍名涅槃，涅槃即是無為，無為即是真如，圓詮了義，詎可不一致
TX09n0006_p1333a11║思耶？（唐大圓記）（見海刊四卷六期）