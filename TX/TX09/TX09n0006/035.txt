TX09n0006_p1355a01║遣虛存實唯識觀之特勝義
TX09n0006_p1355a02║論卷七云：『識言、總顯一切有情各有八識，六位心所，所變相見，分位差別，
TX09n0006_p1355a03║及彼空理所顯真如；識自相故，識相應故，二所變故，三分位故，四實性故。如是諸
TX09n0006_p1355a04║法皆不離識，總立識名；唯言、但遮愚夫所執定離諸識實有色等』。此即五重唯識觀
TX09n0006_p1355a05║中第一重遣虛存實觀；而唯識觀之最勝點，即在乎此。以本祗要此第一重唯遣虛妄識
TX09n0006_p1355a06║，存真實之唯識觀；後之四重，只是為鈍根人展轉離過以入真耳。若利根人，只此一
TX09n0006_p1355a07║觀，一了百了，直至究竟；以遣虛則妄無不盡，存實則真無不圓故。
TX09n0006_p1355a08║作此觀者無他，只於無論何事何物，觀為唯是五位諸法之一聚識，除此別無一件
TX09n0006_p1355a09║實有之物而已！作此觀時，妄執我法遣無不盡，而無百論等落空之弊，其殊勝一。真
TX09n0006_p1355a10║如相性顯無不周，而無起信等墮儱侗之弊，其殊勝二。但觀明現前事物本來如是之實
TX09n0006_p1355a11║相——譬如飲茶，只是五位諸法之一聚識，別無所飲之茶，只是五位百法之一聚識，
TX09n0006_p1356a01║別無能飲之人；譬如聽講，只是五位諸法之一聚識，別無聽者，只是五位諸法之一聚
TX09n0006_p1356a02║識，別無講者——而無觀佛境觀上地等懸想他界之弊，其殊勝三。即觀明本分，而於
TX09n0006_p1356a03║餘界餘地一切分無不通達，若自若他、若染若淨、若生若佛、若聖若凡、若因若果、
TX09n0006_p1356a04║若身若器等，莫不是五位諸法之一聚識故，而無拘局一隅之弊，其殊勝四。
TX09n0006_p1356a05║故作此觀，但明此理，無論何人皆可作之，無論何處皆可作之。他藥雖妙，每可
TX09n0006_p1356a06║由藥生病，獨此一藥，增益、損減之執，煩惱、所知之障，病無不治，更無從藥生病
TX09n0006_p1356a07║之虞，故為獨一無二大妙觀門！諸有智者，應勤修習！（見海刊五卷五期）