TX09n0006_p1357a01║唯識之淨土
TX09n0006_p1357a02║——十五年春在上海世界佛教居士林講——
TX09n0006_p1357a03║一　一切法中之識法將以唯識明淨土，且先略說唯識義：欲知唯識義，應了一
TX09n0006_p1357a04║切法。一切法者，有為、無為攝盡，其義繁廣，茲但簡談：
TX09n0006_p1357a05║有為者、有生滅作用義，無為者，無生滅作用義。有為法：一、假，假託他法顯
TX09n0006_p1357a06║明分位等差別相故。二、實，復二：曰色，曰心。色亦二：一、有對色，眼等根塵相
TX09n0006_p1357a07║對之色、聲、眼、耳等是。二、無對色，意識所了者是。心、有心王、心所，心王如
TX09n0006_p1357a08║主，心所如僕。心王即第八阿賴耶識——此翻為藏，能藏、所藏、執藏義故——至第
TX09n0006_p1357a09║一眼識。心所分六位有五十一種：遍行五，別境五，善十一，根本煩惱六，隨煩惱二
TX09n0006_p1357a10║十，不定四是。第七名末那識，此翻為意，恆審思量為性相故。前六即眼、耳、鼻、
TX09n0006_p1358a01║舌、身、意識，了境相麤故。六意何異第七末那？此如眼識等、依根得名，識異眼故
TX09n0006_p1358a02║。七如藏識名，識即意故。譬在眠時夢即第六識，眠至無夢第六即止作用而末那仍存
TX09n0006_p1358a03║，以末那執阿賴耶識為我，不間斷故。此八識中，前六易曉，第七較難，唯第八識甚
TX09n0006_p1358a04║深微細，不易了知。故深密云：『阿陀那（賴耶）識甚深細，一切種子如暴流，我於
TX09n0006_p1358a05║凡愚不開演，恐彼分別執為我』。如是八識，即百法五位中第一心法，亦即所謂識法
TX09n0006_p1358a06║也。
TX09n0006_p1358a07║二　一切法何以皆唯是識問：八識即是識易解，心所亦唯識耶？答：八識心王
TX09n0006_p1358a08║，稱自性唯識，心所乃心作用，決定與心相應而起，故亦唯識。問：根等能對塵等，
TX09n0006_p1358a09║應非唯識？答：根等係第八識變現之相分，復為第八識執受為自體者，故亦唯識。問
TX09n0006_p1358a10║：諸色等法，應非唯識，譬居士林設海寧路，在黃浦灘識不現故。答：此亦前五依托
TX09n0006_p1358a11║第八所變本質，此循業所報得，故第八亦稱異熟識，以由先時業後時報熟而變現故。
TX09n0006_p1358a12║又業報相同，其所變境亦略相同，可共受用。共中尚有共中共、共中不共之區別，變
TX09n0006_p1359a01║為自識相分而現，以是義故，諸色法等亦依識變，故亦唯是識。問：空間、時間等，
TX09n0006_p1359a02║亦唯識耶？答：彼皆色心等上分位之相，當亦唯識。問：諸無為法應非唯識？以無生
TX09n0006_p1359a03║滅故。答：有為法相用之體性，即無為法，故亦唯識。由是故一切所有皆唯識。
TX09n0006_p1359a04║三　淨穢器世間與第八識前六識淨者清淨，穢即劫等五濁，土者器世間。此淨
TX09n0006_p1359a05║穢器世間，均唯識變，即第八相分；前五識托之變為色等五塵，是為依報。現此境時
TX09n0006_p1359a06║，第六隨前五分別物我等差別。而有情第七識，與此器世間無關，故此不列。
TX09n0006_p1359a07║四　有情染識上之穢土與佛菩薩淨識上之淨土識有染淨，所變亦異，故土不同
TX09n0006_p1359a08║。三界、五趣有漏識變有漏穢土；諸佛菩薩清淨識變清淨淨土。問：淨土既由識變，
TX09n0006_p1359a09║應是虛幻？答：唯識不礙有他心，淨土是佛菩薩清淨識變，與當前穢土是有非無，相
TX09n0006_p1359a10║同。
TX09n0006_p1359a11║五　念佛人心上所托佛菩薩本質淨土與自心相分淨土念佛人求生西方，先依經
TX09n0006_p1359a12║教信有西方依正莊嚴，即此為佛菩薩無漏識上所現本質淨土。復托之變為自心上所緣
TX09n0006_p1360a01║相分淨土，互為增上，乃現所了極樂世界。
TX09n0006_p1360a02║六　往生與自他共變淨土依佛菩薩悲願力所現依正莊嚴為增上緣，起自心清淨
TX09n0006_p1360a03║心而變起自心淨土。此自心淨土與彌陀淨土，清淨相應，成為共變淨土，故得往生極
TX09n0006_p1360a04║樂淨土中。攝持於彌陀願力故，即得永不退轉於阿耨多羅三藐三菩提。（王錫光記）
TX09n0006_p1360a05║（見上海居士林林刊十三期）