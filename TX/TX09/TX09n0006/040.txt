TX09n0006_p1385a01║三重法界觀
TX09n0006_p1385a02║——十一年春作——
TX09n0006_p1385a03║一　三重法界義
TX09n0006_p1385a04║二　觀聖教三學
TX09n0006_p1385a05║三　觀佛華三法
TX09n0006_p1385a06║四　觀法相三性
TX09n0006_p1385a07║五　觀天台諦觀
TX09n0006_p1385a08║六　觀賢首法界
TX09n0006_p1385a09║
TX09n0006_p1385a10║華嚴宗立四重法界：一、理，二、事，三、理事無礙，四、事事無礙，而統以一
TX09n0006_p1385a11║真法界。今以其所言者未切符心境，另立三重法界為法本，回互交絡以觀其義。
TX09n0006_p1385a12║一　三重法界義
TX09n0006_p1385a13║何謂三重法界？一、物我法界，二、心緣法界，三、性如法界。
TX09n0006_p1385a14║一、物我法界者：物謂「各個體相」，我謂「個體主意」。不越此各個體相及個
TX09n0006_p1386a01║體主意之範圍者，則謂「物我法界」。若異生及二乘但見佛之應化身土，則雖觀佛亦
TX09n0006_p1386a02║不越於物我之域，觀餘更可知矣。故二乘之涅槃必灰身泯智而後證，即彼觀佛亦未至
TX09n0006_p1386a03║灰身泯智，則不越物我之範圍也。依此以觀之，則法界者物我而已矣。舉心動念無越
TX09n0006_p1386a04║於物我者，故契經云：『汝纔舉心，塵勞先起』。又云：『以生滅心辨淨圓覺，彼淨
TX09n0006_p1386a05║圓覺亦同流轉』。蓋除塵勞流轉無心境也。
TX09n0006_p1386a06║二、心緣法界者：心謂「慮知靈覺」，緣謂「轉變依持」。觀一切法，無有越於
TX09n0006_p1386a07║慮知靈覺所轉變依持之域者，則謂「心緣法界」。在佛大士，雖觀地獄亦心識所變所
TX09n0006_p1386a08║緣境，於其自住三摩地境更可知矣。故登地大士，證法界不離心故，見佛身土相好無
TX09n0006_p1386a09║量。經云：「諸識所緣，唯心所現」。又云：「無有少法，取於少法」。蓋法界無非
TX09n0006_p1386a10║靈妙變通之心心所緣境耳。
TX09n0006_p1386a11║三、性如法界者：性表「常遍真實」，如遮「變異虛幻」。都非變異虛幻之一切
TX09n0006_p1386a12║法，而一切法唯是常遍真實，強名「性如法界」。離名言相，離心緣相，法界泯絕，
TX09n0006_p1387a01║無說無證。
TX09n0006_p1387a02║今用此三重法界觀，以略觀諸教義。
TX09n0006_p1387a03║二　觀聖教三學
TX09n0006_p1387a04║甲　單觀
TX09n0006_p1387a05║　　　　物我法界………………戒、唯依此以辨持犯
TX09n0006_p1387a06║　　　　心緣法界………………心、唯依此以辨定亂
TX09n0006_p1387a07║　　　　性如法界………………慧、唯依此以辨真妄
TX09n0006_p1387a08║二乘法中三增上學，要唯如此：戒唯止持，借作助止；心唯靜定，觀化取靜；慧
TX09n0006_p1387a09║唯滅真，厭生欣滅。由滅證真，滅尚非真。蓋但悟物我法界之患之空，未悟餘二法界
TX09n0006_p1387a10║之德之不空，故滅有患而取滅有患所成之空也。
TX09n0006_p1387a11║乙　複觀
TX09n0006_p1388a01║　　　　　　　　　　┌───────┐
TX09n0006_p1388a02║　　　　物我法界──┴──────戒│
TX09n0006_p1388a03║　　　　　　　　　　┌──────┘│
TX09n0006_p1388a04║　　　　心緣法界──┴──────定│
TX09n0006_p1388a05║　　　　　　　　　　┌──────┘│
TX09n0006_p1388a06║　　　　性如法界──┴──────慧┘
TX09n0006_p1388a07║大乘凡位三增上學，大致如此：戒曰心戒，定曰性定，慧曰空慧。若三論宗之慧
TX09n0006_p1388a08║當屬於此，利者能見性德不空，鈍者但見物患之空。
TX09n0006_p1388a09║丙　圓觀
TX09n0006_p1388a10║【圖】
TX09n0006_p1388a11║
TX09n0006_p1388a12║
TX09n0006_p1388a13║
TX09n0006_p1388a14║大乘聖位三增上學，義見於此：一、物患泯乎心性，性德充乎物心，心光炳乎物
TX09n0006_p1388a15║性，故曰金剛心地寶戒。二、心離乎物而契乎性，性持乎心而顯乎物，物現乎心而寂
TX09n0006_p1389a01║乎性，故曰海印三昧。三、性周遍乎心物，物交徹乎性心，心含照乎性物，故曰法界
TX09n0006_p1389a02║海慧。
TX09n0006_p1389a03║三　觀佛華三法
TX09n0006_p1389a04║甲　單複觀
TX09n0006_p1389a05║　　　　物我法界─────────眾生法
TX09n0006_p1389a06║　　　　　　　　　┌───────┘
TX09n0006_p1389a07║　　　　心緣法界─┼───────心　法
TX09n0006_p1389a08║　　　　　　　　　└───────┐
TX09n0006_p1389a09║　　　　性如法界─────────佛　法
TX09n0006_p1389a10║舉一心為眾生，亦舉一心為佛；心雖非生非佛，可為生佛交通，故得成無差別之
TX09n0006_p1389a11║義。
TX09n0006_p1389a12║乙　複圓觀
TX09n0006_p1389a13║　　　　　　　　　　　┌物我法界─┐
TX09n0006_p1389a14║　　　　　　　　　　　│　　　　┌┴────心生滅相………眾生法
TX09n0006_p1389a15║　　　　心法……眾生心┤心緣法界┤
TX09n0006_p1389a16║　　　　　　　　　　　│　　　　└┬────心真如性………佛　法
TX09n0006_p1389a17║　　　　　　　　　　　└性如法界─┘
TX09n0006_p1390a01║大乘起信論之一心二門，可作如此觀法。
TX09n0006_p1390a02║丙　圓圓觀
TX09n0006_p1390a03║【圖】
TX09n0006_p1390a04║
TX09n0006_p1390a05║
TX09n0006_p1390a06║心者物之用，性者物之體，未有不具體用之眾生者，故眾生法全攝心法、佛法，
TX09n0006_p1390a07║平等平等。物者心之相，性者心之性，未有不具性相之心者，故心法全攝眾生法、佛
TX09n0006_p1390a08║法，平等平等。心者性之智，物者性之境，未有不具境智之佛者，故佛法全攝心法、
TX09n0006_p1390a09║眾生法，平等平等。如此乃極成三無差別義。
TX09n0006_p1390a10║四　觀法相三性
TX09n0006_p1390a11║甲　單觀
TX09n0006_p1390a12║　　　　物我法界………遍計執性………妄執唯空
TX09n0006_p1391a01║　　　　心緣法界………依他起性………從緣幻有
TX09n0006_p1391a02║　　　　性如法界………圓成實性………本有如真
TX09n0006_p1391a03║乙　複圓觀
TX09n0006_p1391a04║【圖】
TX09n0006_p1391a05║
TX09n0006_p1391a06║
TX09n0006_p1391a07║
TX09n0006_p1391a08║丙　圓圓觀
TX09n0006_p1391a09║【圖】
TX09n0006_p1391a10║
TX09n0006_p1391a11║
TX09n0006_p1391a12║
TX09n0006_p1392a01║如此方盡三自性、三無性之理。
TX09n0006_p1392a02║五　觀天台諦觀
TX09n0006_p1392a03║甲　單觀
TX09n0006_p1392a04║　　　　假觀俗諦境………物我法界………真諦空觀智
TX09n0006_p1392a05║　　　　中觀中諦境………心緣法界………俗諦假觀智
TX09n0006_p1392a06║　　　　空觀真諦境………性如法界………中諦中觀智
TX09n0006_p1392a07║初觀、從假入空，從俗入真，則從物我法界到於性如法界，證性如法界之空觀真
TX09n0006_p1392a08║諦境，成物我法界之真諦空觀智。次觀、從空出假，從真出俗，則從心緣法界又到物
TX09n0006_p1392a09║我法界，證物我法界之假觀俗諦境，成心緣法界之俗諦假觀智。三觀、從二入中，則
TX09n0006_p1392a10║從物我法界到性如法界，同時又從性如法界到心緣法界，故證心緣法界之中觀中諦境
TX09n0006_p1392a11║，成性如法界之中諦中觀智。此為次第諦觀。
TX09n0006_p1392a12║乙　複觀
TX09n0006_p1393a01║　　　　物我法界─┬─真諦空觀（此通大小乘，鈍者住偏空，利者入假中。）
TX09n0006_p1393a02║　　　　　　　　　└─┐└────┐
TX09n0006_p1393a03║　　　　心緣法界─┬─俗諦假觀　　│
TX09n0006_p1393a04║　　　　　　　　　└─┐　　　　　│
TX09n0006_p1393a05║　　　　性如法界─┬─中諦中觀　　│
TX09n0006_p1393a06║　　　　　　　　　└───────┘
TX09n0006_p1393a07║此亦次第三諦三觀：
TX09n0006_p1393a08║丙　圓觀
TX09n0006_p1393a09║【圖】
TX09n0006_p1393a10║
TX09n0006_p1393a11║
TX09n0006_p1393a12║
TX09n0006_p1393a13║此為一境三諦、一心三觀之圓融諦觀也。
TX09n0006_p1393a14║六　觀賢首法界
TX09n0006_p1394a01║甲　單複觀
TX09n0006_p1394a02║　　　　物我法界──事　 法　 界─┐
TX09n0006_p1394a03║　　　　心緣法界──理事無礙法界─┴事事無礙法界─┐
TX09n0006_p1394a04║　　　　性如法界──理　 法　 界─────────┴一真法界
TX09n0006_p1394a05║乙　複複觀
TX09n0006_p1394a06║　　　　物我法界─┐
TX09n0006_p1394a07║　　　　　　　　　├─事法界─┬────────┬事事無礙法界─┐
TX09n0006_p1394a08║　　　　心緣法界─┤　　　　　├─理事無礙法界─┴───────┴一真法界
TX09n0006_p1394a09║　　　　　　　　　├─理法界─┘
TX09n0006_p1394a10║　　　　性如法界─┘
TX09n0006_p1394a11║丙　圓圓觀
TX09n0006_p1394a12║【圖】
TX09n0006_p1394a13║
TX09n0006_p1394a14║
TX09n0006_p1394a15║
TX09n0006_p1395a01║茲僅略明其致，廣開其義無盡。要之、「物我」者業所集生之假相，非體能覆於
TX09n0006_p1395a02║體，無用能礙於用，諸浮現世間者皆是。「心緣」者，果所由起之實用，非體能緣於
TX09n0006_p1395a03║體，無相能起於相，諸世間轉依者皆是。「性如」者，非業非果之真體，非相不住於
TX09n0006_p1395a04║相，無用不捨於用。若能心不隨物，心契乎性，則「物我」覆礙空，「性如」朗顯，
TX09n0006_p1395a05║「心緣」自在！成佛之要，無捷於此。（見海刊三卷四期）