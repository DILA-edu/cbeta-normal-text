TX09n0006_p1454a01║竟無居士學說質疑
TX09n0006_p1454a02║予並世所知識者，最心折歐陽竟無居士與章太炎居士之學問。曩昔讀太炎居士齊
TX09n0006_p1454a03║物論釋，於所說「上推緣生第一因不可得之自然」義，「器世間——若土水等——有
TX09n0006_p1454a04║末那識身識」義，與其他較小之二三義——菿漢微言等尚未及讀——，意頗非之。第
TX09n0006_p1454a05║以章君乃旁及佛言耳，故置之未有論。今不幸於竟無先生之所說，亦未能無所回惑！
TX09n0006_p1454a06║君既尚論佛法，為海內佛學者之望，則何可緘默其所懷，不求剖決哉？予讀書好觀大
TX09n0006_p1454a07║略，使予有所言說，麤疏淺陋，誠不足以仰二君之精博淵雅；但有滯未通，則心不寧
TX09n0006_p1454a08║！恃居士之厚德，敬蘄采察而研討之。至君門下王君恩洋，於有情法界為一為異之問
TX09n0006_p1454a09║，毅然持法界定異之說，不知居士覽其說為何若？故置未辨也。
TX09n0006_p1454a10║一　質乘三教一
TX09n0006_p1454a11║瑜伽真實品敘曰：『法相三時說教，一雨普被，乘則有三，教唯是一。難之者曰
TX09n0006_p1455a01║：一時二時，有上有容，三時普被，高唱一極，判別顯然，云何言一？解此糾紛，當
TX09n0006_p1455a02║屬機感。有色、無色、有想、無想、及與俱非，我皆令入無餘涅槃而滅度之，是之謂
TX09n0006_p1455a03║教則唯一。托質圓音雖唯是一，聞者識上各變不同，瀛渤潢汙率視其量，是之謂乘則
TX09n0006_p1455a04║有三』云云。
TX09n0006_p1455a05║質曰：一往而談，理雖可爾，執為定然，則猶有議。夫佛既無獨語及不契機之教
TX09n0006_p1455a06║，教豈離絕機感而獨有哉？基師法苑總料簡時利差別云：「若據眾生機器及理，可有
TX09n0006_p1455a07║頓漸之教；若不約機，定判一經為頓為漸時增減者，頓漸不成」，此亦明不約機理，
TX09n0006_p1455a08║則教不得獨有也。然則機既有多，教寧唯一？故乘三則教亦可三，教一則乘亦可一也
TX09n0006_p1455a09║。應漸機故，教亦成三；應頓機及不定機故，乘亦為一。至般若、法華皆令入無餘涅
TX09n0006_p1455a10║槃及開悟佛之知見，此乃如來平等意樂，而教乘位於如來平等意樂與眾生差別機感之
TX09n0006_p1455a11║間；將順應眾生差別機感之教乘，攝歸如來平等意樂，則教一乘亦一。法華之說一乘
TX09n0006_p1455a12║，除應不定機外，兼含此意。將流出如來平等意樂之教乘，從屬眾生差別機感，則乘
TX09n0006_p1456a01║或一或三或多，教亦或一或三或多。既可應不定機會餘歸大、而說一教一乘，亦可應
TX09n0006_p1456a02║頓悟機唯大無餘，含餘於大、而說一教一乘。應機說三說多可知。若云：教雖係機，
TX09n0006_p1456a03║屬歸佛邊，佛邊之教仍非定一，以係機故。乘雖由佛，攝在機邊，機邊之乘仍非定異
TX09n0006_p1456a04║，以由佛故。且既可教一而乘異，亦應可乘一而教異。圓人觀法，無法不圓，聞粗語
TX09n0006_p1456a05║以悟心，聽淫詞而見性，非教雖異而乘可一之實例乎？故君乘三教一之說，僅偏據之
TX09n0006_p1456a06║義耳！智者當不執為必然。
TX09n0006_p1456a07║二　質法相唯識非一
TX09n0006_p1456a08║君辨此非一，瑜伽敘設十義，真實敘設六義，文至閎肆精至，今不詳引。因執法．
TX09n0006_p1456a09║相與唯識非一故，謂宗唯三：曰法性宗，曰法相宗，曰真言宗。以俱舍、唯識、華嚴
TX09n0006_p1456a10║、俱屬之法相，今就質之。
TX09n0006_p1456a11║質曰：法相之法，法相之相，都無不通，都無不詳。若然、則固無詣非法相者，
TX09n0006_p1456a12║法相寧得為宗？——若所云賢首宗、慈恩宗之宗字，乃是一家一派之代名詞，異此中
TX09n0006_p1457a01║所云法性宗、法相宗為標宗趣之宗也。
TX09n0006_p1457a02║按賢首家嘗云：語之所尚曰宗。基師亦云：宗者，崇尊主要之義。夫一切法既無
TX09n0006_p1457a03║往非法相，必法相中之崇尊主要義，乃得云宗；泛爾法相，宗尚何在？故唯法性可得
TX09n0006_p1457a04║名宗，法相絕然不成宗義。真言亦爾。凡屬遮表言思所詮緣者無非法相，一一法相莫
TX09n0006_p1457a05║非唯識，故法相所宗持者、曰唯識，而唯識之說明者、曰法相；此就唯識宗言者也。
TX09n0006_p1457a06║若就法性宗言：亦可法相所宗持者、曰法性，法性之說明者、曰法相。故法相絕然不
TX09n0006_p1457a07║得以名宗。若名法相為宗，則豈唯俱舍、華嚴可屬法相宗，即大乘其餘各家與小乘各
TX09n0006_p1457a08║派，外道各派乃至世間小家珍說，孰不可屬法相宗哉？故須大乘所說一切法相所宗持
TX09n0006_p1457a09║者乃得名宗，而不得別指有一通三乘之法相宗、與唯識宗非一也。法相不得名宗，則
TX09n0006_p1457a10║大乘教法之所宗何別？予按基師嘗言大乘教法之宗，要唯有三：若多說有為法則宗唯
TX09n0006_p1457a11║識，若多說無漏行則宗般若——指無漏空慧為般若——，若多說無為法則宗真如。誠
TX09n0006_p1457a12║欲正名定分，宜依此為圭臬。今依所見，略將支那大乘各派配屬三宗如下：
TX09n0006_p1458a01║　　　　空慧宗……三論宗
TX09n0006_p1458a02║　　　　唯識宗……唯識宗
TX09n0006_p1458a03║　　　　　　　　　　　　　　　　┌天台宗
TX09n0006_p1458a04║　　　　（即法性宗）┌全體真如─┴禪　宗
TX09n0006_p1458a05║　　　　真　 如　 宗┤
TX09n0006_p1458a06║　　　　（或法界宗）└無垢真如─┬真如相……華嚴宗
TX09n0006_p1458a07║　　　　　　　　　　　　　　　　└真如用……真言宗
TX09n0006_p1458a08║律與淨土，分屬各家，無定所宗。
TX09n0006_p1458a09║或引賢首家言：三論種種所說，皆注重於破除法相，故名為大乘破相宗；唯識種
TX09n0006_p1458a10║種所說，皆注重於說明法相，故名為大乘法相宗；天台、華嚴等種種所說，皆注重於
TX09n0006_p1458a11║顯示法性，故名為大乘法性宗。此三宗義，較然為各派語各所尚之宗旨，則歐陽居士
TX09n0006_p1458a12║三宗之說雖不對，而唯識宗固可名為法相宗也？答曰：不然。依空慧破除法相而淨圓
TX09n0006_p1458a13║空慧，依唯識說明法相而成立唯識，應名空慧宗、唯識宗，不應名破相宗、法相宗也
TX09n0006_p1459a01║。然此二宗，於依他起性上或偏說不壞有之空，或偏說不礙空之有，聊區別為大乘空
TX09n0006_p1459a02║宗大乘有宗，斯無不可！（見海刊三卷六期）