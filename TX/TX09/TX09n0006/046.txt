TX09n0006_p1460a01║論法相必宗唯識
TX09n0006_p1460a02║——十四年夏在廬山講——
TX09n0006_p1460a03║一　出定義
TX09n0006_p1460a04║二　遮彼計
TX09n0006_p1460a05║甲　判一本十支為二宗之非
TX09n0006_p1460a06║１　出今說理由之非
TX09n0006_p1460a07║２　出今說判別之非
TX09n0006_p1460a08║乙　括小乘佛智為法相之非
TX09n0006_p1460a09║１　出今說之大意
TX09n0006_p1460a10║２　正明今說之非
TX09n0006_p1460a11║三　結正義
TX09n0006_p1460a12║
TX09n0006_p1460a13║識所唯法，法相而已。是故稱法相即括唯識，談唯識即攝法相。此義也，奘基以
TX09n0006_p1460a14║還，無異議者；近人別法相與唯識為二宗，判若鴻溝，徒生支節，無當聖言。爰立自
TX09n0006_p1460a15║宗與之商榷。
TX09n0006_p1460a16║一　出定義
TX09n0006_p1461a01║甲、空後安立依識假說之一切法曰法相：凡立一宗，必先定名；法相唯識，定義
TX09n0006_p1461a02║云何？法相云者，賅染淨盡。染謂雜染，五法之相、名、分別，三相之遍計、依他屬
TX09n0006_p1461a03║之；淨謂真淨，五法之正智、如如，三相之依他、圓成屬之。如是染法淨法，皆是識
TX09n0006_p1461a04║所變緣，安立施設，後得為用。蓋法相之五法、三相，為後得所起之能所分別相，如
TX09n0006_p1461a05║是法相，由後得分別智所緣生，眾緣所生，皆如幻有。頌云：『非不見真如，而能了
TX09n0006_p1461a06║諸行，皆如幻事等，雖有而非實』；成唯識論云：『此中三種自性，皆不遠離心心所
TX09n0006_p1461a07║』；謂心心所，即變現象緣生故，如幻事等，非有似有，誑惑愚夫，一切皆名依他起
TX09n0006_p1461a08║性。愚夫於此橫執我法，有無、一異、俱不俱等，如空花等性相都無，一切皆名遍計
TX09n0006_p1461a09║所執。依他起上，彼所妄執我法俱空，此空所顯識等真性，曰圓成實。是故後得所分
TX09n0006_p1461a10║別施設有之如幻等法相，皆依識假說，唯識為宗。
TX09n0006_p1461a11║乙、約眾緣所生法相皆唯識所變現曰唯識：染淨諸法，依何生起？曰：依眾緣，
TX09n0006_p1461a12║眾緣生法，唯識所緣，識所緣法，唯心所現，故一切法唯識。——海潮音第六期木村
TX09n0006_p1462a01║泰賢所著『因緣論之世界觀』，有與余意吻合者，即一一法之關係，而此關係實重重
TX09n0006_p1462a02║無盡，雖極複雜而又整然一絲不亂，表現於有情之生命，擴充為世界規則，而握此大
TX09n0006_p1462a03║本營之軍符者，則為有情之心識，離此無所謂因緣論，此所以有三界唯心萬法唯識之
TX09n0006_p1462a04║結論也。
TX09n0006_p1462a05║二　遮彼計
TX09n0006_p1462a06║甲　判一本十支為二宗之非
TX09n0006_p1462a07║近人將唯識諸論，畫其範圍，謂何者屬法相，何者屬唯識。吾皆以為虛妄分別也
TX09n0006_p1462a08║！蓋諸佛為顯理故說經，菩薩為申經而造論，其能詮之教雖殊，而所顯之理及趨證之
TX09n0006_p1462a09║果，則無二義；此所謂佛佛道同。然彼既有執，吾當破斥。
TX09n0006_p1462a10║１　出今說理由之非
TX09n0006_p1462a11║百法五蘊序云：『相宗六經十一論，六經者：深密、楞伽……，十一論者：一本
TX09n0006_p1462a12║十支是也，約緣起理，建立唯識宗；以根本智攝後得智，以唯有識為觀心，以四尋思
TX09n0006_p1463a01║為入道。約緣生理建立法相宗；以後得攝根本，以如幻有詮教相，以六善巧為入道』
TX09n0006_p1463a02║。就彼立言，條而論之。
TX09n0006_p1463a03║（一）緣起理對緣生理雜集論敘云：『緣起義是唯識義，故緣其因，說種子相
TX09n0006_p1463a04║。緣生義是法相義，故究其果，說成就相』。然種現因果不即不離，緣之所起，即從
TX09n0006_p1463a05║緣所生之一切法，究明一切法能起之緣，即唯識之理顯。據此二理，正見施設法相，
TX09n0006_p1463a06║必宗唯識，不應離唯識而另立法相宗。復次、宗者、謂所尊、所崇、所主、所尚，若
TX09n0006_p1463a07║離唯識，則法相以何為主？或曰：宗五法，三自性。然五法、三自性，或即是識，或
TX09n0006_p1463a08║是識所唯法，是故離唯識外別無法相。且五法、三相，小乘不言，華嚴、般若、法華
TX09n0006_p1463a09║、涅槃皆不言，言之者唯在說明唯識現之深密、楞伽等經。故五法、三性，必以識為
TX09n0006_p1463a10║宗。是知法相明法，唯識明宗；法為能宗，宗為所宗，能所相合，宗乃成立。離法相
TX09n0006_p1463a11║則唯識是誰之宗？離唯識則法相以誰為宗？緣起理是明法相之宗，緣生理是明識宗之
TX09n0006_p1463a12║法，何得別為二宗？
TX09n0006_p1464a01║（二）根本攝後得對後得攝根本根本智屬唯識，後得智屬法相，由根本攝後得
TX09n0006_p1464a02║，則法相宗乎唯識；依後得顯根本，即法相而彰唯識。據此亦但能見其宗一，不能別
TX09n0006_p1464a03║立為二。且後得智所施設之法相，皆由緣真如後，模仿所起之能所分別相。以是法相
TX09n0006_p1464a04║諸法，皆唯有識。
TX09n0006_p1464a05║（三）四尋思入道對六善巧入道證唯識性，以四尋思為入道，由四尋思引得四
TX09n0006_p1464a06║如實智。真實品云：『云何了知如是分別？謂由四種尋思，四如實智故。云何名為四
TX09n0006_p1464a07║種尋思？一者、名尋思，二者、事尋思，三者、自性假立尋思，四者、差別假立尋思
TX09n0006_p1464a08║』。四尋思所引如實智者：『謂諸菩薩，於事尋思唯有事已，觀見一切色等想事，性
TX09n0006_p1464a09║離言說，不可言說；若能如是如實了知，是名事尋思所引如實智』。此四如實智，可
TX09n0006_p1464a10║分三類：一者、加行智，即四尋思所引是。二者，根本智，即名尋思與事尋思所引如
TX09n0006_p1464a11║實智是。三者、後得智，即自性假立與差別假立尋思所引如實智是。後得智為仿根本
TX09n0006_p1464a12║智之所起，加行智為引真見道，根本智前結加行智之成，後為後得智之源，乃一切智
TX09n0006_p1465a01║之樞紐也。而六善巧之蘊、處、界、食、諦、緣、諸法，皆為後智所分別之幻有法相
TX09n0006_p1465a02║，以之入道，但是依教入理之道；不宗唯識之四尋思觀，不能從行證果入真見道，故
TX09n0006_p1465a03║法相必宗唯識。
TX09n0006_p1465a04║（四）唯有識觀心對如幻有詮教唯識為唯有識以觀心，是觀即行，行必證果。
TX09n0006_p1465a05║法相以如幻有而詮教，教但顯理，理必起行，方能證果。凡舉一宗，皆具教理行果：
TX09n0006_p1465a06║唯識之教理即法相，法相之行果即唯識。且宗也者，正指統持教所明理之一集中點以
TX09n0006_p1465a07║言。故由法相教理，反博歸約而起行趨果者，正在唯識。唯識為唯有識以觀心，是故
TX09n0006_p1465a08║法相依唯識為宗。否則、法相如童豎戲，不能趨行證果。
TX09n0006_p1465a09║２　出今說判別之非
TX09n0006_p1465a10║唯識之六經十一論，要皆明諸法唯識，未聞有所謂法相與唯識之分。近人之百法
TX09n0006_p1465a11║五蘊敘云：『抉擇於攝論，根據於分別瑜伽，張大於二十唯識與三十唯識，而懷胎於
TX09n0006_p1465a12║百法明門，是為唯識宗，建立以為五支。抉擇於集論，根據於辨中邊，張大於雜集，
TX09n0006_p1466a01║懷胎於五蘊，是為法相宗，建立以為三支。如是二宗八支，瑜伽一本及顯揚、莊嚴二
TX09n0006_p1466a02║支括之』。此所判者，未善思維，試舉一二非之：世親攝論敘云：『攝論宗唯識，則
TX09n0006_p1466a03║以一切法唯識以立言，所有一切顯現，虛妄分別，唯識為性故，攝三性以歸一識故』
TX09n0006_p1466a04║。是言也，謂為攝論明法相，以唯識為宗者可，若判為攝論是唯識而非法相，則殊未
TX09n0006_p1466a05║敢苟同。蓋如其所計，則攝論之初品之所知依，應判為唯識，其第二品之所知相，不
TX09n0006_p1466a06║又應判歸法相乎？吾敢正告之曰：十支諸論，若攝論，若顯揚，若百法，若五蘊，或
TX09n0006_p1466a07║先立宗後顯法，或先顯法後立宗，無不以唯識為宗者。若於立顯之先後微有不同，強
TX09n0006_p1466a08║判為唯識與法相二宗，則不僅十支可判為二宗，即一支、一品亦應分為二宗。如是乃
TX09n0006_p1466a09║至識之與唯，亦應分為二宗；以能唯為識，所唯為法故。誠如所分，吾不知唯識如何
TX09n0006_p1466a10║安立？
TX09n0006_p1466a11║乙　括小乘佛智為法相之非
TX09n0006_p1466a12║近人於分立唯識與法相之二宗，更畫其範圍，所謂法相賅廣，五性齊被。唯識精
TX09n0006_p1467a01║玄，唯被後二。茲先出其意：
TX09n0006_p1467a02║１　出今說之大意
TX09n0006_p1467a03║雜集論敘云：『唯識簡聲聞藏八萬四千法蘊處，是三藏相，是所緣境。法相則攝
TX09n0006_p1467a04║方廣十事門菩薩別藏，更攝十二部聲聞通藏』。又真實品敘云：『唯識無住，但般若
TX09n0006_p1467a05║自性涅槃，而俱簡小；法相普被，有餘無餘以為其果』。又、『唯識有簡，故有其略
TX09n0006_p1467a06║；法相咸應，罄無不詳』。更有括及於華嚴帝網重重之無盡法界，皆入法相宗範圍者
TX09n0006_p1467a07║。茲舉小乘之法執，及大乘法性空慧，與華嚴法界辨別之。
TX09n0006_p1467a08║２　正明今說之非
TX09n0006_p1467a09║總上所出大意，姑分三段論之：
TX09n0006_p1467a10║（一）空前之法執非法相真實品敘云：『法相之體，即三自性，攝一切盡。五
TX09n0006_p1467a11║法之法，但說依圓；相、名之相，唯依他起。……法相之法，法相之相，都無不通，
TX09n0006_p1467a12║都無不詳』。是故五法、三相是法相。雖然、五法也，三相也，皆菩薩空後安立。然
TX09n0006_p1468a01║二乘之阿毗達磨，足證此空後所施設乎？縱覽婆沙、俱舍，都無是理。是故二乘法執
TX09n0006_p1468a02║之法，是法相唯識之所破，非可濫同唯識之如幻有。
TX09n0006_p1468a03║（二）遮破法執之空慧非法相余嘗於中國大乘八家，觀其詮表宗依之相類者，
TX09n0006_p1468a04║判為三宗：一者、法性空慧宗，二者、法相唯識宗，三者、法界真淨宗。蓋遮執空慧
TX09n0006_p1468a05║，即此中之法性空慧。所謂遮執，即遣諸法相、名、分別，乃至能遣亦遣故，正智、
TX09n0006_p1468a06║如如亦不安立，入畢竟空，起法空慧，而直契一切法之平等體性。故此性言，即體性
TX09n0006_p1468a07║性。然體性性，離言絕思，非畢竟空慧無能契證，般若中觀諸經論，均明乎此；他如
TX09n0006_p1468a08║禪宗之離言契證故，亦屬此類。第以言遣言，故空慧立宗。而法相之相，由後得分別
TX09n0006_p1468a09║施設，乃相用之相，非體相之相。而體相離言，乃假空慧以遮執，是法性之宗空慧，
TX09n0006_p1468a10║空慧亦空。而相用之相，更非體性之相。故法性空慧宗，與法相唯識宗，二應有別。
TX09n0006_p1468a11║（三）安立非安立之圓融法界非法相此圓融法界，即吾所判三宗中之法界真淨
TX09n0006_p1468a12║宗。余於佛法總抉擇談立此為真如宗，蓋就起信論言，以起信總一切淨法名真如故，
TX09n0006_p1469a01║今當正名為法界真淨宗。法、是一切諸法，即安立世俗諦，及非安立第一義諦。界、
TX09n0006_p1469a02║是攝藏統持二諦之總和義。真淨、即對有漏虛幻雜染言，真簡有為虛幻，淨簡有漏雜
TX09n0006_p1469a03║染，為佛智性相圓融之究竟真淨，——華嚴天台無礙法界——此亦可稱為唯智論。余
TX09n0006_p1469a04║昔跋善因法師之唯性論，立三唯論：一、唯性論，今名法性空慧宗。二、唯識論，今
TX09n0006_p1469a05║名法相唯識宗。三、唯智論，今名法界真淨宗。歐陽居土近所謂『唯識之學，特詳染
TX09n0006_p1469a06║污阿賴耶邊，于清淨義斷妄證真，甚覺其略；此正待後人推論發明，當於唯識學外，
TX09n0006_p1469a07║建立唯智學』（見內學之不思議熏變評解）。與余立三宗之意漸符，但唯智乃宗依佛
TX09n0006_p1469a08║之一切種智者，安立非安立圓融為一法界，故不可束之於法相。茲將大乘三宗與三唯
TX09n0006_p1469a09║論對表於左：——法相唯識宗，如前已明，茲不贅。
TX09n0006_p1469a10║　　　　　　┌小乘
TX09n0006_p1469a11║　　　　佛教┤　　┌法性空慧宗………唯性（非安立諦）
TX09n0006_p1469a12║　　　　　　└大乘┤法相唯識宗………唯識（安立諦）
TX09n0006_p1469a13║　　　　　　　　　└法界真淨宗………唯智（安立非安立圓融）
TX09n0006_p1470a01║三　結正宗
TX09n0006_p1470a02║總結前義，故法相必宗唯識，約有下之結論：甲、法相所攝：若緣生理，若後得
TX09n0006_p1470a03║智，若六善巧，若如幻有詮教相；皆宗唯識而分別施設者。乙、法相諸論：若雜集，
TX09n0006_p1470a04║若辨中邊，若五蘊、百法，均以唯識為宗以明法相，即彰唯識義故。丙、空前之法執
TX09n0006_p1470a05║非法相，但破不立之法性空慧非法相，圓融之法界非分別假設之法相，故唯依識變假
TX09n0006_p1470a06║設之法為法相。
TX09n0006_p1470a07║近人不明能宗之教相，與所宗之宗趣，務於名相求精，承流不返，分而又分，浸
TX09n0006_p1470a08║假而唯識與法相裂為楚漢！浸假而唯識古學今學判若霄壤！不可不有以正之，以免蹈
TX09n0006_p1470a09║性相爭執之故轍！此余講此之微意也。（滿智記）（見海刊六卷八期）