TX12n0007_p1027a01║大方廣佛華嚴經入不思議解脫境界普賢行願品講錄
TX12n0007_p1027a02║——十九年十一月在成都佛學社講——
TX12n0007_p1027a03║
TX12n0007_p1027a04║　　　　解題目
TX12n0007_p1027a05║　　　　　一　解經題
TX12n0007_p1027a06║　　　　　二　解品題
TX12n0007_p1027a07║　　　　　三　解譯題
TX12n0007_p1027a08║　　　　釋經
TX12n0007_p1027a09║　　　　　甲一　承前啟後分
TX12n0007_p1027a10║　　　　　甲二　正說行願分
TX12n0007_p1027a11║　　　　　　乙一　長行
TX12n0007_p1027a12║　　　　　　　丙一　正說大願
TX12n0007_p1027a13║　　　　　　　　丁一　標名列數
TX12n0007_p1027a14║　　　　　　　　丁二　牒名別釋
TX12n0007_p1027a15║　　　　　　　　　戊一　總牒
TX12n0007_p1027a16║　　　　　　　　　戊二　別釋
TX12n0007_p1027a17║　　　　　　　　　　己一　禮敬諸佛
TX12n0007_p1027a18║　　　　　　　　　　　庚一　牒名
TX12n0007_p1027a19║　　　　　　　　　　　庚二　釋相
TX12n0007_p1028a01║　　　　　　　　　　　　辛一　所禮境
TX12n0007_p1028a02║　　　　　　　　　　　　辛二　能禮因
TX12n0007_p1028a03║　　　　　　　　　　　　辛三　能禮相
TX12n0007_p1028a04║　　　　　　　　　　　庚三　無盡
TX12n0007_p1028a05║　　　　　　　　　　　　辛一　四喻無盡
TX12n0007_p1028a06║　　　　　　　　　　　　辛二　三業無間
TX12n0007_p1028a07║　　　　　　　　　　己二　稱讚如來
TX12n0007_p1028a08║　　　　　　　　　　　庚一　牒名
TX12n0007_p1028a09║　　　　　　　　　　　庚二　釋相
TX12n0007_p1028a10║　　　　　　　　　　　　辛一　所讚境
TX12n0007_p1028a11║　　　　　　　　　　　　辛二　能讚相
TX12n0007_p1028a12║　　　　　　　　　　　庚三　無盡
TX12n0007_p1028a13║　　　　　　　　　　己三　廣修供養
TX12n0007_p1028a14║　　　　　　　　　　　庚一　牒名
TX12n0007_p1028a15║　　　　　　　　　　　庚二　釋相
TX12n0007_p1028a16║　　　　　　　　　　　　辛一　出所供境
TX12n0007_p1028a17║　　　　　　　　　　　　辛二　出能供因
TX12n0007_p1028a18║　　　　　　　　　　　　辛三　出能供相
TX12n0007_p1028a19║　　　　　　　　　　　庚三　無盡
TX12n0007_p1028a20║　　　　　　　　　　己四　懺除業障
TX12n0007_p1028a21║　　　　　　　　　　己五　隨喜功德
TX12n0007_p1028a22║　　　　　　　　　　己六　請轉法輪
TX12n0007_p1028a23║　　　　　　　　　　己七　請佛住世
TX12n0007_p1028a24║　　　　　　　　　　己八　常隨佛學
TX12n0007_p1028a25║　　　　　　　　　　己九　恆順眾生
TX12n0007_p1028a26║　　　　　　　　　　己十　普皆回向
TX12n0007_p1028a27║　　　　　　　　丁三　結願令知
TX12n0007_p1028a28║　　　　　　　丙二　顯經功德
TX12n0007_p1028a29║　　　　　　　　丁一　校量聞功德
TX12n0007_p1028a30║　　　　　　　　丁二　顯餘眾行德
TX12n0007_p1029a01║　　　　　　　　　戊一　別明眾行
TX12n0007_p1029a02║　　　　　　　　　戊二　廣顯眾德
TX12n0007_p1029a03║　　　　　　　　　　己一　通明五果
TX12n0007_p1029a04║　　　　　　　　　　　庚一　舉一行
TX12n0007_p1029a05║　　　　　　　　　　　庚二　彰五果
TX12n0007_p1029a06║　　　　　　　　　　己二　別明淨土
TX12n0007_p1029a07║　　　　　　　　　　　庚一　顯法功能
TX12n0007_p1029a08║　　　　　　　　　　　庚二　別明勝果
TX12n0007_p1029a09║　　　　　　　　　　　庚三　究竟成佛
TX12n0007_p1029a10║　　　　　　　丙三　結勸受持
TX12n0007_p1029a11║　　　　　　乙二　偈頌
TX12n0007_p1029a12║　　　　　　　丙一　標舉
TX12n0007_p1029a13║　　　　　　　丙二　正說
TX12n0007_p1029a14║　　　　　　　　丁一　正頌大願
TX12n0007_p1029a15║　　　　　　　　　戊一　別頌十門
TX12n0007_p1029a16║　　　　　　　　　　己一　禮敬
TX12n0007_p1029a17║　　　　　　　　　　己二　稱讚
TX12n0007_p1029a18║　　　　　　　　　　己三　供養
TX12n0007_p1029a19║　　　　　　　　　　己四　懺悔
TX12n0007_p1029a20║　　　　　　　　　　己五　隨喜
TX12n0007_p1029a21║　　　　　　　　　　己六　請轉法輪
TX12n0007_p1029a22║　　　　　　　　　　己七　請佛住世
TX12n0007_p1029a23║　　　　　　　　　　己八　後三願
TX12n0007_p1029a24║　　　　　　　　　　　庚一　合頌三門
TX12n0007_p1029a25║　　　　　　　　　　　　辛一　總表迴向
TX12n0007_p1029a26║　　　　　　　　　　　　辛二　別頌三門
TX12n0007_p1029a27║　　　　　　　　　　　　　壬一　常隨佛學
TX12n0007_p1029a28║　　　　　　　　　　　　　壬二　恆順眾生
TX12n0007_p1029a29║　　　　　　　　　　　　　壬三　普皆迴向
TX12n0007_p1029a30║　　　　　　　　　　　　　　癸一　別發十願
TX12n0007_p1030a01║　　　　　　　　　　　　　　　子一　護法願
TX12n0007_p1030a02║　　　　　　　　　　　　　　　子二　二利願
TX12n0007_p1030a03║　　　　　　　　　　　　　　　子三　成熟有情願
TX12n0007_p1030a04║　　　　　　　　　　　　　　　子四　不離同伴願
TX12n0007_p1030a05║　　　　　　　　　　　　　　　子五　供養願
TX12n0007_p1030a06║　　　　　　　　　　　　　　　子六　利益願
TX12n0007_p1030a07║　　　　　　　　　　　　　　　子七　轉法輪願
TX12n0007_p1030a08║　　　　　　　　　　　　　　　子八　淨土願
TX12n0007_p1030a09║　　　　　　　　　　　　　　　子九　承事請佛願
TX12n0007_p1030a10║　　　　　　　　　　　　　　　子十　速成正覺願
TX12n0007_p1030a11║　　　　　　　　　　　　　　癸二　總結十願
TX12n0007_p1030a12║　　　　　　　　　　　　　　　子一　總結前十
TX12n0007_p1030a13║　　　　　　　　　　　　　　　子二　結歸二聖
TX12n0007_p1030a14║　　　　　　　　　　　　　　　　丑一　結歸普賢
TX12n0007_p1030a15║　　　　　　　　　　　　　　　　丑二　雙結文殊普賢
TX12n0007_p1030a16║　　　　　　　　　　　庚二　頌生淨土
TX12n0007_p1030a17║　　　　　　　　　戊二　總結無盡
TX12n0007_p1030a18║　　　　　　　　丁二　讚經勝德
TX12n0007_p1030a19║　　　　　　　　　戊一　校量聞經德
TX12n0007_p1030a20║　　　　　　　　　戊二　顯餘眾行德
TX12n0007_p1030a21║　　　　　　　　丁三　結勸受持
TX12n0007_p1030a22║　　　　　　　　丁四　總結迴向
TX12n0007_p1030a23║　　　　　　　丙三　結讚
TX12n0007_p1030a24║　　　　　甲三　總結流通分
TX12n0007_p1030a25║　　　　顯要旨
TX12n0007_p1030a26║　　　　　一　諸法實相不可說而說緣起之所成
TX12n0007_p1030a27║　　　　　二　果分功德不可說而說因分之所顯
TX12n0007_p1030a28║　　　　　三　佛果因華互成妙嚴之佛華嚴義
TX12n0007_p1030a29║　　　　　四　依願教修願因而剋願果
TX12n0007_p1030a30║
TX12n0007_p1031a01║解題目
TX12n0007_p1031a02║古來講經者，多在題前先提出經中要義而廣談，若天台之五重玄義，賢首之十
TX12n0007_p1031a03║門懸談等。因當時聽者精熟佛典，故可如此。今則多有初聽佛經者，若先事玄談，
TX12n0007_p1031a04║則必致茫然莫解！故先解題目，次釋文義，然後乃開顯其要旨。
TX12n0007_p1031a05║一　解經題
TX12n0007_p1031a06║甲　大方廣此三字、有從一字一字先下定義者，有援引體、相、用等三法以
TX12n0007_p1031a07║配釋之者。此種解釋，有不切梵文原意及望文生義之弊。按方廣為十二分教中之方
TX12n0007_p1031a08║廣分，瑜伽師地論說：『餘十一分通大小乘，方廣專屬大乘』。故經題方廣之名者
TX12n0007_p1031a09║，即為表示是大乘經。與大乘妙法蓮華經等題名大乘者無異。故方廣為大乘之代名
TX12n0007_p1031a10║詞，亦大乘經之通稱也。且方廣亦譯作方等，如無上等正覺，亦譯作無上遍正覺，
TX12n0007_p1031a11║故大乘經亦通稱方等經典也。大乘之境行果：以大乘經教所詮理為境，菩薩之行為
TX12n0007_p1032a01║行，以佛果德為果。作長期之修養，集廣大之資糧，究竟涅槃，圓滿菩提，量極廣
TX12n0007_p1032a02║博，故名方廣。方者量也，方為量之表現，量為方之自性。如二十四不相應行之『
TX12n0007_p1032a03║方』與『時』。即為方量、時量。方量分長短、寬狹、高下為六方。故談空間者，
TX12n0007_p1032a04║雖至極微亦有六方分。如時間，亦可加入為第四度所量之久暫。故若以方為空間之
TX12n0007_p1032a05║代名，則時間亦不出方之範圍。故方廣總指空量，俱極廣博也。而此經於方廣之上
TX12n0007_p1032a06║更加一大字曰『大方廣』者：以方廣示能詮所詮，其量宏廣；亦猶是後得如量智上
TX12n0007_p1032a07║所緣之相對廣，而非根本如理智上所緣之絕對大。如能二智同時一念而現，則其所
TX12n0007_p1032a08║緣乃亦大亦方廣，曰大方廣。此為八地以上之菩薩及佛所證得知心境。而七地以下
TX12n0007_p1032a09║之菩薩，前一剎那中根本智現前，而後得智則不現前；後一剎那中後得智現行，而
TX12n0007_p1032a10║根本智又不現前；根本智緣理，後得智緣事，所緣教法唯是後得智境，故名方廣而
TX12n0007_p1032a11║不名大。然八地菩薩，雖已能二智同現，事理雙證，猶是在妙觀察智上能如此耳。
TX12n0007_p1032a12║須待佛果方能鏡智圓明，法界清淨，於念念中證一切法，若性若相無不周遍，曰正
TX12n0007_p1033a01║遍知，以盡法相之量而名方廣；復以同時即為法性之體，而名大方廣也。蓋此經以
TX12n0007_p1033a02║菩薩極地之普賢行海，顯毗盧如來之圓滿果海；正詮圓因所顯圓果上之大方廣法，
TX12n0007_p1033a03║故題大方廣之名也。
TX12n0007_p1033a04║乙　佛華嚴然大方廣一題，猶可通於餘部，例大方廣圓覺經等。佛華嚴，方
TX12n0007_p1033a05║是此經之專名。嚴即莊嚴，通於能所。佛是佛果，華是因華。古謂以菩薩之因華，
TX12n0007_p1033a06║嚴如來之佛果，華為能嚴，佛為所嚴，理亦未盡。華應統指五趣異生、三乘聖眾、
TX12n0007_p1033a07║諸地菩薩心境華報業報而言，不但指菩薩之因行。而且因華為佛果之莊嚴，佛果亦
TX12n0007_p1033a08║為因華之莊嚴；佛華互為能嚴所嚴，如千光之映射，交遍相徹，離障無礙，曰佛華
TX12n0007_p1033a09║嚴。佛出於世，國土山河，人天鬼畜，林樹花果，繁熾昌盛；而同時佛亦以器世間
TX12n0007_p1033a10║主一切有情之所圍繞，成覺場之嚴飾。猶日光明，森羅萬象，而顯現宇宙之莊嚴。
TX12n0007_p1033a11║但日光輝映而無萬象，亦不足以彰日之妙，則非互相顯現以為莊嚴不可。是以經中
TX12n0007_p1033a12║世主妙嚴品等，是明以器世間、有情世間之華而為佛果之莊嚴也。由佛之示現，成
TX12n0007_p1034a01║正覺而轉法輪，有十方菩薩集會說法，乃至一切有情聞法獲種菩提善因，乃至得果
TX12n0007_p1034a02║；則是以佛之果海功德，為因華之莊嚴也。然五趣之業報、三乘之修證、及十方菩
TX12n0007_p1034a03║薩之福慧，以如是等一切因華皆匯為普賢之行海；以普賢三昧，顯離言絕思之毗盧
TX12n0007_p1034a04║遮那佛圓滿果海。亦以毗盧遮那威神之力，彰始從外凡終至等覺一切有情行位之普
TX12n0007_p1034a05║賢境界。如曼荼羅，佛與菩薩及天人等互相彰顯以成莊嚴。
TX12n0007_p1034a06║丙　經梵語修多羅，亦云素怛纜，此云契經。含有二義：一、契理，謂佛所
TX12n0007_p1034a07║說，皆契真理，不同凡外倒說矯論；是以可導聞思修者得其究竟。二、契機，以大
TX12n0007_p1034a08║悲心隨順有情方便而說，恰合機宜，應病與藥，皆令得瘥。以契理契機，可常可法
TX12n0007_p1034a09║，故譯之曰經。佛弟子結集佛之所說法，皆名為經。故經又為三藏中經藏所攝諸部
TX12n0007_p1034a10║之通名也。然此經屬大乘攝，故名方廣經。又此經是詮圓因所顯即大即方廣之圓果
TX12n0007_p1034a11║法者，故又名大方廣經。復次，此經是專詮佛果因華互成妙嚴之法者，故特名佛華
TX12n0007_p1034a12║嚴。合稱大方廣佛華嚴經也。
TX12n0007_p1035a01║二　解品題
TX12n0007_p1035a02║此品名入不思議解脫境界普賢行願品，原出唐貞元年間所譯之四十卷佛華嚴經
TX12n0007_p1035a03║，即當於初唐所譯之入法界品。但唐初所譯，獨缺最後之此文，故此文乃四十卷中
TX12n0007_p1035a04║最後一卷，現在別行為一小本。因此、今之品題，非唯此本之題，乃為四十卷之總
TX12n0007_p1035a05║題。獨此一本，亦得名普賢行願耳。茲分三段講之：
TX12n0007_p1035a06║甲　入入通所能，所入即不思議解脫境界，能入即普賢行願。
TX12n0007_p1035a07║乙　不思議解脫境界境界者：依普賢行願之聖教，由教起解，由解生行，由
TX12n0007_p1035a08║勝解入加行，由加行得分證，由分證至滿證，達到究竟；復由究竟攝化世間，自他
TX12n0007_p1035a09║交互，因果該徹。如此重重所知境上各有分際，謂之境界。可約說為：信解境，解
TX12n0007_p1035a10║行境，行證境，證滿境，教化境。如是重重境界，每一境界又各有重重境界之不同
TX12n0007_p1035a11║，可思維之。言解脫境界者：有天、人、鬼、畜五趣所見境界不同，吾人所見之長
TX12n0007_p1035a12║江，魚鱉見為虛空窟宅，天見為琉璃等。故即凡夫境界之中，又有各類差別。凡夫
TX12n0007_p1036a01║境界之上，有三乘聖境界，有佛境界。凡夫境界，由煩惱所發業，與自業所繫果而
TX12n0007_p1036a02║有障礙，故不得謂解脫境界。今於境界上加解脫一名，按佛典說，解脫有二：一、
TX12n0007_p1036a03║心所中有勝解心所，勝解亦曰解脫；即指此勝解上所現境界，是謂解脫境界。二、
TX12n0007_p1036a04║煩惱所發業苦能離繫時，無障礙，無繫縛，名為解脫境界；此唯三乘聖智所證之境
TX12n0007_p1036a05║。境界之名，可通聖凡，而解脫境界則通於四聖。加之以不思議三字，則非未破法
TX12n0007_p1036a06║執未離所知障之二乘聖智及地前菩薩之所行境矣。故不思議解脫境界，非初地菩薩
TX12n0007_p1036a07║不能親證入也。一涉思想議論，即落對待境界。二乘對凡夫名解脫，猶有相對。不
TX12n0007_p1036a08║思議，即思想不能用、議論不能立之絕對境，然不思議境亦可有兩重：一、根本無
TX12n0007_p1036a09║分別智親證真如；二、後得無分別智所了知一切法相。從根本智上所發後得智，以
TX12n0007_p1036a10║所知障已破除故，非世間分別心所執取之法相。每法皆見其來無始，其往無終，一
TX12n0007_p1036a11║即一切，一切即一，是為地上菩薩所知所見之不思議解脫境界。到八地以上菩薩，
TX12n0007_p1036a12║較初地更深，性相理事，同時不二；由八地以上菩薩到金剛道後，乃入於究竟不思
TX12n0007_p1037a01║議解脫境界。不思議解脫境界，在佛華嚴經，為十地後心最高位菩薩普賢智慧所顯
TX12n0007_p1037a02║毗盧遮那之佛境界。故佛華嚴中所明一切菩薩位修行，皆可謂普賢行；其境界亦皆
TX12n0007_p1037a03║可謂不思議解脫境界。
TX12n0007_p1037a04║丙　普賢行願普賢二字，義通人法，然正指為一切菩薩上首之普賢菩薩也。
TX12n0007_p1037a05║梵音三滿多曼陀南，亦譯遍吉，義同普賢。按此本之末，明普賢為一生補處住灌頂
TX12n0007_p1037a06║位，一切菩薩上首；即明普賢為十地後心法雲地極地之菩薩也。等覺菩薩，有多經
TX12n0007_p1037a07║論不開此地，故即攝於十地中。第十地菩薩，於十方如來所有一切陀羅尼門，一切
TX12n0007_p1037a08║三摩地行，悉能承受，故名普賢。一切法雨，此菩薩智如虛空普能容攝，故名普賢
TX12n0007_p1037a09║。所以一切菩薩修行圓滿，皆名普賢；以普賢能承受圓滿究竟一切佛法故，亦能以
TX12n0007_p1037a10║普賢圓滿行海而表毗盧遮那果海也。此為普賢本義。然亦可通釋一切所知法一切眾
TX12n0007_p1037a11║生：一切法及一切眾生。各各當體真如法性，即是常遍純善清淨；故一切法一切眾
TX12n0007_p1037a12║生當體法性，即名普賢。次就有情眾生各各心中，皆具出世無漏善法種子，即是本
TX12n0007_p1038a01║性普賢；故本來一切眾生，皆是普賢也。再從聞大乘法，開悟圓理，通達真如清淨
TX12n0007_p1038a02║，發菩提心，遍觀諸法性相，起正信心，即為信解位之普賢。解行位上，遍觀法性
TX12n0007_p1038a03║，修集六度菩提資糧，是為普賢。從真見道，智證遍行真如，依根本智，引發一切
TX12n0007_p1038a04║後得智行，是為普賢。第十地普賢如前說。到佛地後，從無緣同體大慈悲所起三輪
TX12n0007_p1038a05║不思議之教化，謂之普賢。此依普賢智德，自一切異生至佛，皆謂之普賢。行、讀
TX12n0007_p1038a06║杏音，指所行事；讀如原字，即能行行。今作能行行讀。佛位即果，菩薩即行。菩
TX12n0007_p1038a07║薩地亦有果，非究竟果，皆是得果之階梯，仍是因行。到普賢地因行圓滿，故一切
TX12n0007_p1038a08║菩薩行皆攝入普賢行海中。行願者，行之願也。欲修普賢行，須先發普賢願。佛華
TX12n0007_p1038a09║嚴經在此本前，有八十卷，所顯果海皆屬毗盧遮那，而能顯者皆普賢行。一切十住
TX12n0007_p1038a10║、十行、十向、十地所有因行，皆攝屬普賢行；善財參一生補處彌勒菩薩後進參普
TX12n0007_p1038a11║賢菩薩，亦明會歸於普賢圓滿行海義。如此普賢行之高上遠大，今又皆攝入普賢願
TX12n0007_p1038a12║中。總攝一切，普攝一切，令初心菩薩即從發願而得一切菩薩行，及至佛果一切功
TX12n0007_p1039a01║德，是謂能入之普賢行願也。
TX12n0007_p1039a02║三　解譯題
TX12n0007_p1039a03║唐三藏法師般若奉詔譯。唐乃大唐貞元年間，通達經律論三藏法之師，是謂三
TX12n0007_p1039a04║藏法師。般若此云智慧，乃譯師之德號。奉時王詔敕而譯，示譯事鄭重也。
TX12n0007_p1039a05║釋　經
TX12n0007_p1039a06║契經均具三分：即序分，正宗分，流通分。此品承上而來，為佛華嚴經全經正
TX12n0007_p1039a07║宗分中所未了之一部分，連最後之流通分，本止二分。現就單行本言，亦可分為三
TX12n0007_p1039a08║分：即一、承前啟後分，即此品之序分。二、正釋行願分，即此品之正宗分。三、
TX12n0007_p1039a09║流通分，即此品之流通分，亦為全經之流通分。
TX12n0007_p1039a10║甲一　承前啟後分
TX12n0007_p1039a11║爾時、普賢菩薩摩訶薩稱歎如來勝功德已。
TX12n0007_p1040a01║因承前文，故曰爾時。菩薩，具云菩提薩埵，菩提即大覺義，薩埵即有情義。
TX12n0007_p1040a02║上求大覺，下濟有情，謂之菩薩。菩薩位分高下，十信位初發心即名菩薩，經過住
TX12n0007_p1040a03║、行、向、加、到初地位，方名摩訶薩。普賢為住十地後心之最高位菩薩，故名菩
TX12n0007_p1040a04║薩摩訶薩。摩訶大義，引伸之有多義，勝義。即一、心境廣大，二、解行眾多，三
TX12n0007_p1040a05║、功德殊勝；具此三義，故名摩訶。普賢為有情中上求菩提而又具有大、多、勝三
TX12n0007_p1040a06║德之菩薩，故名菩薩摩訶薩。
TX12n0007_p1040a07║虛空可以測量，如來勝功德雖以最高位普賢菩薩之智慧力，稱量不能窮盡。正
TX12n0007_p1040a08║表以普賢圓滿之因行，顯揚毗盧遮那如來圓滿果海，雖為顯揚之極，終不能盡。如
TX12n0007_p1040a09║來為佛果十號之一，梵語多陀阿伽度，謂從正智證真如中而來為一切眾生示現世間
TX12n0007_p1040a10║也。此如來正指毗盧遮那，通指諸佛。稱歎毗盧遮那如來功德，即遍稱歎諸佛如來
TX12n0007_p1040a11║功德。因諸佛平等平等，無有高下。普賢菩薩稱歎已畢，而此段中還繼續稱歎不盡
TX12n0007_p1040a12║，故經文如下：
TX12n0007_p1041a01║告諸菩薩及善財言：『善男子！如來功德，假使十方一切諸佛，經不可說不可說
TX12n0007_p1041a02║佛剎極微塵數劫相續演說，不可窮盡。
TX12n0007_p1041a03║普賢菩薩在如來座前大法會中，遍告諸菩薩及善財童子。厭離一切惡法，常親
TX12n0007_p1041a04║近善知識，隨學菩薩行，修集功德法財，故名善財童子。表示善財菩薩為初發大心
TX12n0007_p1041a05║之凡夫，此通外凡內凡。外凡在十信位，內凡在十住、十行、十回向位，亦名地前
TX12n0007_p1041a06║菩薩。善財自參文殊菩薩後，已開真解，生深信心。為欲使其信心——即菩提心—
TX12n0007_p1041a07║—成就不退，故令歷參諸善知識，以至今見普賢更為說之。不退、為生生世世能親
TX12n0007_p1041a08║近三寶，增長解行，修習一切福慧資糧，不至再造惡業。雖尚有生死，但常生人天
TX12n0007_p1041a09║之中，故名不退，亦名成就。廣參善知識，隨學菩薩行，方能成就信不退。菩薩雖
TX12n0007_p1041a10║不拘定形相，以能擔任大事，具丈夫相，故曰男子。能擔任上求大覺下濟有情之大
TX12n0007_p1041a11║事，故曰善男子，菩薩通稱也。
TX12n0007_p1041a12║如來功德下，表如來功德，不但普賢菩薩稱歎不盡，即虛空無邊世界無量中之
TX12n0007_p1042a01║無量諸佛，經過極長時劫，亦說不盡。不可說，為十種大數最後之一數。十種大數
TX12n0007_p1042a02║，已非世界數量，此更為菩薩思想所不能有，故曰不可說。剎、梵云剎多羅，此云
TX12n0007_p1042a03║國土，或曰世界。佛剎，即佛世界。析世界為極微塵，極表劫數之多。劫、俗指災
TX12n0007_p1042a04║難者非。梵音劫波，此云時分，即時間也。一剎那亦名劫，極長時間亦名劫，佛典
TX12n0007_p1042a05║上另加區別詞以別之。如一剎那、小劫、中劫。此但曰劫，通常指世界經過一度之
TX12n0007_p1042a06║成住壞空而言——就住劫言，從人壽八萬四千歲，每百年減一歲，減至十歲；復倍
TX12n0007_p1042a07║倍增，增至八萬四千歲。如此輾轉增減，經過二十度曰一住劫，餘三相等。
TX12n0007_p1042a08║甲二　正說行願分
TX12n0007_p1042a09║乙一　長行
TX12n0007_p1042a10║從行之廣義言，願亦行也。說明此願，能總攝一切普賢行，能發生一切菩薩行
TX12n0007_p1042a11║，故曰普賢行願。
TX12n0007_p1042a12║丙一　正說大願
TX12n0007_p1043a01║丁一　標數列名
TX12n0007_p1043a02║『若欲成就此功德門，應修十種廣大行願。何等為十？一者、禮敬諸佛，二者、
TX12n0007_p1043a03║稱讚如來，三者、廣修供養，四者、懺悔業障，五者、隨喜功德，六者、請轉法輪，
TX12n0007_p1043a04║七者、請佛住世，八者、常隨佛學，九者、恆順眾生，十者、普皆迴向』。
TX12n0007_p1043a05║一者至十者為數，禮敬諸佛等為名。佛華嚴經，以佛功德為一切眾生一切菩薩
TX12n0007_p1043a06║之莊嚴，啟發大心凡夫之信解心——即成就佛果功德之心，亦即菩提心——；又以
TX12n0007_p1043a07║一切眾生一切菩薩發起成就佛果功德之心。即以莊嚴佛果功德；所謂因該果海，果
TX12n0007_p1043a08║徹因源。發心——即發成就佛果之心——從佛果上發起，即因該果海。佛果功德，
TX12n0007_p1043a09║由攝一切因地心行之普賢菩薩心行而為顯現，即果徹因源。
TX12n0007_p1043a10║有一類大乘經論，先從眾生心境上，說明一切法平等之法相法性；依此平等相
TX12n0007_p1043a11║性為所觀境，修行而得證果。佛華嚴則先開示佛果之福智境，令一切眾生依之起信
TX12n0007_p1043a12║心解行。故從稱歎而起信發心，皆重在成就佛果功德。由信解上發起仰慕心，由仰
TX12n0007_p1044a01║慕心發起自身成就心，抱定佛果功德為所觀境。即此願成就佛果心，繼長增高而不
TX12n0007_p1044a02║反退；依此發心而修行證果，此其所以別於餘一類經也。前八願為上求。前八願力
TX12n0007_p1044a03║充足之後，擴充大悲心，以所成就功德，布施於一切眾生而無所著，故後二願為下
TX12n0007_p1044a04║度眾生之願。
TX12n0007_p1044a05║丁二　牒名別釋
TX12n0007_p1044a06║戊一　總牒
TX12n0007_p1044a07║善財白言：『大聖！云何禮敬乃至迴向』？
TX12n0007_p1044a08║出世聖人，與世所稱聖人不同。世聖係人道中聖人，出世聖人乃超出人天三界
TX12n0007_p1044a09║之聖人。簡小乘聖人，故曰大聖。
TX12n0007_p1044a10║戊二　別釋
TX12n0007_p1044a11║己一　禮敬諸佛
TX12n0007_p1044a12║庚一　牒名
TX12n0007_p1045a01║普賢菩薩告善財言：『善男子！言禮敬諸佛者：
TX12n0007_p1045a02║庚二　釋相
TX12n0007_p1045a03║辛一　所禮境（心所對境）
TX12n0007_p1045a04║『所有盡法界虛空界十方三世一切佛剎極微塵數諸佛世尊，
TX12n0007_p1045a05║法界義廣，今略釋之。法界，狹義即十八界中意識所對之法界。廣釋盡一切所
TX12n0007_p1045a06║有境——包括有無，含義最廣——名法；窮盡一切法之量，無所不包，無所不攝，
TX12n0007_p1045a07║曰法界。盡法界，即盡此無所不包無所不攝之法界也。虛空界、即空間——包括無
TX12n0007_p1045a08║量國土，十方即空間之方位，有四方、四維、上下之十方面也。
TX12n0007_p1045a09║辛二　能禮因
TX12n0007_p1045a10║『我以普賢行願力故，深心信解如對目前。
TX12n0007_p1045a11║辛三　能禮相
TX12n0007_p1045a12║『悉以清淨身語意業，常修禮敬。一一佛所，皆現不可說不可說佛剎極微塵數身
TX12n0007_p1046a01║，一一身遍禮不可說不可說佛剎極微塵數佛。
TX12n0007_p1046a02║業通善惡、無漏有漏，並非全惡。惡業曰業，淨業亦曰業，並非均須斷滅之。
TX12n0007_p1046a03║佛法不說斷滅相，誤解則成外道、或小乘。用何禮敬？即前六識思心所上相應之善
TX12n0007_p1046a04║心所，所起之淨三業。能禮身無量無數，所禮佛亦無量無數，互相交遍，名曰無盡
TX12n0007_p1046a05║禮。
TX12n0007_p1046a06║庚三　無盡
TX12n0007_p1046a07║辛一　四喻無盡
TX12n0007_p1046a08║『虛空界盡，我禮乃盡；以虛空界不可盡故，我此禮敬無有窮盡。如是乃至眾生
TX12n0007_p1046a09║界盡，眾生業盡，眾生煩惱盡，我禮乃盡；而眾生界乃至煩惱無有盡故，我此禮敬無
TX12n0007_p1046a10║有窮盡。
TX12n0007_p1046a11║虛空，眾生，業，煩惱之四種，皆無盡故；喻今禮敬無盡。眾生指六道凡夫之
TX12n0007_p1046a12║異生。佛界、眾生界、皆即真如，故不增不減，此法性義。具有出世無漏種者乃得
TX12n0007_p1047a01║涅槃，無種者則不得涅槃，故不增減，此法相義。二義皆顯眾生無盡。
TX12n0007_p1047a02║辛二　三業無間
TX12n0007_p1047a03║『念念相續，無有間斷，身語意業無有疲厭』。
TX12n0007_p1047a04║念念，指一剎那心，非指念心所。謂此心一剎那一剎那生滅相續也。間者間隔
TX12n0007_p1047a05║，前剎那及後剎那皆禮敬，中間不夾以他念曰無間。不起為斷；前剎那起，後剎那
TX12n0007_p1047a06║續起，曰無斷。
TX12n0007_p1047a07║己二　稱歎如來
TX12n0007_p1047a08║庚一　牒名
TX12n0007_p1047a09║『復次、善男子！言稱歎如來者：
TX12n0007_p1047a10║庚二　釋相
TX12n0007_p1047a11║辛一　所讚境
TX12n0007_p1047a12║『所有盡法界虛空界十方三世一切剎土所有極微一一塵中，皆有一切世間極微塵
TX12n0007_p1048a01║數佛，一一佛所皆有菩薩海會圍繞。
TX12n0007_p1048a02║前節但禮敬佛，此兼及大乘菩薩僧。
TX12n0007_p1048a03║辛二　能讚相
TX12n0007_p1048a04║『我當悉以甚深勝解現前知見，各以出過辯才天女微妙舌根，一一舌根出無盡音
TX12n0007_p1048a05║聲海；一一音聲出一切言辭海，稱揚讚歎一切如來諸功德海。窮未來際，相續不斷，
TX12n0007_p1048a06║盡於法界，無不周遍。
TX12n0007_p1048a07║言辭以聲音為本。
TX12n0007_p1048a08║庚三　無盡
TX12n0007_p1048a09║『如是虛空界盡，眾生界盡，眾生業盡，眾生煩惱盡，我讚乃盡；而虛空界乃至
TX12n0007_p1048a10║煩惱無有盡故，我此讚歎無有窮盡。念念相續，無有間斷，身語意業無有疲厭。
TX12n0007_p1048a11║禮敬雖通三業，而遍重身業。讚歎亦通三業，而特重語業。語業即口業，因口
TX12n0007_p1048a12║為發語之工具故。惟發語不但口，兼喉舌等，故不曰口業而曰語業。身語均不離意
TX12n0007_p1049a01║故，上二又以意業為主。以無意業，則禮敬不誠，讚歎不切故；猶眼見物而手不取
TX12n0007_p1049a02║，於自身不生關係故。
TX12n0007_p1049a03║己三　廣修供養
TX12n0007_p1049a04║庚一　牒名
TX12n0007_p1049a05║『復次、善男子！言廣修供養者：
TX12n0007_p1049a06║供養攝於布施，對於三種福田，應行布施。即一、敬田，對於有德可敬而行布
TX12n0007_p1049a07║施。二、悲田。對於有苦可憫而行布施。三、恩田，對於有恩須報而行布施。此云
TX12n0007_p1049a08║供養，即敬田也。
TX12n0007_p1049a09║庚二　釋相
TX12n0007_p1049a10║辛一　出所供境
TX12n0007_p1049a11║『所有盡法界虛空界十方三世一切佛剎極微塵中，一一各有一切世界極微塵數佛
TX12n0007_p1049a12║，一一佛所，種種菩薩海會圍繞。
TX12n0007_p1050a01║辛二　出能供因
TX12n0007_p1050a02║『我以普賢行願力故，起深信解，現前知見。
TX12n0007_p1050a03║辛三　出能供相
TX12n0007_p1050a04║『悉以上妙諸供養具而為供養，所謂華雲、鬘雲、天音樂雲、天傘蓋雲、天衣服
TX12n0007_p1050a05║雲，天種種香——塗香、燒香、末香。如是等雲，一一量如須彌山王。燃種種燈——
TX12n0007_p1050a06║酥燈、油燈、諸香油燈，一一燈炷如須彌山，一一燈油如大海水。以如是等諸供養具
TX12n0007_p1050a07║，常為供養。
TX12n0007_p1050a08║華鬘等為六供養。如是等雲，謂修供養具如雲遍滿虛空之觀想也。以上資具供
TX12n0007_p1050a09║養，以下為資具供養與法供養之比較。法供養非以法布施人，故與法施不同。
TX12n0007_p1050a10║『善男子！諸供養中，法供養最！所謂如說修行供養，利益眾生供養，攝受眾生
TX12n0007_p1050a11║供養，代眾生苦供養，勤修善根供養，不捨菩薩業供養，不離菩提心供養。善男子！
TX12n0007_p1050a12║如前供養無量功德，比法供養一念功德，百分不及一，千分不及一，百千俱胝那由他
TX12n0007_p1051a01║分、迦羅分、算分、數分、喻分、優波泥沙陀分，亦不及一。
TX12n0007_p1051a02║如前供養下，出兩種供養之比較。資具供養不過得福，法供養成就波羅密行，
TX12n0007_p1051a03║故勝也。俱胝、十萬，即億也。那由他、百萬，即兆也。迦羅，梵語一毛之百分之
TX12n0007_p1051a04║一。算分、謂可算，數分、謂可數，喻分、謂可喻，優波尼沙陀，即極微塵數。
TX12n0007_p1051a05║『何以故？以諸如來尊重法故；以如說行出生諸佛故。若諸菩薩行法供養，則得
TX12n0007_p1051a06║成就供養如來，如是修行是真供養故。
TX12n0007_p1051a07║供養大乘三寶，應以如說修行等為真供養。因求佛求菩薩庇護固不可廢，必發
TX12n0007_p1051a08║體念佛心，照佛作事，方可謂之真學佛者，真學如來道者，真修菩薩行者。如來之
TX12n0007_p1051a09║所以為如來。亦由如說修行；故行法供養，為如來所重。世間之孝子，向不僅以色
TX12n0007_p1051a10║養為足而重養志，況佛法豈可僅以資具為供養乎？
TX12n0007_p1051a11║庚三　無盡
TX12n0007_p1051a12║『此廣大最勝供養，虛空界盡，眾生界盡，眾生業盡，眾生煩惱盡，我供乃盡；
TX12n0007_p1052a01║而虛空界乃至煩惱不可盡故，我此供養亦無有盡。念念相續，無有間斷，身語意業無
TX12n0007_p1052a02║有疲厭。
TX12n0007_p1052a03║己四　懺除業障
TX12n0007_p1052a04║『復次、善男子！言懺除業障者：菩薩自念：我於過去無始劫中，由貪瞋癡發身
TX12n0007_p1052a05║口意，作諸惡業無量無邊。若此惡業有體相者，盡虛空界不能容受！
TX12n0007_p1052a06║此為所懺境。懺、具云懺摩，譯為悔。言懺悔者，梵漢合名。所懺本通三障，
TX12n0007_p1052a07║單言業者，以正能為障故。因煩惱心（即貪瞋癡），起煩惱行（即有漏不善業）；
TX12n0007_p1052a08║以非煩惱心所發，不成為惡業故。
TX12n0007_p1052a09║『我今悉以清淨三業，遍於法界極微塵剎一切諸佛菩薩前誠心懺悔，後不復造；
TX12n0007_p1052a10║恆住淨戒一切功德。
TX12n0007_p1052a11║此明能懺相。能懺仍恃三業，從三業造者還從三業滅故。懺法，重在發露認過
TX12n0007_p1052a12║，誓不再造。
TX12n0007_p1053a01║『如是虛空界盡，眾生界盡，眾生業盡，眾生煩惱盡，我懺乃盡；而虛空界乃至
TX12n0007_p1053a02║眾生煩惱不可盡故，我此懺悔無有窮盡。念念相續，無有間斷，身語意業無有疲厭。
TX12n0007_p1053a03║此明無盡無間，義同前說。
TX12n0007_p1053a04║己五　隨喜功德
TX12n0007_p1053a05║『復次、善男子！言隨喜功德者：所有盡法界虛空界十方三世一切佛剎極微塵數
TX12n0007_p1053a06║諸佛如來，從初發心，為一切智，勤修福聚，不惜身命；經不可說不可說佛剎極微塵
TX12n0007_p1053a07║數劫，一一劫中，捨不可說不可說佛剎極微塵數頭目手足。如是一切難行苦行，圓滿
TX12n0007_p1053a08║種種波羅密門，證入種種菩薩智地，成就諸佛無上菩提，及般涅槃分布舍利；所有善
TX12n0007_p1053a09║根，我皆隨喜。及彼十方一切世界，六趣、四生一切種類所有功德，乃至一塵，我皆
TX12n0007_p1053a10║隨喜。十方三世一切聲聞及辟支佛，有學、無學所有功德，我皆隨喜。一切菩薩，所
TX12n0007_p1053a11║修無量難行苦行，志求無上正等菩提，廣大功德，我皆隨喜。如是虛空界盡，眾生界
TX12n0007_p1053a12║盡，眾生業盡，眾生煩惱盡；我此隨喜，無有窮盡。念念相續，無有間斷，身語意業
TX12n0007_p1054a01║無有疲厭。
TX12n0007_p1054a02║此中文義，如前分判。懺悔不修，不能開自新之路，而除過去之一切過惡；隨
TX12n0007_p1054a03║喜不起，不能廣向善之心，進未來之一切德業。隨喜與嫉妒相對，不起隨喜而生嫉
TX12n0007_p1054a04║妒心，為世間通病，故應發菩薩隨喜心。此一切智，非指道種智、一切種智、相對
TX12n0007_p1054a05║之智，而為佛智總名，謂一切法無不明了也。般涅槃為八相成道之最後相。隨喜次
TX12n0007_p1054a06║第：初、諸佛，次、六趣四生——地獄眾生善根不斷——，次、二乘，次、大乘。
TX12n0007_p1054a07║依佛聲教修行而得解脫，曰聲聞；辟支佛即獨覺。三果以前皆有學，四果阿羅漢為
TX12n0007_p1054a08║無學。
TX12n0007_p1054a09║己六　請轉法輪
TX12n0007_p1054a10║『復次、善男子！言請轉法輪者：所有盡法界虛空界十方三世一切佛剎極微塵中
TX12n0007_p1054a11║，一一各有不可說不可說佛剎極微塵數廣大佛剎；一一剎中，念念有不可說不可說佛
TX12n0007_p1054a12║剎極微塵數一切諸佛，成等正覺，一切菩薩海會圍繞。而我悉以身口意業種種方便，
TX12n0007_p1055a01║殷勤勸請轉妙法輪。如是虛空界盡，眾生界盡，眾生業盡，眾生煩惱盡；我常勸請一
TX12n0007_p1055a02║切諸佛轉正法輪，無有窮盡。念念相續，無有間斷，身語意業無有疲厭。
TX12n0007_p1055a03║法貴流通，以名句文講演，使人聞之而生了解。依解修行，而能證果。即以證
TX12n0007_p1055a04║得之法，廣為眾說，俾未知未悟者，聞而生解起行。如是輾轉流通，如輪之轉動不
TX12n0007_p1055a05║停，俾未知者信解，未證者得證，曰轉法輪。此與外道在色身上用功，如轉氣透三
TX12n0007_p1055a06║關等邪說有別。故請轉法輪，正名請諸佛說法也。以種種方便言說講解，使未了者
TX12n0007_p1055a07║了，未證者證也。等正覺，又名遍正覺。即三藐三菩提。如何而請？仍以清淨三業
TX12n0007_p1055a08║，即身禮敬，口讚歎，意隨喜等請之。
TX12n0007_p1055a09║己七　請佛住世
TX12n0007_p1055a10║『復次、善男子！言請佛住世者：所有盡法界虛空界十方三世一切佛剎極微塵數
TX12n0007_p1055a11║諸佛如來，將欲示現般涅槃者；及諸菩薩、聲聞、緣覺，有學、無學乃至一切諸善知
TX12n0007_p1055a12║識，我悉勸請莫入涅槃。經於一切佛剎極微塵數劫，為欲利樂一切眾生。如是虛空界
TX12n0007_p1056a01║盡，眾生界盡，眾生業盡，眾生煩惱盡；我此勸請，無有窮盡。念念相續，無有間斷
TX12n0007_p1056a02║，身語意業無有疲厭。
TX12n0007_p1056a03║諸佛將涅槃時，請佛住世也。佛應現世間，非依自現，依眾生因緣現，依眾生
TX12n0007_p1056a04║之善根成熟不成熟而現。善知識，通三乘凡聖位，外凡為凡，內凡稱賢。須陀洹以
TX12n0007_p1056a05║上，是聖位。大乘之善知識，通三賢位及十聖位。為利益眾生故而請住世。
TX12n0007_p1056a06║己八　常隨佛學
TX12n0007_p1056a07║『復次、善男子！言常隨佛學者：如此娑婆世界毗盧遮那如來，從初發心精進不
TX12n0007_p1056a08║退，以不可說不可說身命而為布施；剝皮為紙，析骨為筆，刺血為墨，書寫經典，積
TX12n0007_p1056a09║如須彌。為重法故，不惜身命，何況王位、城邑、聚落、宮殿、園林一切所有？及餘
TX12n0007_p1056a10║種種難行苦行，乃至樹下成大菩提。示種種神通、起種種變化、現種種佛身、處種種
TX12n0007_p1056a11║眾會——或處一切諸大菩薩眾會道場，或處聲聞及辟支佛眾會道場，或處轉輪聖王、
TX12n0007_p1056a12║小王眷屬眾會道場，或處剎利及婆羅門、長者、居士眾會道場，處於如是種種眾會，
TX12n0007_p1057a01║以圓滿音，如大雷震，隨其樂欲成熟眾生；乃至示現入於涅槃：如是一切、我皆隨學
TX12n0007_p1057a02║。如今世尊毗盧遮那，如是盡法界虛空界十方三世一切佛剎所有塵中一切如來，皆亦
TX12n0007_p1057a03║如是；於念念中，我皆隨學。如是虛空界盡，眾生界盡，眾生業盡，眾生煩惱盡；我
TX12n0007_p1057a04║此隨學無有窮盡。念念相續，無有間斷，身語意業無有疲厭。
TX12n0007_p1057a05║毗盧遮那或盧舍那，同譯遍照。摩訶毗盧遮那，譯為大日，日亦遍照義也。舊
TX12n0007_p1057a06║以盧舍那為報身，毗盧遮那為法身者，非也。在三身中，同為地上菩薩所見他受用
TX12n0007_p1057a07║身。從初發心精進不退至種種難行苦行，謂身命尚可布施，何況資具房舍？乃至句
TX12n0007_p1057a08║，總結。三乘均可言菩提：阿羅漢、稱聲聞菩提，獨覺、稱辟支佛菩提，正遍覺、
TX12n0007_p1057a09║方名大菩提。現種種佛身，即本經言佛在菩提道場成正覺後，升忉利、夜摩等天說
TX12n0007_p1057a10║法，所現各種佛身不同也。剎利即剎帝利，為印度四姓之一，執政權之貴族也。婆
TX12n0007_p1057a11║羅門，譯言淨裔，舊說從大梵口所生故名，為印度掌宗教及教化之族。乃至句，總
TX12n0007_p1057a12║結。佛以一音演說法，眾生隨類各得解，故名圓滿音。毗盧遮那如來如此，十方諸
TX12n0007_p1058a01║佛亦如是。餘解同前從略。
TX12n0007_p1058a02║己九　恆順眾生
TX12n0007_p1058a03║『復次、善男子！言恆順眾生者：謂盡法界虛空界十方剎海所有眾生種種差別：
TX12n0007_p1058a04║所謂卵生、胎生、濕生、化生，或有依於地、水、火、風而生住者，或有依空及諸卉
TX12n0007_p1058a05║木而生住者，種種生類、種種色身、種種形狀、種種相貌、種種壽量、種種族類、種
TX12n0007_p1058a06║種名號、種種心性、種種知見、種種欲樂、種種意行、種種威儀、種種衣服、種種飲
TX12n0007_p1058a07║食、處於種種村營聚落城邑宮殿；乃至一切天龍八部人非人等，無足、二足、四足、
TX12n0007_p1058a08║多足，有色、無色，有想、無想、非有想非無想，如是等類，我皆於彼隨願而轉。種
TX12n0007_p1058a09║種承事，種種供養，如敬父母，如奉師長及阿羅漢乃至如來，等無有異。於諸病苦，
TX12n0007_p1058a10║作為良醫；於失道者，示其正路；於闇夜中，為作光明；於貧窮者，令得伏藏。菩薩
TX12n0007_p1058a11║如是平等饒益一切眾生。何以故？菩薩若能隨順眾生，則為隨順供養諸佛；若於眾生
TX12n0007_p1058a12║尊重承事，則為尊重承事如來；若令眾生生歡喜者，則令一切如來歡喜。何以故？諸
TX12n0007_p1059a01║佛如來，以大悲心而為體故。因於眾生而起大悲，因於大悲生菩提心，因菩提心成等
TX12n0007_p1059a02║正覺。譬如曠野沙磧之中有大樹王，若根得水，枝葉華果悉皆繁茂；生死曠野菩提樹
TX12n0007_p1059a03║王，亦復如是。一切眾生而為樹根，諸佛菩薩而為華果，以大悲水饒益眾生，則能成
TX12n0007_p1059a04║就諸佛菩薩智慧華果。何以故？若諸菩薩以大悲水饒益眾生，則能成就阿耨多羅三藐
TX12n0007_p1059a05║三菩提故。是故菩提屬於眾生，若無眾生，一切菩薩終不能成無上正覺。善男子！汝
TX12n0007_p1059a06║於此義，應如是解；以於眾生心平等故，則能成就圓滿大悲，以大悲心隨眾生故，則
TX12n0007_p1059a07║能成就供養如來。菩薩如是隨順眾生，虛空界盡，眾生界盡，眾生業盡，眾生煩惱盡
TX12n0007_p1059a08║；我此隨順無有窮盡。念念相續，無有間斷，身語意業無有疲厭。
TX12n0007_p1059a09║何等眾生，即經所說之種種是。剎海即世界海。世界無量差別，其中眾生之差
TX12n0007_p1059a10║別更無量：一、生類不同，二、住處不同，以及其餘種種不同。無足如蛇類、蚓類
TX12n0007_p1059a11║，二足如人、禽類，四足獸類，多足蟲類。無想、指無想天，非有想非無想、指非
TX12n0007_p1059a12║想非非想處天。平等饒益一切眾生，廣顯菩薩以大悲心起行。大悲與世間慈善不同
TX12n0007_p1060a01║：世間慈善，係出有餘而濟人之不足，其本身與痛苦隔開，心中且有尊己卑人觀念
TX12n0007_p1060a02║，即無悲心，即不平等。故僅得人天善果。佛菩薩身，為濟世度生而示現，不為自
TX12n0007_p1060a03║己，故曰同體大悲。於被濟度者，并無輕視心，等於供養父母、師長乃至如佛，故
TX12n0007_p1060a04║曰平等饒益。我皆於彼隨順而轉以下，皆釋隨順眾生相。何以故下，分二：初順佛
TX12n0007_p1060a05║心，次顯增大悲心。二乘只求自身解脫，即非大悲心；菩薩為解脫一切眾生苦惱，
TX12n0007_p1060a06║拔濟沈淪苦海之眾生而起大悲。有大悲心方能發起菩提心，所謂菩提心為因，大悲
TX12n0007_p1060a07║心為根本。
TX12n0007_p1060a08║次何以故下，分三：初法，次喻，又次法喻合。譬如下為喻，生死曠野下為法
TX12n0007_p1060a09║喻合。龍樹、無著等菩薩，均有修大悲心法。不然，則發二乘自了生死之解脫心，
TX12n0007_p1060a10║不能成大果也。金剛經云：如是滅度無量無邊眾生，實無眾生得滅度者；亦明此義
TX12n0007_p1060a11║。不見能度眾生之我，不見眾生為我所度；以平等心饒益一切眾生，皆視為如幻如
TX12n0007_p1060a12║化而不著，此為大乘不共之大悲般若門。般若共三乘，大悲心不共。餘同前釋。
TX12n0007_p1061a01║己十　普皆迴向
TX12n0007_p1061a02║『復次、善男子！言普皆迴向者：從初禮拜乃至隨順所有功德，悉皆迴向盡法界
TX12n0007_p1061a03║虛空界一切眾生。願令眾生常得安樂，無諸病苦；欲行惡法皆悉不成，所修善業皆速
TX12n0007_p1061a04║成就。關閉一切諸惡趣門，開示人天涅槃正路。若諸眾生，因其積集諸惡業故，所感
TX12n0007_p1061a05║一切極重苦果，我皆代受；令彼眾生，悉得解脫，究竟成就無上菩提。菩薩如是所修
TX12n0007_p1061a06║迴向，虛空界盡，眾生界盡，眾生業盡，眾生煩惱盡；我此迴向，無有窮盡。念念相
TX12n0007_p1061a07║續，無有間斷，身語意業無有疲厭。
TX12n0007_p1061a08║求大菩提，布施眾生，皆為回向意。此總結以上所修大願功德，均無為己心也
TX12n0007_p1061a09║。悉皆迴轉而向眾生，故無取著。一切布施於眾生，即四無量中之捨；著即有限量
TX12n0007_p1061a10║，便不廣大。又有我即有取，有我所即有側重，側重即落巢臼。菩薩觀法性本空，
TX12n0007_p1061a11║法性平等；既不見有我，亦無所取著。迴向分三：即迴向無上菩提，迴向真如法性
TX12n0007_p1061a12║，迴向一切眾生。此雖單指迴向眾生，而其迴向眾生之願，無邊際，無限量，便是
TX12n0007_p1062a01║迴向法性真如；迴向眾生，悉得解脫，成大菩提，便是迴向無上菩提；故亦通於前
TX12n0007_p1062a02║二。以此功德之威神力為勝增上緣，能使眾生離惡向善。修十善等為人天正路，修
TX12n0007_p1062a03║出世善業為涅槃正路。代受重苦，非僅為眾生安樂，乃使皆有機會趨向學佛。
TX12n0007_p1062a04║丁四　結願令知
TX12n0007_p1062a05║『善男子！是為菩薩摩訶薩十種大願，具足圓滿。若諸菩薩於此大願隨順趣入，
TX12n0007_p1062a06║則能成熟一切眾生；則能隨順阿耨多羅三藐三菩提；則能成滿普賢菩薩諸行願海。是
TX12n0007_p1062a07║故善男子！汝於此義，應如是知。
TX12n0007_p1062a08║十願俱發曰具足，十願充足曰圓滿。欲成就普賢行，須滿足普賢願；依願起行
TX12n0007_p1062a09║，願始充足。由十信以上，應常修此十大願。依此十願故一切菩薩行自起，故能成
TX12n0007_p1062a10║就三事：即一、成熟一切眾生，二、隨順無上正等菩提，三、成滿普賢菩薩諸行願
TX12n0007_p1062a11║海。
TX12n0007_p1062a12║丙二　顯經功德
TX12n0007_p1063a01║丁一　校量聞經德
TX12n0007_p1063a02║『若有善男子、善女人，以滿十方無量無邊不可說不可說佛剎極微塵數一切世界
TX12n0007_p1063a03║上妙七寶，及諸人天最勝安樂，布施爾所一切世界所有眾生，供養爾所一切世界諸佛
TX12n0007_p1063a04║菩薩，經爾所佛剎極微塵數劫、相續不斷，所得功德；若復有人聞此願王，一經於耳
TX12n0007_p1063a05║，所有功德，比前功德，百分不及一，乃至優婆尼沙陀分亦不及一。
TX12n0007_p1063a06║文略分三：即供具妙，布施廣，時劫長，均不及聞此願功德。此十大願，凡能
TX12n0007_p1063a07║成就無上菩提之一切願均攝其中，故曰願王。發此願時，一切佛功德即總持於心，
TX12n0007_p1063a08║故曰願王。
TX12n0007_p1063a09║丁二　顯餘眾行德
TX12n0007_p1063a10║戊一　別明眾行
TX12n0007_p1063a11║『或復有人以深信心，於此大願受持讀誦，乃至書寫一四句偈，速能滅除五無間
TX12n0007_p1063a12║業；所有世間身心等病，種種苦惱，乃至佛剎極微塵數一切惡業，皆得銷除。一切魔
TX12n0007_p1064a01║軍、夜叉、羅剎，若鳩槃茶、若毗舍闍、若部多等，飲血啗肉諸惡鬼神，皆悉遠離；
TX12n0007_p1064a02║或時發心，親近守護。
TX12n0007_p1064a03║受、領受。持、憶持。讀、面讀。誦、背誦。以及聽講，為人解說，以經布施
TX12n0007_p1064a04║等，故曰乃至。無間，本受惡果時阿鼻地獄名。以五逆業，必墮此獄，故名。身心
TX12n0007_p1064a05║等苦，均屬於報障者。魔羅等，為惡濁世間中之惡眾生，能害他眾生。具名魔羅，
TX12n0007_p1064a06║譯言殺害者，能障害出世善根故。夜叉又名藥叉，有威力鬼。鳩槃茶，醜陋鬼也。
TX12n0007_p1064a07║毗舍闍，噉精氣鬼也。遠離即得安寧，社會多數人失了人天善法，其共業精神上先
TX12n0007_p1064a08║行不安，惡鬼神等因而得勢，擾害眾生，使人群激亂；以佛經威力令鬼神等安，故
TX12n0007_p1064a09║人心亦安也。
TX12n0007_p1064a10║戊二　廣顯眾德
TX12n0007_p1064a11║己一　通明五果
TX12n0007_p1064a12║庚一　舉一行
TX12n0007_p1065a01║『是故若人誦此願者：
TX12n0007_p1065a02║此舉一行，以下分五。
TX12n0007_p1065a03║庚二　彰五果
TX12n0007_p1065a04║辛一　增上果
TX12n0007_p1065a05║『行於世間智有障礙，如空中月，出於雲翳。諸佛菩薩之所稱歎，一切人天皆應
TX12n0007_p1065a06║禮敬，一切眾生悉應供養。
TX12n0007_p1065a07║行、指作事。雲翳障月。無有雲翳，即表修持此願，不為其他一切所障；能勝
TX12n0007_p1065a08║出一切世界之上，故曰增上果。
TX12n0007_p1065a09║辛二　等流果
TX12n0007_p1065a10║『此善男子善得人身，圓滿普賢所有功德，不久當如普賢菩薩速得成就微妙色身
TX12n0007_p1065a11║，具三十二大丈夫相。
TX12n0007_p1065a12║此節言依普賢願得果，其成就同普賢菩薩。修普賢願，必成就普賢身——往生
TX12n0007_p1066a01║極樂亦具微妙色身——故為等流果。不久、非指短時間。十願成就，則信心不退，
TX12n0007_p1066a02║雖須經過二或三阿僧祇劫；既有時間可計，決定可得佛果，故曰不久。
TX12n0007_p1066a03║辛三　異熟果
TX12n0007_p1066a04║『若生人天，所在之處，常居勝族。
TX12n0007_p1066a05║此三句明異熟果。以願力故，不生惡趣。在善趣中，不生邊地下賤。必生家世
TX12n0007_p1066a06║清白，具有道德，方有力量可以宏法利生，如釋迦牟尼佛之選種姓父母。異熟者，
TX12n0007_p1066a07║異類而熟。無漏善本不生無記之異熟果，以願力故，可作一種資助。即以無漏善願
TX12n0007_p1066a08║資助此發願人之舊有漏種，得一種更優勝之業果也。
TX12n0007_p1066a09║辛四　士用果
TX12n0007_p1066a10║『悉能破壞一切惡趣，悉能遠離一切惡友，悉能制伏一切外道。
TX12n0007_p1066a11║士指人，從人作事所發之作用曰士用。永不墮惡趣，故曰破壞。正念勝解，不
TX12n0007_p1066a12║為外道所搖動，而能摧之曰制伏。
TX12n0007_p1067a01║辛五　離繫果
TX12n0007_p1067a02║『悉能解脫一切煩惱，如師子王摧伏群獸，堪受眾生一切供養。
TX12n0007_p1067a03║煩惱發惡業而成諸苦果；不作惡業，自離苦果。欲不作惡業，須除貪、瞋、癡
TX12n0007_p1067a04║等煩惱。願力之威力甚大，能摧伏煩惱，如師子王摧伏群獸。解脫煩惱，同於阿羅
TX12n0007_p1067a05║漢——譯音應供——故堪受眾生供養。
TX12n0007_p1067a06║己二　別明淨土
TX12n0007_p1067a07║庚一　顯法功能
TX12n0007_p1067a08║『又復是人臨命終時，最後剎那，一切諸根悉皆散壞，一切親屬悉皆捨離，一切
TX12n0007_p1067a09║威勢悉皆退失。輔相、大臣，宮城內外，象馬車乘，珍寶伏藏，如是一切無復相隨。
TX12n0007_p1067a10║唯此願王不相捨離，於一切時引導其前，一切那中，即得往生極樂世界。
TX12n0007_p1067a11║此顯往生，不用另修他法，常誦此經、發此願，即得往生也。得報由於引招總
TX12n0007_p1067a12║報之業，此業或善或惡，其力甚強。此業種攝植第八識種子，到成熟時，由此業種
TX12n0007_p1068a01║，引第八識種起現行，受一期之報身曰命。命即此業種現行之勢力分限，命之長短
TX12n0007_p1068a02║，猶箭受彈力出發之遠近。力盡箭墮，亦猶業盡命斷，故此業力之勢限曰命根。力
TX12n0007_p1068a03║未盡，箭不落，業未盡，命不捨。命終者，報盡也。臨、將近也。此剎那中，一生
TX12n0007_p1068a04║所行或善或惡，都在心上湧現；善現則生歡喜，惡現則生恐怖憂苦。最後一剎那心
TX12n0007_p1068a05║現起之時，善則牽引趣生善地，惡則趣入惡地，出世淨業則生淨土。此時、萬般將
TX12n0007_p1068a06║不去，惟有業隨行。
TX12n0007_p1068a07║發此願者，依此願力，最後剎那，必然現前。凡人臨終時，第一剎那捨本有。
TX12n0007_p1068a08║第二剎那落於悶絕無心位，即死有。第三剎那即依善惡業得中陰身，即中有。捨本
TX12n0007_p1068a09║有，即五蘊報身解散，死有入悶絕位。中陰身並非俗所謂靈魂，乃隨後有所應受報
TX12n0007_p1068a10║而現之過渡身。但此時後報未生起，易可轉移；若此時為之作福，可得轉善也。即
TX12n0007_p1068a11║至最後捨本有時，願能貫澈前中後三剎那而現起，即得往生極樂世界，故曰於一切
TX12n0007_p1068a12║時引導其前。經文一剎那時，指第三剎那願力現起時。
TX12n0007_p1069a01║中國通行淨土經論，專明依阿彌陀佛願力而得往生極樂淨土。其實淨土不但極
TX12n0007_p1069a02║樂，如藥師經所說之藥師淨土，維摩詰經之阿閦佛淨土，彌勒上生經之兜率內院淨
TX12n0007_p1069a03║土，均淨土也。欲往生各種淨土，須各修其往生之各種因行。此經不說往生華藏世
TX12n0007_p1069a04║界而說往生極樂淨土者，依經考之，有二重意義：
TX12n0007_p1069a05║第一義：從許多經論觀察之，知極樂淨土為初地菩薩所見之淨土——梵網經千
TX12n0007_p1069a06║佛台上所現之淨土，為二地菩薩所見之淨土。佛之究竟淨土——即自受用身土——
TX12n0007_p1069a07║圓滿圓滿，周遍周遍，畢竟無相可現，無法可說，惟佛與佛乃能知之。其有名相可
TX12n0007_p1069a08║表現者，皆如來為菩薩所現——即一切可以由身土之相表現者，乃如來從圓滿果海
TX12n0007_p1069a09║中為菩薩所現——之他受用身土。其為人天所現者，為應化土。初地淨土，為未入
TX12n0007_p1069a10║地前菩薩或初發心之一切凡夫、所最容易親近觀想而求往生者，以初地淨土與地前
TX12n0007_p1069a11║內外凡鄰近，故導之往生此極樂淨土也。極樂為初地淨土義，略舉二證：一、佛應
TX12n0007_p1069a12║外凡內凡及其餘一切眾生處娑婆世界者。此經中說娑婆世界一劫，為極樂世界一日
TX12n0007_p1070a01║夜，極樂一劫又為某世界一日夜。如是進行至第九重之某世界一劫，第十重普賢所
TX12n0007_p1070a02║住之佛世界一日夜。故娑婆世界進一步，即為極樂世界，可明極樂為初地之淨土；
TX12n0007_p1070a03║亦可明普賢淨土，為第十地淨土也。二、楞伽經記龍樹菩薩，得初歡喜地，往生極
TX12n0007_p1070a04║樂國。凡入初歡喜地以上菩薩，當然有往生之淨土。龍樹為初地菩薩而往生極樂淨
TX12n0007_p1070a05║土，故知極樂為初地菩薩所證之淨土。由此更可見與內外凡世界相鄰近，而最容易
TX12n0007_p1070a06║證入者，為極樂淨土，故各經多明之。
TX12n0007_p1070a07║第二義：由普賢願而往生於極樂世界，尚更有一重要義。欲顯諸佛所現之果，
TX12n0007_p1070a08║須觀察其何因行修成。顯明釋迦牟尼之佛果，必從其難忍能忍、難行能行中明其因
TX12n0007_p1070a09║行，教人照此修學。欲明阿彌陀佛所成果，亦必先明其因行。經明阿彌陀佛最重要
TX12n0007_p1070a10║之點，乃在因地中廣發取淨土攝有情之誓願——即四十八願，或為二十四願，或云
TX12n0007_p1070a11║四十四願，乃開合不同也——，並未顯及其他六度萬行；但說如何發大誓願，成此
TX12n0007_p1070a12║淨土，攝受十方眾生。其淨土之果，由誓願成功；故修其淨土之因行，特重誓願也
TX12n0007_p1071a01║。依願修行，修到初地，當然往生。亦可依誓願之力往生，但願不切，決不往生。
TX12n0007_p1071a02║只靠自力修行，則非到初地不能往生也。故特重願。
TX12n0007_p1071a03║他種淨土，亦必各修其因行，方得往生，然不如彌陀淨土專以發願成。今明發
TX12n0007_p1071a04║願所成生淨土果，故專在彌陀淨土也。又諸因地已高者，為自力所證入之淨土。其
TX12n0007_p1071a05║他內外凡初發心菩薩及博地凡夫等欲往生者，必依仗其願力。今以專發此菩薩大願
TX12n0007_p1071a06║故，乃生此彌陀願力所成之淨土也。願與回向不同。回向、必先修有善根，以已所
TX12n0007_p1071a07║修一切功德布施眾生。願、則尚未修諸善根，亦可發願。且發願時，善根未必隨之
TX12n0007_p1071a08║漸成也。
TX12n0007_p1071a09║庚二　別明勝果
TX12n0007_p1071a10║『到已、即見阿彌陀佛，文殊師利菩薩、普賢菩薩、觀自在菩薩、彌勒菩薩等。
TX12n0007_p1071a11║此諸菩薩，色相端嚴，功德具足，所共圍繞。其人自見生蓮華中，蒙佛授記。得授記
TX12n0007_p1071a12║已，經於百千萬億那由他劫，普於十方不可說不可說世界，以智慧力，隨眾生心而為
TX12n0007_p1072a01║利益。
TX12n0007_p1072a02║正顯地前菩薩，仗願力所生之初地淨土，地前、地上菩薩當然遍滿其中。文殊
TX12n0007_p1072a03║、普賢、彌勒，皆第十究竟地之大菩薩，以其遍於十方淨土之中，現身無量，故亦
TX12n0007_p1072a04║現身於此極樂淨土中也。其人自見生蓮華中，指上品往生相。言九品蓮華，皆隨因
TX12n0007_p1072a05║地程度高下而現。得授記已，並非從此即不修菩薩行，尚須經一或二阿僧祇劫之長
TX12n0007_p1072a06║劫修行故。菩薩不為自己安樂而生淨土，乃為親近佛菩薩得不退轉故而生淨土；亦
TX12n0007_p1072a07║為分身十方普利眾生而生淨土。生淨土，則得到一不退轉之地位。譬如吾人在不良
TX12n0007_p1072a08║善之社會，不安寧之國土，不能安心修學；嗣見某國秩序安謐，社會良好，學校完
TX12n0007_p1072a09║善，乃遷入留學，則容易得一良好之結果。故其學業必能成就，且成就後更可回入
TX12n0007_p1072a10║原來國土而改善之。菩薩生淨土，亦復如是。以五濁惡世，難如願成就，故發願往
TX12n0007_p1072a11║生極樂淨土而求便於修習。
TX12n0007_p1072a12║庚三　究竟成佛
TX12n0007_p1073a01║『不久當坐菩提道場，降伏魔軍，成等正覺，轉妙法輪。能令佛剎極微塵數世界
TX12n0007_p1073a02║眾生發菩提心，隨其根性，教化成熟。乃至盡於未來劫海，廣能利益一切眾生。
TX12n0007_p1073a03║因成佛已有一定期間，故曰不久。教化眾生，盡未來劫海，為令佛種不斷故。
TX12n0007_p1073a04║從佛果上現八相成佛事，譬如人常作好夢。又夢以睡眠力作增上緣；佛現此事，以
TX12n0007_p1073a05║眾生善根力作增上緣。善根有成熟與否，而輾轉相續無盡，故佛教化眾生現八相成
TX12n0007_p1073a06║道，亦相續無盡。
TX12n0007_p1073a07║丙三　結勸受持
TX12n0007_p1073a08║『善男子！彼諸眾生，若聞若信此大願王，受持讀誦，廣為人說，所有功德，除
TX12n0007_p1073a09║佛世尊餘無知者。是故汝等，聞此願王莫生疑念，應當諦受；受已能讀，讀已能誦，
TX12n0007_p1073a10║誦已能持，乃至書寫廣為人說！是諸人等，於一念中所有行願皆得成就；所獲福聚，
TX12n0007_p1073a11║無量無邊。能於煩惱大苦海中，拔濟眾生令其出離，皆得往生阿彌陀佛極樂世界』。
TX12n0007_p1073a12║不但大願功德，即尋常小事，亦惟佛方能澈底了知。往昔佛與舍利弗等經行，
TX12n0007_p1074a01║鴿見佛影不生恐怕，見舍利弗影即生恐怕。怪而問佛，佛使入定觀察此鴿。舍利弗
TX12n0007_p1074a02║在定中，見此鴿前身亦為鴒，再前身仍為鴿，推而再向前觀察乃至若干劫亦仍為鴿
TX12n0007_p1074a03║，卒不能窮鴿之前因。故唯佛智，恆沙界外一點之雨，皆知其數。除佛而降，皆有
TX12n0007_p1074a04║限量。故修行人小有成就，不可自滿，因所知有限，而未知者尚無盡。到此境界，
TX12n0007_p1074a05║不過與人所知稍有加耳。故曰惟佛了知。
TX12n0007_p1074a06║乙二　偈頌
TX12n0007_p1074a07║偈、梵語具云伽陀，譯言頌。文句整齊，同于詩句，故曰頌。言偈頌者，華梵
TX12n0007_p1074a08║雙舉也。每四句為一偈頌。此又分二類：一、孤起頌，即長行未說者。二、重頌，
TX12n0007_p1074a09║重伸長行已說之義。此處則通二種。
TX12n0007_p1074a10║丙一　標舉
TX12n0007_p1074a11║爾時、普賢菩薩摩訶薩欲重宣此義，普觀十方而說偈言：
TX12n0007_p1074a12║欲重宣此義，即重頌。此初重宣有二義：一、使聞者易於記憶不忘，故重宣。
TX12n0007_p1075a01║二、使初說未到會而尚未明了者，有再聽機會，故重宣。
TX12n0007_p1075a02║丙二　正說
TX12n0007_p1075a03║丁一　正頌大願
TX12n0007_p1075a04║戊一　別頌十門
TX12n0007_p1075a05║己一　禮敬
TX12n0007_p1075a06║『所有十方世界中，三世一切人師子，我以清淨身語意，一切遍禮盡無餘。普賢
TX12n0007_p1075a07║行願威神力，普現一切如來前；一身復現剎塵身，一一遍禮剎塵佛。
TX12n0007_p1075a08║人師子，佛別名。獅子為百獸之王，有大威力，降伏一切猛獸。佛亦有勇猛威
TX12n0007_p1075a09║力，為人中聖，能摧伏一切魔外。前二句所禮，後二句指用何禮。第二偈指所禮相
TX12n0007_p1075a10║；何以能遍禮無餘，即依普賢威神力故。第六七八等句，表珠網交輝，重重無盡。
TX12n0007_p1075a11║己二　稱歎
TX12n0007_p1075a12║『於一塵中塵數佛，各處菩薩眾會中；無盡法界塵亦然，深信諸佛皆充滿。各以
TX12n0007_p1076a01║一切聲音海，普出無盡妙言辭，盡於未來一切劫，讚佛甚深功德海。
TX12n0007_p1076a02║己三　供養
TX12n0007_p1076a03║『以諸最勝妙華鬘，伎樂、塗香及傘蓋，如是最勝莊嚴具，我以供養諸如來。最
TX12n0007_p1076a04║勝衣服、最勝香，末香、燒香與燈燭，一一皆如妙高聚，我悉供養諸如來。我以廣大
TX12n0007_p1076a05║勝解心，深信一切三世佛；悉以普賢行願力，普遍供養諸如來。
TX12n0007_p1076a06║此三偈兼重觀想。叢林晚課誦此，惜鮮能觀想者。妙高即彌盧，謂積聚如須彌
TX12n0007_p1076a07║山也。
TX12n0007_p1076a08║己四　懺悔
TX12n0007_p1076a09║『我昔所造諸惡業，皆由無始貪瞋癡，從身語意之所生，一切我今皆懺悔。
TX12n0007_p1076a10║前二句示所懺。身口七支，推索其根，由於意三。業即五遍行心所中之思心所
TX12n0007_p1076a11║，通於三性。思能動心心所，發於身語故曰業——身語以意之發動為主。若能如理
TX12n0007_p1076a12║作意，則成善業。若思心所與煩惱之貪、瞋、癡等相應，則成惡業。故第三句表業
TX12n0007_p1077a01║以何為依而發生，從身根、語根及意根；因意根總攝五根故。懺不但業，並懺煩惱
TX12n0007_p1077a02║。因煩惱不起，惡業不發故。
TX12n0007_p1077a03║己五　隨喜
TX12n0007_p1077a04║『十方一切諸眾生，二乘有學及無學，一切如來與菩薩，所有功德皆隨喜。
TX12n0007_p1077a05║己六　請轉法輪
TX12n0007_p1077a06║『十方所有世間燈，最初成就菩提者，我今一切皆勸請，轉於無上妙法輪。
TX12n0007_p1077a07║世間燈亦佛德號之一。世間，通器、有情、正覺三種。能破三種世間之無明暗
TX12n0007_p1077a08║者，唯佛，故曰世間燈。佛說法依眾生機感，故必須勸請。
TX12n0007_p1077a09║己七　請佛住世
TX12n0007_p1077a10║『諸佛若欲示涅槃，我悉至誠而勸請：唯願久住剎塵劫，利樂一切諸眾生！
TX12n0007_p1077a11║涅槃、廣義，諸佛常在涅槃之中，所謂用而常寂，故曰無住涅槃。就狹義言，
TX12n0007_p1077a12║眾生機緣既盡，示現入滅，歸於無相，乃曰涅槃。但有人勸請，仍可相續，猶薪盡
TX12n0007_p1078a01║有人添柴，火仍不滅。
TX12n0007_p1078a02║己八　後三願
TX12n0007_p1078a03║庚一　合頌三門
TX12n0007_p1078a04║辛一　總表迴向
TX12n0007_p1078a05║『所有禮讚供養福，諸佛住世轉法輪，隨喜懺悔諸善根，迴向眾生及佛道。
TX12n0007_p1078a06║其次序不依長行十願，故曰總表迴向。所修功德，不為人天福利、二乘小果；
TX12n0007_p1078a07║一切迴向法界眾生，無上菩提，所謂財不積于己而布施一切也。修功德不迴向，祇
TX12n0007_p1078a08║能得人天有漏福報，或成就二乘小果故。
TX12n0007_p1078a09║辛二　別頌三門
TX12n0007_p1078a10║壬一　常隨佛學
TX12n0007_p1078a11║『我隨一切如來學，修習普賢圓滿行；供養過去諸如來，及與現在十方佛，未來
TX12n0007_p1078a12║一切天人師，一切意樂皆圓滿。我願普隨三世學，速得成就大菩提。
TX12n0007_p1079a01║天人師，亦佛十號之一。
TX12n0007_p1079a02║壬二　恆順眾生
TX12n0007_p1079a03║『所有十方一切剎，廣大清淨妙莊嚴，眾會圍繞諸如來，悉在菩提樹王下。十方
TX12n0007_p1079a04║所有諸眾生，願離憂患常安樂，獲得甚深正法利，滅除煩惱盡無餘。
TX12n0007_p1079a05║所謂眾生無邊誓願度，煩惱無盡誓願斷也。
TX12n0007_p1079a06║壬三　普皆迴向
TX12n0007_p1079a07║癸一　別發十願
TX12n0007_p1079a08║子一　護法願
TX12n0007_p1079a09║『我為菩提修行時，一切趣中成宿命；常得出家修淨戒，無垢無破無穿漏。天、
TX12n0007_p1079a10║龍、夜叉、鳩盤茶，乃至人與非人等，所有一切眾生語，悉以諸音而說法。
TX12n0007_p1079a11║常劫修行，非一生一世之事。但欲在諸趣中護持不失，一、須得宿命智；二、
TX12n0007_p1079a12║須出家修戒，方能常生人天勝族，不墜三途八難——按菩薩亦有入三途度生者，故
TX12n0007_p1080a01║尤須得宿命智——；三、說法流通，捨報受生，皆求住正念之中。地前菩薩雖有隔
TX12n0007_p1080a02║陰之迷，但以善根力充足故，雖不盡知宿命，必能遇知識聞法開悟，前生功德善根
TX12n0007_p1080a03║悉皆現前。修淨戒有十句，而以無垢、無破、無漏、無穿四句為最要。破、垢、穿
TX12n0007_p1080a04║、漏，皆以器為喻也。說法流通，則法常住於世，故亦為護法也。西藏呼圖克圖，
TX12n0007_p1080a05║即來義。亦為初發心菩薩依願力再生之意，其願即護法願。宗喀巴令達賴、班禪等
TX12n0007_p1080a06║轉世，即修此願所至。
TX12n0007_p1080a07║子二　二利願
TX12n0007_p1080a08║『勤修清淨波羅密，恆不忘失菩提心；滅除障垢無有餘，一切妙行皆成就。於諸
TX12n0007_p1080a09║惑業及魔境，世間道中得解脫，猶如蓮花不著水，亦如日月不住空。
TX12n0007_p1080a10║無菩提心，不成菩薩行。菩薩住世而不同污，猶如蓮花不著水等。
TX12n0007_p1080a11║子三　成熟有情願
TX12n0007_p1080a12║『悉除一切惡道苦，等與一切群生樂；如是經於塵剎劫，十方利益恆無盡。我常
TX12n0007_p1081a01║隨順諸眾生，盡於未來一切劫，恆修普賢廣大行，圓滿無上大菩提。
TX12n0007_p1081a02║第一頌除苦，即大悲心。二句與樂，即大慈心。
TX12n0007_p1081a03║子四　不離同伴願
TX12n0007_p1081a04║『所有與我同行者，於一切處同集會，身口意業皆同等，一切行願同修學。所有
TX12n0007_p1081a05║益我善知識，為我顯示普賢行；常願與我同集會，於我常生歡喜心！
TX12n0007_p1081a06║善知識即善友，能互助成其事。又乞取頭目手足之惡眾生，亦為成就布施、忍
TX12n0007_p1081a07║辱之善知識。
TX12n0007_p1081a08║子五　供養願
TX12n0007_p1081a09║『願常面見諸如來，及諸佛子眾圍繞；於彼皆興廣大供，盡未來劫無疲厭。願持
TX12n0007_p1081a10║諸佛微妙法，光顯一切菩提行，究竟清淨普賢道，盡未來劫常修習。
TX12n0007_p1081a11║道字、義通有漏、無漏。有漏，如六道、三道等，意即路也。無漏，指見道、
TX12n0007_p1081a12║修道、無學道等，體即智也。
TX12n0007_p1082a01║子六　利益願
TX12n0007_p1082a02║『我於一切諸有中，所修福智恆無盡，定慧方便及解脫，獲諸無盡功德藏。一塵
TX12n0007_p1082a03║中有塵數剎，一一剎有難思佛，一一佛處眾會中，我見恆演菩提行。
TX12n0007_p1082a04║諸有，即指世間眾生。分三有、九有、二十五有、六十二有及宇宙萬有等名稱
TX12n0007_p1082a05║。恆演普賢行者，如水恆流不斷曰演。
TX12n0007_p1082a06║子七　轉法輪願
TX12n0007_p1082a07║『普盡十方諸剎海，一一毛端三世海，佛海及與國土海，我遍修行經劫海。一切
TX12n0007_p1082a08║如來語清淨，一言具眾音聲海；隨諸眾生意樂音，一一流佛辯才海。三世一切諸如來
TX12n0007_p1082a09║，於彼無盡語言海，恆轉理趣妙法輪；我深智力普能入。
TX12n0007_p1082a10║一一毛端，有三世佛國土。辯才海，指四無礙辯等。合于諸法真理之行趣，曰
TX12n0007_p1082a11║理趣。
TX12n0007_p1082a12║子八　淨土願
TX12n0007_p1083a01║『我能深入於未來，盡一切劫為一念，三世所有一切劫，為一念際我皆入。我於
TX12n0007_p1083a02║一念見三世，所有一切人師子，亦常入佛境界中，如幻、解脫及威力。
TX12n0007_p1083a03║一念通于三世，曰三世一念。一念心中想到過去無量世界，了了如在目前。一
TX12n0007_p1083a04║念心中想到未來無量世界，亦了了如在目前。但脫離現在一念，並無過去、未來，
TX12n0007_p1083a05║故過未無實，依于現在一念。此現在一念，緣過去、未來無數劫，而其前後次第仍
TX12n0007_p1083a06║然不亂，故曰一念遍入三世。入如幻、解脫、威力三種佛境界，即佛淨土也。依頌
TX12n0007_p1083a07║皆可作觀想，一念遍入三世，所謂剎塵互遍，劫念圓融，即法界觀也。
TX12n0007_p1083a08║子九　承事請佛願
TX12n0007_p1083a09║『於一毛端極微中，出現三世莊嚴剎，一方塵剎諸毛端，我皆深入而嚴淨。所有
TX12n0007_p1083a10║未來照世燈，成道轉法悟群有，究竟佛事示涅槃，我皆往詣而親近。
TX12n0007_p1083a11║照世燈、即佛。成道等，即指八相成道。
TX12n0007_p1083a12║子十　速成正覺願
TX12n0007_p1084a01║『速疾周遍神通力，普門遍入大乘力，智行普修功德力，威神普覆大慈力，遍淨
TX12n0007_p1084a02║莊嚴勝福力，無著無依智慧力，定慧方便威神力，普能積集菩提力，清淨一切善業力
TX12n0007_p1084a03║，摧滅一切煩惱力，降伏一切諸魔力，圓滿普賢諸行力。
TX12n0007_p1084a04║佛具十力，此廣為十二力。摧滅一切煩惱，指佛斷德。
TX12n0007_p1084a05║癸二　總結十願
TX12n0007_p1084a06║子一　總結前十
TX12n0007_p1084a07║『普能嚴淨諸剎海，解脫一切眾生海，善能分別諸法海，能甚深入智慧海，普能
TX12n0007_p1084a08║清淨諸行海，圓滿一切諸願海，親近供養諸佛海，修行無倦經劫海。三世一切諸如來
TX12n0007_p1084a09║，最勝菩提諸行願，我皆供養圓滿修，以普賢行悟菩提。
TX12n0007_p1084a10║嚴淨，莊嚴清淨也。國土為共業所成，能率大眾共同修行善業，曰淨佛國土。
TX12n0007_p1084a11║頌首指依報，第二句指正報。依第一義說法，曰善能分別諸法。
TX12n0007_p1084a12║子二　結歸二聖
TX12n0007_p1085a01║丑一　結歸普賢
TX12n0007_p1085a02║『一切如來有長子，彼名號曰普賢尊，我今回向諸善根，願諸智行悉同彼。願身
TX12n0007_p1085a03║口意恆清淨，諸行剎土亦復然；如是智慧號普賢，願我與彼皆同等。我為遍淨普賢行
TX12n0007_p1085a04║，文殊師利諸大願，滿彼事業盡無餘，未來際劫恆無倦。我所修行無有量，獲得無量
TX12n0007_p1085a05║諸功德，安住無量諸行中，了達一切神通力。
TX12n0007_p1085a06║別言之，曰十大願王，即此十願；歸結曰普賢願。如來長子，明普賢為一切因
TX12n0007_p1085a07║行無不圓滿之最高位菩薩。故普賢行為究竟圓滿之因行。
TX12n0007_p1085a08║丑二　雙結文殊普賢
TX12n0007_p1085a09║『文殊師利勇猛智，普賢慧行亦復然，我今迴向諸善根，隨彼一切常修學。三世
TX12n0007_p1085a10║諸佛所稱讚，如是最勝諸大願，我今迴向諸善根，為得普賢殊勝行。
TX12n0007_p1085a11║欲發此大願，仍待智慧去了解。依解方能起信，依信方能發願，故歸功文殊師
TX12n0007_p1085a12║利之大智慧。所謂依慧生信，由信發願也。文殊師利、梵語，又曰曼殊室利，譯言
TX12n0007_p1086a01║妙吉祥，亦究竟位智慧最勝之大菩薩。善財童子首參文殊，即表得般若智；此般若
TX12n0007_p1086a02║即初聞法得文字般若。文殊菩薩以般若啟導初發心六千比丘已，又開導善財，使發
TX12n0007_p1086a03║菩提心，遍參一切善知識。最後參至普賢，其功在開發理解，依普賢成就清淨願也
TX12n0007_p1086a04║。發大願之目的，在成菩薩行。此經即明依文殊之勝解而求普賢之勝行，所謂以文
TX12n0007_p1086a05║殊之解為標準，而達普賢行之目的也。
TX12n0007_p1086a06║善財依文殊已發菩提心，但不知如何修行，故參諸善知識。即依文殊勝解之勇
TX12n0007_p1086a07║猛智，深解常得現前，故修學諸行也。般若分三：曰文字般若，依文字起信解。曰
TX12n0007_p1086a08║觀照般若，依觀起行。曰實相般若，依智證真。智能解脫煩惱，降伏魔邪，故曰勇
TX12n0007_p1086a09║猛。
TX12n0007_p1086a10║庚二　頌生淨土
TX12n0007_p1086a11║『願我臨欲命終時，盡除一切諸障礙，面見彼佛阿彌陀，即得往生安樂剎。我既
TX12n0007_p1086a12║往生彼國已，現前成就此大願，一切圓滿盡無餘，利樂一切眾生界。彼佛眾會咸清淨
TX12n0007_p1087a01║，我時於勝蓮華生，親睹如來無量光，現前授我菩提記。蒙彼如來授記已，化身無數
TX12n0007_p1087a02║百俱胝，智力廣大遍十方，普利一切眾生界。
TX12n0007_p1087a03║彼佛眾會下，表生淨土之功。以上皆為孤起頌，別頌十門分八段竟。
TX12n0007_p1087a04║戊二　總結無盡
TX12n0007_p1087a05║『乃至虛空世界盡，眾生及業煩惱盡；如是一切無盡時，我願究竟恆無盡。
TX12n0007_p1087a06║以上正頌大願竟。
TX12n0007_p1087a07║丁二　讚經勝德
TX12n0007_p1087a08║戊一　校量聞經德
TX12n0007_p1087a09║『十方所有無邊剎，莊嚴眾寶供如來，最勝安樂施天人，經一切剎微塵劫。若人
TX12n0007_p1087a10║於此勝願王，一經於耳能生信，求勝菩提心渴仰，獲勝功德過於彼。
TX12n0007_p1087a11║戊二　顯餘眾行德
TX12n0007_p1087a12║『即常遠離惡知識，永離一切諸惡道，速見如來無量光，具此普賢最勝願。此人
TX12n0007_p1088a01║善得勝壽命，此人善來人中生，此人不久當成就、如彼普賢菩薩行。往昔由無智慧力
TX12n0007_p1088a02║，所造極惡五無間，誦此普賢大願王，一念速疾皆消滅。族姓、種類及容色，相好、
TX12n0007_p1088a03║智慧咸圓滿。諸魔、外道不能摧，堪為三界所應供。速詣菩提大樹王，坐已降伏諸魔
TX12n0007_p1088a04║眾，成等正覺、轉法輪，普利一切諸含識。
TX12n0007_p1088a05║即常遠離惡知識一偈，頌增上果。次一偈、頌等流果。又次一偈、頌士用果。
TX12n0007_p1088a06║又次半偈、頌異熟果。又次半偈、頌離繫果。第六第七總頌勝德。含識，即指有情
TX12n0007_p1088a07║也。
TX12n0007_p1088a08║丁三　結勸受持
TX12n0007_p1088a09║『若人於此普賢願，讀誦受持及演說，果報唯佛能證知，決定獲勝菩提道。若人
TX12n0007_p1088a10║誦此普賢願，我說少分之善根，一念一切悉皆圓，成就眾生清淨願。
TX12n0007_p1088a11║文同長行，攝入一念，無不圓滿。
TX12n0007_p1088a12║丁四　總結迴向
TX12n0007_p1089a01║『我此普賢殊勝行，無邊勝福皆迴向；普願沈溺諸眾生，速往無量光佛剎』！
TX12n0007_p1089a02║前二句能迴向，末二句所迴向。
TX12n0007_p1089a03║丙三　結讚
TX12n0007_p1089a04║爾時、普賢菩薩摩訶薩，於如來前說此普賢廣大願王清淨偈已，善財童子踊躍無
TX12n0007_p1089a05║量，一切菩薩皆大歡喜。如來讚言：『善哉！善哉』！
TX12n0007_p1089a06║此普賢說偈已竟，如來為之印定也。契理契機，故雙稱善哉。文至此，為全品
TX12n0007_p1089a07║之正說行願竟。
TX12n0007_p1089a08║甲三　總結流通分
TX12n0007_p1089a09║爾時、世尊與諸聖者菩薩摩訶薩，演說如是不可思議解脫境界法門時，文殊師利
TX12n0007_p1089a10║菩薩而為上首，諸大菩薩及所成熟六千比丘；彌勒菩薩而為上首，賢劫一切諸大菩薩
TX12n0007_p1089a11║；無垢普賢菩薩而為上首，一生補處住灌頂位諸大菩薩，及餘十方種種世界普來集會
TX12n0007_p1089a12║一切剎海極微塵數諸菩薩摩訶薩眾；大智舍利弗、摩訶目犍連等而為上首，諸大聲聞
TX12n0007_p1090a01║；并諸人天一切世主，天、龍、夜叉、乾闥婆、阿修羅、迦樓羅、緊那羅、摩睺羅伽
TX12n0007_p1090a02║，人非人等一切大眾，聞佛所說，皆大歡喜，信受奉行。
TX12n0007_p1090a03║晉佛陀跋陀羅譯此經有六十卷，於入法界品文不全。唐初實叉難陀譯此經有八
TX12n0007_p1090a04║十卷，於善財見普賢讚佛德畢，無流通文。唐之中葉貞元年間，譯四十卷。前三十
TX12n0007_p1090a05║九卷，即入法界品。而此末卷普賢願文，唐初未有；後代流通本，因加入此品，共
TX12n0007_p1090a06║成八十一卷，而全經乃有流通分；故此段是全經之流通分，不惟此行願品之流通分
TX12n0007_p1090a07║也。佛為法會之主，菩薩等為助伴，故此經又名不思議解脫法門，而結成法會諸部
TX12n0007_p1090a08║眾之信行也。文殊有其眷屬菩薩，及在佛華嚴會所化六千比丘等眾。文殊表般若，
TX12n0007_p1090a09║為佛功德母，故首列之。彌勒為九百九十六位賢劫菩薩之上首，曾經受記，在此土
TX12n0007_p1090a10║當來補處成佛者。所以文殊、彌勒為釋尊大乘弟子之上首，大乘經典亦由之結集也
TX12n0007_p1090a11║。普賢則為一切十地後心灌頂位菩薩，及十方一切菩薩眾之上首。印度之太子，受
TX12n0007_p1090a12║皇位時，取四海水以灌厥頂；此曰灌頂，以太子喻等覺菩薩也。此經正為菩薩而說
TX12n0007_p1091a01║，故先列菩薩眾。次列聲聞眾，統攝緣覺。舍利、是鳥名，即鶖鷺，弗者、子也。
TX12n0007_p1091a02║母名鶖鷺，以母名子，故云鶖子。目犍連、此云釆菽氏。此二為聲聞眾上首，故特
TX12n0007_p1091a03║舉之。而八部亦各有其統率領導之世主。是諸眾等，悉皆信受奉行，即流通佛化於
TX12n0007_p1091a04║世也。
TX12n0007_p1091a05║顯要旨
TX12n0007_p1091a06║一　諸法實相不可說而說緣起之所成
TX12n0007_p1091a07║諸法離言自性，惟是無分別智所證，非思想言說所能到。法華經云：『諸法寂
TX12n0007_p1091a08║滅相，不可以言宣』；成唯識云：『假智詮不得諸法之自相』；皆明此義。故唯從
TX12n0007_p1091a09║緣起所成以說之。緣之所成，遍於諸法，而能起之緣約為四：即因緣，所緣緣，等
TX12n0007_p1091a10║無間緣，增上緣是也。從緣所生之法相曰緣生。心法、四緣生；色法、增上緣及因
TX12n0007_p1091a11║緣所生。觀一法生，遍一切法皆是能起之緣，則緣起義亦不可說。故從能起緣以說
TX12n0007_p1092a01║明諸法，要在諸緣中擇取其勝者為根據點以講明之。由其擇取之根據點不同，遂成
TX12n0007_p1092a02║多種之緣起見。今以四緣綸貫諸說：
TX12n0007_p1092a03║甲、因緣之緣起說：即是阿賴耶識緣起，又可名一切種緣起。以非現行之阿賴
TX12n0007_p1092a04║耶識能緣起，乃阿賴耶識所持之一切種子為能起別別諸法之別別親因也。譬一茶盃
TX12n0007_p1092a05║，從土親辦茶盃體，土對茶盃，可喻親因，故成因緣義。色法現行，由色法種子生
TX12n0007_p1092a06║。各各種子。親辦各各現行自體，即為一切種緣起義。
TX12n0007_p1092a07║乙、所緣緣之緣起說：即所謂真如緣起是。真如不為他法生，亦不為緣生他法
TX12n0007_p1092a08║。真如應不可說緣起，但昔人說真如緣起，義亦可通。以真如是無分別智所知境故
TX12n0007_p1092a09║，亦是應可知境。換言之，即是所緣緣也。於此真如所緣緣上迷而不知，即成所知
TX12n0007_p1092a10║、煩惱二障及諸染法；從此真如境上如實了知，即成根本、後得二智及諸淨法。所
TX12n0007_p1092a11║以真如為迷悟依：依之而迷，依之而悟。故從所緣緣上可說真如緣起。
TX12n0007_p1092a12║丙、等無間緣之緣起說：等無間緣即開導依。同類心心所聚，後一剎那心聚之
TX12n0007_p1093a01║得生起，由前一剎那心之避開而引導。由前一剎那心為避開引導緣，而生起後一剎
TX12n0007_p1093a02║那心，是為等無間緣緣起。從見道位前說世間有漏善之極位為世間第一位，以與出
TX12n0007_p1093a03║世間無漏善鄰近，此前一剎那有漏善等無間緣，能引導起後一剎那無漏真見。成唯
TX12n0007_p1093a04║識論上說：『有漏無間無漏智生』，從真見道入相見道，得無漏心位，得再從無漏
TX12n0007_p1093a05║之等無間緣起義，由不覺而生覺，亦可由覺而起不覺，所謂如來藏緣起義。
TX12n0007_p1093a06║心之等無間緣上起有漏心，故論又說：『無漏無間有漏識生』。此有漏無漏無間生
TX12n0007_p1093a07║丁、增上緣緣起說：又有三：謂六大緣起，十二有支緣起，法界緣起。第一、
TX12n0007_p1093a08║六大緣起：一切色法皆依四大，名能造色。但非謂色、聲、香、味、觸皆從四大所
TX12n0007_p1093a09║生，以四大亦即觸法一分故。然其餘所造色，皆依四大為基礎而現起，故四大為餘
TX12n0007_p1093a10║色法之增上緣，而並非因緣。空大、謂無礙性，分位假法及虛空無為，皆攝歸於此
TX12n0007_p1093a11║。以無礙故，得成諸法變化生滅，亦屬於增上緣。識大、統括現行心心所法，一切
TX12n0007_p1093a12║法皆識心所了或心識之變相，亦是從增上緣以明。故六大緣起，為從增上緣所說之
TX12n0007_p1094a01║緣起義。第二、十二有支緣起：無明、為十根本煩惱，亦為遍於諸煩惱之煩惱。行
TX12n0007_p1094a02║、即指從無明等煩惱所發有漏業，思心所是業之自體。餘亦一一皆從心心所自種子
TX12n0007_p1094a03║而起現行。謂緣起者，並非無明為親因緣而產生於行，乃是以無明增上緣而資發行
TX12n0007_p1094a04║耳。無明有資煩惱而發生有漏業之增上力故，曰無明緣起行也。此有漏行能攝植第
TX12n0007_p1094a05║八識種，感當來世真異熟識，曰行緣識。如是識緣名色，名色緣六入，六入緣觸，
TX12n0007_p1094a06║乃至觸緣受、愛、取、有、生、老、死，皆是增上緣義。此十二支緣起溯緣無明，
TX12n0007_p1094a07║專說有漏法之緣起，亦可謂之無明緣起。第三、法界緣起：法界緣起有『盡一切法
TX12n0007_p1094a08║之量界無不為能起緣』義，是故亦云無盡緣起。而四緣中以增上緣最廣，除去上說
TX12n0007_p1094a09║三緣所餘一切緣，皆增上緣攝。故若依一切現行法為緣，說為法界緣起，恰與增上
TX12n0007_p1094a10║緣緣起義相當。然若以現種相性之一切為法界緣起義，則法界緣起——不但增上緣
TX12n0007_p1094a11║緣起——為總攝四緣而說緣起之緣起義矣。
TX12n0007_p1094a12║上述諸緣起說，以法界緣起說為最周圓；而最精細明確者，則為一切種緣起。
TX12n0007_p1095a01║法界緣起最圓滿者，以說一一法皆四緣所起，無異說每一法為一切法而起；一切法
TX12n0007_p1095a02║又為每一法而起。佛華嚴法，一即一切，一切即一，即明此緣起義。故佛華嚴法乃
TX12n0007_p1095a03║從法界緣起之所成。
TX12n0007_p1095a04║二　果分功德不可說而說因分之所顯
TX12n0007_p1095a05║果海離言，所謂圓滿圓滿，平等平等，所以果分不可說；而但可從因分上所顯
TX12n0007_p1095a06║之果分功德以說之。故一切經之所說者，不出從菩薩位心境上所見佛功德而說，從
TX12n0007_p1095a07║二乘位心境上所見佛功德而說，從六凡位心境上所見佛功德而說。菩薩位又有從十
TX12n0007_p1095a08║信乃至十地。位位心境上所顯佛功德。就心所顯有高下深淺之異，故諸經所說法，
TX12n0007_p1095a09║有其大小、偏圓。佛華嚴中所顯佛法，則以九法界一切眾生、一切二乘、一切菩薩
TX12n0007_p1095a10║之心境上修證所顯之佛功德，各各皆融歸普賢圓因所顯佛功德；故每一行皆顯毗盧
TX12n0007_p1095a11║遮那圓滿功德。
TX12n0007_p1095a12║三　佛果因華互成妙嚴之佛華嚴義
TX12n0007_p1096a01║如前題中已說。
TX12n0007_p1096a02║四　依願教修願因而剋願果
TX12n0007_p1096a03║前三為全經之要旨，而此為本卷之要旨。依普賢之願教，對十方微塵剎佛境界
TX12n0007_p1096a04║，勤發十願為因；剋成五果及往生極樂國之果，皆為願果。昔法藏比丘以四十八願
TX12n0007_p1096a05║而成阿彌陀之佛土，今亦依普賢教發十大願之願因，剋成願果而生極樂。既生不退
TX12n0007_p1096a06║，終得滿普賢願，證毗盧遮那圓果也。（普照、余蒼一、樓維克合記）（見海刊十五
TX12n0007_p1096a07║卷十二期）