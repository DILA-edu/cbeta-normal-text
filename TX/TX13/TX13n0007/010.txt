TX13n0007_p1267a01║
TX13n0007_p1267a02║楞伽阿跋多羅寶經義記下
TX13n0007_p1267a03║
TX13n0007_p1267a04║丙二　辨唯識行
TX13n0007_p1267a05║丁一　總明四行
TX13n0007_p1267a06║戊一　問
TX13n0007_p1267a07║爾時、大慧菩薩摩訶薩，觀未來眾生，復請世尊：『惟願為說修行無間，如諸菩
TX13n0007_p1267a08║薩摩訶薩修行者大方便』！
TX13n0007_p1267a09║前來八門，皆彰唯識境，即觀一切法相性也。所觀境彰，須繼起能觀行。蓋佛
TX13n0007_p1267a10║法非比世間法，隨文解義，便謂已畢研究之事。此如盲人不知顯色，眼未開時，須
TX13n0007_p1267a11║除其病；所以於唯識境要得親證，必須起行，即是修唯識觀。前所彰之境皆唯識，
TX13n0007_p1267a12║今所辨行亦皆唯識。此唯識觀，未歷三賢位之菩薩，如不起修不相應也。此所明之
TX13n0007_p1268a01║四行，諸菩薩位所應修習，大慧菩薩本已能修諸行，了達諸法唯心性相。為未來大
TX13n0007_p1268a02║心眾生頓悟修行，趨無上果，故請佛說大修行所具足之方便法門，免令未證謂證，
TX13n0007_p1268a03║未得為得，或耽住禪樂，或招感邪魔，或起法愛，或求神通，此大慧菩薩之悲願也
TX13n0007_p1268a04║。方、方法、便、利便，以利便方法應用適宜，使理易於明，行易於成，謂之方便
TX13n0007_p1268a05║。於自利有善巧方便，而利他亦有善巧方便。方便、亦可作一種預備功夫解。總而
TX13n0007_p1268a06║言之，無論作何事業，無方便不能通達耳。
TX13n0007_p1268a07║戊二　答
TX13n0007_p1268a08║己一　總標
TX13n0007_p1268a09║佛告大慧：『菩薩摩訶薩成就四法，得修行者大方便。云何為四？謂善分別自心
TX13n0007_p1268a10║現，觀外性非性，離生住滅見，得自覺聖智善樂，是名菩薩摩訶薩成就四法得修行者
TX13n0007_p1268a11║大方便。
TX13n0007_p1268a12║方便之法，修四種觀，依此而行，能得成就。
TX13n0007_p1269a01║己二　別示
TX13n0007_p1269a02║庚一　正說
TX13n0007_p1269a03║辛一　善自心現
TX13n0007_p1269a04║『云何菩薩摩訶薩善分別自心現？謂如是觀三界唯心分齊，離我我所，無動搖，
TX13n0007_p1269a05║離去來，無始虛偽習氣所熏，三界種種色行繫縛，身、財、建立妄想隨入現，是名菩
TX13n0007_p1269a06║薩摩訶薩善分別自心現。
TX13n0007_p1269a07║此初辨善分別自心現也。謂善能觀察三界一切法皆唯心所現而有限量，無論內
TX13n0007_p1269a08║外諸法乃至萬緣，皆是心及心所分別所現，於是離我我所，無主宰故，三界生死亦
TX13n0007_p1269a09║無去來。知根、身、器界皆無始虛妄分別習氣現為業報，前六識托為本質隨起妄想
TX13n0007_p1269a10║相，乃至獲得聖果，亦皆唯心。具足唯心觀，即一切修行法之總持。識得唯心，魔
TX13n0007_p1269a11║外絕跡，與佛菩薩無以異矣。
TX13n0007_p1269a12║辛二　外性非性
TX13n0007_p1270a01║『云何菩薩摩訶薩善觀外性非性？謂燄、夢等一切性，無始虛偽妄想習因，觀一
TX13n0007_p1270a02║切性自性。菩薩摩訶薩作如是善觀外性非性，是名菩薩摩訶薩善觀外性非性。
TX13n0007_p1270a03║此辨善觀外性非性也。謂善能觀察一切法皆唯識所緣起，心外無有自體，猶如
TX13n0007_p1270a04║陽燄、夢、幻，分別執為實我實法，即為凡夫外道，乃無始虛妄習氣為因之所現行
TX13n0007_p1270a05║。二乘能證一分生空，菩薩登地雖證二空，尚有不覺，纔起即滅而不相續，當下銷
TX13n0007_p1270a06║融。然非無唯識所變緣之法，但無妄計心外之境，以心外實無法可分別也。前第一
TX13n0007_p1270a07║、第二，可合名曰唯識無境觀，通於大乘因果位修。
TX13n0007_p1270a08║辛三　辨善離生住滅見
TX13n0007_p1270a09║『云何菩薩摩訶薩善離生住滅見？謂如幻、夢一切性，自、他、俱性不生，隨入
TX13n0007_p1270a10║自心分齊，故見外性非性。見識不生及緣不積聚，見妄想緣生於三界，內外一切法不
TX13n0007_p1270a11║可得。見離自性，生見悉滅，知如幻等諸法自性，得無生法忍。得無生法忍已，離生
TX13n0007_p1270a12║住滅見，是名菩薩摩訶薩善分別離生住滅見。
TX13n0007_p1271a01║此辨善離生住滅見也。謂善能觀察三界一切有漏法無自性，如幻、如夢，生即
TX13n0007_p1271a02║不生，亦無自、他、共生，但隨識心分別而現，心外實無有法可得。前謂諸法皆唯
TX13n0007_p1271a03║是識，但有眾緣而無諸法，乃至觀察唯識所變現一切法，即無識上一切法，眾緣所
TX13n0007_p1271a04║起內外法，即無眾緣所起內外法，不見有法生，亦不見有法滅。夫知一切法畢竟如
TX13n0007_p1271a05║幻，無生而生，則決定能印可生即無生，得無生法忍，離於生住滅見矣。
TX13n0007_p1271a06║辛四　得自覺聖智
TX13n0007_p1271a07║『云何菩薩摩訶薩得自覺聖智善樂？謂得無生法忍，住第八菩薩地，得離心意意
TX13n0007_p1271a08║識、五法、自性、二無我相，得意生身』。
TX13n0007_p1271a09║此辨得自覺聖智善樂也。謂得無生法忍之菩薩第八地，所有一切有漏法皆不現
TX13n0007_p1271a10║，無功用修第一義無相觀，念念趣入佛智。蓋前觀離有漏，此觀得無漏也。前雖云
TX13n0007_p1271a11║得無生法忍，二乘不過轉得第六妙觀察智之生空一部份，菩薩得二空智，八地常得
TX13n0007_p1271a12║現前，升至十地等覺。入佛始具四智，即是離過絕非無漏不思議智，離心意意識等
TX13n0007_p1272a01║差別，真如平等，離一切相，即一切法。所以八地以上，能得六七二識所起之意生
TX13n0007_p1272a02║身。
TX13n0007_p1272a03║以上四種觀，前二平等安住，通觀有無漏界，第三觀離有漏而入無漏，第四成
TX13n0007_p1272a04║就無漏。然皆唯心，不過轉第三觀上之有漏法為第四之無漏法耳。若不依一、二之
TX13n0007_p1272a05║唯識無境觀，則三、四之有漏觀無漏觀、亦不易悉離虛妄而速得圓滿也。
TX13n0007_p1272a06║庚二　推問
TX13n0007_p1272a07║辛一　問
TX13n0007_p1272a08║『世尊！意生身者，何因緣』？
TX13n0007_p1272a09║因佛說意生身，乃推問何理而有斯名？
TX13n0007_p1272a10║辛二　解答
TX13n0007_p1272a11║佛告大慧：『意生身者，譬如意去迅疾無礙，故名意生。譬如意去石壁無礙，於
TX13n0007_p1272a12║彼異方無量由延，因先所見憶念不忘，自心流注不絕，於身無障礙生。大慧！如是意
TX13n0007_p1273a01║生身，得一時俱。菩薩摩訶薩意生身，如幻三昧、力、自在、神通，妙相莊嚴聖種類
TX13n0007_p1273a02║身一時俱生，猶如意生，無有障礙。隨所憶念本願境界，為成就眾生，得自覺聖智善
TX13n0007_p1273a03║樂。
TX13n0007_p1273a04║意生身，正是妙觀察智、平等性智所起者。意念無礙，念所憶處，當念即現，
TX13n0007_p1273a05║憶所經境，無能遮障，無問遠近；向所睹者，由憶而現，念念相續，無能為阻。故
TX13n0007_p1273a06║意生身亦同時能現無量身，神通自在，妙相莊嚴，隨廣大本願入無量世界，所以不
TX13n0007_p1273a07║住空寂，成就眾生。
TX13n0007_p1273a08║庚三　合說
TX13n0007_p1273a09║『如是菩薩摩訶薩得無生法忍，住第八菩薩地，轉捨心意意識、五法、自性、二
TX13n0007_p1273a10║無我相身，及得意生身，得自覺聖智善樂。
TX13n0007_p1273a11║得無生法忍菩薩，證第一義空，得無功用無分別智，不住寂滅，亦非不住寂滅
TX13n0007_p1273a12║，乃至入如來地，盡得聖智善樂。
TX13n0007_p1274a01║己三　結成
TX13n0007_p1274a02║『是名菩薩摩訶薩成就四法，得修行者大方便，當如是學』！
TX13n0007_p1274a03║結前成就此四大方便法，為大修行人所當修學也。
TX13n0007_p1274a04║丁二　別明三位
TX13n0007_p1274a05║戊一　資糧位——諸法因緣門
TX13n0007_p1274a06║己一　問
TX13n0007_p1274a07║爾時、大慧菩薩摩訶薩復請世尊：『惟願為說一切諸法緣因之相，以覺緣因相故
TX13n0007_p1274a08║，我及諸菩薩離一切性有無妄見，無妄想見漸次、俱生』。
TX13n0007_p1274a09║資糧者，謂修習六度萬行之福智，為入地之資糧，乃以修一切法唯識因緣觀為
TX13n0007_p1274a10║綱也。觀因緣相，雖與二乘略同，而唯識觀不與之共。以覺知因緣相故，離有無妄
TX13n0007_p1274a11║見，妄見離、即無分別智。在資糧位菩薩，能伏治分別而未能斷除，故大慧代請問
TX13n0007_p1274a12║也。
TX13n0007_p1275a01║己二　答
TX13n0007_p1275a02║庚一　長行
TX13n0007_p1275a03║辛一　示因緣相
TX13n0007_p1275a04║壬一　緣
TX13n0007_p1275a05║佛告大慧：『一切法二種緣相，謂外及內。外緣者，謂泥團、柱、輪、繩、水、
TX13n0007_p1275a06║木、人工、諸方便緣，有瓶生。如泥瓶，縷疊、草席、種芽、酪酥等方便緣生，亦復
TX13n0007_p1275a07║如是，是名外緣前後轉生。云何內緣？謂無明、愛、業等法，得緣名；從彼生陰、界
TX13n0007_p1275a08║、入法，得緣所起名。彼無差別，而愚夫妄想，是名內緣法。
TX13n0007_p1275a09║外緣者，無情法，不為阿賴耶執受為自體者是。內緣者，有情法，為阿賴耶執
TX13n0007_p1275a10║受為自體者是。凡一法成就，皆不離乎方便緣。瓶本非瓶，以泥團及柱、輪、繩、
TX13n0007_p1275a11║水、木、人工諸緣和合而生，餘物亦然。雖諸物前後展轉而似現心外，然實不離自
TX13n0007_p1275a12║心，以眾生一向認為外而名外緣。至內緣十二緣起者，無明、業、愛、取、有、為
TX13n0007_p1276a01║能起，餘七為所起。實皆唯識，而愚夫妄計有差別。
TX13n0007_p1276a02║壬二　因
TX13n0007_p1276a03║『大慧！彼因者，有六種：謂當有因、相續因、相因、作因、顯示因、待因。當
TX13n0007_p1276a04║有因者，作因已，內外法生。相續因者，作攀緣已，內外法生陰種子等。相因者，作
TX13n0007_p1276a05║無間相相續生。作因者，作增上事，如轉輪王。顯示因者，妄想事生已，相現作所作
TX13n0007_p1276a06║，如燈照色等。待因者，滅時作相續斷，不妄想性生。
TX13n0007_p1276a07║此言因者，與前說緣，亦無二事，就觀察點不同，別為因耳。當有因者，謂無
TX13n0007_p1276a08║明所發、愛所潤等業種因成就，當來有果。相屬因者，所現境界屬於能現之心，而
TX13n0007_p1276a09║攀緣後熏成種子，為相屬因。相因者，前心滅後，後心剎那續生，不能同時，無間
TX13n0007_p1276a10║相續。作因者，作增上緣，言其有勢力，喻如轉輪王。顯示因者，為能顯示於境，
TX13n0007_p1276a11║通於心心所及名字言說，能見見分了於所緣相分；如燈之照現形色等，無顯示因不
TX13n0007_p1276a12║能明了。待因者，待世間萬物滅時作無想，所謂觀有計無等想。
TX13n0007_p1277a01║辛二　揀因緣計
TX13n0007_p1277a02║『大慧！彼自妄想相愚夫，不漸次生，不俱生。所以者何？若復俱生者，作所作
TX13n0007_p1277a03║無分別，不得因相故。若漸次生者，不得相我故，漸次生不生；如不生子，無父名。
TX13n0007_p1277a04║大慧！漸次生相續方便，不然，但妄想耳。因、攀緣、次第、增上緣等，生所生故。
TX13n0007_p1277a05║大慧！漸次生不生，妄想自性計著相故。漸次、俱不生，自心現受用故，自相、共相
TX13n0007_p1277a06║外性非性。大慧！漸次、俱不生，除自心現，不覺妄想故相生。是故因緣作事方便相
TX13n0007_p1277a07║，當離漸次、俱見』。
TX13n0007_p1277a08║此揀因緣計也。謂因緣法非漸生、非俱生。計俱生者，則因果相不能成立，能
TX13n0007_p1277a09║作之因、所作之果、不能分別。漸生者，果尚未生，因何由而名？如父因有子而為
TX13n0007_p1277a10║父，無子之先，未得父名也。故無一定生因可得，唯是因緣、所緣緣等四緣，無有
TX13n0007_p1277a11║能生所生之法，所以漸次生亦不生。俱、漸二皆妄計，無實因緣則亦無自共相，是
TX13n0007_p1277a12║故唯識諸法，生即無生。此乃大乘所修觀行，非小乘及凡夫外道所知矣。
TX13n0007_p1278a01║庚二　重頌
TX13n0007_p1278a02║爾時、世尊欲重宣此義，而說偈言：『一切都無生，亦無因緣滅，於彼生滅中，
TX13n0007_p1278a03║而起因緣想。非遮滅復生，相續因緣起，唯為斷凡愚，癡惑妄想緣。有無緣起法，是
TX13n0007_p1278a04║悉無有生，習氣所迷轉，從是三有現。真實無生緣，亦復無有滅，觀一切有為，猶如
TX13n0007_p1278a05║虛空華。攝受及所攝，捨離惑亂見，非已生、當生，亦復無因緣。一切無所有，斯皆
TX13n0007_p1278a06║是言說』。
TX13n0007_p1278a07║一切法無生滅者，因緣所成壞之生滅，即無生滅。然非撥有取無有，故緣起之
TX13n0007_p1278a08║因果宛然，隨凡愚之癡妄而斷其執，說為不生滅耳。三有境界，皆無始分別習氣之
TX13n0007_p1278a09║所現，有無悉不可得，就世諦說，施設何礙？凡夫不明真實義理，惑亂於一切有為
TX13n0007_p1278a10║生滅之法，猶如翳目而觀空華，悉皆當體無有。但須除目翳，不用撥空華，以目病
TX13n0007_p1278a11║除則空本無華故。故須以離分別正見離諸妄想，則能攝、所攝一切皆是唯識耳。
TX13n0007_p1278a12║戊二　加行位——觀言說妄相門
TX13n0007_p1279a01║己一　請許
TX13n0007_p1279a02║爾時、大慧菩薩摩訶薩復白佛言：『世尊！惟願為說言說妄想相心經！世尊！我
TX13n0007_p1279a03║及餘菩薩摩訶薩，若善知言說妄想相心經，則能通達言說、所說二種義，疾得阿耨多
TX13n0007_p1279a04║羅三藐三菩提，以言說、所說二種趣，淨一切眾生』。佛告大慧：『諦聽！諦聽！善
TX13n0007_p1279a05║思念之！當為汝說』。大慧白佛言：『善哉！世尊！唯然受教』。
TX13n0007_p1279a06║此修意言唯識觀也。前文曾明觀一切法唯識即依他起，但有漏依他從遍計執而
TX13n0007_p1279a07║起。無始來遍計習氣，實即言說妄想，必如何可轉有漏為無漏？須在緣起自性上，
TX13n0007_p1279a08║遣除諸言說妄想習氣，方可泯一切相，證真實性，此乃為大乘加行位菩薩所修之意
TX13n0007_p1279a09║言唯識觀，亦即遣除言說妄想習氣，所以大慧代表眾菩薩請佛說此言說妄想相心法
TX13n0007_p1279a10║門。蓋心能積聚諸名言習氣，而起諸言語分別相，所以觀照根源，以通達能詮之名
TX13n0007_p1279a11║言及所詮之法相，遣除二執無始妄習，乃證無分別智，起後得智，直趨無上菩提。
TX13n0007_p1279a12║此已入資糧位菩薩，由加功行持而入於通達位也。
TX13n0007_p1280a01║己二　解說
TX13n0007_p1280a02║庚一　長行
TX13n0007_p1280a03║辛一　正答所問
TX13n0007_p1280a04║佛告大慧：『有四種言說妄想相：謂相言說、夢言說、過妄想計著言說、無始妄
TX13n0007_p1280a05║想言說。相言說者，從自妄想色相計著生。夢言說者，先所經境界，隨憶念生，從覺
TX13n0007_p1280a06║已境界無性生。過妄想計著言說者，先怨所作業，隨憶念生。無始妄想言說者，無始
TX13n0007_p1280a07║虛偽計著過，自種習氣生。是名四種言說妄想相』。
TX13n0007_p1280a08║言說依於妄想，妄想亦依言說。一有能詮之名，即有所詮之相，名相不離，唯
TX13n0007_p1280a09║第六識之所了別，他識並皆無此作用。所以在加行位之煖、頂位菩薩，必須修四尋
TX13n0007_p1280a10║思觀：即一、觀察一切法名言，但是名言而無實事。二、觀察一切法之事實。但是
TX13n0007_p1280a11║事實，離於名言。三、觀察一切法自性，但是自性，離於其餘。四、觀察一切法差
TX13n0007_p1280a12║別，但是差別，亦離其餘。如是專心致志，尋求探討，思此四法確確分明，由頂位
TX13n0007_p1281a01║進入忍位，得四如實智。由下忍而中忍、而上忍、而世第一位、而通達位、而修習
TX13n0007_p1281a02║位；此則略表加行位進修之經過耳。今明一切名句言說之妄想分別相不出四種：一
TX13n0007_p1281a03║、相言說，謂不了達從自心分別所現之色相，而分別生種種言說。二、夢言說，謂
TX13n0007_p1281a04║從前所經歷之事，至今覺醒，渾如一夢，如遽伯玉五十年而知以前四十九年之非。
TX13n0007_p1281a05║蓋以前四十九年事，皆作夢境觀，但覺後仍復憶念此不實無性之境，所以老人每每
TX13n0007_p1281a06║喜談故事，其實、過去之事已全無矣。三、過妄想計著言說，謂過去時所有冤讎罪
TX13n0007_p1281a07║業，憶念懊悔而發種種言說。四、無始妄想言說，謂無始來種種虛妄分別習氣種子
TX13n0007_p1281a08║熏習而生種種言說。此第四是總相，前三種皆不出此無始妄習所生起。
TX13n0007_p1281a09║辛二　問答言生
TX13n0007_p1281a10║爾時、大慧菩薩摩訶薩復以此義，勸請世尊：『惟願更說言說妄想所現境界。世
TX13n0007_p1281a11║尊！何處、何故、云何、何因眾生妄想言說生』？佛告大慧：『頭、胸、喉、鼻、脣
TX13n0007_p1281a12║、舌、齗、齒、和合出音聲』。
TX13n0007_p1282a01║大慧問言說妄想所現之言說，何處、何故、如何而生。佛答謂：由面部、身部、
TX13n0007_p1282a02║內外關節、及音聲上之高低屈曲差別，而發生為一種可記別意義之符號，即諸語言
TX13n0007_p1282a03║。此明言說之生。
TX13n0007_p1282a04║辛三　問答言想
TX13n0007_p1282a05║大慧白佛言：『世尊！言說、妄想，為異、為不異』？佛告大慧：『言說、妄想
TX13n0007_p1282a06║，非異、非不異。所以者何？謂彼因生相故。大慧！若言說妄想異者，妄想不應是因
TX13n0007_p1282a07║。若不異者，語不顯義，而有顯示。是故非異非不異』。
TX13n0007_p1282a08║又問言說與妄想異不異，蓋欲明其關係也。佛答謂：非異非不異。蓋言說以妄
TX13n0007_p1282a09║想為因而生，故非異。但妄想不顯義，而言說能顯義，故非不異。
TX13n0007_p1282a10║辛四　問答言義
TX13n0007_p1282a11║大慧復白佛言：『世尊！為言說即是第一義，為所說者是第一義』？佛告大慧：
TX13n0007_p1282a12║『非言說是第一義，亦非所說是第一義。所以者何？謂第一義聖樂，言說所入是第一
TX13n0007_p1283a01║義，非言說是第一義。第一義者，聖智自覺所得，非言說妄想覺境界，是故言說、妄
TX13n0007_p1283a02║想不顯示第一義。言說者，生滅動搖展轉因緣起，若展轉因緣起者，彼不顯示第一義
TX13n0007_p1283a03║。大慧！自、他相無性故，言說相不顯示第一義。復次、大慧！隨入自心現量，故種
TX13n0007_p1283a04║種相外性非性，言說、妄想不顯示第一義。是故大慧！當離言說諸妄想相』。
TX13n0007_p1283a05║又問言說與第一義之關係，能說之語言文字為第一義？抑所說之法相義理為第
TX13n0007_p1283a06║一義？第一義者，即諸法實相也。佛答謂：兩皆非是。惟聖智所自證覺之樂境，假
TX13n0007_p1283a07║言說遣去妄分別，引無分別智證之者，是第一義。如以指指月，離去能指之指，及
TX13n0007_p1283a08║所指之處所，真月方得。非言說妄想境界所及；言說假詮，妄想假智，但能得諸法
TX13n0007_p1283a09║之共相，不得諸法之真實相。退而言之，言說、妄想，非但不能通達聖境，即世間
TX13n0007_p1283a10║一切法自相，亦不能證。如說火時，言說上、文字上、均不能得火之相性，況言說
TX13n0007_p1283a11║文字乃是生滅法，動搖無常，眾緣展轉生起，故不顯示第一義也。第一義心中無自
TX13n0007_p1283a12║相、他相，都無自體，所以妄計心外現種種相，心外毫無所有。外性非性，即外法
TX13n0007_p1284a01║無有義。是故第一義離於言說妄想相。
TX13n0007_p1284a02║庚二　重頌
TX13n0007_p1284a03║爾時、世尊欲重宣此義，而說偈言：『諸性無自性，亦復無言說，甚深空空義，
TX13n0007_p1284a04║愚夫不能了。一切性自性，言說法如影，自覺聖智子，實際我所說』。
TX13n0007_p1284a05║諸法無自性，非言說所能安立。甚深畢竟空之義，乃無分別智所顯。二乘及凡
TX13n0007_p1284a06║夫、外道，皆不能了知，所以恆流轉於三界生死及變易生死之中，不了達一切法意
TX13n0007_p1284a07║識上所現法塵影子，一切法皆假名言說。然佛對愚夫只得說此相似法，否則無由引
TX13n0007_p1284a08║導。若為得自覺聖智之佛子，已證離妄無分別境，方開示離言實際也。
TX13n0007_p1284a09║戊三　修習位——觀遠離四句門
TX13n0007_p1284a10║己一　請許
TX13n0007_p1284a11║爾時、大慧菩薩摩訶薩復白佛言：『世尊！惟願為說離一、異、俱、不俱，有、
TX13n0007_p1284a12║無，非有非無，常、無常，一切外道所不行，自覺聖智所行。離妄想自相、共相，入
TX13n0007_p1285a01║於第一真實之義。諸地相續漸次，上上增進清淨之相，隨入如來地相，無開發本願，
TX13n0007_p1285a02║譬如眾色摩尼境界，無邊相行，自心現趣部分之相一切諸法。我及餘菩薩摩訶薩離如
TX13n0007_p1285a03║是等妄想自性，自共相見，疾得阿耨多羅三藐三菩提，令一切眾生一切安樂具足充滿
TX13n0007_p1285a04║』。佛告大慧：『善哉！善哉！汝能問我如是之義，多所安樂、多所饒益，哀愍一切
TX13n0007_p1285a05║諸天世人』。佛告大慧：『諦聽！諦聽！善思念之！吾當為汝分別解說』。大慧白佛
TX13n0007_p1285a06║言：『善哉！世尊！唯然受教』。
TX13n0007_p1285a07║修習位者，謂菩薩初地至十地，修習滿足諸佛法位。依成唯識論，在此位前尚
TX13n0007_p1285a08║有通達位，然時極短，即加行位所得之果。蓋前一剎那為世第一位，後一剎那即入
TX13n0007_p1285a09║於修習位，此通達位祇在一剎那間，無所修行，故此不說。修習位後，曰究竟位，
TX13n0007_p1285a10║從修習至究竟，所證真如法性平等，在能證之智有淺深，斯修習之位有漸次。八地
TX13n0007_p1285a11║以下、曰下品妙觀察智、平等性智修。八地以上、中品智。至得佛果，圓滿妙觀、
TX13n0007_p1285a12║平等二智一地一地所分證者，而得大圓鏡智、成所作智，為上品智。隨智淺深即十
TX13n0007_p1286a01║真如，所修即十度等。地前初修時，依教理為增上緣而修，隨順真如，未能親證，
TX13n0007_p1286a02║名曰緣修。入初地證真如，稱性起修，名曰真修。到第八地，一切行上修一切行，
TX13n0007_p1286a03║蓋不拘一行廣修眾行矣。
TX13n0007_p1286a04║此段大慧問義，蓋因菩薩未證真如，在在不離四句。四句義，在前百八句中說
TX13n0007_p1286a05║，今照此段句義亦可。一異對，謂觀物相對皆有同異相，如思想言論得有意義之規
TX13n0007_p1286a06║律，西哲謂有同一律、矛盾律、為根本者是也。俱不俱者，謂能和合或不和合，如
TX13n0007_p1286a07║心所、心王為相應，而水火、冰炭不能相入也。有無者，言色等有法與虛空等無法
TX13n0007_p1286a08║。常無常者，永久存在及有生滅之謂。一切思想言說根本規例，總不出此四句，若
TX13n0007_p1286a09║離此四，則思想言論即無所安立。所以成不思議，為外道二乘智所不能行。菩薩以
TX13n0007_p1286a10║無分別智為前導，行一切行皆第一義，諸法自相共相不離而離，所謂離於名種等分
TX13n0007_p1286a11║別之現量清淨智也。初地至八地證第一義空，然以本願力故而不住空，證一切差別
TX13n0007_p1286a12║相皆自心現，妄想悉除，菩提疾得，普入塵剎，利樂眾生。此充足德用之佛境，且
TX13n0007_p1287a01║非菩薩所能，以菩薩於不知不覺中尚有妄也。故佛讚許誡聽，大慧受教。
TX13n0007_p1287a02║己二　解說
TX13n0007_p1287a03║庚一　長行
TX13n0007_p1287a04║辛一　略標
TX13n0007_p1287a05║佛告大慧：『不知心量愚癡凡夫，取內外性，依於一異、俱不俱、有無、非有
TX13n0007_p1287a06║非無、常無常，自性習因，計著妄想。
TX13n0007_p1287a07║凡夫無智，計內根身，計外塵境，取心外法，不明唯識如幻之意；動輒依於四
TX13n0007_p1287a08║句，因無始妄習而執我執法。
TX13n0007_p1287a09║辛二　喻說
TX13n0007_p1287a10║壬一　識境計
TX13n0007_p1287a11║『譬如群鹿，為渴所逼，見春時燄而作水想，迷亂馳趣，不知非水。如是愚夫，
TX13n0007_p1287a12║無始虛偽妄想所熏習，三毒燒心，樂色境界，見生住滅，取內外性，墮於一異、俱不
TX13n0007_p1288a01║俱、有無、非有非無、常無常想，妄見攝受。如犍闥婆城，凡愚無智而起城想，無始
TX13n0007_p1288a02║習氣計著相現，彼非有城非無城。如是外道無始虛偽習氣計著，依於一異、俱不俱、
TX13n0007_p1288a03║有無、非有非無、常無常見，不能了知自心現量。譬如有人夢見男女、象馬、車步、
TX13n0007_p1288a04║城邑、園林、山河、浴池、種種莊嚴，自身入中，覺已憶念。大慧！於意云何？如是
TX13n0007_p1288a05║士夫，於前所夢憶念不捨，為黠慧不』？大慧白佛言：『不也，世尊』！佛告大慧：
TX13n0007_p1288a06║『如是凡夫惡見所噬，外道智慧，不知如夢自心現性，依於一異、俱不俱、有無、非
TX13n0007_p1288a07║有非無、常無常見。譬如畫像，不高不下，而彼凡愚作高下想。如是未來外道惡見習
TX13n0007_p1288a08║氣充滿，依於一異、俱不俱、有無、非有非無、常無常見，自壞壞他。餘離有無無生
TX13n0007_p1288a09║之論，亦說言無，謗因果見，拔善根本，壞清淨因。勝求者，當遠離去。作如是說：
TX13n0007_p1288a10║彼墮自他俱見有無妄想已，墮建立、誹謗，以是惡見，當墮地獄！譬如翳目，見有垂
TX13n0007_p1288a11║髮，謂眾人言：汝等觀此！而是垂髮，畢竟非性非無性，見不見故。如是外道妄見希
TX13n0007_p1288a12║望，依於一異、俱不俱、有無、非有非無、常無常見，誹謗正法，自陷陷他。譬如火
TX13n0007_p1289a01║輪非輪，愚夫輪想，非有智者。如是外道惡見希望，依於一異、俱不俱、有無、非有
TX13n0007_p1289a02║非無、常無常想，一切性生。譬如水泡，似摩尼珠，愚小無智作摩尼想，計著追逐，
TX13n0007_p1289a03║而彼水泡非摩尼非非摩尼，取不取故。如是外道惡見妄想習氣所熏，於無所有說有生
TX13n0007_p1289a04║，緣有者言滅。
TX13n0007_p1289a05║譬如群鹿至妄見攝受者，此第一喻所取之色境也。如群鹿渴逼，似陽燄為水，
TX13n0007_p1289a06║馳趣數求，卒之水不得而渴反加甚。諺謂：「這山望著那山高，到了那山沒柴燒」
TX13n0007_p1289a07║，情景正同。夫三毒燒心之愚夫，日逐逐於六塵境界，分別四句助長其癡，妄見攝
TX13n0007_p1289a08║受，卒之外無所得，渴毒愈熾。如犍闥婆城至不能了知自心現量者，此二喻境計。
TX13n0007_p1289a09║犍闥婆、此言香陰城。但影可見，而非有城；愚者妄見，亦非無城。以譬外道無始
TX13n0007_p1289a10║四句妄見現分別相，不了達能見所現皆自心現量。譬如有人至常無常見者，此三喻
TX13n0007_p1289a11║境計。言夢中之種種快樂，絕無其事，愚夫以為實境實樂，覺後猶復憶念不捨。正
TX13n0007_p1289a12║譬凡夫愚惑，為外道邪智之惡見所吞，不達如夢，起四句見。譬如畫像至當墮地獄
TX13n0007_p1290a01║者，此四喻境計。畫像本平，而心妄作高下之想。譬外道依四句惡見自壞壞他。夫
TX13n0007_p1290a02║佛說無生法，離於有無，外道以為斷滅，於是謗無因果，拔善根，壞淨因。佛子求
TX13n0007_p1290a03║最勝出世法者，當離此見，勿執常斷墮地獄也。譬如翳目至自陷陷他者，此五喻境
TX13n0007_p1290a04║計。空中垂髮，無病之人不見，故非有性；翳目者見之，故非無性。夫諸法相性本
TX13n0007_p1290a05║空，外道妄見希望，致依於四句自陷陷他，有謗法咎。譬如火輪非輪至一切性生者
TX13n0007_p1290a06║，此六喻境計。火一星耳，以相續旋轉遂幻似為輪，以惑愚夫之想。譬外道惡見迷
TX13n0007_p1290a07║亂不清，依於四句，妄計一切法俱生、漸生等等。譬如水泡至緣有者言滅者，此七
TX13n0007_p1290a08║喻境計。水泡似珠，非可取，故非摩尼；愚小無智取之，故非非摩尼。譬外道妄想
TX13n0007_p1290a09║惡見妄習，於無所有處而計有，迨至有不可得，又以為滅至無所有。妄計從無而有
TX13n0007_p1290a10║，從有而無，迷執緣有緣滅為實有實滅也。
TX13n0007_p1290a11║壬二　佛說計
TX13n0007_p1290a12║癸一　顯所說法
TX13n0007_p1291a01║『復次、大慧！有三種量，五分論，各建立已，得聖智自覺，離二自性事，而作
TX13n0007_p1291a02║有性妄想計著。大慧！心意意識，身心轉變，自心現攝、所攝諸妄想斷，如來地自覺
TX13n0007_p1291a03║聖智修行者，不於彼作性非性想。若復修行者，如是境界性非性攝取相生者，彼即取
TX13n0007_p1291a04║長養及取我人。大慧！若說彼性自性自共相，一切皆是化佛所說，非法佛說。又諸言
TX13n0007_p1291a05║說，悉由愚夫希望見生，不為別建立趣自性法，得聖智自覺三昧樂住者分別顯示。
TX13n0007_p1291a06║三種量：現、比、非、三量也。五分論：宗、因、喻、合、結、五分也。建立
TX13n0007_p1291a07║得自覺聖智者，離於妄想及緣起自性之教理。然凡外愚癡起妄想分別，執此二性，
TX13n0007_p1291a08║乃至以為有此二性可離，亦是妄想執著。佛子因修轉變八識身心，能取所取我法二
TX13n0007_p1291a09║執俱空，不於彼作有無之想。若修行者一有能所境界，則是仍著人、我、眾生、壽
TX13n0007_p1291a10║者之見。須知一切法自共相，皆化身佛隨順眾生願望假設言教，非法佛為菩薩開示
TX13n0007_p1291a11║之聖智三昧樂也。
TX13n0007_p1291a12║癸二　喻所起計
TX13n0007_p1292a01║『譬如水中有樹影現，彼非影非非影，非樹形非非樹形。如是外道見習所熏，妄
TX13n0007_p1292a02║想計著，依於一異、俱不俱、有無、非有非無、常無常想，而不能知自心現量。譬如
TX13n0007_p1292a03║明鏡，隨緣顯現一切色像而無妄想，彼非像非非像，而見像非像，妄想愚夫而作像想
TX13n0007_p1292a04║。如是外道惡見，自心像現妄想計著，依於一異、俱不俱、有無、非有非無、常無常
TX13n0007_p1292a05║見。譬如風、水和合出聲，彼非性非非性。如是外道惡見妄想，依於一異、俱不俱、
TX13n0007_p1292a06║有無、非有非無、常無常見。譬如大地無草木處，熱燄川流，洪浪雲湧，彼非性非非
TX13n0007_p1292a07║性，貪無貪故。如是愚夫無始虛偽習氣所熏，妄想計著，依生住滅，一異、俱不俱、
TX13n0007_p1292a08║有無、非有非無、常無常，緣自住事門，亦復如彼熱燄波浪。譬如有人，咒術機發，
TX13n0007_p1292a09║以非眾生數，毗舍闍鬼方便合成，動搖云為，凡愚妄想計著往來，如是外道惡見希望
TX13n0007_p1292a10║，依於一異、俱不俱、有無、非有非無、常無常見，戲論計著，不實建立。
TX13n0007_p1292a11║譬如水中有樹影現至而不能知自心現量者，此一喻佛說計。水中所現之影，水
TX13n0007_p1292a12║與樹離，只是水故，則非影非樹形，妄見樹影，則非非影非非樹形。諸法唯心如水
TX13n0007_p1293a01║，法相如水之影，自心現量，非有非無，外道妄想見習，執著四句，不能知也。譬
TX13n0007_p1293a02║如明鏡至常無常見者，此二喻佛說計，如鏡現像，隨緣各顯，無有分別；緣不現前
TX13n0007_p1293a03║，唯鏡非像，緣現像故，亦非非像。一心如鏡，萬法如像，外道惡見依於四句，不
TX13n0007_p1293a04║知是自心像現也。譬如風水至常無常者，此三喻佛說計。風之與水和合而聲，水無
TX13n0007_p1293a05║風緣非有聲性，風吹起波非無聲性。諸法緣起，皆如聲塵，緣生無自體性，外道依
TX13n0007_p1293a06║於四句，則妄想計著矣。譬如大地至亦復如彼熱燄波浪者，此四喻佛說計。大地空
TX13n0007_p1293a07║荒，陽燄波動，智者不貪，念即非有，貪念著之，即非非有。愚夫無始妄習所熏，
TX13n0007_p1293a08║於自心修證中，依於四句妄計生滅，亦如迷燄為浪之顛倒也。譬如有人至不實建立
TX13n0007_p1293a09║者，此五喻佛說計。機關木人，或以咒力機發，或以噉精氣鬼召附，並無有情識體
TX13n0007_p1293a10║，方便巧合動作云為，凡愚妄為實有某人往來。譬眾生陰、界、入假合為身。外道
TX13n0007_p1293a11║依於四句，惡見戲論計著有我，建立不實之相，與此若合符節。
TX13n0007_p1293a12║辛三　勸離
TX13n0007_p1294a01║『大慧！是故欲得自覺聖智事，當離生住滅、一異、俱不俱、有無、非有非無、
TX13n0007_p1294a02║常無常等惡見妄想』！
TX13n0007_p1294a03║不離四句，不能證佛自覺境界。然不能得聖智，亦不得離此四句也。事、即境
TX13n0007_p1294a04║界，此正初地位事。
TX13n0007_p1294a05║庚二　重頌
TX13n0007_p1294a06║爾時、世尊欲重宣此義，而說偈言：『幻、夢、水樹影，垂髮、熱時燄，如是觀
TX13n0007_p1294a07║三有，究竟得解脫。譬如鹿渴想，動轉迷亂心，鹿想謂為水，而實無水事。如是識種
TX13n0007_p1294a08║子，動轉見境界，愚夫妄想生，如為翳所翳。於無始生死，計著攝受性，如逆楔出楔
TX13n0007_p1294a09║，捨離貪攝受。如幻咒、機發，浮雲、夢、電光，觀是得解脫，永斷三相續。於彼無
TX13n0007_p1294a10║有作，猶如燄、虛空，如是知諸法，則為無所知。言教唯假名，彼亦無有相，於彼起
TX13n0007_p1294a11║妄想，陰行如垂髮。如畫、垂髮、幻，夢、犍闥婆城，火輪、熱時燄，無而現眾生。
TX13n0007_p1294a12║常無常、一異，俱不俱亦然，無始過相續，愚夫癡妄想。明鏡、水、淨眼，摩尼妙寶
TX13n0007_p1295a01║珠，於中現眾色，而實無所有。一切性顯現，如畫、熱時燄。種種眾色現，如夢無所
TX13n0007_p1295a02║有。
TX13n0007_p1295a03║幻夢水樹影至究竟得解脫，言觀三界、六道如幻夢等，或幻有，或本無所有，
TX13n0007_p1295a04║如實了知，離於妄見，得究竟解脫。譬如渴鹿想至如為翳所翳，以鹿之迷亂覓水止
TX13n0007_p1295a05║渴，展轉往來終不得水，喻眾生在六塵、五欲境界種種貪求，識動境生，重重不明
TX13n0007_p1295a06║，如翳上加翳也。於無始生死至捨離貪攝受，謂於無始生死法種種計著有所攝受，
TX13n0007_p1295a07║皆是貪癡，觀察過患，依教出離，如逆楔出楔也。如幻咒機發至猶如燄虛空，三相
TX13n0007_p1295a08║續——即惑、業、苦——楞嚴經說三相續曰：世界、眾生、及業果——，言起惑、
TX13n0007_p1295a09║造業、受苦，受苦果報重又起惑，如此循環相續不斷。如覺照五陰、四大是假，猶
TX13n0007_p1295a10║如木人、夢境，而世間一切塵欲，亦同浮雲、電光，善觀解脫，則不起惑造業，自
TX13n0007_p1295a11║得解三相續苦。然而造業者乃至解脫者，於彼皆無有造作者，亦如空中陽燄，愚者
TX13n0007_p1295a12║迷之耳。如是知諸法至彼亦無有相，謂了知法即非法。佛說法施設，皆是假名，所
TX13n0007_p1296a01║詮亦是假相，名依音聲，相依妄想而建立。於彼起妄想至無而現眾生者，言有情眾
TX13n0007_p1296a02║生，皆無中而現，諸陰如垂髮、如幻、如夢等，皆喻其假名無實。往昔目犍連尊者
TX13n0007_p1296a03║曾造一木人像以誑舍利弗尊者，後舍利弗於門上亦畫一縊鬼恐之，目連乃至懼而不
TX13n0007_p1296a04║敢入室。足見有情眾生，唯幻見為有也。常無常一異至愚夫癡妄想者，仍勸離四句
TX13n0007_p1296a05║也。明鏡水淨眼至如夢無所有者，言一切法雖妙相莊嚴而實無所有，乃至心性種種
TX13n0007_p1296a06║顯現，亦皆如夢無所有也。
TX13n0007_p1296a07║庚三　結成
TX13n0007_p1296a08║『復次、大慧！如來說法，離如是四句，謂一異、俱不俱、有無、非有非無、常
TX13n0007_p1296a09║無常，離於有無、建立誹謗。分別結集，真諦、緣起、道、滅、解脫，如來說法以是
TX13n0007_p1296a10║為首。非性、非自在、非無因、非微塵、非時、非自性相續，而為說法。復次、大慧
TX13n0007_p1296a11║！為淨煩惱、爾燄障故，譬如商主，次第建立百八句無所有，善分別諸乘及諸地相。
TX13n0007_p1296a12║諸佛說法，離於四句，離於有無、斷常，而惟以真俗二諦為軌持。緣起者、即
TX13n0007_p1297a01║俗諦，由之慕果修因而得解脫，自覺覺他，皆以為首，非外道所計種種性自在等之
TX13n0007_p1297a02║妄見所可同語也。但為淨除眾生煩惱障、所知障，說百八都非，一切法無所有，分
TX13n0007_p1297a03║別諸乘及諸地相也。
TX13n0007_p1297a04║丁三　結明四禪
TX13n0007_p1297a05║戊一　長行
TX13n0007_p1297a06║己一　總標
TX13n0007_p1297a07║『復次、大慧！有四種禪。云何為四？謂愚夫所行禪，觀察義禪，攀緣如禪，如
TX13n0007_p1297a08║來禪。
TX13n0007_p1297a09║此接前云善分別諸乘及諸地相而結明四種禪定，蓋以禪定亦修唯識行所應成就
TX13n0007_p1297a10║者。
TX13n0007_p1297a11║己二　別釋
TX13n0007_p1297a12║庚一　愚夫所行禪
TX13n0007_p1298a01║『云何愚夫所行禪？謂聲聞、緣覺外道修行者，觀人無我性，自相、共相、骨鎖
TX13n0007_p1298a02║、無常、苦、不淨相，計著為首。如是相不異觀，前後轉進，相不除滅，是名愚夫所
TX13n0007_p1298a03║行禪』。
TX13n0007_p1298a04║此愚夫非指凡夫，乃言小乘兼及於外道也。內依自身，外依世界，中依人等，
TX13n0007_p1298a05║而觀察一切無非是苦、無常、不淨、無我，而計著一切法自相、共相。至觀成時，
TX13n0007_p1298a06║仍不異相，所以漸次轉進乃至滅定，亦不除滅於相，是名為愚夫所行禪。所行者，
TX13n0007_p1298a07║所觀也，有所觀之相，所以亦通於外道。
TX13n0007_p1298a08║庚二　觀察義禪
TX13n0007_p1298a09║『云何觀察義禪？謂人無我自相共相，外道自、他、俱無性已，觀法無我，彼地
TX13n0007_p1298a10║相義漸次增進，是名觀察義禪。
TX13n0007_p1298a11║此觀已覺知諸法自共相無我，離於外小執著，能隨順入初地無相義，名觀察義
TX13n0007_p1298a12║禪。乃是菩薩在資糧及加行位之漸進，因依言說理解觀一切空無相義，尚未如修習
TX13n0007_p1299a01║位如實親證。
TX13n0007_p1299a02║庚三　攀緣如禪
TX13n0007_p1299a03║『云何攀緣如禪？謂妄想二無我，妄想如實處不生妄想，是名攀緣如禪。
TX13n0007_p1299a04║攀緣如者，緣真如之禪觀。此觀於所遣計我計法之妄執，及能遣之二無我觀亦
TX13n0007_p1299a05║無，所謂如實了知二我本來是空，不起妄想分別，親證真如，是名攀緣如禪。乃通
TX13n0007_p1299a06║達位菩薩入於初地以上親證真如所行。
TX13n0007_p1299a07║庚四　如來禪
TX13n0007_p1299a08║『云何如來禪？謂入如來地，得自覺聖智相三種樂住，成辦眾生不思議事，是名
TX13n0007_p1299a09║如來禪』。
TX13n0007_p1299a10║此如來禪，由證真如究竟，得佛自覺聖智，住第一義境界，得三種意生身，發
TX13n0007_p1299a11║不思議妙用，安樂眾生，名如來禪。乃八地以上到於佛地之妙覺果上所行。
TX13n0007_p1299a12║戊二　重頌
TX13n0007_p1300a01║爾時、世尊欲重宣此義，而說偈言：『凡夫所行禪，觀察相義禪，攀緣如實禪，
TX13n0007_p1300a02║如來清淨禪。譬如日月形，缽頭摩深險，如虛空、火盡，修行者觀察，如是種種相，
TX13n0007_p1300a03║外道道通禪；亦復墮聲聞，及緣覺境界。捨離彼一切，則是無所有，一切剎諸佛，以
TX13n0007_p1300a04║不思議手，一時摩其頂，隨順入如相』。
TX13n0007_p1300a05║初四句頌總標。譬如日月形至及緣覺境界，謂愚夫有相觀禪，或如日月，或如
TX13n0007_p1300a06║紅蓮在深險中，或如虛空，或如火燒白骨，如是種種禪定，非住於斷苦慕滅之聲聞
TX13n0007_p1300a07║及觀緣起修之緣覺境界，即墮外道。捨離彼一切句，明觀察義禪捨離彼所執自共相
TX13n0007_p1300a08║法，復如實觀察以親緣真如，然後隨順入如來禪，則諸佛大放光明而來摩頂，成就
TX13n0007_p1300a09║不可思議事，由是廣濟眾生。昔仰山語香嚴曰：『汝雖悟如來禪，而未知祖師禪』
TX13n0007_p1300a10║，以如來禪是果上禪，功勳極則；祖師禪則聖凡平等，不涉功勳，悟時當下即是。
TX13n0007_p1300a11║祖為佛始，佛為祖終，非佛非祖，復是何物？
TX13n0007_p1300a12║丙三　成唯識果
TX13n0007_p1301a01║丁一　共涅槃果
TX13n0007_p1301a02║戊一　大般涅槃門
TX13n0007_p1301a03║己一　問
TX13n0007_p1301a04║爾時、大慧菩薩摩訶薩復白佛言：『世尊！般涅槃者，說何等法謂為涅槃』？
TX13n0007_p1301a05║前來明所彰之境，依識觀相，遣執顯性，頓悟唯心，然後從悟起修，修四觀行
TX13n0007_p1301a06║，復別論三位，進而為總持之禪定，所謂止觀雙運、定慧平等之靜慮也。然修行必
TX13n0007_p1301a07║期剋果，雖從初治地即能獲效，如加行為資糧位之果，修習為加行位之果，然乃至
TX13n0007_p1301a08║入地，尚非圓滿究竟之極果。究竟地者，即無上涅槃、菩提二轉依果是：一者、共
TX13n0007_p1301a09║涅槃果，二者、大菩提果。涅槃初義，乃為解脫生死輪迴，故二乘亦分證，而外道
TX13n0007_p1301a10║妄取邪定境為涅槃，不知定歇仍歸流轉，故無涅槃。但二乘再發菩提心，猶有變易
TX13n0007_p1301a11║生死，故祇就分段解脫，說佛與二乘共證，若不思議無住涅槃，則不能共。至於大
TX13n0007_p1301a12║菩提果，寬言之，則菩薩亦得妙觀察智、平等性智之果；究之、大乘佛果唯在大圓
TX13n0007_p1302a01║鏡智，雖菩薩亦不能得也。所以在唯識果二十九門之中，明共果僅四門，不共果有
TX13n0007_p1302a02║二十五門，正大菩薩之所修證，故廣明之也。般涅槃之般者，入義。涅槃者，古譯
TX13n0007_p1302a03║滅，後譯寂滅，一切煩惱及業與生死苦皆解脫義。加寂字者，有本性空寂義。後玄
TX13n0007_p1302a04║奘法師仍以為意未完全，譯為圓寂，即圓滿寂滅義；所謂圓滿一切無漏功德，而無
TX13n0007_p1302a05║不當體泯寂故。明義圓足，故今用之。大慧問涅槃是何等法，非問入涅槃。
TX13n0007_p1302a06║己二　答
TX13n0007_p1302a07║庚一　正辨涅槃
TX13n0007_p1302a08║辛一　如來涅槃
TX13n0007_p1302a09║佛告大慧：『一切自性習氣，藏意意識見習轉變，名為涅槃。諸佛及我，涅槃自
TX13n0007_p1302a10║性空事境界。復次、大慧！涅槃者，聖智自覺境界，離斷常妄想性非性。云何非常？
TX13n0007_p1302a11║謂自相共相妄想斷，故非常。云何非斷？謂一切聖去來現在得自覺，故非斷。大慧！
TX13n0007_p1302a12║涅槃不壞不死：若涅槃死者，復應受生相續；若壞者，應墮有為相。是故涅槃離壞、
TX13n0007_p1303a01║離死，是故修行者之所歸依。復次、大慧！涅槃、非捨非得，非斷非常，非一義非種
TX13n0007_p1303a02║種義，是名涅槃。
TX13n0007_p1303a03║轉一切識自性名言習氣之有漏為無漏。名言習氣、通有無漏，蓋一切法各各差
TX13n0007_p1303a04║別名言種緣起十法界。見習者，我法見習氣，以我執發生有漏善不善無記之有支業
TX13n0007_p1303a05║習氣，感生死果，故必須將此我執習氣及有支習氣轉捨，乃為清淨無漏，即大涅槃
TX13n0007_p1303a06║，實則轉捨其本空之妄執境耳。佛自覺智境，非常非斷，非有性非無性也。以名言
TX13n0007_p1303a07║妄想及自共相妄想離，故非常，妄想離而第一義聖智能親證，故非斷；非常故非有
TX13n0007_p1303a08║性，非斷故非無性。涅槃不壞不死者，蓋非世間有漏有為法有生死相續、有成住壞
TX13n0007_p1303a09║空也。無論修何事業，必希望得一永不壞之果。得可壞果，則生仍有死，得如不得
TX13n0007_p1303a10║！所以外道不明佛法，雖修得禪定果，仍墮第三世苦。此大涅槃是不思議法界，非
TX13n0007_p1303a11║大修證不能了知，所有種種思量卜度，皆不可得。所以一切皆非，唯證相應。
TX13n0007_p1303a12║辛二　二乘涅槃
TX13n0007_p1304a01║『復次、大慧！聲聞緣覺涅槃者，覺自相共相，不習近境界，不顛倒見，妄想不
TX13n0007_p1304a02║生，彼等於彼作涅槃覺。復次、大慧！二種自性相，云何為二？謂言說自性相計著，
TX13n0007_p1304a03║事自性相計著。言說自性相計著者，從無始言說虛偽習氣計著生。事自性相計著者，
TX13n0007_p1304a04║從不覺自心現分齊生。
TX13n0007_p1304a05║二乘覺知諸法之自共相，遠離六塵而不習近，知苦、空、無常、無我、不淨，
TX13n0007_p1304a06║免於倒見，故於此澈底觀察人無我空而證涅槃。二種計著相者，名相計著及事相計
TX13n0007_p1304a07║著，此即妄想自性。二乘雖證涅槃，猶有此法執與外道共也。
TX13n0007_p1304a08║庚二　佛力加持
TX13n0007_p1304a09║辛一　長行
TX13n0007_p1304a10║壬一　正明加持
TX13n0007_p1304a11║『復次、大慧！如來以二種神力建立菩薩摩訶薩，頂禮諸佛，聽受問義。云何二
TX13n0007_p1304a12║種神力建立？謂三昧正受為現一切身面言說神力，及手灌頂神力。大慧！菩薩摩訶薩
TX13n0007_p1305a01║初菩薩地，住佛神力，所謂入菩薩大乘照明三昧。入是三昧已，十方世界一切諸佛以
TX13n0007_p1305a02║神通力，為現一切身面言說，如金剛藏菩薩摩訶薩及餘如是相功德成就菩薩摩訶薩。
TX13n0007_p1305a03║大慧！是名初菩薩地。菩薩摩訶薩得菩薩三昧正受神力，於百千劫積習善根之所成就
TX13n0007_p1305a04║，次第諸地對治所治相，通達究竟。至法雲地，住大蓮華微妙宮殿，坐大蓮華寶師子
TX13n0007_p1305a05║座，同類菩薩摩訶薩眷屬圍繞，眾寶瓔珞莊嚴其身，如黃金、薝蔔、日月光明。諸最
TX13n0007_p1305a06║勝子從十方來，就大蓮華宮殿座上而灌其頂，譬如自在轉輪聖王及天帝釋太子灌頂，
TX13n0007_p1305a07║是名菩薩手灌頂神力。大慧！是名菩薩摩訶薩二種神力。若菩薩摩訶薩住二種神力，
TX13n0007_p1305a08║面見諸佛如來，若不如是，則不能見。復次、大慧！菩薩摩訶薩凡所分別，三昧神足
TX13n0007_p1305a09║諸法之行，是等一切悉住如來二種神力。大慧！若菩薩摩訶薩離佛神力能辯說者，一
TX13n0007_p1305a10║切凡夫亦應能說。所以者何？謂不住神力故。大慧！山石、樹木及諸樂器、城郭、宮
TX13n0007_p1305a11║殿，以如來入城威神力故，皆自然出音樂之聲，何況有心者——聾、盲、瘖啞，無量
TX13n0007_p1305a12║眾苦，皆得解脫！如來有如是等無量神力，利安眾生』。
TX13n0007_p1306a01║佛對於菩薩有兩種神力加持，在未加持前，必先入三昧，由加持力，使身莊嚴
TX13n0007_p1306a02║及增智慧，在佛前能為其他菩薩說法或請問於佛。此明菩薩所有殊勝功能，乃由如
TX13n0007_p1306a03║來大涅槃之不思議妙用加持，所以不墮二乘。又、菩薩入八地證寂滅定，佛亦加持
TX13n0007_p1306a04║令從定起。先入三昧者，定心中平等任持，堪能受佛加被故。二種神力者：一、現
TX13n0007_p1306a05║一切身面言說神力，手灌頂神力。此即同於密教，如欲得其要者，可於密宗中請益
TX13n0007_p1306a06║也。前段係明初地菩薩受加持，中段明十地，後段總讚嘆。大乘照明三昧、亦曰大
TX13n0007_p1306a07║乘光明定。金剛藏菩薩，即華嚴經上明所加被之菩薩，即如見諸世界，初地可見百
TX13n0007_p1306a08║世界，二地見千，三地見萬，皆有限量；蒙佛力加持之後，則能無量數。明佛為法
TX13n0007_p1306a09║王，於一切法隨心自在而為回轉。所以末段結讚：一切無情之物自然出聲，聾、盲
TX13n0007_p1306a10║、瘖啞無量諸苦皆得解脫，何況有情眾生？何況無病眾生？何況菩薩耶？
TX13n0007_p1306a11║壬二　問答明意
TX13n0007_p1306a12║大慧菩薩復白佛言：『世尊！以何因緣如來應供等正覺，菩薩摩訶薩住三昧正受
TX13n0007_p1307a01║時，及勝進地灌頂時，加其神力』？佛告大慧：『為離魔業煩惱故，及不墮聲聞地禪
TX13n0007_p1307a02║故，為得如來自覺地故，及增進所得法故，是故如來應供等正覺咸以神力建立諸菩薩
TX13n0007_p1307a03║摩訶薩。若不以神力建立者，則墮外道惡見妄想，及諸聲聞，眾魔希望，不得阿耨多
TX13n0007_p1307a04║羅三藐三菩提。以是故，諸佛如來咸以神力攝受諸菩薩摩訶薩』。
TX13n0007_p1307a05║大慧復問初地至十地——即勝進地——菩薩有何必要緣故，蒙佛二種神力加持
TX13n0007_p1307a06║？佛答有四種因緣，若不加持者，不能速離魔業煩惱故，不免墮二乘偏證故，不能
TX13n0007_p1307a07║速得自覺聖智故，不能顯示大乘功德故。是故諸佛咸以威神力加被諸大菩薩，成就
TX13n0007_p1307a08║大願，不退菩提。
TX13n0007_p1307a09║辛二　重頌
TX13n0007_p1307a10║爾時、世尊欲重宣此義，而說偈言：『神力人中尊，大願悉清淨，三摩提灌頂，
TX13n0007_p1307a11║初地及十地』。
TX13n0007_p1307a12║人中尊，稱佛也。二大加持力，皆出自佛之清淨大願。
TX13n0007_p1308a01║戊二　分別緣起門
TX13n0007_p1308a02║己一　問答緣生
TX13n0007_p1308a03║庚一　問
TX13n0007_p1308a04║爾時、大慧菩薩摩訶薩復白佛言：『世尊！佛說緣起，即是說因緣，不自說道。
TX13n0007_p1308a05║世尊！外道亦說因緣，謂勝、自在、時、微塵生，如是諸性生。然世尊所謂因緣生諸
TX13n0007_p1308a06║性言說，有間悉檀、無間悉檀？世尊！外道亦說有無有生，世尊亦說無有生，生已滅
TX13n0007_p1308a07║。如世尊所說無明緣行乃至老死，此是世尊無因說，非有因說。世尊建立作如是說，
TX13n0007_p1308a08║此有故彼有，非建立漸生；觀外道說勝，非如來也。所以者何？世尊！外道說因不從
TX13n0007_p1308a09║緣生，而有所生。世尊說觀因有事，觀事有因，如是因緣雜亂，如是展轉無窮』！
TX13n0007_p1308a10║前明涅槃有不共二乘者，以二乘尚於言詮上執有實法故，以緣起之生死斷盡為
TX13n0007_p1308a11║涅槃，以為實有緣起諸生死苦可滅，不了唯心所現，本來空寂，故此繼說緣起。大
TX13n0007_p1308a12║慧暗曉佛意，故藉外道以顯，非不知而故難也。問：佛說十二緣起皆由因而果，非
TX13n0007_p1309a01║自心起，唯心所現，似同外道之計作者。而外道亦云是種種因緣造作，所謂由勝性
TX13n0007_p1309a02║、或自在天、或時節、或微塵等而生一切法。佛所說之緣起，將毋與外道名異義同
TX13n0007_p1309a03║耶？外道說由作者從無生有，有仍歸無；佛說諸法本無，因緣和合而生，生又還滅
TX13n0007_p1309a04║，亦同外道。佛說無明緣行乃至老死，謂無明依現境不明，現境又依無明業招，如
TX13n0007_p1309a05║是展轉相因，則無第一真因建立次等，反不如外道計作者，有一能生真因，漸生之
TX13n0007_p1309a06║所生法，其說為勝。復次、外道說第一因不從緣生，以能生萬物者為因，能生萬物
TX13n0007_p1309a07║而不為萬物之所生，所謂生生者不生也。此常住不變滅真因，既非他緣生而能生他
TX13n0007_p1309a08║法，是外道從不生不滅中有能生能滅，而佛乃說觀因有果，觀果有因，因又為果，
TX13n0007_p1309a09║果又為因，豈非因緣錯亂？種種疑難，請佛解釋。
TX13n0007_p1309a10║庚二　答
TX13n0007_p1309a11║佛告大慧：『我非無因說、及因緣雜亂說。此有故彼有者，攝所攝非性，覺自心
TX13n0007_p1309a12║現量。大慧！若攝所攝計著，不覺自心現量，外境界性非性，彼有如是過；非我說緣
TX13n0007_p1310a01║起。我常說言：因緣和合而生諸法，非無因生』。
TX13n0007_p1310a02║佛說非無因，亦非錯亂。蓋覺悟自心現量無能取所取實法，所以曰此有故彼有
TX13n0007_p1310a03║。外道不覺，計著能取所取，攝受心外境界，對一切法皆起有無見。復次、佛不同
TX13n0007_p1310a04║外道計執從無而有，從有而無之有無；非取實法，故佛所說無過。唯心現，因緣和
TX13n0007_p1310a05║合，亦何嘗無因？彼外道計心外有法，乃有如是無因過耳。又佛說空，亦非彼彼相
TX13n0007_p1310a06║待，一切法當體即空，非滅後空也。此佛雖答大慧之難，實亦兼破小乘。
TX13n0007_p1310a07║己二　問答言說
TX13n0007_p1310a08║庚一　問
TX13n0007_p1310a09║大慧復白佛言：『世尊！非言說有性，有一切性耶？世尊！若無性者，言說不生
TX13n0007_p1310a10║，是故言說有性，有一切性』。
TX13n0007_p1310a11║此大慧復問：謂非因言說有一切法，蓋因有一切法而始有言說耳。有性者，法
TX13n0007_p1310a12║有自體性義。必有一切法而始有言說，殆疑佛說但有言說而無法體，不合道理。
TX13n0007_p1311a01║庚二　答
TX13n0007_p1311a02║辛一　長行
TX13n0007_p1311a03║佛告大慧：『無性而作言說，謂兔角、龜毛等世間現言說。大慧！非性非非性，
TX13n0007_p1311a04║但言說耳。如汝所說「言說有性，有一切性」者，汝論則壞。大慧！非一切剎土有言
TX13n0007_p1311a05║說，言說者、是作耳。或有佛剎瞻視顯法，或有作相，或有揚眉，或有動睛，或笑，
TX13n0007_p1311a06║或欠，或謦欬，或念剎土，或動搖。大慧！如瞻視及香積世界，普賢如來國土但以瞻
TX13n0007_p1311a07║視令諸菩薩得無生法忍、及諸勝三昧。是故非言說有性有一切性。大慧！見此世界蚊
TX13n0007_p1311a08║蚋蟲蟻，是等眾生無有言說而各辦事』。
TX13n0007_p1311a09║前來大慧之疑，亦幾同於二乘計法定有實體之執，豈知佛以如幻法而假說。彼
TX13n0007_p1311a10║無體性而起言者，世間亦恆有之，如言兔角、龜毛，實無兔角龜毛，故非性；然名
TX13n0007_p1311a11║字非無，故非非性。此但有言說而無實體之兔角、龜毛已成為言說，然則大慧所立
TX13n0007_p1311a12║必有一切法乃有言說之論、破矣。且非一切剎土皆有言說，言說但是世間假法，十
TX13n0007_p1312a01║方世界不必皆以音聲而表意義。有此言不必有此法，有此法不必有此言，各世界種
TX13n0007_p1312a02║種之顯法不同，此方教體在音聞也。又如此世界蚊蚋蟲蟻等眾生，亦無言說而能辦
TX13n0007_p1312a03║事，愈見不必拘定言說詮法體矣。
TX13n0007_p1312a04║辛二　重頌
TX13n0007_p1312a05║爾時、世尊欲重宣此義而說偈言：『如虛空、兔角，及與槃大子，無而有言說，
TX13n0007_p1312a06║如是性妄想。因緣和合法，凡愚起妄想，不能如實知，輪迴三有宅』。
TX13n0007_p1312a07║虛空也，兔角也，槃大子——石女兒——也，皆無有實體而但有言說者，妄想
TX13n0007_p1312a08║分別心假設為言耳。亦如法性本空而妄計有諸法，凡夫不能如實了知萬法唯識，種
TX13n0007_p1312a09║種妄想，乃輪迴於三有之宅。
TX13n0007_p1312a10║戊三　常聲如幻門
TX13n0007_p1312a11║己一　問答常聲
TX13n0007_p1312a12║庚一　問
TX13n0007_p1313a01║爾時、大慧菩薩摩訶薩復白佛言：『世尊！常聲者，何事說』？
TX13n0007_p1313a02║前來所說涅槃，非常非斷。緣起生即無生，是一切法離於斷常。而佛在他經上
TX13n0007_p1313a03║又說「常樂我淨」，「常住真心」，「是法住法位，世間相常住」種種文句，究依
TX13n0007_p1313a04║何種法而說此常名、常句耶？
TX13n0007_p1313a05║庚二　答
TX13n0007_p1313a06║佛告大慧：『為惑亂。以彼惑亂，諸聖亦現而非顛倒。大慧！如春時燄、火輪、
TX13n0007_p1313a07║垂髮、犍闥婆城、幻、夢、鏡像、世間顛倒，非明智也；然非不現。大慧！彼惑亂者
TX13n0007_p1313a08║有種種現，非惑亂作無常。所以者何？謂離性非性故。大慧！云何離性非性惑亂？謂
TX13n0007_p1313a09║一切愚夫種種境界故。如彼恆河，餓鬼見不見故，無惑亂性，於餘現故非無性。如是
TX13n0007_p1313a10║惑亂，諸聖離顛倒，不顛倒，是故惑亂常，謂相相不壞故。大慧！非惑亂種種相，妄
TX13n0007_p1313a11║想相壞，是故惑亂常。大慧！云何惑亂真實？若復因緣，諸聖於此惑亂不起顛倒覺，
TX13n0007_p1313a12║非不顛倒覺。大慧！除諸聖於此惑亂，有少分想，非聖智事相。大慧！凡有者，愚夫
TX13n0007_p1314a01║妄說；非聖言說。彼惑亂者，倒不倒妄想，起二種種性：謂聖種性，及愚夫種性。聖
TX13n0007_p1314a02║種性者，三種分別：謂聲聞乘、緣覺乘、佛乘。云何愚夫妄想起聲聞乘種性？謂自共
TX13n0007_p1314a03║相計著，起聲聞乘種性，是名妄想起聲聞乘種性。大慧！即彼惑亂妄想起緣覺乘種性
TX13n0007_p1314a04║，謂即彼惑亂自共相不親計著，起緣覺乘種性。云何智者即彼惑亂起佛乘種性？謂覺
TX13n0007_p1314a05║自心現量，外性非性，不妄想相，起佛乘種性，是名即彼惑亂起佛乘種性。又、種種
TX13n0007_p1314a06║事性，凡夫惑想起愚夫種性。彼非有事、非無事，是名種性義。大慧！即彼惑亂不妄
TX13n0007_p1314a07║想，諸聖心意意識過習氣自性法，轉變性，是名為如。是故說如離心，我說此句顯示
TX13n0007_p1314a08║離想，即說離一切想』。
TX13n0007_p1314a09║佛說四念處為對治凡外四顛倒，而二乘執為實法，幾同外道；佛又說常、樂、
TX13n0007_p1314a10║我、淨以破二乘之法執，亦依於惑亂妄法而說耳。此諸妄法，聖人亦未嘗不見，但
TX13n0007_p1314a11║知其妄而不為所顛倒。如陽燄乃至鏡像等種種妄法，然世人顛倒，無不惑以為真；
TX13n0007_p1314a12║唯智者知其皆非，然非不見種種惑亂，特非如渴鹿等起種種分別耳。蓋在根本智上
TX13n0007_p1315a01║，一切皆無所有無所見；而在後得智上，無論何法皆悉緣現，十法界一切依正諸法
TX13n0007_p1315a02║，皆同夢事；然亦非無佛智，不過已破無明之無分別智上不起顛倒，非絕滅之以為
TX13n0007_p1315a03║離於顛倒。所以觀察諸法、如實了知恆常如幻，無有實常，亦無實斷。是故凡夫自
TX13n0007_p1315a04║愚，聖人不迷。由此可明惑亂之法，非作無常，蓋離於有無故。雖有而如幻故，離
TX13n0007_p1315a05║有；雖幻而愚夫惑為有故，非無。如恆河、天眼見為琉璃，人見為水，牛、羊亦見
TX13n0007_p1315a06║為水，魚、龍見為雲氣，餓鬼見之為火。如是恆河，不可謂定有無，此趣見、彼趣
TX13n0007_p1315a07║不見，故非有性；此趣不見彼趣見，故非無性。所以一切萬物，皆恆如幻，非有非
TX13n0007_p1315a08║無，隨有情之心量不同，而有各別緣起幻境。即依他起之唯識現、唯識變法，不可
TX13n0007_p1315a09║斷定為有為無，乃離於顛倒耳。佛之無礙智，凡於他趣中之所妄見，無不了知；而
TX13n0007_p1315a10║佛所覺之唯識現，眾生則不能了知矣。惑亂恆常惑亂，而相相者，差別相也。非惑
TX13n0007_p1315a11║亂上有差別相，蓋妄想上現耳。妄想一壞，此惑亂如幻法，平等一味，恆常普遍如
TX13n0007_p1315a12║是。故因緣所生法，即空、即假、即中，在惑亂上遣去妄想，即圓成實。諸聖於此
TX13n0007_p1316a01║妄法固離顛倒，然亦非不如諸顛倒者而了其顛倒。自覺聖智寂無搖動，特隨順眾生
TX13n0007_p1316a02║而假設安立，此乃如量智之妙用，了知諸法如幻，並無少分以為實有。否則、離於
TX13n0007_p1316a03║聖證智境，故曰妙有非有。昔者文殊菩薩偶起一佛見、法見，被佛呵斥，貶向鐵圍
TX13n0007_p1316a04║山去，可見凡有少分妄想，皆非聖覺。
TX13n0007_p1316a05║復次、凡執幻為實，皆愚夫妄見。不知但隨一向分別習慣及同業報體之關係，
TX13n0007_p1316a06║非實似實。此種內根、外塵幻法，起倒不倒想，即成聖、愚二種性，即聲聞、緣覺
TX13n0007_p1316a07║、佛乘、三聖性，及凡夫愚性。聲聞於陰、界、入之苦、空、無我、自共相起聲聞
TX13n0007_p1316a08║性，然仍帶有愚夫妄習，因其不離法執也。緣覺於惑法了知緣起，將一切法離散而
TX13n0007_p1316a09║不與之和合接近——如古有國王，納涼園中，宮女為拂扇，女手御數釧，動搖有聲
TX13n0007_p1316a10║，王令除之，乃至僅賸一釧，始不復響，因而發悟，覺一切法須離開而不相近，遂
TX13n0007_p1316a11║棄國而出家修道，後成獨覺——然仍不免於計著也，故只起緣覺獨覺性。有大乘智
TX13n0007_p1316a12║之智者，發心修道乃至成佛，亦不離此惑亂之法，唯了知自心所現非實，即修唯識
TX13n0007_p1317a01║無境觀，由是不起妄想而成佛種性。至於凡夫，則計著種種實事，有種種實性，無
TX13n0007_p1317a02║論何法無不皆然。不知非有事非無事——如恆河之現相，非有火非有水，亦有火亦
TX13n0007_p1317a03║有水——隨所見而轉變，此所以愚夫種性異於聖種性。
TX13n0007_p1317a04║復次、即彼惑亂法上去其過患，自心有漏習氣、有漏心皆轉捨，於彼惑亂上離
TX13n0007_p1317a05║去種種虛妄分別所起者，即是真如。所以佛即惑亂法上而說涅槃，而說緣起，而說
TX13n0007_p1317a06║真如，而說一切法。并非除去依他之如幻法，另有一法可說為常等，所以二乘離生
TX13n0007_p1317a07║死求涅槃為妄見也。故曰：離一切妄想，則真如即現前矣。
TX13n0007_p1317a08║己二　問答如幻
TX13n0007_p1317a09║庚一　第一問答
TX13n0007_p1317a10║大慧白佛言：『世尊！惑亂為有為無』？佛告大慧：『如幻，無計著相；若惑亂
TX13n0007_p1317a11║有計著相者，計著性不可滅，緣起應如外道說因緣生法』。
TX13n0007_p1317a12║惑亂之法為有為無？此大慧問佛也。佛告大慧下，此佛答也。惑亂如幻，非有
TX13n0007_p1318a01║非無。若於幻法而有計著之有無相，則計著應成為實體而不可滅，緣起而有、豈不
TX13n0007_p1318a02║同外道自在天作者能生諸法？蓋因大慧所問有無是計著相，惑亂緣起非計著也。
TX13n0007_p1318a03║庚二　第二問答
TX13n0007_p1318a04║大慧白佛言：『世尊！若惑亂如幻者，復當與餘惑作因』？佛告大慧：『非幻惑
TX13n0007_p1318a05║因，不起過故。大慧！幻不起過，無有妄想。大慧！幻者、從他明處生，非自妄想過
TX13n0007_p1318a06║習氣處生，是故不起過。大慧！此是愚夫心惑計著，非聖賢也。爾時、世尊欲重宣此
TX13n0007_p1318a07║義，而說偈言：『聖不見惑亂，中間亦無實，中間若真實，惑亂即真實，捨離一切惑
TX13n0007_p1318a08║，若有相生者，是亦為惑亂，不淨猶如翳。復次、大慧！非幻無有相似，見一切法如
TX13n0007_p1318a09║幻』。
TX13n0007_p1318a10║大慧再問幻與餘惑相因，則幻幻相生，不生聖智，惑不能離！佛告大慧：不是
TX13n0007_p1318a11║幻法為惑之因，幻法本如幻，不起過惡故；幻現時，亦不起分別妄想。譬幻具成幻
TX13n0007_p1318a12║像，非幻具自生幻，乃幻師及其咒術生。故幻法係依他起，自身不能作主，在三性
TX13n0007_p1319a01║中，屬無覆無記，隨無始業力緣起，聖人雖見幻法，不起顛倒，故幻法不起過；惑
TX13n0007_p1319a02║夫自心為計著耳。故曰：『萬法自閒，唯人自鬧』！由此觀察，則幻法不定為惑因
TX13n0007_p1319a03║，亦可起聖智而解脫惑也。偈謂如幻妄法，聖人不為惑亂，聖於惑中亦非別有真實
TX13n0007_p1319a04║，然離妄想，惑亂即真實故。幻亂中間亦即真實，此明幻法澈底是幻，非如外道妄
TX13n0007_p1319a05║計於生滅外別有一能生之不生滅者——如將幻具計為實有。離一切妄想，另有所取
TX13n0007_p1319a06║者，皆是能取心妄分別，仍是妄想未除。如目有翳，若有一法可取，皆是妄想也。
TX13n0007_p1319a07║幻無分別，即真實相，聖智如如。復次、聖智見一切法如幻，非幻無有相似，非以
TX13n0007_p1319a08║幻為喻、則無思可通，無言可立，所以佛說一切如幻。
TX13n0007_p1319a09║庚三　第三問答
TX13n0007_p1319a10║大慧白佛言：『世尊！為種種幻相計著，言一切法如幻，為異相計著？若種種幻
TX13n0007_p1319a11║相計著言一切性如幻者，世尊！有性不如幻者。所以者何？謂色種種相非因。世尊！
TX13n0007_p1319a12║無有因色種種相現，如幻。世尊！是故無種種幻相計著相似性如幻』。佛告大慧：『
TX13n0007_p1320a01║非種種幻相計著相似一切法如幻。大慧！然不實一切法，速滅如電，是則如幻。大慧
TX13n0007_p1320a02║！譬如電光剎那頃現，現已即滅，非愚夫現。如是一切性，自妄想自共相，觀察無性
TX13n0007_p1320a03║，非現色相計著』。爾時、世尊欲重宣此義而說偈言：『非幻無有譬，說法性如幻；
TX13n0007_p1320a04║不實速如電，是故說如幻』。
TX13n0007_p1320a05║大慧白佛言至計著相似性如幻，此大慧三問也。謂一切法有如幻、有不如幻，
TX13n0007_p1320a06║譬之色塵種種相現，固非皆無因而現者。無種子因，但由計著上所現者，可說為幻
TX13n0007_p1320a07║；彼不由計著而現之種種色相，不可說幻，故一切法非皆如幻。佛告大慧下，佛答
TX13n0007_p1320a08║也。蓋佛說一切法當體如幻，並非由計著時乃說如幻。諸法在阿賴耶剎那即滅，速
TX13n0007_p1320a09║如電光，凡情不覺，只見相續假相，故不能知。所以諸法本來面目即是如幻，並非
TX13n0007_p1320a10║由愚夫計著而始現，將妄想上所執之自共相觀察無性，方見諸法如幻。
TX13n0007_p1320a11║重偈之意，離幻無有譬喻，無有可說。法性不實，速起速滅，明法自體如幻，
TX13n0007_p1320a12║方說如幻。遣去愚夫妄想，乃了知諸法皆唯心、唯識，而能現之心、能變之識、亦
TX13n0007_p1321a01║如幻。
TX13n0007_p1321a02║庚四　第四問答
TX13n0007_p1321a03║大慧復白佛言：『如世尊所說，一切性無生及如幻，將無世尊前後所說自相違耶
TX13n0007_p1321a04║？說無生性如幻』。佛告大慧：『非我說無生性如幻前後相違過。所以者何？謂生無
TX13n0007_p1321a05║生，覺自心現量，有非有，外性非性，無生現。大慧！非我前後說相違過，然壞外道
TX13n0007_p1321a06║因生，故我說一切性無生。大慧！外道癡聚，欲令有無有生，非自妄想種種計著緣。
TX13n0007_p1321a07║大慧！我非有無有生，是故我以無生說而說。大慧！說性者，為攝受生死故，壞無見
TX13n0007_p1321a08║、斷見故，為我弟子攝受種種業受生處故，以性聲說攝受生死。大慧！說幻性自性相
TX13n0007_p1321a09║，為離性自性相故。墮愚夫惡見相希望，不知自心現量，壞因所作生，緣自性相計著
TX13n0007_p1321a10║，說幻、夢自性相一切法，不令愚夫惡見希望計著自及他一切法，如實處見，作不正
TX13n0007_p1321a11║論。大慧！如實處見一切法者，謂超自心現量』。爾時、世尊欲重宣此義而說偈言：
TX13n0007_p1321a12║『無生作非性，有性攝生死，觀察如幻等，於相不妄想。
TX13n0007_p1322a01║大慧復白佛言至說無生性如幻，此大慧第四問。蓋佛說一切法無生，今又說一
TX13n0007_p1322a02║切法如幻，不應相違。恐人在幻及無生上起分別執，故問佛以免之。佛告大慧下，
TX13n0007_p1322a03║此佛答也。蓋佛說了得生即無生，故說無生即如幻、是無生無滅，即有非有。妄計
TX13n0007_p1322a04║之法絕對是無，故依遍計執說無生，顯緣起說如幻，而說無生正顯如幻。外道計著
TX13n0007_p1322a05║另有一從無而有、從有而無之異因為能生，故破之曰無生。又說陰、界、入種種法
TX13n0007_p1322a06║，顯有生死輪迴流轉因果，破外道斷滅見，令諸弟子知有隨業受生死也。又說一切
TX13n0007_p1322a07║法自性相如幻者，為離二乘凡外執諸法有實性也。愚夫挾有一作者之因，能生諸法
TX13n0007_p1322a08║自性相，令離此執如實處見，了達一切唯心、唯識，超脫自心現業報境，得聖智事
TX13n0007_p1322a09║，離一切妄分別。
TX13n0007_p1322a10║重偈之意：說無生者，為外道以作者為因而生，以辨此生是無。說有性——即
TX13n0007_p1322a11║陰界入諸法——者，明有生死流轉，以破斷見。說如幻、夢者，離一切法自共相之
TX13n0007_p1322a12║妄想，由此如實了知無生如幻，不相違也。
TX13n0007_p1323a01║己三　辨名句文
TX13n0007_p1323a02║『復次、大慧！當說名、句、形身相。善觀名、句、形身菩薩摩訶薩，隨入義、
TX13n0007_p1323a03║句、形身，疾得阿耨多羅三藐三菩提；如是覺已，覺一切眾生。大慧！名身者，謂若
TX13n0007_p1323a04║依事立名，是名名身。句身者，謂句有義身，自性決定究竟，是名句身。形身者，謂
TX13n0007_p1323a05║顯示名句，是名形身。又、形身者，謂長短高下。又句身者，謂徑跡，如象、馬、人
TX13n0007_p1323a06║獸等所行徑跡，得句身名。大慧！名及形者，謂以名說無色四陰，故說名；自相現，
TX13n0007_p1323a07║故說形。是名名、句、形身。說名、句、形身相分齊，應當修學』！爾時、世尊欲重
TX13n0007_p1323a08║宣此義而說偈言：『名身與句身，及形身差別，凡夫愚計著，如象溺深泥。
TX13n0007_p1323a09║此段即五明之聲明。名句形、即名、句、文。一名、一句、一文、曰名句文，
TX13n0007_p1323a10║多名、多句、多文、曰名句文身。佛囑諸菩薩善觀能詮之名、句、文身，而後可以
TX13n0007_p1323a11║自覺覺他，不為所縛。名及名身，依一一法而立。句及句身，依一一法上差別義而
TX13n0007_p1323a12║立，即於法上所有決定究竟之義。文、即文字，謂是名、句所依而能顯示名、句之
TX13n0007_p1324a01║差別者。名、句、文、皆是音聲上之分位假，不為所惑，方得其用。文身亦曰形身
TX13n0007_p1324a02║，如物表現之形狀故。句身又如徑跡，喻以句而尋義，猶以象、馬等之徑跡而尋象
TX13n0007_p1324a03║馬。又名謂受、想、行、識之四陰，以名詮立，無自形體，不同色蘊有自形狀；色
TX13n0007_p1324a04║形即文。然此名、句、文身，皆心不相應行假法，勿著為實，菩薩應當修學以自悟
TX13n0007_p1324a05║悟他耳。重偈之意：一切法皆唯心，況名、句、文身為聲之分位？隨文計著，則是
TX13n0007_p1324a06║不了如幻，自陷陷他，如象溺深泥，難以出離矣。
TX13n0007_p1324a07║己四　辨止記論
TX13n0007_p1324a08║庚一　長行
TX13n0007_p1324a09║『復次、大慧！未來世智者，以離一異、俱不俱見相，我所通義，問無智者。彼
TX13n0007_p1324a10║即答言：此非正問，謂色等常無常，為異不異？如是涅槃諸行，相所相，求那所求那
TX13n0007_p1324a11║，造所造，見所見，塵及微塵，修與修者，如是比展轉相如是等問，而言佛說無記止
TX13n0007_p1324a12║論。非彼癡人之所能知，謂聞慧不具故。如來應供等正覺令彼離恐怖句故，說言無記
TX13n0007_p1325a01║，不為記說。又止外道見論故，而不為說。大慧！外道作如是說：謂命即是身，如是
TX13n0007_p1325a02║等無記論。大慧！彼諸外道愚癡，於因作無記論，非我所說。大慧！我所說者，離攝
TX13n0007_p1325a03║所攝，妄想不生，云何止彼？大慧！若攝所攝計著者，不知自心現量，故止彼。大慧
TX13n0007_p1325a04║！如來應供等正覺，以四種記論為眾生說法。大慧！止記論者，我時時說，為根未熟
TX13n0007_p1325a05║，不為熟者。復次、大慧！一切法離所作因緣不生，無作者故，一切法不生。大慧！
TX13n0007_p1325a06║何故一切性離自性？以自覺觀時，自共性相不可得，故說一切法不生。何故一切法不
TX13n0007_p1325a07║可持來，不可持去？以自共相，欲持來無所來，欲持去無所去，是故一切法離持來去
TX13n0007_p1325a08║。大慧！何故一切諸法不滅？謂性自性相無故，一切法不可得，故一切法不滅。大慧
TX13n0007_p1325a09║！何故一切法無常？謂相起無常性，是故說一切法無常。大慧！何故一切法常？謂相
TX13n0007_p1325a10║起無生性，無常常，故說一切法常』。
TX13n0007_p1325a11║此段明佛對來問者，無不隨其所宜而答。然或問者愚癡無智，先存異見，縱與
TX13n0007_p1325a12║之言，難教領會，故亦有止其所問不為記答之一門以對付彼。然此乃佛之不思議方
TX13n0007_p1326a01║便，愚者不能模仿。蓋愚者遇不能判斷之處，輒假佛之止句以為護符，此佛所以不
TX13n0007_p1326a02║得不辨別也。從唐譯意：謂未來世有愚癡無智不通達佛所說義，執四句見，向諸智
TX13n0007_p1326a03║者無理瑣問，此智者自當止之曰：此非正問，而不為答。謂問色等五陰之自相及常
TX13n0007_p1326a04║無常共相為一為異，離有為所顯涅槃無為法及依他起之有為法為一為異，生、住、
TX13n0007_p1326a05║異、滅之四相與所相之色、聲、香、味、觸、法等為一為異，如是乃至求那、所求
TX13n0007_p1326a06║那——謂能依之德相及所依之實體——，造所造——謂能造之四大種及所造之十有
TX13n0007_p1326a07║對色：眼、耳、鼻、舌、身、色、聲、香、味、觸——，見所見——謂能見之見分
TX13n0007_p1326a08║及所見相分——，塵及微塵——謂大地土石及極細微塵——，修與修者——所修之
TX13n0007_p1326a09║行及能修之人等為一為異？為俱不俱？如是種種對待之相，展轉相問，皆由不通達
TX13n0007_p1326a10║佛智第一義，故佛弟子止而不為記論。然此諸問亦非全不為答，如來遇有智者，無
TX13n0007_p1326a11║不答之。但邪問者，以愚癡故，或聞慧未具故，深妙之理，非所能知，不能令其悟
TX13n0007_p1326a12║入，反添妄想分別，生其恐怖，故不為記別也。復次、為止息外道妄立作者見——
TX13n0007_p1327a01║如自在天、上帝等——之論止不為說，非對於正問而不示答也。外道執命即身，云
TX13n0007_p1327a02║身死命即斷；或云身與命異，身死命可相續不斷。均以作者為能造萬物因，彼等亦
TX13n0007_p1327a03║云不可思議，止他人問，作無記論，然全非佛說也。佛說離能取之心及所取之法，
TX13n0007_p1327a04║不生妄想，何須用止？外道由妄想所計之物，本來無有，離佛法真實義，不了自心
TX13n0007_p1327a05║現量，全為妄想塞蔽，只有暫時止之，俟根熟時再為之說。譬如答彼小兒，萬難喻
TX13n0007_p1327a06║以大義，俟其長成曉事，乃為解釋。佛對根未熟者，亦復如是。此為別時意趣，有
TX13n0007_p1327a07║時對慧具根熟者，未嘗不廣說也。所以佛說不可思議，即在思議中明，并不止遏他
TX13n0007_p1327a08║人不許問也。四種記論，詳下重頌。
TX13n0007_p1327a09║一切法不生者，離所生及能作者之因故。外道計生生者不生，佛從根本取消其
TX13n0007_p1327a10║計，故曰不生。一切法離自性者，在自己分別覺觀上所現之一切法自共相都不可得
TX13n0007_p1327a11║，所謂如是心起即有如是相現，皆自心分別耳。一切法無來無去者，能取分別心起
TX13n0007_p1327a12║，當處所取相現，起無所來，滅無所去。一切法不滅者，一切法皆唯識，如龜毛、
TX13n0007_p1328a01║兔角無自體相之可得，何由可滅？一切法無常者，分別心起，自他、因果相即隨之
TX13n0007_p1328a02║剎那剎那而起，起相無常，還他無常。一切法常者，了相起即無相起，分別而有，
TX13n0007_p1328a03║不分別即無，無常即無無常，故無常常。又、無常者，從來無常，永久無常，恆常
TX13n0007_p1328a04║普遍無常，眾生至佛，法法無常，無常常恆無常，故無常常。又、無常相所顯之性
TX13n0007_p1328a05║是常，故無常常。上明佛法無不可說，但皆唯心所現、唯識所變，說即無說，皆不
TX13n0007_p1328a06║思議。如有不智，或先橫一惡見來者，則不可與言而止其問耳。
TX13n0007_p1328a07║庚二　重頌
TX13n0007_p1328a08║爾時、世尊欲重宣此義，而說偈言：『記論有四種：一向、反詰問，分別、及止
TX13n0007_p1328a09║論；以制諸外道。有及非有生，僧佉、毗舍師，一切悉無記，彼如是顯示。正覺所分
TX13n0007_p1328a10║別，自性不可得，以離於言說，故說離自性』。
TX13n0007_p1328a11║佛有問必答，然答有四種：一、一向答，如此經之酬大慧菩薩，隨問隨答。二
TX13n0007_p1328a12║、反詰問，因所問之不正，或有含糊，反詰之使其悟。如昔有問佛曰：我一切法不
TX13n0007_p1329a01║受。佛反詰曰：此語受否？蓋此句義亦在一切法內也。三、分別答，來問理有差別
TX13n0007_p1329a02║，須分別以答之。如問：有靈魂否？靈魂之義，極其含混，世人所謂靈魂，佛法並
TX13n0007_p1329a03║無此名，然世俗及耶教皆計有之。破執應答曰：無。隨俗、亦可假說受熏持種之阿
TX13n0007_p1329a04║賴耶，曰有。四、止論答，即長行所明者。四答佛所恆用，而止論多以制外道邪見
TX13n0007_p1329a05║用之也。僧佉、數論師，計因中有果者。毗舍、勝論師，計因中無果者。種種計從
TX13n0007_p1329a06║無而有，從有而無，皆不可酬對而記別者。佛了一切唯心皆不可得，不可得故，離
TX13n0007_p1329a07║於言說，言說皆假詮也。了能詮所詮之智亦假智，皆不證實，故說離自性也。
TX13n0007_p1329a08║戊四　四果差別門
TX13n0007_p1329a09║己一　請許
TX13n0007_p1329a10║爾時、大慧菩薩摩訶薩復白佛言：『世尊！惟願為說諸須陀洹、須陀洹趣差別通
TX13n0007_p1329a11║相。若菩薩摩訶薩善解須陀洹趣差別通相，及斯陀含、阿那含、阿羅漢方便相，分別
TX13n0007_p1329a12║知已，如是如是為眾生說法，謂二無我相及二障淨，度諸地相，究竟通達，得諸如來
TX13n0007_p1330a01║不思議究竟境界，如眾色摩尼，善能饒益一切眾生，以一切法境界無盡身財，攝養一
TX13n0007_p1330a02║切』。佛告大慧：『諦聽！諦聽！善思念之！今為汝說』。大慧白佛言：『善哉！世
TX13n0007_p1330a03║尊！唯然、聽受』。
TX13n0007_p1330a04║上明緣起之幻、涅槃之常、皆是唯心，故常住法非滅此心別有。維摩經所謂『
TX13n0007_p1330a05║無離文字說解脫相，文字性離即解脫』相也。由此大慧菩薩繼問小乘四果，以明迷
TX13n0007_p1330a06║執於涅槃者。一、菩薩若知小乘所修之行、所得之果，以之為鑒，可得不墮。二、
TX13n0007_p1330a07║明了小乘法，則遇小乘根器可以為之說法。所以請佛開示四果所修方便行相及所得
TX13n0007_p1330a08║果，離人我相，進離法我及斷二障，以自利利他也。
TX13n0007_p1330a09║己二　解說
TX13n0007_p1330a10║庚一　正答四果
TX13n0007_p1330a11║辛一　長行
TX13n0007_p1330a12║壬一　別明四果
TX13n0007_p1331a01║佛告大慧：『有三種須陀洹、須陀洹果差別。云何為三？謂下、中、上。下者，
TX13n0007_p1331a02║極七有生。中者，三、五有生而般涅槃。上者，即彼生而般涅槃。此三種有三結：下
TX13n0007_p1331a03║、中、上。云何三結？謂身見、疑、戒取。是三結差別，上上昇進，得阿羅漢。大慧
TX13n0007_p1331a04║！身見有二種：謂俱生及妄想。如緣起妄想自性妄想。譬如依緣起自性，種種妄想自
TX13n0007_p1331a05║性計著生，以彼非有非無，非有無，無實妄想相故。愚夫妄想，種種妄想自性相計著
TX13n0007_p1331a06║，如熱時燄，鹿渴水想，是須陀洹妄想身見。彼以人無我攝受無性，斷除久遠無知計
TX13n0007_p1331a07║著。大慧！俱生者，須陀洹身見，自他身等四陰，無色相故。色生、造及所造故，展
TX13n0007_p1331a08║轉相因相故，大種及色不集故。須陀洹觀有無品不現，身見則斷，如是身見斷，貪則
TX13n0007_p1331a09║不生，是名身見相。大慧！疑相者，謂得法善見相故，及先二種身見妄想斷故，疑法
TX13n0007_p1331a10║不生。不於餘處起大師見，為淨不淨，是名疑相須陀洹斷。大慧！戒取者云何？須陀
TX13n0007_p1331a11║洹不取戒，謂善見受生處苦相故，是故不取。大慧！取者，謂愚夫決定受習苦行，為
TX13n0007_p1331a12║眾具樂故求受生。彼則不取，除回向自覺勝，離妄想，無漏法相行方便，受持戒支，
TX13n0007_p1332a01║是名須陀洹取戒相斷。須陀洹斷三結，貪、癡不生。若須陀洹作是念：此諸結我不成
TX13n0007_p1332a02║就者，應有二過：墮身見，及諸結不斷』。大慧白佛言：『世尊！世尊說眾多貪欲，
TX13n0007_p1332a03║彼何者貪斷』？佛告大慧：『愛樂女人，纏綿貪著，種種方便，身口惡業受現在樂，
TX13n0007_p1332a04║種未來苦，彼則不生。所以者何？得三昧正受樂故，是故彼斷，非趣涅槃貪斷。大慧
TX13n0007_p1332a05║！云何斯陀含相？謂頓照色相妄想生相見相不生，善見禪趣相故，頓來此世，盡苦際
TX13n0007_p1332a06║、得涅槃，是故名斯陀含。大慧！云何阿那含？謂過去、未來、現在色相性非性生，
TX13n0007_p1332a07║見過患使，妄想不生故及結斷故，名阿那含。大慧！阿羅漢者，謂諸禪、三昧、解脫
TX13n0007_p1332a08║、力、明，煩惱苦妄想非性故，名阿羅漢』。大慧白佛言：『世尊！世尊說三種阿羅
TX13n0007_p1332a09║漢，此說何等阿羅漢？世尊！為得寂靜一乘道？為菩薩摩訶薩方便示現阿羅漢？為佛
TX13n0007_p1332a10║化化』？佛告大慧：『得寂靜一乘道聲聞，非餘。餘者行菩薩行，及佛化化，巧方便
TX13n0007_p1332a11║本願故，於大眾中示現受生，為莊嚴佛眷屬故。
TX13n0007_p1332a12║須陀洹、華有二譯：一、從反面譯曰逆流，言已能逆生死流也。二、從正面譯
TX13n0007_p1333a01║曰預流，言已預於聖智流也。下根者，人間天上七往回，中根、或五番或三番往回
TX13n0007_p1333a02║，上根者、即生證涅槃。三根之斷三結，亦下、中、上。結者，煩惱結縛之謂。身
TX13n0007_p1333a03║見者，五陰聚中所起之我我所見。疑者，對三寶、四諦不明了尊信。戒取者，貪三
TX13n0007_p1333a04║界內之福報而修苦行。初果斷惑，本有五鈍：貪、瞋、癡、慢、疑，五利：身、邊
TX13n0007_p1333a05║、邪、見、戒、之十使，今舉三而攝十也。畢竟斷盡，成阿羅漢。所斷身見有二：
TX13n0007_p1333a06║一、俱生而有，二、分別所起。俱生者，與身俱生而同有，通六、七識俱有。分別
TX13n0007_p1333a07║所起者，僅第六識有，依俱生身見起分別身見，如依緣起起於妄想、非有非無：所
TX13n0007_p1333a08║計我及我所皆妄想相，如龜毛、兔角之本無，故非有；愚夫種種計著，故非無。亦
TX13n0007_p1333a09║與渴鹿取陽燄為水，同其妄想。故須陀洹至證果時，人無我智現前，即頓斷久所計
TX13n0007_p1333a10║著之分別身見也。至俱生身見，則須陀洹進觀自他身及受、想、行、識四陰，展轉
TX13n0007_p1333a11║相因，剎那相續，虛幻不實，無有自相及積聚相可得，上根則頓斷——亦有非頓斷
TX13n0007_p1333a12║——證阿羅漢果，中、下亦漸斷之。斷疑相者，謂於四諦、三寶決不起疑，於人無
TX13n0007_p1334a01║我空相亦不起疑。除三寶外，不於餘外道處以為大師，確知其餘皆生死流轉之有漏
TX13n0007_p1334a02║法也。斷戒取者，所有凡夫貪求三界福報，修習種種邪妄苦行，觀察三界無不是苦
TX13n0007_p1334a03║，決不取之。須陀洹並非不持戒，但以所行持之戒德，迴向自覺聖智境界，故持戒
TX13n0007_p1334a04║非有為行也。然須陀洹於此不起分別，亦不見斷結之須陀洹，亦不見所斷之三結，
TX13n0007_p1334a05║證此果後，貪欲澈底不生，不圖現樂而招後苦，以得定樂，世間欲樂無復貪取，然
TX13n0007_p1334a06║而進取涅槃之心則未息耳。斯陀含、譯曰一往來，言一來人間也。因不了知色相唯
TX13n0007_p1334a07║心所現而起色相分別，故來人間一次；但由善觀察禪趣相，故來一次而了。阿那含
TX13n0007_p1334a08║、譯不還，言已不來人間欲界，即在色界天上涅槃。此果已將三世之色相有無見及
TX13n0007_p1334a09║睡眠患習等分別斷盡。阿羅漢、譯無生，三界諸惑斷盡不生，證諸禪定、三解脫門
TX13n0007_p1334a10║、五力、三明、悉皆具足，煩惱妄想息滅淨盡。
TX13n0007_p1334a11║佛別明四果至阿羅漢果，大慧忽問佛說阿羅漢有三種：一、為一向取寂靜無為
TX13n0007_p1334a12║、不發菩薩心者，二、為菩薩退小行方便者，三、為佛所化現、為莊嚴者，此中何
TX13n0007_p1335a01║指？佛答：所指乃第一種，非餘二種。蓋餘二皆方便示現，行菩薩行，莊嚴佛土者
TX13n0007_p1335a02║也。
TX13n0007_p1335a03║壬二　結明唯心
TX13n0007_p1335a04║『大慧！於妄想處，種種說法，謂得果、得禪。禪者、入禪、悉遠離故，示現得
TX13n0007_p1335a05║自心現量，得果相，說名得果。復次、大慧！欲超禪、無量、無色界者，當離自心現
TX13n0007_p1335a06║量相。大慧！受想正受，超自心現量者，不然。何以故？有心量故』。
TX13n0007_p1335a07║依妄想分別處說種種法，明分別亦非完全有過患，須觀察得果得禪皆隨自心量
TX13n0007_p1335a08║分別而現，離法自相而無可得。又、小乘得滅受想定以為無心，不過前六識及七識
TX13n0007_p1335a09║一分不起耳，八識仍有，所以仍是唯心。
TX13n0007_p1335a10║辛二　重頌
TX13n0007_p1335a11║爾時、世尊欲重宣此義而說偈言：『諸禪、四無量，無色三摩提、一切受想滅，
TX13n0007_p1335a12║心量彼無有。須陀槃那果，往來及不還，及與阿羅漢，斯等心惑亂。禪者、禪及緣，
TX13n0007_p1336a01║斷知、見真諦，此則妄想量，若覺得解脫』。
TX13n0007_p1336a02║種種禪定也，四無量心也，無色定也，滅想定也，一切皆無實體。四果、二乘
TX13n0007_p1336a03║，亦復唯心所現，不能離於分別及惑亂也。離於分別，見真實相，了達此皆分別心
TX13n0007_p1336a04║所緣，不但人我斷，法我亦可離矣。
TX13n0007_p1336a05║庚二　別明二覺
TX13n0007_p1336a06║『復次、大慧！有二種覺：謂觀察覺，及妄想相攝受計著建立覺。大慧！觀察覺
TX13n0007_p1336a07║者，謂若覺性自性相，選擇離四句不可得，是名觀察覺。大慧！彼四句者，謂離一異
TX13n0007_p1336a08║、俱不俱、有無非有非無、常無常，是名四句。大慧！此四句離，是名一切法。大慧
TX13n0007_p1336a09║！此四句觀察一切法，應當修學。大慧！云何妄想相攝受計著建立覺？謂妄想相攝受
TX13n0007_p1336a10║計著，堅、濕、煖、動不實妄想相四大種，宗、因相、譬喻計著，不實建立而建立，
TX13n0007_p1336a11║是名妄想相攝受計著建立覺。是名二種覺相。若菩薩摩訶薩成就此二覺相，人法無我
TX13n0007_p1336a12║相究竟善知，方便無所有覺，觀察行地得初地，入百三昧，得差別三昧，見百佛及百
TX13n0007_p1337a01║菩薩，知前後際各百劫事，光照百剎土；知上上地相，大願殊勝神力自在，法雲灌頂
TX13n0007_p1337a02║，當得如來自覺地，善繫心十無盡句，成熟眾生，種種變化，光明莊嚴，得自覺聖樂
TX13n0007_p1337a03║三昧正受。
TX13n0007_p1337a04║第一觀察覺，即觀察智，選擇者亦觀察義，此為菩薩所修，與前所明觀察義禪
TX13n0007_p1337a05║、攀緣如禪、及遠離四句門，同一功行。謂觀察一切法離四句相而不可得。平常所
TX13n0007_p1337a06║謂離一切法，即是離四句見，故此亦可曰遠離四句所修觀智。第二取著分別相建立
TX13n0007_p1337a07║智，通於二乘及外道。蓋小乘法執智與外道取心外法同。取四大種實有，於其上立
TX13n0007_p1337a08║一宗，立一因，又立一喻，妄想計著之不足，又以言說而建立，皆心外取法相之過
TX13n0007_p1337a09║，如小乘一切有部等。菩薩觀此二種覺，澈了二乘過患，乃能通達二乘所斷之人我
TX13n0007_p1337a10║及不能斷之法我，於是究竟成就人法二無我相智，入於初地，得種種百法門，法利
TX13n0007_p1337a11║無盡；漸登十地而得佛覺，不捨離華嚴十無盡大願，乃至菩薩果後亦不離此，自覺
TX13n0007_p1337a12║覺他，安住三昧。
TX13n0007_p1338a01║庚三　四大造色
TX13n0007_p1338a02║『復次、大慧！菩薩摩訶薩當善四大造色。云何菩薩善四大造色？大慧！菩薩摩
TX13n0007_p1338a03║訶薩作是覺：彼真諦者，四大不生。於彼四大不生，作如是觀察。觀察已，覺名相妄
TX13n0007_p1338a04║想分齊，自心現分齊，外性非性，是名心現妄想分齊，謂三界。觀彼四大造色性離，
TX13n0007_p1338a05║四句通淨，離我我所，如實相，自相分段住，無生自相成。大慧！彼四大種云何生造
TX13n0007_p1338a06║色？謂津潤妄想大種，生內外水界；堪能妄想大種，生內外火界；飄動妄想大種，生
TX13n0007_p1338a07║內外風界；斷截色妄想大種，生內外地界。色及虛空俱，計著邪諦，五陰集聚，四大
TX13n0007_p1338a08║造色生。大慧！識者、因樂種種跡境界故，餘趣相續。大慧！地等四大及造色等，有
TX13n0007_p1338a09║四大緣，非彼四大緣。所以者何？謂性、形相、處所、作、方便無性，大種不生。大
TX13n0007_p1338a10║慧！性、形相、處所、作、方便和合生，非無形。是故四大造色相，外道妄想非我。
TX13n0007_p1338a11║四大造色者，謂能造四大、所造根塵也。佛說原為假設，并非先有四大極微造
TX13n0007_p1338a12║出根身器界，以皆唯識所變，即前在諸識生滅門所假設之大種自性；離言說第一義
TX13n0007_p1339a01║，即為二見境界。所以外道及二乘雖計著各有不同，皆執有四大之實法，墮於斷常
TX13n0007_p1339a02║、有無之見，故誡菩薩應了知彼等妄想而作是四大皆空之觀。觀察妄想所取相如空
TX13n0007_p1339a03║華，華本無生，四大依於妄想而計，四大亦實不生，畢竟覺知三界一切名相，皆是
TX13n0007_p1339a04║自心妄想所現分際，所計心外之法，皆諸識自變之相分，焉有能造色之四大？四大
TX13n0007_p1339a05║不能造色，亦無有能造四大者。四大之自體相，畢竟虛幻，離於四句，乃安住於本
TX13n0007_p1339a06║無生滅如實相處，成無生相。佛說四大，因破二乘、凡夫執身心為實有，彼等反執
TX13n0007_p1339a07║四大為實，故此為說皆是妄想。謂有妄想之津潤種而生內根身水、外器界水，妄想
TX13n0007_p1339a08║之堪能——熾盛義——種而生內根身火、外器界火，飄動生風，斷截——隔斷割截
TX13n0007_p1339a09║義——生地，亦復如是。又、計離四大色法外有虛空，種種計實有之邪見，不了知
TX13n0007_p1339a10║自心現，計五陰能集聚，色法四大所造。故佛告大慧以第六識因樂種種言說境界故
TX13n0007_p1339a11║，造業感招天人等趣，相續受生。二乘、外道計四大能造色等塵根，但四大則無能
TX13n0007_p1339a12║為緣以造之者。謂有形處四大作方便因，四大初無形體，故四大不從他造生。此小
TX13n0007_p1340a01║乘外道之妄執，實非佛說，此在成唯識論上廣破之。最初佛意原為小乘不了無我，
TX13n0007_p1340a02║為之說析空觀，令由分析觀空，假說身器為四大之微塵所集；若昧於設教之意而妄
TX13n0007_p1340a03║想分別，計著實有，則鄰於外道矣。
TX13n0007_p1340a04║庚四　五陰性相
TX13n0007_p1340a05║『復次、大慧！當說諸陰自性相。云何諸陰自性相？相謂五陰。云何五？謂色、
TX13n0007_p1340a06║受、想、行、識。彼四陰非色，謂受、想、行、識。大慧！色者，四大及造色各各異
TX13n0007_p1340a07║相。大慧！非無色有四數，如虛空。譬如虛空過數相，離於數，而妄想言一虛空。大
TX13n0007_p1340a08║慧！如是陰過數相，離於數，離性非性，離四句。數相者，愚夫言說，非聖賢也。大
TX13n0007_p1340a09║慧！聖者如幻種種色像，離異不異施設。又如夢影士夫身，離異不異故。大慧！聖智
TX13n0007_p1340a10║趣同陰妄想現，是名諸陰自性相，汝當除滅。滅已，說寂靜法，斷一切佛剎諸外道見
TX13n0007_p1340a11║。大慧！說寂靜時，法無我見淨，及入不動地。入不動地已，無量三昧自在，及得意
TX13n0007_p1340a12║生身，得如幻三昧，通達究竟力、明、自在，救攝饒益一切眾生，猶如大地載育眾生
TX13n0007_p1341a01║。菩薩摩訶薩普濟眾生，亦復如是。
TX13n0007_p1341a02║色、即能造四大及所造色。四陰非色，說為四者，以虛空喻，虛空離於數也。
TX13n0007_p1341a03║在妄想分別上可說為一虛空，四陰亦然，在分別上假說為四，非如色法有各各異相
TX13n0007_p1341a04║也。說數隨愚夫所分別，非聖智境。不但四陰如是，觀色如幻，亦離異不異之四句
TX13n0007_p1341a05║施設。譬之夢中人境，非一非異，聖智悟夢境無所有，凡夫不能了知此聖智趣，起
TX13n0007_p1341a06║色陰等妄想。能觀察皆自心分別所見，但離分別，別無色等生滅，則於一切剎中破
TX13n0007_p1341a07║除外道見，清淨二無我智現前。入菩薩不動地，得無量三昧門，究竟通達十力、三
TX13n0007_p1341a08║明、八大自在，為一切眾生所依止，又長養一切眾生善根，猶地載萬類也。
TX13n0007_p1341a09║庚五　辨涅槃相
TX13n0007_p1341a10║辛一　長行
TX13n0007_p1341a11║『復次、大慧！諸外道有四種涅槃。云何為四？謂性自性非性涅槃，種種相性非
TX13n0007_p1341a12║性涅槃，自相自性非性覺涅槃，諸陰自共相相續流注斷涅槃；是名諸外道四種涅槃，
TX13n0007_p1342a01║非我所說法。大慧！我所說者，妄想識滅名為涅槃』。大慧白佛言：『世尊不建立八
TX13n0007_p1342a02║識耶』？佛言：『建立』。大慧白佛言：『若建立者，云何離意識，非七識』？佛告
TX13n0007_p1342a03║大慧：『彼因及彼攀緣故，七識不生。意識者，境界分段計著生，習氣長養藏識，意
TX13n0007_p1342a04║俱我我所計著，思惟因緣生，不壞身相，藏識因攀緣自心現境界計著心聚生，展轉相
TX13n0007_p1342a05║因。譬如海浪，自心現境界風吹，若生若滅，亦如是。是故意識滅，七識亦滅』。
TX13n0007_p1342a06║外道所計四種涅槃：一、謂諸法自性無性，計先本無後滅無為涅槃。二、謂諸
TX13n0007_p1342a07║法實有種種法體而絕滅之，計無色界涅槃。三、謂覺心心所悉皆斷滅，計無想定涅
TX13n0007_p1342a08║槃。四、謂五陰自共滅，三界滅，此小乘之所計。此經專明大乘法門，小乘計亦例
TX13n0007_p1342a09║同於外道也。小乘及外道，不了唯心，非如來涅槃。佛說涅槃，乃虛妄分別之識滅
TX13n0007_p1342a10║，此指第六識虛妄境界分別滅，說斷有漏六識曰涅槃也。然遍計所執，通於六、七
TX13n0007_p1342a11║識，佛立八識，應遍計執之六、七識皆斷，所以大慧問何不言亦斷第七。佛答大慧
TX13n0007_p1342a12║意謂：染第六滅，染第七亦自滅。蓋第七識只執第八異熟為我，第八之異熟識依第
TX13n0007_p1343a01║六所造善惡業招感，故第八為第七之所緣，而第六又為第八之因；六不造業，第八
TX13n0007_p1343a02║無所受報，第七亦失所緣，不得生虛妄我執矣。所以第六之妄想分別斷，第七亦斷
TX13n0007_p1343a03║。因第六種種計著熏習長養藏識中之我執種子，第七我執由此相續不斷，執有不壞
TX13n0007_p1343a04║我相，故第七識又以藏識中我執種為因，而藏識現行又為第七之所緣。八識心聚展
TX13n0007_p1343a05║轉相生，重要關係，仍在第六。初地後，六、七同轉，藏識內習氣漸漸除滅，入於
TX13n0007_p1343a06║如來智境。下以喻顯，海流喻染第八，浪喻染前七識；言諸境皆由自心現，不了知
TX13n0007_p1343a07║即是無明，喻為境界風吹起種種識浪。無明者，即第六不明一切境界皆自心現，第
TX13n0007_p1343a08║六如悟境唯心現，所以浪滅海平。故染第六識滅，染識盡滅。然則妄想識滅即涅槃
TX13n0007_p1343a09║，可明矣！
TX13n0007_p1343a10║辛二　重頌
TX13n0007_p1343a11║爾時、世尊欲重宣此義，而說偈言：『我不涅槃性，所作及與相，妄想爾燄識，
TX13n0007_p1343a12║此滅我涅槃。彼因、彼攀緣，意趣等成身，與因者是心，為識之所依。如水大流盡，
TX13n0007_p1344a01║波浪則不起，如是意識滅，種種識不生。
TX13n0007_p1344a02║佛說不以能作及所作法之自體相而說涅槃，執取心外有法，但由分別境界識滅
TX13n0007_p1344a03║，即無明所知二障滅，名得涅槃。彼第六識為第八識因，第八又為第七所緣，所以
TX13n0007_p1344a04║諸識依止而展轉聚生。若意識分別、習氣斷，諸識種種虛妄不生，譬之大流水止，
TX13n0007_p1344a05║波浪不興。
TX13n0007_p1344a06║庚六　辨妄想相
TX13n0007_p1344a07║辛一　長行
TX13n0007_p1344a08║壬一　佛許說
TX13n0007_p1344a09║『復次、大慧！今當說妄想自性分別通相。若妄想自性分別通相善分別，汝及餘
TX13n0007_p1344a10║菩薩摩訶薩離妄想，到自覺聖，外道通趣善見，覺攝所攝妄想斷，緣起種種相、妄想
TX13n0007_p1344a11║自性行不復妄想。
TX13n0007_p1344a12║以前所說種種妄想，尚未專明，故此告以許說種種妄想差別之相。通者，此差
TX13n0007_p1345a01║別相貫通諸妄想也。妄想能離，自覺可證，由此善觀察凡外通之妄想，能取所取
TX13n0007_p1345a02║之心皆息，則於緣起諸法不再有妄想矣。
TX13n0007_p1345a03║壬二　總標
TX13n0007_p1345a04║『大慧！云何妄想自性分別通相？謂言說妄想，所說事妄想，相妄想，利妄想，
TX13n0007_p1345a05║自性妄想，因妄想，見妄想，成妄想，生妄想，不生妄想，相續妄想，縛不縛妄想
TX13n0007_p1345a06║，是名妄想自性分別通相。
TX13n0007_p1345a07║此總標十二種差別妄想，菩薩皆應通達。
TX13n0007_p1345a08║壬三　別釋
TX13n0007_p1345a09║『大慧！云何言說妄想？謂種種妙音歌詠之聲、美樂計著，是名言說妄想。大慧
TX13n0007_p1345a10║！云何所說事妄想？謂有所說事自性，聖智所知，依彼而生言說妄想，是名所說事妄
TX13n0007_p1345a11║想。大慧！云何相妄想？謂即彼所說事，如鹿渴想，種種計著而計著，謂堅、濕、煖
TX13n0007_p1345a12║、動相，一切性妄想，是名相妄想。大慧！云何利妄想？謂樂種種金銀珍寶，是名利
TX13n0007_p1346a01║妄想。大慧！云何自性妄想？謂自性持此如是不異惡見妄想，是名自性妄想。大慧！
TX13n0007_p1346a02║云何因妄想？謂若因、若緣，有無分別因相生，是名因妄想。大慧！云何見妄想？謂
TX13n0007_p1346a03║有無、一異、俱不俱惡見，外道妄想計著妄想，是名見妄想。大慧！云何成妄想？謂
TX13n0007_p1346a04║我我所想，成決定論，是名成妄想。大慧！云何生妄想？謂緣有無性生計著，是名生
TX13n0007_p1346a05║妄想。大慧！云何不生妄想？謂一切性本無生無種，因緣生無因身，是名不生妄想。
TX13n0007_p1346a06║大慧！云何相續妄想？謂彼俱相續，如金縷，是名相續妄想。大慧！云何縛不縛妄想
TX13n0007_p1346a07║？謂縛不縛因緣計著，如士夫方便若縛、若解，是名縛不縛妄想。於此妄想自性分別
TX13n0007_p1346a08║通相，一切愚夫計著有無。大慧！計著緣起而計著者，種種妄想計著自性。如幻示現
TX13n0007_p1346a09║種種之身，凡夫妄想見種種異幻。大慧！幻與種種非異非不異：若異者，幻非種種因
TX13n0007_p1346a10║；若不異者，幻與種種無差別，而見差別；是故非異非不異。是故大慧！汝及餘菩薩
TX13n0007_p1346a11║摩訶薩，如幻緣起、妄想自性，異不異、有無，莫計著』！
TX13n0007_p1346a12║先別釋十二妄想相，後誡菩薩莫計著。十二相者：第一妄想，謂在音樂歌誦言
TX13n0007_p1347a01║說上起計著。第二、謂在聖智所知離言說諸法實際上，依佛方便假立言說，在所說
TX13n0007_p1347a02║之事上計著。第三、謂在諸佛菩薩所證離言實際，不了唯心，起五陰、四大等一切
TX13n0007_p1347a03║法自共相計著。第四、謂貪利計著。第五、謂此一法自性如此，決定不同於別法，
TX13n0007_p1347a04║於法之自性計著。第六、謂在因緣上分別有無，因中有果無果，而起因緣有無計著
TX13n0007_p1347a05║。第七、謂計著四句見，唯自己之見為獨一無二。第八、謂計著我我所與心相應而
TX13n0007_p1347a06║起——成、即相應義。第九、謂諸法由何因緣，或無因而生，於生計著。第十、謂
TX13n0007_p1347a07║一切法之本有一無種無因無生而自有者，本無生故，計著不生。第十一、計著諸法
TX13n0007_p1347a08║為我之所有，如針穿線，線為針之所有。相續者、相屬義。第十二、計著有能縛所
TX13n0007_p1347a09║縛及能解所解者。由此十二差別妄想，凡愚不達唯心，計有計無，如依緣起而生妄
TX13n0007_p1347a10║想，如見種種幻物幻身，妄計分別。然幻無差別，故非異；由種種計而有差別，故
TX13n0007_p1347a11║非不異。是故菩薩於幻不應計著。
TX13n0007_p1347a12║辛二　重頌
TX13n0007_p1348a01║爾時、世尊欲重宣此義而說偈言：『心縛於境界，覺想智隨轉，無所有及勝，平
TX13n0007_p1348a02║等智慧生。妄想自性有，於緣起則無，妄想或攝受，緣起非妄想。種種支分生，如幻
TX13n0007_p1348a03║則不成，彼相有種種，妄想則不成。彼相則是過，皆從心縛生，妄想無所知，於緣起
TX13n0007_p1348a04║妄想。此諸妄想性，即是彼緣起，妄想有種種，於緣起妄想。世諦、第一義，第三無
TX13n0007_p1348a05║因生，妄想說世諦，斷則聖境界。譬如修行事，於一種種現，於彼無種種，妄想相如
TX13n0007_p1348a06║是。譬如種種翳，妄想眾色現，翳無色非色，緣起不覺然。譬如鍊真金，遠離諸垢穢
TX13n0007_p1348a07║，虛空無雲翳，妄想淨亦然。無有妄想性，及有彼緣起，建立及誹謗，悉由妄想壞。
TX13n0007_p1348a08║妄想若無性而有緣起性，無性而有性，有性無性生。依因於妄想，而得彼緣起，相、
TX13n0007_p1348a09║名常相隨，而生諸妄想。究竟不成就，則度諸妄想，然後智清淨，是名第一義。妄想
TX13n0007_p1348a10║有十二，緣起有六種，自覺知爾燄，彼無有差別。五法為真實，自性有三種，修行分
TX13n0007_p1348a11║別此，不越於如如。眾相及緣起，彼名起妄想，彼諸妄想相，從彼緣起生。覺慧善觀
TX13n0007_p1348a12║察，無緣、無妄想，成已無有性，云何妄想覺？彼妄想自性，建立二自性，妄想種種
TX13n0007_p1349a01║現，清淨聖境界。妄想如畫色，緣起計妄想，若異妄想者，則依外道論。妄想說所想
TX13n0007_p1349a02║，因見和合生，離二妄想者，如是則為成』。
TX13n0007_p1349a03║心為境界所縛則為妄想，了知無所有相，即是佛之平等智慧。次明種種取執皆
TX13n0007_p1349a04║妄想有，非緣起有，故緣起非妄想。次以幻喻，種種支體雖有幻相，而實不成，奚
TX13n0007_p1349a05║為分別？次言起種種妄想相之過，皆由心為妄境所縛，妄想不能了知，故於緣起妄
TX13n0007_p1349a06║為分別，實則妄想處即緣起，種種妄想皆不於緣起中起。次明二諦之外更無第三，
TX13n0007_p1349a07║計之即是外道無因生論。世諦之妄想斷，即第一義諦聖智境。譬如修觀行者，於一
TX13n0007_p1349a08║境中觀水、觀火皆可觀見，喻妄想種種相心現無實。又如翳目視眾幻色，喻妄想於
TX13n0007_p1349a09║緣起中生諸相。譬如鍊真金四句，喻妄想、緣起二性清淨，顯圓成自性也。次言但
TX13n0007_p1349a10║離妄想，非無緣起，計有計無，皆由妄想之壞。進明緣起亦不可得，妄想若無，有
TX13n0007_p1349a11║漏之緣起法亦隨而滅。若無妄想仍執有緣起者，則是無有而有。若明緣起法仍尋名
TX13n0007_p1349a12║執相，仍是不離妄想；若知妄想所依緣起一切不成，則妄想度盡而為清淨第一義智
TX13n0007_p1350a01║。在世諦說、妄想有十二種，隨六塵境界而緣起。若在自覺境上無有差別，故五法
TX13n0007_p1350a02║、三自性名言安立雖有差別，若修行者觀察皆是真如，以皆離妄想故。若依於緣起
TX13n0007_p1350a03║而妄計種種名相，則妄想皆依於緣起而有，得自覺聖智善為觀察，知三自性皆無有
TX13n0007_p1350a04║自性，云何妄起分別？故知妄離則性即三無性。種種清淨境界亦妄想現，妄想無實
TX13n0007_p1350a05║，猶如畫色。不了緣起而起妄想，則墮於外道論，故有能妄想之妄想及所妄想之外
TX13n0007_p1350a06║境、和合而生妄想妄境；若離此能所二分別，則離二自性而顯圓成矣。
TX13n0007_p1350a07║丁二　大菩提果
TX13n0007_p1350a08║戊一　自證智
TX13n0007_p1350a09║己一　聖智一乘門
TX13n0007_p1350a10║庚一　請許
TX13n0007_p1350a11║大慧菩薩摩訶薩復白佛言：『世尊！惟願為說自覺聖智相及一乘，若自覺聖智相
TX13n0007_p1350a12║及一乘，我及餘菩薩善自覺聖智相及一乘，不由於他，通達佛法』。佛告大慧：『諦
TX13n0007_p1351a01║聽！諦聽！善思念之！當為汝說』。大慧白佛言：『唯然、受教』。
TX13n0007_p1351a02║前共涅槃果明二乘亦隨分證，然不同如來涅槃者，因實見有三界生死而生厭離
TX13n0007_p1351a03║，趣證生空涅槃。所以佛即從共果上廣說緣起及常皆是唯心假立，說無二乘所證之
TX13n0007_p1351a04║法，亦無能證四果之人，將二乘未究竟之執著，皆盪盡無遺，就此可以迴向入於大
TX13n0007_p1351a05║般涅槃。以下乃專明大乘之大菩提果，大菩提果、即是自覺聖智，亦即法華佛之知
TX13n0007_p1351a06║見，此如來極果不同二乘及菩薩。雖諸法性相法界常住，本來如是，然未得佛智，
TX13n0007_p1351a07║終未究盡。所以大果非二乘所能得，菩薩亦有無明未盡。此科復分為二：曰自證智
TX13n0007_p1351a08║，有四門。曰利他智，有廿一門，明大乘利他方便種種無盡也。今先說不共二乘之
TX13n0007_p1351a09║菩薩成佛自證果、初聖智一乘門。
TX13n0007_p1351a10║大慧菩薩所問自覺聖智行相及一乘行相，正是菩薩有自得智、無師智者方能成
TX13n0007_p1351a11║就。不由於他者，顯聲聞、緣覺必須聞佛音聲觀察四諦、十二緣起，即獨覺亦必藉
TX13n0007_p1351a12║心外他境而悟。
TX13n0007_p1352a01║庚二　解說
TX13n0007_p1352a02║辛一　長行
TX13n0007_p1352a03║壬一　正說
TX13n0007_p1352a04║佛告大慧：『前聖所知，轉相傳授，妄想無性。菩薩摩訶薩獨一靜處，自覺觀察
TX13n0007_p1352a05║，不由於他離見妄想，上上昇進，入如來地，是名自覺聖智相。大慧！云何一乘相？
TX13n0007_p1352a06║謂得一乘道覺，我說一乘。云何得一乘道覺？謂攝所攝妄想，如實處不生妄想，是名
TX13n0007_p1352a07║一乘覺。大慧！一乘覺者，非餘外道、聲聞、緣覺、梵天王等之所能得，唯除如來，
TX13n0007_p1352a08║以是故說名一乘』。
TX13n0007_p1352a09║此佛正說自覺聖智及一乘覺體相，皆過去諸佛之遺教流傳，前授後承，無逾於
TX13n0007_p1352a10║此。妄想無性，乃修行剋果之正觀，亦此經之綱領。蓋妄想分別由執著名相，離名
TX13n0007_p1352a11║絕相，法性本空了不可得，所以菩薩即此不由於他了不可得之處，頓超悟入。此離
TX13n0007_p1352a12║妄想，即顯大乘之定慧法，獨靜自覺，非外道如石壓草之定力所及。自然覺悟，同
TX13n0007_p1353a01║佛知見，歷昇諸地而入佛境，是名自覺聖智行相。此明菩薩發心，即通佛慧，然非
TX13n0007_p1353a02║靜如土木而廣修無所修而修之萬行焉。梵語菩提，古譯為道，玄奘法師正譯為覺。
TX13n0007_p1353a03║此處一乘道覺，蓋雙舉之。大乘法為最上上乘，為不共法，又賅括一切法，故曰一
TX13n0007_p1353a04║乘。蓋以其能取所取之妄想不生，即是前云妄想無性，而無分別智與諸法實際如如
TX13n0007_p1353a05║相應，無有乖礙。此乃大乘妙智，二乘望而莫及，外道、梵天更難攀緣；故如來乘
TX13n0007_p1353a06║無上甚深，斯為第一。
TX13n0007_p1353a07║壬二　問答一乘覺
TX13n0007_p1353a08║大慧白佛言：『世尊！何故說三乘而不說一乘』？佛告大慧：『不自般涅槃法，
TX13n0007_p1353a09║故不說一切聲聞、緣覺一乘。以一切聲聞、緣覺，如來調伏，授寂靜方便而得解脫，
TX13n0007_p1353a10║非自己力，是故不說一乘。復次、大慧！煩惱障業習氣不斷，故不說一切聲聞、緣覺
TX13n0007_p1353a11║一乘。不覺法無我，不離分段死，故說三乘。大慧！彼諸一切起煩惱過習氣斷及覺法
TX13n0007_p1353a12║無我，彼一切起煩惱過習氣斷，三昧樂味著非性，無漏界覺；覺已、復入出世間上上
TX13n0007_p1354a01║無漏界滿足眾具，當得如來不思議自在法身』。
TX13n0007_p1354a02║前來佛答自覺智、一乘覺之義，大慧無不通達。唯既說一乘矣，何故仍有三乘
TX13n0007_p1354a03║安立？佛答以為實施權之設教也。蓋二乘須待佛法戒調伏，寂靜離妄，非己力而得
TX13n0007_p1354a04║解脫也。復次、為智障及業習氣不斷故，但破人我執未破法執故，但離分段生死不
TX13n0007_p1354a05║離變易生死故，為二乘而說三乘。倘能離去以上過患，則可從小入大，除去所耽迷
TX13n0007_p1354a06║之三昧味著，即於所證境界而悟，發菩薩心，趨達佛地。
TX13n0007_p1354a07║辛二　重頌
TX13n0007_p1354a08║爾時、世尊欲重宣此義而說偈言：『諸天及梵乘，聲聞、緣覺乘，諸佛如來乘，
TX13n0007_p1354a09║我說此諸乘。乃至有心轉，諸乘非究竟，若彼心滅盡，無乘及乘者。無有乘建立，我
TX13n0007_p1354a10║說為一乘；引導眾生故，分別說諸乘。解脫有三種，及與法無我，煩惱智慧等，解脫
TX13n0007_p1354a11║則遠離。譬如海浮木，常隨波浪轉，聲聞愚亦然，相風所漂蕩。彼起煩惱滅，餘習煩
TX13n0007_p1354a12║惱愚，味著三昧樂，安住無漏界。無有究竟趣。亦復不退還，得諸三昧身，乃至劫不
TX13n0007_p1355a01║覺。譬如昏醉人，酒消然後覺，彼覺法亦然，得佛無上身』。
TX13n0007_p1355a02║首四句明因有種種相待之法，故說諸乘。乃至有心轉至解脫則遠離十二句，明
TX13n0007_p1355a03║乃至有能乘所乘、能起所起、能取所取之心，皆非究竟。若一切妄想不生，則能乘
TX13n0007_p1355a04║之人、所乘之乘，皆由於分別建立，離此擾繞，故說一乘。所以對一乘之如來乘而
TX13n0007_p1355a05║說有種種乘者，為引導眾生故，為解脫眾生故。要以達法無我，遠離二障，得無分
TX13n0007_p1355a06║別平等智，入三解脫門，一切解脫。譬如海浮木至得佛無上身十六句，明二乘如海
TX13n0007_p1355a07║中浮木，逐波浪而轉動無定，喻其愚智不了境界唯心，便為無明境界風飄蕩；煩惱
TX13n0007_p1355a08║雖滅，餘習仍在，所以二乘不過得到滅受想定耳。然二乘非外道可比，以二乘已得
TX13n0007_p1355a09║不退轉，外道仍須退墮；二乘已能斷惑，外道但伏惑故。故二乘只可名得三昧身，
TX13n0007_p1355a10║不能謂為得菩提身、法身。雖經劫壞，安然不動，如醉三昧之酒不能清醒，非醒覺
TX13n0007_p1355a11║大乘法不能成佛。
TX13n0007_p1355a12║己二　意生身相門
TX13n0007_p1356a01║庚一　誡聽
TX13n0007_p1356a02║爾時、世尊告大慧菩薩摩訶薩言：『意生身分別通相，我今當說，諦聽！諦聽！
TX13n0007_p1356a03║善思念之』。大慧白佛言；『善哉！世尊！唯然、受教』。
TX13n0007_p1356a04║意生身相，明佛菩薩得神應大用與二乘不同。佛不待問而直告誡聽者，以前在
TX13n0007_p1356a05║修行方便門已略明，此再從證成地位而說其差別相也。
TX13n0007_p1356a06║庚二　正說
TX13n0007_p1356a07║辛一　長行
TX13n0007_p1356a08║壬一　總標
TX13n0007_p1356a09║佛告大慧：『有三種意生身。云何為三？所謂三昧樂正受意生身，覺法自性性意
TX13n0007_p1356a10║生身，種類俱生無行作意生身。修行者了知，初地上上增進相，得三種身。
TX13n0007_p1356a11║意生身者，以變化身譬同意識，想到何方即到何方，無空間之阻礙；想到萬年
TX13n0007_p1356a12║即到萬年，無時間之隔斷。譬如吾人念佛，想依正莊嚴之極樂世界，即現心中；又
TX13n0007_p1357a01║如讀至法華授記弟子當來成佛，一若各各剎土宛在眼前，此從喻立名也。從法立名
TX13n0007_p1357a02║，則廣義之等無間意，八識皆曰意；狹義之意，屬於六七二識。到菩薩位轉識成智
TX13n0007_p1357a03║，並非滅此二識。蓋二識上分別二執全斷，俱生執亦隨分斷除，與智相應之意心王
TX13n0007_p1357a04║，轉成清淨末那意識，現諸化身。佛果上八識全轉，湛然相續，即為自受用身；由
TX13n0007_p1357a05║七識現他受用身；前六識現種種化身；故意生身通於佛及菩薩。三種身相之第一種
TX13n0007_p1357a06║，初地至七地可得；第二、八至十地可得；第三、唯佛獨有。然十地亦分得，明得
TX13n0007_p1357a07║如實修行一乘法者，漸增上地而得三身。
TX13n0007_p1357a08║壬二　別釋
TX13n0007_p1357a09║『大慧！云何三昧樂正受意生身？謂第三、第四、第五地，三昧樂正受故，種種
TX13n0007_p1357a10║自心寂靜，安住心海，起浪識相不生，知自心現境界性非性，是名三昧樂正受意生身
TX13n0007_p1357a11║。大慧！云何覺法自性性意生身？謂第八地觀察覺了如幻等法，悉無所有，身心轉變
TX13n0007_p1357a12║，得如幻三昧及餘三昧門，無量相、力、自在、明，如妙華莊嚴迅疾如意；猶如幻、
TX13n0007_p1358a01║夢、水月、鏡像，非造非所造，如造所造，一切色種種支分具足莊嚴，隨入一切佛剎
TX13n0007_p1358a02║大眾，通達自性法故，是名覺法自性性意生身。大慧！云何種類俱生無行作意生身？
TX13n0007_p1358a03║所謂覺一切佛法，緣自得樂相，是名種類俱生無行作意生身。
TX13n0007_p1358a04║三昧樂正受意生身原為初地至七地得，此舉中而攝前後也。蓋平等正受三昧樂
TX13n0007_p1358a05║，在三、四地纔顯，所以發光、燄慧表其光明熾盛。由是自心所現種種之相，絕不
TX13n0007_p1358a06║分別，心無動搖，不為識浪所轉，了一切法無性而能現身無礙。雖然安住三昧，而
TX13n0007_p1358a07║常上求下化，皆是此意生身功用。覺法自性性意生身者，七地以前修行，尚須用功
TX13n0007_p1358a08║以自精進，至八地觀行成熟故，於無相觀中得無功用行，了知第一義空。身心轉變
TX13n0007_p1358a09║者，轉我愛執藏之根本依，故得無量三昧及無量相好、神力、自在、光明而迅疾如
TX13n0007_p1358a10║意。雖非四大造色之身，而現身土分分具足；雖現相好，猶如幻、夢、影、像。通
TX13n0007_p1358a11║達諸法即心自性，唯心為性。種類俱生無行作意生身者，遍器世間、有情世間、正
TX13n0007_p1358a12║覺世間而現佛身，乃至異種異類之身，隨感而應。無行作者，言不假造作功用之境
TX13n0007_p1359a01║界。自證稱性圓滿無漏功德，與十方三世諸佛，平等平等。
TX13n0007_p1359a02║壬三　結勸
TX13n0007_p1359a03║『大慧！於彼三種身相，觀察覺了，應當修學』！
TX13n0007_p1359a04║三種身大用如是，應觀察而覺了，覺了而修學也。
TX13n0007_p1359a05║辛二　重頌
TX13n0007_p1359a06║爾時、世尊欲重宣此義而說偈言：『非我乘大乘，非說亦非字，非諦、非解脫，
TX13n0007_p1359a07║非無有境界。然乘摩訶衍，三摩提自在，種種意生身，自在華莊嚴』。
TX13n0007_p1359a08║如來乘無乘相可得，非音聲、非文字所建立，非所證得之諦，非能解脫之智，
TX13n0007_p1359a09║非一切無所有之無相境；雖一切皆非，而一切皆是菩薩及佛乘。此大乘種種正受，
TX13n0007_p1359a10║種種自在，種種意生身等，因行具足，果海莊嚴，一切皆非，即是妄想無性，即是
TX13n0007_p1359a11║無有分別，即乘一乘大乘。正如心經所謂：無智亦無得，以無所得故，涅槃菩提、
TX13n0007_p1359a12║無不得成。又前四句、起信論所謂如實空，後四句、則如實不空。真俗圓融，空有
TX13n0007_p1360a01║雙照，大乘法門，依此而設。
TX13n0007_p1360a02║己三　五無間業門
TX13n0007_p1360a03║庚一　請許
TX13n0007_p1360a04║爾時、大慧菩薩摩訶薩白佛言：『世尊！如世尊說：若男子、女人，行五無間業
TX13n0007_p1360a05║，不入無擇地獄。世尊！云何男子、女人行五無間業不入無擇地獄』？佛告大慧：『
TX13n0007_p1360a06║諦聽！諦聽！善思念之！當為汝說』。大慧白佛言：『善哉！世尊！唯然受教』。
TX13n0007_p1360a07║造五無間罪業，必墮無間地獄。阿鼻、梵語，華言無間，此經譯為無擇，受苦
TX13n0007_p1360a08║無間義。名業曰無間者，因以果而得名，此六離合之有財釋。造無間業眾生，不能
TX13n0007_p1360a09║成佛，現生不能解脫，而佛何言此等男女不墮獄耶？
TX13n0007_p1360a10║庚二　正說
TX13n0007_p1360a11║辛一　長行
TX13n0007_p1360a12║壬一　標名
TX13n0007_p1361a01║佛告大慧：『云何五無間業？所謂殺父、母、及害羅漢、破壞眾僧、惡心出佛身
TX13n0007_p1361a02║血。
TX13n0007_p1361a03║此先標五無間業之名。
TX13n0007_p1361a04║壬二　別釋
TX13n0007_p1361a05║癸一　內五無間
TX13n0007_p1361a06║『大慧！云何眾生母？謂愛更受生，貪喜俱；如緣母立。無明為父，生入、處聚
TX13n0007_p1361a07║落。斷二根本，名害父母。彼諸使不現，如鼠毒發，諸法究竟斷彼，名害羅漢。云何
TX13n0007_p1361a08║破僧？謂異相諸陰和合積聚，究竟斷彼，名為破僧。大慧！不覺外自共相，自心現量
TX13n0007_p1361a09║七識身，以三解脫無漏惡想，究竟斷彼七種識佛，名為惡心出佛身血。若男子、女人
TX13n0007_p1361a10║行此無間事者，名五無間，亦名無間等。
TX13n0007_p1361a11║此對自己內心所作無間事言。謂貪愛潤生，貪喜相俱，滋養眾生招生死之業種
TX13n0007_p1361a12║，喻愛是母，殺母、即殺此貪愛也。又、無明為父者，因無明為發業之惑，故喻為
TX13n0007_p1362a01║父，殺父者、即殺此無明也。此二煩惱為牽自心受生死身之根本，故須斷。諸使不
TX13n0007_p1362a02║現者，言十使隨眠隱而不現，有時為境緣所搖動，仍然發現，如鼠毒然，隱後仍發
TX13n0007_p1362a03║。故於諸煩惱使，究竟拔斷，令不再生，正如害不起惑無生之阿羅漢。五陰眾法，
TX13n0007_p1362a04║和合聚生，喻和合僧；一一無有異相可得，亦無和合，故喻如破僧也。佛為覺義，
TX13n0007_p1362a05║眾生有漏八識皆有妄覺，因不覺知自心現量，取心外之自共相故。以無漏之三解脫
TX13n0007_p1362a06║觀智，斷此惡覺。惡覺喻佛，出佛身血，喻除去其煩惱漏法，乃轉識成智而非斷滅
TX13n0007_p1362a07║也。無間等，言現身實證平等解脫。
TX13n0007_p1362a08║癸二　外五無間
TX13n0007_p1362a09║『復次、大慧！有外無間，今當演說。汝及餘菩薩摩訶薩聞是義已，於未來世不
TX13n0007_p1362a10║墮愚癡。云何五無間？謂先所說無間，若行此者，於三解脫一一不得無間等法。除此
TX13n0007_p1362a11║已，餘化神力現無間等；謂聲聞化神力，菩薩化神力，如來化神力。為餘作無間罪者
TX13n0007_p1362a12║除疑悔過，為勸發故，神力變化現無間等。無有一向作無間事，不得無間等。除覺自
TX13n0007_p1363a01║心現量，離身、財妄想，離我我所攝受，或時遇善知識，解脫餘趣相續妄想』。
TX13n0007_p1363a02║外五、蓋對內五而言。眾生愚癡，或不明內五之密意，而亦實造五無間業，誤
TX13n0007_p1363a03║為解脫。造外五無間，定墮無間獄。除佛三乘聖者方便權現，為令眾生除疑悔過，
TX13n0007_p1363a04║神力示同造業者外，未有實造而不獲報者也。然而如有覺知唯心所造，離內外法，
TX13n0007_p1363a05║離能所取，現雖不得解脫，來世亦可遇善知識，妄想不生而得解脫。悟無間獄亦是
TX13n0007_p1363a06║此心，墮而不墮。如昔阿闍世王，業報成熟，獄境現前，覺得水火寒熱罪器諸苦，
TX13n0007_p1363a07║發大怖畏，生懺悔心，蒙佛開示，悟五蘊空，心意清泰。
TX13n0007_p1363a08║辛二　重頌
TX13n0007_p1363a09║爾時、世尊欲重宣此義而說偈言：『貪愛名為母，無明則為父，覺境識為佛，諸
TX13n0007_p1363a10║使為羅漢，陰集名為僧，無間次第斷。謂是五無間，不入無擇獄』。
TX13n0007_p1363a11║表內無間業，次第斷諸惑，假名為五無間，故不入獄。雖未重頌外無間業，然
TX13n0007_p1363a12║而可以反證實作者必墮獄。
TX13n0007_p1364a01║己四　諸佛知覺門
TX13n0007_p1364a02║庚一　問
TX13n0007_p1364a03║爾時、大慧菩薩復白佛言：『世尊！惟願為說佛之知覺。世尊！何等是佛之知覺
TX13n0007_p1364a04║』？
TX13n0007_p1364a05║佛之知覺，即諸佛體性之自覺聖智。以此正明大菩提果，故請佛說之也。
TX13n0007_p1364a06║庚二　答
TX13n0007_p1364a07║辛一　長行
TX13n0007_p1364a08║佛告大慧：『覺人法無我，了知二障，離二種死，斷二煩惱，是名佛之知覺。聲
TX13n0007_p1364a09║聞、緣覺得此法者，亦名為佛，以是因緣故我說一乘』。
TX13n0007_p1364a10║佛之知覺，斷人我、法我二執，斷煩惱、所知二障，了分段、變易二生死，斷
TX13n0007_p1364a11║根本、枝末二煩惱。若二乘能得之者，亦佛矣。此正說一乘之果覺。
TX13n0007_p1364a12║辛二　重頌
TX13n0007_p1365a01║爾時、世尊欲重宣此義而說偈言：『善知二無我，二障煩惱斷，永離二種死，是
TX13n0007_p1365a02║名佛知覺』。
TX13n0007_p1365a03║頌意同於答語，誡諸菩薩善巧了知。以上諸佛知覺門竟，亦即大菩提果之第一
TX13n0007_p1365a04║自利智四門竟。明佛自證菩提果乃無上之果，一切現證自利，最圓滿，最究竟。
TX13n0007_p1365a05║戊二　化他智
TX13n0007_p1365a06║己一　四等密意門
TX13n0007_p1365a07║庚一　問
TX13n0007_p1365a08║爾時、大慧菩薩白佛言：『世尊！何故世尊於大眾中唱如是言：我是過去一切佛
TX13n0007_p1365a09║；及種種受生，我爾時作曼陀轉輪聖王，六牙大象，及鸚鵡鳥，釋提桓因，善眼僊人
TX13n0007_p1365a10║，如是等百千生經說』？
TX13n0007_p1365a11║前明如來實智不可思議，菩薩學佛者以得此佛果而為究竟。然大乘自證必化他
TX13n0007_p1365a12║，故大果上有種種權巧方便利濟眾生之妙智。下一門明果上化他大用亦不可思議，
TX13n0007_p1366a01║是故實智為體，權智為用，佛果功德，無量無盡，如法華方便品讚嘆佛之二智云：
TX13n0007_p1366a02║假使滿世間舍利弗猶稻、麻、竹、葦之多，亦不能測度之。法身大士如彌勒，猶須
TX13n0007_p1366a03║請問。如文殊，亦不過推往事而言。可見二乘對於菩薩，前地對於後地，乃至等覺
TX13n0007_p1366a04║對於佛境，均有莫明之妙。但菩薩達佛密意，亦能用佛之所用。佛之利他，譬喻、
TX13n0007_p1366a05║方便廣為假說有無量差別，有無窮委曲，所謂『三藏、十二部教義無非荊棘，千七
TX13n0007_p1366a06║百則公案皆是葛籐』，要須一一透脫得過，乃能應用無礙。今者大慧當機，為後來
TX13n0007_p1366a07║修行者方便，一一要抉擇顯了之，使知由證妙果，有斯妙用，而起盡虛空遍法界不
TX13n0007_p1366a08║思議大行願。菩薩因中發菩提心，以方便為究竟，見無量無邊世界眾生纏縛煩惱沈
TX13n0007_p1366a09║埋生死故，救濟之心亦無窮盡。如法華壽量品明種種度眾生無有休歇，不問果前果
TX13n0007_p1366a10║後。所以菩薩應善覺知如來權巧方便祕密之藏，則以佛事門中、隨手拈來，皆成妙
TX13n0007_p1366a11║用，事事皆不思議利樂。
TX13n0007_p1366a12║大慧恐後來眾生於我是過去一切佛句，隨言取義，將疑為十方三世只有一釋迦
TX13n0007_p1367a01║成佛，世界眾生將無成佛之分，同於外道不平等因。又、過去世受金輪王、象、鳥
TX13n0007_p1367a02║、帝釋、外道、仙人、種種百千生身，何故皆是佛之所現？故請問於佛。
TX13n0007_p1367a03║庚二　答
TX13n0007_p1367a04║辛一　長行
TX13n0007_p1367a05║佛告大慧：『以四等故，如來應供等正覺於大眾中，唱如是言：我爾時作拘留孫
TX13n0007_p1367a06║，拘那含牟尼，迦葉佛。云何四等？謂字等、語等、法等、身等，是名四等。以四種
TX13n0007_p1367a07║等故，如來應供等正覺，於大眾中唱如是言。云何字等？若字稱我為佛，彼字亦稱一
TX13n0007_p1367a08║切諸佛；彼字自性無有差別，是名字等。云何語等？謂我六十四種梵音言語相生，彼
TX13n0007_p1367a09║諸如來應供等正覺亦如是六十四種梵音言語相生，無增無減，無有差別，迦陵頻伽、
TX13n0007_p1367a10║梵音聲性。云何身等？謂我與諸佛法身及色身相好，無有差別，除為調伏彼彼諸趣差
TX13n0007_p1367a11║別眾生故，示現種種差別色身，是名身等。云何法等？謂我及彼佛，得三十七菩提分
TX13n0007_p1367a12║法，略說佛法無障礙智。是名四等。是故如來應供等正覺，於大眾中唱如是言』。
TX13n0007_p1368a01║以相等、平等、均等故，故佛即是一切佛，一切佛即我。此中所舉過去三佛，
TX13n0007_p1368a02║即賢劫第一、二、三佛，釋迦是第四尊。所謂我者，本無我相，乃是唯識諸法假名
TX13n0007_p1368a03║。第一、字平等者，稱我、是此佛字，種彼過去諸佛亦是此佛字，以佛字等故我即
TX13n0007_p1368a04║諸佛也。第二、語平等者，圓音一演，均等普遍，佛佛功用，無有差別。六十四種
TX13n0007_p1368a05║者，梵音有八轉聲，聲各具八德，六十四種，佛佛相同。迦陵頻伽、譯妙音鳥，喻
TX13n0007_p1368a06║佛音聲超一切聲。以語平等故，我即彼。第三、身平等者，諸佛法身平等平等；應
TX13n0007_p1368a07║身三十二相，八十種好，無二無別；化身示現隨機，別而不別。以身平等故，我即
TX13n0007_p1368a08║彼。第四、法平等者，佛佛同證三十七菩提分、及一切智無礙，應一切機無礙，說
TX13n0007_p1368a09║一切法無礙，無礙即無分別。以法平等故，我即彼。此二、三、四等、亦顯佛語、
TX13n0007_p1368a10║身、意三輪不思議教化之妙用平等也。單答前意而未答後意者，正顯心、佛、眾生
TX13n0007_p1368a11║三無差別，即此亦可通答佛即眾生。復次、若言前生是某，轉生為某，究竟何事從
TX13n0007_p1368a12║前生轉至於後生？於中須了實無一我於中流轉，各皆因緣所生，唯心所變，各各相
TX13n0007_p1369a01║同，故亦可以四等答之，實無報可受、無身可現也。
TX13n0007_p1369a02║辛二　重頌
TX13n0007_p1369a03║爾時、世尊欲重宣此義而說偈言：『迦葉、拘留孫，拘那含是我，以此四種等，
TX13n0007_p1369a04║我為佛子說』。
TX13n0007_p1369a05║過去諸佛即我之四平等密意，乃為菩薩演說，可見非二乘凡夫所知也。
TX13n0007_p1369a06║己二　依二密法門
TX13n0007_p1369a07║庚一　問
TX13n0007_p1369a08║大慧復白佛言：『如世尊所說：我從某夜得最正覺，乃至某夜入般涅槃，於其中
TX13n0007_p1369a09║間乃至不說一字，亦不已說、當說，不說是佛說。世尊！如來應供等正覺何因說言：
TX13n0007_p1369a10║不說是佛說』？
TX13n0007_p1369a11║佛之一切不說，畢竟無所說，當有密意。大慧恐後人懷疑，故須打破此關。
TX13n0007_p1369a12║庚二　答
TX13n0007_p1370a01║辛一　長行
TX13n0007_p1370a02║佛告大慧：『我因二法故，作如是說。云何二法？謂緣自得法及本住法，是名二
TX13n0007_p1370a03║法。因此二法故，我如是說。云何緣自得法？若彼如來所得，我亦得之，無增無減。
TX13n0007_p1370a04║緣自得法，究竟境界，離言說妄想，離字二趣。云何本住法？謂古先聖道，如金銀等
TX13n0007_p1370a05║性，法界常住，若如來出世，若不出世，法界常住。如趣彼城道，譬如士夫行曠野中
TX13n0007_p1370a06║，見向古城平坦正道，即隨入城，受如意樂。大慧！於意云何？彼作是道及城中種種
TX13n0007_p1370a07║樂耶』？答言：『不也』。佛告大慧：『我及過去一切諸佛，法界常住，亦復如是。
TX13n0007_p1370a08║是故說言：我從某夜得最正覺，乃至某夜入般涅槃，於其中間不說一字，亦不已說、
TX13n0007_p1370a09║當說』。
TX13n0007_p1370a10║二法者，依二種密法，非言詮表面所明者。自得者，即自證聖智。本住者，即
TX13n0007_p1370a11║未成佛以前本來如是者。自覺境界佛佛相同，離言說相，離分別相，離名字相，所
TX13n0007_p1370a12║以終日雖說，畢竟未嘗說到。是不思議親證諸法實性，乃本有之法，如金之在礦，
TX13n0007_p1371a01║性本是金。佛出世不出世，法界法性，常住不變。又如遵循古道而行，行道入城受
TX13n0007_p1371a02║樂，道與城樂皆是現成，非彼之所造作。眾生迷故，在安樂中受顛倒苦，佛隨機以
TX13n0007_p1371a03║止息其惑念而顯彼真性，故佛說法並非造作，佛出世不出世，法界眾生之真性常住
TX13n0007_p1371a04║也。乃至飛潛，濕化、大地、山河，恆轉法輪而無一字可得。因其如是，還他如是
TX13n0007_p1371a05║，所以古人有曰：『古鏡不磨，照天照地。古鏡既磨，照天照地』。然則法豈有增
TX13n0007_p1371a06║減耶？豈有說耶？
TX13n0007_p1371a07║辛二　重頌
TX13n0007_p1371a08║爾時、世尊欲重宣此義而說偈言：『我某夜成道，至某夜涅槃，於此二中間，我
TX13n0007_p1371a09║都無所說。緣自得、法住，故我作是說：彼佛及與我，悉無有差別』。
TX13n0007_p1371a10║十方三世佛，皆不說一字。所以者何？緣自得法、本住法、無有差別故。
TX13n0007_p1371a11║己三　法離有無門
TX13n0007_p1371a12║庚一　請許
TX13n0007_p1372a01║爾時、大慧菩薩復請世尊：『惟願為說一切法有無有相，令我及餘菩薩摩訶薩離
TX13n0007_p1372a02║有無有相，疾得阿耨多羅三藐三菩提』。佛告大慧：『諦聽！諦聽！善思念之！當為
TX13n0007_p1372a03║汝說』。大慧白佛言：『善哉！世尊！唯然、受教』。
TX13n0007_p1372a04║前來明佛終日說而實無所說，然而離言說相非不說也，非世間有無相可以限定
TX13n0007_p1372a05║分別。於是大慧乃思及一切法有無相之當離，所以請佛垂許開示，令諸菩薩乃至後
TX13n0007_p1372a06║世眾生得離邊見，通達佛意，學佛行，行佛事。
TX13n0007_p1372a07║庚二　解說
TX13n0007_p1372a08║辛一　長行
TX13n0007_p1372a09║佛告大慧：『此世間依有二種，謂依有及無，墮性非性，欲見不離離相。大慧！
TX13n0007_p1372a10║云何世間依有？謂有世間因緣生非不有，從有生非無有生。大慧！彼如是說者，是說
TX13n0007_p1372a11║世間無因。大慧！云何世間依無？謂受貪、恚、癡性已，然後妄想計著貪、恚、癡性
TX13n0007_p1372a12║非性。大慧！若不取有性者，性相寂靜故，謂諸如來、聲聞、緣覺，不取貪、恚、癡
TX13n0007_p1373a01║性為有為無。大慧！此中何等為壞者』？大慧白佛言：『世尊！若彼取貪、恚、癡性
TX13n0007_p1373a02║，後不復取』。佛告大慧：『善哉！善哉！汝如是解。大慧！非但貪、恚、癡性非性
TX13n0007_p1373a03║為壞者，於聲聞、緣覺及佛亦是壞者。所以者何？謂內外不可得故，煩惱性異不異故
TX13n0007_p1373a04║。大慧！貪、恚、癡若內若外不可得，貪、恚、癡性無身故，無取故，非佛、聲聞、
TX13n0007_p1373a05║緣覺是壞者。佛、聲聞、緣覺自性解脫故，縛與縛因非性故。大慧！若有縛者，應有
TX13n0007_p1373a06║縛，是縛因故。大慧！如是說壞者，是名無有相。大慧！因是故，我說「寧取人見如
TX13n0007_p1373a07║須彌山，不起無所有增上慢空見」，大慧！無所有增上慢者，是名為壞。墮自共相見
TX13n0007_p1373a08║希望，不知自心現量，見外性無常剎那展轉壞，陰界入相續流注變滅，離文字相妄想
TX13n0007_p1373a09║，是名為壞者』。
TX13n0007_p1373a10║此世眾生專依有無二種以起種種分別，墮有無二見，並未曾夢見於出世之法，
TX13n0007_p1373a11║妄謂已明出世之相，此是妄取之一。又、依有而起有見者，以為有世間之法，有實
TX13n0007_p1373a12║在因緣生之，則非非有，而此法乃從實有而生，非從無而生。如是之有見，歸根結
TX13n0007_p1374a01║底，落於無因。又依無而起無見者，以已起貪、瞋、癡心後，又在獨頭意識上起妄
TX13n0007_p1374a02║想說空。在計空時，三毒始終未斷，惑已經起，業已經造，計為空故亦無懺悔行為
TX13n0007_p1374a03║，則終須招苦矣！所謂行在有中，妄說為空。口說並不心行，於己造罪而曰無罪，
TX13n0007_p1374a04║見人作福而曰無福。又有見佛及菩薩、二乘親證諸法空實性，淨斷三毒而不取者，
TX13n0007_p1374a05║亦妄計彼貪、瞋、癡等行為。如不取其有性，則其性相亦自寂靜，不受其有。以之
TX13n0007_p1374a06║妄擬佛及二乘亦不過不取三毒之性，故不起有無見。佛問大慧：行有計無，如實證
TX13n0007_p1374a07║空，此二見誰為破壞者？大慧答以：彼有三毒之性，復妄計取無者，佛即印可，以
TX13n0007_p1374a08║彼不但於自所造惑、業計之為無，而且壞於佛法，以其妄執惡取空之斷滅無見，將
TX13n0007_p1374a09║業果法、修行法、乃至解脫法，悉皆撥棄不存，是壞世間法又壞出世間法也。佛及
TX13n0007_p1374a10║聖眾，以了內外性不可得，親證三毒體性本空，無法為縛，亦無縛者，安住二空解
TX13n0007_p1374a11║脫之中，並非妄取為空，無可壞故，非是壞者。不為三毒所縛，又非被縛之者，縛
TX13n0007_p1374a12║因縛果畢竟空寂。聖人親證如實空性，不同凡夫壞有為無之增上慢空見。撥無因果
TX13n0007_p1375a01║，是十使中邪見，是惡見中最重惡見，故甯取有不取無見；有障出世，不障人天善
TX13n0007_p1375a02║故。然對無見比較，有見過輕，非言有見之可取也。自得聖智，是空曰空。未得為
TX13n0007_p1375a03║得，未證為證，曰增上慢。未證於空，妄取曰空，所以為壞佛法，所以仍墮入自共
TX13n0007_p1375a04║相希求。不知唯心，見外有陰、界、入諸法差別無常，展轉變滅，從變滅處計著為
TX13n0007_p1375a05║空。虛妄分別此空，以為如來所說離文字相，此皆無見之過也。
TX13n0007_p1375a06║辛二　重頌
TX13n0007_p1375a07║爾時、世尊欲重宣此義而說偈言：『有無是二邊，乃至心境界，淨除彼境界，平
TX13n0007_p1375a08║等心寂滅。無取境界性，滅非無所有，有事悉如如，如賢聖境界。無種而有生，生已
TX13n0007_p1375a09║而復滅，因緣有非有，不住我教法。非外道、非佛，非我、亦非餘，因緣所集起，云
TX13n0007_p1375a10║何而得無？誰集因緣有，而復說言無？邪見論生法，妄想計有無。若知無所生，亦復
TX13n0007_p1375a11║無所滅，觀此悉空寂，有無二俱離』。
TX13n0007_p1375a12║有無邊見，皆妄心之所行，淨除外境，境自寂滅，所謂無取境界，非滅而無。
TX13n0007_p1376a01║平等心現證真如，即聖智自證境界。無種而生，既生復滅，計有計無，皆非佛說。
TX13n0007_p1376a02║眾緣所生之法，非佛及外道等所能造集之而有，云何可由妄想而說為無？故計有計
TX13n0007_p1376a03║無，皆妄想邪見。以諸法本空故，無所生，無所滅，離於有無。
TX13n0007_p1376a04║己四　宗通說通門
TX13n0007_p1376a05║庚一　請許
TX13n0007_p1376a06║爾時、大慧菩薩復白佛言：『世尊！惟願為我及諸菩薩說宗通相，若善分別宗通
TX13n0007_p1376a07║相者，我及諸菩薩通達是相；通達是相已，速成阿耨多羅三藐三菩提，不隨覺想及眾
TX13n0007_p1376a08║魔外道』。佛告大慧：『諦聽！諦聽！善思念之！當為汝說』。大慧白佛言：『唯然
TX13n0007_p1376a09║、受教』。
TX13n0007_p1376a10║宗通者，修行正法之宗趣，聖智內心自證境界。前來所說之壞者，正以其非宗
TX13n0007_p1376a11║通也。故大慧繼前而問，使諸菩薩及後世眾生得通達是相，不隨虛妄之覺觀分別及
TX13n0007_p1376a12║墮於魔外。
TX13n0007_p1377a01║庚二　解說
TX13n0007_p1377a02║辛一　長行
TX13n0007_p1377a03║佛告大慧：『一切聲聞、緣覺、菩薩，有二種通相，謂宗通及說通。大慧！宗通
TX13n0007_p1377a04║者，謂緣自得勝進相，遠離言說文字妄想，趣無漏界自覺地自相，遠離一切虛妄覺想
TX13n0007_p1377a05║，降伏一切外道、眾魔，緣自覺趣光明輝發，是名宗通相。云何說通相？謂說九部種
TX13n0007_p1377a06║種教法，離異不異、有無等相，以巧方便隨順眾生如應說法，令得度脫，是名說通相
TX13n0007_p1377a07║。大慧！汝及餘菩薩，應當修學』！
TX13n0007_p1377a08║宗通對說通言，故說二種。大慧問未及者，舉宗而攝於說。宗者、修行內自證
TX13n0007_p1377a09║義。說者、化他義。宗通者，謂證得殊勝真實相，離一切虛妄分別，趣佛無漏自覺
TX13n0007_p1377a10║境界，降伏外魔，慧光遍照。說通者，謂善能應機說法，以悉檀宗旨，離四句執著
TX13n0007_p1377a11║廣度眾生。菩薩於宗趣、言說，皆應修學。九部教法者，如來十二分教，大乘、小
TX13n0007_p1377a12║乘各九部，此言大乘，十二部中去因緣、譬喻、本事也。
TX13n0007_p1378a01║辛二　重頌
TX13n0007_p1378a02║爾時、世尊欲重宣此義而說偈言：『宗及說通相，緣自與教法，善見善分別，不
TX13n0007_p1378a03║隨諸覺想。非有真實性，如愚夫妄想，云何起妄想非性為解脫？觀察諸有為，生滅等
TX13n0007_p1378a04║相續，增長於二見，顛倒無所知。一是為真諦，無罪為涅槃，觀察世妄想，如幻、夢
TX13n0007_p1378a05║、芭蕉。雖有貪、恚、癡，而實無有人，從愛生諸陰，有皆如幻、夢』。
TX13n0007_p1378a06║宗通、說通，即依佛法內行、外化，善能了知，則不隨凡外之妄想分別。凡外
TX13n0007_p1378a07║愚夫無此真性實智，即思解脫無可解脫，取有為之生滅相續，增長有無二見，凡夫
TX13n0007_p1378a08║顛倒，無正知見。須知唯一佛法是真，離佛法外無真解脫。無罪、無漏，即是涅槃
TX13n0007_p1378a09║。世間虛妄分別，皆幻、夢耳。僅有貪、瞋、癡三毒之妄想，無能起妄之人；貪、
TX13n0007_p1378a10║瞋、癡所生之五陰，亦無人、我、眾生等相。離於二見，皆不可得。
TX13n0007_p1378a11║己五　虛妄分別門
TX13n0007_p1378a12║庚一　請許
TX13n0007_p1379a01║爾時、大慧菩薩白佛言：『世尊！惟願為說不實妄想相，不實妄想云何而生？說
TX13n0007_p1379a02║何等法名不實妄想？於何等法中不實妄想』？佛告大慧：『善哉！善哉！能問如來如
TX13n0007_p1379a03║是之義，多所饒益，多所安樂，哀愍世間一切天人。諦聽！諦聽！善思念之！當為汝
TX13n0007_p1379a04║說』。大慧白佛言：『善哉！世尊！唯然、受教』。
TX13n0007_p1379a05║以前種種說不實妄想——即虛妄分別——之相，但妄想何故生？何名妄想？於
TX13n0007_p1379a06║何法中妄想？此中三義，大慧今更請問。妄想之名，有寬有狹：狹、即是遍計執，
TX13n0007_p1379a07║寬、則三界有漏心心所聚皆是虛妄分別。異生五、八識，雖現量變緣根身、器界，
TX13n0007_p1379a08║皆不證法實相，未能轉為四智相應清淨心品，皆為虛妄分別識也。更從寬說，凡除
TX13n0007_p1379a09║佛菩薩根本智親證真如之外，即後得如量智權巧方便變緣真如萬法，亦名虛妄分別
TX13n0007_p1379a10║，亦是妄想。此問中所指之妄想，確指三界異生有漏心心所聚。大慧悲願深切，深
TX13n0007_p1379a11║見眾生許多心病，請佛應機施教，講明妄想何物何來，令認識之。
TX13n0007_p1379a12║庚二　解說
TX13n0007_p1380a01║辛一　長行
TX13n0007_p1380a02║壬一　直說
TX13n0007_p1380a03║佛告大慧：『種種義，種種不實妄想計著，妄想生。大慧！攝所攝計著，不知自
TX13n0007_p1380a04║心現量，及墮有無見，增長外道見妄想習氣，計著外種種義。心心數妄想計著，我我
TX13n0007_p1380a05║所生』。
TX13n0007_p1380a06║義、作境界解。凡夫於種種境，不知唯心所現，攝受計著則不實妄想生。此答
TX13n0007_p1380a07║第一問也。由能取之分別心取於所分別之境，墮於二見，由此增長外道惡習，遍計
TX13n0007_p1380a08║執所熏心心所妄想不息。此答第二問。隨其所能相應起妄計者，執一陰為我，餘四
TX13n0007_p1380a09║為我所。此答第三問。
TX13n0007_p1380a10║壬二　問答
TX13n0007_p1380a11║大慧白佛言：『世尊！若種種義，種種不實妄想計著妄想生；攝所攝計著，不知
TX13n0007_p1380a12║自心現量，及墮有無見，增長外道見，妄想習氣，計著外種種義，心心數妄想，我我
TX13n0007_p1381a01║所計著生。世尊！若如是，外種種義相墮有無相，離性非性，離見相。世尊！第一義
TX13n0007_p1381a02║亦如是，離量根分譬、因相。世尊！何故一處妄想不實義，種種性計著妄想生，非計
TX13n0007_p1381a03║著第一義處相妄想生？將無世尊說邪因論耶？說一生、一不生』。佛告大慧：『非妄
TX13n0007_p1381a04║想一生一不生。所以者何？謂有無妄想不生，故外現性非性，覺自心現量妄想不生。
TX13n0007_p1381a05║大慧！我說餘愚夫，自心種種妄想相故，事業在前，種種妄想性相計著生。云何愚夫
TX13n0007_p1381a06║得離我我所計著見？離作所作因緣過，覺自妄想心量，身心轉變，究竟明解一切地，
TX13n0007_p1381a07║如來自覺境界，離五法、自性事見妄想。以是因緣故，我說妄想從種種不實義計著生
TX13n0007_p1381a08║，知如實義，得解脫自心種種妄想』。
TX13n0007_p1381a09║大慧領佛所說而問難：若如是，則外種種境，離有無，離能所，而墮於二見相
TX13n0007_p1381a10║；則第一義亦如是，離有無、能所、比量根覺、宗因喻相，應亦可墮於虛妄分別之
TX13n0007_p1381a11║二相！佛何以說種種境起妄想，而不說第一義起妄想耶？然則佛說亦不平等，說一
TX13n0007_p1381a12║生、說一不生故！此非微細抉擇不可。佛答：非說一生妄想、一不生也。聖智覺了
TX13n0007_p1382a01║自心現量故不生，非言語建立分別故不生；心外之法畢竟無有故不生。自證之心如
TX13n0007_p1382a02║是，並非心外別有一實體之第一義諦，若凡夫所取之心外實法可不生於妄想，而凡
TX13n0007_p1382a03║夫自心生種種妄想；亦非另有種種境之實體能使生起，即在自心所現種種事業當前
TX13n0007_p1382a04║而起。所以說種種虛妄分別者，令彼愚夫以之為鑑，離我我所計著，斷能作、所作
TX13n0007_p1382a05║諸妄計因果，覺眾生自心妄想相之非，轉入如來知見之境，於五法、自性分別見，
TX13n0007_p1382a06║徹悟泯離。以是因緣，故如是說。於種種不實之外境，知唯心現，了如實義，一一
TX13n0007_p1382a07║皆得解脫。明此、則不應計著另有一第一義諦不生妄想也。
TX13n0007_p1382a08║辛二　重頌
TX13n0007_p1382a09║爾時、世尊欲重宣此義而說偈言：『諸因及與緣，從此生世間，妄想著四句，不
TX13n0007_p1382a10║知我所通。世間非有生，亦復非無生，不從有無生，亦非非有無。諸因及與緣，云何
TX13n0007_p1382a11║愚妄想？非有亦非無，亦復非有無，如是觀世間，心轉得無我。一切性不生，以從緣
TX13n0007_p1382a12║生故；一切緣所作，所作非自有。事不自生事，有二事過故，無二事過故，非有性可
TX13n0007_p1383a01║得。觀諸有為法，離攀緣所緣，無心之心量，我說為心量。量者自性處，緣性二俱離
TX13n0007_p1383a02║，性究竟妙淨，我說名心量。施設世諦我，彼則無實事，諸陰陰施設，無事亦復然。
TX13n0007_p1383a03║有四種平等：相、及因性生，第三無我等，第四修修者。妄想習氣轉，有種種心生，
TX13n0007_p1383a04║境界於外現，是世俗心量。外現而非有，心見彼種種，建立於身、財，我說為心量。
TX13n0007_p1383a05║離一切諸見，及離想所想，無得亦無生，我說為心量。非性非非性，性非性悉離，謂
TX13n0007_p1383a06║彼心解脫，我說為心量。如如與空際，涅槃及法界，種種意生身，我說為心量』。
TX13n0007_p1383a07║諸因及與緣至心轉得無我，言計著有何法為因為緣，實有因緣從此生許多事，
TX13n0007_p1383a08║不知佛所說義。世間妄想，著四句見，皆非佛法；所以諸因諸緣，悉是愚夫虛妄分
TX13n0007_p1383a09║別。如實觀之，世間法相非有非無，離四句，絕百非，轉捨有漏，證二無我。一切
TX13n0007_p1383a10║性不生至非有性可得八句，言一切法不生，實非絕滅緣生，緣生緣滅實無一法生滅
TX13n0007_p1383a11║，以唯眾緣而法法非有故。果不自生，若從自生，未生有果，是有兩果之過。無自
TX13n0007_p1383a12║即無他可對，共亦不可得，一切性均不可得。事不自生事三句之事字，均作果字解
TX13n0007_p1384a01║。觀諸有為法至我說名心量八句，言一切有為法，離能所緣，能緣之心量離，所緣
TX13n0007_p1384a02║之境自消，故說唯心自覺聖智究竟清淨。施設世諦我至第四修修者八句，言十法界
TX13n0007_p1384a03║差別名相，悉皆假名，明此不但知唯心和合假聚是假名——人無我——，即五陰之
TX13n0007_p1384a04║法亦假設。四平等法印：一、相平等，二、因平等，三、性生——所生法意，亦果
TX13n0007_p1384a05║字意——平等，四、無我平等，乃修行者所應觀察。所謂相者，即自共相，皆分別
TX13n0007_p1384a06║之所現。因、性生、無我者，凡為因之法，亦為因所生——不同外道異因無因——
TX13n0007_p1384a07║，為果亦能生果，而一切有為法畢竟無我。此四法畢竟平等無前後次第差別，如台
TX13n0007_p1384a08║宗所謂：一空假中，一切皆空假中也。妄想習氣轉至我說為心量二十句，決定一切
TX13n0007_p1384a09║世間出世間法，佛法、眾生法、妄想法、緣起法、有漏法、無漏法、有為法、無為
TX13n0007_p1384a10║法，一一皆唯心，唯心為諸法決定通量也。頌文可知。
TX13n0007_p1384a11║己六　善於語義門
TX13n0007_p1384a12║庚一　依義不依語句
TX13n0007_p1385a01║辛一　請許
TX13n0007_p1385a02║爾時、大慧菩薩白佛言：『世尊！如世尊所說：「菩薩摩訶薩當善語義」。云何
TX13n0007_p1385a03║為菩薩善語義？云何為語？云何為義』？佛告大慧：『諦聽！諦聽！善思念之！當為
TX13n0007_p1385a04║汝說』。大慧白佛言：『善哉！世尊！唯然、受教』。
TX13n0007_p1385a05║此大慧對於佛說依義不依語句，誡人善巧觀察語義，故有是問，以為抉擇。
TX13n0007_p1385a06║辛二　解說
TX13n0007_p1385a07║壬一　長行
TX13n0007_p1385a08║癸一　離觀
TX13n0007_p1385a09║佛告大慧：『云何為語？謂言字妄想和合，依咽喉、脣、舌、齒、齗、頰輔，因
TX13n0007_p1385a10║彼、我言說妄想習氣計著生，是名為語。大慧！云何為義？謂離一切妄想相、言說相
TX13n0007_p1385a11║，是名為義。大慧！菩薩摩訶薩於如是義，獨一靜處，聞思修慧，緣自覺了，向涅槃
TX13n0007_p1385a12║城，習氣身轉變已，自覺境界，觀地地中間，勝進義相，是名菩薩摩訶薩善義。
TX13n0007_p1386a01║語者，謂言字等與意識能取之妄想和合，由肢體上種種發音器具以生出音聲及
TX13n0007_p1386a02║言字，運用妄習而發種種言說。義者，義是言詮所指之真實義；然必在言詮上離去
TX13n0007_p1386a03║言說相、文字相、心緣相、分別相，乃契第一義真如法性也。菩薩於此所聞，靜而
TX13n0007_p1386a04║尋思，引如實智，得無分別，證真如，趨佛地，轉所依，歷諸地，增進自覺乃至成
TX13n0007_p1386a05║佛，是為善觀語義菩薩。
TX13n0007_p1386a06║癸二　合觀
TX13n0007_p1386a07║『復次、大慧！善語義菩薩摩訶薩，觀語與義非異非不異，觀義與語，亦復如是
TX13n0007_p1386a08║。若語異義者，則不因語辯義，而以語入義，如燈照色。復次、大慧！不生不滅，自
TX13n0007_p1386a09║性涅槃，三乘、一乘、心自性等，如緣言說義計者，墮建立及誹謗見，異建立，異妄
TX13n0007_p1386a10║想，如幻種種妄想現。譬如種種幻，凡愚眾生作異妄想，非聖賢也』。
TX13n0007_p1386a11║離言詮則無由顯義，故非定異。然第一義必離言而始顯，故非不異。若定執異
TX13n0007_p1386a12║，不能因聞教起思、而修、而證第一義，故言語如燈，第一義如色，由聞燈、思燈
TX13n0007_p1387a01║、修燈、而入第一義。若只執著言語，求第一義則難到。復次、前說不生不滅，乃
TX13n0007_p1387a02║至諸心王自性等，若隨言取義，徒執著佛之種種言說，建立分別，計有計無，不能
TX13n0007_p1387a03║善觀語義，如計幻以為實，愚而不智，深可惜也。
TX13n0007_p1387a04║壬二　重頌
TX13n0007_p1387a05║爾時、世尊欲重宣此義而說偈言：『彼言說妄想，建立於諸法，以彼建立故，死
TX13n0007_p1387a06║墮泥犁中。陰中無有我，陰非即是我，不如彼妄想，亦復非無我。一切悉有性，如凡
TX13n0007_p1387a07║愚妄想，若如彼所見，一切應見諦。一切法無性，淨穢悉無有，不實如彼見，亦非無
TX13n0007_p1387a08║所有。
TX13n0007_p1387a09║以隨言取義故墮建立過，以建立故而墮地獄，正誡不可隨言取義。若計五陰有
TX13n0007_p1387a10║我無我，或我是非，如彼妄想所執，若非無有是一切悉有者，則彼所見不誤，應皆
TX13n0007_p1387a11║證諦。然凡愚實非見諦，而唯妄想耳。所謂一切染淨法皆無自性者，非如外道撥無
TX13n0007_p1387a12║之見，以外道與佛智所證之實際相違故。
TX13n0007_p1388a01║庚二　依智不依識句
TX13n0007_p1388a02║辛一　誡聽
TX13n0007_p1388a03║『復次、大慧！智識相今當說。若善分別智識相者，汝及諸菩薩則能通達智識之
TX13n0007_p1388a04║相，疾得阿耨多羅三藐三菩提』。
TX13n0007_p1388a05║大慧前問善語義外，尚有依智不依識句，亦極重要。因語辨義，須依智不依識
TX13n0007_p1388a06║，故佛不待問而逕告。此言識者，正是三界眾生有漏心虛妄分別。此言智者，與智
TX13n0007_p1388a07║相應清淨心品，有自證化他之功用。然識智之通義，互通凡聖，故誡菩薩等當善分
TX13n0007_p1388a08║別也。
TX13n0007_p1388a09║辛二　正說
TX13n0007_p1388a10║壬一　長行
TX13n0007_p1388a11║『大慧！彼智有三種：謂世間、出世間、出世間上上。云何世間智？謂一切外道
TX13n0007_p1388a12║、凡夫計著有無。云何出世間智？謂一切聲聞、緣覺墮自共相希望計著。云何出世間
TX13n0007_p1389a01║上上智？謂諸佛菩薩觀無所有法，見不生不滅，離有無品，如來地，人法無我，緣自
TX13n0007_p1389a02║得生。大慧！彼生滅者是識，不生不滅者是智。復次、墮相無相及墮有無種種相因是
TX13n0007_p1389a03║識，超有無相是智。復次、長養相是識，非長養相是智。復次、有三種智：謂知生滅
TX13n0007_p1389a04║，知自共相，知不生不滅。復次、無礙相是智，境界種種礙相是識。復次、三事和合
TX13n0007_p1389a05║生方便相是識，無事方便自性相是智。復次、得相是識，不得相是智。自得聖智境界
TX13n0007_p1389a06║，不出不入故，如水中月』。
TX13n0007_p1389a07║一、世智，乃凡外計著有無之智。二、二乘出世智，然尚計有無我、無為涅槃
TX13n0007_p1389a08║等之自共相。三、出世上上智，佛菩薩觀一切法唯心無所有，見不生滅，離于有無
TX13n0007_p1389a09║，乃自證畢竟二無我境界而生，非隨他人言說而生。又生滅者觀有為法，不生不滅
TX13n0007_p1389a10║者觀無為法也，此通賢聖。墮相無相等者，言墮入遍計所執相無相，及墮有無見種
TX13n0007_p1389a11║種異因。超有無相者，即超脫上所執也。此、指聖智。長養相者，八識心王種現熏
TX13n0007_p1389a12║習集起之相，非長養、指佛智。未到佛果，菩薩皆有不思議熏不思議變，不能有此
TX13n0007_p1390a01║非長養智；故清淨佛智，非長養相也。復次、有三種智：即能了知初說三種——世
TX13n0007_p1390a02║智、出世智、出世上上智——乃佛所獨有之權實智也。復次、無礙者，離縛解脫也
TX13n0007_p1390a03║。境界種種礙者，煩惱束縛不得解脫也。三事和合者，根、塵、識、和合而生也。
TX13n0007_p1390a04║無事者，無此三事自性清淨也。得相者，取著相也。不得相者，不取著相也。種種
TX13n0007_p1390a05║分別乃至後得智，皆曰識，惟佛及菩薩自覺根本無分別智，始可稱智，故喻如水中
TX13n0007_p1390a06║月，不出不入。
TX13n0007_p1390a07║壬二　重頌
TX13n0007_p1390a08║爾時、世尊欲重宣此義而說偈言：『採集業為識，不採集為智，觀察一切法，通
TX13n0007_p1390a09║達無所有。逮得自在力，是則名為慧；縛境界為心；覺想生為智。無所有及勝，慧則
TX13n0007_p1390a10║從是生。心、意及與識，遠離思惟想，得無思想法，佛子非聲聞。寂靜勝進忍，如來
TX13n0007_p1390a11║清淨智，生於善勝義，所行悉遠離。我有三種智，聖開發真實，於彼想思惟，悉攝受
TX13n0007_p1390a12║諸性。二乘不相應，智離諸所有。計著於自性，從諸聲聞生；超度諸心量，如來智清
TX13n0007_p1391a01║淨。
TX13n0007_p1391a02║採集、即長行中長養，採集有漏種現熏習名識，否則成智。觀察諸法不取著相
TX13n0007_p1391a03║，解脫自在，故名為智。境縛為心識，覺想生為智；此智為世間小乘智，無所有則
TX13n0007_p1391a04║是大乘最勝智。心意識若離於分別，則得無分別智，佛子得如來清淨智，善巧增進
TX13n0007_p1391a05║最勝之義，非聲聞可比，而所行境界，畢竟皆離，無有可取。三智、乃唯佛所開示
TX13n0007_p1391a06║之真實相，於聖凡境悉皆了知攝受，遠離諸相智。二乘不相應，以二乘執法有自性
TX13n0007_p1391a07║，而清淨佛智超諸心量也。
TX13n0007_p1391a08║庚三　九種轉變論
TX13n0007_p1391a09║辛一　長行
TX13n0007_p1391a10║『復次、大慧！外道有九種轉變論外道轉變見生，所謂：形處轉變，相轉變，因
TX13n0007_p1391a11║轉變，成轉變，見轉變，性轉變，緣分明轉變，所作分明轉變，事轉變。大慧！是名
TX13n0007_p1391a12║九種轉變見，一切外道因是起有無，生轉變論。云何形處轉變？謂形處異見，譬如金
TX13n0007_p1392a01║、變作諸器物，則有種種形處顯現，非金性變；一切性變亦復如是。或有外道作如是
TX13n0007_p1392a02║妄想，乃至事變妄想，彼非如非異妄想故。如是一切性轉變，當知如乳酪、酒果等熟
TX13n0007_p1392a03║。外道轉變妄想，彼亦無有轉變，若有若無，自心現，外性非性。大慧！如是凡愚眾
TX13n0007_p1392a04║生，自妄想修習生。大慧！無有法若生若滅，如見幻、夢色生』。
TX13n0007_p1392a05║前來說生滅是識，不生滅是智，外道總依轉變立論，所以外道依識不依智也。
TX13n0007_p1392a06║形者、形體處量，相者、相貌，因者、緣起親因，成者、與因相應之法，見者、能
TX13n0007_p1392a07║執之見，性者、法之自體，緣者、諸法生起之緣，所作者、因緣之結果，事者、事
TX13n0007_p1392a08║物。外道由此九轉變論，見有計為有，見無計為無。例如執形處轉變，如金成種種
TX13n0007_p1392a09║器物，其實非變非不變，以器物雖轉變而金性不變。其他物性，亦復如是。如是而
TX13n0007_p1392a10║計九種轉變。此九變若非如妄想，妄想因轉變而起故。亦非異於妄想，離妄想亦無
TX13n0007_p1392a11║轉變可得故。乳酪等物，由生至熟，次第因緣如是，皆自心現，何有轉變？外道計
TX13n0007_p1392a12║外若有若無，外實無法而欲妄計生滅，如執幻夢為實。
TX13n0007_p1393a01║辛二　重頌
TX13n0007_p1393a02║爾時、世尊欲重宣此義而說偈言：『形處、時轉變，四大種諸根，中陰漸次生，
TX13n0007_p1393a03║妄想非明智。最勝於緣起，非如彼妄想，然世間緣起，如犍闥婆城』。
TX13n0007_p1393a04║形時轉變，如四大種、五陰和合、中陰身等、漸次而生，外道妄想不智之過。
TX13n0007_p1393a05║諸佛於世間緣起法，聖智覺知。言如犍闥婆城、如幻而有，不同外道虛妄計執有無
TX13n0007_p1393a06║。正如金剛經所謂：『一切有為法，如夢、幻、泡、影，如露、亦如電，應作如是
TX13n0007_p1393a07║觀』。
TX13n0007_p1393a08║己七　相續解脫門
TX13n0007_p1393a09║庚一　辨相續解脫
TX13n0007_p1393a10║辛一　請許
TX13n0007_p1393a11║爾時、大慧菩薩復白佛言：『世尊！惟願為說一切法相續義，解脫義。若善分別
TX13n0007_p1393a12║一切法相續、不相續相，我及諸菩薩善解一切相續巧方便，不墮如所說義計著相續，
TX13n0007_p1394a01║善於一切諸法相續、不相續相，及離言說文字妄想覺。遊行一切諸佛剎土，無量大眾
TX13n0007_p1394a02║，力、自在、通、總持之印，種種變化，光明照曜，覺慧善入十無盡句，無方便行，
TX13n0007_p1394a03║猶如日月、摩尼、四大，於一切地，離自妄想相見，見一切法如幻、夢等。入佛地身
TX13n0007_p1394a04║，於一切眾生界，隨其所應，而為說法而引導之，悉令安住一切諸法如幻、夢等，離
TX13n0007_p1394a05║有無品及生滅妄想，異言說義，其身轉勝』。佛告大慧：『善哉！善哉！諦聽！諦聽
TX13n0007_p1394a06║！善思念之！當為汝說』。大慧白佛言：『唯然、受教』。
TX13n0007_p1394a07║相續者，梵文一字，古有三譯：一、譯為節，關節義；二、譯深密，幽深堅密
TX13n0007_p1394a08║義；三、即此相續義。藏中別有一經：一曰解節經，一曰解深密經，一曰相續解脫
TX13n0007_p1394a09║經。第一種義，為通此難通之妄想關節。二為解脫深密之妄想。三為解脫相續之妄
TX13n0007_p1394a10║想。楞伽唐譯，於此亦作深密。依此研究，以譯深密最為精到；喻幽深堅密，相續
TX13n0007_p1394a11║不斷之妄想，無處不緣。如太禾蟲，除火以外無不能住。所以名、相、覺想、三法
TX13n0007_p1394a12║，結縛深密，解析不開。斯妄想相續執著，除法空般若亦無能斷之者。大慧前聞佛
TX13n0007_p1395a01║說外道依語不依義，依識不依智，計著轉變，皆最深最堅之虛妄分別，必用何等方
TX13n0007_p1395a02║便善巧對治之法，始可解脫諸妄相續？若能解脫，則知語義、智識之非異非不異。
TX13n0007_p1395a03║若異者，將不能由言說通達第一義；若非異者，則又隨言取義，妄想堅固。所以菩
TX13n0007_p1395a04║薩必了知一切法相續、不相續相，離妄想覺，漸達於佛前所開顯種種神變莊嚴無邊
TX13n0007_p1395a05║行願境界，得勝轉依，自利利他。
TX13n0007_p1395a06║辛二　解答
TX13n0007_p1395a07║壬一　長行
TX13n0007_p1395a08║佛告大慧：『無量一切諸法，如所說義，計著相續，所謂：相計著相續，緣計著
TX13n0007_p1395a09║相續，性非性計著相續，生不生妄想計著相續，滅不滅妄想計著相續，乘非乘妄想計
TX13n0007_p1395a10║著相續，有為無為妄想計著相續，地地自相妄想計著相續，自妄想無間妄想計著相續
TX13n0007_p1395a11║，有無品外道依妄想計著相續，三乘一乘無間妄想計著相續。復次、大慧！此及餘凡
TX13n0007_p1395a12║愚眾生自妄想相續，以此相續故，凡愚妄想，如蠶作繭，以妄想絲自纏纏他，有無有
TX13n0007_p1396a01║相續計著。復次、大慧！彼中亦無相續及不相續相，見一切法寂靜，妄想不生故，菩
TX13n0007_p1396a02║薩摩訶薩見一切法寂靜。復次、大慧！覺外性非性，自心現相無所有，隨順觀察自心
TX13n0007_p1396a03║現量，有無一切性無相，見相續寂靜故，於一切法無相續不相續相。復次、大慧！彼
TX13n0007_p1396a04║中無有若縛若解，餘墮不如實覺知，有縛有解。所以者何？謂於一切法有無有，無眾
TX13n0007_p1396a05║生可得故。復次、大慧！愚夫有三相續：謂貪、恚、癡，及愛未來，有喜愛俱；以此
TX13n0007_p1396a06║相續，故有趣相續。彼相續者，續五趣。大慧！相續斷者，無有相續不相續相。復次
TX13n0007_p1396a07║、大慧！三和合緣作方便計著，識相續無間生；方便計著則有相續，三和合緣識斷，
TX13n0007_p1396a08║見三解脫，一切相續不生』。
TX13n0007_p1396a09║凡夫眾生，於一切法如言取義；法無量，堅固妄想亦無量，所謂計著種種諸法
TX13n0007_p1396a10║自共相也。諸緣也，有無有也，何法生何法、不生也，何法滅何法、不滅也，乘此
TX13n0007_p1396a11║法從因而果乃至於出三界、或所乘非法而不得果也，有造作無造作也，從凡至聖、
TX13n0007_p1396a12║小乘至大乘、菩薩一地進一地也，自性分別心次第而起也，依有無起邊見也，佛法
TX13n0007_p1397a01║有三乘一乘起次第見也；乃至遍世間出世間一切法上計有名必有義，隨義起執，縱
TX13n0007_p1397a02║聞佛法，亦是墮入妄中。要知佛法治病，並非增病，是故凡愚妄想深密，正如蠶絲
TX13n0007_p1397a03║自纏，相續不斷。蓋已說、現說、未說之種種自心相續，非從外來，名義上起妄想
TX13n0007_p1397a04║，妄想又起名義，連環鉤鎖，莫能出離！惟有菩薩能以大般若火，燃斷妄想絲網，
TX13n0007_p1397a05║了一切法寂靜，無有能分別之妄想，亦無解脫之相，故相續及不相續皆不可見。以
TX13n0007_p1397a06║所觀一切法，皆能觀之自心所現，心外之法、心外之相，皆畢竟無所有，隨順觀察
TX13n0007_p1397a07║自心現量。要知妄想亦由無始之習氣依現增上緣而起，亦是一緣起無性之法。菩薩
TX13n0007_p1397a08║於寂靜法，不見相續相故無縛，不見不相續相故亦無解。於一切法離有無者，以無
TX13n0007_p1397a09║人我自體性可得故；眾生、作人我解。凡所謂縛解者，必有能縛之事。愚夫有三深
TX13n0007_p1397a10║密纏縛：一曰貪、恚、癡，現在之惑；二曰愛未來，未來之惑；三曰有喜愛俱，過
TX13n0007_p1397a11║去之惑。以此三世密縛之惑業故，致三有、五趣生死流轉之苦不斷。言五趣者，以
TX13n0007_p1397a12║阿修羅攝各趣中故。此三相續相斷，則生死輪迴悉斷。復次、因根、塵、識三緣和
TX13n0007_p1398a01║合功用，虛妄分別相續而生，了知此三緣皆是阿賴耶識中所起現行，不見三緣之自
TX13n0007_p1398a02║體性，則取著識斷，即三解脫門：現在境貪恚癡空，過去境有喜愛俱無相，未來境
TX13n0007_p1398a03║貪愛無願。了生死者，了此相續之惑，而非佛法亦不能斷此相續也。
TX13n0007_p1398a04║壬二　重頌
TX13n0007_p1398a05║爾時、世尊欲重宣此義而說偈言：『不真實妄想，是說相續相；若知彼真實，相
TX13n0007_p1398a06║續網則斷。於諸性無知，隨言說攝受。譬如彼蠶蟲，結網而自纏。愚夫妄想縛，相續
TX13n0007_p1398a07║不觀察』。
TX13n0007_p1398a08║不實妄想，即相續深密相。真實知其云何生、何法生，不隨分別造作，則此深
TX13n0007_p1398a09║密之生死網必斷。倘於諸法寂靜性不如實覺知，隨言取義，則以妄想絲結深密網以
TX13n0007_p1398a10║自纏。不觀察真實義，即取縛之由也。
TX13n0007_p1398a11║庚二　辨遍計依圓
TX13n0007_p1398a12║辛一　問答
TX13n0007_p1399a01║壬一　初問
TX13n0007_p1399a02║大慧復白佛言：『如世尊所說：「以彼彼妄想，妄想彼彼性，非有彼自性，但妄
TX13n0007_p1399a03║想自性耳」。世尊！若但妄想自性，非性自性相待者，非為世尊如是說煩惱、清淨無
TX13n0007_p1399a04║性過耶？一切法妄想自性非性故』。
TX13n0007_p1399a05║大慧聞佛以上種種所說，又疑問曰：如佛說由種種妄想，分別種種法，好似所
TX13n0007_p1399a06║想一切皆無，唯有種種妄想。然則法法都無自體性相，但是妄想自性，則妄想性離
TX13n0007_p1399a07║，諸法皆無矣。佛一向所說清淨雜染，有漏無漏、有為無為，諸法皆無，將無有壞
TX13n0007_p1399a08║法之過耶？
TX13n0007_p1399a09║壬二　初答
TX13n0007_p1399a10║佛告大慧：『如是，如是，如汝所說！大慧！非如愚夫性自性妄想真實，此妄想
TX13n0007_p1399a11║自性，非有性自性相然。大慧！如聖智有性自性，聖知、聖見、聖慧眼，如是性自性
TX13n0007_p1399a12║知』。
TX13n0007_p1400a01║佛先以大慧所難者為當，然不知此但依愚夫性說，非依聖智而說。愚夫妄想所
TX13n0007_p1400a02║取之法實無自性，若聖智所證之諸法實相，聖知、聖見通達之諸法自性相，則法爾
TX13n0007_p1400a03║如是而非無有也。
TX13n0007_p1400a04║辛二　再問答
TX13n0007_p1400a05║壬一　再問
TX13n0007_p1400a06║大慧白佛言：『若使如聖以聖知、聖見、聖慧眼，非天眼、非肉眼、性自性如是
TX13n0007_p1400a07║知，非如愚夫妄想。世尊！云何愚夫離是妄想，不覺聖性事故？世尊！彼亦非顛倒，
TX13n0007_p1400a08║非不顛倒。所以者何？謂不覺聖事性自性故，不見離有無相故。世尊！聖亦不如是見
TX13n0007_p1400a09║，如事妄想，不以自相境界為境界故。世尊！彼亦性自性相妄想自性如是現，不說因
TX13n0007_p1400a10║無因故，謂墮性相見故，異境界，非如彼等，如是無窮過。世尊！不覺性自性相故。
TX13n0007_p1400a11║世尊！亦非妄想自性，因性自性相，彼云何妄想非妄想，如實知妄想？世尊！妄想異
TX13n0007_p1400a12║，自性相異。世尊！不相似因，妄想自性相，彼云何各各不妄想而愚夫不如實知？然
TX13n0007_p1401a01║為眾生離妄想故，說如妄想相不如實有。世尊！何故遮眾生有無有見事自性計著，聖
TX13n0007_p1401a02║智所行境界計著墮有見，說空法非性而說聖智自性事』？
TX13n0007_p1401a03║大慧又疑唯聖知見為有，落常見過，再難於佛。若諸聖以聖慧眼知見得諸法實
TX13n0007_p1401a04║性，非天眼、肉眼之愚夫能得，是愚夫將永為愚夫，縱然聞到佛法亦是妄想，則妄
TX13n0007_p1401a05║想從何能離？如何轉識成智？佛法亦無功用矣！復次、既有聖愚兩種相待，聖以愚
TX13n0007_p1401a06║為顛倒，愚亦可以聖為顛倒；因其愚恆常愚，總覺不到離四句之聖智，故各是其是
TX13n0007_p1401a07║而各非其非。亦非顛倒非不顛倒，所以者何？既愚恆常愚，則愚非是病——若是病
TX13n0007_p1401a08║、必可離——故非顛倒。但聖智確非如是故，非不顛倒。由此愚夫亦自有一種之真
TX13n0007_p1401a09║實境界，各有各境，將永與聖智為對待。復次、聖智不同愚癡凡夫種種而見，在聖
TX13n0007_p1401a10║人自見聖智之境界，確與愚夫不同，不說有因無因，離於四句之見。若聖以自見為
TX13n0007_p1401a11║真而愚為妄，彼愚夫亦可說自見為真，以聖為妄，如是輾轉相難，不能決定，墮無
TX13n0007_p1401a12║窮過。以凡夫不覺性自性相，而聖人亦非妄想自性，如是聖愚互諍，不能判別。既
TX13n0007_p1402a01║互相異，各不相似，各不為因，佛可據說眾生是妄，為令離妄，說云妄非實有，以
TX13n0007_p1402a02║遮眾生之有無見。又說聖智所行境界，不說諸法空性，反墮於有見耶？
TX13n0007_p1402a03║壬二　再答
TX13n0007_p1402a04║癸一　明說法意
TX13n0007_p1402a05║佛告大慧：『非我說空法非性，亦不墮有見，說聖智自性事，然為令眾生離恐怖
TX13n0007_p1402a06║句故。眾生無始以來計著性自性相，聖智事自性計著相見，說空法。大慧！我不說性
TX13n0007_p1402a07║自性相。大慧！但我住自得如實空法，離惑亂相見，離自心現性非性見，得三解脫，
TX13n0007_p1402a08║如實印所印，於性自性得緣自覺觀察住，離有無事見相。
TX13n0007_p1402a09║佛非不說一切法空，亦非墮於有見；說聖智自性，仍是一種方便。因眾生無始
TX13n0007_p1402a10║來計著性自性見，彼聞寂靜之法，誤為空亡而生恐怖，故為說聖智自性事令離恐怖
TX13n0007_p1402a11║。但眾生又因聞聖智得自性而計著於有，故對執有復說空法。佛並非說性自性相，
TX13n0007_p1402a12║但如實證寂靜法空，離惑亂相，現得三解脫如實印。佛之正智悉超言說，對空說有
TX13n0007_p1403a01║，對常說無，實離於有無也。
TX13n0007_p1403a02║癸二　不應立宗
TX13n0007_p1403a03║子一　長行
TX13n0007_p1403a04║『復次、大慧！一切法不生者，菩薩摩訶薩不應立是宗。所以者何？謂宗一切性
TX13n0007_p1403a05║非性故，及彼因生相故，說一切法不生宗，彼宗則壞。彼宗一切法不生，彼宗壞者，
TX13n0007_p1403a06║以宗有待而生故。又彼宗不生，入一切法故，不壞相不生故，立一切法不生宗者彼說
TX13n0007_p1403a07║則壞。大慧！有無不生宗，彼宗入一切性，有無相不可得。大慧！若使彼宗不生，一
TX13n0007_p1403a08║切性不生而立宗，如是彼宗壞，以有無性相不生故，不應立宗。五分論多過故，展轉
TX13n0007_p1403a09║因異相故，及為作故，不應立宗分謂一切法不生。如是一切法空，如是一切法無自性
TX13n0007_p1403a10║，不應立宗。大慧！然菩薩摩訶薩說一切法如幻、夢，現不現相故，及見覺過故，當
TX13n0007_p1403a11║說一切法如幻、夢性，除為愚夫離恐怖句故。大慧！愚夫墮有無見，莫令彼恐怖，遠
TX13n0007_p1403a12║離摩訶衍』！
TX13n0007_p1404a01║一切法不生，此句之宗，不能成立。如反問云：此宗生否？如答云：不，則無
TX13n0007_p1404a02║能生之因，所生之宗亦無，宗不成立。如答云：生，則此宗法既生，何得說一切法
TX13n0007_p1404a03║不生？故一切法不生之宗，彼論自壞，以此宗入於一切法中故。又、若對於有無法
TX13n0007_p1404a04║中而曰不生，語亦自壞，以所立不生宗，入有無法中故。如是五分、三分諸論，因
TX13n0007_p1404a05║、喻成宗，因喻能生，宗為所生，種種是生，不應立不生宗。不但此也，即一切法
TX13n0007_p1404a06║空、無自性等，亦不應立宗。當善觀察教義，不當在名言上妄取。要當以言遣言，
TX13n0007_p1404a07║以分別除分別。如是毌寧說一切法如幻、夢，或較少過患，彼愚夫各現各相各不相
TX13n0007_p1404a08║到故，皆惑亂取著故。為愚離怖，可說有聖智自性相，否則、仍當說一切如幻。然
TX13n0007_p1404a09║不隨順眾生，眾生將不敢親近於大乘佛法；而得佛權實二智者，善用有無四句而為
TX13n0007_p1404a10║權巧方便解說，使不離大乘耳。
TX13n0007_p1404a11║子二　重頌
TX13n0007_p1404a12║爾時、世尊欲重宣此義而說偈言：『無自性、無說，無事、無相續，彼愚夫妄想
TX13n0007_p1405a01║，如死屍惡覺。一切法不生，非彼外道宗，至竟無所生，性緣所成就。一切法不生，
TX13n0007_p1405a02║慧者不作想，彼宗因生故，覺者悉除滅。譬如翳目視，妄見垂髮相，計著性亦然，愚
TX13n0007_p1405a03║夫邪妄想。施設於三有，無有事自性，施設事自性，思惟起妄想。相事設言教，意亂
TX13n0007_p1405a04║極震掉，佛子能超出，遠離諸妄想。非水水想受，斯從渴愛生，愚夫如是惑，聖見則
TX13n0007_p1405a05║不然。聖人見清淨，三脫三昧生，遠離於生滅，遊行無所有。修行無所有，亦無性非
TX13n0007_p1405a06║性，性非性平等，從是生聖果。云何性非性？云何為平等？謂彼心不知，內外極漂動
TX13n0007_p1405a07║，若能壞彼者，心則平等見』。
TX13n0007_p1405a08║一切法無自性、離言說、無現行事體、無種子依處、乃至於不生，不應立宗；
TX13n0007_p1405a09║愚夫妄覺，實可厭惡如死屍也。所謂一切不生，非生之外另有不生。稱性緣起所能
TX13n0007_p1405a10║成就，是緣起即如幻，豈外道可妄執為無生？故慧者不作是想。宗為因所生，宗所
TX13n0007_p1405a11║成立，因能成立；覺者見彼不生宗之悉可除滅矣。愚夫妄想，喻如病目見空華、垂
TX13n0007_p1405a12║髮相，以見三界皆是假名，無有實體，自性皆假施設，思惟分別諸法自相，設種種
TX13n0007_p1406a01║之名相言教，愚夫智淺不了，意識為之震亂，菩薩了知而能解脫。二乘、凡夫外道
TX13n0007_p1406a02║等，欲在名相上得到何法，皆是惑亂。正如渴鹿認陽燄而為水，不能得其實水，聖
TX13n0007_p1406a03║知見清淨則不然。此清淨見從三解脫三昧而生——三昧、通有無漏，三脫、惟聖無
TX13n0007_p1406a04║漏——故能離生滅，常行無相境，修無相行，雙照空有，雙非空有，實相平等，佛
TX13n0007_p1406a05║果圓成。若不了內外法唯心，則將為境界風漂動；以平等智照之，境緣無不壞滅。
TX13n0007_p1406a06║己八　智不得境門
TX13n0007_p1406a07║庚一　正明智境
TX13n0007_p1406a08║辛一　問
TX13n0007_p1406a09║爾時、大慧菩薩復白佛言：『世尊！如世尊說：「如攀緣事智慧不得，是施設量
TX13n0007_p1406a10║建立施設，所攝受非性，攝受亦非性，以無攝故智則不生，唯施設名耳」。云何、世
TX13n0007_p1406a11║尊為不覺性自相共相、異不異故智不得耶？為自相共相種種性自性相隱蔽故智不得耶
TX13n0007_p1406a12║？為山巖、石壁、地水火風障故智不得耶？為極遠、極近故智不得耶？為老小盲冥、
TX13n0007_p1407a01║諸根不具故智不得耶？世尊！若不覺自共相異不異智不得者，不應說智，應說無智；
TX13n0007_p1407a02║以有事不得故。若復種種自共相性自性相隱蔽故智不得者，彼亦無智，非是智。世尊
TX13n0007_p1407a03║！有爾燄故智生非無性，會爾燄故名為智。若山巖、石壁、地水火風、極遠、極近、
TX13n0007_p1407a04║老小盲冥、諸根不具、智不得者，此亦非智，應是無智，以有事不可得故』。
TX13n0007_p1407a05║佛說智不得境，意謂愚夫妄執諸法自性所緣諸法境界，智慧皆不可得。智了、
TX13n0007_p1407a06║但是施設量之假立，不能得諸法自相，故所攝能攝皆假無有。假智不能證實，緣假
TX13n0007_p1407a07║名相故不得境；實智不緣妄執諸法，故不得境。大慧由之興種種疑：或不得法之事
TX13n0007_p1407a08║，或不得法自共相之同異差別，或自共相有無隱蔽，或山、石、四大之隔障，或因
TX13n0007_p1407a09║遠近，或因諸根不具，以上種種困難，雖實有境而智不能得耶？若境實有而智不能
TX13n0007_p1407a10║得到，應說無智，不應說智。所以名為智者，因能了知境界，雖有境而不能了知，
TX13n0007_p1407a11║不應名曰智故。智不具足，應正名曰無智，此不得不問矣。
TX13n0007_p1407a12║辛二　答
TX13n0007_p1408a01║壬一　長行
TX13n0007_p1408a02║佛告大慧：『不如是。無智、應是智，非非智。我不如是隱覆說攀緣事智慧不得
TX13n0007_p1408a03║，是施設量建立，覺自心現量，有無有外性非性，知而事不得，不得故智於爾燄不生
TX13n0007_p1408a04║，順三解脫，智亦不得。非妄想者無始性非性虛偽習智，作如是知。是知彼不知，故
TX13n0007_p1408a05║於外事處所相性無性妄想不斷，自心現量建立，說我我所相攝受計著，不覺自心現量
TX13n0007_p1408a06║，於智爾燄而起妄想。妄想故，外性非性觀察不得，依於斷見』。
TX13n0007_p1408a07║佛所謂智不得境者，非如大慧所說諸不得因。佛說智正是智，並非說隱覆於所
TX13n0007_p1408a08║緣之境而不知，曰智不得境。然明施設量所建立，乃是假智所緣假名相法，而自證
TX13n0007_p1408a09║真實智不以此假智之假名相為所攀緣處。以正智中實在了知但是自心現量，心外之
TX13n0007_p1408a10║法皆不可得，愚夫計有計無都非正智，菩薩畢竟了知唯心，無心外境若事若因可取
TX13n0007_p1408a11║，無所緣故亦無能緣之智。地前菩薩經信、住、行、向位，修四加行，在下忍境不
TX13n0007_p1408a12║取，在中忍智不得，在上忍境智雙不存，由是境智雙忘而入初地。所以愚夫種種虛
TX13n0007_p1409a01║妄分別，不能如實了知正智所知，於所計心外之法上，有性無性分別不斷，不了唯
TX13n0007_p1409a02║心假立名相，更著內我、外物，於所妄取之法，觀察有無不得而生斷見。
TX13n0007_p1409a03║壬二　重頌
TX13n0007_p1409a04║爾時、世尊欲重宣此義而說偈言：『有諸攀緣事，智慧不觀察，此無智非智，是
TX13n0007_p1409a05║妄想者說。於不異相性，智慧不觀察，障礙及遠近，是名為邪智。老小諸根冥，而智
TX13n0007_p1409a06║慧不生，而實有爾燄，是亦說邪智。
TX13n0007_p1409a07║牒前大慧所問種種智不得境，皆妄想邪智耳。
TX13n0007_p1409a08║庚二　寄辨宗說
TX13n0007_p1409a09║辛一　誡聽
TX13n0007_p1409a10║『復次、大慧！愚癡凡夫，無始虛偽惡邪妄想之所迴轉，迴轉時、自宗通及說通
TX13n0007_p1409a11║不善了知，著自心現外性相故，著方便說，於自宗四句清淨通相，不善分別』。大慧
TX13n0007_p1409a12║白佛言：『誠如尊教，惟願世尊為我分別說通及宗通，我及餘菩薩摩訶薩善於二通，
TX13n0007_p1410a01║來世凡夫、聲聞、緣覺不得其短』。佛告大慧：『善哉！善哉！諦聽！諦聽！善思念
TX13n0007_p1410a02║之，當為汝說』。大慧白佛言：『唯然，受教』。
TX13n0007_p1410a03║宗說二通前已辨明。此因顯聖智境即自宗通，故寄辨誡聽也。以凡夫為無始偽
TX13n0007_p1410a04║習循環流轉心中，終日蒙蔽於妄想窠臼，不了知自證宗通——通達自心現量——，
TX13n0007_p1410a05║及說通——如實通達隨宜而說——之法門，取心外相，執方便說，不善修習離四句
TX13n0007_p1410a06║清淨之自證境界。大慧領契佛意，若諸菩薩知此二通之法，來世教化二乘及凡外，
TX13n0007_p1410a07║乃毫無差失。佛亦讚許大慧得旨。
TX13n0007_p1410a08║辛二　正告
TX13n0007_p1410a09║佛告大慧：『三世如來有二種法通，謂說通及自宗通。說通者，謂隨眾生心之所
TX13n0007_p1410a10║應，為說種種眾具契經，是名說通。自宗通者，謂修行者離自心現種種妄想，謂不墮
TX13n0007_p1410a11║一異、俱不俱品，超度一切心意意識，自覺聖境界，離因成見相，一切外道、聲聞、
TX13n0007_p1410a12║緣覺、墮二邊者所不能知；我說是名自宗通法。大慧！是名自宗通及說通相，汝及餘
TX13n0007_p1411a01║菩薩摩訶薩。應當修學』！
TX13n0007_p1411a02║三世諸佛依此二通法門，逗機宣化，隨眾所宜，說十二分方便契經，令修如實
TX13n0007_p1411a03║行者，內證諸法皆自心現，取心外法種種妄想不生，離四句見，超三界有漏虛妄分
TX13n0007_p1411a04║別識，達自覺境，遠離能所取相應之見相二分清淨，為一向執邊見之凡外二乘所不
TX13n0007_p1411a05║可同日而語。然覺了須自心內證，能離一分妄想，即得一分正智。但如何能漸離妄
TX13n0007_p1411a06║想，仍須方便言教，故誡勸諸菩薩皆當修學此二通相。
TX13n0007_p1411a07║辛三　重頌
TX13n0007_p1411a08║爾時、世尊欲重宣此義而說偈言：『我謂二種通，宗通及言說，說者授童蒙，宗
TX13n0007_p1411a09║為修行者』。
TX13n0007_p1411a10║二通法門，說通為教童開蒙之妙用。童、喻初發心人，蒙者、蒙蔽——即妄想
TX13n0007_p1411a11║。修行者，依佛之教理而修而行也。童蒙者，喻地前菩薩。修行者，喻地上菩薩。
TX13n0007_p1411a12║己九　勿習世論門
TX13n0007_p1412a01║庚一　長行
TX13n0007_p1412a02║辛一　初問答
TX13n0007_p1412a03║壬一　初問
TX13n0007_p1412a04║爾時、大慧菩薩白佛言：『世尊！如世尊一時說言：「世間諸論種種辯說，慎勿
TX13n0007_p1412a05║習近；若習近者，攝受貪欲，不攝受法」。世尊何故作如是說』？
TX13n0007_p1412a06║佛一向之方便說法，弟子每有疑誤，故當檢出，辯難抉擇。如某時曾誡眾等勿
TX13n0007_p1412a07║習近世論，若習近者，不得法利，且增貪欲。世論者，梵語盧伽耶陀，惑世之邪論
TX13n0007_p1412a08║也。
TX13n0007_p1412a09║壬二　初答
TX13n0007_p1412a10║癸一　顯理
TX13n0007_p1412a11║佛告大慧：『世間言論，種種句味，因緣、譬喻，採集莊嚴，誘引誑惑愚癡凡夫
TX13n0007_p1412a12║，不入真實自通，不覺一切法妄想顛倒，墮於二邊。凡愚癡惑而自破壞，諸趣相續不
TX13n0007_p1413a01║得解脫，不能覺知自心現量，不離外性自性妄想計著。是故世間言論種種辯說，不脫
TX13n0007_p1413a02║生老病死，憂悲苦惱，誑惑迷亂。
TX13n0007_p1413a03║世論亦有句味、因喻，粉飾莊嚴，凡夫愚癡，易為誘惑。以致世俗沈埋於中，
TX13n0007_p1413a04║對此離妄想所通真實法，證入無由。執心外法，墮於二邊，妄想紛紛，自害害他，
TX13n0007_p1413a05║以致充滿三塗，人、天減少。總之、不覺自心現量，不離心外堅計，種種建立，種
TX13n0007_p1413a06║種辯聰，皆起惑、造業、受苦，自惑惑人、自亂亂人之世論。如近百年中主張進化
TX13n0007_p1413a07║論者，詞富證繁，卓然言之成理，持之有故；其實、損人利己，擾亂和平。所以者
TX13n0007_p1413a08║何？彼因妄見植物、動物由能向外競爭，自保生存，乃成蕃殖，於是轉計人為萬物
TX13n0007_p1413a09║靈長，更應特異發達。此念一橫，自私慾熾，遂擴充之以與他人及萬物相角逐，以
TX13n0007_p1413a10║征服欺壓不如其殘暴之族。於是禮讓平和之性，完全為其爭名奪利、損人利己之惡
TX13n0007_p1413a11║辭所誘亂破壞，群認天演淘汰、優勝劣敗、生存競爭為金科玉律。為人只圖自富自
TX13n0007_p1413a12║強，不顧其他。乃至為一家、一國、一種族、亦復如是，以為不如此便不能生存，
TX13n0007_p1414a01║便不優勝，便不富強發達，必使他人完全被我征服。以致貪瞋充塞，戰爭迭起，亡
TX13n0007_p1414a02║國滅種，在所不惜。極其競爭破壞凶慘殘殺之力，以是一家、一國、一世界、均不
TX13n0007_p1414a03║得相安，而由各各所造共業之因展轉增上，器界亦生種種災禍。佛說三界猶如火宅
TX13n0007_p1414a04║，器世間之薪炭，經貪、瞋、癡火之然燒，遂成今世天災人禍之象。斯皆侈言大道
TX13n0007_p1414a05║，實背真詮。所謂說進化實不進化，說平等實不平等，說博愛實不博愛，說共產實
TX13n0007_p1414a06║不共產。剋要言之，皆攝受貪欲、不攝受法之大弊。苦海無邊，孰為援救？有之，
TX13n0007_p1414a07║唯攝受正法、不攝受貪欲之佛法耳。
TX13n0007_p1414a08║癸二　證事
TX13n0007_p1414a09║『大慧！釋提桓因廣解眾論，自造聲論。彼世論者有一弟子，持龍形像，詣釋天
TX13n0007_p1414a10║宮，建立論宗，要壞帝釋千輻之輪；隨我不如，斷一一頭以謝所屈。作是要已，即以
TX13n0007_p1414a11║釋法摧伏帝釋，釋墮負處；即壞其車，還來人間。如是大慧！世間言論，因、譬莊嚴
TX13n0007_p1414a12║，乃至畜生亦能以種種句味惑彼諸天及阿修羅、著生滅見，而況於人？是故大慧！世
TX13n0007_p1415a01║間言論應當遠離，以能招致苦生因故；慎勿習近！
TX13n0007_p1415a02║此引帝釋與世論弟子辯負事，以證世論之當遠離，不可親近，免受其惑。持龍
TX13n0007_p1415a03║形像者，變作多頭龍形也。於以知畜生尚能以種種句味，何況於人，或再勝於人者
TX13n0007_p1415a04║？弟子尚且如此，何況其師？帝釋諸天乃至阿修羅尚為其所惑，而況於人？倘不慎
TX13n0007_p1415a05║為所誘迷，執著生滅，將起惑、造業、受苦而不已，人亦何苦習近之耶？
TX13n0007_p1415a06║癸三　結勸
TX13n0007_p1415a07║『大慧！世論者，惟說身覺境界而已。大慧！彼世論者，乃有百千，但於後時後
TX13n0007_p1415a08║五百年，當破壞結集，惡覺因見盛故，惡弟子受。如是大慧！世論破壞結集，種種句
TX13n0007_p1415a09║味，因譬莊嚴，說外道事。著自因緣，無有自通。大慧！彼諸外道無自通論，於餘世
TX13n0007_p1415a10║論，廣說無量百千事門，無有自通，亦不自知愚癡世論』。
TX13n0007_p1415a11║世論但明身根所感覺之境界，皆為顧惜一己身體，除身之外，概不關懷！近世
TX13n0007_p1415a12║哲學家所謂唯物論者是。古來世論，尚有統一，降後分黨，各立門庭。依於原造百
TX13n0007_p1416a01║千偈論，自相破壞，無非妄以私心詭見造作，惑誘學者！文辭奇美，然無如實見解
TX13n0007_p1416a02║，無有自通。異論紛紜，失其標準，適足愚人亂世，故應遠離。
TX13n0007_p1416a03║辛二　重問答
TX13n0007_p1416a04║壬一　重問
TX13n0007_p1416a05║爾時、大慧白佛言：『世尊！若外道世論種種句味、因譬莊嚴，無有自通，自事
TX13n0007_p1416a06║計著者，世尊亦說世論，為種種異方諸來會眾天、人、阿修羅，廣說無量種種句味，
TX13n0007_p1416a07║亦非自通耶？亦入一切外道智慧言說數耶』？
TX13n0007_p1416a08║大慧再啟疑難；謂外道不通達真實，專計著於世間之事，種種因喻、句味莊嚴
TX13n0007_p1416a09║，總是世論。而佛何以有時亦為天人等眾，從他方世界而來集會者，廣說種種因喻
TX13n0007_p1416a10║、句味，並非皆以內心自通之法開示，豈不同於外道世論類耶？
TX13n0007_p1416a11║壬二　重答
TX13n0007_p1416a12║癸一　顯理
TX13n0007_p1417a01║佛告大慧：『我不說世論，亦無來去，唯說不來不去。大慧！來者、趣聚會生，
TX13n0007_p1417a02║去者、散壞，不來不去者、是不生不滅。我所說義，不墮世論妄想數中。所以者何？
TX13n0007_p1417a03║謂不計著外性非性，自心現處，二邊妄想所不能轉，相境非性，覺自心現，則自心現
TX13n0007_p1417a04║妄想不生。妄想不生者，空、無相、無作，入三脫門，名為解脫。
TX13n0007_p1417a05║佛說並不墮入世論，以知一切唯心所現，無來無去，無生無滅。來集會之聽眾
TX13n0007_p1417a06║，唯心所現，乃至根身器界亦唯心所現也。眾緣聚會則來，散壞即去，實無有何來
TX13n0007_p1417a07║去。所說之法，亦復眾緣聚顯，緣生無生，如何有滅？是以佛說非如外道墮於虛妄
TX13n0007_p1417a08║分別之中，亦不同其計著心外之法，若有若無；故能行無所有，不見能所攝受，不
TX13n0007_p1417a09║同外道執有實法。當情相對，故覺自心現量，妄想不生，而入三解脫門，如何說同
TX13n0007_p1417a10║外道之世論耶？
TX13n0007_p1417a11║癸二　證事
TX13n0007_p1417a12║『大慧！我念一時於一處住，有世論婆羅門來詣我所，不請空閒，便問我言：「
TX13n0007_p1418a01║瞿曇！一切所作耶」？我時答言：「婆羅門！一切所作是初世論」。彼復問言：「一
TX13n0007_p1418a02║切非所作耶」？我復報言：「一切非所作是第二世論』。彼復問言：「一切常耶？一
TX13n0007_p1418a03║切無常耶？一切生耶？一切不生耶」？我時報言：「是六世論」。大慧！彼復問我言
TX13n0007_p1418a04║：「一切一耶？一切異耶？一切俱耶？一切不俱耶？一切因種種受生現耶」？我時報
TX13n0007_p1418a05║言：「是十一世論」。大慧！彼復問言：『一切無記耶？一切記耶？有我耶？無我耶
TX13n0007_p1418a06║？有此世耶？無此世耶？有他世耶？無他世耶？有解脫耶？無解脫耶？一切剎那耶？
TX13n0007_p1418a07║一切不剎那耶？虛空耶？非數滅耶？涅槃耶？瞿曇作耶？非作耶？有中陰耶？無中陰
TX13n0007_p1418a08║耶？」大慧！我時報言：「婆羅門！如是說者，悉是世論；非我所說，是汝世論。我
TX13n0007_p1418a09║唯說無始虛偽妄想習氣，種種諸惡，三有之因，不能覺知自心現量，而生妄想攀緣外
TX13n0007_p1418a10║性。如外道法，我諸根義三合知生，我不如是。婆羅門！我不說因，不說無因，惟說
TX13n0007_p1418a11║妄想攝所攝性施設緣起，非汝及餘墮受我相續者所能覺知」。大慧！涅槃、虛空、滅
TX13n0007_p1418a12║、非有三種，但數有三耳。復次、大慧！爾時世論婆羅門復問我言：「癡、愛、業因
TX13n0007_p1419a01║故有三有耶？為無因耶」？我時報言：「此二者亦是世論耳」。彼復問言：「一切性皆
TX13n0007_p1419a02║入自共相耶」？我復報言：「此亦世論。婆羅門！乃至意流妄計外塵皆是世論」。復
TX13n0007_p1419a03║次、大慧！爾時世論婆羅門復問我言：「頗有非世論者不？我是一切外道之宗，說種
TX13n0007_p1419a04║種句味、因緣、譬喻莊嚴」。我復報言：「婆羅門！有，非汝有者，非為、非宗，非
TX13n0007_p1419a05║說非不說種種句味，非不因譬莊嚴」。婆羅門言：「何等為非世論，非非宗、非非說
TX13n0007_p1419a06║」？我時報言：「婆羅門！有非世論，汝諸外道所不能知，以於外性不實妄想虛偽計
TX13n0007_p1419a07║著故。謂妄想不生，覺了有無自心現量，妄想不生，不受外塵，妄想永息，是名非世
TX13n0007_p1419a08║論。此是我法，非汝有也。婆羅門！略說彼識若來若去、若死若生、若樂若苦、若溺
TX13n0007_p1419a09║若見、若觸若著、種種相，若和合相續，若愛若因計著。婆羅門！如是比者，是汝等
TX13n0007_p1419a10║世論，非是我有」。大慧！世論婆羅門作如是問，我如是答，彼即默然，不辭而退，
TX13n0007_p1419a11║思自通處作是念言：「沙門釋子出於通外，說無生、無相、無因、覺自妄想現相，妄
TX13n0007_p1419a12║想不生」。
TX13n0007_p1420a01║此引與世論婆羅門辯難之事，以證佛說不同世論。婆羅門嘗遽然問佛：自有無
TX13n0007_p1420a02║造作乃至於有無中陰種種戲論，彼先橫一惡見而來，佛遂斥以世論，一切皆非。告
TX13n0007_p1420a03║以：種種無始妄想戲論惡習為生三有之因，不了唯心，妄緣外境，計我及根、塵三
TX13n0007_p1420a04║和合生法，皆外道法。佛法不說有因無因，唯說妄想及能取所取之緣起，故非執我
TX13n0007_p1420a05║者所能知。方便為小乘所說之三無為法，亦不可執。婆羅門聞上說後，不復以世論
TX13n0007_p1420a06║再難，而又妄引佛言以問：無明之癡，貪愛及業，為三有之因耶？又一切法皆入自
TX13n0007_p1420a07║共相耶？佛因外道妄想戲論邪纏不休，除正斥之，復總曉之：任如何之意識流奔法
TX13n0007_p1420a08║塵，計著外境，皆是世論。於是此婆羅門又反其論調而問佛：有非世論者否？蓋彼
TX13n0007_p1420a09║為一切外道之所宗。其意謂若無非世論者，則彼之世論即真實。故佛答曰：有。非
TX13n0007_p1420a10║無所宗、無所說，但非彼宗彼說。婆羅門復問：既有、何以非彼宗？佛告：此非世
TX13n0007_p1420a11║論，非彼執心外法之妄想所能知。佛法全在不生妄想，了達有無皆唯心現，自不妄
TX13n0007_p1420a12║取外境。此等清淨自覺之妙法，豈彼所能有？彼等心量妄識所到之處，若來若去，
TX13n0007_p1421a01║乃至和合相續假相，皆是世論，皆取法乎心外者也。婆羅門至此，無由再難，遂默
TX13n0007_p1421a02║然而退，思自所通達之理處。覺佛所說之法，異於己所能通之理，計為佛法無所成
TX13n0007_p1421a03║立，無何道理，則世論之惡覺妄想，邪執戲論，迷而不反為何如耶！
TX13n0007_p1421a04║癸三　結意
TX13n0007_p1421a05║『大慧！此即是汝向所問我：何故說習近世論種種辯說，攝受貪欲，不攝受法』
TX13n0007_p1421a06║』。
TX13n0007_p1421a07║結前所顯證之意，而除大慧之所疑。佛並非說世論，且一向辯斥攝受貪欲而不
TX13n0007_p1421a08║攝受正法之世論也。
TX13n0007_p1421a09║辛三　三問答
TX13n0007_p1421a10║壬一　問
TX13n0007_p1421a11║大慧白佛言：『世尊！攝受貪欲及法，有何句義』？佛告大慧：『善哉！善哉！
TX13n0007_p1421a12║汝乃能為未來眾生思惟諮問如是句義，諦聽！諦聽！善思念之！當為汝說』。大慧白
TX13n0007_p1422a01║佛言：『唯然、受教』。
TX13n0007_p1422a02║以上、佛明世論婆羅門攝貪不受法，全係計著三界生死有漏果報。蓋受苦由業
TX13n0007_p1422a03║，業由惑，故須在根本上斷惑，以智慧除妄想，盪空一切，方入聖法。大慧懸知未
TX13n0007_p1422a04║來眾生必有無量墮此惡見，故三次問攝貪及攝法之句義，以便未來眾生得以離惑出
TX13n0007_p1422a05║苦。
TX13n0007_p1422a06║壬二　答
TX13n0007_p1422a07║佛告大慧：『所謂貪者，若取、若捨、若觸、若味，繫著外塵，墮二邊見，復生
TX13n0007_p1422a08║苦陰生老病死憂悲苦惱。如是諸患，皆從愛起，斯由習近世論及世論者，我及諸佛說
TX13n0007_p1422a09║名為貪，是名攝受貪欲，不攝受法。大慧！云何攝受法？謂善覺知自心現量，見人無
TX13n0007_p1422a10║我及法無我相，妄想不生。善知上上地，離心意意識，一切諸佛智慧灌頂，具足攝受
TX13n0007_p1422a11║十無盡句，於一切法無開發自在，是名為法。所謂不墮一切見、一切虛偽、一切妄想
TX13n0007_p1422a12║、一切性、一切二邊。大慧！多有外道癡人墮於二邊，若常、若斷，非黠慧者。受無
TX13n0007_p1423a01║因論，則起常見；外因壞，因緣非性，則起斷見。大慧！我不見生住滅故說名為法。
TX13n0007_p1423a02║大慧！是名貪欲及法，汝及餘菩薩摩訶薩，應當修學』！
TX13n0007_p1423a03║諸苦皆從貪愛起，貪即十二緣起之愛支，潤種種業，受種種苦。法有通別：通
TX13n0007_p1423a04║、即說一切法，別、則佛之正法方能曰法。此所說是佛法，須根本覺知自心現，有
TX13n0007_p1423a05║如是心起，則如是法現。見二無我，離妄顯真，自然蒙佛加被，具足行願，不假方
TX13n0007_p1423a06║便，一切自在，是之謂法，不墮一切外道所墮。外道所以墮諸見者，以無善巧慧力
TX13n0007_p1423a07║，妄計有造作者，不從因生，立無因論。而復推求不得，或因壞滅而起斷見。佛法
TX13n0007_p1423a08║了唯心故，不見生滅。菩薩於法，當如是修學也。
TX13n0007_p1423a09║庚二　重頌
TX13n0007_p1423a10║爾時、世尊欲重宣此義而說偈言：『一切世間論，外道虛妄說，妄見作所作，彼
TX13n0007_p1423a11║則無自宗。惟我一自宗，離於作所作，為諸弟子說，遠離諸世論。心量不可見，不觀
TX13n0007_p1423a12║察二心，攝、所攝非性，斷、常二俱離。乃至心流轉，是則為世論；妄想不轉者，是
TX13n0007_p1424a01║人見自心。來者謂事生，去者事不現，明了知去來，妄想不復生。有常及無常，所作
TX13n0007_p1424a02║、無所作，此世、他世等，斯皆世論通』。
TX13n0007_p1424a03║外道世論妄想分別，橫計作者，故不成立。唯佛立宗，離於能作所作，為弟子
TX13n0007_p1424a04║說，離於世論。以了唯心，不同外道有能取之分別、所取之法塵，是以二心俱離，
TX13n0007_p1424a05║二見悉泯。世論與非世論之別，即一為妄想所流轉，一能見唯自心現耳。自心緣起
TX13n0007_p1424a06║之事曰來，緣滅自心不現曰去；是以來無所來，從心而生；去無所去，從心而滅。
TX13n0007_p1424a07║明此、則妄想不復生，去貪欲即去妄想也。然世論所通者，種種計著，不離二見，
TX13n0007_p1424a08║智者不可不慎！
TX13n0007_p1424a09║己十　涅槃差別門
TX13n0007_p1424a10║庚一　請許
TX13n0007_p1424a11║爾時、大慧菩薩復白佛言：『世尊！所言涅槃者，說何等法名為涅槃，而諸外道
TX13n0007_p1424a12║各起妄想』？佛告大慧：『諦聽！諦聽！善思念之！當為汝說如諸外道妄想涅槃，非
TX13n0007_p1425a01║彼妄想隨順涅槃』。大慧白佛言：『唯然、受教』。
TX13n0007_p1425a02║涅槃法，前在大般涅槃門及四果差別門，已辨明矣。然前就自證門中為菩薩而
TX13n0007_p1425a03║說，此中所明，正就菩薩化他悟他而明。大慧懸知未來世對涅槃有無窮之謬解，恐
TX13n0007_p1425a04║眾生墮魔外邪網而不自覺，故必隨順揀擇，續為請問。佛亦以外道妄想計涅槃，皆
TX13n0007_p1425a05║不隨順涅槃之相，許為開示。末世欲求解脫，不可不明邪正！藏中有提婆菩薩造之
TX13n0007_p1425a06║破外道涅槃論，即據此中之二十一種外道計而破斥者。
TX13n0007_p1425a07║庚二　解說
TX13n0007_p1425a08║辛一　長行
TX13n0007_p1425a09║壬一　正說
TX13n0007_p1425a10║癸一　外道妄執
TX13n0007_p1425a11║佛告大慧：『或有外道：陰、界、入滅，境界離欲，見法無常，心心法品不生，
TX13n0007_p1425a12║不念去、來、現在境界，諸受陰盡，如燈火滅，如種子壞，妄想不生。斯等於此，作
TX13n0007_p1426a01║涅槃想。大慧！非以見壞名為涅槃。大慧！或以從方至方名為解脫，境界想滅，猶如
TX13n0007_p1426a02║風止。或復以覺所覺見壞名為解脫。或見常無常作解脫想。或見種種相想招致苦生因
TX13n0007_p1426a03║，思惟是已，不善覺知自心現量，怖畏於相而見無相，深生愛樂，作涅槃想。或有覺
TX13n0007_p1426a04║知內外諸法自相共相，去、來、現在，有性不壞，作涅槃想。或謂我、人、眾生、壽
TX13n0007_p1426a05║命、一切法壞，作涅槃想。或以外道惡燒智慧，見自性及士夫，彼二有間，士夫所出
TX13n0007_p1426a06║，名為自性；如冥初比求那轉變，求那是作者，作涅槃想。或謂福非福盡。或謂諸煩
TX13n0007_p1426a07║惱盡。或謂智慧。或見自在是真實作生死者，作涅槃想。或謂展轉相生，生死更無餘
TX13n0007_p1426a08║因；如是即是計著因，而彼愚癡不能覺知，以不知故作涅槃想。或有外道言：得真諦
TX13n0007_p1426a09║道作涅槃想。或見功德，功德所起，和合一異、俱不俱、作涅槃想。或見自性所起孔
TX13n0007_p1426a10║雀文彩，種種雜寶及利刺等性，見已作涅槃想。大慧！或有覺二十五真實。或王守護
TX13n0007_p1426a11║國，受六德論，作涅槃想。或見時是作者，時節世間，如是覺者作涅槃想。或謂性。
TX13n0007_p1426a12║或謂非性。或謂知性非性。或見有覺與涅槃差別，作涅槃想。有如是比種種妄想，外
TX13n0007_p1427a01║道所說，不成所成，智者所棄。大慧！如是一切悉墮二邊，作涅槃想。如是等外道涅
TX13n0007_p1427a02║槃妄想，彼中都無若生若滅。大慧！彼一一外道涅槃，彼等自論；智慧觀察，都無所
TX13n0007_p1427a03║立。如彼妄想，心意來去，漂馳流動，一切無有得涅槃者。
TX13n0007_p1427a04║一、有外道見法無常不取，心心所不現前，不生妄想，計如火滅種壞以為涅槃
TX13n0007_p1427a05║。此雖近似二乘，然二乘依佛三十七道品修習斷惑，此則見有法壞，心外見有生滅
TX13n0007_p1427a06║無常，乃佛所破斥也。二、計從生方至於滅方，以為涅槃。境界想息，猶如風止。
TX13n0007_p1427a07║三、以不見能覺之心、所覺之境，計為涅槃，如閉目入黑闇一般。四、以不分別常
TX13n0007_p1427a08║與無常而為涅槃。五、以相起想，想能招苦，計無相為涅槃，即無相外道。六、以
TX13n0007_p1427a09║一切法之各各自共相，歷經三世不作壞想以為涅槃，此如小乘有部亦然。七、以一
TX13n0007_p1427a10║切法皆壞，唯我人相不壞，計我永存以為涅槃，如尼犍子是。八、以惡慧取數論二
TX13n0007_p1427a11║十五諦第一之冥性、與二十五之神我。謂天地萬物未生前之冥初性，憂喜愛或黃赤
TX13n0007_p1427a12║黑之三德平均，無物可得由神我要求而三求那不平均，轉變作一切物以為涅槃。九
TX13n0007_p1428a01║、以煩惱及褔非褔業自然會盡，不須智慧而得解脫，以為涅槃，此乃苦行外道。十
TX13n0007_p1428a02║、以能見到大自在天造作者為涅槃。十一、以祖、父、孫展轉相生，父母、子孫世
TX13n0007_p1428a03║代流傳，別無異因以為涅槃。此則世人凡見，為人不過如此。十二、以得見十六諦
TX13n0007_p1428a04║或二十五諦為涅槃，此諦非佛法中之諦。十三、以見諸德所起和合之一異義為涅槃
TX13n0007_p1428a05║，此勝論之一派。十四、以見事事物物顯色自然如此為涅槃，此自然外道也。十五
TX13n0007_p1428a06║、以覺真實諦為涅槃。此亦數論之一派。十六、以禮拜六方受六德護國為涅槃。十
TX13n0007_p1428a07║七、以時為涅槃。十八、以見有物為涅槃。十九、以見無物為涅槃。二十、以見有
TX13n0007_p1428a08║物無物為涅槃。廿一、以見有涅槃之覺與涅槃有別為涅槃。以上二十一見，皆不成
TX13n0007_p1428a09║立而妄成立，妄想中妄計為涅槃。彼以私意所見若生若滅，皆是心意漂流，智者所
TX13n0007_p1428a10║不許可。故上種種無一得涅槃者，以皆不覺知自心現量故。
TX13n0007_p1428a11║癸二　如來正見
TX13n0007_p1428a12║『大慧！如我所說涅槃者，謂善覺知自心現量，不著外性，離於四句，見如實處
TX13n0007_p1429a01║，不墮自心現妄想二邊，攝所攝不可得，一切度量不見所成。愚於真實不應攝受，棄
TX13n0007_p1429a02║捨彼已，得自覺聖法，知二無我，離二煩惱，淨除二障，永離二死。上上地，如來地
TX13n0007_p1429a03║，如影幻等諸深三昧，離心意意識，說名涅槃。
TX13n0007_p1429a04║佛說涅槃，以善覺知自心現量，不取外境為要，此為一經中之要義，然此處為
TX13n0007_p1429a05║尤切。誤入歧途而求涅槃，非但不得解脫，轉增生死之縛。是故若能以此修學，離
TX13n0007_p1429a06║於四句，住如實見，乃能離一切外道之所墮，進修於諸佛菩薩之所行，得大三昧。
TX13n0007_p1429a07║所謂離心意意識者，即知一切唯心，不生妄想而說名涅槃也。
TX13n0007_p1429a08║壬二　結勸
TX13n0007_p1429a09║『大慧！汝等及餘菩薩摩訶薩應當修學，當疾遠離一切外道諸涅槃見』。
TX13n0007_p1429a10║此誡諸菩薩修學如來涅槃正見，當疾離諸外道涅槃見，不可緩也。
TX13n0007_p1429a11║辛二　重頌
TX13n0007_p1429a12║爾時、世尊欲重宣此義而說偈言：『外道涅槃見，各各起妄想，斯從心想生，無
TX13n0007_p1430a01║解脫方便。愚於縛、縛者，遠離善方便，外道解脫想，解脫終不生。眾智各異趣，外
TX13n0007_p1430a02║道所見通，彼悉無解脫，愚癡妄想故。一切癡外道，妄見作所作，有、無有品論，彼
TX13n0007_p1430a03║悉無解脫。凡愚樂妄想，不聞真實慧，言語三苦本，真實滅苦因。譬如鏡中像，雖現
TX13n0007_p1430a04║而非有，於妄想心鏡，愚夫見有二。不識心及緣，則起二妄想；了心及境界，妄想則
TX13n0007_p1430a05║不生。心者即種種，遠離相、所相，事現而無現，如彼愚妄想。三有惟妄想，外義悉
TX13n0007_p1430a06║無有，妄想種種現，凡愚不能了。經經說妄想，終不出於名，若離於言說，亦無有所
TX13n0007_p1430a07║說』。
TX13n0007_p1430a08║二十一種外道，皆妄計有能解脫之法及被生死所縛之人，不知善巧方便，第一
TX13n0007_p1430a09║須離於妄想；如妄想於解脫，終不能生解脫也。外道立說紛紜，各異其趣，妄見能
TX13n0007_p1430a10║所有無，悉皆癡妄，悉無解脫。執著言語以招苦，不開覺真實以離苦，所以離言為
TX13n0007_p1430a11║滅苦之因矣。如鏡中像，雖現非有，於自心中緣起見相二分，了知自心現則妄想不
TX13n0007_p1430a12║生。總而言之，種種皆是唯心，離能所相，所有事境現即無現。此非但三界內生死
TX13n0007_p1431a01║流轉愚夫眾生妄想所有之法如此，十方諸佛經中所說種種妄想，名義有同異耳；離
TX13n0007_p1431a02║於妄想，有何說哉？不能得意妄言而徒隨名取義，終不能了解佛說。
TX13n0007_p1431a03║己十一　如來覺性門
TX13n0007_p1431a04║庚一　問
TX13n0007_p1431a05║爾時、大慧菩薩白佛言：『世尊！惟願為說三藐三佛陀，我及餘菩薩摩訶薩善於
TX13n0007_p1431a06║如來自性，自覺覺他』。佛告大慧：『恣所欲問，我當為汝隨所問說』。大慧白佛言
TX13n0007_p1431a07║：『世尊！如來應供等正覺，為作耶？為不作耶？為事耶？為因耶？為相耶？為所相
TX13n0007_p1431a08║耶？為說耶？為所說耶？為覺耶？為所覺耶？如是等辭句，為異為不異』？
TX13n0007_p1431a09║前所講如來知見，即如來體性，然亦是就自證上明，此則在化他悟他上更加抉
TX13n0007_p1431a10║擇討論。現世及後來諸菩薩善於通達究竟圓滿正遍知之自性，可為來問眾生如理開
TX13n0007_p1431a11║導，不致墮於妄想，此佛所以任大慧之所問而為答也。大慧所問種種，擬佛自性辭
TX13n0007_p1431a12║句，此中略舉五對以發其端，請佛辯其為異不為異也。
TX13n0007_p1432a01║庚二　答
TX13n0007_p1432a02║辛一　長行
TX13n0007_p1432a03║佛告大慧：『如來應供等正覺，於如是等辭句，非事非因。所以者何？俱有過故
TX13n0007_p1432a04║。大慧！若如來是事者，或作、或無常，無常故一切事應是如來，我及諸佛，皆所不
TX13n0007_p1432a05║欲。若非所作者，無所得故，方便則空，同於兔角、槃大之子，以無所有故。大慧！
TX13n0007_p1432a06║若無事、無因者，則非有非無，若非有非無，則出於四句。四句者、是世間言說；若
TX13n0007_p1432a07║出四句者、則不墮四句，不墮四句故智者所取。一切如來句義，亦如是，慧者當知。
TX13n0007_p1432a08║如我所說一切法無我，當知此義、無我性是無我。一切法有自性，無他性，如牛、馬
TX13n0007_p1432a09║。大慧！譬如非牛、馬性，非馬、牛性，其實非有非無，彼非無自性。如是大慧！一
TX13n0007_p1432a10║切諸法非無自相，有自相；但非無我愚夫之所能知，以妄想故。如是一切法空、無生
TX13n0007_p1432a11║、無自性，當如是知。如是如來與陰非異非不異；若不異陰者，應是無常；若異者，
TX13n0007_p1432a12║方便則空。若二者，應有異。如牛角，相似故不異，長短差別故有異；一切法亦如是
TX13n0007_p1433a01║。大慧！如牛右角異左角，左角異右角，如是長短種種色各各異。大慧！如來於陰、
TX13n0007_p1433a02║界、入非異非不異。如是如來、解脫非異非不異，如是如來，以解脫名說。若如來異
TX13n0007_p1433a03║解脫者，應色相成；色相成故，應無常。若不異者，修行者得相應無分別，而修行者
TX13n0007_p1433a04║見分別，是故非異非不異。如是智及爾燄非異非不異。大慧！智及爾燄非異非不異者
TX13n0007_p1433a05║，非常非無常，非作非所作，非有為非無為，非覺非所覺，非相非所相，非陰非異陰
TX13n0007_p1433a06║，非說非所說，非一非異，非俱非不俱。非一非異、非俱非不俱故，悉離一切量；離
TX13n0007_p1433a07║一切量，則無言說；無言說則無生；無生則無滅；無滅則寂滅；寂滅則自性涅槃；自
TX13n0007_p1433a08║性涅槃則無事無因；無事無因則無攀緣；無攀緣則出過一切虛偽；出過一切虛偽則是
TX13n0007_p1433a09║如來；如來則是三藐三佛陀。大慧！是名三藐三佛陀佛陀。大慧！三藐三佛陀佛陀者
TX13n0007_p1433a10║，離一切根量』。
TX13n0007_p1433a11║佛以大慧所問辭句，擬議佛之自性，皆有過非。且言事因，事是果實，因是因
TX13n0007_p1433a12║能，而如來非可在功能、事實上妄揣也。如來圓滿無際，非因而因，非果而果，不
TX13n0007_p1434a01║可執說，故非造作亦非無常。夫世間一切事事物物，皆造作無常，如來若是造作無
TX13n0007_p1434a02║常，一切事應皆是如來；此為諸佛皆不忍可。然如來亦非非果事，若非果事，則菩
TX13n0007_p1434a03║薩六度、三祇之精修，豈非空無所獲？但一如來杜撰虛名，非因所成之果事故。是
TX13n0007_p1434a04║故如來非因非果，亦非非因非果，超於世間四句之見，以無相違及戲論故。蓋世間
TX13n0007_p1434a05║四句義，皆由執有一法而起，說有說無，非有非無，皆虛妄意識所分別，非同佛之
TX13n0007_p1434a06║所說，正遣一切分別。佛恐末世誤會，妄計如來墮於四句，故特詳辨。又、一切法
TX13n0007_p1434a07║無我者，法法緣起無礙，於中無有主宰我性，非無一切法也。所以一切法但無我，
TX13n0007_p1434a08║並非無一切法自性，不過言其無妄計之我及自性外之他性。譬如牛無馬性，馬無牛
TX13n0007_p1434a09║性，然非無牛、馬之自性。又、一切法非無自相，自相者、離言說分別之一切法自
TX13n0007_p1434a10║性，離於四句，愚夫妄想所不能知。一切法無我、無自性之義如是。一切法空也，
TX13n0007_p1434a11║無生也，皆如是觀。由此可知如來與五陰等非一非異，陰、界、入為無常生滅差別
TX13n0007_p1434a12║之法，而如來非是，故非一；若如來非陰、界、入者，則菩薩方便修行不懈，豈非
TX13n0007_p1435a01║又徒勞無益？是故非異。喻如牛之二角，皆具角之名相故非異；有長短顯色之別，
TX13n0007_p1435a02║故非不異。由是可知如來與解脫非異非不異：如來非色身，非生滅無常，故非異；
TX13n0007_p1435a03║然三乘修行者同得解脫，而大小有差別，故非不異。由是又可知正智與爾燄——即
TX13n0007_p1435a04║所知，佛智所知即第一義境界真如——非異非不異：正智、真如平等一相故非異；
TX13n0007_p1435a05║然真如由正智而顯，故非不異。正智、真如皆離言說分別之自證相，離一切比擬思
TX13n0007_p1435a06║量等，故實非一非異，非俱非不俱，言語道斷，心行處滅，則真是如來，真是正遍
TX13n0007_p1435a07║知覺者。斯又可以台教之三德顯：前言一切法空、無我、無自性等，即般若德，盪
TX13n0007_p1435a08║空一切法執。如來、解脫不一不異，即解脫德，因解脫身同二乘也。正智、真如不
TX13n0007_p1435a09║一不異，即法身德。此三德不相離而又各不相即。非因生之果，非能作之因，亦非
TX13n0007_p1435a10║非因非果，離一切意識上根覺比量。
TX13n0007_p1435a11║辛二　重頌
TX13n0007_p1435a12║爾時、世尊欲重宣此義而說偈言：『悉離諸根量，無事亦無因，已離覺、所覺，
TX13n0007_p1436a01║亦離相、所相。陰緣等正覺，一異莫能見，若無有見者，云何而分別？非作、非不作
TX13n0007_p1436a02║，非事亦非因，非陰、非在陰，亦非有餘雜，亦非有諸性，如彼妄想見，當知亦非無
TX13n0007_p1436a03║，此法法亦爾。以有故有無，以無故有有，若無不應受，若有不應想。或於我、非我
TX13n0007_p1436a04║，言說量留連，沈溺於二邊，自壞壞世間。解脫一切過，正觀察我通，是名為正觀，
TX13n0007_p1436a05║不毀大導師』。
TX13n0007_p1436a06║明如來非見聞覺知可得是離根，非卜度思量可到是離量。五陰與如來非一非異
TX13n0007_p1436a07║，非有造作，非無造作，非所造事，非能造因，非彼妄想上所見之自性，亦非無一
TX13n0007_p1436a08║切法自性，有無對待之法，皆不應立。不了一切法離言之真實性，或說此法是如來
TX13n0007_p1436a09║，此法非如來，執計妄見，自壞壞人。當解脫此一切過，修正觀而明佛意，勿謗佛
TX13n0007_p1436a10║法。
TX13n0007_p1436a11║己十二　不生不滅門
TX13n0007_p1436a12║庚一　設問
TX13n0007_p1437a01║爾時、大慧菩薩復白佛言：『世尊！如世尊說「修多羅攝受不生不滅」。又世尊
TX13n0007_p1437a02║說：「不生不滅是如來異名」。云何世尊為無性故說不生不滅？為是如來異名』？佛
TX13n0007_p1437a03║告大慧：『我說一切法不生不滅，有無品不現』。大慧白佛言：『世尊！若一切法不
TX13n0007_p1437a04║生者，則攝受法不可得，一切法不生故。若名字中有法者，惟願為說』。佛告大慧：
TX13n0007_p1437a05║『善哉！善哉！諦聽！諦聽！善思念之！吾當為汝分別解說』。大慧白佛言：『唯然
TX13n0007_p1437a06║、受教』。
TX13n0007_p1437a07║一切經中說不生不滅，是無法之義耶？抑是如來異名耶？佛答：所說一切法不
TX13n0007_p1437a08║生不滅，有、無見不可得。大慧復問：若一切法不生，則一切法亦不可得，是法既
TX13n0007_p1437a09║不可得，又何得有不生不滅法是如來異名耶？非請佛說明不可矣。佛乃讚其問而答
TX13n0007_p1437a10║之。
TX13n0007_p1437a11║庚二　正答
TX13n0007_p1437a12║辛一　異名釋
TX13n0007_p1438a01║佛告大慧：『我說如來非無性，亦非不生不滅攝一切法，亦不待緣故不生不滅，
TX13n0007_p1438a02║亦非無義。大慧！我說意生、法身，如來名號。彼不生者，一切外道、聲聞、緣覺、
TX13n0007_p1438a03║七住菩薩非其境界。大慧！彼不生，即如來異名。大慧！譬如因陀羅釋迦，不蘭陀羅
TX13n0007_p1438a04║，如是等諸物，一一各有多名，亦非多名而有多性，亦非無自性。如是大慧！我於此
TX13n0007_p1438a05║娑呵世界，有三阿僧祇百千名號，愚夫悉聞各說我名，而不解我如來異名。大慧！或
TX13n0007_p1438a06║有眾生知我如來者，有知一切智者，有知佛者，有知救世者，有知自覺者，有知導師
TX13n0007_p1438a07║者，有知廣導者，有知一切導者，有知僊人者，有知梵者，有知毗紐者，有知自在者
TX13n0007_p1438a08║，有知勝者，有知迦毗羅者，有知真實邊者，有知月者，有知日者，有知主者，有知
TX13n0007_p1438a09║無生者，有知無滅者，有知空者，有知如如者，有知諦者，有知實際者，有知法性者
TX13n0007_p1438a10║，有知涅槃者，有知常者，有知平等者，有知不二者，有知無相者，有知解脫者，有
TX13n0007_p1438a11║知道者，有知意生者。大慧！如是等三阿僧祇百千名號，不增不減。此及餘世界，皆
TX13n0007_p1438a12║悉知我，如水中月，不出不入。彼諸愚夫，不能知我，墮二邊故。然悉恭敬供養於我
TX13n0007_p1439a01║，而不善解知辭句義趣，不分別名，不解自通，計著種種言說章句，於不生不滅作無
TX13n0007_p1439a02║性想，不知如來名號差別，如因陀羅釋迦、不蘭陀羅。不解自通，會歸終極，於一切
TX13n0007_p1439a03║法，隨說計著。
TX13n0007_p1439a04║佛說非以無法說為不生不滅，亦非攝取不生不滅而為如來，亦非待緣而有，亦
TX13n0007_p1439a05║非有其說而無義。平常佛說不生不滅，即如來之別名。依最勝意生身、法身、說為
TX13n0007_p1439a06║不生不滅，但非外道二乘乃至七地以前菩薩所能知耳。故不生不滅即如來別號，猶
TX13n0007_p1439a07║之帝釋有因陀羅釋迦等別名，不蘭陀羅等乃至其他萬類，亦皆各有多名，雖多而其
TX13n0007_p1439a08║物則一，亦非無此物自性也。故我釋迦佛，在此娑婆世界亦有無數別名，凡愚眾生
TX13n0007_p1439a09║，雖聞、雖見不知即如來之別號，所以有知為如來者，一切智者，佛者，乃至意生
TX13n0007_p1439a10║者。有三阿僧祇不增減之數，在十方界，無不如是隨眾生心而見。佛喻如水中月，
TX13n0007_p1439a11║隨感而現，不出不入。愚夫雖知敬供，唯未解義，故終於名號上隨言計著，不能自
TX13n0007_p1439a12║通會歸聖智，而於一切法異名差別，皆為所縛矣。
TX13n0007_p1440a01║辛二　離言釋
TX13n0007_p1440a02║『大慧！諸彼癡人作如是言：「義如言說，義說無異。所以者何？謂義無身故；
TX13n0007_p1440a03║言說之外，更無餘義，惟止言說」。大慧！彼惡燒智，不知言說自性，不知言說生滅
TX13n0007_p1440a04║，義不生滅。大慧！一切言說墮於文字，義則不墮，離性非性故，無受生，亦無身。
TX13n0007_p1440a05║大慧！如來不說墮文字法，文字有無不可得故，除不墮文字。大慧！若有說言如來說
TX13n0007_p1440a06║墮文字法者，此則妄說！法離文字故。是故大慧！我等諸佛及諸菩薩，不說一字，不
TX13n0007_p1440a07║答一字。所以者何？法離文字故。非不饒益義說。言說者、眾生妄想故。大慧！若不
TX13n0007_p1440a08║說一切法者，教法則壞，教法壞者，則無諸佛、菩薩、緣覺、聲聞。若無者，誰說為
TX13n0007_p1440a09║誰？是故大慧！菩薩摩訶薩莫著言說，隨宜方便廣說經法。以眾生希望、煩惱不一故
TX13n0007_p1440a10║，我及諸佛為彼種種異解眾生而說諸法，令離心意意識故，不為得自覺聖智處。大慧
TX13n0007_p1440a11║！於一切法無所有，覺自心現量，離二妄想，諸菩薩摩訶薩依於義不依文字。若善男
TX13n0007_p1440a12║子、善女人依文字者，自壞第一義，亦不能覺他，墮惡見相續而為眾說，不善了知一
TX13n0007_p1441a01║切法、一切地、一切相、亦不知章句。若善一切法、一切地、一切相、通達章句，具
TX13n0007_p1441a02║足性義，彼則能以正無相樂而自娛樂，平等大乘建立眾生。大慧！攝受大乘者，則攝
TX13n0007_p1441a03║受諸佛、菩薩、緣覺、聲聞；攝受諸佛、菩薩、緣覺、聲聞者，則攝受一切眾生；攝
TX13n0007_p1441a04║受一切眾生者，則攝受正法；攝受正法者，則佛種不斷；佛種不斷者，則能了知得殊
TX13n0007_p1441a05║勝入處；知得殊勝入處，菩薩摩訶薩常得化生，建立大乘，十自在力，現眾色像，通
TX13n0007_p1441a06║達眾生形類、希望、煩惱、諸相，如實說法。如實者，不異；如實者，不來不去相，
TX13n0007_p1441a07║一切虛偽息，是名如實。大慧！善男子、善女人不應攝受隨說計著，真實者離文字故
TX13n0007_p1441a08║。大慧！如為愚夫以指指物，愚夫觀指，不得實義；如是愚夫隨言說指，攝受計著，
TX13n0007_p1441a09║至竟不捨，終不能得離言說指第一實義。大慧！譬如嬰兒應食熟食，不應食生，若食
TX13n0007_p1441a10║生者則令發狂，不知次第方便熟故。大慧！如是不生不滅，不方便修，則為不善。是
TX13n0007_p1441a11║故應當善修方便，莫隨言說，如視指端。是故大慧！於真實義當方便修。真實義者，
TX13n0007_p1441a12║微妙寂靜，是涅槃因；言說者妄想合，妄想者集生死。大慧！真實義者，從多聞者得
TX13n0007_p1442a01║。大慧！多聞者，謂善於義，非善言說。善義者，不隨一切外道經論，身自不隨，亦
TX13n0007_p1442a02║不令他隨，是則名曰大德多聞。是故欲求義者，當親近多聞，所謂善義。與此相違，
TX13n0007_p1442a03║計著言說，應當遠離』。
TX13n0007_p1442a04║佛法使人因言辨義，不當隨言取義。乃有愚癡妄計言說即義，二者一致。蓋以
TX13n0007_p1442a05║詮言之義，體不可見，遂計言外無義，唯是言說。此等惡見，不知言說墮於文字，
TX13n0007_p1442a06║是生滅法；第一義離文字，離有無，非生滅法。佛以離言說，離分別智所證法，為
TX13n0007_p1442a07║眾說此令離文字言語分別，非墮文字有無者能了解。故佛菩薩說法宣化，無時不說
TX13n0007_p1442a08║，無處不說，而說者、問者、答者，無一字可得。古人喻如空中鳥跡，不可捉摸。
TX13n0007_p1442a09║倘說者、問答者、見聞者、墮文字，非特不能饒益，且增妄執。然離文字言說，非
TX13n0007_p1442a10║閉口不說，閉目不看也。若墮於不說句，則是破壞教法，佛及三乘誰為誰說？故佛
TX13n0007_p1442a11║、菩薩隨宜而說，不著能教所教，正可說法教化，以殊勝方便隨順眾生煩惱根性之
TX13n0007_p1442a12║不一，而各令其離三界有漏妄習之八識心心所聚，捨二分別。以遣離虛妄分別故，
TX13n0007_p1443a01║無分別智即得現前而證真如。故菩薩觀一切無所有，覺自心現量，依義不依文字；
TX13n0007_p1443a02║以依文不依義，自壞亦壞他故。若善了知一切法相，通達句義，正智具足，則不樂
TX13n0007_p1443a03║著相而得覺法樂，以平等大乘法攝化眾生，紹隆佛種，自證悟他，兩臻勝妙，宏揚
TX13n0007_p1443a04║離言說虛妄分別之正法，是真實第一義！奈何愚者只求文字，不觀實義！如人指物
TX13n0007_p1443a05║以示，但觀其指而不見物；又如嬰兒食生，則成狂亂，蓋不知次第方便熟後而食。
TX13n0007_p1443a06║正如癡人聞不生不滅法，不修方便觀行親證，隨言取義，自病病人。故依佛無分別
TX13n0007_p1443a07║智所證真實義，當方便修，所謂六度萬行，止觀雙運，離分別相，得真實相，微妙
TX13n0007_p1443a08║寂靜，乃自性涅槃為解脫之因，離分別妄想，即離生死故。大德多聞，當善觀於語
TX13n0007_p1443a09║義，勿執著於文字，尤當遠離外道經論，化他亦然。如此、可得佛之離言說不生滅
TX13n0007_p1443a10║第一義境。
TX13n0007_p1443a11║庚三　轉難
TX13n0007_p1443a12║爾時、大慧菩薩復承佛威神而白佛言：『世尊！世尊顯示不生不滅，無有奇特。
TX13n0007_p1444a01║所以者何？一切外道因，亦不生不滅。世尊亦說虛空、非數緣滅及涅槃界不生不滅。
TX13n0007_p1444a02║世尊！外道說因生諸世間，世尊亦說無明、愛、業、妄想、為緣，生諸世間。彼因此
TX13n0007_p1444a03║緣，名差別耳！外物因緣亦如是。世尊與外道論，無有差別。微塵、勝妙、自在、眾
TX13n0007_p1444a04║生主等，如是九物不生不滅；世尊亦說一切性不生不滅，有無不可得，外道亦說四大
TX13n0007_p1444a05║不壞自性，不生不滅，四大常，是四大乃至周流諸趣不捨自性。世尊所說，亦復如是
TX13n0007_p1444a06║。是故我言無有奇特。惟願世尊，為說差別，所以奇特勝諸外道。若無差別者，一切
TX13n0007_p1444a07║外道皆亦是佛，以不生不滅故。而世尊說：一世界中多佛出世者，無有是處。如向所
TX13n0007_p1444a08║說：一世界中應有多佛，無差別故』。
TX13n0007_p1444a09║佛說真實無虛，大慧亦非凡愚，本不應有責難，唯佛懸知後世凡愚眾生於此必
TX13n0007_p1444a10║有疑詰，故以威神加被大慧而使轉難。
TX13n0007_p1444a11║佛所顯示不生不滅，外道亦說不生不滅；外道說諸因，佛說三無為；外道說因生諸
TX13n0007_p1444a12║世間，佛說世間十二緣起；外道說外物因緣，佛亦如是。外道說時、方、虛空
TX13n0007_p1445a01║、四大、微塵、神我、大梵天、勝妙、大自在天、眾生主、九物，佛說一切法性；
TX13n0007_p1445a02║外道說四大，佛亦說四大：雖稍有變異，然實無差別，佛說有何殊勝？然則外道皆
TX13n0007_p1445a03║即是佛，此世界中不同時而有多佛耶？是應請佛開解。
TX13n0007_p1445a04║庚四　解釋
TX13n0007_p1445a05║辛一　長行
TX13n0007_p1445a06║佛告大慧：『我說不生不滅，不同外道不生不滅。所以者何？彼諸外道有性自性
TX13n0007_p1445a07║，得不生不變相，我不如是墮有無品。大慧！我者、離有無品，離生滅，非性非無性
TX13n0007_p1445a08║。如種種幻夢現故非無性。云何無性？謂色無自性相攝受，現不現故，攝不攝故。以
TX13n0007_p1445a09║是故，一切性無性非無性，但覺自心現量，妄想不生，安隱快樂，世事永息。愚癡凡
TX13n0007_p1445a10║夫妄想作事，非諸聖賢不實妄想，如犍闥婆城及幻化人。大慧！如犍闥婆城及幻化人
TX13n0007_p1445a11║，種種眾生商賈出入，愚夫妄想，謂真出入，而實無有出者、入者，但彼妄想故。如
TX13n0007_p1445a12║是大慧！愚癡凡夫起不生不滅惑，彼亦無有有為、無為。如幻人生，其實無有若生若
TX13n0007_p1446a01║滅，性無性無所有故；一切法亦如是，離於生滅。愚癡凡夫墮不如實，起生滅妄想，
TX13n0007_p1446a02║非諸聖賢。不如實者，不爾。如性自性妄想亦不異，若異妄想者，計著一切性自性，
TX13n0007_p1446a03║不見寂靜，不見寂靜者終不離妄想。是故大慧！無相見勝，非相見。相見者，受生因
TX13n0007_p1446a04║，故不勝。大慧！無相者，妄想不生，不起不滅，我說涅槃。大慧！涅槃者，如真實
TX13n0007_p1446a05║義見，離先妄想心心數法，逮得如來自覺聖智，我說是涅槃』。
TX13n0007_p1446a06║佛說不生不滅異於外道，蓋外道取實有一法自體，說云不生不滅，佛說一切種
TX13n0007_p1446a07║種法如幻夢唯心所現，離有無生滅故不生不滅，以如幻故，諸色無自性相，以或現
TX13n0007_p1446a08║或不現，或攝取或不攝取故，如前所喻之恆河火及陽燄等，故非性非無性。但了唯
TX13n0007_p1446a09║心，何來妄想？愚癡人以邪教邪見起邪思維，不實妄想，如執幻人入於幻城，雖見
TX13n0007_p1446a10║生滅，實無生滅，諸法亦然。是故愚癡妄計諸法自性，與妄想不一異，而執法自性
TX13n0007_p1446a11║，若不如實觀其寂靜，終不離於虛妄分別。故見一切法如幻無所有，為最勝行，即
TX13n0007_p1446a12║是無分別之不生不滅，即是涅槃，即是清淨無漏真實第一義，即離有漏虛妄心心所
TX13n0007_p1447a01║聚，即得如來自覺聖智，與外道所計不生不滅大相逕庭矣。
TX13n0007_p1447a02║辛二　重頌
TX13n0007_p1447a03║爾時、世尊欲重宣此義而說偈言：『滅除彼生論，建立不生義，我說如是法，愚
TX13n0007_p1447a04║夫不能知。一切法不生，無性無所有，犍闥婆、幻、夢，有性者無因。不生無自性，
TX13n0007_p1447a05║何因空、當說！以離於和合，覺知性不現。是故空不生，我說無自性，謂一一和合，
TX13n0007_p1447a06║性現而非有。分析無和合，非如外道見。夢、幻及垂髮，野馬、犍闥婆，世間種種事
TX13n0007_p1447a07║，無因而相現。折伏有因論，申暢無生義；申暢無生者，法流永不斷。熾然無因論，
TX13n0007_p1447a08║恐怖諸外道』。
TX13n0007_p1447a09║為除外道妄計有生，佛所以說無生。愚夫不能知佛說此不生句意，不可墮於此
TX13n0007_p1447a10║不生句。故無生、無性、無相，亦如乾城、幻、夢等，雖有幻現假法，而實別無作
TX13n0007_p1447a11║者之因。佛何以說一切法空、無自性、不生耶？以所見聞一切法皆和合假相，分析
TX13n0007_p1447a12║至微則成無有；實則不待分析，當體即空，但凡外妄見為有耳。所以即有而空，不
TX13n0007_p1448a01║取一法，即空而有，不遺一法。夢、幻、空華、陽燄——野馬——乾城、雖分明有
TX13n0007_p1448a02║而無有無之相，既無能生之因，亦不為因而生；諸法亦然，皆同一無能生所生之事
TX13n0007_p1448a03║。不過、即在緣起如幻、緣生無生中，暢此無生之義，以折伏彼有因之論。為我聖
TX13n0007_p1448a04║法流傳不斷，故盛說無因，破有作者因，怖諸外道。
TX13n0007_p1448a05║庚五　偈問
TX13n0007_p1448a06║爾時大慧以偈問曰：『云何何所因？彼以何故生？於何處和合，而作無因論』？
TX13n0007_p1448a07║大慧因佛說乾城、夢、幻等，問何因而幻現？如何而見有和合相？何由而作無
TX13n0007_p1448a08║因論也。
TX13n0007_p1448a09║庚六　偈答
TX13n0007_p1448a10║爾時、世尊復以偈答：『觀察有為法非無因有因，彼生滅論者，所見從是滅』。
TX13n0007_p1448a11║觀察有為生滅之法，非有因，非無因，唯心變現為因，折伏外道妄因，立無因
TX13n0007_p1448a12║論滅其妄見。
TX13n0007_p1449a01║庚七　躡問
TX13n0007_p1449a02║爾時、大慧說偈問曰：『云何為無生？為是無性耶？為顧視諸緣有法名無生？名
TX13n0007_p1449a03║不應無義，惟為分別說』！
TX13n0007_p1449a04║無生之名，必有其義，是指一法無有曰無生耶？抑在生滅眾緣中考究有一法曰
TX13n0007_p1449a05║無生耶？大慧雙興二難，以無見中無生，及有見中無生為問。
TX13n0007_p1449a06║庚八　追頌
TX13n0007_p1449a07║爾時、世尊復以偈答：『非無性無生，亦非顧諸緣，非有性而名，名亦非無義。
TX13n0007_p1449a08║一切諸外道，聲聞及緣覺，七住非境界，是名無生相。遠離諸因緣，亦離一切事，唯
TX13n0007_p1449a09║有微心住，想、所想俱離。其身隨轉變，我說是無生。無外性無性，亦無心攝受，斷
TX13n0007_p1449a10║除一切見，我說是無生。如是無自性、空等應分別。非空故說空，無生故說空。因緣
TX13n0007_p1449a11║數和合，則有生有滅，離諸因緣數，無別有生滅。捨離因緣數，更無有異性；若言一
TX13n0007_p1449a12║異者，是外道妄想。有無性不生，非有亦非無；除其數轉變，是悉不可得。但有諸俗
TX13n0007_p1450a01║數，展轉為鉤鎖，離彼因緣鎖，生義不可得。生無性不起，離諸外道過，但說緣鉤鎖
TX13n0007_p1450a02║，凡愚不能了。若離緣鉤鎖別有生性者，是則無因論，破壞鉤鎖義。如燈顯眾像，鉤
TX13n0007_p1450a03║鎖現若然，是則離鉤鎖，別更有諸性。無性無有生，如虛空自性，若離於鉤鎖，慧無
TX13n0007_p1450a04║所分別。復有餘無生，賢聖所得法，彼生無生者，是則無生忍。若使諸世間，觀察鉤
TX13n0007_p1450a05║鎖者，一切離鉤鎖，從是得三昧。癡、愛諸業等，是則內鉤鎖；鑽、燧、泥團、輪、
TX13n0007_p1450a06║種子等名外。若使有他性而從因緣生，彼非鉤鎖義，是則不成就。若生無自性，彼為
TX13n0007_p1450a07║誰鉤鎖？展轉相生故，當知因緣義。堅、濕、煖、動法，凡愚生妄想，離數無異法，
TX13n0007_p1450a08║是則說無性。如醫療眾病，無有若干論，以病差別故，為設種種治。我為彼眾生，破
TX13n0007_p1450a09║壞諸煩惱，知其根優劣，為彼說度門。非煩惱根異，而有種種法，唯說一乘法，是則
TX13n0007_p1450a10║為大乘』。
TX13n0007_p1450a11║佛說無生，非無一切法，亦非觀察諸法而別有一法，然名有義，汝問皆非。此
TX13n0007_p1450a12║無生法，凡夫外道乃至七地菩薩皆不能知。遠離能生之因，所生之果，能想之心，
TX13n0007_p1451a01║所想之相，唯安住於一真微妙之微心中，轉我愛執藏之根本依而為清淨識，不見心
TX13n0007_p1451a02║外有法可取，而亦無能取心，故說無生；空、無性等，亦復如是。非有空之實法而
TX13n0007_p1451a03║說空，達一切法無生故空也。因緣和合而有生滅，離緣起法別無異因，緣散即不和
TX13n0007_p1451a04║合，言一言異，皆外道妄想故。離於四句，唯就十二支因緣之轉變，隨俗假設，展
TX13n0007_p1451a05║轉相生，猶如鉤鎖。離此鉤鎖，則無緣起，生即不有，何有於滅？所以離外道妄見
TX13n0007_p1451a06║過而說鉤鎖，以生無故不生起也。若離鉤鎖別計有能生法，別計異因，同於無因，
TX13n0007_p1451a07║是外道見，破鉤鎖義矣。明緣生即無生，若離緣生而別求無生，皆妄見也。喻燈照
TX13n0007_p1451a08║物者，諸物由燈而顯，是則燈外取物。無生自體猶虛空，不應離鉤鎖而求。此緣起
TX13n0007_p1451a09║法，乃聖智所證，為第八地菩薩證無生法忍時所得，所以能作如是觀，可離妄而得
TX13n0007_p1451a10║三昧。癡、愛等十二支，由無明發業，乃至於受生老死苦，是為內緣鉤鎖。若依鑽
TX13n0007_p1451a11║燧諸因緣而生火，泥團、輪等因緣而生瓦器，種子等因緣而生芽，曰外緣鉤鎖。設
TX13n0007_p1451a12║使有法離鉤鎖因緣而生他物者，此理決不成就。若執著緣生無自性為無一切法，則
TX13n0007_p1452a01║誰能為展轉相生之鉤鎖？所以當善了知因緣之義。凡愚計執堅、濕、煖、動四大性
TX13n0007_p1452a02║之法，實則離無始虛妄習氣之鉤鎖，別無諸法。了知第一義空，畢竟唯心，方能證
TX13n0007_p1452a03║無生之義。如來為眾生種種煩惱，說種種法門，其實只有一乘法。然則無差別之差
TX13n0007_p1452a04║別，如醫療眾病，亦有種種方藥，可知如來教有權實之必要也。
TX13n0007_p1452a05║己十三　揀別無常門
TX13n0007_p1452a06║庚一　問
TX13n0007_p1452a07║爾時、大慧菩薩摩訶薩復白佛言：『世尊！一切外道皆起無常妄想，世尊亦說一
TX13n0007_p1452a08║切行無常，是生滅法，此義云何？為邪、為正？為有幾種無常』？
TX13n0007_p1452a09║前來揀別外道不生不滅之妄計，以似是則不是，種種抉擇，顯佛法之真能破真
TX13n0007_p1452a10║能立，嚴判邪正。大慧因此更欲抉擇外道所起分別無常之妄計，以諸行無常為佛說
TX13n0007_p1452a11║三乘共教三法印之一，若不加以判別，則邪說正教混淆矣！故問佛究竟有幾種。
TX13n0007_p1452a12║庚二　答
TX13n0007_p1453a01║辛一　長行
TX13n0007_p1453a02║壬一　出計破
TX13n0007_p1453a03║佛告大慧：『一切外道有七種無常，非我法也。何等為七？彼有說言：作已而捨
TX13n0007_p1453a04║，是名無常。有說：形處壞，是名無常。有說：即色是無常。有說：色轉變中間，是
TX13n0007_p1453a05║名無常。無間自之散壞，如乳、酪等轉變，中間不可見，無常毀壞一切性轉。有說：
TX13n0007_p1453a06║性無常。有說：性無性無常。有說：一切法不生無常，入一切法。大慧！性無性無常
TX13n0007_p1453a07║者，謂四大及所造自相壞，四大自性不可得，不生。彼不生無常者，非常無常，一切
TX13n0007_p1453a08║法有無不生，分析乃至微塵不可見，是不生義非生，是名不生無常相。若不覺此者，
TX13n0007_p1453a09║墮一切外道生無常義。大慧！性無常者，是自心妄想，非常無常性。所以者何？謂無
TX13n0007_p1453a10║常自性不壞。大慧！此是一切性無性無常事。除無常，無有能令一切法性無性者。如
TX13n0007_p1453a11║杖瓦石破壞諸物，現見各各不異，是性無常事；非作所作有差別，此是無常，此是事
TX13n0007_p1453a12║。作所作無異者，一切性常，無因性。大慧！一切性無性有因，非凡愚所知，非因不
TX13n0007_p1454a01║相似事生。若生者，一切性悉皆無常。是不相似事，作、所作無有別異，而悉見有異
TX13n0007_p1454a02║。若性無常者，墮作因性相；若墮者，一切性不究竟。一切性作因相墮者，自無常應
TX13n0007_p1454a03║無常，無常無常故，一切性不無常，應是常。若無常入一切性者，應墮三世，彼過去
TX13n0007_p1454a04║色與壞俱，未來不生，色不生故，現在色與壞相俱。色者，四大積集差別，四大及造
TX13n0007_p1454a05║色自性不壞，離異不異故。一切外道，一切四大不壞，一切三有，四大及造色，在所
TX13n0007_p1454a06║知有生滅，離四大造色，一切外道於何所思惟性無常？四大不生，自性相不壞故。離
TX13n0007_p1454a07║始造無常者，非四大，復有異四大，各各異相自相故，非差別可得，彼無差別。斯等
TX13n0007_p1454a08║不更造，二方便不作，當知是無常。彼形處壞無常者，謂四大及造色不壞，至竟不壞
TX13n0007_p1454a09║。大慧！竟者，分析乃至微塵，觀察壞四大及造色，形處異見，長短不可得，非四大
TX13n0007_p1454a10║，四大不壞，形處壞現，墮在數論。色即無常者，謂色即是無常，彼則形處無常，非
TX13n0007_p1454a11║四大。若四大無常者，非俗數言說。世俗言說非性者，則墮世論。見一切性但有言說
TX13n0007_p1454a12║，不但自相生。轉變無常者，謂色異性現，非四大；如金作莊嚴具，轉變現，非金性
TX13n0007_p1455a01║壞，見莊嚴具處所壞。如是餘性轉變等，亦如是。如是等種種外道無常見妄想，火燒
TX13n0007_p1455a02║四大時自相不燒，各各自相相壞者，四大造色應斷。
TX13n0007_p1455a03║外道所計無常有七：一、計作已即捨、或始起即捨名無常。蓋計先本無生，纔
TX13n0007_p1455a04║生起即失其生性。二、計形處壞名無常：四大微塵能造物，不論有情、無情，形狀
TX13n0007_p1455a05║各異，皆要毀壞，故形狀無常，而四大不壞。三、計即色是無常，不但形處，即色
TX13n0007_p1455a06║、香、味等亦無常，較前進步。但能造之有形四大及所造色、香、味、觸四塵壞，
TX13n0007_p1455a07║四大自性則不壞。四、計色轉變中間無常，言色本不是無常，但所以轉變無常者，
TX13n0007_p1455a08║因其中有轉變力，能壞諸物，如乳之自位無間相續而壞滅，遂變為酪，乃至成酥、
TX13n0007_p1455a09║成醍醐，皆不久滅壞。在各各分位上，無間次第轉變，其中有轉變作用而不可見，
TX13n0007_p1455a10║雖不可見，然使諸物一一毀滅轉變，曰無常。五、計性無常，言別有一物之自體，
TX13n0007_p1455a11║曰無常。六、計性無性無常，言萬物有形體無形體，皆是無常。七、計一切法不生
TX13n0007_p1455a12║無常，言別有一不生不滅之無常法，遍入一切法中，自不生滅而能生滅他法，使他
TX13n0007_p1456a01║無常。以上先標七種外計大意，以下帶出帶破。
TX13n0007_p1456a02║一、先出第六種而破之。外計能造四大及所造四塵，有自體相，變壞無常。堅
TX13n0007_p1456a03║等四大種性，自體相不可得，無生無滅，然亦變化無常。此亦依四大計無常，四大
TX13n0007_p1456a04║唯心，計誰無常？二、第七種計非常非無常，一切有無法中有一不生之法，此法分
TX13n0007_p1456a05║析極微亦不可見，雖不可見而遍在一切法，是不生義，而能使一切法無常，故曰不
TX13n0007_p1456a06║生之無常相。若不覺此妄計之不生無常相，則墮諸外道計有一不生無常，能生無常
TX13n0007_p1456a07║之過。三、第五種性無常者，蓋言於萬物外別有一物，其體是常，能令萬物無常。
TX13n0007_p1456a08║按其所計，應非常非無常，名是無常，體又是常。計此自性不壞之無常法，能使一
TX13n0007_p1456a09║切有法變成無有，除此無有別法能令一切法——有性——變無者。喻如以杖壞瓦，
TX13n0007_p1456a10║被壞者壞，能壞者不壞也。現見諸法各自無常，並無能作無常者，與所作無常事之
TX13n0007_p1456a11║差別可得，亦不能指出此是無常，彼是此無常所成之果。倘別有自體永久不壞與一
TX13n0007_p1456a12║切無差別，則一切皆常，不能作一無常之因，以皆常故。如異者，亦不能作因。然
TX13n0007_p1457a01║一切法從有而無，此豈無因？但凡愚不能知之耳。蓋皆唯心所現，從現至不現耳。
TX13n0007_p1457a02║因與果異，決不能生，汝性無常若是常者，常則異於無常，如何能生無常？若常能
TX13n0007_p1457a03║生無常，則不相似因能生不相似果，何世間悉見牛不生馬，馬不生人而有異？又、
TX13n0007_p1457a04║汝所計之性無常，是否一物？是一物，則墮萬物中，諸法壞，此性無常亦應壞，性
TX13n0007_p1457a05║無常壞，則無能作無常因者，餘法應常，而一切不究竟無常。若此作無常者，無自
TX13n0007_p1457a06║體，不是一物而遍一切法中，將墮在三世中，因一切法墮三世故。墮三世則過去已
TX13n0007_p1457a07║壞，未來不生，現在剎那與壞滅俱。又、汝若計四大造色自性不壞，故此無常與之
TX13n0007_p1457a08║不壞；然三界內所見、聞、覺、知者，皆有生滅，離所造色從何得四大之自性？如
TX13n0007_p1457a09║是則外道妄計之四大不壞，不能成立，更從何得此性無常不壞耶？四、第一種離始
TX13n0007_p1457a10║造無常，即始起即滅者。於始造計無常，且從始造觀之：四大各各異相，不能互造
TX13n0007_p1457a11║；自相亦不能造自相，他、自共造，亦更不能。造不可得，何從計始造之無常？五
TX13n0007_p1457a12║、第二種形處壞無常，彼亦以為能造四大及所造之色分析至微，所造上假現之形處
TX13n0007_p1458a01║壞，而四大能所造之色體不壞。此則墮於數論派之諸法皆常、但形轉變。六、第三
TX13n0007_p1458a02║種色即無常，謂能造所造有形法無常，非無形之四大自性無常。若四大皆空，則世
TX13n0007_p1458a03║事無有，墮於世論外道，但有言說而無自相。七、第四種轉變無常者，謂色現異相
TX13n0007_p1458a04║，相變而四大不變，如金具展轉相變，但金具屢改而金性不改。餘者轉變，亦然。
TX13n0007_p1458a05║以上七種外道，種種虛妄分別計無常法。意謂火燒四大，四各差別，自相不燒
TX13n0007_p1458a06║。彼以為各各自相壞者，則能造、所造皆斷，以後不能再有。殊不知劫火洞然，一
TX13n0007_p1458a07║切皆壞。外道於妄見無常外妄計有常、無論其見有常、見無常，皆是異見妄執。
TX13n0007_p1458a08║壬二　顯正破
TX13n0007_p1458a09║『大慧！我法起非常非無常。所以者何？謂外性不決定故，唯說三有微心，不說
TX13n0007_p1458a10║種種相有生有滅。四大合會差別，四大及造色故，妄想二種事攝所攝，知二種妄想，
TX13n0007_p1458a11║離外性無性二種見，覺自心現量。妄想者，思想作行生，非不作行。離心性無性妄想
TX13n0007_p1458a12║，世間、出世間、出世間上上一切法，非常非無常；不覺自心現量，墮二邊惡見相續
TX13n0007_p1459a01║。一切外道不覺自妄想，此凡夫無有根本，謂世間、出世間、出世間上上，從說妄想
TX13n0007_p1459a02║生。非凡愚所覺』。
TX13n0007_p1459a03║佛說一切法緣起非常非無常。蓋佛法了知唯心，心外之法不可得，故非決定有
TX13n0007_p1459a04║四大和合之能造所造有種種相生滅，故悉離外道之妄計妄見。凡愚妄想造作，非不
TX13n0007_p1459a05║造作，必離此有無妄想心，修習世間、出世間上上一切法智，乃離外道。而凡夫無
TX13n0007_p1459a06║根本智，故終不覺知此三種法。
TX13n0007_p1459a07║辛二　重頌
TX13n0007_p1459a08║爾時、世尊欲重宣此義而說偈言：『遠離於始造，及與形處異，性與色無常，外
TX13n0007_p1459a09║道愚妄想。諸性無有壞，大大自性住，外道無常想，沒在種種見。彼諸外道等，無若
TX13n0007_p1459a10║生若滅，大大性自常，何謂無常想？一切唯心量，二種心流轉，攝受及所攝，無有我
TX13n0007_p1459a11║我所。梵天為樹根，枝條普周遍，如是我所說，唯是彼心量』。
TX13n0007_p1459a12║外道所計七種無常，種種皆於常上計有無常，沒於種種邪見。既然四大是常，
TX13n0007_p1460a01║即非生滅，何法有無常耶？佛說一切唯心，能取所取二種皆是妄心流轉，無我我所
TX13n0007_p1460a02║。外道但以梵天為根，其餘妄計猶如枝條，離心而求，皆妄想耳。
TX13n0007_p1460a03║己十四　入滅現證門
TX13n0007_p1460a04║庚一　問
TX13n0007_p1460a05║爾時、大慧菩薩復白佛言：『世尊！惟願為說一切菩薩、聲聞、緣覺、滅正受次
TX13n0007_p1460a06║第相續！若善於滅正受次第相續相者，我及餘菩薩終不妄捨滅正受樂門，不墮一切聲
TX13n0007_p1460a07║聞、緣覺、外道愚癡』。佛告大慧：『諦聽！諦聽！善思念之！當為汝說』。大慧白
TX13n0007_p1460a08║佛言：『世尊！惟願為說』。
TX13n0007_p1460a09║入滅受想定雖通於佛、菩薩、二乘而實有不同。蓋二乘貪住寂靜樂，而菩薩精
TX13n0007_p1460a10║進求至佛地，盡未來際不捨眾生。所以大慧請佛為之判別，以便同諸菩薩不捨安住
TX13n0007_p1460a11║覺法之樂，亦不墮於二乘貪著三昧之灰心泯智涅槃，及外道執著無想定以為究竟之
TX13n0007_p1460a12║愚癡。所謂不住彼岸，不住此岸，以無住為自利利他也。
TX13n0007_p1461a01║庚二　答
TX13n0007_p1461a02║辛一　長行
TX13n0007_p1461a03║壬一　三乘次第
TX13n0007_p1461a04║佛告大慧：『六地菩薩摩訶薩及聲聞、緣覺入滅正受。第七地菩薩摩訶薩念念正
TX13n0007_p1461a05║受，離一切性自性相正受，非聲聞、緣覺。諸聲聞、緣覺墮有行覺，攝所攝相滅正受
TX13n0007_p1461a06║。是故七地非念正受，得一切法無差別相，非分得種種相性，覺一切法善不善性相正
TX13n0007_p1461a07║受，是故七地無善念正受。大慧！八地菩薩及聲聞、緣覺，心意意識妄想相滅，初地
TX13n0007_p1461a08║乃至七地菩薩摩訶薩，觀三界心意意識量，離我我所自妄想修，墮外性種種相，愚夫
TX13n0007_p1461a09║二種自心攝所攝，向無知不覺無始過惡虛偽習氣所熏。大慧！八地菩薩摩訶薩，聲聞
TX13n0007_p1461a10║、緣覺涅槃，菩薩者，三昧覺所持，是故三昧門樂不般涅槃。若不持者，如來地不滿
TX13n0007_p1461a11║足，棄捨一切有為眾生事故，佛種則應斷。諸佛世尊為示如來不可思議無量功德。聲
TX13n0007_p1461a12║聞、緣覺三昧門得樂所牽故，作涅槃想。大慧！我分部七地善修心意意識相，善修我
TX13n0007_p1462a01║我所，攝受人法無我，生滅自共相，善四無礙，決定力、三昧門，地次第相續，入道
TX13n0007_p1462a02║品法。不令菩薩摩訶薩不覺自共相，不善七地，墮外道邪徑，故立地次第。
TX13n0007_p1462a03║從初地至六地，入滅正受與二乘共，有間斷故——有時在定，有時不在定也。
TX13n0007_p1462a04║至七地，即無間常住定中，了一切法無有別別自性可得，實無有法動心，不同二乘
TX13n0007_p1462a05║取法，起作意覺入定。至八地，與二乘同捨我愛執藏。然八地之所入三昧，即二乘
TX13n0007_p1462a06║所執著為涅槃者。以二乘不了唯心故，灰心滅智，耽著為樂。八地菩薩在六識上，
TX13n0007_p1462a07║法執不起。七地無間尚假功用，八地任運不斷。初地至七地，尚須觀三界有漏心皆
TX13n0007_p1462a08║唯心量，離愚夫種種執取過患習氣。故八地能不住於三昧樂者，皆由佛所加持，令
TX13n0007_p1462a09║圓滿上求下化之本願。所以第八地修願波羅密以趨佛地，不同二乘牽於樂也。故佛
TX13n0007_p1462a10║分初地至七地之修習次第；善觀察心相，離人法二執，入二無我，不著生滅法自共
TX13n0007_p1462a11║相，入第八地；善四無礙，為第九地；決定力則達第十地；而正時時加持，不令墮
TX13n0007_p1462a12║入凡外過患，故立地次第也。
TX13n0007_p1463a01║壬二　實無次第
TX13n0007_p1463a02║『大慧！彼實無有若生若滅，除自心現量，所謂地次第相續及三界種種行，愚夫
TX13n0007_p1463a03║所不覺。愚夫所不覺者，謂我及諸佛說地次第相續，及說三界種種行。復次、大慧！
TX13n0007_p1463a04║聲聞、緣覺、第八菩薩地、滅三昧門樂醉所醉，不善自心現量自共相，習氣所障，墮
TX13n0007_p1463a05║人法無我，法攝受見，妄想涅槃想，非寂滅智慧覺。大慧！菩薩者，見滅三昧門樂，
TX13n0007_p1463a06║本願哀愍大悲成就，知分別十無盡句，不妄想涅槃想。彼已涅槃妄想不生故，離攝所
TX13n0007_p1463a07║攝妄想，覺了自心現量，一切諸法妄想不生，不墮心意意識，外性自性相計著妄想。
TX13n0007_p1463a08║非佛法因不生，隨智慧生，得如來自覺地。如人夢中方便度水，未度而覺，覺已思惟
TX13n0007_p1463a09║為正為邪，非正非邪。餘無始見、聞、覺、識因想，種種習氣，種種形處，墮有無想
TX13n0007_p1463a10║，心意意識夢現。大慧！如是菩薩摩訶薩於第八菩薩地，見妄想生。從初地轉進至第
TX13n0007_p1463a11║七地，見一切法如幻等方便，度攝所攝心妄想行已，作佛法方便，未得者令得。大慧
TX13n0007_p1463a12║！此是菩薩涅槃方便不壞，離心意意識，得無生法忍。大慧！於第一義無次第相續，
TX13n0007_p1464a01║說無所有妄想寂滅法』。
TX13n0007_p1464a02║理智一如，無分別智實證真如，無施設之地相可得，亦無三界過患可觀，一切
TX13n0007_p1464a03║皆自心現量故。愚夫不知諸佛施設方便之意，不了唯心，見有差別。復次、八地菩
TX13n0007_p1464a04║薩如無佛力加被，則與二乘相同，喻如飲三昧酒，臥無為床而入涅槃。惟其不取相
TX13n0007_p1464a05║執法故，離盡妄想，成就自利利他悲願，修無盡行，不墮有漏心所取心外法，以無
TX13n0007_p1464a06║相妙慧為佛法正因，畢竟成佛。如人夢中度水，未度而覺，覺後思惟為真為假；然
TX13n0007_p1464a07║而非真非假，夢有醒無。種種過患現，皆各人之業報，實則醒如夢時，醒時不依佛
TX13n0007_p1464a08║智修，行自覺覺他，則所作猶執夢為實。此第八地菩薩見妄想生猶如幻夢。故從初
TX13n0007_p1464a09║地以至七地，修如幻之方便法門，離二取見，得如幻之自利。八地以至佛，復以種
TX13n0007_p1464a10║種方便而利他，雖得涅槃，方便不壞，離過患盡而得無生法忍。於所證第一義，皆
TX13n0007_p1464a11║是唯心，畢竟無所有，即次第而無次第，得寂滅法。
TX13n0007_p1464a12║辛二　重頌
TX13n0007_p1465a01║爾時、世尊欲重宣此義，而說偈言：『心量無所有，此住及佛地，去來及現在，
TX13n0007_p1465a02║三世諸佛說。心量地第七，無所有第八；二地名為住，佛地名最勝。自覺智及淨，此
TX13n0007_p1465a03║則是我地，自在最勝處，清淨妙莊嚴。照耀如盛火，光明悉遍至，熾燄不壞目，周輪
TX13n0007_p1465a04║化三有。化現在三有，或有先時化，於彼演說乘，皆是如來地。十地則為初，初則為
TX13n0007_p1465a05║八地，第九則為七，七亦復為八，第二為第三，第四為第五，第三為第六，無所有何
TX13n0007_p1465a06║次』？
TX13n0007_p1465a07║佛法明諸住、諸地，悟自心現量，心外別無所有，三世諸佛皆說。第七地曰心
TX13n0007_p1465a08║量住，第八地曰無所有住，乃至佛地曰最勝心量無所有住；並非別有一最勝法，祗
TX13n0007_p1465a09║是心量無所有耳。佛以自覺四智菩提證清淨法界，曰自受用身、法身；至於他受用
TX13n0007_p1465a10║身，遍一切處光明普照；三類化身，如意清涼，以身口意三輪隨機施化，方便為說
TX13n0007_p1465a11║諸乘。所有世間、出世間一切法，皆清淨法界所流出，皆是如來地法，無一定相續
TX13n0007_p1465a12║之諸法次第，畢竟唯心，一切差別悉皆平等，一切行果悉皆圓融。前者所謂平等大
TX13n0007_p1466a01║乘普為建立，互攝互入，豈可拘定以判頓判漸耶？
TX13n0007_p1466a02║己十五　常無常義門
TX13n0007_p1466a03║庚一　問
TX13n0007_p1466a04║爾時、大慧菩薩復白佛言：『世尊！如來應供等正覺為常為無常』？
TX13n0007_p1466a05║大慧前已問如來自體常無常，此中復問如來體上之義相差別耳。
TX13n0007_p1466a06║庚二　答
TX13n0007_p1466a07║辛一　長行
TX13n0007_p1466a08║壬一　雙非
TX13n0007_p1466a09║佛告大慧：『如來應供等正覺非常非無常，謂二俱有過。若常者，有作主過。常
TX13n0007_p1466a10║者、一切外道說，作者無所作，是故如來常非常，非作常、有過故。若如來無常者，
TX13n0007_p1466a11║有作無常過。陰所相相無性，陰壞則應斷，而如來不斷。大慧！一切所作皆無常，如
TX13n0007_p1466a12║缾、衣等，一切皆無常過。一切智眾具方便，應無義，以所作故。一切所作，皆應是
TX13n0007_p1467a01║如來，無差別因性故。是故大慧！如來非常非無常。
TX13n0007_p1467a02║二俱有過者，若云常，則同外道計有一常住之造作主宰過；若云無常，則有同
TX13n0007_p1467a03║所作無常過。若五陰相所相法無自性，斷滅無有，如來非斷滅也。又、一切所造物
TX13n0007_p1467a04║皆無常，所造作物如瓶、衣等皆可壞者；一切智若無常，則菩薩所修福智不獲真常
TX13n0007_p1467a05║益。又、一切作法皆無常，一切物應皆是如來，將何因能別之？
TX13n0007_p1467a06║壬二　非常
TX13n0007_p1467a07║『復次、大慧！如來非如虛空常，如虛空常者，自覺聖智眾具無義過。大慧！譬
TX13n0007_p1467a08║如虛空非常非無常，離常無常、一異、俱不俱。常無常過故，不可說，是故如來非常
TX13n0007_p1467a09║。復次、大慧！若如來無生常者，如兔、馬等角；以無生常故，方便無義。以無生常
TX13n0007_p1467a10║過故，如來非常。
TX13n0007_p1467a11║如來常，虛空亦常，如來豈同頑空？即虛空亦離四句，如來豈在四句？又、如
TX13n0007_p1467a12║來若以無生為常，如兔、馬等亦無生，又豈可以之比同如來耶？
TX13n0007_p1468a01║壬三　許常
TX13n0007_p1468a02║『復次、大慧！更有餘事知如來常。所以者何？謂無間所得智常，故如來常。大
TX13n0007_p1468a03║慧！若如來出世，若不出世，法畢定住。聲聞、緣覺、諸佛如來、無間住，不住虛空
TX13n0007_p1468a04║，亦非愚夫之所覺知。大慧！如來所得智，是般若所熏；非心意意識，彼諸陰、界、
TX13n0007_p1468a05║入處所熏。大慧！一切三有，皆是不實妄想所生，如來不從不實虛妄想生。
TX13n0007_p1468a06║在如來自覺聖智所親證清淨法性，可以說常。如來出世與否，法性常住，所謂
TX13n0007_p1468a07║諸法本來面目，離言說思慮等，證時不證時皆本來如是。二乘、凡外均不覺知，唯
TX13n0007_p1468a08║清淨智所熏佛智乃知之耳；非三界有漏心陰、界、入法之所能及。所證理常，能證
TX13n0007_p1468a09║智常，故常。
TX13n0007_p1468a10║壬四　復雙非
TX13n0007_p1468a11║『大慧！以二法故有常無常，非不二。不二者，寂靜，一切法無二生相故，是故
TX13n0007_p1468a12║如來應供等正覺非常非無常。大慧！乃至言說分別生，則有常無常過。分別覺滅者，
TX13n0007_p1469a01║則離愚夫常無常見不寂靜慧者，永離常、無常，非常無常熏』。
TX13n0007_p1469a02║佛法不二，有二即有動作，不二故，不說常無常，以一切法皆寂靜故。如來者
TX13n0007_p1469a03║，即諸法如義，應除二分別覺，以寂靜慧離言說、離分別、離愚夫見。
TX13n0007_p1469a04║辛二　重頌
TX13n0007_p1469a05║爾時、世尊欲重宣此義而說偈言：『眾具無義者，生常無常過，若無分別覺，永
TX13n0007_p1469a06║離常無常。從其所立宗，則有眾雜義，等觀自心量，言說不可得』。
TX13n0007_p1469a07║所有二見、四句過患，皆由眾生無實義之言說妄有所立。離分別及虛妄惡習，
TX13n0007_p1469a08║以平等觀一切，皆自心現，不取一法，亦非言說所能安立。
TX13n0007_p1469a09║己十六　蘊處生滅門
TX13n0007_p1469a10║庚一　問許
TX13n0007_p1469a11║爾時、大慧菩薩復白佛言：『世尊！惟願世尊更為我說陰、界、入生滅，彼無有
TX13n0007_p1469a12║我，誰生誰滅？愚夫者依於生滅，不覺苦盡，不識涅槃』。佛言：『善哉！諦聽！當
TX13n0007_p1470a01║為汝說』。大慧白佛言：『唯然、受教』。
TX13n0007_p1470a02║佛一向說陰、界、入生滅無我，所謂人法雙空。我者，恆常、統一、主宰義。
TX13n0007_p1470a03║既然有情眾生無我，則此色身已無有恆常、統一、主宰者，究是誰生誰滅？又誰相
TX13n0007_p1470a04║續？愚夫著於生死流轉，無有了苦之期，復不知了苦解脫之涅槃，既然無我，誰受
TX13n0007_p1470a05║生死？云何有此愚夫？此係眾生重要關頭，大慧所以請佛許說，使後來凡夫眾生，
TX13n0007_p1470a06║得有了脫之方。可知了生死者，并非了此色身之生死，此色身或殀、或壽乃至期頤
TX13n0007_p1470a07║，報盡時到，自然會了，不要修行去了。故求了生死者，須知何謂生死？如何了脫
TX13n0007_p1470a08║？而此中正為開示。
TX13n0007_p1470a09║庚二　解說
TX13n0007_p1470a10║辛一　長行
TX13n0007_p1470a11║佛告大慧：『如來之藏是善不善因，能遍興造一切趣生，譬如伎兒，變現諸趣，
TX13n0007_p1470a12║離我我所，不覺彼故三緣和合方便而生。外道不覺，計著作者，為無始虛偽惡習所熏
TX13n0007_p1471a01║，名為識藏。生無明住地，與七識俱，如海浪身，常生不斷。離無常過，離於我論，
TX13n0007_p1471a02║自性無垢，畢竟清淨。其餘諸識，有生有滅。意、意識等念念有七，因不實妄想，取
TX13n0007_p1471a03║諸境界、種種形處，計著名相，不覺自心所現色相，不覺苦樂，不至解脫，名相諸纏
TX13n0007_p1471a04║，貪生生貪、若因、若攀緣，彼諸受根滅，次第不生。餘自心妄想，不知苦樂，入滅
TX13n0007_p1471a05║受想正受、第四禪、善真諦解脫，修行者作解脫想，不離不轉名如來藏識藏，七識流
TX13n0007_p1471a06║轉不滅。所以者何？彼因、攀緣諸識生故，非聲聞、緣覺修行境界，不覺無我，自共
TX13n0007_p1471a07║相攝受生陰、界、入；見如來藏五法、自性、人法無我則滅。地次第相續轉進，餘外
TX13n0007_p1471a08║道見不能傾動，是名住菩薩不動地。得十三昧道門樂，三昧覺所持，觀察不思議佛法
TX13n0007_p1471a09║，自願不受三昧門樂及實際，向自覺聖趣，不共一切聲聞、緣覺及諸外道所修行道，
TX13n0007_p1471a10║得十賢聖種性道及身智意生，離三昧行。是故大慧！菩薩摩訶薩欲求勝進者，當淨如
TX13n0007_p1471a11║來藏及識藏名。大慧！若無識藏名如來藏者則無生滅。大慧！然諸凡聖悉有生滅。修
TX13n0007_p1471a12║行者自覺聖趣，現法樂住，不捨方便。大慧！此如來藏、識藏，一切聲聞、緣覺心想
TX13n0007_p1472a01║所見，雖自性清淨，客塵所覆故猶見不淨，非諸如來。大慧！如來者，現前境界，猶
TX13n0007_p1472a02║如掌中視阿摩勒果。大慧！我於此義，以神力建立，令勝鬘夫人及利智滿足諸菩薩等
TX13n0007_p1472a03║，宣揚演說如來藏及識藏名，七識俱生；聲聞計著，見人法無我。故勝鬘夫人承佛威
TX13n0007_p1472a04║神，說如來境界，非聲聞、緣覺及外道境界。如來藏、識藏，唯佛及餘利智依義菩薩
TX13n0007_p1472a05║智慧境界，是故汝及餘菩薩摩訶薩，於如來藏、識藏，當勤修學。莫但聞覺，作知足
TX13n0007_p1472a06║想』！
TX13n0007_p1472a07║如來藏前已略明有四種解釋，此處正指依第八識心王自體曰如來藏。其性無覆
TX13n0007_p1472a08║，并無煩惱心所與之相應。但無始來，前七識所造惑業，皆存於此能藏中，即是有
TX13n0007_p1472a09║漏習氣種子，逐業受報。受報者，即是第八之自體，持有漏業，故為善不善報之因
TX13n0007_p1472a10║，亦為善不善業之果，故興造五趣四生之根身器界。然八識心王，實離我我所，喻
TX13n0007_p1472a11║如伎兒搬演，假裝假扮，無人無事。凡夫不覺，取內根、外塵故，與識三緣和合。
TX13n0007_p1472a12║迷理、迷無我理無明，迷事、迷異熟果無明，發業潤種，以招生死流轉之果。外道
TX13n0007_p1473a01║不了第八心王，追究作者能造一切趣生，不知心王為無始虛習所熏故而曰藏識——
TX13n0007_p1473a02║即阿賴耶，雖即如來藏而有分位之差別，與無明住地之七識俱生。第八識與現行無
TX13n0007_p1473a03║明不相應，惟第七識相應；但藏識與七識相俱，海浪不斷，正喻生死流轉不斷；離
TX13n0007_p1473a04║此生死流轉，即是離我自性清淨。第八雖為第七托為本質，為第七所執我自變之影
TX13n0007_p1473a05║像，所以能藏自性無垢。復次、餘七念念生滅，因為第八含藏，故滅後能復起現行
TX13n0007_p1473a06║。第六種種不實妄想，取著種種名相，以第七為所依，覺受苦樂，從貪而生，復生
TX13n0007_p1473a07║於貪，皆以第八所含種習為因，復以第八見相分等為所攀緣。修禪定者，於苦、樂
TX13n0007_p1473a08║、憂、喜、捨、漸次離受，至第四禪，五受唯留一捨，曰捨念清淨地，斯時不知苦
TX13n0007_p1473a09║樂；至入滅受想定，捨受亦捨；二乘聖得真諦解脫，然仍不離習氣，仍名藏識，第
TX13n0007_p1473a10║七仍有一部分法我執相應而起，取為所緣，蓋不覺法無我，仍執取陰、界、入自共
TX13n0007_p1473a11║相也。若見五陰實無自性，即破二乘法執，入菩薩地，漸轉第八，捨藏識名，染汙
TX13n0007_p1473a12║七識亦捨，則見如來藏而通達諸法，外道惡見所不能動。住菩薩不動地，進向自覺
TX13n0007_p1474a01║聖趣。由是以觀，如將如來藏上之阿賴耶了脫，即了生死。故菩薩了生死不同二乘
TX13n0007_p1474a02║，不住生死，不住涅槃，現身六道，不捨方便。此如來藏、藏識，二乘習氣猶覆，
TX13n0007_p1474a03║外道更不能見，菩薩隨分證得，如來究竟明了清淨，如觀掌中阿摩勒果。所以往昔
TX13n0007_p1474a04║在勝鬘經中，以神力加被勝鬘夫人及餘利智依義菩薩，使了解之，而為其餘菩薩說
TX13n0007_p1474a05║此如來藏識種種勝義。此會菩薩，更當精進修學，實證佛境界也。
TX13n0007_p1474a06║辛二　重頌
TX13n0007_p1474a07║爾時、世尊欲重宣此義而說偈言：『甚深如來藏，而與七識俱，二種攝受生，智
TX13n0007_p1474a08║者則遠離。如鏡像現心，無始習所熏，如實觀察者，諸事悉無事。如愚見指月，觀指
TX13n0007_p1474a09║不觀月，計著名字者，不見我真實。心為工伎兒，意如和伎者，五識為伴侶，妄想觀
TX13n0007_p1474a10║伎眾』。
TX13n0007_p1474a11║藏識與七識俱，執之則有能取、所取，智者當遠離也。此皆無始妄習所熏，如
TX13n0007_p1474a12║鏡現像，像本無有，不須離像而知其無。著名字者，如觀指而不能見月。若人識得
TX13n0007_p1475a01║心，根本器界皆是心，勿離此而覓心耳。下以伎場為喻：藏心為唱，第七為和，前
TX13n0007_p1475a02║五是伴侶，而六意識為觀伎人；而觀伎人不當虛妄分別，執幻為實。
TX13n0007_p1475a03║己十七　四法差別門
TX13n0007_p1475a04║庚一　請許
TX13n0007_p1475a05║爾時、大慧菩薩白佛言：『世尊！惟願為說五法、自性、識、二種無我究竟分別
TX13n0007_p1475a06║相，我及餘菩薩摩訶薩於一切地次第相續，分別此法入一切佛法。入一切佛法者，乃
TX13n0007_p1475a07║至如來自覺地』。佛告大慧：『諦聽！諦聽！善思念之』！大慧白佛言：『唯然、受
TX13n0007_p1475a08║教』。
TX13n0007_p1475a09║大慧於五法等久已通達，前來亦有問明，此中復問究竟分別相，為其餘菩薩了
TX13n0007_p1475a10║達次第相續之相，漸修諸地而達佛耳。
TX13n0007_p1475a11║庚二　解說
TX13n0007_p1475a12║辛一　長行
TX13n0007_p1476a01║壬一　總說
TX13n0007_p1476a02║佛告大慧：『五法、自性、識、二種無我分別趣相者，謂名、相、妄想、正智、
TX13n0007_p1476a03║如如。若修行者修行，入如來自覺聖趣，離於斷常、有無等見，現法樂正受住現在前
TX13n0007_p1476a04║。大慧！不覺彼五法、自性、識、二無我，自心現外性，凡夫妄想，作諸聖賢』。
TX13n0007_p1476a05║善能觀察名、相、妄想、正智、如如者，則能入自覺聖趣而離於二見，現證法
TX13n0007_p1476a06║樂。如不覺知五法、自性、諸識、無我、唯心所現，即非聖智。
TX13n0007_p1476a07║壬二　問答
TX13n0007_p1476a08║癸一　正明五法
TX13n0007_p1476a09║大慧白佛言：『世尊！云何愚夫妄想生，非諸聖賢』？佛告大慧：『愚夫計著俗
TX13n0007_p1476a10║數名相，隨心流散。流散已，種種相像貌，墮我我所見，希望計著妙色。計著已，無
TX13n0007_p1476a11║知覆障，故生染著。染著已，貪、恚、癡所生業積集。積集已，妄想自纏，如蠶作繭
TX13n0007_p1476a12║，墮生死海、諸趣曠野，如汲井輪。以愚癡故，不能知如幻、野馬、水月，自性離我
TX13n0007_p1477a01║我所，起於一切不實妄想。離相所相及生住滅，從自心妄想生，非自在、時節、微塵
TX13n0007_p1477a02║、勝妙生，愚癡凡夫隨名相流。大慧！彼相者，眼識所照名為色，耳、鼻、舌、身、
TX13n0007_p1477a03║意、意識所照，名為聲、香、味、觸、法，是名為相。大慧！彼妄想者，施設眾名，
TX13n0007_p1477a04║顯示諸相，如此不異象、馬、車、步、男、女等名，是名妄想。大慧！正智者，彼名
TX13n0007_p1477a05║相不可得，猶如過客，諸識不生，不斷不常，不墮一切外道、聲聞、緣覺之地。復次
TX13n0007_p1477a06║、大慧！菩薩摩訶薩以此正智，不立名相，非不立名相，捨離二見——建立及誹謗，
TX13n0007_p1477a07║知名相不生，是名如如。大慧！菩薩摩訶薩住如如者，得無所有境界故，得菩薩歡喜
TX13n0007_p1477a08║地。得菩薩歡喜地已，永離一切外道惡趣，正住出世間趣，法相成熟，分別幻等一切
TX13n0007_p1477a09║法，自覺法趣相，離諸妄想，見性異相。次第乃至法雲地，於其中間，三昧、力、自
TX13n0007_p1477a10║在、神通開敷。得如來地已，種種變化圓照示現，成熟眾生，如水中月，善究竟滿足
TX13n0007_p1477a11║十無盡句，為種種意解眾生分別說法。法身離意所作，是名菩薩入如如所得』。
TX13n0007_p1477a12║正明五法，重重譬解，正令眾生遠離妄想執著。不了名相假立，種種計執，妄
TX13n0007_p1478a01║想自纏，起諸生滅。但了唯心，不見六塵，何來種種名相？不了假說顯示，男顯男
TX13n0007_p1478a02║相，女顯女相。名中不可得相，相中不可得名，正智觀察，名相互為過客，則分別
TX13n0007_p1478a03║息而妄見離，不墮二乘。然正智離妄想，不立名相，亦非不立，所謂『文字性離，
TX13n0007_p1478a04║即解脫相』。離一切見，親證真如，一切相無所有，是為初地菩薩。於是離一切所
TX13n0007_p1478a05║應證，離一切所能證，次第而至十地，神通功德，究竟圓滿，而仍不違本願，成熟
TX13n0007_p1478a06║眾生，普應普現，不假造作，如如不動，圓成一切佛事。
TX13n0007_p1478a07║癸二　通攝三性
TX13n0007_p1478a08║爾時、大慧菩薩白佛言：『世尊！云何世尊為三種自性入於五法？為各有自相宗
TX13n0007_p1478a09║』？佛告大慧：『三種自性及八識、二種無我，悉入五法。大慧！彼名及相，是妄想
TX13n0007_p1478a10║自性。大慧！若依彼妄想生心心法，名俱時生，如日光俱，種種相各別分別持，是名
TX13n0007_p1478a11║緣起自性。大慧！正智、如如者，不可壞故，名成自性。
TX13n0007_p1478a12║大慧問佛：五法及三自性，各不相攝，抑五法攝三自性耶？佛答：五法可攝三
TX13n0007_p1479a01║自性、八識、二無我。此先攝三自性：名相二法攝妄想自性。妄想所俱生心心所，
TX13n0007_p1479a02║待緣而起，如日與光，合緣起自性。正智、如如不可壞，攝成自性。成唯識論安慧
TX13n0007_p1479a03║菩薩所配，與此相同。
TX13n0007_p1479a04║壬三　抉擇
TX13n0007_p1479a05║『復次、大慧！自心現妄想八種分別，謂識藏、意、意識、及五識身相者，不實
TX13n0007_p1479a06║相妄想故。我我所二攝受滅，二無我生。是故大慧！此五法者、聲聞、緣覺、菩薩、
TX13n0007_p1479a07║如來、自覺聖智，諸地相續次第，一切佛法悉入其中。
TX13n0007_p1479a08║自心妄想現八識之名相，起八識之分別，然皆不實妄想，離我我所。得二無我
TX13n0007_p1479a09║正智者，正智、如如，無如是名、相、妄想分別也。
TX13n0007_p1479a10║壬四　別顯
TX13n0007_p1479a11║『復次、大慧！五法者，相、名、妄想、如如、正智。大慧！相者，若處所、形
TX13n0007_p1479a12║相、色像等現，是名為相。若彼有如是相，名為缾等，即此非餘，是說為名。施設眾
TX13n0007_p1480a01║名，顯示諸相瓶等心心法，是名妄想。彼名、彼相畢竟不可得，始終無覺，於諸法無
TX13n0007_p1480a02║展轉，離不實妄想，是名如如。真實、決定、究竟、自性不可得，彼是如相；我及諸
TX13n0007_p1480a03║佛，隨順入處，普為眾生如實演說，施設顯示於彼。隨入正覺，不斷不常，妄想不起
TX13n0007_p1480a04║，隨順自覺聖趣，一切外道、聲聞、緣覺、所不得相，是名正智。
TX13n0007_p1480a05║此再別顯五法；依相立名，復依名相而有心心所之分別妄想，了知名相不可得
TX13n0007_p1480a06║，妄想亦無實，實證如如，自覺覺他，圓滿正智。此言須證真如乃成正智。
TX13n0007_p1480a07║壬五　結成
TX13n0007_p1480a08║『大慧！是名五法、三種自性、八識、二種無我、一切佛法悉入其中。是故大慧
TX13n0007_p1480a09║！當自方便學，亦教他人，勿隨於他』。
TX13n0007_p1480a10║顯五法攝一切法盡，自覺覺他，勿隨外道而轉。
TX13n0007_p1480a11║辛二　重頌
TX13n0007_p1480a12║爾時、世尊欲重宣此義而說偈言：『五法、三自性，及與八種識，二種無有我，
TX13n0007_p1481a01║悉攝摩訶衍。名、相、虛妄想，自性二種相；正智及如如，是則為成相』。
TX13n0007_p1481a02║前偈言所有大乘法悉攝於此五法等中。後偈五法攝三性，同長行。
TX13n0007_p1481a03║己十八　佛如恆沙門
TX13n0007_p1481a04║庚一　問
TX13n0007_p1481a05║爾時、大慧菩薩復白佛言：『世尊！如世尊所說句：「過去諸佛如恆河沙，未來
TX13n0007_p1481a06║、現在亦復如是」。云何世尊為如說而受？為更有餘義？惟願如來，哀愍解說』！
TX13n0007_p1481a07║佛曾有言：三世諸佛如恆河沙，此說實耶？抑有別義？
TX13n0007_p1481a08║庚二　答
TX13n0007_p1481a09║辛一　長行
TX13n0007_p1481a10║壬一　不如說受
TX13n0007_p1481a11║佛告大慧：『莫如說受！三世諸佛量，非如恆河沙。所以者何？過世間望，非譬
TX13n0007_p1481a12║所譬。以凡愚計常，外道妄想長養惡見生死無窮。欲令厭離生死趣輪，精勤勝進故，
TX13n0007_p1482a01║為彼說言：諸佛易見，非如優曇缽華難得見故，息方便求。有時復觀諸受化者，作是
TX13n0007_p1482a02║說言：佛難值遇，如優曇缽華。優曇缽華，無已見、今見、當見，如來者世間悉見。
TX13n0007_p1482a03║不以建立自通故，說言如來出世如優曇缽華。大慧！自建立自通者，過世間望，彼諸
TX13n0007_p1482a04║凡愚所不能信。自覺聖智境界，無以為譬，真實如來，過心意意識所見之相，不可為
TX13n0007_p1482a05║譬。
TX13n0007_p1482a06║先誡大慧莫作是言。蓋諸佛數量非恆沙可比，以超世間所知數量故。為令凡夫
TX13n0007_p1482a07║、外道眾生離生死輪迴，勇猛精進，而說有此易見之數，非如難遇之優曇缽羅——
TX13n0007_p1482a08║此云金蓮華——也。如來既不可比以恆沙之多，亦非如金蓮華之難值，此皆如來為
TX13n0007_p1482a09║令眾生發心離妄想故而說，並非建立自通。如來自體，過三界眾生心意識所見之相
TX13n0007_p1482a10║，無以為譬也。
TX13n0007_p1482a11║壬二　更有餘義
TX13n0007_p1482a12║『大慧！然我說譬佛如恆河沙，無有過咎。大慧！譬如恆沙，一切魚鱉、輸收魔
TX13n0007_p1483a01║羅、師子、象、馬、人獸踐踏，沙不念言彼惱亂我而生妄想；自性清淨，無諸垢污。
TX13n0007_p1483a02║如來應供等正覺自覺聖智恆河，大力神通自在等沙，一切外道諸人獸等一切惱亂，如
TX13n0007_p1483a03║來不念而生妄想，如來寂然無有念想，如來本願以三昧樂安眾生故，無有惱亂，猶如
TX13n0007_p1483a04║恆沙等無有異。又、斷貪恚故：譬如恆沙是地自性，劫盡燒時燒一切地，而彼地大不
TX13n0007_p1483a05║捨自性，與火大俱生故；其餘愚夫作地燒想，而地不燒，以火因故。如是大慧！如來
TX13n0007_p1483a06║法身如恆沙不壞。大慧！譬如恆沙無有限量，如來光明亦復如是，無有限量；為成熟
TX13n0007_p1483a07║眾生故，普照一切諸佛大眾。大慧！譬如恆沙，別求異沙，永不可得。如是大慧！如
TX13n0007_p1483a08║來應供等正覺無生死生減，有因緣斷故。大慧！譬如恆沙增減不可得知。如是大慧！
TX13n0007_p1483a09║如來智慧，成熟眾生不增不減，非身法故。身法者，有壞，如來法身非是身法。如壓
TX13n0007_p1483a10║恆沙油不可得；如是一切極苦眾生逼迫如來，乃至眾生未得涅槃，不捨法界自三昧願
TX13n0007_p1483a11║樂，以大悲故。大慧！譬如恆沙，隨水而流，非無水也。如是大慧！如來所說一切諸
TX13n0007_p1483a12║法隨涅槃流，是故說言如恆河沙。如來不隨諸去流轉，去是壞義故。大慧！生死本際
TX13n0007_p1484a01║不可知，不知故，云何說去？大慧！去者斷義，而愚夫不知』。
TX13n0007_p1484a02║然佛亦可以恆沙譬。如來安樂眾生本願，不以外道諸人獸等之惱亂而生惱，如
TX13n0007_p1484a03║恆河不嫌魚、鱉及輸收魔羅——此云殺子惡魚——所惱亂而有妄想。如來法身如恆
TX13n0007_p1484a04║沙而不壞，雖歷三世間而平等不動。如來光明及度眾生無量，亦如恆河無有限量。
TX13n0007_p1484a05║如來自覺聖智河中，皆是無漏功德，毫無有漏因緣，猶之恆沙是恆河之沙，非他河
TX13n0007_p1484a06║之沙。如來正智等同如如，無有增減，如恆沙之增減不可得知。眾生雖以極苦之法
TX13n0007_p1484a07║壓逼如來，而如來決不起煩惱，如沙中不能逼油出，皆以大悲心不捨眾生也。如來
TX13n0007_p1484a08║說一切法，皆順涅槃而說，隨聖智河而流，所謂『無不從此法界流，無不還歸此法
TX13n0007_p1484a09║界』。如來者，恆常不壞，當處即是，坐斷三際，更無來去，以是故，說佛可喻恆
TX13n0007_p1484a10║沙，然非不知生死本際之愚夫可知耳。
TX13n0007_p1484a11║壬三　問答抉擇
TX13n0007_p1484a12║大慧白佛言：『世尊！若眾生生死本際不可知者，云何解脫可知』？佛告大慧：
TX13n0007_p1485a01║『無始虛偽過惡妄想習氣因滅，自心現，知外義，妄想身轉，解脫不滅。是故無邊非
TX13n0007_p1485a02║都無所有，為彼妄想，作無邊等異名。觀察內外離於妄想，無異眾生智及爾燄，一切
TX13n0007_p1485a03║諸法悉皆寂靜。不識自心現妄想，故妄想生，若識則滅』。
TX13n0007_p1485a04║大慧問：眾生既不知生死本際，云何而得解脫？佛告以：乃無始虛妄惡習滅也
TX13n0007_p1485a05║，知外境自心現而阿賴耶身轉；然並非如來藏斷滅，就於轉捨處知解脫。觀內外不
TX13n0007_p1485a06║起妄分別，非離去眾生而始無人法可得，即能取智、所取境皆虛幻無實，如是即轉
TX13n0007_p1485a07║如來清淨法身而染心自滅矣。
TX13n0007_p1485a08║辛二　重頌
TX13n0007_p1485a09║爾時、世尊欲重宣此義而說偈言：『觀察諸導師，猶如恆河沙，不壞亦不去，亦
TX13n0007_p1485a10║復不究竟，是則為平等，觀察諸如來。猶如恆沙等，悉離一切過，隨流而性常，是則
TX13n0007_p1485a11║佛正覺』。
TX13n0007_p1485a12║觀察恆沙諸佛，不來、不去、不壞，安樂眾生故，亦不究竟滅，是則平等觀也
TX13n0007_p1486a01║。猶如恆沙隨恆流而性常，喻佛隨類說法，法性不壞。
TX13n0007_p1486a02║己十九　諸法剎那門
TX13n0007_p1486a03║庚一　請許
TX13n0007_p1486a04║爾時、大慧菩薩復白佛言：『世尊！唯願為說一切諸法剎那壞相。世尊！云何一
TX13n0007_p1486a05║切法剎那』？佛告大慧：『諦聽！諦聽！善思念之！當為汝說』。
TX13n0007_p1486a06║因佛常說一切眾緣起法，隨生即滅，不待他緣，故問若一定執剎那變壞，安有
TX13n0007_p1486a07║常住無為？請佛分別：還是盡一切法剎那壞？還是有法非剎那壞？
TX13n0007_p1486a08║庚二　解說
TX13n0007_p1486a09║辛一　長行
TX13n0007_p1486a10║壬一　直說
TX13n0007_p1486a11║佛告大慧：『一切法者，謂善、不善、無記，有為、無為，世間、出世間，有罪
TX13n0007_p1486a12║、無罪，有漏、無漏，受、不受。大慧！略說心意意識及習氣，是五受陰因。是心意
TX13n0007_p1487a01║意識習氣，長養凡愚善不善妄想。大慧！修三昧樂，三昧正受現法樂住，名為賢聖善
TX13n0007_p1487a02║無漏。大慧！善不善者，謂八識。何等為八？謂如來藏名識藏心、意、意識、及五識
TX13n0007_p1487a03║身，非外道所說。大慧！五識身者，心、意、意識俱，善不善相，展轉變壞，相續流
TX13n0007_p1487a04║注，不壞身生，亦生亦滅，不覺自心現，次第滅餘識生，形相差別，攝受意識，五識
TX13n0007_p1487a05║俱相應生，剎那時不住，名為剎那。大慧！剎那者，名識藏如來藏意俱生識習氣剎那
TX13n0007_p1487a06║，無漏習氣非剎那，非凡愚所覺。計著剎那論，故不覺一切法剎那非剎那，以斷見壞
TX13n0007_p1487a07║無為法。大慧！七識不流轉，不受苦樂，非涅槃因。大慧！如來藏者，受苦樂，與因
TX13n0007_p1487a08║俱，若生若滅。四住地、無明住地所醉，凡愚不覺，剎那見，妄想熏心。復次、大慧
TX13n0007_p1487a09║！如金金剛，佛舍利，得奇持性，終不損壞。大慧！若得無間有剎那者，聖應非聖？
TX13n0007_p1487a10║而聖未曾不聖；如金金剛雖經劫數稱量不減。云何凡愚不善於我隱覆之說，於內外一
TX13n0007_p1487a11║切法作剎那想』！
TX13n0007_p1487a12║平常說一切法，概括而言，有名無義，極為儱侗。此中略表諸法：善者、謂與
TX13n0007_p1488a01║善心所相應等流而起法，惡者、謂煩惱不善心所相應等起，無記者、謂與不定遍行
TX13n0007_p1488a02║等相應等起。有為、通上三性，無為、唯是善性。無為乃一切有為法之體性，有為
TX13n0007_p1488a03║乃無為之相用。無為甚深，不可言說，藉有為而顯，如是凡一切法有生滅、差別、
TX13n0007_p1488a04║遷流造作、及有作用義相者，即是有為；常住、平等、不差別，曰無為。又、即一
TX13n0007_p1488a05║切法離一切相，曰無為；即一切相顯一切法，曰有為；無為、即真如也。世間、出
TX13n0007_p1488a06║世間，即凡聖之別：得證聖智，是出世間法。世、表遷變無常及表虛偽不實，落在
TX13n0007_p1488a07║此種時世世俗間，即是世間法；倘能出離遷變、虛偽之法，即不落世間。世、出世
TX13n0007_p1488a08║法之體性，皆是無為；其相用皆有為。不依律儀，曰有罪。依律儀，曰無罪。漏者
TX13n0007_p1488a09║、煩惱義。有漏者，並非心完全是煩惱，但有煩惱攙入即名有漏，反之即無漏。佛
TX13n0007_p1488a10║純無漏，菩薩亦有漏亦無漏，二乘入滅則無漏，未入滅亦同菩薩，凡夫純有漏。初
TX13n0007_p1488a11║禪三受，乃至四禪仍有捨受；此受不受，在定上分別之等差；得滅受想定時，則均
TX13n0007_p1488a12║不受。法門無量，此略敘述。
TX13n0007_p1489a01║五受陰，即有漏五陰。世間妄想、通於三性。現證智證諸法實性，名現法樂住
TX13n0007_p1489a02║，乃聖位之善無漏法。八識皆通善不善等。五識身者，五識起時，定依六、七、八
TX13n0007_p1489a03║識而起：根本、染淨、通於三性，五根不壞，總可相續流注，但有時亦不起，即俱
TX13n0007_p1489a04║起亦剎那生滅。五識緣境，皆自心現，即自第八識上相分亦緣不到，但由取相次第
TX13n0007_p1489a05║，與餘攝取形相差別意識俱生，剎那生滅不住，名為剎那。藏識含藏無始妄習，亦
TX13n0007_p1489a06║多剎那。但菩薩聖智之無漏福慧功德，即非剎那。凡夫不了，由一切有漏法剎那，
TX13n0007_p1489a07║遂斷見壞無為法亦剎那。復次、受生死流轉及苦樂報，乃第八識，非前七識。前六
TX13n0007_p1489a08║曰異熟生，非如第八為生死涅槃依。所以了脫，即是轉第八根本依。如來藏與有漏
TX13n0007_p1489a09║習氣俱有生滅，見思惑四住地及無明住地之所醉，非真非不真。若聖智證無為法性
TX13n0007_p1489a10║，則如金剛、舍利，永不再壞。所以菩薩有進無退，二乘聖智亦不退墮。愚夫不知
TX13n0007_p1489a11║說剎那者，依有為有漏說，不依無為無漏，奈何一切計剎那耶？
TX13n0007_p1489a12║壬二　問答
TX13n0007_p1490a01║大慧菩薩復白佛言：『世尊！如世尊說：「六波羅密滿足得成正覺」。何等為六
TX13n0007_p1490a02║』？佛告大慧：『波羅密有三種分別，謂世間、出世間、出世間上上。大慧！世間波
TX13n0007_p1490a03║羅密者，我我所攝受計著，攝受二邊，為種種受生處，樂色、聲、香、味、觸故，滿
TX13n0007_p1490a04║足檀波羅密。戒、忍、精進、禪定、智慧、亦如是。凡夫神通及生梵天。大慧！出世
TX13n0007_p1490a05║間波羅密者，聲聞、緣覺、墮攝受涅槃故，行六波羅密，樂自己涅槃樂。出世間上上
TX13n0007_p1490a06║波羅密者，覺自心現妄想量攝受、及自心二故，不生妄想。於諸趣攝受非分，自心色
TX13n0007_p1490a07║相不計著，為安樂一切眾生故，生檀波羅密。起上上方便，即於彼緣妄想不生戒，是
TX13n0007_p1490a08║尸波羅密。即彼妄想不生忍，知攝所攝，是羼提波羅密。初中後夜精勤方便，隨順修
TX13n0007_p1490a09║行方便，妄想不生，是毗梨耶波羅密。妄想悉滅，不墮聲聞涅槃攝受，是禪波羅密。
TX13n0007_p1490a10║自心妄想非性，智慧觀察，不墮二邊，先身轉勝而不可壞，得自覺聖趣，是般若波羅
TX13n0007_p1490a11║密』。
TX13n0007_p1490a12║大慧復問：如何修六度滿足而非剎那生滅耶？佛答：三種分別：世間者、有為
TX13n0007_p1491a01║有漏；出世間者、有為無漏，所修福智已非剎那；出世間上上者、有為無為無漏，
TX13n0007_p1491a02║即一切如來平等法身。大慧所問正是有為無漏，正是因中福智，以為果上莊嚴，五
TX13n0007_p1491a03║乘所共、聖人亦具者是。世間六度，貪著種種受生，種種神通，故祗生天而已。出
TX13n0007_p1491a04║世六度，不取三界福報，向所取之解脫而了生死，住於涅槃之樂，此乃三乘所共，
TX13n0007_p1491a05║唯大乘不住著。出世間上上六度者，乃大乘不共度，覺能攝所攝者皆是妄想。超出
TX13n0007_p1491a06║諸趣，亦通二乘；就無所行，安樂眾生，修六度，以無緣大慈，同體大悲，不見有
TX13n0007_p1491a07║修六度及所修之六度，知六度皆唯自心，即得無生法忍、一切法寂滅忍；乃至上不
TX13n0007_p1491a08║見有佛果可成，下不見有眾生可度，亦不墮二乘取空寂。佛性常寂不壞，轉得最勝
TX13n0007_p1491a09║身而不壞，明無漏身非剎那壞也。故六度具足，證自覺趣，金剛不空，究竟堅固。
TX13n0007_p1491a10║辛二　重頌
TX13n0007_p1491a11║爾時、世尊欲重宣此義而說偈言：『空、無常、剎那，愚夫妄想作，如河、燈、
TX13n0007_p1491a12║種子，而作剎那想。剎那息煩亂，寂靜離所作，一切法不生，我說剎那義。物生則有
TX13n0007_p1492a01║滅，不為愚者說，無間相續性，妄想之所熏。無明為其因，心則從彼生，乃至色未生
TX13n0007_p1492a02║，中間有何分？相續次第滅，餘心隨彼生，不住於色時，何所緣而生？以從彼生故，
TX13n0007_p1492a03║不如實因生，云何無所成，而知剎那壞？修行者正受，金剛、佛舍利，光音天宮殿，
TX13n0007_p1492a04║世間不壞事，住於正法得，如來智具足。比丘得平等，云何見剎那？犍闥婆、幻等，
TX13n0007_p1492a05║色無有剎那，於不實色等，視之若真實』。
TX13n0007_p1492a06║空、無常、剎那三者，皆為愚夫有為有漏而說，喻如河流、燈燄、種子。應了
TX13n0007_p1492a07║知佛所說義，有為有漏凡夫之法，應寂靜離而不取著剎那。三界有漏，有生有滅，
TX13n0007_p1492a08║愚夫不知，生死流轉，無間相續，妄想所熏；智者了知須離。無明住地之七識俱第
TX13n0007_p1492a09║八，乃名藏識，根身器界從之變現。心剎那滅，色則無從而生，如何可於中間計其
TX13n0007_p1492a10║次第生、次第滅？前六從所緣境而生，心隨生時，無色可住，云何而生？生且不生
TX13n0007_p1492a11║，滅何從滅？所以明生滅即是無生滅，修行得聖智，如金剛、舍利等究竟不壞。出
TX13n0007_p1492a12║世間、住於正法平等，比丘亦得平等智，前曾說所證法常，能證智常，如何有剎那
TX13n0007_p1493a01║壞？明一切皆如幻，色法不實，隨生隨滅即無生滅，即是通達諸法實相，即真實性
TX13n0007_p1493a02║，云何有剎那壞？
TX13n0007_p1493a03║己二十　如來變化門
TX13n0007_p1493a04║庚一　請許
TX13n0007_p1493a05║爾時、大慧菩薩復白佛言：『世尊！世尊記阿羅漢得成阿耨多羅三藐三菩提，與
TX13n0007_p1493a06║諸菩薩等無差別？一切眾生法不涅槃，誰至佛道？從初得佛至般涅槃，於其中間不說
TX13n0007_p1493a07║一字，亦無所答？如來常定故，亦無慮，亦無察？化佛化作佛事？何故說識剎那展轉
TX13n0007_p1493a08║壞相？金剛力士常隨侍衛？何不施設本際？現魔魔業，惡業果報，旃遮摩納，孫陀利
TX13n0007_p1493a09║女，空缽而出，惡業障現，云何如來得一切種智而不離諸過』？佛告大慧：『諦聽！
TX13n0007_p1493a10║諦聽！善思念之！當為汝說』。大慧白佛言：『善哉！世尊！唯然、受教』。
TX13n0007_p1493a11║阿羅漢與菩薩無差別，如何又有此名？不涅槃眾生是無種性，如何可以成佛？
TX13n0007_p1493a12║何故不說一字？既然常定，何故又應機說法？佛身何用侍衛？為何不說生死之始？
TX13n0007_p1494a01║如來為何還有惡業障惡業報——旃遮摩納，乃婆羅門女，謗佛無禮；孫陀利女、乃
TX13n0007_p1494a02║外道，殺女謗佛所殺；空缽而出、言入婆利那村，空缽而出事——如何佛說究竟離
TX13n0007_p1494a03║過圓滿？佛既證一切法平等性，了一切法差別，如何有以上諸可疑之端？而且如何
TX13n0007_p1494a04║尚有魔業障報？此一問，乃大慧最後之問，故畢舉所疑而興難也。
TX13n0007_p1494a05║庚二　解說
TX13n0007_p1494a06║辛一　長行
TX13n0007_p1494a07║佛告大慧：『為無餘涅槃故說，誘進行菩薩行者故。此及餘世界修菩薩行者，樂
TX13n0007_p1494a08║聲聞乘涅槃，為令離聲聞乘進向大乘，化佛授聲聞記，非是法佛。大慧！因是故記諸
TX13n0007_p1494a09║聲聞與菩薩不異。大慧！不異者，聲聞、緣覺、諸佛如來，煩惱障斷，解脫一味，非
TX13n0007_p1494a10║智障斷。大慧！智障者，見法無我，殊勝清淨。煩惱障者，先習見人無我斷，七識滅
TX13n0007_p1494a11║；法障解脫，識藏習滅，究竟清淨。因本住法故，前後非性。無盡本願故，如來無慮
TX13n0007_p1494a12║無察而演說法。正智所化故，念不妄故，無慮無察。四住地、無明住地、習氣斷故，
TX13n0007_p1495a01║二煩惱斷，離二種死，覺人法無我及二障斷。大慧！心、意、意識、眼識等七，剎那
TX13n0007_p1495a02║習氣因，善無漏品離，不復輪轉。大慧！如來藏者，輪轉涅槃苦樂因。空亂意慧愚癡
TX13n0007_p1495a03║凡夫所不能覺。大慧！金剛力士所隨護者，是化佛耳，非真如來。大慧！真如來者，
TX13n0007_p1495a04║離一切根量，一切凡夫、聲聞、緣覺、及外道，根量悉滅，得現法樂住，無間法智忍
TX13n0007_p1495a05║故，非金剛力士所護。一切化佛，不從業生；化佛者，非佛，不離佛。因陶家輪等眾
TX13n0007_p1495a06║生所作相而說法，非自通處，說自覺境界。復次、大慧！愚夫依七識身滅，起斷見；
TX13n0007_p1495a07║不覺識藏故，起常見。自妄想故，不知本際；自妄想慧滅故，解脫；四住地、無明住
TX13n0007_p1495a08║地、習氣斷故，一切過斷』。
TX13n0007_p1495a09║二乘僅解脫分段生死，仍是有餘涅槃，因欲其證無餘，為引誘修菩薩行者令不
TX13n0007_p1495a10║退墮，何必多走此二乘路？以前所授記，乃化佛，非法佛也。故說與菩薩不異，是
TX13n0007_p1495a11║有密意。入滅受想定六識斷，七識一部份我執斷，染第八識未斷，故令諸識皆斷。
TX13n0007_p1495a12║此中無種性一問未答者，因八識心體皆平等，故名佛也。法性一切常住，本來如是
TX13n0007_p1496a01║，佛說本來如是之法，故不說一字。所謂無慮無察有種種作用功德，具如此中所述
TX13n0007_p1496a02║。以無漏法將一切有漏法悉離，不復輪轉。凡愚不覺，執諸法皆剎那，妄著於空；
TX13n0007_p1496a03║即空亂意菩薩，亦不了知聖智境界。金剛隨護者，化佛耳；得法樂之四智菩提清淨
TX13n0007_p1496a04║法界，非見聞覺知之所到。化佛示種種業報相，有他依性無自依性，因眾生惡業所
TX13n0007_p1496a05║感故，現惡業障，如水中月不離空中月，而亦非真月。又如陶輪因器而造，觀機應
TX13n0007_p1496a06║感而有種種現身說法，非佛自通境界。愚夫但依六、七二識身，不知藏識，故本際
TX13n0007_p1496a07║不可得。若離於分別，即趨解脫道。如來五住煩惱習氣俱斷，故云一切過斷。
TX13n0007_p1496a08║辛二　重頌
TX13n0007_p1496a09║爾時、世尊欲重宣此義而說偈言：『三乘亦非乘，如來不磨滅，一切佛所記，說
TX13n0007_p1496a10║離諸過惡。為諸無間智，及無餘涅槃，誘進諸下劣，是故隱覆說。諸佛所起智，即分
TX13n0007_p1496a11║別說道，諸乘非為乘，彼則非涅槃。欲、色、有及見，說是四住地。意識之所起，識
TX13n0007_p1496a12║宅意所住。意及眼識等，斷滅說無常；或作涅槃見，而為說常住』。
TX13n0007_p1497a01║三乘非自覺聖智有差別，隨眾生無明厚薄之不同而施設。如來並無業報，以證
TX13n0007_p1497a02║得無間聖智而得涅槃，為下凡眾生說，令其仍舊成佛，隨順而說，並非真實境界。
TX13n0007_p1497a03║說三乘，並非真實涅槃，唯此自覺更無餘也。三界見惑，欲色界思惑三，故說有四
TX13n0007_p1497a04║住地。意以八識為宅，隨時發生種現。斷滅之見，皆係妄計。或不了知涅槃而妄說
TX13n0007_p1497a05║常住，亦是邪智。
TX13n0007_p1497a06║己二十一　遮斷肉食門
TX13n0007_p1497a07║庚一　請許
TX13n0007_p1497a08║爾時、大慧菩薩以偈問曰：『彼諸菩薩等，志求佛道者，酒、肉及與蔥，飲食為
TX13n0007_p1497a09║云何？惟願無上尊，哀愍為演說！愚夫所貪著，臭穢無名稱，虎狼所甘嗜，云何而可
TX13n0007_p1497a10║食？食者生諸過，不食為福善。惟願為我說，食不食罪福』。大慧菩薩說偈問已，復
TX13n0007_p1497a11║白佛言：『惟願世尊，為我等說食不食肉功德、過惡。我及諸菩薩，於現在、未來，
TX13n0007_p1497a12║當為種種希望食肉眾生分別說法，令彼眾生慈心相向；得慈心已，各於住地清淨明了
TX13n0007_p1498a01║，疾得究竟無上菩提。聲聞、緣覺、自地止息已，亦得速成無上菩提。惡邪論法諸外
TX13n0007_p1498a02║道輩，邪見斷常，顛倒計著，尚有遮法，不聽食肉；況復如來世間救護，正法成就。
TX13n0007_p1498a03║而食肉耶』？佛告大慧：『善哉！善哉！諦聽！諦聽！善思念之！當為汝說』。大慧
TX13n0007_p1498a04║白佛言：『唯然、受教』。
TX13n0007_p1498a05║化他智二十一門，前二十門專究定慧，此末後一門係討論戒律。夫小乘以斷愛
TX13n0007_p1498a06║為首，大乘以慈悲為根本，故能不殺即是具足一切戒品。所謂以慈心不殺故，即不
TX13n0007_p1498a07║侵損他人，是具足不盜戒；不侮戲他人，即具足不淫戒；不欺誑他人，即具足不妄
TX13n0007_p1498a08║戒；不嬈亂他人，即具足不飲酒戒；乃至具足十根本戒，盡虛空微塵戒，及如來清
TX13n0007_p1498a09║淨戒。如來教化真實義，令眾生離染得淨。前言修慧斷妄證真，修定、攝散入定，
TX13n0007_p1498a10║而一切定慧皆應攝於戒律中。又前既圓滿定、慧，今更當圓滿慈悲。
TX13n0007_p1498a11║大慧請問，先偈、後以長行，皆由大慈悲本願吐露，而為末世眾生開慈悲福智
TX13n0007_p1498a12║。故言：凡菩薩乃至求佛道者，皆不應飲酒、食肉、以及五葷之菜。以身染臭穢而
TX13n0007_p1499a01║無名稱，自儕於食肉之畜生一類！況食肉者，罪過無邊；不食者，福善亦無量。大
TX13n0007_p1499a02║慧所以以此意陳請佛前，求佛方便說法，令彼眾生皆具足慈心，清淨明了。無論凡
TX13n0007_p1499a03║夫、二乘，以此慈悲心為根本故，而得無上菩提。且邪論外道，猶有肉食之戒，而
TX13n0007_p1499a04║況我佛教之救護世間成就正法者耶？此佛所讚嘆許為宣示也。
TX13n0007_p1499a05║庚二　解說
TX13n0007_p1499a06║辛一　長行
TX13n0007_p1499a07║佛告大慧：『有無量因緣，不應食肉。然我今當為汝略說：謂一切眾生從本已來
TX13n0007_p1499a08║，展轉因緣，嘗為六親，以親想故不應食肉。驢、騾、駱駝，狐、狗、牛、馬，人獸
TX13n0007_p1499a09║等肉，屠者雜賣故，不應食肉。不淨氣分所生長故，不應食肉。眾生聞氣，悉生恐怖
TX13n0007_p1499a10║，如旃陀羅及譚婆等，狗見憎惡，驚怖群吠故，不應食肉。又令修行者慈心不生故，
TX13n0007_p1499a11║不應食肉。凡愚所嗜，臭穢不淨，無善名稱故，不應食肉。令諸咒術不成就故，不應
TX13n0007_p1499a12║食肉。以殺生者，見形起識，深味著故，不應食肉。彼食肉者，諸天所棄故，不應食
TX13n0007_p1500a01║肉。令口氣臭故，不應食肉。多惡夢故，不應食肉。空閒林中，虎狼聞香故，不應食
TX13n0007_p1500a02║肉。令飲食無節故，不應食肉。令修行者不生厭離故，不應食肉。我嘗說言：「凡所
TX13n0007_p1500a03║飲食，作食子肉想，作服藥想」故，不應食肉；聽食肉者，無有是處。復次、大慧！
TX13n0007_p1500a04║過去有王，名師子蘇陀娑，食種種肉，遂至食人。臣民不堪，即便謀反，斷其俸祿。
TX13n0007_p1500a05║以食肉者有如是過故，不應食肉。復次、大慧！凡諸殺者，為財利故，殺生屠販。彼
TX13n0007_p1500a06║諸愚癡食肉眾生，以錢為網而捕諸肉。彼殺生者，若以財物，若以鉤網，取彼空行、
TX13n0007_p1500a07║水、陸眾生，種種殺害，屠販求利。大慧！亦無不教、不求、不想、而有魚肉，以是
TX13n0007_p1500a08║義故，不應食肉。大慧！我有時說遮五種肉，或制十種；今於此經，一切種、一切時
TX13n0007_p1500a09║、開除方便一切悉斷。大慧！如來應供等正覺，尚無所食，況食魚肉？亦不教人。以
TX13n0007_p1500a10║大悲前行故，視一切眾生猶如一子，是故不聽令食子肉』。
TX13n0007_p1500a11║自有無量因緣至無有是處，言不應食肉之因緣有無量，今且略舉十五種耳。文
TX13n0007_p1500a12║顯易解。如來非但制止食肉，且於非食肉亦有節制。以色身饑餓，不得不藉以維持
TX13n0007_p1501a01║，然菜蔬之類，亦有種種目所不能見之微生物，聚殖其間，故當食時，作食子肉想
TX13n0007_p1501a02║即可不貪，作服藥想即知數量。然則以此而觀，則似第一種因緣有無量劫六親輪迴
TX13n0007_p1501a03║墮落於中者，安可而食肉耶？過去有王下一段，以事證肉食之不足更益之食人，卒
TX13n0007_p1501a04║至亡國，可以為鑒。凡諸殺者下一段，係別明。謂即有食三淨肉、五淨肉者，亦不
TX13n0007_p1501a05║妥。若不食，彼捕獵、屠售，皆不能成就，是其罪仍須以錢求享者負之耳。我有時
TX13n0007_p1501a06║說下一段，是正戒肉食之不宜。佛從前曾方便說五種淨食，或十種不淨肉，皆方便
TX13n0007_p1501a07║權門，非真實義；在此經中，明一切悉斷。蓋修行皆以大悲心為引導，視一切眾生
TX13n0007_p1501a08║猶如己子也。
TX13n0007_p1501a09║辛二　重頌
TX13n0007_p1501a10║爾時、世尊欲重宣此義而說偈言：『曾悉為親屬，鄙穢不淨雜，不淨所生長，聞
TX13n0007_p1501a11║氣悉恐怖。一切肉與蔥，及諸韭、蒜等，種種放逸酒，修行常遠離。亦常離麻油，及
TX13n0007_p1501a12║諸穿孔床，以彼諸細蟲，於中極恐怖。飲食生放逸，放逸生諸覺，從覺生貪欲，是故
TX13n0007_p1502a01║不應食。由食生貪欲，貪令心迷醉，迷醉長愛欲，生死不解脫。為利殺眾生，以財網
TX13n0007_p1502a02║諸肉，二俱是惡業，死墮叫呼獄。若無教想求，則無三淨肉，彼非無因有，是故不應
TX13n0007_p1502a03║食。彼諸修行者，由是悉遠離，十方佛世尊，一切咸呵責。展轉更相食，死墮虎狼類
TX13n0007_p1502a04║，臭穢可厭惡，所生常愚癡。多生旃陀羅，獵師譚婆種，或生陀夷尼，及諸食肉性—
TX13n0007_p1502a05║—羅剎、貓、狸等，遍於是中生。縛象與大雲，央掘利魔羅，及此楞伽經，我悉制斷
TX13n0007_p1502a06║肉。諸佛及菩薩，聲聞所呵責，食已無慚愧，生生常癡冥。先說見、聞、疑，已斷一
TX13n0007_p1502a07║切肉，妄想不覺知，故生食肉處。如彼貪欲過，障礙聖解脫，酒、肉、蔥、韭、蒜，
TX13n0007_p1502a08║悉為聖道障。未來世眾生，於肉愚癡說，言此淨無罪，佛聽我等食。食如服藥想，亦
TX13n0007_p1502a09║如食子肉，知足生厭離，修行行乞食。安住慈心者，我說常厭離，虎狼諸惡獸，恆可
TX13n0007_p1502a10║同遊止。若食諸血肉，眾生悉恐怖，是故修行者，慈心不食肉。食肉無慈慧，永背正
TX13n0007_p1502a11║解脫，及違聖表相，是故不應食。得生梵志種，及諸修行處，智慧富貴家，斯由不食
TX13n0007_p1502a12║肉』。
TX13n0007_p1503a01║頌文之意，與長行同，不過有前後詳簡耳。第三偈中麻油，言西竺有一種麻油
TX13n0007_p1503a02║，係以蟲所壓出，故不可食。而此嚴戒斷肉食之理，不但此經切實決顯，他如縛象
TX13n0007_p1503a03║經、大雲經、央掘利魔羅經等，皆悉制斷食肉，人亦何必而障解脫違聖相而息滅慈
TX13n0007_p1503a04║心也哉！要知今生之得生於淨裔門第，具足智慧，生長富貴家者，皆由往劫前世不
TX13n0007_p1503a05║食肉之報。所以智者宜思：誰為罪過？誰增福德？斯由一味之貪，可不勉為戒斷，
TX13n0007_p1503a06║而即以入於定慧之門，以求自覺聖智無上菩提也！（陳慧秉記）（天童寺印行）