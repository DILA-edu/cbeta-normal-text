TX13n0007_p1524a01║楞伽大旨
TX13n0007_p1524a02║——在上海世界佛教居士林講——
TX13n0007_p1524a03║所言入楞伽經者，斯乃諸佛心量之玄樞，群經理窟之妙鍵。廣喻幽旨
TX13n0007_p1524a04║明深義，不生不滅，非有非無，絕去來之二途，離斷常之雙執。以第一義諦，
TX13n0007_p1524a05║得最上妙珍，體諸法之皆虛，知前境之如幻，混假名之分別，等生死與涅槃。
TX13n0007_p1524a06║大慧之問初陳，法王之旨斯發；一百八義，應實相而離世間；三十九門，破邪
TX13n0007_p1524a07║見而宣正法。曉名相之並假，祛忘想之迷衿；依正智以會真如，悟緣起而歸妙
TX13n0007_p1524a08║理。境風既息，識浪方澄，三自性皆空，二無我俱泯，入如來之藏，遊解脫之
TX13n0007_p1524a09║門。——節錄唐譯大乘入楞伽經序
TX13n0007_p1524a10║楞伽經名，凡有四譯，今存其三。一、楞伽阿跋多羅寶經四卷，劉宋求那跋多羅
TX13n0007_p1525a01║譯。二、入楞伽經十卷，元魏菩提流支譯。三、大乘入楞伽經七卷，唐實叉難陀與復
TX13n0007_p1525a02║禮等譯。譯意雖各異，楞伽名則一。梵語楞伽，譯不可往或不可入，乃南印度鍚蘭島
TX13n0007_p1525a03║中一山名。山上大而下瞰海，故不可往、不可入。亦云城名，以山頂有夜叉王城故。
TX13n0007_p1525a04║昔釋尊于此說法，因地得名，故經題楞伽。今以因明論式，發明經義：
TX13n0007_p1525a05║諸法皆幻。（宗）
TX13n0007_p1525a06║以唯心現故，隨各類見不見故。（因）
TX13n0007_p1525a07║如人見恆河，鬼見猛火。（喻）
TX13n0007_p1525a08║所謂因明論者，略似西洋論理學，源唯佛說，文廣義散，備在眾經。後有陳那菩
TX13n0007_p1525a09║薩，及其門人商羯羅主，覃思精揅，俱有製作，立破之則，乃確然立。論有三支法，
TX13n0007_p1525a10║曰宗、因、喻。宗以建旨，故應在先。
TX13n0007_p1525a11║本經——楞伽經——立「諸法皆幻」為宗。然幻非不有，以有幻相故。雖有而非
TX13n0007_p1525a12║實，非實故不可執為有，有幻故不可執為空。非空、非有、非實，是為幻義。諸法、
TX13n0007_p1526a01║為一極普通名詞，凡所有一切均該括之。諸法皆幻，即一切皆幻。易言以明，即有漏
TX13n0007_p1526a02║無漏、有為無為之法皆幻。以是義故，立諸法皆幻為宗。
TX13n0007_p1526a03║既立宗已，須明理由。故嗣說「唯心現故，隨各類見不見故」為因。云何唯心現
TX13n0007_p1526a04║？謂一切有漏無漏、有為無為法，皆不離此主觀——心——而現。亦可說言：離心即
TX13n0007_p1526a05║無能單獨存在之物，故雖有而非實。如夢時見山河大地等，覺後即失。唯心之義，亦
TX13n0007_p1526a06║復如是。復次、隨各類見不見者，就通俗知識言：如同為天空，天文家能了別其間種
TX13n0007_p1526a07║種動靜，餘則茫然。又莊子所說以美味供鳥，鳥見且厭，義亦正同。以是可知種類不
TX13n0007_p1526a08║同、心量不同，而所見亦不同。更依佛法言：三界、五趣眾生，業力不同故果報不同
TX13n0007_p1526a09║，果報不同故六根不同，六根不同故識用不同，識用不同故所見不同，所見不同故諸
TX13n0007_p1526a10║法皆幻。唯心現故之義，安立無疑。
TX13n0007_p1526a11║宗、因明已，且再釋喻。「如人見恆河，鬼見猛火」，此喻本經所舉。恆河、印
TX13n0007_p1526a12║度河名，人見如河，鬼見如猛火。以人、鬼心量各不同故。離心量則無河、無火，亦
TX13n0007_p1527a01║無他物。以故人、鬼所見均不能立。又如一石，若照以顯微鏡，則其質為稀疏而非堅
TX13n0007_p1527a02║密；此亦隨心量見不見不同故。復次、心亦非固定之實體，乃流行活潑之幻化功能；
TX13n0007_p1527a03║以是故能緣心、所緣法皆幻。如是成立諸法皆幻義竟。
TX13n0007_p1527a04║諸法實相非幻。（宗）
TX13n0007_p1527a05║離心意識故。（因）
TX13n0007_p1527a06║如聖智證第一義。（喻）
TX13n0007_p1527a07║有難者曰：諸法實相非是幻，以離主觀體相——心意識——故。所謂主觀體相者
TX13n0007_p1527a08║，即是幻因。幻因既無，云何是幻？如佛、菩薩、羅漢、辟支佛等所證，皆各有其清
TX13n0007_p1527a09║淨境界。離言說文字思量分別一切諸相，乃聖智所親證。如人飲水，冷煖自知。如是
TX13n0007_p1527a10║境界，應非是幻，聖智證第一義非幻故，諸法實相亦非幻。
TX13n0007_p1527a11║聖智證第一義亦是幻。（宗）
TX13n0007_p1527a12║聖證凡不證故。（因）
TX13n0007_p1528a01║如人見恆河鬼不見。（喻）
TX13n0007_p1528a02║此難不然。所以者何？以聖智所證第一義，須聖智始能證得。如佛、菩薩、羅漢
TX13n0007_p1528a03║、辟支佛皆有其聖智，而凡夫則不能證也。故仍隨聖凡類心量而見不見，以是聖智證
TX13n0007_p1528a04║第一義亦唯心現。唯心現故亦是幻；如人心量見為恆河、而鬼心量不能見。
TX13n0007_p1528a05║諸法實相亦是幻。（宗）
TX13n0007_p1528a06║離三界心意識之佛智所知故。（因）
TX13n0007_p1528a07║如聖智證第一義。（喻）
TX13n0007_p1528a08║云何諸法實相亦是幻？以所謂離心意識者非斷滅故。若斷滅者，則無諸法實相。
TX13n0007_p1528a09║是知離心意識者，乃離三界有漏心意識；擴大而言，即離九法界心意識。實相者，謂
TX13n0007_p1528a10║如實了知離心意識之真實境，亦即如是了知諸法實相。法華經云：『諸法實相，惟佛
TX13n0007_p1528a11║與佛乃能究盡』。又云：諸佛出世一大事因緣，唯令眾生開示悟入佛之知見。所謂入
TX13n0007_p1528a12║佛知見，即是了知諸法實相。諸法實相皆唯佛心所現，故應是幻。
TX13n0007_p1529a01║復次、有我執法，即不能了知諸法實相皆幻。以執我故有煩惱障，執法故有所知
TX13n0007_p1529a02║障，二障既生，愚癡無知造諸有漏業，遂墮生死海。又羅漢、菩薩等亦有微細法執，
TX13n0007_p1529a03║如執涅槃、真如為實。故知諸法實相，唯佛智能知，離九法界心意識；此亦隨佛與九
TX13n0007_p1529a04║界各類心量而見不見，故亦唯心現。唯心現故皆幻，聖智證既幻，無為法亦幻。總言
TX13n0007_p1529a05║之，諸法皆幻，唯心所現，而心亦是幻！故成唯識曰：『若執唯識真實有者，如執外
TX13n0007_p1529a06║境，亦是法執』。如是通達諸法實相皆幻義，由解而行，精進不懈，即得涅槃、證大
TX13n0007_p1529a07║菩提。
TX13n0007_p1529a08║以上所談楞伽義，僅其大旨。諸有智者，應更深究。（王錫光、孫志鈞仝記）（
TX13n0007_p1529a09║見世界佛教居士林林刊第十一期）