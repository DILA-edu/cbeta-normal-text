TX15n0007_p2653a01║往生淨土論講要
TX15n0007_p2653a02║──二十五年八月在廬山大林寺講──
TX15n0007_p2653a03║
TX15n0007_p2653a04║釋題
TX15n0007_p2653a05║一　經論題
TX15n0007_p2653a06║二　造譯題
TX15n0007_p2653a07║解文
TX15n0007_p2653a08║甲一　偈文
TX15n0007_p2653a09║乙一　敬法主略明前三門
TX15n0007_p2653a10║乙二　依經相廣明觀察門
TX15n0007_p2653a11║丙一　明依經教
TX15n0007_p2653a12║丙二　列觀功德
TX15n0007_p2653a13║丁一　世界功德
TX15n0007_p2653a14║丁二　佛功德
TX15n0007_p2653a15║丁三　菩薩功德
TX15n0007_p2653a16║乙三　述偈意總結迴向門
TX15n0007_p2653a17║甲二　論文
TX15n0007_p2653a18║乙一　總徵
TX15n0007_p2653a19║乙二　廣釋
TX15n0007_p2653a20║丙一　通示五門
TX15n0007_p2653a21║丙二　別詳觀察
TX15n0007_p2653a22║丁一　列釋三觀
TX15n0007_p2653a23║戊一　國土功德
TX15n0007_p2654a01║己一　喻彰勝力
TX15n0007_p2654a02║己二　列門分釋
TX15n0007_p2654a03║庚一　列門
TX15n0007_p2654a04║庚二　分釋
TX15n0007_p2654a05║己三　結顯妙義
TX15n0007_p2654a06║戊二　觀佛功德
TX15n0007_p2654a07║己一　列門
TX15n0007_p2654a08║己二　分釋
TX15n0007_p2654a09║戊三　菩薩功德
TX15n0007_p2654a10║己一　總標
TX15n0007_p2654a11║己二　徵釋
TX15n0007_p2654a12║丁二　結歸一法
TX15n0007_p2654a13║丙三　善巧回向
TX15n0007_p2654a14║丙四　結明五門
TX15n0007_p2654a15║
TX15n0007_p2654a16║釋　題
TX15n0007_p2654a17║一　經論題
TX15n0007_p2654a18║往生淨土論，一名無量壽經優波提舍願生偈。論有宗經論、釋經論之別：宗經
TX15n0007_p2654a19║論，宗主經意自別立論；釋經論，依據經文解釋造論。本論依往生淨土論之名說，
TX15n0007_p2654a20║可為宗經論；依無量壽經優波提舍之名說，亦可為釋經論。故題中雖是論題，亦兼
TX15n0007_p2655a01║經題。經名無量壽者，可總指淨土三經──佛說無量壽經，佛說觀無量壽佛經，佛
TX15n0007_p2655a02║說阿彌陀經。阿彌陀是梵語，此云無量壽；阿彌陀經，即小無量壽經。通常說無量
TX15n0007_p2655a03║壽經，單指佛說無量壽經。本論依無量壽經之義立論，本論遂名無量壽經論。
TX15n0007_p2655a04║無量壽，即稱佛之名。阿彌陀本有無量壽、無量光諸義，然主要者為無量壽義
TX15n0007_p2655a05║，故諸經多以阿彌陀翻為無量壽。『量』義有四：一、空間量。就是有長、廣、厚
TX15n0007_p2655a06║之量，名空間量。算學上之幾何學，就講此長、廣、厚之量。二、時量。長、廣、
TX15n0007_p2655a07║厚，即是方量，此就時間上講，由一剎那、一小時乃至歲月等時，謂之時量。三、
TX15n0007_p2655a08║重量。若兩、銖、斤等。四、數量。由一至二乃至阿僧祇數。何謂無量？凡為言說
TX15n0007_p2655a09║之能說，思想之能想，皆不離上列諸量。若超過諸量，亦必離言說相，離心緣相，
TX15n0007_p2655a10║成所謂『言語道斷，心行寂滅』不可思議之情境，是為無量。以百千歲乃至以劫數
TX15n0007_p2655a11║計算其壽，以有可計故，不名無量。要非言語思想所能推度，名壽無量。如壽無量
TX15n0007_p2655a12║，光無量等亦復如是。
TX15n0007_p2656a01║經者，通常謂佛典有三藏，三藏即經、律、論。凡佛所說或弟子說而為佛所印
TX15n0007_p2656a02║可者，名之為經。即上契諸佛之理，下契眾生之機之『契經』是。諸大菩薩依經之
TX15n0007_p2656a03║宗要而發揮之創作，或依經文注釋之述作，名之為論。佛在世時，對弟子日常生活
TX15n0007_p2656a04║規定之規律，名之為律。
TX15n0007_p2656a05║無量壽經即是經題。優波提舍譯意為論議，即通常所謂議論。問答、抉擇、分
TX15n0007_p2656a06║析、討論而發揮其要義者，謂之論。故無量壽經優波提舍，即釋無量壽經論。然依
TX15n0007_p2656a07║經義先為作偈，梵語伽陀，略音曰偈，等於中國古來之詩。偈中立義，在發願往生
TX15n0007_p2656a08║，曰願生偈。本論宗旨所在，即為願生，可名曰無量壽經願生偈論。於論題中取主
TX15n0007_p2656a09║要義，題為『往生淨土論』，亦有簡題為『往生論』者。
TX15n0007_p2656a10║未釋論以前，先將淨土之義說明：土即國土，與國家之國義有別。此中國土，
TX15n0007_p2656a11║是指世界而言。世界、依佛典說：『虛空無邊，世界無數』。這與中國古來思想，
TX15n0007_p2656a12║以為國土之範圍就是上天下地，捨此上天下地更沒有什麼國土世界，頗不易相通；
TX15n0007_p2657a01║但是與現代天文學正可相通。依據天文學者之研究所得，知火星世界中有人民。空
TX15n0007_p2657a02║中等於太陽之各恆星，皆是世界，亦可有人生，故世界無有限量。於此無量數之世
TX15n0007_p2657a03║界中，當然有苦樂、淨穢、好惡之種種差別，其清淨安樂美好莊嚴之世界，即是淨
TX15n0007_p2657a04║土。由此說來，西方淨土，在現代天文學上很容易承認。此娑婆世界，是苦的世界
TX15n0007_p2657a05║，不是莊嚴安樂美好的世界。處此眾苦脅迫之世界中，欲求擺脫苦惱，往生樂土，
TX15n0007_p2657a06║非修淨業不可！若修淨土業因，能得淨土樂果。釋迦世尊於淨穢、好惡、苦樂懸殊
TX15n0007_p2657a07║之世界中，特選說此清淨、勝妙、安樂之世界。彌陀經所謂『從是西方過十萬億佛
TX15n0007_p2657a08║土，有世界名曰極樂』。平常人於此娑婆世界尚有所不見不知，聞於十萬億佛土外
TX15n0007_p2657a09║更有世界，必以為無稽荒渺之談。然以諸佛之智慧眼觀之，確見有此世界，如吾人
TX15n0007_p2657a10║現前見有檯桌相等。故釋迦世尊勸導眾生，觀此世界災難困苦之逼迫，發求生極樂
TX15n0007_p2657a11║世界之心念，勤修淨業，往生淨土。以上明往生最淺顯義，依科學上之天文學，亦
TX15n0007_p2657a12║可見到。
TX15n0007_p2658a01║依佛法中勝義諦說：究竟清淨之佛土，是離一切相，離一切分別言說之一真法
TX15n0007_p2658a02║界。此一真法界，遍一切處，人人本具而不顯現者，為煩惱業報之所障故，雖遍一
TX15n0007_p2658a03║切而不相應，終處於如夢如幻之生死中，流轉不息。若能破此煩惱業報幻夢，一念
TX15n0007_p2658a04║覺悟，一念即與淨土相應。是則『往無所往，生無所生』之往生義也。若據世俗諦
TX15n0007_p2658a05║說往生：『往則決定往，生則決定生』。以修淨業之因，至臨命終時，決定離此娑
TX15n0007_p2658a06║婆世界，往生西方淨土之極樂世界。合勝義世俗諦說往生，又可說：『往則無所往
TX15n0007_p2658a07║，生則決定生』。以往生者，究以何為真能往生之報體，若謂軀殼之中另外有一靈
TX15n0007_p2658a08║魂等為往生報體，則靈魂之說早為佛學所破。佛學上說往生報體，即阿賴耶識，此
TX15n0007_p2658a09║阿賴耶識遍一切處無有方所。生此國土之中，即由能生之業力成熟，而此國土之報
TX15n0007_p2658a10║體成就。如是得生淨土之淨業成熟，即生淨土之報體成就，故曰『往則無所往，生
TX15n0007_p2658a11║則決定生』。復次、就所成之報身未捨命時，為此世界之報身，若捨命而往生極樂
TX15n0007_p2658a12║，即成為極樂世界之報身，則『往有所往』。然無實在之能生所生，究從何而生娑
TX15n0007_p2659a01║婆，從何而生極樂？若從自生，未生則自體尚無，何能自生？若是他生，望自說他
TX15n0007_p2659a02║，自既不生，他何能生？若無因生，則等於無生。中論所謂『諸法不自生，亦不從
TX15n0007_p2659a03║他生，不共，不無因；是故說無生』。故可說『往有所往』，而『生無所生』。以
TX15n0007_p2659a04║上四句皆不可偏執，果能離執，即可隨機方便施設言說。
TX15n0007_p2659a05║二　造譯題
TX15n0007_p2659a06║婆藪槃豆菩薩造，元魏天竺三藏菩提流支譯。婆藪槃豆是造論菩薩之別名，菩
TX15n0007_p2659a07║薩是通名。婆藪、即天義、世義，世主天生之義。槃豆、即親義。故古譯有世親、
TX15n0007_p2659a08║天親之別。世親有弟兄三人，世親之兄即無著菩薩，世親之弟即師子覺尊者，皆是
TX15n0007_p2659a09║出家菩薩。世親菩薩造論最多，號稱千部論師。始學小乘造五百小乘論，後轉學大
TX15n0007_p2659a10║乘更造五百部大乘論。菩即菩提，薩即有情；菩提乃成佛所得之阿耨多羅三藐三菩
TX15n0007_p2659a11║提，此云『無上正遍知』，此菩提即從證無上正遍知果得名。諸有情若發得成菩提
TX15n0007_p2659a12║之心願，即是菩薩。中國人一向不明白菩薩之意義，錯認菩薩為偶像之代名詞，凡
TX15n0007_p2660a01║屬泥塑木雕等之偶像，皆稱菩薩。不知吾人能了知佛果上之種種功德，發起欲得阿
TX15n0007_p2660a02║耨多羅三藐三菩提之心願者，才是菩薩。菩薩之功行有遠近，智慧有淺深。十信位
TX15n0007_p2660a03║，謂之初發心菩薩；十住、十行、十向、四加行位，謂之三賢菩薩；十地是聖位菩
TX15n0007_p2660a04║薩。世親即四加行位之菩薩。在歷史上，一千六七百年前，印度有名世親菩薩者，
TX15n0007_p2660a05║造立此論，故曰婆藪槃豆菩薩造。
TX15n0007_p2660a06║佛生於印度，說法是依印度梵語而說，其後弟子結集，亦用梵文等印度文字。
TX15n0007_p2660a07║現由印度之梵文譯成中國之華文，故須明翻譯之歷史。元魏即南北朝時北朝之魏，
TX15n0007_p2660a08║曰元魏以簡別於曹魏也。天竺、乾竺，皆是印度。元魏時、印度有通達三藏之法師
TX15n0007_p2660a09║名菩提流支者，翻譯此論，故曰元魏天竺三藏菩提流支譯。梵語菩提，此云覺，流
TX15n0007_p2660a10║支此云愛或希。覺愛、覺希，即以菩提──覺──為其所愛樂希望也。
TX15n0007_p2660a11║解　文
TX15n0007_p2661a01║甲一　偈文
TX15n0007_p2661a02║偈文即規定五字一句者；偈後之散文，曰論文。本論無論偈文、論文，皆以修
TX15n0007_p2661a03║五門往生淨土行為綱領，故此論亦可謂五門往生淨土行論。
TX15n0007_p2661a04║乙一　敬法主略明前三門
TX15n0007_p2661a05║世尊、我一心歸命，盡十方無礙光如來，願生安樂國！
TX15n0007_p2661a06║世尊我一心歸命，即我一心歸命世尊，是敬說法之主。經是弟子親聞佛說，於
TX15n0007_p2661a07║結集時首加如是我聞。論是依經而造，經由佛說，於造論時首當致敬於佛。一切教
TX15n0007_p2661a08║法，皆釋迦世尊所說，故世親於未造論前，首致敬於釋迦。如吾人於未誦經、未講
TX15n0007_p2661a09║經前，須念『南無本師釋迦牟尼佛』，南無即皈命義。我、是代名詞，常人言我、
TX15n0007_p2661a10║執有實在之我；菩薩言我、但是以便稱呼之假名。成唯識論所謂『由假說我法』，
TX15n0007_p2661a11║即言佛及菩薩等言我，皆由假而說也。一心者，收攝散心，而專一其心以歸命於世
TX15n0007_p2661a12║尊。以此身命歸敬世尊曰歸命，表致敬之至。世尊者，世出世間之最尊最貴者，是
TX15n0007_p2662a01║諸佛之通號。然此中世尊專指釋迦，以釋迦是說法主故。而佛佛道同，敬釋迦亦即
TX15n0007_p2662a02║是遍敬十方一切諸佛。
TX15n0007_p2662a03║歸命有恭敬禮拜義。我一心皈命盡十方無礙光如來，為禮拜門。盡十方無礙光
TX15n0007_p2662a04║如來，即阿彌陀佛，是讚嘆阿彌陀佛之光量無邊，為讚嘆門。如來者，如、即真如
TX15n0007_p2662a05║實性，證真如實性成無上正覺，而來度脫一切眾生；從真如實性而來，是無來而來
TX15n0007_p2662a06║，名為如來。願生安樂國者，發願希求往生於安樂國土，為作願門。禮拜屬身業，
TX15n0007_p2662a07║讚嘆屬口業，願生屬意業，修清淨三業也。
TX15n0007_p2662a08║乙二　依經相廣說觀察門
TX15n0007_p2662a09║丙一　明依經教
TX15n0007_p2662a10║我依修多羅，真實功德相，說願偈總持，與佛教相應。
TX15n0007_p2662a11║明所說之功德相，非由自所見，亦非自所臆談，乃依佛經中所說而說。修多羅
TX15n0007_p2662a12║、有譯素怛纜，此云契經，即契理、契機之經常大法。就廣義說，修多羅是對律、
TX15n0007_p2663a01║論而言。就狹義說，即指十二分教中之長行散說分。此中指廣義說。
TX15n0007_p2663a02║經中所說義廣，亦說有諸佛功德。今世親菩薩唯依佛經中說阿彌陀佛之功德相
TX15n0007_p2663a03║而說偈。真實功德相者，以佛是『真語者、實語者、不異語者、不誑語者』，佛既
TX15n0007_p2663a04║於經中作如此說，則阿彌陀佛之功德當是真實而非虛假。復次、淨土莊嚴等之功德
TX15n0007_p2663a05║相，是無漏果所成，離一切顛倒染污等相；此無漏之功德，離一切相、即一切相，
TX15n0007_p2663a06║故名為真實相。將經中散說之功德相，總攝于此偈頌之中；而此偈文與佛所說之教
TX15n0007_p2663a07║法相一致，不相違背，故曰說願偈總持，與佛教相應。
TX15n0007_p2663a08║丙二　列觀功德
TX15n0007_p2663a09║丁一　世界功德
TX15n0007_p2663a10║觀彼世界相，勝過三界道！
TX15n0007_p2663a11║觀察門，就是觀察阿彌陀佛極樂國土依正莊嚴功德之相。此中觀世界功德，即
TX15n0007_p2663a12║首觀西方極樂世界之依報莊嚴功德之相。此觀世界功德之偈頌，自觀彼世界相至阿
TX15n0007_p2664a01║彌陀佛國，配下論文，總有十七種功德。此為第一、清淨功德成就。謂彼西方極樂
TX15n0007_p2664a02║世界，是勝過三界道之清淨相。
TX15n0007_p2664a03║究竟如虛空，廣大無邊際！
TX15n0007_p2664a04║二、量功德成就。謂西方極樂世界所成之量，猶如虛空之廣大而無有邊際。
TX15n0007_p2664a05║正道大慈悲，出世善根生！
TX15n0007_p2664a06║三、性功德成就。謂西方極樂世界之因性，是由出世清淨無漏功德之所成就，
TX15n0007_p2664a07║非有漏不善染污業力之所成也。
TX15n0007_p2664a08║淨光明滿足，如鏡日月輪！
TX15n0007_p2664a09║四、形相功德成就。謂西方極樂世界之形相，非闇昧不光亮之形相，是清淨光
TX15n0007_p2664a10║明猶如鏡及日月輪等之相。
TX15n0007_p2664a11║備諸珍寶性，具足妙莊嚴！
TX15n0007_p2664a12║五、種種事功德成就。謂具備金、銀、琉璃、玻璃、硨磲、赤珠、瑪瑙之七寶
TX15n0007_p2665a01║，乃至百千無量珍寶，成就清淨微妙之功德莊嚴。
TX15n0007_p2665a02║無垢光焰熾，明淨曜世間！
TX15n0007_p2665a03║六、妙色功德成就。熾、光盛也，謂西方極樂世界之無垢色相光明，能普照一
TX15n0007_p2665a04║切世間也。
TX15n0007_p2665a05║寶性功德草，柔軟左右旋，觸者生勝樂，過迦旃鄰陀！
TX15n0007_p2665a06║七、觸功德成就。迦旃鄰陀，印度極微細柔軟之草名，觸此草時，能生樂受，
TX15n0007_p2665a07║若與西方極樂世界寶性功德柔軟之草相接觸時，其所生樂，尤勝過與迦旃鄰陀觸所
TX15n0007_p2665a08║生樂。
TX15n0007_p2665a09║寶華千萬種，彌覆池流泉，微風動華葉，交錯光亂轉。宮殿諸樓閣，觀十方無礙
TX15n0007_p2665a10║，雜樹異光色，寶欄遍圍繞。無量寶交絡，羅網遍虛空，種種鈴發響，喧吐妙法音！
TX15n0007_p2665a11║八、莊嚴功德成就。首一頌，明水中莊嚴功德成就；中一頌，明陸地上之莊嚴
TX15n0007_p2665a12║功德成就；末一頌，明空中莊嚴功德成就。
TX15n0007_p2666a01║雨華衣莊嚴，無量香普熏！
TX15n0007_p2666a02║九、雨功德莊嚴成就。謂空中雨無量華衣以為莊嚴，有無量香氣，普熏一切法
TX15n0007_p2666a03║界。
TX15n0007_p2666a04║佛慧明淨日，除世癡闇冥！
TX15n0007_p2666a05║十、光明功德成就。謂佛之智慧光明清淨如日，不僅能破世間之黑闇，且能破
TX15n0007_p2666a06║一切眾生內心上之無明癡闇。
TX15n0007_p2666a07║梵聲語深遠，微妙聞十方！
TX15n0007_p2666a08║十一、聲功德成就。謂佛之聲語微妙，普聞十方，求其邊際而不可得。
TX15n0007_p2666a09║正覺阿彌陀，法王善住持！
TX15n0007_p2666a10║十二、主功德成就。正覺阿彌陀即阿彌陀正覺，就是阿彌陀佛。謂阿彌陀佛為
TX15n0007_p2666a11║極樂世界之教主，是法中之王也。
TX15n0007_p2666a12║如來淨華眾，正覺華化生！
TX15n0007_p2667a01║十三、眷屬功德成就。有主必有伴，謂與阿彌陀佛相伴之大菩薩及九品往生之
TX15n0007_p2667a02║眾生，皆由阿彌陀佛之正覺華變化而生也。
TX15n0007_p2667a03║愛樂佛法味，禪、三昧為食！
TX15n0007_p2667a04║十四、受用功德成就。平常所謂法喜充滿，即此中愛樂佛法味；禪悅為食，即
TX15n0007_p2667a05║此中禪、三昧為食。愛樂佛法，得其趣味，而以法味滋養其慧命。梵語禪那簡稱曰
TX15n0007_p2667a06║禪，此云靜慮。三昧，此云等持，平等安持其心，令離惛忱掉舉，通常所謂定也。
TX15n0007_p2667a07║永離身心惱，受樂常無間！
TX15n0007_p2667a08║十五、無諸難功德成就。謂身心之所受，無有一切苦難。即彌陀經所云：『但
TX15n0007_p2667a09║受諸樂，無有眾苦，故名極樂』也。
TX15n0007_p2667a10║大乘善根界，等無譏嫌名；女人及根缺、二乘種不生。
TX15n0007_p2667a11║十六、大義門功德成就。此中說女人等不生，意說已生到西方極樂世界之眾生
TX15n0007_p2667a12║，無有女人等相。不明此義者，誤解女人等不得往生西方。如此則女人等念佛，豈
TX15n0007_p2668a01║不徒勞無益？須知凡生到西方極樂世界者，皆具有三十二相之大菩薩相，無有女人
TX15n0007_p2668a02║、根缺及不具福報之三乘人相；非謂此土或他方之女人根缺及二乘人不得往生極樂
TX15n0007_p2668a03║也。已生極樂者，雖有凡夫、二乘等別，然皆必進入大乘，畢竟成佛。故西方極樂
TX15n0007_p2668a04║世界，是由大乘無漏善根之所成就。以是大乘善根界故，不僅無有女人、根缺、二
TX15n0007_p2668a05║乘之體性，而女人等之名稱皆無，只有阿鞞跋致菩薩等之名稱。
TX15n0007_p2668a06║不但阿彌陀佛有淨土，十方諸佛菩薩皆有淨土。但是諸佛究以何故安立淨土？
TX15n0007_p2668a07║釋迦世尊究應何機而說淨土法門？此為修淨土者急需解答之問題，茲為述之：
TX15n0007_p2668a08║世人有因惡報現前，怖畏驚悸而求生淨土者；有因饑寒困苦生活之所逼迫而求
TX15n0007_p2668a09║生淨土者；有因老病等苦之所逼惱而求生淨土者；皆以避苦趨樂之心理，為往生淨
TX15n0007_p2668a10║土之動機。細考諸佛安立淨土，釋迦世尊說淨土法門，雖附有令眾生厭苦欣樂之意
TX15n0007_p2668a11║，然非佛建立宣說淨土之本意，佛之本意在為真正發大乘菩薩心者安立宣說也。凡
TX15n0007_p2668a12║夫眾生避苦趣樂之心，志在快樂，不求永斷生死。如厭離三惡道苦而欲保持人生不
TX15n0007_p2669a01║失，厭離人生之苦欲求生天，厭欲界苦求生色界，厭色界苦求生無色界；只須以佛
TX15n0007_p2669a02║法中之人天乘法──五戒、十善、八定收攝之。持五戒可保人生不失，修十善、八
TX15n0007_p2669a03║定得生天道，何須諸佛安立淨土？釋迦說此淨土法門？至於觀三界如牢獄，視生死
TX15n0007_p2669a04║如冤家之二乘人，求出三界，永斷生死；祇須了知三界是苦，眾生不淨、無常、無
TX15n0007_p2669a05║我等義，依四念處起四正勤、八正道等之三十七菩提分法，精進勤修，於一生中雖
TX15n0007_p2669a06║不即得阿羅漢果，決定能得須陀洹果。由得須陀洹果，即永不退轉而再受生死煩惱
TX15n0007_p2669a07║等苦，亦不須依淨土法門以求往生淨土。如錫蘭、緬甸等小乘佛法，即專求得阿羅
TX15n0007_p2669a08║漢果，了脫生死。故彼錫蘭、緬甸等處，無此淨土法門也。
TX15n0007_p2669a09║由此推之，諸佛之所以安立淨土，釋迦之所以宣說淨土，非為凡夫、二乘，實
TX15n0007_p2669a10║為有大乘根性之眾生。聽聞佛法，不求來世福報安樂，不圖自了三界生死苦惱，而
TX15n0007_p2669a11║為發普度一切眾生之大乘心者，乃安立宣說也。
TX15n0007_p2669a12║發大乘心者了知諸法緣生道理，知一切法是眾緣所生。以法是眾緣所生，一法
TX15n0007_p2670a01║即一切法；眾生是眾緣所生，一眾生即一切眾生。離一切眾生別無有我，非令一切
TX15n0007_p2670a02║眾生皆共成佛，即無佛可成！因此發普度一切眾生共成佛道之大願，決無離一切眾
TX15n0007_p2670a03║生而自去了脫生死之理。以眾生即自己，自己即眾生，無有眾生與我之別。所謂『
TX15n0007_p2670a04║無我相，無人相，無眾生相，無壽者相』，無有離眾生外可度脫之自己也。
TX15n0007_p2670a05║菩薩既以一切眾生同體不二而發普度一切眾生之悲願，然欲成滿此願，非證得
TX15n0007_p2670a06║阿耨多羅三藐三菩提果不可。否則、雖有此願，事實上終無可成之一日。由發欲度
TX15n0007_p2670a07║盡虛空遍法界眾生之大悲心，欲度此無數眾生，須斷無盡煩惱，修學無量法門。成
TX15n0007_p2670a08║就無量福德智慧莊嚴之圓滿佛果，須經三大阿僧祇劫；入無量世界，度無量眾生，
TX15n0007_p2670a09║非一生所能做到。起信論說：『信心成就，入正定聚，須經十千大劫』。十千大劫
TX15n0007_p2670a10║，即一萬大劫。大乘信心成就，其難如是，況佛果乎！
TX15n0007_p2670a11║成佛既非一生所能，而已發大乘心者須修六度，修六度時，時有種種退墮破壞
TX15n0007_p2670a12║大乘心之違緣，有失壞大乘心之危險；而人命短促，旦夕無常到來，或上昇樂趣，
TX15n0007_p2671a01║或下沉苦趣，又有迷失大乘心──菩提心──之危險。因有如是種種惡緣，菩薩雖
TX15n0007_p2671a02║已發大乘心而欲保持不退者，實非易事！諸佛有護念菩薩之責，金剛經云：『如來
TX15n0007_p2671a03║善護念諸菩薩』。對此已發大乘心而未能不退之菩薩，究以何法慈悲護念，而使其
TX15n0007_p2671a04║已發之大乘心不致有失壞退墮之危險？因此諸佛以欲護念如此已發大乘心未能不退
TX15n0007_p2671a05║之菩薩故，遂安立清淨莊嚴之國土。菩薩於何土有緣，即發願往生何土──隨所發
TX15n0007_p2671a06║願，起決定信，專一其心。則臨命終時，隨其所願而往生淨土，聞法不退；而還來
TX15n0007_p2671a07║普度一切眾生。若無諸佛安立淨土為已發大乘心菩薩之所依歸，一旦退失，則前所
TX15n0007_p2671a08║修之布施、持戒、忍辱、精進、禪定、智慧之種種功德，唐喪無益。故菩薩必以淨
TX15n0007_p2671a09║土為歸宿，方不致退失大乘心──菩提心──而唐捐其前功也。此為阿彌陀佛及十
TX15n0007_p2671a10║方諸佛成立淨土之正義，亦即釋迦說此淨土法門之真義所在。修學淨土法門者，須
TX15n0007_p2671a11║於此義深切了解注意之！
TX15n0007_p2671a12║眾生所願樂，一切能滿足。故我願往生，阿彌陀佛國！
TX15n0007_p2672a01║首二句，即第十七、一切所求功德成就。謂西方極樂世界，應有盡有，凡眾生
TX15n0007_p2672a02║之願樂，一切皆令其滿足。後二句結發願往生也。
TX15n0007_p2672a03║丁二　佛功德
TX15n0007_p2672a04║無量大寶王，微妙淨花臺！
TX15n0007_p2672a05║前觀佛土功德總有十七種功德，為依報莊嚴；此中觀佛功德，與下觀菩薩功德
TX15n0007_p2672a06║，觀極樂國土之正報莊嚴功德。依下論文，觀佛功德總有八種，此為第一、座莊嚴
TX15n0007_p2672a07║。謂以無量大寶華王所成之微妙清淨花臺為座。
TX15n0007_p2672a08║相好光一尋，色像超群生！
TX15n0007_p2672a09║二、身莊嚴。阿彌陀佛此云無量光；此中言一尋者、乃隨此土眾生觀察釋迦佛
TX15n0007_p2672a10║之光量言也。
TX15n0007_p2672a11║如來微妙聲，梵響聞十方！
TX15n0007_p2672a12║三、口莊嚴。謂如來口中所發之語聲微妙而普聞十方。
TX15n0007_p2673a01║同地、水、火、風、虛空無分別！
TX15n0007_p2673a02║四、心莊嚴。謂佛心平等，猶如五大無有分別。
TX15n0007_p2673a03║天人不動眾，清淨智海生！
TX15n0007_p2673a04║五、眾莊嚴。謂一切天人不動眾，皆從阿彌陀佛之清淨智海而生。
TX15n0007_p2673a05║如須彌山王，勝妙無過者！
TX15n0007_p2673a06║六、上首莊嚴。謂與阿彌陀佛相伴之上首，皆如須彌山王之勝妙而無有能過之
TX15n0007_p2673a07║者。
TX15n0007_p2673a08║天人丈夫眾，恭敬繞瞻仰。
TX15n0007_p2673a09║七、主莊嚴。此從伴中顯主，謂阿彌陀佛為天人等之所恭敬、圍繞、瞻仰、讚
TX15n0007_p2673a10║嘆之法主也。
TX15n0007_p2673a11║觀佛本願力，遇無空過者；能令速滿足功德大寶海。
TX15n0007_p2673a12║八、不虛作住持莊嚴。謂凡見佛光明，聞佛名字，皆能速得成就阿耨多羅三藐
TX15n0007_p2674a01║三菩提。無有空遇光明，空聞佛名而不能成佛者。
TX15n0007_p2674a02║丁三　菩薩功德
TX15n0007_p2674a03║安樂國清淨，常轉無垢輪，化佛菩薩日，如須彌住持。無垢莊嚴光，一念及一時
TX15n0007_p2674a04║，普照諸佛會，利益諸群生。雨天樂、花、衣、妙香等供養，讚佛諸功德，無有分別
TX15n0007_p2674a05║心。何等世界無佛法功德寶，我皆願往生，示佛法如佛！
TX15n0007_p2674a06║依下論文，說菩薩有四種正修行成就之功德。首一頌、言菩薩之化身普遍十方
TX15n0007_p2674a07║，而報身如須彌山常住不動，即於一佛土，身不動搖而普化十方之義。第二頌、言
TX15n0007_p2674a08║菩薩之應化身，能於一切時中以一念心放大光明，普照十方，利樂有情。第三頌、
TX15n0007_p2674a09║言菩薩以種種天雨音樂、花、香、衣服供養讚嘆一切世界一切諸佛無餘。如普賢菩
TX15n0007_p2674a10║薩之廣修供養；彌陀經之『各以衣祴，盛眾妙花，供養他方十萬億佛，即以食時還
TX15n0007_p2674a11║到本國』。第四頌、言不僅至有佛世界以上求佛道，且至無佛功德之世界以下化眾
TX15n0007_p2674a12║生，如觀音菩薩之三十二應身。明代蕅益大師，修菩薩行。人詢以師有何願？師答
TX15n0007_p2675a01║有二願：一、願以所修功德回向往生淨土，二、願生淨土已，成就不退，而入地獄
TX15n0007_p2675a02║普度一切眾生。此言修淨土者，若以凡夫避苦趣樂之心，二乘自了之心以求往生淨
TX15n0007_p2675a03║土，則不與淨土相應。雖亦帶凡夫等往生，然非佛說淨土之本意。
TX15n0007_p2675a04║乙三　述偈意總結迴向門
TX15n0007_p2675a05║我作論說偈，願見彌陀佛；普為諸眾生，往生安樂國！
TX15n0007_p2675a06║首二句、明作論說偈宗旨所在，為願往生淨土而作偈，故曰願生偈。後二句、
TX15n0007_p2675a07║明回向門：言菩薩是以大悲心而修淨土，不但求自往生淨土，且欲與一切眾生同往
TX15n0007_p2675a08║彼清淨安樂世界。故以所修念佛功德回向一切眾生，使同得往生淨土也。
TX15n0007_p2675a09║無量壽修多羅章句，我以偈總說竟。
TX15n0007_p2675a10║此總結說偈已竟。無量壽修多羅，指淨土之無量壽三經。謂無量壽經中長行散
TX15n0007_p2675a11║說之義，今我世親以偈總攝說之已竟。
TX15n0007_p2675a12║甲二　論文
TX15n0007_p2676a01║乙一　總徵
TX15n0007_p2676a02║論曰：此願偈明何義？觀安樂世界，見阿彌陀佛，願生彼國土故。
TX15n0007_p2676a03║此總以問答體，徵問發起說偈宗旨所在。論即議論，依理討論研究之謂。
TX15n0007_p2676a04║乙二　廣釋
TX15n0007_p2676a05║丙一　通示五門
TX15n0007_p2676a06║云何觀？云何生信心？若善男子、善女人，修五念門成就者，畢竟得生安樂國土
TX15n0007_p2676a07║，見彼阿彌陀佛。何等五念門？一者、禮拜門，二者、讚嘆門，三者、作願門，四者
TX15n0007_p2676a08║、觀察門，五者、迴向門。
TX15n0007_p2676a09║此總標列五門。云何觀？即觀察門中之三種觀察。云何信？即依觀察淨土真實
TX15n0007_p2676a10║功德而生信心。五念門，即往生淨土之五種行門。平常講念佛，以稱名為念佛，此
TX15n0007_p2676a11║誤解念字之義，須知對諸佛功德、相好等明記不昧，總謂之念；非專以口唸為念佛
TX15n0007_p2676a12║也。
TX15n0007_p2677a01║云何禮拜？身業禮拜阿彌陀如來應正遍知，為生彼國意故。
TX15n0007_p2677a02║以下別釋五門。初、禮拜門。佛有十種通號，如來、應供、正遍知、皆十號之
TX15n0007_p2677a03║一。如來義如前解。應供者，以佛斷盡一切煩惱，圓滿一切功德，應受天人供養。
TX15n0007_p2677a04║正遍知者，簡別凡夫、外道、二乘、菩薩之不知、邪知、偏知、不圓滿知，曰正遍
TX15n0007_p2677a05║知。阿彌陀如來，阿彌陀應供，阿彌陀正遍知，皆指阿彌陀佛。以身業禮拜阿彌陀
TX15n0007_p2677a06║佛，此身即能往生彼彌陀佛國。
TX15n0007_p2677a07║云何讚嘆？稱彼如來名，如彼如來光明智相，如彼名義，欲如實修行相應故。
TX15n0007_p2677a08║二讚嘆門。以語業稱揚讚嘆彌陀如來。佛之光明，由清淨無漏智所發，曰光明
TX15n0007_p2677a09║智相。名是能詮，義是所詮，如來之名詮表如來一切功德，稱如來之名即稱如來一
TX15n0007_p2677a10║切功德。欲與如來名所詮之真實功德相應，非如實修行不可。故曰：如彼名義，欲
TX15n0007_p2677a11║如實修行相應故。讚嘆得入眾會見佛聞法。
TX15n0007_p2677a12║云何作願？心常作願：一心專念畢竟往生安樂國土，欲如實修行奢摩他故。
TX15n0007_p2678a01║三、作願門。作者發起義，發起往生之願也。奢摩他，此云止。淨土行者，既
TX15n0007_p2678a02║發往生之願，欲令心中唯有『畢竟往生安樂國土』之念，無有他念，須修奢摩他行
TX15n0007_p2678a03║；令心專注安樂國土境上，不流於五欲境界。
TX15n0007_p2678a04║云何觀察？智慧觀察，正念觀彼，欲如實修行毗婆舍那故。彼觀察
TX15n0007_p2678a05║有三種：何等
TX15n0007_p2678a06║三種？一者、觀察彼佛國土功德莊嚴，二者、觀察阿彌陀佛功德莊嚴，三者、觀察彼
TX15n0007_p2678a07║諸菩薩功德莊嚴。
TX15n0007_p2678a08║四、觀察門。欲以智慧觀察彼三種真實功德，須如實修行毗婆舍那。毗婆舍那
TX15n0007_p2678a09║此云觀。以毗婆舍那觀三種真實功德，則行者亦得如實功德而決定往生。
TX15n0007_p2678a10║云何迴向？不捨一切苦惱眾生，心常作願：迴向為首，成就大悲心故。
TX15n0007_p2678a11║五、迴向門。淨土行者，知我與眾生同體不二，能不捨一苦惱眾生，而以己所
TX15n0007_p2678a12║修之念佛功德回施一切眾生，與眾生同生極樂，成就廣大慈悲之心。
TX15n0007_p2678a13║丙二　別詳觀察
TX15n0007_p2679a01║丁一　列釋三觀
TX15n0007_p2679a02║戊一　國土功德
TX15n0007_p2679a03║己一　喻彰勝力
TX15n0007_p2679a04║云何觀察彼佛國土功德莊嚴者？成就不可思議力故，如彼摩尼如意寶性，相似相
TX15n0007_p2679a05║對法故。
TX15n0007_p2679a06║前面通示五門修行之法，此以觀察一門別加詳細解說，而首以譬喻顯佛土殊勝
TX15n0007_p2679a07║不可思議之功德力。
TX15n0007_p2679a08║觀察彼佛國土莊嚴，下別分十七種觀察法，此於十七種觀察法前，先明觀察佛
TX15n0007_p2679a09║土之總觀察相。謂觀察彼阿彌陀佛安樂國土所成之可共見聞等之種種功德相，應當
TX15n0007_p2679a10║如何而觀察之？當以成就不可思議功德力觀察之。
TX15n0007_p2679a11║阿彌陀佛安樂國土，與此世界之國土不同。此世界之國土，是由眾生共業之所
TX15n0007_p2679a12║成就，彌陀安樂國土，是阿彌陀佛本願功德力之所成。佛說無量壽經謂阿彌陀佛於
TX15n0007_p2680a01║因地中為法藏比丘，曾發四十八願。阿彌陀佛願力所成之國土，能令見者、聞者之
TX15n0007_p2680a02║眾生皆得往生，故不可與此世界國土等一觀察，必以不可思議功德力觀察之。
TX15n0007_p2680a03║凡事之可思議者，皆由言語思想之所安立，如言此為何事？此事即有一定之範
TX15n0007_p2680a04║圍，界限。此即非彼，彼即非此，此物非彼物，彼物亦非此物。以凡有言說思想，
TX15n0007_p2680a05║即有是非、彼此之分別相。若離言說思想，即無是非、彼此之相，無有是非、彼此
TX15n0007_p2680a06║之相，即為不可思議之事。有凡夫不可思議事，而二乘可思議之；二乘不可思議事
TX15n0007_p2680a07║，菩薩可思議之；菩薩不可思議事，佛可思議之；佛智所行者即一切無障礙之一真
TX15n0007_p2680a08║法界，為分別思量所不能及。經謂『三界皆以名言假立』，故此一真法界非三界假
TX15n0007_p2680a09║名之可思議也。
TX15n0007_p2680a10║不可思議，則一切法皆不可得，法無可得，何有言說？然為眾生故，不得不假
TX15n0007_p2680a11║言說以明不可思議之淨土，令眾生信樂往生，故以方便譬喻顯示之。摩尼如意寶性
TX15n0007_p2680a12║者，摩尼是梵語、此云『如意』，華梵雙舉，故曰摩尼如意。如意寶珠，是大鵬金
TX15n0007_p2681a01║翅鳥心所成。此珠往往為龍所取，是物質中之最不可思議者，得此寶珠，舉凡眾生
TX15n0007_p2681a02║身之所需，如衣、食、住等，皆可隨意從寶流出，故曰如意寶。此如意寶不可與其
TX15n0007_p2681a03║他寶物相比，他寶有其決定性之範圍，如金寶只可為金，不可為琉璃等寶。如意寶
TX15n0007_p2681a04║則不然，眾生意欲何寶，則何寶顯現，無有決定性之範圍。以物體如意寶之不思議
TX15n0007_p2681a05║性，比阿彌陀佛安樂國土不可思議之功德性，故曰如彼摩尼如意寶性。然如意寶之
TX15n0007_p2681a06║不思議性，與阿彌陀佛安樂國土之不思議性，不過少分相似，非絕對完全相同。何
TX15n0007_p2681a07║以故？以如意寶只能滿足眾生身之所需，而阿彌陀佛之淨土，不但能令無量眾生往
TX15n0007_p2681a08║生彼國生活自然，思衣得衣、思食得食，且能滿足眾生之菩提大願，令一切眾生畢
TX15n0007_p2681a09║竟得成佛。故曰相似相對法故。
TX15n0007_p2681a10║此總觀察國土功德為不可思議之力。下十七種分別觀察中，亦皆含有此不可思
TX15n0007_p2681a11║議之力也。
TX15n0007_p2681a12║己二　列門分釋
TX15n0007_p2682a01║庚一　列門
TX15n0007_p2682a02║觀察彼佛國土功德莊嚴者，有十七種事應知。何者十七？一者、清淨功德成就，
TX15n0007_p2682a03║二者、量功德成就，三者、性功德成就，四者、形相功德成就，五者、種種事功德成
TX15n0007_p2682a04║就，六者、妙色功德成就，七者、觸功德成就，八者、莊嚴功德成就，九者、雨功德
TX15n0007_p2682a05║成就，十者、光明功德成就，十一者、聲功德成就，十二者、主功德成就，十三者、
TX15n0007_p2682a06║眷屬功德成就，十四者、受用功德成就，十五者、無諸難功德成就，十六者、大義門
TX15n0007_p2682a07║功德成就，十七者、一切所求功德成就。
TX15n0007_p2682a08║庚二　分釋
TX15n0007_p2682a09║清淨功德成就者，偈言：『觀彼世界相，勝過三界道』故。
TX15n0007_p2682a10║觀彼者，即觀彼彌陀極樂之相。三界道者，道有有漏道、無漏道之分，有漏道
TX15n0007_p2682a11║是由煩惱所成。眾生所起之業及業所成之報帶有煩惱性者，名為有漏。如有煩惱漏
TX15n0007_p2682a12║落生死而為三界之所繫縛，名三界道。阿彌陀佛極樂世界之功德相，是出世無漏清
TX15n0007_p2683a01║淨善根之所成就，故曰勝過三界道。阿彌陀佛即以此功德莊嚴之極樂淨土為度眾生
TX15n0007_p2683a02║之妙法，如駛船渡人，以船為度人之妙法。
TX15n0007_p2683a03║量功德成就者，偈言：『究竟如虛空，廣大無邊際』故。
TX15n0007_p2683a04║極樂世界雖是阿彌陀佛之變化土，化土即是報土，報土亦即法性淨土。法性遍
TX15n0007_p2683a05║於一切，離一切相，無有限量，不過隨眾生功德高低之不同，而有大小差別之相於
TX15n0007_p2683a06║眾生心中顯現。其實隨十方世界之眾生同時往生，亦不覺其逼迮。故彼世界之量，
TX15n0007_p2683a07║是無量之量，猶如虛空之廣大而無邊際。不同此世界中人口稍一增加，即有土地逼
TX15n0007_p2683a08║迮，生活困苦之狀態。
TX15n0007_p2683a09║性功德成就者，偈言：『正道大慈悲，出世善根生』故。
TX15n0007_p2683a10║前言相功德成就，是就體相而言。此中性功德成就，性即是界，界即種子，種
TX15n0007_p2683a11║子即是因性。即明前之果相，從此『正道大慈悲，出世善根』種性為因之所成就。
TX15n0007_p2683a12║四諦及三十七道品，皆為正道──正道之體即八正道，此出世正道是三乘共相。大
TX15n0007_p2684a01║慈悲心，是出世大乘之不共相法。以此三乘共法及大乘不共法之出世善根，為彼世
TX15n0007_p2684a02║界之種子性，顯彼世界若因、若果皆是清淨無漏功德。
TX15n0007_p2684a03║形相功德成就者，偈言：『淨光明滿足，如鏡日月輪』故。
TX15n0007_p2684a04║色法有顯色與形色之二種：青、黃、赤、白等謂之顯色，長、短、方、圓等謂
TX15n0007_p2684a05║之形色。此中光明形相，是指形色而言。彼極樂世界之光明，遍一切處；眾生樓閣
TX15n0007_p2684a06║寶樹之中，莫不具此清淨無漏猶如鏡及日月之光明。
TX15n0007_p2684a07║種種事功德成就者，偈言：『備諸珍寶性，具足妙莊嚴』故。
TX15n0007_p2684a08║平常說有八珍、七寶，今言西方極樂世界所有珍寶，或千或萬，無有數量，不
TX15n0007_p2684a09║可列舉，故曰『種種』。彼土以有無數珍寶性故，能具足清淨微妙莊嚴。
TX15n0007_p2684a10║妙色功德成就者，偈言：『無垢光燄熾，明淨曜世間』故。
TX15n0007_p2684a11║妙色功德是指顯色而言。在顯色法上講，是極明曰無垢；若就功德性上講，是
TX15n0007_p2684a12║無無明煩惱等垢曰無垢。熾者、盛也。以無垢盛大明淨之光明，照耀一切世間，普
TX15n0007_p2685a01║攝一切眾生。
TX15n0007_p2685a02║觸功德成就者，偈言：『寶性功德草，柔軟左右旋，觸者生勝樂，過迦旃鄰陀』
TX15n0007_p2685a03║故。
TX15n0007_p2685a04║觸者、接觸義。衣服等物，皆可為觸，此中唯舉草言。此寶性功德之草，非堅
TX15n0007_p2685a05║硬而柔軟，能令觸者生勝妙愉快之樂受。此土眾生遇有樂受，則於樂境生貪，增長
TX15n0007_p2685a06║煩惱。極樂淨土所有樂受，能令眾生煩腦斷盡，功德增長。迦旃鄰陀、印度極微細
TX15n0007_p2685a07║柔軟之草，觸之亦能生樂，然比淨土之寶性功德草，則有霄壤之別。故言寶性功德
TX15n0007_p2685a08║草，勝過迦旃鄰陀。
TX15n0007_p2685a09║莊嚴功德成就者，有三種應知。何等為三？一者、水，二者、地，三者、虛空。
TX15n0007_p2685a10║莊嚴水者，偈言：『寶華千萬種，彌覆池流泉，微風動華葉，交錯光亂轉』故。莊嚴
TX15n0007_p2685a11║地者，偈言：『宮殿諸樓閣，觀十方無礙，雜樹異光色，寶欄遍圍繞』故。莊嚴虛空
TX15n0007_p2685a12║者，偈言：『無量寶交絡，羅網遍虛空，種種鈴發響，宣吐妙法音』故。
TX15n0007_p2686a01║此言極樂國中水、陸、空三種，皆極妙莊嚴，無能過者。文義皆易了，略不詳
TX15n0007_p2686a02║述。
TX15n0007_p2686a03║雨功德成就者，偈言：『雨華衣莊嚴，無量香普熏』故。
TX15n0007_p2686a04║從空而下謂之雨，空中有如是花、衣等者，皆由安樂國土功德力之所成就故。
TX15n0007_p2686a05║光明功德成就者，偈言：『佛慧明淨日，除世癡闇冥』故。
TX15n0007_p2686a06║前之形相妙色功德，雖講光明，然皆說色法上之光明；此中說佛智慧之光是非
TX15n0007_p2686a07║色法之光明。色法光明能破器世間之昏闇，不能破有情眾生內心上之癡闇。眾生之
TX15n0007_p2686a08║痴心闇冥，唯佛智慧之光才能破之，故智慧之光，乃是真實光明。心之癡闇尤甚於
TX15n0007_p2686a09║器世間之昏闇，世所謂『甯盲於目，不盲於心』。以目四盲多僅一世之痛苦，心盲
TX15n0007_p2686a10║造業流轉生死，痛苦無窮。
TX15n0007_p2686a11║妙聲功德成就者，偈言：『梵聲語深遠，微妙聞十方』故。
TX15n0007_p2686a12║梵即梵天，音聲之中，梵聲極為清淨。極樂世界所有佛聲、菩薩聲、聲聞聲，
TX15n0007_p2687a01║乃至風聲、雨聲，一一皆如梵聲清淨，深遠微妙而普聞於十方。
TX15n0007_p2687a02║主功德成就者，偈言：『正覺阿彌陀，法王善住持』故。
TX15n0007_p2687a03║此顯土中有主。如言中國，不但言土且有人民及主權統治權。極樂國土亦復如
TX15n0007_p2687a04║是，不但有種種莊嚴之國土，且有阿彌陀佛為其主。正覺是華語，梵音為佛。正覺
TX15n0007_p2687a05║阿彌陀，順中國文法即是阿彌陀佛。法王亦佛德號之一，於一切法得自在者、曰法
TX15n0007_p2687a06║王。等覺菩薩於法尚不自在，唯佛於法能得自在。阿彌陀佛是法中之王，於法自在
TX15n0007_p2687a07║，故能善為極樂世界之住持者。
TX15n0007_p2687a08║眷屬功德成就者，偈言：『如來淨華眾，正覺華化生』故。
TX15n0007_p2687a09║世人言眷屬，指家族而言；阿彌陀佛之眷屬，是以極樂世界之一切眾生，乃至
TX15n0007_p2687a10║十方世界之一切眾生而為眷屬。此土有胎、卵、濕、化之四生，若生極樂淨土，皆
TX15n0007_p2687a11║是蓮華化生，故稱極樂世界之凡夫、二乘、菩薩一切眾生為淨華眾。而此諸淨花眾
TX15n0007_p2687a12║，皆由阿彌陀佛正覺之功德化生，故曰正覺華化生。正覺華者，七覺支又名七覺華
TX15n0007_p2688a01║。由七覺支能成正覺，猶如有華得成果實。
TX15n0007_p2688a02║受用功德成就者，偈言：『愛樂佛法味，禪、三昧為食』故。
TX15n0007_p2688a03║此土眾生，觸食為食，以稻穀麥等滋養生命。極樂眾生，是以佛法味及禪、三
TX15n0007_p2688a04║昧為滋養生命之物。
TX15n0007_p2688a05║無諸難功德成就者，偈言：『永離身心惱，受樂常無間』故。
TX15n0007_p2688a06║極樂世界衣食自然，遠離身惱；無有愛別離等憂愁苦惱，遠離心惱。此土受苦
TX15n0007_p2688a07║無間，彼土受樂無窮。
TX15n0007_p2688a08║大義門功德成就者，偈言：『大乘善根界，等無譏嫌名；女人及根缺、二乘種不
TX15n0007_p2688a09║生』故。淨土果報離二種譏嫌過應知：一者、體，二者、名。體有三種：一者、二乘
TX15n0007_p2688a10║人，二者、女人，三者、諸根不具人；無此三過者，名離體譏嫌。名亦三種：非但無
TX15n0007_p2688a11║三體，乃至不聞二乘、女人、諸根不具三種名故，名離名譏嫌。等者，平等一相故。
TX15n0007_p2688a12║此中文義已詳前解。然論文有須特別注意者有二：一、淨土果報離二種譏嫌過
TX15n0007_p2689a01║應知之句，即明偈中所言極樂世界無有二乘、女人、根缺之三種譏嫌，是就淨土行
TX15n0007_p2689a02║者已得生淨土之果報上講；非謂因中二乘、女人、根缺不能修淨土也。二、等者、
TX15n0007_p2689a03║平等一相故者，此即解已得淨土果報所以無二乘、女人、根缺諸相之義。謂生極樂
TX15n0007_p2689a04║者，於九品往生中雖有下品往生為凡夫，中品往生為二乘等之別，一生極樂則其身
TX15n0007_p2689a05║相平等，同為大乘菩薩之相，故無二乘、女人等相。
TX15n0007_p2689a06║現畫西方淨土相，有畫男、女、二乘等相者，此不過對照此土之相，令眾生見
TX15n0007_p2689a07║彼土有吾人之相而發願往生，亦弘法之方便。其實生淨土已，則離現在之我相，均
TX15n0007_p2689a08║得菩薩之三十二相。
TX15n0007_p2689a09║一切所求功德滿足成就者，偈言：『眾生所願樂，一切能滿足』故。
TX15n0007_p2689a10║生彼極樂世界之眾生，由阿彌陀佛之本願力故，所有一切願樂，皆能滿足成就
TX15n0007_p2689a11║。不僅生活上之願求能令滿足，即『眾生無邊誓願度，煩惱無盡誓願斷，法門無量
TX15n0007_p2689a12║誓願學，佛道無上誓願成』之四弘誓願，皆能圓滿成就。
TX15n0007_p2690a01║己三　結顯妙義
TX15n0007_p2690a02║略說彼阿彌陀佛國土莊嚴十七種功德，示現如來自身利益大功德力成就，利益
TX15n0007_p2690a03║他功德成就故。彼無量壽佛土莊嚴，第一義諦妙境界。十六句及一句，次第說應知。
TX15n0007_p2690a04║謂前所說十七種功德是略說者，顯讚莫能窮，說莫能盡，略中包廣之義。總前
TX15n0007_p2690a05║所說十七功德，具自利利他二種功德，淨土能令一切眾生往生彼國，聽聞佛法，乃
TX15n0007_p2690a06║至不退，證無上覺，乃真正利他功德，故曰：示現如來自身利益大功德力成就，利
TX15n0007_p2690a07║益他功德成就。極樂世界是阿彌陀佛之化土，然化土即報土，報土即法性土；法性
TX15n0007_p2690a08║即真如、實相、一真法界，是第一義諦妙境界相，故曰：彼無量壽佛土莊嚴，第一
TX15n0007_p2690a09║義諦妙境界。佛之三身、依正二報，本不可分，三身即一身，三土即一土，而後人
TX15n0007_p2690a10║妄執分別，以為化佛非報佛，報化土非法性土，不知化佛必依法、報佛而起，法、
TX15n0007_p2690a11║報佛必為化佛之所依。十六句及一句者，以前十六種是別，後一種是總。
TX15n0007_p2690a12║戊二　觀佛功德
TX15n0007_p2691a01║己一　列門
TX15n0007_p2691a02║云何觀佛功德莊嚴成就？觀佛功德莊嚴成就者，有八種應知。何等八種？一者、
TX15n0007_p2691a03║座莊嚴，二者、身莊嚴，三者、口莊嚴，四者、心莊嚴，五者、眾莊嚴，六者、上首
TX15n0007_p2691a04║莊嚴，七者、主莊嚴，八者、不虛作住持莊嚴。
TX15n0007_p2691a05║前觀佛土之中，雖亦觀佛及菩薩，然祇是從土中總相觀察，此乃以別相觀佛功
TX15n0007_p2691a06║德。此先標列別觀佛之功德，總有八種。
TX15n0007_p2691a07║己二　分釋
TX15n0007_p2691a08║何者座莊嚴？偈言：『無量大寶王，微妙淨華臺』故。
TX15n0007_p2691a09║前觀國土之中，觀土亦觀佛，此觀佛之中，觀佛亦觀土。彌陀佛座，本以安樂
TX15n0007_p2691a10║世界為座，如盧舍那佛以千華臺為座；千華臺即千世界。然就佛所座之最近處言之
TX15n0007_p2691a11║，即以無量大寶華王所成之微妙清淨之蓮華臺為座。大寶王、即大寶華中之王。
TX15n0007_p2691a12║何者身莊嚴？偈言：『相好光一尋，色像超群生』故。
TX15n0007_p2692a01║讚佛偈云『阿彌陀佛身金色，相好光明無等倫，白毫宛轉五須彌，紺目澄清四
TX15n0007_p2692a02║大海』，即佛身之莊嚴。阿彌陀佛之光明無量，偈中言光一尋者，就此土眾生觀釋
TX15n0007_p2692a03║迦世尊身光一尋以為觀阿彌陀佛光明之標準，而言阿彌陀佛之相好光一尋。
TX15n0007_p2692a04║何者口莊嚴？偈言：『如來微妙聲，梵響聞十方』故。
TX15n0007_p2692a05║言語之發生，由唇、齒、舌、及風輪等和合而生，非單獨之口能發言。今唯就
TX15n0007_p2692a06║發語之顯相上講，以語莊嚴為口莊嚴。佛之語言聲音微妙，如梵天聲響，能普聞十
TX15n0007_p2692a07║方。
TX15n0007_p2692a08║何者心莊嚴？偈言：『同地、水、火、風、虛空無分別』故；無分別者，無分別
TX15n0007_p2692a09║心故。
TX15n0007_p2692a10║佛心即佛之心意，佛之意等於地、水、火、風、空之五大，無有分別。地無分
TX15n0007_p2692a11║別，好惡之人行於地上不起分別。火無分別，可燒之物火皆燒之，腐爛之草、檀香
TX15n0007_p2692a12║之木一概燒之而無分別。乃至虛空容納一切無有分別。佛之心意，亦復如是。因佛
TX15n0007_p2693a01║以平等之心，普度一切眾生，不分貧富貴賤，有無善根；一切皆令得生淨土，乃至
TX15n0007_p2693a02║證得阿耨多羅三藐三菩提果。
TX15n0007_p2693a03║何者眾莊嚴？偈言：『天人不動眾，清淨智海生』故。
TX15n0007_p2693a04║平常講三業，福業生人天，非福業生三惡道，不動業生色究竟天。極樂國土中
TX15n0007_p2693a05║之天人等眾，其根本皆由阿彌陀佛智慧海中之功德力，令得往生。如慈善家之辦孤
TX15n0007_p2693a06║兒院，孤兒雖自有力能來院中，然根本由慈善家之慈悲心；先有孤兒院之設立，孤
TX15n0007_p2693a07║兒始有可入之院。眾生往生，亦復如是。若無阿彌陀佛智慧本願力，成立西方淨土
TX15n0007_p2693a08║，眾生雖欲往生，亦不可得。
TX15n0007_p2693a09║何者上首莊嚴？偈言：『如須彌山王，勝妙無過者』故。
TX15n0007_p2693a10║此中上首莊嚴，即指大乘不退轉之大菩薩，猶如須彌為山之王，無能過者。大
TX15n0007_p2693a11║菩薩亦復如是，眾中之王，無能勝者。
TX15n0007_p2693a12║何者主莊嚴？偈言：『天人丈夫眾，恭敬繞瞻仰』故。
TX15n0007_p2694a01║前從主中顯眾，眾中顯上首，此復從上首中顯主。即以主顯伴，以伴顯主，主
TX15n0007_p2694a02║伴互顯之義。以從伴中顯主，故說是天人丈夫眾恭敬圍繞瞻仰之主。主能為天人等
TX15n0007_p2694a03║眾恭敬圍繞瞻仰者，則其主之功德不言可知。
TX15n0007_p2694a04║何者不虛作住持莊嚴？偈言：『觀佛本願力，遇無空過者，能令速滿足功德大寶
TX15n0007_p2694a05║海』故；即見彼佛未證淨心菩薩，畢竟得平等法身，與淨心菩薩無異；淨心菩薩與上
TX15n0007_p2694a06║地諸菩薩，畢竟同得寂滅平等故。
TX15n0007_p2694a07║極樂國中由阿彌陀佛之本願力故，諸往生者，皆養成大乘菩薩不退轉力而後能
TX15n0007_p2694a08║示現十方，普度眾生；否則度生之任，不使荷負。如辦孤兒院者，須教養孤兒，具
TX15n0007_p2694a09║有德、智、體之三育，然後使其服務社會，不僅為一善良之人民，且使為國家有用
TX15n0007_p2694a10║人才。阿彌陀佛建立淨土，亦復如是。凡生極樂遇阿彌陀佛者，隨修因之淺深，成
TX15n0007_p2694a11║佛有遲早之別，然畢竟皆得成佛。以極樂土中有良好之環境，能令眾生菩提日增，
TX15n0007_p2694a12║煩惱漸斷，無有退失，必至成佛，故言遇無空過。淨心菩薩，有講八地以上之菩薩
TX15n0007_p2695a01║為淨心菩薩；通常講淨心菩薩是指初地菩薩，以初地菩薩有清淨無漏智相應故。未
TX15n0007_p2695a02║證淨心菩薩，即未證初地之凡夫或二乘等。雖非初地菩薩，然可與登地菩薩將來畢
TX15n0007_p2695a03║竟同證平等法身無異。雖是初地菩薩，然可與上地菩薩畢竟同證寂滅平等。寂滅相
TX15n0007_p2695a04║、即諸法實相，是唯佛與佛乃能究竟之清淨平等法性。念佛之人，有誤解生淨土即
TX15n0007_p2695a05║是成佛者，於此須知：生極樂世界，非即是成佛或大菩薩，亦有未證淨心之凡夫二
TX15n0007_p2695a06║乘，及已證淨心之初地菩薩。生淨土者，雖是凡夫或二乘，亦有必至成佛而不退轉
TX15n0007_p2695a07║之利益。
TX15n0007_p2695a08║略說八句，示現如來自利利他功德莊嚴次第成就應知。
TX15n0007_p2695a09║以上略說如來功德竟。
TX15n0007_p2695a10║戊三　菩薩功德
TX15n0007_p2695a11║己一　總標
TX15n0007_p2695a12║云何觀菩薩功德莊嚴成就？觀菩薩功德莊嚴成就者，觀彼菩薩，有四種正修行功
TX15n0007_p2696a01║德成就應知。
TX15n0007_p2696a02║前已觀佛土及佛功德，復云何觀彼世界中之菩薩功德？謂總觀菩薩有四種正修
TX15n0007_p2696a03║之功德成就。佛是果位，菩薩是因位。菩薩於因中須修自他二利之正行，故菩薩有
TX15n0007_p2696a04║四種正修行。外道亦有修行，然是不正之行。
TX15n0007_p2696a05║己二　徵釋
TX15n0007_p2696a06║何等為四？一者、於一佛土身不動搖、而遍十方種種應化，如實修行常作佛事。
TX15n0007_p2696a07║偈言：『安樂國清淨，常轉無垢輪，化佛菩薩日，如須彌住持』故，開諸眾生淤泥華
TX15n0007_p2696a08║故。
TX15n0007_p2696a09║極樂國中之菩薩，能成就於一佛土之中，身無往來而應化十方，普度一切眾生
TX15n0007_p2696a10║之殊勝功德。菩薩若離此世界往彼十方應化，則不殊勝；若住此世界而不遍至十方
TX15n0007_p2696a11║應化，亦不殊勝。今極樂國中之菩薩，能不離於極樂而往十方普度應化，是為殊勝
TX15n0007_p2696a12║。如實修行常作佛事者，如佛菩薩真實所成就之功德，而如實修行，常往十方世界
TX15n0007_p2697a01║作教化眾生之事業。菩薩常轉離一切煩惱垢之法輪，雖或現佛身及菩薩身，而報身
TX15n0007_p2697a02║安住不動。故偈曰：常轉無垢輪，化佛菩薩日，如須彌住持也。開諸眾生淤泥華者
TX15n0007_p2697a03║，淤泥中之蓮花，無日光之照，花不能開。眾生亦然，雖有善根種子，如無菩薩應
TX15n0007_p2697a04║化開導亦不成就。
TX15n0007_p2697a05║二者、彼應化身一切時不前不後、一心一念放大光明，悉能遍至十方世界教化眾
TX15n0007_p2697a06║生，種種方便修行所作，滅除一切眾生苦故。偈言：『無垢莊嚴光，一念及一時，普
TX15n0007_p2697a07║照諸佛會，利益諸群生』故。
TX15n0007_p2697a08║菩薩之應化身，非離此處而應化彼處，是於起一心動一念之間，都能放大光明
TX15n0007_p2697a09║，遍照十方，教化眾生。不但菩薩之教化方法有種種方便，而所教之修行方法亦以
TX15n0007_p2697a10║種種方便，隨機教授。與念佛法門相應者，教以念佛；與禪定法門相應者，教修禪
TX15n0007_p2697a11║法；令眾生如法修行，滅除無明煩惱，永拔生死苦本。不若世間慈善家之祇能暫止
TX15n0007_p2697a12║眾生之苦，不能永滅眾生苦因。
TX15n0007_p2698a01║三者、彼於一切世界無餘、照諸佛會大眾無餘，廣大無量供養恭敬讚嘆諸佛如來
TX15n0007_p2698a02║。偈言：『雨天樂、華、衣、妙香等，供養、讚佛諸功德，無有分別心』故。
TX15n0007_p2698a03║極樂菩薩化生十方世界，無一世界不去化生，曰無餘。化生如此，放光亦然。
TX15n0007_p2698a04║此言極樂菩薩不僅往至十方普度眾生，亦往十方供養諸佛，所謂『上求佛道，下化
TX15n0007_p2698a05║眾生』也。菩薩何故能往十方供養恭敬讚嘆諸佛？以菩薩無功用道，不起分別，能
TX15n0007_p2698a06║任運往遊也。
TX15n0007_p2698a07║四者、彼於十方一切世界無三寶處住持莊嚴佛法僧寶功德大海，遍示令解如實修
TX15n0007_p2698a08║行。偈言：『何等世界無佛法功德寶，我皆願往生，示佛法如佛』故。
TX15n0007_p2698a09║前言菩薩至有佛世界，此言菩薩至無佛世界。如此娑婆世界有釋迦世尊，現世
TX15n0007_p2698a10║尊雖已涅槃，然有佛像之存在、經典之流布，眾生依佛教法，猶可修行乃至證果，
TX15n0007_p2698a11║仍為有佛世界。有根本無有佛法之世界；眾生永無聞法之日，生死無有了脫之期，
TX15n0007_p2698a12║其苦等於地獄！而菩薩以大悲心而生極樂，故以慧眼了知此無佛法之世界而發願往
TX15n0007_p2699a01║生，弘宣佛法，建立三寶。使不見不聞之眾生，了知真實法性，然後如解修行，得
TX15n0007_p2699a02║證道果。其所開示建立之法，猶如佛之建立佛法。故曰：示佛法如佛。若菩薩有菩
TX15n0007_p2699a03║薩之功德而不普度眾生，雖有功德亦等於無，故菩薩一有功德即當教化眾生。地藏
TX15n0007_p2699a04║菩薩之『我不入地獄，誰入地獄』，即此義也。
TX15n0007_p2699a05║丁二　結歸一法
TX15n0007_p2699a06║又向說佛國土功德莊嚴成就，佛功德莊嚴成就，菩薩功德成就。此三種成就願心
TX15n0007_p2699a07║莊嚴，略說入一法句故。一法句者，謂清淨句。清淨句者，謂真實智慧無為法身故。
TX15n0007_p2699a08║此清淨有二種應知，何等二種？一者、器世間清淨，二者、眾生世間清淨。器世間清
TX15n0007_p2699a09║淨者，向說十七種佛國功德莊嚴成就，是名器世間清淨；眾生世間清淨者，如向說八
TX15n0007_p2699a10║種佛功德莊嚴成就，四種菩薩功德莊嚴成就，是名眾生世間清淨。如是一法句，攝二
TX15n0007_p2699a11║種應知。
TX15n0007_p2699a12║觀察門中分別觀察三種功德已竟，今以前所觀察三種功德，總結歸成一句法攝
TX15n0007_p2700a01║。向說者，指前所說三種功德莊嚴。此三種成就願心莊嚴者，以三種功德成就之因
TX15n0007_p2700a02║，即阿彌陀佛之大願心力。無量壽經中說阿彌陀佛於因中──因中名法藏比丘──
TX15n0007_p2700a03║發四十八願、後依誓願之心、修誓願之行，而成所誓願之果──極樂世界。如摩尼
TX15n0007_p2700a04║寶珠，由大鵬金翅鳥心所成，此極樂世界即由阿彌陀佛之願心而成。阿彌陀佛以願
TX15n0007_p2700a05║心成此極樂世界作種種佛事，令眾生斷無盡之煩惱，證無上之菩提。
TX15n0007_p2700a06║諸佛普度一切眾生之大悲心願雖同，而度生之方法有異。如此土釋迦世尊，以
TX15n0007_p2700a07║語言音聲說法度生，所謂『此方真教體，清淨在音聞』。眾香國以香而為說法，乃
TX15n0007_p2700a08║至有以花及睡夢等而為說法度生。極樂世界之阿彌陀佛，即以所成之安樂世界，而
TX15n0007_p2700a09║作度生之唯一方便法門。
TX15n0007_p2700a10║欲生淨土者，祇須發願即得往生，以極樂淨土是阿彌陀佛願力所成；而阿彌陀
TX15n0007_p2700a11║佛誓願之中，已有欲令一切眾生往生彼國之願。是彼國土已含有攝受十方世界眾生
TX15n0007_p2700a12║發願往生之力，如磁含有吸鐵之力。故願生淨土者，決定得生。平常得生淨土，須
TX15n0007_p2701a01║至初地菩薩方能成就自他受用淨土，其所成之淨土乃由修行至其地位自然而成，非
TX15n0007_p2701a02║一發願即可往生。吾人欲生極樂淨土，不必須修滿淨土之因，可但由發願往生而得
TX15n0007_p2701a03║。此雖於尋常所講：『非有所修之因，不成所證之果』之因果律，有所相違，然佛
TX15n0007_p2701a04║法中有五不思議事，此不假修因──非不要念佛，是說不須如修初地菩薩之行，得
TX15n0007_p2701a05║初地所成自他受用土──得生淨土，即五不思議中之願力不思議。
TX15n0007_p2701a06║前分別觀察中有二十九種功德，今總攝入一法句中，所謂一法句者，即清淨法
TX15n0007_p2701a07║。此清淨法，即清淨法界，即佛無漏智所證之法性。佛以法性為身，法性亦佛之無
TX15n0007_p2701a08║為法身。真實智慧，即四智菩提，四智是無漏無虛妄無顛倒智，此智為能證；與此
TX15n0007_p2701a09║智相應，為此智之所證者即清淨法界。此清淨法界，即佛之無為法身：以無分別智
TX15n0007_p2701a10║證無分別理，理智如如，離能所相。眾生之範圍有廣有狹：最廣之義，一切有情無
TX15n0007_p2701a11║情生滅諸法，皆謂之眾生；以是眾緣和合而生故。其次、除無情法，凡屬有情，佛
TX15n0007_p2701a12║及菩薩乃至微細昆蟲，皆是眾生。其次、以眾生與佛相對，佛非眾生，菩薩及一切
TX15n0007_p2702a01║有情，是眾生攝。其次、以眾生與聖人相對，十法界中四聖非眾生，六凡是眾生攝
TX15n0007_p2702a02║。此中所云眾生世間之眾生，即攝佛與菩薩之眾生義。
TX15n0007_p2702a03║華嚴宗言世間有三：一器世間，二眾生世間，三正覺世間。本論言二世間，即
TX15n0007_p2702a04║將華嚴之正覺世間，攝歸於眾生世間也。有世間差別之相，皆為世間功德；若『言
TX15n0007_p2702a05║語道斷，心行寂滅』之無差別相，是為無漏之出世間相。此中雖言世間，然皆以無
TX15n0007_p2702a06║漏功德所成，亦即出世間之世間也。
TX15n0007_p2702a07║丙三　善巧回向
TX15n0007_p2702a08║如是菩薩奢摩他、毗婆舍那廣略修行，成就柔軟心，如實知廣略諸法，如是成就
TX15n0007_p2702a09║巧方便迴向。
TX15n0007_p2702a10║本論總有五門，別明觀察即觀察門。現講如何善巧迴向，即迴向門。
TX15n0007_p2702a11║五門之中，作願門，正修奢摩他行；觀察門，正修毗缽舍那行。禮拜、讚嘆二
TX15n0007_p2702a12║門，即止觀之前方便行，故總菩薩所修四門──禮拜、讚嘆、作願、觀察──而曰
TX15n0007_p2703a01║：菩薩奢摩他、毗婆舍那廣略修行。於五門中，作願一門最為緊要，未作功德──
TX15n0007_p2703a02║禮拜、讚嘆──之前，須先立願；正作功德之時，亦須有願。以有願故則功有所歸
TX15n0007_p2703a03║，心有所專；功有所歸，則功不散失，如錢有繩，錢不散失。心有所專──發願往
TX15n0007_p2703a04║生西方，則心專注於西方淨土──則攝散歸定，定即奢摩他也，依奢摩他行，修毗
TX15n0007_p2703a05║婆舍那──由作願門而起觀察門──觀察佛之依正莊嚴，則止中有觀，觀中有止，
TX15n0007_p2703a06║止觀雙運。三種觀察，是為廣行。三攝於一，以一清淨法界為總，是謂略行。
TX15n0007_p2703a07║成就柔軟心者，心有煩腦則不柔軟，猶如野馬；若修止觀，即能降伏一切煩惱
TX15n0007_p2703a08║，煩惱伏已則柔軟心成。若不修得心柔軟忍，則貪著五欲等境，不能知止而定，不
TX15n0007_p2703a09║能詳細觀察。故止觀二門，須使柔軟心成。
TX15n0007_p2703a10║何者菩薩巧方便迴向？菩薩巧方便迴向者：謂說禮拜等五種修行所集一切功德善
TX15n0007_p2703a11║根，不求自身住持之樂，欲拔一切眾生苦故；作願攝取一切眾生共同生彼安樂佛國，
TX15n0007_p2703a12║是名菩薩巧方便迴向成就。
TX15n0007_p2704a01║上講迴向所依之心，此處正講迴向之義。已有功德成就，方能迴向，故須由前
TX15n0007_p2704a02║禮拜等行集一切功德善根。功即功行，德即果德，凡功行之有所得而成就者曰功德
TX15n0007_p2704a03║。功德亦即是善根，功德成就，善根亦成。通常即以信、進、念、定、慧之五善根
TX15n0007_p2704a04║，及當知、已知、具知之三無漏根為善根三總相。其實、一切功德，皆可謂之善根
TX15n0007_p2704a05║。如念佛念至無有雜念，即成就一種念佛之功力，由此念佛功力為根，成就念佛之
TX15n0007_p2704a06║善根。如樂善好施之人，久久行施，至成習慣，成就布施功德，布施善根成就。反
TX15n0007_p2704a07║之、造惡亦有惡根成就，如貪、瞋、癡三毒謂三毒根，所謂惡根性、劣根性是也。
TX15n0007_p2704a08║不善巧迴向者，以有我執之心，所作功德皆為我而作，是有漏著相之功德，非出世
TX15n0007_p2704a09║無漏功德。此有漏功德，僅成人天有漏之因，得生人天之果。若善巧迴向，須不求
TX15n0007_p2704a10║自身住持之樂。住持即生存、存在、保持不失之義。能不自求保持安樂，即能令一
TX15n0007_p2704a11║切眾生離苦得樂。如吾人念佛往生淨土，非唯求自得處安樂，是為救拔一切眾生之
TX15n0007_p2704a12║苦而生淨土。世之慈善家等，施衣、施食雖能拔苦，非能拔根本之苦。唯佛法中，
TX15n0007_p2705a01║令眾生斷煩惱，證菩提，方能拔除眾生之苦本。淨土法門，令人往生，雖未使眾生
TX15n0007_p2705a02║即時斷除煩惱，然生西方者即能離苦，亦漸能盡除煩惱，成無上覺。
TX15n0007_p2705a03║菩薩如是善知迴向成就，遠離三種菩提門相違法。何等三種？一者、依智慧門，
TX15n0007_p2705a04║不求自樂、遠離我心貪著自身故；二者、依慈悲門，拔一切眾生苦，遠離無安眾生心
TX15n0007_p2705a05║故；三者、依方便門，憐愍一切眾生心，遠離供養恭敬自身心故。是名遠離三種菩提
TX15n0007_p2705a06║門相違法故。
TX15n0007_p2705a07║此中菩提，即大乘菩提心。若不如是迴向，即違三種大乘菩提之心，若違大乘
TX15n0007_p2705a08║菩提之心，即違阿彌陀佛安立淨土之本旨。修學佛法，要以無我心為出發點。若有
TX15n0007_p2705a09║我執，即成凡夫。故二乘人，從消極方面破除我執，證阿羅漢；大乘菩薩，以大悲
TX15n0007_p2705a10║心無我圓成佛果。
TX15n0007_p2705a11║梵語薩迦耶見、此云身見，於身見而有我執。有此我執，即有貪愛、癡、慢。
TX15n0007_p2705a12║唯識論說我執有二：一、由第七末那緣第八賴耶見分為我，為俱生我執；是我執心
TX15n0007_p2706a01║之根本。二、由第六意識攀緣五蘊所起我執，通俱生及分別我執。要破我執須有般
TX15n0007_p2706a02║若之智。由般若智，破人我執，斷煩惱障，證生空理；破法我執，斷所知障，證法
TX15n0007_p2706a03║空理。生空者，了知吾人是由五蘊和合而有，無實個體，等於一個團體，須由眾多
TX15n0007_p2706a04║份子和合而成；若離眾多份子，則團體不成。吾人亦然，祇有眾緣和合假相之我，
TX15n0007_p2706a05║無有實體之我，故吾人之生是空非實。由了生空，更進一步，可知此和合成人之五
TX15n0007_p2706a06║蘊，亦是眾緣和合而成，則五蘊亦空，成法空觀。了知人、法二空，不起貪著，不
TX15n0007_p2706a07║求自樂，故曰：依智慧門不求自樂，遠離我心貪著自身。
TX15n0007_p2706a08║世間之慈悲，與佛法之慈悲不同。世間之慈悲，是以有我心而行慈；佛法中之
TX15n0007_p2706a09║慈悲，是以無我行慈，所以是大慈悲。又佛法中慈悲有三：一、生緣慈，二、法緣
TX15n0007_p2706a10║慈，三、無緣慈。緣眾生之苦而起慈悲，是生緣慈；不見自他而起慈悲，是法緣慈
TX15n0007_p2706a11║；以無功用而起慈悲，是無緣平等慈。眾生於無苦中而妄起苦，是極苦惱。如此苦
TX15n0007_p2706a12║惱眾生，如處大火宅中，菩薩能以大慈悲心，令離根本苦，得究竟樂：故曰：依慈
TX15n0007_p2707a01║悲門拔一切眾生苦，遠離無安眾生心。世人立功、立言、立德，皆不離我執之心，
TX15n0007_p2707a02║故功成則圖一己之享受。菩薩不然，菩薩願生安樂世界，為憐愍一切眾生，不是以
TX15n0007_p2707a03║極樂世界來供養自己。故菩薩依智慧為本而起方便，作迴向利他之行；憐愍一切眾
TX15n0007_p2707a04║生，遠離供養恭敬自身心。
TX15n0007_p2707a05║有此三種相違法，則大菩提心不成；離此三種相違法，成大菩提心而大乘義門
TX15n0007_p2707a06║成就。
TX15n0007_p2707a07║菩薩遠離如是三種菩提門相違法，得三種隨順菩提門法滿足故。何等三種？一者
TX15n0007_p2707a08║、無染清淨心，不以為自身求諸樂故；二者、安清淨心，以拔一切眾生苦故；三者、
TX15n0007_p2707a09║樂清淨心，以令一切眾生得大菩提故，以攝取眾生生彼國土故。是名三種隨順菩提門
TX15n0007_p2707a10║法滿足應知。
TX15n0007_p2707a11║凡不為自利而起，即能無染；世之立功業作大事者，有為自受樂之心，即有染
TX15n0007_p2707a12║心。菩薩不為自身，故無染心。不為自身成無染清淨，是唯自身清淨。若能拔一切
TX15n0007_p2708a01║眾生苦，令一切眾生皆得清淨，是為成就安清淨心。不但令一切眾生離苦，且令一
TX15n0007_p2708a02║切眾生證得無上菩提之覺法樂，是為樂清淨心。若以三清淨心與三德相對，無染清
TX15n0007_p2708a03║淨是斷德，安清淨是恩德，樂清淨即是智德。三清淨法與菩提心相應隨順，故曰：
TX15n0007_p2708a04║隨順菩提法門滿足。
TX15n0007_p2708a05║向說智慧、慈悲、方便三種門攝取般若；般若攝取方便應知。
TX15n0007_p2708a06║以前三門攝取般若，般若攝取方便者：般若有三：一、文字般若，二、觀照般
TX15n0007_p2708a07║若，三、實相般若。方便即一切自利利他。般若是梵語，此云智慧；方便是華言，
TX15n0007_p2708a08║梵語漚和。修一切方便行，皆令證入實相故，方便攝取般若；依般若修一切行，了
TX15n0007_p2708a09║知一切法空無住著故，般若攝取方便。般若即攝方便，方便即攝般若。方便若離般
TX15n0007_p2708a10║若，即起我執；般若若離方便，即著空見。維摩偈云：『智慧方便解，無慧方便縛
TX15n0007_p2708a11║，方便智慧解，無方便慧縛』。以般若而行方便，則真空不空；行方便而有般若，
TX15n0007_p2708a12║即妙有非有。在密宗學法上所顯金剛、佛母，亦即顯般若、方便不離義。如鳥飛空
TX15n0007_p2709a01║，鳥喻方便，空喻般若。鳥無空不行，空無鳥等飛行，亦不顯空有無礙用。喻方便
TX15n0007_p2709a02║無般若不行，般若無方便無用。
TX15n0007_p2709a03║向說遠離我心不貪著自身，遠離無安眾生心，遠離供養恭敬自身心；此三種法遠
TX15n0007_p2709a04║離障菩提心應知。
TX15n0007_p2709a05║三種皆障菩提心者：三乘菩提，皆須破我，若不離我心，則菩提不成。故我心
TX15n0007_p2709a06║不但障二乘菩提，尤障大乘菩提心。若只離我而不安眾生，與大乘心亦不相合。若
TX15n0007_p2709a07║假安樂眾生之名而行安己之實，尤不與大乘菩提心相應。故須離三障，方為大菩提
TX15n0007_p2709a08║心。
TX15n0007_p2709a09║向說無染清淨心，安清淨心，樂清淨心；此三種心略一處，成就妙樂勝真心；應
TX15n0007_p2709a10║知。
TX15n0007_p2709a11║妙樂勝真心者，依涅槃經說，即大般涅槃。此大般涅槃，成就法身、般若、解
TX15n0007_p2709a12║脫三德。三德不即不離，不偏不倚，即是妙樂勝真心。如此三心成就妙樂勝真心，
TX15n0007_p2710a01║即是成就大涅槃心，即是無上菩提心，亦即是實相無相之佛果涅槃妙心。禪宗諸祖
TX15n0007_p2710a02║心心相傳，即傳此心。正顯禪中有淨，淨中有禪，即禪而淨、即淨而禪也。
TX15n0007_p2710a03║如是菩薩智慧心，方便心，無障心，勝真心，能生清淨佛國土應知。
TX15n0007_p2710a04║此總前以智慧、慈悲、方便等三攝歸智慧、方便二心；所遠離之心攝歸無障心
TX15n0007_p2710a05║，無染清淨等三心攝歸勝真心。菩薩由如是等心能生淨國土者，以由菩薩依如是心
TX15n0007_p2710a06║，證得清淨法界，成法性土；依法性土，成就自他受用報土，由報土而成變化淨土
TX15n0007_p2710a07║，故曰能生清淨國土也。
TX15n0007_p2710a08║丙四　結明五門
TX15n0007_p2710a09║是名菩薩摩訶薩隨順五種法門所作隨意自在成就。如向所說，身業、口業、意業
TX15n0007_p2710a10║、智業、方便智業，隨順法門故。復有五種門漸次成就五種功德應知。
TX15n0007_p2710a11║由上觀成涅槃三德，成大菩薩，故曰：菩薩摩訶薩。自在、即自由義。前五門
TX15n0007_p2710a12║中禮拜身業，讚嘆即口業，作願即是意業。觀察即智業；觀察中雖必有相應心心所
TX15n0007_p2711a01║，而正能觀察唯屬於智慧故。迴向即方便智業，以無相無著，始能迴向，若無有智
TX15n0007_p2711a02║何能無著！普通所稱業深障重，以為業是唯屬不善；然在事業與行業上講，業有善
TX15n0007_p2711a03║、有不善，有有漏、有無漏，非全屬不善。如修淨土法門為修淨業，即屬善業。文
TX15n0007_p2711a04║中復有二字，非謂除此五門之外另有五門，即謂依此五門、復有成就五種功德義也
TX15n0007_p2711a05║。
TX15n0007_p2711a06║何者五門？一者、近門，二者、大會眾門，三者、宅門，四者、屋門，五者、園
TX15n0007_p2711a07║林遊戲地門。此五種門，初四種門，成就入功德；第五門成就出功德門。
TX15n0007_p2711a08║由前五門，復漸成就此五種功德者：禮拜即是身業，由此禮拜一次，即與極樂
TX15n0007_p2711a09║相近一步，故由禮拜成就近門，即與極樂相近之門。將內心中之至誠恭敬之心表示
TX15n0007_p2711a10║於語言之中，謂之讚歎。以稱名讚德必有音聲，由此音聲能令聞者獲利，而成大法
TX15n0007_p2711a11║會眾。又吾人誦彌陀經，即有天人等眾同來聞法，同來護持，成大法會，故由讚嘆
TX15n0007_p2711a12║能成大會眾門。作願修奢摩他，能令心念完全對向極樂世界，如是專念，定能往生
TX15n0007_p2712a01║極樂宅中，故由作願成就宅門。觀察即由定生慧，由慧觀察極樂世界依正功德，如
TX15n0007_p2712a02║人入屋，屋中諸物顯現眼前，明了觀察，故由觀察成就屋門。迴入娑婆等苦界，即
TX15n0007_p2712a03║迴向義。如已入屋，復入園林作諸遊戲，故迴向門名成就園林遊戲地門。前四成就
TX15n0007_p2712a04║為入極樂世界功德；後一為出極樂世界功德。
TX15n0007_p2712a05║入第一門者，以禮拜阿彌陀佛為生彼國故，得生安樂世界，是名入第一門。
TX15n0007_p2712a06║以身禮拜蓮池會上佛及菩薩之因，即得往生彼國之果。於禮拜時，觀察依正功
TX15n0007_p2712a07║德，願以此身命歸投極樂，思此禮拜之身著地時即已往生極樂。所謂一心歸命極樂
TX15n0007_p2712a08║世界，即此義也。往生之義，若就意識而言，定中亦得往生。如廬山遠公，定中三
TX15n0007_p2712a09║次得見極樂淨土，不須捨此報身，始得往生。若就賴耶報體而言，賴耶普遍十方，
TX15n0007_p2712a10║而眾生為業所障不能成就極樂報身；若修淨業，即得捨離煩惱業報之身，往受極樂
TX15n0007_p2712a11║清淨報身。往生既由報身，故由身業禮拜之行，得生極樂之果。
TX15n0007_p2712a12║入第二門者，以讚嘆阿彌陀佛，隨順名義稱如來名，依如來光明想修行故得入大
TX15n0007_p2713a01║會眾數，是名入第二門。
TX15n0007_p2713a02║讚嘆之中，最簡便者為稱如來名。如來名號，攝有種種功德，稱如來名即稱如
TX15n0007_p2713a03║來真實功德。若誦阿彌陀經、無量壽經等，亦有稱揚之義，然不如稱名簡便。阿彌
TX15n0007_p2713a04║陀佛此云無量光，稱揚阿彌陀佛即稱揚佛之光明無量。從佛光明能顯依正主伴法會
TX15n0007_p2713a05║大眾自他差別之無量法眾，故由稱揚佛光無量，得入極樂世界大會眾數。有生極樂
TX15n0007_p2713a06║不得入大會眾，乃由疑心念佛，雖生極樂、然有五百大劫不能入大會眾聽聞佛法。
TX15n0007_p2713a07║依如來光明想修行者，依如來光明修行觀想，能令極樂世界功德莊嚴，於自心顯現
TX15n0007_p2713a08║，起信樂心。
TX15n0007_p2713a09║入第三門者，以一心專念作願生彼，修奢摩他寂靜三昧行故，得入蓮華藏世界，
TX15n0007_p2713a10║是名入第三門。
TX15n0007_p2713a11║平時之心散亂浮泛，不能專一，見聞嗅覺知於色等五塵境上，流轉不息。若專
TX15n0007_p2713a12║歸向極樂世界，將一切散亂心洗滌淨盡，即是一心。專念者，無論定心、散心，皆
TX15n0007_p2714a01║是剎那生滅，不過在定心中，雖有生滅以緣一境相續而自不覺其生滅。散亂心剎那
TX15n0007_p2714a02║生滅，有時間斷，如一剎那眼識緣色境生，二剎那耳識緣聲境生，使眼識間斷。若
TX15n0007_p2714a03║能一心，則剎那無間，名為專念。一心專念、是奢摩他行，由奢摩他止息散亂雜心
TX15n0007_p2714a04║，即得寂靜。所謂『知止而後定，定而後能靜』也。三昧、此云定，前之禮拜、讚
TX15n0007_p2714a05║嘆是散心修，此之作願是定心修，故曰三昧行。由三昧行得入蓮花藏世界者，蓮花
TX15n0007_p2714a06║藏世界即阿彌陀佛安樂世界。極樂世界是三昧境界，依極樂世界依正莊嚴功德，一
TX15n0007_p2714a07║心專念無間，成三昧行，則極樂之三昧境現前，故能入極樂世界之華藏世界。能入
TX15n0007_p2714a08║蓮華藏世界，即入阿彌陀佛之實報莊嚴土──他受用土。常人修淨土，祇有禮拜、
TX15n0007_p2714a09║讚嘆二門，若能修此作願門，即得入蓮華藏世界。若依九品往生而論，此即九品中
TX15n0007_p2714a10║之上品上生，如龍樹等初地菩薩之往生淨土。
TX15n0007_p2714a11║入第四門者，以專念觀察彼妙莊嚴修毗婆舍那故，得到彼處受用種種法味樂，是
TX15n0007_p2714a12║名入第四門。
TX15n0007_p2715a01║觀是依止而起，前禮拜、讚嘆是止之資糧，若至加行精進，即正是止。於止前
TX15n0007_p2715a02║多修禮拜、讚嘆，遠離魔難，則修止易成。觀須於止後方成，故曰以專念觀察。彼
TX15n0007_p2715a03║處、即佛之功德莊嚴處。法味樂、即無上菩提覺法樂。
TX15n0007_p2715a04║修淨土者，但依禮拜門修，雖得生變化淨土不聞佛法；依禮拜讚嘆二門修，生
TX15n0007_p2715a05║變化淨土能入大會眾中見佛聞法；依禮拜、讚嘆、作願三門修，得入實報莊嚴他受
TX15n0007_p2715a06║用土；依禮拜、讚嘆、作願、觀察四門修，能於受用淨土了知觀察，得真實受用。
TX15n0007_p2715a07║如人入室，不能微細了知觀察，於室中物不得真實受用；若能詳細觀察了知即得隨
TX15n0007_p2715a08║意自在受用。菩薩往生淨土，亦復如是。
TX15n0007_p2715a09║前之作願，證入初地；此之觀察，即由初地漸次增進乃至證得圓滿菩提，受用
TX15n0007_p2715a10║種種法味之樂。
TX15n0007_p2715a11║出第五門，以大慈悲觀察一切苦惱眾生，亦應化身迴入生死園煩惱林中，遊戲神
TX15n0007_p2715a12║通至教化地；以本願力迴向故，是名出第五門。
TX15n0007_p2716a01║大乘菩提之心，須有普遍度脫一切眾生之心，否則無有求佛菩提之需要。如凡
TX15n0007_p2716a02║夫求樂之心，修人天乘法──五戒、十善──即得受用人天之樂；二乘自了之心，
TX15n0007_p2716a03║修二乘法──四諦、十二因緣──亦得自了，皆不須發大乘菩提之心。往生淨土法
TX15n0007_p2716a04║門，是『大乘種姓界』──前偈頌中已詳言之，須發大乘菩提之心。既發大乘菩提
TX15n0007_p2716a05║之心，本為入一切苦惱世界普度眾生，故菩薩修前四門後，必修第五回向。此回入
TX15n0007_p2716a06║度生之迴向，須至上品上生之地上菩薩，方能做到。因為地上菩薩才有回入苦惱世
TX15n0007_p2716a07║界，普度眾生之能力。若非上品上生之地上菩薩，住極樂中，聽聞佛法，祇可以自
TX15n0007_p2716a08║所修功德，先作發願之迴向。
TX15n0007_p2716a09║慈悲心即為公為眾之心，為無限量無邊際之公眾心，即大慈悲心。本此大慈悲
TX15n0007_p2716a10║心而發願往生，既往生已，必修慈悲之行。如醫師學醫為人治病，若無病者可治，
TX15n0007_p2716a11║醫師之功不顯。菩薩亦然，若不度眾生，所成之妙用不顯。雖有妙用，亦等於無。
TX15n0007_p2716a12║故菩薩之報身，雖常住蓮華藏世界不動，必以應化身入生死園煩惱林中，令眾生速
TX15n0007_p2717a01║斷煩惱，出生死苦，同生極樂，共證菩提。遊戲神通至教化地者，八相成道，及示
TX15n0007_p2717a02║現凡夫二乘菩薩等，皆菩薩之遊戲神通。生死煩惱之園林，即菩薩之教化地。
TX15n0007_p2717a03║菩薩入四種門，自利行成就應知；菩薩出第五門，利益他迴向行成就應知。
TX15n0007_p2717a04║此結前四，成自利行；後一成利他行。然菩薩自利即是利他，以利他故成就自
TX15n0007_p2717a05║利，非為自利而成自利。
TX15n0007_p2717a06║菩薩如是修五門行，自利利他，速得成就阿耨多羅三藐三菩提故。
TX15n0007_p2717a07║阿耨多羅三藐三菩提，此云無上正等正覺。修前五門，則自覺、覺他、覺行圓
TX15n0007_p2717a08║滿而證圓滿菩提。云速得者，就第一近門而論，較流轉生死者，已為迅速。若至四
TX15n0007_p2717a09║門、五門，不但速得，且是即得。故修淨行者，於此五門當勤修習，速成佛果！（
TX15n0007_p2717a10║雨曇記）（見海刊十七卷九期）