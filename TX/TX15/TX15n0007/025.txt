TX15n0007_p2718a01║
TX15n0007_p2718a02║法界論
TX15n0007_p2718a03║──五年在普陀山作──
TX15n0007_p2718a04║一　釋名唯識論云：『法者軌持』，軌範物解，任持性相。按大宗地玄文本論
TX15n0007_p2718a05║，又有三義：一、金區義，法界法印常恆不變，如彼區故。此兼軌持，即法自性。勝
TX15n0007_p2718a06║鬘經云：有佛無佛性相常住，與茲同義。二、引導義，攝將行者令趣治路，如彼導故
TX15n0007_p2718a07║。此同軌範物解之義，是指一切法教而言。三、能持義，善持自相而不失壞，如彼持
TX15n0007_p2718a08║故。此同任持性相之義，是指一切法理而言。要之、梵語之達爾摩，乃是物德事理都
TX15n0007_p2718a09║名，但舉曰法，攝一切盡。界者、因種也，族類也，分理也，本際也。依因種故，說
TX15n0007_p2718a10║染淨界；依族類故，說聖凡界；依分理故，說四法界；依本際故，說真法界。就顯相
TX15n0007_p2718a11║說，或全依四，或一二三；就具相說，相交徹故可全依四，譬如地界，其中亦具水、
TX15n0007_p2719a01║火、風界及虛空界。合而論之，法者自相，比若個人；界者共相，比若人類。法界一
TX15n0007_p2719a02║致，猶個人是人類之個人，人類是個人之類也。各住自相，對一一相有類不類，是差
TX15n0007_p2719a03║別相；自類別相即是果相，對此果相有彼因相，此依俗諦分別如是。是法之界，依主
TX15n0007_p2719a04║釋也。法即是界，持業釋也。有界之法，有財釋也，有法之界，亦有財釋。法界一言
TX15n0007_p2719a05║，通此三釋。
TX15n0007_p2719a06║二　出義出法界義略分為十二對：一、安立諦非安立諦，二、自性性無自性性
TX15n0007_p2719a07║，三、緣起非緣起，四、業報非業報，五、漏無漏，六、色無色，七、動業不動業，
TX15n0007_p2719a08║八、純報不純報，九、善趣不善趣，十、變易無變易，十一、具德不具德，十二、究
TX15n0007_p2719a09║竟非究竟。
TX15n0007_p2719a10║云何安立諦法界？謂是現智可證，比智可說，得以言詮建立事理，開示眾生令得
TX15n0007_p2719a11║悟入者也。此又分二：所謂自性性法界，無自性性法界。
TX15n0007_p2719a12║云何自性性法界？分理決定，不可逾越者也。此又分二：所謂緣起法界，非緣起
TX15n0007_p2720a01║法界。
TX15n0007_p2720a02║云何緣起法界？佛陀界乃至地獄界，若依若正，若色若心，若體若用，若性若相
TX15n0007_p2720a03║，若因若果，若業若報，一切皆是，即法華十法界百如是也。此又分二：所謂業報法
TX15n0007_p2720a04║界，非業報法界。
TX15n0007_p2720a05║云何業報法界？由淨行不淨行，福行非福行，功極緣熟所感果報，生而自然非由
TX15n0007_p2720a06║化起者也。此又分二：所謂有漏法界，無漏法界。
TX15n0007_p2720a07║云何有漏法界？漏謂漏落，溺煩惱流，落生死海者也。此又分二：所謂有色法界
TX15n0007_p2720a08║，無色法界。
TX15n0007_p2720a09║云何有色法界？色欲二有，身根器界皆攬色等五塵而成，不能超過色礙者也。此
TX15n0007_p2720a10║又分二：所謂動業法界，不動業法界。
TX15n0007_p2720a11║云何動業法界？欲界有情心行擾濁，未能證得禪定功德，從胎卵濕化淫欲生，依
TX15n0007_p2720a12║地水火風飲食住者也。此又分二：所謂純報法界，不純報法界。
TX15n0007_p2721a01║云何純報法界？或純善業感得福報，或純惡業感非福報者也。此又分二：所謂善
TX15n0007_p2721a02║趣法界，不善趣法界。
TX15n0007_p2721a03║云何善趣？因修戒善得好依正，禮義相化，仁愛相樂，即吾人及地居雲居之欲天
TX15n0007_p2721a04║也。
TX15n0007_p2721a05║云何不善趣法界？積惡逆種招苦惱生，摧折生心，昏愚羸劣，即地獄、餓鬼、畜
TX15n0007_p2721a06║生也。
TX15n0007_p2721a07║云何不純報法界？因中善不善業相雜，果上樂非樂受兼具，若有財餓鬼及阿修羅
TX15n0007_p2721a08║等鬼神是也。
TX15n0007_p2721a09║云何不動業法界？四禪天之以禪定光明、支林功德自樂者也。
TX15n0007_p2721a10║云何無色法界？超過色礙之四空天，取空定為涅槃者也。上有漏法界竟。
TX15n0007_p2721a11║云何無漏法界？斷除煩惱，解脫生死，不復流轉三有者也。此又分二：所謂變易
TX15n0007_p2721a12║法界，無變易法界。
TX15n0007_p2722a01║云何變易法界？或是所證身土未極清淨，不能遍常相續湛然，有斷有修或增或減
TX15n0007_p2722a02║；或是乘機赴感隨類化身，居淨穢土成壞無定者也。此又分二：所謂具德法界，不具
TX15n0007_p2722a03║德法界。
TX15n0007_p2722a04║云何具德法界？有諸德能、堪成利樂者也。此又分二：所謂究竟法界，非究竟法
TX15n0007_p2722a05║界。
TX15n0007_p2722a06║云何究竟法界？謂諸如來稱眾生機，或為菩薩現他受用身土，或為凡小現變化身
TX15n0007_p2722a07║，種種所作隨宜究竟者也。
TX15n0007_p2722a08║云何非究竟法界？謂諸菩薩自利利他，雖亦分具如來德相，方之果地未為圓滿者
TX15n0007_p2722a09║也。
TX15n0007_p2722a10║云何不具德法界？謂聲聞獨覺二乘聖者，但證五分法身而居方便淨土，滯守偏真
TX15n0007_p2722a11║涅槃，不具大悲無畏。上變易法界竟。
TX15n0007_p2722a12║云何無變易法界？謂諸如來盡離雜染，自性身土及自受用身土，一味真實常樂我
TX15n0007_p2723a01║淨眾善所依，無為功德，具無邊種妙色心等，常遍圓滿，永無增減。上業報法界竟。
TX15n0007_p2723a02║云何非業報法界？乃依業報法界，所起增上事行而能轉變業報者也。如來雖無變
TX15n0007_p2723a03║易，其成事智亦隨有情機緣生熟所化有異；菩薩斷證，時有勝進；二乘聖者亦能回心
TX15n0007_p2723a04║，現通下化，修智上求。諸異生類皆可修習出世法門而得解脫，或復善趣而行惡業，
TX15n0007_p2723a05║或復惡趣而發善行，升沉流轉遍於三有。諸人畜等，亦能不捨現異熟果修得空天、色
TX15n0007_p2723a06║天禪定，得五神通。即在自類，隨其學行賢與不肖，苦樂智愚現攝受事亦可改轉，此
TX15n0007_p2723a07║在有漏法界人之力用為最大也。如人勤巧則臻富貴，博施濟眾則皆愛戴，姿雎暴嫚則
TX15n0007_p2723a08║嬰刑戮，淫湎飢寒則得病夭，此皆非夙業所報成者也。然而菩薩未能全作佛事，羅漢
TX15n0007_p2723a09║終不更行淫欲，畜生不能全效人事，牛不能飛，魚不能巢，人亦莫解鶯啼燕語，各有
TX15n0007_p2723a10║自性分定，故非無自性性。上緣起法界竟。
TX15n0007_p2723a11║云何非緣起法界？非因非果，無名無為，不可思量，不可言說，即一切法離一切
TX15n0007_p2723a12║相，皆依此起起皆非此，是諸佛法性身，亦是眾生心根本性，為令眾生雖念離念而得
TX15n0007_p2724a01║隨順，故立言詮種種決擇，對彼緣起有為法界，否則眾人無由悟入，其實即是非安立
TX15n0007_p2724a02║諦一真法界。今既有義可說，有智可證，有為無為其性各異，有說有證，隨物淺深，
TX15n0007_p2724a03║取言逐思恐生執滯，是故別於非安立諦。上自性性法界竟。
TX15n0007_p2724a04║云何無自性性法界？則以諸法空無自性，一一相待，一一無待，即一切法，妙一
TX15n0007_p2724a05║切法。平等不礙差別，是故常究竟常非究竟，常具德常不具德，乃至常自性性常無自
TX15n0007_p2724a06║性性，常安立諦常非安立諦。差別不障平等，是故有說有證與無說無證平等而安立諦
TX15n0007_p2724a07║非安立諦圓融；清淨功德與雜染惑業平等，是故漏無漏圓融，純惡業與不動業圓融，
TX15n0007_p2724a08║是故無間獄與三禪天平等。如是轉輾乃至圓融平等與不圓融平等亦圓融，而自性性與
TX15n0007_p2724a09║無自性性亦無不平等。一具一，一具一切，一切具一，一切具一切；一入一，一入一
TX15n0007_p2724a10║切，一切入一，一切入一切；常具、常入，無具、無入；無一、無一切，無一一、無
TX15n0007_p2724a11║一切一切，常一一、常一切一切，常一常一切；一一各位，一一交徹，重重相攝無遺
TX15n0007_p2724a12║，重重相涉無盡：演說莫窮，恐繁且止。天台之圓中三諦觀最契應此；專明果德，則
TX15n0007_p2725a01║賢首之一真無障礙法界智；佛地經之四智清淨法界，義亦符順。上安立諦法界竟。
TX15n0007_p2725a02║云何非安立諦？○○○○○。（見海刊一卷十期）