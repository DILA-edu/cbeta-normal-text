TX15n0007_p2742a01║一相定無得觀總持曼殊般若義
TX15n0007_p2742a02║古德示『萬法歸一，一歸何處』之訓。然此不曰：萬法歸一，一歸無處，正以申
TX15n0007_p2742a03║其一相之妙定，啟其無得之正觀也。萬法盡歸於無，固矣；但滯無成有，一昧於無事
TX15n0007_p2742a04║甲裏討生活，則將墮枯木禪豁達空等種種流弊。故巧設方便，而曰一歸何處，俾行人
TX15n0007_p2742a05║於色心雙捨、我法俱空之際，仍令活潑潑地圓觀妙行，得永嘉惺寂之旨，飲曼殊般若
TX15n0007_p2742a06║之真實甘露，而可垂範於天下後世焉。或有大乘行人，精研教典，對此蘊處界、根塵
TX15n0007_p2742a07║諸法，原謂撈摝水底，月竟無有！何以故？緣起諸法，悉無自性故。如是十方三世聖
TX15n0007_p2742a08║凡法界一切所具之相，莫不洞曉空寂，了悟本來，乃遽謂真理已契，所作已辦，而觀
TX15n0007_p2742a09║行不務，理亦虛明，久之久之，卒成頑定。故永嘉大士於窮究般若真智之後，且以照
TX15n0007_p2742a10║而常寂之一相定易明，寂而常照之無得觀難曉，力策行人，須惺過於寂，勿使寂奪乎
TX15n0007_p2743a01║惺，其下手處宜然。迨後功夫純熟，寂照雙圓，則惺而常寂，寂而常惺，亦盡脫二者
TX15n0007_p2743a02║之範圍，寧容少許法塵，有所維繫於其間哉？蓋必也觀一相之定，了無所得，斯無所
TX15n0007_p2743a03║粘縛。喻如行路，定為著腳點，將由之而趨向目的之地；觀為放步處，乃由之而目的
TX15n0007_p2743a04║地漸到。若滯而不行，寧非定為之咎，致前途無有順適之望！故須定觀雙運於一心也
TX15n0007_p2743a05║。曼殊為過去七佛之師，佛之智慧，悉皆具足，故般若會上，與文佛唱和其間，獨以
TX15n0007_p2743a06║一相定無得觀澈底開示，教令眾生明生空兼明法空，生法雙空，既歸一相者，可即此
TX15n0007_p2743a07║而定矣；勒轉頭來，佛更言若菩薩摩訶薩不見法界種種差別及一相者，疾證無上正等
TX15n0007_p2743a08║菩提。連此一相，了無所滯，如是即一相定，即無得觀。非一相定外別有無得觀，無
TX15n0007_p2743a09║得觀外別有一相定；非凡夫知見外別有佛知見，佛知見外別有凡夫見；得經言疾速獲
TX15n0007_p2743a10║證知旨焉。
TX15n0007_p2743a11║抑又有一說，修淨業人，念佛至一心境界，是屬一相定，至一心不亂時際，不念
TX15n0007_p2743a12║而念，念而無念，念無得念，無得無念，一句阿彌陀佛任運推出，誰為能念？又誰為
TX15n0007_p2744a01║所念？誰為阿彌陀佛？又誰為非阿彌陀佛？人我眾生聖凡諸相，毫不費力，盡消融於
TX15n0007_p2744a02║一串牟尼珠上，粉碎糜融，打成一片，更何論聲之聚散，與佛之多寡？能念所念，念
TX15n0007_p2744a03║念空寂，亦念念妙圓。即觀而定，阿彌陀佛慈容可掬端坐莊嚴於蓮臺之間，開目閤目
TX15n0007_p2744a04║，便皆見之。即定而觀，阿彌陀佛性同空寂，微念不可著，片辭無容執，而三十二相
TX15n0007_p2744a05║、八十種好，依然存在於我清淨妙觀之中，不捨我之哀願，而廣為攝受。不特此也，
TX15n0007_p2744a06║彌陀願力無窮，度人亦無量，將使十法界一切有情，盡轉入於大誓海際，廣為之度脫
TX15n0007_p2744a07║。曼殊大士，特觀音、勢至之類耳，發願往生，首提其綱，後學宗仰，多遵其式。然
TX15n0007_p2744a08║則斯經也，殆佛親宣之念佛法門歟！抑曼殊親證之念境佛界歟！參以大乘起信論別說
TX15n0007_p2744a09║，注重於念佛方便，普為利導，獲歸安養，益信乎此曼殊般若波羅密經，誠足為修淨
TX15n0007_p2744a10║業者之導師，而示後世以禪淨融通之良範焉。（程聖功記）（見世界佛教居士林刊第
TX15n0007_p2744a11║一期）
TX15n0007_p2744a12║（附註）自『三論般若講要』中別出。