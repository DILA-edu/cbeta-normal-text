TX15n0007_p2761a01║迷悟由心
TX15n0007_p2761a02║──十一年四月在黃陂自新堂講──
TX15n0007_p2761a03║世間眾生所以受種種生死流轉之依正苦報，皆由靈明真常之本心性不覺而有迷惑
TX15n0007_p2761a04║，後因惑而造業受苦，輪迴不息。然此迷惑既本非由外而來，乃自心所變現，則其體
TX15n0007_p2761a05║性必屬虛妄不實；其本來之妙明覺心，仍不失壞不變異。此迷惑既係虛幻，自可用對
TX15n0007_p2761a06║治法以磨除之，及至垢淨對除，則吾人一心靈明不昧之本體，既得顯現而出，生無量
TX15n0007_p2761a07║智慧光明矣。茲繪一圖如左：
TX15n0007_p2762a01║【圖】
TX15n0007_p2762a02║
TX15n0007_p2762a03║
TX15n0007_p2762a04║
TX15n0007_p2762a05║
TX15n0007_p2762a06║
TX15n0007_p2762a07║
TX15n0007_p2762a08║
TX15n0007_p2762a09║右表顯迷悟皆由一心，在迷者則謂世界眾生或為神造，或由物質和合變化，或為
TX15n0007_p2762a10║自然而有，其實皆非。至宇宙人生觀能夠澈底覺悟之人，方知世界眾生之顯現，乃由
TX15n0007_p2762a11║真心性之迷惑造業而起，故研求種種法門以蘄達到斷惑止業之目的，則世界眾生之幻
TX15n0007_p2762a12║象可以永不起，而種種之痛苦解脫矣。
TX15n0007_p2763a01║學佛之次第，有信、解、行、證四級。若但有信、解，而無行、證，則吾人亦不
TX15n0007_p2763a02║能稍得受用。如吾人雖聞知世界眾生皆由心現，而現前已受根身、器界之果，仍不能
TX15n0007_p2763a03║直下解脫。所以者何？以有過去世之煩惱業力為之繫縛，故須設法對治之磨除之。然
TX15n0007_p2763a04║佛法無量，以五戒、十善為人天之種子，人道之初基。
TX15n0007_p2763a05║眾生因迷惑而造身三、意三、口四等十惡業，由其作惡之上中下品而墮入地獄、
TX15n0007_p2763a06║餓鬼、畜生等三惡道，欲脫此苦，須修不殺等十善業以治之。善業而感善報，既如前
TX15n0007_p2763a07║說。然善力究有時而窮，終未究竟，終屬有漏無常，故更進一步須知三界、六道猶如
TX15n0007_p2763a08║火宅。惡報固當避免，福報亦應捨離；須勤修出世大法，而求究竟解脫。
TX15n0007_p2763a09║出世法之初步，謂止惡行善、修習禪定、智慧等法，滅苦斷集漸次證入於阿羅漢
TX15n0007_p2763a10║、辟支佛果。然此中小二乘，祇能自了自覺，斷惑止業而已，其一心根本之迷──即
TX15n0007_p2763a11║無明──尚未打破也。故又進一步言，若能了知吾人常住真心本來具有無量恆沙智慧
TX15n0007_p2763a12║功德，在迷不染，在悟不淨；即妙有而真空，即真空而妙有，勤修六度萬行，不住二
TX15n0007_p2764a01║邊，直顯中道；若是修行者，謂之菩薩。其間等級甚多，漸次增進，及至圓滿，遂頓
TX15n0007_p2764a02║破無明，德用顯現而成佛果。
TX15n0007_p2764a03║人天乘似積極而消極，中小二乘以擇滅為手段，但求自了，故亦屬消極。惟菩薩
TX15n0007_p2764a04║乘為真積極。菩薩發心，當發四弘誓願；依願起行，行到願滿，即成佛果。菩薩行仍
TX15n0007_p2764a05║以止惡行善做起，自從此做，兼勸他故；能明理遣相，可為菩提助緣，非復有漏種子
TX15n0007_p2764a06║矣。（王淨元記）（見海刊三卷十一期）
TX15n0007_p2764a07║（附註）出前川聽法紀聞之三，原無題。