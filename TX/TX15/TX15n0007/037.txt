TX15n0007_p2812a01║曹溪禪之新擊節
TX15n0007_p2812a02║──十一年冬作──
TX15n0007_p2812a03║達摩別傳一宗，至曹溪而大行中國；宋時貤及朝鮮、日本，迄今流衍未衰，可為
TX15n0007_p2812a04║盛矣！然自達摩以逮曹溪，雖別傳之心宗實超教外，而悟他之法要不離經量。曹溪曰
TX15n0007_p2812a05║：『吾傳佛心印，安敢違於佛經』？又曰：『涅槃經吾為講說，無一字一義不合經文
TX15n0007_p2812a06║。……為汝終無二說』。又曰：『執空之人謗經，直言不用文字。既云不用文字，人
TX15n0007_p2812a07║亦不合言語，只此言語便是文字之相』。又云：『直道不立文字，即此不立兩字亦是
TX15n0007_p2812a08║文字。見人所說，便即謗他言著文字。汝等須知自迷猶可，又謗佛經！不要謗經，罪
TX15n0007_p2812a09║障無數』。故達摩、慧可授受楞伽，黃梅、曹溪宏演金剛也。夫楞伽乃大乘妙有法輪
TX15n0007_p2812a10║之天樞，而金剛亦大乘真空法輪之斗杓，洪源遙流，酌之不改初味，雪山寶林，湛焉
TX15n0007_p2813a01║有如新瀉。每讀信心之銘，證道之歌，觀般若、瑜伽諸經論，輒覺渙然融釋，妙洽無
TX15n0007_p2813a02║痕。惟後時宗徒既混入知解，而教徒亦強挺荊榛──四教先亂般若，五教尤亂瑜伽─
TX15n0007_p2813a03║─江西、石頭以下諸師，為救其弊，數變其法：或由旁敲側擊使親悟，或由電驟雷轟
TX15n0007_p2813a04║令頓契。然皆要期自證，不為語通，絕言思之妙心，終不用父母所生為口說。故曰：
TX15n0007_p2813a05║『若能不觸當今諱，也勝前朝斷舌才』！雖易臨機之用，不失教外之傳，而要以曹溪
TX15n0007_p2813a06║法實為綜前開後之大規範。今者般若、瑜伽重暢，試為一拈唱焉。
TX15n0007_p2813a07║一　曹溪之自悟
TX15n0007_p2813a08║夫諸法緣生，生空無性，此大乘般若之輪也。諸法唯心，心幻無性，此大乘瑜伽
TX15n0007_p2813a09║之輪也。破我法之執，彰真俗之諦，發理量之智，證性相之境，說或小異，揆無不同
TX15n0007_p2813a10║。曹溪聞金剛般若心即開悟，即悟此也。後呈其悟，故書偈云：『菩提本無樹』，以
TX15n0007_p2813a11║諸法唯心故；『明鏡亦非臺』，以心幻無性故；『本來無一物，何處惹塵埃』，以諸
TX15n0007_p2813a12║法緣生，生空無性故。然此二輪猶收教內，教外之傳，尚須一徵。其夜、五祖以袈裟
TX15n0007_p2814a01║遮圍為說金剛經，至『應無所住而生其心』，乃言下大悟一切萬法不離自性。遂言：
TX15n0007_p2814a02║『何期自性本自清淨！何期自性本不生滅！何期自性本自具足！何期自性本無動搖！
TX15n0007_p2814a03║何期自性能生萬法』！五祖知悟本性──即下本心──，謂曹溪曰：『不識本心──
TX15n0007_p2814a04║即上本性──，學法無益。識自本心──無性本心──，見自本性──心本無性──
TX15n0007_p2814a05║，即名丈夫天人師佛。此大悟界，唯迴絕言思之妙心──觸諱，罪過──，名相之所
TX15n0007_p2814a06║不能安立。故教下雖強名一真法界，或曰本如來藏妙真如性，旋曰非安立諦，廢詮不
TX15n0007_p2814a07║詮。此云言下大悟，實非言語能到，故為教外別傳之宗。此『宗』何指？姑借一言假
TX15n0007_p2814a08║為詮表，則曰：無性空心，心圓眾妙。心幻無性故應無所住；無性真心故而生其心。
TX15n0007_p2814a09║心──此無性空心，即曹溪所云自性──圓眾妙，本自清淨，本不生滅，本自具足，
TX15n0007_p2814a10║本無動搖，能生萬法也。由是總其悟旨，可歸二言：諸法唯心心幻無性──亦可諸法
TX15n0007_p2814a11║緣生生空無性──，無性空心──亦可無性幻心──心圓眾妙。後世三關之意，亦不
TX15n0007_p2814a12║外是。諸法緣生而生本空，一也。諸法皆心而心如幻，二也。無性妙心心即諸法，三
TX15n0007_p2815a01║也。夫至無性妙心心即諸法，則隨手舉來莫非涅槃──本空無性──妙心也，明矣！
TX15n0007_p2815a02║然此實非比智假詮可及，故云教──比智假詮──外別傳。
TX15n0007_p2815a03║二　曹溪之悟他
TX15n0007_p2815a04║曹溪說法悟他，皆從自悟境界流出。然以大悟之界，須人自達，故其所言不離教
TX15n0007_p2815a05║內空、有二輪。說空破有，說有破空，遣除邪執發生正智而已。意在教外，言不離教
TX15n0007_p2815a06║，此曹溪禪所由高也。由此其說法之綱要，祗是萬法心生，生空無性──『非風幡動
TX15n0007_p2815a07║，仁者心動』，法心生也。『佛性無常、諸法是常』，空無性也──，俗真真俗，出
TX15n0007_p2815a08║沒即離。其言外之旨，在使人執亡意消，躍然自得。故曹溪曾喚其門人法海等曰：『
TX15n0007_p2815a09║汝等不同餘人，吾滅度後各師一方，吾今教汝說法不失本宗──案：壇經載：『然須
TX15n0007_p2815a10║傳授從上以來默傳分付，不得匿其正法。若不同見同行在別法中，不得傳付，損彼前
TX15n0007_p2815a11║人，究竟無益，恐愚人不解謗此法』云云。此所云同見同行，即已悟可為一方師者；
TX15n0007_p2815a12║分付、即付囑其悟他說法之典，要令不失本宗。後世一般邪魔外道，祕為六祖不傳之
TX15n0007_p2816a01║據，謬甚──。先舉三科法門，動用三十六對，出沒即離兩邊，說一切法不離自性。
TX15n0007_p2816a02║忽有人問汝法，出語盡雙，皆取對法，來去相因，究竟二法盡除，更無去處』──案
TX15n0007_p2816a03║：此曹溪傳其入室弟子說法之要，亦猶洞上有參同契及寶鏡三昧等。其密傳不令眾知
TX15n0007_p2816a04║者，皆為護持不同見同行在別法中者，恐彼謗法獲罪，執語障悟，別無他義。
TX15n0007_p2816a05║此上來所舉，祖自有釋。今案：動用對法，出語盡雙，即離兩邊，來去相因，乃
TX15n0007_p2816a06║運空有二輪以摧有空二見者也。究竟二法──空有、真俗等相對法──盡除，盡除者
TX15n0007_p2816a07║、是教下假詮。說一切法──五陰、十二入、十八界等三十六法──不離自性，不離
TX15n0007_p2816a08║者是教外妙心──指一切法離言自性。在般若、瑜伽諸經論，指其要歸，無不如此。
TX15n0007_p2816a09║故曹溪乃真通教意、真能說法者也！又曰：『若有人問汝義，問有將無對，問無將有
TX15n0007_p2816a10║對，問凡以聖對，問聖以凡對，二道相因，生中道義』。其為志徹說涅槃經常無常義
TX15n0007_p2816a11║。又為神會說見不見、痛不痛義。對臥輪有伎倆曰：『惠能沒伎倆』。對住心觀靜長
TX15n0007_p2816a12║坐不臥曰：『是病非禪，拘身何益』。對空知無見曰：『不見一法存無見，大似浮雲
TX15n0007_p2817a01║遮日面；不知一法守空知，還如太虛生閃電』。對念佛生西曰：『西方只在目前──
TX15n0007_p2817a02║誤十萬億佛土為十萬八千里，此因不觀經文，未解經義之故──。此其與人解縛去粘
TX15n0007_p2817a03║、抽釘拔楔之妙，如所謂馬前相撲倒便休！活潑潑地，赤灑灑地，坦蕩蕩地，露堂堂
TX15n0007_p2817a04║地，誠有不可言喻形容之者！其曰：『吾有一物，無頭無尾，無名無字，無背無面，
TX15n0007_p2817a05║問諸人還識否』？纔被神會喚作本源佛性，即呵之為知解宗徒。以說一切法雖不離這
TX15n0007_p2817a06║個，而這個終不能言陳出之。神會名作本源佛性，以為假智假詮可得，遂滯於名相知
TX15n0007_p2817a07║解中，而失教外之傳。此與賢首等之知解教徒，以諸美辭種種形容繪畫絕言思之一真
TX15n0007_p2817a08║法界，自謂超越先哲，能言龍樹、世親諸祖所不能言，同一僭妄！殊不知諸祖豈不能
TX15n0007_p2817a09║言哉！特以實非言思之所及耳。雖構種種形容繪畫之說，徒益名想之影，反障證悟之
TX15n0007_p2817a10║門，故曹溪力呵之。有曹溪力呵之，故雖有神會等知解宗徒，而宗風仍暢。慈恩等於
TX15n0007_p2817a11║知解教徒未力呵斥，故四教、五教興，嘉祥、慈恩之教輪輟。清涼引而化之，陷泥已
TX15n0007_p2817a12║深。圭峰則由知解宗徒兼為知解教徒，宗下承曹溪風能斥去之，故宗彌盛。而清涼於
TX15n0007_p2818a01║圭峰又不能呵卻之，故教益晦。厥後、永明順而正之，落草愈甚。宗徒教徒殊皆沒入
TX15n0007_p2818a02║知解，不期離言妙悟，封著名相。二三真禪，唯用峻險或截擊為法門，務以颺落知解
TX15n0007_p2818a03║為事，以延教外之傳。故墮於知解者，不唯失宗，亦失於教。若曹溪之說法悟他，不
TX15n0007_p2818a04║唯得宗，亦得於教。昔一居士請雲門曰：『三藏十二部教意即不問，如何是祖師西來
TX15n0007_p2818a05║意』？問曰：『祖師意且置，汝道如何是教意』？士罔措，門大加呵斥而去。故宏宗
TX15n0007_p2818a06║演教者，當學曹溪悟他，以知佛祖說法之妙。
TX15n0007_p2818a07║三　曹溪之自性
TX15n0007_p2818a08║曹溪於其敘悟及教說法等中，若諸偈言及長行等，三科法門三十六對，亦是常途
TX15n0007_p2818a09║語句。最關要者，唯在『自性』一名。於其自敘及教他中，若不識『自性』一名所指
TX15n0007_p2818a10║，必難瞭然。其自敘中敘悟自性本清淨等，其教他中令說一切法不離自性等，皆必知
TX15n0007_p2818a11║其自性所名，乃有著落。好在曹溪曾自釋云：『自性能含萬法，名含藏識──此指第
TX15n0007_p2818a12║八本識──；若起思量，即是轉識──此指第七末那。多以轉識為心，如云：心為地
TX15n0007_p2819a01║，性為王；性在心存，性去心壞。性指一報之主之異熟識，心指前七──生六識，出
TX15n0007_p2819a02║六門，見六塵。如是十八界皆從自性──指含藏識──起用──從藏識所藏之十八界
TX15n0007_p2819a03║種子起十八界現行，曰起用，即以前六三不起現行為息用。粗似易經『寂然不動為體
TX15n0007_p2819a04║，感而遂通為用』；亦似中庸『未發為中，發而中節為和』。覈於成唯識論等義，此
TX15n0007_p2819a05║種見解，猶有疏謬，以異熟識非真寂故──。自性若邪，起十八邪──有漏異熟識緣
TX15n0007_p2819a06║有漏種起有漏現行；自性若正，起十八正──無漏無垢識緣無漏種起無漏現行；若惡
TX15n0007_p2819a07║用即眾生用，善用即佛用──『由此有諸趣及涅槃證得』──。用由何等，由自性有
TX15n0007_p2819a08║──『無始時來界，一切法等依』──。依此觀之，曹溪確指第八識名自性，明矣！
TX15n0007_p2819a09║其頌四智，亦曰：『大圓鏡智性清淨，平等性智心無病』。此亦以第八名性，第七名
TX15n0007_p2819a10║心者。謂自性──第八──若清淨，即大圓鏡智。自心──第七──若無病，即平等
TX15n0007_p2819a11║性智也。然第八識名義糾紛，頗分難解。通名或曰一切種識，或曰阿陀那識，或曰本
TX15n0007_p2819a12║識，或曰正心。在有漏位，或曰阿賴耶識，或曰界趣生體，或曰異熟識；在無漏位，
TX15n0007_p2820a01║或曰菴摩羅識，或曰大圓鏡智，或曰真佛身。就有漏中指無漏界曰如來藏，亦曰佛性
TX15n0007_p2820a02║。以假智詮指絕言思界曰一真法界，亦曰真如──真如一名，諸經論中多指遮空二執
TX15n0007_p2820a03║空理。然起信云：『唯是一心，名為真如』。又說真如之自體相及真如用。楞嚴亦說
TX15n0007_p2820a04║：『本如來藏妙真如性』。曹溪亦說真如自性是真佛及說真如用。此等所言真如，每
TX15n0007_p2820a05║與指一真法界或如來藏同，非但二空空理──。而曹溪言自性，亦復通此多義。言自
TX15n0007_p2820a06║性本自清淨等，是指如來藏或一真法界也。言自性邪正起十八邪正，是指異熟識或阿
TX15n0007_p2820a07║賴耶識或菴摩羅識或一切種識也。其名義之玄紐若此之甚，無怪因起信論真如一名，
TX15n0007_p2820a08║生後人歷久之諍歟！禪宗悟本體禪、主人翁禪，所悟雖亦離言法界，在異生位仍即阿
TX15n0007_p2820a09║賴耶、異熟識。前六剎那不生，末那我愛執藏暫現。此若執實，雖悟唯心，不悟無性
TX15n0007_p2820a10║，或入外道。了幻無性，取無性空，不透末後，或歸二乘。進悟無性心源含融萬法，
TX15n0007_p2820a11║乃大徹了。故深密云：『阿陀那識甚深細，一切種子如瀑流，我於凡愚不開演，恐彼
TX15n0007_p2820a12║分別執為我』──執為我即執為性，我義即性義，未悟無性故入外道──。然在凡位
TX15n0007_p2821a01║欲求頓悟，除悟此亦別無真體，故大佛頂曰恐迷真非真；迷此非真欲別求真，終亦無
TX15n0007_p2821a02║真可得。嗚呼！此可知曹溪自性一言所關之大矣！
TX15n0007_p2821a03║然自性應專指諸法離言自性。若曹溪說為含藏識，不如易以通名，名以一心，或
TX15n0007_p2821a04║名自心為當。故吾有取於永明之舉『一心為宗，照萬法如鏡』。
TX15n0007_p2821a05║唐圭峰以瑜伽為法相宗，般若為破相宗，自居為法性宗，曰一乘顯性教。以有情
TX15n0007_p2821a06║有本覺真心名如來藏，又名佛性。此亦以如來藏名法性者，不如名以真心為當。然其
TX15n0007_p2821a07║不脫知解，不悟諸法離言自性，作禪源詮，嘗曰：『心是其名，知是其體，知之一字
TX15n0007_p2821a08║，眾妙之門』。以為舉知字即能得心體，宗門或斥之曰：『知之一字，眾禍之門』！
TX15n0007_p2821a09║明永覺賢以真心具空寂與靈知之二義，補曰『空寂之知』，謂圭峰取知遺空寂，不了
TX15n0007_p2821a10║真心。今按：空寂即無性義，空寂靈知即無性心。即心不悟無性，故成妄執；妄心若
TX15n0007_p2821a11║悟無性，即契真如。故空寂知始是真心，彼執知為心體，且不悟心無性，更何解乎無
TX15n0007_p2821a12║性心哉！故後世宗師於曹溪所云自性，亦諱言之。但云『這個』，這一『著子』以指
TX15n0007_p2822a01║示之，誠以『說似一名即不中』也！（見海刊四卷十二期）