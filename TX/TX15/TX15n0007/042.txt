TX15n0007_p2854a01║中國信願行淨土與日本教行信證真宗
TX15n0007_p2854a02║──十四年冬在世界佛教居士林講──
TX15n0007_p2854a03║中國佛教，自宋代後，談修行者，不外禪、淨。明清以來，蓮池諸師極力倡導，
TX15n0007_p2854a04║淨獨廣揚。而東鄰日本，淨土一門亦冠餘宗；信崇既多，派別遂繁，略而言之，有四
TX15n0007_p2854a05║大宗：一、淨土宗，傳教大師傳自中國。二、時宗、以平時念佛應與臨終時懇切相等
TX15n0007_p2854a06║，臨終時平穩應與平時相等為旨。三、融通念佛宗，以一人即多人，多人即一人；一
TX15n0007_p2854a07║行即多行，多行即一行為旨。四、真宗。其後三宗，名雖各異，實皆脫胎於淨土宗，
TX15n0007_p2854a08║惟教義微別。又四宗中，真宗最盛，分寺數在二萬以上，傳教師數十萬以上，信崇者
TX15n0007_p2854a09║數千萬以上，合全國其他教徒，尚難相埒。余此次適由日本參與東亞佛教大會歸國，
TX15n0007_p2854a10║因標此題，一談大意。
TX15n0007_p2855a01║中國淨土，有三要義：曰信、願、行。略釋如次：
TX15n0007_p2855a02║甲、信：一、依釋尊經及菩薩論，信娑婆西過十萬億佛土，確有世界名曰極樂。
TX15n0007_p2855a03║又依日本天文家言，此亦應理。彼云：空中世間廣大，故得說言虛空無邊，世界無量
TX15n0007_p2855a04║，西方淨土，應是實有。二、信三界無安，猶如火宅，六道輪迴，永不休息！人命無
TX15n0007_p2855a05║常，非旦則夕，若生淨土，即得諸樂而無眾苦。三、信淨土法門，方便穩當，勝餘法
TX15n0007_p2855a06║門。四、信法藏比丘，因地發願，使此淨土名聞十方，莊嚴燦爛超諸世界，稱彌陀名
TX15n0007_p2855a07║即得往生。五、信佛性本具，平等平等，一切眾生均得成佛。
TX15n0007_p2855a08║乙、願：既堅信已，應更發願。願、希望義，有通有別：通願者，四宏誓是：所
TX15n0007_p2855a09║謂『眾生無邊誓願度，煩惱無盡誓願斷，法門無量誓願學，佛道無上誓願成』。此之
TX15n0007_p2855a10║四願，大乘行者，俱應修習。別願者，離娑婆苦，得淨土樂，念念如是，不或間斷。
TX15n0007_p2855a11║丙、行：既發願已，應更修行。求生淨土，須持宏名，以此法門最為實在；如得
TX15n0007_p2855a12║三昧，即於定境見彌陀佛。本宗初祖慧遠大師，曾在定中三見彌陀，然未離色相，非
TX15n0007_p2856a01║究竟了；故念佛人要在臨終能得往生。
TX15n0007_p2856a02║日本真宗，創始親鸞，依彌陀願，稱純他力。彌陀、無量、觀無量三經，及往生
TX15n0007_p2856a03║論，親鸞上人並皆為注，而特重觀無量經十念即得往生義。本宗不持諸戒，但以一念
TX15n0007_p2856a04║念佛為行；既行是已，方能起信，信已便證，所謂一念即得往生是。
TX15n0007_p2856a05║二宗根本，同生淨土，中國所重，信願行三；日本真宗，惟重在信，全賴他力。
TX15n0007_p2856a06║比較而言，真宗易行，雖平常念佛，但報恩為旨。若依經論，中國淨土，當最中正。
TX15n0007_p2856a07║（王錫光記）（見居士林林刊第十三期）