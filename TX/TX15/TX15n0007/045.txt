TX15n0007_p2867a01║論即身成佛
TX15n0007_p2867a02║──十四年秋在廬山大林寺講──
TX15n0007_p2867a03║一　緒言
TX15n0007_p2867a04║二　破謬
TX15n0007_p2867a05║三　顯正
TX15n0007_p2867a06║四　結論
TX15n0007_p2867a07║
TX15n0007_p2867a08║一　緒言
TX15n0007_p2867a09║異生性人，自呱呱墮地，我執俱來，由幼而壯，壯而老，老而死，未嘗暫離我執
TX15n0007_p2867a10║。遠則田園舍宅，近則衣服飲食，莫不引為我所用；大則世界國土，小則家庭社會，
TX15n0007_p2867a11║莫不據為我所有。究其立腳之點，實不外乎四大色身、或五蘊身、或六大身也。由有
TX15n0007_p2867a12║此四大色身為自我──身見──則一切所需求，惟限於此數尺形軀和數十寒暑之內者
TX15n0007_p2868a01║，謂是實際受用，捨此非其所願。由此諸佛菩薩大權度生，就其執情，或奪而破之，
TX15n0007_p2868a02║或予而導之，要皆巧施之方便法，無高下，亦無定實；是以密宗有即身──數尺形軀
TX15n0007_p2868a03║──成佛，禪宗有立地──數十寒暑──成佛等語。異生不了此假名言句，即於五蘊
TX15n0007_p2868a04║身上起種種謬見，執為成佛，或見凡小魔外在此五蘊身上現神異相，固執其即身成佛
TX15n0007_p2868a05║之語，以為彼五蘊身已成佛，則大失諸佛菩薩說法之方便意矣。茲特引為一論。
TX15n0007_p2868a06║二　破謬
TX15n0007_p2868a07║甲　破執定肉身之變相為即身成佛之謬凡起種種方便，修諸善業而進趣菩提者
TX15n0007_p2868a08║，惟此五蘊身；起種種謬執，作一切非法而墮諸魔外者，亦惟此五蘊身，以一切施作
TX15n0007_p2868a09║，皆不離乎身故。如人能由一方法修成一種禪定起神通，即可現出種種異相，若佛相
TX15n0007_p2868a10║、菩薩相、天魔、鬼神相等等。而傳密教至日本之空海師，相傳嘗現毗盧佛相，於是
TX15n0007_p2868a11║彼宗徒牢執此為密宗即身成佛之謬據。殊不知若定執其肉身能現佛相為即身成佛，則
TX15n0007_p2868a12║諸精靈妖怪亦能現此種種之神異。昔日優婆毱多尊者，以狗屍等幻
TX15n0007_p2868a13║為花鬘，魔王喜而
TX15n0007_p2869a01║挂之，醜惡難堪，力去不得，諸天亦不能去，乃復請尊者去之，尊者教皈依佛法乃為
TX15n0007_p2869a02║除去。魔王歸依已，尊者問：汝曾見佛，能為我現佛相否？答曰：能。但尊者見時勿
TX15n0007_p2869a03║禮。魔時頓現相好莊嚴佛相，及具威儀諸聖賢相，尊者不覺即從禮拜，其相即隱；事
TX15n0007_p2869a04║出付法因緣傳。可見天魔等亦能現佛相、菩薩相，若以其身現佛即是成佛，則：此魔
TX15n0007_p2869a05║應是佛，能現佛相故；如汝所執之宏法大師。復次、凡是五通之天仙、神鬼等，亦能
TX15n0007_p2869a06║現神異相，亦應是成佛；則汝所謂成佛，亦等於成天魔鬼神耳。然其身所以有此現相
TX15n0007_p2869a07║之能者，以由定發通故；蓋一切凡外禪定，皆能現種種神變也。又、若以其身能現佛
TX15n0007_p2869a08║相謂之即身成佛，則木石能雕成佛相，泥土能塑成佛相，紙墨能畫成佛相，則泥土、
TX15n0007_p2869a09║木石、紙墨、皆應是成佛；然此實不過仿造莊嚴之佛相，起吾人之誠敬而已。敬佛相
TX15n0007_p2869a10║猶敬佛名，非可執定名相為是成佛也。此等謬執，混同魔外，學佛者不可不破。
TX15n0007_p2869a11║乙　破咒印加持各身分為即身成佛之謬密教有加持五臟六腑等身分之種種咒印
TX15n0007_p2869a12║，謂可使現前肉身變為金剛佛體。當修此咒印時，口誦真言，手結密印，心觀字種，
TX15n0007_p2870a01║加持一一身分。然由此令想見此身是法界諸法聚，而法界諸法亦不外我身，固未嘗非
TX15n0007_p2870a02║一觀行方便，若即執定此身已非凡體，已成為佛──即身成佛──，則為謬執。究之
TX15n0007_p2870a03║、此等行法，中國從來之外道教，亦多有之：如今之同善社等，靜中觀其身為後天八
TX15n0007_p2870a04║卦，先天八卦，乃至萬物皆備於我等。稍有定力，亦能仿彿明見。延命健身，彼等計
TX15n0007_p2870a05║此為道，冀可成仙；密教若於此執定，與彼何異？故宜破除此種執情也。但此惟破其
TX15n0007_p2870a06║執，非破其法──咒印──也。
TX15n0007_p2870a07║丙　破人佛之身同六大為即身成佛之謬東密誇即身成佛為獨具之勝義，詰其理
TX15n0007_p2870a08║由：則以眾生身與佛身同為六大，人身為六大，佛身亦即六大，故即身成佛。據此以
TX15n0007_p2870a09║為理由，無異言人身是六大，牛身亦是六大，即身成牛；或人身是六大，屎身亦是六
TX15n0007_p2870a10║大，即身成屎也。蓋法界、法性，生佛平等，依平等性，雖可言即身成佛，實則非自
TX15n0007_p2870a11║非他，非佛非生，蕩蕩無名也。且依本性而言，一切眾生本來涅槃──本即不生──
TX15n0007_p2870a12║本來成佛，乃為大乘各家之通義，何獨竊據為密教之特勝乎？若以一聞密教人身佛身
TX15n0007_p2871a01║同六大之言為即身成佛者，則彼身未聞密教之前，亦何嘗不與佛身同六大乎？豈但與
TX15n0007_p2871a02║佛身同六大哉！亦未嘗不與鬼、畜、礦、植同六大也！然則汝之成佛，亦與成鬼、畜
TX15n0007_p2871a03║、礦、植同，何足為勝乎？諸愚癡輩，橫欲據以求勝，不知六大粗相，凡外同了，佛
TX15n0007_p2871a04║豈以具六大而謂之佛哉？若執定六大與佛同，謂之成佛，已不知佛為何義；佛且不知
TX15n0007_p2871a05║，佛云何成？是宜捨其謬執而就正賢哲者也。
TX15n0007_p2871a06║三　顯正
TX15n0007_p2871a07║甲　身之定義與佛之定義梵語伽耶，為積聚義，多法積聚謂之身，若世俗所云
TX15n0007_p2871a08║團體。身、有依持之義，如人身為六大、五蘊法所依止，能持之令不離散；然不僅現
TX15n0007_p2871a09║於人類及有情類，即一切法聚皆有身義，若名身、句身等。又、法性──即諸法實相
TX15n0007_p2871a10║──亦曰法身，為諸法所依根本，能持諸法故。唐譯華嚴之入法界品，宋譯華嚴為入
TX15n0007_p2871a11║法身品，可為明證。世俗惟稱肉身為身，義有寬狹。佛為覺者義，具云：無上正遍之
TX15n0007_p2871a12║覺者，指清淨五蘊或六大之和合假者。覺之性即法性，故佛三身：第一法性身，第二
TX15n0007_p2872a01║受用身，第三變化身──色等流身。法性身為諸法離言自性，生佛平等。受用身有自
TX15n0007_p2872a02║受用身、他受用身之別，他受用與變化身為度生所現。惟自受用身可正稱之曰佛──
TX15n0007_p2872a03║無上菩提，與眾生不共故。是為身與佛之定義。
TX15n0007_p2872a04║乙　即諸法實相身本來圓滿成就曰即身成佛──理即佛因明立宗，依前陳後陳
TX15n0007_p2872a05║極成方可依以立為宗體。佛與身義既明，可進討即身成佛義。諸法實相，雖為佛菩薩
TX15n0007_p2872a06║二空智所顯，然在異生位無二空智時，亦無不恆遍存在，常為一切法根本，遍一切法
TX15n0007_p2872a07║，生佛平等，在佛為法性身，在異生稱素法身，本來圓滿成就，無欠無餘，故曰即身
TX15n0007_p2872a08║成佛。此專就理性上言，依天台六即為理即佛。若會通大乘各宗，法性空慧可曰五蘊
TX15n0007_p2872a09║空寂法性身：以五蘊諸法本來空寂，所謂不生不滅，不垢不淨，不增不減也。法相唯
TX15n0007_p2872a10║識宗可曰唯識如幻法相身：以唯識諸法本來如幻，唯識所明，亦不過破空有之執，顯
TX15n0007_p2872a11║其原來如是之幻有而已。東密依六大明體，遍一切法，圓融無礙，而為一切諸法依止
TX15n0007_p2872a12║，如是一一諸法，亦皆為六大性相，本來成就，可曰六大無礙法界身。至賢首之一真
TX15n0007_p2873a01║法界身，天台三千性相身等，與諸法實相身、僅名詞不同而已。於此理性，不問迷悟
TX15n0007_p2873a02║，土石瓦礫亦皆平等。此義、昔王宏願居士與印光法師辨難，余嘗發之刊第一年海潮
TX15n0007_p2873a03║音。
TX15n0007_p2873a04║丙　徹悟此諸法實相身曰即身成佛──名字即佛於前諸法實相身，三千性相身
TX15n0007_p2873a05║，五蘊空寂身，如幻法相身，六大無礙身等，各各教理名義，或從師學，或讀經論，
TX15n0007_p2873a06║或從善知識參究，一一如理了解，悟同本來圓滿成就之如實性，當下與佛無二無別。
TX15n0007_p2873a07║所謂『消我億劫顛倒想，不歷僧祇獲法身』，是謂名字即佛。前僅本具此理，尚未自
TX15n0007_p2873a08║知，此已如理了解，故與前理即佛有別。然此與通達位亦不同，通達位已由行斷證，
TX15n0007_p2873a09║此不過由理解悟而已，天台謂之大開圓解。維摩云：『觀身實相，觀佛亦然』；是謂
TX15n0007_p2873a10║即從諸法實相身而成如理了知佛。蕅益禪師嘗自謂居名字位，故云：『名字位中真佛
TX15n0007_p2873a11║眼，不知今後付何人』；亦可知今人能及此尚希也。此與禪宗或同或不同：或不同者
TX15n0007_p2873a12║，禪宗得此位之圓解，或已由行證工夫而當在觀行位之上也。有此圓解而起圓修，自
TX15n0007_p2874a01║與無此圓解之支支節節等修行永別，所謂：『圓人用法，無法不圓』，『拈一莖草作
TX15n0007_p2874a02║丈六金身』。至此位，即可據佛位，行佛事，故曰即身成佛。成佛信心決定成就，從
TX15n0007_p2874a03║此起、修六度萬行，謂之直往菩薩，以無二乘之迂曲為直往，非不歷諸菩薩行位。雖
TX15n0007_p2874a04║二乘斷煩惱證真者，亦不及大解凡夫，所謂：『神通妙用不及爾，說法還須老僧來』
TX15n0007_p2874a05║也。
TX15n0007_p2874a06║丁　即悟修諸法實相身觀行相應曰即身成佛──觀行即佛依前所成如實了解，
TX15n0007_p2874a07║再進以修習，口能讀誦講說，身能禮拜恭敬，意能分別觀察，以至兼行六度，正行六
TX15n0007_p2874a08║度。在天台、依法華判為五品法師位。此所修行，與所悟理相應，是謂觀行即佛。若
TX15n0007_p2874a09║密教之：口誦真言，手結印相，意觀本尊、種子字或形相，陳設香花種種莊嚴供具，
TX15n0007_p2874a10║求與本尊三密交加相持，由此行人三密與本尊三密相應，一剎那相應一剎那是佛，一
TX15n0007_p2874a11║日相應一日是佛，是謂即身成佛──今日傳法阿闍黎，最少須在此位；否則、為非法
TX15n0007_p2874a12║傳授──。然此不惟密教有之，若天台止觀，賢首法界觀，念佛、參禪等各宗，亦莫
TX15n0007_p2875a01║不有之，惟下手不同耳。由圓悟諸法實相而修到相應時，都可於相應之一剎那，或一
TX15n0007_p2875a02║日、一月、一年中，曰即身成佛，是謂即悟修諸法實相身，成觀行相應佛。此觀諸法
TX15n0007_p2875a03║實相，觀色身亦然故；觀身實相，觀佛亦然故。此觀行相應曰即身成佛，故稱為觀行
TX15n0007_p2875a04║即佛也。此為觀行初相應位。
TX15n0007_p2875a05║戊　即悟修諸法實相身而獲其效果曰即身成佛──相似即佛由前如理了解所起
TX15n0007_p2875a06║觀行功夫，獲得定慧神通等效果，可曰即身成相似於佛具福智神通佛。此位法華曰六
TX15n0007_p2875a07║根清淨位：眼能見三千大千世界之色，耳能聞三千大千世界之聲，身能變現種種神異
TX15n0007_p2875a08║，若寶志禪師等現諸神變。南岳慧思禪師，嘗謂證居此位。日本空海阿闍黎修大日如
TX15n0007_p2875a09║來本尊，嘗現毗盧佛相，亦當此位。前觀行位得之於心，此能現相使人得見，對所成
TX15n0007_p2875a10║效果曰佛。亦可說：前理即佛為正因，名字即佛為了因，觀行即佛為緣因，三因滿足
TX15n0007_p2875a11║，至此位得相似於佛之相似佛果。相似云者：依教法起觀行之所成就，未入通達位，
TX15n0007_p2875a12║親證真如。故此中神變，與外魔凡小不同，全由圓悟所起圓觀行力而致。近人執為密
TX15n0007_p2876a01║教獨有勝義，足見其為謬執。
TX15n0007_p2876a02║四　結論
TX15n0007_p2876a03║由前破謬，衡之正理（密宗各種事相行軌以教理詮釋持為密教秘本），應得如下
TX15n0007_p2876a04║結論：
TX15n0007_p2876a05║本具諸法實相身──與六大無礙身同──曰即身成佛。
TX15n0007_p2876a06║依諸法實相身而大徹悟，曰即身成佛。
TX15n0007_p2876a07║悟諸法實相身而觀行相應，曰即身可佛。
TX15n0007_p2876a08║觀諸法實相身而現獲成效，曰即身成佛。
TX15n0007_p2876a09║（會覺記）（見海刊六卷八期）