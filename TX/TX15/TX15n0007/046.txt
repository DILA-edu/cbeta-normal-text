TX15n0007_p2877a01║中國現時密宗復興之趨勢
TX15n0007_p2877a02║──十四年秋在廬山大林寺講──
TX15n0007_p2877a03║一　緒言近數年來，中國──指本部而言──大乘八宗，漸次流行而耀光彩，
TX15n0007_p2877a04║密宗亦應時崛然興起。先則京也、粵也、鄂也、蜀也，密風密雨，櫛沐已久，今則江
TX15n0007_p2877a05║浙亦莫不披靡其風化焉。自表面，不得謂非佛法前途之大好瑞兆矣、蓋密宗之絕跡中
TX15n0007_p2877a06║華於今千餘年矣、而今得復興，正如久失之寶，今且發現而復得之也，宜乎舉國緇林
TX15n0007_p2877a07║及諸精進學佛居士，群起而趨之若騖矣。然按之心理，雖不無夾雜好奇心，或其餘卑
TX15n0007_p2877a08║劣之成分，殆亦時勢使然歟！茲且剖解一分述之：
TX15n0007_p2877a09║二　密宗之概史溯密宗之入支那也，其最盛時，莫唐代若焉！當開元三大士來
TX15n0007_p2877a10║華，一時君相，禮敬如佛，尊崇之誠，弘揚之力，可謂已極！故此宗也，於是遂如日
TX15n0007_p2878a01║月經天，江河行地，無往而不承其光明潤澤矣。乃行世未久，忽遭武宗之摧殘，莊嚴
TX15n0007_p2878a02║燦爛之金殿，無大無小皆變坵墟！金口宣揚之無上法寶，無顯無密悉化灰燼、而密宗
TX15n0007_p2878a03║經疏法物，尤銷失殆盡，此所以凐沒迄今也。故其後吾國斯宗，縱有似是而非之遺跡
TX15n0007_p2878a04║，亦祗存法事、如燄口水陸等之應教派耳；其去本相差已遠。降迄元、明之際，亦有
TX15n0007_p2878a05║所謂密教者，則非復開元之舊，蒙藏紅教傳來之另一種耳；其異唐密，更不知相差幾
TX15n0007_p2878a06║千萬里矣！蓋當時所行者，實師承於西藏喇嘛，而斯時西藏之紅教，以發思巴帝師之
TX15n0007_p2878a07║力，隨元軍遠跨西歐，所至傳布，於是傳之也濫而習之也雜，以訛傳訛，愈趨愈非！
TX15n0007_p2878a08║戒律廢弛，腐敗已極！故迄洪武之秉國鈞也，目擊其弊，毅然禁傳。即在西藏，明初
TX15n0007_p2878a09║亦由宗喀巴準教理戒律改為黃教，乃有相承至今之藏蒙密教，否則、亦斷滅久矣！惟
TX15n0007_p2878a10║開元法統，中土雖成絕學，而出嗣東瀛，千載綿綿，固賡續未斷也。
TX15n0007_p2878a11║三　密宗復興之動機凡事之興，必有因緣。中國密宗自唐迄今，絕響殆千餘年
TX15n0007_p2878a12║，其復興也，奈何不前不後而潮湧於斯時耶？茲且一言其動機：日本為密宗中心之佛
TX15n0007_p2879a01║教，其宗義亦異開元之舊，雜於國俗私見，而我國清季留日人士，往往傳其說。李證
TX15n0007_p2879a02║剛既譯日文之西藏佛教史，侈談密教，桂伯華且留學焉。民國四年，歐戰方酣，泰西
TX15n0007_p2879a03║各邦無暇東顧之時，日人乘機暴發其素蓄謀我之野心，以二十一條脅迫我政府，其第
TX15n0007_p2879a04║五條即要求日人在華有傳教自由權；藉傳教之名而行其帝國主義之實，其含有政治色
TX15n0007_p2879a05║彩，路人皆知也。故當時華人無分緇俗，莫不痛斥其非。誠以日本佛法，實取諸中土
TX15n0007_p2879a06║，云何復來傳？是不異子哺母乳，理何可通？而日人則藉口謂：日本佛法雖傳承支那
TX15n0007_p2879a07║，而今日本之密教，極為發達，中土則早成絕學。職是之故，我華緇俗雖明知其為政
TX15n0007_p2879a08║治利用文化侵略之計策，然以中土密教誠絕，固亦末如之何也！以故、爾時緇素受此
TX15n0007_p2879a09║重大刺激，對於密教問題，漸漸注意：有陳某著中國之阿彌陀佛，歷言日本密宗之宗
TX15n0007_p2879a10║義；予於是年著整理僧伽制度論，亦主派人留日、留藏習密，以重興我國之密宗。至
TX15n0007_p2879a11║民國七年，王弘願將日文之密宗綱要議華傳布，余時在滬主纂覺社叢書，得之廣為流
TX15n0007_p2879a12║播，極力提倡，冀中國密教早日恢復。未久、而密教之聲，竟遍中國矣！
TX15n0007_p2880a01║四　復興人物之離散全國緇素既知密教有復興之必要，日加注意，於是日僧若
TX15n0007_p2880a02║演華、若覺隨之傳密者，先後來華，而誓志東渡留學者亦日夥。先則粵之純密、蜀之
TX15n0007_p2880a03║大勇，繼則有持松，後則有顯蔭、又應諸師，接踵東渡，人才濟濟，絕學有重光之望
TX15n0007_p2880a04║矣！但此數人中，於教理素有研究者，祗大勇、持松、顯蔭諸師耳；故碻能荷負吾國
TX15n0007_p2880a05║密教復興之責者，亦唯其三人耳。第就目前關於密教各方面觀察，匪特吾人十餘年來
TX15n0007_p2880a06║所抱希望未易達到，且默察將來，漸有無限荊棘隱伏其中也！目下如顯師之西逝，既
TX15n0007_p2880a07║為中興密宗人才之一大損失；加以勇師之入藏，十年歸國，杳杳難期！持師感弘法之
TX15n0007_p2880a08║困難，將重赴日本自修。準此以觀，幾無一而非密宗復興之大打擊，此有心人所以惄
TX15n0007_p2880a09║然興憂者乎？然潛伏於將來之荊棘，其患尤甚於此也！
TX15n0007_p2880a10║五　日本蒙藏兩方之侵入與本國迷著之提倡及盲從之附和將來之荊棘維何？不
TX15n0007_p2880a11║觀夫目前種種狀態乎！全國人對於密教之要求既切，於是惟聞其所傳者為密法，瞢然
TX15n0007_p2880a12║從學，妄冀即身成佛者有之，為好奇心所驅使而衒禳災祈福之應驗者有之，盲從附和
TX15n0007_p2881a01║者有之，藉求名利恭敬者有之。至其傳法之人與制是否合法，固不暇注意、不能揀擇
TX15n0007_p2881a02║也。內有不衷理之要求，則外有違法之供給矣！宿歲雷斧輩，傳密之荒唐，匪特於佛
TX15n0007_p2881a03║律祖規大相逕庭，且與彼日本傳密之通制，亦大相違背！而吾國對於佛法顢頇儱侗專
TX15n0007_p2881a04║務名利之輩，且轉相仿效，居然以居士於極短時間受兩部大法，荒謬亦云甚矣！雷斧
TX15n0007_p2881a05║雖暫來即歸，以獲得支那最先布教權誇示其國，其流毒則潛滋粵、湘諸省，將別開許
TX15n0007_p2881a06║多外道門戶矣！復次、如藏蒙喇嘛之來華傳密也，形服同俗，酒肉公開，於我國素視
TX15n0007_p2881a07║為僧寶之行儀，棄若弁髦！提倡者迷著既深，先喪其辨別真偽是非之心。若雷斧之行
TX15n0007_p2881a08║跡，固不異蓮如也，以蓮如為淨土真宗則毀之，今以雷斧為密宗則尊之，乃同出於提
TX15n0007_p2881a09║倡東密者一人之筆！非著魔病狂，何至顛倒如此！又、世間俗人肉食則勸令茹素，而
TX15n0007_p2881a10║妄稱為活佛之喇嘛輩，則日非殺生不飽，且謂由殺生可令解脫。嗚呼！此非印度殺生
TX15n0007_p2881a11║祠神之外道耶？若然者，則彼喇嘛應先互相殺害以成解脫，或迷著盲從者應先請喇嘛
TX15n0007_p2881a12║殺而食之，何尚靦顏食息人間也？噫！長此以往，密法之真制未窺，妙果未獲，而佛
TX15n0007_p2882a01║制祖規之尊嚴掃地，遺害人心，深堪危懼！茍充斯頹風之浩浩蕩蕩犇流不已，將不知
TX15n0007_p2882a02║伊於胡底？恐不至以遵佛制為迂腐不止也！可勝嘆哉！
TX15n0007_p2882a03║六　中國禪講律淨之教風陷於混亂危險上來略言密宗復興之情形，茲進言我國
TX15n0007_p2882a04║之教風，以一窺所受之影響。夫山陬海澨，結茅便可安身行道，不立文字，頓悟自能
TX15n0007_p2882a05║契佛心印，脫經律之羈絆，尚樸素之實話，此我國之禪宗也。一句彌陀，念念誦持，
TX15n0007_p2882a06║乃至一心不亂，臨終往生淨域，此我國之淨土宗也。廣則無量，略則二百五十，稍廣
TX15n0007_p2882a07║則三千威儀、八萬細行，行住坐臥俱納諸軌法之中，因戒生定，因定得慧，終得無上
TX15n0007_p2882a08║之果，此我國之律宗也。至若大啟道場，敷設獅座，一音宣揚，因根各得妙解，所解
TX15n0007_p2882a09║無非甘露瓊漿，此我國之台、賢等講宗也。數百年來，漸趨混合：律建基，講求解，
TX15n0007_p2882a10║禪、淨趣行，殆有一道同風之概！雖非至美之制，而變之要當存其純而去其疵，不應
TX15n0007_p2882a11║突藩破籬而毀壞之也！今者非法之密風侵入，與夫國人迷著之提倡及盲從之附和，於
TX15n0007_p2882a12║是學者瞽惑乎新奇，黠者剽竊以裨販，渙汗紛拏，漫無軌道，至使我國禪、講、律、
TX15n0007_p2883a01║淨調和一致之教風，頓陷於極混亂之狀態，漸有弁髦戒行，土苴淨業之危險！向稱佛
TX15n0007_p2883a02║剎精華、祖規森嚴之江浙，今亦染斯頹風，方興未艾！其他若湖南、粵東，更不待言
TX15n0007_p2883a03║矣！
TX15n0007_p2883a04║七　當學日密藏密納於律儀教理建中密噫！我國密宗方在幼稚時代，其情形如
TX15n0007_p2883a05║此！而各宗受其影響所生之混亂及將來之危險，又如此！此吾人不能不思有以挽救之
TX15n0007_p2883a06║也。救之之策維何？仍不外本予整理僧伽制度論所說，使大乘八宗平均發達，調和建
TX15n0007_p2883a07║設，而關於密藏者：一、當學日密、藏密、納於律儀教理以建中密；二、密宗寺當為
TX15n0007_p2883a08║一道區一寺之限制。今初、夫傳密之須明教理，尤重行持，盡人皆知也。蓋顯密之異
TX15n0007_p2883a09║，在能詮言對所詮義之或顯或密耳；義顯之言曰顯教，義密之言曰密教；顯教乃依佛
TX15n0007_p2883a10║之聲教以彰學理者，密教乃依佛之果德以軌觀行者；顯密之理，固相應一貫，無少差
TX15n0007_p2883a11║異也。如胎藏界之教理，以般若為依止，金剛界之教理，以唯識為依止，尤顯盡可見
TX15n0007_p2883a12║。如是由教理而進於行果，方為適當之程序。學密者茍不先明教理，儱儱侗侗，盲修
TX15n0007_p2884a01║瞎練，未見其可！至言行持，更無待言！茍不納諸正當軌律之中，而有相當行持之功
TX15n0007_p2884a02║，或自修之傳法資格未具，行儀未備，僭稱阿闍黎，妄傳兩部法，是密法未能獲益、
TX15n0007_p2884a03║未能中興、而己先已為佛教中罪人！如是而不蹈元代密教之故轍者，蓋亦難矣！今日
TX15n0007_p2884a04║本與蒙藏之密宗，殆已同昔年之紅教，末流之弊，在所不免！故中國應學宗喀巴以教
TX15n0007_p2884a05║理戒律為之軌範，建為中華之密宗；不應一概承受也。要之、欲密宗復興而無害有利
TX15n0007_p2884a06║者，當由有力比丘分子，以出家戒律為基礎，以性相教理為軌範，而後飽參日密及藏
TX15n0007_p2884a07║密，同化而成一種中密，實為當今唯一之急務，唯一之企圖。
TX15n0007_p2884a08║八　密宗寺當為一道區一寺之限制再言密宗當為一道區一寺之限制：我國民性
TX15n0007_p2884a09║，素尚儉樸，痛惡奢侈；歷觀我國禪、律淨諸宗之所以獨盛，亦不無原因矣。蓋禪、
TX15n0007_p2884a10║律諸宗，皆以澹泊簡單為尚，深契吾國國民性也。今者密宗之供設，非豐富恢宏則失
TX15n0007_p2884a11║敬，道場之設備，非妙麗莊嚴則不尊；茍準目下之情形，濫事傳授，將恐有失尊嚴之
TX15n0007_p2884a12║義！故密宗寺不患不多，而患其不莊嚴完備也。將來融教律建為中密之後，欲莊嚴完
TX15n0007_p2885a01║備而杜濫傳之弊，則密宗寺建設當有限制。限制當若何？當以每道區建一寺為最多限
TX15n0007_p2885a02║度，容減而不容再增。但每設一寺，道場務極閎麗，傳法必取嚴密，而後國民不興韓
TX15n0007_p2885a03║、歐之謗，國家可獲禳祈之益，密宗乃有與中華各宗協調興盛之希望，而大法前途之
TX15n0007_p2885a04║光明庶無限量也！（迦林記）（見海刊六卷八期）