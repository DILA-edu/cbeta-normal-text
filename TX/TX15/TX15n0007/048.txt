TX15n0007_p2889a01║論時事新報所謂經咒救國
TX15n0007_p2889a02║──二十一年作──
TX15n0007_p2889a03║經咒救國？
TX15n0007_p2889a04║世界新聞社云：中央委員戴傳賢、李濟琛，及在野名流朱慶瀾、孫洪伊諸氏，為國家
TX15n0007_p2889a05║多難，災患洊臻，發啟在北平雍和宮修建密教金光明道場，以祈息災弭亂，轉移劫運，現
TX15n0007_p2889a06║正在籌款進行中。茲錄其募捐啟如左：
TX15n0007_p2889a07║雍和宮者，中國唯一之密宗道場也。夫佛教有顯密之二部：顯為諸乘經律論，密為諸
TX15n0007_p2889a08║部陀羅尼。中國信佛教者逾三萬萬人，皆屬於顯宗之一部；其密宗之一部，奉行祗及蒙於
TX15n0007_p2889a09║藏，中土人士罕有學密之機，間或懷疑，興起異論。謬別之為喇嘛教，視猶一種神密端異
TX15n0007_p2889a10║，何數典而忘其祖也！考唐開元初年，印度密宗大師，善無畏首入中國，金剛智暨其弟子
TX15n0007_p2890a01║不空相繼偕來，皇帝禮為國師，一時設館譯經，開壇傳法，為密宗極盛時代。日本弘法大
TX15n0007_p2890a02║師，留學於不空大弟子惠果之門，受兩部灌頂及百餘部之密軌而歸，立教開宗，名師輩出
TX15n0007_p2890a03║，發揚光大，綿延千餘載，以至於今。一有內憂外患，日本皇室建設道場，修仁王護國諸
TX15n0007_p2890a04║法，以祈息災弭亂，歷代相承，奉為大典，其國運昌隆，有由來矣。返觀我國，則惠果以
TX15n0007_p2890a05║後無傳人，一經唐武宗之毀佛而密教摧，再經明太祖之禁開壇而密教絕。滿清奉黃教為國
TX15n0007_p2890a06║教，入主中國，藉宗教之力統一蒙藏，而雍和宮實為皇室道場。終清之世，年撥內帑鉅萬
TX15n0007_p2890a07║，供養喇嘛，莊嚴法事。康熙帝奉佛尤篤，在位之日，有三十九載，連書大有年，為前史
TX15n0007_p2890a08║所未有！惜真言教理，僅由喇嘛傳布，與各地叢林隔絕，顯密二途，遂若鴻溝之分界。清
TX15n0007_p2890a09║亡，而雍和宮道場乃得普及於平民，密宗有復興之勢，此希有難遭之機會也！夫眾生定業
TX15n0007_p2890a10║，不易消除，惟修密者，無不可轉之業，無不可滅之罪。大隨求陀羅尼經云：『由隨求威
TX15n0007_p2890a11║德，定業不要報』。又曰：『一切罪障定受業報，悉皆消滅』。民國三年，雍和宮白普仁
TX15n0007_p2890a12║尊者，於定中觀察本國有三十年大亂，以為非修密法，無以消弭，於是集資先後建立金光
TX15n0007_p2891a01║明道場，大悲道場，雖眾生業重，內爭不息，而地方未至糜爛，人民尚得安居，則定業之
TX15n0007_p2891a02║報已從輕滅。白尊者示寂後，變亂日益加劇，水災洊至，日寇侵凌。同人等怵於國難當前
TX15n0007_p2891a03║，生靈塗炭，擬竟白尊者之遺志，發起金光明道場，以祈轉移劫運，造福國家。且佛教為
TX15n0007_p2891a04║統一蒙藏之關鍵，而雍和宮則為其目標。最近班禪報告，謂外蒙布列特布部前歸俄領，今
TX15n0007_p2891a05║以種族宗教之故，亟思內附，請政府設法處置。夫蒙藏之不能同化於歐人者，信仰使然也
TX15n0007_p2891a06║。是故國民政府宜繼承勝朝策略，於本國唯一密法道場，不惟保護之且莊嚴之，以堅蒙藏
TX15n0007_p2891a07║歸附之心。往歲日僧吉井芳純於所刊曼陀羅小冊中，稱欲調查蒙藏密教，與東密互相發明
TX15n0007_p2891a08║，以期正統密教之復興於中國。日人之見，即使無憑藉宗教力以達其混一之志，然我自棄
TX15n0007_p2891a09║其責，強鄰將越俎而代庖之矣！是雍和宮道場，不特為消一時之災，并足以樹百年之大計
TX15n0007_p2891a10║。應請政府撥款提倡；各界人士救國救民具有同心，敬祈踴躍捐助，俾法會得以觀成，民
TX15n0007_p2891a11║國前途，實利賴之。謹啟。
TX15n0007_p2891a12║按此為轉錄時事新報所載之一字不渝者，以『經咒救國』為題而下加疑問符號，
TX15n0007_p2892a01║此誠不能不疑，而尤不能不開釋者也。
TX15n0007_p2892a02║中華堯、舜、禹、湯、文、武、以來之歷朝主國者，皆隆重於敬天祀神之禮儀廟
TX15n0007_p2892a03║貌；而漢以來則兼崇道教天神及佛教之密壇神咒：元、明、清三朝於佛之密咒尤極崇
TX15n0007_p2892a04║重；而海東西各國遇國家大事，或耶、或回、或梵等等，亦無不向其所崇奉之超人神
TX15n0007_p2892a05║界，以申祈禱而致感通：夫此其果盡出於愚迷之情也哉！其果僅為誣惑編氓之權術也
TX15n0007_p2892a06║哉！蓋為吾人見聞所不及之界，誠尚有種種優於人或劣於人之有情類在。器世間有共
TX15n0007_p2892a07║依關係，而與人類潛意識下之精神，交遍涉入，能握其相通之樞紐，……例祭供符咒
TX15n0007_p2892a08║之術……可生靈感之奇蹟。但其靈神感通力，純雜高下不一，能覺悟超出而攝成系統
TX15n0007_p2892a09║為用者，則為佛之密咒，其他則不免偏霸之弊！故捐啟中謂日本因此國運昌隆，以及
TX15n0007_p2892a10║康熙奉之尤篤，連享大有之年，洵實事而非誕言。然世界以無量因緣成，而國家社會
TX15n0007_p2892a11║之隆污興替，亦非少因少緣之所致，如執此而謂其餘一切武備文事農工商醫皆可廢，
TX15n0007_p2892a12║誠足等於孝經禦寇而僨國！若能並營兼顧，以此為人與非人通致祥和欣慰民感之一術
TX15n0007_p2893a01║，其功用最少當可不下於制一機艦，設一劇場也。然佛之正法，則端在明一切事物皆
TX15n0007_p2893a02║眾緣成而唯識現，當自心改造善行，修致良果，互為增上以莊嚴國世；如偏重於密咒
TX15n0007_p2893a03║，斯又非佛密之本真矣。
TX15n0007_p2893a04║將佛教分為顯密，乃出於密咒盛行後之傳說，非整個佛教真有此分部也。蓋猶漢
TX15n0007_p2893a05║地禪宗盛行後，大別為宗下、教下之二耳。『夫佛教有顯密之二部，顯為諸經律論，
TX15n0007_p2893a06║密為諸部陀羅尼。中國信佛教共逾三萬萬人，皆屬於顯宗之一部，其密宗之一部，奉
TX15n0007_p2893a07║行祗及於蒙藏，中土人士罕有學密之機，間或懷疑興起異論，謬別之為喇嘛教，視猶
TX15n0007_p2893a08║一種神密異端，何數典而忘祖也』。作此說者，為稍知東密──日人稱東大寺密曰東
TX15n0007_p2893a09║密，以別台密；今華人概稱日本之密宗曰東密，已屬錯誤──藏密者之言，而未深知
TX15n0007_p2893a10║藏地、漢地佛教之全景，及由印度而世界之佛教真史也。
TX15n0007_p2893a11║西藏為密宗盛行之地，此誠為無疑之事實；然漢人概指蒙藏佛教為喇嘛教，以其
TX15n0007_p2893a12║寺制僧儀之異，非以其為密宗之故也。西藏之喇嘛，有紅、黃、白三部：白部專重戒
TX15n0007_p2894a01║行教觀，黃部兼重戒律教理而宗歸密咒，紅部乃專重咒術。此外有非佛教之黑衣部，
TX15n0007_p2894a02║間與紅黃部咒術相角，故謂西藏之喇嘛皆屬密宗亦誤。而漢地在唐武宗後，密宗之傳
TX15n0007_p2894a03║統中斷，元、明、清僅行藏密於朝廷間，不普及於國民，亦為事實。然明代別僧寺為
TX15n0007_p2894a04║禪、講、律、淨、教、之五種，其中教寺即密宗僧寺。特密宗唐季以後，流為市井歌
TX15n0007_p2894a05║唄，不為人重耳。但宋、元、明、清來，為禪、講、律、淨、各宗引為助行，固愈趣
TX15n0007_p2894a06║愈盛而未衰也。放燄口、施食及水陸儀軌等，為各宗皆習行，人所共知；他若禪林之
TX15n0007_p2894a07║早晚課誦及各祈禱，律宗之沙彌五十三咒，淨土之往生咒，天台之大悲懺，華嚴之顯
TX15n0007_p2894a08║密圓通等，何莫非密咒之兼行歟！故言漢土佛教有顯而無密，亦有誤也。蓋漢與蒙藏
TX15n0007_p2894a09║佛教之別，乃因寺制、僧儀、民性、土風、語言、文化、種種關係而有異，非第以顯
TX15n0007_p2894a10║密而異也。
TX15n0007_p2894a11║大毗盧遮那成佛經、金剛頂經、蘇悉地經等，亦經也。夫律非第止持之戒條，而
TX15n0007_p2894a12║兼攝一切範型三業之作法，故密宗諸部儀軌，亦作持之律耳。至於龍樹、空海、發思
TX15n0007_p2895a01║巴、宗喀巴、諸論師之為論，更不待語，則除諸乘經律論外，何處更有密宗？陀羅尼
TX15n0007_p2895a02║此譯總持，約分四類：法陀羅尼，能詮教法之一文一名一句，總持一切文名句也。義
TX15n0007_p2895a03║陀羅尼，所詮義理之一自性一差別，總持一切自性差別也。忍陀羅尼──忍、即勝解
TX15n0007_p2895a04║，或定慧──，勝慧相應三摩地中各各三摩地，總持一切三摩地也。咒陀羅尼，乃為
TX15n0007_p2895a05║密宗諸密咒。大抵以報通、定通、聖通、為依，禱辭、誓辭、願辭、為體，而渴求、
TX15n0007_p2895a06║誠感、通應、為用。咒為陀羅尼一種，而諸經律論亦即為法義陀羅尼；是則除諸陀羅
TX15n0007_p2895a07║尼，亦更無經律論；故顯為諸乘經律論，密為諸部陀羅尼，言亦欠當！而自西藏、日
TX15n0007_p2895a08║本密宗盛行後，將諸密咒儀軌，甚或以及其經論，在三藏外別編成一藏，猶中國之禪
TX15n0007_p2895a09║宗語錄另成一文體，於是有顯部、密部甚至顯教、密教之分，亦猶中國在禪宗獨盛下
TX15n0007_p2895a10║，曾別為宗乘、教乘。若能不為宗見之所囿，經歸經，論歸論，儀軌歸律，其無可屬
TX15n0007_p2895a11║者歸雜藏，將大藏重編訂之，乃能會佛教之通耳！
TX15n0007_p2895a12║佛教於印度，在釋尊寂後未逮二千年而滅，其於印度大抵經五百年而一變：初五
TX15n0007_p2896a01║百年為小彰大隱、大附小行之時代，其所傳者，今可於錫蘭及錫蘭系之緬甸、暹羅等
TX15n0007_p2896a02║見之。次五百年──佛寂六七百年起──為大興小伏、小附大行之時代，其所傳者，
TX15n0007_p2896a03║今可於中華及中華系之朝鮮、日本等見之。次五百年──佛寂千一二百年起──為密
TX15n0007_p2896a04║盛顯衰、顯附密行之時代，其所傳者，今可於西藏及西藏系之蒙古、尼泊爾等見之；
TX15n0007_p2896a05║唐開元後以至宋初之由印度來華傳譯者，亦可見之。密咒盛行後，印度佛教即入被混
TX15n0007_p2896a06║併於婆羅門以至被滅於回教之時代，是為印度三期佛教與亞洲三系佛教之關係。歷此
TX15n0007_p2896a07║三期三系，而密咒在佛教中演成四個階段：初期蓋純以釋尊應化之人間及在人間建立
TX15n0007_p2896a08║之出世三乘聖法為主，故密咒之地位極低，僅視為召役非人之小術耳。今緬、暹僧亦
TX15n0007_p2896a09║間行咒蛇、咒鱷魚諸術，即可證也。第二期則以菩薩應化人天諸趣，而在人天諸趣中
TX15n0007_p2896a10║建立之大乘佛法為主──例法華、華嚴、大集、寶積諸部──，故密咒之地位漸高，
TX15n0007_p2896a11║已居於護法神、護法菩薩之地位矣；大孔雀經等皆可見之。第三期則密咒已發展到奪
TX15n0007_p2896a12║居佛教之主位，故成龍智、善無畏、蓮華生、金剛智、一行、不空、惠果、空海等，
TX15n0007_p2897a01║以法身佛為本位之密宗。蓋密宗到此乃成宗或成部也。然在印度、西藏密部獨行後，
TX15n0007_p2897a02║更有第四期發展階段，蓋諸密咒原以應化非人的天龍八部之佛教為主，而八部中尤以
TX15n0007_p2897a03║藥叉──夜叉眾即執金剛眾，見一行大日經疏──部為主，依此密咒部之特要部而發
TX15n0007_p2897a04║展，佛亦成為夜叉部之佛，最高之佛皆為執金剛部之夜叉身矣。此第四級密部及先修
TX15n0007_p2897a05║上師法，為今藏密之特點。宋天息災等雖有譯來中國者，以其時中國已為禪宗盛行之
TX15n0007_p2897a06║地，不獲傳行；而日本所傳唐代之密，則由印度其時猶未發展到此第四階段，故亦無
TX15n0007_p2897a07║此也。印度之修長壽、修五通者，大抵皆修藥叉法。而中國道教之丹鼎符籙諸術，亦
TX15n0007_p2897a08║夜叉法之流耳。知密咒乃八部眾或夜叉眾為本位之佛教，則知其僅可為人間佛教之助
TX15n0007_p2897a09║行也。
TX15n0007_p2897a10║密宗發展之極，可收服攝編各地原有之神，咸歸密部；印度以無力盡收編婆羅門
TX15n0007_p2897a11║及通俗諸神而衰滅，西藏以能征服頗母教諸神盡攝編之，故獨發展。中國未能收服諸
TX15n0007_p2897a12║道教神及編攝諸通俗神，故密宗不昌；東密亦未能盡收編其國神，故其神道足抗行仍
TX15n0007_p2898a01║盛。然將舊神通俗神收編極成統一，則易流於俗情而昧失真諦！故同時非將建在人間
TX15n0007_p2898a02║之三乘聖法與建在人天之大乘佛菩薩法，高豎起來不可！西藏若非改革成黃密，則紅
TX15n0007_p2898a03║密殆將俗化無存矣。故西藏以密宗為較完，而猶以建設在五乘共教、三乘共教、大乘
TX15n0007_p2898a04║不共教上之黃密為最善。蓋密宗諸咒大抵為大悲下攝有情之方便，設非以大智上求菩
TX15n0007_p2898a05║提為真本，失智悲而縱貪瞋，種種利生方便，將被盜為害世工具，諸佛子可不慎哉！
TX15n0007_p2898a06║可不慎哉！
TX15n0007_p2898a07║密宗為大悲下隨之發展，而禪宗為大智上凌之發展，其發展亦有四個階段：其第
TX15n0007_p2898a08║一階段，在印度僅隱附於一代一代傳持法藏之師耳，若存若亡，達摩菩提來華後，始
TX15n0007_p2898a09║嶄然露頭角。然從達摩至弘忍、神秀，猶託楞伽、金剛為大乘禪耳，是為第二階段。
TX15n0007_p2898a10║南宗慧能則猶密宗之龍智，由之始建禪宗獨立之國基，而神會、道一、希遷、百丈、
TX15n0007_p2898a11║繼之，即心即佛，正居佛位，猶蓮華生、善無畏、金剛智、一行、不空、惠果、空海
TX15n0007_p2898a12║、之建密宗也，是為第三階段。再進而為五家宗派，以棒喝機鋒參勘為事，乃離經律
TX15n0007_p2899a01║論別成一格，超佛越祖，各逞奇特，是第四階段。宋明理學效之，至明末狂禪滿街，
TX15n0007_p2899a02║識者扶之以教觀律淨，已頹然末流矣！惜宋初未有能為五乘共教、三乘共教、大乘不
TX15n0007_p2899a03║共教、以至禪宗之系統建立者，致歉然有遜黃密。至今後、則律、禪、淨、密、皆將
TX15n0007_p2899a04║融攝為行法，而為教理行果之世界佛教開建乎！（見海刊十三卷九期）