TX15n0007_p2914a01║鬥諍堅固中略論時輪金剛法會
TX15n0007_p2914a02║──二十三年四月作于寧波延慶寺──
TX15n0007_p2914a03║中華民國朝野名德緇素碩彥，于二十三年四月日，公請班禪護國廣慧大師蒞杭州
TX15n0007_p2914a04║靈隱寺修建『時輪金剛法會』。時輪金剛，乃西藏黃衣派密宗無上瑜伽五大金剛之一
TX15n0007_p2914a05║；而班禪大師則黃衣派之宗主也。法會諸公將出會刊以宣揚妙義，徵及芻蕘，時值太
TX15n0007_p2914a06║虛講法華于四明延慶寺，爰就密宗與法華略言其要：
TX15n0007_p2914a07║佛一切教法，莫不建立在佛果智證境上，所謂自覺聖智境界，所謂法界清淨等流
TX15n0007_p2914a08║，皆是斯義。法華云：『本從無數佛，具足行諸道。甚深微妙法，難見難可了！於無
TX15n0007_p2914a09║量億劫，行此諸道已，道場得成果，我已悉知見。如是大果報，種種性相義，我及十
TX15n0007_p2914a10║方佛，乃能知是事。是法不可示，言辭相寂滅，諸餘眾生類，無有能得解，除諸菩薩
TX15n0007_p2915a01║眾，信力堅固者！』更明示佛果自證之法，除信力堅固之菩薩無能得解，而地湧出之上
TX15n0007_p2915a02║行等，乃至為彌勒之所不識，極明從佛果所起之行雖等覺亦不能測，其顯示唯是可以
TX15n0007_p2915a03║信力接受之佛果法者為何如耶？藉是以觀密宗之經咒儀軌，皆為佛地自受用法樂之事
TX15n0007_p2915a04║，皆為如來果分不可說之說，亦安足奇怪耶？且融以法華之意，直可謂凡為佛所施設
TX15n0007_p2915a05║之法，無一非『佛果分』之妙法；特以眾生自迷自蔽，致成佛所獨得之祕密及成眾生
TX15n0007_p2915a06║皆不可思議之祕密耳。
TX15n0007_p2915a07║世人有習聲聞乘三藏而斥菩薩藏非佛法者，亦有於菩薩藏中執法相唯識、執華嚴
TX15n0007_p2915a08║、乃至執法華、而斥密宗非佛法者，覈其所據理由，則大抵近於世俗所云歷史考證方
TX15n0007_p2915a09║法，就釋尊應現人間之一期事跡為繩檢耳！如必局此為言，則無菩薩乘，且無聲聞乘
TX15n0007_p2915a10║所從出之佛陀，又安有聲聞乘法耶？設以密宗之時輪經等傳自所謂香拔拉國，或南天
TX15n0007_p2915a11║鐵塔，以其無史實可稽而斥之，則深密、瑜伽於釋尊寂後九百年間，彌勒由兜率降中
TX15n0007_p2915a12║印土而說出，亦非可例以平常之人事者；華嚴之出自龍宮，法華之分坐多寶塔中，更
TX15n0007_p2916a01║無人世事實可徵；故執之以難密宗者，自教先無以成立。若悟皆出於常情莫測之佛果
TX15n0007_p2916a02║不思議法，則聲聞乘固洪源有自，而香國、龍宮亦通達無礙。如不承認不可思議之佛
TX15n0007_p2916a03║果，及假智詮所不能到之諸法離言自性，而必以人事為準，比量為斷，則雖流轉五趣
TX15n0007_p2916a04║之世間因果，亦無以證成安立！何況三乘出世行果？何況唯佛與佛乃能究竟之諸法實
TX15n0007_p2916a05║相耶？
TX15n0007_p2916a06║然亦有於一佛果妙法，死判顯、密，謂唯上師口傳咒印壇儀為祕奧之密法，而其
TX15n0007_p2916a07║餘若法華經等皆為淺露之顯法，則亦為偏執之見。且如法華法師功德品所明，受持、
TX15n0007_p2916a08║讀誦、解說、書寫法華經者，父母所生肉眼見大千世界，肉耳、肉鼻、聞三千世界聲
TX15n0007_p2916a09║、香，肉舌變美味而能為天龍等音說法，肉身中影現三界諸趣依正形像，其為即身加
TX15n0007_p2916a10║持成佛，顯得成佛，不已充分表現耶？時輪金剛法，亦自為諸佛大巧方便之一妙法，
TX15n0007_p2916a11║時節因緣，當機者勝；普願見聞隨喜信受奉行，則善心齊法，災劫潛消，一沾法音，
TX15n0007_p2916a12║俱成佛種矣！（見海刊十五卷五期）