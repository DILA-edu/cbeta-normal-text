TX15n0007_p2917a01║龍猛受南天鐵塔金剛薩埵灌頂為密宗開祖之推論
TX15n0007_p2917a02║密法由龍猛菩薩從南天竺鐵塔傳出，與華嚴之由彼自龍宮誦出，同為佛史上相傳
TX15n0007_p2917a03║之一不思議事。但龍宮雖莫可稽考，而所謂南天鐵塔，則依日本栂尾祥雲教
TX15n0007_p2917a04║授之理趣經研究，已可推測而知。
TX15n0007_p2917a05║摩訶僧祇律第三十三云：『有舍利者名塔，無舍利者名支提』。初塔與支提──
TX15n0007_p2917a06║制底──雖有區別，後分舍利為身骨與法身之二；而以『諸法從緣起，如來說是因；
TX15n0007_p2917a07║彼法因緣盡，是大沙門說』一偈，以當『法身舍利』之稱。於是書有此一偈在中之制
TX15n0007_p2917a08║底，亦名為法身塔，而塔與制底遂無區別。久之、尼泊爾等處將法身塔之一偈，縮改
TX15n0007_p2917a09║為：『諸法從緣起，如來即是因』二句。由是進一步而變成為本初佛制底，亦稱法界
TX15n0007_p2918a01║曼荼羅，或法界宮；而所謂本初佛者，即指法界，或諸法緣起空性之法性，亦稱法身
TX15n0007_p2918a02║。在華嚴以普賢象徵之，而在以龍猛為開祖之真言祕密金剛法，則以金剛薩埵為本初
TX15n0007_p2918a03║佛。金剛薩埵即普賢，而本初佛亦猶起信論所云之本覺。金剛頂瑜伽大教王經說釋迦
TX15n0007_p2918a04║將成佛時，得普賢之咒印乃成佛者，亦為以釋迦表始覺，普賢表本覺，始本合一乃成
TX15n0007_p2918a05║佛也。而龍猛之開南天竺法身塔，受金剛薩埵之灌頂，亦即始覺乍證本覺，登初歡喜
TX15n0007_p2918a06║地象徵。
TX15n0007_p2918a07║按西藏所傳時輪金剛法，在一千一二百年前初傳於中印度那爛陀寺，此為金剛法
TX15n0007_p2918a08║之最高層。相傳有豈魯者，初傳於那爛陀時，當張一文於門云：
TX15n0007_p2918a09║不知本初佛者，不知時輪教；不知時輪教者，不知正說標幟；不知正說標
TX15n0007_p2918a10║幟者，不知持金剛──應即藏音多傑兌，譯金剛持──之智身；不知持金剛之
TX15n0007_p2918a11║智身者，不知真言法。彼一切不知真言法者，實為遠離世尊持金剛道之迷者，
TX15n0007_p2918a12║是故於此最上之本初佛，真實諸師不可不教之，而欲得解脫之真實弟子，不可
TX15n0007_p2919a01║不聽之。
TX15n0007_p2919a02║觀此、可知此為本初佛宣傳之始，而時輪所傳香拔拉國境，或以為中央亞細亞，
TX15n0007_p2919a03║或以為北印度之烏仗那國；然據近人所考，則為東印度邊之一國。但釋尊說此法之處
TX15n0007_p2919a04║，則在南印度之制底中。如時輪根本儀軌云：
TX15n0007_p2919a05║『於靈鷲大峰為諸菩薩說無上大乘之般若波羅密道；次於春月中日在，大
TX15n0007_p2919a06║制底法界曼荼羅會中，說妙最勝第一之儀軌』。
TX15n0007_p2919a07║此儀軌之根本釋，則謂此大制底，即南印度馱那羯礫迦國、阿馬拉瓦欺塔。茲所
TX15n0007_p2919a08║謂阿馬拉瓦欺塔，即法身塔，亦即所謂法界曼荼羅。普賢金剛薩埵之本初佛，猶云本
TX15n0007_p2919a09║覺法身佛，象徵此法身佛所住處曰法身塔，或法界曼荼羅，故謂時輪法說於此塔中，
TX15n0007_p2919a10║亦依龍猛登初歡喜地而證本覺法身於此塔中所流出；其受金剛薩埵灌頂者，即證本覺
TX15n0007_p2919a11║法身之謂。由此西藏無上瑜伽之五大金剛法，同出龍猛鐵塔所傳，亦可推知矣。
TX15n0007_p2919a12║本覺法身表以金剛者，取其不生滅常恆堅固之義。但本覺本不覺，其實乃為理即
TX15n0007_p2920a01║佛之一切有情，故云金剛薩埵，亦猶云法身有情。法身既亦為一切凡夫有情法之流轉
TX15n0007_p2920a02║真如、邪行真如，則貪、瞋、癡、慢任何一法，皆即是金剛法身，而婆羅門等教之行
TX15n0007_p2920a03║法與民間流俗所信仰諸神之崇拜儀式，極至於女性崇拜之男女婬欲事，亦皆可賦此新
TX15n0007_p2920a04║內容之意義，以示法身金剛與般若佛母如如相應，俾即於世間法而通達佛法。平常依
TX15n0007_p2920a05║維摩詰方便為父、智慧為母之解釋，則普賢行與文殊智之和合也。惟在本初佛之金剛
TX15n0007_p2920a06║法，則當以本覺金剛與始覺佛母之合一為義，本始合一曰佛，故以金剛佛母相合一為
TX15n0007_p2920a07║佛，此誠為行於非道而通達佛道之極致。然末流專標揭此一儀以為無上，則猶禪宗末
TX15n0007_p2920a08║流之專以機鋒棒喝為最勝，殆忘其本旨歟！
TX15n0007_p2920a09║法身塔即法界曼荼羅，雖謂因龍猛大士依法身塔之象徵，悟證法身，遂為創真言
TX15n0007_p2920a10║祕密金剛法之開祖，亦無不可。聞釋迦佛教思修所生般若為始覺，受本初佛金剛薩埵
TX15n0007_p2920a11║灌頂為始覺契證本覺，此為真言法之根本義。至諸咒印形儀，則固多隨時隨處收編世
TX15n0007_p2920a12║間所流行者而不足深究也。（見海刊十六卷二期）