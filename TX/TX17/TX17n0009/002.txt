TX17n0009_p0186a01║志行自述
TX17n0009_p0186a02║——十三年春作——
TX17n0009_p0186a03║比年來藉國中學佛士夫之力，余於佛教所期興革之事，直接間接，舉辦不一。然
TX17n0009_p0186a04║余志行之所在，將奉之以盡此一報身而為長劫修菩薩道之資糧者，恐尚有未喻。茲值
TX17n0009_p0186a05║海潮音第五年發刊之始，特為拈出，供海眾之論究焉。昔仲尼志在春秋，行在孝經；
TX17n0009_p0186a06║余則：「志在整興佛教僧（住持僧）會（正信會），行在瑜伽菩薩戒本」，斯志斯行
TX17n0009_p0186a07║，余蓋決定於民四之冬，而迄今持之弗渝者也。試分述於下：
TX17n0009_p0186a08║云志在整興佛教僧會者，除散見各條議之外，關住持僧之項，大備於整理僧伽制
TX17n0009_p0186a09║度論。而此論於佛教正信會之項，亦略曾兼舉及之，茲表錄概要於下，其詳則尋之原
TX17n0009_p0186a10║論可也。
TX17n0009_p0187a01║甲　教所表
TX17n0009_p0187a02║一　縣區列表
TX17n0009_p0187a03║二　道區列表
TX17n0009_p0187a04║三　省區列表
TX17n0009_p0187a05║四　國舊部區列表
TX17n0009_p0187a06║乙　教團表
TX17n0009_p0187a07║丙　教所與教團關係表
TX17n0009_p0187a08║丁　中國本部住持僧表
TX17n0009_p0187a09║一　族類支配表
TX17n0009_p0187a10║二　處所支配表
TX17n0009_p0187a11║
TX17n0009_p0187a12║云行在瑜伽菩薩戒本者，佛法攝於教理行果，其要唯在於行；以信教解理，功在
TX17n0009_p0187a13║能策令起行，如信解而不行，則教理胥等於無用。果、則行滿之所成就，不行、或行
TX17n0009_p0188a01║而未滿，果不能成，果之既成，則任運更無所為。故有力且必要者，唯在行也。行無
TX17n0009_p0188a02║數量，攝之為十度，又攝之為三學；嚴核之、則唯在乎戒學而已矣。何者為戒？惡止
TX17n0009_p0188a03║善作曰戒。夫惡無不止，則雜染無不離矣；善無不作，則清淨無不成矣。雜染無不離
TX17n0009_p0188a04║，清淨無不成，非如來之無上菩提耶？而戒獨能達之，故曰唯在乎戒也。彼定與慧，
TX17n0009_p0188a05║則戒之輔成者耳，非真是與戒鼎立而三者。故定者、令有凝固之力而止而作者也；慧
TX17n0009_p0188a06║者、令有決斷之力而止而作者也；非戒之止之作，則雖有定慧之力，猶不得其用焉。
TX17n0009_p0188a07║知法在行，知行在戒，而戒又必以菩薩戒為歸。以菩薩之戒三聚：一、攝律儀，
TX17n0009_p0188a08║重在止惡，多與聲聞共；二、攝善法，在集自善，少與聲聞共；三、饒益有情，專以
TX17n0009_p0188a09║捨己利他為事，乃與聲聞不共。菩薩之入俗，佛陀之應世，皆以能捨己利他耳；故饒
TX17n0009_p0188a10║益有情之戒聚，實為菩薩戒殊勝殊勝之點。梵網、瓔珞諸本，戒相之詳略有殊，其高
TX17n0009_p0188a11║者或非初心堪任，而復偏於攝律儀、攝善法之共戒。舊譯之彌勒戒本，亦猶有訛略；
TX17n0009_p0188a12║唯奘譯瑜伽師地論百卷中所錄出之菩薩戒本，乃真為菩薩繁興二利、廣修萬行之大標
TX17n0009_p0189a01║準——此瑜伽菩薩戒本、近亦有單行者。余集慈氏三要合刊：一、瑜伽真實品以明境
TX17n0009_p0189a02║，二、瑜伽菩薩戒本以軌行，三、彌勒上生經以期果——，而一一事分別應作不應作
TX17n0009_p0189a03║，又初心菩薩之切於日行者也。竊冀吾儕初行菩薩，皆熟讀深思其義，躬踐而力行焉
TX17n0009_p0189a04║！故曰行在瑜伽菩薩戒本。
TX17n0009_p0189a05║今略舉此戒本中殊勝精神所在之數條為證，亦可以知其概矣。
TX17n0009_p0189a06║一者、梵網等十重戒，第一不殺生至第六不說四眾過，皆攝律儀之共戒，而菩薩
TX17n0009_p0189a07║戒本、則唯取其不共之後四為四重戒，名四他勝處法：一、貪名利而自讚毀他戒，二
TX17n0009_p0189a08║、慳財法而不行捨施戒，三、結忿怨而損惱他人戒，四、著邪見而謗真樂似戒，則唯
TX17n0009_p0189a09║大乘不共之戒。云他勝處、即波羅夷，以菩薩安住菩薩之淨戒律儀為自勝處，犯此四
TX17n0009_p0189a10║法，則捨菩薩所安住之自勝處，而墮於非菩薩之他——天、人、魔、梵、聲聞——勝
TX17n0009_p0189a11║處，為非菩薩之他法所制勝，故即喪失菩薩之身命也。
TX17n0009_p0189a12║二者、即前四他勝處，亦於上品纏犯、乃失菩薩淨戒。即失菩薩淨戒，於現法中
TX17n0009_p0190a01║亦堪更受，此亦全不同聲聞律儀者。
TX17n0009_p0190a02║三者、其惡作所攝中，若第一不禮拜供養，第二不尊敬耆德，乃至於諸有情所應
TX17n0009_p0190a03║作事不為助伴等，皆積極令作善而非止惡。
TX17n0009_p0190a04║四者、若第三、第四、不受信施；第五不為說法；第六捨暴惡有情不為教化；第
TX17n0009_p0190a05║七應與聲聞共學將護他之禁戒；第八不應與聲聞共學少事少業少希望住戒，而當如法
TX17n0009_p0190a06║多事多業多希望求行；第九乃至十六，於殺盜淫身三及妄語等口四之性罪少分現行，
TX17n0009_p0190a07║兼及廢黜暴惡之增上位——帝王宰官——等，則湯武吊伐，周孔刑政，乃至今之政治
TX17n0009_p0190a08║階級等革命，其至當合情理處，亦無不包括在中矣。二十之不自雪謗及去招謗之故，
TX17n0009_p0190a09║二十一之應打罵者不打罵，以至不安慰他人之愁惱等，皆純乎饒益有情之行，而以不
TX17n0009_p0190a10║如是行為犯戒者也。
TX17n0009_p0190a11║必能踐行此菩薩戒，乃足以整興佛教之僧會。必整興佛教之僧會，此菩薩戒之精
TX17n0009_p0190a12║神乃實現。吾之志行如是，如有同志同行者，則何樂如之！（見海刊五卷一期）