TX17n0009_p0195a01║僧制今論
TX17n0009_p0195a02║——十六年作——
TX17n0009_p0195a03║民國四年，予按照當時國勢，曾作整理僧伽制度論，一再出版，流通海內，頗為
TX17n0009_p0195a04║時彥推許。而一般論者，以為時機成熟，今有施行可能。然夷考現在社會情狀，則又
TX17n0009_p0195a05║有當改更者，試論列之：
TX17n0009_p0195a06║一、前者作僧依品，定僧數為八十萬人，此準乾隆時僧產所養之僧眾以言耳。一
TX17n0009_p0195a07║損失於長髮之劫，再毀奪於新政之變，及入民國以來受政治軍事與其他種種摧殘；加
TX17n0009_p0195a08║以嘉、道而後，僧伽不振，日益式微；茲所存者，至多不過二十萬人（蒙藏喇嘛在外
TX17n0009_p0195a09║）。除去尼僧二萬，二十二行省每省平均僅八千餘人，且其產不足以養之，泰半藉應
TX17n0009_p0195a10║赴經懺以餬口。然新疆、甘肅、廣西殆無漢族僧；奉天、吉林、黑龍江、貴州、山東
TX17n0009_p0196a01║，每省不盈千；雲南、廣東亦只千餘；河南、陜西、湖北、江西、安徽、福建、直隸
TX17n0009_p0196a02║、山西，不及八千；唯浙江、江蘇、湖南、四川，每省有二三萬人耳。今以之分為五
TX17n0009_p0196a03║大區：（一）直隸、山西、河南、陜西、山東、東三省、甘肅、新疆區，（二）川、
TX17n0009_p0196a04║滇、黔、桂區，（三）湘、鄂、贛區，（四）浙、閩、粵區，（五）蘇、皖區，每區
TX17n0009_p0196a05║可三萬六千人而已。
TX17n0009_p0196a06║二、前論分僧眾、信眾而專僧眾，且僧眾專在學行眾。但今佛化重心漸移信眾，
TX17n0009_p0196a07║而時代趨勢又側重生計，僧眾亦不能不為生利分子以謀自立於社會，則不能不將佛化
TX17n0009_p0196a08║眾析為七眾如左：
TX17n0009_p0196a09║　　　　　　　　　┌長老眾………學行服務三十年以上者
TX17n0009_p0196a10║　　　　　　　　　│學行眾………求學比丘及宏法菩薩
TX17n0009_p0196a11║　　　　　　┌僧眾┤服務眾………出家從事農工商者
TX17n0009_p0196a12║　　　　　　│　　└尼　眾………剃度修行之女眾
TX17n0009_p0197a01║　　　　佛化┤　　┌皈戒眾………皈戒修行之男子
TX17n0009_p0197a02║　　　　　　└信眾┤研究眾………研究佛學之人士
TX17n0009_p0197a03║　　　　　　　　　└女　眾………在家修學之婦女
TX17n0009_p0197a04║佛之律儀本分七眾，然是依男女性別及所受持律儀以區分者。今此七眾則依男女
TX17n0009_p0197a05║性及所行而別。研究眾及女眾一分，可攝未入七眾律儀而研究學理上之士女。其入七
TX17n0009_p0197a06║眾律儀者雖仍持七眾律儀；然依此七眾，一者、可廣攝學理之研究者，二者、可別開
TX17n0009_p0197a07║僧眾中之從事資生事業者。此依今此佛化眾情狀及適應現社會，不得不然也。大僧十
TX17n0009_p0197a08║八萬中，約計長老三萬人，學行眾五萬人，服務眾十萬人；而以學行眾為佛化眾之中
TX17n0009_p0197a09║堅，所當以全力培植及供給者也。學行眾中，約計一萬為預學眾，六千為正學眾，七
TX17n0009_p0197a10║千餘人為參學眾，二萬六千餘眾為行化眾。正學、參學眾為求學比丘；行化眾為宏法
TX17n0009_p0197a11║菩薩。
TX17n0009_p0197a12║三、依上原則，于國都設佛法僧園，一省或合數省設持教院，一縣或合數縣設行
TX17n0009_p0198a01║教院及設支提、梵剎，可如原論所云。但宣教院祇一行化僧而佐以服務僧信眾，行教
TX17n0009_p0198a02║院、持教院、支提、梵剎之僧，亦減四分之三；其組織亦變更為委員制而已。小學、
TX17n0009_p0198a03║中學等普通教育，及仁嬰苑、慈兒苑、施醫苑等慈善事業，當聯合僧眾、信眾以辦之
TX17n0009_p0198a04║，僧眾視力以舉行耳。僧眾之所要者：一曰、預科大學——授戒律寺——傳授律儀及
TX17n0009_p0198a05║授以普通之佛學，以容納有中學畢業程度——（十九至二十歲）——而初出家之一萬
TX17n0009_p0198a06║學行眾。五區每區一所或二三所，每所八九百人至二千五百人，二年畢業。高材者授
TX17n0009_p0198a07║以比丘戒選入專宗大學；平庸者授以沙彌菩薩戒，入服務眾。二曰專宗大學——（即
TX17n0009_p0198a08║各宗寺）——除中央區為佛法僧園外，其餘四區，每區二所或四所至八所，每所三四
TX17n0009_p0198a09║百人、六七百人以至千三百人。及佛法僧園二千六百人，共容納正學四年、參學六年
TX17n0009_p0198a10║之萬三千餘求學比丘。正學畢業當學士位，參學畢業當博士位；連預科十二年之二萬
TX17n0009_p0198a11║三千餘眾，為立身於學生地位者。三、參學畢業受比丘菩薩戒，進為行化眾之宏法菩
TX17n0009_p0198a12║薩，或辦佛法僧園以至宣教院、支提之法務，或辦預科、專宗及佛法僧園之教育，或
TX17n0009_p0199a01║辦中小教育及慈善等。此有二萬六千餘眾，為立身於教育、行政者。四、沙彌菩薩之
TX17n0009_p0199a02║服務眾，半作半修服學農工商業，經二十年——（若農寺、工寺、商寺等）——，受
TX17n0009_p0199a03║比丘菩薩戒，得服務支提及為農、工、商之寺主——（四十以上）——以裕資生事業
TX17n0009_p0199a04║。此十萬人，為立身於農、工、商者。五、專修出世之長老眾，此為學行或服務三十
TX17n0009_p0199a05║年之後，端受供養以養老退隱、息機自修者。既曾對於社會勞心勞力經三十年，則受
TX17n0009_p0199a06║社會供養，應無所愧。
TX17n0009_p0199a07║四、現有各寺院庵堂及其產業，除充佛法僧園、持教院、行教院、宣教院、支提
TX17n0009_p0199a08║、梵剎、仁嬰苑、慈兒苑、施醫苑、預科大學、專宗大學、阿蘭若——（即養老堂）
TX17n0009_p0199a09║——之外；其餘悉就地宜，作農修場、工修場、商修場，半作半修，為服務眾之服務
TX17n0009_p0199a10║場。支提附設工場、商場，梵剎亦設工場。工、商皆以佛化用品及不違佛化者為限。
TX17n0009_p0199a11║此僧制之改設，要之令僧眾於士、農、工、商各有一立身之地位，勿為世人詬病
TX17n0009_p0199a12║，且又能以佛法修己化人而己。當世賢者，願進教之！（見海刊八卷第四、五期合刊）