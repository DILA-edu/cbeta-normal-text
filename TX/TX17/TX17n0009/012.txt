TX17n0009_p0347a01║修改管理寺廟條例意見書
TX17n0009_p0347a02║——十年秋冬作——
TX17n0009_p0347a03║查第一條所列各款，為本條例全體之大綱，故其分類法，應按各寺廟之性質
TX17n0009_p0347a04║，詳加區別，以為管理之標準。蓋性質不同，則管理方法必不能一致，若概以一
TX17n0009_p0347a05║例觀之，反使習慣上各種寺廟性質混淆，大失管理之本意。如原第一條第七款所
TX17n0009_p0347a06║列各項神廟，雖為僧道住守，然其性質多不應為宗教之所有，乃亦與前六款平列
TX17n0009_p0347a07║而不略加區別，使宗教與非宗教無所遵依。而第一至第六各款所稱選賢、傳賢、
TX17n0009_p0347a08║傳法、剃度等項，純係住持繼傳事件，與寺廟之根本性質並無關係，即於管理上
TX17n0009_p0347a09║無分類之必要。且其所列亦多舊日所行制度，與今日實情不符。如此分類，似有
TX17n0009_p0347a10║未合。查吾國寺廟之性質，在習慣上約有三種：一、宗教寺廟，即佛、道、耶、
TX17n0009_p0348a01║回等所有之寺廟為一類。二、奉神寺廟，即含有崇德報功性質，專以奉神為目的
TX17n0009_p0348a02║之寺廟。其所崇奉有為天神者，如風、雷、雲、雨、日、月、星宿等類；有為地
TX17n0009_p0348a03║祇者，如穀神、土神、五岳、四瀆、河神、海神、城隍、土地等類；有為人鬼者
TX17n0009_p0348a04║，如儺神、福主、文昌、關帝，以及歷代特著之人為人民所信仰者等類。既不為
TX17n0009_p0348a05║宗教所有，而除奉神以外又不能辦理他種公益事項，故以此等寺廟為一類。三、
TX17n0009_p0348a06║公益寺廟，即如地方旅居人民或工商各業所共建之會館，及一姓或數姓、一村或
TX17n0009_p0348a07║數村所共建之村社，雖有寺廟之名，實則為地方或團體之公益而設者為一類。此
TX17n0009_p0348a08║次修改，自應將住持繼傳事項，留待專章規定。在第一條專就寺廟之性質為之區
TX17n0009_p0348a09║別，然後因其區別以定管理之標準，庶與習慣不相違背，而宗教與非宗教之爭端
TX17n0009_p0348a10║乃無由起。又查近十年來國內人民之自立教堂者，隨地皆有，自不得附於外人傳
TX17n0009_p0348a11║教之列，而受國際條約之拘束。此項教堂，既係財團法人之一種，且有宗教之關
TX17n0009_p0348a12║係，其性質實與宗教寺廟毫無區別。且考前代掌故：由明成德年間，法蘭西傳教
TX17n0009_p0349a01║中國京師，最初建設之天主堂，原來即名禮拜寺；至清光緒三十年，與日斯巴尼
TX17n0009_p0349a02║亞所訂之天津條約，其第六款對於教堂亦有廟堂之稱，尤足為一種寺廟之確證。
TX17n0009_p0349a03║即近來各省人民自設教堂，無不遵照財團法人之例，在官廳呈請立案。故為行政
TX17n0009_p0349a04║統一計，為本條例效力計，似宜於第一條分類外，增加一項明白規定。茲擬具條
TX17n0009_p0349a05║文如左：
TX17n0009_p0349a06║第一章　總綱
TX17n0009_p0349a07║第一條　本條例所稱寺廟以左列各款為限：
TX17n0009_p0349a08║一、宗教寺廟，
TX17n0009_p0349a09║二、奉神寺廟，
TX17n0009_p0349a10║三、公益寺廟。
TX17n0009_p0349a11║國內人民建設之教堂，准以宗教寺廟論。
TX17n0009_p0349a12║原第一條第一項係規定積極範圍，第二項係規定消極範圍。現擬第一條既將
TX17n0009_p0350a01║積極範圍分別兩項，則消極方面自不宜再行羼入。茲擬就原案第一條第二項略加
TX17n0009_p0350a02║修改，列為第二條以定消極範圍。惟消極範圍不僅私家獨立建設之一種，凡曾列
TX17n0009_p0350a03║祀典之官有寺廟，按照現行官制，當然屬於祀典行政範圍之內。若不劃出本條例
TX17n0009_p0350a04║之外，似嫌侵越。至不願以寺廟論一語，意義亦嫌含混。蓋適用與否，為合法不
TX17n0009_p0350a05║合法之問題，並非願與不願之問題也。且此項寺廟之不適用本條例者，亦僅自大
TX17n0009_p0350a06║體言之，若其經典法物及住持寺廟之教徒，以有宗教關係之故，仍應受本條例之
TX17n0009_p0350a07║支配。似宜於原文略加修改後，再加但書——規定將住持寺廟之教徒，及有關宗
TX17n0009_p0350a08║教之財產，認為例外，以示限制。又原第二條第一項本係贅詞，推其規定之意，
TX17n0009_p0350a09║似係特標財產僧道等名詞，以為第二項解釋之張本。現擬第二條但書內，既將財
TX17n0009_p0350a10║產教徒兩種名詞揭出，則原第二條第二項解釋之文，自可採用。而原第二條第一
TX17n0009_p0350a11║項即可刪除。惟原第二條第一項僅揭僧道二字，既不足盡教徒範圍，而第二項解
TX17n0009_p0350a12║釋之文，亦有罣漏不妥之處。似宜於財產內將動產及經典列入，並將僧道二字改
TX17n0009_p0351a01║為教徒二字，而為賅括之解釋，庶能涵蓋一切而無偏頗之弊。茲擬具條文如左：
TX17n0009_p0351a02║第二條　私家獨立建設及曾列祀典之官有寺廟，未經表示屬於前條各款之一者，不適
TX17n0009_p0351a03║用本條例。但其教徒及財產之有關宗教者，仍遵照本條例辦理。
TX17n0009_p0351a04║本條例所稱寺廟財產，指寺廟所有動產不動產及經典法物而言。所稱教徒，指奉行
TX17n0009_p0351a05║宗教儀律及繼續居住寺廟或執行宗教職務者而言。
TX17n0009_p0351a06║寺廟之性質，雖於第一條各款劃分明晰，而其性質之認定應以何者為根據，
TX17n0009_p0351a07║自當詳加規定以期明確。查寺廟性質，各國學者論說不一：或以之為公共營造物
TX17n0009_p0351a08║，或以之為法人，或並二者皆不承認。然以法理論，實與財團法人性質為近。蓋
TX17n0009_p0351a09║寺廟之建設，概出於捐助行為，且有特定與繼續之目的，實與民法上財團法人無
TX17n0009_p0351a10║所區別。故其性質應以建設之目地及捐助人之意思為定。惟普通財團，因情事變
TX17n0009_p0351a11║更致目的不能達，或違反公益時得變更之。在奉神及公益兩種寺廟，自可適用。
TX17n0009_p0351a12║茲擬具條文如左：
TX17n0009_p0352a01║第三條　寺廟之性質，依建設目的及捐助人意思為定，非至不能達其目的或違反公益
TX17n0009_p0352a02║時，不得變更。
TX17n0009_p0352a03║民律草案第一百六十二條所定財團法人解散之要件，計有四款，其第一第三
TX17n0009_p0352a04║兩款所列事項，本非寺廟所應有之事。第四款所謂目的事業，在公益寺廟原無一
TX17n0009_p0352a05║定之標準，在宗教與奉神兩種寺廟亦無終止之時期。故均無成就不成就之可言。
TX17n0009_p0352a06║至管理寺廟之人，對於財產尤應認真經理。即或有至破產時，亦應由管理人負責
TX17n0009_p0352a07║，在寺廟本身決不能任其咎。則第二款所稱破產一事，亦無寺廟所應有。是普通
TX17n0009_p0352a08║財團所有解散之要件，在寺廟均無一適用之處。其與普通財團特異之點，亦即在
TX17n0009_p0352a09║此。若不特予規定，不足以明寺廟之本質。茲特擬具條文如左：
TX17n0009_p0352a10║第四條　寺廟不得廢止或解散之。
TX17n0009_p0352a11║凡應特別保管之寺廟，就各地方情形而論，約有三種：一、著名叢林，二、
TX17n0009_p0352a12║有關名勝或形勝者，三、有關古蹟者。惟名勝二字本包含形勝意義在內，自可不
TX17n0009_p0353a01║必重列。此等寺廟比較普通寺廟關係為重，原案僅云特別保護而不言及管理，似
TX17n0009_p0353a02║尚欠妥。規定此項特別保管之方法，其權固操之內務部，惟參酌地方情形，仍以
TX17n0009_p0353a03║委託於地方官較為便利。不過內務部為最高監督機關，恐地方官所定或與本條例
TX17n0009_p0353a04║有所出入，不得不加以查核准駁耳。至京師附近各寺廟，在舊日習慣原歸中央官
TX17n0009_p0353a05║廳管理，其特別保管方法，自應仍由內務部規定為宜。茲特將第三條文義略加修
TX17n0009_p0353a06║改如左：
TX17n0009_p0353a07║第五條　凡著名叢林及有關名勝或古蹟之寺廟，依據本條例另定規則，由地方官特別
TX17n0009_p0353a08║保管。
TX17n0009_p0353a09║前項特別保管規則，在京師附近各寺廟，由內務部定之。各省，由該管地方官參酌
TX17n0009_p0353a10║地方情形規定，呈由內務部核准。
TX17n0009_p0353a11║原案第四條，表揚寺廟，僅限於宗教一種，似嫌遺漏。蓋奉神寺廟，在地方
TX17n0009_p0353a12║或有捍災禦患感化群眾之事蹟；公益寺廟對於公益事項或有特別可紀者，自應一
TX17n0009_p0354a01║律予以表揚。至關於表揚之程序，自應另定詳細規則，以免草率。茲將原文略加
TX17n0009_p0354a02║修改如左：
TX17n0009_p0354a03║第六條　凡寺廟有昌明宗教福利人民之事蹟，或其清規素嚴為人民所宗仰者，得由內
TX17n0009_p0354a04║務部呈請大總統分別頒給左列各物表揚之：
TX17n0009_p0354a05║一、經典。
TX17n0009_p0354a06║二、法物。
TX17n0009_p0354a07║三、匾額。
TX17n0009_p0354a08║關於表揚之規則另定之。
TX17n0009_p0354a09║原第五條係為昌明宗教普及教育而設，自應仍照舊貫。惟教授經典，僅以宗
TX17n0009_p0354a10║教寺廟為限，茲擬移作第七條。並將教授經典一事，專屬宗教寺廟範圍之內，列
TX17n0009_p0354a11║為但書以示區別。其文如左：
TX17n0009_p0354a12║第七條　各寺廟得自立學校。但宗教寺廟所立者，於經典外須授以普通學科。
TX17n0009_p0355a01║寺廟設立學校，須按其程級，呈請地方官署或內務、教育兩部立案。其從前已設之
TX17n0009_p0355a02║學校，亦同。
TX17n0009_p0355a03║民法上之財團，未經官廳核准不得設立。非惟防範人民濫設財團，亦以有關
TX17n0009_p0355a04║公益私益事項。在官廳有確定之根據，而後可以實施其保護也。寺廟之目的既無
TX17n0009_p0355a05║慮其不當，即無所用其防範。而其有關慈善公益，在行政上即有保護之必要。使
TX17n0009_p0355a06║不向官廳立案註冊，則其根據必不確定，而保護亦難實施。原案有寺廟註冊之規
TX17n0009_p0355a07║定，用意既善，於法尤宜。惟既散見於第一章第六條及第二章第八九兩條，又於
TX17n0009_p0355a08║財產及僧道兩章之後，另定專章為之規定。且其專章第二十二條并有另定規則之
TX17n0009_p0355a09║語。非特錯綜不齊，亦覺先後重複，似於法規體裁欠善。既云另定規則，於總綱
TX17n0009_p0355a10║內將註冊之大概規定一條，即已足用。其應行註冊之事項及其一切程序，在本條
TX17n0009_p0355a11║例自可不必詳定，以免侵及施行法之範圍。而原案第四章全章，及第二章第八條
TX17n0009_p0355a12║全條，與第九條第三項均可刪去。茲就原第六條略加修改移為第八條，其文如左
TX17n0009_p0356a01║：
TX17n0009_p0356a02║第八條　寺廟須向地方官署呈請註冊，其應行註冊事項及關於註冊之程序，由內務部
TX17n0009_p0356a03║另以規則定之。
TX17n0009_p0356a04║原案於總則外，僅分寺廟之財產與寺廟之僧道兩章，似於寺廟之內部規定甚
TX17n0009_p0356a05║密，實則甚疏。蓋財團法人之設立，在民法上應將內部之組織呈報官廳。誠以管
TX17n0009_p0356a06║理之良善與否，全視其組織而定，不得不視為重要也。寺廟內部之組織雖甚單簡
TX17n0009_p0356a07║，要必有擔負責任之人為之管理，則與普通財團無異。此項管理人在宗教寺廟則
TX17n0009_p0356a08║有一定之職務，在非宗教之寺廟亦有一定之習慣。凡教徒之管束，財產之經理，
TX17n0009_p0356a09║均萃於一人之身。權義既視僧道為重大，賢否尤關寺廟之隆替，若不明定專章，
TX17n0009_p0356a10║恐不足以明其責任而昭鄭重。原案僅分屬於第一條第九條之中，且規定太略。關
TX17n0009_p0356a11║於管理人應有事項，尚有未盡。茲擬將管理人專定一章。其次序在財產與教徒之
TX17n0009_p0356a12║前，以明寺廟之責任，似於原案較為精善。其條文如左：
TX17n0009_p0357a01║第二章　寺廟之管理人
TX17n0009_p0357a02║第九條　凡寺廟須設定管理人，負對內對外之責任。
TX17n0009_p0357a03║第十條　寺廟管理人之繼傳，依其習慣。但以有中華民國國籍者為限。
TX17n0009_p0357a04║第十一條　宗教寺廟之管理人，以執行寺廟最高職務之教徒充之。寺廟最高職務之繼
TX17n0009_p0357a05║傳，依其教規或習慣，分為左列各種：
TX17n0009_p0357a06║一、官署委派或聘請。
TX17n0009_p0357a07║二、選賢或傳賢。
TX17n0009_p0357a08║三、傳法。
TX17n0009_p0357a09║四、簪剃。
TX17n0009_p0357a10║第十二條　公益及奉神寺廟之管理人，依其習慣由在事人民選充之。
TX17n0009_p0357a11║第十三條　凡特別保管寺廟及其習慣，應由官署委派之。管理人須向內務部請領執照
TX17n0009_p0357a12║。
TX17n0009_p0358a01║第十四條　凡寺廟久經荒廢向無人住守或管理者，由地方官查明其性質及習慣，另選
TX17n0009_p0358a02║管理人管理之。但不明其性質及習慣時，由地方官召集附近寺廟及紳董會議決定之
TX17n0009_p0358a03║。
TX17n0009_p0358a04║民法上財團法人既經成立，其自身即為財產所有權之主體。非至目的消滅或
TX17n0009_p0358a05║財團解散後，其自身之所有權即無從變更。寺院既無解散或廢止之時，則其所有
TX17n0009_p0358a06║權亦永無變更之日。乃各地方官吏紳民，往往沿襲舊習，視寺廟為一種公共營造
TX17n0009_p0358a07║物，任意將其財產予奪之。此蓋由於原案財產章內未將寺廟自身之所有權明予確
TX17n0009_p0358a08║定，在謬於舊習者，即不能辨明其性質而無所遵依。非惟失保護寺廟之意，亦與
TX17n0009_p0358a09║法理大相違背。自宜於本章之首，將寺廟財產所有權特加規定，以明界限。至原
TX17n0009_p0358a10║第七條，本共和國家之通例，應仍其舊。茲擬具條文如左：
TX17n0009_p0358a11║第三章　寺廟之財產
TX17n0009_p0358a12║第十五條　寺廟財產之所有權，屬於寺廟之自身。
TX17n0009_p0359a01║第十六條　寺廟財產，應按現行稅則一體納稅。
TX17n0009_p0359a02║原第九條規定寺廟財產由住持管理，自係一定辦法。惟住持二字，僅及佛道
TX17n0009_p0359a03║兩教，範圍太隘。不若仍用管理人三字，較為涵蓋。又吾國習慣往往有捐助寺廟
TX17n0009_p0359a04║財產而永久保留其監察權者，是為附條件捐助行為之一種，在法理上既為適當，
TX17n0009_p0359a05║則在習慣上自應予以保存。茲就原九條第一項條文，略加增修如左：
TX17n0009_p0359a06║第十七條　寺廟財產由管理人負管理之責任。其習慣有由施主或地方監察者，并依其
TX17n0009_p0359a07║習慣。
TX17n0009_p0359a08║原第十條法文固甚周密，惟但書內所稱稟經地方官核准一節，未將有稟請權
TX17n0009_p0359a09║之人明白規定，實屬易茲流弊。且其事項僅以公益一方面為限，似於宗教方面拘
TX17n0009_p0359a10║束太緊，亦非提倡宗教之意。又寺廟教徒得自由處分自己私財所建置之財產，見
TX17n0009_p0359a11║於大理院判決例者，不一而足。而本部舊案亦有主張此說者，似宜併予明定，以
TX17n0009_p0359a12║清界線。茲就原第十條略加增修，其文如左：至原第十一條，係為預防侵佔廟產
TX17n0009_p0360a01║而設，應仍其舊。
TX17n0009_p0360a02║第十八條　寺廟財產不得抵押或處分之。但左列各款不在此限：
TX17n0009_p0360a03║一、因充學校暨教務或公益事項必要之需用，經管理人呈請地方官核准者。
TX17n0009_p0360a04║二、確係教徒自己私財所建置，曾經表示不屬於寺廟者。
TX17n0009_p0360a05║前項第一款所稱事項，如係重大時，該管地方官須呈報內務部查核。
TX17n0009_p0360a06║第十九條　寺廟財產不得藉端侵佔。
TX17n0009_p0360a07║寺廟既以信教奉神或公益為目的，且其財產又屬於自身之所有，則居住或管
TX17n0009_p0360a08║理寺廟者，自應以遵守寺廟之目的為其天職。而對於寺廟之財產，亦僅有善良保
TX17n0009_p0360a09║管之權，不能視為己有。故管理人或教徒若假寺廟名義，或不遵寺廟之目的，而
TX17n0009_p0360a10║以一己之意妄自行動，致與普通法律或本條例相牴觸，則其人對於寺廟已犯有違
TX17n0009_p0360a11║背職務之罪。寺廟不惟不應代受其過，且其目的及名譽反因之而大受損害。是管
TX17n0009_p0360a12║理人或教徒無論有何種不法行為，均與寺廟之本身無涉。即在官署亦不能因之而
TX17n0009_p0361a01║沒收寺廟之財產，或將其財產提充罪款。蓋寺廟之性質永無與法律相牴觸之時，
TX17n0009_p0361a02║故其自身亦終無犯罪之日。斯沒收與罰金兩者，均無由取得也。從前各地方官，
TX17n0009_p0361a03║往往因教徒犯法而罪及寺廟者，按之法理，殊屬不合。民國元年十二月，本部曾
TX17n0009_p0361a04║就浙江來文詳加解釋咨復在案，原案竟未採及，似欠精密。茲特採取此意，擬具
TX17n0009_p0361a05║條文如左：
TX17n0009_p0361a06║第二十條　寺廟財產不得沒收或提充罰款。
TX17n0009_p0361a07║原第十二條係為保存古物而設，自可仍舊。惟所列各款，未將經典列入，似
TX17n0009_p0361a08║屬遺漏。且民國五年本部已制定保存古物暫行辦法通咨各省在案，原第二項另定
TX17n0009_p0361a09║規則一層亦屬重複。茲將原文條改如左：
TX17n0009_p0361a10║第二十一條　寺廟所屬物品，有合於左列各款之一者，依照現行保存古物法令辦理。
TX17n0009_p0361a11║一、經典。
TX17n0009_p0361a12║二、建築、彫刻、繪畫，及其他屬於美術者。
TX17n0009_p0362a01║三、歷代名人遺跡。
TX17n0009_p0362a02║四、為歷史上之紀念者。
TX17n0009_p0362a03║五、與名勝古蹟有關者。
TX17n0009_p0362a04║前項物品之保存，由管理人負其責任。
TX17n0009_p0362a05║舊日各寺廟之內部，均聽其自為組織，自相凌亂，官廳概不過問。一遇徒眾
TX17n0009_p0362a06║有事故發生，在管理人既有委卸放任之地步，而不肖者乃得藉以藏奸而避罪。此
TX17n0009_p0362a07║不獨於行政上之管理不便，即其內部之秩序亦莫由維持。原案對於此點，並未明
TX17n0009_p0362a08║定負責之人，似覺疏漏。不知管理人對於寺廟既有管理一切事務之權，則其對於
TX17n0009_p0362a09║徒眾自應負督率監察之責。故應於教徒章內首先規定，俾有嚴密之統率。茲特擬
TX17n0009_p0362a10║具條文如左，至原第十四條係為尊重宗教習慣而設，應仍其舊。
TX17n0009_p0362a11║第四章　寺廟之教徒
TX17n0009_p0362a12║第二十二條　寺廟教徒受管理人之指揮監督。
TX17n0009_p0363a01║第二十三條　關於教徒之一切規律，從其宗教之習慣，但以不背公共安寧秩序及良善
TX17n0009_p0363a02║風俗者為限。為整頓或改良前項事宜，得由叢林或著名之宗教寺廟舉行教務會議。
TX17n0009_p0363a03║但須由發起人開具事項場所及規約，呈請地方官許可：其議決事件，並須呈報內務
TX17n0009_p0363a04║部查核。
TX17n0009_p0363a05║原第十七條規定，僧道戒牒既由內務部頒給，又須頒給一種籍證以資考查。
TX17n0009_p0363a06║不知戒牒係證明教徒之經歷，本屬宗教內部事項，在官廳本不應加以干涉。至於
TX17n0009_p0363a07║籍證乃證明教徒之身分，且可杜絕國外游民之假冒，為宗教行政上不可少之手續
TX17n0009_p0363a08║，當然由部頒發，以示鄭重。茲就原文略加修改如左：
TX17n0009_p0363a09║第二十四條　寺廟教徒須向內務部請領籍證。其未領受籍證者，不得向各寺廟掛單，
TX17n0009_p0363a10║並赴應經懺或雲游朝山，各寺廟亦不得容留。
TX17n0009_p0363a11║關於發給籍證之規則另定之。
TX17n0009_p0363a12║原第十六條係為獎勵宗教而設，與表揚寺廟之意相同。惟非宗教寺廟之管理
TX17n0009_p0364a01║人，對於寺廟管理良善確有成績者，似宜一律獎勵，以資提倡。茲將原文增修如
TX17n0009_p0364a02║左：
TX17n0009_p0364a03║第二十五條　凡寺廟教徒有道行高潔精通教義，或管理人管理良善確有成績者，准照
TX17n0009_p0364a04║第五條辦理，並得酌給褒章。
TX17n0009_p0364a05║教徒之行為，往往因其習慣之特有，不能以普通人情相例者；如叢林清規所
TX17n0009_p0364a06║載：僧眾死亡後，其遺物必經估唱，其遺財必作三分等語。則其所有私財，必不
TX17n0009_p0364a07║能隨本人之意思相續繼傳，已可概見。蓋教徒私財，每易與廟產相牽混，其經理
TX17n0009_p0364a08║既不受干涉，界限亦無從劃分，奸黠者即不免有巧為偷挪、損公肥私之弊。在受
TX17n0009_p0364a09║其遺產者，反得任意揮霍而生種種邪僻之事。是於寺產、教徒，兩均有害。清規
TX17n0009_p0364a10║所以必加禁止者，不獨在教義上有戒絕癡貪之意，即對於廟產亦大有暗與維護之
TX17n0009_p0364a11║功。若執普通法理為言，謂繼傳私財為私人應有權利，殊屬謬誤。又奉教與否，
TX17n0009_p0364a12║本屬個人之自由，無論何人不得加以強迫。而舊日人民，往往有因家貧將未成年
TX17n0009_p0365a01║之子女送為僧道者，在其父母既不履行教養義務，致令子女有失身體之自由；不
TX17n0009_p0365a02║特忍割恩情，亦且大違約法。夫不知好惡，俱不聽度，律藏定有明文。信志決定
TX17n0009_p0365a03║，方與度濟，剃收宜遵正範。彼稚幼子女既無識別力，則信志何由發生？且無抵
TX17n0009_p0365a04║抗力，則好惡烏從表示？若乃立心為己，概予容受，既乖人道，亦犯教規。民國
TX17n0009_p0365a05║元年曾經本部通令各省一律嚴禁在案。蓋所以防止惡習，維持人道，極可採用。
TX17n0009_p0365a06║至教徒知識未開，在舊日習慣，往往假借宗教，貽害社會，尤應特予禁止。以維
TX17n0009_p0365a07║風化。以上各項，原案均未計及，殊嫌疏闊，自宜酌量情形，分別規定。其有不
TX17n0009_p0365a08║能一體適用者，並應加以但書為之區別，以期縝密。茲特擬具條文如左：
TX17n0009_p0365a09║第二十六條　寺廟教徒不得有左列各情事：
TX17n0009_p0365a10║一、傳繼私人財產。但非宗教寺廟及向有此項習慣者，不在此限。
TX17n0009_p0365a11║二、收受未成年之人為徒，但其人確無來歷，或其習慣係生而入教者，不在此限
TX17n0009_p0365a12║。
TX17n0009_p0366a01║三、以不正當行為，提倡社會迷信，暨誘人捐助或入教。
TX17n0009_p0366a02║原第十五條係為監護教徒宣講而設，自可仍舊。但無論自行講演或為他人延
TX17n0009_p0366a03║請講演，若講演者非寺廟之管理人時，即應取得管理人之同意。茲就原文略加增
TX17n0009_p0366a04║修如左：
TX17n0009_p0366a05║第二十七條　寺廟管理人或其教徒，經管理人之同意，得開會講演或由他人延請講演
TX17n0009_p0366a06║。
TX17n0009_p0366a07║前項講演宗旨，以不越左列各範圍為限：
TX17n0009_p0366a08║一、闡揚教義。
TX17n0009_p0366a09║二、化導社會。
TX17n0009_p0366a10║三、啟發愛國思想。
TX17n0009_p0366a11║宗教寺廟之教徒，關於各教習慣上應有事項，雖不能加以禁止，但必以不背
TX17n0009_p0366a12║公共安寧秩序及善良風俗為限。且無論其事項為宣講或教內應有之習慣，按照治
TX17n0009_p0367a01║安警察法，均應事先呈報於地方官署，俾得隨時查核。茲擬具數條以補原案之未
TX17n0009_p0367a02║備，其文如左：
TX17n0009_p0367a03║第二十八條　寺廟之管理人，得依其習慣舉行廟會，暨招集教徒建設道場，舉行各項
TX17n0009_p0367a04║經懺或祈禱；其在叢林，並得開壇傳戒。但不得違背公共安寧秩序及善良風俗。
TX17n0009_p0367a05║第二十九條　舉行前兩條所稱事項，須先期將宗旨、時期、場所，及在事人姓名、履
TX17n0009_p0367a06║歷，呈報該管地方官。其傳戒終了後，並須將戒牒式樣及傳戒錄，呈送內務部立案
TX17n0009_p0367a07║。
TX17n0009_p0367a08║地方官受前項之呈報，如因特別情勢認為有窒礙時，得施以必要之限制。
TX17n0009_p0367a09║本條例既為管理寺廟而設，則其處罰所及，自應以附麗於寺廟之管理人及其
TX17n0009_p0367a10║教徒而止。其寺廟以外之人對於寺廟有侵害時，係民刑事件之範圍，當然屬於司
TX17n0009_p0367a11║法官署之管轄。在本條例內即不應再定罰則，致有侵越。又本條例對於寺廟之規
TX17n0009_p0367a12║定，有關於他項法令者，即應適用各本法令之罰則。故本條例罰則適用之範圍，
TX17n0009_p0368a01║僅以管理人及其教徒之行為在他項法令未經明文規定者為限。原案均未顯予劃分
TX17n0009_p0368a02║，似覺含混。至處罰之種類，原案規定約有三種。而舊日所謂勒令還俗一種，係
TX17n0009_p0368a03║習慣上對於教徒最重之處罰，棄置不用，亦屬遺漏。且其各種處罰，既未特加揭
TX17n0009_p0368a04║明，而罰則與所違犯之情節，亦未量予支配，眉目似欠清晰。又原第二十五條，
TX17n0009_p0368a05║對於抵押或處分廟產之因而得利者，所定罰金，若遇無從執行時，並無他項救濟
TX17n0009_p0368a06║方法，似屬等於虛設。此次修改，自宜依照上述各節，將罰則一章重加編訂，以
TX17n0009_p0368a07║期詳明。茲特擬具修改如左：
TX17n0009_p0368a08║第五章　罰則
TX17n0009_p0368a09║第三十條　寺廟管理人及其教徒有違背本條例者，除關於他項法令有明文規定者，應
TX17n0009_p0368a10║依其罰則辦理外，得視其情節施以左列各項處罰：
TX17n0009_p0368a11║一、申誡。
TX17n0009_p0368a12║二、罰金。
TX17n0009_p0369a01║三、斥退。
TX17n0009_p0369a02║四、追繳籍證（即勒令還俗）。
TX17n0009_p0369a03║第三十一條　凡處罰，依照左列各款之規定：
TX17n0009_p0369a04║一、有左列情事之一者，予以申誡。
TX17n0009_p0369a05║1.不受管理人之指揮監督。
TX17n0009_p0369a06║2.不守教規。
TX17n0009_p0369a07║3.違反職務。
TX17n0009_p0369a08║二、有左列情事之一者，處以一元以上五十元以下之罰金。
TX17n0009_p0369a09║1.容留無籍證之教徒。
TX17n0009_p0369a10║2.收藏形跡詭異之人，隱匿不報。
TX17n0009_p0369a11║3.收受有來歷未成年之人為徒。
TX17n0009_p0369a12║4.違背本條例規定之行政程序。
TX17n0009_p0370a01║三、有左列情事之一者，應予斥退。
TX17n0009_p0370a02║1.不守清規。
TX17n0009_p0370a03║2.違背管理義務。
TX17n0009_p0370a04║3.擅行抵押或處分寺廟財產。
TX17n0009_p0370a05║4.受申誡或罰金至三次以上。
TX17n0009_p0370a06║四、有左列情事之一者，追繳其籍證。
TX17n0009_p0370a07║1.涉及刑事範圍。
TX17n0009_p0370a08║2.不守清規屢戒不悛。
TX17n0009_p0370a09║3.以不正當行為，提倡社會迷信暨誘人捐助或入教。
TX17n0009_p0370a10║4.受斥退之處罰至三次以上。
TX17n0009_p0370a11║第三十二條　凡處罰由地方官行之。其斥退管理人及追繳教徒籍證，並須呈報內務部
TX17n0009_p0370a12║。但教徒之申誡，得由管理人自行辦理。
TX17n0009_p0371a01║第三十三條　寺廟管理人因處罰而斥退時，依第十一、十二兩條之規定另選之。
TX17n0009_p0371a02║第三十四條　教徒違背儀律，由宗教內部制裁之。但其有關本條例者，並依本條例辦
TX17n0009_p0371a03║理。
TX17n0009_p0371a04║第三十五條　違背本條例有涉及民刑事件者，除依本條例處罰外，並送交司法官署依
TX17n0009_p0371a05║法處斷。
TX17n0009_p0371a06║第三十六條　違背本條例之規定，致寺廟因而受損害者，除依本條例處罰外，並負賠
TX17n0009_p0371a07║償之責任。
TX17n0009_p0371a08║第三十七條　不論何人，違背第三、第四、及第十八至第二十各條之規定，由該管理
TX17n0009_p0371a09║地方官署收回其所有財產，或追取原價，發還該寺廟。並依第三十五條規定，送交
TX17n0009_p0371a10║司法官署依法處斷。
TX17n0009_p0371a11║原案附則一章，計共三條，其第二十九條係將全體所稱地方官加以解釋。不
TX17n0009_p0371a12║知既稱地方官，當然指縣知事而言，此項解釋實係贅文。且京師地面，向以警廳
TX17n0009_p0372a01║及提署為地方官署；而各地方之所設縣治者，每以設治局執行知事職權；又關於
TX17n0009_p0372a02║寺廟事項，有時可由警察廳官署執行之。是原案以知事解釋地方官，似嫌笨滯，
TX17n0009_p0372a03║固不如不加解釋之為愈也。再從前各省對於寺廟，往往自行規定一種單行章程，
TX17n0009_p0372a04║既不呈報中央查核，且間有與本條例相衝突之處。此處修改之後，其衝突亦自不
TX17n0009_p0372a05║免，自應一律廢止之，以免兩歧。至如宗教組織團體，擬定章程來部立案者，亦
TX17n0009_p0372a06║不僅以佛道兩教為限。且宗教結社，另係一事，亦不必在本條例內規定。原第三
TX17n0009_p0372a07║十條所載曾經立案之佛道各教會章程一語，似無可取。茲擬具附則一章，其條文
TX17n0009_p0372a08║如左：
TX17n0009_p0372a09║第六章　附則
TX17n0009_p0372a10║第三十八條　自本條例施行之日起，中華民國四年十月二十九日教令頒布之管理寺廟
TX17n0009_p0372a11║條例，及以前各地方自訂關於寺廟之單行章程，一律廢止之。
TX17n0009_p0372a12║第三十九條　本條例自公布之日施行。（見海刊第一卷第十一期）