TX17n0009_p0455a01║當速組佛教正信會為在家眾之統一團體
TX17n0009_p0455a02║予作整理僧伽制度論，嘗並舉佛教住持僧與佛教正信會。誠以出家在家二眾，同
TX17n0009_p0455a03║居佛教重要之地位，非在家眾無以隆進德之階漸，宏攝化之方便也。但時居末法，情
TX17n0009_p0455a04║偽紛雜，非有劃定之規制，則邪岐錯出。得才雖較出家為易，或怪誕離奇，若明末之
TX17n0009_p0455a05║呂卓吾輩；或流為種種邪外，若倡龍華教、大乘門之羅某等，其弊將有不可勝言者！
TX17n0009_p0455a06║若能軌之於正，則護持三寶，利濟群生，人道之隆，可期實現。但前者對於佛教正信
TX17n0009_p0455a07║會，言之未詳，今特標舉以論之，幸當世曾受三皈以上之在家佛子審擇焉。（受三皈
TX17n0009_p0455a08║即是表現正信佛法之決證，未受三皈則信未表決也）。
TX17n0009_p0455a09║（一）佛教團體名類表
TX17n0009_p0455a10║（二）佛教正信會表
TX17n0009_p0456a01║依上列第二表觀之，今各處佛教團體紛紛設立，名目繁多。或一地有數個佛教團
TX17n0009_p0456a02║體，各不相顧或反相擠。或數省無一個佛教團體，全無所知或無所為。故速當和合為
TX17n0009_p0456a03║一個佛教正信會，以同以真正信佛法僧為根本故。至別團體之四項：甲、佛化教育社
TX17n0009_p0456a04║所屬之佛學研究院，今設在南京之支那內學院，頗有規模；而武漢佛教會設佛化小學
TX17n0009_p0456a05║、弘化女學等，亦為設立小學、中學、大學之見端（按此類學校，仍依國家教育方針
TX17n0009_p0456a06║所設立之普通學校，不過由佛教正信會以辦之耳），特尚無鉅大之成效可言耳。乙、
TX17n0009_p0456a07║佛教護持社，前者上海程雪樓等之佛教維持會，亦略有舉動，特尚未有固定組織耳。
TX17n0009_p0456a08║丙、通俗宣講團，則佛化新青年會與漢口佛教會，如皋佛教利濟會，上海居士林等，
TX17n0009_p0456a09║亦頗能略為少分。丁、救世慈濟團，則北京佛教籌賑會及前之日災救濟會等，亦不無
TX17n0009_p0456a10║暫著之效。誠能各各捐棄其情見名執，合全國之佛教團體而成為一個同以真正信佛法
TX17n0009_p0456a11║僧為根本之佛教正信會，向全國各地方為普遍之設施，則前表所列種種事業之成就，
TX17n0009_p0456a12║殆非難事。此吾欲掬其極誠懇之意，以請願於全國曾受三皈以上之在家佛子前者也。
TX17n0009_p0457a01║前於整理僧伽制度，嘗分三期以籌進行。初期略更寺廟管理條例，暫先遵守依彼
TX17n0009_p0457a02║所許設之教務會議，建言為僧機關。各可提前整理及籌備者，即由教務會議聯合全國
TX17n0009_p0457a03║寺庵主僧議決籌辦。
TX17n0009_p0457a04║對於僧伽方面，可提前及須提前籌備者：一、整頓一道場幽寂財產豐足之叢林，
TX17n0009_p0457a05║以為少林宗寺模範，遴國中禪行最高之禪師，自縛已解。而有願力解人縛者為法主及
TX17n0009_p0457a06║尊者而主持之。結集三十歲內苾芻，五年為期，盡息諸緣，專修禪那，唯貴證悟。二
TX17n0009_p0457a07║、選國中三十歲內戒德清淨苾芻五十人，集資遣往日本受密宗法。（聞日本密宗諸部
TX17n0009_p0457a08║、較律儀清淨），五年為期，務求得不可思議神通乘實驗，為設開元宗寺籌備。三、
TX17n0009_p0457a09║整頓一道場廣袤財產豐足之叢林，由國中諸有名三藏法師為法主及尊者而主持之。考
TX17n0009_p0457a10║選三十歲內文理通順苾芻，依餘六宗經律教典分為六種課程，講習各各專門，各各解
TX17n0009_p0457a11║行并進，五年為期，務通餘六宗義；及將來建設之宗制，以為餘六宗寺基礎。四、就
TX17n0009_p0457a12║一相宜叢林。設一通學精舍，大略同中學校程度，研習近世各種普通科學，及異國文
TX17n0009_p0458a01║字與佛法大意，考取青年僧徒入之，五年卒業，以造僧中涉俗宣教人才。五、責成各
TX17n0009_p0458a02║寺庵之師長，遵國家強迫教育令，凡十五歲內之驅烏沙彌，皆受初高小學教育。
TX17n0009_p0458a03║對於國群方面：一、聯合皈信佛教人士，創設一佛學研究院，於佛學作學理上之
TX17n0009_p0458a04║研究；及多出佛學書報等，以解說一般人對於佛教上之疑謗，而緣起高尚正真之信仰
TX17n0009_p0458a05║。二、吸集皈信佛教士女，設立一佛教通俗宣講團，向各場所隨宜宣布佛教大乘正法
TX17n0009_p0458a06║，坊進民德，輔隆國治，及辦救世慈濟等業。
TX17n0009_p0458a07║此中一、寺廟管理條例，已以民國十年改正。二、由教務會議聯合全國，今中華
TX17n0009_p0458a08║佛教聯合會所進行者，亦可期其實現。三、禪宗叢林則尚無所成，而舊日之著名禪宗
TX17n0009_p0458a09║叢林，今亦日墮落於應酬往來之惡習中，茲可歎焉！予將擬從溈山以進行之。四、日
TX17n0009_p0458a10║本學密一事，今亦已能辦到，但建密宗根本叢林，恐猶須待學之於西藏後耳。五、設
TX17n0009_p0458a11║立禪、密二宗外，餘六宗重興預備之基礎學院，與六、通學精舍，則今武昌等處之佛
TX17n0009_p0458a12║學院，亦頗具其眉目。但未能合而為一，成為一大規模之學院耳。至七、令驅烏皆受
TX17n0009_p0459a01║初高等小學，則當由今中華佛教聯合會內組一全國僧界聯合部以督行之也。八、佛學
TX17n0009_p0459a02║研究院，九、通俗宣講救世慈濟等，見前佛教正信會事業內。故今日國中佛教之形勢
TX17n0009_p0459a03║，布種漸遍，苗莠雜生，急須進以耕耘，亦即予所言初期籌備應有之事也。而在家之
TX17n0009_p0459a04║眾，將宏護三寶利濟群生耶？抑將恣其浪漫。流為邪謬耶？則以能否速組佛教正信會
TX17n0009_p0459a05║為在家眾之統一團體卜之。（漢口單行本）