TX17n0009_p0489a01║論教育部為辦僧學事復內政部咨文
TX17n0009_p0489a02║——二十二年春作——
TX17n0009_p0489a03║讀申報所載教育部為「中國佛教會佛教學苑組織大綱」復內政部咨文，竊歎為民
TX17n0009_p0489a04║國以來政府對於佛教第一有意義有價值之公文。抑豈徒民國哉！直可謂自遜清雍正之
TX17n0009_p0489a05║後、乾隆而降所未曾有之公文也！蓋從清季沿及民國，政府之對於佛教，全不明了，
TX17n0009_p0489a06║不為積極之摧毀，即為消極之聽任；再不然、即為籠統之保存，或為茍且之敷衍；從
TX17n0009_p0489a07║未有如此次認清『中國人民信仰，以佛教為最多。各地寺院僧尼，一方關係於地方之
TX17n0009_p0489a08║治安，一方關係於社會之文化，倘再不加以整頓，則民族與佛教，兩俱淪於衰運』；
TX17n0009_p0489a09║而從僧伽出家受戒設學之制度予以整理者！
TX17n0009_p0489a10║余在民初已著眼於僧制之整頓；而在民四曾有整理僧伽制度論之作；民六、民十
TX17n0009_p0490a01║四、至日本考察各佛教大學，及民十七、十八至歐美各國考察各宗教學院或各大學神
TX17n0009_p0490a02║學科之後，尤深知僧教育在「國家教育制度」中之位置，製有國民教育基礎上之僧教
TX17n0009_p0490a03║育表，另為失教僧尼設補習之校。與咨文所謂『只有設立相當於專門教育之學校，…
TX17n0009_p0490a04║…不得興辦初中兩級學校。蓋此兩級教育之本旨，在於養成健全之國民，無論何種宗
TX17n0009_p0490a05║教何種職業之人，皆須一律入學，不得因宗教不同而有歧異』；又、『若云地方貧民
TX17n0009_p0490a06║眾多，無告孤兒投入空門者，不得不加以保育以符慈悲之旨，則扶養並不限於薙度，
TX17n0009_p0490a07║教育並不限於學佛，該收養者何須以人體為私有』？又、『有不識之無，不通教義，
TX17n0009_p0490a08║然於戒律尚能遵守者，有戒學俱劣者，此種情形，等於中國一班社會之失教，為此等
TX17n0009_p0490a09║失教僧尼學問之補習計，只應就地設立各級補習學校，不得借用初中小學各級學校之
TX17n0009_p0490a10║制度，以妨礙國家教育制度之統一』等語；與余所製之表和意義，完全符合一致。民
TX17n0009_p0490a11║十八、十九、二十年，余在中國佛教會時，歷曾提議，並於民二十中國佛教會全國代
TX17n0009_p0490a12║表大會中決議將各種關於佛教辦學之議案，歸併入余之提案中，以為制定方案之標準
TX17n0009_p0491a01║。旋因會內興爭，余辭退中國佛教會主席而不復聞問；民二十之決議案，乃亦沉于海
TX17n0009_p0491a02║底。知識分子，大都冷眼旁觀，僅存二三人搘柱其間。至民二十一、遂發生此既不知
TX17n0009_p0491a03║僧教育、又不知國家教育制度、陷於重重錯誤之「佛教學苑組織大綱」，貿然呈請政
TX17n0009_p0491a04║府，豈非全國佛教徒之恥歟！？然余對於教育部所論列者，猶有未盡同意之處，今請述
TX17n0009_p0491a05║於左以備採擇。（見海刊十四卷四期）
TX17n0009_p0491a06║（附註）此下勘同「建設現代中國佛教談」之（五之乙）「僧教育與僧制」，故不
TX17n0009_p0491a07║再重出。