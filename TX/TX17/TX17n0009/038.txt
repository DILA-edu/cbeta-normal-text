TX17n0009_p0513a01║上海佛法僧園法苑之新建設
TX17n0009_p0513a02║——十六年元旦發表——
TX17n0009_p0513a03║一　緣起
TX17n0009_p0513a04║二　說明
TX17n0009_p0513a05║甲　關於本苑宗旨者
TX17n0009_p0513a06║乙　關於本苑法事之改良者
TX17n0009_p0513a07║丙　關於本苑之改良社會風俗者
TX17n0009_p0513a08║丁　關於本苑之推請護法幹事者
TX17n0009_p0513a09║戊　關於本苑內部之分設者
TX17n0009_p0513a10║三　簡章
TX17n0009_p0513a11║
TX17n0009_p0513a12║一　緣起
TX17n0009_p0513a13║太虛法師曰：「吾行在瑜伽菩薩乘戒，志在整理僧伽制度」。偉哉法師之言乎！
TX17n0009_p0513a14║夫當今之世，社會之道德幾亡，人群之人格將失，不有大悲，烏從拯拔？推以求之，
TX17n0009_p0513a15║非闡揚佛法不為功。蓋自物質文明之勢盛，人眾欲望於是乎奢；自由競爭之論起，人
TX17n0009_p0514a01║眾社會於是乎亂；幾將此大好之人寰，演為物競天擇慘酷之劇場，亦可哀矣！欲挽斯
TX17n0009_p0514a02║劫，佛法斯尚！蓋佛法之真義，在能培養道德之生活，造成幸福之樂土，殊非偶像宗
TX17n0009_p0514a03║教，機械法則及麻木不仁者流足比喻之！其處處本慈悲之宗旨，運攝化之方便，使物
TX17n0009_p0514a04║質精神兩適其中，不缺不逾，乃能泯紛擾、息塵氛，致大地群生於安甯和樂之域也。
TX17n0009_p0514a05║雖然、時當末法，濁世同淪，而正法眼藏久蔽不彰，魔眾紛起，破壞聖道，失其本有
TX17n0009_p0514a06║之精神，迷如實之真義。推其所以致此者，則在僧伽僧格之墮落，欲建僧格，必須整
TX17n0009_p0514a07║理，故太虛法師有整理僧伽制度論之著作。該論共分四品：曰、僧依品，曰、宗依品
TX17n0009_p0514a08║，曰、整理制度品，曰、籌備進行品。所謂僧依品者，依算式之計量，中國全部得僧
TX17n0009_p0514a09║伽可八十萬人。如整理僧伽制度論云：『恆保此八十萬僧伽之定數，毋令增減，力求
TX17n0009_p0514a10║淳善，則既可以住持佛法，化導國民，而又免於過濫過瘠，得其適中之道』，是為僧
TX17n0009_p0514a11║依品之要點。宗依品者，如制度論云：「有僧伽矣，僧何所宗？概言之，則宗佛法而
TX17n0009_p0514a12║已。今大別為八：——南山、少室、開元、廬山、慈恩、嘉祥，天台、清涼——，在
TX17n0009_p0515a01║此則可附益而不可移植，在餘則可含攝而不可別樹，故務使八十萬僧伽皆不出於八宗
TX17n0009_p0515a02║之外，常不毗於八宗之一始從八最初方便學門門入道，終成一圓融無礙行頭頭是佛」
TX17n0009_p0515a03║，是為宗依品之要點。整理制度品者，此品共分五節：一、教所，二、教團，三、教
TX17n0009_p0515a04║產，四、教籍，五、教規。此種鉤心鬥角之組織，詳備該盡，誠大規模之軌範師矣。
TX17n0009_p0515a05║籌備進行品者，以此為根本之整理，非一蹴可幾，故以次籌備而進行之。由上說觀察
TX17n0009_p0515a06║之，凡欲住持佛法，化行來際，必須依僧；僧之建立以及存在，必有所宗；而宗之運
TX17n0009_p0515a07║行，必賴教團；教團整理，故須籌備；層層相遞，則高尚之僧格建，而妙義之佛法昌
TX17n0009_p0515a08║矣。佛法既昌，世人國民之幸福，亦可致矣！本苑體佛法之精真，赴當今之時勢，覺
TX17n0009_p0515a09║社會對於佛法之要求，有過於饑渴之需飲食，誠不可以自己。故依太虛法師整理僧伽
TX17n0009_p0515a10║制度論，籌設佛法僧園，復先成立佛法僧園系統下之法苑，使二千年來之佛教開一新
TX17n0009_p0515a11║紀元，亦即為世人國民謀一福德之新生命。凡有感於斯世及傷佛法僧之墮落者，當能
TX17n0009_p0515a12║予本苑以同情！
TX17n0009_p0516a01║二　說明
TX17n0009_p0516a02║甲　關於本苑宗旨者
TX17n0009_p0516a03║世風丕變，道德淪亡，狼虎相伺，水火其室，欲其化險為夷，端賴佛法。然潮流
TX17n0009_p0516a04║既下，佛法亦衰；佛法既衰，則救世殆將無望，故中外旅滬信仰佛教人士，敦請太虛
TX17n0009_p0516a05║法師出而主持，依僧伽制度論，以謀佛教與社會之福利，發揮光大，攝化無方，期家
TX17n0009_p0516a06║國世界共入善途。惟初步則以改善僧眾生活，提高僧眾在社會中之位置，培養人才以
TX17n0009_p0516a07║闡揚佛法之真義。漸次進展，則佛法播於世界，真義深入人心，三惡不起，十善同歸
TX17n0009_p0516a08║，擾擾塵寰盡化莊嚴佛土，懵懵人海共成正等菩提，殺伐不興，戰爭永弭，故本苑建
TX17n0009_p0516a09║設，良有以也。
TX17n0009_p0516a10║乙　關於本苑法事之改良者
TX17n0009_p0516a11║釋尊說法，圓音普被，異結等解，故隨聞證入者以無量計。佛滅度後，阿難、迦
TX17n0009_p0516a12║葉秉佛大悲，類集經藏，用詮法音，廣度未來。繼至末法時衰，眾生耽於慾樂，不聞
TX17n0009_p0517a01║聖言，忽焉老死！子孫之孝，朋友之義，夫婦之愛，兄弟之情，悒悒於心，不能自己
TX17n0009_p0517a02║，此追薦之所由來也！夫追薦者，乃藉佛之悲願，僧之精誠，宣演法音，感資亡者，
TX17n0009_p0517a03║使離苦而得樂。且佛法難聞，中國難生，如欲使人人得聞佛法，必非容易；即聞佛法
TX17n0009_p0517a04║，尚未解脫，或喪亡於流離、水火、盜賊、刀兵，仁者之心，戚然哀之，此濟冥之所
TX17n0009_p0517a05║由來也。其或為自身及父母親戚妻子朋友以祈增添福壽，供佛及僧，誦經修懺，此延
TX17n0009_p0517a06║生之所由來也。他若為一家一縣一省一國一世界，或求弭亂，或求消災，或求除害，
TX17n0009_p0517a07║或求興利，則祈禱之所由興也。總上所謂追薦、濟冥、延生、祈禱等，要皆為求幸福
TX17n0009_p0517a08║及得解脫。惟此必求之純正之佛法與清淨持戒之沙門乃能有效。若以作法事，視為應
TX17n0009_p0517a09║酬熱鬧，此實一大誤點。本苑本佛法之真精神，糾正迷謬，益加改良，期無負求者之
TX17n0009_p0517a10║心。茲將改良之點，列之於次：
TX17n0009_p0517a11║一、整齊嚴肅清淨莊嚴　整齊嚴肅，是為僧像；清淨莊嚴，是為法像。僧以持法
TX17n0009_p0517a12║，故必須整齊嚴肅；法以彰僧，故必須清淨莊嚴。若不如是，既不足以昭慎重誠懇，
TX17n0009_p0518a01║遑云利益，故本苑先注重於此也。
TX17n0009_p0518a02║二、禪淨律密精進修持　佛法行門，盡攝禪淨律密，僧眾自應精進修持，以期成
TX17n0009_p0518a03║就功德。若不具此，禮供、念誦，必鮮利益。若能精修禪淨律密，自行化他，必得勝
TX17n0009_p0518a04║果。惟今末法，多不實行，故本苑僧眾必持戒精修也。
TX17n0009_p0518a05║三、通達經論隨場講演　經以詮理，貴能了解。而末法之世，僧侶信徒皆視法事
TX17n0009_p0518a06║為應酬熱鬧，故於經懺之理，鮮求通達。或有所詢，輒不能對，若此殊非宏宣佛法之
TX17n0009_p0518a07║善道。故本苑必選通達經論者，隨所修道場，加以說明也。
TX17n0009_p0518a08║四、禁絕鴉片酒肉煙賭　佛之制戒，本慈悲心，化除業障，故不殺等即為入道之
TX17n0009_p0518a09║因。惟於鴉片煙等，律所未具。但佛制戒，隨犯而治，實事求是，不假虛飾，故鴉片
TX17n0009_p0518a10║等佛未制禁。然此煙等性同於酒，賭近於盜，賭盜須除，煙等亦應戒。況此等習氣，
TX17n0009_p0518a11║足為入道之障，高尚嚴肅之僧眾，豈可習染流俗之嗜好！矧興修法事，身等三業尤須
TX17n0009_p0518a12║清淨，因親近佛與正法故。本苑僧眾於此皆須禁絕，亦勸來苑者戒之也。
TX17n0009_p0519a01║五、廢除楮燭精設香燈　夫楮表金帛贈施，燭為光明供養。但時勢所趨，覺前所
TX17n0009_p0519a02║以為供養者，今則不誠；前所以為莊嚴者，今則不美。故擬廢楮錢蠟燭，代以名香、
TX17n0009_p0519a03║電燈，而楮錢或代以冥鈔也。
TX17n0009_p0519a04║六、非純粹佛經懺不修　純正之藥，方能醫病，純粹之法，方能有益。如血湖懺
TX17n0009_p0519a05║、三官經等，或為杜撰，或非真義，俗僧不擇，亦從人請，實不啻偽藥治病，有害無
TX17n0009_p0519a06║益。本苑當調查各處流行之不合佛法經懺，漸次宣布革除，而本苑則非真正佛法之經
TX17n0009_p0519a07║懺不修也。
TX17n0009_p0519a08║上之六端，為本苑對於法事改良之要點，汲汲進行以求貫澈，用闡揚佛法真正之
TX17n0009_p0519a09║精神，俾修法事者獲實在之利益也！
TX17n0009_p0519a10║丙　關於本苑之改良社會風俗者
TX17n0009_p0519a11║社會者、人類生活上相需相聯之群眾行動也。群眾行動，既成風習俗尚，往往足
TX17n0009_p0519a12║以拘束各人之行為使不能逾越。故社會風俗之良否，大有關係於吾人之生活也。但社
TX17n0009_p0520a01║會風俗之不良，仍由各人所造成，故吾人亦皆可為改良社會風俗之運動。察當今之世
TX17n0009_p0520a02║，群邪紛起，奸詐朋生。所以成此澆風薄俗者，以無道德之根本，不知人生之價值耳
TX17n0009_p0520a03║。本苑知佛法為人生道德之根本，足為改良社會進求幸福之利器，凡有識者悉所公認
TX17n0009_p0520a04║。故本此精神，改善佛教之僧眾生活，復闡揚佛法真義以謀社會風俗之改良。茲將有
TX17n0009_p0520a05║關社會風俗者，略舉數事，以為改良風俗造福社會之初步。列之于次：
TX17n0009_p0520a06║一、佛式之嬰兒湯餅儀
TX17n0009_p0520a07║二、佛式之兒童入學儀
TX17n0009_p0520a08║三、佛式之男女結婚儀
TX17n0009_p0520a09║四、佛式之慶祝生辰儀
TX17n0009_p0520a10║五、佛式之追薦喪亡儀
TX17n0009_p0520a11║六、佛式之慶祝冥壽儀
TX17n0009_p0520a12║上列數事，暹羅、日本、錫蘭皆頗見盛行，唯我國祗行於喪事，實為缺點。故今
TX17n0009_p0521a01║後本園之在家信徒，當勵行喜慶之佛化。然所謂佛式嬰兒湯餅儀者，以世人于嬰兒之
TX17n0009_p0521a02║滿月或週歲，輒集親友，盛饌高會以為慶賀，殘殺生物，反促嬰兒福壽；如能就佛剎
TX17n0009_p0521a03║，依佛法為慶祝，蔬食放生，增其福壽，禮佛誦經，資其善根，勝因既植，福果可期
TX17n0009_p0521a04║矣。所謂佛式兒童入學儀者，兒童入學，即產生精神上高尚人格之初期。若此時不有
TX17n0009_p0521a05║強烈之熏習，最良善之印象，殊不能立其基礎。而佛為最高善之模範，且可依佛之威
TX17n0009_p0521a06║神願力，引生智慧，故應舉行佛式之祝儀。所謂佛式男女結婚儀者，欲界眾生，男女
TX17n0009_p0521a07║配合，種姓相續，父兄子弟依以成立，故儒書謂人倫造端夫婦。若使無道德以為其根
TX17n0009_p0521a08║本，則男女之情失其正，人生之患由之起。故在家之佛教信徒，當就佛剎依佛法儀式
TX17n0009_p0521a09║以結婚也。所謂佛式慶祝生辰者，韶華易逝，時不我留，我生之辰，即為母難之日，
TX17n0009_p0521a10║于中慶祝，亦應修福。蓋慶祝之日不常有，慶祝之事不常得，人若于此不常之時，尚
TX17n0009_p0521a11║欲殺他生命（指畜類），飽我口腹，作不善業，損害有情，則此慶祝不仁甚矣！且因
TX17n0009_p0521a12║果二者猶形影之相隨，一時之勝，未可久恃，故必廣修福田，作諸佛事，藉消過去與
TX17n0009_p0522a01║現生之罪業，祈當時之康甯及未來之福果；且以回向眾人，共受斯樂，則功德無量矣
TX17n0009_p0522a02║。所謂佛式追薦喪亡儀者，死生事大，毫不由人，一呼吸間，奄然千古。生既未能力
TX17n0009_p0522a03║行佛法，博聞解脫，則冥然長逝，其苦可知！不有大覺大力，曷從振拔沉淪，除其苦
TX17n0009_p0522a04║惱；故當作種種佛事以為追薦也。所謂佛式慶祝冥壽儀者，冥壽之作，一為誌哀，一
TX17n0009_p0522a05║為紀念。但于此誌哀紀念二事，非徒殺雞置酒而已。必欲亡者得有真實之福德，藉以
TX17n0009_p0522a06║解脫罪障，超生極樂，亦捨佛法不為功。夫佛陀悲願之心，如洪鐘待扣，凡有求之，
TX17n0009_p0522a07║無不相應。而此又不同偶像迷信之崇拜，而實有無漏功德勝緣增上之至理。茍稍知佛
TX17n0009_p0522a08║之本義者，自不河漢斯言。故藉佛為改良社會風俗之推進機，則世界人類邪氛歇滅，
TX17n0009_p0522a09║幸福圓成，決非徒作空言，自欺惑世，有志者盍興乎來！
TX17n0009_p0522a10║丁　關於本苑之推請護法幹事者
TX17n0009_p0522a11║釋尊垂滅，囑咐宰官、長者等資助僧伽，用全法化。良以沙門學道，精勤修持，
TX17n0009_p0522a12║無暇循顧身息，況復奔逐塵氛！故非宰官、長者、居士之援護，頗難專志宏法。惟自
TX17n0009_p0523a01║正法時衰，末世式微，僧眾寡精進行道之心，居士乏竭誠援護之任。百丈大師，因斯
TX17n0009_p0523a02║興而自工自食，上者效之，下者反藉以營求，擁以自飽。及至于今，墮落更甚，十方
TX17n0009_p0523a03║僧物，視等私產，公益不興，僧才日少。而本苑成立，應此時機，關係之重，大千無
TX17n0009_p0523a04║比！故特推請有力護法之幹事，資以進行，廣助發展，則釋迦真正之精神，不難傳播
TX17n0009_p0523a05║于世界，人類無上之幸福，亦將漸現于當前，自利利他，惟此最宜，是本苑推請護法
TX17n0009_p0523a06║幹事之要旨也。
TX17n0009_p0523a07║戊　關於本苑內部之分設者
TX17n0009_p0523a08║本苑內容計分三項六部，表列於次：
TX17n0009_p0523a09║　　　　　　　　┌研究部
TX17n0009_p0523a10║　　　　一、教務┤宣講部
TX17n0009_p0523a11║　　　　　　　　└圖書部
TX17n0009_p0523a12║　　　　　　　　┌修持部
TX17n0009_p0523a13║　　　　二、法務┤
TX17n0009_p0523a14║　　　　　　　　└法事部
TX17n0009_p0524a01║　　　　三、事務──蔬食部
TX17n0009_p0524a02║研究部之設立：用以研究大乘佛法之真義，以及世間一切宗教學術之精理，助證
TX17n0009_p0524a03║佛法，發揮勝用。良以法海汪洋，浩瀚無際，若無刻苦之研究，專門之尋討，決不能
TX17n0009_p0524a04║得殊勝之應用而自在也。
TX17n0009_p0524a05║宣講部之設立：旨在使佛化普及，令人人皆知佛法真義之所在，促社會教育之進
TX17n0009_p0524a06║步，以提高人群道德之人格也。
TX17n0009_p0524a07║圖書部之設立：收集圖書，總持文化，俾研究者得資為學理之考證，閱覽者有開
TX17n0009_p0524a08║發知識之機會，網維一切，莫此為尚。
TX17n0009_p0524a09║修持部之設立：以佛法重在修持，若說食數寶之流，空勞口舌，無補實事。本苑
TX17n0009_p0524a10║概欲以身作則，實證如來勝果，兼以福利社會，故必實行修持也。
TX17n0009_p0524a11║法事部之設立：此部純為應社會之要求，以作自利利他之佛事，並用以改良社會
TX17n0009_p0524a12║之風俗，及糾正流俗法事之劣點，闡揚純真佛法，作為宏揚勝緣，此尤不可忽略者也
TX17n0009_p0525a01║。
TX17n0009_p0525a02║蔬食部之設立：以養成人群生活上慈善之道德，為自衛衛他之衛生，戒除殘殺，
TX17n0009_p0525a03║提倡儉樸，則佛化之精神，乃貫澈於日用飲食而靡遺矣。
TX17n0009_p0525a04║總上所說，已略明本苑之大旨，惟本苑既負此重大之責任，於各項自必著著努力
TX17n0009_p0525a05║進行，以期不違本願，尚希各界仁者，予以適當之扶助也！
TX17n0009_p0525a06║三　簡章
TX17n0009_p0525a07║（一）定名　本苑由旅滬中外信仰佛教人士，恭請太虛法師依照僧伽制度論主持建設
TX17n0009_p0525a08║，定名曰佛法僧園臨時法苑。
TX17n0009_p0525a09║（二）宗旨　本苑以闡揚佛法真義，改善僧眾生活，福國利民，救人救世為宗旨。
TX17n0009_p0525a10║（三）地址　本苑苑址設在上海靜安寺路一百五十二號。
TX17n0009_p0525a11║（四）傳繼　本苑將來之傳繼，由太虛法師自擇賢徒繼任，再傳以後，當取何制再定
TX17n0009_p0525a12║之。
TX17n0009_p0526a01║（五）內容　本苑內容，分為六部：（1）研究部，（2）宣講部，（3）圖書部，
TX17n0009_p0526a02║（4）修持部，（5）法事部，（6）蔬食部。以上各部細則另訂之。
TX17n0009_p0526a03║（六）推舉　本苑推請護法幹事若干人，由信士信女任之。
TX17n0009_p0526a04║（七）聘任　本苑職員，由主持聘任，依事務繁簡增減之。
TX17n0009_p0526a05║（八）職員　本苑職員，暫分事務員、教務員、法務員、書計員四人，任期半年，連
TX17n0009_p0526a06║聘連任無限。
TX17n0009_p0526a07║（九）僧眾　本苑僧眾，由法務員管理及率同修持法事，其同住規約另定之。
TX17n0009_p0526a08║（十）苑役　本苑苑役由事務員用免之，由書計員幫同管理。
TX17n0009_p0526a09║（十一）附則　本簡章有未當處，由主持修正之。（見海刊八卷一期）