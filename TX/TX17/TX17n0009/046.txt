TX17n0009_p0584a01║告徒眾書
TX17n0009_p0584a02║——十六年冬作——
TX17n0009_p0584a03║余在民國紀元前四年至民國三年，受康之大同書，譚之仁學，孫之三民主義，嚴
TX17n0009_p0584a04║之天演論，章之五無論，及民報、新民叢報等之影嚮，本其得於禪與般若及天台之佛
TX17n0009_p0584a05║學，嘗有一期作浪漫之佛教革新行動。己而鑒于政潮之逆流，且自審於佛陀之法化，
TX17n0009_p0584a06║未完成其體系，迺習禪普陀者三載。靜慮之餘，律藏與小乘經論也，大乘之曼殊、龍
TX17n0009_p0584a07║樹學也，彌勒、天親學也，華嚴、淨土、真言之學也，一一為有系統之研討；旁及經
TX17n0009_p0584a08║史子之國學，而西學之譯籍亦時瀏覽焉。民四之冬，著整理僧伽制度論；民五之夏，
TX17n0009_p0584a09║著首楞嚴攝論，其冬又著佛乘導言。於佛之制度及其教義，始為大體之規定。兼著古
TX17n0009_p0584a10║學之周易及荀、墨諸論，今學之破神執、訂天演、辨嚴譯、教育新見、哲學正觀各篇
TX17n0009_p0585a01║。至民國六年出關，國際之歐戰猶酣，國中之分裂初兆。信條多緒，思路靡端，俛仰
TX17n0009_p0585a02║千古，盱衡六洲，遂懷救以佛法之志。旋以台灣講學之便，考察日本，益證吾見之不
TX17n0009_p0585a03║謬。民七與圓白、大慈等，刱設覺社，即為余作有計劃之佛法救世運動的開始。此運
TX17n0009_p0585a04║動應用近代社會之組織，欲將出家在家之佛徒組織起來，分荷以佛法救世之任。出家
TX17n0009_p0585a05║佛徒曰佛教住持僧；旨在先經出世之修證，乃進為應世之教化，用標三寶清淨幢相。
TX17n0009_p0585a06║在家佛徒曰佛教正信會：以敬佛法僧、信業果報、行十善法為旨，用之移風易俗，構
TX17n0009_p0585a07║成佛化之倫理、政治、經濟的新社會。閱乎覺社叢書及繼承覺社之第一年海潮音，此
TX17n0009_p0585a08║二種之主張，固甚顯然也。前者見於余之住持淨慈寺，欲先樹僧之模範，并育建設之
TX17n0009_p0585a09║僧才焉；然以腐僧勾結土豪為阻撓而罷。旋因鄂中信徒慧心等援助，建佛學院，則著
TX17n0009_p0585a10║眼於養成住持僧及正信會之建設人才也。初期生卒業之後，余欲改組佛學院為律僧院
TX17n0009_p0585a11║，援助者不從，遂奄然續辦至國民革命軍抵鄂而停頓。後者見於設立於漢口及長沙之
TX17n0009_p0585a12║佛教正信會。長沙之正信會，以余在湘時甚少，先期腐化；漢會頗有生氣。然以僧眾
TX17n0009_p0586a01║加入，改稱佛教會，亦漸腐化。嗣雖擴組湖北、湖南及中華之佛教聯合會，失本意愈
TX17n0009_p0586a02║遠。時已創設廬山大林寺，為國際佛團之組織及宣傳。民十三年冬季，余嘗短時退隱
TX17n0009_p0586a03║，靜觀日、藏密宗新入中國之紛亂，及國民黨容共後在中國之新形勢，發生二種新覺
TX17n0009_p0586a04║悟：一曰、中華佛化之特質在乎禪宗：欲構成住持佛法之新僧寶，當於律與教義之基
TX17n0009_p0586a05║礎上，重振禪門宗風為根本。二曰、中國人心之轉移繫乎歐化：欲構成正信佛法之新
TX17n0009_p0586a06║社會，當將佛法傳播為國際文化，先從變易西洋學者之思想為入手，因著人生觀的科
TX17n0009_p0586a07║學及大乘與人間兩般文化，以見其意。余從十四年春，廣宣佛教於北京、於日本、於
TX17n0009_p0586a08║甬、於蘇、於南洋、於福建、於杭、於滬，迄今猶從事於此二者之選擇及預備焉。而
TX17n0009_p0586a09║貫持此十年來佛法救世運動之宗旨者，則為由覺社叢書嬗生之海潮音月刊。
TX17n0009_p0586a10║顧今則發生俗之僧奪與僧之俗變二大危機矣！西漢以來，中國之社會，處儒教專
TX17n0009_p0586a11║化之下，佛法雖來中國，以避其排斥，僧乃遊方之外，住持佛教之淨儀。而社會之承
TX17n0009_p0586a12║受其化者，一為功成身退之隱逸；一為施政者借充神道設教之用，以鬼神禍福輔治愚
TX17n0009_p0587a01║民；故非僻於離世之禪寂，即為腐於流俗之迷信，初未嘗宣傳佛法之真義於民眾，俾
TX17n0009_p0587a02║社會之倫理、政治、經濟裁成於佛之教化焉。唐、宋來為僧化根本精神之禪宗，宋、
TX17n0009_p0587a03║明儒亦聞其風而自張門戶也。夫禪宗本高建於律與教義之基礎上者；元、明以降，律
TX17n0009_p0587a04║儀隳弛，教義淹晦，宗門亦漓為大話欺人之口頭禪。持律、談教之淨土家，乃從而代
TX17n0009_p0587a05║之；故明、清來沙門居士之高者，大抵歸崇淨土。然晚清後儒化之中國民族，一被劫
TX17n0009_p0587a06║於西洋之武力侵略，再被劫於西洋之宗教侵略，三被劫於西洋之民治侵略，四被劫於
TX17n0009_p0587a07║西洋之科學侵略，門戶洞開，藩籬盡撤。值此思想解放之時會，清末楊仁山居士汲汲
TX17n0009_p0587a08║流通精典，游扶桑者既習聞佛故，康、譚、章、嚴、梁氏等之政論者，亦時好談佛，
TX17n0009_p0587a09║於是佛之教義浸為士夫學子所留意。佛學研究會之居士團，亦萌芽於斯際，且嘗有佛
TX17n0009_p0587a10║學叢報以鼓吹之。至民七、余出為有計劃有組織有紀律之倡導，佛之風化，遂流行社
TX17n0009_p0587a11║會。軍、政、商學之士，習之者漸趨興盛，唯識、三論、真言之宗趣，亦探求日廣。
TX17n0009_p0587a12║第回觀住持佛法之僧寶則何如歟？自禪而淨，已成江河就下之趨勢，且今亦僅存印光
TX17n0009_p0588a01║法師之碩果。其他則乘機以掠名利恭敬，傳律、宏宗、演教云者，亦滔滔為應赴經懺
TX17n0009_p0588a02║之類耳。於是住持佛教之僧位，漸為居士侵奪矣。然華嚴、天台二家及余興學之結果
TX17n0009_p0588a03║，流布為華嚴學院、法界學院、清涼學院，與天台學院、明因講舍、山家講舍，及四
TX17n0009_p0588a04║川佛學院、閩南佛學院、弘慈佛學院等，亦不無承學之新僧也。但既無高等之道場以
TX17n0009_p0588a05║攝彼修學深造，復無改善僧制以適應施設之地，內不容於腐化僻化之舊僧，外被牽迫
TX17n0009_p0588a06║於民眾之輕蔑於僧；於是除少數之高蹈遐舉者，多有反僧而從俗、變化其生活者也。
TX17n0009_p0588a07║有此俗之僧奪與僧之俗變之二端，余十年來有計劃有組織有紀律之佛法救世運動，乃
TX17n0009_p0588a08║為之根本摧破。故今于十年來貫持此運動之海潮音，亦不復憐恤其生命之斷絕也。
TX17n0009_p0588a09║夫此運動之失敗，舊佛徒不足責，獨責出家在家之新佛徒昧於分宜耳。在家新佛
TX17n0009_p0588a10║徒昧其分宜：不及者、則腐化僻化於舊僧，於是遂欲以齋公齋婆放生念佛了之，或由
TX17n0009_p0588a11║有錢及欲發財以過安閒隱逸生活了之，江浙之在家佛徒比比然也；太過者、則以僧之
TX17n0009_p0588a12║無能而不足崇也，欲奪住持佛教之僧位而代之，為法相、真言之學者又比比然也。殊
TX17n0009_p0589a01║不知其分內所宜為者，當上摧隱逸之僻化，下破迷俗之腐化：敬佛法僧、信業果報、
TX17n0009_p0589a02║以安心定志，行十善法、作四攝事、以立身處群。近之則足以建設佛化之倫理、政治
TX17n0009_p0589a03║、經濟的新社會，致國民於安樂，造國際之和平；遠之則為修十信心之菩薩，無上菩
TX17n0009_p0589a04║提奠基於是，勤勇精進，大堪有為！烏用擾擾於鬼神生死之夢想哉？出家新佛徒昧其
TX17n0009_p0589a05║分宜：不及者亦腐化僻化於舊僧，遂欲以當寺職、充院主了之，或欲以逸居無事念佛
TX17n0009_p0589a06║等死了之；太過者、則唯知以辦學、宣傳、服務、作工為事，而欲取僧之寺院產業皆
TX17n0009_p0589a07║化為基督教青年會式而後快，無法以達之也，則紛紛退僧而返俗，以自尋其新式之生
TX17n0009_p0589a08║活。殊不知其分內所宜為者，固當以持戒、忍辱、苦行為本：深入僻僧中以自為出世
TX17n0009_p0589a09║之修證——若余之閉關普陀——，而開發彼為法為眾之悲願；深入腐僧中以潛行應世
TX17n0009_p0589a10║之教化——若仁山法師之潛居觀宗——，而引起彼輩求學持戒之慚悔。如是乃能轉舊
TX17n0009_p0589a11║成新，建設清淨幢相之新僧伽，住持佛法，師表人天！烏用逐逐於利衰稱譏之境風哉
TX17n0009_p0589a12║？
TX17n0009_p0590a01║雖然，此運動之失敗，亦暫時之過程耳，非終一屈而不可伸也。出家在家新佛徒
TX17n0009_p0590a02║，從事佛教住持僧與佛教正信會之分內所宜以篤行者，猶大有其人在，特未能以鮮明
TX17n0009_p0590a03║之標幟，集中幹部人材以為之領導，故其力量未能表現而已。就出家之新佛徒言：余
TX17n0009_p0590a04║近在閩南演說之救僧運動：一、真修實證以成聖果，二、獻身利群以勤勝行，三、博
TX17n0009_p0590a05║學深究以昌教理；第一第三則常惺、大勇、大愚諸同道，今亦不無力行者，就在家之
TX17n0009_p0590a06║新佛徒言：胡君子笏最為有志，蔣君特生似亦近之，他若唐大圓、周少如、羅庸、楊
TX17n0009_p0590a07║卓、臧貫禪諸君，亦同其意。能有一領袖以團結之，皆十善菩薩為中心的新社會之骨
TX17n0009_p0590a08║幹也。佛陀救世之大業，新佛徒方建築更堅之基址以為艱難締造；而余則徘徊瞻顧於
TX17n0009_p0590a09║積極救僧運動之第二第三項，或轉身從事於十善菩薩行，猶待觀機再為選定焉。然正
TX17n0009_p0590a10║信佛徒欲建設十善為精神之新社會，必一方破除腐化僻化之陳俗；一方則尊佛奉法敬
TX17n0009_p0590a11║僧，深明業果之原理而諦信之。有父母、子女、兄弟、姐妹、夫婦、親戚之家族，有
TX17n0009_p0590a12║首從、師資、朋友之社會，有農、工、商、學、軍、政之職業，務須切近人情，平易
TX17n0009_p0591a01║可行，乃能普及民眾而表現十善精神於倫理、政治、經濟之全部社會生活。余於覺社
TX17n0009_p0591a02║叢書所發表之佛教人乘正法論，頗具其綱目焉。故凡所主張不可侵入超俗之僧伽行誼
TX17n0009_p0591a03║；而周君少如之五戒心法等，已嫌過高矣。余此非敢為一般佛徒告也，僅告從余起信
TX17n0009_p0591a04║於佛法僧者之徒眾耳。從余直接間接起信佛法僧之男女緇白徒眾，當不下萬餘人也。
TX17n0009_p0591a05║此萬餘人誠有十分之一百分之一千分之一能認清此二途徑——（佛教人乘正法論及整
TX17n0009_p0591a06║理僧伽制度論）——，分工互助而奮勇精進，則此人世必將有普被佛光之一日乎！
TX17n0009_p0591a07║余既宣告海潮音停刊，徒眾中即有欲組「海潮音學社」以持續之者，但無論改為
TX17n0009_p0591a08║半年刊為季刊或仍為月刊，對於佛法僧皆當有一貫之宗旨：——
TX17n0009_p0591a09║一、佛觀：
TX17n0009_p0591a10║甲　佛之根本觀念必在釋迦牟尼佛。
TX17n0009_p0591a11║乙　信釋迦牟尼佛確得無上正遍覺，最高無上。
TX17n0009_p0591a12║丙　毗盧遮那或大日或盧舍或金剛持皆為釋迦牟尼大功德聚之別名，不得視為
TX17n0009_p0592a01║牟尼以外之他佛。
TX17n0009_p0592a02║丁　他世界之阿彌陀佛、藥師佛，或往劫之然燈佛等，皆由信釋迦牟尼佛之說
TX17n0009_p0592a03║而知之者，皆與釋尊平等。
TX17n0009_p0592a04║戊　佛為積三無數劫大行所圓之極果，不得與流俗所稱為活佛等混同視之。
TX17n0009_p0592a05║己　佛為出世三乘聖眾中之大聖，人天猶為凡夫，不得與孔、老等凡世聖人混
TX17n0009_p0592a06║同視之。
TX17n0009_p0592a07║庚　佛為法界諸法——宇宙萬有——之正遍覺者，亦為教化一切有情令皆作佛
TX17n0009_p0592a08║者，不得與一神教的創造主宰及多神教的禍福於人等迷信之神混同。
TX17n0009_p0592a09║二、法觀：
TX17n0009_p0592a10║甲　一切經律，皆源本佛所宣說之聲教，由佛徒歷次結集而成者。
TX17n0009_p0592a11║乙　佛徒結集佛說，初亦口誦相傳耳。用文字寫成書本，則先後不一時；以佛
TX17n0009_p0592a12║徒時代不同，故小乘與大乘之經律，亦寫成先後有殊。
TX17n0009_p0593a01║丙　信超人天之聖人，必有非常之勝事，故經律所言不思議事，皆應確信為實
TX17n0009_p0593a02║事，不得以凡識疑議之。
TX17n0009_p0593a03║丁　諸論及撰述語錄，皆賢聖佛徒修證有得，宗依佛說而闡揚詮釋者，故今亦
TX17n0009_p0593a04║可憑佛說及親證而研究決擇之。
TX17n0009_p0593a05║戊　大乘諸宗之各標其勝，在集中其理解於一念而起觀行，建宗趣行或殊，真
TX17n0009_p0593a06║本覺果無二。
TX17n0009_p0593a07║己　菩薩藏法與聲聞藏法，境行果皆別，然聲聞境行果亦為菩薩所含攝。
TX17n0009_p0593a08║庚　佛之教法發源於佛及聖眾之無漏智泉，故不得視同其餘出於有漏凡識之教
TX17n0009_p0593a09║學，但於餘教學皆可或破或攝以助顯無上義。
TX17n0009_p0593a10║三、僧觀：
TX17n0009_p0593a11║甲　勝義僧寶雖在三乘聖眾或賢聖眾，但此土之住持僧寶，必在出家五眾，尤
TX17n0009_p0593a12║在苾芻眾。
TX17n0009_p0594a01║乙　他方淨土雖或純一菩薩僧，無有在家出家之別，但此濁土則須出家菩薩乃
TX17n0009_p0594a02║入僧寶。
TX17n0009_p0594a03║丙　住世持教之佛徒團，應依七眾律儀而建立。在家二眾佛徒，雖非全僧，亦
TX17n0009_p0594a04║非全俗，此為已進三寶之門者，異於隔離三寶之凡俗，故曰近事，為介於
TX17n0009_p0594a05║僧與俗之間，可稱為「居俗近僧眾」。受三皈以上及日本之真宗徒等，皆
TX17n0009_p0594a06║攝屬於此。由此中修轉輪王十善行者，攝化民眾，建設新社會，利樂人世
TX17n0009_p0594a07║。
TX17n0009_p0594a08║丁　尊敬三乘賢聖僧，彌勒菩薩等雖現天相，亦同大乘聖僧尊敬。
TX17n0009_p0594a09║戊　敬崇出家住持僧眾——但最低限度，須明佛法大義、信心充足、能持苾芻
TX17n0009_p0594a10║四根本戒者，乃認為出家住持僧眾。
TX17n0009_p0594a11║己　不知佛法亦無信心且不持戒者，應驅出於僧眾之外，不認其為出家僧眾。
TX17n0009_p0594a12║庚　由具僧相僧德之僧眾建設佛教清淨幢相之新僧寶，師表人天。
TX17n0009_p0595a01║此為覺社叢書第一刊以來一貫之宗旨。若能成立一海潮音學社以持續此對于佛法
TX17n0009_p0595a02║僧之宗旨者，則為持續海潮音生命。否則雖仍月刊一編，亦非復海潮音之持續。
TX17n0009_p0595a03║徒眾中亦有分辦海潮音流類之雜誌者，若四川、泰州、陜西等之佛化刊物；亦有
TX17n0009_p0595a04║辦佛學院流類之學院者，若閩南、四川等佛學院，及乳獅學院，覺賢學校、佛化學校
TX17n0009_p0595a05║等。亦有辦正信會流類之在家佛徒團者，若北京佛學研究會、泰洲念佛會等。更有持
TX17n0009_p0595a06║續或創設之佛徒集團者，若北京之世界佛教聯合會事務所，中華佛教聯合會籌備處，
TX17n0009_p0595a07║及各地曾辦之佛教聯合會與佛徒協會等。凡是等等，今雖未能鮮明此一佛法救世運動
TX17n0009_p0595a08║之標幟，而為此一運動之主軍；但從此若能認清住持僧與正信眾分宜所在之宗旨，分
TX17n0009_p0595a09║工互助以堅持不退，進行不懈，亦未嘗非將來得告成功之因素也，願皆勉旃！（見海
TX17n0009_p0595a10║刊八卷十二期）