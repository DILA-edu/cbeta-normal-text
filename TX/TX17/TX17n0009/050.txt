TX17n0009_p0607a01║今佛教中之男女僧俗顯密問題
TX17n0009_p0607a02║在諸淨佛國土，既無男女，亦無俗家，故皆為清淨和合眾，而無男女僧俗之可言
TX17n0009_p0607a03║。今此穢土，既有男女家產，故成佛須捨俗出家，乃成就其清淨之勝德。佛是出家之
TX17n0009_p0607a04║男人故，學佛及傳持佛法之徒眾，亦以出家之男眾——即比丘眾、沙彌附之——為主
TX17n0009_p0607a05║。佛是出家人故，出家之女眾——比丘尼，又沙彌尼，室叉摩那附之——次之。佛是
TX17n0009_p0607a06║男人故，在家之男眾又次之；而在家之女眾居最後。此佛教徒眾之建立於世，所以有
TX17n0009_p0607a07║出家五眾、在家二眾之七眾律儀也。於此穢土之中，有此七眾律儀住世，即為佛教住
TX17n0009_p0607a08║世；破壞或紊亂此七眾律儀，即為破壞佛於穢土中所建立之清淨幢相，破壞佛教，出
TX17n0009_p0607a09║佛身血。故大乘之戒定慧行，普周於七眾；而建立於世者，不得壞亂於七眾律儀也。
TX17n0009_p0607a10║比來在家男眾極為發達，而其智才能力又往往出過於出家男眾之平均上，且在家
TX17n0009_p0608a01║女眾，尤多信行精懇過出家二眾及男眾；於是漸出其今後主持佛教而宏傳者，當在在
TX17n0009_p0608a02║家眾而不在出家眾之主張。且女眾既尤能精進，安在其不可皆齊比丘或越比丘耶？然
TX17n0009_p0608a03║雖欲獨據大乘律以廢除七眾律儀之次序高下，因向來建世軌眾之規制如此，未能昌言
TX17n0009_p0608a04║以毀去之。適有僧制先壞之日本傳密教僧來，但為獲得支那最先布教權之名利恭敬，
TX17n0009_p0608a05║將比丘眾主教傳法之名位授之在家男女；援曼荼羅之形相，曰俗形居中臺也，曰定妃
TX17n0009_p0608a06║為女形也，以神其說。由是男女僧俗，僧俗男女，攪成一團者曰密教；男女僧俗，僧
TX17n0009_p0608a07║俗男女，律儀七眾者曰顯教。而男女僧俗應依七眾律儀以序次高下否之問題，又轉成
TX17n0009_p0608a08║顯教密教問題，益趨重重糾紛而不可開解之勢。
TX17n0009_p0608a09║殊不知密教乃佛所說之魔受化經——即大毘盧遮那成佛經、及金剛頂經等，見梵
TX17n0009_p0608a10║網經——耳，為化魔故入魔中——僧俗男女混為一團——以佛經——顯教——軌其心
TX17n0009_p0608a11║，佛律——七眾律儀——範其身；故能化魔入佛，即魔成佛。蓋密之所依即為天魔鬼
TX17n0009_p0608a12║神——若執金剛、歡喜天及羅剎、夜叉、牛鬼蛇神——而佛轉化天魔鬼神以成為佛之
TX17n0009_p0609a01║不思議用者，則正在乎顯教之理觀與範眾之律行耳！今習密而斥除性相之教理，破毀
TX17n0009_p0609a02║僧俗之律儀，則非以佛化魔，而反成以魔障佛；其乖違佛說魔受化經之密旨為何如耶
TX17n0009_p0609a03║？
TX17n0009_p0609a04║故以男女僧俗混然一團謂之密，斥去顯理顯律者，非顯密問題，乃佛魔問題也。
TX17n0009_p0609a05║密依顯理顯律則轉成佛；密離顯理顯律則還為魔。今固魔強法弱之世，然吾益不能不
TX17n0009_p0609a06║以佛法繩之，以契於佛說魔受化經之密旨也。（見海刊第六卷第四期）