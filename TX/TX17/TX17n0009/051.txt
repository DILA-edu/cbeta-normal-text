TX17n0009_p0610a01║七眾律儀不得逾越
TX17n0009_p0610a02║——十六年夏初在福州青年般若社講——
TX17n0009_p0610a03║來閩不數日，於湧泉、怡山風光多已領略，歷承諸山長老及佛化徒眾熱烈歡迎，
TX17n0009_p0610a04║甚為感謝！尤以在茲白塔寺，已經三數次和洽歡舞之大會，風味精彩，各各不同。如
TX17n0009_p0610a05║第一次功德林男眾之歡迎，及次日女眾之演講會，融融一堂，風規宏壯，盡有大家之
TX17n0009_p0610a06║氣象。次如青年覺社及圓覺學社之聯席歡迎會，則別有少年活潑之精神，及蒸蒸向上
TX17n0009_p0610a07║之傾向。至於今日，則更有一種特殊之意趣，令人感佩。佈置之幽雅而精緻，威嚴之
TX17n0009_p0610a08║雄壯而整肅，足徵在座者於法事藝術上多有研究，而於清淨莊嚴之形相上，亦頗經一
TX17n0009_p0610a09║番修習工夫矣。三次會集各有聲色，此固為人類性格之各各不同，亦指導修習者各以
TX17n0009_p0610a10║其所得而放光明也。吾於此有所感焉：佛教之設，原為此世間一切在迷眾生，如眾生
TX17n0009_p0611a01║盡已得度，復用此佛教何為？但三界、六凡眾生之根基不等；應機化導，方便設教，
TX17n0009_p0611a02║於是乎亦有十地、三乘，頓漸、權實等宗別；而建設教團，於世間之綱紀，復有七眾
TX17n0009_p0611a03║律儀之區分。列表如左：
TX17n0009_p0611a04║　　　　　　　　　　　　　　　　　　　　　　　　　　　　　┌一戒者
TX17n0009_p0611a05║　　　　　　　　　┌優婆塞眾┬─────在家二眾─三皈─而┤二戒者
TX17n0009_p0611a06║　　　　　　┌男性┤沙彌眾─│──┐　　　　　　　　　　　│三戒者
TX17n0009_p0611a07║　　　　七眾┤　　└比丘眾─│──┤　　　　　　　　　　　│四戒者
TX17n0009_p0611a08║　　　　　　│　　┌優婆夷眾┘　　│　　　　　　　　　　　│五戒者
TX17n0009_p0611a09║　　　　　　└女性┤沙彌尼眾───┤　　　　　　　　　　　│八關齋戒者
TX17n0009_p0611a10║　　　　　　　　　│式叉摩那眾──┼───出家五眾　　　　└十善戒者
TX17n0009_p0611a11║　　　　　　　　　└比丘尼眾───┘
TX17n0009_p0612a01║佛法住世，唯此律儀。七眾佛徒，如能各循其規，各守範圍，融洽類集，不相逾
TX17n0009_p0612a02║越，猶團體中之有規則，始為正法住世也。違此律儀，即犯佛規，則破壞正法。如女
TX17n0009_p0612a03║眾中有雖發心受持沙彌尼、式叉摩那或比丘尼戒，而於事實上尚不能剃度出家者，逕
TX17n0009_p0612a04║受持沙彌尼、式叉摩那或比丘尼戒，即為破壞律儀，罪重滅法。以好心而招惡果，不
TX17n0009_p0612a05║亦悲乎！有居士焉，三皈而五戒者也，披僧伽黎作比丘事，猶彼學生未得博士位而衣
TX17n0009_p0612a06║博士服，是亦違律亂儀，自墜罪惡者也。按佛制居士，唯得披縵衣——梵音缽吒衣，
TX17n0009_p0612a07║而無條紋者——，沙彌方能披五衣、七衣，至比丘始得披九條、二十五條衣也。律儀
TX17n0009_p0612a08║上有此衣制，乃得藉以整齊劃一，其精神同行共修，而發生宏法利生之大力。否則、
TX17n0009_p0612a09║既不得同修同證，復將何以自度而度他哉！座中皆七眾中人，俱有自修利世之責，說
TX17n0009_p0612a10║此律儀，願切實勵行！勿以善心學佛，而作違律亂儀之毀滅正法也！（澹人記）（見
TX17n0009_p0612a11║海刊八卷八期）