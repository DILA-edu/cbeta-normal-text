TX17n0009_p0613a01║答或問
TX17n0009_p0613a02║——二十四年一月作——
TX17n0009_p0613a03║或問：近來學西藏紅黃喇嘛法者，以所習咒法，其間或應肉食乃可成就，雖食蔬
TX17n0009_p0613a04║亦須作肉想觀，故不如逕行食肉之為便。因有蔬食多年，亦學喇嘛而開者，致與吾國
TX17n0009_p0613a05║佛教徒向所持行，大相逕庭，紛起非難，遂成為疑諍未決之一問題。願師有以解之？
TX17n0009_p0613a06║答曰：非此援引教典所能解決，以釋尊住世時乃至涅槃前，佛僧受供猶未斷肉者
TX17n0009_p0613a07║亦間有故（純陀最後之供，有云石耳，亦有云豚肉者）。亦非依據教制所能解決，蓋
TX17n0009_p0613a08║朝鮮、日本、安南、受中華所傳者，在古雖沿禁肉食，今亦大抵開放。至錫蘭、緬甸
TX17n0009_p0613a09║、暹羅等一系，西藏、蒙古、尼泊爾等一系，則普通慣習，從未曾禁肉食，並非以菜
TX17n0009_p0613a10║蔬不生之故；第蒙、藏猶有專修蓮華部法而持禁者耳。雖未能據典制以明必須斷肉，
TX17n0009_p0614a01║然準之通理、時機、國尚，則有可言者：佛慈悲心周遍平等，應普群生，非限人類！
TX17n0009_p0614a02║雖雜食身，根本是病，未成佛身，凡所受食皆同治病之藥；且吸氣飲水，所傷微命已
TX17n0009_p0614a03║多。然終以從吾人力之可及，斷除肉食，為較近佛心慈悲平等之理。況古近東西聖哲
TX17n0009_p0614a04║所示之道理德行，亦無不以護惜情命、充養仁愛為歸者，此據通理，應先斷肉食為較
TX17n0009_p0614a05║當也。且今為科學理智進步之時代，既觀人類為動物之一，非復神所特造之靈，平等
TX17n0009_p0614a06║博愛所及，亦周物命，近契佛心。兼證以衛生之義，衡以節用之實，曩者、余遊歐美
TX17n0009_p0614a07║，歷諸大都市已皆有蔬食館，尤以德國大學生之蔬食者為多。凡智識之士，縱猶未能
TX17n0009_p0614a08║斷肉食，亦視斷肉食為人類進步之一事，此則時機所趨，亦有其宜也。環顧大地諸國
TX17n0009_p0614a09║，斷肉蔬食，乃為中華之特尚。持蔬者雖不盡佛教徒，而考其起因，實由梁武帝據楞
TX17n0009_p0614a10║伽、涅槃等經所竭力提倡而成。沿越千載，風被數國——例昔日本等——，故佛教僧
TX17n0009_p0614a11║徒不蔬食，即為信佛者所不容許。雖有道濟輩神僧時一破格，亦視為奇異而非正常。
TX17n0009_p0614a12║故蔬食實為中國佛教徒特有良制美風之契通理、適時機者，大應保持擴充。雖藏、蒙
TX17n0009_p0615a01║等處喇嘛來漢地者，猶將漸勸導以蔬食，何可反率已蔬食者循喇嘛肉食之習，遷喬木
TX17n0009_p0615a02║而入幽谷哉！據茲三義，故除別依其區域之習及專修其特殊之法外，當以能茹蔬為正
TX17n0009_p0615a03║軌，勿應以食肉為眾倡也。
TX17n0009_p0615a04║或問：如師說，則凡中國佛教徒必應蔬食矣。然正以中國佛徒俗尚如此，故國人
TX17n0009_p0615a05║每誤會凡學佛必須蔬食，多有以未能蔬食而對佛法亦不敢問津者。今學西藏佛教而開
TX17n0009_p0615a06║肉食之禁戒，使知未能蔬食亦可為佛徒，不亦引人入勝之一方便歟？
TX17n0009_p0615a07║答曰：此說雖可行，然出家為中國寺僧者，為保持良制美風應絕對蔬食。但中國
TX17n0009_p0615a08║之寺僧，向來只能以寺僧所自行者化導世人。不善因應在家所宜而廣開方便，以此不
TX17n0009_p0615a09║唯誤以凡學佛必須蔬食，而且誤以凡信佛就是作和尚，對佛教遂往往裹足；然此仗僧
TX17n0009_p0615a10║中師資善用在家佛法開化國人耳。五戒之前，先以三皈，即持五戒，猶開許三淨五淨
TX17n0009_p0615a11║，更漸漸之以六齋十齋；本具重重方便，非必藉學西藏教徒導之也。余向來講明佛理
TX17n0009_p0615a12║，教人起信，導受三皈，而戒善之法，必待人發心求受，從不強勸；其有初發心輒求
TX17n0009_p0616a01║為僧或持蔬者，必示以學佛在家亦可，且尤方便。中國持蔬者非盡佛徒，而在家佛徒
TX17n0009_p0616a02║亦不定持蔬。楊仁山為近代在家大士，亦未持蔬。但要當時解教理，確定信心，漸持
TX17n0009_p0616a03║戒善以近佛行耳。昔佛說法，以施論、戒論、生天之論為首，若能善為應用，尚何方
TX17n0009_p0616a04║便不具哉？
TX17n0009_p0616a05║或問：聞師於去春亦從班禪國師受大威德金剛大灌頂法，傳承金剛大阿闍黎位，
TX17n0009_p0616a06║許於一切密法得修習及傳授之自在，此其事實是否如此？而師之受法意旨何在？
TX17n0009_p0616a07║答曰：余向主普承印度三期、亞洲三系之佛法，融會貫通而弘傳於全世界，原與
TX17n0009_p0616a08║執守一門一戶，孤芳自賞者不同。且數年來與班禪大師晤談多次，彼此相知漸深。春
TX17n0009_p0616a09║間得超一師為譯語，談論益暢，讚余為漢地弘揚佛法第一人，惜言文隔礙，不能互相
TX17n0009_p0616a10║研究。因答余亦極欲研究西藏佛教特勝之密咒，當謂咒非灌頂傳授不可。余於佛祖古
TX17n0009_p0616a11║制，非萬不獲已不肯違肯，因謂如能授之總灌頂，俾可自在研習諸咒部者，當從大師
TX17n0009_p0616a12║受之；亟蒙喜允，為專授金剛大阿闍黎大灌頂法。此余為得研習一切咒法之自在，從
TX17n0009_p0617a01║受灌頂之意義及經過也。
TX17n0009_p0617a02║或問：國人對喇嘛之轉生者，輒稱活佛，或呼佛爺，而佛之一名固可作如是稱呼
TX17n0009_p0617a03║歟？又如禪宗見性成佛，或稱古佛，或稱肉佛，而密宗亦以「即身成佛」標勝，究以
TX17n0009_p0617a04║何義為佛耶？
TX17n0009_p0617a05║答曰：佛之一名，依教理指其確切之實體，常唯「自受用身」，乃四智菩提之總
TX17n0009_p0617a06║體也。蓋法性身為一切生佛之平等性，而他受用身及三類化身，則不過應機之所現；
TX17n0009_p0617a07║故未圓四智菩提，不得名佛。然引伸其義以異門說之，平等法性在異生，即為「本來
TX17n0009_p0617a08║自性天真佛」，乃曰古佛或理即佛。故人心纔有確見此性之智慧，不改肉身成智慧佛
TX17n0009_p0617a09║，或名字即佛、觀行即佛。而密宗成佛，亦有理性、加持、顯得三位，初通理即名字
TX17n0009_p0617a10║即，次通觀行即，後通相似即分證即。至藏密由氣功觀想之所云成佛，亦纔得人天中
TX17n0009_p0617a11║陰自在。如真發深固菩提心，可為信滿菩薩，能現八相成佛身。至於國俗之稱呼活佛
TX17n0009_p0617a12║、佛爺，如稱近人金山妙善師為金山活佛之類。稍有知及前生或神異事者，世俗即以
TX17n0009_p0618a01║此名奉之。又稱佛亦猶中國稱聖，用為一種尊稱，對於福位最尊者，即用稱之。例中
TX17n0009_p0618a02║國向稱皇帝為「聖上」，清代則俗稱佛爺，且稱太后曰老佛爺。今蒙、藏人對章嘉等
TX17n0009_p0618a03║習用此稱者，亦猶此耳。更廣之以生佛平等之法性佛義，禽蟲木石，莫不是佛，況對
TX17n0009_p0618a04║於有福慧功行之人，泛稱曰佛，復何足奇？但嚴格言之，必唯自受用身，或現八相者
TX17n0009_p0618a05║乃可耳。
TX17n0009_p0618a06║或問：在家人學傳一咒印，習講一經論，，亦有稱法師或大師者，其亦可乎？
TX17n0009_p0618a07║答曰：名亦何定？佛教持律者古稱律師，乃今代人訴訟辯護者，亦稱律師。道教
TX17n0009_p0618a08║畫符作法者，古稱法官，乃今為人民司法律之審判者，亦稱法官。大師一名，在西漢
TX17n0009_p0618a09║時劉向已有是稱。他若國師等，亦非佛教專名。今於每一學一時為最勝者，輒稱大師
TX17n0009_p0618a10║，例文學大師史學大師等。法師一名，似專在佛僧，雖世人對法字每作「法術術法」
TX17n0009_p0618a11║觀，故近人對於有神異醫術之詹某，亦多稱為詹法師者。例此則於佛教中能講授一理
TX17n0009_p0618a12║法傳授一行法者，欲以法師稱，亦何不可？況在經中，傳帝釋請一「野干」說法，亦
TX17n0009_p0619a01║稱法師，坐於高座，何況是人乎？然依佛教制度嚴格言之，則猶有專為住持佛教而設
TX17n0009_p0619a02║之僧團存，則佛教中之大阿闍黎與法師大師等，當專稱出家僧中之副此學行者為宜！
TX17n0009_p0619a03║或問：佛教七眾男女不平等，而比丘尼尤甚。若云應機適古時習尚，則耶教原以
TX17n0009_p0619a04║女子析男子肋骨造成，尤不平等，但今之基督教則已甚平等。近中國在思想上法律上
TX17n0009_p0619a05║亦既男女平等，而佛教制度何不應現代機宜，改使平等耶？否則今後女人將不肯為比
TX17n0009_p0619a06║丘尼矣。
TX17n0009_p0619a07║答曰：佛教中在家男女之優蒲塞夷，絕無何不平等處。而且大乘之勝鬘夫人經、
TX17n0009_p0619a08║月上女經等，皆極揚女子為有大智慧神通之菩薩；華嚴善財所參善知識，亦多女子，
TX17n0009_p0619a09║其不輕視女子可知。然在出家僧團中之沙彌尼、式叉摩那尼、比丘尼，以視沙彌、比
TX17n0009_p0619a10║丘，誠不啻天淵之隔。若云何以致此？則釋迦佛原意，住持佛教僧團中，誠不欲有女
TX17n0009_p0619a11║子出家來加入，以成其純淨律儀之住持僧寶。無如與佛有大恩之姨母強求出家，力拒
TX17n0009_p0619a12║不絕，乃嚴限制以八敬法且加密戒條，本在令知難而退；或使能出家為尼者，絕無僅
TX17n0009_p0620a01║有。故今西藏等多處無佛教尼。而耶蘇舊教亦無女神甫，新教亦鮮有女牧師。中國之
TX17n0009_p0620a02║病正坐不實行尼律，故多腐敗為僧累，誠能嚴格不平等而使女子無復出家為尼者，未
TX17n0009_p0620a03║嘗非佛陀本旨，為佛僧之幸也。然適應現今曾受平等教育之女子，正可如勝鬘、月上
TX17n0009_p0620a04║輩之弘修佛法，則當專組「菩薩優蒲夷」部眾，或「菩薩尼眾」以為化導女界之宗師
TX17n0009_p0620a05║。至比丘尼制則斷斷乎須嚴格，一因佛制不可改，二因若能沒有女人作比丘尼，尤合
TX17n0009_p0620a06║佛心也。如至淨土平等之極，則雖比丘僧團亦不存。二十四年一月二十九日在武昌世
TX17n0009_p0620a07║館。（見海刊十六卷二期）