TX17n0009_p0621a01║論傳戒
TX17n0009_p0621a02║——二十三年春作——
TX17n0009_p0621a03║余自稍知經律以來，輒因於受戒持戒未能自信，故祗與人授三皈、五戒，至多亦
TX17n0009_p0621a04║授瓔珞十善戒，瑜伽菩薩戒而已。于沙彌十戒，且未敢與人授之，況于具足諸微細戒
TX17n0009_p0621a05║之苾芻戒耶？茲某長老來書囑雪山開壇傳戒，使效諸方所為，余期期以為未可。憶靈
TX17n0009_p0621a06║峰蕅益禪師在重治毗尼事義要集中有答問一則云：
TX17n0009_p0621a07║從上諸祖，各有三類：一者、嚴淨毘尼，宏範三界，如遠公、智者、左
TX17n0009_p0621a08║谿、永嘉、荊谿、大梅、永明、覺範、高峰、中峰、楚石等是也。覺範、非時
TX17n0009_p0621a09║不食，中峰、冬夏一衲，具載傳記，芳軌昭然。古今如此知識，亦甚眾多，所
TX17n0009_p0621a10║應景仰倣效。
TX17n0009_p0622a01║二者、丁茲末世，勞不獲已，遵佛遺命，捨微細戒，故住靜則刀耕火種，
TX17n0009_p0622a02║領眾則墾土開田；然於非時食等諸戒，仍自遵行，故清規晚用藥石，不云粥飯
TX17n0009_p0622a03║，祗許非時漿、七日藥、終身藥耳。德山托缽，亦因視日早晚，當知不非時食
TX17n0009_p0622a04║明矣。然而此等知識，則便不敢為人授戒。所以唐宋以來，禪有禪寺，講有講
TX17n0009_p0622a05║寺，律有律寺。初出家時，多先學律，律學有得，則以律名家，律學無得，則
TX17n0009_p0622a06║舍之而習講參禪，但捨微細戒，不捨重戒及性戒也。復有不能學律，徑投禪教
TX17n0009_p0622a07║而參學者，此即名為乘急戒緩，然亦必獲根本五戒，斷無毀犯重戒之理。而決
TX17n0009_p0622a08║不敢自稱比丘，亦決不敢輕視律學，但自愧亦未能兼修以為慚德。故至出世接
TX17n0009_p0622a09║人之時，或重登戒品，性遮皆淨，如六祖等；或單提向上，獨接一機，如壽昌
TX17n0009_p0622a10║等。有人問壽昌云：『佛制比丘，不得掘地損傷草木，今日何自耕自種，自耘
TX17n0009_p0622a11║自穫』？答云：『我輩祗是悟得佛心，堪傳祖意，指示當機，令識心性耳。若
TX17n0009_p0622a12║以正法格之，僅可剃髮居士，何敢當比丘之名也』！又問：『設令今時有能如
TX17n0009_p0623a01║法行持比丘事者，師將何以視之』？答云：『設使果有此人，當敬如佛，待以
TX17n0009_p0623a02║師禮；我輩非不為也，實未能也』。又紫柏大師生平一粥一飯，別無雜物，脅
TX17n0009_p0623a03║不著席四十餘年，猶以未能持微細戒，故終不敢為人授沙彌戒及比丘戒；必不
TX17n0009_p0623a04║得已，則授五戒法耳。嗟乎！從上諸祖，敬視律學如此，豈敢輕之！若輕律者
TX17n0009_p0623a05║，定屬邪見，非真實宗匠也。
TX17n0009_p0623a06║三者、大用現前，觀機利益，破他疑執，不拘恆規。如文殊菩薩執劍逼佛
TX17n0009_p0623a07║，三處度夏；重勝比丘與女同坐，令證無生；乃至寒山、拾得之呵律主，歸宗
TX17n0009_p0623a08║、南泉之斬蛇貓，並是一時不得不用之權謀。譬如良醫用砒霜以治病，大將設
TX17n0009_p0623a09║奇謀以除賊，偶一為之，不可以為典要！又凡訶佛罵祖，痛捧毒喝，皆是不得
TX17n0009_p0623a10║已而用之；所謂兵者，不祥之器，非布帛菽粟比也。若用得其當，則跡似違律
TX17n0009_p0623a11║，實真持律，以得律之意旨故。例如末利夫人飲酒救殺，佛讚其為真持齋戒。
TX17n0009_p0623a12║菩薩戒本亦云：『菩薩見機得殺盜等，於菩薩無所違犯，生多功德』也。若用
TX17n0009_p0624a01║失其宜，將所門庭施設，譬如優孟之學叔敖，宗既非宗，律又非律，謗大般若
TX17n0009_p0624a02║，疑誤後學，三塗劇報，何由得免？！
TX17n0009_p0624a03║遂檢錄其文以謝之。今各處禪林本非律寺，侈然以傳戒聞，果將不免於三塗劇報
TX17n0009_p0624a04║；輒號稱專門律寺之寶華等，皆莫逃無戒傳戒之過。噫！僧寶非傳戒、受戒、持戒、
TX17n0009_p0624a05║、莫能建立，今戒種斷而僧命亡矣！續命之方，其惟集有志住持三寶之曾受苾芻戒者
TX17n0009_p0624a06║二三十人，清淨和合，閱十年持淨苾芻戒律，然後再開壇為人授苾芻戒，由此展轉持
TX17n0009_p0624a07║淨戒者為授戒師，則中國庶幾其有清淨僧寶復生耳！（見海刊十五卷二期）