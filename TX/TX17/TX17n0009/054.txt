TX17n0009_p0625a01║告青年苾芻之還俗者
TX17n0009_p0625a02║近年以事變紛乘，居各種地位者，每每因不安而有變動，政、學、軍、商中人之
TX17n0009_p0625a03║出家入僧者固甚多，而僧中青年以返俗而入政、學、軍、商界者亦殊不少。但其糊亂
TX17n0009_p0625a04║入僧、糊亂返俗者，或根本上對於佛教無信心而返俗者，非今所申告。而亦有於佛法
TX17n0009_p0625a05║有相當了解與信服者，然以個人情欲，或環境變遷，或別有懷抱等關係以返俗者，則
TX17n0009_p0625a06║雖返俗而離去僧中苾芻等地位，然仍不失為信佛之菩薩優蒲塞等地位，故雖捨僧返俗
TX17n0009_p0625a07║，而仍應攝在佛教之四眾弟子中，此則正今所欲申告者也。
TX17n0009_p0625a08║顯教、悅安、願航、會中等，皆青年苾芻之不無信解者。雖因故返俗，但返俗之
TX17n0009_p0625a09║後，亦必須仍居在家佛徒之地位，加入各處之在家佛徒團體，或四眾佛徒之佛教會等
TX17n0009_p0625a10║，最少亦應能似普通之在家佛徒，熱心佛法之弘護及修學，方可於內心無愧。乃今大
TX17n0009_p0626a01║抵皆避去佛徒名義，且連舊日師友，亦不面不通音問，抑若於佛法全無信解者，殊堪
TX17n0009_p0626a02║怪詫！恐如此之人尚非少數，竊願不忘前志，互聯聲氣，以在家之菩薩自期也？（見
TX17n0009_p0626a03║海刊十一卷四期）