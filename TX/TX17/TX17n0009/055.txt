TX17n0009_p0627a01║尊重僧界還俗人
TX17n0009_p0627a02║近年以來，各處開壇傳戒，其由各界出家受戒而入僧界者，年多一年。但看各傳
TX17n0009_p0627a03║戒之寺，住三百二百或四五百眾，便可見矣。但入僧者雖多，而僧眾並不見增，則因
TX17n0009_p0627a04║由僧界還俗者日多也。且還俗而散入軍界、政界、學界、商界者，亦時有聞人。惜拘
TX17n0009_p0627a05║舊來習慣，以由僧還俗為羞恥，深自隱祕其為僧歷史，不相聞問，不相聯絡，致雖其
TX17n0009_p0627a06║為僧數年或十數年，一旦返俗，仍於佛教無所裨益。近來還俗人多，亟應闡明佛教，
TX17n0009_p0627a07║一破舊習，俾佛教與社會人士，轉加尊重而改易羞心理為耀觀念，組設「僧界還俗佛
TX17n0009_p0627a08║徒會」，弘護佛教，服務公益，則自他俱利矣。
TX17n0009_p0627a09║按佛教戒法，凡正信佛教而出家為僧者，一旦深覺自身不適宜僧眾生活，虔守僧
TX17n0009_p0627a10║戒，或忽因特殊的環境與內情必須還俗者，准許陳白僧眾，依佛律捨僧戒而還俗退為
TX17n0009_p0627a11║在家菩薩，或五戒優婆塞，三皈優婆塞，以為在家佛徒。若後機緣轉變，亦仍可受戒
TX17n0009_p0628a01║為僧，如此為僧還俗可經三次，第三次還俗後，才不許再受戒為僧。既令不能守僧戒
TX17n0009_p0628a02║者容易還俗，則僧眾份子可較純淨，而曾受僧眾教化與訓練者，還入社會，於護教化
TX17n0009_p0628a03║利群眾較為有力。例如暹羅、緬甸之上層社會人士，均須入僧再還乃能受人尊敬。我
TX17n0009_p0628a04║國古來，若朱元璋之還俗做皇帝，劉秉忠之還俗做宰相，姚廣孝之還俗做少師，亦無
TX17n0009_p0628a05║不大有裨益於佛教於國群。故於由僧還俗之在家佛徒，本佛律之意旨，應時勢之需要
TX17n0009_p0628a06║，急宜提倡尊重以一變舊風氣也！
TX17n0009_p0628a07║但於此有必知之條件者：其一、還俗時須當眾繳出戒牒衣缽，改換衣裝，宣布還
TX17n0009_p0628a08║用俗家名姓。其二、如再來出家為僧，必再經剃度受戒之完全手續。其三、還俗時應
TX17n0009_p0628a09║退為在家菩薩或五戒優婆塞，最少亦須仍為三皈優蒲塞，否則、即成非佛教徒，為一
TX17n0009_p0628a10║普通之人矣。尤不可改從異教，為異教徒。蓋為普通之人，但不唯捨戒而且捨信佛；
TX17n0009_p0628a11║若為異教徒，則不唯捨信而且破見斷善為一闡提矣。於此竊願諸已還俗者，從速覺悟
TX17n0009_p0628a12║，而為互相尊重之組織。以後諸還俗者，均能遵依條件，善自安立！