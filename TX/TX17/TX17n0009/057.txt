TX17n0009_p0631a01║精誠團結與佛教之調整
TX17n0009_p0631a02║——二十九年七月作——
TX17n0009_p0631a03║一
TX17n0009_p0631a04║抗戰之最後勝利雖已臨近，然攘寇肅奸，猶待全國人民之加緊共同努力。至於建
TX17n0009_p0631a05║成真正三民主義國家，以期能漸進大同之世，則前途固甚修遠，尤須我四萬萬五千萬
TX17n0009_p0631a06║國民，全體一致的繼續不斷地以向前邁進，始克到達。凡是皆有需我全體國民，不分
TX17n0009_p0631a07║宗教男女階級，實現精誠團結之力量，方能貫澈。萬不容再循向來在宗教間有所隔膜
TX17n0009_p0631a08║歧視之故轍，以減低國內之集力與國際之同情。則一般國民對於佛教之觀念及佛教徒
TX17n0009_p0631a09║對於國家社會事業之態度，均應有所調整，固亦為不能棄置或遲緩之一端也。
TX17n0009_p0631a10║二
TX17n0009_p0632a01║佛教從西漢之末傳入中國，已閱二千年有奇，以六朝隋唐為全盛時代。經宋元明
TX17n0009_p0632a02║清以入民國，通都大邑，僻壤窮鄉，仍莫不有佛教寺僧之彌布。不惟通俗習慣之風尚
TX17n0009_p0632a03║，都離不開佛教，而六朝唐宋來之文學、美術、音韻、醫藥、建築等，亦無不有佛教
TX17n0009_p0632a04║之重要因素。其為宋元明清學術思想支流之宋明理學，尤富佛教成分。所以如著中古
TX17n0009_p0632a05║近古之學術思想文化史，必非拋棄佛教不顧者能有完滿之成就。且六朝隋唐間佛教徒
TX17n0009_p0632a06║發揮其大乘救世精神，表現為服務國家社會之實際行事者，亦殊彰彰明甚。則一般國
TX17n0009_p0632a07║民宜於佛教皆有正確之認識，而不失相當之尊重矣。
TX17n0009_p0632a08║然自漢至宋之道教——繆鳳林君所作「中國民族之文化」一文中，謂「道教可說
TX17n0009_p0632a09║吾國漢代以後，產生的唯一宗教了」。然研究道教史者，皆知其經典儀制與組織，無
TX17n0009_p0632a10║一非襲取佛教，祗能說是傍依佛教而成立之雜教。對於佛教不斷的誣謗摧滅，中國佛
TX17n0009_p0632a11║教史上有名的三武一宗之難——三武謂魏武、周武、唐武，一宗謂徽宗——，都係道
TX17n0009_p0632a12║教之所構成。南宋以後道教的排斥佛教雖息，而唐宋來以儒家為標榜之文人韓愈歐陽
TX17n0009_p0633a01║修輩，理學先生程朱輩，又樹立起排斥佛教為夷狄為異端之旗幟。加以歷朝君相，一
TX17n0009_p0633a02║方只重視佛教為心性修養之術，一方利用佛教為神道設教之具，張報應禍福之說，混
TX17n0009_p0633a03║同道教及習俗上之天神地祇人鬼物魅等迷信，駭懾愚民。由此迫使佛教之高者，隱伏
TX17n0009_p0633a04║山林，專事心性修養，惟有極少數功成身退之卓識士夫，得以接近；而多數之士子，
TX17n0009_p0633a05║守「非聖賢書不讀」之戒，狃夷狄異端成見，既不曾略窺佛教教義之內容，遂摭韓、
TX17n0009_p0633a06║歐、程、朱輩餘唾，詈為蠹國病民，滅倫逃世。或依末俗流弊之狀，播為小說歌曲等
TX17n0009_p0633a07║文字，毀則奸偽淫盜，譽則神怪靈異；演作戲劇，則雖販夫、走卒、村婦、頑童，亦
TX17n0009_p0633a08║靡不謬種流傳矣。由是國人之對於佛教，信之者則隱居靜修或神應靈感，詬之者則異
TX17n0009_p0633a09║端滅倫或姦邪盜騙，不出於此兩途矣。
TX17n0009_p0633a10║清季民初以來，耶穌教之傳布，西洋化之輸入，更將佛教徒之隱居靜修斥為消極
TX17n0009_p0633a11║，神應靈感呵為迷信，一概抹煞為妨礙強國富民之害群分利份子。凡少壯人士都以佛
TX17n0009_p0633a12║教寺僧為無用廢物，乃提倡化無用為有用，開辦學校或舉行地方警衛等新政，莫不紛
TX17n0009_p0634a01║紛以佔寺毀像提產逐僧為當然之事。入民國後，以寺宇駐紮軍警，更屬無處不然。由
TX17n0009_p0634a02║是國內外觀瞻所繫之大都市，亦鮮有一整肅莊嚴之佛寺存在。雖有佛教僧尼及信佛男
TX17n0009_p0634a03║女極力呼救，曾不足一動少壯軍政學紳之顧盼，以輕視鄙視佛教僧眾信徒之觀念，久
TX17n0009_p0634a04║已養成習慣心理，根深蒂固而不易搖動也。
TX17n0009_p0634a05║近二十年以少數緇素佛徒之宣揚教義，興辦僧學，遂令一部分智識階級之散居黨
TX17n0009_p0634a06║軍學各界者，漸知佛教真理，生起信心。復以邊疆問題之研究，深識尊重佛教有關蒙
TX17n0009_p0634a07║、藏、康、青之內向。又知日本以我國摧毀佛教為口實，在我鄰近之緬、印、錫、暹
TX17n0009_p0634a08║等佛教友邦，作對我同情之破壞。故近年來對於蒙藏佛教領袖之章嘉、達賴、班禪等
TX17n0009_p0634a09║頗表尊崇，對於國內佛教僧寺亦屢布保護法令。去年並聘余組織佛教訪問團，訪問緬
TX17n0009_p0634a10║、印、錫、暹、越諸佛教盛行邦國，增進國際間對我之好感。然習成之觀念既深，遽
TX17n0009_p0634a11║難驟改，中樞及各地之首長，雖示提倡贊助，而中下之豪強狃於故智，佔寺毀佛提產
TX17n0009_p0634a12║逐僧之事，仍隨處隨時發現。見於報章雜誌等輕蔑佛教文字，亦仍每每流露於不知不
TX17n0009_p0635a01║覺間。例如朱炳海君於西康開發問題，指：「人文的障礙為佛教流行，新教育發展的
TX17n0009_p0635a02║障礙為喇嘛，對於青年子弟的吸收力太大，而針對之策則為剷除喇嘛之勢力」。曾不
TX17n0009_p0635a03║思就喇嘛佛教為推進教育之基礎，必欲鋤而去之為快，一若喇嘛與佛教均為不可與同
TX17n0009_p0635a04║中國之物，抑何與中樞以尊崇佛教為鞏固邊疆政策相刺謬之甚耶？又如本人率佛教訪
TX17n0009_p0635a05║問團向緬、印、錫人宣揚佛教，兼闡明我國抗建之真相，頗能袪除各國佛徒對我之誤
TX17n0009_p0635a06║會，增進國際之同情好感。逮至新嘉坡還作同樣之宣傳，而華人所辦之星洲日報，竟
TX17n0009_p0635a07║指宣傳佛教為違反抗戰國策；闢除流俗「混佛同神」，為詆呵先賢。反之談及抗建，
TX17n0009_p0635a08║則又以「政治和尚」為譏者，舊觀念錮蔽之深可知。他若以「佛動心」標題之春藥廣
TX17n0009_p0635a09║告大登特登，以主張「毀滅佛教之文素臣」編成戲劇，攝為電影，大演特演。試思此
TX17n0009_p0635a10║種譏謗，設如加於回教者，其將演出若何之事變。凡是皆足刺傷佛教徒之情意，俾國
TX17n0009_p0635a11║際佛徒對我發生反感，邊疆佛徒心懷疑忌，內地佛徒寒膽喪氣而不敢為公服勞者也。
TX17n0009_p0635a12║由此欲達到邊疆佛徒的真誠向內，內地佛徒的獻身為公，一致精誠團結以成抗建
TX17n0009_p0636a01║之大業，並引起國際佛徒同情之助以為共進大同之基點，必須調整國人向來歧視佛教
TX17n0009_p0636a02║輕蔑佛教之觀念，使有以澈底改變。並於較大城市，至少能保全莊肅嚴淨之一二完整
TX17n0009_p0636a03║僧寺，表現崇高偉大之佛教精神，以供當地佛教信徒之崇仰，及邊疆與國際佛徒互相
TX17n0009_p0636a04║往來之瞻敬。然此決非中樞或省縣一紙政令所能收效，必須將小中學一般國文讀本中
TX17n0009_p0636a05║詆非佛教文字，易為概略說明佛教之文字，使唐、宋、明、清季來謬說，不復流毒於
TX17n0009_p0636a06║青年學子。又須一般報誌記者與文藝作家，共為導令佛教徒精誠團結之需要，不寫剌
TX17n0009_p0636a07║傷佛教徒心意之文字，而一般書店亦不再印售譏毀佛教之舊書；並將民間演唱之電影
TX17n0009_p0636a08║、戲劇、歌曲，檢改其醜詆佛徒之部分，庶一般雅俗人士均能調善向來對於佛教歧視
TX17n0009_p0636a09║輕視之觀念。而復發施護持並整理佛教寺僧之政令，始可推行無阻，每一都市城邑必
TX17n0009_p0636a10║有一完潔之佛寺，亦自易實現矣。
TX17n0009_p0636a11║三
TX17n0009_p0636a12║然調整國民對於佛教之觀念，同時調整佛徒對於國群之態度，乃能實際收效，堅
TX17n0009_p0637a01║固安穩；否則佛徒本身之不臧，必難免引來他人之攻擊。而態度之改善，首先應知潛
TX17n0009_p0637a02║隱靜修，乃唐宋後中國佛徒被迫自全之一途，並非六朝、隋、唐、時或藏、蒙、緬、
TX17n0009_p0637a03║錫、暹、日等地之佛徒皆是如此；在彼或為極少一部分佛徒深造修證之一階段而已。
TX17n0009_p0637a04║因果報應固為佛教之基本大法，然法義精確，將以導人心之向上，趣進善之修途，而
TX17n0009_p0637a05║絕非眩求靈異專勤死後之謂，此乃專制時代君相以神道愚民所導成者也。凡此皆非佛
TX17n0009_p0637a06║教建立三寶利濟群生之本旨，故今後應以增進民德發達人生為正務，根據真確之教理
TX17n0009_p0637a07║，適應時代所需要。
TX17n0009_p0637a08║由此應知住持佛教之僧寺，乃為敬崇佛儀，保存流傳講研闡揚佛陀之法義，安處
TX17n0009_p0637a09║研學修習宣布施行佛法之僧團，以深入遍入廣大之群眾，化導救濟，拔當前之苦，與
TX17n0009_p0637a10║恆久之樂，用適宜此時此處之種種方便，實現佛陀之大慈大悲於人世者也。而此時此
TX17n0009_p0637a11║處實現慈悲之適宜方便，莫逾攘寇拒侵，建國保族為最急，故應與全國民精誠團結而
TX17n0009_p0637a12║共赴抗建之業；非然者則失去存立僧寺之意義，必將潰頹而使佛教亦因以滅亡。此我
TX17n0009_p0638a01║佛教之寺庵僧尼所皆須朝夕乾惕以策勵身心者也！
TX17n0009_p0638a02║故寺庵宜如緬、暹唯供教主釋迦牟尼佛，或如錫蘭兼供彌勒菩薩為最善，最低限
TX17n0009_p0638a03║度亦必須除去不見佛典無關教史之像設，不使成為流俗鬼神陳列所，以肅惑亂，以正
TX17n0009_p0638a04║信仰。而經典亦不專以唱誦為事，尤須講習研究，多聞正解，如理實行。而唱誦尤必
TX17n0009_p0638a05║以列法藏見佛史者為限，俗傳訛誤應盡掃除。至僧團本為住持佛法而設，非鰥寡孤獨
TX17n0009_p0638a06║盲聾啞殘貧病災難之救濟所，或兇惡頑強之感化所。此等救濟或感化所，雖均為佛教
TX17n0009_p0638a07║之所應設，然應正名為救濟所、感化所而施行施濟；不應容許混入僧團，使僧團分子
TX17n0009_p0638a08║素質降低，馴致整個僧團墮落，而佛教亦因以淪陷。故今後必應停止剃度女尼二十年
TX17n0009_p0638a09║，並嚴限非高中畢業男子，正解正信佛法者不得剃為僧，以清其源。尤須確立剃度專
TX17n0009_p0638a10║學實修之程限，訓練成真能住持佛法之僧寶；對於原有僧尼嚴密淘汰，不妨以大部分
TX17n0009_p0638a11║寺庵改為佛教之救濟所與感化所而收容之，以潔其流。漢地八十萬僧尼，雖使減為僅
TX17n0009_p0638a12║存四萬，猶逾於現今之濫雜低能也。
TX17n0009_p0639a01║教風正而寺僧整，則佛教骨幹主腦立；而獨待筋脈之布達，血氣之流暢，膚肉之
TX17n0009_p0639a02║充實，毛甲之豐滿，耳目口鼻之畢備，臟腑手足之盡具，乃成完美的全體，而可施展
TX17n0009_p0639a03║其大用。故在家男女信徒多多益善。軍警政法農工商學，從隨喜結緣以至受三皈、持
TX17n0009_p0639a04║五戒、守八齋、行十善，希聖證而習九定，發大心而修六度，達二空而自覺，弘四攝
TX17n0009_p0639a05║而覺他：文化生產教育慈善，莫非應作之本務，經濟政治國際外交，莫非應行之達道
TX17n0009_p0639a06║；乃至促社會進步，造世界和平，發達人生之德能，由完人而超人而超超人，開展宇
TX17n0009_p0639a07║宙之功用，由穢界而淨界而妙嚴界；自外達內，由淺到深，譬由鬚髮以逮心肝，疏親
TX17n0009_p0639a08║重重，合當其體，各彰其用，是為參天地化育，露法界全身。而當下之重心點，亦即
TX17n0009_p0639a09║為抗建之努力，更以造成佛化的家庭，嚴密佛徒的組織為基本。
TX17n0009_p0639a10║上述佛徒態度之調整，即發大乘菩薩心，學大乘菩薩行，而調整成大乘菩薩，以
TX17n0009_p0639a11║之而救國救民救人救世是也。固能如此，則國民之觀念必能成善，而國際之感情亦自
TX17n0009_p0639a12║然轉好。由實現全國民一致之精誠團結，以驅頑寇，以建民國，以進大同之世，以達
TX17n0009_p0640a01║天下為公，而佛教徒亦得成為重要因素之一矣。願我國民注意之！願我佛徒黽勉之！
TX17n0009_p0640a02║（見二十九年大公報七七特刊）