TX17n0009_p0658a01║上參眾兩院請願書
TX17n0009_p0658a02║——二年作——
TX17n0009_p0658a03║為請願事：竊建立國家必有其道，方足以統人民而守土；然概其所歸，不外政治
TX17n0009_p0658a04║與宗教而已。政治齊其末，宗教植其本；宗教種其因，政治收其果；政治以張其形式
TX17n0009_p0658a05║，宗教以實其精神。宗教之與政治，不可畸輕而畸重，偏崇而偏黜，此固熟於東西古
TX17n0009_p0658a06║今之勢，察於民情風俗之微者所共認也。民國成立之始，即有以政教分立、政教並進
TX17n0009_p0658a07║，請於南京臨時政府者。斯誠鑑於前此我國鉗教政下，歐西駕教政上，遂成學術晦湮
TX17n0009_p0658a08║之弊，而召國家崩析之禍，故有此政教分立而並進之請也。蓋政教不分立，即不能不
TX17n0009_p0658a09║有所抑揚，而一抑一揚則一進一不進，卒同歸於滯濡之途，其弊其禍乃有不勝言者。
TX17n0009_p0658a10║憂世之士，於此未獲緘默其口，豈得已哉！伏查民國約法所載，人民無種族、宗教、
TX17n0009_p0659a01║階級之區別，一例平等。據此、則亦云公允矣！夫太虛固佛教徒也，就佛教以按之，
TX17n0009_p0659a02║一年餘來之事實，殊有大惑不解者！夫既云無區別而平等矣，則吾佛教徒應同在此無
TX17n0009_p0659a03║區別而平等之內；佛教徒既同盡納稅之義務，同盡守法之義務，理合同享保護之權利
TX17n0009_p0659a04║，同享參政之權利。顧吾佛教徒之居宅、之財產，獨不蒙完全之保護，多有為各地方
TX17n0009_p0659a05║之私法團、公法團，假種種名目侵入佔奪，甚有以其為佛教徒，不據法律而逮捕而拘
TX17n0009_p0659a06║禁而刑鞫者，此大惑不解者一也。佛教徒非皆殘疾者，神經病者，未成年者，犯罪者
TX17n0009_p0659a07║，何為而於地方中央之選舉權、被選舉權而均限制之？此大惑不解者二也。茲者、正
TX17n0009_p0659a08║式國會成立，正式之憲法亦將於以訂定，故籲請貴院：根據信仰自由一條，實行承認
TX17n0009_p0659a09║政教分權。凡佛教範圍內之財產、居宅，得完全由佛教統一機關之佛教總會公有而保
TX17n0009_p0659a10║護之，以興辦教育、慈善、布教等事業；除佛教統一機關之外，無論何項機關，或團
TX17n0009_p0659a11║體、或私人，均不能侵佔而干涉之。而佛教徒除興辦佛教範圍內之事外，亦不得侵入
TX17n0009_p0659a12║政界應有之權利，及混雜政界應辦之事業。以此訂為憲法專條，則膠膠擾擾之氣，庶
TX17n0009_p0660a01║幾可免！否則，亦宜根據一律平等之條，切實保護，並規定佛教徒同有參政之權，義
TX17n0009_p0660a02║務權利，乃兩得其平。伏乞貴院立准施行！太虛不勝迫切待命之至！（見佛教月報第
TX17n0009_p0660a03║三期）