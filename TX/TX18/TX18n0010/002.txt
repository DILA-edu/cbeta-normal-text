TX18n0010_pa006a01║改善人心的大乘漸教
TX18n0010_pa006a02║──十九年十月在嘉定佛學社講──
TX18n0010_pa006a03║一、昔今教化之異宜　佛法之教有大小，行有頓漸，為逗眾生之機宜而說；契機
TX18n0010_pa006a04║方能流行，契理方不乖旨，所以應機隨宜而說，方足以顯佛法之圓妙。佛法之諸法實
TX18n0010_pa006a05║相，雖周遍常住，而契機之說，確有時代性的：如日本、中國等之佛教情形各有不同
TX18n0010_pa006a06║，為當處之機緣不同，其施設之教法亦非一致。在中國以前之社會，凡可管公眾之事
TX18n0010_pa006a07║者唯少數人，如帝王、官吏、紳士等，其多數人則但應顧一家一生之生活，餘事皆不
TX18n0010_pa006a08║宜過問。在此情形之下，故大乘佛法但能及於少數人，而其他獨顧身家之多數人不能
TX18n0010_pa006a09║承受大乘，故當時之所行者多屬小乘。現在之時代確與前不同，處此時代潮流之中，
TX18n0010_pa006a10║無論農、學、工、商等，皆有參與政治之機會；在各個人既皆作社會行動，則佛教亦
TX18n0010_pa006a11║應有適合潮流之設施，方足以延其餘緒。大乘佛法是有社會性的，以之養成兼善天下
TX18n0010_pa007a01║之道德行為，實為現今社會所必需之佛法。復次、在以前中國之知識界，皆讀孔、
TX18n0010_pa007a02║孟之書，而無知識的愚夫愚婦等，則崇信神道；佛教於此，亦分兩種施設：在知識
TX18n0010_pa007a03║界方面，施與簡捷超妙的禪宗；其不讀書之多數人，則施與神道設教之教化。然非佛
TX18n0010_pa007a04║教之本質如此，實因當時之潮流不同，為應民群之心理，故其施設如此。而現今之情
TX18n0010_pa007a05║形，適得其反，人人皆有擔當國事之思想，至國家所提倡之教育，乃國民教育，使一
TX18n0010_pa007a06║般民眾皆得有國民常識，若於此時再施與禪宗頓超法及神道迷信，絕不相宜。故應施
TX18n0010_pa007a07║與適合國民心理之大乘漸教，使有國民常識之人，易於信解。
TX18n0010_pa007a08║二、大乘漸教綱要　發菩提心，即起三寶之正信；修菩薩事，即修六度之大行。
TX18n0010_pa007a09║大乘中之漸教，包括全部佛教，是有次序有條理的，在使人能顯易了解漸能達到圓滿
TX18n0010_pa007a10║之最高行位。其第一步、應做到如何成為世界上最良善之人為入手。然欲明了大乘佛
TX18n0010_pa007a11║法，須先明佛教原理，其原理為先從大乘三寶發起正信，是為發菩提心。若能發起此
TX18n0010_pa007a12║心，以之修養人格，根本已固，便可據此修行以作種種之事，是為菩薩之六度行。
TX18n0010_pa008a01║三、起三寶之正信　三寶須先認清：佛即無上正遍知者，佛以法為師，法是諸法
TX18n0010_pa008a02║之真相而非佛之所創為，一切眾生、諸法、本來如此，一切事物無不如此，為佛所親
TX18n0010_pa008a03║證得。諸法原理，如科學真理，雖由科學者所證明，能為社會上之實用，而其理亦本
TX18n0010_pa008a04║來如是；故諸法真相，不限於佛說。佛說法如指上土，其未說者如大地土。要人從實
TX18n0010_pa008a05║際上去探索，自心上去證明，將所證得之實際普及於人，使人人皆能達到。因佛有此
TX18n0010_pa008a06║本能，故應信佛；此種信心，為合理之信心而非盲從。然而佛之真身無相，應身不能
TX18n0010_pa008a07║常住於世，俗眾復不能傳持佛之法律，須有從佛出家、依佛所說住持佛法之僧寶，將
TX18n0010_pa008a08║佛法實效為人作證，使人因之起信修證，解脫一切苦惱纏縛；更能流布佛法於無盡，
TX18n0010_pa008a09║故應信僧。信心既立，依此心而作利國利人之事，則名行菩薩道也。
TX18n0010_pa008a10║四、修六度大行與中國之聖賢　大乘之行為六度萬行，如華嚴等經所說，不知者
TX18n0010_pa008a11║以為虛渺，今以六度之行、引中國古學而證明之。一、布施度：伊尹曰：何事非君？
TX18n0010_pa008a12║其自任以天下之重也云云。此文在六度中為布施之行。布施者，犧牲個人之利益以謀
TX18n0010_pa009a01║群眾之利益。施有三種：曰財施、法施、無畏施。以財物濟人者曰財施，以道德惠人
TX18n0010_pa009a02║者為法施，以軍政衛人者曰無畏施。欲行施度，當以此文為標準。餘如呂望、管仲
TX18n0010_pa009a03║等，皆有此行。二、持戒度：如伯夷目不視惡色，如坐塗炭等；餘如叔齊、管寧，皆
TX18n0010_pa009a04║有此行。三、忍辱度：凡作大事者須忍辱負重，能忍者即能和平。如柳下惠不羞污君
TX18n0010_pa009a05║，爾焉能浼我哉！餘如王叔度等皆有忍辱之本能，宜可師之。四、精進度：凡為不道
TX18n0010_pa009a06║德事所熏染，須精勇求改以期轉移；凡有利益群眾之事，須精勤進步百折不回，始終
TX18n0010_pa009a07║如一。如莊子論墨子中曰：昔者禹之湮洪水置萬國，禹大聖也，而形勞天下如此。又
TX18n0010_pa009a08║孟子中：禹、稷當平世，三過其門而不入。又孟子曰：禹思天下有溺者，由己溺之也
TX18n0010_pa009a09║；稷思天下有飢者，由己飢之也。若禹、稷及墨翟等之為人，見能利於民眾之事，其
TX18n0010_pa009a10║精進勇猛之精神如此！勵精圖治，實為難能可貴！凡服務社會而能捍勞忍苦者，此為
TX18n0010_pa009a11║大乘忍度之行。五、禪定度：古來聖賢多事修養，而修養方法復各不同；如莊子論卜
TX18n0010_pa009a12║梁倚，三日而後能外天下，而後能入不生不死；又如顏回之心齋；仲尼曰：若一志，
TX18n0010_pa010a01║而況散焉者乎？此一段文，乃孔子為顏子而說，其精要處即為禪定之修養。孔、顏依
TX18n0010_pa010a02║之修養，故有救人世之功能；孔、顏之所以得成為聖賢者，其本在乎此。六、般若
TX18n0010_pa010a03║度：般若即智慧，智慧有權實二種：實智、即證諸法真相之智，此與禪定相應，權
TX18n0010_pa010a04║智、為權巧方便之智，有無所不可、無所不能義。如孟子之讚孔子，孔子去齊接淅而
TX18n0010_pa010a05║行一段，細味此文，見得於行事上無定準皆為權智之表現。上來所舉六種要義，略證
TX18n0010_pa010a06║明佛法中六度之行，為初發心者取之以為表率而莊嚴人格，於人乘而通大乘，庶乎其
TX18n0010_pa010a07║可也！
TX18n0010_pa010a08║五、中國聖賢六度行、僅十信菩薩位之行　菩薩之行，必齊修六度，而且一一相
TX18n0010_pa010a09║通。中國之古聖先賢，雖各得一行，然亦互相攝。據此、可知六度非虛渺無憑，實於
TX18n0010_pa010a10║人生有切實功效。人能不違此教，即由人乘而可度於大乘。或謂：既中國古聖先賢皆
TX18n0010_pa010a11║有此行，殊不必再用佛法！其實不然，若無三寶正信，僅以古聖賢之六度法去行，但
TX18n0010_pa010a12║能達人天善果；必須先發菩提心，乃可成為大乘教中最初步之十信菩薩行。故仍須提
TX18n0010_pa011a01║倡大乘佛法，由起三寶正信以明大乘教理，依大乘六度實行濟世利人之菩薩正行，雖
TX18n0010_pa011a02║未能達十信之位，而此菩提心可保永無退墮。據此，故應提倡大乘中之漸教，實為現
TX18n0010_pa011a03║今社會所需要。從另一方面講，以今潮流推盪，政治溷濁之時，民眾常抱不安！更有
TX18n0010_pa011a04║一種現象，已與舊日大異者，即一般人已不讀孔、孟之書，亦漸少從事於神道設教之
TX18n0010_pa011a05║信仰矣！由此古今中外各種思想雜亂而起，時時衝突。今欲將各種思想調和起來，以
TX18n0010_pa011a06║與科學相倚而成立一新信仰，必須用大乘漸教方可。但其中深理，頗非一時所能講
TX18n0010_pa011a07║了，今惟略說其梗概。
TX18n0010_pa011a08║六、大乘漸教具足五乘、包括中國聖賢所行而超出其上　大乘漸教包括五乘之教
TX18n0010_pa011a09║義，使從人天漸能躋登佛果。不特有調和新舊思想之可能，且能融貫東西文化。其他
TX18n0010_pa011a10║宗教、多與科學相衝突，而佛學不特不衝突，反能藉為證明。若從歷史上講來，前來
TX18n0010_pa011a11║二千餘年之佛學，在在皆能貫通中國文化，故佛教在今日之社會，應盡調和之責任，
TX18n0010_pa011a12║所以有提倡大乘佛法之需要。但在代表佛教的現有佛徒，尚無此種力量！所屬望者，
TX18n0010_pa012a01║在青年僧徒，從此努力探討，並將僧制改善，俾能普及大乘佛法之利益於全世界。
TX18n0010_pa012a02║（克全記）（見西來講演集）
TX18n0010_pa012a03║（附註）西來講演集原題「在嘉定佛學社演說」，演說集作「改善人心之佛學」，
TX18n0010_pa012a04║今改題。