TX18n0010_pa033a01║佛之修學法
TX18n0010_pa033a02║──十六年一月在上海尚賢堂講──
TX18n0010_pa033a03║一　佛學之根本精神
TX18n0010_pa033a04║甲　獨立與發展──自覺的
TX18n0010_pa033a05║（一）絕對獨立之特德
TX18n0010_pa033a06║（二）無限發展之自由
TX18n0010_pa033a07║乙　和合與增上──覺他的
TX18n0010_pa033a08║（一）緣起性空之和合
TX18n0010_pa033a09║（二）相應互資之增上
TX18n0010_pa033a10║二　佛學之特殊性質
TX18n0010_pa033a11║三　修學之適當態度
TX18n0010_pa033a12║
TX18n0010_pa033a13║向來佛教內，有所謂學佛與佛學之二語。學佛者，謂依佛所說之教法，實踐修行
TX18n0010_pa033a14║，以期證悟佛之知見，而佛學者，即講明佛自所證之萬法真理。實則、凡學佛者必先
TX18n0010_pa033a15║了解佛學之真理，然後學佛始能貫澈實行，欲貫澈實行，必先究明佛之學理。佛之學
TX18n0010_pa033a16║理，非如哲學，空談理想，難成事實；亦非宗教，假定一尊，使人崇拜以求解脫。乃
TX18n0010_pa034a01║依法界萬有之真相實理，方便解說，毫無謬誤；使迷昧眾生依之修學，以解脫世間學
TX18n0010_pa034a02║說──哲學、科學、神學等──所不能解除之痛苦，使達到人生真實平等自由之幸
TX18n0010_pa034a03║福。故佛學所以可寶貴者，在乎使人得以實證；而佛學所應注重者，則又在於依教修
TX18n0010_pa034a04║行。若認作哲學研究以供求知之慾望，則失佛所以說法之本懷矣！蓋諸佛出世說法度
TX18n0010_pa034a05║生，意在使一切眾生咸皆成佛，故所有言說，皆講明成佛之方法，使信佛者依之學習
TX18n0010_pa034a06║以修成佛道。今此標題云「佛之修學法」者，意指佛當時修學之法；而又表示今人學
TX18n0010_pa034a07║佛，於佛所說五乘法中，應以何法為學佛可以修習者。但欲講佛法，必先信有佛。佛
TX18n0010_pa034a08║者、乃覺行圓滿者之義，即指已得無上正遍覺之人；曾有釋迦牟尼，在此世中修行成
TX18n0010_pa034a09║佛，說法度人，號稱佛教。其能詮教，即現在流行之三藏、十二部，其所詮法，即宇
TX18n0010_pa034a10║宙萬有諸法緣生之真實理。吾人若能實行修證此真理至於圓滿者，亦即名為無上正遍
TX18n0010_pa034a11║覺之佛；惟在未成佛以前，欲求成佛，不可不先研究佛之教法。佛之教法，共分五乘
TX18n0010_pa034a12║，惟吾人以有限之生命，若遊意于五乘之教法，深懼難任！今觀諸仁者信佛之來意，
TX18n0010_pa035a01║咸欲得一修學成佛之善法，故不辭為一述五乘共通修學之大乘佛法。大致當分三節：
TX18n0010_pa035a02║一　學佛之根本精神
TX18n0010_pa035a03║根本二字所含之意義，乃泛指能為諸法產生之依據者。例如樹木，若無根本，則
TX18n0010_pa035a04║樹葉決不能生存；而精神又為支配身體活動之機關，凡百事業之成立，皆精神指導身
TX18n0010_pa035a05║體活動之結果。今吾人學佛，乃有生以來之唯一大事，若不知於佛法中擇取一法以為
TX18n0010_pa035a06║修學之根本精神，決難望成。茲就管見所及，略述二種：
TX18n0010_pa035a07║甲　獨立與發展──自覺的
TX18n0010_pa035a08║世間宗教，由探索萬有之本體不得，或於萬有之外，或隨於萬有之中，別執一物
TX18n0010_pa035a09║，以為萬有從生之大本因，超出萬有之上，具全知全能之用；而又不許人對於萬有之
TX18n0010_pa035a10║大本因稍加懷疑，故養成人類依賴之性，促成帝王專制之政。不懷疑，則人類只知保
TX18n0010_pa035a11║守原有之狀態；性依賴，則缺乏獨立發展之精神；此所以束縛人群之思想，而阻礙其
TX18n0010_pa035a12║進步也！惟佛教建設人類於絕對平等自由之上，其所言皆提高人類之個性，使發展本
TX18n0010_pa036a01║有獨立之特德，與奴於他人而抑制個性之宗教，實不可以同年語矣。為廣利樂，暢演
TX18n0010_pa036a02║此義，復分為二：
TX18n0010_pa036a03║（一）絕對獨立之特德
TX18n0010_pa036a04║此絕對獨立之特德，在佛不增，在凡不減。凡夫迷此而流轉生死，菩薩悟此而圓
TX18n0010_pa036a05║成佛道。故佛名大覺，即覺悟此獨立特別之德性。此又不專限於動物，凡有形範圍之
TX18n0010_pa036a06║內所有萬事萬物，皆有獨立特別之德性；乃至無情之草木瓦石，亦復圓滿具足，蓋若
TX18n0010_pa036a07║無獨立特別之德性，即不能完成其為物。凡物之生也，皆各有此性以為能生之因，無
TX18n0010_pa036a08║則決不能生。是故此性，於人於物極貴極尊，而人覺悟此性，則可以統攝一切而為諸
TX18n0010_pa036a09║法之王。釋尊生時，因悟此性，故發言曰：『天上天下，唯「我」獨尊』！雲門則
TX18n0010_pa036a10║曰：『老僧當時若見，一棒打殺與狗子吃』！此皆各為發揮其獨立特別之德性。後世
TX18n0010_pa036a11║學者不達此義。聞說學佛亦仗他力，遂唯點燭燒香以求成佛，與死守教下以冀悟入
TX18n0010_pa036a12║者。前者衍成祈禱之宗教，後者變為哲學之空談，此皆由未覺獨立特有之德性，而執
TX18n0010_pa037a01║著文字或盲拜偶像，反為此所限制，不能成佛。昔蕅益大師將出家，其舅問之曰：若
TX18n0010_pa037a02║出家，必不屑為講經之法師，而欲為禪宗之善知識。師答曰：法師是烏龜，禪宗是亡
TX18n0010_pa037a03║八。推而上之，則佛亦可說是烏龜，菩薩亦可稱為亡八。若能從此而悟入，則拈一莖
TX18n0010_pa037a04║草作丈六金身，丈六金身作一莖草，剖一微塵出大千經典，皆不足為奇；若不明悟此
TX18n0010_pa037a05║理，則所學皆為枝葉，縱經塵劫亦不能成佛。故學佛之根本，必須覺悟此本有特立獨
TX18n0010_pa037a06║存之德性，方有學佛之資格。
TX18n0010_pa037a07║上述各義，頗近禪宗。世有不達此理者，謂佛法之衰落原於禪宗之興盛，故抑禪
TX18n0010_pa037a08║宗而倡唯識。不知禪宗實為佛法之精蘊所寄，而又能圓攝各宗而無礙。今第二段，試
TX18n0010_pa037a09║就唯識宗而一探此義。
TX18n0010_pa037a10║（二）無限發展之自由
TX18n0010_pa037a11║唯識宗言宇宙萬有皆為因緣所生。而彼所指之因緣，又非於世界之外別有其物。
TX18n0010_pa037a12║因者、以世界萬有各各之特別種子為因，緣者又以世界萬有各各相互增長為緣。蓋因
TX18n0010_pa038a01║之與緣亦所生法，故一切法皆因緣所生，因緣又即為一切法。此能生諸法之因，與關
TX18n0010_pa038a02║係諸法能生之緣，皆具有特立獨存之德性，在唯識家之術語，名之曰藏識。其特德有
TX18n0010_pa038a03║二：一曰、攝統性，二曰、持續性。能攝納統一諸法之種子者，名曰攝統性。因緣中
TX18n0010_pa038a04║之因，即能生諸法之功能未發現者，亦名種子；萬法之種子，皆含納於此識中，故名
TX18n0010_pa038a05║藏識。能使剎那生滅之諸法，在此生彼滅彼滅此生之中，得永持以連續而不斷者，曰
TX18n0010_pa038a06║藏識之持續性。今此所云獨立特有之德性者，即此識中所含藏能生佛果──果指佛身
TX18n0010_pa038a07║佛土而言──之不共善性。一切眾生各有藏識，而藏識又各有此攝持性，故無論沉滅
TX18n0010_pa038a08║三途，而獨立特有之德性皆不能遺失，不能破壞。往昔諸佛，因覺悟自他皆有此獨存
TX18n0010_pa038a09║之德性，故自述其所證悟之方法，以教化一切眾生，使開發本有不共之特德，出離世
TX18n0010_pa038a10║間之苦惱，達到永久安寧之目的，所以有吾人今日所從事之佛學出現于世。故吾人學
TX18n0010_pa038a11║佛之根本，必須悟此獨特之德性，方能向外發展，乃不受環境之所支配而能改造環
TX18n0010_pa038a12║境，獨身衝決一切障礙而享受自在。法華經云：『我為法王，於法自在』。是即我佛
TX18n0010_pa039a01║當時打破環境而改造環境之明證。禪宗亦云：『魔來魔斬，佛來佛斬』。此所謂「沒
TX18n0010_pa039a02║量英雄，蓋天蓋地」！古德有言：『轉得大地山河歸自己，轉得自己為大地山河』。
TX18n0010_pa039a03║其自由發展之精神為何如哉！
TX18n0010_pa039a04║世間諸人、每因環境所障礙而失敗，學佛之人，又多為佛法所障礙，致未能成佛
TX18n0010_pa039a05║。推原其故，則由於缺乏此大雄無畏之根本精神，故祇成委靡猥鄙之不智的弱者。
TX18n0010_pa039a06║乙　和合與增上──覺他的
TX18n0010_pa039a07║將述此義，復開二分：
TX18n0010_pa039a08║（一）緣起性空之和合
TX18n0010_pa039a09║宇宙萬有諸法，世或言上帝造成，或言大梵天生，或言地、水、火、風生，或言
TX18n0010_pa039a10║陰、陽、太極生，或言化學元質生，或說由虛空生。依佛所說，世界諸法，凡是有
TX18n0010_pa039a11║的，無論一事一物，皆眾緣集起，空無自性，唯是眾緣和合相互資助而得生起。比如
TX18n0010_pa039a12║眼識，本能見物，若生盲人雖有眼識亦不能見。識喻如因，根喻如緣，有因無緣固不
TX18n0010_pa040a01║能生，有緣無因亦不能生，故一切法起唯緣起，滅唯緣滅，無有一法而能獨起獨滅
TX18n0010_pa040a02║者。何以故？本無離絕餘法之此一法故，一切法各有其因，則無外道一因不平等因之
TX18n0010_pa040a03║過；因復待緣，則無離絕餘法之外而有能生此法自性之執，無外道固定之自性。所以
TX18n0010_pa040a04║能眾緣和合而生起，所以能各變各緣而相似一。此不獨佛說為然，即莊周所謂「萬物
TX18n0010_pa040a05║與我並生，天地與我為一」，亦冥契緣起性空之真義。
TX18n0010_pa040a06║（二）相應互資之增上
TX18n0010_pa040a07║佛教立四緣：一曰、因緣，二曰、增上緣，三曰、所緣緣，四曰、等無間緣。第
TX18n0010_pa040a08║一種因緣，即能生諸法之親生因，下三種皆緣，即與諸法相應而相互資助之緣。一切
TX18n0010_pa040a09║諸法之現行也，除直接能生之親因，復有互相關係互相資助之疏緣。色法有與色法之
TX18n0010_pa040a10║相應互資，心法有與心法之相應互資，乃至色法與心法之相應互資，情界與器界之相
TX18n0010_pa040a11║應互資，自身與他身之相應互資，自心與他心之相應互資，自地與他地之相應互資，
TX18n0010_pa040a12║佛界與生界之相應互資，推而至於世出世間法無一不有相應互資之義。但須兩法以
TX18n0010_pa041a01║上，方能相應助資，何以故？對待而生故。譬如今人講國際互助主義，必須彼此皆有
TX18n0010_pa041a02║特立獨存之國家，方有互助可言。即念佛往生，亦因凡夫與佛皆具有獨立特存之德性
TX18n0010_pa041a03║，故能互相關係，互相資助；否則，佛亦不能度生，生亦不能見佛。諸佛菩薩由悟緣
TX18n0010_pa041a04║起性空之和合，故能等視有情，發無緣之大慈，由悟相應資助之增上而發同體之大悲
TX18n0010_pa041a05║，以滅度一切眾生而圓成無上菩提。是故學佛之根本，必須有此和合增上覺他之精神
TX18n0010_pa041a06║也。近來學佛者失此根本之精神，故祇成涼薄偷惰之不仁的小人。
TX18n0010_pa041a07║二　佛學之特殊性質
TX18n0010_pa041a08║三　修學之適當態度
TX18n0010_pa041a09║（唐大定記）（見海刊八卷十二期）