TX18n0010_pa055a01║學佛者應知行之要事
TX18n0010_pa055a02║──在武昌佛學院講──
TX18n0010_pa055a03║高者隱山靜修，卑者賴佛求活，惟以安受坐享為應分，此我國僧尼數百年來之弊
TX18n0010_pa055a04║習，而致佛化不揚為世詬病之大原因也！予有慨乎是，宣化萌俗；近歲人心丕變，皈
TX18n0010_pa055a05║嚮漸多。然細按察之，新起之在家佛教徒眾，仍不脫僧尼之弊習，且有傾向日甚之勢
TX18n0010_pa055a06║！此由未知學佛之正行──八正道，故不為凡夫之溺塵，即為外道之逃世也。今所應
TX18n0010_pa055a07║確知以實行者，凡學佛之人，無論在家出家，皆不得以安受坐享為應分，務必隨位隨
TX18n0010_pa055a08║力，日作其資生利人事業，不得荒廢偷惰，以報諸佛眾人之恩德，庶其滌除積垢而振
TX18n0010_pa055a09║發新光耳。
TX18n0010_pa055a10║此其為事若何？則應知職業、志業之分是也。學者、志業也，從吾志之所好，以
TX18n0010_pa055a11║趨踐佛之淑吾身，善吾心，增進吾之德性，達到吾之樂地者也。故應以三皈之信，五
TX18n0010_pa056a01║戒、十善、六度、四攝之行為柢，而毫忽不得藉此形儀名稱以為謀一家一身之生活計
TX18n0010_pa056a02║者。而職業、則於或家、或國、或社會、或世界，隨其勢位之所宜，才力之所能，任
TX18n0010_pa056a03║一工，操一勞，用與人眾交易其利，以資一身一家之生活者也。此因吾身藉家親國民
TX18n0010_pa056a04║之互助，方得生養存活，故吾應有以酬其益報其惠焉。否則、吾身於世即有所損，既
TX18n0010_pa056a05║增他人之累，亦加自己之負，墮落不免，勝進奚冀！故學佛之道，即是完成人格之道
TX18n0010_pa056a06║：第一、須盡職業以報他人──父母、師友、以及社會──資吾生命之恩。第二、乃
TX18n0010_pa056a07║勤志業，以淨自心進吾佛性之德。必如是、佛乃人人可學，必如是、人乃真真學佛。
TX18n0010_pa056a08║何則？世間資生事業，皆與佛法不違背故；學佛應自利利他故；累人負己，是無業流
TX18n0010_pa056a09║氓故；寄生偷活，是邪命故；巧取坐收，是盜行故。
TX18n0010_pa056a10║由是觀之，出家者有出家者之家務事業，即所謂「宏法為家務，利生是事業」也
TX18n0010_pa056a11║。在家人有在家人之家務事業，即「仕農工商，各操一贍身養家利國益群之業」也。
TX18n0010_pa056a12║否則、即為世之負債人，更何能成就佛法中超世之志業哉？
TX18n0010_pa057a01║（佛學院學人記）（見海刊五卷三期）
TX18n0010_pa057a02║（附註）廬山學題作「對學人訓詞」，今仍原題。