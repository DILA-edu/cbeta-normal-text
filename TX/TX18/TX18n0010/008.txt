TX18n0010_pa058a01║對於學人之訓辭
TX18n0010_pa058a02║──十三年秋在武昌佛學院講──
TX18n0010_pa058a03║本院續辦第二班，開學今一月矣。本院之宗旨，雖與諸生言之累累，第限於時間
TX18n0010_pa058a04║，未罄欲言，今再與諸生作一度之叮嚀。
TX18n0010_pa058a05║本院之建設，與從前之辦僧校逈異。彼為抵禦侵佔計而模仿學校制，余痛學校之
TX18n0010_pa058a06║惡習、與不能注重學識普及之叢林，始有佛學院之產生。佛學院創辦之唯一宗旨：一
TX18n0010_pa058a07║、仿照叢林制度，組織普及僧俗修習佛法之學院；二、仿照學校課程，使容易造成適
TX18n0010_pa058a08║應現代宏法之人才。然而僧俗群居，賴以保持秩序，訓練精神，唯在規則；故本院管
TX18n0010_pa058a09║理，統取嚴格。又學佛者，首在戒奢侈，故本院衣食住三，均取清苦淡泊之風。此為
TX18n0010_pa058a10║佛學院取法叢林，期改良現今學校放肆之風尚，而亦恢復固有之簡單生活也。如是遵
TX18n0010_pa058a11║循進行，始有行解相應之希望，宏法利生之能力；否則、為社會之蝥賊，佛門之獅虫
TX18n0010_pa059a01║而已！
TX18n0010_pa059a02║近閱華國雜誌──一年十二期──載有餘杭章太炎先生發表之「救學弊論」，與
TX18n0010_pa059a03║余辦學之持義，多相吻合，願介紹其義於諸生。靜察中國現代之學校，得二現相：一
TX18n0010_pa059a04║、好奇詭：即于一偏附之事義而申之至再至三，聳學者之聽聞，致一時之榮利，側徑
TX18n0010_pa059a05║灰塗，競異鬥勝，不從平易切實為根本之務；此中國年來之學說，所以為形式的發達
TX18n0010_pa059a06║，非實際之進化也。二、尚奢華：夫人生之需，為衣食住，而奢華者，則衣必美麗，
TX18n0010_pa059a07║食必珍饌，居必廣廈，甚至狗馬飲梁肉，土木被文繡，求學者之要求如是，辦學者之
TX18n0010_pa059a08║設備亦如是。此種習慣，寖漸成性，旋歸家庭或服務社會，遂囂然惟物欲馳務，而敦
TX18n0010_pa059a09║厚淳樸之風失，侈靡輕浮之俗成，此明達者之慨歎莫置者也！
TX18n0010_pa059a10║章君痛現代學風之窳敗，思有以救之，其救之之方法，首曰：『士先志，不足以
TX18n0010_pa059a11║啟其志者，勿教焉可也』！誠哉斯言！不但為今日迷夢學者放一炸彈，亦已為吾佛教
TX18n0010_pa059a12║徒撞一警鐘。蓋六書會意，士心為志；凡作一事，必先啟其志，若教者不足以啟學者
TX18n0010_pa060a01║之志，則於學者不能有所施教，勿教可也。學佛者之志，即菩提心；換言之，即求得
TX18n0010_pa060a02║普度法界眾生之無上正遍知。學佛者而忽乎是，則等于歧途迷方，盲者摸象，縱研八
TX18n0010_pa060a03║萬法藏，亦是迷影逐塊。故學人必先啟發大悲心以求無上智慧，作救濟之大事業，乃
TX18n0010_pa060a04║可以言學佛。昔善財參諸善知識，皆曰吾已發菩提心學菩薩行者，正以此也。他如獨
TX18n0010_pa060a05║善其身以求小乘解脫，已非佛之本懷；下及徒慕虛榮以求名利恭敬者，尤非學佛之志
TX18n0010_pa060a06║，亦悖余創本院之宗旨也。蓋此種種悖理惡習，非僅愚者如是，即不達佛法者，亦往
TX18n0010_pa060a07║往存此觀念，可深惜也！諸生在未學將學之際，當立定志願以植其本，乃能致遠；本
TX18n0010_pa060a08║之不立而外是務，匪特無以策一己之學，亦將為人群之蠹，量非來學之初心也！余於
TX18n0010_pa060a09║諸生，觀其志之蓄而未起，與起而未當者，本聖言量以救之，大悲心以發之。志堅則
TX18n0010_pa060a10║根固，直至菩提，無委曲相。夫學佛志願，在小學不能講，在未學佛者無須講，諸生
TX18n0010_pa060a11║為學佛之大學生，宜有以立其基，而實行其所聞。故章君又曰：『尊其所聞則高明，
TX18n0010_pa060a12║行其所知則光大，不足以致高明廣大者，勿學焉可也』！寥寥數語，足為學佛者之針
TX18n0010_pa061a01║砭。故學佛時，必知大法無邊，有「仰之彌高，鑽之彌堅」之概，乃能日進高明。同
TX18n0010_pa061a02║時、當知佛學為人必需，非如怪誕小說之聊以怡情悅目，而不見諸行事、體諸身心也
TX18n0010_pa061a03║。故佛有戒、定、慧三學，行此三學，始能放無漏之慧光。若單學瑣末，徒事巧逸，
TX18n0010_pa061a04║不足任重致遠，勿學可也！故學佛必尊其所聞，起行必循其所學。當代學子，群好奇
TX18n0010_pa061a05║特，徒慕虛榮，而欲達於高明光大者，未之有也。但高明光大之學，雖從尊聞行知而
TX18n0010_pa061a06║來，尤以立志為先，故蕩失其志者，淫佚奢華，情逸成性，順逆牽心，逐波流動，欲
TX18n0010_pa061a07║致高明廣大者可得乎？故必淡泊以明其志，乃能甯靜以致乎遠。諺云：生於憂患，死
TX18n0010_pa061a08║於安樂，玩於物，喪其志；諸生勉乎哉！諸佛菩薩無不從苦行進修，近來有德諸師一
TX18n0010_pa061a09║一皆以勤謹樸實律身，「不是一番寒澈骨，怎得梅花遍地香」；此也。余既痛佛教徒
TX18n0010_pa061a10║之無學，又傷學校之惡習太多，思有以易之而創本院。惟望諸生於行持學解中，真偽
TX18n0010_pa061a11║看清，苦樂認明，然後策勵精進，以期達無上菩提之志；眾生幸甚！余亦與有榮焉！
TX18n0010_pa061a12║（滿智記）（見海刊五卷十期）