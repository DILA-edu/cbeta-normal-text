TX18n0010_pa163a01║人工與佛學之新僧化
TX18n0010_pa163a02║文佛為解放家獄，俾世人獲專心致力於超自然界圓寂圓覺之道，順應天竺遺化，
TX18n0010_pa163a03║成就一種苾芻僧制，所謂外乞食以資色身，內乞法以資慧身者，是也。傳至中國，唐
TX18n0010_pa163a04║代百丈禪師易之以禪而農，農而禪，內外無乞於人之新僧化。百丈既捨離律寺，創設
TX18n0010_pa163a05║叢林，自行其一日不作、一日不食之勞動生活；復率其仰德影從之徒眾，服開荒力農
TX18n0010_pa163a06║之務。其說法亦毫無死法繫綴人心，唯以身作證，使人人自開發無師之智。常曰：老
TX18n0010_pa163a07║僧在钁頭邊為大眾說法，大眾亦當共同於钁頭邊自尋生活。逮今叢林猶有出普之遺制
TX18n0010_pa163a08║，然浸微矣！或擁田財，坐享現成；或販佛法，用餬身口；又不能明理行道，資慧命
TX18n0010_pa163a09║，揚佛化，遂致進退交病，為世詬之所叢集！非撥返之百丈，僧其不復能為世之寶乎
TX18n0010_pa163a10║！此予乍得之新感覺，謂須倡人工與佛學相倚之新僧化，故將政治與宗法相倚之整理
TX18n0010_pa163a11║僧伽制度論，突然中止其宣布。
TX18n0010_pa164a01║第今不曰農禪、而曰人工與佛學者，以農者人工之一，禪者佛學之一，就百丈之
TX18n0010_pa164a02║農禪而廣之，而實託百丈之農禪為本質。務人工以安色身，則貴簡樸；修佛學以嚴法
TX18n0010_pa164a03║身，則貴真至，故其精神即不求乞之沙門行杜多行也。茲列其梗概於下：
TX18n0010_pa164a04║人工
TX18n0010_pa164a05║需要者，衣食住醫之所出：一、開鑿山井。二、陶匠土石。三、採冶銅鐵。四、
TX18n0010_pa164a06║種植竹木、棉麻、五穀、諸蔬、眾藥。五、造作道路、橋樑、屋宇、器皿、工具、農
TX18n0010_pa164a07║具、文具。六、製布作衣。七、造食製藥。
TX18n0010_pa164a08║廢除者：一、金錢。二、珍寶。三、絲革。四、煙酒。五、魚肉。六、舟車。七
TX18n0010_pa164a09║、偶像。八、其餘種種無用之器物。
TX18n0010_pa164a10║佛學
TX18n0010_pa164a11║消極者：一、不殺、不盜、不媱、不妄語、不兩舌、不惡口、不綺語、不貪、不
TX18n0010_pa164a12║嗔、不癡。二、絕諸華飾歌舞嬉戲。三、去嗜好。四、斷晚食。
TX18n0010_pa165a01║積極者：一、調鍊身息。二、講求經義。三、修習禪定。四、參究心性。五、施
TX18n0010_pa165a02║行慈濟。六、宣揚佛法。
TX18n0010_pa165a03║人工與佛學之新僧化
TX18n0010_pa165a04║每日公定時間十二時，睡六小時，作六小時。三小時是人工，兩小時是習禪，一
TX18n0010_pa165a05║小時是說法。其餘十二小時是自由時間，隨喜施為。每處從五六十人以上至五六百人
TX18n0010_pa165a06║為度。有法堂，有齋堂及大眾廚房，有禪室及長連臥床，有浴室，有病僧院，有老僧
TX18n0010_pa165a07║院，有工場，有農場，有衣食藥物庫，有器具什物庫，有經像圖書館，有編譯刊印館
TX18n0010_pa165a08║。其餘若像設之宮殿，間別之寮舍等，一概無之；故不得容留婦女過宿。
TX18n0010_pa165a09║凡男子能依照人工與佛學之規定作務修行者，由大眾和合許令同住。同住中有不
TX18n0010_pa165a10║能依照人工與佛學之規定作務修行者，由大眾和合擯令他去。此在山林之寺院，措施
TX18n0010_pa165a11║匪艱；有能如說行者，庶幾種種僧中之積污，皆一洗空淨。輔之以竿木隨身、遇緣即
TX18n0010_pa165a12║宗之化，或名利場裏、塵勞隊中說法，或三岔路口、十字街頭等人，或弄船江上，或
TX18n0010_pa166a01║飛錫雲端，不亦蕩蕩乎無能名哉！（見海刊一卷三期）