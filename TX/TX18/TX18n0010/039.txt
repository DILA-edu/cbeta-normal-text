TX18n0010_pa225a01║人人自治與世界和平
TX18n0010_pa225a02║夫和順者樂，平穩者安；安樂者，人生惟一之幸福，亦人心無上之要求也。然自
TX18n0010_pa225a03║有人類之文史以來，就其可考者而計之，橫亙西東，豎極古近，所謂和平安樂幸福者
TX18n0010_pa225a04║，徒見之詩歌想像，雖無一日不在人心要求中，卒之若即若離，愈趨愈遠，未嘗有真
TX18n0010_pa225a05║享和平安樂幸福之一時。其似是有之之日，又即為不久發現滔天大禍之所在，致惟留
TX18n0010_pa225a06║一治一亂，福兮禍倚，禍兮福伏之跡，何哉？世界和平安樂之幸福，終非人類之所能
TX18n0010_pa225a07║有耶？抑求之之方法有未善耶？持此以詢之人，人僉曰：是必由求之之方法有未善焉
TX18n0010_pa225a08║耳！然則請及今而討論其方法。
TX18n0010_pa225a09║古者嘗有謂人類之常，在於君臣、父子、夫婦、兄弟、朋友五倫，其根本、則又
TX18n0010_pa225a10║在乎孝悌；求聖君忠臣於是，求賢夫良婦於是，求嘉朋益友亦於是。由子孝弟悌而父
TX18n0010_pa225a11║慈兄愛，而君仁臣良，而夫婦睦於內，而朋友信於外，則國之治與天下之平，人類之
TX18n0010_pa226a01║和平安樂幸福，舉無餘事，此以家為本而求之者。逮乎一轉而入於戰國，世若輓近，
TX18n0010_pa226a02║咸改求和平安樂之福於國，有所謂國家主義、帝國主義、憲政主義、軍國主義、法治
TX18n0010_pa226a03║主義等等。至於今日，又為圖窮而匕首見之時矣！於是又改求之於社會，如所謂平民
TX18n0010_pa226a04║主義、民治主義、社會主義、共產主義等等，為一世人所驚心駭目之新思潮是也。總
TX18n0010_pa226a05║束其目的之所在，要不外求世界和平、人類安樂之幸福而已。然求於家為根本之五倫
TX18n0010_pa226a06║，與求於國為根本之三權，均瀕於敗矣！茲改求之社會，果有濟歟？同為生人，同有
TX18n0010_pa226a07║願世界和平人類安樂之心，既不忍睹治亂因循、禍福倚伏以終古，又觀從古及今紛紛
TX18n0010_pa226a08║然以求之者，其方法皆有所未當，恐終不免陷入治亂因循、禍福倚伏之漩渦！遂不得
TX18n0010_pa226a09║不有所貢獻，以冀有志世界和平人類安樂者察焉！
TX18n0010_pa226a10║竊謂國也，家也，社會也，雖有廣狹深淺之不同，其為人與人聯合聚集交互相對
TX18n0010_pa226a11║關係之外緣、則無異，故其根本厥唯是人。人人之受施，雖必有一部分形成於國家社會
TX18n0010_pa226a12║；然同時須知人人之言行，亦必有一部分影積於國家社會。其所謂能形成人人之外緣
TX18n0010_pa227a01║，豈他物哉？即人人言行互相聯聚之影積耳。故國家社會皆為影，而唯人人為形；欲
TX18n0010_pa227a02║正其影，須端其形，乃至欲化除家國之影、而唯留社會之影，亦必從人人之形上化除
TX18n0010_pa227a03║之。形在、則影存，但欲從影撲卻之，徒勞形而亂影耳！然欲知形之端未端，可鑒之於
TX18n0010_pa227a04║影之正不正，見影之不正而悟形之未端。端其形焉，影即由之而正，此即外緣熏發內
TX18n0010_pa227a05║因、而成端正之效者也。今見家也，國也，社會也，種種不良，欲改造焉以求遂和平
TX18n0010_pa227a06║安樂之願，猶之不端其形而求影之正，終不能獲！故人人唯當改造自己斯可。此義無
TX18n0010_pa227a07║以名之，名之曰：人人自治主義。此義云何？即佛教之三聚正法也。茲分述之於下：
TX18n0010_pa227a08║一、攝律儀法　常人之發之於意，表之於言，現之於行者，要皆不知不覺中隨情
TX18n0010_pa227a09║習而妄動，躁亂放蕩，無自主之力。若能有自覺心，覺悟自體本來真淨，離過絕非，
TX18n0010_pa227a10║為尊重此本來之人格故，於垢污之行──如殺、盜、邪淫等，於垢污之言──如妄言
TX18n0010_pa227a11║、綺語、兩舌、惡口等，於垢污之行──如貪、瞋、癡等，能內伏其情識之因，外
TX18n0010_pa227a12║不奪於習俗之緣，制之不起，令得離盡。然後意之發，言之表，行之現，皆合自體本
TX18n0010_pa228a01║來真淨之律；起居、眠食、語默、行藏，無不具溫良恭謙謹嚴隆正之儀。此為調治身
TX18n0010_pa228a02║心自體，磨礱光明，使更無幾微瑕疵，乃世界和平人道安樂之基也。不於是而定其基
TX18n0010_pa228a03║也，無論用何方法，皆不能藉收良果！且往往利未見而弊已成，因雜毒之行，決不能
TX18n0010_pa228a04║成純善無過失之事也。
TX18n0010_pa228a05║二、攝善德法　身心之自體，既入真律而成淨儀，遠離過惡，永絕罪非，於是乃
TX18n0010_pa228a06║可為眾善之根，萬德之原。若本人、若社會、若身心、若世界、若國、若家、若教、若
TX18n0010_pa228a07║政，凡足以啟發善利、增長功德之事，靡不興崇；精勤力行，以修治一切勝善功德，
TX18n0010_pa228a08║令得圓滿。約之為三種心：一、正信心，求真理之信，不為變幻事狀之所迷亂；求善
TX18n0010_pa228a09║友之信，不為矯偽流俗之所傾蕩；求公眾之信，不為偏私意氣之所搖奪，於是而大其
TX18n0010_pa228a10║智勇。二、慈悲心，樂人之樂而施其樂，苦人之苦而拔其苦，於是而博其仁愛。三、
TX18n0010_pa228a11║喜捨心，喜助眾人之得善利，不生嫉妒；捨除自己所有德色，不起驕淫，於是而保其
TX18n0010_pa228a12║福和。大福、大慧、大仁、大勇，充乎六合，塞乎兩間，天見其光，地見其明，而粹
TX18n0010_pa229a01║然為人中全人！此為向上之至，而實人人行履之所能到。
TX18n0010_pa229a02║三、攝眾生法　上來由自利利他而進之以純粹利他，惟以濟群利眾為事；但觀如
TX18n0010_pa229a03║何能饒益群眾，即由如何之道以饒益群眾，不存己見，不拘定法。約之為三種行：一
TX18n0010_pa229a04║、治救護行，若救放生命，彌息戰爭，化除殘暴，安寧良善，乃至導人人各得解脫人
TX18n0010_pa229a05║群一切困壓束縛，而成世界和平人類安樂之幸福。蔑不是也。二、治利樂行，若對於
TX18n0010_pa229a06║群眾：育幼、養老、恤窮、濟急等等，靡不悉力以赴者是也。三、治德義行，若改良
TX18n0010_pa229a07║風俗，整齊文化，啟發智慧，發達學術等等，凡能使人群進於和平安樂者，悉當觀察
TX18n0010_pa229a08║以順應時機是也。之三法、皆人人可由躬起行，不須憑藉，故謂之人人自治之道。世
TX18n0010_pa229a09║人果能身體力行乎此，展轉熏陶，全球洽化，則世界人類未有不和平安樂者也。惟冀
TX18n0010_pa229a10║愛和平者擇行焉！（見覺社叢書五期）