TX18n0010_pa230a01║論佛法普及當設平易近人情之方便
TX18n0010_pa230a02║予讀《海潮音》十一二期王實居士函所云：『如煩惱障，實以為有生來之要求所不易
TX18n0010_pa230a03║禁者。若必抑之，則愈見其熾，愈增煩惱。以其事實論之，恐生死之大事，不能易其
TX18n0010_pa230a04║生來之要求心耳；雖有能者，奈多數人何？此當現在固不能不改張者也。然則此煩惱
TX18n0010_pa230a05║者何？即飲食男女之大欲。必善處置，方能易去；不若名利等無追討之來，較為易去
TX18n0010_pa230a06║，實有生理上關係，固不能虛為禁制，而使之時生反應以立異也。然不堅持而有愧心
TX18n0010_pa230a07║，則又將影響於進修，此實所主兼足正當愛情、正當生活，而可持永久、可以普及之
TX18n0010_pa230a08║方便，而用之以去煩惱障也』。此其所論雖未臻圓滿，要亦確有所見之言，且頗合優
TX18n0010_pa230a09║婆塞戒經之旨也。
TX18n0010_pa230a10║人生欲飲食男女之大欲，有生理上之關係，不能虛為禁制，使時生反應以立異；
TX18n0010_pa230a11║卓然至理名言！昔彭二林居士跋袁枚之新齊諧云：『袁枚徒以「甘食悅色」之故，惡
TX18n0010_pa231a01║佛之禁戒，所之戾己，射影吠聲，誣天謗聖，甘為一闡提而弗恤，豈不哀哉』夫袁枚
TX18n0010_pa231a02║猶其劣焉者也。近人若梁漱溟者，服膺佛法，食素不娶且十年，比年假遵時救群之說
TX18n0010_pa231a03║自文飾，反佛從儒，實亦不勝其婚宦情欲之衝動所生反應以立其異耳。夫梁漱溟猶其
TX18n0010_pa231a04║未精者也。又若李政綱者，非清季來士夫中學佛之矯矯者哉！比年乃倡說佛之實諦與
TX18n0010_pa231a05║儒同，而其權跡則廢事逃禪，悖倫苟安，不若儒跡之與人情同好惡，遂亦反佛歸儒。
TX18n0010_pa231a06║知其隱者，仍不外為婚宦之情欲所衝逼，乃出而立其異耳！噫！吾見今之士女其進德
TX18n0010_pa231a07║猛者，每輒受持佛之戒行，未幾時則復為此飲食男女之情欲所勝而退墮矣！悲夫！
TX18n0010_pa231a08║雖然，此猶其居家處俗而未入僧數者耳；其不由本願出家為僧者且不論，以論其
TX18n0010_pa231a09║確由本人自志出家者。吾所知今僧之出家因緣，多有本人在弱冠時慕僧之清淨、父母強
TX18n0010_pa231a10║令婚娶，臨娶逃之出家者；亦有勉強婚娶，不久仍逃出家者；其茹素行苦之精篤，遠
TX18n0010_pa231a11║離女色之嚴謹，真可令人肅然敬之者！不圖八年、十年，竟有邪婬食肉，居僧伽藍、
TX18n0010_pa231a12║遍犯僧戒而恬不知愧者。前數年，有陳某偶檢岐昌和尚慨歎之言，謂：寺僧之住持者
TX18n0010_pa232a01║，十有八九犯邪婬，載在新佛教月刊。圓瑛法師嘗著論力斥其非。然岐昌和尚所慨歎
TX18n0010_pa232a02║為犯邪婬之寺僧，予固知其初往往因逃塵欲而出家者也。於此可知情欲之不易除，而
TX18n0010_pa232a03║煩惱之有關生理者，或愈抑愈熾也。然此猶出家而未切實參學者也。嘗聞昔有某禪者
TX18n0010_pa232a04║，住某著名禪堂已二三十年，久請班首，年已五十餘矣。一旦偶游上海，婬欲心猝動
TX18n0010_pa232a05║而不能遏，竟犯婬戒！厥後婬心彌熾，乃無婬而不犯，飲酒食肉，終以婬死，此其可
TX18n0010_pa232a06║畏為何如歟！嗚呼！經傳所載，佛本行中及其餘修士之染塵欲而退道者，洵非虛語。
TX18n0010_pa232a07║而士夫心知佛法之正，故生違異或乍入而旋出，與僧中多犯戒行者，何莫非不善處置
TX18n0010_pa232a08║有關生理情欲之煩惱障，而時時生其反應之表徵哉！故處今日而欲圖佛化之普及，則
TX18n0010_pa232a09║王君所主張兼足正當愛情、正當生活之方便，殊有不可不採行之勢也。
TX18n0010_pa232a10║然此亦不須於佛之教法外別求方便者。其屬於在家士夫者，但當於佛法先求信解
TX18n0010_pa232a11║而勿遽慕行證，若晚清楊仁山居士，乃純然白衣居士，遑言五戒，且并一戒、二戒未
TX18n0010_pa232a12║受，起居服御，飲食婚宦，悉遵常俗，此則人人可行者；而其信解於佛法者，固堅卓不
TX18n0010_pa233a01║可搖奪矣。進此則為三皈優蒲，再進此則為一戒、二戒、三戒、四戒、乃至五戒優蒲
TX18n0010_pa233a02║，此當精熟於優婆塞戒經之開遮持犯，固仍以平易近人情為準。不唯夫婦居室不在於
TX18n0010_pa233a03║禁例，且給值於妓亦未為犯，其所戒之非人、非時、非處、非道之邪婬，則皆以維持
TX18n0010_pa233a04║正當愛情，而深符兼足正當愛情之條件者也。至於兼足正當生活，則此經於常俗之飲
TX18n0010_pa233a05║食起居、宦商耕讀，均隨順不違。禁其所禁者，則專在殺生、盜財、亂倫、欺世及沽
TX18n0010_pa233a06║酒等惡律儀，不過為維持其正當生活而已。再進之、則當以玄奘法師所翻譯之菩薩戒
TX18n0010_pa233a07║本為登峰造極：其屬在家菩薩，則正當愛情及正當生活猶不在遮禁，而廢事逃禪、悖
TX18n0010_pa233a08║倫苟安，乃適為有犯於戒。故在家士夫當深識此！其未能入佛法之門者，勿因恐奪其
TX18n0010_pa233a09║情欲，裹足不前，或故生反對；其已入門者，亦勿須摹仿僧事，惟以敲[木*魚]打磬、宣佛
TX18n0010_pa233a10║誦經、棄家廢業、離群逃禪為學佛。但由信而漸求其解，由解而愈堅其信，信隆而三
TX18n0010_pa233a11║皈、而五戒、而不離常俗婚娶、仕宦、農商工作之事業，以行布施、愛語、利行、同
TX18n0010_pa233a12║事等菩薩行可耳。但官為好官，農為好農，商為好商，工為好工，便是行菩薩道。至
TX18n0010_pa234a01║遠離塵俗，隱遯山林，嚴持律儀，精修苦行，乃佛別為苾芻杜多所設之行軌，不必強
TX18n0010_pa234a02║以自為拘苦也。（見海刊四卷三期）
TX18n0010_pa234a03║（附）覆定如居士函
TX18n0010_pa234a04║定如居士鑒：讀來函，欣悉居士與傅團長等在巫組設佛會，以揚正法，至為欽佩
TX18n0010_pa234a05║！所論素華之書太過火，昧昧之說太方便二語，確甚，足以持正懸衡矣。今當即以來
TX18n0010_pa234a06║書載之海潮音，俾閱者均獲中道觀焉。惟昧昧所言之方便，皆原本於佛法之在家二眾
TX18n0010_pa234a07║律意及優婆塞戒經立論者，行之世，亦即儒家之道德，將順人情以為調節，非放縱情
TX18n0010_pa234a08║欲也。至寬令出家者還俗，其反面即是嚴出家者必持戒，僧律本意如是。欲使僧內清
TX18n0010_pa234a09║淨，必知不還俗而犯戒為恥還俗非恥始可。而今日僧中猥濫者，正坐恥還俗而不恥在
TX18n0010_pa234a10║僧中犯戒耳。故會而通之，與居士意無不符處。專復：即訊道祺！太虛謹復。（見海
TX18n0010_pa234a11║刊四卷第六期）