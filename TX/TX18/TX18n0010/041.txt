TX18n0010_pa235a01║佛法應如何普及今世
TX18n0010_pa235a02║──十五年十一月在上海尚賢堂講──
TX18n0010_pa235a03║今欲謀佛法之普及，當先知佛法所以不能普及之原因，茲依次說明之：
TX18n0010_pa235a04║一　中國佛法不能普及之原因
TX18n0010_pa235a05║佛法流傳中國，其時歷千餘年之久，然而不能收普教齊民之效者，其原因厥有二
TX18n0010_pa235a06║端：一者，禪講諸師之專尚深遠，非普通人士所能欣企，故其所趨入者，僅智慧超人
TX18n0010_pa235a07║之少數高逸。二者、君相利用為愚民工具，遂流為鬼神禍福之迷信，故中智之士，皆
TX18n0010_pa235a08║以不屑研究視之，且反施其摧殘之手段。故佛法在中國，因向來有太高與太低之偏弊
TX18n0010_pa235a09║，故無普及之效。
TX18n0010_pa235a10║二　普及今後之方法
TX18n0010_pa235a11║既知佛法不能普及之原因，而欲謀今後佛法之普及，則須除太高與太低之偏弊，
TX18n0010_pa236a01║而闡明適應中智之佛法，去愚民之迷信。而開發其智信，使成為人群道德之規範。故
TX18n0010_pa236a02║今後進行佛法之方針，即在講明佛法之大概，使知佛為世界人生真相之覺悟者，非禍
TX18n0010_pa236a03║福於人之神鬼，佛法為正心淑群之軌則，非欺世惑眾之邪說，以起其正信焉。蓋人之
TX18n0010_pa236a04║所以敢於惡者，由惑於唯物機械之謬說；間有畏罪而行善者，則由習聞萬有神造之遁
TX18n0010_pa236a05║詞。今欲為人類謀澈底之解脫，則非使彼有正確之人生觀不為功。故宜講明佛教業果
TX18n0010_pa236a06║輪迴之人生觀，以為人類行事之真善標準。今試比較三家之說于下：
TX18n0010_pa236a07║　　　　　　　　　　　┌─萬有神造之人生觀─┐┌─唯心論……真
TX18n0010_pa236a08║　　　　　　　　　　　│　　　　　　　　　　││
TX18n0010_pa236a09║　　　　人生觀之比較─┼─自然機械之人生觀─┼┼─唯物論……迷
TX18n0010_pa236a10║　　　　　　　　　　　│　　　　　　　　　　││
TX18n0010_pa236a11║　　　　　　　　　　　└─業果輪迴之人生觀─┘└─唯神論……謬
TX18n0010_pa236a12║由佛法而觀察人生，則其生也由於前世心行之善業，引生現有之身，至於父母
TX18n0010_pa236a13║不過為彼生身之助緣而已。提高心行之善業，而進化為高出人類之天仙或佛、菩薩者
TX18n0010_pa236a14║，乃在乎自心。因行不善，由人類而退墮為地獄、餓鬼、畜生者，亦不外乎自心。奉
TX18n0010_pa237a01║行十善，則可由人而進受天國之樂；專持五戒，亦可獲保人生之報；廣修六度萬行，
TX18n0010_pa237a02║則可證佛、菩薩之果。故講明業果輪迴之真理，乃可以樹人群道德之根據，實踐五戒
TX18n0010_pa237a03║十善，以為人群道德之正行。由此正信正行以完成人格，則可進為生天、生淨土之基
TX18n0010_pa237a04║本。此外若能犧牲私利，以作種種有益人群之事業，則感情融洽，而社會之反動力消
TX18n0010_pa237a05║，必能收普及之效果。今之講題，意為依何種的佛法，方能普及今世人類而無遺，而
TX18n0010_pa237a06║前陳各項，實為佛法能普及于今世之要旨。其推行之方法，宜不出下列之四種：
TX18n0010_pa237a07║一、組織完備之教會。
TX18n0010_pa237a08║二、設立教育之學校。
TX18n0010_pa237a09║三、廣辦慈濟之事業。
TX18n0010_pa237a10║四、多作群益之宣傳。
TX18n0010_pa237a11║本人對於佛法普及之計畫，略具如此。質之高明，以為如何？（大定記）（見海
TX18n0010_pa237a12║刊七卷十二期）