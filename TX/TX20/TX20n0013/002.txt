TX20n0013_pc002a01║三明論
TX20n0013_pc002a02║——五年在普陀作——
TX20n0013_pc002a03║緣起分第一
TX20n0013_pc002a04║交蘆子若存若亡，不覺心動：昏擾淆然攖於心，光象眩然要於知，渾渾芒芒，恍
TX20n0013_pc002a05║恍惚惚，初不辨象從知出，知從象來；擾故心動，心動故擾，然心動而不能自止，知
TX20n0013_pc002a06║出而不能自弭，如有所使，如有所係，其知彌出，其光象彌闢，其心頻動，其昏擾頻
TX20n0013_pc002a07║煩，又忽若有所自覺者。要乎，攖乎，感乎，覺乎？其光若有晦明乎？其色象若有青黃
TX20n0013_pc002a08║赤乎？忽焉有所動而光象泯滅，忽焉有所動而光象炳現，光乎象乎！殆係於動乎？其
TX20n0013_pc002a09║昏若有堅濕煖乎？若有香味乎？其擾若有輕漾囂叫乎？忽焉有所動而有所得，忽焉有
TX20n0013_pc002a10║所動而有所失！昏乎，擾乎！殆亦係於動乎？光、象、昏、擾係乎動，其動殆亦有所
TX20n0013_pc002a11║寄乎？動其寄於感乎、覺乎、知乎？動、感、覺、知其交紐若一乎？其不能獨存乎？
TX20n0013_pc003a01║其不可分擘乎？此不可分擘者，殆即不覺而心動乎？光象泯滅，昏擾或無減焉；光象
TX20n0013_pc003a02║炳現，昏擾或有增焉；推求昏擾於光象，或得或不得焉。光象、昏擾，二者其有種界
TX20n0013_pc003a03║乎？昏昏默默，或得堅煖焉，或兼得堅煖、香味焉。擾擾蕩蕩，或得輕漾焉，或兼得
TX20n0013_pc003a04║輕漾、囂叫焉。一一昏擾，其亦有種界乎？或各得種種光象昏擾之一焉，或都得種種
TX20n0013_pc003a05║光象昏擾焉，或都不得種種光象昏擾而仍若有所覺知焉。其更有起滅離合光象、昏擾
TX20n0013_pc003a06║之元樞乎？種種種界，殆亦有所係有所寄乎？其所係所寄者，殆有分屬乎？其分屬者
TX20n0013_pc003a07║，殆有六族乎？六族其恆轉總持聚處間列者乎？其即光象昏擾之都宅乎？忽焉辨之群
TX20n0013_pc003a08║象群礙中，若有一聚之昏礙光象，凡動、感、覺、知咸與俱焉，此殆即六族所聚處間
TX20n0013_pc003a09║列者乎？盍從之推求六族之所居乎？恍若司覺堅礙等者，即此礙象之全聚焉；司覺囂
TX20n0013_pc003a10║叫者，有兩竅焉；司覺光象者，有兩朵焉；司覺香臭者，亦有兩竅焉；司覺甘苦等者
TX20n0013_pc003a11║，亦有一段之色礙焉；而此礙象之表裏，又恆有冷煖、虛脹、痛癢等觸覺而不能離焉
TX20n0013_pc003a12║。此礙象內容之光色，雖莫得而見，其昏觸固冥有所感覺焉。始焉若有六族，今歷辨
TX20n0013_pc004a01║乎礙象，特五族耳。殆但有五族而無六族乎？則又不然。蓋嘗倀倀乎有所遊處，若由
TX20n0013_pc004a02║佗聚頓失五族所司之感覺，而重現此聚五族所司之感覺者矣。其頓失者與重現者，兩
TX20n0013_pc004a03║者全異，則必有第六族以恆轉總持此聚他聚之五族所曾受之感覺者，且可與此聚他聚
TX20n0013_pc004a04║之五族離合焉，故得忽失他聚五族所司之感覺、而重現此聚五族所司之感覺歟？顧雖
TX20n0013_pc004a05║知必有第六族，而終不知第六族之奚存耶！則亦虛擬之為感動、覺知、憶念、思想之
TX20n0013_pc004a06║共主而已。於是乃有分司之五族及共主之一族所積聚連持者，得執之吾矣！曰吾者何
TX20n0013_pc004a07║？能感動、覺知、憶念、思想之一色礙聚也。執此一色礙聚為吾，乃格彼一一色礙聚
TX20n0013_pc004a08║為非吾；更推知彼一一色礙聚，其為色礙聚同，故其執有能感動、覺知、思想、憶念
TX20n0013_pc004a09║之吾亦同。知愈推出，境愈差別，由一一色礙聚之同然，復辨一一色礙聚之異然，異中
TX20n0013_pc004a10║更同，同中更異。取同異之分齊者曰想，想即名也，名所楷定之分齊相，即吾及非吾
TX20n0013_pc004a11║之物物。計同異之分齊者曰念，念即數也，數所貫綜之分齊相，即吾及非吾之一一。
TX20n0013_pc004a12║以數持名，以名持數，名數交紐，是名萬物。以歷憶念、思、動三而似有相續者曰時
TX20n0013_pc005a01║，時則由剎那秒忽以至阿僧祗劫可也。以想區感覺知而似有並著者曰方，方則由點線
TX20n0013_pc005a02║面積以至華藏剎海可也。然吾能感動覺知、思想、憶念之色礙聚，既恆有冷煖、虛脹
TX20n0013_pc005a03║、痛癢、香味等感受覺知貫澈表裏；又恆有光象、囂叫等感動覺知，尋伺周遍，其感
TX20n0013_pc005a04║覺者平等調順則快樂，其感覺者損益乖違則煩惱。所惡者煩惱而所欲者快樂，故常欲
TX20n0013_pc005a05║調順而常惡乖違。常欲調順快樂，則法爾須交藉於非吾之一一色礙聚而後得，然交藉
TX20n0013_pc005a06║於非吾之一一色礙聚，或不能藉彼而為彼所藉，反得苦障，或渴願藉彼而無力藉彼，
TX20n0013_pc005a07║徒殷希望。而非吾之一一色礙聚中，則有與吾形同欲同者也。形同欲同故易得親愛，
TX20n0013_pc005a08║抑其天官之意物也同，故比方之疑似而通，而漸能相狎識形聲所表示別別之情欲想思
TX20n0013_pc005a09║；因相狎識，乃相要求，求互助以袪不能藉彼而為彼所藉之苦障，求合作以達渴願藉
TX20n0013_pc005a10║彼而無力藉彼之希望。以互助合作之群力故，竟得苦障袪而希望達，煩惱減而快樂增
TX20n0013_pc005a11║，於是知群力之妙，可以無求不獲，乃汲汲以彀充其群為第一要事。然而得親愛狎識
TX20n0013_pc005a12║以成互助合作之群者，蓋因形欲之同，而欲之所同，則在藉物之力而濟我之私，故所
TX20n0013_pc006a01║同之欲乃私欲也。私欲同故親愛，所同者是私欲，故又憎忌，憎忌交加，故互助者或
TX20n0013_pc006a02║以互拒，互作者或以互毀，拒毀並作，故又恐佈，拒毀相續，故又怨恨。怨恨私欲，
TX20n0013_pc006a03║同時奮發，故不獨互拒互毀，而亦互爭互奪。毀奪紛乘，則愈恐怖，以恐怖故愈求互助
TX20n0013_pc006a04║，求互助故愈用親愛。親愛、憎忌、恐怖、怨恨，轉輾增上，轉輾銜結。故互助互作
TX20n0013_pc006a05║，互拒互毀，互爭互奪，同時並存，同時並行。其毗於我私、憎忌、怨恨、恐怖之甚
TX20n0013_pc006a06║者，且倒以互助互作為射，互拒互奪為鵠焉，乃反以合群而益增煩惱、益多苦障矣！
TX20n0013_pc006a07║於是又知合群而互助求樂之術，不獨彀充其群，尤須有職守綱維之事也，乃為之名位
TX20n0013_pc006a08║而職守，乃為之政法而綱維。然政法相制，名位相格，以利害故群各自群，以親疏故
TX20n0013_pc006a09║群又分群，毀奪間作，仍不能免。且攬綱維者，或毗重我私、恐佈而用強權，執政法
TX20n0013_pc006a10║者或毗重憎忌、怨恨而尚復仇，則又反以術群之職守綱維，而益增煩惱，益多苦障矣
TX20n0013_pc006a11║。沿習彌久，流變彌雜，終以一親愛之善情，對於憎忌、怨恨、恐怖之惡情，寡不敵
TX20n0013_pc006a12║眾。故雖術群之道逐事修良，卒不能達互助互作而不互拒互毀、互爭互奪之初願也。
TX20n0013_pc007a01║益密其牽制，有若三權憲政；益嚴其拒格，有若地方自治；益巧其掠奪，有若株社、
TX20n0013_pc007a02║印稅；益盛其爭毀，有若帝國軍政。夫以群功交利而增之，快樂固多，而以群力交害
TX20n0013_pc007a03║而增之，煩惱尤眾。此增起之煩惱，豈始志之所期哉！夫快樂以群而增進，煩惱亦以
TX20n0013_pc007a04║群而倍快樂為增進；然則以離群而快樂減省，煩惱亦必以離群而倍快樂為減省。煩惱
TX20n0013_pc007a05║既不可獨祛，則快樂亦不可獨得，其有不願以合群求快樂而增煩惱，願以離群損煩惱
TX20n0013_pc007a06║而失快樂者乎？損之又損，以至於無，煩惱、快樂胥何存哉！然以損斷煩惱而并失快
TX20n0013_pc007a07║樂，殆亦非吾之始志乎？則欲遂吾之始志，群又終不可離乎？交蘆子曰：吾初認識一
TX20n0013_pc007a08║能感動、覺知、思想、憶念之色礙聚，始確知有吾矣；吾繼認識一一異形、異能、異
TX20n0013_pc007a09║欲之色礙聚，始確知有非吾之萬物矣；吾繼又認識一一同形、同能、同欲之色礙聚，
TX20n0013_pc007a10║與之共求所欲，共習所事，始確知吾為人、吾為人群之一人矣。
TX20n0013_pc007a11║交蘆子曰：吾始確知有吾，確知有非吾之萬物，確知吾為人群之一人，即蘊積三
TX20n0013_pc007a12║種之疑問，憤憤然而欲明之矣。云何三種疑問？曰、吾及非吾，宇宙萬物，誰為有本
TX20n0013_pc008a01║，誰為本體，云何起源，云何究竟？一也。曰吾及非吾，宇宙萬物，種種形質，種種
TX20n0013_pc008a02║名理，種種事用，云何能知？二也。曰吾及非吾，吾及吾人，相待之理，交藉之業，
TX20n0013_pc008a03║如何施設方稱吾願？三也。蘊兮、發兮、積兮，續兮，自詰、自應、自疑、自明，明
TX20n0013_pc008a04║已復疑，疑已復明，轉疑轉明，轉明轉疑，不明必疑，纖疑必明，蓋嘗疑窮量絕，明
TX20n0013_pc008a05║極光通，疑無可疑，明無可明矣！云何明？明於明。云何不明？不明於不明。明者自
TX20n0013_pc008a06║明，無明明者；不明者自不明，無不明不明者。交蘆子亦自明其明，明其自明而已；
TX20n0013_pc008a07║無明明者，無不明不明者，故卒亦不明其果明果不明耶？蛇知蛇足，不咬蛇足，然一
TX20n0013_pc008a08║經非蛇者咬嚼，明非不明，不明非明，非三不明，必是三明，則姑名之曰三明云爾。
TX20n0013_pc008a09║名義分第二
TX20n0013_pc008a10║曷謂三明？一曰、學術，二曰、宗教，三曰、人倫；明此三事，是名三明。曷謂
TX20n0013_pc008a11║宗教？曰：心明自心，見心自性，證一切法性唯自心，悟入自心更無一法，境智如如言
TX20n0013_pc008a12║思永絕，宗也。自心起心，緣心自相，自心無相，相即萬法，開示自心，具一切法，
TX20n0013_pc009a01║德業重重，名理無盡，教也。宗唯自證，無表無示，離名絕義；教待緣起，有師有資
TX20n0013_pc009a02║，建言立行。宗則非教，教則非宗，宗教相違，宗教各立，一也。以自證故，能稱法
TX20n0013_pc009a03║性開示名相，以緣起故，覺悟有情趣入法性，以宗成教，以教成宗，宗教相持，宗教
TX20n0013_pc009a04║同立，二也。心符法性，稱性緣起，即宗之教，教依宗立，三也。法隨法行，還證自
TX20n0013_pc009a05║心，即教之宗，宗依教立，四也。具此四義，是名宗教。交蘆子曰：此宗教之勝義也
TX20n0013_pc009a06║。隨俗稱謂，復有多義：一曰、宗者、崇尚尊信，教者、律儀言行，是應可崇尚尊信
TX20n0013_pc009a07║之律儀言行，或是俗所崇尚尊信之律儀言行，故名宗教。二曰、宗者、趣向，是必要
TX20n0013_pc009a08║之由致，教者、法義，乃楷定之名理，言行契應，故名宗教。三曰、宗者、家派，教
TX20n0013_pc009a09║者、學行，是一家之學，或是一派之行，故名宗教。四曰、宗者、道理，教者、名詮
TX20n0013_pc009a10║，是名詮所傳持之道理，是道理所依止之名詮，故名宗教。此之四義，但隨俗稱，具
TX20n0013_pc009a11║前勝義，方名宗教，不具前義，非真宗教。人天小教，假名宗教耳！
TX20n0013_pc009a12║曷謂學術？曰：隨順名數，尋伺事物，形質德業，同異總別，因果前後，生化次
TX20n0013_pc010a01║第，簡擇明了，勝解印持，學也；隨順尋伺，習令慣熟，任運明了，巧便效用；或藉
TX20n0013_pc010a02║別緣，加行尋伺，勤勇無間，增進勢力，術也。泛義言之，則計聞思念模擬練習皆學
TX20n0013_pc010a03║也，積習累行巧知慣能皆術也。一物不學，一物不知，一事不學，一事不能，故曰不
TX20n0013_pc010a04║學無術。若以嚴義格之，此未得稱學術。凡學術、即學即術，即術即學，不獨必學乃
TX20n0013_pc010a05║有術，亦必有術乃為學。故學術者，是學術之士條貫所知義理所具功用，依比量規律
TX20n0013_pc010a06║著為言詮，能令未成學術之人，研思效習而可成就學術者也。
TX20n0013_pc010a07║曷謂人倫？曰：倫者、類也，對待立名者也。倫者、群也，同類相聚者也。倫者
TX20n0013_pc010a08║、能也，交藉為用者也。倫者、習俗也，相沿成性者也。倫者、侖思也，有道術以調
TX20n0013_pc010a09║劑和平利樂其群俗者也——侖思猶云理性，亦猶云有意識之行為——。群俗之相待、
TX20n0013_pc010a10║相聚、相藉、相沿，有名義楷定其分齊而持守者曰倫理，有倫理之群俗所起之事行曰
TX20n0013_pc010a11║倫業。人倫所明，在正倫理以利倫業，非以明人，明人則學術宗教之事也。物皆有群
TX20n0013_pc010a12║，不必有倫；非徒有群，故名曰倫。倫不必人，是人之倫，遮非非人，故曰人倫。
TX20n0013_pc011a01║界別分第三
TX20n0013_pc011a02║明無明相，一切相離，離相如如，亦離離相，譬彼虛空，寧堪割據！然彼虛空方
TX20n0013_pc011a03║圓任器，車得車空，即有坐乘運載之功，舍得舍空，即有居處安藏之業，不可責舍業
TX20n0013_pc011a04║於車空，不能取車功於舍空。空者、理事也，器者、名言也。能詮名言，分齊既立，
TX20n0013_pc011a05║所詮理事，限量隨殊。學術之名不具宗教之理，宗教所言非盡人倫之事，又烏得無界
TX20n0013_pc011a06║別哉？
TX20n0013_pc011a07║交蘆子曰：三明之界別，既定於名義分矣，今特就名所詮義，對辨之耳。對辨之
TX20n0013_pc011a08║數，且分四門：一、廣狹門，以量外幟；二、深淺門，以測內容；三、先後門，以察
TX20n0013_pc011a09║生起；四、永暫門，以序存在。即此四重，又有三觀：一者、依法界觀，現證心性，
TX20n0013_pc011a10║周遍含容，離一切相，即一切法，即此心法，寄言宗教，無中無邊，亦中亦邊，無上
TX20n0013_pc011a11║無下，亦上亦下，無起無滅，亦起亦滅，無始無終，亦始亦終，言思所及，兼所不及
TX20n0013_pc011a12║，一切有法皆宗教攝。是故宗教最廣、最深、最先、最永，學術次廣、次深、次先、
TX20n0013_pc012a01║次永，人倫為狹、為淺、為後、為暫。列表如左：
TX20n0013_pc012a02║　　　　　　　　　　　　　　　　　　　┌教（亦許有學術定無人倫）
TX20n0013_pc012a03║　　　　　　　　　　　　　　　┌獄　界┤
TX20n0013_pc012a04║　　　　　　　　┌無始無終　　│　　　└宗
TX20n0013_pc012a05║　　　　　　　　│無起無滅　　│　　　┌教（許有學術若龍等故定無人倫是畜倫故）
TX20n0013_pc012a06║　　　　　　┌宗┤無上無下　　│畜　界┤
TX20n0013_pc012a07║　　　　　　│　│無中無邊　　│　　　└宗
TX20n0013_pc012a08║　　　　　　│　└言思不及　　│　　　┌教（許有學術若神等故定無人倫是鬼倫故）
TX20n0013_pc012a09║　　　　　　│　　　　　　┌教┤鬼　界┤
TX20n0013_pc012a10║　　　　宗教┤　┌凡　　界┤　│　　　└宗
TX20n0013_pc012a11║　　　　　　│　│　　　　└宗│　　　┌教（或有學術或無學術或有人倫或無人倫）
TX20n0013_pc012a12║　　　　　　│　│　　　　　　│人　界┤
TX20n0013_pc012a13║　　　　　　│　│　　　　　　│　　　└宗
TX20n0013_pc012a14║　　　　　　└教┤　　　　　　│　　　┌教（或有學術或無學術是天倫故定無人倫）
TX20n0013_pc012a15║　　　　　　　　│　　　　　　└天　界┤
TX20n0013_pc012a16║　　　　　　　　│　　　　　　　　　　└宗
TX20n0013_pc012a17║　　　　　　　　│　　　　┌宗
TX20n0013_pc012a18║　　　　　　　　│　　　　│　　　　　┌宗
TX20n0013_pc012a19║　　　　　　　　└聖　　界┤　┌真覺界┤
TX20n0013_pc012a20║　　　　　　　　　　　　　│　│　　　└教（以利他故許有學術）
TX20n0013_pc012a21║　　　　　　　　　　　　　│　│　　　┌宗
TX20n0013_pc012a22║　　　　　　　　　　　　　└教┤偏真界┤　┌已入滅者及獨覺者無教無學
TX20n0013_pc012a23║　　　　　　　　　　　　　　　│　　　└教┤
TX20n0013_pc012a24║　　　　　　　　　　　　　　　│　　　┌宗└未入滅者及聲聞者定有學術
TX20n0013_pc012a25║　　　　　　　　　　　　　　　└大士界┤
TX20n0013_pc012a26║　　　　　　　　　　　　　　　　　　　└教（定有學術）
TX20n0013_pc013a01║二者、依理界觀，現見宗教、人倫之理，皆以名數文字等學表詮楷定，雖曰華藏
TX20n0013_pc013a02║剎海，僧祇劫波，圖騰社會，大同世界，我神彼君，吾族他社，乃至無方無體，無時
TX20n0013_pc013a03║無生，仍此名數文字等學表詮楷定。若離學術，必無從建立宗教、人倫之理詮。然宗
TX20n0013_pc013a04║教閎大，非限人倫，人倫跼蹐，難擬宗教。是故學術為廣、為深、為先、為永，宗教
TX20n0013_pc013a05║次廣、次深、次先、次永，人倫最狹、最淺、最後、最暫。
TX20n0013_pc013a06║三者、依業界觀，現見學術宗教之事，皆是人倫之所造作，不得離人倫而外有，
TX20n0013_pc013a07║不得前人倫而已成。然宗教之事，必藉學術，學術之事，可非宗教，以宗教事，亦由
TX20n0013_pc013a08║效習名言起也。是故人倫最廣、最深、最先、最永，學術次廣、次深、次先、次永，
TX20n0013_pc013a09║宗教為狹、為淺、為後、為暫。
TX20n0013_pc013a10║而此四重三觀之辨，吾明學術，取理界觀；吾明宗教，取法界觀；吾明人倫，取
TX20n0013_pc013a11║業界觀。學術之明，即名想而觀察法相，是因俗以立詮。宗教之明，順事相而證入法
TX20n0013_pc013a12║性，是忘詮以體真。人倫之明，隨法性而起事行，是由真而適俗。真俗二諦，不可偏
TX20n0013_pc014a01║廢，則並存之可也。而三明施設之次第，本當先宗教、而後學術、人倫，何則？非先
TX20n0013_pc014a02║明宗教，則無以起信定志，趣道造極，一也。未明宗教，則必於名相多所惑亂取著，
TX20n0013_pc014a03║而反為學術障礙自心，二也。未明宗教，則必溺情習俗，不能自勝，無以正德利用，
TX20n0013_pc014a04║膏沐群倫，三也。然建立名言，固以利俗，魚相忘於江湖，人相忘於習俗，不因習俗
TX20n0013_pc014a05║之所知所守，寢導有情而轉思轉化，縱能自得，必難悟人，則言與不言等，豈所謂善
TX20n0013_pc014a06║巧名言者歟？且學術雖不即真，而人心固好求實，彼孜孜為學術者，奚嘗一旦忘庶幾
TX20n0013_pc014a07║得悟真理耶？遺其所偏，擴其明見，揭其所封，存其成法，亦未始非闢裂迷網之前矛
TX20n0013_pc014a08║也。是故學術明居先，宗教明次之，而以人倫明殿焉。蓋兩利為利，人所共知，況有
TX20n0013_pc014a09║情同體，本無自他者哉！（見海刊一卷十期）