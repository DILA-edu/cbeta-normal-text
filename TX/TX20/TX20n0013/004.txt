TX20n0013_pc023a01║西洋文化與東洋文化
TX20n0013_pc023a02║西洋文化，古為希臘，中為羅馬，近為英、法、俄、德、美，上下幾千年，縱橫
TX20n0013_pc023a03║數萬里，亦寧一言之可概齊！而古者梭、柏、亞三氏，以及康德、白璧德諸哲，其為
TX20n0013_pc023a04║學與吾此篇所言之東方文化，固多相近；況曾主持西洋文化千餘年之基督教，亦本為
TX20n0013_pc023a05║東方之文化哉！然現世界為一西洋文化彌綸之世界，故今言西洋文化，專就現代西洋
TX20n0013_pc023a06║文化之盛行者言之。其化維何？曰：發達科學知識，竭取宇宙所有，以爭求滿足人類
TX20n0013_pc023a07║之動物慾而已。動物慾維何？曰：肉體生存，親族蕃殖之私慾是也。由之以發展為行
TX20n0013_pc023a08║動，要不外飲食——衣食住——男女之事，及附著之奢華嬉戲而已。由衣食住生計問
TX20n0013_pc023a09║題，進展至帝國主義、資本主義、共產主義等；由男女之戀愛問題，進展至婚姻自主
TX20n0013_pc023a10║、離合自由、男女公開、兒童公育等；要皆以極衣食住之奢華，與男女之嬉戲為至樂
TX20n0013_pc024a01║而已。除飲食、男女、游戲之外，更別無何種高尚之目的。其為家、為國、為社會、
TX20n0013_pc024a02║為世界，較之為身，亦不過量之擴充，期達其飲食、男女、游戲之慾則一。而此飲食
TX20n0013_pc024a03║、男女、游戲之三事，人與諸動物生活之共慾，而絕非人類特具靈長之理性。今彼西
TX20n0013_pc024a04║洋文化，惟以擴張此動物生活之共慾為進化，故於製成之器用，及資造之工具，與能
TX20n0013_pc024a05║作之智力，雖日見其進步，但於人類特性之德行及內心之情理，則不惟無所進善，且
TX20n0013_pc024a06║日見其摧剝消陷耳！故予於今世盛行之西洋文化，一言以蔽之曰：「造作工具之文化
TX20n0013_pc024a07║」。而於能用工具之主人，則毫忽不能有所增進於善，惟益發揮其動物慾，使人類可
TX20n0013_pc024a08║進於善之幾，全為壓伏而已！
TX20n0013_pc024a09║夫動物慾誠亦人類與生俱有之生物、動物共同性，以人類本為眾生之一也。然各
TX20n0013_pc024a10║東方文化，則最低亦須將動物慾節之以禮，持之以義，以涵養人類特長靈貴之情性，
TX20n0013_pc024a11║使保存而不牿亡，以為希賢、希聖、希天之上達基本；而對於動物慾，則閑之、防之
TX20n0013_pc024a12║，如人群之畜牧禽獸然，善調而住，隨宜以用，不令騰踔飛突以為害人性。而鬼神因
TX20n0013_pc025a01║果禍福之事，亦引之為行善止惡之輔，以和暢人性——宋儒曰天理——而遏動物之慾
TX20n0013_pc025a02║，此中國孔、孟之儒之所由尚，亦人類倫理道德之所存也。蓋嘗靜察禽獸，饑寒倦病
TX20n0013_pc025a03║，則營求衣食住藥；生活豐足，則為孩童之撫育，男女之嬉戲交合等；再不然、則為
TX20n0013_pc025a04║族類之團聚，群眾之游戲或戰鬥等。愛之極則交合，憎之極則戰鬥，而不外肉體生存
TX20n0013_pc025a05║、親族繁殖——嚴譯赫胥黎天演論，謂人與動物皆以自營之私慾、及族類之繁殖為本
TX20n0013_pc025a06║性——之暗示使然也。今世西洋文化之所開展擴充於人者，要唯斯物斯事而已，故與
TX20n0013_pc025a07║東洋文化之最低限度亦相背馳。充動物慾以殘人性，則雖謂之率獸食人可也，此儒家
TX20n0013_pc025a08║所以首嚴人禽之辨歟？
TX20n0013_pc025a09║從儒教倫理等而上之，則有回教、基督、婆羅門教——中國之道教及日本之神道
TX20n0013_pc025a10║教屬前鬼神教——等天神教，於人界之上提出一天神為宇宙最高善之標準，引發人之
TX20n0013_pc025a11║善性，使專壹其志上達乎天。雖其行教之方法或和、或激，旁起之影響及副產之效果
TX20n0013_pc025a12║有好、有壞，其主旨在令人類由人達天，上進乎所期最高善則同。誠能踐其上達乎天
TX20n0013_pc026a01║之志行，則就其所憑藉所經過之基程上，已收節動物慾與人為善之效矣。故回、基、
TX20n0013_pc026a02║梵諸教，皆近有乎倫理道德之誡條，以為其範眾進德之本，而不遠乎儒術也。
TX20n0013_pc026a03║更等而上之，則有疏觀緣生法爾之萬化，悟其皆起於心氣之激盪，以是惟務因任
TX20n0013_pc026a04║以相與寧息，持之以慈儉讓，守之以孩提初生之精神狀態，以止流變而歸根極，則有
TX20n0013_pc026a05║老、莊之道及無想、非非想之禪等。其至乎此者，則動物慾不惟節之者已多，且幾乎
TX20n0013_pc026a06║完全停止矣。然儒家所存養之人性，至是亦化為人而上性，非復人性矣。故是與前者
TX20n0013_pc026a07║之天神教，亦皆有偏限。衡以佛之普法，上之未能至其極，下之又將失其本。就人以
TX20n0013_pc026a08║言，反不若儒術之平正也。
TX20n0013_pc026a09║然則佛之普法又如何？嘗察儒家之道，雖注重存養人性，而對於動物慾則閑防之
TX20n0013_pc026a10║以為用，俾能聽命於人性之主——若康德所謂良知之命令等——為止，初未嘗欲剿絕
TX20n0013_pc026a11║之矣。佛之普法亦然，亦如其緣生法爾之性，使之各安其分，各適其宜，則不相為害
TX20n0013_pc026a12║而互成其利也。其為救弊除病之對治也，則用人乘法之儒教，以節度動物慾閑存人性
TX20n0013_pc027a01║之善可也；或用人天乘法，禁制動物慾以上達乎天，而增進人性之善，亦可也；或用
TX20n0013_pc027a02║天乘法，止息動物慾引之超人入天，亦可也；或用羅漢、辟支法，以斷除動物人天升
TX20n0013_pc027a03║沉流轉之苦而超出生死，亦可也；或直用佛菩薩法，俾息除障礙普得通達，亦可也。
TX20n0013_pc027a04║其為攝德成事之利用也，佛菩薩法之為妙德妙用無論矣；其在相當之程度內，羅漢、
TX20n0013_pc027a05║辟支法亦妙德妙用也；大乘人乘法亦妙德妙用也；即發揮其動物之慾以豐足其生括，
TX20n0013_pc027a06║繁殖其族類，亦妙德妙用也。惟除佛之普法而外，餘皆有限有偏，故相為傾奪高下，
TX20n0013_pc027a07║消長治亂，不能永安！世之思想較寬者，往往羅觀世間諸宗教學術而欲成一調和統合
TX20n0013_pc027a08║之教法、以寧一人心；而智小謀大，鹵莽滅裂，雜亂附會，此無論其必不得成也，即
TX20n0013_pc027a09║有所成，亦彌增亂原耳！凡是、皆生於不知佛之普法，久已將一切宗教學術，如其性
TX20n0013_pc027a10║分，稱其理宜，以調和統一合成為普利群生之種種妙方便門。故有天地之大而弗知窺
TX20n0013_pc027a11║，有規矩之巧而弗知用，徒抱頭悶思以終其身也！嗚呼！世之懷大志能極思者，盍回
TX20n0013_pc027a12║爾之慧光，一諦審諦觀於佛法乎！
TX20n0013_pc028a01║但今世之偏用成弊者，雖在西洋文化之惟以發揮擴充人類之動物慾為進化，而致
TX20n0013_pc028a02║汩沒人理，沉淪獸性。然由此所獲之副產品，則科學之知識及方法也，工作之機器及
TX20n0013_pc028a03║技能也，生活物產之豐富華美也，社會言行之平等自由也，交通之廣而速也，發見之
TX20n0013_pc028a04║新而奇也，在在足令人心迷目醉而不能自主！故今欲挽救其弊，雖可用儒教，而儒教
TX20n0013_pc028a05║之力量微小，猶杯水不能救車薪之火，拳石不能塞河漢之流也！雖可用天神教，奈彼
TX20n0013_pc028a06║張牙舞爪之「西洋文化獸」，乃曾衝卻天神教——指基督教——之欄而斷韁絕馳而出
TX20n0013_pc028a07║者也，又豈能復用是破欄朽韁以為之羈勒哉！老、莊之道似乎較能也，仍有才小謀大
TX20n0013_pc028a08║之憾！且之三者，藉使能之而暫寧一時，終無以使之循分順理而浩然均德也。故諸智
TX20n0013_pc028a09║者，應知欲救治今世動物慾發揮已極之巨病，殆非用佛陀普法之大藥不能矣。
TX20n0013_pc028a10║救偏用西洋文化所成之流弊，須用東洋文化，漸已有人能言之矣。而西洋文化之
TX20n0013_pc028a11║病根何在？言之每難剴切！而於東洋文化中，又惟佛之普法真能救到徹底而永無其弊
TX20n0013_pc028a12║，尤未能有言之者！吾今淺略言之：蓋佛之普法，乃含涵一切而超勝一切者也。夫西
TX20n0013_pc029a01║洋文化之副產品，其科學知識方法誠精矣！其工作機器技能誠巧矣！其生活中之物產
TX20n0013_pc029a02║誠豐富華美矣！其社會中言行誠平等自由矣！其交通誠廣而速矣！其發見誠新而奇矣
TX20n0013_pc029a03║！然使一窺到佛普法中佛菩薩之智慧圓滿也，工巧圓滿也，生活圓滿也，群眾圓滿也
TX20n0013_pc029a04║，神通自在也，知見無礙也，必將如河伯之遇海若，歎為汪洋無極而自失其驕矜之氣
TX20n0013_pc029a05║！由是喻之以因緣生果、善惡業報之法爾常理，使知從劣至勝之真進化路坦然可行；
TX20n0013_pc029a06║乃告之以儒教之人倫，可即為其轉獸為人之妙法，而後不為儒限，可上通乎佛。即語
TX20n0013_pc029a07║之以基、梵之天，老莊之道，亦即為其銷罪殖福、化形入神之妙法，而復不為天限，
TX20n0013_pc029a08║可上通乎佛。於是乎西洋文化之偏補弊救，而東西洋文化咸適其用，不相為害而相為
TX20n0013_pc029a09║益。
TX20n0013_pc029a10║由上言之，則西洋文化、乃造作工具之文化，東洋文化、乃進善人性之文化也。
TX20n0013_pc029a11║東洋之文化，未嘗不造作工具也，而以今世之西洋文化為至極；東西洋之文化，未嘗
TX20n0013_pc029a12║不進善人性也——西洋若康德等——，而以東洋之佛法文化為至極。誠能進善人性以
TX20n0013_pc030a01║至其究竟，則世界莊嚴，生民安樂，而西洋文化之長處，乃真適其用也。今偏用西洋
TX20n0013_pc030a02║文化之弊既極而其勢又極張，非猛速以進善人性不足以相濟，非用佛法又不能猛速以
TX20n0013_pc030a03║進善人性，此所願為經世之士大其聲而告之者也！（見海刊五卷七期）