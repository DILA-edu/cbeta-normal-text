TX20n0013_pc031a01║東方文化正名
TX20n0013_pc031a02║——十九年作——
TX20n0013_pc031a03║東方一名，蓋隨用處而不同義。我國古來，大概以對於印度或西域諸國，而自稱
TX20n0013_pc031a04║東方；但在古來之日本，則以東方自居，而指我國為西方，甚至以我國為極西。故某
TX20n0013_pc031a05║日皇致我隋帝書，自稱日出處天子，而稱隋帝為日沒處天子。然在今世，則東方一名
TX20n0013_pc031a06║，大抵係對歐、美為西方而言，而且此東方一名，以歐洲為中心而定；故以地中海巴
TX20n0013_pc031a07║爾幹半島為近西；而美洲太平洋為遠西；蘇彝士河及紅海兩岸之埃及、阿拉伯等為近
TX20n0013_pc031a08║東；而中國、日本、太平洋為遠東；夏威夷與澳洲等，介於遠東、遠西之間；而俄羅
TX20n0013_pc031a09║斯與土耳其等，亦介於近東、近西之間。今世所習聞之東方一名，在地理上之位置既
TX20n0013_pc031a10║明，則知在此東方一名範圍內所包含之文化，應為若干種之文化矣。吾嘗在法、英、
TX20n0013_pc031a11║德、美諸國，觀所謂東方博物院，或東方語言學校之類，於埃及、土耳其、阿拉伯、
TX20n0013_pc032a01║波斯、印度、錫蘭、西藏、緬甸、爪哇、安南、中國、朝鮮、日本等，語言文物，分
TX20n0013_pc032a02║部陳列，蒐羅殆備。以知東方文化一名，所指極廣，包括巴比倫、埃及等已死之古代
TX20n0013_pc032a03║古文化；與猶太舊教、新教，阿拉伯回教，印度婆羅門教，數、勝各派，耆那教，中
TX20n0013_pc032a04║國儒學、諸子，以及亞東、亞南佛教等現今尚流行之文化。其內容何等豐富繁複，決
TX20n0013_pc032a05║非舉一二種可為之代表；亦非立一二種概念，如所謂西方是物質文化，東方是精神文
TX20n0013_pc032a06║化等類所能說明。此則我國今言東方文化者，所當擴其眼界，拓其心胸，勿為籠統汗
TX20n0013_pc032a07║漫之談，進為分類專究之事者也！
TX20n0013_pc032a08║又東洋、西洋二名，其涵義亦與東方、西方等。我國通俗語，稱日本曰東洋，應
TX20n0013_pc032a09║正名曰日本。而日本人著書，亦有僅舉屬於中國古代之說曰東洋者，應正名曰中國。
TX20n0013_pc032a10║例東洋倫理學史之類，商務印書館譯者，已改題中國倫理學史。前年冬、余在倫敦與
TX20n0013_pc032a11║章士釗先生作是談，章君謂將以英、法、德文著一書，以專說明東方文化，使西洋人
TX20n0013_pc032a12║獲知東方文化之真相，備將來西洋文化破產時之救濟。吾詢其所謂東方文化之內容，
TX20n0013_pc033a01║則專指中國農業社會上之儒、道文化者。因謂章君改題為中國文化，章君亦頗為首肯
TX20n0013_pc033a02║。中國文化，猶云國學，時彥雖亦有反對國學一名過於籠統，謂只有中國之哲學，中
TX20n0013_pc033a03║國之史學，中國之文化等等，而別無所謂國學者。然比之以史，自可有中國經濟史，
TX20n0013_pc033a04║中國政治史等等分別，而仍不妨有中國通史，故雖應作中國各科學之研究，亦不妨有
TX20n0013_pc033a05║統作中國學術或中國文化之研究者。以研究或提倡中國文化而名為中國文化，較泛稱
TX20n0013_pc033a06║曰東方文化為宜。故所談之學術思想以中國為限者，應正名曰中國文化也。（見海刊
TX20n0013_pc033a07║十一卷九期）