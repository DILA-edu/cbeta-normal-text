TX20n0013_pc145a01║中國今後之文化
TX20n0013_pc145a02║——三十二年秋在漢藏教理院作——
TX20n0013_pc145a03║一
TX20n0013_pc145a04║中國文化自清季頹潰以來，雖疊經交流演變，迄未凝成中心力量，故有重建之必
TX20n0013_pc145a05║需。而重建今後之中國文化，自然莫便於從三民主義而出發。三民主義以建民國進大
TX20n0013_pc145a06║同為旨趣，規模原甚閎遠；繼承國族原有文化，吸收世界近代文明，復經新意匠之權
TX20n0013_pc145a07║衡選擇，足以有立。然頃年之短視急功者，欲以恢復宋儒傳統，襲取應用科學為範疇
TX20n0013_pc145a08║，則賢於曾、左、李、張者殊不多，而削弱斲喪三民主義雄偉豐富性之已甚。三民主
TX20n0013_pc145a09║義文化，關於近代自由主義、社會主義之政治、經濟，以及其科學、哲學基素，均應
TX20n0013_pc145a10║有充分之選食而消化，論之者早非一人。而關於中國歷史文化之應如何承擇，尚鮮專
TX20n0013_pc145a11║研討者，茲遂就此問題求適當之解答。
TX20n0013_pc146a01║二
TX20n0013_pc146a02║於此首須論及者，則應解放宋儒文化之錮蔽而不可盲從也。中國在唐天寶後已走
TX20n0013_pc146a03║著下坡路，唐末五代衰亂之極！宋太祖奪國寡婦孤兒手，雖以術以力次第敉平國內群
TX20n0013_pc146a04║雄，獲告統一，而燕雲十六洲割于契丹，阻斷東北；晉、甘、陜亦有被西夏佔據者，
TX20n0013_pc146a05║隔絕西北；放棄蕃、滇，西南、尤德威不及；奠都汴中，僅盡東西地利。與契丹數戰
TX20n0013_pc146a06║之後，且甘以上國奉之而納幣求和；西夏傲立其旁；西蕃、南滇不通聞問。開國已如
TX20n0013_pc146a07║此，徽、欽後更不堪言，遜漢、唐四夷賓服天下大一統之雄風遠矣！內廢徵兵，從此
TX20n0013_pc146a08║人才學術以文武分途，右文左武，民族日趨文弱，陋儒參政，趙普首言以半部論語治
TX20n0013_pc146a09║國；歐陽修抬出不齒於唐世之韓愈文，倡所謂韓、歐古文。在此空疏學風下，有一二
TX20n0013_pc146a10║較能綜覈名實、興革利弊如范仲淹、王安石出，群起擠之。逮紹興後局脊江南，承所
TX20n0013_pc146a11║謂元祐君子黨，溯洛、蜀三派之洛學，遷為閩學，量狹氣激，力拒象山深一層之精神
TX20n0013_pc146a12║修養，與永嘉進一步經濟致用，在如此風氣中成所謂程、朱儒學。中國主持政治領導
TX20n0013_pc147a01║社會之士大夫群，從此被韓、歐古文，程、朱儒學錮蔽。交流至清代，加上惠、戴之
TX20n0013_pc147a02║考據，嘉、道後言學術遂不出古文、儒學、考據之三文化孱腐之極，民族錮蔽之至，
TX20n0013_pc147a03║乃無以察世應變，演生百年來被不平等條約束縛之惡果。
TX20n0013_pc147a04║程、朱宋學，有被近人頌為華、印兩文明接觸融化後所產生之佳果者；時人更或
TX20n0013_pc147a05║誇為歐洲十八世紀理性派源根，故緣飾柏拉圖、康德哲學及形式數理邏輯出以新的姿
TX20n0013_pc147a06║態者。將謂如此之新儒的復建，即足為新中國文化，則試為一析言其未當。
TX20n0013_pc147a07║宋儒雖抱孔、孟倫理，及語、孟、學、庸四書，但觀陳、葉及顧、黃、顏、李、
TX20n0013_pc147a08║惠、戴之所攻難者，於經世、考文、厚生、致用之儒術，亦擯棄多矣。其於道、禪所
TX20n0013_pc147a09║沾氣分，反為精髓。蓋康節道承陳搏，而濂溪則源出之鶴林涯禪師，其兩種太極圖固
TX20n0013_pc147a10║各其有所傳也。二程稟濂溪而受熏康節亦深，朱熹宗小程而參禪妙喜，其半日靜坐，
TX20n0013_pc147a11║半日讀書，其尋孔、顏樂處，看喜怒哀樂未發前氣象，其嚴道統，其作語錄，皆禪風
TX20n0013_pc147a12║也。然禪宗雖是佛法精釆，實律儀戒行、經論慧解依扶而現。晚唐衰亂，禪風孤振而
TX20n0013_pc148a01║戒廢慧湮，即成宋、元來整個佛教頹敗趨勢。宋儒挹仰空腹高心之孤禪，亦淺嘗未深
TX20n0013_pc148a02║詣，況足言洽受隋、唐全盛佛法也哉？則抽取儒、佛、道各一小分以湊成所謂宋儒，
TX20n0013_pc148a03║與明、清來所流行先天門、瑤池門等等，僅一為上層士大夫、一為下層愚夫婦雅俗之
TX20n0013_pc148a04║別耳，何足以言華、印文明合生之勝績？清康熙時，上帝會教士以孔、孟人性倫理傳
TX20n0013_pc148a05║歐洲，被當時法、德思想界所稱述：一、因歐洲文藝復興後發現自然界新個人，有其
TX20n0013_pc148a06║個人理性自由之風尚，引為同調；二、因見當時中國之勢隆政理：頗生驚嘆耳。遽認
TX20n0013_pc148a07║為歐、美近代民治導源，是則憍誕之甚也！希臘及歐陸哲學有一分與宋儒可相比觀，
TX20n0013_pc148a08║理誠有之；然引宋儒入歐，或有少益，而援歐哲學在中國復活宋儒傳統，則利少害廣
TX20n0013_pc148a09║，不如仍歐哲本真以傳入中國為妥善。
TX20n0013_pc148a10║蓋宋儒不惟是中國文化癆癩的結晶，終使宋室沉痾莫救，且令疊受蒙元、滿清、
TX20n0013_pc148a11║倭寇侵害以直到現今。最顯著的事實，則養成身弱心迂、志誇氣激之士。敷衍太平，
TX20n0013_pc148a12║雍容華貴；而投大遺艱，則無衛國拯民之真才實能。浮巧者作奸弄權，忠貞者亦徒酬
TX20n0013_pc149a01║一死。每因好名、好占上風，託公義以黨私交，迭相傾軋，此南宋、南明至亡而黨爭
TX20n0013_pc149a02║不釋，而文天祥、陸秀夫、史可法等忠烈死難之士雖眾，卒無救於亡也。中國被元族
TX20n0013_pc149a03║征服，世界交通大闢，輸入新血液頗多，歷盡苦難，朱明乃排除壓迫，恢復華夏，開
TX20n0013_pc149a04║國氣象原甚雄偉，追隆唐、漢，非趙宋堪比。乃數傳至宏治後，以深中宋儒毒，士惟
TX20n0013_pc149a05║習朱學，獵取功名祿位，高者則道統自居，空談理氣；除王伯安越朱學別樹學風，文
TX20n0013_pc149a06║治武功炳耀於世後，未幾仍宋明儒道學合流。洪承疇、吳三桂以文臣統軍，徒資敵用
TX20n0013_pc149a07║，而東林、復社等則意氣激爭，枵無施行策略。使宏光之際有軍政真才調諸臣統諸軍
TX20n0013_pc149a08║為運用者，何難保東南半壁再圖興復；乃所謂君子者，亦大抵為迂誇之儒，遂奄忽追
TX20n0013_pc149a09║蹤宋亡之慘。滿清入關，於順、康、雍、乾之世，武力未墜，人才尚盛，亦成百餘年
TX20n0013_pc149a10║治世；至乾、嘉後滿族之腐化漸深，而漢人仍習宋儒考求功名祿位，迂誇益甚，遂招
TX20n0013_pc149a11║帝國主義者侵掠百年之禍矣！茍非康、梁、章、蔡、揭去宋儒之錮蔽，得三民主義崛
TX20n0013_pc149a12║起以開民國，則一亡再亡久為印度續。
TX20n0013_pc150a01║孫公刱國雄略，在民族功並明太，而民權民生道超前史。若牽陷宋儒狹統，致民
TX20n0013_pc150a02║國重演明中葉後之悲劇，則不能不為三民主義呼冤，更不能不為中華民國嘆不幸！
TX20n0013_pc150a03║三
TX20n0013_pc150a04║然則現代中國文化，循三民主義原則，除選吸近代各國文明外，其於本國歷史文
TX20n0013_pc150a05║化當從何承擇起耶？一曰、當從宋、明、清來仍流行為現在全國民眾風習承擇起：蓋
TX20n0013_pc150a06║除上層宋儒、少數士大夫群，及四五十年中少數天主、基督教化或西洋生活化者而外
TX20n0013_pc150a07║，其大多數民俗之風化習尚，固沿革唐、明之積化以俱來。例秘密幫會，國民黨員前
TX20n0013_pc150a08║身之同盟會、興中會深資其力，而十五年反共以至二十年起抗日，亦仍多藉助。此雖
TX20n0013_pc150a09║從宋亡後反蒙、明亡後反滿所集起之潛力，而實憑隋、唐時混合凝成之民族文化為軌
TX20n0013_pc150a10║持，故豪俠義勇之氣並不為宋儒摧滅，且能起而掃除宋儒之腐化。其信仰成分，以佛
TX20n0013_pc150a11║為多，儒次之，道又次之。又例勸善社堂，印送善書，倡行善事，救災恤難，濟貧葬
TX20n0013_pc150a12║死，育嬰撫孤，拯養鰥寡殘廢，以及設路燈、置渡舟、修橋補路，建塔造廟等，大抵
TX20n0013_pc151a01║非上層儒政所施，而出廣造善因、積修外功等佛、道信仰所引生。政法不及處，培養
TX20n0013_pc151a02║良心元氣實多。又例商工會社，行商其外者每設同鄉會館，所祀省神如福建天后之出
TX20n0013_pc151a03║於佛，江西許真人之出於道等；亦有川主、禹王等王臣，大抵有功德於一方者；其以
TX20n0013_pc151a04║職業分祀者，如縫工軒轅、木工魯班、黎園唐明等，而大抵又皆以觀音、關帝、呂祖
TX20n0013_pc151a05║遍供其中。又例居家常俗，供祖宗神主及觀音、關帝等。婚事依儒禮或鄉俗土風，而
TX20n0013_pc151a06║喪事大抵延僧或兼延道追薦，綜合表現在小說戲劇等，有時儒、僧、道皆譏，而大抵
TX20n0013_pc151a07║為信其所謂佛、儒、道之真者。總言之，則隋、唐來儒、道、佛混成文化之所發舒也
TX20n0013_pc151a08║。聖賢仙佛為雅俗共尊，聖賢治世，仙養身，佛修心，為自外而內之次第，相關聯中
TX20n0013_pc151a09║仍存其分際。此雖民族文化之渾璞有待洗煉，乃可成為今後之中國新生活；然誤以為
TX20n0013_pc151a10║沙石而棄絕之，則沙石中之精美金玉亦無從出，況完全棄絕亦勢所不能耶？則斯為須
TX20n0013_pc151a11║承領過來而煆煉冶化成中國新文化之最密切者可知也。
TX20n0013_pc151a12║次之、則為隋唐上層文化：隋運雖短，而混合五胡十六國數百年南北對峙而統一
TX20n0013_pc152a01║之，器宇雄闊有似秦，而厚寬仁美且過之。特秦亡於二世之愚，而隋亡於煬帝之狂耳
TX20n0013_pc152a02║；其開南北運河，堪與長城比偉。而唐實承隋混一天下之弘度而起，猶漢承秦之統一
TX20n0013_pc152a03║而起也。隋唐之最可景從者：一、為心量之開廓，對於晉以來異俗殊化民族之進入域
TX20n0013_pc152a04║中者，既合同冶化為一。域外之化如佛法，亦開放懷抱，盡量輸入容受，成為中國佛
TX20n0013_pc152a05║教之全盛時代，迄今亦仍為世界最高文化之一。然此已是中國文化、而不復是印度文
TX20n0013_pc152a06║化。且如唐太宗曰：「朕以姓出老子，故班道眾在僧前，而傾信者廣在於佛」。其擇
TX20n0013_pc152a07║前而崇，毫無限礙。雖景教、摩尼教、摩哈末教等亦容並行，然蔚為隋唐文化者，自
TX20n0013_pc152a08║在佛、儒、道，非他所能搖奪。以之啟開貞觀、開元之盛治，豈錮儒而排佛老之韓愈
TX20n0013_pc152a09║、及尚仙而滅佛之武宗輩，中晚唐衰亂之表現能逮？對於舟蹄所及、重譯所通之遠近
TX20n0013_pc152a10║邦國，或服之以威，或化之以德，或交之以道，類能為主動而大小遐邇各適其生存之
TX20n0013_pc152a11║序。真有建中極而進大同，統六合而隻千古之氣象，豈宋之猥瑣堪企及！二、為學藝
TX20n0013_pc152a12║之博綜。即就唐承隋制之取為吏才言，其詔舉或制舉以待非常之才者，則有賢良方正
TX20n0013_pc153a01║，博學宏辭，文經邦國，軍謀出眾等數十科目，自草澤以至軍國人才，殆無不可以依
TX20n0013_pc153a02║科入仕。而州郡鄉貢，則更有明經、三史、明算、明書等科。加以翰林院之儲才待詔
TX20n0013_pc153a03║，則醫、卜、星、相、琴、棋、書、畫之士亦在其中。故貞觀、開元世，文武官吏之
TX20n0013_pc153a04║才固盛，而李、杜之詩，王、吳之畫，天算、雕塑、音樂、劍舞等，均有獨特之造詣
TX20n0013_pc153a05║。設非天寶後安史等亂續興不已，文化及政治漸漸衰萎，則藝工發達後繼以科學之發
TX20n0013_pc153a06║達，亦意中事。此其學藝人才之富，更非宋儒傳統後，但以代先聖立言取才者堪望項
TX20n0013_pc153a07║背。處今交通四闢，學術交流時代之中國，於歷史上應直承隋唐之開博文化，方不辱
TX20n0013_pc153a08║沒建民國、進大同之偉略。
TX20n0013_pc153a09║再溯而上之，則為秦漢文化：秦始皇佐以李斯、蒙恬，融化宗族，破除封建，開
TX20n0013_pc153a10║一統之國運，奠郡縣制之政治，固邊則築長城以拒西北胡，拓宇則建象郡以通東南夷
TX20n0013_pc153a11║，自謂超三王而兼五帝、三皇功德，在民族立場上，並不為過。蓋中國從此為一暫分
TX20n0013_pc153a12║而必合之國家，實奠定於秦始。設非趙高奸惡，二世昏愚，而有若文、景者繼之，則
TX20n0013_pc154a01║秦且非漢能逮矣。後儒以坑儒焚書罪秦始，乃無識史之偏見。蓋秦所坑儒纔數百人，
TX20n0013_pc154a02║要為六國遊士，或鹽鐵論中與公孫宏等迂辨一類之儒，甚或為子產孔子所誅鄧析、少
TX20n0013_pc154a03║正卯一類之儒。雖收焚民間非今是古之書，而咸陽所收藏者必甚完備，燬之者乃劉邦
TX20n0013_pc154a04║或項羽耳。漢逐秦失之鹿而卒定于一，率從秦制，而繼起后戚、宗藩之亂，幸得文、
TX20n0013_pc154a05║景綏靖蕃息，國本漸固，文藝復興，成漢武開拓西域尊上儒學之盛。而東漢明、章之
TX20n0013_pc154a06║世，繼呈昌隆之象，儒、道、佛之文化，均植本根矣。
TX20n0013_pc154a07║再溯而上之，則為孔老諸子文化：孔子整治古籍，教授學徒，無愧為中國文化承
TX20n0013_pc154a08║先啟後之一大師。曾、史、游、夏傳其學，繼之者孟、荀為鉅儒，咸汲汲以得君行道
TX20n0013_pc154a09║。而老子先後其間，另開隱居養生風氣。較儒史富組織實行力量者，則有墨家者流；
TX20n0013_pc154a10║較儒更能把握現實施政者，則有法家者流。老、墨合流為後世道教，儒、法合流為後
TX20n0013_pc154a11║世儒化。縱橫、兵、名、農、雜學術出入附庸以行，則現狀不安，新思迸湧，逐競求
TX20n0013_pc154a12║久治長存之道，蔚成百花爭芳之燦爛也！
TX20n0013_pc155a01║再溯而上之，則為文武周公文化：此一家三聖之德化，誠歷史上難尋比對之盛事
TX20n0013_pc155a02║。稷播五穀，至周文為農業文化成熟時代，興禮作樂，固民本以寧宗邦。武王、周公
TX20n0013_pc155a03║平殷紂衰亂，乃分宗族所關之兄弟甥舅，封建公侯伯子男諸國，共衛王畿，繼承王化
TX20n0013_pc155a04║。此自一中心以擴布教化於四方之封建制度，有異於羅馬崩潰後封建制度，史家已言
TX20n0013_pc155a05║之審矣。近人想像周公已實現禮樂雍容社會，雖非事實，然以漢族中心文化，漸化邊
TX20n0013_pc155a06║疆，久為兄弟甥舅各宗族，同進為大中華民國，則亦三民主義文化應有之事也。
TX20n0013_pc155a07║再推溯而上達到舜、禹文化，炎、黃文化，雖為儒、墨及老、莊等想慕之境，今
TX20n0013_pc155a08║按全國之水利待興，邊夷之榛狉待啟，則想像中古聖王刱闢修治之偉大民族精神，亦
TX20n0013_pc155a09║皆足為策動建國工作之力源。必如是承接上溯本國固有之文化，乃能選吸世界近代文
TX20n0013_pc155a10║明，循三民主義原則，擬成現代中國文化。
TX20n0013_pc155a11║四
TX20n0013_pc155a12║文化之範圍甚廣，舉凡改造之物，順調自然之人，以適關於社會人、文化人或人
TX20n0013_pc156a01║民生存發達之需求者，皆是文化。文化人之生活於文化，特猶魚之生活於水，一時一
TX20n0013_pc156a02║刻不或離，離則致窒息死亡。在今未進大同之世界，則文化人最高之具體文化，猶限
TX20n0013_pc156a03║於演成之民族文化，與製成之國家文化，民族國家一體之文化尤為品質淳貴。以三民
TX20n0013_pc156a04║主義融合中華民國版圖內各宗族文化為大中華民族文化，不失其特長，益充其精采，
TX20n0013_pc156a05║則原有之儒、佛、回文化與新來之耶、科、哲文化，皆應大量容攝，俾起自然擇化之
TX20n0013_pc156a06║功用。乃足為開建民國之文化，且可演為進大同之文化。（見三二、九、一九、大公
TX20n0013_pc156a07║報星期論文）