TX20n0013_pc206a01║唐代禪宗與現代思潮
TX20n0013_pc206a02║——九年夏作——
TX20n0013_pc206a03║一　緒論
TX20n0013_pc206a04║二　宗門與學術思潮
TX20n0013_pc206a05║甲　反信教的學術思想
TX20n0013_pc206a06║１　反信教的精神
TX20n0013_pc206a07║２　學術的精神
TX20n0013_pc206a08║乙　反玄學的實用精神
TX20n0013_pc206a09║丙　反理論的直覺精神
TX20n0013_pc206a10║丁　反因襲的創化精神
TX20n0013_pc206a11║戊　全體融美的精神
TX20n0013_pc206a12║己　自性尊圓的精神
TX20n0013_pc206a13║三　禪林與社會思潮
TX20n0013_pc206a14║甲　虛無主義的精神
TX20n0013_pc206a15║乙　無政府主義的精神
TX20n0013_pc206a16║丙　布爾塞維克主義的精神
TX20n0013_pc206a17║丁　德莫克拉西主義的精神
TX20n0013_pc206a18║四　結論
TX20n0013_pc206a19║
TX20n0013_pc206a20║一　緒論
TX20n0013_pc206a21║禪宗始於唐代，亦不終於唐代，今不曰支那禪宗而曰唐代禪宗，何耶？曰：唐之
TX20n0013_pc206a22║一字，即所以標舉支那禪宗，而示別上非印度、下非朝鮮、日本者也。顧於支那必又
TX20n0013_pc207a01║示別之曰唐代者，則因李唐以前，纔有一個、二個之禪師，於佛教猶未呈現何種之功
TX20n0013_pc207a02║效，於世道人心亦尚無何影響，故未足以云禪宗也。經五代而入於宋，佛教殆為禪宗
TX20n0013_pc207a03║獨占，禪宗既擴成為無等之大，於是浸假收容教、律、淨、密而調和混合之；宋、元
TX20n0013_pc207a04║、明以降，更吸攬儒家、道家而融貫之，漸失其本來純粹之真。獨唐代之禪宗，形神
TX20n0013_pc207a05║初完，淳樸未漓，故言禪宗必言唐代之禪宗也。今不從禪宗以言禪宗，而以現代思潮
TX20n0013_pc207a06║之對映乎唐代禪宗者以言之，非徒應用現代思潮以發明唐代禪宗，反之亦應用唐代禪
TX20n0013_pc207a07║宗以發明現代思潮也。茲請本斯意分述於下：
TX20n0013_pc207a08║二　宗門與學術思潮
TX20n0013_pc207a09║此所云宗門者，非一支之宗派、一家之門庭之謂也。乃楞伽經中所說「佛語心為
TX20n0013_pc207a10║宗」之宗，「無門為法門」之門也。他處亦謂之禪宗、佛心宗、心印宗、教外別傳、心
TX20n0013_pc207a11║地法門等等，要皆隨分設名而舉不足以強名此無名可名之宗通法門也。夫既一切胥無
TX20n0013_pc207a12║正名，則今亦不妨姑隨順世流布語以為之名曰宗門，而取現代之學術思潮以微擬之。
TX20n0013_pc208a01║甲　反信教的學術精神
TX20n0013_pc208a02║１　反信教的精神
TX20n0013_pc208a03║夫所以樹宗教之威權而繫人心之信仰者，要不外乎隆重其一教之教主、經典、戒
TX20n0013_pc208a04║律、形儀，視為絕對不可侵犯之神聖，而必應恭敬遵從奉行者是也。據是以觀佛教之
TX20n0013_pc208a05║宗門，則適成其反耳。試分述之：
TX20n0013_pc208a06║一、教主　世之宗教，無不由開創之人，在人界之上提出一個或多個之天神，以
TX20n0013_pc208a07║為彼一教之徒所尊奉之教主。不然、亦必以教主尊奉創教之人，隆禮無匹。而佛教即
TX20n0013_pc208a08║在最初小乘之近事徒眾、求寂徒眾、破惡徒眾，亦已廓清此種神聖之尊奉。不唯不尊
TX20n0013_pc208a09║奉人界之上任何之天神等類以為教主，且釋迦牟尼嘗與近事等徒眾極言不應禮拜奉事
TX20n0013_pc208a10║諸天鬼神，唯當自修福慧以求出要，則胥一切宗教之迷信，已皆在反對中矣。而近事
TX20n0013_pc208a11║等徒眾之視釋迦牟尼，亦因從之修學，奉為先覺之師耳。所云佛陀，亦為「覺者」之
TX20n0013_pc208a12║義，絕不含「神聖尊上」意思。迨釋迦牟尼示寂之後，大小乘經律既行，編集流布；
TX20n0013_pc209a01║依釋迦牟尼人世幻化之跡，探證其圓滿成就真實之本，遂頗由先覺大師而兼救世恩主
TX20n0013_pc209a02║之義。塔像之飾崇既嚴，教主之尊奉粗備，然經中亦早有「依法不依人」之說，以為
TX20n0013_pc209a03║開脫。降至於宗門，則又反溯未有牟尼、未有佛陀之前，徹底掀翻，和盤拆卸。如何
TX20n0013_pc209a04║是佛？曰：乾屎橛。拈一莖草作丈六金身用，拈丈六金身作一莖草用。丹霞既燒木佛
TX20n0013_pc209a05║，百丈亦不立佛殿。雲門復曰「老僧當時若見，一棒打殺與狗子吃，貴圖天下太平」
TX20n0013_pc209a06║。而又恐愚人於教主之迷信纔去，宗祖之迷信早來，德山等乃並佛與祖同時呵罵之。
TX20n0013_pc209a07║後復有老僧欲喚祖師出來洗腳，直使三世諸佛、歷代諸祖滾漉漉地無處立足。在言者
TX20n0013_pc209a08║固屬談火不燒舌頭，而學人依倚名相，所生取著之情——信教意念——，亦大有樹倒
TX20n0013_pc209a09║藤枯猢猻散之概。此其反破於信教之精神者為何如歟！
TX20n0013_pc209a10║二、經典　釋迦既自云：「吾四十九年未說一字」，盡將其塵說、剎說、熾言說
TX20n0013_pc209a11║者一語勾消。而靈山會上，復逗迦葉合唱拈花微笑之劇。逮乎達摩面壁默坐，久之云
TX20n0013_pc209a12║：「直指人心見性成佛，教外別傳不由文字」。三藏、十二部經典，與諸論著、疏記
TX20n0013_pc210a01║、戒律條規以言說文字稱者，不幾已等乎揚灰長風、飛空絕影耶！而又恐癡人顛倒迷
TX20n0013_pc210a02║亂，誹謗經論而反執著宗祖之言語也，乃極禁學人之記錄其語。後復有人以三藏經教
TX20n0013_pc210a03║、諸祖言語，同遮撥為拭膿瘡之爛紙者，直令人人胸頭不掛留佛教祖典一個字腳。倒
TX20n0013_pc210a04║轉頭來，卻又任何麤言俗語、豔曲淫詞、訕笑怒罵，莫非第一義諦者。此其反破於信
TX20n0013_pc210a05║教之精神者又為何歟！
TX20n0013_pc210a06║三、戒律　釋迦牟尼之初化人世，隨機說法，聞者依以思修，未嘗有何種禁條定
TX20n0013_pc210a07║律以拘束身心者，而大眾亦各各自成其和悅清淨儀則。久之，始漸因徒眾中間有愚癡
TX20n0013_pc210a08║煩惱深重者，偶有違行，為佛呵禁，由是續續因事制宜，戒條浸見繁密。其後乃錄為
TX20n0013_pc210a09║條文，並記其制立之事緣，成為律藏。以極尊之儀軌受之，復須以極嚴之規範守之。
TX20n0013_pc210a10║而大乘亦有梵網之心地品、瓔珞之本行品等，廣陳戒相。然大乘之戒律行儀，實唯自
TX20n0013_pc210a11║性中所宣發之德行而已，一一以覺心為本，以智為導，持之於深微之動機，故曰心地
TX20n0013_pc210a12║本行。其著乎外表者，亦暫以小乘在家出家七種徒眾之律儀為依上，在形跡名相初無
TX20n0013_pc211a01║何種定執。推演至於宗門，最初佛陀跋陀羅既先為律眾所不容而走依慧遠；達摩菩提
TX20n0013_pc211a02║之在小室，或且譏為壁觀婆羅門；慧可時出入淫坊酒肆調心，尤不理於道宣諸律師。
TX20n0013_pc211a03║雖至唐、宋之後，宗門之人猶大都為律家視為麤行沙門。故道一遂顯然脫離律居，創
TX20n0013_pc211a04║為叢林，自行宗化。懷海從之，卓立其農禪之風規，一改向來乞士遺制。由唐迄宋數
TX20n0013_pc211a05║百年，宗門之徒汲汲以毀律寺成叢林為能事，往往可考。律寺、梵語毘㮈耶處，直譯
TX20n0013_pc211a06║云調伏處，是顯然有部勒禁抑之義者。若夫眾草曰叢，眾木曰林，則不過是行道修德
TX20n0013_pc211a07║所團聚之群眾而已。其饒有自由平等之風尚可知矣！此其反破於信教之精神者又為何
TX20n0013_pc211a08║如歟！
TX20n0013_pc211a09║四、形儀　塔像、衣缽等形制儀狀，皆濫觴佛世，而漸備於初五百年之小乘化。
TX20n0013_pc211a10║由龍猛之後，密宗勃興，形像紛陳，儀軌繁設，形儀爛然矣！漢明夢金人之至，摩、
TX20n0013_pc211a11║竺齎經像而來，形制儀狀，浸盛於姚秦、蕭梁之代。出家者不稱俗性，同為釋子。道
TX20n0013_pc211a12║安之後，既皆遵依經律，而一缽、三依，居不離身，本為苾芻常式，要亦出家者之所
TX20n0013_pc212a01║共然。而宗門之化，亦即萌發滋長其間。達摩、寶誌、傅玄、慧可、寒山、拾得、豐
TX20n0013_pc212a02║干、布袋等僧俗，既皆傀異奇特，逈不猶人。而盧行者、馬祖、鄧隱峰輩諸宗祖，亦
TX20n0013_pc212a03║往往以俗姓著稱。空室、據座，略仿淨名之示化；頂笠、腰包，擬同善財之參訪。南
TX20n0013_pc212a04║泉斬貓，歸宗斷蛇，大用現前，不存軌則！或弄船江上，或鳴錫雲端，或吊影崖島，
TX20n0013_pc212a05║或混跡市廛，或拈棒行喝，或張弓舞叉，學女人而戲拜，擇肥肉而大嚼。昔舍利弗以
TX20n0013_pc212a06║耕治田園、種穀植樹為下口邪命食，而唐代宗門諸德，則多刀耕、火種，自食其力，
TX20n0013_pc212a07║夫尚何形制儀狀之可能拘束哉！所貴者，蓋唯在乎稱性發舒之德行耳。此其反破於信
TX20n0013_pc212a08║教之精神者又為何如歟！
TX20n0013_pc212a09║２　學術的精神
TX20n0013_pc212a10║一、科學的　科學的精神，其要唯在乎實驗之發見，在理論上則歸納之判斷是也
TX20n0013_pc212a11║。而系統之組織與精密之劃分，猶其形式上之餘事耳。宗門既撥除一切經論教義，則
TX20n0013_pc212a12║其勢自專趨乎實驗，且尤貴從見聞色聲上隨緣薦入，深戒默照冥想為墜在黑山鬼窟。
TX20n0013_pc213a01║其最富科學之精神而為科學家所望塵莫及者，則須各人自己從實驗上發見到徹盡中邊
TX20n0013_pc213a02║的時節，歸納一個「天下老鴉一般黑」；若在他人則仍不得援用其語以為推演之依據
TX20n0013_pc213a03║，若非也從自己實驗得個一般的出來，絕端的不能妄許。故其歸納之判斷雖然卓然不
TX20n0013_pc213a04║無，卻又能恆保此科學之精神而不墮入科學之形式，致由實驗歸納重走入推理演繹之
TX20n0013_pc213a05║迷路，此誠現代科學所由發達之源也。
TX20n0013_pc213a06║二、哲學的　哲學的精神，其要唯在乎現實之懷疑與本體之究證。若夫說明現實
TX20n0013_pc213a07║為如何若何、及構畫本體為如何若何，則轉為植荊棘於修途，挺榛莽於坦道。對於現
TX20n0013_pc213a08║實懷疑之發軷，則自必取世間流布之學說一一審查而批評之，一一不能得滿足憑信；
TX20n0013_pc213a09║而現象紛彌，實用昭著，又不容掩而沒之，則進而窮究其本體，自必迫不得已。卒之
TX20n0013_pc213a10║、雖忽然得其證會，自心了了，欲安立名言以為表宣，其事終類吹網以求氣滿，勢不
TX20n0013_pc213a11║可集。反之、則謦咳、掉臂、揚眉、瞬目、水流、山峙、鳥飛、獸走，亦復無不整個
TX20n0013_pc213a12║活躍。此時還觀昔所非撥之學說，又孰非顆顆皆圓妙無住之瀉地水銀，可拈來自由隨
TX20n0013_pc214a01║意施用者哉！世之治哲學者，於現實尚未能有徹底之懷疑，以豁破一切俗網而急於為
TX20n0013_pc214a02║種種之構想假說，故皆不能真個有所成就，而唯宗門乃為真個完成哲學之能事耳。
TX20n0013_pc214a03║三、藝術的　庖丁之解牛，丈人之承蜩，皆所謂進乎技者。而在佛法中，則有得
TX20n0013_pc214a04║種種善巧、種種解脫、種種三昧之說。世人應用之，遂有文字三昧、詩三昧、書畫三
TX20n0013_pc214a05║昧等言。昔蘇軾深味禪悅，嘗喻之以寫字：必墨忘乎紙，紙忘乎筆，筆忘乎手，手忘
TX20n0013_pc214a06║乎身，身忘乎心，而於字始臻神化巧妙之禪境。今從唐代宗門諸老古錐觀之，不唯其
TX20n0013_pc214a07║自己胸襟中所流出、偶然流布人間之一言半語，皆有靈珠寶玉、光彩內含之美；所製
TX20n0013_pc214a08║作諸篇章、詩歌，亦特著神氣活現之妙，在世間一切文字外另成一種如出水芙蕖、如
TX20n0013_pc214a09║舞空龍鳳之活語句！藝術的文學，於是歎為觀止！此於文學既然，放觀其一顰、一
TX20n0013_pc214a10║笑、一動、一止、一進、一退、一語、一默、一問、一答、一投、一接、一棒、一
TX20n0013_pc214a11║喝、一迴、一互、一钁、一鋤、一扭、一掌、一茶、一飯、一花、一草、一吹毛、一
TX20n0013_pc214a12║豎指、一垂足、一擎拳之間，無不有收放殺活之勢用，跌蕩飛動之興趣。其箭鋒相
TX20n0013_pc215a01║柱之機，啐啄同時之巧，擊石火莫能喻，閃電光莫能比！即聚自然之妙以獻身宇宙大
TX20n0013_pc215a02║舞臺，亦安得有如是之驚人奇藝哉！
TX20n0013_pc215a03║四、道術的　昔宋之大儒見唐代宗門先德之道影，瞿然驚曰：若非者個，定然作
TX20n0013_pc215a04║個渠魁。夫古書謂予有三千人惟一心，是以得王；紂有億萬人億萬心，是以失國。而
TX20n0013_pc215a05║達摩之在嵩獄，亦面壁坐耳，神光輩亦何所希冀，久歷年所，呵斥不退！終且立雪以
TX20n0013_pc215a06║俟，斷臂以求，此其中究有何故存耶？而至唐代諸德，把茆孤峰，拒人千里，學者益
TX20n0013_pc215a07║瞻風而拜，望影而歸。所到輒成叢席，棒打不退，水潑不散，毒罵不怨、玩弄不恨，
TX20n0013_pc215a08║竟於世間一切骨肉恩愛、昏宦歡樂皆棄之如遺矢，而初未嘗以言說誘之、聲色衒之、
TX20n0013_pc215a09║名位繫之、爵祿縻之、法令禁之、刑賞威之，此其中究有何故存耶？且嘗夷考其實，
TX20n0013_pc215a10║所謂以心傳心、心心相印者，卒不過曰汝既如是、吾亦如是，而絕無一點龜毛兔角之
TX20n0013_pc215a11║法以為拈付。雖然、此所謂汝如是者，必在當人自薦得之；自未薦得，必莫知其所然
TX20n0013_pc215a12║，一旦薦得亦曰得心之所同然而已，寧有他物哉？得心之所同然，則佛祖、聖賢、天
TX20n0013_pc216a01║人、物我、飛潛、動植、中外、古今之心皆惟一，而恆沙界外一滴之雨，一星之火莫
TX20n0013_pc216a02║不依歸乎一心。如鐵屑之向於磁，如赤子之投於母，故自然刀斫不入，斧劈不開，而
TX20n0013_pc216a03║何有乎三千人一心之王哉！故雖平易近人，僅令人自得其心之與佛與眾生所同然者，
TX20n0013_pc216a04║自肯自信，別無何種奇妙玄奧之義，而其道術自天上莫與比隆也。
TX20n0013_pc216a05║乙　反玄學的實用精神
TX20n0013_pc216a06║印度之婆羅門教，既包孕世間一切教宗學術之質素，引伸推演，發揚滋長，進而
TX20n0013_pc216a07║至於因明論、數論、勝論諸派，建想高深，立思幽奧，早為大地諸玄學者冠。牟尼出
TX20n0013_pc216a08║世，順應以大小乘諸部之阿毗達磨經說。厥後、大小乘諸論師更剝繭抽絲相似而成為
TX20n0013_pc216a09║毗婆沙論、俱舍論、成實論、瑜伽師地論、中觀論、成唯識論諸論。來支那於魏、晉
TX20n0013_pc216a10║、六朝之代，又和之以老、列、莊、易等清談之說，大含太空，細入微塵，蓋不唯探
TX20n0013_pc216a11║之冥冥、索之茫茫、出乎天天、入為人人，而直探乎空空、索乎有有、出之神神、入
TX20n0013_pc216a12║之化化矣！得旨者、固將益妙其用，而失意者比比漫羨興歎，莫知所歸。逮達磨既以
TX20n0013_pc217a01║不立文字、教外傳心倡，至唐代六祖惠能更以目不識丁之人，以簡單渾樸麤俗質直之
TX20n0013_pc217a02║語，颺落玄學之士，使皆舌撟卷而莫之放。迨後、馬祖、石頭而下，不唯說法談理，
TX20n0013_pc217a03║貴專對當前特殊情形機會，用俗語、白話單言直指，務求實際應用之適當，而洗空
TX20n0013_pc217a04║一切言論學理之形式。且推此實用精神而見之行為，故不適於支那唐代之傳來乞士律
TX20n0013_pc217a05║儀，亦逕推翻之而自建農禪之禪林也。昔一僧見趙州從諗禪師曰：闍黎玄乎？曰：玄
TX20n0013_pc217a06║之久矣。曰：闍黎若不遇老僧，幾乎玄殺！德山於燭光滅處，既得見龍潭之大用，遽
TX20n0013_pc217a07║取其所著金剛經青龍疏鈔投之火曰：「窮諸玄辨，如一滴投於大海；竭世樞機，若一
TX20n0013_pc217a08║毫擬於太虛」。而其平實為人，唯在乎饑來喫飯困來眠而已。烏乎！此真實際主義
TX20n0013_pc217a09║之宗極，而何取乎近世詹姆士輩，囂囂然塗世人之目、亂世人之耳之口頭的實際主義
TX20n0013_pc217a10║哉！
TX20n0013_pc217a11║丙　反理論的直覺精神
TX20n0013_pc217a12║宗門之悟入方法，絕對廢除理論，專用直覺為接機之化，固稍覽禪錄者無不知之
TX20n0013_pc218a01║矣。而新近法蘭西人柏格森，乃亦以直覺方法之哲學倡。按諸其實，彼蓋於意想中徒
TX20n0013_pc218a02║有所謂直覺之一心像，而初未能親得一度直覺之體驗，故雖能舉其名而莫能證其實。
TX20n0013_pc218a03║且於己既未嘗有所親得，則自不能施用諸人。而唐代宗門諸祖，則真能由直覺之門以
TX20n0013_pc218a04║開悟人者也。無位真人放光動地於六根門頭，無相法身逈脫獨漏於萬象光中；揚眉瞬
TX20n0013_pc218a05║目，擎拳豎拂；一喝三日耳聾，一棒通身骨露。施之者唯欲親切了當，求之者不管喪
TX20n0013_pc218a06║身失命。虛空粉碎於句前，大地平沉於掌下，徹之者誠不自知其手之、舞之、足之、
TX20n0013_pc218a07║蹈之者之為何物。而其理亦微露乎尼總持對達磨曰：「吾如慶喜之見阿閦佛國，一見
TX20n0013_pc218a08║不再」。唐代禪師復有見色聞聲祗可一度之語。而輓近人以野遊興感、舉物圖形著稱
TX20n0013_pc218a09║直觀主義教育，而不悟秋毫一差，白雲萬里，徒仿其形似之跡，其實在精神，早牿亡
TX20n0013_pc218a10║無存矣！劍去云久，猶刻舟以求之；兔逝云遠，猶守株以待之！誠有「一兔橫身當古
TX20n0013_pc218a11║路，蒼鷹一見便生擒」，與「後來獵犬無靈性，猶向橫樁舊處尋」之較也！
TX20n0013_pc218a12║丁　反因襲的創化精神
TX20n0013_pc219a01║嘗放觀東西古近一切教宗學派，當其發達之時，莫不有一種蓬蓬勃勃奮興前進之
TX20n0013_pc219a02║精神，長驅邁往，而不相因循襲守，所云創造的進化的精神是也。然此創造的進化的
TX20n0013_pc219a03║精神，乃無有能及唐代之宗門者，約略言之：
TX20n0013_pc219a04║一、機教之創化精神　因機感而施教育，有因一個人之特性者，有因一時代一方
TX20n0013_pc219a05║俗之殊宜者。其因一個人一個人者不得而論，以論其因一時一方殊宜，則設化之時代
TX20n0013_pc219a06║既易，而施行之方法隨變。黃梅、曹溪不因襲乎達磨、慧可諸師，而希遷、道一尤逈
TX20n0013_pc219a07║然不因襲前人，百丈、溈山諸祖亦然。至五宗、七派之門庭角立，後代欲爭稱為某宗
TX20n0013_pc219a08║某派之嫡骨兒孫，齗齗乎從其曲為當時之門庭施設以分辯其宗旨之所存而執守之，此
TX20n0013_pc219a09║宗門之機教的創化精神，乃牿亡無存！至明代且大貽笑於俗漢，若黃宗羲輩。至今則
TX20n0013_pc219a10║錄臨濟、曹洞源流為第幾世第幾世以禪宗自居者，無非掠取野狐涎沫向自家口邊，與
TX20n0013_pc219a11║禪者相濡以沫，而鮮有赩顏知恥者矣！
TX20n0013_pc219a12║二、傳承之創化精神　門宗常言：此事必智過於師乃可傳授，沒量之漢乃能承當
TX20n0013_pc220a01║。蓋葛藤一代增加一代，而機智一代複雜一代，蓋非過量智人，則鮮能不絆倒前人的
TX20n0013_pc220a02║葛藤堆裏，得一一透過，自造鑪錘，以亭毒消息乎繁然雜出之機智，殺之活之殺活自
TX20n0013_pc220a03║由者。晚宋來祇能利用一板定格式的死話頭烹煉學者，絕少出奇制勝之術。雖由學者
TX20n0013_pc220a04║機智之劣，抑亦無有能開創進化之過量智人以傳承祖位，故墨守繩規，愈趨愈下，一
TX20n0013_pc220a05║代不如一代，降至近今宗風掃地之狀也！
TX20n0013_pc220a06║三、道場之創化精神　達磨以至曹溪，皆所至由自己創造一道場，各成一方之化
TX20n0013_pc220a07║，無有守承師之寺院者，師亦無有以寺院傳付責令守成者。至於青原、南嶽、石頭、
TX20n0013_pc220a08║馬祖、百丈、溈仰、南泉、趙州、黃蘗、臨濟等等，尚掩耳不欲聞一言一句之傳授，
TX20n0013_pc220a09║唯以從自己胸襟流出為貴，況肯受寺院產業以為之守哉！深山廣野，所至學者從之，
TX20n0013_pc220a10║即成叢席，故無往非創化之道場。而後世顧拘拘唯以傳付一寺院之方丈位為傳法，甚至
TX20n0013_pc220a11║有以法卷為憑而涉訟爭寺產爭方丈者，師師徒徒習焉相忘，真不知其臉皮之多厚也！
TX20n0013_pc220a12║戊　全體融美的精神
TX20n0013_pc221a01║人生心行，往往難得中正。執空理者守枯寂，著實事者滯麤劣，此皆有蔽其全故
TX20n0013_pc221a02║著其偏，有昧其體故礙乎用者也。近之士君子之所優美，遠之佛菩薩之所圓融，雖意
TX20n0013_pc221a03║言上未嘗無此稱頌弗衰之一境；若今德意志入倭鏗所倡理想主義之重行為、尚活動、
TX20n0013_pc221a04║超自然、越思考的精神生活。而按之現實之際，則除宗門禪師之由大死而成大活者，
TX20n0013_pc221a05║此所謂全體融美之精神，亦終為意言中之一理想之境而已。古德云：三十年前，山不
TX20n0013_pc221a06║是山，水不是水；三十年後，山還是山，水還是水。蓋至是、自然生活乃泯合精神生
TX20n0013_pc221a07║活，人境俱奪，人境俱不奪，不相掩而相遍。山河木石全露達磨之身，鱗甲羽毛俱彰．
TX20n0013_pc221a08║禪那之體，擎天覆地不離日用，搬柴運水總顯神通。虎嘯、龍吟，獅行、象步，咳唾
TX20n0013_pc221a09║、掉臂，皆大人之相好；嬉笑、怒罵，亦丈夫之調御。空谷寒巖，活潑潑水流花放；
TX20n0013_pc221a10║名場利巿，冷湫湫潭淨月明。無心於萬物，萬物常圍繞。鐵牛不怕獅子吼，木人起舞
TX20n0013_pc221a11║驚花鳥。撲落非他物，縱橫不是塵，山河及大地，全露法王身。嫵媚哉！此全體融美
TX20n0013_pc221a12║之精神化！微妙哉！此全體融美之精神化！融融洩洩，美美滿滿！
TX20n0013_pc222a01║己　自性尊圓的精神
TX20n0013_pc222a02║最近英吉利哲人羅素爾之哲學，世人稱之曰絕對的個性主義。一方面是絕對個一
TX20n0013_pc222a03║的實體，一方面是絕對普遍的理性。蓋略同一室千燈之喻，光光互遍全室，燈燈各住
TX20n0013_pc222a04║自位。然猶是意擬之假設，而未達親證之現量。余往者嘗說儒書中和之義曰：中者、
TX20n0013_pc222a05║萬有各極其性體而獨超對象，故為宇宙之大本；和者、萬有交興乎業情而互應成化，
TX20n0013_pc222a06║故為宇宙之達道。其說未嘗不彷彿羅素爾之絕對的個性主義，然親切多矣！而猶未入
TX20n0013_pc222a07║自覺證智之宗通法門。唯有唐代宗門諸德，砉然得通體悟入於空劫前湛湛不動之已靈
TX20n0013_pc222a08║，住第一尊貴之位，獨立孤峰，高視霄漢，直令三世諸佛、歷代諸祖，莫不屏息退居
TX20n0013_pc222a09║下風，而同時復不尊佛祖、不重己靈。不是佛、不是心、不是物，與牆壁瓦礫渾通為
TX20n0013_pc222a10║一。圓遍純徹，無內無外，般若清淨故，無二無二分。建一心為宗，煥萬法如鏡，自
TX20n0013_pc222a11║在自在，平等平等。於戲！噫嘻！吾無以稱之，稱之曰自性尊圓的精神。如有沒智量
TX20n0013_pc222a12║漢欲得而實現之，盍其從事乎此！
TX20n0013_pc223a01║三　禪林與社會思潮
TX20n0013_pc223a02║此所云禪林者，謂禪宗之叢林也。叢林本借以譬喻之名，亦指其依處之辭。眾草
TX20n0013_pc223a03║眾木生長繁榮之處曰叢林，三草二木從本元心地、受佛法化雨之潤而成其生長繁榮之
TX20n0013_pc223a04║妙，故喻之以叢林。抑是清淨和合如實修之僧，亦大都依止叢山林泉之閑靜處而住。
TX20n0013_pc223a05║換言之、叢林者即社會之別名。禪林則以禪宗之精神而創化為最高尚、最潔淨、最優
TX20n0013_pc223a06║美、最和悅之社會者也。往者、格以域中帝王儒法之禮制，故目之為方外，目之為化
TX20n0013_pc223a07║外，而不知乃人生最真最善最美最適之群誼也。及今界封破而世變亟，帝制、軍國、
TX20n0013_pc223a08║君憲、富閥之暴惡，不復容其掩諱飾藏，遂漸失其固存之勢。而種種欲徹底以改造變
TX20n0013_pc223a09║化乎社會之新思潮，乃掀天揭地而來，舉一世人愕眙駘蕩莫知奚屆。吾因得取唐代的
TX20n0013_pc223a10║「禪宗叢林」之化，以獻乎社會思潮之海，用以為社會思潮不可踰越之最大軌持與不
TX20n0013_pc223a11║可超上之最高標準；亦用以為過之者獲其清寧之紀，不及之者祛其恐怖之情也。世有
TX20n0013_pc223a12║狂熱乎新社會思潮而火馳者乎！世有怯弱乎新社會思潮而愁歎者乎！盍稍稍回向其心
TX20n0013_pc224a01║而一覽吾說哉！
TX20n0013_pc224a02║甲　虛無主義的精神
TX20n0013_pc224a03║虛無主義的內容，非常複雜。考其源委，近代有歐俄的虛無主義，古代有中國老
TX20n0013_pc224a04║、莊的虛無主義，有印度外道的無因果、無罪福的虛無主義，及佛教小大乘的一切法
TX20n0013_pc224a05║但假名、一切法畢竟空的虛無主義法門。按其原理，有依據唯物論的，有依據自然論
TX20n0013_pc224a06║的，有依據唯心論的，有依據真實論的。課其目的，有欲撥反人類自然生活而洗除
TX20n0013_pc224a07║一切由人群積集所起之教法政制者，有欲反之無方體無形物之精神而洗除一切組織所
TX20n0013_pc224a08║現之宇宙質象者，有欲用畢竟空寂畢竟平等的法門以盡空一切和合的連續的對待的虛
TX20n0013_pc224a09║妄心境而究竟顯實者。論其方法，有但用意言否撥者——若老、莊及印度外道——，
TX20n0013_pc224a10║或兼用身力摧除——若無專制的立憲黨摧除專制，無君主的共和黨摧除君主，無強權
TX20n0013_pc224a11║無私產的無政府無國家黨摧除強權私產，乃至若歐俄之虛無黨實欲破壞宇宙一切組織
TX20n0013_pc224a12║——，有用教理觀行以盡空一切虛妄心境者——三論宗——，有直證虛無所顯的究竟
TX20n0013_pc225a01║真實而否認一切虛妄心境為本來虛無者。現代的虛無主義思潮，則除佛法——即三論
TX20n0013_pc225a02║宗、禪宗——之外，其餘的虛無主義蓋靡不含孕者。今覈之唐代禪林，其自宗之佛
TX20n0013_pc225a03║法不論，論其與現代虛無主義的精神相呼應者：原佛法小乘七眾之戒律以至大乘戒律
TX20n0013_pc225a04║，雖層次升進而極高明博厚悠久廣大精微之量，而其初實以聖王依仁義禮智信所起刑
TX20n0013_pc225a05║賞勸懲之法以為柢，故昔人謂五戒之行足以翊王化而致太平，蓋非虛言矣。而唐代禪
TX20n0013_pc225a06║者自放曠乎水邊林下，不依律居；或復奇狀異儀，同塵混俗，不知有世，不知有人，
TX20n0013_pc225a07║不知有家，不知有物，不知有政，不知有教，不知有王，不知有佛，乃真能洗除乎老
TX20n0013_pc225a08║子所云失道而後所起之之仁之德之義之禮智忠信慈孝等等，而聖王死、而盜賊出，而
TX20n0013_pc225a09║剖斗折衡而民息其爭者也！又若某禪宿獨隱深山，不知若干百年。偶為某禪師尋見，
TX20n0013_pc225a10║辦勘既過，乃曰：莫把是非來辨我，浮生穿鑿不相干。即焚茅他逝，更無蹤跡。又若
TX20n0013_pc225a11║坐脫立亡，棄身如屣，是乃真能破宇宙五蘊之自然組織而不為所縛者！夫返乎自然之
TX20n0013_pc225a12║道，則與鹿豕同遊，木石同居，無復靈長性貴之人類存在。而五蘊法之自然組織既經
TX20n0013_pc226a01║解除，亦無復宇宙之方體時分之宇宙存在。嗚呼！是雖未達佛法之真際，而纔為其附
TX20n0013_pc226a02║現之旁效，然人類與宇宙則已根本取銷矣，是真人類宇宙的大革命大解放！而現代的
TX20n0013_pc226a03║虛無主義，則以未知禪宗方法，故但益無明妄動之擾亂，而終未得真正之解放焉。
TX20n0013_pc226a04║乙　無政府主義的精神
TX20n0013_pc226a05║無政府者謂無強權也。而強權實依國或家的私產而起。為保國與家的私產——私
TX20n0013_pc226a06║產之義甚廣，若所謂國化及家傳等等，亦屬私產——而存。故根本上即不容有國與家
TX20n0013_pc226a07║的兩種私產之存在。然於人既有各個的及社會之不同主張。於產亦有屬個人主義之分
TX20n0013_pc226a08║產的獨產的、及屬社會主義之共產的集產的之不同主張。然以社會主義為正，而猶以
TX20n0013_pc226a09║社會共產主義為無政府主義正宗。而無強權的社會共產主義，即世人各各自由以盡其
TX20n0013_pc226a10║所能、與世人各各自由以取其所需也。無政府黨人雖能有此懷想，而其實尚無做到之
TX20n0013_pc226a11║正當方法，蓋此非有超我我所有之真道德精神，而欲利用多數人之貪慾、嫉妒、仇恨
TX20n0013_pc226a12║、抵抗、殘殺、破壞之心理行動以達到之，則終徒益其煩擾而已。而在唐代被禪宗之
TX20n0013_pc227a01║風化者，多習杜多之苦行，其已完全脫離乎家與國之私產關係及一切強權關係，審矣
TX20n0013_pc227a02║！然近於個人主義而復絕無分產獨產之關係，乃進而為無產主義者也。而在百丈未立
TX20n0013_pc227a03║清規前所成之禪宗叢林，各從禪宗中成就其自性道德，以共同食息為钁頭邊生活，此
TX20n0013_pc227a04║真無政府共產主義的精神之淵源之根本歟！
TX20n0013_pc227a05║丙　布爾塞維克的主義的精神
TX20n0013_pc227a06║布爾塞維克是何譯義，我尚未知，以意揣之，其馬克司之國家的社會集產主義，
TX20n0013_pc227a07║而又特重勞工神聖主義者乎！標以國家的者，明其不廢除國的私產，而仍容有國家之
TX20n0013_pc227a08║存在，并建設一勞工握權之政府以為之維持者也。標以集產的者，明其僅廢除家的私
TX20n0013_pc227a09║產——妻子及財產等——，而尚容各個人以其勞力所換得之代價，可依其現身為限而保
TX20n0013_pc227a10║其私有者也。然此約略言之，亦未見其真能完全實行也。一者、以國亦一群人共同之
TX20n0013_pc227a11║私產，既許此大私產之存在，殆難免有人更起一家一家小私產存在之希望，一也。既
TX20n0013_pc227a12║許各個人勞力所獲現身保其私有，則以能力不同之故，而積其所獲私有之財物，亦可
TX20n0013_pc228a01║漸成貧富之階差，二也。既有交合生育、則自然而有特殊之親密感情，在富積個人之
TX20n0013_pc228a02║私財者，亦自然攝受其有特殊親密關係之人以隱然成無形之家族家產，三也。故此實
TX20n0013_pc228a03║始終必須由主張者集用其絕對強權，外以維持國產，內以壓散家族家產之發生成立不
TX20n0013_pc228a04║可。故今俄之勞農政府，實為強權專制之尤，復日在擾亂的長期試驗中，而未有成功
TX20n0013_pc228a05║其共同安樂之望也。然此固絕對的不能實現者乎？答曰：是亦不然，若固能先養成人
TX20n0013_pc228a06║人高尚清淨、和悅優美、儉樸真誠之道德精神，由此道德精神以相感相應而成為社會
TX20n0013_pc228a07║，斯可行可成也。予於本刊第三期尚著有人工與佛學的新僧化一篇，有分劃定的土地
TX20n0013_pc228a08║區域，故非絕對的廢除國的私產；在區內者共同勞作亦共同享受，故即共產，而亦許
TX20n0013_pc228a09║其於衣具等項所用餘者為各自之保存，至死時則歸入常住，以為由常住料理其後事之
TX20n0013_pc228a10║代價，故亦兼集產主義焉。唐代百丈禪師所實行之禪宗叢林清規——今藏經中之百丈
TX20n0013_pc228a11║清規本，仍百丈之舊名耳，實則皆宋、元、明、清人所逐漸增制改刪，而原意之所存
TX20n0013_pc228a12║，僅百分之二三耳！即富有此在佔領區域內共同勞動生活的精神者也。此其所以能行
TX20n0013_pc229a01║能成之意義安在乎？蓋專以無限的真如道德精神為目的，其目的不在於此勞動生活的
TX20n0013_pc229a02║衣食住，但用此勞動生活的衣食住為幫助達到其最高目的之一渡具，目的既不在此，
TX20n0013_pc229a03║故能於此但求作受能可而止，而不奢不爭也，此其一。無交合生育之事，則無特殊親
TX20n0013_pc229a04║愛關係之人，以之亦無於內部分裂而發生成立家族家產之虞，此其二。其內絕無一點
TX20n0013_pc229a05║侈靡、奢華、淫佚、榮耀、威權、富麗等之可欲之事，惟是簡單、勤儉、樸陋、恬淡
TX20n0013_pc229a06║之風味，來者不拒，同斯安之，故亦不致有外來侵奪之憂而須用強力防固也。茲撮錄
TX20n0013_pc229a07║宋學士楊億述百丈古清規序寥寥數語於下，以略見其梗概：
TX20n0013_pc229a08║百丈師曰：吾所制非局大小乘，非異大小乘，當博約折中，設於制範，務其
TX20n0013_pc229a09║宜也。於是創意別立禪居，凡具道眼有可尊之德，號曰長老，如西域道高臘長呼
TX20n0013_pc229a10║須菩提等之謂也。即為化主，處於方丈，同淨名之室，非私寢之室也。不立佛殿
TX20n0013_pc229a11║唯樹法堂者，表佛祖親囑受當代為尊也。所裒學眾，無多少，無高下，盡入僧堂
TX20n0013_pc229a12║，依次安排。設長連床，施椸架挂搭道具。臥必斜枕床唇，右脅吉祥睡者，以其
TX20n0013_pc230a01║坐禪既久，略偃息而已，具四威儀也。除入室請益任學者勤怠，或上或下不拘常
TX20n0013_pc230a02║準。其闔院大眾朝參夕聚，長老上堂陞座，主事徒眾鴈立側聆，賓主問酬激揚宗
TX20n0013_pc230a03║要者，示依法而住也。齋粥隨宜一時均遍者——各取所需——，務於節儉，表法
TX20n0013_pc230a04║食雙運也。行普請法，上下均力也——即共同隨力以勞動各盡所能——。置十務
TX20n0013_pc230a05║謂之寮舍，每用首領一人管多人，營事令各司其局也。或有假號竊形，混於清眾
TX20n0013_pc230a06║，別致喧撓之事，即當維那檢舉，抽下本位掛搭擯令出院者，貴安清眾也。或彼
TX20n0013_pc230a07║有所犯，即以柱杖杖之。集眾燒衣缽、道具遣從偏門出者以示恥辱，使不汙清眾
TX20n0013_pc230a08║、不毀僧形、不擾公門，不泄外譏也。
TX20n0013_pc230a09║觀此、可想見所云六和清眾，乃為最美最善的社會精神之實現。
TX20n0013_pc230a10║丁　莫德克拉西主義的精神
TX20n0013_pc230a11║德莫克拉西一名，我亦不知當譯何義，以意揣之：廢除專制，可名立憲，廢除君
TX20n0013_pc230a12║主，可名共和，廢除貴族，可名平民；以民為本，可名民本，由民理治，可名民治；
TX20n0013_pc231a01║是全體之民共同和合之行動，非一部分民之偏黨行動，可名全民眾民民眾主義。要之
TX20n0013_pc231a02║、說明凡國家社會種種事業皆是為全體人民施設，故主張無論在官在民，凡有行為皆
TX20n0013_pc231a03║須以謀全體人民之利樂為歸，而積極的從政治、教育、經濟、宗教等種種方面以經營
TX20n0013_pc231a04║以造就全體人民之利樂是也。此其意、則唐代至宋代之禪宗叢林皆極其充量發揮者也
TX20n0013_pc231a05║。茲摘錄宋慈覺大師賾公所述龜鏡文，以見大意：
TX20n0013_pc231a06║夫兩桂垂蔭，一華現瑞，自爾叢林之設，要之本為眾僧——點出民本民眾主
TX20n0013_pc231a07║義——。是以開示眾僧，故有長老，表儀眾僧，故有首座，荷負眾僧，故有監院
TX20n0013_pc231a08║，調和眾僧，故有維那，供養眾僧，故有典座，為眾僧作務，故有值歲，為眾僧
TX20n0013_pc231a09║出納，故有庫頭，為眾僧點翰墨，故有書狀，為眾僧守護聖教，故有藏主，為眾
TX20n0013_pc231a10║僧迎待檀越，故有知客，為眾僧請召，故有侍者，為眾僧守護衣缽，故有寮主，
TX20n0013_pc231a11║為眾僧供侍湯藥，故有堂主，為眾僧洗濯，故有浴主、水頭，為眾僧禦寒，故有
TX20n0013_pc231a12║炭頭、爐頭，為眾僧乞丐，故有街坊化主，為眾僧執勞，故有園頭、磨頭、莊主
TX20n0013_pc232a01║，為眾僧滌除，故有淨頭；為眾僧給侍，故有淨人。所以修道——提清目的——
TX20n0013_pc232a02║之緣，十分備足，資身之具百色現成，萬事無憂，一心為道——提清主旨——。
TX20n0013_pc232a03║世閒尊貴，物外優閑，清淨無為，眾僧為最。迴念多人之力，寧不知恩報恩——
TX20n0013_pc232a04║所以分工互助之故——！晨參暮請，不舍寸陰，所以報長老也。尊卑有序，舉止
TX20n0013_pc232a05║安詳，所以報首座也。外遵法令，內守規繩，所以報監院也。六和共聚，水乳交
TX20n0013_pc232a06║融，所以報維那也。為成道業故——提清目的——應受此食，所以報典座也。安
TX20n0013_pc232a07║處僧房，護惜什物，所以報值歲也。常住——國家——之物，一毫無犯，所以報
TX20n0013_pc232a08║庫頭也。手不把筆，如救頭然，所以報書狀也。明窗淨案，古教照心——此四字
TX20n0013_pc232a09║為看經妙法，亦是教觀同修——，所以報藏主也。韜光晦跡，不事追陪，所以報
TX20n0013_pc232a10║知客也。居必有常，請必先到，所以報侍者也。一瓶一缽，處眾如山，所以報寮
TX20n0013_pc232a11║主也。寧心病苦，粥藥隨宜，所以報堂主也。輕徐靜默，不昧水因，所以報浴主
TX20n0013_pc232a12║、水頭也。緘言拱手，退己讓人，所以報炭頭、爐頭也。恃己德行，全缺應轉，
TX20n0013_pc233a01║所以報街坊化主也。計功多少，量彼來處，所以報園頭、磨頭、莊主也。酌水運
TX20n0013_pc233a02║籌，知慚識愧，所以報淨頭也。寬而易從，簡而易事，所以報淨人也。是以叢
TX20n0013_pc233a03║林之下，道業維新，上上之德一生取辦，中流之士長養聖胎；至如未悟心源，時
TX20n0013_pc233a04║中亦不虛棄——提清主旨——，是真僧寶，為世福田！近為末世之津梁，畢證二
TX20n0013_pc233a05║嚴——福德莊嚴、智慧莊嚴——之極果。若或叢林不治，法輪不轉，非長老所以
TX20n0013_pc233a06║為眾也。三業不調，四儀不肅，非首座所以率眾也。容眾之量不寬，愛眾之心不
TX20n0013_pc233a07║厚，非監院所以荷眾也。修行者不安，敗群者不去，非維那所以悅眾也。六味不
TX20n0013_pc233a08║精，三德不給，非典座所以奉眾也。寮舍不修，什物不備，非直歲所以安眾也。
TX20n0013_pc233a09║畜積常住，減克眾僧，非庫頭所以瞻眾也。書狀不工，文字蔑裂，非書記所以飾
TX20n0013_pc233a10║眾也。几案不嚴，喧煩不息，非藏主所以待眾也。憎貧愛富，重俗輕僧，非知客
TX20n0013_pc233a11║所以贊眾也。禮貌不恭，尊卑失序，非侍者所以命眾也。打疊不勤，守護不謹，
TX20n0013_pc233a12║非寮主所以居眾也。不間供侍，惱亂病人，非堂主所以恤眾也。湯水不足，寒煖
TX20n0013_pc234a01║失宜，非浴主、水頭所以浣眾也。預備不前，眾人動念，非爐頭、炭頭所以向眾
TX20n0013_pc234a02║也。臨財不公、宣力不盡，非街坊化主所以供眾也。地有遺利，人無全功，非園
TX20n0013_pc234a03║頭、磨頭、莊主所以代眾也——以此、故與唐代百丈時者稍異——。懶惰併除，
TX20n0013_pc234a04║諸緣不具，非淨頭所以事眾也。禁之不止，命之不行，非淨人所以順眾也。如其
TX20n0013_pc234a05║眾僧輕師慢法，縱性恣情，非所以報長老也。坐臥參差，去就乖角，非所以報首
TX20n0013_pc234a06║座也。意輕王法，不顧叢林——不顧國家——，非所以報監院也。上下不和，鬥
TX20n0013_pc234a07║諍堅固——此中國今日之現象——，非所以報維那也。貪婪美膳，毀訾麤餐，非
TX20n0013_pc234a08║所以報典座也。居處受用，不思後人，非所以報直歲也。多貪利養，不恤常住，
TX20n0013_pc234a09║非所以報庫頭也。事持筆硯，馳聘文章，非所以報書狀也。慢易金文，看尋外典
TX20n0013_pc234a10║，非所以報藏主也。追陪俗士，交結貴人，非所以報知客也。遺忘召請，久坐眾
TX20n0013_pc234a11║僧，非所以報侍者也。以己方人，慢藏誨盜，非所以報寮主也。多瞋少喜，不順
TX20n0013_pc234a12║病緣，非所以報堂主也。桶杓作聲，用水無節，非所以報浴主、水頭也。身利
TX20n0013_pc235a01║溫煖，有妨眾人，非所以報爐頭、炭頭也。不念修行，安然受供，非所以報街坊
TX20n0013_pc235a02║化主也。飽食終日，無所用心，非所以報園頭、磨頭、莊主也。涕唾牆壁，狼藉
TX20n0013_pc235a03║東司，非所以報淨頭也。專尚威儀，宿無善教，非所以報淨人也。
TX20n0013_pc235a04║蓋以旋風千匝，尚有不周，但知舍短從長——互助互讓——，共辦出家之事
TX20n0013_pc235a05║。所冀獅子窟中盡成獅子，旃檀林下純是旃檀，令斯後五百年再睹靈山一會！
TX20n0013_pc235a06║然按此所以行之能安隱，近世之德莫克拉西主義，終搶攘擾攪而莫善其事者，則
TX20n0013_pc235a07║因彼以欲樂——或個人或社會皆然——為唯一目的，而此則以道德為根本精神也。欲
TX20n0013_pc235a08║樂所在，群起爭競，如一犬嚙枯骨，眾犬望之狺狺不已。此今世所以大亂茫茫不知何
TX20n0013_pc235a09║底也！然此以德為治，較之百丈超然簡易之風，已有失道而後德之歎矣！
TX20n0013_pc235a10║四　結論
TX20n0013_pc235a11║禪宗自宋、元、明、清隨支那全社會而遞代降落，亦因人多流雜，法密偽增，澆
TX20n0013_pc235a12║漓墜墮及今，通身紅爛，臥向荊棘林中，殆無復挽狂瀾於既倒之望。意者、非宇內清
TX20n0013_pc236a01║寧，則此應世間眾生而設施之佛化，亦不得獨振其清寧之紀乎！則予之為此，非徒
TX20n0013_pc236a02║以佛化理世變之糾紛，亦冀淑彼人世，還以淨茲佛化。余既以「人工與佛學之新僧
TX20n0013_pc236a03║化」，追攀百丈之高風，以適應將來傾向中的社會趨勢；復有精審詳密之德莫克拉西
TX20n0013_pc236a04║的整理僧伽制度論，亦凡以見吾志之不在徒發理論，須見之行事耳。覽吾說者，勿徒
TX20n0013_pc236a05║當一篇空言讀過，則竊願焉！（見海刊一卷七期）