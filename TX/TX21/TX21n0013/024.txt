TX21n0013_p0253a01║宗教觀
TX21n0013_p0253a02║曩者嘗作宗教觀，今更從人類社會之組織以觀之。余既歷遊四洲諸國邑，察諸土
TX21n0013_p0253a03║風民俗，究其歷史變遷之跡狀，對於宗教遂更有新解。
TX21n0013_p0253a04║我國古所謂教，近云宗教。詰宗教譯文之希臘原語，識者云是結合之義。則知人
TX21n0013_p0253a05║類之結合，即為宗教之本義。推而廣之，或萬有——一一個體結合，亦可是宗教之義
TX21n0013_p0253a06║。然今且從人類之結合論之。從荒古以到今日，以至將來，使人類結合以成社會生活
TX21n0013_p0253a07║之思想、信仰與力量，雖有種種之變異，然必有其藉為結合之思想、信仰與力量，則
TX21n0013_p0253a08║可斷言。此人類藉以結合成社會生活之思想、信仰、力量，在中國之古語，或謂之道
TX21n0013_p0253a09║，今或稱主義；例回教、或基督教，改稱曰摩罕默德之道、或耶穌之道，摩罕默德主
TX21n0013_p0253a10║義、或耶穌主義，實無不可。則知昔日所謂孔、孟之道，老、莊之道，今日所謂馬克
TX21n0013_p0253a11║思主義、孫文主義，改稱為儒教、道教及共產教、三民教，亦無不宜；以同是人類藉
TX21n0013_p0254a01║以結合成社會生活之一種思想、信仰、力量故。
TX21n0013_p0254a02║然此所據宗教之本義，乃以為結合人類成社會生活之思想、信仰、力量者以言，
TX21n0013_p0254a03║與近世所云之宗教異，尤與近世為科學者、或社會主義者所反對之宗教異。近世所云
TX21n0013_p0254a04║所反對之宗教，乃已離開於現行及趨求之政治、經濟、教育等社會生活，已失去今後
TX21n0013_p0254a05║結合人類成社會生活之思想、信仰與力量，惟藉非現實人世之一類精神上的幻覺遐
TX21n0013_p0254a06║想，保存於所傳誦之經典者，據為信仰之對象；及依憑古昔遺留下來之規制儀式，由
TX21n0013_p0254a07║少數人遵守之成立為一特殊之團體，更向一般人類中延布者。此等之宗教，實為已死
TX21n0013_p0254a08║未滅或垂死將死之宗教。依此而言宗教，故或言孔子之道及佛陀之法為非宗教。然
TX21n0013_p0254a09║孔教本為中華民族之宗教，而在今後或亦將為垂死之宗教。故陳煥章等所提倡者，
TX21n0013_p0254a10║已非人類結合成社會生活之主義，離於經濟、政治、教育而等於近世所云宗教矣。
TX21n0013_p0254a11║唯佛教則猶為人類今後結合成社會生活的活宗教，故限於近世所云所反對之宗教為宗
TX21n0013_p0254a12║教，則仙、回、耶、儒等已次第退為宗教，而佛法之俗諦，則適應過現未之各世，亦
TX21n0013_p0255a01║宗教、亦非宗教；佛法之真諦，尤待實現於今後，故非宗教。然返之於結合人類成社
TX21n0013_p0255a02║會生活之宗教本義，則現行之馬克思主義、孫文主義，與將行之克魯泡特金主義及佛
TX21n0013_p0255a03║法之真諦等，固皆可云宗教也。
TX21n0013_p0255a04║故依結合人類成社會生活之宗教本義以言，則宗教大概可分三類：一、已行已死
TX21n0013_p0255a05║之宗教，若耶教、儒教等：以此皆信神、信天之宗教，在昔農業中心之社會，人民仰
TX21n0013_p0255a06║仗自然之恩惠，故信天神；今入工業中心之社會，人皆自信其身心之力，故黜天神之
TX21n0013_p0255a07║信也。二、已生現行之宗教，若今一黨專權之列寧教、慕沙里尼教等：昔者耶教在羅
TX21n0013_p0255a08║馬、儒教在中華，亦嘗為已生現行之宗教；但其殊異者，則耶穌與孔子在當時未能奪
TX21n0013_p0255a09║取統治權，其徒眾亦末能占得統治權，由其他握有統治權者移襲應用。例耶穌以羅馬
TX21n0013_p0255a10║孔斯坦大帝、及孔子以漢武帝而得為其國當時之現行宗教，故雖形成為結合其國當時
TX21n0013_p0255a11║人類之政教權力，然軍權及政權之一部，猶未完全統屬，與現行之列寧教等軍、政、
TX21n0013_p0255a12║教、財權完全統屬者異。但回教或摩罕默德主義之在當時之阿刺伯，以及後此之土耳
TX21n0013_p0256a01║其等，則亦曾與現行之列寧教等一般，完全統屬軍、政、教、財之權力。今閱回教經
TX21n0013_p0256a02║典，多分乃規定政治、軍事、經濟、禮俗之制度者，合於近世所云所反對之狹義宗教
TX21n0013_p0256a03║條件者，不過少分；則知摩罕默德主義，在當時之阿刺伯，為一種結合其民族之革命
TX21n0013_p0256a04║主義的成功者，或無異列寧主義在今日之俄國。至於或稱阿拉，或稱無產階級者，不
TX21n0013_p0256a05║過摩罕默德當時能結合阿刺伯人者在阿拉之崇拜，列寧當時能結合俄國人者在無產階
TX21n0013_p0256a06║級之崇拜耳。梁山泊好漢昔揭旗曰替天行道，今各國共產黨揭旗曰替無產階級謀利益
TX21n0013_p0256a07║。天乎！無產階級乎！同為一抽象名詞，同為一引人崇拜以結合人心之偶像耳。耶穌
TX21n0013_p0256a08║主義在當時之猶太民族，亦與摩罕默德主義同有革命成功之希望者，但耶穌寡謀而失
TX21n0013_p0256a09║敗，其信徒偏能逃向異國，傳持其民族之史文為舊約，集錄其本師之言行為新約，克
TX21n0013_p0256a10║苦宣揚不已，乃變成曾現行於羅馬民族而迄今未滅之耶教；其現行轉近於儒教、而與
TX21n0013_p0256a11║回教異。然設使當日耶穌革命成功而起為猶太王，則固將與回教或列寧教同為統一軍
TX21n0013_p0256a12║、政、教、財權之主義也。耶教舊約為猶太民族古文史之經，耶徒整理編纂者，猶孔
TX21n0013_p0257a01║門所傳刪訂過之六經；新約亦猶門弟子集錄孔氏言行之論語等。然耶穌猛鷙，欲自任
TX21n0013_p0257a02║為教政之主，成則必為帝王，以敗亡流離乃變為後來之羅馬教。然本其原來之性質，
TX21n0013_p0257a03║猶產生後來之教皇制度。且其教會為大地主，更興宗教戰爭、十字軍等，以教皇為歐
TX21n0013_p0257a04║洲之共主者歷千年之久，亦幾握軍事、政治、教育、財產之全權也。孔子寬柔，雖未
TX21n0013_p0257a05║嘗不思自為王者，且其徒亦尊為素王，然未敢為革命之實行，常表示欲為當時王者之
TX21n0013_p0257a06║輔以行其主義。其弟子所希望者，至高不過三公。故除秦始皇思以其兵刑主義為統一
TX21n0013_p0257a07║，絕端芟除異己者之外，後來馬上得天下之帝王，無不極願援用之者；以其為政黨而
TX21n0013_p0257a08║不為革命黨，可輔王者之治而不奪王者之權位也。然二千餘年來在中國為帝王者，舍
TX21n0013_p0257a09║儒道則無以為政治、教育、法制、禮俗之具，故久為中華民族精神結合之所寄，而為
TX21n0013_p0257a10║中國民族文化結晶之宗教。至近年、初為有列強兵力為後盾之舊新耶教所衝入，割裂
TX21n0013_p0257a11║民心，繼又拜倒在為列強兵力屠迫下之政制、法律，終至思想、文學、藝術、禮化，
TX21n0013_p0257a12║亦遷為崇仰列強之科學、哲學、文藝、風俗，於是為中國民族二千年來結合精神之儒
TX21n0013_p0258a01║道，始退而為已行已死之宗教。回教在土耳其亦將為已行已死者，然在阿富汗等則猶
TX21n0013_p0258a02║未也。儒教本祇行於中國，故在中國死則即成完全死。但百足之蟲，雖死不僵，自近
TX21n0013_p0258a03║代之科學工業興，耶教在歐洲雖死，猶得退據為近人所云所反對之宗教以一隅自保；
TX21n0013_p0258a04║則儒教在中國，亦將退為近人所云所反對之宗教，如陳煥章所倡之孔教然者，亦固其
TX21n0013_p0258a05║宜也。三、已生未行之宗教，若克魯泡特金主義及大乘之佛陀主義等。儒教在漢武帝
TX21n0013_p0258a06║之前，耶教在孔斯坦帝之前，亦嘗經過已生未行之時代，然今則已退為已行已死之宗
TX21n0013_p0258a07║教矣。蓋此等皆以古代一地、一民族之文化結晶為根據者，今後將進為世界全人類之
TX21n0013_p0258a08║時代，故將不復能活也。釋迦牟尼主義雖生於印度，然印度民族之古文化為婆羅門教
TX21n0013_p0258a09║，今猶保持其幾經改良之傳統；而佛法、則全與之脫離關係者，唯以釋迦大覺且廣說
TX21n0013_p0258a10║人類與眾生及萬有之實事真相，以為全世界人類自覺自治以進化於完全自由之指針，
TX21n0013_p0258a11║故雖至今猶為已生未行之宗教。換言之，即為將來大同世界人類，猶能不渙散而進化
TX21n0013_p0258a12║之結合精神也。雖佛法亦嘗以一小分現行為各地之寺院僧伽；亦嘗以小乘一小分現行
TX21n0013_p0259a01║為阿育王時代之印度政教，及至今流行於錫蘭、緬甸、暹羅等處者；亦嘗以混合神梵
TX21n0013_p0259a02║之大乘一小分，現行為西藏、蒙古政教，及至今猶流行著。但此皆佛法俗諦中之一鱗
TX21n0013_p0259a03║一爪，以觀佛法之真諦及真俗圓融之大全，則固猶為已生未行之宗教也。
TX21n0013_p0259a04║廣義之宗教，何以有此三類？則以人類自有社會生活，即有結合人類成社會生活
TX21n0013_p0259a05║之宗教。人類而猶要社會生活，即不能不有結合人類成社會生活之宗教。人類社會生
TX21n0013_p0259a06║活之需要及組織非一，以時以地變遷，故宗教亦以時以地而或生、或行、或死、或滅
TX21n0013_p0259a07║。今從人類太古社會而觀之，蓋於已行已死之宗教前，猶有已死已滅之宗教；人類游
TX21n0013_p0259a08║獵生活之原始，今尚有可考見之圖騰社會，乃一部落之男子與女子共婚，公認一共同
TX21n0013_p0259a09║之祖先神，懸為崇拜之章幟者。此種祖先，不一其類，或是動物，或是植物，或是獸
TX21n0013_p0259a10║與人之合體，或是說為人類所從出之一種天神。若猶太民族所崇拜之耶和華，說為人
TX21n0013_p0259a11║祖亞當、夏娃之創造者，後來雖擴充為萬有之父及全能之主，其原始當亦為一部落所
TX21n0013_p0259a12║崇拜之公共祖先神耳。後時進為農業之社會，乃分散共婚部落為一家一家之父系家族
TX21n0013_p0260a01║生活。然以共據之山澤、田地之故，乃又崇拜許多山、川、嶽、瀆等地祇，及一家族
TX21n0013_p0260a02║一家族之人鬼。久之、以上古許多之部落互相聚散，及許多之地域交通，與許多之家
TX21n0013_p0260a03║族聯合，溶化成一種較大之民族，而各帶來各種所崇拜之公共祖先神及地祇、人鬼神
TX21n0013_p0260a04║等，於是遂成多神混雜之社會。此種多神之較大民族，需要一種新結合精神，以結合
TX21n0013_p0260a05║成社會生活，於是或成為一尊下有組織之多神，若中國之道教、儒教，印度之婆羅門
TX21n0013_p0260a06║教，日本之神道教等；或成為擴充其民族中最大一神為絕對之一神，排斥杜絕餘神之
TX21n0013_p0260a07║崇拜。前者如地方分權之聯邦國家，後者如中央集權單一國家。由是古代各部落、各
TX21n0013_p0260a08║地方崇拜之多神，大都死亡而消滅，故云猶有已死已滅之一期宗教。然印度之婆羅門
TX21n0013_p0260a09║教與中國之道、儒教等，其中存留之古神猶不少。婆羅門教於多神組織，殆猶未定於
TX21n0013_p0260a10║一尊，故印度民族殊乏結合一致之精神。順世派、耆那教、佛教之在印度，則皆為欲
TX21n0013_p0260a11║破滅婆羅門教而未能者，猶今時在歐洲之科學、哲學、社會主義等，欲破滅耶教而未
TX21n0013_p0260a12║能相似。要之、至於有中央政府之廣大民族國家，即須有絕對一神、或多神上有一尊
TX21n0013_p0261a01║之組織的宗教，以為其國人結合成社會生活之主義，其最高者為神權，其次為君權，
TX21n0013_p0261a02║其次為貴族及文武官吏權。中國帝王稟儒教，稱天而治；歐洲各國尊教皇為共主，稱
TX21n0013_p0261a03║法律為神意，皆其證也。久之、君權強盛而漸棄神權，神權散在民心，反為人民據之
TX21n0013_p0261a04║以反抗君權之專制。在中國則劉邦、朱元璋等，循環於以暴易暴之君權下，而西洋美
TX21n0013_p0261a05║國之獨立，及英國、法國之革命，則從自由、平等、博愛之人權主義，開出近代保障
TX21n0013_p0261a06║民權、分散政權之立憲、與共和的代議政治。國家君權盛時，已分出軍權政權離宗教
TX21n0013_p0261a07║獨立，議會國家根據人權自由、政治、經濟之與宗教分離者尤甚。加之思想、言論、
TX21n0013_p0261a08║出版等自由，成為許多獨立之哲學及分類之科學，由離開宗教之軍政機關自辦科學之
TX21n0013_p0261a09║教育，於是教育以及一切禮俗風化等，亦非宗教之事，於是耶教在歐洲成為已死之宗
TX21n0013_p0261a10║教。而最近儒教在中國，亦成為已死之宗教，較之以前歐洲離耶教無政治教化，及中
TX21n0013_p0261a11║國離儒教無政治教化者，逈然不同也。中國今後能以孫文主義取代以前之儒教否，固
TX21n0013_p0261a12║尚難知。而歐洲之近代，實為一種反抗結合之分散趨向：思想則分散為各種之哲學、
TX21n0013_p0262a01║科學，權力則分散為各種之政權、民權，實業則分散為各種之專門職工，無不愈分而
TX21n0013_p0262a02║愈精深擴大，此近代之文明進步，雖謂皆從反宗教、即反結合的分散精神而來可也。
TX21n0013_p0262a03║然近代歐、美、亞各強盛之民族，若英、法、德、美、日等，固遂無為其結合精神之
TX21n0013_p0262a04║宗教而能成其富強耶？曰：有。為彼結合精神之宗教者，則為國家主義，玄化一神為
TX21n0013_p0262a05║汎神，持以國家一名詞為其偶像，用議會為教會機關，此即為近代之新宗教。然最近
TX21n0013_p0262a06║、則又似移其結合精神於唯物的無產階級主義，即現之於俄國。反抗之者有一神之國
TX21n0013_p0262a07║家主義，則為意大利之慕沙里尼教。至中國之孫文教，則合一神及汎神之國家主義與
TX21n0013_p0262a08║唯物之集產主義於一爐者，然以之頗乏結合精神，故猶未能大顯此新宗教之功用。然
TX21n0013_p0262a09║近代之進步，實從反結合之分散趨勢而來，汎神的國家主義，比較能於結合之中容許
TX21n0013_p0262a10║此分散精神，然已多有不相容之處。蓋分散精神，實以個人自由為源泉。汎神的國家
TX21n0013_p0262a11║主義之宗教，已多犧牲個人之自由，況一神的國家主義與唯物的集產主義之結合，尤
TX21n0013_p0262a12║絕對犧牲個人之自由者！故一神的國家主義與唯物的集產主義，實為近代文明進步之
TX21n0013_p0263a01║反動。起而打破之者，將在「反結合」之無政府個人主義。其能容納分散之近代趨勢
TX21n0013_p0263a02║而又有結合成全世界人類社會生活之功用者，似將在生物進化的克魯泡特金主義。而
TX21n0013_p0263a03║最後有希望者，或將在佛法之眾生進化的法界無障礙主義。故克魯泡特金主義及釋迦
TX21n0013_p0263a04║牟尼主義，可為已生未行之將來宗教。至已生現行之汎神的國家主義，及唯物的集產
TX21n0013_p0263a05║主義宗教，殆將不能久存，若一神的國家主義宗教，猶不過垂死的暫時迴光返照而已
TX21n0013_p0263a06║。至於將別開出一以民族自決、民族平等之唯生的民族親睦主義新宗教，以代替國際
TX21n0013_p0263a07║爭鬥之國家主義、與階級爭鬥之集產主義否，其朕兆猶難逆睹。斯可觀過現未宗教死
TX21n0013_p0263a08║滅生行之大概矣。
TX21n0013_p0263a09║循是以觀中國之宗教史，盤古開天地之傳說，即為共婚部落公同祖先神之崇拜，
TX21n0013_p0263a10║即以人祖為生天、生地、生人、生萬物之本，此為中國民族之特殊思想。後是者當考
TX21n0013_p0263a11║之易，易以八卦象天地萬物，復以天地萬物演成六十四卦之人事。卦之象始於伏羲。據
TX21n0013_p0263a12║傳說：伏羲至神農時，八卦以艮為首，艮者、山也。黃帝後以至夏、商二代，皆以坤
TX21n0013_p0264a01║為首，坤者、地也。崇山為農業之初立期，崇地為農業之發達期，其時即崇拜許多山
TX21n0013_p0264a02║川嶽瀆及土地之神，至今猶有遺留者。然父系之家族亦即成於伏羲以來，故相傳即有
TX21n0013_p0264a03║姓氏之系統，家族之祖先及有功德於民者之人鬼崇拜，亦繁出於是。至周代，則農業
TX21n0013_p0264a04║基礎上之工商學皆已興盛，蔚然成立為文化民族，故孔丘謂『周監乎二代，郁郁乎文
TX21n0013_p0264a05║哉』！乃懸觀大地萬物及一切人事而仰系乎天，為上帝之崇拜，王者自稱天子，不啻
TX21n0013_p0264a06║耶穌之自稱神子，摩罕默德之自稱天使。故中國至周，實為宗教上之一大革命，而八
TX21n0013_p0264a07║卦亦以乾為首也。然周文父子溫良寬和，不若耶、回激烈，故並不剷除古代遺留之各
TX21n0013_p0264a08║種崇拜，但人類社會之階級系統，將一切天神、地祇、人鬼亦組織成階級之系統：天
TX21n0013_p0264a09║子祀天帝及其祖宗，公、侯、伯、子、男、卿、大夫、士之有封地者，祀其封地地祇
TX21n0013_p0264a10║及其宗祖，庶民各祀其家堂神、灶神及其祖先。此種禮俗，至前清尚然，儒教並未能
TX21n0013_p0264a11║將其革除之也。在周代盛時，所謂王道，即稱天而治；道之大原出於天之道，此道即
TX21n0013_p0264a12║主義，亦即宗教，刑、政，教、財權一切皆統一於是。降至春秋戰國，周失其統，即
TX21n0013_p0265a01║此宗教失其結合之功用，始於諸侯之各立，猶近代歐洲在羅馬神聖皇帝及教皇之勢力
TX21n0013_p0265a02║外，各建其獨立國也。繼之以刑、政、教、財各立，各世家各張其學術，或各稱先王
TX21n0013_p0265a03║之道以競鳴於諸侯王間，冀以易天下之大勢，則猶歐洲在宗教革命後，變成各種哲學
TX21n0013_p0265a04║、科學與諸自由新教會也。儒教出於教育家，法家出於兵刑家，亦當時競鳴之諸家之
TX21n0013_p0265a05║一。孔子祖述堯舜，憲章文武，刪訂六經，斟酌三代；其門弟子與繼傳之孟、荀等，
TX21n0013_p0265a06║又能張大其事業，遂卓然為一已生未行之新宗教。其雖稱堯、舜、文、武之道，實則
TX21n0013_p0265a07║已易崇天崇地而崇重人事，故曰：志在春秋，而行在孝經。行在孝經，則取之堯舜之
TX21n0013_p0265a08║家族倫理主義也。志在春秋，則取之文武之民族文化主義也。然亦以寬柔有容之態度
TX21n0013_p0265a09║，在不妨礙倫理、文化之範圍內，與天神、地祗崇拜並行不悖。且後代王者雖用儒教
TX21n0013_p0265a10║，而亦未嘗不承襲周、秦王帝之儀以自仿效。兼以神仙之道教，又將從盤古以至周秦
TX21n0013_p0265a11║之一切崇仰，別為一種天神、地祗及人仙之組織，與古代遺留在民間之崇拜聯絡保存
TX21n0013_p0265a12║。由此漢武以來，雖為儒教現行之時代，而仍留一尊下有組織之多神教崇拜也。然儒
TX21n0013_p0266a01║教在當時不為王者用，卻由用兵刑法家之秦以奏混一之功。秦廢封建為郡縣，使人民
TX21n0013_p0266a02║直接於國家，在國家法律下一例平等，得於法律範圍內自由競爭，實同近代完成之法
TX21n0013_p0266a03║治國家，而對於周代之王道為澈底之革除者也。此其革命之強烈與權力之專斷，不亞
TX21n0013_p0266a04║列寧教在俄國之革命。卒因張良等貴族之反對，儒者等智識階級、與陳涉、吳廣、項
TX21n0013_p0266a05║羽、劉邦等平民，不勝壓迫之苦，乘隙反變，遂陷於崩亂。歷多年之戰爭，統一為調
TX21n0013_p0266a06║和於周、秦主義之漢朝。初雜用名、法、黃老，逮文化復興，乃在儒生及孔丘刪訂之
TX21n0013_p0266a07║籍，於是罷黜百家，定一尊於儒教，而儒教起為現行之宗教矣。其一部之玄言渺思、
TX21n0013_p0266a08║奇技異能者，退山澤原野，採集民間思想中所遺留之歷代崇仰，網羅百家，附會黃老
TX21n0013_p0266a09║，另行組成在野之道教。以長生、御女等術媚帝王，以治病、救災等事感人民，時起
TX21n0013_p0266a10║與在朝之儒教抗。加以四周蠻族之侵入，儒教努力為民族文化之同化，此即為中國漢
TX21n0013_p0266a11║朝以來社會生活與宗教之關係。而佛教之傳入，道教、儒教皆曾受極大之影響，民風
TX21n0013_p0266a12║俗習上亦發生許多之新變化。然始終僅由少數人立於旁觀之一隅，自修自持，不曾直
TX21n0013_p0267a01║接參預中國之治亂。宗教為某時某地之人類結合成社會生活之中心主義，一切思想信
TX21n0013_p0267a02║仰力量無不由統一於是而生長發達。其現行之盛時，往往統軍、政、教、財等權而一
TX21n0013_p0267a03║之，至少亦必為政法教化之所宗歸。若耶教於歐洲之中古，及儒教於中國之中古、近
TX21n0013_p0267a04║古，方足為現行宗教。近人不察，徒以在歐洲已行已死之近代耶教，以當宗教之稱，
TX21n0013_p0267a05║一聞宗教之名，即想像為已死之耶教，即起而反對之！殊不知共產主義之反對宗教，
TX21n0013_p0267a06║乃反對已死之耶教，欲以共產主義之新宗教起而代之，猶往者耶穌之反對猶太教，期
TX21n0013_p0267a07║以耶穌教代之耳。曰阿拉，曰無產階級，僅不同其崇拜之偶像名詞而已！青年學子之
TX21n0013_p0267a08║執名昧實，抑何不智之甚！殊不知宗教者乃人類社會之一種向心力而已。吾於此更思
TX21n0013_p0267a09║及摩罕默德之回教，教主身為帝王而統一軍、政、教、財之權力，此為回教主之常態
TX21n0013_p0267a10║，除中國周代之王道及俄國近時之列寧主義，無與相似者。回教為宗教，豈能謂王道
TX21n0013_p0267a11║與列寧主義非宗教耶？回教與北亞西亞及非洲諸蠻族，亦自有其文明之價值。然為南
TX21n0013_p0267a12║亞、東亞及歐洲各文化民族之反文明勢力，亦大有可言者。當中國之隋、唐時，佛教
TX21n0013_p0268a01║早及於阿富汗、波斯，而其時耶教之一派，亦有傳至中國者。使非排斥一切征服異教
TX21n0013_p0268a02║之回教，崛興橫隔於其間，則佛法或早流於歐土，而耶教或亦早遍於亞洲矣。佛、耶
TX21n0013_p0268a03║若早互布於歐、亞，則今日歐、亞人類，或將另成一種形勢。又使非回教之土耳其阻
TX21n0013_p0268a04║斷歐人入亞之交通，則哥倫布等或不致試為大西洋之航行，發見新大陸，為後來耶教
TX21n0013_p0268a05║徒等刱建新共和國之基礎，則今日之世界亦將不同。回教以其強權影響於世界人類者
TX21n0013_p0268a06║，如是之鉅！今在俄國與回教同性質之列寧教，其如暴秦速亡耶？抑如回教之長壽耶
TX21n0013_p0268a07║？（出環遊記）