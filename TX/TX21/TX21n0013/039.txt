TX21n0013_p0451a01║與陳誦洛論墨子
TX21n0013_p0451a02║——四年七月作——
TX21n0013_p0451a03║大箸墨子學，洵論世知人之作！日居無事，姑妄抽言。安墨子書堙歿之故，足下
TX21n0013_p0451a04║二言道破矣。第非晚周已然，輒西漢初亦尚多儒墨並稱者。漢武得董仲舒之徒，罷黜
TX21n0013_p0451a05║百家，獨尊孔氏，而宗師仲尼謂之儒家，於是乎儒升九天，墨墜九淵！又得司馬相如
TX21n0013_p0451a06║之徒，隆美詩賦，潤飾王業，墨之書乃並不得與屈原離騷、淮南鴻烈同顯。然墨辯之
TX21n0013_p0451a07║學，魏、晉間未絕研幾之者。尊孟氏濫觴史記，繼於韓愈拒佛老而引之自況，然猶雜
TX21n0013_p0451a08║荀卿、楊雄列之，未即亞孔父也。故言稱孔、孟，蓋始宋儒以來。然則因孟氏距墨，
TX21n0013_p0451a09║遂無人敢言墨子，亦在趙宋以來耳。且明季已漸呈反動，諸子有復興之兆。至勝清乾
TX21n0013_p0451a10║、嘉間，經師說經輒援引諸子，若孫星衍輩，亦云勤矣。足下謂墨學不外與儒為敵，
TX21n0013_p0451a11║僕竊不然。墨之異儒，非以敵儒；猶儒之異墨，非以敵墨。論其橫決，劉子駿謂各出
TX21n0013_p0452a01║官守，則同居一王化中，在初特世家專業之不同耳。東周板蕩，王道不綱，裂塗分出
TX21n0013_p0452a02║，各張其術，冀以易天下之俗，新天下之命，其勢萌芽於老聃，發育於孔丘，至墨翟
TX21n0013_p0452a03║則學術之封界成而競爭烈矣。諸家唯儒之與墨，最為鄰近；儒言仁義，墨亦言仁義，
TX21n0013_p0452a04║儒稱堯、舜，墨亦稱舜、禹；故儒墨浸淫並隆，而相非之聲亦獨盛。然儒墨之設教述
TX21n0013_p0452a05║古，所舉之名雖同，所指之實或異；且儒徵乎人，墨徵乎鬼；儒以義出乎自然之天
TX21n0013_p0452a06║命，墨以義出乎主宰之天帝。然此關於神道玄理者，猶非儒、墨鬥諍之要點。更論其
TX21n0013_p0452a07║縱變，諸家皆出於道：王者之化之謂道，貫天人，協幽顯，強名之曰道，不可以一塗
TX21n0013_p0452a08║局也。老子約其精義為短書，關、亢、列、莊諸子承之，又屢變恢䌙厥緒，遂別出
TX21n0013_p0452a09║曰道家。道之精博玄約者，雖未嘗不在乎是，亦既與儒、墨諸家割居矣。始之道家，
TX21n0013_p0452a10║直帝王與帝王之師耳。故黃帝、伊尹、太公皆道家，而管仲亦與焉。道化無常，渾
TX21n0013_p0452a11║畫質文，與世而俱變，黃帝尚矣。堯以前道在陰陽；舜、禹世道在墨——墨本墨翟之
TX21n0013_p0452a12║名，此乃用為一宗學術之代名者——；殷道在洪範，蓋調和陰陽家、墨家而化成者；
TX21n0013_p0453a01║周公來則道在乎儒；故墨為夏法而儒為周法，「周監二代，郁郁乎文」，故墨質而儒
TX21n0013_p0453a02║文。不寧惟是，周官儒隸司徒，職掌教化，而墨守清廟，退祠神鬼；故吾以荀卿評墨
TX21n0013_p0453a03║子知利而不文為得其要也。夫然，儒、墨皆有其本柢，因學宗之不同而相敵，非為相
TX21n0013_p0453a04║敵而學始不同也，明矣。劉少少之駁天志，僕亦嘗見之，徜恍不能憶其說為何如矣。
TX21n0013_p0453a05║足下謂墨言義出於天，猶西人上帝為人造福之說，然少少或非深信西人上帝之說而獨
TX21n0013_p0453a06║駁墨子天志之說者，則駁墨子天志之說即是駁西人上帝之說。且其意或本在駁西人上
TX21n0013_p0453a07║帝之說而借徑墨子者，今引西人上帝之說，固不足難少少也。然為政者本於天，降於
TX21n0013_p0453a08║祖廟之謂仁義，法天為治，中國蓋隆古沿習如是，非墨子於戰國世為鳴其學術之創辭
TX21n0013_p0453a09║也。但各家雖沿習稱天，其觀念不必同也。即以足下所引孔稱獲罪於天，孟稱天降大
TX21n0013_p0453a10║任觀之，殆猶梁啟超言政，每曰：「設使得請上帝，常降聖君治其國，始為絕對之善
TX21n0013_p0453a11║政耳」。飲冰為此語，僕意其亦隨俗之言而言，未嘗固執有一赫然之天帝。而墨子則
TX21n0013_p0453a12║不然，蓋同西教神甫之言上帝也，故儒為人道而墨為神道。足下以戰國世未知天演之
TX21n0013_p0454a01║理，責少少不應駁墨子義出於天毋寧謂義出於人；昔友人亦嘗有以此責僕者，今請答
TX21n0013_p0454a02║之。
TX21n0013_p0454a03║傳曰：「天視民視，天聽民聽」，則天即人群，在儒書亦得有之，不以天為別是
TX21n0013_p0454a04║一有人格之神帝也。況老、莊之自然生化義，天法道，道法自然，且更高過於達爾文
TX21n0013_p0454a05║輩之天演論哉！蓋今歐耶教之說，吾戰國世墨子有之；而天演人治之說，吾戰國儒、
TX21n0013_p0454a06║道亦有之矣。進化之義，可徵於易，物種相為變化，莊、列之義尤廣。輒所謂椎輪大
TX21n0013_p0454a07║輅，踵事增華，亦進化說也。特中國秦、漢以來，學術唯有退化耳。然海西天演之論
TX21n0013_p0454a08║，亦引端希臘額氏，唯至乎達氏，憑藉歷史學、生物學及世界人類交通之進步，其繁
TX21n0013_p0454a09║徵博驗，有非古人可及而已。彼土人士，中古來朿乎神教者既久，遂詫為新創，實則
TX21n0013_p0454a10║其義惟舊。足下評非樂、非儒二篇，僕無所間然。非命固墨子哲學上之卓見；然墨子
TX21n0013_p0454a11║意在歸權乎帝神耳。蓋恐命數有必然之理，則帝神之威權無得而加也。僕則以謂拘命
TX21n0013_p0454a12║數猶賢於係神權也。夫具體之天神，理想稍高者已能黜之，而有生之命數，則實有其
TX21n0013_p0455a01║不能違者也。所謂自然規則，所謂天數、天秩、天序，非天命之義乎。故孔子五十學
TX21n0013_p0455a02║易而后知天命；說因緣者則謂之夙命，知夙命成乎夙業，則能轉命、造命而不囿乎命
TX21n0013_p0455a03║，然猶有所謂定業不可轉者，故其義較誠。生有命則神無權，天命之說可破天神，天
TX21n0013_p0455a04║神之說不可摧天命。猶之天演論能勝天主教，天主教不能勝天演論也。墨子徒據有命
TX21n0013_p0455a05║則人事皆可廢絕，謂足以非命，人獨不可以既有天帝生人福人而制治，則人不如坐嘯
TX21n0013_p0455a06║為佳，反唇相譏乎！若以天帝須人之奉行其義，獨不可曰人生有命，須奉行人義乎
TX21n0013_p0455a07║。且命者自然之節數，吾人無得而責之；彼天帝既為有人格意志知能者，則何為不生
TX21n0013_p0455a08║成人皆好義而邀其福樂利安，乃使人間世偏多缺憾！舉是以責天帝，彼尚何辭乎？抑
TX21n0013_p0455a09║人之屈伏於神帝威權，不敢不從事惟謹，其人格高卑，孰若定志於群生自然之分者乎
TX21n0013_p0455a10║！試為譬之：梏乎天神者，受治唯藉威權之國君獨裁專制也。繫乎命數者，受治雙關
TX21n0013_p0455a11║理勢之國民共定公法也。人必受範國法而未能完全自治，雖非人道極詣，而後者固愈
TX21n0013_p0455a12║乎前者也。故墨翟非命之說，雖若持之有故，初未能言之成理也。
TX21n0013_p0456a01║足下援梁飲冰言以衡東周諸子，僕意未能茍同也。分孔、老、墨、為三大宗，以
TX21n0013_p0456a02║楊、朱為老子嫡傳，由孟子距楊、墨之片言，引申而意謂之耳。竊依莊子、太史公二
TX21n0013_p0456a03║家論次者，審為去取，則當有陰陽、墨、道、儒、法五家。名學為儒、墨、法之公
TX21n0013_p0456a04║器；公孫龍惠施之徒，則辯論家也。彼時諸子，從師既無國拘，又莫不周流各國，朝
TX21n0013_p0456a05║為秦客，暮為楚卿，故其學派不能以地域分也。彼實以學為政，以政立黨，結群合眾
TX21n0013_p0456a06║，無殊乎今之政黨；特皆以師學宗義之精神結合，而墨家則兼有黨魁黨眾之形式結合
TX21n0013_p0456a07║者也。然起於孔子之後，至墨子、孟子之時，其勢方盛，而以匹夫享天下高名，開風
TX21n0013_p0456a08║氣之先者，則孔子也。墨學始顯乎墨翟，陰陽家則著乎齊稷下鄒衍之徒，其說悠渺繁
TX21n0013_p0456a09║博較遠人事，視古說亦大現異彩，殆神怪之世界觀也。道家咸推老子為初祖，以至是
TX21n0013_p0456a10║始淘盡古陰陽家、墨家之渣滓也。法家離道家獨立最睌。韓非有術有法：術者、倚乎
TX21n0013_p0456a11║道家，所謂南面之術也；法者、綜核名實，公布而強制執行之法律也。商君之前，有
TX21n0013_p0456a12║術而無法，仲尼、叔向皆尚致譏乎鑄刑書刑鼎者，不欲有公布之法而唯憑執政者操縱
TX21n0013_p0457a01║，可想見也。商鞅、李悝、韓非、李斯之徒興，秦以法而一天下，蓋幾乎法治也。然
TX21n0013_p0457a02║法未可獨任，民群之風習不能強戾，當涵育之以人倫道德，有禮樂文章以和平其情
TX21n0013_p0457a03║性。秦操法過急，乃不二世而崩離；益於始皇之驕，趙高之悖，則猶不得獨咎法耳。
TX21n0013_p0457a04║儒家蓋司人倫才藝德行風化者，在周官則教育家也；以書、數、禮、樂、射、御六藝
TX21n0013_p0457a05║教士民——士民與庶人異，蓋周制禮不下庶人，教育非普及也——，非漢以來所稱易
TX21n0013_p0457a06║、春秋、書、詩、禮、樂之六藝也。衰周播遷，儒官失其守，孔子以士民自任教育，
TX21n0013_p0457a07║有教無類，教育遂及平民，而孔子之徒亦得師儒之名。孔子者，合政治家、文史家、
TX21n0013_p0457a08║教育家為一人者也。孔子固獨逸之才，學無常師，然使孔子而有師，則舍老聃莫屬。
TX21n0013_p0457a09║老聃道家之史官，孔子得其學，故孔氏之儒與向者所謂儒異，合道與儒而憑自意棄取
TX21n0013_p0457a10║以立宗義者也。一曰、儒者強學所備世之用，而大儒則天下之佐三公也：故孔子以從
TX21n0013_p0457a11║政為急，曰能用我者則期年可王，猶政黨魁以得握政權為行道，孟、荀猶此志也，
TX21n0013_p0457a12║歷來儒者所期亦莫不如是。二曰、儒者期修明保存先王之政教禮樂以遺後王者也：孔
TX21n0013_p0458a01║子所定之詩、書、禮、樂、易、春秋，皆史也。易、則臚變觀化藏往知來之大象，書
TX21n0013_p0458a02║、詩、為史一種可知。禮、樂、則志也。文化至周而浸盛，且以近世史深切著明，故
TX21n0013_p0458a03║獨詳於周也。春秋之例創史籀，孔殆得之老聃，其事依魯史，又左以百二十國寶書，
TX21n0013_p0458a04║作春秋而史法乃立也。後世則馬、班等史家，而文士亦附焉。經師則在文史家、教育
TX21n0013_p0458a05║家間。三曰、儒者樂得天下之英才而教育之者也：孔子有三千之化，出孔子之門者
TX21n0013_p0458a06║及私淑孔子之孟、荀等，大多抗顏師席，後世設為學官，更無論也，而講道學者近得
TX21n0013_p0458a07║其真。抑孔子又即以所手定之六經，為傳以充教材，其及門與孟、荀等承之，皆廣為
TX21n0013_p0458a08║傳論，所以代保氏六藝之教，猶之今學校之教科書也。或謂禮、樂、詩、書、易、
TX21n0013_p0458a09║春秋，乃中國所公，諸家所公，非孔門私有者。然在可諷誦而為教材者，則必孔子所
TX21n0013_p0458a10║刪定傳論者也。蓋孔子所刪定者外，非即無書，且其書甚夥，但漫散雜冗；觀諸子所
TX21n0013_p0458a11║引者，事跡錯亂，辭句蕪穢，則可以知矣。秦世坑學術士，孔門有荀卿弟子，抱殘
TX21n0013_p0458a12║守闕為經師者，名不顯乎世，遂得獨免於難。漢定、首出以詩、書、禮、春秋傳，因
TX21n0013_p0459a01║緣運會，宗師仲尼之儒家，一躍乃為統一國化之宗教。然孔子以來，國化之中心潛
TX21n0013_p0459a02║勢，早在儒家，特猶多相雄長而競爭者耳。舍孔學、固無第二者能統一也。然孔學實
TX21n0013_p0459a03║不外政治、文史、教育三也。得孔子教育乃普及國人，文史乃永繫國命，雖謂無孔
TX21n0013_p0459a04║子則睌周學術不能產出，居今而視周秦，猶若黃帝前可也。故其為中國第一人者，亦
TX21n0013_p0459a05║即在乎是。附會三統三世之說，衍申一傳一章之義，拘牽纖緯，厲近神巫，則非所知
TX21n0013_p0459a06║也。
TX21n0013_p0459a07║竊謂孔門之學，純乎以人治為本者。老莊融世界人生觀為一點，而歸之自然生化
TX21n0013_p0459a08║，其哲理誠視孔氏為高。即易經亦貫天地人而常變言化者。管子之書，尤富羅希臘哲
TX21n0013_p0459a09║學之繁彩，此固逗露於人之天然性德，而重洋不能間之者也。至孔子則悉力本乎切近
TX21n0013_p0459a10║之人事，猶梭格拉底也。孟子才氣英發，天性高朗，所言與柏拉圖尤近之。荀子較孟
TX21n0013_p0459a11║子晚起，湛深玄理，精治名法，殺詩書而隆禮義，撥陰陽神怪，兼容並受乎道、儒、
TX21n0013_p0459a12║名、法，宗師仲尼、仲弓，匯晚周學術之純全，持大衡而經緯組織乎自守之義，則宛
TX21n0013_p0460a01║然亞里士多德也。西洋古學以梭氏、柏氏、亞氏為大宗，今之言學者猶莫不依憑之；
TX21n0013_p0460a02║中國學術於孔、孟、荀三氏亦然，惜乎漢以來僅有傳經之儒，荀學亦不光乎世！墨學
TX21n0013_p0460a03║湮沒，雖亦吾華之不幸，荀學湮沒，則尤吾華之不幸也！近多妄人，以梭氏為不足，
TX21n0013_p0460a04║必儕孔子於基督神甫之例，不知其是何居心耶？梁氏分墨子之徒為兼愛、名理、游
TX21n0013_p0460a05║俠三派亦不然，俠則武士，周、秦間士人習尚者多，往往能俠，尤多遊結豪貴者，即
TX21n0013_p0460a06║張良亦俠也。墨者雖多游俠，游俠不限墨者，尤不為墨者之一派。韓非謂儒以文亂法
TX21n0013_p0460a07║，俠以武犯禁；儒亦訓文學之士，非必言儒墨也。且何嘗有不兼愛之墨者，乃以兼愛
TX21n0013_p0460a08║為墨之別派也？且夫兼愛者心德，論之以□可即名辯，行之以身可即任俠，豈能據以
TX21n0013_p0460a09║裂為三派哉！若以類別墨學，則神話也，哲理也，德行也，政治也，名辯學也，器械
TX21n0013_p0460a10║學也，非三派之謂也。韓非謂當世之顯學，八儒三墨，則戰國世與儒對峙者，慮不在
TX21n0013_p0460a11║道、法、陰陽而獨在乎墨也。惟如是，故兩大黨中徒類龐雜，相非雖甚，而行事近同
TX21n0013_p0460a12║者，出入提攜亦多也。自異而同，自同而異，耶、回同為一神教而相爭者烈，新舊同
TX21n0013_p0461a01║為耶穌教而相爭者尤烈，是棼棼者其有不盡關夫學理行事異同者存乎？夫孰知其蓻極
TX21n0013_p0461a02║！儒以人倫為本而近誠，墨以神鬼為本而毗謬，墨勤愛利之質而樸厚，儒飾禮義之文
TX21n0013_p0461a03║而華薄，亦粗得其大校歟！乙卯七月釋太虛。（見海刊一卷一期）