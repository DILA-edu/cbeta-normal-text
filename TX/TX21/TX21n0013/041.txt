TX21n0013_p0471a01║論宋明儒學
TX21n0013_p0471a02║——十二年冬作——
TX21n0013_p0471a03║嘗論我國自晚唐、五代以入於宋，禪宗實為學者思想之結核，故不惟佛教之天台
TX21n0013_p0471a04║、賢首、淨土等，能暢行於宋、明來者，皆托禪宗為根底，各開應化門戶；雖道家、
TX21n0013_p0471a05║儒家，亦取禪宗為骨，塗附或道、儒之舊業為皮肉，以號為性命雙修之仙學，及宋明
TX21n0013_p0471a06║儒之理學者。道家之舊業，則長生之煉丹出神也。儒家之舊業，則治世之人事倫理也
TX21n0013_p0471a07║。而所取於禪宗者，則道家先守竅令心靜定謂修性，似於習禪也。儒家若周茂叔教人
TX21n0013_p0471a08║尋孔顏樂處等，似於參禪也。然以縈挂其舊業之故，不能放捨生世，由大死而為大活
TX21n0013_p0471a09║；故淺為嘗觸，即詡已得，疾返其延生經世之舊，務為飛昇之神仙，人倫之賢聖。今
TX21n0013_p0471a10║以唯識學之術語喻之，則從上所傳教外之禪，譬第八識所變實境。立為禪宗門庭者，
TX21n0013_p0471a11║則如前六現量，親托彼為本質而變為自所緣之相，能符彼本質之自相者也。立為台、
TX21n0013_p0472a01║賢等門庭者，則如第六正比量，疏托彼為本質，變似名相，不謬彼實境之共相者也。
TX21n0013_p0472a02║彼道與儒，則如第六非量，亦或親或疏托彼以為本質，由無始我法分別熏習力故，變
TX21n0013_p0472a03║似所執實我實法之名相，於所托之自相、共相均有迷誤者也。故儒、道家雖同托於禪
TX21n0013_p0472a04║，以面底不一致故，遂與佛門卒多牴牾。若如來與異生雖同是諸法離言自相之一真法
TX21n0013_p0472a05║界，以異生於離言界不相應故，異生卒不能即同如來，且與如來相背而馳也。吾因是
TX21n0013_p0472a06║於彼執舊業以自礙之二家，每深致慨焉。
TX21n0013_p0472a07║雖然，吾亦不謂儒、道家於宋以前初無似於禪者。道家若莊周言「顏回心齋」、
TX21n0013_p0472a08║「卜梁倚朝徹」，儒家若荀子解蔽之言「空石中人」等，皆慨然有事乎禪定者。以禪
TX21n0013_p0472a09║定之學原不限於佛法，有內心修養者皆所同事，故禪定學亦名增上心學，而為佛法外
TX21n0013_p0472a10║之異道所共修也。但漢、唐間之二家，則道務長生以修命，儒務治世以修文，鮮聞有
TX21n0013_p0472a11║事於增上心學者。故宋明來道家之修性，儒家之究心，實由感受禪宗之佛化使然也。
TX21n0013_p0472a12║然宋明來之佛、儒、道三教，已潛藏此不可說之禪宗為共通之根底，故國民之普遍心
TX21n0013_p0473a01║理上，每易有三教同源之思想。而讀書士夫，多於三教同源之思想上，守儒家之態度
TX21n0013_p0473a02║；無識男女，多於三教同源思想上，持道家之態度；徹裏徹表為禪宗之宗、佛教之教
TX21n0013_p0473a03║者，卒唯極少數之人也。由上來所言以觀宋明儒之學，可知其淵源於禪宗，而又膚淺
TX21n0013_p0473a04║自封，不能與禪宗一致，明矣。然世之論宋、明儒學者，多謂其淵源於道家，以宋之
TX21n0013_p0473a05║朱、陸及明之王，皆出自二程，二程則師茂叔而友堯夫，茂叔之太極圖與堯夫之先天
TX21n0013_p0473a06║圖，皆出於道家陳搏之相傳是也。但予昔嘗見空谷禪師之說——忘其書名——，則茂
TX21n0013_p0473a07║叔傳承於某禪師——似即楊龜山所言之總老，乃東林總禪師——，考據極確。又晁公
TX21n0013_p0473a08║武讀書志，謂周子受學於潤州鶴林寺僧壽涯，則濂溪固授受自禪門也。即就陳搏以
TX21n0013_p0473a09║言，要亦道家之沾嘗禪宗者。陳搏沾禪附道以道其所道，周、邵又沾之以附於儒，
TX21n0013_p0473a10║適開三教混合之局，其隱貫之者，則禪宗也。茂叔教二程尋孔顏樂處，仿自禪宗參話
TX21n0013_p0473a11║頭。其言無極而太極，乃指心言。何者？周之太極，即邵之先天。邵曰：先天學，
TX21n0013_p0473a12║心法也；萬化萬事生於心。又曰：先天之學，心也。後天之學，跡也。出入有無死生
TX21n0013_p0474a01║者，道也。——案：先天謂心能造業，業即天命，後天謂業招而果酬，通心業果曰道
TX21n0013_p0474a02║——。又曰：心為太極，道為太極。又以心謂之中，故曰：天地之本，其起於中乎？
TX21n0013_p0474a03║是以乾坤交變而不離乎中，人居天地之中，心居人之中，日中則盛，月中則盈，故
TX21n0013_p0474a04║君子貴中也。宋明學大致以天地人物變易之本名太極——或謂一氣、或謂元氣——，
TX21n0013_p0474a05║以人事倫理標準之性謂之中——或曰天理、或曰天性——，而此皆以心釋之，實為宋
TX21n0013_p0474a06║明學之大原，而托本禪宗——禪宗亦曰心宗——之明證也。謝上蔡以之說仁，故曰：
TX21n0013_p0474a07║心者何也？仁是也——上蔡出大程門，大程說仁，謂天地生生之大德——。仁者何
TX21n0013_p0474a08║也？活者為仁，死者為不仁——若活人有藏識，死人無藏識，此仁即指藏識——。大
TX21n0013_p0474a09║程亦曰：心一也，有指體而言者，寂然不動是也；有指用而言者，感而遂通天下之故
TX21n0013_p0474a10║也。此以言易之言言心。楊慈湖印本心於象山之一喝，後以之作己易，曰：易、己
TX21n0013_p0474a11║也，非有他也。以易為天地之變化，不以易為己之變化，不可也。己者何？主人公；
TX21n0013_p0474a12║主人公者何？異熟識；即指其所悟本心為己耳。至象山之宇宙便是吾心，吾心即是宇
TX21n0013_p0475a01║宙，語尤顯然，又言理亦即心，故曰：塞宇宙一理耳！此心此理，不容有二。又曰：
TX21n0013_p0475a02║仁、即此心此理，萬物皆備於我，只要明理。陽明承之，乃曰：析心與理為二，而精
TX21n0013_p0475a03║一之學亡。世儒——譏朱子——之支離，不知吾心即物理；佛老之空虛，不知物理即
TX21n0013_p0475a04║吾心——此由不知佛法之全，故有此說。豈連佛之三界唯心一語亦未聞乎——。又曰
TX21n0013_p0475a05║：心外無理，心外無事。臨終謂其門人曰：此心光光地，更有何說！蓋皆務明本心，
TX21n0013_p0475a06║同於禪宗者也。而宋、明儒學之特色，亦粗具於是矣。
TX21n0013_p0475a07║唯是程、朱每言理氣，至清儒黃宗羲猶極辯之。但理氣之言，有一異之別：大端
TX21n0013_p0475a08║大程言氣即理，故曰：祇此一陰一陽是道；又曰：生之謂性，性即氣，氣即性。小程
TX21n0013_p0475a09║言氣非理，故曰：離了陰陽便無道，所以陰陽者是道也。氣是形而下者，道是形而上
TX21n0013_p0475a10║者，形而上者則是理也。彼以道「理」非是陰陽「氣」，而是所以陰陽「氣」者，故
TX21n0013_p0475a11║理氣二。朱熹承小程說，極主張理氣二，而陸、王承大程氣即理說以說唯心。大致理
TX21n0013_p0475a12║異氣說，每與佛辨，以執其倫理——人倫理性——較佛異同故；氣即理說，以無經界
TX21n0013_p0476a01║之標準物，故每不與佛辨，若象山、慈湖、陽明、龍谿等。此亦宋明儒學與佛關涉之
TX21n0013_p0476a02║大條段。茲為表以明之：
TX21n0013_p0476a03║　　　　　　　　　　　　　　　　　　　　　　　　　儒曰氣
TX21n0013_p0476a04║　　　　　　　儒曰理，即理一分殊之天理。┐　　　　　：
TX21n0013_p0476a05║　　　　　　　　　　　　　　　　　　　　├物各類性…：
TX21n0013_p0476a06║　　　　　　　佛曰眾同分，即假類性。　　┘　　　　　：
TX21n0013_p0476a07║　　　　儒亦曰理，或曰性，即仁義禮智信。┐　　　　　：
TX21n0013_p0476a08║　　　　　　　　　　　　　　　　　　　　├人同分性…：
TX21n0013_p0476a09║　　　　佛曰人乘正法，即五戒、十善法。　┘　　　　　：
TX21n0013_p0476a10║　　　　　　　　　　儒亦略明，道亦未盡，┐　　　　　：
TX21n0013_p0476a11║　　　　　　　　　　　　　　　　　　　　├天同分性…：
TX21n0013_p0476a12║　　　　　　　　　　佛教即十善、八定法。┘　　　　　：
TX21n0013_p0476a13║　　　　　　　　　　　　　　　　儒道不知┐　　　　　：
TX21n0013_p0476a14║　　　　　　　　　　　　　　　　　　　　├出世性　…：
TX21n0013_p0476a15║　　　　　　　　　　　　　　　　真解脫性┘　　　　　：
TX21n0013_p0476a16║　　　　　　　　　　　　　　　　儒道不知┐　　　　　：
TX21n0013_p0476a17║　　　　　　　　　　　　　　　　　　　　├佛知　　…：
TX21n0013_p0476a18║　　　　　　　　　　　　　　　　大菩提性┘　　　　　：
TX21n0013_p0476a19║　　　　　　　　　　　　　　　　　　　　　　　　　心曰禪
TX21n0013_p0476a20║大致儒家言氣、言道心、言本心，多指一切種子如瀑流之習氣種子識言。言性言
TX21n0013_p0476a21║理，則指各物各人之報體——真異熟識——言，亦即我愛執藏內自我體。蓋各類報體
TX21n0013_p0477a01║隨各類差別，隨其自類之相同者曰同分性，所謂天命之性；天命為人則人，天命為獸
TX21n0013_p0477a02║則獸。獸曰獸同分性，天曰天同分性，復以依而行之，可不失及完成自類同分性之標
TX21n0013_p0477a03║準，曰倫理性。如人具此人同分之倫理性，則曰人，墮此或超此人同分之倫理性，則
TX21n0013_p0477a04║形縱是人而非復是人——或墮而禽獸，或超而天佛——。儒者務保持此倫理性以異於
TX21n0013_p0477a05║禽獸，故孟子曰：人之所異於禽獸者幾希！君子存之，小人去之。又務完成此倫理性
TX21n0013_p0477a06║以就賢聖，故曰：人倫之至，謂之聖人。然儒者持此以求免禽獸，猶佛誨人勤五戒，
TX21n0013_p0477a07║洵亦善也。不能知其分而安之，竟欲持此以排斥求上達天同分性、出世聖性、佛性之
TX21n0013_p0477a08║上乘法，則殊不能為恕辭也。而程朱等之拒乎佛，只為執此人倫理故，只為恐人墮禽
TX21n0013_p0477a09║獸故，只為祇准人為人，而不准人為超人之天、之出世聖、之佛故，夫亦大可晒矣！
TX21n0013_p0477a10║或曰：宋、明儒既同有見於本心——在人即人心，多曰心；在天地即天地心，多
TX21n0013_p0477a11║曰氣。或指藏識，或通指諸心色——，何以執人倫之理性，竟與佛牴異歟？答曰：此
TX21n0013_p0477a12║有數故。一者、先入為主，守門庭故。二者、雖窺本心，未深明故——非大菩提不圓
TX21n0013_p0478a01║明故——。三者、不知佛有人乘法故。四者、中國佛徒偏出世故。五者、經律論藏少
TX21n0013_p0478a02║研究故。六者、方便教化先成人故。此第六故，方便教化先成人故之一義，即是以佛
TX21n0013_p0478a03║之人乘法教化人眾，令得完成人格，生生世世不失人身，不墮惡趣，實亦佛法所重；
TX21n0013_p0478a04║而中國之儒學最合乎此，故在中國即可用儒學以教人。然中國歷來之佛徒，皆偏出世
TX21n0013_p0478a05║，而不知以此化普通人眾，致為儒者所排。然亦由儒者據此為己業，不知是佛之人乘
TX21n0013_p0478a06║法，佛徒若宏人乘以奪其業，更易起諍，故寧超然方外，而少數由儒入佛，真明於佛
TX21n0013_p0478a07║者，亦間由方便隨順以引導儒者之故，專說儒理，示異於佛，此則陽儒陰佛，菩薩之
TX21n0013_p0478a08║權巧也。綜此六故，宋明儒於是乎排佛。（見海刊四卷十二期）
TX21n0013_p0478a09║（附註）居士林刊載此，作「宋明儒與佛」，今仍海刊之舊。