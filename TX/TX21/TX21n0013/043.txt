TX21n0013_p0493a01║論王陽明
TX21n0013_p0493a02║——十二年冬——
TX21n0013_p0493a03║第一章　緣起
TX21n0013_p0493a04║第二章　陽明道學之來歷
TX21n0013_p0493a05║第一節　陽明道學之歷程
TX21n0013_p0493a06║第二節　陽明學與宋明儒學
TX21n0013_p0493a07║第三節　陽明道學與佛之禪教律
TX21n0013_p0493a08║第三章　陽明道學之宗綱
TX21n0013_p0493a09║第一節　良知、致良知、知行合一
TX21n0013_p0493a10║第二節　四句教法
TX21n0013_p0493a11║第四章　陽明道學之流傳
TX21n0013_p0493a12║第五章　餘論
TX21n0013_p0493a13║宋、明先儒之說，予昔者塊居普陀，嘗瀏覽而有所論列。比年弘法南北，席不暇
TX21n0013_p0493a14║煖，加以積藁遷逸，舊所治者，殆惘惘若隔世！康寄遙居士受其友人趙南公囑，請敘
TX21n0013_p0493a15║王陽明全集，以告世之事王學者。予以宋、明儒學，實華梵兩學構成之一思潮。今者
TX21n0013_p0493a16║海東西民族，方將醞釀世界之文化，唯是可為前事之準。而陽明又此一思潮之碩果，
TX21n0013_p0493a17║前乎陽明未有逮陽之盛者也，後乎陽明未有逮陽明之盛者也。一推斯學，小之足以起
TX21n0013_p0494a01║中國，大之足以援天下，故雖值荒落匆遽之際，不辭一述其所知者，就正於當世有道
TX21n0013_p0494a02║焉。第陽明之文章以及其生平事業，皆非此所言，惟一言其道學而已。
TX21n0013_p0494a03║第二章　陽明道學之來歷
TX21n0013_p0494a04║第一節　陽明道學之歷程
TX21n0013_p0494a05║黃黎洲敘陽明道學之歷程曰：
TX21n0013_p0494a06║先生之學，始泛濫於詞章，繼而遍讀考亭之書，循序格物——一變——。顧
TX21n0013_p0494a07║物理吾心終判為二，無所得入，於是出入於佛、老者久之——二變——。及至居
TX21n0013_p0494a08║夷處困，動心忍性，因念聖人處此更有何道，忽悟格物致知之旨——龍場大悟—
TX21n0013_p0494a09║—；聖人之道，吾性自足，不假外求——三變——。其學凡三變而始得其門。自
TX21n0013_p0494a10║此以後，盡去枝葉，一意本原，以默坐澄心為學的。有未發之中，始能有發而中
TX21n0013_p0494a11║節之和，視聽言動，大率以收斂為主，發散是不得已——一變——。江右以後，
TX21n0013_p0494a12║專提致良知三字，默不假坐，心不待澄，不習不慮，出之自有天則。蓋良知即是
TX21n0013_p0495a01║未發之中，此知之前更無未發；良知即是中節之和，此知之後更無已發；此知自
TX21n0013_p0495a02║能收斂，不須更主以收斂，此知自能發散，不須更期於發散。收斂者，感之體，
TX21n0013_p0495a03║靜而動也。發散者，寂之用，動而靜也。知之真切、篤實處即是行，行之明覺、
TX21n0013_p0495a04║精察處即是知，無有二也——二變——。居越以後，所操益熟，所得益化，時時
TX21n0013_p0495a05║知是知非，時時無是無非，開口即得本心，更無假借湊泊，如赤日當空而萬象畢
TX21n0013_p0495a06║照——三變——。是學成之後，又有此三變也。
TX21n0013_p0495a07║太虛曰：此黎洲精研王學而有得之談！陽明之一代道學生涯，昭然畢露，更不須
TX21n0013_p0495a08║添著一字。然綜貫陽明一生者，則良知二字而已。其為學三變而入門，則由未得良知
TX21n0013_p0495a09║而悟得良知也。其默坐澄心，則持守良知而養良知之體也。其致良知，則篤行良知而
TX21n0013_p0495a10║充良知之用也。其赤日當空，則承持守篤行之後，所獲粹然良知之果也。此在陽明之
TX21n0013_p0495a11║自成其已，洵可謂臻其極矣！顧黎洲他日，又言：先生命世人豪，龍場一悟，得之天
TX21n0013_p0495a12║啟，亦自謂從五經印證過來，其為廓然聖路無疑，特其急於明道，往往將向上一幾輕
TX21n0013_p0496a01║於指點，啟後學獵等之弊有之。天假之年，盡融其高明卓絕之見而底於實地，安知不
TX21n0013_p0496a02║更有晚年定論出於其間？而先生且遂以優入聖域，則範圍朱、陸而進退之，又不待言
TX21n0013_p0496a03║矣！先生屬䌙時，嘗自言曰：「我平生學問，纔做得數分，惜不得與我黨共成之」。
TX21n0013_p0496a04║又若陽明固歉然不自足，而黎洲亦對之有未滿之意者。則應知陽明臨逝告門人周積曰
TX21n0013_p0496a05║：「此心光明，亦復何言」！其在作聖成已，實無遺憾；惟於內聖外王之道，其應帝
TX21n0013_p0496a06║王以成人成物者，尚有待耳。故其致良知時之教育門弟，建立功業，皆自充其良知之
TX21n0013_p0496a07║用以成己者，未能暫捨乎己，為天下、國家、人民、萬物設身處地以從之也。此黎洲
TX21n0013_p0496a08║所以譏其急於明道，往往將向上一幾輕於指點，啟後學獵等之弊，未盡融其高明卓絕
TX21n0013_p0496a09║之見而底於實地。卒之、其門弟純駁歧出，流於淺薄輕囂，不逮孔門之彬彬也。則陽
TX21n0013_p0496a10║明之功業之爛然當世，學風之靡然身後，殆由其才氣邁人，際遇得時，非盡出道學之
TX21n0013_p0496a11║所成也明矣。換言之，陽明纔做到藉成他而成己之聖功，尚未做既成己而成他之王業
TX21n0013_p0496a12║耳。然功名之立，教化之行，胥在乎江右時，彌足驗陽明之專提致良知，為自充其良
TX21n0013_p0497a01║知之用，而但以自行者化他也。
TX21n0013_p0497a02║第二節　陽明學與宋明儒學
TX21n0013_p0497a03║明儒由吳康齋轉為陳白沙，已開一新面目，至陽明遂啟仲尼以未有之局。同時若
TX21n0013_p0497a04║湛甘泉、羅整菴輩，雖與陽明無大相發明之處，但陽明之學亦非突然而集，蓋於宋學
TX21n0013_p0497a05║不無來源上之係屬焉。宋學嘗有朱、陸之異，明代儒者皆紹述朱學，陽明早歲亦嘗遍
TX21n0013_p0497a06║讀朱書，已而斥棄其格物窮理之說。後解大學，又主於牴牾，於是與朱彌遠，與陸彌
TX21n0013_p0497a07║近，而世之言宋、明學者，且舉陸、王與程、朱駢列焉。夫陽明與朱、陸一反一正之
TX21n0013_p0497a08║關係，則誠如是矣；然與二程又異其關係。蓋宋明之學，二程實為根本，二程師周而
TX21n0013_p0497a09║友邵、張，頗談理氣大端，大程言氣即理，故曰：「祇此一陰一陽是道」。又曰：「
TX21n0013_p0497a10║生之謂性，性即氣，氣即性」。小程言氣非理，故曰：「離了陰陽便無道，所以陰陽
TX21n0013_p0497a11║者是道也。氣是形而下者，道是形而上者，形而上者則是理也」。小程以道「理」非
TX21n0013_p0497a12║是陰陽「氣」，而是所以陰陽「氣」者，故理與氣二。黃黎洲辨羅整菴曰：心性之名
TX21n0013_p0498a01║，其不可混者，猶之理與氣，而其終不可得而分者，亦猶之乎理與氣也。謂理即是氣
TX21n0013_p0498a02║之理，是也；獨不曰性即是心之性乎？心即氣之聚於人者，「性」即理之聚於人者，
TX21n0013_p0498a03║理氣是一，則心性不得是二。此則既言氣之在人者曰心，理之在人者曰性，又言性、
TX21n0013_p0498a04║心、理、氣之名不可混，亦不可得分，則能兼綜會通於二程之說，而大程之氣即性，
TX21n0013_p0498a05║性即氣，亦彌見其為氣即理、理即氣之變名也。心氣與性理為一，心氣與性理為異，
TX21n0013_p0498a06║此宋明儒學分為二派之依據，而貫徹乎始終者也。故始分於大程、小程，中對峙於陸
TX21n0013_p0498a07║、朱，終相抗於述朱述王之徒，演成並行之二系如下：
TX21n0013_p0498a08║一、心氣即性理系——大程——陸——王
TX21n0013_p0498a09║二、心氣非性理系——小程——朱——述朱
TX21n0013_p0498a10║由是觀之，亦可見王學於宋明儒中道統之何屬也。但陽明於宋明儒尤特出者，則
TX21n0013_p0498a11║因孔門之道，原重在內聖外王之行事，而不重在析名辨物之理論者。宋儒矯漢唐溺於
TX21n0013_p0498a12║詞章訓詁之弊，倡為道學，尤貴證心踐形，故周茂叔最初教二程者，即在令尋孔顏樂
TX21n0013_p0499a01║處，而明道見人靜坐，即歎為好學。然主性理異於心氣者，則認物性天理在於天、在
TX21n0013_p0499a02║於外物，謂人心之所有者不過明覺，而理為天地萬物之所公共，故必窮盡天地萬物之
TX21n0013_p0499a03║理，然後吾心之明覺與之渾合而無間，遂仍溺於書物，不克振拔。而陽明則謂聖人之
TX21n0013_p0499a04║學，心學也，心即理也，心即良知也，良知即天理也。擺落一切，空諸依傍，但致吾
TX21n0013_p0499a05║心良知天理於事事物物，則事事物物皆得其理，故能即知即行，知到行到，以成作聖
TX21n0013_p0499a06║之行，實高邁古今！宋儒大程彷彿之，故黎洲歎為明道而後，未見其比也。
TX21n0013_p0499a07║第三節　陽明道學與佛之禪教律
TX21n0013_p0499a08║佛法可大別之為禪、教、律；所謂禪是佛心，教是佛語，律是佛身是也。知宋儒
TX21n0013_p0499a09║來源上之禪宗關係，則可知王學與禪宗之關係也。
TX21n0013_p0499a10║然陽明於佛之教律雖未及知，而於禪宗則固嘗受而用之者；故其施教往往有禪風
TX21n0013_p0499a11║，而亦不深辯門戶之見，實知實行，蓋粹然一得心於佛禪、立身於儒術之大賢，而與
TX21n0013_p0499a12║黎洲輩爭以空言者異。此予所以認陽明為華梵兩文明構成之一良果也。
TX21n0013_p0500a01║第三章　陽明道學之宗綱
TX21n0013_p0500a02║第一節　良知、致知良、知行合一
TX21n0013_p0500a03║前言隱貫陽明一生者，惟是良知二字。故欲知陽明之道宗，必首向其所云之「良
TX21n0013_p0500a04║知」討個分曉，乃有著落。良知一名，本於孟子；但孟子良知、良能並稱，王子則總
TX21n0013_p0500a05║握其樞紐於良知，而良能即攝於良知之內，故即知即行，徹裡徹表。且孟子所云之良
TX21n0013_p0500a06║知、良能，蓋指吾人生稟之知能耳，生稟之知能，雖尚無習慣之染，實已為氣質所
TX21n0013_p0500a07║拘，故同在人類，智、愚、仁、暴，襁褓中萬差矣。至陽明所云良知者，乃先汎濫詞
TX21n0013_p0500a08║章，從事於格物窮理，出入佛老，積悶久之，忽於居夷處困之際，尚觀古人，近察當
TX21n0013_p0500a09║己，炯然獨露而得；此乃吾人獨能作聖成佛之一點靈心，自由活潑，絕待無依，不為
TX21n0013_p0500a10║氣質習慣拘染者也。孔門謂之「仁體」，王氏謂之「良知」，總指此物。故陽明亦曰
TX21n0013_p0500a11║：良知即是獨知事，而與孟子同名異實。蓋孟子所指之良知良能猶金礦，而陽明所指
TX21n0013_p0500a12║之良知，則猶礦中露出之金也。而獨知云者，非謂無他人共其寢興游讌處之知也，乃
TX21n0013_p0501a01║指不拘氣稟——先業所引、機械所定之身心器界——，不染習尚——現身所修功業
TX21n0013_p0501a02║、所成之學識經驗——，超然於氣稟習尚之上，卓然於氣稟習尚之中，而自由活潑絕
TX21n0013_p0501a03║待無依，獨能知善知惡之正知也。確指此良知者，乃吾人前六識所相應之本來淨善信
TX21n0013_p0501a04║心，自性清淨，復能清淨餘心心所，如水清珠能清濁水者也。故良知之良字，應訓為
TX21n0013_p0501a05║誠，而有本性淨善正信之義；故能發見此良知而保養之，身語意之動皆不能欺此良
TX21n0013_p0501a06║知以行，自能為善去惡。即知即行，知行合一。為善去惡，即是致
TX21n0013_p0501a07║知格物，即是致良知，故致良知則意自誠，心自正，身自修，家自齊，國自治，天下
TX21n0013_p0501a08║自平也。然此良知實為一切眾生同具之佛性，今以人類為獨能者，則猶裴休序圓覺經
TX21n0013_p0501a09║所謂：「諸天耽樂，修羅方瞋，鬼獄有幽況之苦，禽獸懷獝狖之悲，可以端心慮趨菩
TX21n0013_p0501a10║提者，唯人道為能耳」。此云唯人道為能者，乃比較之辭，非謂除人類之外，其餘即
TX21n0013_p0501a11║絕對不能也；然人道之可貴者，即在於此矣。顧吾人於此獨比較為能者，則由習尚
TX21n0013_p0501a12║之染雖重，而氣稟之拘獨輕，謂業所得報，既不甚樂，亦不甚苦，綽然有迴翔自審之
TX21n0013_p0502a01║餘地；但能披洗其習尚之染，易能發見良知而長養之也。然舉世滔滔，卒鮮發見此良
TX21n0013_p0502a02║知而長養之、施展之、圓成之者，一因非陷於窮極無賴之絕地，恆染於習尚以為營逐
TX21n0013_p0502a03║，故良知雖卓然尚在而莫由發見。二因非積於多聞深思之善慧，恆忽於錯過以生迷亂
TX21n0013_p0502a04║，故良知雖偶然流露而莫能持養。而陽明則不唯能發見之——龍場大悟——，且能持
TX21n0013_p0502a05║養之——靜默澄心——；不唯能持養之，且能施行之——以致良知修己化人，致君澤
TX21n0013_p0502a06║民，知行合一——；不唯能施行之，且能充實之——赤日當空，萬象畢照——。所以
TX21n0013_p0502a07║為儒家仲尼以來之一人也！所以為華梵兩化所育生之唯一良果也！第陽明所以能發見
TX21n0013_p0502a08║良知而持養之者，以淵源於宋學及禪宗也。而其施行充實之者，卒為儒家賢聖，而不
TX21n0013_p0502a09║入佛之大小乘者，既因設身處地之所宜，復由佛之教律未深知及，而儒家之熟處難忘
TX21n0013_p0502a10║，故向禪宗悟得，卻向儒中行取也。悟得良知，存省良知，應用良知——致
TX21n0013_p0502a11║吾心良心於事事物物，而事事物物皆得其理——，完成良知，從悟得良知之一貫工夫
TX21n0013_p0502a12║，終不外即知即行，知行合一。陽明道宗之在是，不瞭然可知歟？
TX21n0013_p0503a01║
TX21n0013_p0503a02║
TX21n0013_p0503a03║
TX21n0013_p0503a04║
TX21n0013_p0503a05║
TX21n0013_p0503a06║
TX21n0013_p0503a07║
TX21n0013_p0503a08║
TX21n0013_p0503a09║
TX21n0013_p0503a10║
TX21n0013_p0503a11║
TX21n0013_p0503a12║
TX21n0013_p0504a01║
TX21n0013_p0504a02║
TX21n0013_p0504a03║
TX21n0013_p0504a04║
TX21n0013_p0504a05║
TX21n0013_p0504a06║
TX21n0013_p0504a07║第二節　四句教法
TX21n0013_p0504a08║按天泉問答，傳陽明有四句教法云：『無善無惡心之體，有善有惡意之動，知善
TX21n0013_p0504a09║知惡是良知，為善去惡是格致』。此之四句，乃陽明學綱之所存也；而歷來解者，自
TX21n0013_p0504a10║王龍溪、鄧定宇、黃黎洲輩，鮮了知其義者。以陽明雖心知其故，而於儒說無徵，又
TX21n0013_p0504a11║未窺佛教法相諸書，不能詳確其說。致龍溪輩求高反淺，欲翻此四有為四無而後快也
TX21n0013_p0504a12║！然此弊不惟王門有之，即佛者之通宗不通說者，亦往往有此弊！故良知為王門之宗
TX21n0013_p0505a01║通，而此四句為王門之說通也。通此說通，非精究佛法之唯識學不可，茲略為詮釋於
TX21n0013_p0505a02║下。
TX21n0013_p0505a03║無善無惡心之體者，指先業所引之真異熟、及異熟生等色心諸法以言。此皆循已
TX21n0013_p0505a04║定之勢而流行演進，不能自由有所轉移，須待他力以為之改動。一與能為改動之他力
TX21n0013_p0505a05║相值，又不能自由有所趨避者，不異通常所云之「自然」。故無染淨善惡可言，而惟
TX21n0013_p0505a06║是無覆——非染非淨——、無記——非善非惡——性。儒書頌為：天之命，於穆不
TX21n0013_p0505a07║已，流行不息；而道書頌為：自然之道，不與聖人同憂患者也。有善有惡意之動者，
TX21n0013_p0505a08║是癡、見、愛、慢、恆續之意根，與依此意根而染淨之前六識，及前六識中能善能
TX21n0013_p0505a09║惡之意識，率身等前五識以為善為惡者也。人類之所獨優者，即因此意動中能善能惡
TX21n0013_p0505a10║之識較為自由，往往能超脫異熟及癡根之拘礙，雄據異熟、癡根之上，而獨行其所
TX21n0013_p0505a11║欲行也。知善知惡是良知者，良知、即信心相應諸心心所，唯是淨善之性者也。雖未
TX21n0013_p0505a12║嘗不潛存於流行之異熟中，本來皆有，唯為異熟及癡根所拘礙，隱伏不得現起，惟藉
TX21n0013_p0506a01║較為自由之意識，時一呈露○。此若能握持得住，則作聖之基，成佛之本，胥在乎是
TX21n0013_p0506a02║矣。以能保持此良知而長養之，則知善、知惡，既猶規矩尺度之必得方圓長短，可由
TX21n0013_p0506a03║之以崇善拒惡、為善除惡也。然此「道心」，蓋微乎其微，體察既得，尤必深培而
TX21n0013_p0506a04║厚養之，乃能應用。夫培養之道，如園植然，防以禮儀——戒律——之垣，持以靜慮
TX21n0013_p0506a05║——禪定——之土，復時養以慚、愧、慈、悲等肥料，雨暘風露等聖言，庶乎其可無
TX21n0013_p0506a06║夭閼也。為善去惡是格致——原文曰格物，今代為格致，以為善去惡，即是格物，亦
TX21n0013_p0506a07║即是致知也——者，為善去惡，即是令意遵循良知而動，在遵循良知以處制事物邊言
TX21n0013_p0506a08║之，即是致知、知致；在由是而意誠、心正、身修，家齊、國治、天下平邊言之，即
TX21n0013_p0506a09║是格物、物格。蓋物也者，即向者能為拘礙之異熟、癡根等，亦即是意、心、身、家
TX21n0013_p0506a10║、國、世界等，今悉檢格之使遵從良知而迴轉行動一致，故悉成誠、正、修、齊、治
TX21n0013_p0506a11║、平、之善也，故陽明此之四句教法，主要在知善知惡之良知，篤切在為善去惡之格
TX21n0013_p0506a12║致，結果在惡盡善純之至善。而王龍溪輩誤認重在無善無惡之心體而欲一切無之；黃
TX21n0013_p0507a01║黎洲雖不善龍溪、定宇等邪解，欲從而救正之，卒迷離惝恍而莫能達其辭，均不知王
TX21n0013_p0507a02║學之綱也！陽明能化行當世者，以得良知之道宗也；陽明致弊叢末流者，以失四句之
TX21n0013_p0507a03║學綱也。知此、可與論陽明道學得失之原矣。
TX21n0013_p0507a04║第四章　陽明道學之流傳
TX21n0013_p0507a05║陽明出其自受用之致良知三昧，簡明親切，向人當前指點。接其教音者，殆無不
TX21n0013_p0507a06║承風歸化，心悅誠服。但陽明以自己之高明律人，視他人盡是高明，既不能定之以教
TX21n0013_p0507a07║理，又未能範之以律儀，而及門諸子，得淺、得深、得純、得駁，祇取其一偏，以之
TX21n0013_p0507a08║獨楊其至，執之不得會通，末流遂猥雜不可收拾！明儒學案泰半皆王門流裔，列為浙
TX21n0013_p0507a09║中王門學案，江右王門學案，南中王門學案，楚中王門學案，北方王門學案，閩粵王
TX21n0013_p0507a10║門學案，及泰州學案；再傳而後者，又有止修學案，東林學案，蕺山學案等；於中約
TX21n0013_p0507a11║可分四類：龍溪、心齋，偏重陽明直指獨知一端，陷於狂濫，不能謹持良知以為善去
TX21n0013_p0507a12║惡；故此派唯歸入佛門，乃得踏實。東廓、念菴，偏重陽明默坐澄心一端，落於虛拘
TX21n0013_p0508a01║，未能得良知以從體起用。故此派後衍為黎洲，用乃漸宏。見羅止修，頗能貫持，然
TX21n0013_p0508a02║根本未清也。東林與世，頗能致用，然悟養已疏也。蕺山專提謹獨，近於東廓、念菴
TX21n0013_p0508a03║，而黎洲亦氣稟習尚用事而已。餘子不一一論，卒未有明得陽明之全者也，宜其流風
TX21n0013_p0508a04║亦隨有明一代而亡矣！然張蒼水傳之於日本，反能涓涓不息，鬱久成明治之盛，則因
TX21n0013_p0508a05║倭人禪俠相尚，易怛化於致良知而直往徑行之風也。
TX21n0013_p0508a06║第五章　餘論
TX21n0013_p0508a07║昔嘗言宋、明儒與佛牴異之故：一者、先入為主，守門面故。二者、雖窺本心，
TX21n0013_p0508a08║未深明故——非大菩提不圓明故——。三者、不知佛有人乘法故。四者、中國佛徒偏
TX21n0013_p0508a09║出世故。五者、經、律、論藏少研究故。六者、方便教化先成人故。此第六方便教化
TX21n0013_p0508a10║先成人故者，即是以佛之人乘法教化人眾令先得完成人格者；而中國之儒學最合乎此
TX21n0013_p0508a11║，故在中國即可用儒學以教人，而陽明殆此流中之第一人歟！雖可崇者，在陽明全書
TX21n0013_p0508a12║之刊行，所以將大有功於世道人心也。然由孔子與陽明之遺說，皆不能產生若孔子、
TX21n0013_p0509a01║若陽明之為人者，蓋孔子乃天縱之聖——佛法謂之菩薩應化——，而陽明則產自禪
TX21n0013_p0509a02║宗，其所成之人格，皆超其書之上也。今世獸欲橫流，人性垂滅，亟須有陽明之人者
TX21n0013_p0509a03║興，救之以人倫之正！然非佛法，無由得生陽明之人者；即有陽明之人者出，若非準
TX21n0013_p0509a04║之以佛法經論，攝之以佛之皈戒，亦終紛泯隨至，而不可行遠垂久！故今有憂世而救
TX21n0013_p0509a05║人者，應從佛化中自養成陽明之人格，以之建為佛教之儒宗，則不難融洽海東西之群
TX21n0013_p0509a06║化，一變而至於道！幸勿拘其私智而自小，有天地之大弗之窺，舍規矩之巧弗之用，
TX21n0013_p0509a07║徒眩奇以騖名，而卒鮮效功之可收也！
TX21n0013_p0509a08║吾於是有慨乎近人之出佛而入儒者，有若李政綱，則曰：「佛之明心性同儒，但
TX21n0013_p0509a09║教跡不逮儒之符契人情也，故當舍佛而行儒」。有若梁漱溟，則曰：「唯佛法為真對
TX21n0013_p0509a10║，但今當先施儒化，令得嘗人生之真味，故佛化須置為後圖也」。夫李君治佛學久之
TX21n0013_p0509a11║，握厥單微，回窺儒書，乃見其心性之有同，而反憎佛之教跡遠乎人情；殊不知佛之
TX21n0013_p0509a12║教跡，皆治人心之病者，以今世人心繁劇之變，若非佛法無央數之方便教跡，曾謂僅
TX21n0013_p0510a01║隱約儒言，能藥愈之乎？則徒矜人情之博近，而終於無救而已。梁君亦治佛學久之，
TX21n0013_p0510a02║始窺見儒化真如，然則欲導世人得嘗人生之真味，正須先謀宏施佛化，乃反欲置佛化
TX21n0013_p0510a03║為後圖，是猶欲枝之茂而斫其根，欲流之長而涸其源也！不亦傎與！嗚呼！使斯世斯
TX21n0013_p0510a04║民，猶有得復其人性之望者，必將有陽明其人以興，莫吾逆言，慨然以建設佛教之儒
TX21n0013_p0510a05║宗自任，高建佛乘之法幢，而溥施人乘之儒化也。吾將於陽明全書之流布卜焉！