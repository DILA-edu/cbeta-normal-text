TX21n0013_p0511a01║王陽明與新中國哲學
TX21n0013_p0511a02║——三十四年六月在縉雲山作——
TX21n0013_p0511a03║宋、元、明、清儒家哲學，淵源周濂溪、邵康節、張橫渠、二程而流變不絕。近
TX21n0013_p0511a04║人分為三派：一、唯心派，程明道、陸象山、王陽明為代表；二、心物二元派，程伊
TX21n0013_p0511a05║川、朱晦庵為代表；三、唯物派——亦曰反道學派，顏習齋、戴東原為代表，大概可
TX21n0013_p0511a06║為定論。三派中以陸王派攝取禪、道而近禪，程朱派亦攝禪、道而較近道，二派均排
TX21n0013_p0511a07║斥功利；顏戴派則遠絕禪、道而近功利。顏戴派雖反陸王、反程朱，而仍由明末清初
TX21n0013_p0511a08║陽明後學黃梨洲，晦庵後學顧亭林、王船山導其先路。此三派今各有發揚，而欲建設
TX21n0013_p0511a09║新中國哲學者，側重科學者主唯物派，側重哲學者一份主心物二元派，一份唯心派，
TX21n0013_p0511a10║角逐而未有所定，以二元派較為得勢。
TX21n0013_p0511a11║吾意無論宇宙之真理，或中華之文化，得全原無二致，取偏乃有三歧。統三為一
TX21n0013_p0512a01║，依一見三，乃可成新中國亦即新世界之新哲學，而可以王陽明為樞而發之。
TX21n0013_p0512a02║陽明固為中國哲學唯心派而發達最完成者。然就其著重就事磨鍊躬行實踐處，例
TX21n0013_p0512a03║云：「學射則必張弓挾矢、引滿中的，學書則必伸紙執筆、操觚染翰，盡天下之學，
TX21n0013_p0512a04║無有不行而可以言學者，則學之始固已即是行矣」。其所言、殆無異顏習齋所強調以
TX21n0013_p0512a05║呵斥危坐空想咕嗶文字之宋明儒學者。加以陽明所躬行者，少則出遊居庸三關，觀山
TX21n0013_p0512a06║河形勝，逐胡兒騎射。壯則教苗獠範土築木為室，為政首詢里役貧富奸良，獄牘盈廷
TX21n0013_p0512a07║不即斷，慎選里正三老，使委曲勸喻，民皆悔，至有涕泣而歸者；撫剿南贛、汀、漳
TX21n0013_p0512a08║賊寇，行十家牌法，選驍勇自行編練，又行鄉約之法，冠平民治；宸濠亂後，奏免租
TX21n0013_p0512a09║稅以安民；老征思田八寨斷籐峽，感盧蘇、王受等來歸，簿責而散其眾，不戮一卒而
TX21n0013_p0512a10║活蒼生數萬，力疾破斷籐峽，八寨皆平。凡此無不從躬治物用、順養人情而致，不但
TX21n0013_p0512a11║非默坐空談，執理廢情，而且較顏元、戴楝被之空言者，更能深切著明而見之行事。
TX21n0013_p0512a12║唯其講學教人，在先去主觀自私之蔽，而明客觀天然之理為本耳。故推廣陽明無有不
TX21n0013_p0513a01║行而可以為學之說，而更驗其一生之無時不體物理，緣人情之行事，足以發揮而充極
TX21n0013_p0513a02║唯物派之實學也。
TX21n0013_p0513a03║陽明之別晦庵者，嘗云：「朱子所謂格物云者，在即物而窮其理也；即物窮理是
TX21n0013_p0513a04║就事事物物上求其所謂定理者也。………若鄙人所謂致知格物者，致吾心之良知於事
TX21n0013_p0513a05║事物物也。吾心之良知，即所謂天理也。致吾心良知之天理於事事物物，則事事物物
TX21n0013_p0513a06║皆得其理也」。其弟子徐愛云：「心猶鏡也。聖人心如明鏡，常人心如昏鏡。近世格
TX21n0013_p0513a07║物之說，如磨鏡照物，照上用功，不知鏡尚昏，如何能照？先生之格物，如磨鏡而使
TX21n0013_p0513a08║之照，磨上用功，明了後亦未嘗廢照」。陽明又曰：「天理本體自有分限」。要之、
TX21n0013_p0513a09║其所以與晦庵異者，在工夫上：一在以心照物上用功，一在磨心明照上用功。陽明重
TX21n0013_p0513a10║在事事物物皆得其理，又以天理本體自有分限，并非謂事物皆心所變，或隨心有無也
TX21n0013_p0513a11║。其致良知即是去主觀上自私意欲之蔽，存客觀上事物天然之理，故工夫上雖為唯心
TX21n0013_p0513a12║論，而實際上則為心物二元論，與晦庵同也。則陽明學說中，固含有心物二元論，故
TX21n0013_p0514a01║曰「離了事物為學，即是落空」。
TX21n0013_p0514a02║由此可知以陽明學為總樞，而可分發為唯心、心物二元、唯物、三派之學也。惟
TX21n0013_p0514a03║陽明生平有二遺憾：一、歷遭劉瑾、許泰、江彬、張忠、楊廷和、桂萼群小之障，曾
TX21n0013_p0514a04║不得一中資之君相輔宰，使能如王安石、張居正得君當國一二十年，則伊尹、周公之
TX21n0013_p0514a05║盛治不難重見明季，而國運亦或為之一變。但雖不得君，其於立德、立功、立言亦差
TX21n0013_p0514a06║可同於孔子而為弟子等均所不逮，立言雖不逮孔子，而立功則過之也。二、出征方捷
TX21n0013_p0514a07║，遽殂道途，使其退歸鄉里，能齊孔子之壽數，則必能裁其門弟子之狂狷者馴致中行
TX21n0013_p0514a08║，則立言亦可上躋孔子。不惟不致有末流之弊，且可能引三派學說均衡發展，使中華
TX21n0013_p0514a09║民族文化垂統繼世而發揚光大也。天泉橋上告王汝中，錢德洪曰：「汝中之見，是我
TX21n0013_p0514a10║這裏接利根人的；德洪之見，是我這裏為一般人立法的。二君相取為用，則中人上下
TX21n0013_p0514a11║皆可引之入道。若執一邊，便各有未盡。并切囑汝中，以後講學不可失了『無善無惡
TX21n0013_p0514a12║心之體，有善有惡意之動，知善知惡是良知，為善去惡是格物』之四句宗旨」。汝中
TX21n0013_p0515a01║是狂者流，德洪是狷者流，陽明之裁狂狷而致中行之意甚明。惜其後即出征思田，再
TX21n0013_p0515a02║無考正這二流學行機會，致狷者僅狷狷自守，無以正狂者；而狂者愈狂，卒猖披而流
TX21n0013_p0515a03║及明亡，為世叢詬。此陽明之不幸，亦中國學術文化史之不幸也！
TX21n0013_p0515a04║今誠能以陽明為樞，而將宋、元、明、清之三派哲學均衡發展，復解除宋以來拘
TX21n0013_p0515a05║局儒名，於佛道陰盜陽拒之醜態，容認佛道均為因素。程朱得於道，而陸王尤得於佛
TX21n0013_p0515a06║，更擴顏戴派而領受歐西近代之科學、工業、民政、法治等學說文化，則大成新中國
TX21n0013_p0515a07║之新哲學，且可進而構造全世界人類所需要之哲學與文化矣。三四、六、二七，在
TX21n0013_p0515a08║縉雲山。（見海刊二十七卷一期）