TX21n0013_p0544a01║佛法與哲學
TX21n0013_p0544a02║——十二年六月在廬山世界佛教聯合會講——
TX21n0013_p0544a03║一　佛法（略）
TX21n0013_p0544a04║二　哲學
TX21n0013_p0544a05║甲　名義
TX21n0013_p0544a06║乙　歷史
TX21n0013_p0544a07║三　佛法與哲學
TX21n0013_p0544a08║
TX21n0013_p0544a09║此題本不易講，以哲學範圍包含至廣，材料亦極豐富，如分門別類以言，亦不免
TX21n0013_p0544a10║許多凌亂紛雜之事狀。若單就各個人之學說以敘述而批評之，縱說多年，猶恐難盡；
TX21n0013_p0544a11║今如何於一期講演欲洩其祕耶？又如佛法三藏十二部，一切經典，浩瀚宏博，集我中
TX21n0013_p0544a12║華及印度、日本、朝鮮、南洋群島諸大法藏，統計兩三萬卷。即在佛學院中專究三載
TX21n0013_p0544a13║，有五六教授剖晰明解，使之一貫於佛法融通之宗旨而見諸施用，但仍是一點綱領而
TX21n0013_p0544a14║已。今以此小小時間，連講「佛法與哲學」，豈不更是難上加難；雖然，天下事固有
TX21n0013_p0545a01║析而別之則渧涔難悉，會而通之則天地可泯者。佛經亦謂：破一微塵能出三千大千經
TX21n0013_p0545a02║典。若善得其解，精義入神，則短期內亦非無提綱挈領之餘地。令欲不虛此會，略為
TX21n0013_p0545a03║探討，想亦諸君之所同願也。茲題內容，雖有一、佛法，二、哲學，三、佛法與哲學
TX21n0013_p0545a04║。佛法一端，經兩次講過，暫不深談，祇講二、三兩則：
TX21n0013_p0545a05║二　哲學
TX21n0013_p0545a06║甲　名義
TX21n0013_p0545a07║哲學一詞，原於西文而譯自日本。日本從文部省令，提倡研究西洋學說後，遂有
TX21n0013_p0545a08║茲稱。究哲學意義，原同於中國『明哲』『聖哲』之例，不過、嚴幾道氏謂：直譯西
TX21n0013_p0545a09║文之義，應曰『愛智學』。愛智云者，言只為愛此足以了達於『宇宙萬有的本體真相』
TX21n0013_p0545a10║之智識而事斯學，絕非為謀生計、求安寧也。歐洲哲學，本於希臘，在希臘初究哲學
TX21n0013_p0545a11║時代，原為渴望真理，得償所欲。累日窮年，孜孜不倦，益加以承平之際，生活問題
TX21n0013_p0545a12║已經寬裕，人民又達其充滿和愛之境，處處都資以樂趣與團結，遂流為一種專究學理
TX21n0013_p0546a01║者之哲學派。此雅典諸國所由群居諸哲學者，薈萃一堂，日本尋於宇宙如何解析，萬
TX21n0013_p0546a02║物若何起源，以成其為哲學上之愛智階級，與尋常謀衣食住三端之徒逈然不同也。第
TX21n0013_p0546a03║就中國之周秦諸子，與六朝所稱三玄——易老莊——，及宋明理學、道學等，並與茲
TX21n0013_p0546a04║哲學相類。印度之數、勝、尼牙耶、吠檀陀諸論，及五明之內明學，外道六十二見、
TX21n0013_p0546a05║九十六見之見學，與西洋所究之哲學，亦大體相仿。故會以方言，哲學一名，得有愛
TX21n0013_p0546a06║智、玄、理、道、明、見等種種異稱云。
TX21n0013_p0546a07║乙　歷史
TX21n0013_p0546a08║就歷史以言，當分為三大支派：一、印度的哲學，二、中國的哲學，三、西洋的
TX21n0013_p0546a09║哲學。此三不是一源遞派所成，故並列以為三。若深究各派之理致及歸結二端，則學
TX21n0013_p0546a10║說歧異，造詣有別。中印暫不講，試以語西洋哲學之歷史，有古、近、今、等三段。
TX21n0013_p0546a11║分述如下：
TX21n0013_p0546a12║古代　希臘古代哲學之發源，先是希哲觀察宇宙之狀態，有謂水能結冰及化氣等
TX21n0013_p0547a01║，以為萬物之本體者。後有人以火之運用更大，而認火為宇宙之本體。繼此又有以風
TX21n0013_p0547a02║、以地、併水火稱為萬有或散或合之真正本體者。歷時既久，又一派出，黜水火等於
TX21n0013_p0547a03║形下，謂『唯數量』能貫澈一切，即舉此為宇宙之本體者；與上述『唯質』學派，適
TX21n0013_p0547a04║成對峙。諍論不定，遂有推翻一切之詭辯派興，謂個人是實，餘為我之感覺；若眼識
TX21n0013_p0547a05║能感覺長短方圓，耳識能感覺聲音大小等，皆不能外於我之感覺，故惟認個人感覺為
TX21n0013_p0547a06║宙宇之實在。於此希求舒適，願望已足，而國家之秩序，社會之安寧，儘可置之不談
TX21n0013_p0547a07║。因之、宇宙本體，亦遂有漸棄不講之勢。而西方聖人梭格拉底，乃應時出世，一反
TX21n0013_p0547a08║糅雜學派、詭辯派及從前哲學派之紛雜，而注意於融通統一。故一面乃精究宇宙之本
TX21n0013_p0547a09║體，一面又於人事上貫注倫常之道而為之調劑運用，以達其企圖之目的。柏拉圖、亞
TX21n0013_p0547a10║里斯多德繼之，師資相承，至亞里斯多德氏集其大成，拓新理境，其哲學之說實兼括
TX21n0013_p0547a11║一切科學而無遺也。今列其哲學之綱要如下：
TX21n0013_p0548a01║　　　　　　　┌第一因　　　　　　　┌倫理　　　　　　　　┌詩
TX21n0013_p0548a02║　　　　玄想的┤物理　　　　　實用的┤經濟　　　　　美術的┤修辭
TX21n0013_p0548a03║　　　　　　　│論理　　　　　　　　└政治等其他　　　　　└塑雕等其他
TX21n0013_p0548a04║　　　　　　　└心理等其他
TX21n0013_p0548a05║第一因、係柏拉圖師傳之說，基督教徒即採取其義，謂之曰「神學」。究之柏、
TX21n0013_p0548a06║亞等所稱之第一因，不過舉以為發生萬物第一引動之因，非因之而執為實有之主宰造
TX21n0013_p0548a07║物者。此關於玄想、實用、美術、各方面所具之論理、心理、政治、經濟、詩歌、雕
TX21n0013_p0548a08║塑等，其哲學間之範圍內容，並極深廣，可一覽而知。從前惟個人感覺為實在的，及
TX21n0013_p0548a09║取水或火等一物或數物為宇宙本體等，因皆在破斥之例。而第一因之定義，蓋原本其
TX21n0013_p0548a10║師柏氏所稱之概念，謂概念之為物，實超過感覺之上，集種種感覺間之衝動和表現，
TX21n0013_p0548a11║貫徹於此一念中而概括知之者。在東土儒家稱曰「理性」——東方有聖人焉，其心同
TX21n0013_p0548a12║，其理同；西方有聖人焉，其心同，其理同——，人同此心，心同此理之說，幾無人
TX21n0013_p0548a13║不聞。此希臘哲學為西洋之古代哲學者，實以茲三氏稱中堅人物。而後此羅馬之倫理
TX21n0013_p0549a01║、政治等殿閣，亦因此為基而得建築，煥然一新也！其兼容並蓄，不惟著稱一時，且
TX21n0013_p0549a02║為後世之所不逮！
TX21n0013_p0549a03║近代　自希臘哲學說入羅馬後，此其最盛時代，旋為基督教代之而興。由其教會
TX21n0013_p0549a04║專制之力，希臘哲學乃失其獨立資格，降為基督教之附屬品。與漢武帝尊孔，周秦諸
TX21n0013_p0549a05║子學說，皆成為儒家之附屬品者然。至近世十六七世紀文藝復興時代，一變其神學方
TX21n0013_p0549a06║法，知用聖經教典無以通其旨而發其祕，且使哲學轉致隱沒，遺恨終古，乃宣告哲學
TX21n0013_p0549a07║獨立，與耶教脫離，專志於新哲學之研究。但各樹一幟，約分派別為三：一、大陸派
TX21n0013_p0549a08║，法哲笛卡爾；二、經驗派，英哲倍根；三、理想派，德哲康德。
TX21n0013_p0549a09║笛卡爾之大陸派，用思考以究真實，因謂宇宙有二：曰物與我，然物非真而我為
TX21n0013_p0549a10║實。何者？我在故思在，思在則我在故。即為由懷疑入手之唯我的理性哲學。倍根之
TX21n0013_p0549a11║經驗派，依舊在感覺方面，側重研究自然界之對象，即稱此對於自然界之經驗為實在
TX21n0013_p0549a12║，流成一種「唯物」的經驗哲學。康德之理想派，此派乃綜合上唯物及我之二派，而
TX21n0013_p0550a01║注重於知識本身之研究。在彼「認識論」中所稱之「十二範疇」，就時空兩間方法差
TX21n0013_p0550a02║別同異等，推究其真義，以明「能認識之知識本身究是何物」？結果、則以「本體真
TX21n0013_p0550a03║相為不能知，而可知者，惟思想上對現之象」而已。故稱茲理想派亦謂之認識哲學。
TX21n0013_p0550a04║合上以觀，唯我、唯物，固獨標一說，第三說融洽兩派，成海西一般學者之通義
TX21n0013_p0550a05║。但哲學本欲發明「宇宙真相，萬有本體」，乃歷經推究，失之轉遠。非但希臘諸先
TX21n0013_p0550a06║哲始願所不及，抑亦令後之希蹤追尋者有不能承續之憾。中諺：「人各一太極，人各
TX21n0013_p0550a07║一宇宙」，此輩實彷彿各別生活於己所理想之宇宙萬有中，局外人徒悲其籠罩性靈，
TX21n0013_p0550a08║莫知所出，卒如縹渺蓬山難以親歷也！
TX21n0013_p0550a09║今代　迨夫斯賓塞出，綜合諸科學而成立綜合哲學，以「知識論」為出發點，謂宇
TX21n0013_p0550a10║宙間有可知者之現象，有不可知者之本體。現象之可知者，則皆定為科學公例，而本
TX21n0013_p0550a11║體則當置諸不可知之列。自斯氏分配二說有其限度後，至杜威氏「實用哲學」，更變本
TX21n0013_p0550a12║加厲，放棄本體，置之不辨。如謂：『我等所講真理，祇求應用於一切之人事上。國
TX21n0013_p0551a01║有亂，則思禦亂之法，社會有不良分子、則思除去其暴而安其良者。一經試用有效，
TX21n0013_p0551a02║即為真理。而此真理亦猶工具，隨用隨棄，何以研究宇宙本體為』？進一步解：『無
TX21n0013_p0551a03║論宇宙本體講不明白，即講明白亦屬無用』。此派學說，即以其推翻哲學上惟一要知
TX21n0013_p0551a04║之本體者稱之曰哲學，故所崇仰之哲學，捨此而外別無「明哲」、「聖哲」等精深學理
TX21n0013_p0551a05║之可言；而哲學之路，至此遂盡，惟有科學而已。然法國柏格森氏，獨標一新說，則
TX21n0013_p0551a06║謂本體若不可知，哲學將完全不講。但本體實非不能知，而能知者即為「直覺」，直
TX21n0013_p0551a07║覺乃直接覺知之稱，中間並不必經過「思考經驗」等之步驟而直有所覺。以此物我一
TX21n0013_p0551a08║觀，不起判斷，即足為宇宙之本體。反之、若從思考上、經驗上、所組織集合之出產
TX21n0013_p0551a09║品，顧經一二度之組合，於直覺也轉遠，於本有實體也亦轉違背。柏氏係依據生物學
TX21n0013_p0551a10║、心理學，從科學而重闢其哲學之新途徑者。羅素氏則以數學為出發點，注重分析，
TX21n0013_p0551a11║有「心的分析」、「物的分析」諸說。析到極點，宇宙間惟有活動的事情，無呆定不動
TX21n0013_p0551a12║之固結體，而依以自成其宇宙觀及其宇宙觀中之人生觀也。西洋哲學至此，舉古、近
TX21n0013_p0552a01║、今三種時代，賢哲明達，數雖甚多，茲抉擇以談，更有此三時代範圍之判定，本體
TX21n0013_p0552a02║知識等之考察，試表列之而獲睹其樞要焉：
TX21n0013_p0552a03║　　　　　　　　　　　　　　　　　　　　┌攝科於哲┐
TX21n0013_p0552a04║　　　　　　┌古代亞里斯多德等……大成派┤　　　　├本體究而未明
TX21n0013_p0552a05║　　　　　　│　　　　　　　　　　　　　└範圍最大┘
TX21n0013_p0552a06║　　　　　　│　　笛卡爾┐　　　┌大陸派┐科哲漸離┐
TX21n0013_p0552a07║　　一、範圍┤近代倍　根├等……┤經驗派├　　　　├本體究而難明
TX21n0013_p0552a08║　　　　　　│　　康　德┘　　　└理想派┘範圍漸小┘
TX21n0013_p0552a09║　　　　　　│　　杜　威┐　　　┌實用派─哲盡科存──悉棄本體不講
TX21n0013_p0552a10║　　　　　　└今代羅　素├等……┤析觀派┐由科而哲──重闢新路以
TX21n0013_p0552a11║　　　　　　　　　柏格森┘　　　└直覺派┘明本體但仍究而未明耳
TX21n0013_p0552a12║　　　　　　┌多元……許多原質等糅雜結合者
TX21n0013_p0552a13║　　　　　　│二元……即主張心物二元者
TX21n0013_p0552a14║　　二、本體┤一元……即主張或唯物或唯心或唯實之一元者
TX21n0013_p0552a15║　　　　　　│
TX21n0013_p0552a16║　　　　　　└無元……英國經驗派之吼模氏及近代實用學派近是。除現象感覺外，
TX21n0013_p0552a17║　　　　　　　　　　　無所謂本體，而羅素氏析觀之結果亦近之。
TX21n0013_p0552a18║　　　　　　┌感覺派……詭辯派、經驗派重感覺
TX21n0013_p0552a19║　　　　　　│概念派……理性派重概念
TX21n0013_p0552a20║　　三、知識┤理智派……綜合經驗理性之理想派、析觀派重理智
TX21n0013_p0552a21║　　　　　　└直覺派……心境冥合直接覺知、柏格森氏獨主張乎是
TX21n0013_p0553a01║審此種種表解，互相對勘，得歸納一語，則所謂『宇宙本體』者，哲學家實各有
TX21n0013_p0553a02║一所執之物。今更與佛教比較觀之。
TX21n0013_p0553a03║三　佛法與哲學
TX21n0013_p0553a04║佛、無上正遍覺者，即遍覺此宇宙萬有之真實性相之謂也。在哲學所不能明，及
TX21n0013_p0553a05║求之不得而捨棄者，皆佛之親切證明者也。蓋昔哲執一概餘，迭興諍辯，今者或撥置
TX21n0013_p0553a06║不談，或另闢新路，要未能有何成就也。在哲學上，要知宇宙真相本體之出發點，與
TX21n0013_p0553a07║佛學之求正覺法界不無相同；但哲學家卒難確知宇宙之真相本體，或計之為一元、多
TX21n0013_p0553a08║元、無元等，思維籌度，遽執為當！不知此摸背言床，撫胸言地之徒，或差勝於捏尾
TX21n0013_p0553a09║言繩者之一籌，而所見較廣則有之；然以此瞎子之所摸得者，較彼明眼人之親見全象
TX21n0013_p0554a01║，活動自如，仍逈然不同也。何以故？皆不出錯覺之一途故。眾生與生俱生，即有無
TX21n0013_p0554a02║明我、法二執，無明即無所明，故一切成為錯覺，而與無上正遍覺知之佛界，背道而
TX21n0013_p0554a03║馳，卒難投契。此種錯覺上之根本差誤，既始於一念無所明之衝動妄作，謬計進行，
TX21n0013_p0554a04║故未破其妄，眾生畢竟無剎那間覺悟之心得離於無明之流衍，故剎那剎那間無不迷惑
TX21n0013_p0554a05║顛倒。在哲學家所發明之唯心、唯物等說，但執著一邊，謂之法執。由妄見諸法，執
TX21n0013_p0554a06║為本體，以之展轉測度，隨逐定量，不脫「尾繩、背床、胸地」等之觀象大小，或殊其
TX21n0013_p0554a07║方位，或異其感覺，是與夢中說夢何以異？蓋概念、直覺等皆無明之所流衍，何能契
TX21n0013_p0554a08║證法界諸法！固知執漚認海，例所當戒，片面之談，寧得言信？但由一己意識上妄測
TX21n0013_p0554a09║而得，證以佛法上「萬法唯心，三界唯識」之深旨，卓然不可動搖者，既錯所覺知，
TX21n0013_p0554a10║乃完全站腳不住矣。夫哲學家欲發明宇宙之本體，固不可厚非，第太無方法，遂致不
TX21n0013_p0554a11║能達到。佛法則「親證真如」，了無所疑。真如云者，即哲學家極所渴望了知之宇宙
TX21n0013_p0554a12║萬有的真相及本體也。於佛法中求之，乃真能舉無始來戲論分別種種病根，漸伏漸斷
TX21n0013_p0555a01║，親實見到。故哲學若能反觀自心，捨棄其戲論分別之病，則宇宙真實，當處如如相
TX21n0013_p0555a02║應；獨患不反究心源耳！誠使持戒、修禪定等，開發般若智慧，俾無始迷夢逐漸打醒
TX21n0013_p0555a03║，色心諸法煥然照了，悟入佛之知見，寧非哲學家之大快事哉！今得其總比例如下：
TX21n0013_p0555a04║
TX21n0013_p0555a05║佛法——從覺化迷
TX21n0013_p0555a06║哲學——在迷執覺
TX21n0013_p0555a07║
TX21n0013_p0555a08║（聖功記）（見海刊四卷九期）