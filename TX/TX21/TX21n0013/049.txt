TX21n0013_p0556a01║佛法是否哲學
TX21n0013_p0556a02║——十四年初春在武院講——
TX21n0013_p0556a03║佛法是哲學抑非哲學？在通常人之心目中似無研究之必要。無如樂道探玄之士，
TX21n0013_p0556a04║從幽渺之心曲中放其智慧之光焰，必欲照澈宇宙之謎以為快，於是佛法是否哲學遂成
TX21n0013_p0556a05║問題。又若佛法，大家公認其為哲學，則不生問題；或大家公認其非哲學，則亦不成
TX21n0013_p0556a06║問題；奈現在學界諍論不已，各執一端以衡量佛法：例如內學院之歐陽竟無居士則以
TX21n0013_p0556a07║佛法為非宗教、非哲學；章太炎居士則謂佛法是哲學；北大教授梁漱溟亦曾持此說以
TX21n0013_p0556a08║擬議佛法。其一是一非，究竟誰為當理，則成為問題矣！吾人雖雅不欲附和任何方面
TX21n0013_p0556a09║以鳴其得意，然既身處佛化之中，責任所在，則佛法是否哲學，不得不辨。
TX21n0013_p0556a10║夫名字之界說不定，最足以引爭端；故孔子從政，必先正名。蓋名不正則言不順
TX21n0013_p0556a11║，言不順則事不成，自然之理、必然之勢也。今此問題，譬如因明之宗體，以是否二
TX21n0013_p0557a01║字綴成敵對之二宗。而佛法與哲學，則應為先極成之宗依，若於宗依有含混，則宗亦
TX21n0013_p0557a02║非真能力也。故現對於佛法，約略下一定義如左：
TX21n0013_p0557a03║一、佛開示之法，斯又分二：一曰、教為能開示之法，乃如來所現之身，所說之
TX21n0013_p0557a04║言，亦即眾生所見所聞者。二曰、理為所開示之法，即教之所詮表者，亦即眾生依聖
TX21n0013_p0557a05║教而研索以求之者。所謂教也、理也，名義雖異，而皆為佛如來所開示之法則同。
TX21n0013_p0557a06║二、佛悟入之法，此亦分二：一曰、能悟入之法，如四眾弟子、三乘聖賢，本戒
TX21n0013_p0557a07║定慧三學所起種種之行也。二曰、所悟入法，此在佛法上所謂如來之果，為我佛如來
TX21n0013_p0557a08║親所證得之果法也，亦即三乘聖眾所汲汲以求之者；要言之，亦不外於佛所悟入之法
TX21n0013_p0557a09║。由上以觀，可知依佛開示之教理而起萬行，希聖希賢以及所有自利利他之一切言行
TX21n0013_p0557a10║，皆佛法也。
TX21n0013_p0557a11║佛法之界說既明，且言哲學之概要。哲學一語，出自日本轉譯西洋語而來。若我
TX21n0013_p0557a12║國所有之學，三皇、五帝之所授受，姬、孔之所闡演，諸子之所發明，要皆可稱道學
TX21n0013_p0558a01║。迨後有魏晉人之玄學，宋明儒之理學，他若聖學，性學等，而未有哲學之名也。自
TX21n0013_p0558a02║西洋之學說流行，東亞學子見其有似我國向時之道學、理學等而研究之，仍日人轉譯
TX21n0013_p0558a03║，亦曰哲學。探本而論，在英文為『裴洛所裴』（Philosphy），譯為哲學。其原文出
TX21n0013_p0558a04║自希臘古語，實合裴利亞（Fhileo）及所裴亞（Sobphia）二語根而成，其義即求知之
TX21n0013_p0558a05║意，亦有譯為愛智者。即形容斯學之專由愛樂智識而來，在目的上專為求得真確之智
TX21n0013_p0558a06║識耳。蓋凡人之性情莫不欲有所為，而欲有所為必先有所知，以無所知則無能為也。
TX21n0013_p0558a07║故求知之衝動，實人類之天性，亦即學術之動機也。哲學原語雖遠源於希臘，然用為
TX21n0013_p0558a08║學術之名，則自柏拉圖始。其言曰：『惟神有智，人則止能愛乎智而已』。又曰：『
TX21n0013_p0558a09║已有智者及愚昧不學者，均不得謂之哲學者』。此殆現時譯義擇意之濫觴歟。
TX21n0013_p0558a10║以上所述，哲學之語義雖略為解釋，然於哲學之定義則覺難以置辭。蓋凡世間一
TX21n0013_p0558a11║切學問皆含有求智之衝動，乃至日常生活應用之智識，人類道德實踐之軌範，與夫物
TX21n0013_p0558a12║質生長萎頓分化凝聚之故，諸如此類，凡足以引吾人思想之索求，無不可歸諸哲學旗
TX21n0013_p0559a01║幟之下。其意義之寬泛，又豈片言隻字之所能概其蘊耶？雖然，所謂求知，非求人類
TX21n0013_p0559a02║謀生活之常識，亦不問所學之實利為如何，與夫能否合宜於時世潮流；其學雖涵含一
TX21n0013_p0559a03║切學術思想，而獨於觀察事物之理上透澈一層，於吾人之常識上高深一級，以探其本
TX21n0013_p0559a04║源之理也。茍疑吾言，請喻以譬：夫昭昭者吾知其為日月矣，蒼蒼者吾知其為天空矣
TX21n0013_p0559a05║，團團者吾知其為地球矣，莽莽天地一群動物，日相逐於不識不知，吾亦知其為若者
TX21n0013_p0559a06║角、若者羽、若者毛、若者鱗矣。然此物類之有從何來？無復安往？何以角者不可以
TX21n0013_p0559a07║為鱗？毛者不可以為羽？其演化之因果何在乎？其顯現之形形色色果如何存在乎？即
TX21n0013_p0559a08║如吾人之心，託六尺之軀以為廬，寄百里之感以為思，所謂：「人生不滿百，常懷千
TX21n0013_p0559a09║歲憂」，是果大化之賦形乎？抑有物牽引為然乎？天地萬物本有造物主乎？抑偶然而
TX21n0013_p0559a10║成形，突然而來生，宇宙萬有為復個個相離獨立而不倚乎？抑本有不可深議之勢力而
TX21n0013_p0559a11║冥冥為之統屬乎？吾人為善若歸，嫉惡如仇，實吾人意志之自決乎？抑為外來之勢力
TX21n0013_p0559a12║所迫、目的所誘而然乎？凡此問題，皆所謂於事物上透澈一層，於常識上高深一級，
TX21n0013_p0560a01║以窮其原理也。是即求真確知識之本義，亦哲學之真詮也。
TX21n0013_p0560a02║夷攷西洋古代對於宗教、哲學、科學之界限，未甚嚴明，故其言哲學也，不唯宗
TX21n0013_p0560a03║教、科學皆含混於其範圍之內，且幾欲將世間一切智識與事物之說明，亦歸其統屬之
TX21n0013_p0560a04║下。其犖犖可舉者，約有以下數種：一曰、神論，二曰、宇宙萬有現象論，三曰、本
TX21n0013_p0560a05║體論。是為包宗教、科學之哲學也。
TX21n0013_p0560a06║一學說之起源，非突如其來，要亦有其所自來之原因。吾人欲求此起源之澈底而
TX21n0013_p0560a07║得一真正無妄之答案，又非一蹴所能獲，於是、騁其固有之好奇心，以努力於探討宇
TX21n0013_p0560a08║宙之謎。迨至思路告竭，神情驚恐，於是不得不委之於人格之神。此殆宗教之所由起
TX21n0013_p0560a09║，而為神論之濫觴？沿宗教而言哲學——指求知——最高之對象，即為宗教之神。固
TX21n0013_p0560a10║不能不施以推究與探討，且于吾人能知之本體，亦以為出自神賦，不可方擬，毋容思
TX21n0013_p0560a11║攷；或竟以為屬於神之一部分。而人類之靈性本為哲學重要之說明，遂亦歸之於神論
TX21n0013_p0560a12║焉。
TX21n0013_p0561a01║所謂宇宙萬有現象論者何？即就天地人物構成之次序，及其現象上變化之過程，
TX21n0013_p0561a02║而加以系統之說明也。學者憑其所見聞，施其推攷，欲以窮宇宙之真相，盡事物之變
TX21n0013_p0561a03║化，而哲學所含益宏；其研究天象上日月星辰之位置時，有天文學；其研究地球上萬
TX21n0013_p0561a04║物之現象則有理化學等；研究人生實際上、社會上安寧與幸福者，則有倫理學、經濟
TX21n0013_p0561a05║學、政治學等，故包含一切之科學也。
TX21n0013_p0561a06║所謂本體者何？據普通之解釋，謂在推究實在之本質。夫萬象陳列，其大歸不出
TX21n0013_p0561a07║二種：即占位置於空間之物質，與超時空之精神是也。然試問所謂萬有者，果由物質
TX21n0013_p0561a08║、精神二者而成歟？此二者之根本為同出於一元歟？欲求其解答，於是唯心、唯物之
TX21n0013_p0561a09║二元論，及不可知之一元論雜然而起。二元論以萬有有全然相異之二種，即物與心也
TX21n0013_p0561a10║。斯說也，流俗信之，然哲學者恆排二元論而求趨於一元。且別為三：其以物為究竟
TX21n0013_p0561a11║之實在者，曰唯物論；以心為究竟之實在者，曰唯心論；非物非心而不可思議者，曰
TX21n0013_p0561a12║不可知之一元論。派別愈分愈多，幾令學者無所適從；然其最高之目的，為研究萬有
TX21n0013_p0562a01║之本體則同，此說在哲學中最占重要之地位，久為學者所公認。然所謂哲學者，捨研
TX21n0013_p0562a02║究萬有本體之外，果別無所研究者乎？研究本體，果足為哲學之專職乎？此蓋不能無
TX21n0013_p0562a03║疑也。況彼所想像之本體，殆非吾人五官之所能感覺，是其所謂萬有本體者，已直超
TX21n0013_p0562a04║乎吾人經驗之外矣。然此頗有學者謂吾人之學問、知識，皆由感覺、經驗而來，如英
TX21n0013_p0562a05║國之洛克。然則吾人果何能以研究此超經驗以上之事乎？此又一疑問也。有此諸端，
TX21n0013_p0562a06║遂形成後述之變遷。
TX21n0013_p0562a07║宗、哲、科三部之中，其主要之工具，厥維知識，而在古昔哲人從無專究知識之
TX21n0013_p0562a08║學。蓋以能知之知識或屬之物，別無知識；或屬之神，而神實非人智之所能擬議；此
TX21n0013_p0562a09║殆為哲學與宗教、科學相混未分之故也。其後哲學離宗教而獨立，且進而排斥宗教之
TX21n0013_p0562a10║神，於是哲學之職務亦漸縮小，而但為宇宙之說明，及本體之探討，而神論則付之宗
TX21n0013_p0562a11║教矣。方中世紀基督教強盛之時，一切政學大權皆在掌握，宗教之盛，世無與比！哲
TX21n0013_p0562a12║學至此，已局促如轅下駒。故凡與基督教有益者，皆由教徒隨意收容附會，否則，淹
TX21n0013_p0563a01║沒之惟恐不甚！其時學術之黑暗，教禍之劇烈，亦實千古所罕覯者。噫！迨後教權漸
TX21n0013_p0563a02║衰，宗教在社會之勢力與信念日微，古希臘之哲學侵成自由研究之風，漸脫宗教之羈
TX21n0013_p0563a03║絆而獨立。其哲學中之神論，亦斥歸宗教之列，而哲學乃趨重說明宇宙萬有之現象及
TX21n0013_p0563a04║探究其本體。近代科學發達，凡天文、物理、生物、人事之學，日漸分離獨立而為一
TX21n0013_p0563a05║科一科之學科，所分愈多，哲學之領域亦愈狹。而向來對宇宙萬有之解釋，亦不為科
TX21n0013_p0563a06║學家信任，而宇宙萬有現象之闡明，則科學負其全責矣。至是、哲學所事，不過取科
TX21n0013_p0563a07║學之原理，總合之、聯綴之而加以條貫，施以統系之表述耳。所以、宇宙萬有現象論
TX21n0013_p0563a08║，亦轉屬於科學旗幟之下，而其真確之知識，亦在彼而不在此也。其為哲學留一席地
TX21n0013_p0563a09║者，唯本體論；是唯心、唯物、一元、二元，所言雖以日繁，僅作萬有現象以上之探
TX21n0013_p0563a10║求與敷說，在科學家之心目中，實成過眼煙雲，空中樓閣！即此一點，哲學之血胤亦
TX21n0013_p0563a11║岌岌乎不保朝夕。於斯時也，英國哲學家洛克，有人類知識之發表，專探究人類知識
TX21n0013_p0563a12║之構成與可知之限度。於是、知識頓成重要，而直認哲學上所言超越感覺經驗為不可
TX21n0013_p0564a01║知之臆測，而人類真確之知識，乃唯科學的知識而已；其未知者，亦唯用科學為能發
TX21n0013_p0564a02║明。至是、豈非將哲學上之本體論根本取消乎？此時有大哲學家繼起，康德即是，彼
TX21n0013_p0564a03║之言曰：人類之知識非僅賴經驗之認識為已足，故必有其超經驗以上之最高原理焉。
TX21n0013_p0564a04║吾人將直觀所得之經驗而一一施以先天的範疇，即知識之所事。一方認全體世界為超
TX21n0013_p0564a05║時空之物，而又承認絕對的神之存在，且認靈魂為不滅，恆欲以唯理的精神與宗教的
TX21n0013_p0564a06║信仰加以調和。然專以攷研本體之存在，固已久為科學家所詬病，哲學必以認識本體
TX21n0013_p0564a07║為可能，應亦有認識之方法。試觀彼輩果何所供獻於世？夫亦一味顢頇，拾科學家唾
TX21n0013_p0564a08║餘以自圓其說耳。由康氏之說，雖能矯前此哲學家蹈空之弊，斯學餘韻，賴以復振。
TX21n0013_p0564a09║然以固步自封，卒未能探造化之極，遂不免前後矛盾。先於純粹理性批判，既為萬有
TX21n0013_p0564a10║之本體亦非人類之知識所能認識；後於實際理性批判，又謂吾人實際之理性上，則有
TX21n0013_p0564a11║此認識本體之要求，以闡明萬有之真相。若能本斯目的以盡人類之靈，未始非斯學前
TX21n0013_p0564a12║途之大幸，無如其不能也！其後科學全盛，幾公認本體為不可知，棄而不講，哲學於
TX21n0013_p0565a01║是乎窮！
TX21n0013_p0565a02║夫哲學家依之以為生命者既去，則不得不反依能認識之知識為立足地，而以說明
TX21n0013_p0565a03║知識之知識論為哲學專職。然科學中之心理學，亦自謂能說明認識知識之本性，於是
TX21n0013_p0565a04║一勺餘潤，復為科學的心理學家攫去，哲學本身幾無完膚！雖然，認識論之不長進，
TX21n0013_p0565a05║且日窒其生命，然本體之為本體，則自若也。哲學家無勇氣，不能履行職務，且招科
TX21n0013_p0565a06║學家之揶揄；然哲學之為哲學，亦自若也。顧全在乎吾人研究之方法為何如耳！
TX21n0013_p0565a07║於此之後，西方哲學者有倡為說曰：汝心理學上之所發見者，非活動不居之知識
TX21n0013_p0565a08║本體也，而能活動之知識本體，乃為映攝全宇宙之中心；此非科學之所能窺測矣。此
TX21n0013_p0565a09║近代哲學家說也。誠如是，則哲學之在學術上自有其相當之位置，而宇宙萬有之中心
TX21n0013_p0565a10║說與本體論，其命運要非絕無再生之期。夫古代諸哲，其學在當時，非不持之有故，
TX21n0013_p0565a11║言之成理，然終不免為人所詬病者，亦良由其取材異也。藉使借科學之精英而施以哲
TX21n0013_p0565a12║學之推論。亦未必遂為科學所窮。故晚近哲學家如柏格森、羅素、歐根之倫，率多依
TX21n0013_p0566a01║科學所得而立哲學之基礎。如依生物學、數學、心理學，以說明一家之哲學者是。但
TX21n0013_p0566a02║斯學雖興，而專言科學者，則不認哲學之存在；以其所依真確之知識，仍不外生物學
TX21n0013_p0566a03║、數學等範圍也。故哲學雖經種種之變革與過程，而哲學之出發點亦仍不出平常人常
TX21n0013_p0566a04║識之範圍，且較科學之經驗為淺薄；科學則差強人意，凡物之不可以目賭者，則有顯
TX21n0013_p0566a05║微鏡以窺其微，望遠鏡以窮其遠，非若哲學者對於高深玄遠之理，專持常識以施其推
TX21n0013_p0566a06║論，一一以理想出之也。故其於大地之起源，列星之輪轉，與夫生物之存沒等等，終
TX21n0013_p0566a07║無以與吾人適當之答覆。可見哲學之基礎完全建於推論懸想之上，非有實際之證驗，
TX21n0013_p0566a08║故與科學較已望塵莫及，遑論乎佛學！
TX21n0013_p0566a09║至宗教雖高下不一，然其心中要皆有修證所獲之特別境地。此非常人之所能經驗
TX21n0013_p0566a10║，則其基礎不同哲學之在常識也。宗教之最有價值而為現在思潮之所急需者，莫佛教
TX21n0013_p0566a11║若也。欲於此荊天棘地之人生而施以平坦大道，維佛法為能！欲於此恍恍惚惚之哲學
TX21n0013_p0566a12║界下以適當之解決，亦捨佛法莫屬！
TX21n0013_p0567a01║佛法之真義既如前述，其所謂教、理、行、果，以與哲學較量為何如？佛教之教
TX21n0013_p0567a02║，乃從證智流出之教，此教非哲學之所有；有之、則惟推論懸想之理耳。然彼所謂理
TX21n0013_p0567a03║，惟憑常識與官感之見聞覺知而施以比度，推想所得，故亦終不脫理窖與懸談，而無
TX21n0013_p0567a04║以起行，亦無從證果。佛法則不然，其教乃如來真智等流之教，教所詮理，亦稱智證
TX21n0013_p0567a05║所得之理；故理與實際如如相應，理事無礙，事事無礙。本斯無礙之理，可起而行，
TX21n0013_p0567a06║可行而證，故諸行自在，果亦圓滿。所謂坐微塵裏轉大法輪，於一毫端現寶王剎，世
TX21n0013_p0567a07║間誰與比耶？如斯種種，哲學皆無，故非佛法。哲學之非佛法審矣，但佛法未嘗不可
TX21n0013_p0567a08║以包哲學。何則？佛法之徒，依佛聖教推究其深義，闡明其玄理，皆由思維比度而成
TX21n0013_p0567a09║高深學理，此蓋首依比量之智以講明學理，略同哲學之性質；而由理起行，則又非哲
TX21n0013_p0567a10║學之事也。
TX21n0013_p0567a11║總之、據佛法中聞思二慧，學者推理之所得，則佛法一分可云哲學；據教及行證
TX21n0013_p0567a12║言，則世間之哲學皆無，故哲學非佛法。（善長記）（見海刊六卷三期）