TX21n0013_p0576a01║西洋中國印度哲學的概觀
TX21n0013_p0576a02║——十九年二月在閩南佛學院講——
TX21n0013_p0576a03║前在開學之日，本院陳定謨教授，曾提出梁漱溟、張東蓀二君，所評論現代人類
TX21n0013_p0576a04║應採取西洋、中國、印度三派思想中，以何派為適當之一問題。此二君皆以世界哲學
TX21n0013_p0576a05║，大別為西洋、中國、印度三類。張東蓀君曾著新哲學論叢一書，後有一篇其題為：
TX21n0013_p0576a06║出世思想與西洋哲學，而以佛法為出世思想之代表，且兼言及中國孔、老哲學思想。
TX21n0013_p0576a07║梁漱溟君曾著東西文化及其哲學一書，而其研究之出發點，則根據於佛學。茲二君之
TX21n0013_p0576a08║意志相殊。梁君主張適宜於今後之學說，非採取中國者不為功；張君則認為只宜提倡
TX21n0013_p0576a09║西洋哲學。疇昔余嘗作論辨梁君之缺點，文雖簡略，而關於彼對於佛學之偏蔽，已稍
TX21n0013_p0576a10║有指摘。梁君雖以中、印、歐相提並論，而皆未能充足說明。於西洋哲學，僅取科學
TX21n0013_p0576a11║及民主政治而已；至於印度，則僅注意於佛學中由無分別智而證萬法本體之一點，然
TX21n0013_p0577a01║於此點亦尚未能全部說明；其於中國哲學，僅擇孔子之思想，若老、莊、楊、墨、名
TX21n0013_p0577a02║、法各家之哲學，亦都未能貫通。然孔家思想，尚不失為中國之主幹；蓋由孔氏若少
TX21n0013_p0577a03║偏於自然者則近乎道家，稍趨於人治者則近乎法家。梁君所以服膺仲尼者，其意亦在
TX21n0013_p0577a04║乎人生哲學。然以為能真正達到哲學之目的者，仍以佛學實證為歸宿。但在此時，則
TX21n0013_p0577a05║謂非提倡孔氏之文化不可。以為佛家哲學太高，若在現時提倡者，唯有少數人受其利
TX21n0013_p0577a06║益，反致引多數人昏然以迷信鬼神；至西洋哲學及其文化，雖已造成現代民主政治社
TX21n0013_p0577a07║會，與科學工業之利益，然使人困於計較，互相衝突，已到於利盡弊現之慘毒困厄時
TX21n0013_p0577a08║期矣。而梁君之讚美於孔家者，以其能領得人生之真趣味，免除傾向外面之追逐也。
TX21n0013_p0577a09║迨至時世豐樂，人人深發無常之痛感，乃為需要佛法之時代。此梁君說明自身雖最心
TX21n0013_p0577a10║佩佛教，而又主張採取孔子文化者之所以也。
TX21n0013_p0577a11║考察梁君所研究之佛學，大概三論確有深造，唯識知而不周。按唯識二十論，首
TX21n0013_p0577a12║先研究色法之唯心變現，以色乃心之相分，隨心以變，故人生對付色法之物質，可以
TX21n0013_p0578a01║全恃自心支配之。次論及他心自心關係：但他心各有其自動之反抗力，不能為自心支
TX21n0013_p0578a02║配，倘仍用西洋物質之辦法，則不可通矣。唯識頌云：「展轉增上力，二識成決定」
TX21n0013_p0578a03║；謂對他心須彼此互助而成事也。譬如製木為器，彼無所拒；欲人助我，則非由互相
TX21n0013_p0578a04║諒解以求其同情，不可得也，此所以須用中國文化。然人與物二者之自身，無不是有
TX21n0013_p0578a05║漏皆苦之性質者。世界有成、住、壞、空，有情有生死之流轉，老病煎迫種種苦楚。
TX21n0013_p0578a06║至其時、則物質改造也，精神互助也，皆將束手無策，而處和樂之境者，尤易深深感
TX21n0013_p0578a07║覺於此欲濟之者，則非以無分別智，照了諸法之本空，不可得也。印度數論謂苦有三
TX21n0013_p0578a08║：受自然界風雨水火之厄，山川阻礙，天時不利，此乃對天之苦也。小則為人所蔑視
TX21n0013_p0578a09║，欺騙詐嚇，大則遭敗國、亡家、喪身、失命之刀兵、監獄、劫奪，此乃對人之苦也
TX21n0013_p0578a10║。而自身人人不免有貪慾、無明、瞋恚等煩惱，與老、病、死之苦，則對自身之苦也
TX21n0013_p0578a11║。利用西洋與孔家文化思想，如次可除一二之不幸，唯第三者非佛法不能獲其解決。
TX21n0013_p0578a12║此梁君思想出於印度哲學之證據，而決然唯認佛教為真對者，亦在乎此。
TX21n0013_p0579a01║張東蓀君之評論佛儒，蓋基於梁君口吻脫化而出。彼於西洋哲學之研究，最有深
TX21n0013_p0579a02║造心得；雖自言少年即從事佛學之研究，然實未能深到；于中國學術，亦未有深研究
TX21n0013_p0579a03║；故其評論中、印，先己自立足於西洋矣。張君於佛學，亦注重離言實證之一點，而
TX21n0013_p0579a04║極欽佩佛家大仁、大智、大勇之精神，謂尤勝於西洋哲學，而輕視孔家為卑劣，由此
TX21n0013_p0579a05║可知梁、張之主見不同矣。其以為今後之社會，仍須以西洋理智精益求精，以從事改
TX21n0013_p0579a06║善之進步。且西洋發明之理智，有人人共同享受之共享性，及流傳後世繼長增高之堆
TX21n0013_p0579a07║積性，而佛家之實證，僅為自身之受用，無流傳後世及與他人共享之益，且有無實證
TX21n0013_p0579a08║尚為問題，所以取西洋理智，為今後社會之救星也。綜結梁、張二君對於佛家，皆有
TX21n0013_p0579a09║敬仰之心理，同時、又皆不採取佛學之思想，此其同也。張君崇拜西洋而輕中國，梁
TX21n0013_p0579a10║君重孔家而蔑視西洋，斯其異也。今講此題，與之稍有關係，故先略述之。
TX21n0013_p0579a11║一　本體論——宇宙觀
TX21n0013_p0579a12║甲、形的，可測量的，拒攝的，合成的：哲學大分為本體論、知識論、行為論之
TX21n0013_p0580a01║三，茲先就西洋本體論而言之。然亦非謂蓋一切西洋哲學都是如此，但其主要思潮則
TX21n0013_p0580a02║不逾乎此。西洋哲學之要旨，在說明宇宙之本體為有形質之物，而其各個分子悉為獨
TX21n0013_p0580a03║立存在者。希臘哲學之開始者，以為萬有之本體為水，繼之者有認為火及風等，漸進
TX21n0013_p0580a04║而析為分子、原子、以至於電子，大類於印度順世外道之唯物論。所云分子等，大抵
TX21n0013_p0580a05║為佔有空間位置而可測量者。換言之，則雖極細微而仍有方分也。設在其用上而考察
TX21n0013_p0580a06║之，有兩種性質：一則為抗禦不相容拒力，一則為吸受能相容之攝力。今時更發明一
TX21n0013_p0580a07║種能子，而其體雖早非耳目所見聞，但在其心理上固仍認為是一有實體者。總而言之
TX21n0013_p0580a08║，宇宙之體為可測量之極微形質，其用則為互相拒攝之力而已；宇宙之體用如是，而
TX21n0013_p0580a09║其所由之以成為宇宙萬物者，即各分子薈萃而結成種種之團體也。所謂由電子而原子
TX21n0013_p0580a10║，而分子，以至礦、植物等。質言之，西洋哲學者所主張構成萬有之原素，雖大有差
TX21n0013_p0580a11║殊，而約其大齊，則多數人皆承認為由多數有方分之微小實質組織積聚以成之者。除
TX21n0013_p0580a12║此派而外，尚有所謂唯心派。若仔細考察之，則西洋並無所謂唯心者，而僅有觀念論
TX21n0013_p0581a01║與實在論之兩派。所謂實在論者，即認為各個實物悉皆獨立存在，而不為心力之所左
TX21n0013_p0581a02║右者也。至於觀念論，通常謂之唯心論，其義蓋認一類一類事物之類性為實在，即認
TX21n0013_p0581a03║事物之共相為真實，而以各個事物為非實也。希臘柏拉圖其人，即此派之代表，蓋據
TX21n0013_p0581a04║吾人心理上所成各各之普遍的概念為實在者。嘗如我今手中所持者名為粉筆，所以成
TX21n0013_p0581a05║此粉筆之名相，蓋由其餘多數粉筆、亦共有此相故名之也。一個一個之粉筆或成或毀
TX21n0013_p0581a06║，而此名相則不可磨滅，故反較個體為真實也。然此派所認為真實之觀念，亦仍為事
TX21n0013_p0581a07║物之共相，不過非官覺之對境，而為意識上所對之境耳，安得謂之唯心論哉！近代西
TX21n0013_p0581a08║洋哲學，如英國哲學家休謨之唯感覺論，始有近於唯心論者。西洋學者，初以色、香
TX21n0013_p0581a09║、味、觸為物之次性，而可以測量之大小、輕重、速度、時分等是物較為實在之初性
TX21n0013_p0581a10║；迨休謨、柏克萊以至現代之羅素，乃承認感覺所感覺者為事實，而近乎佛教前五識
TX21n0013_p0581a11║之唯識論。至詹姆士純經驗之意識流，始近乎第六識之唯識論。叔本華之盲目意志，
TX21n0013_p0581a12║及柏格森之生命流，始近乎第七識之唯識論。然西洋哲學固以實在論及觀念論為主，
TX21n0013_p0582a01║而此兩派所取者，固皆在乎物，不過、有「自相」、「共相」之別而已。
TX21n0013_p0582a02║乙、氣的，難捉摸的，感應的，裂生的：中國哲學家之本體論，實無正確可指明
TX21n0013_p0582a03║之者。若老、莊、周易言之為「道」、「太極」等，大概都認氣為宇宙之原料。例如
TX21n0013_p0582a04║老子之沖氣為和，孟子之浩然之氣，宋明儒之理氣等。然此氣也，又無實指之一物，
TX21n0013_p0582a05║以是之故，即不得知其為何氣。煖氣乎，冷氣乎，呼吸氣乎，水蒸氣乎？況且中國人
TX21n0013_p0582a06║開口便以氣為言，彷彿無有一物而不可稱之為氣者。譬如憤怒者，稱之為怒氣沖沖；
TX21n0013_p0582a07║有天資者，稱之為靈氣所鍾；有本能者，稱之為才氣敏捷；二人知交者，謂之意氣相
TX21n0013_p0582a08║同。諸如此類，不勝枚舉。因此、欲尋求為宇宙本體之氣，則適成其為詭怪奇異而難
TX21n0013_p0582a09║以捉摸之一物矣。至於氣之作用為何？譬如人與人相交，因有美的或惡的感情之激動
TX21n0013_p0582a10║，而生起互助或互妨之反應變化，天地之道亦猶是也。如金、木、水、火、土之五行
TX21n0013_p0582a11║，一逢相激觸之時機，即不無相感相應之變化矣。宇宙之體用如是，而其所以成者
TX21n0013_p0582a12║何哉？按易經之意義，最初為混沌一氣之太極，既而氣有所偏，感生應起，忽然分裂
TX21n0013_p0583a01║為二：一為陽氣清者上升為天；一為陰氣濁者下凝為地。由兩儀生四象之四時，由四
TX21n0013_p0583a02║象生山、澤、水、火、風、雷之八卦，於是乎萬物發生矣。老氏云：「一生二，二生
TX21n0013_p0583a03║三，三生萬物」；意亦近是。總結中國之宇宙論，不出陰陽發生感應而分裂以成之也
TX21n0013_p0583a04║，即如雌雄而有雛也。但原始無陰陽而僅一氣裂生，則亦猶原生物之由獨體裂生焉。
TX21n0013_p0583a05║丙、神的，不思議的，變化的，幻現的：此所言印度哲學，不是從佛教意義而講
TX21n0013_p0583a06║，乃從印度一般之哲學思想而略明之。其義在前後彌曼薩派：蓋謂宇宙之本體，皆由
TX21n0013_p0583a07║大梵所造作而成者。即彼大梵，茲稱之為神；以其不可思議者，亦即越乎論理之判斷
TX21n0013_p0583a08║者也。非但成宇宙萬有之大梵為如是，而吾儕有情亦莫不具有真我，而此真我實與大
TX21n0013_p0583a09║梵同性無別，所謂「我即梵，梵即我」者是也。已而尼犍子——即耆那教興世，乃從
TX21n0013_p0583a10║梵即我中，而打破我外有梵之見，與數論同僅承認神我之獨立存在；且每一有情，皆
TX21n0013_p0583a11║各有一普遍之神我也。無論大梵、神我，悉為人之所不可思議，以見聞莫及而推理亦
TX21n0013_p0583a12║不能證之也。宇宙之所以成者，不思議之神之所以變化而幻現出者也；譬幻師能演木
TX21n0013_p0584a01║石為象馬之幻境，又如夢中能現種種人物。大梵既已幻成此宇宙矣，著欲得解脫時，
TX21n0013_p0584a02║非用修持方便以冀還歸此不思議之神不可也。迨至佛教小乘學說行時，乃不僅否認梵
TX21n0013_p0584a03║，而我亦無之，獨取變化幻現之心、色諸法而已。
TX21n0013_p0584a04║二　知識論
TX21n0013_p0584a05║甲、數理的，以數度數的計算：吾人如欲解決宇宙之根本問體，必須恃乎極有技
TX21n0013_p0584a06║能之手腕，然則此技能之手腕為何？則知識也。但西洋取以考定宇宙本體之知識，不
TX21n0013_p0584a07║外乎數理而已。數學包括所謂數目、代數、幾何學等。而其作用，近則能於多物中或
TX21n0013_p0584a08║一二物中、計算互相相差或不相差之點，遠則推定宇宙萬有之質量。故西洋柏拉圖、
TX21n0013_p0584a09║亞利斯多德，即以數學為一切知識之基本，推求事事物物，務得明晰確定之觀念。於
TX21n0013_p0584a10║是、可知西洋人之知識，胥在乎數理之中矣。按數理知識審之，能知所知皆以數為焦
TX21n0013_p0584a11║點，所以能有知識者，數理也；而所推求之事物，亦不過測其長短、廣狹、厚薄、與
TX21n0013_p0584a12║重量、速率、時分等之數量耳。宇宙之本體，又如何而推測之邪？分析而又分析之，
TX21n0013_p0585a01║一至於極微，指人所不能見聞者以為宇宙之本體，雖無可得，而其推認為佔空間時間
TX21n0013_p0585a02║之一實質之觀念，則尚存乎中心。西洋哲學，近雖有否認實質，而認為宇宙萬有僅是
TX21n0013_p0585a03║一種一種之方程式者，亦正見其皆為數量之計算所致焉。近來經驗派，以感覺所經驗
TX21n0013_p0585a04║之色、香、味、觸為實在，叔本華、柏格森等以意志衝動為實在，似乎與數理之計算
TX21n0013_p0585a05║為敵，但就西洋哲學思潮上有力量之知識言，以數理而推度萬有為數理而已。
TX21n0013_p0585a06║乙、情理的，以情絜情的忠恕：代表吾國知識，則惟儒家之情理，意謂理存人情
TX21n0013_p0585a07║之中。西洋用數理、論理學推理，專趨客觀之物質，若夫人生情意，全擲理外；中國
TX21n0013_p0585a08║則舍情而外，無所謂理矣。絜、推度義，人人不欺的、忠實的，審知自己之人情而推
TX21n0013_p0585a09║及於他人者，即忠恕也。質言之，知自之所好而亦推知人之所好，知自之所惡而亦推
TX21n0013_p0585a10║知人之所惡；人我既同一好惡，則於己應涵養心氣，凡舉措者，須認清於人情不悖之
TX21n0013_p0585a11║理性，方可為也，亦即較為有利益、或道德者取而行之也。己所應作及好惡，同時推
TX21n0013_p0585a12║致他人，亦莫非如是而已矣。此即以情絜情；蓋彼此有相似相近之情理在也。儒家非
TX21n0013_p0586a01║僅知識於情，而其道德亦據於情。然本篇扼乎知識，其知識即量己之情、以忖人己共
TX21n0013_p0586a02║通之理者，由盡人之性至於盡物之性，則其推之宇宙本體，適成難以捉摸之氣矣。蓋
TX21n0013_p0586a03║因人之心氣和平時，每有若天地人物混然而為一者，一旦稍有偏激之感，則反應而為
TX21n0013_p0586a04║分裂之形勢，卒就冰炭二者不相容，又調和而成第三者焉。一生二，二生三，天地之
TX21n0013_p0586a05║道，何獨不然？故中國人要旨，在於養氣。語云：十年讀書，十年養氣，斯誠證也。
TX21n0013_p0586a06║儒家固然，即老、莊、宋明理學亦爾，故中國知識與西洋相殊。就西洋言，數理知識
TX21n0013_p0586a07║是最有明確固定而不變之性質者，無論何時何處，凡判定之理均不變更，例如二加二
TX21n0013_p0586a08║等四之類。情理知識的中國則不然，孟子曰：「親親而後仁民，仁民而後愛物」；蓋
TX21n0013_p0586a09║隨其情之厚薄而有差別，非待遇萬物一致之博愛、或兼愛所同日語也。因其自然最相
TX21n0013_p0586a10║親者而親之，謂之親親；因其同類可相偶互助者而相偶互助之，謂之仁民；已而推萬
TX21n0013_p0586a11║物同賦天地之氣所生，亦兼而愛之，謂之愛物，此乃儒家情理知識上之差別境也。且
TX21n0013_p0586a12║人與人相偶，皆以有彼此相感應之作用，而其變易至為無定：我善遇他人，則他人亦
TX21n0013_p0587a01║善遇我，我若稍一不慎而致忤他人，他人則亦將現慍怒面色之反應矣。隨順情之至不
TX21n0013_p0587a02║齊者而適符其分，無過不及，是為情理之知識，又安能以數理知識之物理齊一之哉！
TX21n0013_p0587a03║丙、心理的，以心觀心的定慧：主張即情見理之中國，注重涵養心氣；印度則不
TX21n0013_p0587a04║隨俗而定事物之標準，而採取以心觀心之定慧，以判斷之。蓋就心以觀，則見森羅萬
TX21n0013_p0587a05║象悉為心理內容，為心理活動之所轉變呈現。然習氣擾濁心識，須煆煉而清明之，方
TX21n0013_p0587a06║能徹底了知事物本來如是之真相。所謂定慧者，佛說吾人皆必修習而後得成，能統一
TX21n0013_p0587a07║吾人身心隨六塵而起喜怒哀樂等流動散亂而集中之者，定力也。能於心理內容所知境
TX21n0013_p0587a08║，審諦觀察而知其悉為心之變現者，慧力也。定深則境若無，逮心動則境隨現，宛然
TX21n0013_p0587a09║若由一論理推理所不及之「一不思議的神」變化而幻現為萬有也。然定慧有勝劣之區
TX21n0013_p0587a10║別，不獨佛教以之修行，在佛以前之印度婆羅門教，即有森林之哲學。森林者，入森
TX21n0013_p0587a11║林而修靜慮也。企圖個人之我能與刱造萬有根本之精神的梵相吻合。佛說梵為禪天之
TX21n0013_p0587a12║主，修得初禪者得親之，但仍有漏世間耳。後有數論等雖糞除梵而我猶存，以為人人
TX21n0013_p0588a01║有一實我，其體為常住普遍不變者，一切千差萬別之萬有，乃由此我之要求而起，若
TX21n0013_p0588a02║欲止其要求而解脫者，非假途定慧不為功。猶太之耶穌基督、與阿剌伯摩哈末德之尊
TX21n0013_p0588a03║崇上帝，殆近崇拜梵天之思想，但較之崇梵天更為粗劣耳。
TX21n0013_p0588a04║三　行為論——人生觀
TX21n0013_p0588a05║甲、神對物的：凡人身語意志之動作，皆曰行為。擇定人生有價值之目標而行，
TX21n0013_p0588a06║即人生觀之意義也。要而言之，決標乎行為之價值與否，即以之而確定人生應如何行
TX21n0013_p0588a07║為之旨趣也。
TX21n0013_p0588a08║為西洋數理知識之對象者，不外有形可測量之物也。超出數理測量之外者，即不
TX21n0013_p0588a09║能入其知識之範圍；甚至置其能推測之自身而不顧。故近人有認宇宙僅為各種之程式
TX21n0013_p0588a10║者，此在佛典即百法中二十四種不相應行之類耳。希臘古詭辨家，嘗言宇宙以個人主
TX21n0013_p0588a11║觀為計量；蓋能推測之主觀，既不在知識之範圍內，遂為超越所知宇宙上之神，故康
TX21n0013_p0588a12║德亦以人心為宇宙之立法者，如神對物之可造作與支配。但各人之測量方法雜遝，以
TX21n0013_p0589a01║致客觀成為各種之宇宙，而主觀成為各種之神。古時希臘之神甚夥，殆以各種之主觀
TX21n0013_p0589a02║方面皆為神，而其對面客觀之一切，則無非可計量之物。既而希臘滅而羅馬興，亦大
TX21n0013_p0589a03║抵以縱其超越之我，攫我外之萬物而宰割制伏之以為利用品，否則、取而消滅破壞之
TX21n0013_p0589a04║以快其意，為其最有價值之唯一人生觀耳。故唯以智能勇力為貴，而憐愍自他之苦以
TX21n0013_p0589a05║謀普遍安樂之仁德，非所措意。已而基督教輸入，強者更假其宇宙上帝所造作主宰之
TX21n0013_p0589a06║說，自居於神父、神主之地位，造成支配之權力階級，視被支配階級為蠢然之物，遂
TX21n0013_p0589a07║激成宗教及政治之革命。近世則造成資本與無產兩種階級，資本階級對於無產階級視
TX21n0013_p0589a08║之如機械，遂又激成共產黨領導之社會革命，致常陷於「神抗物」、「物抗神」之階
TX21n0013_p0589a09║級爭鬥途徑。蓋共產黨亦以神自居，視餘為物，故對於社會，如木匠之對木，截而短
TX21n0013_p0589a10║之，或鋸而薄之，一唯其意是行；至於人情之甘苦，概非其所計！此豈非西洋人以神
TX21n0013_p0589a11║自居，對餘為物之觀念所產生者邪？故尼釆之超人說，正可為西洋的人生觀之代表。
TX21n0013_p0589a12║乙、人對人的：能拔除視他人為機械而利用之觀念者，殆惟中國人對人之人生觀
TX21n0013_p0590a01║。自居以人，視相對者亦為人，則人與人之間必須互相感通諒解，乃可提攜和合，各
TX21n0013_p0590a02║遂其情之所樂，各得其生之所安。否則、將陷於阽危阨窘之地。故人生有價值之行為
TX21n0013_p0590a03║，首在乎對於生我之父母，教我之師長，以及兄弟、伯叔、姊妹等親族而親愛之；推
TX21n0013_p0590a04║之於同文化之民族，同形性之人類，以及動物、植物、礦物，莫非與人同稟天地之氣
TX21n0013_p0590a05║所生，亦應汎愛及之。故儒典曰：『萬物並育而不相害，道並行而不相悖』。又曰：
TX21n0013_p0590a06║『四海之內，皆兄弟也』。又曰：『父天母地，民胞物與』。故天地人物互相調劑而
TX21n0013_p0590a07║各得其所宜者，華夏民族所欣然而踴躍以趨之者也。
TX21n0013_p0590a08║丙、物對神的：印度所視為人生有價值之行為，蓋趨向於物對神的方面。雖則人
TX21n0013_p0590a09║與人之間，亦承認為兄弟、朋友，但不如中國思想特別重視人類，而夷視人類為一切
TX21n0013_p0590a10║有情動物中之一類，列之眾生之內，與諸眾生同具神性，以期各各實現同具之神性，
TX21n0013_p0590a11║解脫眾生之苦厄，故謂之物對神的。由物而欲到達圓滿之神，須擯除俗欲而靜觀個人
TX21n0013_p0590a12║之我，即為萬有本體之大梵或神我，然後達於神界，此為印度行為論之大概。雖亦有
TX21n0013_p0591a01║主張唯物的順世論，別開生面，大抵為印度人之所輕視。
TX21n0013_p0591a02║四　西中印哲學與佛教
TX21n0013_p0591a03║佛教亦從心理的定慧觀察而出。數論等認為心理變化之下，有一實體之神我，然
TX21n0013_p0591a04║此為推理經驗所不能證明者。佛教大小乘之共通思想，首先攻除此點。據佛教言：除
TX21n0013_p0591a05║心理現象外，了不可得，梵固非有，實我亦無。心理現象為何？色、受、想、行、識
TX21n0013_p0591a06║也。色者、見聞感覺之對象，而受、想等即見聞感覺等也。雖數論等亦有無我之義，
TX21n0013_p0591a07║但彼希冀解脫心理錯覺之個人小我而返歸神我，佛教則即斥彼神我亦出於錯覺心理也
TX21n0013_p0591a08║。至於小乘佛教所謂身心世界，又如何而有乎？不出乎五蘊中所造行蘊之惑業，致招
TX21n0013_p0591a09║感識蘊、色蘊等，以成有情展轉流浪生死，及世界成住壞空之相續不斷。只要無明惑
TX21n0013_p0591a10║業消滅，即得解脫永滅，更無所謂實我存在。大乘不但觀實我空，即色等五蘊亦非實
TX21n0013_p0591a11║法，而似光影、水月之幻化，其幻化亦無定相之可得，所謂一切法空者是也。如何而
TX21n0013_p0591a12║能證得之乎？徹底完成心理慧觀，銷融梵及神我之僻執，見為心理作用中之阿賴耶、
TX21n0013_p0592a01║末那識，而證一切法唯心所現，即以心力而轉變之，轉煩惱為菩提，更有漏為無漏，
TX21n0013_p0592a02║遂能圓滿成就佛果身土，湛然相續，無有窮盡。由此大乘佛教乃從吾人實際修持進化
TX21n0013_p0592a03║，而漸漸轉識以趨向無上之佛果者也。從行為論以言之，佛教謂眾生皆可成佛，能有
TX21n0013_p0592a04║「物對神」向上之利，而無其迷執之弊；菩薩苦樂同情，能有「人對人」親和之利，
TX21n0013_p0592a05║而無其庸俗之弊；佛陀大願度生，能有「神對物」勇決之利，而無其暴害之弊。更從
TX21n0013_p0592a06║知識論與本體論以言之，解行智之推理觀察，於色等法及不相應行法，悉能普遍精細
TX21n0013_p0592a07║而審慮之，有西洋理智之勝而不滯形數；後得智之如量施設，有中國感情之妙而不拘
TX21n0013_p0592a08║氣習；根本智之稱性親證，有印度定慧之德而不落神祕。總而言之，佛教能攝西洋、
TX21n0013_p0592a09║中國、印度之長而去其短，及為其所不及者。梁、張二君未見佛教之大全，故望望然
TX21n0013_p0592a10║去而之於中國、之於西洋，而卒莫知所歸歟！
TX21n0013_p0592a11║更攝為一表，以見佛教與哲學比觀之大意：
TX21n0013_p0593a01║【圖】
TX21n0013_p0593a02║
TX21n0013_p0593a03║
TX21n0013_p0593a04║
TX21n0013_p0593a05║
TX21n0013_p0593a06║
TX21n0013_p0593a07║
TX21n0013_p0593a08║自其皆未脫凡夫之見以言之，悉離佛教猶遠；自其各有特點之相似言，則中國哲
TX21n0013_p0593a09║學於種姓位尤近之，西洋哲學於勝解位、印度哲學於通達位、有其趨向而未能至。故
TX21n0013_p0593a10║梁君不須改佛以從儒，但修大乘菩薩之種姓行可也。張君不必慮佛教無共享堆積之理
TX21n0013_p0593a11║智，求之大乘菩薩之勝解慧亦可得也。此則竊願為梁、張二君進一言者也。（默如
TX21n0013_p0593a12║記）（見海刊十一卷二期）