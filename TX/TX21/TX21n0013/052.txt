TX21n0013_p0594a01║最近西洋哲學與佛學
TX21n0013_p0594a02║西洋哲學在二十年前後，柏格森、杜威，羅素、杜里舒等曾喧赫一時，近十年則
TX21n0013_p0594a03║皆退歸沉寂。然有特殊開發者，乃為英人柏烈雷與懷德海。懷德海先以大數學家知名
TX21n0013_p0594a04║，其專哲學亦十餘年耳。而各與佛學相密邇，為前此所未曾有，因分取略論之。
TX21n0013_p0594a05║柏烈雷與宗通　柏烈雷以唯心論著，其現象與實體一書中所云「實體」——賀麟
TX21n0013_p0594a06║、謝幼偉二君譯太極——，以系統性、無對性，心理性之三種特性說明之。系統性具
TX21n0013_p0594a07║「貫澈」與「廣包」二義，即「常」「遍」之義；無對含不二、絕待及無分別、無差別
TX21n0013_p0594a08║諸義；其最重要者在心理性，其曰「感覺的經驗即實體，非此則非真實」，則直指現量
TX21n0013_p0594a09║性境為真實體耳，此似宗門之直指心性。又謂思想——即分別的知識——生存於對待
TX21n0013_p0594a10║關係，如謀超越則無異自殺，是亦認必離一切分別知識而後乃成實體之證驗，所謂心
TX21n0013_p0594a11║言路絕，唯證相應也。然柏烈雷雖列論及此，似尚無方法與工夫真能達到於此，則與
TX21n0013_p0595a01║其參實悟之古錐，猶有一間之隔。
TX21n0013_p0595a02║懷德海與法界觀　近人稱懷德海為二十世紀之康德，因康德曾解決了十八世紀時
TX21n0013_p0595a03║哲學界中一切難題，而懷德海亦有澈底解決近時哲學上種種難題的功用也。故懷德海
TX21n0013_p0595a04║哲學不同柏烈雷的簡明，然若知法界觀之六相十玄義，亦易了解。其看宇宙為一「多
TX21n0013_p0595a05║元的有機體」，每一元皆為一「現實事素」，每一「現實事素」攝一切且入一切，與
TX21n0013_p0595a06║所謂「事事無礙法界觀」甚相似。朱進之君譯載於新民第二期者，所用譯名亦多引佛
TX21n0013_p0595a07║書，其謂「我一向以為惟佛法為獨得名言善巧，於今始知其非是」，蓋謂懷德海於名
TX21n0013_p0595a08║言殆有同樣之善巧歟？
TX21n0013_p0595a09║但生在二千年來深信耶教所謂「上帝」的民族中，致二君皆未能免俗，屢談上帝
TX21n0013_p0595a10║，且在其哲學中為上帝留一地位，尤以懷德海為上帝所設地位為重要，未免令吾人觀
TX21n0013_p0595a11║之不喜。於此點，柏烈雷似差強人意，蓋以為宗教上之上帝乃有限的，故亦為關係而
TX21n0013_p0595a12║實非全體，如達於全體，則上帝亦消失，頗有佛亦不立之意也。（見海刊十七卷五期）