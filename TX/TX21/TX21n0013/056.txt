TX21n0013_p0616a01║愛恩斯坦相對論與唯識論
TX21n0013_p0616a02║愛恩斯坦為當代最大之科學者，以相對論著聞於世。顧其說號稱難解，英國人湯
TX21n0013_p0616a03║姆生嘗論之曰：
TX21n0013_p0616a04║愛恩斯坦學說之特點，在置吾人於未有空間、時間、物質諸念以前，以至
TX21n0013_p0616a05║於最原始之真體，即吾人本之以構成如是之空間、時間、物質諸念者也。今請
TX21n0013_p0616a06║揣其本而言之，其說自易明矣。試設一羌無經驗之靈性，忽焉置之於斯世之場
TX21n0013_p0616a07║野，其最初所覺察者，即此場野及其中凡物之全體；吾人且將設此靈性為人類
TX21n0013_p0616a08║之靈性——在人說人不限於人——，少頃、始能辨物，隨即辨認此場野之一部
TX21n0013_p0616a09║與其他部，且將覺其本身與此場野為二物也；又設此靈性具有軀體，以為其致
TX21n0013_p0616a10║思之中心，於是始有彼此之分辨矣。使此靈性適見一花，花中有蜂，花之與蜂
TX21n0013_p0616a11║，初為一渾然之個體現於彼處耳。有間、其蜂飛出而集此靈性之手，則向之個
TX21n0013_p0617a01║體一部，昔在彼而今在此矣。又使此蜂螫刺其手，則其事之發生，必在此蜂與
TX21n0013_p0617a02║此花合為一體之後。此也、彼也、先也、後也，空間、時間之觀念於是起矣。
TX21n0013_p0617a03║且此手中之蜂，原在空間者也。使其悟此，則物體占空間與時間之觀念，由是
TX21n0013_p0617a04║生焉。蓋空間有不同處，時間有不同點，其理一也。如是推之，物質之概念
TX21n0013_p0617a05║亦成矣。
TX21n0013_p0617a06║此其知識論上之空、時、物質緣起說，雖未逮藏識緣起說之深密，亦庶乎近之矣
TX21n0013_p0617a07║！其云最始之真體，羌無經驗之靈性，今可譯之以藏識。忽焉出現於此，其最初所覺
TX21n0013_p0617a08║知者，即此場野及其中凡物之全體，則藏識頓現器界根身也。覺其本身與此場野為二
TX21n0013_p0617a09║物，則末那執藏識為內自我也。設此靈性具有軀體，以為其致思之中心，於是始有彼
TX21n0013_p0617a10║此之分辨，則第六識依薩迦耶見所起我我所之分別也。過此以往，前六識分合以了其
TX21n0013_p0617a11║別別之境：彼花也，蜂也，此手也；蜂之先在花而後來手也，則物體與空間、時間、
TX21n0013_p0617a12║皆熾然現前也。依茲物體，離而析之，空不同處至微極處，時不同點至極微點；於是
TX21n0013_p0618a01║而物質之分子、原子、電子等概念始成立。故溯愛恩斯坦相對論之本以窮其末，實與
TX21n0013_p0618a02║唯識論符契。而彼以電子、原子為本之唯物論，適與之相反而本末倒置焉。（見海刊
TX21n0013_p0618a03║八卷九期）