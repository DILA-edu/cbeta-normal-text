TX21n0013_p0689a01║中華民國國民道德與佛教
TX21n0013_p0689a02║——八年春作——
TX21n0013_p0689a03║自民國成立，朝野之士固屢次以共和國之元素在乎道德為言，唱國民道德主義，
TX21n0013_p0689a04║以期改造國民之人格，使咸進於善。顧迄今國俗民心敗壞愈甚，雖欲退求一日之法治
TX21n0013_p0689a05║亦不可得，此其故奚在耶？曰：是皆矚道未真，建德無本，人心失所依歸，回遹馳蕩
TX21n0013_p0689a06║，軟弱脆薄，末由立根深蒂極之誠，是以卒無所謂道德其物者應國民之需要也。茲當
TX21n0013_p0689a07║國者又昌言道德矣，迺其徇偽跡昧真本也如故；非斥直心咸令大覺，則國民道德云者
TX21n0013_p0689a08║，其終付之於空談歟！中華民國國民，其終泯棼淪胥以盡而不能振歟！叩心所危，宣
TX21n0013_p0689a09║意之默，作中華民國國民道德與佛教篇，布告中華民國國民。
TX21n0013_p0689a10║一、道德之真本　人復真如之心，道之元也；心契本覺之性，德之全也。其致之
TX21n0013_p0689a11║也庸易，要在內反而不外騖耳。國民能反求諸己有，雖小國寡民亦必有以自立，況地
TX21n0013_p0690a01║廣人庶承襲數千年政教學藝之化而維繫不墜，有若吾中華民國者乎！條而貫之，整而
TX21n0013_p0690a02║理之，淬厲而振作之，磨礱而光明之，固將王百谷而鏡萬流，亹亹斐斐，雍雍和和，
TX21n0013_p0690a03║率宇內共躋於仁，至治上理可操券待，寧至攘臂露肘，效彼未脫貴族乍入戰國者，逐
TX21n0013_p0690a04║逐金鐵功利之末，且欲求一日之富強而圖存於列邦之間亦不獲哉！烏虖！國民可知反
TX21n0013_p0690a05║矣！人能反修諸躬行，則皆有以安其生，樂其業，遂其心，完其性，大同太平可端拱
TX21n0013_p0690a06║致，寧至制之以律，縶之以政，拘之以禮，別之以居——家庭也、聚落也、國邑也、
TX21n0013_p0690a07║皆別之以居者也——，猶不能得一日之寧哉！烏虖！人心可知反矣！人心能反休之性
TX21n0013_p0690a08║覺，則諸法空而一心寂，疏觀乎宇宙萬有，靡不逍遙自在，通達平等，圓常普遍，本
TX21n0013_p0690a09║來如是，何至眩水火之相傾，駭物我之相統！烏乎！人心可知反矣！雖然是必於真唯
TX21n0013_p0690a10║心論朗焉而悟，確焉而信，乃能有所宗依。夫古今東西之學宗繁矣！雖亦有標名唯心
TX21n0013_p0690a11║論者，胥未能究其本末，窮其真偽，使人斷除疑畏、解脫煩憂也。進至近頃來所崇之
TX21n0013_p0690a12║一元二行論，亦僅能成立真唯物論。故除佛教之外，曾未有極成真唯心論者也，而真
TX21n0013_p0691a01║唯物論亦真唯心論之一部分也。真唯心論，上證乎心如性覺，出其緒餘，足以陶鑄堯
TX21n0013_p0691a02║、舜、華盛頓、孔、顏、柏拉圖、老、莊、託爾斯泰；非是者，則唯有為造成大盜、
TX21n0013_p0691a03║巨奸、妖媚，巫覡之資耳！故道德之真本，必求之真唯心論，其唯心論必求之佛教。
TX21n0013_p0691a04║二、中華民國國民之道德　以內反諸己躬、性為真本之道德，在今日之中華民國
TX21n0013_p0691a05║國民，不唯是應時之聖藥，抑亦中華民國國民性本來之特徵也。順而導之，彀而充之
TX21n0013_p0691a06║，以完其至真至美至善之量，故與緣飾塗傅者殊也。稽之古史，中華民國之國民性，
TX21n0013_p0691a07║一內聖外王之國民性也。離過絕非、智圓福備之謂聖，濟世救物、益群利眾之謂王。
TX21n0013_p0691a08║故隨之以發揚國民道德，極之唯一渾圓真覺之國民性，更不容有公私等種種之分別也
TX21n0013_p0691a09║。隨順國民之真性本能離過絕非故，斷除一切染心惡業苦事，則殺、盜、邪、妄、貪
TX21n0013_p0691a10║、嗔、癡、慢、驕、諂、嫉、憂皆無矣。隨順國民之真性本能智圓福備故，則養成一
TX21n0013_p0691a11║切淨心、善業、樂事、仁慈、義讓、溫良、勇健、榮富、壽康皆有矣。隨順國民之真
TX21n0013_p0691a12║本能濟世救物、益群利眾故，則體國、經野、惠民、厚生、扶弱、匡時、解紛、排難
TX21n0013_p0692a01║，哀不能而拯困窮，流闓[門@弟]以馴服強暴，足以保傅人天，與圜地倫庶貞無盡之進化矣
TX21n0013_p0692a02║。此即佛教實踐真唯心原理之三聚淨行，約之一心，施為萬德：見之家族，則家族親
TX21n0013_p0692a03║睦矣；見之社會，則社會輯和矣；見之國家，則國家安固矣；見之國際，則國際妥洽
TX21n0013_p0692a04║矣；見之世界，則世界康樂矣；見之政治，則政治清寧矣；見之紀律，則紀律修明矣
TX21n0013_p0692a05║；見之教育，則教育均平矣；見之學藝，則學藝昌盛矣；見之禮俗，則禮俗淳良矣；
TX21n0013_p0692a06║見之財泉，則財泉流通矣；見之群倫，則群倫整齊矣；見之庶類，則庶類繁榮矣。得
TX21n0013_p0692a07║其一而萬事畢，斯之謂也！廣見乎大藏中萬八千卷之經律論，欲詳之者可尋之也！
TX21n0013_p0692a08║吾國民有不以國民道德一言但作口頭譚、門面語者乎？幸於斯義益深思考之！勿
TX21n0013_p0692a09║視為一家私說，或疑為遠闊無當而河漢之，蓋國民道德未有庸常切近於是者矣！（見
TX21n0013_p0692a10║覺社叢書第三期）