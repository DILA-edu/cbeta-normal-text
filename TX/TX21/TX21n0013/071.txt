TX21n0013_p0717a01║集團的惡止善行
TX21n0013_p0717a02║昔聖天對異道庶民立論曰：「吾教以惡止善行為宗」。而異道論敵無以難之。夫
TX21n0013_p0717a03║此豈禦人以口哉？以人群事實所須，要不外此，誠凡下凡愚所共喻，聖中聖智所莫逾
TX21n0013_p0717a04║者也！
TX21n0013_p0717a05║今世人群所需者不在乎斯！夫政治莫尚於民主，經濟莫高於共產，知識技能莫備
TX21n0013_p0717a06║於科學，雖或至或未至，而咸知趨向是三者矣。然大地人類洶洶，危亂苦逼，益無以
TX21n0013_p0717a07║安其生樂其活者；毋亦猶缺道德之宗極，有以調融於民主、共產、科學之間歟！眾生
TX21n0013_p0717a08║世界中，人類翹焉首出，解之豁然大通之謂道，踐之浩然均得之謂德，果有可解而踐
TX21n0013_p0717a09║者乎？曰：是惟惡止善行而已矣。救今之民，拯今之世，則蚩蚩者氓，已胥溺於惡習
TX21n0013_p0717a10║俗而無以自拔矣！矯矯者士，亦格於惡勢力而無以自振矣！故應以惡止為先；非惡止
TX21n0013_p0717a11║善莫能行。止一分惡同時即應行一分善，非充實善行則惡亦終莫能止也。以惡止開導
TX21n0013_p0718a01║善行，以善行完成惡止，故其程序乃由「惡止」而「善行」。
TX21n0013_p0718a02║惡止善行，誠言簡而義周矣。然惡之謂何？善之謂何？若無準確之義界，則仍莫
TX21n0013_p0718a03║得運思措行之軌轍，故惡之與善，尤應解之通正，而後踐之得當也。害他為惡，利他
TX21n0013_p0718a04║為善，惡與善分界之本概在乎是，而交互轉變之式則非一。害他亦實害自，固為愚且
TX21n0013_p0718a05║惡；害他不害自，及害他為利自，似智且巧，而不見終必不利自且害自，亦不免愚而
TX21n0013_p0718a06║惡。故害他必斷然是惡，作惡斷然是愚癡，明智者必不致害他作惡。利他亦利自，固
TX21n0013_p0718a07║為智且善，利他不利自及利他致害自，似愚且拙，而若知終必利自而不害自，則皆為
TX21n0013_p0718a08║智而善。故利他必斷然是善，行善必斷然是明智，愚癡者亦不能利他行善。故得結論
TX21n0013_p0718a09║曰：
TX21n0013_p0718a10║害他終害自，而致自他俱害故為惡。
TX21n0013_p0718a11║利他終利自，而成自他俱利故為善。
TX21n0013_p0718a12║除此尚有二式曰：
TX21n0013_p0719a01║利自不害他。
TX21n0013_p0719a02║害自不利他。
TX21n0013_p0719a03║利自非惡，亦可由之作惡，然不害他則不作惡而反可遏惡也。害自非善，亦可由
TX21n0013_p0719a04║之行善，然不利他則不行善而反可遏善也。故此二應可判為非惡非善。然利自害自非
TX21n0013_p0719a05║惡非善，而不利他為遏善作惡之端，不害他為止惡行善之始，故惡止善行，當自打破
TX21n0013_p0719a06║不利他而嚴持不害他為入手。
TX21n0013_p0719a07║嚴持不害他而漸止害他之惡，佛法有由戒而定、慧之學。打破不利他——我執—
TX21n0013_p0719a08║—而啟行利他之善，佛法有由施而福、慧之行。要之、不害他而止惡，能利他以行善
TX21n0013_p0719a09║，始乎立人，終乎成佛，其事無人不易知樂行，其量惟佛能究竟窮盡，故惡止善行為
TX21n0013_p0719a10║人間超人間道德之大宗也！何則？不害他而不殺、不盜、不婬、不妄而不醉亂昏愚，
TX21n0013_p0719a11║能利他而能仁、能義、能禮、能信而能清醒明智，則人之道全德備而人格立矣。此雖
TX21n0013_p0719a12║老生常談，而實為人類能安樂生活之定則，舍此而人類安樂生活必不能得也。然不持
TX21n0013_p0720a01║五戒之佛律必難保五常之儒行，若能遵五戒之佛律，其五常之儒行自在其中，斯亦惡
TX21n0013_p0720a02║止而善行之程序則然也。
TX21n0013_p0720a03║然自內之我執不至於斷盡，則利他之行固未能無限，即不害他之心亦難盡免。雖
TX21n0013_p0720a04║曰「殺身成仁，舍生取義」，而未澈身生畢竟空寂，則仁懷義憤亦終未盡泯害他之幾
TX21n0013_p0720a05║。盡空我以達不害他之極，乃成生空涅槃之小乘行果。安住生空涅槃，誠已達不害之
TX21n0013_p0720a06║極則，惡已滅盡。然守住無我之法，未能極盡利他之用。進於無我唯法，無法唯識
TX21n0013_p0720a07║——相——，亡自皆他，全他皆自之菩薩行；達至自他融遍、一多圓澈，惡無不寂，
TX21n0013_p0720a08║善無不圓之佛果菩提涅槃，乃造不害他利他之極，善亦圓成。故止惡行善為道德之宗
TX21n0013_p0720a09║，而宗之所極必在於佛也。
TX21n0013_p0720a10║然一往之惡止善行，唯策勵人人自造其極。而今以拯救人群民眾出集團惡習慣之
TX21n0013_p0720a11║陷溺，抗止集團惡勢力之侵害，則必養成集團善習慣之對治，振興集團善勢力之弘利
TX21n0013_p0720a12║；庶能以集團之不害他而止惡，以集團之能利他而行善，變革人群之危苦，造成民眾
TX21n0013_p0721a01║之安樂。故今日非個人惡止善行能達成救世拯民之目的，必集團之惡止善行乃能達成
TX21n0013_p0721a02║之也。以集團之惡止善行，造成惡止善行大集團；使不害他之精神，融澈於民主、共
TX21n0013_p0721a03║產、科學，則危苦之害可除；使利他之精神，貫通於民主、共產、科學，則安樂之利
TX21n0013_p0721a04║斯得矣！（見海刊二十七卷第九期）