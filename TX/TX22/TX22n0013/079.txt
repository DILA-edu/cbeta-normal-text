TX22n0013_p0772a01║行為學與唯根論及唯身論
TX22n0013_p0772a02║——十六年四月在閩南佛學院講——
TX22n0013_p0772a03║近於第八卷第一期海潮音中，余嘗發表「行為學與心理學」一文，於行為學與心
TX22n0013_p0772a04║理學之界說，已曾論及。今將其與佛法之關係，更為諸君一略述焉。
TX22n0013_p0772a05║凡出世法非越世間法而成就，所謂「由此有諸趣，及涅槃證得」者也。茲所云：
TX22n0013_p0772a06║「此」、即指心，或阿賴耶言。所謂「無始時來界，一切法等依」者是也。是以世出
TX22n0013_p0772a07║世法皆依心言，故世之講心學者皆與佛法有關，而今之行為派心理學，與佛法尤有深
TX22n0013_p0772a08║切之關係也。所謂『行為』者，即科學所謂有機體——佛法謂為有根身——受外境刺
TX22n0013_p0772a09║激而起反應之活動也。如被人擊，而發生反擊或因人問聞而應之者皆是也。故此派所
TX22n0013_p0772a10║謂心理者，謂：除「有機體受外境刺激之反應活動」外，別無所謂心理作用者在。其
TX22n0013_p0772a11║謂思想、言語皆為行為，惟思想無聲，言語有聲而有差別耳。據是以觀，若人身死，
TX22n0013_p0773a01║心亦隨滅。如此、則佛家所云「生死輪迴」之說，云何可通？生死輪迴既無，涅槃亦
TX22n0013_p0773a02║無，吾人於此不可不留意焉！蓋今此行為派心理學，既取銷心理，僅承認有「有機體
TX22n0013_p0773a03║受刺激而反應之活動」，生死輪迴既無，亦無解脫生死之涅槃法，此為佛法之大難關
TX22n0013_p0773a04║；此若不通，佛法無從安立。故余近作「行為學與心理學」，對此問題曾一論及也。
TX22n0013_p0773a05║余意以為行為是行為，心理是心理，二者雖不無關聯，要未可以行為代心理也。
TX22n0013_p0773a06║以有機體——或有根身——不唯是物質，乃精神與物質所和合，所謂五陰和合者是也
TX22n0013_p0773a07║。是以五陰中既有色陰之物質，亦有受想行識四陰之精神；所謂生死輪迴者，即五陰
TX22n0013_p0773a08║相續流轉耳。既有相續流轉，亦自有解脫生死之涅槃法可言也。楞嚴經云：
TX22n0013_p0773a09║『善哉！阿難！汝欲識知俱生無明使汝輪迴生死結根，唯汝六根，更無他
TX22n0013_p0773a10║物。汝復欲知無上菩提令汝速證安樂解脫，寂靜妙常，亦汝六根更非他物』。
TX22n0013_p0773a11║阿難雖聞如是法音，心猶未明，稽首白佛：『云何令我生死輪迴，安樂妙常，
TX22n0013_p0773a12║同是六根更非他物』？佛告阿難：『根、塵同源，縛、脫無二，識性虛妄，猶
TX22n0013_p0774a01║如空花。阿難！由塵發知，因根有相，相見無性，同於交蘆。是故汝今知見立
TX22n0013_p0774a02║知即無明本，知見無見斯即無漏真淨，云何是中更容他物』？
TX22n0013_p0774a03║華嚴、楞伽、深密等，說唯心、唯識，祇二三言，推演而成唯識論。今楞嚴云生
TX22n0013_p0774a04║死涅槃均唯六根。亦可謂之為「唯根論」。唯識不唯前六，亦攝第八及第七識；第七
TX22n0013_p0774a05║識即第六所依之根，攝根於識，擴充識之範圍，成唯識論。但楞嚴所云根大，亦擴充
TX22n0013_p0774a06║根之範圍，至識大之範圍則特縮小。蓋楞嚴經最特殊者，在講七大，其餘經論唯講六
TX22n0013_p0774a07║大，而楞嚴則在空大之後、識大之前，加一根大。而此根大非唯物質，亦指前五識現
TX22n0013_p0774a08║量，同時意識、及七八識而言。立表如次：
TX22n0013_p0774a09║　　　　五色根　┐
TX22n0013_p0774a10║　　　　前五識　│
TX22n0013_p0774a11║　　　　同時意識├根
TX22n0013_p0774a12║　　　　第七識　│
TX22n0013_p0774a13║　　　　第八識　┘
TX22n0013_p0775a01║故云：生死涅槃，皆唯六根。至其所云識大，則專指獨頭意識比、非量而言，偏
TX22n0013_p0775a02║就各種分別而謂之識。餘書講六大，無根大，故識大之範圍特大。若能據此，更取其
TX22n0013_p0775a03║他材料組織成編，可成「唯根論」云。依此唯根論，以廓大有機體之行為，亦可成立
TX22n0013_p0775a04║生死涅槃唯有機體。交光法師所云『用根不用識』，亦指此大範圍之根以言耳。所謂
TX22n0013_p0775a05║根塵同源者，根身器界同陀那變緣也。縛脫無二者，雜染清淨同陀那也。識性虛妄如
TX22n0013_p0775a06║空華者，獨頭意識性虛妄也。由塵發知，由環境刺激而起反應行為也。因根有相，由
TX22n0013_p0775a07║有機體反應而有思想知識等所知相也。此所云相見，唯根塵所發，宛然行為派所謂：
TX22n0013_p0775a08║「有機體受環境刺激而反應之活動」，及由此反應刺激之活動而成知識等。至云知見
TX22n0013_p0775a09║立知即無明本，知見無見斯即涅槃，意在去獨頭意識之比、非量，而取諸識現量，故
TX22n0013_p0775a10║於根大特注意焉。即此唯根論言，可見以根塵反應刺激之相見行為曰心理，佛法中亦
TX22n0013_p0775a11║嘗有其義；而佛法生死涅槃之說，亦於焉成立。
TX22n0013_p0775a12║宏明集九卷、廣宏明集二十二卷，有范縝所著神滅論，其內容亦主張唯物，其謂
TX22n0013_p0776a01║精神即形體之作用，亦同行為派之所謂心理。如云：『如刀有割物之用，杯有盛茶之
TX22n0013_p0776a02║用，故有形體方有精神也』。當時有反對者，難云：『若如此說，設形體滅壞則精神
TX22n0013_p0776a03║亦隨滅，如此、則人同木石，死如燈滅。三世因果，將云何通』？答云：『石之形體
TX22n0013_p0776a04║，有石之用，木之形體，有木之用，羊等形體，亦各有其作用，人之形體，自有人之
TX22n0013_p0776a05║作用，如何以人與物較耶？乃至聖人是聖人形體，與凡夫不同。唯各有其形體，故各
TX22n0013_p0776a06║有其作用，不可謂離去形體，另有精神在也』！問云：『然則人死豈不同於木石耶』
TX22n0013_p0776a07║？答云：『死人有死人體用，活人有活人體用，豈可以死人體用難活人之體用耶？活
TX22n0013_p0776a08║人形體，自有活人之精神也』。問曰：『人死精神已滅而形體漸壞，乃至成為白骨，
TX22n0013_p0776a09║形體猶存。若如汝說，形神同存，則白骨亦應有精神作用』？答曰：『物之滅也，有
TX22n0013_p0776a10║頓有漸，如燈光頓滅而煙則漸滅，故人之精神雖頓滅，而形體則漸滅也』。
TX22n0013_p0776a11║總觀其說，亦有相當理由存在，不易顛覆；且與行為心理，彷彿相似。謂人受人
TX22n0013_p0776a12║之環境刺激，即生人之反應，羊受羊之環境刺激，即成羊之心理。二者精神皆以形體
TX22n0013_p0777a01║不同而異，形體漸壞，精神先滅。此說可謂為唯身論。
TX22n0013_p0777a02║然則人死如燈滅，佛法生死輪迴之說，甯不破產耶？須知石之體不同木之體，牛
TX22n0013_p0777a03║羊之體不同木石之體，人之身體又不同牛羊木石等身體。惟其不同之原因又何在耶？
TX22n0013_p0777a04║不惟以其組織之不同，亦以其原素為有異耳。無情木石之形體為四大所組成，有情牛
TX22n0013_p0777a05║羊之身體為五蘊——色心——法所組成，故其所生皆為眾緣和合；無情為四大和合之
TX22n0013_p0777a06║假相，有情為五蘊和合之假相，而有情又有三界、六趣之異，此皆有漏和合之身。而
TX22n0013_p0777a07║菩薩等為無漏五蘊之身，佛為清淨無漏五蘊法身，故唯各有其身耳。而身實不滅，不
TX22n0013_p0777a08║過因緣聚散，另變成一種組織而已。身不滅故，神亦不滅，依此有諸趣及涅槃證得。
TX22n0013_p0777a09║故若以唯身論解釋行為派心理學，亦可依之建立世出世之佛法也。（蕙庭記）（見海
TX22n0013_p0777a10║刊八卷六期）