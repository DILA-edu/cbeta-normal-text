TX22n0013_p0813a01║唯物科學與唯識宗學
TX22n0013_p0813a02║——八年春作——
TX22n0013_p0813a03║三界唯心，萬法唯識，固聖教之決定量，佛理之根本義也。就三界依正之總相言
TX22n0013_p0813a04║之，則曰三界唯心；就諸法體用之別相言之，則曰萬法唯識；故唯識宗學，實為大乘
TX22n0013_p0813a05║之始。自海西科學之功盛，以其所宗依者在乎唯物哲論也——海西哲學諸宗，始於多
TX22n0013_p0813a06║元論、二元論，於純正哲學未能極成也。進至一元之唯物論與唯心論，然唯物論未極
TX22n0013_p0813a07║成唯物論，唯心論亦未極成唯心論，以唯物論所云之原質軼出於證驗，而唯心論僅為
TX22n0013_p0813a08║神我論也。又進為一元二行論，即指天地人物之和合連續假相，以為一元而物質、精
TX22n0013_p0813a09║神為二行。新近諸科學，大概均以此一元二行論為依歸。精覈之，此乃「真唯物」論
TX22n0013_p0813a10║耳。蓋所云物者，本指天地人物之和合連續假相中之現象，非謂物質、精神。物質、
TX22n0013_p0813a11║精神則天地人物之現象上同時並著之二現象耳。此一元二行之真唯物論，頗近小乘俗
TX22n0013_p0814a01║諦。蓋小乘之俗諦，亦即天地人物之和合連續假相，其緣起流轉因果義，亦說色心二
TX22n0013_p0814a02║行，即「極微」之物質、與「惑業」之精神是也。真諦、則為生空真如，即和合連續
TX22n0013_p0814a03║之假相本來空寂，及緣起流轉之幻事擇除還滅是也。然小乘之所重，固在由實踐哲學
TX22n0013_p0814a04║之道品以斷俗證真，此雖非一元二行論所有，然專就純正哲學以言之，小乘固近於一
TX22n0013_p0814a05║元二行論者也。一元二行論又近於大乘唯識現量性境，以其即現對之天地人物為一實
TX22n0013_p0814a06║元，以精神與物質為二行相，近似唯識論以前六同時親所緣緣之色塵為實事，以四
TX22n0013_p0814a07║大極微等為意識假想觀慧所緣緣影也。但此為免違世間過，隨順世間世俗諦姑縱許之
TX22n0013_p0814a08║耳。究之、乃是似現量、似性境，所謂非量與帶質境，非真現量、真性境也。何者？
TX22n0013_p0814a09║以真現量、真性境中，無復和合連續假相之天地人物等故也。然無論為現量性境、抑
TX22n0013_p0814a10║非量帶質境，此一元二行之真唯物論，卒不得不歸之大乘唯識真唯心論中之一部分也
TX22n0013_p0814a11║。其詳當閱拙著之道學論衡，楞嚴攝論——，遂畏聞大乘佛教之名，抑若一言大乘佛
TX22n0013_p0814a12║教，即挾神權幻術俱至！不知大乘唯識論之成立，先嘗經過小乘及大乘之空宗，將邪
TX22n0013_p0815a01║僻唯心論——正名公神或我神論——之常見，與邪僻唯物論之斷見，同日摧蕩清理，
TX22n0013_p0815a02║乃開大乘唯識中道。故竺乾當日大乘唯識論之所緣起，正以勝論之多元或二元論等，
TX22n0013_p0815a03║天神、汎神及數論之神我論等，順世論四大極微之物質論等，小乘之有論、空論等，
TX22n0013_p0815a04║大乘之空宗等，探究玄奧，觀慧微密，皆極一時之盛，迫於人心之要求所不能自己，
TX22n0013_p0815a05║大乘唯識論乃應運興起。且彼時雖有小乘之正論，徒高超世表而不能普救群生，與今
TX22n0013_p0815a06║日雖有科學所宗依之一元二行近真唯物論，徒嚴飾地球而不能獲人道之安樂，亦恰相
TX22n0013_p0815a07║同。故唯識宗學不但與唯物科學關通甚切——案中華隋、唐間因研究竺乾外道小乘之
TX22n0013_p0815a08║學者頗盛，故大乘唯識宗學因之昌明。由五代入宋、元各學衰微，唯識宗學遂亦因之
TX22n0013_p0815a09║湮沒。相承者，但禪宗及淨土宗耳——；正可因唯物科學大發達之時，闡明唯識宗學
TX22n0013_p0815a10║，抑亟須以唯識宗學救唯物科學之窮耳。
TX22n0013_p0815a11║突然聞唯識無境物之言，似乎可驚，然未能細按唯識之義耳。言唯識者、識有四
TX22n0013_p0815a12║分：一者、相分，即識心上所明了分別之境象，如鏡中影；世間所言物質，不越乎此
TX22n0013_p0816a01║。二者、見分，即識心中能明了分別之功用，如鏡上明；世間所言精神，不越乎此。
TX22n0013_p0816a02║三者、識自證分，即識心不待他證明心有而能自證明者——如境象之有無，必待心為
TX22n0013_p0816a03║證明，非心證明即為虛妄無驗之言。心自證知故，曾起心能自憶之，更不待他——此
TX22n0013_p0816a04║為識心自體，喻如鏡面。四者、證自證分，即識心自體所證明之結果及能證明識心自
TX22n0013_p0816a05║體者；此為識心體實，喻如鏡身。後之二分，皆世間所未與知也。若知有「識自證分
TX22n0013_p0816a06║」者，則一元二行論之所謂一元者，不難見矣。否則、雖立一元虛位，實無元耳！又
TX22n0013_p0816a07║曷嘗有所謂一元者哉？諸識心之一相分中，境凡有三：一者、實境，此又有二：一、
TX22n0013_p0816a08║一切法真如性境，此轉識成智時第六、第七、第八識相應之無分別智了之。二、一切
TX22n0013_p0816a09║法自相性境，此前六識及第八識與其心數了之，若現量所了一一色、聲等離名言之自
TX22n0013_p0816a10║相是也。二者、帶質境，此又有二：一、以心緣心真帶質境，此第六、第七識與其心
TX22n0013_p0816a11║數了之。二、以心緣境似帶質境，此唯第六識與心數了之，即現在天地人物等宇宙現
TX22n0013_p0816a12║象，乃和合連續如幻如夢之假相，亦謂之意言境。其根、則以在心緣心之第七末那識
TX22n0013_p0817a01║執第八識相為內自我體，法蘭西特嘉爾所謂吾生始終唯一意境，殆亦有見於此。三者
TX22n0013_p0817a02║、影像境，唯第六識與其心數了之，亦謂之意言境，略分為二：一、妄情執著境，若
TX22n0013_p0817a03║執著無驗之原質為實體等，又若執著造物主等。二、隨念分別境，若念過去、未來之
TX22n0013_p0817a04║境，及假想觀慧所觀之境等——未得無分別智親證，雖觀真如亦影像境——。復次、
TX22n0013_p0817a05║言唯識者，有二類識：一者、本識，即第八識，為諸色法、心法、心數法、分位法作
TX22n0013_p0817a06║因，而又有自現行之四分心與心數者。二者、轉識，即前七識，各各有自識之現行四
TX22n0013_p0817a07║分、心與心數，亦還熏習本識，增長本識功能而為本識作因。復次、有二類識：一者
TX22n0013_p0817a08║、有漏恆俱轉識，即第七識與第八識，乃和合與連續二假相之根本作生死依。二者、
TX22n0013_p0817a09║不定恆俱轉識，即前六識，依和合連續心倏起倏伏，亦還牽引有漏恆俱轉識，受生死
TX22n0013_p0817a10║輪。又「唯識」言，總含諸法，非謂一切絕無，色、聲等法識變現故；眼識乃至藏識
TX22n0013_p0817a11║，識自體故；觸、欲、信、貪、尋等，識眷屬故；時、方、名、數、前後、同異等，
TX22n0013_p0817a12║前三分位故；真如、乃前四實性故。皆不離識，俱非心外，故名唯識。又唯識宗說人
TX22n0013_p0818a01║生世界之緣起，非謂一霎忽有，或異熟焉，或等流焉，或共共業力化成焉，或不共不
TX22n0013_p0818a02║共業力化成焉，成共不共業力化成焉，或不共共業力化成焉。十二有支，十五依處，
TX22n0013_p0818a03║三習、四緣、十因、五果，理趣宏深，茲難具述。不應聞言唯識，即指器物，責心令
TX22n0013_p0818a04║造。要之、種種業習因緣并所生果，皆非識外，俱不離心，故名唯識。以此圓淨成實
TX22n0013_p0818a05║真唯心論，律一元二行之唯物論學，抑而奪之，雖未知真實義，縱而與之，固真唯心
TX22n0013_p0818a06║論之一分。必明唯識宗學，諸唯物科學乃能消歸自己而成妙用焉。
TX22n0013_p0818a07║唯物科學與唯識宗學相關通之處，不言其遠，即就佛教大小乘共同之說以觀之：
TX22n0013_p0818a08║佛言身為蟲聚，又言滴水有多微蟲，此雖佛及諸聖弟子天眼之所親見，然諸肉眼凡夫
TX22n0013_p0818a09║所不能見，故無證明；今得科學所製成之顯微鏡以觀之，則獲其親觀矣。又若四洲一
TX22n0013_p0818a10║日之所照臨而互視有日夜之別，得今之天文學益明其指。又說色身之所生起，乃有起
TX22n0013_p0818a11║身根蟲，證以今之精蟲說而確驗。略舉數事，餘可類推。近頃以光學、電學之進步，
TX22n0013_p0818a12║己能窺見宇宙諸存在物皆是和合連續假相，絕無不透明、無空隙之固實質。剎那剎那
TX22n0013_p0819a01║生滅流動連續而現，展轉展轉抵吸調劑和合、而起，是以一切無常無實，其實常者正
TX22n0013_p0819a02║唯「空」耳，蓋密邇小乘之生空觀矣。第何緣而現起和合連續假相諸物且有類別及恆
TX22n0013_p0819a03║軌乎？彼剎那生滅展轉拒攝之微體究為何性，復依何現起乎？且平常見天地人物之時
TX22n0013_p0819a04║，既不見其為剎那生滅、展轉抵吸之連續和合假相；逮藉光電見為剎那生滅、展轉抵
TX22n0013_p0819a05║吸之連續和合假相時，又失平常所見天地人物之相，則欲藉光電證明彼緣理性源，亦
TX22n0013_p0819a06║終為不可能之事。然究實唯一真如性，藉光電猶見有生滅抵吸相者，仍在乎能見心上
TX22n0013_p0819a07║之有障礙耳。依此可知空不定空，有不定有，但心明見臻何程度，即心之境則成何狀
TX22n0013_p0819a08║。是以能從唯識宗學如實修證，則得圓成五眼——此舉眼以總表六根，當知耳、鼻、
TX22n0013_p0819a09║舌、聲、意亦各成五種——，遍知諸境。以人眼——本曰肉眼——見天地人物，以天
TX22n0013_p0819a10║眼見透微遠預，以慧眼見常遍空寂，以法眼見緣起因果，以佛眼徹證唯是一心更無二
TX22n0013_p0819a11║相可見，而圓顯真如覺性。然五重境，皆即唯心真如覺性，故佛眼具前四眼，而前四
TX22n0013_p0819a12║眼不能具佛眼。藉光電所見者，可准為天眼、慧眼之少分。修唯識宗學則漸得成五眼
TX22n0013_p0820a01║，一念中平等了知五重境，知藉光電所見者雖境界不同，實即吾人之所平常見者，亦
TX22n0013_p0820a02║可推知吾人妄造惑業、妄受生死之現行無明境界，即如來之不動智光矣。道有可證，
TX22n0013_p0820a03║言非憑虛，思之思之！夫亦何遠之有？
TX22n0013_p0820a04║嘗有二因明比量曰：一、佛所說阿賴耶識人人所能諦信；以可內自證知故；凡可
TX22n0013_p0820a05║內自證知者，必人人所能諦信，如人居闇中皆審知非無自身；反之、則人人所不能諦
TX22n0013_p0820a06║信者，必是不可內自證知者，如言天神、上帝。二、佛所說五眼、六通眾人皆能諦信
TX22n0013_p0820a07║；以有眾同分現量可得故；凡有眾同分現量可得者，必眾人皆能諦信，如質學化驗。
TX22n0013_p0820a08║反之、則眾人皆不能諦信者，必是無眾同分現量可得者耳，如言上帝創造天地。夫科
TX22n0013_p0820a09║學之可貴，在乎唯徵真理實事，不妄立一標格堅握之，以所知自封而拒所未知耳。若
TX22n0013_p0820a10║不求真是而妄排蔽，則與迷神教者亦復何異？習唯物科學者，若知佛乘唯識宗學，其
TX22n0013_p0820a11║貴乎理真事實，較唯物科學過無不及，則必不將佛教視同天魔畏途而相戒不遊也。乃
TX22n0013_p0820a12║作此以忠告諸治唯物科學者！（覺書第三期）