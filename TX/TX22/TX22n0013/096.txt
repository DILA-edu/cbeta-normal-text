TX22n0013_p0962a01║身命觀與人生觀
TX22n0013_p0962a02║——十七年十一月在德國福朗福特大學講稿——
TX22n0013_p0962a03║一　宇宙之身命觀
TX22n0013_p0962a04║二　死身命與活身
TX22n0013_p0962a05║三　活身命之原理
TX22n0013_p0962a06║四　活身命之究竟
TX22n0013_p0962a07║五　身命之人生觀
TX22n0013_p0962a08║六　敵人生與仁人生
TX22n0013_p0962a09║七　仁人生之原理
TX22n0013_p0962a10║八　仁人生之究竟
TX22n0013_p0962a11║一　宇宙之身命觀
TX22n0013_p0962a12║流行在各民族之佛學，雖有多種之派別，但從其最普通最根本之原理觀之，對於
TX22n0013_p0962a13║一切存在之事物，殆無不公認是身命者。身者，各因眾緣之多法組織；命者，前滅後
TX22n0013_p0962a14║生之一系聯續。一系聯續之趨勢有窮，此窮而彼達，故見新舊代謝。多法組合之集團
TX22n0013_p0962a15║可散，彼散而此聚，故見離奇變化。統計一切事物曰宇宙，分析宇宙一切云事物。宇
TX22n0013_p0963a01║宙事物皆是一一身命，故無不在離奇變化之此彼聚散團體中，亦無不在新陳代謝之此
TX22n0013_p0963a02║窮彼達勢限中。為證斯義，請徵其實。
TX22n0013_p0963a03║經長、廣、厚、久之四度，以成為吾人之宇宙。一度之前有零點，四度之後有五
TX22n0013_p0963a04║度，以至無數度。有不知時間，而僅知長、廣、厚者；有不知厚而僅知長、廣者。在
TX22n0013_p0963a05║僅知長、廣者之宇宙中，則吾人之零點亦成為其一度，故零點無自性，小而又小，其
TX22n0013_p0963a06║小無窮。在能知八度者之宇宙中，則吾人之宇宙，亦成為其零點；故宇宙無自性，大
TX22n0013_p0963a07║而又大，其大無窮。則小至於零點，亦合多法組成；而大至於宇宙，皆續一系聯現。
TX22n0013_p0963a08║故知凡存在之形數，莫非身命，此可徵之數理學者。由一恆星系以積至星海，由一原
TX22n0013_p0963a09║子量以析至電子，各無實有之自性，故無非多法之因緣組合；各無常定之自相，故無
TX22n0013_p0963a10║非一系之生滅聯續；且皆可見其團體聚散，與勢現窮達之現象。故知凡存在之物質，
TX22n0013_p0963a11║莫非身命，此可徵之物理學者。近若吾人，遠若恐龍，微若細胞，鉅若大樹，皆各因
TX22n0013_p0963a12║眾緣之多法組合以成，及前滅後生之一系聯續而現。由陳謝新代，可觀其勢之窮達；
TX22n0013_p0964a01║由離奇變化，可察其集團之聚散。故至於每一生物之為一身命，益顯然彰著矣，此可
TX22n0013_p0964a02║徵之生物學者。藉其自種子為因，與空、明、根、境等以為緣，更有其相應相合諸心
TX22n0013_p0964a03║所有法與之俱起，種滅現生，種生現謝，復經多剎那之現行生滅相似相續，如是等多
TX22n0013_p0964a04║法之集團與一系之趨勢，乃為吾人所認識之一瞥視覺。一視覺然，一耳覺以至一意覺
TX22n0013_p0964a05║亦然。故知每一心行——格式派心理學每持此說——莫非是一身命，此可徵之心理學
TX22n0013_p0964a06║者。一家屬也，一教團也，一職社也，一學會也，一政黨也，一民族也，一國群也，
TX22n0013_p0964a07║一人世也，無非是多數分子之組合，無不有一宗歷史之聯續。以此離彼續而呈彼此之
TX22n0013_p0964a08║奇變，此陳彼謝而成彼此之新代。故每一人群以及一動物群之倫理群事，莫非是一身
TX22n0013_p0964a09║命，此可徵之社會學者。
TX22n0013_p0964a10║此物理、生理、心理、倫理之四界，可以窮現實之所有而無遺矣。既然一一皆是
TX22n0013_p0964a11║身命，且非唯一之一身命，而為多一互涉相關之多身命，亦可徵知之矣。猶未明雖同
TX22n0013_p0964a12║是身命而有高下之程度，及身命代謝變化之發動力何在耶？第群倫事業之身命，乃依
TX22n0013_p0965a01║生物中動物或人類之身命而成；而物理身命與心理身命，亦各唯充足身命之一分，未
TX22n0013_p0965a02║完備一切身命之蘊素。雖在生物中之植物，猶缺心識情意，故完備一切生物之蘊素者
TX22n0013_p0965a03║，始于動物，但其功能尚多蘊潛未顯。故以言充足之身命，在地球之一切身命中則唯
TX22n0013_p0965a04║人，在統計一切身命之宇宙中則為佛。人者充足身命之萌芽，佛者充足身命之完成。
TX22n0013_p0965a05║由人到佛所經歷之過程，猶有多級，斯可略知身命高下之程度矣。
TX22n0013_p0965a06║蠢動含靈之類——動物——各有身命，皆為完備一切身命蘊素之身命。以各身命
TX22n0013_p0965a07║皆各含有一切潛能——一切種——之阿賴耶，依恆續之現行，有統持之功力，發能覺
TX22n0013_p0965a08║之心意，趨進善之轉化。故動物之官體，與非動物之植礦，以至統計一切事物所謂宇
TX22n0013_p0965a09║宙，無不以各動物各有之能攝藏阿賴耶，及能刱造之根識互涉相關，以為代謝變化之
TX22n0013_p0965a10║發動力。一恆星系有住、壞、空、成之代謝，則無數阿賴耶根識為發動力之共果也。
TX22n0013_p0965a11║一動物流有本、死、中、生之變化，則各自阿賴耶識為發動力之別果也。斯可略知一
TX22n0013_p0965a12║切身命代謝變化之發動力何在矣。
TX22n0013_p0966a01║二　死身命與活身命
TX22n0013_p0966a02║夫現實之一切，皆是身命，既經證知，則現實之身命以外，有非身命者以為現實
TX22n0013_p0966a03║身命所從出之處乎？現實之身命，更無以外之身命者，今此一切身命皆無始起之期！
TX22n0013_p0966a04║無始起故，亦無終盡，無始無終，常在活潑之代謝變化中。故凡是身命，皆永是活身
TX22n0013_p0966a05║命。
TX22n0013_p0966a06║如曰：一切現實身命別有非身命者，以為其從出處，則其所別有之非身命者，即
TX22n0013_p0966a07║為絕異於徵驗可知之現實界；別是一非因緣組合及滅生聯續之死體。此之死體，不論
TX22n0013_p0966a08║或唯一個，或有多個，或名曰神，或名曰物，或名曰心，要皆為固定之死體。從此非
TX22n0013_p0966a09║身命之死體，如何得成代謝變化之活身命，已為理論之所不通。縱令如一神論者，或
TX22n0013_p0966a10║原子論等之說，可由彼死體之一神，或多原子，造作出或結合成此現實界之一切活身
TX22n0013_p0966a11║命。然今此現實界之活身命，既有其刱始之期，亦應有其終盡之日。未創始時固死體
TX22n0013_p0966a12║，已終盡時仍為死體，始於死體，終於死體，則今此現實界之活生命，雖在若干時中
TX22n0013_p0967a01║為活身命，原始要終固皆必為死體。且在若干時為活生命之期內，亦仍以彼死體為其
TX22n0013_p0967a02║實質，死體為其實質，而活生命但為幻相，如是一切身命終必為死體，故活生命但為
TX22n0013_p0967a03║暫時幻相，故雖其為活生命時亦變為死體，故凡身命皆永是死身命。
TX22n0013_p0967a04║佛家大乘哲學，無論空宗、有宗，皆主張凡身命永是無始無終活身命者，故對於
TX22n0013_p0967a05║唯神論、唯物論、唯我論、唯心論等，主張一切活身命始終於死體，而以死體為實質
TX22n0013_p0967a06║之死身命說，皆在破除之例。小乘但破動物各自之實我執，及唯神等之邪因執，猶有
TX22n0013_p0967a07║普遍之事物實我執，故亦為大乘之所破。大乘於實我、實體之二執，盡皆破除。故佛
TX22n0013_p0967a08║家大乘哲學主張：現實身命，徹始徹終、徹邊徹中、皆是活身命。
TX22n0013_p0967a09║三　活身命之原理
TX22n0013_p0967a10║無始有代謝變化之種種潛能——一切種、攝藏於各各無始恆轉之阿賴耶識，且為
TX22n0013_p0967a11║所餘一切無始現行而代謝變化之心識等法不斷熏習，使之或增長、或減消、或新生、
TX22n0013_p0967a12║或永斷、或顯起、或隱伏、或優強、或劣弱，以此而有無數無數組合聯續之各身命，
TX22n0013_p0968a01║互相且永遠活潑潑新陳代謝離奇變化——無著系之大乘哲學作如是說。復次、此一切
TX22n0013_p0968a02║活潑之身命，皆因緣所成，生滅無住，故皆空無常之實體；所謂物身命、心身命、以
TX22n0013_p0968a03║至人身命、社會身命等，皆是依因緣組合、生滅聯續之假相，立為假名以便稱謂而已
TX22n0013_p0968a04║。即此假名空無實體，即彼空無立為假名，空假不二，假空一致，由非空非假即空即
TX22n0013_p0968a05║假之中立，以觀一切現實活身命之真相，除此之外別無真相之可觀察——龍樹系之大
TX22n0013_p0968a06║乘哲學作如是說。總此大乘哲學之識現觀與中觀之二觀，可以知活身命之原理矣。
TX22n0013_p0968a07║四　活身命之究竟
TX22n0013_p0968a08║一切身命，皆是究竟皆活而無死者，然今此現實界之一切身命，發現有二種死：
TX22n0013_p0968a09║一、粗顯之心象物象，為組聯之一生一生分段死。如動物身命之喪亡，及植礦身命之
TX22n0013_p0968a10║枯壞。其微隱之心法、色法；雖仍合續流行，而非人目所能見及。由是或云：動物身
TX22n0013_p0968a11║命一死永死，器物亦一壞永滅，成為斷執。或云：動物別有一不變不滅之實我，主貫
TX22n0013_p0968a12║於生死死生之間；或別有不變不滅之一神或多質，主貫於成壞壞成間，成為常執。秉
TX22n0013_p0969a01║茲或斷或常之二遍執，於各身命互相起諸擾害。二、隱顯諸心象物象，恆聯續之一層
TX22n0013_p0969a02║一層變易死：如礦質動類之演化，及凡聖地之轉進，勝之者存，敗之者亡，遂有優強
TX22n0013_p0969a03║善淨等與劣弱惡染等相限礙，不能圓通遍達。因分段死不得自由，因變易死不得平等
TX22n0013_p0969a04║。然此不自由平等之二死，非一切活身命之真相，但因人等一切活身命，向來未遍知
TX22n0013_p0969a05║一切活生命之真相，誤於一切身命或一切身命中之一分，執為普遍之實體，於是成為
TX22n0013_p0969a06║境界礙——所知障——之不平等之變易死。誤於動物身命，或身命動物中一分，執為
TX22n0013_p0969a07║各自之實我，於是成為擾害事——煩惱障——之不自由分段死。為一切活身命之真相
TX22n0013_p0969a08║，而究竟唯活無死，則當以善行靜慮，增生清淨之智慧，周觀深察以明證於一切活身
TX22n0013_p0969a09║命之真相。見其皆是因緣集成，生滅無住，性空假中，相唯識現，擇滅向來誤解是實
TX22n0013_p0969a10║我實體之二執，二執除故二障永斷，二障斷故二死永除，此之擇滅曰大涅槃。由智擇
TX22n0013_p0969a11║二執、二障、二死皆滅故，於是遂實現一切為自由、平等之活身命真相用，曰大菩提
TX22n0013_p0969a12║。得大涅槃及大菩提，盡未來際，為一切活身命，除妄死而成真活者，謂之佛陀。故
TX22n0013_p0970a01║佛陀為活身命之究竟，其究竟之身命，即是法身慧命。小乘以擇滅煩惱障、分段死為
TX22n0013_p0970a02║涅槃，住於擇所成滅，猶非究竟。其餘學說宗教之竄擾二執、二障、二死間者，更非
TX22n0013_p0970a03║究竟可知。
TX22n0013_p0970a04║五　身命之人生觀
TX22n0013_p0970a05║人者、一切身命中之一類身命，且為各身命類中之充分身命。人生者，人類在生
TX22n0013_p0970a06║存中能作所作之生活。人生觀者，審量人生是何意義，及權衡人生有何價值之察觀。
TX22n0013_p0970a07║故人者，一切身命之樞紐，數理、心理，得人進致於高度；論理、倫理，得人而發現
TX22n0013_p0970a08║其大用；物理、生理之身命，得人而進為多式多樣之變化。縱肉欲而向旁爭逐，可為
TX22n0013_p0970a09║殺人之魔鬼，以至於畜生；尊德而向上精進，可為超人之聖者，以至於成佛。人之
TX22n0013_p0970a10║一生，雖為多法組合一系聯續之身命之短期表現，然得此短期表現之結果，溯其自發
TX22n0013_p0970a11║之因，既累積而無極，觀其互藉之緣，亦展轉而無際。從此短期表現所成行事，究其
TX22n0013_p0970a12║出生之本，固周流而不居，詰其引致之果，尤遠及而不窮。然人生與一切身命，同為
TX22n0013_p0971a01║多法組合一系聯續之事，同受趨勢窮達之新陳代謝，與集團聚散之離奇變化所支配。
TX22n0013_p0971a02║各別活動則各有獨特之功用，互相增上則互有資助之關係，雖無特定之因，亦無突有
TX22n0013_p0971a03║之果。各由決定於適當之因緣，乃成適當之果實，故亦不應對一切其餘身命有所驕
TX22n0013_p0971a04║傲。
TX22n0013_p0971a05║要之、人生者，備有可大可久之性能，然未為既大既久之事實，故當以仁心為致
TX22n0013_p0971a06║善之德根，以智行為達真之道器，乃能觀察且明證一切身命之真相，成正遍之知覺，
TX22n0013_p0971a07║調洽且發揮一切身命之善力，得圓滿之安樂。人必如此，乃不虛生；否則、不惟辜負
TX22n0013_p0971a08║人生，抑且將斲喪人生矣。
TX22n0013_p0971a09║六　敵人生與仁人生
TX22n0013_p0971a10║未觀一切皆為身命與身命之真相，則不知人為何等之身命，及人生之正誼。於是
TX22n0013_p0971a11║、謬執其表現之人身生命、或人身命之一分為各自之實我，而環伺於自我之周圍者，
TX22n0013_p0971a12║則皆視為自我之敵。其為自我所能征服者，則征服而役用之；其不能為自我所征服者
TX22n0013_p0972a01║，則恆處敵對之形勢，而每以戰爭求勝負存亡之解決。其可為自我相助以共求私利、
TX22n0013_p0972a02║共禦大敵者，則申盟誓，訂契約，以協合為共遵從、共行動之團體。以協助為手段而
TX22n0013_p0972a03║有團體，以競爭為目的而常敵對，復以盟約難期必信，須藉無上權威以為強制行使之
TX22n0013_p0972a04║保任，於是認有全宇宙創造主宰之大神，形成全國民主權化身之元首。徵之歷史，自
TX22n0013_p0972a05║禽獸為敵之初人，至國族為敵之今人，殆猶為在環敵中以戰爭求生活之人生觀所支配
TX22n0013_p0972a06║，而未能有其改善之道也。近世倡說優勝劣敗、強存弱亡，以競爭為進化之母，彌增
TX22n0013_p0972a07║慘烈，此即前所謂辜負人生而且斲喪人生者。人生若此，不其大可哀乎！
TX22n0013_p0972a08║然察知一切皆身命與身命之真相，而可達人生為何等之身命，及人生之正誼，則
TX22n0013_p0972a09║敵鬥之人生觀，殊有大謬不然者。夫經一最暫時間之身命，皆前無始而後無終者也。
TX22n0013_p0972a10║占一最小空間之身命，亦皆外無邊而內無中者也。雖各因之殊致，實眾緣之遍通，故
TX22n0013_p0972a11║一切之身命，皆於活潑流行之互相關涉中，組合而生，聯續而存，由趨勢之窮達而代
TX22n0013_p0972a12║謝，由集團之聚散而變化。一切身命既然，而人類之充足身命，尤為積集一切身命之
TX22n0013_p0973a01║緣所成，更能為發生一切身命之緣者。眾緣所成故無小我，能為眾緣故有大仁。仁者
TX22n0013_p0973a02║、自他互通，一多相遍之和德也。人類於此和德中而生存代變，故人偶人則道並行而
TX22n0013_p0973a03║不相悖，人偶物則萬物並育而不相害，惟見有聲應氣求之朋侶，而不見你爭我殺之怨
TX22n0013_p0973a04║對，故曰：「仁者無敵」。是謂仁人生，亦為人生之正誼。而有時不免衝突鬥爭者，
TX22n0013_p0973a05║要非人生所應有之常德，不過、仁人生猶未臻健全，有時乃現此毗寒毗熱、藥病攻伐
TX22n0013_p0973a06║之態耳。
TX22n0013_p0973a07║七　仁人生之原理
TX22n0013_p0973a08║考人之得生也，憑一流之先業，引俱轉之恆行，攬兩親之遺液，起三緣之結生，
TX22n0013_p0973a09║此其組合而乍生為人之無敵唯仁也。繼而藏種之集起於識心根塵，母體之長養於骨肉
TX22n0013_p0973a10║臟腦，如是組合聯續，乃有胚胎位之生存。繼而離母胞以觸環境，資母乳以受群育，
TX22n0013_p0973a11║如此組合聯續，乃有嬰孩位之生存。繼而父兄、師友，宇宙文物以啟其心知，天地動
TX22n0013_p0973a12║植、衣食住行以滋其體氣，親族、學校、社會、國家、以達其事行，如此組合聯續乃
TX22n0013_p0974a01║有兒童位、青春位、壯成位之生存。至是屹然能立，始發生自我之意識，乃反為認執
TX22n0013_p0974a02║為多法組合一系聯續之身命為自我，分割所餘本來互資相助之一切為非我之物，橫與
TX22n0013_p0974a03║之敵對而角鬥，甯不悖哉！還眾緣於眾緣，則此身命本無自存之實我；觀身命為身命
TX22n0013_p0974a04║，則此人生唯有遍通之真仁。居心不仁，則父子兄弟可以成異國；居心而仁，則天地
TX22n0013_p0974a05║人物皆可為同體。故不仁則遽生荊棘於坦途，眾苦交逼；仁則化天戈為玉帛，安樂無
TX22n0013_p0974a06║憂。故仁者、人生之原理，人生者、仁德之象徵；必仁而後有人生意義，必達仁之究
TX22n0013_p0974a07║竟，而後有人生不磨之價值。
TX22n0013_p0974a08║八　仁人生之究竟
TX22n0013_p0974a09║由一切之存在，本為一一之活身命，諸法無特定之實體，動物無各自之實我，故
TX22n0013_p0974a10║人生亦以緣起無礙為真相，天地與人並生，萬物與人為一。人是天地萬物並生為一者
TX22n0013_p0974a11║，故人非人而即天地萬物，天地萬物非天地萬物而唯是人；如此互通相遍，故人生之
TX22n0013_p0974a12║真相本仁。然以人心向來未覺此真相，故於物執特定之實體，成諸限礙，於人執各自
TX22n0013_p0975a01║之實我，起諸擾害，遂違仁而成敵。今欲空人生之幻敵而達於真仁之究竟，當啟發人
TX22n0013_p0975a02║心之淨慧，破我執及法執，明證人生本仁而無敵之真相，智仁圓合乃即人而成佛。故
TX22n0013_p0975a03║佛者，即仁人之究竟。
TX22n0013_p0975a04║由人以至佛之歷程，第一、為研究佛陀之哲學，由了解而進為信行。第二、為實
TX22n0013_p0975a05║踐行十善之人倫道德，以為定慧之基。第三、習超人之定慧，經三十賢位而趨於十聖
TX22n0013_p0975a06║。第四、直依聖賢明證之真仁廣行，到達究竟之眾善。第五、圓成佛智，達於仁人之
TX22n0013_p0975a07║究竟，遍十方界，盡未來際，唯利濟人世與眾生界為事。佛為適應印度思想，說小乘
TX22n0013_p0975a08║法，雖非究竟，然亦為先破人我執之一方便，故大乘亦用而不廢。中國孔子及歐洲康
TX22n0013_p0975a09║德等之哲學，為具體而微之大乘哲學，且為踐行人倫道德之十善者，故亦為由人至佛
TX22n0013_p0975a10║之初步。
TX22n0013_p0975a11║佛學為說明一切事物真相之真理；凡是真理，皆為佛學之所容納，故願求真理者
TX22n0013_p0975a12║，皆來為互相之研究，勿為流行於各方、各族、各文語、各習俗之佛學派別所拘礙，
TX22n0013_p0976a01║亦勿為任何宗教學說之成見所囚縛。故予曾有世界佛學院之發起，希世界學者加之意
TX22n0013_p0976a02║焉。（見海潮音第九年第十二期）