TX22n0013_p1003a01║真常之人生
TX22n0013_p1003a02║——民國六年十月作——
TX22n0013_p1003a03║一　唯人生無世界
TX22n0013_p1003a04║二　所謂人生
TX22n0013_p1003a05║三　人生皆有死皆願獲真常
TX22n0013_p1003a06║四　人生可以不死不滅而真常
TX22n0013_p1003a07║五　法界唯心即心自性為真常本
TX22n0013_p1003a08║六　人生心性之不死不滅
TX22n0013_p1003a09║甲　教證
TX22n0013_p1003a10║乙　理證
TX22n0013_p1003a11║丙　事證
TX22n0013_p1003a12║七　人生色身之不死不滅
TX22n0013_p1003a13║甲　教證
TX22n0013_p1003a14║乙　理證
TX22n0013_p1003a15║丙　事證
TX22n0013_p1003a16║一　唯人生無世界
TX22n0013_p1003a17║世人皆以人生與世界為生存之二物。就現行幻象觀之，非不如是；然進究其實，
TX22n0013_p1003a18║則惟人生而無世界，故今非遺世界不言，乃實無世界可言也。此論有證，其證有三：
TX22n0013_p1003a19║一者、教證：起信論曰，『言眾生心，則攝世間出世間一切法』。反之、猶言離眾生
TX22n0013_p1004a01║心，無一自性之實法也。有心之類始名眾生，眾生在人且說人生。言人生猶言眾生心
TX22n0013_p1004a02║，故惟人生而無世界。二者、理證：就人生之對境而言世界，則所言之世界，不外吾
TX22n0013_p1004a03║人眼、耳、鼻、舌、身所感覺之色、聲、香、味、觸。正感覺時，尚無器物可名；世
TX22n0013_p1004a04║界器物，乃色、聲、香、味、觸「和集相續假相」之謝影，意識所緣，但名無體，故
TX22n0013_p1004a05║惟人生而無世界。三者、事證：人居世界，無殊處夢，夢境宛轉忽就，每無定序；醒
TX22n0013_p1004a06║境教誦串成，似有常法，所恃為夢醒之異者僅此而己。究之所謂定序、常法，亦惟自
TX22n0013_p1004a07║安乎歷驗之習、相忘之俗耳。就直接之感覺精密考之，夢境、醒境固不能殊。由醒境
TX22n0013_p1004a08║知夢境是空，當知醒境之空正同。夢、醒自知，非無人生，故惟人生而無世界。
TX22n0013_p1004a09║二　所謂人生
TX22n0013_p1004a10║人生之解說，縱就恆變言之，粗者則有物種進化論諸說；精者則有三世流轉、五
TX22n0013_p1004a11║趣輪迴諸說。橫就分合言之，粗者則有物理學、生理學、心理學、質學、力學諸說；
TX22n0013_p1004a12║精者則有五蘊、十二處、十八界、七大、八識、百法諸說。更就渾成言之，粗者則有
TX22n0013_p1005a01║哲學、神學、道學、性學諸說；精者則有如來藏性、一真法界諸說，固罄宣厥義矣。
TX22n0013_p1005a02║吾今所以明人生可由修養而獲常真，依人生而起義，非推求乎人生者，故於人生無需
TX22n0013_p1005a03║原究。就通俗之庸見，知人生所以命有色身——俗稱物質——，有心性——俗稱精神
TX22n0013_p1005a04║——，而與吾人同形同情之類者足已。
TX22n0013_p1005a05║三　人生皆有死皆願獲真常
TX22n0013_p1005a06║人無不死，固人所熟知，抑亦人所習忘；故未嘗有一日不聞人死，卒未嘗有一人
TX22n0013_p1005a07║聞人之死而矍然驚者。且生必有死，有生必滅，亦為聖教之定量。然人生又莫不有不
TX22n0013_p1005a08║死不滅了獲真常之願望，第為流俗所勝，溺莫自拔。意謂橫覽大宇之內，豎觀有史
TX22n0013_p1005a09║以來，人生死滅，亦皆安于死滅；此理既遍且常，我奚為求其獨異，抑奚能求其獨異
TX22n0013_p1005a10║！乃隨眾人之所安而亦安之。不知眾人無體，乃各人之自我相望以云眾人耳。人之望
TX22n0013_p1005a11║我為眾人，亦猶我之望人為眾人，人人之相望蔑不然。人人不能自安，隨眾人之所安
TX22n0013_p1005a12║而安，亦如我之不能自安而相隨以安，又蔑不然。則反之、各人之自我固無一人能安
TX22n0013_p1006a01║者，我尚安得眾人之所安而相隨以安乎！抑我之饑，不能隨眾人之飽而不饑；我之寒
TX22n0013_p1006a02║，不能隨眾人之煖而不寒；我之疾，不能隨眾人之健而不病；我之老，不能隨眾人之
TX22n0013_p1006a03║壯而不老；我之心不能自安，亦安能隨眾人之所安而安哉？言思及此，又未有不進求
TX22n0013_p1006a04║了獲真常者。稍一進求真常，則維世之教，輒岌岌不能安立。於是世教如所謂名教者
TX22n0013_p1006a05║，起而為之說曰：人生有倫常之性，此性是真，真故與人生生生不息而常存，人能保
TX22n0013_p1006a06║持此倫常之性，謂之立德；更能立功、立言於世，則有名焉，亦可與人世而俱久。故
TX22n0013_p1006a07║死且滅人之身心，而有不死不滅之性與名在焉，夫何患人生身心之死滅乎！又有世教
TX22n0013_p1006a08║如所謂進化教者，亦為之說曰：人生有個體、有群體，死者人之個體，不死者人之群
TX22n0013_p1006a09║體。個體待群體而生存，群體不隨個體而死滅，個體既待群體而生存，則必有種業功
TX22n0013_p1006a10║名遺留乎群體；個體雖死，固有其遺留在群體者。不惟真常不滅，且繼善增盛而進化
TX22n0013_p1006a11║無已焉。更深言之，且必待乎人之個死體，人之群體其進化乃彌速，夫何患人生個體
TX22n0013_p1006a12║死之滅乎！然反之自我，惟此身心個體，個體之身心死滅，我尚何存？我先不存，則
TX22n0013_p1007a01║由我而起之真常願望，更安論乎！故縱使遺留在人群世界之種性功名，真實常存，繼
TX22n0013_p1007a02║善增盛，亦已無關乎我。況前乎我者死矣，我亦必死矣，並乎我者、後乎我者，亦必
TX22n0013_p1007a03║死矣！死死相續，則所謂人世、人群，亦必有終滅之一日。其遺留在人世、人群之種
TX22n0013_p1007a04║性功名，益不足論矣！且所謂人世人群亦依各人自我相望立名；未嘗有自體者乎！人
TX22n0013_p1007a05║世人群先無其體，又安有所謂生生不息、進化無已、真實常存、繼善增盛者哉？於是
TX22n0013_p1007a06║有天教者，進為之說曰：天有帝神，真實常存，人生世界均其手造，人有性靈則天帝
TX22n0013_p1007a07║從自體特賦乎人者。人能敬從天帝之意志，行慈善業以繕修性靈，則死後靈魂即得歸
TX22n0013_p1007a08║至天帝之前！與天帝同其真實常存。然所云天帝，是否有自體性業用者？若無自體性
TX22n0013_p1007a09║業用者，不合能造世生人，且有志意！若有自體性業用者，則既將自體分賦人為靈性
TX22n0013_p1007a10║，天帝之體應日有所減；減減相續，天帝亦終有歸滅之一日。天帝且然，何況從天帝
TX22n0013_p1007a11║體所分與人之性靈？若云：分與人為性靈時雖有所減，人死後靈魂攝歸天帝，天帝之
TX22n0013_p1007a12║體即得還復其原量者，則人之性靈死後歸還天帝，應如人之爪膚皮骨死後歸還泥土；
TX22n0013_p1008a01║既歸還泥土之後但有泥土，而無復人之爪髮皮骨，性靈之歸還天帝，誠亦如是，又安
TX22n0013_p1008a02║有所謂人之靈魂者與天帝同其真常哉？然則天帝縱真常，與人生亦了無交涉。況天帝
TX22n0013_p1008a03║之體量既時減時增，亦必有老死變滅乎！於是又有仙教者，進為之說曰；大道真常，
TX22n0013_p1008a04║不可名狀，聚而成形，則有人身；人身有精、氣、神三寶，能得修煉養持之法行之，
TX22n0013_p1008a05║則可蛻化必須死滅之形軀，而成為長生不老之神仙。在神仙既由形軀內之精、氣、神
TX22n0013_p1008a06║所修成，其性質固依然有生必滅之物，亦較蛻去之粗暫形軀略為微妙長久而已，固未
TX22n0013_p1008a07║得謂之真常也。於戲！人生皆有死，人生皆願獲真常，真乎！常乎！其將烏乎求之！
TX22n0013_p1008a08║四　人生可以不死不滅而真常
TX22n0013_p1008a09║夫人生者，三世業緣所推盪，五蘊幻法所和合者也。就五蘊法簡言之：則為色身
TX22n0013_p1008a10║與心性之二法。今欲明人生可了獲真常而不死不滅之道，則亦自從其色身與心性研究
TX22n0013_p1008a11║之耳。
TX22n0013_p1009a01║五　法界唯心即心自性為真常本
TX22n0013_p1009a02║心識通量，分理有四：一、相，二、見，三、自證，四、證自證。相、見為心體
TX22n0013_p1009a03║所同時並現之二分，凡觸覺想思所及者、皆為相分；其能觸覺想思者、則為見分。心
TX22n0013_p1009a04║體為自證分；心之自覺乎心體者，為證自證分。世出世間諸所有者——心所取自他身
TX22n0013_p1009a05║心法亦在其內——，法界攝盡；一切法界，心之相分攝盡，故曰：法界唯心。見、相
TX22n0013_p1009a06║分皆從心體現起，心體無所從起，本來真覺常寂，故曰：即心自性為真常本。眾人
TX22n0013_p1009a07║皆以自心之見分趣起自心之相分，不知相分皆是自心變現之影；倒從之求真常體性，
TX22n0013_p1009a08║遂致不能自覺心體，轉滋迷惑，從惑造業，隨業受身，枉入生死。必焉頓空諸有，離
TX22n0013_p1009a09║念歸覺，乃自證本不生真常心體；以本不生故無死滅，以無死滅故是真常。人能悟此
TX22n0013_p1009a10║，則頓了生死之本空，故謂之了生死。人必悟此，始可修身心而獲真常，故謂之真常
TX22n0013_p1009a11║本。
TX22n0013_p1009a12║六　人生心性之不死不滅
TX22n0013_p1010a01║悟即心自性之真常本，則心性之不死不滅，不待言矣。然藏識海中，積妄惑業，
TX22n0013_p1010a02║如大瀑流，激盪騰躍，眩變前境，輾轉念起，起不自覺，覺已還迷；故必有需乎修養
TX22n0013_p1010a03║，乃可息昏動而歸明靜，契心體之真常，顯如來之德相。此義、今當從正負二面，相
TX22n0013_p1010a04║為剴切，以證人生心性，由生死輪迴起滅流轉，修成不死不滅。
TX22n0013_p1010a05║甲　教證
TX22n0013_p1010a06║諸大乘教云：『煩惱生死，無始而有終；菩提涅槃，或無始或有始而無終』。今
TX22n0013_p1010a07║按：菩提、涅槃或無始者，兼就本覺心體而言；或有始者，專就始覺以至究竟覺所轉
TX22n0013_p1010a08║得、所顯得而言。今且專從有始言，即依初悟本覺心體之始覺心，修習諸覺悟行，修
TX22n0013_p1010a09║習諸清淨行，修習諸慈善行，漸令煩惱生死終盡，而菩提、涅槃轉顯也。
TX22n0013_p1010a10║楞嚴經曰：『一切眾生有二根本：一者、無始煩惱生死根本；二者、無始菩提涅
TX22n0013_p1010a11║槃元清淨體』。今按：元清淨體即心體之真常性，以其無始無明住地為煩惱生死根本
TX22n0013_p1010a12║，故須依覺悟本覺心體之始覺心，修養增進令得充滿，純覺圓明不容他物，煩惱生死
TX22n0013_p1011a01║之根本乃祛除也。
TX22n0013_p1011a02║起信論曰：『依淨熏業識，說有如來藏功德相』。今按：此中所云業識，染淨兩
TX22n0013_p1011a03║無違拒；迷時造雜染行熏習，故恆現識海諸擾濁相；覺已修滿清淨熏習，故漸顯如來
TX22n0013_p1011a04║藏諸功德相。初說如來藏無相者，專就本心體言；繼說如來藏諸功德相者，以擇滅諸
TX22n0013_p1011a05║雜染法盡，惟有順合本覺心性諸清淨法彌滿充盈、晶瑩炳靈也。
TX22n0013_p1011a06║成唯識論言：佛地二常：一、法性常，二、相續常。相續常者，謂已斷盡諸雜染
TX22n0013_p1011a07║業趣，唯有諸純善心品，無變無異、無增無減，彌滿清淨，中不容他，一類相續，盡
TX22n0013_p1011a08║未來際。亦即首楞嚴經所謂諸變現者精純不雜，皆合涅槃清淨妙德也。
TX22n0013_p1011a09║大小乘諸書有說異性、同生性者，諸為四根本煩惱覆障，造諸雜業，生諸異趣，
TX22n0013_p1011a10║飄忽無常，輪迴不定，故曰異生。既見法性，即預聖流；唯生人天及諸淨土，不復轉
TX22n0013_p1011a11║墮諸雜惡趣，故大乘初地以上為同生類。雖尚有變易生死，以得淨法界等流身，故生
TX22n0013_p1011a12║死中已能自主。若小乘、則初果以上，亦為同生類；須陀洹七返人間天上，生死必盡
TX22n0013_p1012a01║也。
TX22n0013_p1012a02║乙　理證
TX22n0013_p1012a03║夫眾生心本無性故，無明無始。以無明故念起不覺，以不覺故心不自主，不自主
TX22n0013_p1012a04║故造業無恆，業無恆故善惡雜染，善惡雜故感報無定，報無定故升沉輪迴。本起諸識
TX22n0013_p1012a05║種，新故互熏習，雖相續任持，恆轉未常斷。然雜趣生性劣昧故，此有既捨復得後有
TX22n0013_p1012a06║，若他人不能自憶。不自憶故生有分段，有分段故世限莫逾，故有死也。諸雜染心以
TX22n0013_p1012a07║麤羸故，以諸淨善心為對治，則能簡擇除滅，故有滅也。是以當依始覺心為本，修戒
TX22n0013_p1012a08║定慧三法：以戒拒遠諸染惡法而崇行諸淨善法，以定止息諸染惡法而長養諸淨善法，
TX22n0013_p1012a09║以慧擇滅諸染惡法而瑩治諸淨善法。修習或熟，覺力充盛，則能從淨善業感等流身，
TX22n0013_p1012a10║常生人天，不墮異類；慧命相續，生能自知，主持進修，不令退轉，如藥王、藥上生
TX22n0013_p1012a11║生世世同為兄弟，同業同名，則色身不妨舍換而心性故未嘗死也。馴至究竟圓滿，滅
TX22n0013_p1012a12║除諸雜染法盡，純白淨法一類相續，不容更有增減熏變，則無死亦無滅也。
TX22n0013_p1013a01║丙　事證
TX22n0013_p1013a02║故記所載，近聞所錄，生而知前身之事，及因知前身之事而繼續求成者，指證良
TX22n0013_p1013a03║多，不能繁引。即就吾人所習知之衛、藏喇嘛、蒙古活佛，以轉身繼續為喇嘛活佛，
TX22n0013_p1013a04║七度之後即不復來：故已大足證明小乘須陀洹七返人間之說也。又如民國三年，有英
TX22n0013_p1013a05║人某致書於大陸報曰：先是予妻養痾錫蘭，未幾病劇，電招予往，為移住產婦院；予
TX22n0013_p1013a06║則寄宿旅館。一晨、有佛教徒入見，謂予當生一子，面貌均節節詳言之。並謂右手跗
TX22n0013_p1013a07║有一痣，足指互疊如鱗，當出胎於菩薩誕日，應錫蘭五月十七八九三日大慶之期。謂
TX22n0013_p1013a08║予子係其師重生，予與予妻特別被選云云。予固未信，然與親友多談及之，皆笑為誕
TX22n0013_p1013a09║。已而出生月日，面及黑痣、足痣之狀，一如預言。當予子生大半小時，佛徒入見，
TX22n0013_p1013a10║並執敬禮，此兒兩眼歪斜，吾家素無此異，七日能獨行，周歲能言笑云云。亦一最新
TX22n0013_p1013a11║最確之事據也。
TX22n0013_p1013a12║七　人生色身之不死不滅
TX22n0013_p1014a01║依法界唯心之真理言之，本不應於心性外更說色身。且從有為相言之，根身、器
TX22n0013_p1014a02║界固永無不壞者。雖可修色身常存在世，至色身所依器世界壞時色身能終不壞否？蓋
TX22n0013_p1014a03║亦難知。況保此塊然一物之色身常存在世，亦何所益？寒山詩譏諸修長生者為守尸鬼
TX22n0013_p1014a04║，良有以也。然今因世俗庸見，多執著色身，不知心性，雖相傳有所謂唯心派之哲學
TX22n0013_p1014a05║，亦昧真實之唯心道理。故更就色身以證明其亦可由修養而不死不滅：
TX22n0013_p1014a06║甲　教證
TX22n0013_p1014a07║華嚴十身，有力持身。今按力持身，謂禪定力所持而身及身分不壞，功德力所持
TX22n0013_p1014a08║而身及身分不壞。若佛祖之設利羅，及諸禪師等不壞肉身是也。教中又說佛那有羅延
TX22n0013_p1014a09║身、金剛不壞身。又說劫火洞然，焚燒世界，靈鷲不壞，我常住中。然則此器世界之
TX22n0013_p1014a10║壞，是亦眾生共業妄見所見，而佛身佛土固湛寂如空，無動無壞也。
TX22n0013_p1014a11║乙　理證
TX22n0013_p1014a12║嘗考一切物類，內守自本，絕其發動，外離諸物，斷其侵入，則皆可扃然固存。
TX22n0013_p1015a01║如所謂『外息諸緣，內心無喘，身如墻壁，可以入道』者是也。然金石瓦礫之類，雖
TX22n0013_p1015a02║內動之機垂絕，未免為風雨光熱等侵入，故至銷鑠以壞；而生物之類，外絕食息即
TX22n0013_p1015a03║枯死而消滅者，以不能同時斷盡內動之機故也。試從生理以察之；人身以飲食故，消
TX22n0013_p1015a04║化、排洩諸機，時時運動勞損，由細靳漸成觕胞。以呼吸故，肺受濁氣之侵害，由白
TX22n0013_p1015a05║潤漸成黑澀。黑澀、觕胞積於漸，老死之狀乃現於不覺。故欲人身之常存，必絕食息
TX22n0013_p1015a06║。然腦氣之思慮不能不感發，則心臟之血液不能不流動，流動感發，則心臟腦氣輒不
TX22n0013_p1015a07║能不有所消乏；有消乏則需營養，需營養則不能不食息，須食息則必勞動百體，勞動
TX22n0013_p1015a08║百體則衣食等益不可少，身之老死遂以彌速。故必先修禪定以止息思慮，乃可斷絕食
TX22n0013_p1015a09║息。靜慮初成，微息若存，進至無想定，不恆行心心所滅，尚有執我愛生之意根、命
TX22n0013_p1015a10║根伏守潛行；必入滅受想定，恆行心心所始滅而內動之機全絕。然得滅受想定，必先
TX22n0013_p1015a11║見不生之真性，成生空法空智，乃能盡乎求生之意志。禪宗有大死大活之說，老子所
TX22n0013_p1015a12║謂外其身而身存，義稍近之。然能發得初禪以上之禪定，離段食故，離麤息故，亦足
TX22n0013_p1016a01║固存其身矣。至進修禪定之方便，當先悟但有人生而無世界；故所行惟對內界有價值
TX22n0013_p1016a02║而絕無對外之價值，則人為之威脅、利誘、毀譽、榮辱等胥能不為所動也。此為得音
TX22n0013_p1016a03║聲忍之麤相。次當進為能忍受天然之風雨寒暑等，自身之飢渴淫睡等。所謂日中一食
TX22n0013_p1016a04║，樹下一坐，以減損衣食住之需於外物者。次當黜聰明，止意念，視惟自視，聽惟自
TX22n0013_p1016a05║聽，凝其心息，恆注足踵，所謂守護六根，不馳六塵，此為得生忍之麤相。由是得安
TX22n0013_p1016a06║靜之窟宅，習為端居常坐，則飲食可絕，而禪定可深證也。
TX22n0013_p1016a07║丙　事證
TX22n0013_p1016a08║禪宗初祖迦葉尊者，持釋迦佛衣入雞足山啟石藏身，其石還合，於中入滅受想定
TX22n0013_p1016a09║，待彌勒降世。
TX22n0013_p1016a10║寒山、拾得入天臺山中，身與石冥。
TX22n0013_p1016a11║神僧傳載：趙宋時某省大風吹折一樹，樹中發見一人，爪髮甚長，端坐不動。展
TX22n0013_p1016a12║轉上聞，天子召人舁至，宣問其事，時有某僧識其為入定之僧，以出定法感動之，果
TX22n0013_p1017a01║即出定。詢知為東晉廬山慧遠弟子，入定已將千年矣。數日後忽不見，識者謂其入山
TX22n0013_p1017a02║安禪云。
TX22n0013_p1017a03║今雞足山有德清禪師，亦嘗入定十餘日，不動不食。此等出定時，與常人同。不
TX22n0013_p1017a04║唯身存不滅，而且身生不死。（自東瀛採真錄別出）