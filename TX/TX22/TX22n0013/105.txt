TX22n0013_p1144a01║由職志的種種國際組織造成人世和樂國
TX22n0013_p1144a02║一　緒論
TX22n0013_p1144a03║二　職業與志業說
TX22n0013_p1144a04║三　職志的種種國際組織之可能性
TX22n0013_p1144a05║四　全世界可成一和洽豐樂國
TX22n0013_p1144a06║五　佛教徒當首先進行佛教的國際組織
TX22n0013_p1144a07║六　結論
TX22n0013_p1144a08║一　緒論
TX22n0013_p1144a09║天下烏乎定？定於一，唯不嗜殺人者能一之——。此孟軻於戰國世感到列強之分
TX22n0013_p1144a10║裂爭鬥，非統一不能安定；又觀到列強唯仗屠殺他人之兵力，決不能統一天下，遂發
TX22n0013_p1144a11║生此之結論也。今此放大之戰國世，亦復如是。非世界之統一，則紛亂不能安定，非
TX22n0013_p1144a12║有和平之道，又決不能得其統一。然地域既經擴大，人種民族尤極複雜，言語、文字
TX22n0013_p1144a13║、風俗、宗教、經濟、學術，種種不同之阻礙，加以一個一個舊式國家主義之統治政
TX22n0013_p1144a14║府，以法律為之籠罩，以軍警為之執持，又如何能用和平之道以達其統一耶？則抽出
TX22n0013_p1145a01║一一組織國家之元素，使各各成為世界化，並先由已成世界化之各業，成立為一一國
TX22n0013_p1145a02║際之組織；則國家之實質空，國家之形名亦將漸歸泯沒，而人世可由和平統一之矣。
TX22n0013_p1145a03║自馬克斯聯合勞動者組織成第一國際，社會黨、共產黨繼之有第二國際第三國際
TX22n0013_p1145a04║，合作主義今亦駸成第四國際。更有法律上海牙和平會之國際，政治上國際同盟之國
TX22n0013_p1145a05║際，此二國際，雖為整個的國家政府之國際，然亦可為政治的、法律的國際組織之先
TX22n0013_p1145a06║河也。外此則宗教可有宗教的國際組織，教育可有教育的國際組織，俾一業一業皆成
TX22n0013_p1145a07║為一種一種之國際組織，而由此一業之國際組織的團體，以自治理其一業所關係之事
TX22n0013_p1145a08║。換言之，教育界即於全人類之世上自成為一教育國，宗教界即於全人類之世界上成
TX22n0013_p1145a09║為一宗教國；而此一一國——即一一成為國際組織的團體——皆交互周遍於全人類世
TX22n0013_p1145a10║界，無人種、民族、國籍、領土之區別，譬如一室多燈，光光相網然。則世人不難由
TX22n0013_p1145a11║此進一步為總組織之統一，而造成為一平洽豐樂之世界國。
TX22n0013_p1145a12║二　職業與志業說
TX22n0013_p1146a01║吾此所言者，驟觀之似與柯爾所刱由職業團體組成國家政府之主張，無甚區別；
TX22n0013_p1146a02║惟彼在組成國家政府，此在組織世界政府，量的廣狹有不同而已。其實吾此論之意趣
TX22n0013_p1146a03║，全體吾佛學者精神，尤注重於高尚之志業，且曾於五年前為一度之發表者也。故今
TX22n0013_p1146a04║言職志，異於柯爾所云之職司職掌，祇限職業，而兼括乎職業與志業二者也。茲請言
TX22n0013_p1146a05║職業與志業之區別：
TX22n0013_p1146a06║職業者何？迫於機械的必然形勢，為應付現前環境之工作；乃由質力之不足，求
TX22n0013_p1146a07║補充以保持固成局面之艱苦事也。志業者何？發於精神的自由意志，為創造當來運命
TX22n0013_p1146a08║之活動；乃由質力之有餘，謀施用以開闢生化源泉快樂事也。人格之高下，皆由志業
TX22n0013_p1146a09║分判，職業之為何不與焉。然矢人惟恐不傷人，而職業亦往往能間接影響於人格耳。
TX22n0013_p1146a10║志業之高下可分為五：最高者為宗教：次高者為學理——若玄學、哲學、道學、
TX22n0013_p1146a11║理學、科學等；其次為藝術——若文學、音樂、書畫、彫塑等；又其次為遊戲——若
TX22n0013_p1146a12║舞詠、遊覽、拋擊、騎射等；最下者為俗染——若嫖、賭、煙、酒、奢侈等。前四者
TX22n0013_p1147a01║施之教育，即為德、智、美、體之四育焉。
TX22n0013_p1147a02║職業可分為二：一者、直接為維持身命所需要者，若衣食住等農、工、商業是也
TX22n0013_p1147a03║。二者、間接為維持身命——是維持家及國等之社會力的——所需要者，若政治、法
TX22n0013_p1147a04║律、軍警、禮教、學校、寺廟等是也。間接者關係深廣，非智者不能明其理，非仁且
TX22n0013_p1147a05║勇者不能善其事，此四民中所以貴有士民也。
TX22n0013_p1147a06║綸貫志業與職業中者，有名權欲與利樂欲焉，即通俗所謂求名求利是也。高尚之
TX22n0013_p1147a07║志業與間接之職業，易獲名權；卑下之志業與直接之職業，偏從利樂。在得名權者每
TX22n0013_p1147a08║犧牲其利樂，在求利樂者亦拋棄於名權，二者又分志趣高下焉。
TX22n0013_p1147a09║然職志二業，復有相攝相入之處：如政治為職業，在徇國徇名者又即為志業。又
TX22n0013_p1147a10║宗教為志業，在僧尼、牧師等亦即為職業；若僧徒以宏法利生為家務，即由之受人供
TX22n0013_p1147a11║養以資身命。大抵高尚志業中少數之職司者，若宗教家、哲學家等，以能志職一致為
TX22n0013_p1147a12║最善；否則職在於此而志不在此，此之志業必致頹壞——若僧尼志在戀愛，道學先生
TX22n0013_p1148a01║志在發財等——。而間接職業之政治、教育等，固重志職一致，更以能寄託其精神於
TX22n0013_p1148a02║高尚志業為善——若政治家同時為宗教之信徒或道學先生等，此中國儒道所以須內聖
TX22n0013_p1148a03║而外王也——，故志業尤要乎職業。
TX22n0013_p1148a04║志業中之宗教、學理，乃是善性，將有餘質力提高於德行智解，可引勝妙之聖果
TX22n0013_p1148a05║故。藝術、遊戲是無記性，將有餘質力施用於嚴飾情器，但招隨屬之滿報故。習俗欲
TX22n0013_p1148a06║染是不善性，將有餘質力浪費於損害自他，必感困苦之反應故。故觀志業之何在，可
TX22n0013_p1148a07║判人格之高下。藝術、遊戲之職司者，雖貴職志一致，而以能尊教崇道為尤善——若
TX22n0013_p1148a08║道學之文學家等。至職司俗染之業者，損己害人，謀苟偷之生活，流品斯下。然職業
TX22n0013_p1148a09║在斯而志趣別託高尚之業者，若信宗教之屠沽等，則又當別論也。
TX22n0013_p1148a10║間接直接以維持身命之職業，皆通善、惡、無記三性。要以背私利公之量愈大者
TX22n0013_p1148a11║愈為善，所謂以最大多數最大幸福為至善鵠的者是；背公利私為惡；公私不分者為無
TX22n0013_p1148a12║記。從此可比知操農、工、商業者，能念念從利益眾群為心行者，可賢於政治、教育
TX22n0013_p1149a01║家；以政治、教育侵公益私者，其罪亦暴於工、商也。然其志趣限於其所職司者﹐若
TX22n0013_p1149a02║農、工、商業，非枯槁無樂趣，則流於嫖、賭、煙、酒等；馴至損公益私，故必須有
TX22n0013_p1149a03║較高尚之志業，以為其情意之寄託，此又宗教、哲學、藝術等所由尚也。
TX22n0013_p1149a04║由是觀之，近世偏重職業而不重志業之文化，或不崇高尚志業之文化，甚為偏缺
TX22n0013_p1149a05║不全，斷然可知。故今不曰職司，曰職志的種種國際組織。
TX22n0013_p1149a06║三　職志的種種國際組織之可能性
TX22n0013_p1149a07║成唯識論卷二：
TX22n0013_p1149a08║所言處者，謂異熟識由共相種成熟力故，變似色等器世間相，即外大種及
TX22n0013_p1149a09║所造色；雖諸有情所變各別，而相相似，處所無異，如眾燈明各遍似一。
TX22n0013_p1149a10║誰異熟識變為此相？有義：一切。所以者何？如契經說：「一切有情業增
TX22n0013_p1149a11║上力共所起故」。有義：若爾，諸佛菩薩應實變為此雜穢土，諸異生等應實變
TX22n0013_p1149a12║為他方此界諸淨妙土？又諸聖者厭離有色生無色界，必不下生，變為此土復何
TX22n0013_p1150a01║所用？是故現居及當生者，彼異熟識變為此界；經依少分說一切言，諸業同者
TX22n0013_p1150a02║皆共變故。有義：若爾，器將壞時，既無現居及當生者，誰異熟識變為此界？
TX22n0013_p1150a03║又諸異生厭離有色生無色界，現無色身，預變為土此復何用？設有色身與異地
TX22n0013_p1150a04║器粗細懸隔不相依持，此變為彼亦何所益？然所變土，本為色身依持受用，故
TX22n0013_p1150a05║若於身可有持用，便變為彼。由是設生他方自地，彼識亦得變為此土。故器世
TX22n0013_p1150a06║間將壞初成，雖無有情而亦現有。此說一切共受用者；若別受用，準此應知，
TX22n0013_p1150a07║鬼、人、天等所見異故。
TX22n0013_p1150a08║此論三解，後解為正。業之地位同等，設生他方亦變此土，設已生此土亦變他方
TX22n0013_p1150a09║。業之地位懸隔，設生此土亦不通變。異於第二解之限生此土者及許業地異者共變。
TX22n0013_p1150a10║器世既然，社會亦爾。第二解當於領土的國家組織，其義多過。第三解當於國際的—
TX22n0013_p1150a11║—此土他方可相通變——職志組織，其義無過。應知共變即為交相涉入之組織義。故
TX22n0013_p1150a12║由一一職業志業等組織成一一國際之團體，各各遍於全人類之世界，乃根據於異熟識
TX22n0013_p1151a01║中共相種共變世界之天則。聲應氣求，同類相聚，其勢甚順，其理最正；較之隔疆劃
TX22n0013_p1151a02║界以組為國家者，其難易正反之相去者遠矣！
TX22n0013_p1151a03║然事實上之可成國際組織者，須已為遍於世界或超過三四國以上之事實，乃能成
TX22n0013_p1151a04║立。若其事業僅在一方、一國、或一民族者，則亦無從組為國際團體。故一一業皆須
TX22n0013_p1151a05║努力以先成為世界化，其不能成世界化者，將來即與國界、族界同歸淘汰。今就已可
TX22n0013_p1151a06║成立為國際組織者言之，若國際律師會、國際教育會、國際弭兵會、國際工會、國際
TX22n0013_p1151a07║法官會、國際警察會、國際交通會、國際文官會、國際農會、國際工會、國際商會、
TX22n0013_p1151a08║國際醫會、國際哲學會、國際科學會、國際藝術會、國際運動會、國際回教會、國際
TX22n0013_p1151a09║基督教會、國際佛教會、國際戒煙會、國際戒酒會、國際戒賭會、國際廢娼會等。使
TX22n0013_p1151a10║此諸關予道德的生計的之事業，各各成為一一國際組織之團體，皆以謀全人類世界之
TX22n0013_p1151a11║幸福為鵠的，則國爭不平而平，人世不和而和矣。至一一業皆易成為遍世界的國際組
TX22n0013_p1152a01║織之理勢，已如上明，只須各業皆有中堅之職司者以為提倡組織之耳。
TX22n0013_p1152a02║四　全人類世界由此可成一和合豐樂國之可能性
TX22n0013_p1152a03║一業一業各有其職司者與關係者，如教育家為教育之職司者而曾受正受當受教育
TX22n0013_p1152a04║之人皆為關係者；僧尼為佛教之職司者，而世界信受佛教之人眾皆為關係者；農夫為
TX22n0013_p1152a05║農產職司者，而受用農產之人皆為關係者。故職司者各唯人類中之一部，而關係者則
TX22n0013_p1152a06║各各遍於世界之全人類。明此、可悟如眾燈明各遍一室之喻，世界全人類如一室，各
TX22n0013_p1152a07║業之職司者各一國際團體如眾燈，各業關係者各遍全人類如眾燈之光明各遍一室；雖
TX22n0013_p1152a08║各光交遍而不失其各燈各自存在，雖各燈各自存在而不妨其各光交遍，雖各光交遍而
TX22n0013_p1152a09║同處無礙，雖各燈各住而互助成明。蓋各業雖各有職司者之不同，而無不由互相增上
TX22n0013_p1152a10║、互為影響而得存在。如職司佛教之僧眾，既宏佛法普利世人，而同時亦受用農、工
TX22n0013_p1152a11║、商品以資生活，及受政治、法律之保護等。故能成為世界化之各業。果能各各成為
TX22n0013_p1152a12║一一職志的國際組織，不愁不能由其自然調協之關係，以成一總組合之全人類世界的
TX22n0013_p1153a01║和樂國。所可慮者，則諸僅能依托一國、一族存在而不能成世界化事業之職司者，為
TX22n0013_p1153a02║防護其將被淘汰之故，或起為撓阻者耳。然不能世界化之業，即為於勢不順、於理不
TX22n0013_p1153a03║正之業，職司勢順理正之世界化事業者，能各努力以為世界化的國際組織，則彼為阻
TX22n0013_p1153a04║者亦必變其方向以求適存，而同化為世界化之事業也。
TX22n0013_p1153a05║五　佛教徒當首先進行佛教的國際組織
TX22n0013_p1153a06║甲、據理由上佛教可首先進行國際之組織也　前明二業，志業猶精神焉，職業猶
TX22n0013_p1153a07║肉體焉，肉體由精神為主動；志業猶頭目焉，職業猶肢體焉，肢體由頭目為率導；故
TX22n0013_p1153a08║二業之中志業為先也。志業中又以宗教為最高上，而今世已成為世界之宗教者，則耶
TX22n0013_p1153a09║教、佛教或回教而已。耶教、回教各崇天神之一尊，不相並容，有此存彼亡、彼亡此
TX22n0013_p1153a10║存之勢，若冰炭不可共爐，如水火不可同器，則與一一國際組織各遍人世而調協成一
TX22n0013_p1153a11║和樂國之事實相違，故彼於此當為後起之隨從，不能主導前路也。唯佛教以諸法因緣
TX22n0013_p1153a12║生為大宗，進為大乘佛教，若中觀之因緣生即空無自體，空無自體即因緣生，因緣生
TX22n0013_p1154a01║故一切入一，無自體故一遍一切。若唯識之雖有情所變各別，而相相似，處所無異，
TX22n0013_p1154a02║如眾燈明各遍似一。法華之一色一心皆為法界；華嚴之一切即一、一即一切；真言之
TX22n0013_p1154a03║六大無礙，四曼圓具等。其義皆與各遍相成之事實符合，足樹為最深固之理據。故吾
TX22n0013_p1154a04║職傳佛法之佛徒，有首先肩此巨任之可能也。
TX22n0013_p1154a05║乙、由現勢上佛教當首先進行國際之組織也　吾代表東洋之中華文化及印度文化
TX22n0013_p1154a06║或猶太、天方文化，要皆為普遍全人世之性質，而絕無以割據一區域土地、一部分人
TX22n0013_p1154a07║類之國家為最高至極之鵠的者。吾此所言，乃本吾東方文化之共通精神，以之救戰國
TX22n0013_p1154a08║式之西洋國家主義之窮，絕非與持國家主義者為敵。設持國家主義者不能順從勝理，
TX22n0013_p1154a09║恃強頑抗，吾儕決不另造一強力與之爭鬥，唯有以理化服其心耳。故迷執國家主義者
TX22n0013_p1154a10║，對茲亦無所用其恐慌，此吾先欲申明以釋其疑梗者也。世界現勢，猶劫持於西洋之
TX22n0013_p1154a11║割據的國家強力，而西洋所以產此各各割據之國家者，由其心習上、學說上自來偏重
TX22n0013_p1154a12║於智、勇，殆無仁慈忍讓之德。希臘哲家若梭、柏、亞三氏等，其標舉德綱唯在智、
TX22n0013_p1155a01║勇，可以概見。而東方文化則智、仁、勇三者同尚，而尤以仁德為根極焉。故儒尚仁
TX22n0013_p1155a02║義，義亦就人己關係之公宜者立為標準，重在克己者；老尚慈讓，讓則不敢為天下先
TX22n0013_p1155a03║；佛尚慈悲忍受；耶尚博愛；墨尚兼愛兼利，兼愛即仁，兼利即義。偏尚智勇之西洋
TX22n0013_p1155a04║人，千九百年前亂極無法之際，得耶教之博愛為救主，其心德中有了仁愛之德素，遂
TX22n0013_p1155a05║由危亡轉成羅馬之繁榮，千餘年頗享和平之福。後因耶、回之戰，失去耶教之麻醉力
TX22n0013_p1155a06║；新起諸蠻族——若央格魯撒遜之英、德人等，又後耶教中跳出其智、勇之舊性，益
TX22n0013_p1155a07║加長足之發展，乃造成世界割據之戰國。外圍擴大則侵遍美、亞、非、澳，內容充盛
TX22n0013_p1155a08║則更見富強奇巧，於此亂極無法之際，非復寡陋之耶教能救，而救之者固仍在東方文
TX22n0013_p1155a09║化之仁慈也。今世界之亂源皆起於西洋之亂，救西洋之亂即救世界之亂，然救之者雖
TX22n0013_p1155a10║在東方文化共通之仁德，若非先由智、仁、勇俱極發達之佛教，以極深博精確之理智
TX22n0013_p1155a11║及最猛摯堅毅之誠勇，殆不能調伏其野性不馴的學能之智與血氣之勇，而服此東方慈
TX22n0013_p1155a12║忍仁義之藥以愈其狂易之劇病也。故當首由佛教組織為超出國家之遍於世界的國際團
TX22n0013_p1156a01║體，將大悲為根本的佛教之智勇，顯然開示於彼，使心折乎以仁為本之智勇，然後能
TX22n0013_p1156a02║捨其逞強之智、鬥狠之勇，而一一同進於國際之組織，以組成全人類之世界和樂國。
TX22n0013_p1156a03║六　結論
TX22n0013_p1156a04║依上來所推論者，人世可由一一職業志業各成為國際組織而得和樂之果，且當首
TX22n0013_p1156a05║由佛教進行，其義瞭然可知矣。然佛教之國際組織欲何從進行也？按構成佛之元素，
TX22n0013_p1156a06║一、佛，二、佛之教法、法制、法物等，三、崇佛傳法之僧徒。佛與法為已成之元素
TX22n0013_p1156a07║，而變動生發之活力，則在僧徒。僧徒有二：一、傳持佛法之僧伽，二、事奉三寶之
TX22n0013_p1156a08║信徒；而世人則皆為佛法僧徒所教化者。今全世界佛教徒，據英國戴維茲教授所統計
TX22n0013_p1156a09║，約近五萬萬人，占全人類三分之一。所餘三分之二，則待佛法僧徒為之教化者也。
TX22n0013_p1156a10║此三分之一中，約千餘萬人屬傳持佛教之僧伽，其四萬七八千萬人則皆為事奉三寶之
TX22n0013_p1156a11║信徒。而此千餘萬之僧伽——出家五眾——，即佛教之中堅分子，職司佛教之業者。
TX22n0013_p1156a12║若能職志一致，發揮佛教之優勝處，以盡宏法利人之責任，自得信徒之擁護扶助，達
TX22n0013_p1157a01║到全世界人類皆承受佛之教化之目的。然僧伽當如何努力以負其責任耶！
TX22n0013_p1157a02║甲、當修養成職志一致之人格也　前已略言宗教家，道學家者職志不一致之弊，
TX22n0013_p1157a03║今且進言以傳持佛教率化信徒及世人為職業之僧伽，其志業之當奚若。常例舉「僧」
TX22n0013_p1157a04║對「俗」，俗括信徒與世人在內，故佛教之信徒應循常俗，而僧伽則必超俗而有異乎
TX22n0013_p1157a05║俗。俗即俗染。縱財利、男女、名權、飲食、睡眠之欲，更引增為嫖、賭、煙、酒、
TX22n0013_p1157a06║奢侈等惡習。信徒則志向於僧而職拘乎俗，內之可為升進階漸，外之可為引導方便，
TX22n0013_p1157a07║而僧則必超然拔出於俗染之上，標示清淨幢相。故僧伽之志業，必先絕男女之欲以拔
TX22n0013_p1157a08║除俗染焉。茲略表如下：
TX22n0013_p1157a09║【圖】
TX22n0013_p1157a10║
TX22n0013_p1157a11║
TX22n0013_p1157a12║
TX22n0013_p1158a01║僧伽正所宜志之業，僅為學理、宗教、藝術、遊戲之能攝歸無漏宗學者，則為化
TX22n0013_p1158a02║俗方便之威儀、工巧、神通、妙辯等。宗教、學理之外道有漏者且非所宜志，其五欲
TX22n0013_p1158a03║俗染之專為有漏，必超然遠離，更可知矣。故僧伽首重乎無漏僧律，而僧律之特殊處
TX22n0013_p1158a04║，即在完全擯除俗染。雖支持身命之不獲已條件——若衣食等——，亦不令稍存愛欲
TX22n0013_p1158a05║。婬欲之全絕，更不待論。故三學雖通除諸漏，而戒學專除俗染，定學專除遊戲、藝
TX22n0013_p1158a06║術之有漏者，慧學專除宗教、學理之有漏者。定慧依戒為基，非除俗染則無僧戒，無
TX22n0013_p1158a07║僧戒則無僧之定慧，故不除俗染則唯俗而無僧。今世耽妻室、甘食肉而號為僧者，應
TX22n0013_p1158a08║知其實非是僧也。僧者唯其能以無漏之業為志業，故名僧寶，僧寶然後乃能勝宏法之
TX22n0013_p1158a09║任，盡利人之職耳。因能宏法利人，則資持身命者即在其中，亦更無待他求矣。是謂
TX22n0013_p1158a10║能成職志一致而粹然成為佛教僧伽之人格，須先有此修養之僧寶，為佛教的國際組織
TX22n0013_p1158a11║之根本。
TX22n0013_p1158a12║乙、當統率信徒組成有秩序之國際團體盡力於宏法利人也　不能統率信徒則團體
TX22n0013_p1159a01║之力不充或亂無秩序，則其內先無以立，更何能宏佛教化以普化世人耶！不能宏法化
TX22n0013_p1159a02║人，則雖能信修勝業，獨善自利，則唯志無職，於職為未能盡。上辜負於佛恩，下逋
TX22n0013_p1159a03║欠於人債——若藉人之衣食為衣食等，即俗諺寄生蟲是。故欲盡僧職，必須宏法利人
TX22n0013_p1159a04║，欲宏法利人，必組成有秩序之宏大團體，而必先之以善能統率信徒使不凌亂散漫。
TX22n0013_p1159a05║誠能有僧寶之人格為中心，則信徒之精神自然能團結，而佛教國際組織之大團體即不
TX22n0013_p1159a06║難實現，故前為根本而此為後得也。
TX22n0013_p1159a07║夫佛教僧伽在今世所負之責任洵閎矣，果能於此二者深察篤行者，則不唯佛教可
TX22n0013_p1159a08║普及於全世界人類，而人世和樂亦將奠基於是焉。五萬萬佛教徒其勉旃！千餘萬僧伽
TX22n0013_p1159a09║其加勉旃！（見海潮音七卷第一期）