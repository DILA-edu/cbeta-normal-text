TX22n0013_p1207a01║以佛法批評社會主義
TX22n0013_p1207a02║——十四年初春在武院講——
TX22n0013_p1207a03║一　社會主義之說明
TX22n0013_p1207a04║甲、社會主義之主旨，打破資本家之壟斷生產，而平均支配生產所獲於社會群眾
TX22n0013_p1207a05║。社會主義之名詞，在西曆十八世紀有英國人渦文始用於所作之社會改造論中，後聖
TX22n0013_p1207a06║西門等沿用之。其主旨即在改變社會之經濟制度，以資本家壟斷生產為社會萬惡之源
TX22n0013_p1207a07║，資產階級不平則罪惡滋生，貧民亦永受其苦。而生產所由為資本家壟斷者，則因近
TX22n0013_p1207a08║世機器發明，巧奪人工，由是貧民生活之途日狹，資本家之勢力日隆。因機器必為資
TX22n0013_p1207a09║本家所有，貧民工人則隨機器而作工，有工可作，僅堪糊口，無工可作，即將凍餒，
TX22n0013_p1207a10║而生產之材料，全為資本家所壟斷。如是由群眾集合之社會，遂生兩種階級：一、資
TX22n0013_p1207a11║本家，占有土地、機器、金錢之生產機關而享有其生之利。二、貧民工人，日夜為資
TX22n0013_p1208a01║本家作工，勞力多而得資少，遂至衣食不充，饑寒莫禦。昔者各人勤儉皆可樹立，今
TX22n0013_p1208a02║則為資本所逼害，無復生機。以此二因，造成為不平等之社會，而一般關心時局之學
TX22n0013_p1208a03║者，遂目此為禍患之源，倡資產歸公主義，以一切土地及機器等，凡能生產之物皆歸
TX22n0013_p1208a04║於公，以使群眾共同勞作，平均受用，而解貧民衣食住之困苦，以除資產階級之專橫
TX22n0013_p1208a05║。社會主義之派別雖多，而其主旨，大概如是。
TX22n0013_p1208a06║乙、社會主義之派別：一、集產與共產之區別，此就支配方法上言者。以勞作之
TX22n0013_p1208a07║多少，能力之大小，而得其利益上之報酬，可歸私人受用，但祇限於本人之受用，本
TX22n0013_p1208a08║人死後仍即歸公，則為集產主義。共產主義則不但一切生產機關全歸公有，而不論其
TX22n0013_p1208a09║勞力之多少大小，其受用乃各滿其人人之需要，而毋許私人積蓄焉。二、宗教與科學
TX22n0013_p1208a10║，此就思想之來源言者。社會主義之起源，雖由機器生產之反動，而亦從宗教博愛平
TX22n0013_p1208a11║等的思想之導生，故基督教之聖西門，即為最初之講社會主義者，以一切財產人人應
TX22n0013_p1208a12║有平等之享用，不應有貴賤貧富之階級。後有應用科學之馬克斯出，以前來之言社會
TX22n0013_p1209a01║主義者，不過理想之空談，復以科學之方法而推證社會，本由群眾之集合而成，群眾
TX22n0013_p1209a02║生活之所需即財物，故無論若政治、宗教、文學、風俗、思想等等，皆由財產制度之
TX22n0013_p1209a03║變化而變化。古之時、用自然物為價值標準，則宗教之所奉者亦為自然物、後進為金
TX22n0013_p1209a04║銀鈔票等，則所奉亦進為最尊之神，或無人格之精神等。故知社會之現象，皆由財產
TX22n0013_p1209a05║制度而變遷，故改造社會當從財產制度改造，財產制度改造好，則社會皆好。三、有
TX22n0013_p1209a06║政府與無政府之區別，此就旁帶之關係言者。有政府則仍依國家設政府以行集產、或
TX22n0013_p1209a07║共產事實，如俄羅斯則用政府以行共產者是，無政府則不立政府，人人各盡其力，各
TX22n0013_p1209a08║取其需，以政府恆為資本家之護符，故主張推翻政府，因此兼及於國家、家庭、宗教
TX22n0013_p1209a09║、亦完全推翻。四、激烈與溫和之區別，此就施用之手段言者，即急進派與緩進派。
TX22n0013_p1209a10║急進則以暴動流血命等求達其目的，或名之曰過激黨。緩進派則適應時機，以學說而
TX22n0013_p1209a11║漸化。
TX22n0013_p1209a12║二　佛法之批評
TX22n0013_p1210a01║甲、目的之承認：講社會主義者，一面由于見資本家之專橫而起嫉妒心，雖為不
TX22n0013_p1210a02║善；一面由於見勞工之貧苦而起救濟心，則固甚善；而其希望之目的，亦未可非。古
TX22n0013_p1210a03║書禮運言：「大同之世，貨惡其棄於地，不必藏之己」；此亦共產主義。若佛教中之
TX22n0013_p1210a04║出家者，則為廢產無產，而十方常住之制，亦為公有，平均受用，各盡所能，共取所
TX22n0013_p1210a05║需。更就理上言，此器世間一切所依所資之物，原為共業所變。依唯識論云：一切器
TX22n0013_p1210a06║世間，皆多識共變。以共變故，則亦是共有。極至佛果，雖有自受用身土，而悉周遍
TX22n0013_p1210a07║無礙。但彼之社會主義，尚未能及此之深遠耳。
TX22n0013_p1210a08║乙、手段之偏謬，略分四條：一、見環境而忘本身，彼之所注重者，純在改造環
TX22n0013_p1210a09║境，改造社會，而不從個人繕性修德以改造身心。古云：「自天子以至於庶人，一是
TX22n0013_p1210a10║皆以修身為本」。身不修則家不齊，國不治而社會亦無由平。二、專物產而遺心德：
TX22n0013_p1210a11║以為環境之壞，由於物產之不平，遂專從物產之制度上改變，而不知物產上之有階級
TX22n0013_p1210a12║，亦由心理上知識欲望等發達變化而來。三、齊現果而昧業因：凡人生所有種種之階
TX22n0013_p1211a01║級，亦由先業為因之所招感，業因不同，故報亦不同。若但知專從現果上剷平，而不
TX22n0013_p1211a02║知從業因上改造，如取消專制階級、資本階級，其意固善，但惡果既去而未種善因，
TX22n0013_p1211a03║不轉瞬間而軍閥專橫，暴民專橫，則亦等於換湯不換藥，烏有濟於事哉！四、除我所
TX22n0013_p1211a04║而存我執：除一切之階級，公一切之財產，故能忘其我所有法；但其私意則在由此可
TX22n0013_p1211a05║從情受用，則我執之心更甚。然我所由我執而有，我執不去，我所何可忘？結果或好
TX22n0013_p1211a06║逸惡勞，但用不作，百業廢而仍漸復其舊。
TX22n0013_p1211a07║三　補救之方法
TX22n0013_p1211a08║甲、改造本身：人人能持五戒、行十善，則社會之分子既良，而社會之階級可平
TX22n0013_p1211a09║。佛云：「平其心地，則世界平」。儒云：「克已復禮，天下歸仁是也」。乙、究源
TX22n0013_p1211a10║心德：物產之變遷，推究亦由心力為源。唯識云：「彼能變為三」，謂第八、第七及
TX22n0013_p1211a11║與前六識。故知凡變化皆由人之思想、知識、欲望，如前之工作用手工，而近變為機
TX22n0013_p1211a12║器，亦由知識欲望發達而來也。故美惡好醜，大都由於心理之變現也。丙、進善業因
TX22n0013_p1212a01║：善因得善果，惡業受惡報，彼不知業因，故為頭痛治頭，腳病治腳，結果則病遍全
TX22n0013_p1212a02║體，而反怪藥之不良。故欲治亂，必須施以五戒、十善、定、慧之方，裕以慈、悲、
TX22n0013_p1212a03║喜、捨之德，而使之正本清源，則支流自清也。丁、伏斷我執：我所之不能除，以有
TX22n0013_p1212a04║我執，我執既甚，則爭奪之事興，利已損他之見決不能除。總以上觀之，世界人類之
TX22n0013_p1212a05║所作所行，其希望皆是求善。雖有此望，而所作所行不能恰當，甚或倒行逆施，以致
TX22n0013_p1212a06║一著手做去，所得反較更壞。如修道者亦然，諸外道於無常計常，無我計我，非淨計
TX22n0013_p1212a07║淨，以苦為樂，永不能達其常樂我淨之目的。佛法為說明其無常、無我、非樂、不淨
TX22n0013_p1212a08║，使解脫其所偏執，乃真達到所希望之常樂我淨。今對於社會主義亦如是。（晤一記
TX22n0013_p1212a09║）（見海刊六卷三期）