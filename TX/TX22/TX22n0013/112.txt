TX22n0013_p1222a01║釋中華民國
TX22n0013_p1222a02║——五年冬作——
TX22n0013_p1222a03║釋國
TX22n0013_p1222a04║言國家學之理論夥矣！吾無所求同，亦無所求異，然合離眾說而觀之，當亦十得
TX22n0013_p1222a05║其七八耳。春秋曰：「我入枋」，是古史稱國為我也，今亦請以我義明國義。
TX22n0013_p1222a06║人莫不自謂曰我，一詰究其所謂我者何在，則茫然者百九十九，誠所謂自射則無
TX22n0013_p1222a07║下手處也！其精者則言世間有二：曰「我」、「非我」，非我者物，我者此心。然心
TX22n0013_p1222a08║亦至繁至賾，將孰從摶掣其一而字之曰我乎？且所云心者，非麗乎身而存，著乎境而
TX22n0013_p1222a09║現者也！身境皆物，而物非我，我與非我，離而二之，離非我則所謂我者亦了不可得
TX22n0013_p1222a10║，然則徒設為我、與非我之辨，僅強名此了不可得為我耳。凡有情之類，由五蘊緣合
TX22n0013_p1222a11║得生。形質、聲、味曰色蘊，順違感觸曰受蘊，名象摹施曰想蘊，謀為動變曰行蘊，
TX22n0013_p1223a01║了別集起曰識蘊。前一、向所謂非我，後四、向所謂我。從而究極之，皆非我也。何
TX22n0013_p1223a02║者？夫曰五蘊，則既各有其當名之物矣，綜合而執為我之實體，於義非誠。裁取五蘊
TX22n0013_p1223a03║之一，或二、或三、或四為實我，猶然於義非誠。離五蘊而別設想一名理執為我體，
TX22n0013_p1223a04║則是想蘊中摹施之一名象，義尤無實矣。夫然，則我之一名，固空無所謂也。
TX22n0013_p1223a05║雖然、不徒有生者必執有我，且無我則無生也。故執我之見，非唯後起，亦由本
TX22n0013_p1223a06║具；則意根之恆審思量，執藏識之性為內自我體也。是以有所謂靈體之我——靈魂，
TX22n0013_p1223a07║神體之我——天神。然藏性如如，離思離言，雖為一切眾生公性，非一非非一，非我
TX22n0013_p1223a08║非非我，不得封執為我；封執為我者妄也。果證藏性者，執我非我等妄見且自滅。故
TX22n0013_p1223a09║人生所謂我者，無論後起本具，皆有名無實也。成唯識論曰：由假說我。假者、謂假
TX22n0013_p1223a10║借以為之名耳。然假名之我，亦有違理依理二別。違理者何？世人既未證藏性，未知
TX22n0013_p1223a11║唯是五蘊假合，故所有實我，但意想所度取之名言影象，空無實體，以其但隨妄情施
TX22n0013_p1223a12║設而有，故說之為假也。依理者何？是又有二：一者、如來藏識真性：然以無可名故
TX22n0013_p1224a01║，有時強名之曰我，雖有真體，而我之一名不足以當之也，故亦說之為假。二者、五
TX22n0013_p1224a02║蘊和合眾生：持唯識論，則識蘊為自性識，行、想、受蘊為相應識，色蘊乃所變識也
TX22n0013_p1224a03║，猶民心為本，國群一切功業皆相應民心而起存，國境則民群之領土也。輒持心色論
TX22n0013_p1224a04║，亦猶以人民、土地為本，與但取想相，謂離土地、人民別有國家自身之實體者異。
TX22n0013_p1224a05║蓋五蘊雖非真有而是幻有，須仗因託緣乃生起成住，不同但憑名言所摹施之意影。顧
TX22n0013_p1224a06║五蘊緣合之眾生，雖有機體，亦非實我，以無一定堅常之主宰作用故也；是以亦說為
TX22n0013_p1224a07║假。尋常稱我，即是概稱此五蘊緣合之幻體耳。知假說我名以稱謂者，唯此五蘊之幻
TX22n0013_p1224a08║聚，非別執有一實我體，在五蘊中、或五蘊外，故不違乎理。然此五蘊假合之人生，
TX22n0013_p1224a09║雖虛幻流變，固已憑藉積生業習之力，集起種種好醜、苦樂、是非、善惡，誠妄之事
TX22n0013_p1224a10║業，還復熏為業種，新故相乘，種現相持，續續緣生無既；故離幻無我，離幻無生，
TX22n0013_p1224a11║離幻無物，離幻無事，處幻世間而與幻人成幻事，固無須舍此幻我而別求真實，真實
TX22n0013_p1224a12║則無我也。
TX22n0013_p1225a01║今以我義明國義，違理既非所取。依理之第一義，則國之所無，以國無自證體故
TX22n0013_p1225a02║，若立名強擬，則反成想像耳，故唯取依理之第二我義。若明五蘊緣生之幻我義，則
TX22n0013_p1225a03║知所謂國者，亦民心等增上五蘊所緣成之一增上大幻我耳。何謂增上？人物幻矣，更
TX22n0013_p1225a04║蘊聚而緣成為國，則是幻上加幻。比如水、火、土已是雜質物矣，更和合製成陶器，
TX22n0013_p1225a05║則為雜質之雜質矣。雖然、是猶難言也，取譬成義，姑據其相似相續者耳，固不足深
TX22n0013_p1225a06║求堅執。蓋以國我比人我，色質不能融化持受成一身，一不同也；無一定可明了識別
TX22n0013_p1225a07║之形表，二不同也；無身表之行業可見，三不同也；除民心各各意念之集合，決無國
TX22n0013_p1225a08║之自證心體，四不同也；民心各各之國家意念，必由傳習告教而成，不若自我之意念
TX22n0013_p1225a09║俱生而有，五不同也。故國之與我，其親切終有間也。
TX22n0013_p1225a10║近人多謂由人民、土地、政權——取最廣之政治權言，包括主權、統治權者——
TX22n0013_p1225a11║三要素和合成國，義亦近是，且適符古文「或」字之形義；以戈表政權，軍國社會當
TX22n0013_p1225a12║然之勢也。但極成之國，必有版土劃定之疆界，與別個國家相對待；非是則人群世界
TX22n0013_p1226a01║而非國，故未若今文之國字加一範圍之圈者為尤當。此猶之無自身他身之形別，則我
TX22n0013_p1226a02║之觀念亦不明晰。故顯而言之，我見亦曰身見也。疆土、物產、形器，色蘊也；國民
TX22n0013_p1226a03║之苦樂、榮辱、安危，受蘊也；國徽、國名、國憲、國籍、禮儀、版圖等，想蘊也；
TX22n0013_p1226a04║政治等種種活力活業，行蘊也；民族心習及宿留民族心習而又攝持緣起民族心習之語
TX22n0013_p1226a05║言、文史、宗教、風俗等，識蘊也；撮此五蘊和合所緣成者而為一概念，則謂之國。
TX22n0013_p1226a06║釋民國
TX22n0013_p1226a07║或謂民、氓者，[算*見]髳也，繫隸於君師官吏，蓋近奴虜之科。今雖不必溯尋古義，
TX22n0013_p1226a08║然民義必異人義。人者、所以名群生中之一生類；民、則人類團體中之一分子，必成
TX22n0013_p1226a09║所依持之一團體中，自意眾意和合之云為，一也。必受所依持之一團體中有形無形公
TX22n0013_p1226a10║同之制裁，二也。然人類之團體，其經緯綜錯，整齊堅密，嚴重親切，靈變生動，決
TX22n0013_p1226a11║無完備乎國者。蓋團體之深固，亦由相等之別各團體為對待；而大同人群，則其互愛
TX22n0013_p1226a12║互助，通作通受，殆所謂無思而為，不勉而成，團體之觀念亦融化而無跡矣。國團以
TX22n0013_p1227a01║下之團體，則無論為親族、為宗教，未有能逮國團者也。夫人類團體既以國為極成，
TX22n0013_p1227a02║則人類團體分子之民，亦至國而始極成。故所謂民者，即是國民，所謂國者，即是民
TX22n0013_p1227a03║國；國民民國，一而二、二而一者也。國民譬云筆毛，民國譬云毛筆。筆之毛亦毛也
TX22n0013_p1227a04║，故民亦人也；然單言曰毛，固不能即為筆毛也。筆毛者，既不失其為毛，復調和組
TX22n0013_p1227a05║合而以定法構成筆用者也。雜駁散亂之毛，雖積聚成堆亦豈能謂之筆哉。今云民國，
TX22n0013_p1227a06║猶云國民民國耳。
TX22n0013_p1227a07║然民至國民而極成，國亦至民國而極成也。真正之人生觀、世界觀，唯識論也；
TX22n0013_p1227a08║而真正之國家觀，則唯民論也。蓋民者國民，故民即國民全體。海陸山河，非國民之
TX22n0013_p1227a09║領持資用，則空界而非國土。蓋國土者，民之總業也，故亦在民中而不能離民自有；
TX22n0013_p1227a10║其餘國事，無非是民人積續和同之云為，更無論也。試合為一表明之：
TX22n0013_p1228a01║　　　　　　┌─民生┬──民富………………色─┐
TX22n0013_p1228a02║　　　　　　│　　　└──民福………………受─┤
TX22n0013_p1228a03║　　　　民─┼─民權┬──民意………………想─┼─國
TX22n0013_p1228a04║　　　　　　│　　　└──民行謂智…………行─┤
TX22n0013_p1228a05║　　　　　　│　　　　　　　　德力　　　　　　│
TX22n0013_p1228a06║　　　　　　└─民族───民性………………識─┘
TX22n0013_p1228a07║此中民族，實為國根；近人所云國性，亦基乎此。蓋民權兼國團所攝持之民人自
TX22n0013_p1228a08║主發動權，及民人所集託之國團自主發動權；而民生亦兼人命生活及國命生活，必原
TX22n0013_p1228a09║因乎民族同化性，乃榮辱皆共，休戚相關，其勢自然順成；否則、順違錯出，痛癢噩
TX22n0013_p1228a10║異，決非徒持一紙國籍能奏功效也。近人大唱因民族以成立國家說，可謂知本。嘗觀
TX22n0013_p1228a11║德意志人伯倫知理論民族特質，謂其始必同居一地，同一血統，而又同其體狀，同其
TX22n0013_p1228a12║語言，同其文字，同其宗教，同其風俗，同其生計，而語言、文字、風俗為尤要；然
TX22n0013_p1228a13║亦必曾經同一政治，或政教混同則有之，決非全未有政治制度之統禦者。故民族能結
TX22n0013_p1229a01║集於一領土，即得有政治組織而成民國，而民族較之發達最完備之民國，或國團主權
TX22n0013_p1229a02║、國民生活未能顯著焉耳；然固已具存之隱微，引發即現，決非無民族為根者所能追
TX22n0013_p1229a03║步。故以錯雜民族而欲建機能完備之國，終必同化成一族而後可。雜民之國，苟無過
TX22n0013_p1229a04║半數一大民族而又文明程度高出其小半數之上者，則唯有仗軍力強制而暫為繫縻耳，
TX22n0013_p1229a05║殆必難成完固之國。即有太半之優秀民族，猶必須多藉嚴法強制干涉之力，積久行之
TX22n0013_p1229a06║，始能漸就；比之欲化除乖戾性癖，必堅立意志，隨時省察，久久矯治練習也。無民
TX22n0013_p1229a07║族為根，混集雜民立國，於是或賴乎英明雄武之君主耳。
TX22n0013_p1229a08║國有君主，世謂之君國。鉤稽其誠，即國有君主，亦復以民為重，君為輕。且衡
TX22n0013_p1229a09║以國民之義，君主亦一世其特業之國民而已，國固依然是民國也。嘗考起世因緣經，
TX22n0013_p1229a10║初因眾民爭地，共推一有威德明智者專任平斷，號為民主，義取由民眾立為君主，而
TX22n0013_p1229a11║為民眾主其事權也。而所謂君國之皇帝，實不過公認為民眾之主，主民眾之事權而已
TX22n0013_p1229a12║，其國之為民國則一也。今君國之皇帝與民國之總統，其別要唯二端：一、君姓無年
TX22n0013_p1230a01║限世襲，與眾民立年限更舉，一也。民國之主權在民國，而以皇帝為民國之化身，立
TX22n0013_p1230a02║乎國民之上；民國之主權在國民全體，而委託總統行使及代表，處乎民國之下，二也
TX22n0013_p1230a03║。其統禦事權之輕重既無與，而撫我者后，雪我者讎，其地位以民心之順逆為安危，
TX22n0013_p1230a04║亦不殊也。竊為譬之：泛任民愛，遵時選能，猶聖人時中，欲不逾矩，無庸固執一義
TX22n0013_p1230a05║以必踐之也。專宗一姓世襲為君以主之，則中人以下，勉為上達，必堅執一二信條為
TX22n0013_p1230a06║生命以上之義命，作踐形繕神之準繩也。故未至完成之國，唯世襲之明君為期，而以
TX22n0013_p1230a07║尊奉忠事其君主為第一義，甚或民國喪亡，不遑顧恤；然擇執赴踐之信義未必盡當，
TX22n0013_p1230a08║故所戴之君亦未必仁明，一旦悟所執非義，固將舍之求是。故國民一認其君為昏暴，
TX22n0013_p1230a09║必別有以為仁明者代之。而大成之國，民自求立國，非國要求民立，民各自主以發揮
TX22n0013_p1230a10║其力，即是致國之宜，所謂發而皆中節也。故民國臻盛，帝王不容有也。
TX22n0013_p1230a11║民族為國根，而根中要有四種特德，國民之功能始發榮滋長無已，而民國得以成
TX22n0013_p1230a12║立鞏固：一者、國民須養成以國為自然而然一大人格永生命之意，此之謂國我癡德；
TX22n0013_p1231a01║二者、國民須恆具審察之國體國性觀念，此之謂國我見德；三者、國民須貪著其國不
TX22n0013_p1231a02║能去心，常進求其國之安全福利而終無厭足，此之謂國我愛德；四者、國民須保持其
TX22n0013_p1231a03║國之自主獨立，大雄最尊，不令有一物加於國上，此之謂國我慢德。四德充極，然後
TX22n0013_p1231a04║推及世界各國，審察自國亦審察異國，自尊重其國亦尊重諸與國，而博愛國際之世界
TX22n0013_p1231a05║和平，文明進化，然後漸融化其國我德，會歸大同人群。蓋國我四德望大同人群則又
TX22n0013_p1231a06║成四惑，然四惑斷則國我不生矣；故在國為德。且必有此四德，其國乃成，則所謂人
TX22n0013_p1231a07║生不徒皆執我，非執我且不有人生也。此之四德，悉依隱民族，有民族即已有之，現
TX22n0013_p1231a08║行而表著之，則在民權民生耳。故民族者，國之意根也。
TX22n0013_p1231a09║問曰：人生之有根身，雖亦色蘊，固異塵境。在我愛執藏識有攝為自體、持令不
TX22n0013_p1231a10║壞、領為親用、託令覺受義，作事識共有依，同其安危。今民國之色蘊，則國邑物產
TX22n0013_p1231a11║也；此豈亦能與有根人身密合耶？答曰：不盡符同，前既言之矣。雖然、正唯攝為自
TX22n0013_p1231a12║體，安危事同，所以國土喪失，即為亡國。且保持國城，守衛邊疆，非持令不壞乎？
TX22n0013_p1232a01║民生之衣食住與軍實國財，靡不資乎地產，非領為親用乎？國土有恆，乃得安生樂業
TX22n0013_p1232a02║，流徙放逐，則困苦窮戚，非託令覺受乎？不寧唯是，疆場領海，既猶膚甲，而都郡
TX22n0013_p1232a03║州邑，亦得取喻胸首身肢之關係，而國民民族繫乎宗邦故土，種種遺澤名蹟之情懷感
TX22n0013_p1232a04║念，彌滿充塞，尤難勝述。矧夫荷蘭人善泅水；日本人善候地震；鄒魯多平原大壇，
TX22n0013_p1232a05║士善頌禮；秦隴關塞便用軍，兵家興焉；海岸之民，多閎渺玄怪之談；則風習、文化
TX22n0013_p1232a06║、學術、思想，亦因之矣。國土之密切乎民族之國民，亦何讓根身之與識心！故曰：
TX22n0013_p1232a07║民之所不執受者，乃空處而非國土。唯民五蘊之義成，則國為唯民五蘊緣成之大幻我
TX22n0013_p1232a08║義亦成，是以曰民國。
TX22n0013_p1232a09║釋中華民國
TX22n0013_p1232a10║中華乃吾民國之名，亦吾民族之名。世界之民國、民族非唯一，故為名以別之。
TX22n0013_p1232a11║然立名亦有其緣由：歷來國都常在西北，故豫、魯、晉、陜之地，號為中原，又稱華
TX22n0013_p1232a12║夏；華、則華山，夏、則江夏，渾括楚、漢、秦、隴言之。又中華亦以對四陲內外之
TX22n0013_p1233a01║未開化國族言者，故或中華、戎狄對稱，或華夏、夷狄對稱，此因歷史上之人文地理
TX22n0013_p1233a02║而得名之大概也。今以中正和平謂之中，華貴文秀謂之華，表吾民族本有之品性，故
TX22n0013_p1233a03║以之名國。復次、中者質實，華者精明，作吾國民進德之指針，故以之名國。復次、
TX22n0013_p1233a04║中者道備吾心，華者化成天下，造大同之世，俾人人皆為完全之人，其責任唯在吾人
TX22n0013_p1233a05║，故以之名國。（見覺社叢書第三期）