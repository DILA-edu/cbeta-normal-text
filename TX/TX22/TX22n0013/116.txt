TX22n0013_p1270a01║說革命
TX22n0013_p1270a02║——十六年六月在上海作——
TX22n0013_p1270a03║革命一名，濫觴於湯武革命，原為政治上革故鼎新時之一專門名詞。儒者重天命
TX22n0013_p1270a04║，當易姓之際，輒稱受命於天，言天已革去昔日命某姓為其國元首之職，今已改命某
TX22n0013_p1270a05║人任元首之職也。由天視民視、天聽民聽推之，則天命即是民命，即由民意革去某姓
TX22n0013_p1270a06║之君職，而改命一人為新君爾。此與君主革去所任命之某官職而改命一人新任其官職
TX22n0013_p1270a07║同。而革職必因有虧官職，違犯君命使然；則革命亦必因有虧君職、違犯民命使然。
TX22n0013_p1270a08║但在昔君主，朕即國家，君命即是國命，既改命一人為新君，則其國繼續生存之勢力
TX22n0013_p1270a09║習慣，皆隨之而革故鼎新。國之勢力所形成者為政制，國之習慣所形成者為禮教。當
TX22n0013_p1270a10║革故鼎新之際，一國之勢力習慣，既隨之而革，一國之政制、禮教亦隨之而新，由新
TX22n0013_p1270a11║天命而產生新國命，故曰：「周雖舊邦，其命維新」。
TX22n0013_p1271a01║準此而言，命義有二：一、生命之命，繼續生存之謂命。二、命令之命，使令任
TX22n0013_p1271a02║用之謂命。天自革去天之舊命令，革某姓之君職，天又改發天之新命令，任用某人為
TX22n0013_p1271a03║新君。新君又來革去故君關於一國政制、禮教之命令，施新命令以任用職掌新政制、
TX22n0013_p1271a04║禮教之官職，此為命令之革命。此命令有繼續生存之效力，即成一代政制、勢力、禮
TX22n0013_p1271a05║教、習慣繼續生存之生命。其祖父子孫傳承君統，時有所修改，則修改而非革命也。
TX22n0013_p1271a06║由天革去故君統而任命新君統，舊君統繼續生存之生命，完全斷絕，由新君發布新命
TX22n0013_p1271a07║令而產出一代政教、禮制繼續生存有效之新生命，此為生命之革命。由命令之革命而
TX22n0013_p1271a08║到生命之革命，乃能完成革命之意義，民憲國以「國憲」代「君統」，以「民意」
TX22n0013_p1271a09║代「天命」，其革命之意義亦同。茲列如左：
TX22n0013_p1271a10║　　　　　　　　　　　　　┌託天革故君而命新君
TX22n0013_p1271a11║　　　　　　　┌命令之革命┤
TX22n0013_p1271a12║　　　　君統國┤　　　　　└新君革故令而布新令
TX22n0013_p1271a13║　　　　　　　│　　　　　┌革斷故君之政教舊生命
TX22n0013_p1272a01║　　　　　　　└生命之革命┤
TX22n0013_p1272a02║　　　　　　　　　　　　　└新君產生之新政教生命
TX22n0013_p1272a03║　　　　　　　　　　　　　┌由民憲革故憲而立新憲
TX22n0013_p1272a04║　　　　　　　┌命令之革命┤
TX22n0013_p1272a05║　　　　民憲國┤　　　　　└依新憲革故制而布新制
TX22n0013_p1272a06║　　　　　　　│　　　　　┌革斷故憲之政教舊生命
TX22n0013_p1272a07║　　　　　　　└生命之革命┤
TX22n0013_p1272a08║　　　　　　　　　　　　　└新憲產生之新政教生命
TX22n0013_p1272a09║然革命不難於命令革命，而難於生命革命。必生命之革命成功，命令之革命乃為
TX22n0013_p1272a10║有效。蓋命令革命由革命黨發一露布，宣一政綱，即可謂之革命。但故君故憲之政教
TX22n0013_p1272a11║，已成為舊勢力、舊習慣繼續生存之生命，盤據深植，不易摧革除斷；抗而未伏，伏
TX22n0013_p1272a12║而未斷，皆未足為已革舊生命之命也。且新君新憲之新政教雖已施行，而未能深入民
TX22n0013_p1272a13║心，畏威愛恩，習之而安，養成為繼續生存之生命，則已革之舊生命猶有乘機復活之
TX22n0013_p1272a14║餘地，亦未足為已竟革命之功也。雖然，使命令之革命，固深合乎天時地宜人和一致
TX22n0013_p1273a01║要求之天命民意，加以至誠不息之精進，勇猛無畏之努力，智足以及之，仁足以守之
TX22n0013_p1273a02║，則必能克奏生命革命之效。若違反天時地宜人和而憑私見為命令之革命，即必不能
TX22n0013_p1273a03║有成；即使其智勇過人，亦徒為擾亂於一時而已。予據此以深察中山先生之三民主義
TX22n0013_p1273a04║，可謂能契演化之天時、中國之地宜、華族之人和者，國民能一致行其遺教，必可底
TX22n0013_p1273a05║革命於成也。
TX22n0013_p1273a06║然革命雖為政治上之專門名詞，近今應用推廣，凡事物之革去故而鼎取新者，皆
TX22n0013_p1273a07║可賦予革命之名。若所謂宗教革命、文學革命、經濟革命、心理革命等。今以此廣義
TX22n0013_p1273a08║之革命而類分之，大別為二：
TX22n0013_p1273a09║一、人事革命　甲、人類處事方法之革命，以及家庭、校社、國族——若國民革
TX22n0013_p1273a10║命等——。人間——社會黨、無政府黨的政治組織之革命。乙、人類生產方法之革命
TX22n0013_p1273a11║，以及農業、工業、商業、財貨的經濟組織之革命。丙、人類治學方法之革命，以及
TX22n0013_p1273a12║學理——科學、哲學、藝術——文藝、美術、宗教、教育的思想組織之革命。此中亦
TX22n0013_p1274a01║有涉及自然革命者，而要以人事為主耳。
TX22n0013_p1274a02║二、自然革命　甲、有情由不覺而正覺之革命：伏斷羝羊愚、愚童愚——此二愚
TX22n0013_p1274a03║，佛法以外之宗教、哲學、教育、科學、政治亦間有能伏之者——、嬰兒愚、小聖愚
TX22n0013_p1274a04║、因聖愚，而成無上正遍之果覺——思想革命。乙、有情由世間而出世之革命：止滅
TX22n0013_p1274a05║七支惡、五欲染——佛法以外之宗教、政治、經濟等亦有能止之者——、三界貪、二
TX22n0013_p1274a06║邊著、一中愛，而證無住圓寂之涅槃——經濟革命。丙、有情由穢土而淨土之革命：
TX22n0013_p1274a07║轉捨五濁土、三災土——佛法以外之宗教、政治等亦有能轉之者——、二死土、變化
TX22n0013_p1274a08║土、他受用土，而住自受用法性之淨土——政治革命。
TX22n0013_p1274a09║人事革命與自然革命，皆有「心」「物」「群」之三方面。思想革命即心的革命
TX22n0013_p1274a10║，佛法之究竟曰菩提，曰智德；經濟革命即物的革命，佛法之究竟，曰涅槃，曰斷德
TX22n0013_p1274a11║；政治革命即群的革命，佛法之究竟曰淨土，曰恩德。智、斷、恩之三德，亦即佛法
TX22n0013_p1274a12║僧之三寶。惟人事淺狹，而自然深廣。人事革命以群的革命為宗主，自然革命以心的
TX22n0013_p1275a01║革命為宗主。人事之革命未必能涉及——亦有涉及者——自然革命自然之革命，則必
TX22n0013_p1275a02║能包括人事革命。除佛法之外，實惟有人事革命及不澈底之假自然革命——若科學之
TX22n0013_p1275a03║征服自然，及道士之成仙，神教之生天等——。而人事革命，換言之，亦即不澈底之
TX22n0013_p1275a04║革命耳。故真正澈底之革命，除佛法以外無他事，惟佛法能真正澈底而革命也。
TX22n0013_p1275a05║對於任何舊勢力、舊習慣，初立革去之志願或發革去之誓言，即為命令之革命；
TX22n0013_p1275a06║繼為革去之行動及成革去之事實，即為生命之革命。人事革命與自然革命之三方面，
TX22n0013_p1275a07║皆有命令革命與生命革命之可能。命令革命在乎仁智，仁智則當，不仁智則不當；生
TX22n0013_p1275a08║命革命在乎勤勇，勤勇則成，不勤勇則不成。使其志發乎智而動乎仁，則其行事必沛
TX22n0013_p1275a09║然莫禦而終達初願；若動乎私欲而發乎愚見，則必行之難通而半途反悔也。今且就革
TX22n0013_p1275a10║命最澈底之大乘佛法一論之：
TX22n0013_p1275a11║吾人依大乘佛法而起命令之革命，即在受三歸依，立四誓願，謂之發菩提心。三
TX22n0013_p1275a12║歸依者：歸依無上正覺之佛故，革眾生愚迷之命；歸依無住圓寂之法故，革三界流轉
TX22n0013_p1276a01║之命；歸依清淨和合之僧故，革五濁紛擾之命。四誓願者：眾生無邊誓願度，煩惱無
TX22n0013_p1276a02║盡誓願斷——為救人救眾生而發，所謂仁也；法門無量誓願學，正覺無上誓願成——
TX22n0013_p1276a03║以學法成正覺為的，所謂智也。仁則廣圓，智則深澈。如是革去眾生煩惱，鼎取新法
TX22n0013_p1276a04║正覺之革命命令，是個人心願而貫澈全自然界之大革命憲綱也。
TX22n0013_p1276a05║果真能澈見佛智所示宇宙人生皆無我緣成之真相，由是三歸、四願、立菩提志，
TX22n0013_p1276a06║則必能勤勇於下述諸行以求實證。
TX22n0013_p1276a07║一、力戒除身三、口四、七支之過惡——戒。二、漸滅離五欲之垢染——戒、定
TX22n0013_p1276a08║。三、觀三界皆苦由煩惱業集，都不復貪，能捨財命以行布施——戒、定、慧……施
TX22n0013_p1276a09║、戒、忍、進、定、慧。四、無我故非有，緣成故非空，不著有邊以墮三界，不著空
TX22n0013_p1276a10║邊以墮二乘——施、戒、忍、進、定、慧、願、方。五、無離邊之中之無邊不中，法
TX22n0013_p1276a11║法皆為法界，塵塵盡顯中道；則又何中可愛而何邊可捨哉！由是力、智圓滿，成最正
TX22n0013_p1276a12║覺。要言之，則修習十波羅密行而己。誠能勤勇行此十波羅密，則必能奏自然界生命
TX22n0013_p1277a01║革命澈底之大功也。
TX22n0013_p1277a02║自然界革命能包括人事革命；
TX22n0013_p1277a03║唯佛法能徹底於自然革命；
TX22n0013_p1277a04║一切革命皆趨向佛法之澈底革命為究竟。
TX22n0013_p1277a05║不知佛法澈底革命之真義而違反之者，終將為最後之反革命；故真正主張澈
TX22n0013_p1277a06║底革命之人士，必須於佛法有完全之信解！十六、六、五在上海法苑寫（見海潮
TX22n0013_p1277a07║音第八年第六期）。