TX22n0013_p1278a01║心理革命
TX22n0013_p1278a02║——二十年十月在西安新城大樓講——
TX22n0013_p1278a03║今日承楊主席設筵招待，王參謀長與來祕書長等各位相敘，曷勝欣謝！佛法之精
TX22n0013_p1278a04║意，頃康先生已說其大略。余於中雖有二十餘年之研究，然亦僅能知其梗概。茲就研
TX22n0013_p1278a05║究所心得，約言以貢獻於各位。
TX22n0013_p1278a06║中國古書云：「天地不與聖人共憂患」；老子云：「天地不仁，以萬物為芻狗」
TX22n0013_p1278a07║。蓋天地於萬物，生生不已，即是佛說世界眾生相續不斷之義。然天地雖生萬物，而
TX22n0013_p1278a08║於如何使之相存相安，則不問不聞，任其各爭生存，而演為相殘相殺之世界。不唯其
TX22n0013_p1278a09║他物如此，而人類亦莫不然。因各欲自擴其生命，自繁其種類，同時不得不以殘害他
TX22n0013_p1278a10║類為條件，此則千古聖賢之所憂患，所欲為謀救濟之道者，此亦為研究自然科學或生
TX22n0013_p1278a11║物學可以見到之現象。但如達爾文等所唱「生存競爭，優勝劣敗」之學說，則順而主
TX22n0013_p1279a01║張侵害他生以繁自生。然在他類之方面，亦未嘗不如是，所以釀成互相爭殺之悲劇。
TX22n0013_p1279a02║故達氏以來，世人奉此為人生工作行為應當之規律，結果促成相爭相奪之世界。凡欲
TX22n0013_p1279a03║自己國家富強，則不得不滅人之國家；凡欲自已階級之繁榮，則不得不傾覆他階級，
TX22n0013_p1279a04║遂形成不平等之國際與不平等之社會。然在中國之聖人與佛，則皆不然，俱以此為可
TX22n0013_p1279a05║憂患、可悲愍之慘事，以為最有理性、最有智慧之人類，應當改變此態度，以自求公
TX22n0013_p1279a06║平正當之生活，并以改善一切眾生之生活。因此、故從其理性的、智慧的、慈悲的動
TX22n0013_p1279a07║機，思為救濟而有革命之興起——革者改也，命即相續生活之習慣——，以改其自然
TX22n0013_p1279a08║現象之不良。於此、可以謂古今中外——除西洋近世之文化——之文化，皆是自然界
TX22n0013_p1279a09║之革命文化，皆以使眾生相安樂為目的。
TX22n0013_p1279a10║然現在之西洋自然科學，可略分三種：一、物理的，二、生理的，三、心理的。
TX22n0013_p1279a11║在物理方面，以征服自然，改造自然，而成現在之機械的物質科學。此外有優生學，
TX22n0013_p1279a12║改良人種，存好去惡，則進為生理之改善。至於心理方面，近代之研究還甚粗淺，尚
TX22n0013_p1280a01║不足論。
TX22n0013_p1280a02║但人生之自相殘殺，尤有改革之需要。一部分人欲從社會國家為改革之入手，故
TX22n0013_p1280a03║有政治革命，社會革命，推演於世界。然在中國之道家，則從自身作種種之修養，或
TX22n0013_p1280a04║醫藥之鍛鍊，而謀生理之革命。在佛法、則以世界、人身、心理均須革命，而尤以心
TX22n0013_p1280a05║理革命為入手之法門。以佛法證明：從極小之物體以至於人類及全自然界，無不是眾
TX22n0013_p1280a06║緣所生，時時變化，息息相通，可以改革的。然佛的革命方法，是由心理而生理，由
TX22n0013_p1280a07║生理而物理，以至於世界之改造，使惡濁之世界，成為不相殘不相殺之相存相安之世
TX22n0013_p1280a08║界。蓋佛法既以為無論是物理的、生理的、心理的，皆可以改變，而其改變之主要活
TX22n0013_p1280a09║動力即是心力，故從心理革命為入手。反之、若唯從物理而入手，則必不能成功。故
TX22n0013_p1280a10║須由最基本之心理以為改革之策源。
TX22n0013_p1280a11║但於此、第一、須知人生世界皆苦，故由不滿足而要求改革。第二、須知世界變
TX22n0013_p1280a12║化無常，故皆可改革。第三、須知人生世界皆以心為主動力，故應先從心理改革二種
TX22n0013_p1281a01║之錯誤：一、知識之錯誤：我人在人生方面，執有他人與自我之分別；在世界事物方
TX22n0013_p1281a02║面，執有房屋、杯壺、以至地球、太陽等整個之物體，而後見及其色質大小之屬性狀
TX22n0013_p1281a03║態等。此種人類知識之錯誤，唯佛法早見到如此，而現在之哲學、科學亦漸知其錯謬
TX22n0013_p1281a04║，以為我人直接知識之境象，不過是眼所見之青、黃等色相，乃至身所觸之軟、硬、
TX22n0013_p1281a05║冷、暖而已。故應有知識之革命。以所見所觸之色相、重、輕、冷、暖為所知之基本
TX22n0013_p1281a06║，至於所謂器屋、人物等皆無實體，不過為思想構成之假名。故整個物體，只是知識
TX22n0013_p1281a07║之概念，是所見所觸等結合，乃從知識上假立之概念名相。能如此將思想改變之後，
TX22n0013_p1281a08║即容易明白佛法之「無我相、無人相、無眾生相、無壽者相、無法相、亦無非法相」
TX22n0013_p1281a09║矣。觀自我既是總集合之假相，則觀人亦然，而人觀我亦莫不然，於是彼此無不相通
TX22n0013_p1281a10║，而可消滅人我之區別。換言之，我身即是分子結合之團體，而同時亦為社會之分子
TX22n0013_p1281a11║，故欲自利，須先使人類世界皆利，切不能害他以自利；若害他以求自利，則自身非
TX22n0013_p1281a12║滅不可。現在世界各國之錯誤，皆是不明此理，所以侵掠他人之國家——此道已行不
TX22n0013_p1282a01║通矣——，而造成現在相殘相殺之現象。然而欲改此錯誤，誠非易事，須觀生理、物
TX22n0013_p1282a02║理、心理，皆是無量關係之集合，能如此、則可改變舊有之錯覺矣。二、行為之錯誤
TX22n0013_p1282a03║，我人向來皆以自我為前題，故所作所為皆是為我之惡行。現在既知實無自我之存在
TX22n0013_p1282a04║，我實遍於宇宙之全體，則應以社會國家全人類為前提，處處為社會國家人類謀幸福
TX22n0013_p1282a05║，則自身自然亦有幸福矣。
TX22n0013_p1282a06║以中國之大、之富，全國國民能皆以利益全國人民為前提，則不唯天災可息，外
TX22n0013_p1282a07║患可滅，更可改造人類世界共進於大同，而成極樂之世界！余個人意見如此，願諸君
TX22n0013_p1282a08║裁奪焉！（化城記）（見海刊十二卷十二期）