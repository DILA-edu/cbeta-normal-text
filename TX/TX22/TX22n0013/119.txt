TX22n0013_p1300a01║國俗觀
TX22n0013_p1300a02║且分國勢與俗尚來觀察。從國勢以施觀察，與從社會以施觀察，逈然不同。社會
TX22n0013_p1300a03║、乃觀世界人類在各地方各時代之如何組織；而國勢、則觀現今國際形勢上各個國家
TX22n0013_p1300a04║與國民強盛發達程度，並推測其國家與國民將來之形勢何若者。國際之形勢，於歐戰
TX22n0013_p1300a05║後嘗大有變遷：德、奧戰敗，奧分為奧、匈二國，帝制推翻，成為共和國；俄國則變
TX22n0013_p1300a06║為共產黨專政之國；德、俄之間有波蘭、立陶宛、芬蘭等起為獨立之小國；德、法之
TX22n0013_p1300a07║間亦有盧森堡小國之獨立；巴爾幹半島則有南斯拉夫、羅馬尼亞、捷克、希臘等諸國
TX22n0013_p1300a08║獨立；埃及雖仍在英國卵翼之下，名義上亦稱獨立；巴拿馬及愛爾蘭，雖未脫離英國
TX22n0013_p1300a09║，亦幾成獨立之勢；土耳其以國民革命而成為獨立之新國；更有阿富汗、漢志等回族
TX22n0013_p1300a10║新建之獨立國，次第出現。歐洲之瑞士、瑞典、荷蘭、挪威、丹麥、西班牙、葡萄牙
TX22n0013_p1300a11║等，及亞洲之波斯、阿剌伯等，似無大變動；而中國及印度與南洋諸國，亦猶守歐戰
TX22n0013_p1301a01║前之舊狀；日、美之國勢頗有增進，英、法、比在戰時大傷元氣，至今未能恢復；意
TX22n0013_p1301a02║國從衰亂中有黑衫黨之崛起，頗呈一時之強勢；非、澳二洲，則大抵仍為英、法等殖
TX22n0013_p1301a03║民地而已。歐戰後之大波瀾，當推俄國共產黨專政及組織第三國際：初則惹起英、法
TX22n0013_p1301a04║等國之武力壓迫及經濟封鎖，繼則以第三國際之鼓動英國等罷工風潮，及援助土耳其
TX22n0013_p1301a05║、中國等被壓迫民族反抗，幾造成世界勞工階級與弱小民族之聯合戰線，與英國為首
TX22n0013_p1301a06║之資本帝國主義國際開戰。今則俄國亦變成資本帝國主義之國，波瀾漸歸平息矣。次
TX22n0013_p1301a07║之、則為英、美爭霸：英國久執世界之霸權，前次歐戰，關於英、德之爭霸亦一原因
TX22n0013_p1301a08║，而戰後美國崛興，事事駕英國而上之；英不甘心退讓，遂現歐戰前英、德鉤心鬥角
TX22n0013_p1301a09║之趨勢。較小之波瀾，則法、意爭霸於巴爾幹，法之侵壓德、與德之反抗法，美之排
TX22n0013_p1301a10║斥黃種與日本之反抗，日本之積極侵掠中國與中國之反抗等，而英、美與法、德皆有
TX22n0013_p1301a11║造成第二次國際大戰之可能。蓋今日國勢之強固與民力之充盛，當以美為第一。國民
TX22n0013_p1301a12║大多醉心於國家興隆之勢，絕無內亂之機兆，農產豐富，工商發達，數十年中必猶將
TX22n0013_p1302a01║蒸蒸日上。德雖戰敗，且於戰後海、陸軍實皆被奪於戰勝之國，割內地並失去國外殖
TX22n0013_p1302a02║民地，尤限制其國中軍備之恢復，及加以非常重大之賠款負擔，由法國等駐兵佔領其
TX22n0013_p1302a03║邊界以威脅之，又曾因金融混亂，國民經濟受損失殊鉅。然戰時實未受外國兵力之蹂
TX22n0013_p1302a04║躪殘破，全國人民知識能力之平均發達既超各國之上，又皆能克勤克儉以愛其國，農
TX22n0013_p1302a05║業之盡其地方殆足自給，機器工業之精良亦冠諸國；今被限制軍械之製造，乃移而製
TX22n0013_p1302a06║造民生日用之工業品，民用飛機之航空線遍於全國，而國民體育之注重與警察之施以
TX22n0013_p1302a07║陸軍訓練，亦足為其軍力之替代。國民之負擔雖有每人每年二百馬克之重，乃以工作
TX22n0013_p1302a08║時間之分配得當，若一人之工作工資，均派於二人等，失業之人數反較英為減少；以
TX22n0013_p1302a09║之自金融穩定之後，國民元氣即漸漸恢復。所苦者、過量之工業品，缺國外之銷路，
TX22n0013_p1302a10║並受賠款、外兵之侵壓，然由此反足以促成其全國民心之同仇敵愾，共圖向外反抗及
TX22n0013_p1302a11║向外開展，使之不生內亂。蓋戰敗國與戰勝國異，戰勝之國民若仍不得良好生活，而
TX22n0013_p1302a12║反受失業或被壓迫之困苦，則對於統治權者易起反對，發生內亂，英、法、意等皆有
TX22n0013_p1303a01║此內傷。而德國之國民則縱極困苦，亦推其罪惡歸侵壓之他國，力謀團結興復。余與
TX22n0013_p1303a02║德人談話，德人往往言德國已失其國民光榮之歷史，成為他國殖民地；且以法之對德
TX22n0013_p1303a03║，有引日本之侵壓中國為喻者，此可觀德國之民心矣。故歐洲諸國國勢之強固與民力
TX22n0013_p1303a04║之充盛，反以德國為最，然亦最為今後能發生歐戰之主因也。
TX22n0013_p1303a05║國基之穩定，首在農業品之能自給。農業品能自給，則工業之材料可取之國產，
TX22n0013_p1303a06║商業之貨品可銷之國人，以之而國民皆有自足自安之心，則可不相侵掠而保持國際和
TX22n0013_p1303a07║平；戰時或戰敗時，亦易以自恃自保。若棄其農業之基本，專務發達工業及推廣商務
TX22n0013_p1303a08║，則一方面既須向國外尋原料，一方面又須向國外覓商場，由是不能不廣佔殖民地及
TX22n0013_p1303a09║國外商場。成為資本之侵掠國，則尤不能不置強大之海、陸軍備，以為聯絡及保護商
TX22n0013_p1303a10║場殖民地之工具。久之、全國成為一大工廠及一大軍營，斷其原料之供給則工無可造
TX22n0013_p1303a11║，杜其貨品之銷售則商無可運，由工商所換得之糧食，遂亦斷絕，故其仰給於外之國
TX22n0013_p1303a12║民，可立而斃也。英國國民，殆已成為此等之國民，農地多已荒棄，農民穈集都市為
TX22n0013_p1304a01║失業工人，日多一日。法國人民於戰後，一時亦有此種趨向。英國尤為依靠殖民地與
TX22n0013_p1304a02║國外商場以生活者，其於國際戰爭，殆處可勝不可敗之勢。如一戰而敗，則國外之殖
TX22n0013_p1304a03║民地商場完全失去，則其僅為工廠、軍營之本國，將立見其沉陷或滅亡也。前者、英
TX22n0013_p1304a04║國欲對於俄國施以經濟封鎖，然俄國基在農業，故並不能致其死命。德國在戰前雖亦
TX22n0013_p1304a05║成工、商、軍國，然農業同時注重，糧食差能自足，故戰時、敗時皆能自存。美國工
TX22n0013_p1304a06║商發達，而其全國之農地農產亦同時供給糧食原料而有餘。故使之數國者，他日重見
TX22n0013_p1304a07║於大戰，美、德則雖敗猶堪退保，英、法則一敗將難自立，而英國之勢尤岌岌！蓋其
TX22n0013_p1304a08║英倫三島，譬猶殖民地架上之一花盆，戰敗而架倒，則花盆即墮地而碎矣！況揆之國
TX22n0013_p1304a09║力，英之不易勝美，亦猶法之不易勝德乎！
TX22n0013_p1304a10║日本今專事侵掠中國，殆欲為東方之英國。他日中國復興，則中國為亞洲之美，
TX22n0013_p1304a11║而日本將與英國俱例。意大利國羅馬之故都，慕索里尼專政後，似將鼓勵其國民以上
TX22n0013_p1304a12║追古羅馬之盛況，然土狹而農、工、商業亦未臻發達之高度，以之海、陸、空軍備亦
TX22n0013_p1305a01║難與他國並駕齊驅。由亟欲伸張其國力，乃與法國競雄於巴爾幹半島，他日將聯德而
TX22n0013_p1305a02║敵法。俄國今為共產黨專政之國，國民十分之七八業農，不惟無改進，且反日事摧殘
TX22n0013_p1305a03║，工商業亦無善況；專制既甚於沙皇時代，政治、軍事尤窳敗不堪。第三國際之共產
TX22n0013_p1305a04║宣傳，以各國勞工及諸弱小民族歷受欺騙，今亦不能售其技矣。他日、其國民或將起
TX22n0013_p1305a05║更劇烈之革命，以覆其假號為無產專政之政府。土耳其本為回族強國，雖經積弱之餘
TX22n0013_p1305a06║，其剛猛之氣未衰，因得戰勝希臘，復起為自由獨立之國。然當國者力革回族之舊貫
TX22n0013_p1305a07║，仿效歐、美；或將振興如亞東日本，抑因回族反抗而重現衰亂，猶未可知也。要之
TX22n0013_p1305a08║、世界未來之國際戰爭，其主動者將為英之對美，與德之對法。但英狡滑，先發之者
TX22n0013_p1305a09║或仍將在德，而日、意、俄、土諸國亦仍將為參戰之一員。戰爭之結果，其勝利將歸
TX22n0013_p1305a10║德、美，英國縱不覆亡，其地位將降與今之西班牙等。
TX22n0013_p1305a11║前次歐戰，美、日如能不為英、法所愚，遠觀世界將來之大勢，知歐洲犬牙交錯
TX22n0013_p1305a12║之戰國形勢，萬難久保和平；當俄國革命已與德和之際，若能與德相約，不預聞歐洲
TX22n0013_p1306a01║之戰；乘英、法等力難遠顧之時勢，美則拋棄其在亞洲之菲律賓等，以其海、陸軍力
TX22n0013_p1306a02║盡收英國及拉丁族在南北美洲諸殖民地，並統合墨西哥及南美諸國共同成立一美洲聯
TX22n0013_p1306a03║邦政府；日則拋棄其侵掠中國之野心，表示真正與中國平等合作之態度，聯合出其海
TX22n0013_p1306a04║、陸軍力，驅逐英、法、荷等在南洋、印度之勢力，共同成立一亞洲東南聯邦政府；
TX22n0013_p1306a05║而歐洲亦可由德軍一勝而佔巴黎，再勝而達倫敦，除外俄國，成立一歐洲聯邦政府；
TX22n0013_p1306a06║俄國及北亞則讓之俄國，成立一聯邦政府；西亞之阿富汗、波斯、阿剌伯、土耳其及
TX22n0013_p1306a07║非洲，則讓之回族以成立一聯邦政府；澳洲自成一聯邦政府；於是全球可分為六大聯
TX22n0013_p1306a08║邦區，各有其充分之地力民力以為休養生息，庶其可得百年以上之太平。他年再經一
TX22n0013_p1306a09║戰，則全球可混合為一聯邦矣。古云：天下定於一。以今日世界人類交通之便，文化
TX22n0013_p1306a10║、經濟等息息相關，其勢非速趨混一，不能安定。全球混一之道非一途，無政府、共
TX22n0013_p1306a11║產黨作全世界勞動革命之運動，亦一辦法。然使前次美、日能見及於此，以之造成全
TX22n0013_p1306a12║球混一之過渡時代，亦未嘗非可喜之事也。乃目光如鼠之日本，僅知為英國守門戶之
TX22n0013_p1307a01║忠犬，代為鎮壓南洋、印度，而一方則狺狺然欲以中國為其到口之肥肉。美國亦徒騖
TX22n0013_p1307a02║協約國公理戰勝強權之虛名，欲從戰勝德國後、為國際聯盟之盟主，以維持此後世界
TX22n0013_p1307a03║和平。卒之不惟為英、法等所欺弄，且威爾遜以國際聯盟之失敗，憤懣以終，所謂公
TX22n0013_p1307a04║理戰勝強權之價值，一點毫無！惟有反增無數之國際怨毒仇恨，衝突紛糾，以釀成將
TX22n0013_p1307a05║來一戰再戰而莫決之戰禍，俾世界人類永陷於為國家屠殺之地耳！美、日之所以昏愚
TX22n0013_p1307a06║如此者，以只知自私其國，不著想於世界之人類，故曾不能一為其高瞻遠矚。竊願覽
TX22n0013_p1307a07║予言者，在將來遇有此等機會，勿再錯過也。
TX22n0013_p1307a08║俗尚多端，且先從物質生活來說起。歐美之最良者，即關於游行之道路、公園等
TX22n0013_p1307a09║。水則汽船、電艇，而美國多處之渡舟，可連汽車或火車渡過。陸則火車之鐵軌，遍
TX22n0013_p1307a10║布鄉市，各國相通；汽車道亦然。火車路以美國為最多，然同路亦皆有汽車道；雖數
TX22n0013_p1307a11║千里之遠行，如不乘火車而坐自用汽車，亦無不可。歐洲之火車亦有一二三等，德國
TX22n0013_p1307a12║今提倡節儉，有唯二三等者。美國之火車則皆一例，略如歐洲之二等，然有加價特定
TX22n0013_p1308a01║之座位、臥車，則尤勝歐洲之一等。不同者、美國皆為統室，而歐洲則皆為一等四人
TX22n0013_p1308a02║、二等六人、三等八人之別室。繁盛市場，又有陸地之公用電車、汽車，及地底與空
TX22n0013_p1308a03║中之火車、電車等，美國於過渡亦有穿海底河底之火車、汽車道，余曾一一身歷之。
TX22n0013_p1308a04║航空路線今或以德國為最多，惜猶未一乘飛機也。紐約、倫敦等，乘汽車有時因街道
TX22n0013_p1308a05║擁擠，較步行尤慢者，故唯以地道車為最快。華盛頓之街道電車，其電線裝於地底。
TX22n0013_p1308a06║而紐約赴華盛頓之火車，亦有用電者，尤較清潔，故交通以美國為最善。城市鄉村大
TX22n0013_p1308a07║抵相距非遠，而大小之公園遍處皆是：大公園若倫敦之海德、凡爾達，柏林之體爾、
TX22n0013_p1308a08║卡登等，有占地十數里者，內有河流、樹林及汽車道等。花草等布置之精美，當以巴
TX22n0013_p1308a09║黎之盧森堡等為善。有植物或動物等特別設置者，進門亦須購票，其餘則大抵皆可無
TX22n0013_p1308a10║拘出入。再之、則為公共之建築，若博物院、圖書館、學校、劇場、教堂等。房屋之
TX22n0013_p1308a11║高大以紐約為最，最高之屋為五十九層，二三十層者觸目皆是；一屋中作住宅或辦公
TX22n0013_p1308a12║處者，動以數千或數百家計。然整齊則又推柏林，高低式樣大致相同，堅固精潔，鮮
TX22n0013_p1309a01║有過六層者。美國在紐約以外，住宅多同英國，如上海靜安寺路一帶之精美西屋。新
TX22n0013_p1309a02║屋皆設有電梯、蒸汽管、盥浴間等，居之甚為安適。余於旅館、私家寄宿舍及家宅，
TX22n0013_p1309a03║皆曾住過，床舖用具等無不設備完全，可以不須攜帶何物也。遊行居住，大抵以夏時
TX22n0013_p1309a04║為宜，以不甚熱也。冬時則屋內煖而屋外寒，出必加衣而入必去衣。然南歐及美國西
TX22n0013_p1309a05║南部之加里福尼等，亦有常年溫涼適宜，若江浙之初夏天氣者，故歐美人冬夏穿衣殆
TX22n0013_p1309a06║無大更變。婦女居屋中，雖冬日亦僅衣薄綢，袒胸露臂，唯出外則男女皆加一毛或絨
TX22n0013_p1309a07║之大衣耳。然婦女以狐毛等為頸飾，於夏日仍有圍之者。男女衣服於作事殊便；然寒
TX22n0013_p1309a08║暑季為體溫之調適者，轉在房屋而不在衣服，故衣服亦可簡單，不如中國之以衣服禦
TX22n0013_p1309a09║寒暑，四時須齊備多套。故西人之衣服須與其房屋連配，若非其房屋，則不宜其衣服
TX22n0013_p1309a10║矣。至於飲食，則余雖蔬食，同行者固隨其俗。據云：肉食亦大抵單調寡味。余所食
TX22n0013_p1309a11║蔬菜，或生、或於水中煮熟，略加以鹽耳。大城市亦多有西人所開蔬食館，尤以德國
TX22n0013_p1309a12║為夥，食之大抵無味，故中國之飯店，中外人皆樂就之。飲料常唯冷水，咖啡及茶皆
TX22n0013_p1310a01║加糖或牛奶飲之，其他則為啤酒等。美國禁酒，但亦多私售。歐洲出酒之國，有提倡
TX22n0013_p1310a02║人人必飲者，如德國之飯館，多有不飲酒亦須加酒資者；然啤酒一杯，較茶一杯為廉
TX22n0013_p1310a03║也。淡飯清茶之味，既非歐美人所知；珍錯筍蔬之烹調美味，尤非其所能也。故於衣
TX22n0013_p1310a04║、食、住、行，合言之，歐美於行及游觀第一，居住次之，衣服又次之，飲食最劣，
TX22n0013_p1310a05║與中國適得其反。又可作如是觀：益去人以外者益優良，如大路、公園等；益近人以
TX22n0013_p1310a06║內者益劣惡，如飲食等。又中國之生活聯絡和合，例浴池中飲茶、整容、或食菓點，
TX22n0013_p1310a07║皆可在於一處，西人則非分赴四五處不能得。又如整容、剪髮、洗頭、剃鬚等，分作
TX22n0013_p1310a08║三四事，各別給價，中國則一舉而理髮、洗頭、整面、剃鬚、以至挖耳、捶背等次第
TX22n0013_p1310a09║作到。故除游行、居住之外，日常生活之意味，究以中國為豐美也。
TX22n0013_p1310a10║次言男女之風化：其今此社會之組織，所重者一方為個人自由，一方為黨團或國
TX22n0013_p1310a11║民之責任，而對於家族關係獨輕。小家庭制，不過夫婦及未成年之子女而已。子女成
TX22n0013_p1310a12║年，須各為獨立生活；父母雖老，子媳亦無奉養之義務；親子且然，他若祖、孫、伯
TX22n0013_p1311a01║、姪等更無論矣。男女成年以生活獨立之故，交際極其自由，且結婚、離婚亦非甚難
TX22n0013_p1311a02║。唯未成年者，則父母有教養之責，亦有拘管之權耳。除貴族富家之特別情形外，常
TX22n0013_p1311a03║人之以職業謀生者，大抵子女滿二十歲即須自謀生活，因之大學之男女學生，多有同
TX22n0013_p1311a04║時兼每日作工數小時者。男子未得相當職業足以瞻養妻兒者，往往三四十歲猶未敢結
TX22n0013_p1311a05║婚。女子二十歲前未能覓得丈夫者，即須自身謀職業以生活。由此十六歲滿，即須赴
TX22n0013_p1311a06║跳舞場等處與男子交游，藉覓丈夫。兒女婚嫁，非父母之責，各須自主。男子既以經
TX22n0013_p1311a07║濟關係不敢輕易結婚，對於女子，乃利用情慾衝動或金錢買賣以相婬亂，由此女子覓
TX22n0013_p1311a08║夫更非易事。於二十歲後猶未覓得丈夫，亦無相當職業以生活者，往往行同暗娼。或
TX22n0013_p1311a09║與有妻及未娶之男子，過臨時同居生活。美國謀生較易，然三十歲未結婚之男女，殆
TX22n0013_p1311a10║過半數。然不婬亂者，男子二十分之一，女子十分之一耳，故近人倡試婚制以圖補救
TX22n0013_p1311a11║。歐洲各國生活較難，其隱情更可知矣。然女子十六歲後，交際男女，貿然邂逅，即
TX22n0013_p1311a12║可談笑、遊戲、跳舞、飲食及相往來於家內。此種情形，在以前之中國人，殆非老練
TX22n0013_p1312a01║之高等藝妓不能。即其已嫁、已生兒女者，猶大都別有其男友以作情人。至於尋常交
TX22n0013_p1312a02║際跳舞等，更屬公開，公共場中亦時時在照鏡擦粉中搔首弄姿。英美人頗存種族偏見
TX22n0013_p1312a03║，然於同為白種之男子，固無所矜持。羅素論：有夫之婦雖或別有情人，然對於兒女
TX22n0013_p1312a04║仍留心撫育者，丈夫亦不必與之離婚，唯拋棄兒女乃可離婚耳。由此故將來妻雖別有
TX22n0013_p1312a05║情人，在法律上或亦不成離婚理由矣。猶怪者，聞法國凡爾賽林中，每年有若干日，
TX22n0013_p1312a06║夫婦或孤身男女，多有在林中互相雜交者；唯平時及他處，則警察須干涉之。然本為
TX22n0013_p1312a07║夫婦或男女情人等，樂於林野中媾合，為警察干涉者亦時有所聞，此則殆游獵社會之
TX22n0013_p1312a08║遺習也。他若三十歲以上未嫁人之女子及寡婦，或已與人離婚之婦女，因職業或資產
TX22n0013_p1312a09║足以生活者，尤可過其不結婚之自由情愛生活矣。男子則未娶前須積資以備成家。娶
TX22n0013_p1312a10║後、妻則管理家務，生育兒女，故須負擔家庭經濟。即交結女友情婦，亦須用錢，故
TX22n0013_p1312a11║須不斷勞碌，千方百計以自求財利，無所謂親屬朋友情義，苟於法律、名譽無礙，取
TX22n0013_p1312a12║財更不瞻徇。且奢侈之物質，尤足引其無限之慾望，終身勤奮忙迫，大抵孜孜求財或
TX22n0013_p1313a01║用財以營物質生活耳。清靜閒逸之高尚精神快樂，殆非所知！曾習慣中國舊生活之歐
TX22n0013_p1313a02║美人，返歐美後往往感忙迫之苦，回味清閒之樂。由此、無論貧富，皆為得財或用財
TX22n0013_p1313a03║所困，日常之生活，為物欲充塞，絕鮮性靈之修養，有之、或唯到禮拜堂之片刻耳。
TX22n0013_p1313a04║故除少數特出之賢明士女外，以中國之舊道德評歐美之男女私德，大抵可云男是文明
TX22n0013_p1313a05║盜，女為高等娼也。然其對於職業黨團及國家民族之公德，則殊有可欽耳！
TX22n0013_p1313a06║學術思想，雖貴能標新領異，然同在一科之學者，視為終身名聞利養之所關，對
TX22n0013_p1313a07║於位置之競爭，非常劇烈。有一新說之興起，雖可鼓動群眾，但同科學者間之嫉妒障
TX22n0013_p1313a08║礙，頗不易處。若無充足理由及反抗勇氣，即將為吹毛求疵之攻擊所推倒。故一新思
TX22n0013_p1313a09║想有壓置數年，數十年而後能出現者；甚之、無名者所發明之學理，為有名學者掠取
TX22n0013_p1313a10║為己有以增重其名位，亦往往有之。資本家獎勵科學者之試驗研尋，其動機在冀其有
TX22n0013_p1313a11║所發明，能增進其實利；科學家極少能為學問而學問。尤注重於實際之應用，此風以
TX22n0013_p1313a12║美國為最盛，故其自創之哲學，只能有杜威派之實用主義。在中國人所知美國行為派
TX22n0013_p1314a01║心理學之創始者瓦特孫，謂能測驗他人心理以施其管束，今已為某大公司聘用，不復
TX22n0013_p1314a02║講其心理學矣。美術則圖畫、音樂、雕刻、堆塑、建築、陶鑄等，均極注意；對於美
TX22n0013_p1314a03║術品之考古，亦興味深濃。唱歌、演戲，跳舞等，同為政府及社會之所重視，作者名
TX22n0013_p1314a04║利雙收，殆非操他業者所能企，故多有專心練習推陳出新之處。文學、則為小說、劇
TX22n0013_p1314a05║本、詩歌等，而以劇本、小說為尤重。中國於美術，輕為末技，唯重文人之寫字，文
TX22n0013_p1314a06║學則唯貴詩歌之類，餘皆賤視。故雖欲以美術、文學相誇示，然內容實不逮歐美之豐
TX22n0013_p1314a07║富也。唯歐美人於學術之趨尚，亦因祖國民族之觀念而異：如德國從有康德以來，至
TX22n0013_p1314a08║今其哲學猶篤守康德之流派，不唯美國之詹姆士、杜威等為所輕視，即法、英之柏格
TX22n0013_p1314a09║森、羅素等，亦皆不正眼相覷；而法、英、美等，則於哲學各有趨新之傾向。在科學
TX22n0013_p1314a10║、則德國近有安斯坦等之新發明家，故有趨新之傾向，而法、英等則反宗奉笛卡兒、
TX22n0013_p1314a11║奈端等之舊說，美國之行為派等科學，歐人皆淺視之也。
TX22n0013_p1314a12║察其家庭社會，乃又為一禮樂相應者。家庭間夫婦、兒女，早晚晤別亦皆接吻行
TX22n0013_p1315a01║禮，相問安好。雖代取一衣、一菜之微，家人侍役間亦時稱謝。與友人相見，不論男
TX22n0013_p1315a02║女生熟，大抵握手為禮；以時致其不同之問安語，別則握手道再會。家中大抵有鋼琴
TX22n0013_p1315a03║等音樂器，童年以上男女，踏琴、唱歌皆習知一二。尋常宴會、茶會，座中男女相間
TX22n0013_p1315a04║，主婦居首位以陪尊客，時或歌唱、跳舞、奏音樂。富貴之家，食時或由音樂師奏樂
TX22n0013_p1315a05║。食菜次序及用刀叉等，各有儀則。吐痰、則輕咳藏於巾內，剔牙、亦須一手遮掩，
TX22n0013_p1315a06║洗手、盥口等必在屏處；男子吸煙必先敬婦女，詢其可否；座少則讓婦，婦女可安坐
TX22n0013_p1315a07║不謙：此日常禮樂之節，歐美各國大抵相同。英最拘謹，失儀即為所鄙，而美國較為
TX22n0013_p1315a08║疏懈。其人每如好動青年，喜詼諧以資笑樂，然亦仍以不失其禮節為度，否則將被人
TX22n0013_p1315a09║所輕。無意間偶有過錯，則須乞恕稱謝，方免他人譴責。作事交友，貴心直口快，是
TX22n0013_p1315a10║非藏否，質言無隱，不樂為吞吐之辭。意其成為此等禮樂之風化，其初蓋從教會中來
TX22n0013_p1315a11║。以在昔諸國人民皆為基督教之教徒，時時參預禮樂相應之教會，久而移化之家庭社
TX22n0013_p1315a12║會，遂浸成習俗。如七日之一休息，每年耶穌之生日節、復活節等，各國人民無不一
TX22n0013_p1316a01║致照行，雖不信耶教者，亦認為俗尚如是，無所違異。蓋其初雖出於教會，今已與教
TX22n0013_p1316a02║會無關而成為社會風俗矣。中國號稱禮樂之邦，甚實儒家禮樂僅行於孔廟及朝廷，朝
TX22n0013_p1316a03║廷僅少數大京官參預，孔廟唯秀才以上入學者能參預，且預行者亦祇極少之時間，平
TX22n0013_p1316a04║時起居皆與之了無關係。至於民間則各隨其習尚之所在，以行其婚喪、慶弔、祭祖、
TX22n0013_p1316a05║敬神，除僧眾之大叢林外，鮮有禮樂可觀者。故中國有禮樂之名，無禮樂之實也。又
TX22n0013_p1316a06║歐美男女，工作則工作，游戲則游戲，各以全副精神赴之，其工作時間雖少，而工作
TX22n0013_p1316a07║之事業反多。尋常家庭中、絕鮮用婢僕者，故家事皆由婦人整理；即用侍役，主婦亦
TX22n0013_p1316a08║共作。廚室等均用機器，故快而且潔。出外間、則穿脫外衣等，大抵由男子服事女人
TX22n0013_p1316a09║，女人有一男子，即無異有一侍婢也。（出寰遊記）