TX23n0013_p1408a01║論教育
TX23n0013_p1408a02║——十三年夏在武昌佛學院講——
TX23n0013_p1408a03║爾等畢業在近，出院後當以教育之職自任。雖然，提倡教育，務必揀其善者而從
TX23n0013_p1408a04║，否則多歸失敗；縱使僥倖，亦無完善結果。比年來、吾國僧界提倡教育者雖有其人
TX23n0013_p1408a05║，但彼宗旨僅在保護廟產，抵拒侵佔，虛張門面而已。至教育內容，不加審察，其所
TX23n0013_p1408a06║用書籍，多用世俗學校之教科書。此種書籍，多攻詆佛法，故其結果，致僧人多有反
TX23n0013_p1408a07║俗者，如是奚望其宏昌佛法哉？今論教育，試分二段。
TX23n0013_p1408a08║一、教育之類別　溯教育之實由於上古，而儒教二千年來所傳之學，多歸於倫理
TX23n0013_p1408a09║。清末海禁大開，西洋文化東播中華，舉國青年咸循其治，至今尤步其後；故中國改
TX23n0013_p1408a10║革教育之動機，由於西洋文化之壓迫。雖然，十餘年來新式教育之複雜，實難盡舉，
TX23n0013_p1408a11║茲攝其趨重者，列為四類說明。
TX23n0013_p1409a01║一、動物教育：蓋人之為物，據佛理言之，則為五趣眾生之一；以動物窺之，則
TX23n0013_p1409a02║人為動物之一。為異生之一，則具異生共性；為動物之一，則具動物同性。具異生、
TX23n0013_p1409a03║動物之共同性，則人與動物無異。而動物之共性，即：一、自營私欲，二、種族繁殖
TX23n0013_p1409a04║。故孟子曰：食色天性，遵之而進化教育，其教育之目的即在擴充其動物性，故名之
TX23n0013_p1409a05║曰動物教育。此種教育，西洋極其發達。其發達之原因，相沿達爾文進化主義而來。
TX23n0013_p1409a06║蓋達氏嘗喜食禽，見其於所喜之物較為發達，因求其故，乃知由於所喜之物，愈加保
TX23n0013_p1409a07║重其生活適宜，發達自易，否則、即在淘汰之例。而此但人為之淘汰，推及於天然淘
TX23n0013_p1409a08║汰，亦莫不然；因此而定優勝劣敗，競生爭存之公例。西洋教育家遵循其說，故以競
TX23n0013_p1409a09║存為天職，強國為正事。於是鼓煽競進之公例，而人道暗無天日矣。擴充其動物之共
TX23n0013_p1409a10║性，唯在富國強種，故達爾文之進化論，即以動物共性為出發點也。此主義自達爾文
TX23n0013_p1409a11║肇始後，中國、日本皆效之，今幾舉世皆然矣！
TX23n0013_p1409a12║二、人倫教育：人倫之說，各處皆有，而以吾國孔子為最顯；其作用在節欲而養
TX23n0013_p1410a01║人性，以明人類之異於獸性者。蓋人類雖共動物性，而人群實有高出獸類之天性，此
TX23n0013_p1410a02║性君子存之，小人棄之。雖男女飲食人之大欲與禽獸相等，然當節減獸性以擴充人類
TX23n0013_p1410a03║之不共性，使人類互相安寧，處於平和之域，非如洪水猛獸之暴亂。故管子曰：「富
TX23n0013_p1410a04║然後可教」，此可判二說之高下矣。
TX23n0013_p1410a05║三、天神教育：此說在西洋有天、基、耶、回，在印、日有婆羅門、天神等教。
TX23n0013_p1410a06║以伊等之眼光，見有高出人類之天神，以故懸想天國之美滿目的，欲達其目的，當以
TX23n0013_p1410a07║天道律人行，亦當節其動物欲，或絕其動物欲，故其道亦有倫理之效。
TX23n0013_p1410a08║四、佛化教育：此有五乘別，而結局在大乘。以大乘能攝餘乘，故大乘教義在明
TX23n0013_p1410a09║動物皆有佛性，茍明此性，則所謂動物與人倫、天神之界限，無形消鎔，別而不別，
TX23n0013_p1410a10║不別而別，各適其分，各用其宜。此總前三，故以佛化教育列後也。
TX23n0013_p1410a11║二、教育之比較　佛化教育對於動物、倫理、天神、實有超越與融貫之可能。彼
TX23n0013_p1410a12║動物教育，在謀個人之豐饒，國家之富強，質言之，即是掠他人之物而自肥；如是行
TX23n0013_p1411a01║為，等於巽生牛羊。西洋教育循此進化，以冀征服自然界，促進貧富平等、男女自由
TX23n0013_p1411a02║，長此不反，難免人競、家競、國競、種競矣！夫競爭勃興則機械發達，機械發達，
TX23n0013_p1411a03║則作機械之人反為機械奴隸。如是之說，皆捨本向末，愈趨愈險，安望其黃金世界之
TX23n0013_p1411a04║實現！彼人倫教育雖在節欲，而即以目前為目的，無遠大之希望，其收效亦微。天神
TX23n0013_p1411a05║教育，欣厭情重，厭目前以求生天國，亦無真實效果。惟佛化教育，其目的遠大，不
TX23n0013_p1411a06║但能消除獸性，且許一切動物有成佛之可能性；又不須出位希求，即在各個自位循理
TX23n0013_p1411a07║遵行，漸次增進，以達其無上妙果之目的；亦是即能於各自位中淘汰其惡而進於善，
TX23n0013_p1411a08║故能得各教育之利而不受其弊，乃能得真富強、真倫理、真天國，乃至無上菩提之圓
TX23n0013_p1411a09║滿目的矣。
TX23n0013_p1411a10║上來所講，佛化為上。雖然、法不自法，宏之在人，惟望爾等出院後，本菩薩心
TX23n0013_p1411a11║，行菩薩行，將所學之法普及全人類，以濟教育之弊，是則吾之夙願遂矣！（滿智記
TX23n0013_p1411a12║）（見海刊五卷七期）