TX23n0013_p1450a01║任孤兒教育者應具性格之商榷
TX23n0013_p1450a02║所謂孤兒者，即喪其所撫養之父親之赤子，而其母親又窮困不能養育之，於是有
TX23n0013_p1450a03║孤兒院者代為收容，鞠教育誨而加之保護焉。但考查現代各國所被收容於孤兒院之孤
TX23n0013_p1450a04║，其死亡率比較常高，大都為不能使孤兒享受其所最不可缺離之母親的愛撫，致兒感
TX23n0013_p1450a05║受種種不自然或不幸之弊害。所以欲使孤兒雖被收容於孤兒院，依然如相依於溫煦的
TX23n0013_p1450a06║慈母之膝下，而不失其自然之生長，則任孤兒教育者應具之性格，有不可不注意商榷
TX23n0013_p1450a07║矣。
TX23n0013_p1450a08║作者從事於孤兒教育有年焉，積累經驗，以助我分析審定所以致成敗之諸因，編
TX23n0013_p1450a09║刊於茲，非敢自誇多聞也。蓋作者所處之地位，乃真實責任之所在，使於此得服務研
TX23n0013_p1450a10║究之機會，有待於高明而加以努力也。
TX23n0013_p1450a11║法華經云：「今此三界，皆是吾有，其中眾生，悉是吾子」。任孤兒教育者，最
TX23n0013_p1451a01║要之性格，即此是矣。故吾曰：任孤兒教育者，其人雖已成家，且必有熱情真摯於子
TX23n0013_p1451a02║女之樂趣；或尚無子女而盼子殷切，愛人子猶如己出者；或具有孤兒心理之知識，及
TX23n0013_p1451a03║一般童性之觀察，且能了解分析其童年發育中之種種自然律，與生活標準式之差變，
TX23n0013_p1451a04║如情緒、欲望、嗜好、衝動、易誘惑性、喜怒無常性、以及其他心理上之弱點，皆能
TX23n0013_p1451a05║感受之而圖其完成者。如是則得其同情，庶免玩忽之弊乎！既得此同情之了解，則更
TX23n0013_p1451a06║須具吸引之人格與愉快之性情，乃有親密之接觸，伴侶之精神，并加以游戲娛樂之參
TX23n0013_p1451a07║預，浸潤漸漬，使孤兒可親可近，優游而忘其所在。然後於所訓練，悉婉聽從，一若
TX23n0013_p1451a08║教育者即其慈母然。
TX23n0013_p1451a09║孤兒既被容於孤兒院，其與社會必少接觸，則任孤兒教育者，當具豐富之社會常
TX23n0013_p1451a10║識與其背景之了解，以及實際處理社會事業之經驗以同情心。一一分別，使彼被教育
TX23n0013_p1451a11║之孤兒各得其所，他日出而應世，庶無社交之困難，而易與群眾相和洽也。
TX23n0013_p1451a12║童年時期，最富模倣性，所以教育孤兒者之服式儀容，尤應足以示範者。平時之
TX23n0013_p1452a01║宜處處顯示雅馴優美之形式，與夫必誠必毅之態度。通常小學教師已應注意，而尤以
TX23n0013_p1452a02║任孤兒教育者為切要也。
TX23n0013_p1452a03║任孤兒教育者，有所取決，必先去我見偏見，信任孤兒自行理解之。事之重大者
TX23n0013_p1452a04║，略為發蹤指示，然後搜集事證，下敏速審慎之判斷。而出言復當含有滑稽之意，是
TX23n0013_p1452a05║在緊張形勢之下，一語詼諧，全般體解，最易遷善改過者也。然不可失其誠懇態度，
TX23n0013_p1452a06║致貽害孤兒，流於卑下。亦不可固執而過嚴，蓋嚴肅冷峻，即無熱烈之友情，而失其
TX23n0013_p1452a07║執著之魔力矣。茍不慎而以之處置初入院孤兒，尤為不宜，徒觸動其思親之念，而與
TX23n0013_p1452a08║教育者生一重隔膜矣，不可不慎也。且每施行一嚴重之訓育事件以後，則必思所以轉
TX23n0013_p1452a09║換其性質，使之略治瑣細無關緊要之事，以湮卻其惡意。視其所訓育事件關係之大小
TX23n0013_p1452a10║，令全體或一部份之有關係者合作之，所以融洽其意見也。
TX23n0013_p1452a11║至於任孤兒教育者之年齡，初不能以經歷之多少為斷。茍老景頹然，頭腦冷靜，
TX23n0013_p1452a12║最為童心所厭棄；必也天真活潑，適合童年遊戲之生活者，當在二十以至四十也。
TX23n0013_p1453a01║總之、任孤兒教育者，必能體慈悲之旨而具有慈母心腸者；能根據教育原理以發
TX23n0013_p1453a02║揮其精神；能了解分別各個孤兒之品性，而實施其教育之方針；能在孤兒中立真摯誠
TX23n0013_p1453a03║毅之品格為之模範；能負積極之責任，使孤兒出院後對於立身處世之原則有充分之準
TX23n0013_p1453a04║備者，庶幾可矣！（見海刊八卷七期）