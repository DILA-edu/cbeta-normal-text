TX23n0013_p1454a01║家齊國治天下平之大本原
TX23n0013_p1454a02║——七年秋作——
TX23n0013_p1454a03║孔氏之門，有大學之道，將以親民而先之以明明德。親民者，齊家、治國、平天
TX23n0013_p1454a04║下也。明明德者，修身也。故曰：「自天子以至庶人，壹是皆以修身為本」。夫修身
TX23n0013_p1454a05║、固兼格物、致知、誠意、正心言之者。身者云何？蓋心、意、知、物之大中和也。
TX23n0013_p1454a06║心者、神靈之元原；意者、志性之主宰；知者、靈明之功能；物者、覺受之體相。格
TX23n0013_p1454a07║物物格之格，當讀如「光被四表，格於上下」之格，格者、極至之義。極一切物之體
TX23n0013_p1454a08║相完成吾身，是謂格物物格；證明離捨吾身別無宇宙萬物之體相，是謂致知知至；知
TX23n0013_p1454a09║至則志立性定而主宰不惑，故意誠；意誠則神清情和而元原不昧，故心正。知大學明
TX23n0013_p1454a10║明德之道，在乎由格物物格、致知知至、誠意意誠、正心心正而反諸其身。身之修、
TX23n0013_p1454a11║明明德之至善也。知大學親民之道，在乎由修身身修、齊家家齊、治國國治而推之天
TX23n0013_p1455a01║下，天下之平，親民之至善也。知大學明德親民之終極地，惟在得止乎至善，更無他
TX23n0013_p1455a02║事，是謂格物致知，亦謂物格知至，亦即謂之知止。故曰：「知止而后能定，定而后
TX23n0013_p1455a03║能靜，靜而后能安，安而後能慮，慮而後能得」。能定、能靜意之誠，能安、能慮心
TX23n0013_p1455a04║之正，總之則謂身修。能得者，家得其齊、國得其治、天下得其平也，故修諸其身無
TX23n0013_p1455a05║不得者。
TX23n0013_p1455a06║然世人雖知修身為齊家、治國、平天下之大本，顧於修身之大原，往往瞢焉！或
TX23n0013_p1455a07║以縱身心之欲，極口體之奉，謂之修身焉——古之楊朱及今之邊沁之快樂倫理學等是
TX23n0013_p1455a08║——。或以遵習俗之常，要浮偽之譽，謂之修身焉——此即孔子所謂鄉愿——。或以
TX23n0013_p1455a09║嚴憲律之守，凜權責之分，謂之修身焉——此即今之所謂國民道德、公民道德等學派
TX23n0013_p1455a10║是——。或以踐仁義之形，履忠孝之實，謂之修身焉——此若儒家——，或以專大神
TX23n0013_p1455a11║之敬，廣博愛之懷，謂之修身焉——此若墨子、耶穌等是——。夫此之五家，去其初
TX23n0013_p1455a12║之二家，其後之三家，固未始非修身之道，然未知修身之原也。人莫不知將欲行遠，
TX23n0013_p1456a01║不可不先備其資糧，將欲伐木，不可不先利其斤斧；乃將欲凝至道要德，而開物成物
TX23n0013_p1456a02║、厚生利用，翻於身心不為之繕治葆養焉，寧非惑歟！試問目失其明，耳失其聰，身
TX23n0013_p1456a03║失其剛柔，心失其靈悟，其質不存，所謂忠孝等等其將奚從而施乎？或謂學校則有體
TX23n0013_p1456a04║械之操練，社會則有水陸之運動，健康則衛其生，疾患則醫其藥，有何不足來此譏也
TX23n0013_p1456a05║？然之數者，僅能修治物身，且於物身亦未能完全修治也。不知身者固兼夫知身、意
TX23n0013_p1456a06║身、心身而言，統修乎物、知、意、心之全，乃得謂之修治其身耳。必焉調和其體氣
TX23n0013_p1456a07║，融化其物欲，安固其情性，精濬其神靈，然後一身粹美，萬事順成。茲述其要於此
TX23n0013_p1456a08║，勤而行之，是在上士。（見覺社叢書第一期）
TX23n0013_p1456a09║（附註）此下備述調身調息調心之修身法，以編入佛教救世主義，今略之。