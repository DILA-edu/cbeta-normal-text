TX23n0013_p1489a01║六離合辭例釋義
TX23n0013_p1489a02║——七年秋作——
TX23n0013_p1489a03║一　六離合釋法原文
TX23n0013_p1489a04║西方釋名，有其六種：一、依主，二、持業，三、有財，四、相違，五、帶數，
TX23n0013_p1489a05║六、鄰近。以此六種，有離合故，一一具二，若單一字名，即非六釋，以不得成離合
TX23n0013_p1489a06║相故。
TX23n0013_p1489a07║一、依主者：謂所依為主，如說眼識，識依眼起，即眼之識，故名眼識，舉眼之
TX23n0013_p1489a08║主以表於識。亦名依士釋：此即分取他名，如名色識。如子取父名，即名依主；父取
TX23n0013_p1489a09║子名，即名依士；所依劣故。言離合相者：離謂眼者是根，識者了別；合、謂此二合
TX23n0013_p1489a10║名眼識。餘五離合，準此應知。
TX23n0013_p1489a11║二、言持業者：如說藏識，識者是體，藏是業用，用能顯體，體能持業，藏即識
TX23n0013_p1490a01║故，名為藏識，故名持業。亦名同依：藏取含藏用，識取了別用，此二同一所依，故
TX23n0013_p1490a02║名同依也。
TX23n0013_p1490a03║三、言有財者：謂從所有以得其名。一、如佛陀，此云覺者，即有覺之者各為覺
TX23n0013_p1490a04║者，此即分取他名。二、如俱舍，非對法藏，對法藏者是本論名，為依根本對法藏造
TX23n0013_p1490a05║，故此亦名為對法藏論，此全取他名，亦名有財釋。
TX23n0013_p1490a06║四、言相違者：如說眼及耳等，各別所詮，不相隨順，故曰相違。為眼及耳二言
TX23n0013_p1490a07║，非前二釋，義通帶數有財。
TX23n0013_p1490a08║五、言帶數者：以數顯義，通於三釋。如五蘊、二諦等，五、即是蘊，二、即是
TX23n0013_p1490a09║諦，此用自為名，即持業帶數。如眼等六識，取自他為名，即依主帶數。如說五逆為
TX23n0013_p1490a10║五無間，無間是因，即因談果，此全取他名，即有財帶數。
TX23n0013_p1490a11║六、言鄰近者：從近為名，如四念住以慧為體，以慧近念，故名念住。既是鄰近
TX23n0013_p1490a12║，不同自為名，無持業義。通餘二釋：一、依主鄰近；如有人近長安住，有人問言：
TX23n0013_p1491a01║為何處住？答云：長安住。此人非長安，以近長安故，云長安住。以分取他名，復是
TX23n0013_p1491a02║依主、鄰近。二、有財鄰近；如問何處人？答云：長安。以全取他處以標人名，即是
TX23n0013_p1491a03║有財，以近長安，復名鄰近。頌曰：用自及用他，自他用俱非，通二通三種，如是六
TX23n0013_p1491a04║種釋。
TX23n0013_p1491a05║二　釋義
TX23n0013_p1491a06║此六離合釋法式原文，依唐玄奘三藏法師譯述，乃天竺之辭句通例，猶八囀聲之
TX23n0013_p1491a07║為一聲或數聲——天竺亦拚音文字故——之各單名字之通例，及因明用為多名句推論
TX23n0013_p1491a08║一義之理論例。故此六離合釋，亦為二字或多字之二名結成之一辭句之義例也——二
TX23n0013_p1491a09║名或多字者，如中華民國為一名，中央政府亦為一名，結成為中華民國中央政府之一
TX23n0013_p1491a10║辭，每一名四字也——，故今謂之辭例。辭有離合，正以一辭皆由二名結成故也。離
TX23n0013_p1491a11║之則為二名所詮之物，合之則為一辭所詮之義。在名但詮單一之物，則既不由合成，
TX23n0013_p1491a12║亦復無有離相。然此唯在一字之名及兩字之辭則然，若在多字之辭，所依多字之名，
TX23n0013_p1492a01║則當隨其辭之與名之相對位而異。如「中華民國中央政府」之一辭，對此一辭觀之，
TX23n0013_p1492a02║「中華民國」與「中央政府」為二名。然將「中央政府」一名撇開不提，單云「中華
TX23n0013_p1492a03║民國」，則中華民國即為「中華」與「民國」之二名所結成之一辭，而以「中華」與
TX23n0013_p1492a04║「民國」為二名。更將「中華」一名撇開不提，單云「民國」，則民國即為「民」與
TX23n0013_p1492a05║「國」之二名所結成之一辭，而以「民」與「國」為二名。反之、進以「中華民國中
TX23n0013_p1492a06║央政府之統一主義」為一辭，則「中華民國中央政府」亦與「統一主義」降為結成一
TX23n0013_p1492a07║辭之二名。然退至二字之辭與一字之名，則更無退位可退矣。一字之名非所合成，乃
TX23n0013_p1492a08║無可離，故名無關合離。而在辭必以其可離顯其合成，尤須明其由何式而合成。因其
TX23n0013_p1492a09║合成關係，乃變一名所詮之二物，為一辭所詮之一義也。或謂一辭須由三名結合，即
TX23n0013_p1492a10║中間必有「與、及、之、即」等連綴名也。但此在西文、日文或如是，華文、梵文則
TX23n0013_p1492a11║不必然。
TX23n0013_p1492a12║三　辭例
TX23n0013_p1493a01║　　　　　　　　　┌用自者───持業辭類─亦曰同依……例云『動物』
TX23n0013_p1493a02║　　　　　　　　　│
TX23n0013_p1493a03║　　　　　　　　　│　　　　　　　　　　┌少分用他……例云『學者』
TX23n0013_p1493a04║　　　　　　　　　│用他者───有財辭類┤
TX23n0013_p1493a05║　　　　　　　　　│　　　　　　　　　　└全分用他……例云『稱人父子曰（橋梓）』
TX23n0013_p1493a06║　　　　　　　　　│
TX23n0013_p1493a07║　　　　　　　　　│　　　亦曰相┌依主辭類─劣者依勝……例云『天子』
TX23n0013_p1493a08║　　　　　　　　　│俱用者───┤
TX23n0013_p1493a09║　　　　　　　　　│　　　依辭類└依士辭類─尊者依卑……例云『世人』
TX23n0013_p1493a10║　　　　六離合辭例┤
TX23n0013_p1493a11║　　　　　　　　　│俱非者───相違辭類─各別並立……例云『竹木金石』
TX23n0013_p1493a12║　　　　　　　　　│
TX23n0013_p1493a13║　　　　　　　　　│　　　　　　　　　　┌依主鄰近……例如『天山』
TX23n0013_p1493a14║　　　　　　　　　│通二者───鄰近辭類┤
TX23n0013_p1493a15║　　　　　　　　　│　　　　　　　　　　└有財鄰近……例如『問慈谿人何處之人，
TX23n0013_p1493a16║　　　　　　　　　│　　　　　　　　　　　　　　　　　　　答曰「寧波」』
TX23n0013_p1493a17║　　　　　　　　　│
TX23n0013_p1493a18║　　　　　　　　　│　　　　　　　　　　┌持業帶數……例如『七情』
TX23n0013_p1493a19║　　　　　　　　　│　　　　　　　　　　│
TX23n0013_p1493a20║　　　　　　　　　│　　　　　　　　　　│有財帶數……例如『古有四凶今稱四惡人
TX23n0013_p1493a21║　　　　　　　　　│　　　　　　　　　　│　　　　　　　　亦稱以「四凶」』
TX23n0013_p1493a22║　　　　　　　　　└通五者───帶數辭類┤相依帶數……例云『三才』
TX23n0013_p1493a23║　　　　　　　　　　　　　　　　　　　　│
TX23n0013_p1494a01║　　　　　　　　　　　　　　　　　　　　│相違帶數……例云『一十百千』
TX23n0013_p1494a02║　　　　　　　　　　　　　　　　　　　　│
TX23n0013_p1494a03║　　　　　　　　　　　　　　　　　　　　└鄰近帶數……例云『四念住』
TX23n0013_p1494a04║四　例釋
TX23n0013_p1494a05║一、即如「動物」一辭，動即物之業用，非離所目之物外別有動之自體，即用此
TX23n0013_p1494a06║物之自業用以名此物，示別他物；是故動即是物，名為「用自」。動是業用，物是體
TX23n0013_p1494a07║相，即用顯相，即體持業，故名「持業辭類」。類者、等餘同此「動物」一辭之辭性
TX23n0013_p1494a08║者。業用之動，體相之物，同是依此「動物」有者，非離此動物外別有體相、業用，
TX23n0013_p1494a09║離此體相、業用即無所目動物，故名「同依」。此之一類辭性，二名中間之連綴名，
TX23n0013_p1494a10║當用「即是」二字，所目必在此物之體，但用此物之業以顯此物非他物耳。設云動之
TX23n0013_p1494a11║物，或云物之動，則屬「相依」辭類。設云有所動物，或云物有所動，則屬「有財」
TX23n0013_p1494a12║辭類。其辭皆與「動物」之一辭義不符矣。
TX23n0013_p1494a13║二、例中「學者」一辭，釋為有學之人。此人能有學，學是此人所有，猶云有財
TX23n0013_p1495a01║產者、有衣食者義同，故名「有財」辭類。學是人之所有，此人之所有者，非即此人
TX23n0013_p1495a02║，不用此人以目此人，而用此人之所有者以目此人，故曰「少分用他」。設云學即人
TX23n0013_p1495a03║，人即學，則不成辭義也。設云人之學，學之人，則與「學者」之一辭義不符矣。其
TX23n0013_p1495a04║連綴名當用「所」、「有」二字。
TX23n0013_p1495a05║三、例中橋梓二字，世以稱人父子，實則父子是人類，橋梓木類，橋梓完全非是
TX23n0013_p1495a06║父子，徒以橋梓之尊卑，似父子之道，遂借託以為稱謂，故為「全分用他」。
TX23n0013_p1495a07║四、帝皇古稱天子，所目在為帝皇之「子」，不在降生帝皇之「天」。天是一物
TX23n0013_p1495a08║，子是一物，各別有體，本是二物。天是他物，子是自物，故為「自他相依俱用」。
TX23n0013_p1495a09║天尊子卑，故為劣者依勝者之依主辭類。其連綴名當用「之」字，曰「天之子」。不
TX23n0013_p1495a10║得云「天即子」；亦與「有天之子」等異。
TX23n0013_p1495a11║五、世、是世間，世間之人，謂之世人。人、是世間之主，人勝世劣，故為尊者
TX23n0013_p1495a12║依卑者之依士辭類。
TX23n0013_p1496a01║六、竹木金石一辭，共有四物，各別獨自有體，分立不相連屬，故曰「相違」既
TX23n0013_p1496a02║不能云木即石，亦不能云竹所有石，但可云金與石而已。原文謂通有財、帶數二釋，
TX23n0013_p1496a03║但並舉幾物即含幾物之數義，及為連綴名連綴所有之物耳——不能別成辭類。
TX23n0013_p1496a04║七、因山高鄰於天，名其山曰天山，故曰依主鄰近。
TX23n0013_p1496a05║八、喜怒哀樂愛惡欲之七，即是情，故曰持業帶數。
TX23n0013_p1496a06║九、天之才、地之才、人之才之三才，故為依士帶數。
TX23n0013_p1496a07║十、一十百千，並立不關相屬，故名相違。又即是數，故為相違帶數。
TX23n0013_p1496a08║其餘概可准知。「相違帶數」、「鄰近帶數」二類，今依義新立也。（見覺社叢
TX23n0013_p1496a09║書一期）