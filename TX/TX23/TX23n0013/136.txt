TX23n0013_p1497a01║對於文藝政策之管見
TX23n0013_p1497a02║——三十二年三月在重慶獅子山作——
TX23n0013_p1497a03║承張先生以「我們需要的文藝政策」詢及蒭蕘；再經詳閱之下，竊覺所標示「六
TX23n0013_p1497a04║不、五要」，既甚愜當，而闡明文藝與政治之連繫及三民主義應有文藝政策之意義，
TX23n0013_p1497a05║尤極精彩！惟有希望全國文人作家能協力實行，俾新中國之新文藝，早日呈現於世界
TX23n0013_p1497a06║！然略有其補充之意，則新中國之新文藝，以恢復固有文化從根救起，吸收現代文明
TX23n0013_p1497a07║迎頭趕上之三民主義為中心，自無疑義；但恢復與吸收，應以三民主義之精意為標準
TX23n0013_p1497a08║，為選擇的而非籠統的恢復與吸收也。茲試就固有文化與現代文明略加分析，以備
TX23n0013_p1497a09║採擇。
TX23n0013_p1497a10║以言固有文化：首應著眼於中國民族唐、宋來政治、經濟、學術、文藝、思想、
TX23n0013_p1497a11║風俗之徹上徹下徹內徹外的整個文化；斷自中英不平等條約訂立之百年以前，皆為三
TX23n0013_p1498a01║民主義所應直接繼承，而擇去其渣滓、選取其精華之所在。於農業宗法之骨架上而表
TX23n0013_p1498a02║現為學藝政俗之結晶者，則為儒、釋、道三教之混合文化。此徵之民俗、小說、戲劇
TX23n0013_p1498a03║、詩歌、建築、彫塑、繪畫、音樂，以至學說思想等，無一不然。例如宋明、儒道學
TX23n0013_p1498a04║，即為於儒、釋、道三教各擷取少分以構成者。故皆應依三民主義為準則，施以分析
TX23n0013_p1498a05║整理之工作，然後或淘棄或舉揚之，方收取精用弘之益。設一言固有文化，即隨瞀儒
TX23n0013_p1498a06║淺見，籠統的以接受韓、歐、程、朱一流為恢復，而不知韓、歐膚淺無識之偏狹，程
TX23n0013_p1498a07║、朱、陰盜陽憎之欺偽，其狹偽實為中國文化千年來漸陷低弱之原因，則恢復固有文
TX23n0013_p1498a08║化反成加三民主義以拘蔽，使不能有所擇取於初盛唐雄大宏遠之全國民族文化也。即
TX23n0013_p1498a09║就王通、李翱、陸象山、王陽明等道學，魏徵、范仲淹、王安石、張居正等政治，李
TX23n0013_p1498a10║白、杜甫、柳宗元、蘇軾等詩文，其胸襟識見亦遠超韓、歐、程、朱之上。近人乃僅
TX23n0013_p1498a11║附韓、歐、程、朱而比類言及，抑何錮迷之甚耶？由唐再溯而上之，則周、秦子學與
TX23n0013_p1498a12║晉、隋佛學實為中國文化之斗樞。周、秦子學皆承伏羲至春秋之古化，經孔、老之抉
TX23n0013_p1499a01║擇而開出，百家爭鳴，九流競興；秦用法家者流而啟大一統之局，漢初法、道兼用，
TX23n0013_p1499a02║至漢武罷黜百家，獨尊儒術，儒籍乃升而為活躍為上層政治文化，蔚成兩漢經學，清
TX23n0013_p1499a03║儒則承漢學而疏證精究之者。東西漢間道家淮南子、魏伯陽、張道陵等，則宗黃老而
TX23n0013_p1499a04║吸收退而在野之諸子緒餘、及積古流傳之社會風尚，遷為道教，是為周、秦子學之分
TX23n0013_p1499a05║流為在朝的儒教與在野的道教。佛教之傳入始東漢，至東晉漸盛，經南北朝入隋再成
TX23n0013_p1499a06║統一之國家，唐承之而佛教遂成陶鑄儒、道之中國民族淪肌浹髓之主要文化，其流變
TX23n0013_p1499a07║嘗有十四宗之多。故古化之周、秦諸子與佛化之隋、唐諸宗，在中國民族文化之構成
TX23n0013_p1499a08║，實為最主要之因素，而傅翕、王通、李翱、周茂叔、蓋宋明儒、道學之先河也。然
TX23n0013_p1499a09║轉為程朱之傳統，則非其全也。漢承秦之大一統，融冶秦、魯、燕、楚之異風殊俗及
TX23n0013_p1499a10║周、秦九流之子學，因有兩漢燦爛之文藝。唐承隋之大一統，陶煉諸胡、五印之異風
TX23n0013_p1499a11║殊俗及晉、唐諸宗之佛學，因有三唐瑰瑋之文藝。則文學藝術之莫盛於漢、唐，亦有
TX23n0013_p1499a12║由來矣。故必須以三民主義為準則，抉擇隋唐以來、周秦以來兩大階段之文化，加以
TX23n0013_p1500a01║批判揚棄，整理成三民主義之中國文化史，始足言恢復固有文化，從根救起，顧可以
TX23n0013_p1500a02║抱持學、庸、程、朱之道統了事耶。
TX23n0013_p1500a03║以言現代文明，則基督之宗教，歷史之哲學，自然之科學，工業之經濟，國族主
TX23n0013_p1500a04║義、民治主義、社會主義之政治也。而三民主義為針對國族、民治、社會之政治，分
TX23n0013_p1500a05║析之，綜合之，批判抉擇之，選取其精英，擇去其弊害，融成一體而又統持超越於其
TX23n0013_p1500a06║上之政治哲學也。所以能統持超越於其上者，一由其集取中印古化精意之中國民族文
TX23n0013_p1500a07║化為淵源，二由中山先生之特見，三由蔣委員長率全國同志之力行，則於政治固可遵
TX23n0013_p1500a08║循之以建成現代民國而更促進大同之世。但自然科學之研究，工業經濟之建設，雖已
TX23n0013_p1500a09║具規畫而為國民咸知注重，然猶待有步驟的二三十年之努力，庶可完成。至於現代哲
TX23n0013_p1500a10║學之精彩，如文化哲學、辯證法哲學皆歷史哲學之主流也，尤應迅速建成從宇宙至人
TX23n0013_p1500a11║生之三民主義史觀，方足統攝過去、把握現在、刱造將來而可大可久。夫三民主義之
TX23n0013_p1500a12║體系既如是精深而廣博，則發揚三民主義主要工具之文藝，安可無此「我們所需要之
TX23n0013_p1501a01║文藝政策」哉？是誠全國文藝界未可掉以輕心，而當以審慎出之者也！（見文藝先鋒
TX23n0013_p1501a02║二卷四期）