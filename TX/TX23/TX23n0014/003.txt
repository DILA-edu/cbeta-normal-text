TX23n0014_pz107a01║佛法救世主義
TX23n0014_pz107a02║——民國十六年夏秋編——
TX23n0014_pz107a03║
TX23n0014_pz107a04║　　　　發端
TX23n0014_pz107a05║　　　　上編　心的淨化
TX23n0014_pz107a06║　　　　　立志第一
TX23n0014_pz107a07║　　　　　　一　救有情──佛法本是救世
TX23n0014_pz107a08║　　　　　　二　求正覺──救世必在佛法
TX23n0014_pz107a09║　　　　　　三　研至教──釋尊遺教
TX23n0014_pz107a10║　　　　　　　甲　佛學之特殊性質
TX23n0014_pz107a11║　　　　　　　　１　來源與施設
TX23n0014_pz107a12║　　　　　　　　２　無漏與離言
TX23n0014_pz107a13║　　　　　　　乙　修學之適當態度
TX23n0014_pz107a14║　　　　　　　　１　考據與信仰
TX23n0014_pz107a15║　　　　　　　　２　教義與宗趣
TX23n0014_pz107a16║　　　　　　四　明真理──無我緣成
TX23n0014_pz107a17║　　　　　　　甲　真實之定義
TX23n0014_pz107a18║　　　　　　　乙　真實之種類
TX23n0014_pz107a19║　　　　　　　丙　真實之性相
TX23n0014_pz107a20║　　　　　　五　立淨信──受三皈依
TX23n0014_pz107a21║　　　　　　六　發宏願──發四誓願
TX23n0014_pz107a22║　　　　　修行第二
TX23n0014_pz107a23║　　　　　　一　勇犧牲──財施法施無畏施
TX23n0014_pz107a24║　　　　　　二　止粗惡──五戒
TX23n0014_pz107a25║　　　　　　三　治細染──十善
TX23n0014_pz107a26║　　　　　　四　勤善行──瑜伽菩薩戒
TX23n0014_pz107a27║　　　　　　五　習止觀──調五事
TX23n0014_pz107a28║　　　　　　六　修定慧──習諸禪
TX23n0014_pz107a29║　　　　　成德第三
TX23n0014_pz108a01║　　　　　　一　建大心──立志果
TX23n0014_pz108a02║　　　　　　二　能大施──犧牲果
TX23n0014_pz108a03║　　　　　　三　持大善──戒善果
TX23n0014_pz108a04║　　　　　　四　住大定──止觀果
TX23n0014_pz108a05║　　　　　　五　生大慧──止觀果
TX23n0014_pz108a06║　　　　　　六　趣大覺──定慧果
TX23n0014_pz108a07║　　　　中編　器的淨化
TX23n0014_pz108a08║　　　　　人世第一
TX23n0014_pz108a09║　　　　　　一　自然學──抽象科學自然科學應用科學等
TX23n0014_pz108a10║　　　　　　二　地產物──農林磺物但廢漁牧
TX23n0014_pz108a11║　　　　　　三　人工器──衣食住等但廢軍械
TX23n0014_pz108a12║　　　　　　四　交通器──車路輪艦飛艇郵電
TX23n0014_pz108a13║　　　　　　五　壽康具──體育場病院藥品等
TX23n0014_pz108a14║　　　　　　六　娛樂具──花園游藝場音樂等
TX23n0014_pz108a15║　　　　　天界第二
TX23n0014_pz108a16║　　　　　　一　龍仙界
TX23n0014_pz108a17║　　　　　　二　修羅界
TX23n0014_pz108a18║　　　　　　三　地居天
TX23n0014_pz108a19║　　　　　　四　空居天
TX23n0014_pz108a20║　　　　　　五　色界天
TX23n0014_pz108a21║　　　　　　六　無色界
TX23n0014_pz108a22║　　　　　聖居第三
TX23n0014_pz108a23║　　　　　　一　寄人間
TX23n0014_pz108a24║　　　　　　二　寄天界
TX23n0014_pz108a25║　　　　　　三　變化淨
TX23n0014_pz108a26║　　　　　　四　聖地淨
TX23n0014_pz108a27║　　　　　　五　佛智淨
TX23n0014_pz108a28║　　　　　　六　法性淨
TX23n0014_pz108a29║　　　　下編　眾的淨化
TX23n0014_pz108a30║　　　　　人類第一
TX23n0014_pz108a31║　　　　　　一　人事學──人類學社會學等
TX23n0014_pz108a32║　　　　　　二　法政學──無政專制君憲民憲一黨專政無產專政無政而治
TX23n0014_pz108a33║　　　　　　三　經濟學──無產君產貴產資產集產共產無產而化
TX23n0014_pz109a01║　　　　　　四　教育學──宗教倫理等
TX23n0014_pz109a02║　　　　　　五　律儀眾──六和眾與清信眾
TX23n0014_pz109a03║　　　　　　六　鬱單眾──十善業感福報眾
TX23n0014_pz109a04║　　　　　有情第二
TX23n0014_pz109a05║　　　　　　一　苦趣眾
TX23n0014_pz109a06║　　　　　　二　鬼趣眾
TX23n0014_pz109a07║　　　　　　三　傍生眾
TX23n0014_pz109a08║　　　　　　四　人趣眾
TX23n0014_pz109a09║　　　　　　五　天神眾
TX23n0014_pz109a10║　　　　　　六　賢聖眾
TX23n0014_pz109a11║　　　　　法界第三
TX23n0014_pz109a12║　　　　　　一　異生眾──六凡法界
TX23n0014_pz109a13║　　　　　　二　聖人眾──四聖法界
TX23n0014_pz109a14║　　　　　　三　有情眾──九法界
TX23n0014_pz109a15║　　　　　　四　佛陀眾──佛法界
TX23n0014_pz109a16║　　　　　　五　圓融眾
TX23n0014_pz109a17║　　　　　　六　無盡眾
TX23n0014_pz109a18║　　　　結論
TX23n0014_pz109a19║
TX23n0014_pz109a20║發端
TX23n0014_pz109a21║今談佛法救世主義，當先略知「佛法救世」之一名，所涵何義。欲知佛法救世之
TX23n0014_pz109a22║謂何，茲分四節言之：一、佛，二、法，三、佛法，四、佛法救世。
TX23n0014_pz109a23║一、佛的略解　原佛之一字，先係印度方言，具足應云「佛陀」。抵華後譯稱「
TX23n0014_pz109a24║覺者」，如世界上對於有學問人謂之「學者」之例。然茲何不曰覺人而曰覺者？緣佛
TX23n0014_pz110a01║義遍於宇宙萬有之一切眾生，而不限於人類，故曰者而不曰人也，在通俗名詞間，今
TX23n0014_pz110a02║有感覺、知覺、覺悟等謂。凡知煖知冷謂之感覺；知彼知此等謂之知覺；而陶淵明之
TX23n0014_pz110a03║流，亦自謂今是昨非，得大覺悟。究以冷煖靡定，彼此迭更，今日之所謂是，明日睹
TX23n0014_pz110a04║之又屬非是；種種顛倒，皆謂之錯覺。佛之得稱覺者，不墮於前列範圍之內，超然獨
TX23n0014_pz110a05║出，有以異乎而契乎真；故應加一字曰「正覺者」，為與錯覺有別故，因具此稱。
TX23n0014_pz110a06║然何以言正？常人但於衣食住之事混過一生，或經一番富貴榮華，輒為了局。但
TX23n0014_pz110a07║稍有學問見解及宗教信仰者，即審茲錯覺之非究竟。講科學者，後有所發明，即前哲
TX23n0014_pz110a08║視若敝屣；以此展轉發明、展轉製造，一錯百錯，覺即無正。講哲學者，於人生宇宙
TX23n0014_pz110a09║觀，從自己之研究觀察，據為真理之可定，對別方面哲學有微隙足乘者，便起反對；
TX23n0014_pz110a10║與上言之例，同為錯覺，難為正軌。此皆心之主觀對於境之客觀不能恰相適當之咎也
TX23n0014_pz110a11║！例具七分白，講到十分白即增，三分白即減。能覺心所對境，恰恰相當，如如相應
TX23n0014_pz110a12║，不變不動，不增不減；若帶錯誤知覺，於實相上妄起乘除者，在常人雖自言能覺，
TX23n0014_pz111a01║實則不免迷惑，成不正覺。正者、不偏不倚；平等如如，既無所增，亦無所減，如實
TX23n0014_pz111a02║覺了，是曰正覺。今當再添一字，視上義愈有所明。其稱為何等？曰：「遍正覺者」。
TX23n0014_pz111a03║佛教之中有小乘、大乘二種：小乘即對自心中種種錯誤悉已棄卻，但其人自了為
TX23n0014_pz111a04║足，不能發願使全世界人心同得正覺，故謂之「獨覺者」。佛稱為「遍正覺者」，則
TX23n0014_pz111a05║異是。自心之錯誤謬妄既悉銷除，如醫生不但自醫兼能醫人，能運大慈悲心，設種種
TX23n0014_pz111a06║方便善巧之法門，使大地有情共得普遍覺悟，不限於自己之正覺，盡未來際，悉臻正
TX23n0014_pz111a07║覺。
TX23n0014_pz111a08║以自心之正覺為基，務令人人正覺，是之謂「覺有情之菩薩」。但在菩薩功行未
TX23n0014_pz111a09║到極點時，六波羅密行尚須精進，則遍猶未滿；惟佛一人福慧具足，得更加尊稱曰：
TX23n0014_pz111a10║「無上遍正覺者」。以六凡三聖，萬有群眾，悉能比肩故，因得言無上。無上者，更
TX23n0014_pz111a11║無所上，惟佛獨尊！
TX23n0014_pz111a12║據此，纍纍加稱，根本上仍著重覺者之一覺。一經錯誤，覺即異軌，縱云普遍，
TX23n0014_pz112a01║適成顛倒。今歸納此義，可作一喻：錯覺人例如盲者扶牆摸壁，煞是可憐！萬劫捉迷
TX23n0014_pz112a02║藏，常顛倒迷惑於苦海狂濤間，末由自脫其束縛與輪迴。覺悟則雙目一張，靈光炯露
TX23n0014_pz112a03║，如行坦道，何適非快！若自己不覺以盲引盲，勢成墮落坑塹之不戒，自他胥有害而
TX23n0014_pz112a04║無益也。故「自覺覺他覺行圓滿」謂之佛。捨是正覺之軌道而別有所計，不待智者自
TX23n0014_pz112a05║可辯明。其覺不覺、錯正關頭，全在當人之善撥此機焉。
TX23n0014_pz112a06║二、法的解釋　凡能「固持自性」不變不失：如水能保其濕性，離濕外不得云水
TX23n0014_pz112a07║；火能守其熱性，離熱外不得云火；乃至地堅、風動等一切萬有，皆得曰法。但法之
TX23n0014_pz112a08║義不僅如是，更有一「軌範物解」之義也。軌範物解者，謂凡能固持其自性者又皆能
TX23n0014_pz112a09║表現其在一定軌則範圍內之情狀，使其他有心者可了解其為何物也。合茲固持自性、
TX23n0014_pz112a10║軌範物解之二義以云法，則法之一義，正與俗稱「一樣東西」、「這類物件」相同。
TX23n0014_pz112a11║然則凡山河、大地、動植、飛潛、因果、色心、空有、是非、莫不可概括以曰法。故
TX23n0014_pz112a12║法者，即概括宇宙一切所有之總名也。
TX23n0014_pz113a01║三、佛法的解釋　佛法之法，與法字之義正稱量相等，故一切法皆佛法也。然亦
TX23n0014_pz113a02║大有區別，何則？憑常人心理上之感覺、知覺以言，覺悟既皆不免錯誤。如眼睛有病
TX23n0014_pz113a03║，忽見空華；又如作夢，非不見有人我眾生等影象歷然有所知覺，究之黃粱飯熟，一
TX23n0014_pz113a04║切都非。亦適成其為迷惑顛倒之眾生法而已矣，於佛法也猶遠。然此亦可謂之即眾生
TX23n0014_pz113a05║法、即佛法。
TX23n0014_pz113a06║斯「即」字何解？譬如有病見燈乃現眚影，無病見燈本自清明。故佛所覺悟，即
TX23n0014_pz113a07║覺悟眾生所迷惑顛倒的；眾生即迷惑佛所遍正覺悟的。覺本對迷之稱，若不有迷，何
TX23n0014_pz113a08║所論覺？如欲真覺，迷須全除。如夜行人見枯樹杈枒，疑為厲鬼，心生驚怖；翌晨蹤
TX23n0014_pz113a09║之，適成一笑。夫明暗境殊，覺迷心異，事實如斯。則知世間萬法，本無迷悟，亦無
TX23n0014_pz113a10║好醜。顧眾生無往而非迷惑顛倒毫無覺悟者，祇在眾生之自心上，若遇樹疑鬼之類耳
TX23n0014_pz113a11║。總之、凡夫心地，概同睹空中之華，意生採擷，不但欲折枝歸來，並妄思由彼華翳
TX23n0014_pz113a12║能結碩果而縱啖自如。殊不悟花木非有，惟從翳目而現，折枝擷果，空勞結想。此眾
TX23n0014_pz114a01║生不自覺之處，病根所在，諱莫如深。必也，自知有病，纔肯喫藥。不然，縱阿伽陀
TX23n0014_pz114a02║藥滿前，於彼人也無補，於旁觀也徒悲。曾不知望遠鏡能見遠，德律風能聽遠，特借
TX23n0014_pz114a03║為增上；而真能聽者，還在自心。心之自性本來是覺，猶火熱，水冷、地堅、風動等
TX23n0014_pz114a04║之克保其自性，求不變壞。故曰：「凡有心者皆有佛性，有佛性者皆可成佛」。若捨
TX23n0014_pz114a05║此不悟，則終不免乎妄見顛倒而已！故根本上當從身、口、意邊徹底改造，徹底覺悟
TX23n0014_pz114a06║，向自心中去除迷惑。迷惑既除，乃如實了知諸法實相，如無上正遍覺者所了之境，
TX23n0014_pz114a07║斯亦成無上正遍之覺者耳。
TX23n0014_pz114a08║然欲去除迷惑，當依佛陀所垂教之八萬四千法門，菩薩所精進實踐之三增上法門
TX23n0014_pz114a09║——戒、定、慧——，十波羅蜜門——布施、持戒、忍辱、精進、禪定、智慧等——
TX23n0014_pz114a10║，乃能悟入佛之知見，不從外得。曰法門者，以此菩薩修行之法，為悟入佛知見之門
TX23n0014_pz114a11║故。門本開通無礙，人何病而不思立服妙藥以愈哉？今設有盲目之徒，摸一大象，隨
TX23n0014_pz114a12║所摸者，開口便錯；而況執尾一端言象是繩，執耳一端言象是箕，執背執足言即床柱
TX23n0014_pz115a01║，甯非可笑之甚耶！故佛法云者，簡言之有兩重解：
TX23n0014_pz115a02║一、無上遍正覺者所如實覺知於宇宙萬有之真實性相體用
TX23n0014_pz115a03║二、無上遍正覺者所如覺宣示於世間眾生之善巧教理行事
TX23n0014_pz115a04║四、佛法救世　據此、佛與眾生中間最相關涉者，即為修十波羅密行之菩薩。此
TX23n0014_pz115a05║菩薩上修下化，利濟有情，如設寶筏，隨緣普度，而任運種種隨順眾生，方便引導。
TX23n0014_pz115a06║醫藥明、則轉病為喜，工巧明、則轉苦為安，乃至佛法藏明，歡喜安樂更何待言！所
TX23n0014_pz115a07║以不離此岸不住彼岸之菩薩，與佛之大慈悲心心相印。若文殊、觀音等普度眾生而無
TX23n0014_pz115a08║厭，歷經苦途而無畏，是即吾人學佛之好模範也！
TX23n0014_pz115a09║在吾人學之之一面，佛法亦稱佛學，以佛所垂教之法，皆令人學究以明其理，修
TX23n0014_pz115a10║學以證其果故。然在佛垂教一面言之，佛學又即名佛教，以佛親證之法開示教誡，令
TX23n0014_pz115a11║得依之信解修習故。眾生一能信解修習於佛法，則眾生無非菩薩；造詣至極，又無非
TX23n0014_pz115a12║佛陀。以教理行果步步增進，必將到達無上正覺故。明如是解，起如是行，審量衝度
TX23n0014_pz116a01║，非「菩薩僧」不辦。故佛、法、兼僧，並稱三寶。
TX23n0014_pz116a02║佛法之可寶貴也既如前說，而無僧住持，佛法何以傳久？有情何以宏濟？斯之僧
TX23n0014_pz116a03║寶，不尊奚待！但學佛非限於出家之僧尼也，在家之優婆塞、優婆夷兩者，古來亦多
TX23n0014_pz116a04║外現居士身、內祕菩薩行，適合於大乘清淨眾之菩薩行者。矧釋尊說法時代，原合四
TX23n0014_pz116a05║眾俱聽，即合四眾俱修。持律具儀雖有不同，戒定慧業無往非然。確知人人有心，人
TX23n0014_pz116a06║人可覺，人人都覺，人人成佛。佛與菩薩悲心痛切，應化人間，總期宏度。凡依佛法
TX23n0014_pz116a07║修行者既得曰僧，則僧之真正意義，必為「覺有情之菩薩」可知矣。已能自覺，並覺
TX23n0014_pz116a08║有情，覺行圓滿極果如佛者，尤可知矣。
TX23n0014_pz116a09║佛乃正覺「法界諸法」者，非創造及主宰於世界萬物者，以世界萬物實無創造主
TX23n0014_pz116a10║宰者故。而正覺法界諸法，既為一切眾生所共能至，故佛是平等的；又世人所以有諸
TX23n0014_pz116a11║苦纏縛者，以有迷惑煩惱之故，而佛是已解脫一切迷惑煩惱，故佛又是自由的。以佛
TX23n0014_pz116a12║是平等的，故慈悲普救；以佛是自由的，故安樂無畏。若人世依佛法修行，無不可發
TX23n0014_pz117a01║「平等慈悲」而得「自由安樂」者。如棄此真理而不一究，自由平等卒鮮實效，世道
TX23n0014_pz117a02║人心終難補救。故今敢倡言於世人之前曰：處今世之亂，欲有以致今後之治，必全世
TX23n0014_pz117a03║界之各色人等皆聯合而為佛法之研習，庶社會群眾可以得一條到達太平新路耳！
TX23n0014_pz117a04║上編　心的淨化
TX23n0014_pz117a05║管子曰：『心安則國安』；陽明曰：『即知即行』；中山曰：『知難行易』；皆
TX23n0014_pz117a06║以心的建設為國民建設之基者。佛曰：『淨佛國土，當於眾生心行中求，眾生心淨則
TX23n0014_pz117a07║國土淨』；故首言心的淨化。
TX23n0014_pz117a08║立志第一
TX23n0014_pz117a09║孔子曰：『吾十有五而志於學，三十而立』。一切佛經論之發菩提心，大乘起信
TX23n0014_pz117a10║論之成就信心，成唯識論等之大乘習所成性，皆立志之謂也。菩提心者依大悲起，大
TX23n0014_pz117a11║悲之起在救有情，故茲依次論之。
TX23n0014_pz117a12║一　救有情——佛法本是救世
TX23n0014_pz118a01║言「有情」者，有情意慮知之類也。吾儕人類及諸蠢動，未圓佛智，皆曰有情。
TX23n0014_pz118a02║情之本質，指阿賴耶、末那互依，六識隨轉。阿賴耶識變根身、器界，五識依有根身
TX23n0014_pz118a03║了別器界為境，阿賴耶識執持有根身為自體，有根身與阿賴耶同安危，故曰有情世間
TX23n0014_pz118a04║。器界曰器世間，乃阿賴耶中共相種之所變現，多識各變，同處似一。但諸有情互相
TX23n0014_pz118a05║順違，不即不離，非一非異。
TX23n0014_pz118a06║今言救世，質言之、即救有情。昔亦嘗談佛法救世之義云：
TX23n0014_pz118a07║佛教救世之義，且作四段而談：一、世的定義，二、世何以須救，三、今世災患
TX23n0014_pz118a08║之由來，四、佛法救世之方法。
TX23n0014_pz118a09║一、世的定義　就凡俗言：上天下地，中間有人為萬物靈，此之人類即以天地為
TX23n0014_pz118a10║世間。依佛理言：一者、時世，以諸法流行之分位，有過去、現在、未來等三世之表
TX23n0014_pz118a11║現。二者、世俗，以歷史上、習慣上通俗如是故。前者為遷變無常，後者為虛偽無實
TX23n0014_pz118a12║，總斯二義即是世義。更依佛法中世間出世間而言：世間謂遷變無常、虛偽無實，出
TX23n0014_pz119a01║世間即超出此遷變無常、虛偽無實。間者、中間，謂墮於無常、無實二者之間，即謂
TX23n0014_pz119a02║世間。世間有二：一、有情世間，二、器世間。名有情者，以有情命知覺故。此世間
TX23n0014_pz119a03║賅括三界、五趣有情。但三界五趣亦各不同，如無色界無依正二報之身器，唯有情識
TX23n0014_pz119a04║的生命；欲、色二界既有正報之身，復有所資為生之依報，此依報即器世間。如人為
TX23n0014_pz119a05║正報而地球則為依報，以為人所依資故。
TX23n0014_pz119a06║復次、器世間以共業而成。共業者，一類有情業力之總和也。吾人平日一切造作
TX23n0014_pz119a07║行為，凡能影響於他人者，皆謂之共業。業有善、惡，故果報亦有等差，如人之有貧
TX23n0014_pz119a08║富貴賤，即其例也。唯業之起，每無所知，以故世間之成，乃由不知不覺之或善或惡
TX23n0014_pz119a09║業，非神所造，亦非憑空而來。救世者，即從有情之業力以救之也。
TX23n0014_pz119a10║二、世何以須救　法華經云：『三界無安，猶如火宅』，喻有情迷惑顛倒心之活
TX23n0014_pz119a11║動。由此活動，於器世間則有成、住、壞、空，有情世間則有生、老、病、死諸苦。
TX23n0014_pz119a12║不知苦而貪求，不遂其求便生瞋恨，而貪、瞋等雜染依則為愚癡，所謂三毒是也。於
TX23n0014_pz120a01║此應了諸法無實，本空如幻，惟有情識業果，以從因緣生故。諸有情類不曉斯義，由
TX23n0014_pz120a02║彼三毒及與我慢，迷惑顛倒造諸惡業，故經喻之如火，三界如宅，宅既被火，故須營
TX23n0014_pz120a03║救。然此僅譬喻之一，若以水災、飢饉災、刀兵災為例，其義亦然。以此世間在災難
TX23n0014_pz120a04║之中，特人不自覺耳。
TX23n0014_pz120a05║三、今世災患之由來　古來諸家學說，說多不同。或以人倫道德教人，或以神天
TX23n0014_pz120a06║為教，佛則以五戒、十善及出世三乘之法隨機應化。而近二三百年有所謂「進化教」
TX23n0014_pz120a07║者，謂人由動物遞嬗進化而成，更能進化發達至他種境地；恣縱人類保持自己生存與
TX23n0014_pz120a08║蕃殖自己種類之二種慾望，而生存競爭優勝劣敗之說，異口同聲，僉起倡道。工與工
TX23n0014_pz120a09║戰，商與商戰，黨與黨戰，國與國戰，種族與種族戰，階級與階級戰，乃至家庭社會
TX23n0014_pz120a10║亦互相傾軋，一切智識事業皆用為競爭之工具，以圖達其所謂富強之目的；而不計實
TX23n0014_pz120a11║際上能滿足、與滿足時能安享否也。此種以富強為人生最高目的之思想，即儒家亦不
TX23n0014_pz120a12║謂然。孟子見梁惠王，王問：『何以利吾國』？孟子曰『仁義而已矣，何必曰利』！
TX23n0014_pz121a01║是其明證。夫競爭之起，起於貪等三毒，三毒心增長滋盛，人禍、天災遂相繼顯露。
TX23n0014_pz121a02║而救濟之法，則非凡俗智識所能及也。
TX23n0014_pz121a03║四、佛教救世之方法　凡俗之說，既不能濟斯濁世，故茲依至圓無上之佛法，而
TX23n0014_pz121a04║分根本與臨時二種救濟法以解決之。所謂根本救濟法者：如救貧人，須今受教育使有
TX23n0014_pz121a05║謀生之技能，乃能自保其生存。今欲根本設救，應令先明佛理，喻如教育。所謂三界
TX23n0014_pz121a06║猶如火宅，以及苦集滅道四諦法等是。苦、謂生老病死等；集、謂貪等煩惱及業，此
TX23n0014_pz121a07║二為世間因果。道者、以戒定慧三對治貪等為出世因；滅者、解脫成就義，為出世果
TX23n0014_pz121a08║。諦者真理，謂此四皆決定之真理也。明理而後依以修行，即得證果。或但教以五戒
TX23n0014_pz121a09║、十善等人乘法，使覺進化論之謬誤，而近於人的真正安樂境。然有時災難，若無根
TX23n0014_pz121a10║本救濟法施於前，則不得不更用臨時法以救濟之，如政治、經濟之財施、無畏施等之
TX23n0014_pz121a11║施救。則道非一途，此不具論。
TX23n0014_pz121a12║讀此、可見佛法本在救世。然志何以須從普救有情而立？曰：志者、心之所之也
TX23n0014_pz122a01║。淺人心之所之，只在一身、一家，擴為一鄉、一黨、一族、一國而至地球人類，盡
TX23n0014_pz122a02║矣。但地球壞而人類滅，則所志亦絕矣。必知真有者為阿賴耶識——情——，豎無始
TX23n0014_pz122a03║終，橫無邊中，雖各成系統而不亂，乃互遍交徹而無間。就現行、猶有界、地之隔別
TX23n0014_pz122a04║，論種子、則併生、佛而兼具；是故一即一切、一切即一，唯普濟之能濟，無自了之
TX23n0014_pz122a05║可了。性海圓融，法身無量，除救有情，此心更何所之哉？非為存身故救有情，以救
TX23n0014_pz122a06║有情故存身耳。以一切有情為自身，自身即一切有情耳。使非然者，此身終歸敗滅，
TX23n0014_pz122a07║勤苦苟延殘喘，曷若遄死之為愈耶？志之所立，必於普救有情，然後周遍而安穩，深
TX23n0014_pz122a08║徹而堅固，可以長劫精進，求無上覺。
TX23n0014_pz122a09║二　求正覺——救世必在佛法
TX23n0014_pz122a10║正覺者，無上遍正覺之簡稱也；即吾人求學之最高目的。何者？吾人求學，在乎
TX23n0014_pz122a11║學成之後能救身及國等。今既發心普救有情，苟非求得無上之遍正覺，則終難致普救
TX23n0014_pz122a12║有情之效。故正覺者，能普救有情之大知能也。昔嘗論求學之目的和方法云：
TX23n0014_pz123a01║求正覺時，有三重信：一、信必有契真實之正覺，二、信已有得正覺者，三、信
TX23n0014_pz123a02║吾人可得正覺。即信法、信師、信自之謂也。必正覺乃能救有情，得正覺者曰佛；求
TX23n0014_pz123a03║正覺必依佛之法，可見救世必在佛法。為救世求正覺，當從研究佛之至教而入。
TX23n0014_pz123a04║三　研至教——釋尊遺教
TX23n0014_pz123a05║上言為學之序，首當揀擇古今哲人之說求得至極圓滿之教詮，奉以為研究真理之
TX23n0014_pz123a06║標準，以破除若他傳、若自起之謬誤，此即「研至教」之謂也。推尋至教，端在佛言
TX23n0014_pz123a07║。此地球上成佛陀者，曾有釋迦牟尼。吾人對釋尊遺教之大藏經論，視為產生「淨心
TX23n0014_pz123a08║」之母。當如何以研究之乎？茲分二節言之：
TX23n0014_pz123a09║甲　佛學上特殊性質
TX23n0014_pz123a10║流行於世間之學說，大致不出四種：一曰、科學，二曰、哲學，三曰、佛教，四
TX23n0014_pz123a11║曰、宗教，惟世人對於佛教，能研究而深明其學理者，於世實難多得。故淺狹之流，
TX23n0014_pz123a12║或批評佛教為宗教；世智辯聰之輩，則又誤認佛教為哲學。實則、佛教非宗教、非科
TX23n0014_pz124a01║學而尤非哲學，只能稱為佛教。今將佛教之真理與世間之學說，而比較其特別不同之
TX23n0014_pz124a02║性質，試分二節述之如下：
TX23n0014_pz124a03║１　來源與施設
TX23n0014_pz124a04║一、聖心與凡識之異　來源異者，即指東洋學說與西洋學說所以產生之因緣，各
TX23n0014_pz124a05║自有其不同也。蓋西洋文明多近於科學之哲學，而東方文化則近於宗教之哲學。耶穌
TX23n0014_pz124a06║雖流行西洋，究其根本則又出於東洋。西洋為科學昌明產生之地，希臘古代雖有哲學
TX23n0014_pz124a07║之名、而其所言多近於科學方法；及科學發明後，竟無獨立完成之哲學。東洋雖為哲
TX23n0014_pz124a08║學最盛行之國，但亦無脫離宗教之範圍而別成為哲學者。代表中國古代哲學之孔、老
TX23n0014_pz124a09║二家，皆以天、道二字以標所宗；其對於宇宙萬有之形形色色，亦以天、道二字解釋
TX23n0014_pz124a10║之。唯其重視天道也，雖無專門宗教家之祈禱禮拜式，其承認有全知全能之人格神，
TX23n0014_pz124a11║則與宗教同一迷信。佛學雖產於東洋，就凡夫俗情上間亦說有欲界之天、色界之天、
TX23n0014_pz124a12║無色界之天；雖亦建立有人乘之道，天乘之道，聲聞、緣覺之道，菩薩與佛所行之道
TX23n0014_pz125a01║；但言天道之義，則高出於儒、道諸家之上。孔、老二家時或天道並說，時又說天即
TX23n0014_pz125a02║是道、道即是天；其於天道之義，猶恍惚而未睹其真。若依佛法解釋：則天即是天，
TX23n0014_pz125a03║道即宇宙萬有緣生之真理，佛即發明此真理之人。於此亦足證佛法非西洋科學之哲學
TX23n0014_pz125a04║、與東洋宗教之哲學所能範圍。
TX23n0014_pz125a05║但東洋文化，注重內心之修養，其言論皆修養內心所得之經驗。今之佛學，即佛
TX23n0014_pz125a06║當時修養內心之結果。孔、老二家所發明之道，亦因修養內心而證於高出常人之心境
TX23n0014_pz125a07║。有釋迦心性上之證明，乃有佛學；有孔、老心性之證明，乃有儒、道學；其餘諸子
TX23n0014_pz125a08║百家，不過於孔、老心性上所證明、言之未詳密者，更發揮其說而自成學派。西洋文
TX23n0014_pz125a09║化，偏重客觀之經驗，其所自詡為西方人獨得之科學，亦不過藉宇宙萬有現象為經驗
TX23n0014_pz125a10║之基本，使前五識對於萬有之作用起感覺，意識更從而加以歸納及演繹之工作，使成
TX23n0014_pz125a11║為有系統有部分之知識。此西方人研究學問之通義，故其學說皆由五官感覺而發明者
TX23n0014_pz125a12║。故雖有哲學，亦皆近於科學之哲學。東洋學說，皆發源於超出常人之心境；故東洋
TX23n0014_pz126a01║可名為聖人之學，西洋可名為凡夫之學。而佛之教法，不惟超出西洋之學說，即與東
TX23n0014_pz126a02║洋之孔、老諸子，其證明之心境尤有深淺粗細之不同。
TX23n0014_pz126a03║故世間所有之學說，皆隨時代而有進化；唯佛學獨有退化而無進化。何以故？佛
TX23n0014_pz126a04║學由無上聖智所流出故，與通常之學理學說出發點完全不同。蓋通常之學說，乃依半
TX23n0014_pz126a05║明半昧之常識推究所成，從所已知者而推究其所未知。如科學家在研究之先，一方依
TX23n0014_pz126a06║賴前人感覺所得之經驗，一方更加以自己感覺經驗所得之知識，而作比較之推論。故
TX23n0014_pz126a07║得一番經驗，加一層知識。如昔言天圓地方，後知地本球形，故說無確定，義時變動
TX23n0014_pz126a08║。通觀西洋之學術史，皆是甲說乙破，乙說丙破，從無經過數十年而未遭人摧破者。
TX23n0014_pz126a09║以前人之知識有限，後人之經驗無窮；尤以其所持以求知識者，徒用五官之感覺，五
TX23n0014_pz126a10║官之感覺必藉客觀之萬有，客觀之萬有無窮，故西洋之學說亦隨經驗而進化無窮。惟
TX23n0014_pz126a11║佛為無上正覺者，對於宇宙萬有生滅變化之真理，無一剎那間不徹上徹下徹內徹外完
TX23n0014_pz126a12║全明了覺知者。由此明了覺知所產生之思想言論，後之學者，極其思想之能慮、五官
TX23n0014_pz127a01║之感覺，亦不能出此範圍之外而別有所謂新佛學。故西洋文化則隨時代而有進化，東
TX23n0014_pz127a02║洋文化則經時愈久而退化愈甚。世之不達此義者，以西洋科學方法而研究佛學，所以
TX23n0014_pz127a03║扞格不入。此佛學在東西洋文化中之特殊性質一。
TX23n0014_pz127a04║二、應機與隨執之異　東洋文化是應機而施者，西洋文化是隨執而設者，此為二
TX23n0014_pz127a05║方大致不同點。而佛學在東西洋文化中又獨有特殊之性質。蓋東洋文化雖同為應機而
TX23n0014_pz127a06║施設，但佛學所容納之知識，又為佛當時證明宇宙萬有之真理所產生者，故其所言皆
TX23n0014_pz127a07║為正智。世人之智識皆謬誤不正見，佛因是而發起大悲心，應用當時所證得之正智而
TX23n0014_pz127a08║發為言教，故所言皆為應機應時之教法。應時者，觀察時代所流行之學術思想，而施
TX23n0014_pz127a09║以補救方法；應機者，隨眾生之程度，說適當之教法，所謂：應以聲聞身得度者、為
TX23n0014_pz127a10║現聲聞身而說法；應以緣覺身得度者、為現緣覺身而說法；應以菩薩身得度者、為現
TX23n0014_pz127a11║菩薩身而說法；乃至應以宰官、童男、童女身得度者，亦為現宰官、童男、童女身而
TX23n0014_pz127a12║說法。佛以眾生之程度不等，故其教法亦有五乘之別。蓋程度淺而教法深，則不惟無
TX23n0014_pz128a01║益而反有損；法華之五千退席，斯其明證。所以善於教化者，皆有應機施設之方便。
TX23n0014_pz128a02║如論語言「仁」，其門人所問皆同，孔子所答則隨人而異，此亦應機施教之一端也。
TX23n0014_pz128a03║西洋文學所包含之智識，皆生於五官感覺之經驗：有感覺社會之現象為經濟所壓迫者
TX23n0014_pz128a04║，則發表其經濟之學說；有感於經濟為資本家所壟斷者，則提倡社會主義之學說；人
TX23n0014_pz128a05║各以其所見而發為學說，故學說歧出。佛學雖有高深淺近之別，惟是應機而說教不同
TX23n0014_pz128a06║，非如西洋學說之隨人見解而異。此又為佛學在施設上與各家特殊之性質二。
TX23n0014_pz128a07║２　無漏與離言
TX23n0014_pz128a08║一、有漏與無漏之別　無漏者、謂完全美滿之意，不完全不美滿者，則為有漏。
TX23n0014_pz128a09║佛學為修養內心之無漏善法。東洋孔、老諸子，雖有高出常人之內心修養學，若依佛
TX23n0014_pz128a10║法觀察，則其修養尚未臻圓滿之境，其知識亦有不完全之處，祗可名之曰有漏學。習
TX23n0014_pz128a11║此學者，能實行人群之道德，亦可以不失人天之福報；雖非究竟圓滿之真理，但所證
TX23n0014_pz128a12║入之心境，則亦非西方學者所能企及也。
TX23n0014_pz129a01║二、著言與離言之別　西洋人研究學說，雖藉宇宙有為感覺之經驗之對象，而又
TX23n0014_pz129a02║須賴前人由經驗所產生之言說，以為推論之基本：若離言說文字，則無所謂學說。故
TX23n0014_pz129a03║西洋文化所言，皆非真理之表示。何以故？凡近於真理者，皆含有離言性故。蓋言說
TX23n0014_pz129a04║文字，雖能表詮萬有之義相，決不會因言說文字而覺萬有之實相。蓋一切言說，唯是
TX23n0014_pz129a05║隨順俗情而假施設，至其究竟，皆以言而離言，決無以言說文字所表示之義理為究竟
TX23n0014_pz129a06║圓滿者。證以儒家，則孔子曰：『余欲無言！天何言哉？四時行焉！百物生焉！天何
TX23n0014_pz129a07║言哉』？他若宋、明儒之從事靜坐，與參究未發之性，皆是冀以離言而契入實相之明
TX23n0014_pz129a08║證。即老子亦曰：『道可道、非常道，名可名、非常名；無名、天地之始，有名、萬
TX23n0014_pz129a09║物之母』。乃至『吾不知其名，強名之曰道』。皆指離言本然之實相。惟孔、老二家
TX23n0014_pz129a10║雖說離言，仍在言說文字上而顯示離言，盡文字言說形容之能事。以表示離言之境界
TX23n0014_pz129a11║，非文字言說所能言，猶是意識分別邊事。而佛學，則為根本無分別智所流出。在俗
TX23n0014_pz129a12║情上，凡見一事，必由分別方有智識。惟佛智而無分別，無分別而智；無分別而智，
TX23n0014_pz130a01║為一切言說分別所不能入。蓋佛之所證者皆超出言說之上，雖超出言說而不離言說，
TX23n0014_pz130a02║如因指見月，指固非月，但見月亦須待指；法本離言，然聞法亦須因言。所謂說法四
TX23n0014_pz130a03║十九年，說者未說一字，聞者未聞一字。俗學則由學而保存其學，佛學是以學而取消
TX23n0014_pz130a04║其學——如羅漢名為無學位。金剛經言：『如筏喻者，法尚應捨，何況非法』？此等
TX23n0014_pz130a05║皆宣此義——。此亦佛學與各種學說不同之特殊性質也。
TX23n0014_pz130a06║乙　修學之適當態度
TX23n0014_pz130a07║世人對於佛教，或謂須重學理之研究；或謂當作行為之修養；或謂研究佛學應持
TX23n0014_pz130a08║懷疑之態度；或謂佛法聖言，唯宜絕對之信受。雖具片面之理由，終非修學之標準。
TX23n0014_pz130a09║然則今日吾人學佛，應用何種為適當之態度？茲上探我佛了義之經，下擇適機修學之
TX23n0014_pz130a10║法，略述二分。
TX23n0014_pz130a11║１　考據與信仰
TX23n0014_pz130a12║考察事實，必有證據，方能破人類過去之疑惑，起現前之新信。漢人治經，皆為
TX23n0014_pz131a01║考據之學，其所言說，既作學理之考據，亦為史實之證明。仰信者，以能發明真理之
TX23n0014_pz131a02║人，為自己信從仰求者。但無相當之考據，則其所信每成為盲信；若專持己意之考據
TX23n0014_pz131a03║，則對未證悟之言論，必妄肆詆毀。茲為方便學者起見，復分為二：
TX23n0014_pz131a04║一、參用史實之考據　今世研究佛學者，大致可分二派：一、訓詁派，二、義理
TX23n0014_pz131a05║派。訓詁派之研究，依訓詁解釋文句，然泥守陳言，鮮有發揮。義理派之研究，類皆
TX23n0014_pz131a06║望文生義，穿鑿附會。以是二因，研究佛學者雖多，而佛之教理，茫昧難知如故。故
TX23n0014_pz131a07║今後從事佛學：一、應研究立說者之地位及立說者之思想，與當時所流行各種學說之
TX23n0014_pz131a08║關係；二、應研究教理發展之程序，及因襲推衍之途徑，與變遷沿革之因果；三、後
TX23n0014_pz131a09║世傳承佛教者，每有誤會教理之弊，故學者必持依法不依人之態度，而辨別後人對於
TX23n0014_pz131a10║教理之誤解，於佛說亦認識其為了義與不了義；四、佛教在流傳上亦有為後人改易加
TX23n0014_pz131a11║入者，宜慎辨別。乩壇所傳與得於夢中、山谷等種種不經之談，無智之佛教徒，亦多
TX23n0014_pz131a12║承認為是而信從者。
TX23n0014_pz132a01║考佛當時說法，本無記載之文字。逮佛滅後，其弟子欲使教法永留於世，乃各以
TX23n0014_pz132a02║當時親聞所記憶者，共同誦出，為文以結集其義。其傳入震旦者，又皆經過翻譯之手
TX23n0014_pz132a03║續。是則佛之經典，皆有歷史可言。故學佛者，必依教理，研究教理；又須從事佛教
TX23n0014_pz132a04║史，以考據教理之真偽。觀上述之四條，亦足證參用史實以考事據之必要矣。
TX23n0014_pz132a05║二、尊重果覺之仰信　史實之考據，今人亦有見及此理者。惟不知歷史之考據，
TX23n0014_pz132a06║在佛法中祗可應用於相當之事實。而必泥執史學研究之法，對於佛說種種事相乃多否
TX23n0014_pz132a07║認，如近之學者每犯此病。故此後學佛，應有第二段尊重果覺之信仰，即信從得證佛
TX23n0014_pz132a08║果者有超人之智識，其所證知之境界有非人類之常智所能徵驗者。故研究佛學，於聖
TX23n0014_pz132a09║言量應有尊重之態度。若依常人之智識，以研究史學之眼光而應用於佛學，則考據必
TX23n0014_pz132a10║不相當，且必因此而根本否認佛果所成之學理。故學佛無尊重果覺之仰信，則修行學
TX23n0014_pz132a11║佛必無所標準。如研究儒學者，其心目中亦必先信孔子有超人之聖德，堪為人類修學
TX23n0014_pz132a12║之標準，方能研究儒學而成為儒家之所謂聖人。佛法中有種種不思議事，吾人修學若
TX23n0014_pz133a01║不到成佛境界則不能證知此種事實。如說此經佛當時在龍宮宣講，與稱佛在大光明中
TX23n0014_pz133a02║演說；又說華嚴經由龍宮誦出，及大日經為南天鐵塔取出等說。若無果覺之仰信，徒
TX23n0014_pz133a03║持凡夫之知見以考據佛學，於此種事必成懷疑。以懷疑故則不能信受，無信受則永無
TX23n0014_pz133a04║成佛之希望。當知有非常之人必有非常之事，若信有非常之人而仰求修學，則向之所
TX23n0014_pz133a05║訝以為非常之事者，終有的確證到之一日在。比如有人未到北京，別有一人因到北京
TX23n0014_pz133a06║而了解彼地之情形，轉向此人而稱述其親身視察之景況；在此人既未曾經歷，他人所
TX23n0014_pz133a07║說亦不能信受，必永無明白之日。學佛之人若修養未到，於佛說種種神變境界既不能
TX23n0014_pz133a08║有實地試驗之能力，於佛說又不能取仰信之態度，則亦終於疑惑而永淪生死已。
TX23n0014_pz133a09║此種信仰，本為合理之態度，實非迷信盲從者之可比。蓋佛實為證知宇宙萬有圓
TX23n0014_pz133a10║滿之真相者，若吾人但信有宇宙萬有之真理而不信有能證悟萬有真理之人，則所承認
TX23n0014_pz133a11║之真理亦非實有。何以故？無能證無上圓滿之覺者，即亦無所證圓滿之真理故。故修
TX23n0014_pz133a12║學佛法，證據與仰信二方面，皆應有相當之態度。
TX23n0014_pz134a01║２　教義與宗趣
TX23n0014_pz134a02║一、廣探教海之理義　佛學非言語上之空談，學佛亦非盲從之行為，皆有相當之
TX23n0014_pz134a03║教義與行為。佛之教義，猶如大海，故應博覽。然又非泛泛之博覽可比，必具有冷靜
TX23n0014_pz134a04║之態度與深沈之觀察，不應執一經、一論、一宗、一派之言論，以攻擊他宗為不合佛
TX23n0014_pz134a05║法；應有平等普遍之研究與平等普遍之觀察，又不宜參以一己之感情作用與研究他種
TX23n0014_pz134a06║學說之凡俗見解，以為研究之標準。否則，決不能明白佛學之圓滿真理。故應廣探三
TX23n0014_pz134a07║藏之玄文，以求如理之教義。
TX23n0014_pz134a08║二、尋究宗極之行趣　今世學佛之士，其原因多被動於求智之心，故有謂先求如
TX23n0014_pz134a09║理之法相，而後起如理之修證者。佛言：佛言人命在於呼吸，一氣不來，前功盡棄。
TX23n0014_pz134a10║每一念及，輒為寒心！故今為諸仁者講適當之修學法。不惟願諸仁者依佛教之經典而
TX23n0014_pz134a11║明白其教理，且願同時依教理而起行證。蓋無教理則無修學之標準，無適當之行為則
TX23n0014_pz134a12║教理亦成空談而勞心無實益。所謂行由理起，理由行證者此也。但研究教理，須得其
TX23n0014_pz135a01║系統，乃能起行趣證，此在佛法中名曰「宗趣」。宗有禪、淨、律、密等不同，在理
TX23n0014_pz135a02║義上則大致從同。於行為上，則宗趣之方法各自別開。故修行應先明白大藏之教理，
TX23n0014_pz135a03║然後專趣一宗以求證入。如天台宗言三觀六即之理，若研究者、不可專守此宗陳言，
TX23n0014_pz135a04║以為盡佛學之能事。當先廣探大藏之教義，求其於思想得一貫之系統，方有安心立命
TX23n0014_pz135a05║之處，方能起行趣證，故修行適當之態度；一、須明白大藏之教理；二、須尋得修行
TX23n0014_pz135a06║之宗趣。若能如此以研究至教，則必能明徹至教所詮之真理，斷疑生信。
TX23n0014_pz135a07║四　明真理——無我緣成
TX23n0014_pz135a08║研幾至教，在明真理云者，不乖謬於諸法真實相之所詮理也。然諸法之真實相如
TX23n0014_pz135a09║何歟？茲請從而研究之：
TX23n0014_pz135a10║丙　真實之性相
TX23n0014_pz135a11║然此真實相，約言之、則曰「無我緣成」而已。云何法界諸法——宇宙萬有——
TX23n0014_pz135a12║之真相，即是無我緣成耶？宇宙萬有之起源為如何？各家學說不同。在昔印度有主一
TX23n0014_pz136a01║神者：如梵天派，則以一切萬有皆以梵天為本源，與基督教、回教等略同。有主二元
TX23n0014_pz136a02║論者：如僧佉派，以一切有情各各有一「自我」，此我為精神的，豎窮橫遍而無相；
TX23n0014_pz136a03║我之對面，有微隱不同而不可知的原素，略同中國所言太極，謂之「自性」。由此自
TX23n0014_pz136a04║我向自性要求享受，乃和合而起作用，轉變成人生宇宙形形色色之萬有。此則偏於精
TX23n0014_pz136a05║神方面，似西洋之唯心論。更有主張唯物者：從現實之萬有，仔細分析，分至不可分
TX23n0014_pz136a06║處，彼則以此為萬有之本源。故有主張唯動、煖、堅、溼之微子若，與近今之唯物的
TX23n0014_pz136a07║一元論略同。
TX23n0014_pz136a08║綜觀上說，雖紛歧不同，然有一共同點：即皆從所生現實之果而推究現實外能生
TX23n0014_pz136a09║之因不得，於是乃從現象因果以外，復立一本體為萬有之起源。若以佛法觀之，雖各
TX23n0014_pz136a10║有相當道著之處，但落於偏見，未能徹底明了萬有之真相。惟佛法不從現象以外建立
TX23n0014_pz136a11║本體，但觀緣成現象而了其無我。緣、即萬有現行所必需之關係條件；然不能確指一
TX23n0014_pz136a12║物，以萬有現象各別不同故，其所必需之關係條件亦各別不同。萬有但從此各別不同
TX23n0014_pz137a01║之關係條件所成，非專從一天神或自我、自性、或地水火風等所生。其現象如何即說
TX23n0014_pz137a02║明其為如何，不再畫蛇添足，建立本體，故曰：「法爾如是」。諸家不明此理，妄有
TX23n0014_pz137a03║所說，若衡以緣成之義，實無存在之性。是以佛陀興世，外道披靡也。
TX23n0014_pz137a04║復次、一法生起，關係條件多至不可紀極。仔細剖析，復有親疏不同：凡為此法
TX23n0014_pz137a05║生起之主要條件者，謂之親因緣；凡助成此法之生起者，謂之增上緣。有情心法之生
TX23n0014_pz137a06║起，其增上緣中更有前後引生連持不斷之等無間緣，及為能緣之所慮而托彼生起之所
TX23n0014_pz137a07║緣緣。由此親疏二緣論之，一法生起，表面雖似簡單，而內容至為繁賾。如吾人渺小
TX23n0014_pz137a08║七尺之軀，淺識者但知從父母所生，不知父母但為疏遠之增上緣，而構成人身之主要
TX23n0014_pz137a09║條件為過去精神活動之業識。而此精神活動，又各有其必需之自類條件。遞而上之，
TX23n0014_pz137a10║條件中更有條件，前前乃不見其起始。而吾人現身之活動，又影響他種事物，為構成
TX23n0014_pz137a11║他種事物之主要條件或助成條件；推而下之，後後乃不見其終盡。故吾人之一舉一動
TX23n0014_pz137a12║，影響於社會人群至為重大。但由各人毅力之雄否，其結果有遲速之不同耳。非是強
TX23n0014_pz138a01║者得果而弱者消滅也。此但就人身主要條件，推其繁賾。若更從增上緣論之：父母所
TX23n0014_pz138a02║生成之吾身，又必有其資生必要條件，若衣食居處，若親戚朋友，而衣食居處、親戚
TX23n0014_pz138a03║朋友等又各有其自類條件。橫而論之，無有邊際，與大宇內萬有諸法皆有增上關係；
TX23n0014_pz138a04║豎而論之、過去過去、未來未來皆有親因、增上，或無間關係。非此法決定從某時間
TX23n0014_pz138a05║或依某法而單獨生起。以緣成法界，無始終、無邊中、光光相遍，互存無礙，法爾如
TX23n0014_pz138a06║是也。雖集各種關係條件而使此一法現前，而在各種關係上實無此一法之實性，亦非
TX23n0014_pz138a07║有一大力創造者主宰乎其間，故曰無我。明此無我之理，諸法但有因果條件關係，
TX23n0014_pz138a08║非離此法現象外而另有一實體存在。此佛說所以異於外道說，而亦無我真勝義性之所
TX23n0014_pz138a09║在也。
TX23n0014_pz138a10║既知諸法無我，而大乘佛說復建立種種緣生因果相者，以愚昧者不了緣起性空之
TX23n0014_pz138a11║理，妄執一因不平等因；故佛方便解說，除其種種迷執，欲其證入圓明空海得無上正
TX23n0014_pz138a12║遍知覺也。故以俗諦論之，法法全彰，因果不亂；以真諦論之，相相全空，因果俱泯
TX23n0014_pz139a01║。有真諦故，即世離世，得成超人之正覺，有俗諦故，不捨世間，得成大悲之普度。
TX23n0014_pz139a02║佛法無邊，二諦攝之亦無不盡。又無我故緣成，亦緣成故無我，無我則非有而即空，
TX23n0014_pz139a03║緣成則非空而即有。無我緣成，非空非有，緣成無我，即有即空。天台之一心三觀與
TX23n0014_pz139a04║賢首之法界十玄及禪、密、淨諸宗義，無我緣成，攝無不盡。明此，則通達諸法真實
TX23n0014_pz139a05║相，可以了然無惑而生信矣！
TX23n0014_pz139a06║五　立淨信——受三皈依
TX23n0014_pz139a07║「淨信」云者，成唯識卷六云：
TX23n0014_pz139a08║云何為信？於實、德、能，深忍樂欲，心淨為性；對治不信，樂善為業。
TX23n0014_pz139a09║然信差別，略有三種：一、信實有，謂於諸法實事理中深信忍故。二、信有德
TX23n0014_pz139a10║，謂於三寶真淨德中深信樂故。三、信有能，謂於一切世出世善，深信有力能
TX23n0014_pz139a11║得能成，起希望故。由斯對治不信彼心，愛樂證修世出世善。忍謂勝解，此即
TX23n0014_pz139a12║信因；樂欲謂欲，即是信果。確陳此信自相是何？豈不適言心淨為性。此猶未
TX23n0014_pz140a01║了，彼心淨言，若淨即心，應非心所？若令心淨，慚等何別？心俱淨法，為難
TX23n0014_pz140a02║亦然？此性澄清能淨心等，以心勝故立心淨名，如水清珠能清濁水。慚等雖善
TX23n0014_pz140a03║，非淨為相，此淨為相，無濫彼失。又諸染法，各別有相，唯有不信，自相渾
TX23n0014_pz140a04║濁，復能渾濁餘心心所；如極穢物，自穢穢他。信正翻彼，故淨為相。有說信
TX23n0014_pz140a05║者愛樂為相，應通三性，體應即欲，又應苦、集非信所緣！有執信者隨順為相
TX23n0014_pz140a06║，應通三性，即勝解欲：若印順者，即勝解故；若樂順者，即是欲故；離彼二
TX23n0014_pz140a07║體，無順相故。由此應知心淨是信。
TX23n0014_pz140a08║故淨信者，淨即是信。此淨信非世俗之所云信，乃大覺之根本，眾善之元首也。
TX23n0014_pz140a09║故華嚴云：『信為道元功德母，長養一切諸善根』。馬鳴大士之為「起大乘正信，佛
TX23n0014_pz140a10║種不斷故」，造起信論，亦說四信：曰信根本、信佛、信法、信僧。此同識論信實、
TX23n0014_pz140a11║信德。而確立信心以公布龍天三寶表示無復疑悔者，即受三皈以為佛子是也。明真理
TX23n0014_pz140a12║而起信，即所謂勝解深忍以為信因也；故不解真理之迷信，非此所云信也。由起信而
TX23n0014_pz141a01║發願，即所謂樂欲以為信果也；信而不樂欲以發大誓願，亦假信而非真信也。故淨信
TX23n0014_pz141a02║即須繼之以宏願。
TX23n0014_pz141a03║六　發宏願
TX23n0014_pz141a04║成唯識論云；『謂願有二；一、求菩提願，二、利樂他願』。又謂：『願以欲、
TX23n0014_pz141a05║勝解及信為自性』。瑜伽師地論三十五云：
TX23n0014_pz141a06║菩薩最初發心於諸菩薩所有正願，是初正願，普能攝受其餘正願，是故發
TX23n0014_pz141a07║心以初正願為其自性。又諸菩薩起正願心求菩提時，發如是心說如是言：「願
TX23n0014_pz141a08║我決定當證無上正等菩提，能作有情一切義利，畢竟安處究竟涅槃及以如來廣
TX23n0014_pz141a09║大智中」！如是發心，定自希求無上菩提及求能作有情義利，是故發心以定希
TX23n0014_pz141a10║求為其行相。又諸菩薩緣大菩提及緣有情一切義利發心希求，非無所緣；是故
TX23n0014_pz141a11║發心以大菩提及諸有情一切義利為所緣境。又諸菩薩最初發心，能攝一切菩提
TX23n0014_pz141a12║分法殊勝善根為上首故，是善極善、是賢極賢、是妙極妙，能違一切有情處所
TX23n0014_pz142a01║三業惡行功德相應。又諸最初發心所起正願，於餘一切希求世間出世間義妙善
TX23n0014_pz142a02║正願，最為第一，最為無上！如是應知最初發心有五種相：一者、自性，二者
TX23n0014_pz142a03║、行相，三者、所緣，四者、功德，五者、最勝。
TX23n0014_pz142a04║求菩提及利樂他之二願行相，他處皆說為四，所謂：「眾生無邊誓願度，煩惱無
TX23n0014_pz142a05║盡誓願斷，法門無量誓願學，佛果無上誓願成」。誓度眾生即利樂他，誓成佛果即求
TX23n0014_pz142a06║菩提；而斷煩惱與學法門，即為成佛度生所修本行。剋論所願，則在成佛、度生而已
TX23n0014_pz142a07║。故唯識二願，等於餘處之四願。真言宗更加「福智無邊誓願集」為五。其實此已包
TX23n0014_pz142a08║括成佛果中，不應更立。故以上求下化為境，則唯二願；以緣四諦為境，則發四願。
TX23n0014_pz142a09║今從四諦，故發四弘誓願，謂：緣三界、九地、五趣諸有情苦之苦諦為境，發度生弘
TX23n0014_pz142a10║誓願；緣自及他集起諸苦等煩惱業之集諦為境，發斷惑弘誓願；緣十度、四攝等菩薩
TX23n0014_pz142a11║行法之道諦為境，發學法弘誓願；緣佛果福智圓滿之滅諦為境，發成佛弘誓願。願是
TX23n0014_pz142a12║正希求相，加誓則更深固堅牢，不可退轉。真正發此四大願誓，是謂初發深固大菩提
TX23n0014_pz143a01║心，亦曰始立以佛法救世志。
TX23n0014_pz143a02║修行第二
TX23n0014_pz143a03║一　勇犧牲——財施法施無畏施
TX23n0014_pz143a04║救有情者，動乎悲也；發宏願者，決乎心也。悲心既起，則犧牲一己身財以赴有
TX23n0014_pz143a05║情之急難，自沛然而莫之能禦。猶見孺子將入井而匍匐往救之也。犧牲者，施捨也。
TX23n0014_pz143a06║施為六度之首，不能施捨，則慳貪我身我所有財、法，凡百所為，皆在自私，而利他
TX23n0014_pz143a07║為人之大乘永無趨入之門。故佛法救世主義之修行，必先之以「勇犧牲」也。能勇犧
TX23n0014_pz143a08║牲，則有威力，一人拼死，萬夫辟易；能勇犧牲則有功德，為眾亡己，天下歸仰。最
TX23n0014_pz143a09║近、予為救度強資階級之恐慌，嘗告以施捨之道云：
TX23n0014_pz143a10║布施有三：一者、財施：資本者向來貪得無厭，慳吝自私，以之擁有多財，而別
TX23n0014_pz143a11║成資本階級，今則災禍臨身矣！若能澈底覺悟，發大慈悲，將一切資養身命之衣食住
TX23n0014_pz143a12║等、凡民法上規定為所有權之財產，最後乃至為財產所資養之身命亦可捨施，若捨身
TX23n0014_pz144a01║為道，捨生取義之類。而發願捨一切自私之財物以至身命，專以布施全地球一切貧困
TX23n0014_pz144a02║勞苦之群眾，哀憐愛顧，猶如對眷屬親友一般；則外其身而身彌存，外其財而財彌榮
TX23n0014_pz144a03║，自然與全地球人類得享共存共榮之幸福。此資本階級所當由之以自度度他而共進於
TX23n0014_pz144a04║道者也。
TX23n0014_pz144a05║二者、無畏施：強權者向來憑其權力威勢，箝制民族，征掠他國，以之別成強權
TX23n0014_pz144a06║階級，今亦災禍臨身矣！若能澈底覺悟，大發慈悲，將使用軍、警、政、教、法律、
TX23n0014_pz144a07║捭闔等等以懾伏人、恐嚇人、使人怖畏之利器，乃至為利器所維護的權位亦可捨施，
TX23n0014_pz144a08║若釋迦之棄國修行，泰伯之讓王成德，而發願捨一切自私之利器以至權位，專以布施
TX23n0014_pz144a09║全地球一切弱小衰殘之群眾，解救匡扶，猶如對眷屬親友一般；則外其位而位彌尊，
TX23n0014_pz144a10║外其利而利彌安，自然與全地球人類得共尊共安之幸福。此強權階級所當由之以自度
TX23n0014_pz144a11║度他而共進於道者也。
TX23n0014_pz144a12║三者、法施：法者，人類在大自然中以之共存、共榮、共尊、共安之理法也。此
TX23n0014_pz145a01║須宅心公溥，處境優越者，乃能明察而諦審及之。而強權資本階級，席豐履厚，取精
TX23n0014_pz145a02║用宏，對於學識之修養往往過人一等。但向來予智自雄，惟競私利，良法美行轉成肆
TX23n0014_pz145a03║惡之具，故古人有「聖人不死，大盜不止」之憤語。今若能以大公無我之心，求至當
TX23n0014_pz145a04║不易之法，既得自覺，展轉覺人，不偏不激，無執無滯，凡所知者，不祕一義，盡以
TX23n0014_pz145a05║布施人類；務使人人能自立、自治而獲自由。遍興利益群眾之教育，廣宣和樂人世之
TX23n0014_pz145a06║文化，則人心既平，一切由不平而起之爭鬥自甯矣。
TX23n0014_pz145a07║然此勇犧牲之勝行，豈惟強權者、資本者所當修，其餘人眾即無藉乎此耶？此實
TX23n0014_pz145a08║不然。應知欲修佛法以救世間，無論何人，必須能勇犧牲而後可也。茲更錄前言二則
TX23n0014_pz145a09║以明之：
TX23n0014_pz145a10║一、人生第一種病就是慳貪　這病來得甚深，不是今生有的。因為人生而有身，
TX23n0014_pz145a11║此身根本是由貪來，因貪生命就貪養生命的財色等，可見貪病皆由貪愛生命而來的。
TX23n0014_pz145a12║慳貪病分開來講，慳是時時保守，貪是種種追求。如人有了生命就貪保守生命，
TX23n0014_pz146a01║因保守生命，不得不貪求各種衣食住。所以士、農、工、商，一言以蔽之曰：皆是求
TX23n0014_pz146a02║富貴以滿足其慳貪之心。富貴既得，隨之又想長生，古來帝王如秦皇、漢武皆是，此
TX23n0014_pz146a03║種亦是慳貪。又有一種人，思想發明一種事物，若發明了，自己祕密保守，不使他人
TX23n0014_pz146a04║曉得，要曉得非出代價不可，這也是慳貪。更有一種人，他的力量，很可救濟一切苦
TX23n0014_pz146a05║惱眾生，他偏不肯去救濟，這也是慳貪。所以我佛見得一切凡夫，迷在生死苦海，造
TX23n0014_pz146a06║種種業，不能脫離，就以布施波羅密醫治人的慳貪。
TX23n0014_pz146a07║布施有三種：一、財施，財是資養生命的，能夠捨得救濟他人，這就是財施。二
TX23n0014_pz146a08║、法施：佛法廣大無邊，束之為八萬四千法門，門門可以治病。我若知道了佛法，要
TX23n0014_pz146a09║公之世界，使人人知道，不同外道有甚麼神祕，不肯傳授於人。所以我們學佛的人，
TX23n0014_pz146a10║當時時以宏法為心，有來問我，要講與人聽，或多印送經典，令大地眾生人人明白佛
TX23n0014_pz146a11║法，這就是法施。三、無畏施：人人都貪愛性命，資養生命，或不得到手，或得了怕
TX23n0014_pz146a12║失，或遇刀兵水火等種種恐怖的時候，有力量人用種種方法去救濟他、使他離了恐怖
TX23n0014_pz147a01║，這就是無畏施，佛法中有觀音，人人知道的，法華經普門品稱觀音為「施無畏者」
TX23n0014_pz147a02║。明白佛法的人，就當學觀音！
TX23n0014_pz147a03║上來所講，眾生都是貪病，才用布施來治。能布施、就可不貪不慳，不貪不慳就
TX23n0014_pz147a04║能解脫煩惱，一絲不掛，是曰布施波羅密。
TX23n0014_pz147a05║第二、人生因有貪求，就造種種惡，毀種種善，與諸菩薩相反。業報一熟，隨業
TX23n0014_pz147a06║受報，墮入三途，苦不可言。所以佛制根本大戒，使人從止息殺、盜、淫、妄做起；
TX23n0014_pz147a07║進而求所謂八戒、菩薩戒、沙彌戒、具足戒，得證諸佛平等白淨法身，是曰持戒波羅
TX23n0014_pz147a08║密。
TX23n0014_pz147a09║第三、平日因貪愛生命，如求不得就起瞋恨心，或他來破壞我也起瞋恨心。其實
TX23n0014_pz147a10║了達生空，我見一破，平等平等。縱有人反對我，侵犯我，或我身上受了種種痛苦，
TX23n0014_pz147a11║能夠以堅固力摧忿恚軍；並能起大慈悲，興大誓願，乃至成佛最先度之，是曰忍辱波
TX23n0014_pz147a12║羅密。
TX23n0014_pz148a01║第四、懶惰的病，亦是由貪慳來。因為見得有自己身命就要保守生命，要保守生
TX23n0014_pz148a02║命就要求貪安逸。佛以精進法治眾生懶惰病，大寶積經有云：菩薩摩訶薩具足成就不
TX23n0014_pz148a03║退正勤波羅密故，又復成就無邊勢力，勇猛精進，正勤勇健，心意勇健，淨戒勇健，
TX23n0014_pz148a04║大忍勇健，等持勇健，大慧勇健，正行勝智皆悉勇健，是曰精進波羅密。
TX23n0014_pz148a05║第五、因為貪生命，便貪求財、色、名、食、睡五欲境界，前念後念不得停息，
TX23n0014_pz148a06║昏沉散亂。要不昏不亂，須用禪定去治。禪定有世間禪、出世間禪，言之甚長。若簡
TX23n0014_pz148a07║要說來，念佛念得一心不亂，參禪參得一念不生，誦經誦得六根清淨，皆是禪定。禪
TX23n0014_pz148a08║定度散亂。是曰禪那波羅密。
TX23n0014_pz148a09║第六、一切眾生皆有智慧，與諸佛無二無別；所以愚癡不明不白者，還是貪病。
TX23n0014_pz148a10║古人說得有一比喻：有一人走到人家門口，看見了金子便想拿去，被人抓著。旁人問
TX23n0014_pz148a11║他：「眾目昭彰之地，如何拿人金子」？他說：「我拿金子時，並未看見人」。可見
TX23n0014_pz148a12║人的愚癡，實由貪來，一旦般若現前，便能掃空二障，攻破無明，直到如來地位，是
TX23n0014_pz149a01║曰般若波羅密。
TX23n0014_pz149a02║以上所講六度，可治眾生六蔽；而六蔽之中，慳貪是總病，醫治慳貪布施為首。
TX23n0014_pz149a03║二、吾人何以迷妄　吾人迷妄，由自心慳貪而迷妄也。蓋慳貪是迷妄之
TX23n0014_pz149a04║根，如要去迷妄，須從破慳貪下手。
TX23n0014_pz149a05║所謂慳貪者，慳是固守義，貪是妄求義。貪之所欲起，因為有身，身之所自來，
TX23n0014_pz149a06║又是貪造出的。有了這色身，便有生命，有生命便有我，有我便有我所；我之所有不
TX23n0014_pz149a07║足以供其需求，不得不貪。因貪而又造業，循業受報，因受報又有色身；輪迴六道，
TX23n0014_pz149a08║不得出離，不得自在。且因有身而有我，有我又有我見。所謂我見，即外道邪見是。
TX23n0014_pz149a09║一說人死如燈滅，又說死了便了，這種理論是謂斷見；一說我是永久有的，我既永久
TX23n0014_pz149a10║有的不能不用種種方法保持，是謂常見。二見由我所生，其實皆自慳來。
TX23n0014_pz149a11║無有慳心，將身空去，無有貪心，便不造業。可見圓明清淨之心，不能顯現，是
TX23n0014_pz149a12║因慳貪之故。慳貪之病一去，而此圓明清淨之心，就在現前。諸佛菩薩發明此心，眾
TX23n0014_pz150a01║生亦不離此心，眾生與諸佛既不一不異，所以吾人對於苦惱眾生，要起大慈悲心。能
TX23n0014_pz150a02║起大慈悲心，則圓明清淨之心，自能了了現前。身由慳貪來，恍惚成了天性，要求去
TX23n0014_pz150a03║了他不必遠求，只要相反的方法，就能打破他、降伏他。
TX23n0014_pz150a04║其法為何？即布施波羅蜜是。波羅蜜為梵語，華言「到彼岸」。惟到彼岸，乃得
TX23n0014_pz150a05║見自性清淨心，出生死苦海。是欲離苦得樂，非布施不可，以布施是度慳貪到彼岸故
TX23n0014_pz150a06║。但布施有兩方面：一方面、是以布施制止慳貪，息諸惡業，一捨一切捨；一方面、
TX23n0014_pz150a07║是以布施助長慈悲心，慈者是與一切樂，悲者是拔一切苦，慈悲能增長一分，慳貪心
TX23n0014_pz150a08║即能減少一分。
TX23n0014_pz150a09║眾生之病甚多，我佛所說的法亦多，惟布施為最要。瞋心因何而有？因貪而有。
TX23n0014_pz150a10║因貪求不得乃用盡種種機能，而愚癡障蔽因之以生。故以布施去貪，為學佛第一方法
TX23n0014_pz150a11║。依此而言，一切病在慳貪，一切善在慈悲，是慈悲為萬行根本，布施又是慈悲根本
TX23n0014_pz150a12║；布施能行到極處，便可以離一切苦得究竟樂了。
TX23n0014_pz151a01║華嚴經上講的布施很多，不止財施而已，乃致國城、身命、妻子、頭、目、腦、
TX23n0014_pz151a02║髓、無不布施。以此大慈悲而行布施，一切惡業以止，一切惡業止則一切業繫苦脫而
TX23n0014_pz151a03║得大自在。所謂人生要求之目的，至此然後才算真實達到了。自來諸佛菩薩、歷代祖
TX23n0014_pz151a04║師，無非本慈悲心，布施一切，利益眾生，使之得究竟樂。願大家本諸佛菩薩之心，
TX23n0014_pz151a05║而行布施利益眾生，使之得究竟樂，何用另求別法耶！
TX23n0014_pz151a06║由是觀之，可知欲治心自度，成佛度人，皆必能勇犧牲以行施為首也。
TX23n0014_pz151a07║二　止粗惡——五戒
TX23n0014_pz151a08║止粗惡者，在持五戒。云何五戒？今依佛教人乘正法論，先列其名：
TX23n0014_pz151a09║三　治細染——十善
TX23n0014_pz151a10║十善，即增上五戒。云何即增上五戒？
TX23n0014_pz151a11║又余著人生觀的科學云：云何信業果報修十善法？如所謂謙受益，滿招
TX23n0014_pz151a12║損，作善之家有餘慶，作不善之家有餘殃等，即為信業果報。業為何物？即善的——
TX23n0014_pz152a01║合一一事實真相的——身心動作，或不善的——乖一一事實真相的——身心動作，所
TX23n0014_pz152a02║遺留在賴耶中之習氣種子，而能為後時生起或安樂或困苦的總報、別報之差別功能者
TX23n0014_pz152a03║。其後時所生起或安樂、或困苦之總身器及身器部分，即為果報。信由善的業可招致
TX23n0014_pz152a04║安樂的果報，由不善的業可招致困苦的果報，是謂信業果報。此即孔子之知天命，亦
TX23n0014_pz152a05║科學從生物學等所得比較不變之關係法式。既信業果報矣，於是孜孜務治伏不善的身
TX23n0014_pz152a06║心動作而調練善的身心動作，是謂修十善法。十善法者：一、不殺傷，以充養惻隱人
TX23n0014_pz152a07║物不忍殘害之仁慈；二、不偷奪，以充養人物生活咸遂情性之義利；三、不淫亂，以
TX23n0014_pz152a08║充養人物絪縕調暢生化之禮樂；四、不妄語，五、不兩舌，六、不惡口，七、不綺語
TX23n0014_pz152a09║，以充養心言一致彼此通誠之信賴；八、不慳貪，九、不嗔嫉，十、不癡邪，以充養
TX23n0014_pz152a10║了達事實符順真相之智慧。此十善法，是人生之真道，亦大乘之始基。故曰：「端心
TX23n0014_pz152a11║慮、趣菩提者，唯人道為能」！而今世之所急需者，亦唯在此「人道」耳。
TX23n0014_pz152a12║四　勤善行——瑜伽菩薩戒
TX23n0014_pz153a01║勤善行者，謂精進修習自利利他一切善行也。近為勉濟貧苦階級，嘗告之曰：
TX23n0014_pz153a02║
TX23n0014_pz153a03║人類的生活，不外精神的、物質的、社會的三方面；困貧與衰弱，同為人類之病
TX23n0014_pz153a04║象，而此病象亦就三方面皆貧弱而言。貧弱既為人類之病象，當然非所甘受，當然須
TX23n0014_pz153a05║設法醫好，其由社會生活之制度不良而致一部分人類陷於貧弱之病象，當然亦有就社
TX23n0014_pz153a06║會制度以求改良之必要，此即為社會革命、階級爭鬥之所由起也。且貧弱之與富強，
TX23n0014_pz153a07║亦從不平均的社會生活之彼此相形而見。在茲相形之下，仗富欺貧，恃強凌弱，既
TX23n0014_pz153a08║為人情上恆有之事；彼富與強又往往從欺貧凌弱而得成，以之富與強恆居少數。由近
TX23n0014_pz153a09║世資本主義、帝國主義之結果，富強者愈少而貧弱者愈多，貧弱者受侮既深，積憤亦
TX23n0014_pz153a10║厚；又察見聯合多數勢力之足以抵抗之也，由是農黨、工黨、共產黨、無政府黨風起
TX23n0014_pz153a11║雲湧，遂成今此世界之奇觀。無政府黨目的在打倒帝國主義的強權制度；共產黨目的
TX23n0014_pz153a12║在打倒資本主義之私產制度；工黨、農黨在主張發展本身權利，與資本階級及建設於
TX23n0014_pz154a01║資本階級上之強權階級為難；要言之，則由不平均的社會生活所激起之反動而已。
TX23n0014_pz154a02║然此反動之行動，充其量惟足顛覆不平均之社會生活制度，未足以建設均良的社
TX23n0014_pz154a03║會生活也。不惟不足以建設均良之社會生活，且良善的精神生活與豐美的物質生活更
TX23n0014_pz154a04║有因之而破壞墮落之虞。人類的精神、物質生活，為人類的社會生活之元素；精神、
TX23n0014_pz154a05║物質生活既衰退窳敗，則人類生活全體皆陷於窮乏，又何得有美善的社會生活乎？今
TX23n0014_pz154a06║日起而建設美善的人類社會生活，其責任誠己在多數的貧弱階級；但若無根本改善之
TX23n0014_pz154a07║道，則從人類生活全體陷於窮乏之後，欲求如今日之不良的社會生活而不可得！彼時
TX23n0014_pz154a08║為求精神、物質的生活之故，勢必仍循利用強權資本之舊轍，再成富強與貧弱之不平
TX23n0014_pz154a09║的社會生活，迴環往復。則經此一番紛擾爭鬥殺人流血之慘禍，不甯害他亦復害自，
TX23n0014_pz154a10║且害及人類全體，其正義何在乎？依正義言之，由慘行而獲良果，猶且不為，況無良
TX23n0014_pz154a11║果可得且反致更惡之果乎？此冀多數貧弱階級有以深思之也。
TX23n0014_pz154a12║社會生活以精神、物質生活為元素，而物質生活又以精神生活為根本：由此推究
TX23n0014_pz155a01║，貧弱階級當於佛法而深生覺悟。依佛法言之，一部分人類之貧弱，原因有三：一、
TX23n0014_pz155a02║由前業之罪報，二、由現生之惡行，三、由社會之不良。其由社會之不良者，雖亦須
TX23n0014_pz155a03║為改革社會制度之行動，而根本則須從改正各人現生之惡行為入手也。何者？前業之
TX23n0014_pz155a04║罪報，亦出於以前之惡行，能改革現生之惡行，積修善行，則前業之罪報亦可隨之而
TX23n0014_pz155a05║改轉為福報；而社會之不良，亦從各人罪福等報、善惡等行為錯雜相傾之所致。人類
TX23n0014_pz155a06║能各各悔惡行而勤善修行，則自成既均且良之社會，有如十方淨土同享安樂矣。
TX23n0014_pz155a07║貧弱階級者，誠能於此各深覺悟，應勿專從相對之富強階級怨憤爭鬥、力事破壞
TX23n0014_pz155a08║，當更回觀自身之惡行罪業，力求革除，乃成進善之基礎也。蓋貧弱之起由前業者，
TX23n0014_pz155a09║則如生來即身殘不健、心愚不敏之類，身心之正報既不如人，財器之依報遂亦無以相
TX23n0014_pz155a10║等，故人類生來有衰健、智愚之不均，實富強貧弱所由分判之大原因也。近世雖有因
TX23n0014_pz155a11║財位遺傳而致不均者，而究太初不均之所起，則必生有衰健、智愚之所致也。貧弱之
TX23n0014_pz155a12║起由現生者，若怠惰不勤而失機會，放蕩不檢而喪信用之類，為社會所不齒，致墮落
TX23n0014_pz156a01║而無依。故根本當從精神生活求改善，然後物質均富社會平安也。
TX23n0014_pz156a02║貧弱階級欲去除貧弱之原因，而建設人類之良好生活，則當取我佛持戒與精進之
TX23n0014_pz156a03║行也。持戒有三：一、在止惡：若身體上之殺傷他人、侵奪他物、淫亂男女等不軌則
TX23n0014_pz156a04║行動使有軌則，若語言上之誑詐欺騙等不軌則使有軌則；若能止息此諸不軌則惡行，
TX23n0014_pz156a05║則身體語言之發施皆合軌則，而社會之信用自佳矣。二、在行善：若仁愛生命、孝順
TX23n0014_pz156a06║父母、恭敬師長、尊重有德、保持正義、守護善法、發明真理、創造器用、修習靜慮
TX23n0014_pz156a07║、諦求淨智之類，則前業之罪報亦可改良也。三、曰利眾：若熱心公益、服務社會、
TX23n0014_pz156a08║和合群眾、拯濟災難、解釋紛鬥、甯息爭亂、教化愚頑，消弭世患之類，則智仁勇之
TX23n0014_pz156a09║三德俱獲充足，自他共之三方咸蒙福利矣。
TX23n0014_pz156a10║持此三戒，尤必以勤勇精進之精神貫澈之。若非勤勇精進，則終為罪報惡行之所
TX23n0014_pz156a11║障，不能獲最後之勝利，故應盡力湔除懶惰懈怠之舊習，勤行不息，有進無退也。
TX23n0014_pz156a12║行此持戒與精進，尤要者、在發慈悲覺悟心為根本也。農工階級，若能如此慈悲
TX23n0014_pz157a01║覺悟，持戒精進，則即同發願創造極樂淨土之阿彌陀佛，吾人當尊之為農工佛也。
TX23n0014_pz157a02║又嘗為諸學子研究律儀之體用云：
TX23n0014_pz157a03║何者為律儀之體相？其由來與效用又復如何？詳細研究，分說為四：
TX23n0014_pz157a04║甲、律儀之體相　一、律與儀；律謂戒律，即「身心動作之軌則」。以身心之活
TX23n0014_pz157a05║動造作，為身語之表業，心即意業。然身語之動作，是由心意之指揮。蓋前五識之作
TX23n0014_pz157a06║用，凡見、聞、覺、知皆依第六意識方能發動；如率爾等之五心輪，惟第六意識具足
TX23n0014_pz157a07║之。故造善惡之引業與滿業，招五趣之總報與別報，亦隨第六意識之活動造作。欲其
TX23n0014_pz157a08║止惡業不造，作善報之因，故施設身心動作之軌則，為止、作二持之戒律。止持者、
TX23n0014_pz157a09║即諸惡莫作之義；作持者、即眾善奉行之義。謂身、語、心意之動作，應止則止，不
TX23n0014_pz157a10║止則逾軌範；應作則作，不作則違法則。如火車依於軌道，輪船守其航線，不能越於
TX23n0014_pz157a11║軌道航線之外，應止則止；亦不停於軌道航線之中，應作則作。故身、語、心意之動
TX23n0014_pz157a12║作，須合於應作、應止之軌則，此所依之軌則即戒律也。復次、從豎明之，則有僧俗
TX23n0014_pz158a01║七眾別別解脫、與身口七支別別解脫之別解脫戒。由戒生定，進為定共戒則有禪定相
TX23n0014_pz158a02║應上身心動作之軌則。由定生慧，更進為道共戒則有聖智相應上身心動作之軌則。以
TX23n0014_pz158a03║之伏斷煩惱，圓證菩提。如是三戒者，乃由淺至深、由凡入聖之軌則也。若橫言之，
TX23n0014_pz158a04║在菩薩戒中有三聚淨戒：一、攝律儀戒，抑止一切之惡；二、攝善法戒，積集一切之
TX23n0014_pz158a05║善，即止持作持之義；三、饒益有情戒，乃依大悲之動作，發為普利之節度，要亦為
TX23n0014_pz158a06║身語心意活動造作之軌則而已。
TX23n0014_pz158a07║儀謂威儀，即「形聲現行之節度」。以身口二業皆有形容聲音之表現，其表出之
TX23n0014_pz158a08║儀態，有適當之節度，則謂之威儀。但身形之舉動、語聲之屈曲，其外現之威儀必由
TX23n0014_pz158a09║內行之戒德，故必三業清淨悉合軌則，然後形聲現行皆當節度，美德外顯，足為他人
TX23n0014_pz158a10║之儀範也。故在可表現之動作上，合於節度之音容則為威儀。
TX23n0014_pz158a11║此律儀、換言之，即通俗所講道德之行為。然必有無形道德之義理充於其中，斯
TX23n0014_pz158a12║有有形道德之禮樂發於儀表。故曰：有諸內必形諸外，諳於心而動於言。所以有戒律
TX23n0014_pz159a01║之軌則，自然表現於威儀，以由內而治外也。孔子云：『君子不重則不威』，此不重
TX23n0014_pz159a02║即不適於節度也。又曰非禮勿視、聽、言、動，此禮即節度也。故能謹守威儀，適合
TX23n0014_pz159a03║於形聲現行之節度，則身語不放肆，心意不散亂，漸與禪定相應，是由外而得內也。
TX23n0014_pz159a04║內外相承，表裏互徹，實有不能偏廢者在，故並舉之。
TX23n0014_pz159a05║二、律即儀：合於軌則節度之身語動作謂之儀，身語動作所合之軌則節度謂之律
TX23n0014_pz159a06║。蓋威儀從戒律而彰，戒律亦從威儀而嚴，能持戒律則具威儀，威儀不缺則戒具足。
TX23n0014_pz159a07║此律即儀者，是豎指「不共之別解脫」，橫指「三聚之攝律儀」也。別解脫者，一、
TX23n0014_pz159a08║以七支有別，二、以七眾不同。謂別別解脫七支之過惡，既有條文規定，別別所受七
TX23n0014_pz159a09║眾之戒律，復有音節態度，依如來之制定，受者即於身心上發得無表之戒體；隨順戒
TX23n0014_pz159a10║體，軌持戒行，由律之身心，顯威儀之德相，此所以即律即儀也。然以菩薩戒言，則
TX23n0014_pz159a11║指攝律儀戒，以其止惡防非，須憑有條文節度之律儀也。此律即儀之律儀，正為律儀
TX23n0014_pz159a12║之特相。
TX23n0014_pz160a01║乙、律儀之由來　一、為成高尚之志業故：佛法不但對於法界諸法詳明解釋，而
TX23n0014_pz160a02║關乎有形無形之律儀道德行為，尤重持修。故學佛者除研究經論外，尤有律儀之必要
TX23n0014_pz160a03║矣。夫此律儀，貫通凡聖，在求無上菩提者固為應具之基礎，亦即世間倫理道德之根
TX23n0014_pz160a04║本焉。故凡欲成較高尚之志業者，皆有此律儀之必要；而發出世上上善欲之士，尤非
TX23n0014_pz160a05║世俗庸愚之堪比矣。今考人類通常心理上所樂欲之事，可以說為「生命之持續」與「
TX23n0014_pz160a06║動息之自由」之二。生命之持續，復有個人、種族之別：個人生命之持續，即衣食住
TX23n0014_pz160a07║欲是；種族生命之持續，即男女欲是。近之為一身、一家，遠之為全國、全人類，此
TX23n0014_pz160a08║即保持繼續生命得以永久不斷。繼由得生命之持續後，而復求動息之自由，即遊戲欲
TX23n0014_pz160a09║等諸欲望是也。若個人求衣食住之不得，種族求男女欲之不得者，即是生命之不持續
TX23n0014_pz160a10║，動息之不自由更可知也。如西人每日之作工八小時，即為求生命之持續；遊戲八小
TX23n0014_pz160a11║時，即求動息之自由。因為求持續生命之資養，故須得貨利財產；欲得貨利財產，故
TX23n0014_pz160a12║孜孜為力而去工作，此皆所欲之事也。復慮個人生命之持續不久即滅，故欲求永久不
TX23n0014_pz161a01║滅之保存，乃有種族生命之持續焉。蓋初即求貨利之財產，俾得生命持續、動息自由
TX23n0014_pz161a02║而已。然由貨利財產祇得肉體不永久之持續，乃更求聲名貫注於種族之中。既可由名
TX23n0014_pz161a03║聞以達利養，復可立功言而垂永久，故曰立功、立言。而求名之不朽者，亦需動息之
TX23n0014_pz161a04║自由而得也。此生命持續與動息自由之二，不但人類為然，即禽獸之嗜欲，亦已有此
TX23n0014_pz161a05║二者。今彼西人之嗜欲，以擴張此二種欲望為目的。故彼工人之每日做工八小時，即
TX23n0014_pz161a06║為成就其生命之持續；遊戲八小時，亦圖擴張其動息之自由耳。但人類之志業，亦有
TX23n0014_pz161a07║淺深之不同：觀其從事經營於貨利財產名聞恭敬者，此必須於外物及世間中求；更有
TX23n0014_pz161a08║不依於外物及世間而求之內心精神道德生活上者，則為高尚之志業矣。故先須蠲除庸
TX23n0014_pz161a09║眾所求貨利財產之卑劣欲，而後乃成最高尚之道德志業焉。所謂『克己復禮，天下歸
TX23n0014_pz161a10║仁焉』者，亦即將與禽獸相共之動物性及與庸眾人相共之卑劣欲克伏後，乃成最高尚
TX23n0014_pz161a11║志業上之德業。此德業即儒教中之所謂「仁」，佛教之所謂「悲願方便」。然欲成最
TX23n0014_pz161a12║高尚之志業，必須有合軌度之律儀，此又不僅佛法為然，即世之稍求名利者亦須遵守
TX23n0014_pz162a01║群眾之法度而後得，況求精神上之道德生活耶！故佛子欲成高尚之志業者，則當以律
TX23n0014_pz162a02║儀為重要，乃得生長法身慧命為永久之持續；常樂我淨為究竟之自由。如是，則吾人
TX23n0014_pz162a03║為成高尚之志業故，須有嚴淨之律儀也明矣！
TX23n0014_pz162a04║二、為保和合之眾安故：釋尊初成佛時尚未制律，十二年後始有律儀之制者，亦
TX23n0014_pz162a05║為保護已和合群眾之治安也。故律儀之所起，不但為個人之事業，亦為和合眾之治安
TX23n0014_pz162a06║有需維持也。夫律儀之由來，既為修己及保眾安，則所收之效果即自利與利他。何則
TX23n0014_pz162a07║？因欲成自己高尚之志業，而設法保護眾人之安樂，此即由自利而利他也。若依同體
TX23n0014_pz162a08║之大悲，即以眾安為己安，幾安則高尚之志業可成，斯又利他而自利也。然有條文、
TX23n0014_pz162a09║有形式之律儀，即猶儒家之禮樂；而此禮樂之設，尤於群眾之和合相安有必需。故和
TX23n0014_pz162a10║合眾之僧，必一切時皆不離乎律儀，否則即失其和合眾之僧也。
TX23n0014_pz162a11║丙、律儀之效用　一、治劣情以成勝德：禪教尊性德，律宗重修德，性修之二，
TX23n0014_pz162a12║不可偏廢。以性無修則不顯，修由性而後成，故今謂治劣情以成勝德者，即是從修德
TX23n0014_pz163a01║而顯於性德也。治字、有琢磨與煆煉之義。以琢磨則璞破而玉出，以煆煉故則沙淨而
TX23n0014_pz163a02║金純。若不琢磨則玉石不分，不煆煉則金沙不明；故須假琢磨而後有美玉，經煆煉而
TX23n0014_pz163a03║後有精金也。治劣情以成勝德，亦猶煉磨金玉然。一切眾生皆有本性勝德，但為雜染
TX23n0014_pz163a04║之劣情所覆藏，使本明不得顯現；亦如璞之與礦，金玉尚在蘊也。故欲成勝德，不須
TX23n0014_pz163a05║他求，即於劣情之中治劣顯勝而已。治顯之法，非仗律儀不為功，以調練三業故一切
TX23n0014_pz163a06║善無不成就，制伏諸非故一切惡無不除滅。毗奈耶此云調伏，亦曰善治，即此意也。
TX23n0014_pz163a07║又治有二義：於自性雜染之惡業及不善與有覆無記等煩惱法，既為治滅；無覆無記性
TX23n0014_pz163a08║之異熟等法，不待治滅亦即不生；於自體清淨妙善性之法，即得洗穢垢，引生長成。
TX23n0014_pz163a09║故治惡則可生善，善生亦能治惡，而此二治之功能，即在乎律儀。何則？當身、口七
TX23n0014_pz163a10║支受律儀之時，即熏發一種無表戒體，此戒體在唯識論中，即為思心所之種子。由此
TX23n0014_pz163a11║種子力勝之際，即發出有表色之律儀，且因是而對治惡法使漸漸至於滅除者，皆由律
TX23n0014_pz163a12║儀之效用能止惡行善故耳。蓋律儀猶隄防也，能使內水不出，外物不入。劣情盡治，
TX23n0014_pz164a01║勝德全顯，由此故眾生可捨異熟劣報而進於妙覺圓果也。
TX23n0014_pz164a02║又治染非暫伏之謂，必須永斷，乃能成就自性妙善之勝德。其與自性善相應者為
TX23n0014_pz164a03║相應善，是善等流所起為等起善，有為善成而無為清淨不生不滅之勝義善德始得開明
TX23n0014_pz164a04║顯現。由是觀之，雖謂由凡成聖，惟仗律儀也可。而禪那能使律儀堅固，般若能使律
TX23n0014_pz164a05║儀決擇，謂之定共、道共二戒，是則定慧亦可攝於一律儀中。律儀以治滅、成就二方
TX23n0014_pz164a06║面觀之，可分積極、消極二種。雖目的在積極成就勝德，但必經過消極治滅始可。今
TX23n0014_pz164a07║西洋化鄙薄消極，惟務積極，謂將吾人原性發展，即可達其高尚之目的，雖有種種科
TX23n0014_pz164a08║學方法，而無一對治劣情、擇滅雜染之舉，遂致一切無完善之結果，不亦宜乎！而東
TX23n0014_pz164a09║洋則注重道德精神之修養，對於下劣情欲，務克治之，儒、道、耶、回等教皆是。而
TX23n0014_pz164a10║真個親切見到、確實行到者，則唯佛教為能。如所行捨慳、持戒、忍辱等消極主義，
TX23n0014_pz164a11║即是欲究竟治滅劣情而圓滿成就勝德也。
TX23n0014_pz164a12║二、調小己而和大群：凡由自己成就無上菩提以後，能以大悲願力普為利益一切
TX23n0014_pz165a01║眾生者，此即自覺已圓諸佛應世也。又有欲上求佛道而下化眾生者，此即自利利他菩
TX23n0014_pz165a02║薩發心也。故菩薩非僅自成其勝德而已，尤與眾生有密切關係。不可離群索居，必須
TX23n0014_pz165a03║調和群眾，小之一微塵、大之無量界，皆以調和為共通性；相攝相入，如華嚴法界緣
TX23n0014_pz165a04║起，密宗曼荼羅等。見法界一事一物無不與全法界有相互之因緣，故菩薩之本願乃為
TX23n0014_pz165a05║自他不二。換言之，即菩薩無我以群眾為我，上同十方諸佛之慈力，下同一切眾生之
TX23n0014_pz165a06║悲仰，與佛及眾生成一大調和。而在人群凡境之中，難免乖角分離之虞，於是制治防
TX23n0014_pz165a07║護之法而有律儀之必要。吾人既置小己於群眾之中，當以群眾之調和為前提，群眾調
TX23n0014_pz165a08║和則小己亦安寧矣。但調群之願力有小大之不同，若能以等虛空界一切眾生之量為量
TX23n0014_pz165a09║，斯即菩薩發心大慈悲為首也。若圖國邑之安甯或保身家之調和，此為世間之法律，
TX23n0014_pz165a10║其範圍猶有限耳。今西洋之法學，以小己為單位，擴張個人之權利，故易起爭端；佛
TX23n0014_pz165a11║法則不然，見彼此之互為緣起也，乃注重各調伏其小己，則大群自易和合，此亦為東
TX23n0014_pz165a12║方文化之通義，不過佛法最為究竟。即以僧寶之六和條件論，若能見之實行，必能統
TX23n0014_pz166a01║理大眾，一切無礙也。
TX23n0014_pz166a02║由上二種效用，則自利無不究竟，利他無不圓滿矣。
TX23n0014_pz166a03║五　習止觀——調五事
TX23n0014_pz166a04║修止觀者，質言之、即調五事也。
TX23n0014_pz166a05║一、調食　食之時義大矣！昔有一人遇佛，問曰：「世皆稱佛一切智人，佛嘗說
TX23n0014_pz166a06║法明何義耶」？佛時適行乞食，乃曰：「吾明一切眾生，咸依食住」。其人笑曰：「
TX23n0014_pz166a07║眾生依食，疇不知者！明此便為一切智耶」？佛曰：「汝云疇不知者，汝知食有幾種
TX23n0014_pz166a08║」？其人不能酬答。佛遂為說食有四種：所謂段食、觸食、思食、識食是也。酒肴茶
TX23n0014_pz166a09║飯等類皆為段食；衣具、男女等類亦為觸食。要之、食者以能滋養精血、資益神識為
TX23n0014_pz166a10║義。或妄貪其味，或徒適其興而不顧將有大患之踵其後，以頹喪其身意、昏擾其心知
TX23n0014_pz166a11║也，故必當有以調融之。
TX23n0014_pz166a12║一、調食物：苑舍器服，今皆不論，而專就段食以言之：一、宜勿食激刺奮興之
TX23n0014_pz167a01║物，若淫藥、毒藥、嗎啡、鴉片、各種煙酒，乃至茶醋等類之可以成嗜癮者。二、宜
TX23n0014_pz167a02║勿食辛腐穢濁之物，若植物中之蔥、韭、蒜諸物，及各種臭腐物，與諸動物之血肉等
TX23n0014_pz167a03║，食之能令身口臭穢心氣昏濁。三、宜勿食堅硬麤澀之物，即食之積滯而不易消化諸
TX23n0014_pz167a04║物。此上三種食物，唯遇不能得適宜食物時，或病時暫取為醫藥，或有特殊方便作略
TX23n0014_pz167a05║，斯用之耳。四、宜選食軟淨和厚之物，俾實收滋養精血、資益神識之效。
TX23n0014_pz167a06║二、調食量：食若過飽，則氣急身滿，血脈不通，令心胸閉塞，行坐不安；食若
TX23n0014_pz167a07║過少，則身羸心懸，令意慮不固。故當食如其量，使身心不饑虛、不脹悶也。
TX23n0014_pz167a08║三、調食時：最宜者惟日中一食，於早間稍食粥，廢止暮食。如未能者，以廢晚
TX23n0014_pz167a09║食為宜，或廢早食亦可。又未能者，中食三次，須定時刻以為常準。除此三時之外，
TX23n0014_pz167a10║稍飲清水止渴，無論何物，略不入口，斯為至要！
TX23n0014_pz167a11║二、調睡　睡非善法，乃身心昏昧沉略之形況。然在未獲禪定力者，人之身心限
TX23n0014_pz167a12║於消息之生氣，稟於遺傳之習慣，若不安眠熟睡晏息數時，身肢疲困、頭目低垂而性
TX23n0014_pz168a01║靈亦忽忽若亡，故當有以調之。
TX23n0014_pz168a02║一、調睡時：每夜當以能安睡四小時為限。如四小時不能睡足，則由常人習慣睡
TX23n0014_pz168a03║七八小時者漸求損減，由六小時以至五小時、四小時可也，睡當以中夜間，黎明前一
TX23n0014_pz168a04║二小時間，當起身就床上靜坐為宜。
TX23n0014_pz168a05║二、調睡法：將睡之先，當就床上收歛放心，寬身舒氣，靜坐片時；然後右脅吉
TX23n0014_pz168a06║祥而臥，令心明靜，神氣清白。
TX23n0014_pz168a07║經云：『初夜後亦勿有廢，無以睡眠因緣令過一生空無所得』！此之謂也。
TX23n0014_pz168a08║三、調身　飲、食、衣、藥、行、住、坐、臥，皆調身也，今且就行、住、坐言
TX23n0014_pz168a09║之，使動止皆合律儀而不亂。
TX23n0014_pz168a10║一、調身行：行有二種：一者、行走，於行路時，須端直其頭項肩背腰尻諸部，
TX23n0014_pz168a11║令全身正相支拄而不傾不斜不俯不仰，兩肩下垂，隨勢微掉，兩目從鼻下注，兩足安
TX23n0014_pz168a12║徐行之。二者、行動：即運動身之全部或部分，作為一切事時是也。要使不失行住坐
TX23n0014_pz169a01║時姿勢，隨作何事，使全身調制得宜耳。
TX23n0014_pz169a02║二、調身住：立時須前後左右無所偏倚是。
TX23n0014_pz169a03║三、調身坐：坐有二種：一者、常坐，即於尋常椅几等座上隨時之坐法，要令百
TX23n0014_pz169a04║體四肢各安其相當之部位，不失威儀為是。二者、禪坐，後另詳之。
TX23n0014_pz169a05║經云：『進止有次第，麤細不相違，辟如善調馬，欲住而欲行』，此之謂也。
TX23n0014_pz169a06║四、調息　息不相續，便成隔生，故息者命之依。調息得宜，卻病增健，體舒心
TX23n0014_pz169a07║廣，美意延年。佛法有修「安那般那觀」者，且能了脫生死煩惱，悟道證真，超凡入
TX23n0014_pz169a08║聖。安那般那，即調息是。
TX23n0014_pz169a09║一、調鼻息：息之呼吸出入，當令由鼻而不由口，可使空氣中麤濁物不吸入肺，
TX23n0014_pz169a10║一也；可使氣息徐徐由鼻而頸而胸而腹，二也。故除發聲受食之時，常應緘閉其口，
TX23n0014_pz169a11║舌舐牙根上齶，務令氣息出入盡皆由鼻。
TX23n0014_pz169a12║二、調氣息：息有麤細之相，可分為四：最粗者為風相，即於鼻中出入覺有聲者
TX23n0014_pz170a01║是也；次粗者為喘相，即息出入時覺結滯不通利者是也；次粗者為氣相，無聲無滯而
TX23n0014_pz170a02║猶覺麤重者是也；最細者乃真為息相，不聲不滯不麤，出入綿綿，若存若亡，乃能胸
TX23n0014_pz170a03║虛腹實，情悅神怡。如覺有前三麤相時，當開口用想吐濁氣令盡，再閉口徐徐吸清氣
TX23n0014_pz170a04║，用心想送至丹田，再送至足跟，充滿全身；然後再開口用想吐盡之。如三遍或至七
TX23n0014_pz170a05║遍，即可調粗入細。此法於晨間日初出時，可向東方常行之。
TX23n0014_pz170a06║三、調體息：日常於行住坐臥時，常調細息，徐徐出入，綿綿存亡，用心下注丹
TX23n0014_pz170a07║田、足踵，充遍周身，內徹骨髓，外達皮毛，久之能使身輕力健。
TX23n0014_pz170a08║五、調心　孟子曰；『為學之道無他，求其放心而已矣』。老子曰：『僨驕而不可
TX23n0014_pz170a09║係者，其惟人心乎』！佛曰：『當善調心，如調劣馬』。又曰：『制心一處，無事不
TX23n0014_pz170a10║辦』。故當調制其心，毋令放逸。
TX23n0014_pz170a11║一、調昏沉浮躁心：人心常有二種之不調相，未用功修習者，殆皆莫免：不輕躁
TX23n0014_pz170a12║浮散，即昏昧沉悶是也。此當用觀念安心靈於胸間，遇昏躁時，力提正念安心正處。
TX23n0014_pz171a01║如未能即見成效者，當用對治之法：浮躁、則用觀念安心丹田、足踵，昏沉、則用觀
TX23n0014_pz171a02║念安心鼻端、髮際；浮沉患止，即復安心胸間。如是久久修習，則心靈常惺惺寂寂，
TX23n0014_pz171a03║收在腔子中矣。
TX23n0014_pz171a04║二、調歷緣對境心：所歷之緣，謂行、住、坐、臥、動作、言談之六種緣是。所
TX23n0014_pz171a05║對之境，謂眼、耳、鼻、舌、身、意所對之色、聲、香、味、觸、法之六種境是。於
TX23n0014_pz171a06║此六緣、六境歷對之時，應常細心觀察，我今何為行、住、坐、臥、動作、言談？我
TX23n0014_pz171a07║今何為見色、聞聲、嗅香、嘗味、覺觸、知法？如由癡惑、貪嫉、瞋恨而起之不善無
TX23n0014_pz171a08║明事，即應止息捨離；若非癡惑、貪嫉、瞋恨而起之善利有益事，然後勤勇進行。所
TX23n0014_pz171a09║謂非禮勿視，非禮勿聽，非禮勿言，非禮勿動是也。
TX23n0014_pz171a10║三、調閒居靜慮心：下另詳之。
TX23n0014_pz171a11║依此常時調善食、睡、身、息、心之五事，雖亦可令漸增純熟，然以塵緣勞嬈，
TX23n0014_pz171a12║身心耗散，則道力不勝俗習而每易失陷；故當於每日睡起黎明之前二小時，每年春冬
TX23n0014_pz172a01║之交一星期或至四星期，閒居靜慮以事調身、息、心三事。然後真積力久、而剛健中
TX23n0014_pz172a02║正粹美，全體安泰，萬事和順，能定能應，其成德操；天見其光，地見其明，通天地
TX23n0014_pz172a03║人而為成人。孔子三月不知肉味，顏子三月不違仁體，此何人境？當深思之！
TX23n0014_pz172a04║閒居靜慮時，身、息、心三事當同時調融之。凡有入出住之三時：先當安鋪坐處
TX23n0014_pz172a05║，前坐稍低，軟和平正，務令安穩久坐無妨。次當盤屈右足在左䏶下，左足加置在右
TX23n0014_pz172a06║䏶上，使左足指與右䏶齊，右足指亦與左䏶齊。次當寬解衣帶周正，不令坐時脫落。
TX23n0014_pz172a07║次當以右手置左腿上，以左手置右掌上，層累相疊，攝令手足近身。次當挺動全身骨
TX23n0014_pz172a08║節者七八反，如按摩法，勿令手足差異。次端直脊骨，令勿曲勿聳；次正頭項，令鼻
TX23n0014_pz172a09║與臍相對，不偏不斜，不低不昂，平面正住。次當口吐濁氣，不可麤急，以之綿綿恣
TX23n0014_pz172a10║氣而出，想身中百脈不通處積息隨放而出；口閉、鼻納清氣，如是三次，脣齒相拄，
TX23n0014_pz172a11║舌舐上齶。次當閉目令斷外光，端身正坐，猶如奠石，身首肢體無得搖動；安心丹田
TX23n0014_pz172a12║，寬放身體，想息周遍毛孔出入，通同無障。漸伏亂想游思令不流逸，以臻安靜而得
TX23n0014_pz173a01║靈明不昧，是謂初調入時。如在坐中，於身、息、心三事，覺有浮沉寬急之相，應善
TX23n0014_pz173a02║覺察而調治之；務令息緣無喘，適中合宜，惺寂寂惺，一性綿綿，是謂中調住時。欲
TX23n0014_pz173a03║起坐前，應先放心異緣，開口舒氣，想從百體隨意而散，然後微微動身，次動肩膊及
TX23n0014_pz173a04║手頭頸，次動二足，摩令柔軟，次以手遍摩諸毛孔；次摩手令煖以按摩兩眼，然後開
TX23n0014_pz173a05║之。次待身熱稍歇，然後離座以行動之。於起座前若不如是，則定中之細法未散，住
TX23n0014_pz173a06║在身中，令人頭痛，骨節木強，猶如風勞。於後座中煩躁不安，故出定時須善調治。
TX23n0014_pz173a07║佛言：如世陶師，欲造眾器，先須善巧調泥，令使不彊不濡，然後可就輪繩。亦
TX23n0014_pz173a08║如彈琴，先應調絃，令寬急得其宜，方可入弄，出諸妙曲。夫修身者，亦復如是。能
TX23n0014_pz173a09║善調治物、知、意、心之身，然後全體充達，大用圓成：應之家而家齊，應之國而國
TX23n0014_pz173a10║治，應之天下而天下平。
TX23n0014_pz173a11║六　修定慧——除二障
TX23n0014_pz173a12║定、慧為止、觀之增上，由習止、觀而成定、慧：如鍊精金，轉更煆煉，使煩惱
TX23n0014_pz174a01║、所知諸障漸伏漸除也。具在經論，茲不詳述。
TX23n0014_pz174a02║成德第三
TX23n0014_pz174a03║一　建大心——立志果
TX23n0014_pz174a04║建大心者，謂建立確乎不可拔之深固大菩提心也。知佛法之本在救世，知救世之
TX23n0014_pz174a05║必在佛法，觀佛功德，決心成就，即立志之果也。茲錄普賢行願文以見志：
TX23n0014_pz174a06║爾時、普賢菩薩摩訶薩稱歎如來勝功德已，告諸菩薩及善財言：『善男子！如來
TX23n0014_pz174a07║功德，假使十方一切諸佛經不可說不可說佛剎極微塵數劫相續演說，不可窮盡。若欲
TX23n0014_pz174a08║成就此功德門，應修十種廣大行願。何者為十？一者、禮敬諸佛，二者、稱讚如來，
TX23n0014_pz174a09║三者、廣修供養，四者、懺悔業障，五者、隨喜功德，六者、請轉法輪，七者、請佛
TX23n0014_pz174a10║住世，八者、常隨佛學，九者、恆順眾生，十者、普皆迴向』。善財白言：『大聖！
TX23n0014_pz174a11║云何禮敬乃至迴向』？
TX23n0014_pz174a12║普賢菩薩告善財言：『善男子！言禮敬諸佛者：所有盡法界虛空界十方三世一切
TX23n0014_pz175a01║佛剎極微塵數諸佛世尊，我以普賢行願力故，深心信解，如對目前，悉以清淨身語意
TX23n0014_pz175a02║業常修禮敬。一一佛所皆現不可說不可說佛剎極微塵數身，一一身遍禮不可說不可說
TX23n0014_pz175a03║佛剎極微塵數佛。虛空界盡，我禮乃盡；以虛空界不可盡故，我此禮敬無有窮盡。如
TX23n0014_pz175a04║是乃至眾生界盡、眾生業盡、眾生煩惱盡、我禮乃盡；而眾生界乃至煩惱無有盡故，
TX23n0014_pz175a05║我此禮敬無有窮盡。念念相續，無有間斷，身語意業，無有疲厭。
TX23n0014_pz175a06║『復次、善男子！言稱讚如來者：所有盡法界空虛界十方三世一切剎土，所有極
TX23n0014_pz175a07║微一一塵中皆有一切世間極微塵數佛，一一佛所皆有菩薩海會圍遶。我當悉以甚深勝
TX23n0014_pz175a08║解現前知見，各以出過辯才天女微妙舌根，一一舌根出無盡音聲海，一一音聲出一切
TX23n0014_pz175a09║言辭海，稱揚讚歎一切如來諸功德海。窮未來際，相續不斷，盡於法界，無不周遍。
TX23n0014_pz175a10║如是虛空界盡、眾生界盡、眾生業盡、眾生煩惱盡，我讚乃盡；而虛空界乃至煩惱無
TX23n0014_pz175a11║有盡故，我此讚歎無有窮盡。念念相續，無有間斷，身語意業，無有疲厭。
TX23n0014_pz175a12║『復次、善男子！言廣修供養者，所有盡法界虛空界十方三世一切佛剎極微塵中
TX23n0014_pz176a01║一一各有一切世界極微塵數佛，一一佛所種種菩薩海會圍遶。我以普賢行願力故，起
TX23n0014_pz176a02║深信解現前知見，悉以上妙諸供養具而為供養。所謂華雲、鬘雲、天音樂雲、天傘蓋
TX23n0014_pz176a03║雲、天衣服雲、天種種香、塗香、燒香、末香如是等雲，一一量如須彌山王；然種種
TX23n0014_pz176a04║燈——酥燈、油燈、諸香油燈，一一燈炷如須彌山，一一燈油如大海水。以如是等諸
TX23n0014_pz176a05║供養具，常為供養。善男子！諸供養中，法供養最！所謂如說修行供養，利益眾生供
TX23n0014_pz176a06║養，攝受眾生供養，代眾生苦供養，勤修善根供養，不捨菩薩業供養，不離菩提心供
TX23n0014_pz176a07║養。善男子！如前供養無量功德，比法供養一念功德，百分不及一、千分不及一、百
TX23n0014_pz176a08║千俱胝那由他分、迦羅分、算分、數分、喻分、優波尼沙陀分亦不及一。何以故？以
TX23n0014_pz176a09║諸如來尊重法故，以如說行出生諸佛故。若諸菩薩行法供養，則得成就供養如來，如
TX23n0014_pz176a10║是修行，是真供養故。此廣大最勝供養，虛空界盡、眾生界盡、眾生業盡、眾生煩惱
TX23n0014_pz176a11║盡，我供乃盡；而虛空界乃至煩惱不可盡故，我此供養亦無有盡。念念相續，無可間
TX23n0014_pz176a12║斷，身語意業，無有疲厭。
TX23n0014_pz177a01║『復次、善男子！言懺除業障者：菩薩自念我於過去無量劫中，由貪瞋癡發身口
TX23n0014_pz177a02║意作諸惡業，無量無邊，若此惡業有體相者，盡虛空界不能容受。我今悉以清淨三業
TX23n0014_pz177a03║，遍於法界極微塵剎一切諸佛菩薩眾前，誠心懺悔，後不復造，恆住淨戒一切功德。
TX23n0014_pz177a04║如是虛空界盡、眾生界盡、眾生業盡、眾生煩惱盡，我懺乃盡；而虛空界乃至眾生煩
TX23n0014_pz177a05║惱不可盡故，我此懺悔無有窮盡。念念相續，無有間斷，身語意業，無有疲厭。
TX23n0014_pz177a06║『復次、善男子！言隨喜功德者：所有盡法界虛空界十方三世一切佛剎極微塵數
TX23n0014_pz177a07║諸佛如來，從初發心為一切智，勤修福聚，不惜身命，經不可說不可說佛剎極微塵數
TX23n0014_pz177a08║劫，一一劫中捨不可說不可說佛剎極微塵數頭目手足；如是一切難行苦行，圓滿種種
TX23n0014_pz177a09║波羅密門，證入種種菩薩智地，成就諸佛無上菩提！及般涅槃分布舍利，所有善根我
TX23n0014_pz177a10║皆隨喜。及彼十方一切世界，六趣、四生一切種類，所有功德，乃至一塵，我皆隨喜
TX23n0014_pz177a11║。十方三世一切聲聞、及辟支佛、有學、無學所有功德，我皆隨喜。一切菩薩所修無
TX23n0014_pz177a12║量難行苦行，志求無上正等菩提，廣大功德，我皆隨喜。如是虛空界盡、眾生界盡、
TX23n0014_pz178a01║眾生業盡、眾生煩惱盡，我此隨喜無有窮盡！念念相續，無有間斷，身語意業，無有
TX23n0014_pz178a02║疲厭。
TX23n0014_pz178a03║『復次、善男子！言請轉法輪者：所有盡法界虛空界十方三世一切佛剎極微塵中
TX23n0014_pz178a04║，一一各有不可說不可說佛剎極微塵數廣大佛剎；一一剎中念念有不可說不可說佛剎
TX23n0014_pz178a05║極微塵數一切諸佛成等正覺，一切菩薩海會圍遶。而我悉以身口意業種種方便，殷勤
TX23n0014_pz178a06║勸請轉妙法輪。如是虛空界盡、眾生界盡，眾生業盡、眾生煩惱盡，我常勸請一切諸
TX23n0014_pz178a07║佛轉正法輪，無有窮盡！念念相續，無有間斷，身語意業，無有疲厭。
TX23n0014_pz178a08║『復次、善男子！言請佛住世者：所有盡法界虛空界十方三世一切佛剎極微塵數
TX23n0014_pz178a09║諸佛如來將欲示現般涅槃者，及諸菩薩、聲聞、緣覺、有學、無學乃至一切諸善知識
TX23n0014_pz178a10║，我悉勸請莫入涅槃，經於一切佛剎極微塵數劫，為欲利樂一切眾生。如是虛空界盡
TX23n0014_pz178a11║、眾生界盡、眾生業盡、眾生煩惱盡，我此勸請無有窮盡！念念相續，無有間斷，身
TX23n0014_pz178a12║語意業，無有疲厭。
TX23n0014_pz179a01║『復次、善男子！言常隨佛學者：如此娑婆世界毗盧遮那如來，從初發心精進不
TX23n0014_pz179a02║退，以不可說不可說身命而為布施——剝皮為紙，析骨為筆，刺血為墨，書寫經典積
TX23n0014_pz179a03║如須彌，為重法故，不惜身命；何況王位、城邑、聚落、宮殿、園林、一切所有，及
TX23n0014_pz179a04║餘種種難行苦行！乃至樹下成大菩提，示種種神通，起種種變化，現種種佛身，處種
TX23n0014_pz179a05║種眾會——或處一切諸大菩薩眾會道場，或處聲聞及辟支佛眾會道場，或處轉輪聖王
TX23n0014_pz179a06║小王眷屬眾會道場，或處剎利及婆羅門長者、居士眾會道場，乃至或處天龍八部人非
TX23n0014_pz179a07║人等眾會道場——處於如是種種眾會，以圓滿音，如大雷震，隨其樂欲成熟眾生，乃
TX23n0014_pz179a08║至示現入於涅槃：如是一切我皆隨學！如今世尊毗盧遮那，如是盡法界虛空界十方三
TX23n0014_pz179a09║世一切佛剎所有塵中一切如來，皆亦如是，於念念中我皆隨學。如是虛空界盡、眾生
TX23n0014_pz179a10║界盡、眾生業盡、眾生煩惱盡，我此隨學無有窮盡！念念相續，無有間斷，身語意業
TX23n0014_pz179a11║，無有疲厭。
TX23n0014_pz179a12║『復次、善男子！言恆順眾生者：謂盡法界虛空界十方剎海所有眾生，種種差別
TX23n0014_pz180a01║：所謂卵生、胎生、溼生、化生、或有依於地水火風而生住者，或有依空及諸卉木而
TX23n0014_pz180a02║生住者；種種生類，種種色身，種種形狀，種種相貌，種種壽量，種種族類，種種名
TX23n0014_pz180a03║號，種種心性，種種知見，種種欲樂，種種意行，種種威儀，種種衣服，種種飲食；
TX23n0014_pz180a04║處於種種村營、聚落、城邑、宮殿。乃至一切天龍八部人非人等，無足、二足、四足
TX23n0014_pz180a05║、多足，有色、無色，有想、無想、非有想非無想，如是等類，我皆於彼隨順而轉種
TX23n0014_pz180a06║種承事，種種供養，如敬父母，如奉師長及阿羅漢乃至如來，等無有異。於諸病苦為
TX23n0014_pz180a07║作良醫，於失道者示其正路，於闇夜中為作光明，於貧窮者令得伏藏。菩薩如是平等
TX23n0014_pz180a08║饒益一切眾生，何以故？菩薩若能隨順眾生，則為隨順供養諸佛；若於眾生尊重承事
TX23n0014_pz180a09║，則為尊重承事如來；若令眾生生歡喜者，則令一切如來歡喜。何以故？諸佛如來，
TX23n0014_pz180a10║以大悲心而為體故。因於眾生而起大悲，因於大悲生菩提心，因菩提心成等正覺。譬
TX23n0014_pz180a11║如曠野沙磧之中，有大樹王，若根得水，枝葉華果悉皆繁茂。生死曠野菩提樹王，亦
TX23n0014_pz180a12║復如是：一切眾生而為樹根，諸佛菩薩而為華果，以大悲水饒益眾生，則能成就諸佛
TX23n0014_pz181a01║菩薩智慧華果。何以故？若諸菩薩以大悲水饒益生眾，則能成就阿耨多羅三藐三菩提
TX23n0014_pz181a02║故。是故菩提屬於眾生，若無眾生，一切菩薩終不能成無上正覺。善男子！汝於此義
TX23n0014_pz181a03║，應如是解：以於眾生心平等故，則能成就圓滿大悲；以大悲心隨眾生故，則能成就
TX23n0014_pz181a04║供養如來。菩薩如是隨順眾生，虛空界盡、眾生界盡、眾生業盡、眾生煩惱盡，我此
TX23n0014_pz181a05║隨順無有窮盡！念念相續，無有間斷，身語意業，無有疲厭。
TX23n0014_pz181a06║『復次、善男子！言普皆迴向者：從初禮敬乃至隨順所有功德，皆悉迴向盡法界
TX23n0014_pz181a07║虛空界一切眾生。願令眾生常得安樂，無諸病苦，欲行惡法皆悉不成，所修善業皆速
TX23n0014_pz181a08║成就，關閉一切諸惡趣門，開示人天涅槃正路。若諸眾生，因其積集諸惡業故所感一
TX23n0014_pz181a09║切極重苦果，我皆代受，令被眾生悉得解脫，究竟成就無上菩提。菩薩如是所修迴向
TX23n0014_pz181a10║，虛空界盡、眾生界盡、眾生業盡、眾生煩惱盡，我此迴向無有窮盡！念念相續，無
TX23n0014_pz181a11║有間斷，身語意業，無有疲厭。
TX23n0014_pz181a12║『善男子！是為菩薩摩訶薩十種大願具足圓滿。若諸菩薩於此大願隨順趣入，則
TX23n0014_pz182a01║能成熟一切眾生，則能隨順阿耨多羅三藐三菩提，則能成滿普賢菩薩諸行願海。是故
TX23n0014_pz182a02║善男子：汝於此義應如是知』！
TX23n0014_pz182a03║二　能大施——犧牲果
TX23n0014_pz182a04║依菩提心，勇犧牲之行故，習之成熟，乃能大施。其說在佛華嚴經施藏：
TX23n0014_pz182a05║佛子！何等為菩薩摩訶薩施藏？此菩薩行十種施：所謂分減施，竭盡施，內施，
TX23n0014_pz182a06║外施，內外施，一切施，過去施，未來施，現在施，究竟施。佛子！云何為菩薩分減
TX23n0014_pz182a07║施？此菩薩稟性仁慈，好行惠施，若得美味不專自受，要與眾生然後方食；凡所受物
TX23n0014_pz182a08║，悉亦如是。若自食時，作是念言：我身中有八萬尸蟲依於我住，我身充樂彼亦充樂
TX23n0014_pz182a09║，我身飢苦彼亦飢苦，我身受此所有飲食，願令眾生普得充飽，為施彼故而自食之，
TX23n0014_pz182a10║不貪其味。復作是念：我於長夜愛著其身，欲令充飽而受飲食，今以此味惠施眾生，
TX23n0014_pz182a11║願我於身永斷貪著，是名分減施。云何為菩薩竭盡施？佛子！此菩薩得種種上味飲食
TX23n0014_pz182a12║、香華、衣服、資生之具，若自以受用則安樂延年，若輟己施人，則窮苦夭命，時或
TX23n0014_pz183a01║有人來作是言：「汝今所有，悉當與我」！菩薩自念：我無始以來，以飢餓故喪身無
TX23n0014_pz183a02║數，未曾得有如毫末許饒益眾生而獲善利，今我亦當同於往昔而捨其命。是故應為饒
TX23n0014_pz183a03║益眾生，隨其所有一切皆捨，乃至盡命亦無所吝：是名竭盡施。云何為菩薩內施？佛
TX23n0014_pz183a04║子！此菩薩年方少盛，端正美好，香華衣服以嚴其身，始受灌頂轉輪王位，七寶具足
TX23n0014_pz183a05║王四天下。時或有人來白王言：「大王當知！我今衰老，身嬰重疾，焭獨羸頓，死將
TX23n0014_pz183a06║不久！若得王身手足血肉頭目骨髓，我之身命必冀存活，惟願大王莫更籌量有所顧惜
TX23n0014_pz183a07║，但見慈念以施於我」！爾時、菩薩作是念言：今我此身後必當死，無一利益，宜時
TX23n0014_pz183a08║疾捨以濟眾生。念已施之，心無所悔：是名內施。云何為菩薩外施？佛子！此菩薩年
TX23n0014_pz183a09║盛色美，眾相具足，名華上服而以嚴身，始受灌頂轉輪王位，七寶具足王四天下。時
TX23n0014_pz183a10║或有人來白王言：「我今貧窶，眾苦逼迫，惟願仁慈，特垂矜念，捨此王位以贍於我
TX23n0014_pz183a11║，我當統領受王福樂」！爾時、菩薩作是念言：一切榮盛必當衰歇，於衰歇時，不能
TX23n0014_pz183a12║復更饒益眾生，我今宜應隨彼所求，充滿其意。作是念已，即便施之，而無所悔：是
TX23n0014_pz184a01║名外施。云何為菩薩內外施？佛子！此菩薩如上所說，處輪王位，七寶具足王四天下
TX23n0014_pz184a02║。時或有人而來白言：「此轉輪位，王處已久，我未曾得，唯願大王捨之與我，為我
TX23n0014_pz184a03║臣僕」！爾時、菩薩作是念言：我身財寶以及王位，悉是無常敗壞之法，我今盛壯富
TX23n0014_pz184a04║有天下，乞者現前，當以不堅而求堅法。作是念已，即便施之，乃至以身恭勤作役，
TX23n0014_pz184a05║心無所悔：是名內外施。云何為菩薩一切施？佛子！此菩薩亦如上說，處輪王位，七
TX23n0014_pz184a06║寶具足王四天下。時有無量貧窮之人，來詣其前而作是言：「大王名稱周聞十方，我
TX23n0014_pz184a07║等欽佩，故來至此。吾曹今者各有所求，願普垂慈，令得滿足」！時諸貧人，從彼大
TX23n0014_pz184a08║王，或乞國土，或乞妻子，或乞手足血肉心肺頭目髓腦。菩薩是時，心作是念：一切
TX23n0014_pz184a09║恩愛會當別離，而於眾生無所饒益，我今為欲永捨貪愛，以此一切必離散物，滿眾生
TX23n0014_pz184a10║願。作是念已，悉皆施與，心無悔恨，亦不於眾生而生厭賤：是名一切施。云何為菩
TX23n0014_pz184a11║薩過去施？此菩薩聞過去諸佛菩薩所有功德，聞已不著，了達非有，不起分別，不貪
TX23n0014_pz184a12║不求，亦不求取，無所依倚；見法如夢，無有堅固，於諸善根不起有想，亦無所倚，
TX23n0014_pz185a01║但為教化所著眾生，成熟佛法，而為演說。又復觀察過去諸法，十方推求都不可得。
TX23n0014_pz185a02║作是念已，於過去法畢竟皆捨：是名過去施。云何為菩薩未來施？此菩薩聞未來諸佛
TX23n0014_pz185a03║之所修行，未曾廢捨，但欲因彼境界，攝取眾生，為說真法，令成熟佛法；然此法者
TX23n0014_pz185a04║，非有處所非無處所，非內非外，非近非遠。復作是念：若法非有，不可不捨，是名
TX23n0014_pz185a05║未來施。云何為菩薩現在施？此菩薩聞四天王天、三十三天、夜摩天、兜率陀天、化
TX23n0014_pz185a06║樂天、他化自在天；梵天：梵身天、梵輔天、梵眾天、大梵天；光天：少光天、無量
TX23n0014_pz185a07║光天、光音天；淨天：少淨天、無量淨天、遍淨天；廣天：少廣天、無量廣天、廣果
TX23n0014_pz185a08║天、無煩天、無熱天、善見天、善現天、色究竟天，乃至聞聲聞、緣覺具足功德。聞
TX23n0014_pz185a09║已，其心不迷不沒，不聚不散，但觀諸行，如夢不實，無有貪著。為令眾生捨離惡趣
TX23n0014_pz185a10║，心無分別、修菩薩道、成就佛法而為開演：是名現在施。云何為菩薩究竟施？佛子
TX23n0014_pz185a11║！此菩薩假使有無量眾生，或有無眼，或有無耳，或無鼻舌以及手足，來至其所，告
TX23n0014_pz185a12║菩薩言：「我身薄祐，諸根殘缺，惟願仁慈，以善方便捨己所有，令我具足」！菩薩
TX23n0014_pz186a01║聞之，即便施與。假使由此經阿僧祇劫諸根不具，亦不心生一念悔惜。但自觀身，從
TX23n0014_pz186a02║初入胎不淨微形胞段諸根，生老病死。又觀此身無有真實，無有慚愧，非賢聖物，臭
TX23n0014_pz186a03║穢不潔，骨節相持，血肉所塗，九孔常流，人所惡賤。作是觀已，不生一念貪著之心
TX23n0014_pz186a04║。復作是念：此身危脆，無有堅固，我今云何而生戀著！應以施彼，充滿其願。如我
TX23n0014_pz186a05║所作，以此開導一切眾生，令於身心不生貪愛，悉得成就清淨智身：是名究竟施。是
TX23n0014_pz186a06║為菩薩摩訶薩第六施藏。
TX23n0014_pz186a07║三　持大善——戒善果
TX23n0014_pz186a08║依菩提心，由前止粗惡、治細染、勤善行之習所成果，能持大善。說在佛華嚴離
TX23n0014_pz186a09║垢地：
TX23n0014_pz186a10║佛子！菩薩住離垢地，性自遠離一切殺生：不畜刀杖，不懷怨恨，有慚有愧，仁
TX23n0014_pz186a11║恕具足，於一切眾生有命之者，常生利益慈念之心。是菩薩尚不惡心惱諸眾生，何況
TX23n0014_pz186a12║於他起眾生想，故以重意而行殺害？性不偷盜：菩薩於自資財常知止足，於他慈恕，
TX23n0014_pz187a01║不欲侵損，若物屬他起他物想，終不於此而生盜心。乃至草葉不與不取，何況其餘資
TX23n0014_pz187a02║生之具？性不邪淫：菩薩於自妻知足，不求他妻。於他妻妾、他所護女，親屬媒定，
TX23n0014_pz187a03║及為法所護，尚不生於貪染之心，何況從事？況於非道？性不妄語：菩薩常作實語、
TX23n0014_pz187a04║真語、時語、乃至夢中亦不忍作覆藏之語。無心欲作，何況故犯？性不兩舌：菩薩於
TX23n0014_pz187a05║諸眾生，無離間心，無惱害心。不將此語，為破彼故而向彼說；不將彼語，為破此故
TX23n0014_pz187a06║而向此說；未破者不令破，已破者不增長。不喜離間，不樂離間，不作離間語，不說
TX23n0014_pz187a07║離間語若實若不實。性不惡口：所謂毒害語，粗獷語，苦他語，令他瞋恨語，現前語
TX23n0014_pz187a08║，不現前語，鄙惡語，庸賤語，不可樂聞語，聞者不悅語，瞋忿語，如火燒心語，怨
TX23n0014_pz187a09║結語，熱惱語，不可愛語，不可樂語，能壞自身他身語，如是等語皆悉捨離。常作潤
TX23n0014_pz187a10║澤語，柔軟語，悅意語，可樂聞語，聞者喜悅語，善入人心語，風雅典則語，多人愛
TX23n0014_pz187a11║樂語，多人悅樂語，身心踴悅語。性不綺語：菩薩常樂思審語，時語，實語，義語，
TX23n0014_pz187a12║法語，順通理語，巧調伏語，隨時籌量決定語，是菩薩乃至戲笑，尚恆思審，何況故
TX23n0014_pz188a01║出散亂之言？性不貪欲：菩薩於他財物，他所資用，不生貪心，不願不求。性離瞋恚
TX23n0014_pz188a02║：菩薩於一切眾生，恆起慈心，利益心，哀愍心，歡喜心，和潤心，攝受心。永捨瞋
TX23n0014_pz188a03║恨怨害熱惱，常思順行慈仁祐益。又離邪見：菩薩住於正道，不行占卜，不取惡戒，
TX23n0014_pz188a04║心見正直，無誑無諂，於佛法僧起決定信。佛子！菩薩摩訶薩如是持十善業道，常無
TX23n0014_pz188a05║間斷。復作是念：一切眾生，墮惡趣者，莫不皆以十不善業，是故我當自修正行，亦
TX23n0014_pz188a06║勸於他令修正行。何以故？若自不能修行正行，令他修者，無有是處。此菩薩摩訶薩
TX23n0014_pz188a07║，復作是念：十不善業道，是地獄、餓鬼、畜生受生因；十善業道，是人、天、乃至
TX23n0014_pz188a08║有頂處受生因。又此上品十善業道，以智慧修習心狹劣故，怖三界故，闕大悲故，從
TX23n0014_pz188a09║他聞聲而解了故，成聲聞乘。又此上品十善業道，修治清淨，不從他教自覺悟故，大
TX23n0014_pz188a10║悲方便不具足故，悟解甚深因緣法故，成獨覺乘。又此上品十善業道，修治清淨，心
TX23n0014_pz188a11║廣無量故，具足悲愍故，方便所攝故，發生大願故，不捨眾生故，希求諸佛大智故，
TX23n0014_pz188a12║淨治菩薩諸地故，淨修一切諸度故，成菩薩廣大行。又此上上十善業道，一切種清淨
TX23n0014_pz189a01║故，乃至證十力、四無畏故，一切佛法皆得成就。是故我今等行十善，應令一切具足
TX23n0014_pz189a02║清淨，如是方便，菩薩當學！
TX23n0014_pz189a03║佛子！此菩薩摩訶薩又作是念：十不善業道，上者地獄因，中者畜生因，下者餓
TX23n0014_pz189a04║鬼因。於中殺生之罪，能令眾生墮於地獄、畜生、餓鬼，若生人中，得二種果報：一
TX23n0014_pz189a05║者、短命，二者、多病。偷盜之罪，亦令眾生墮三惡道；若生人中，得二種果報：一
TX23n0014_pz189a06║者、貧窮，二者、共財不得自在。邪淫之罪，亦令眾生墮三惡道；若生人中，得二種
TX23n0014_pz189a07║果報：一者、妻不貞良，二者、不得隨意眷屬。妄語之罪，亦令眾生墮三惡道；若生
TX23n0014_pz189a08║人中，得二種果報：一者、多被誹謗，二者、為他所誑。兩舌之罪，亦令眾生墮三惡
TX23n0014_pz189a09║道；若生人中，得二種果報：一者、眷屬乖離，二者、親族鄙惡。惡口之罪，亦令眾
TX23n0014_pz189a10║生墮三惡道；若生人中，得二種果報：一者、常聞惡聲，二者、言多諍訟。綺語之罪
TX23n0014_pz189a11║，亦令眾生墮三惡道；若生人中，得二種果報：一者、言無人受，二者、語不明了。
TX23n0014_pz189a12║貪欲之罪，亦令眾生墮三惡道；若生人中，得二種果報：一者、心不知足：二者、多
TX23n0014_pz190a01║欲無厭。瞋恚之罪，亦令眾生墮三惡道；若生人中，得二種果報：一者、常被他人求
TX23n0014_pz190a02║其長短，二者、恆被於他之所惱害。邪見之罪，亦令眾生墮三惡道；若生人中，得二
TX23n0014_pz190a03║種果報：一者、生邪見家，二者、其心諂曲、佛子！十不善業道，能生此等無量無邊眾
TX23n0014_pz190a04║大苦聚。是故菩薩作如是念：我當遠離十不善道，以十善道為法園苑，愛樂安住，自
TX23n0014_pz190a05║住其中，亦勸他人令住其中。佛子！此菩薩摩訶薩，復於一切眾生生利益心，安樂心
TX23n0014_pz190a06║，慈心，悲心，憐愍心，攝受心，守護心，自己心，師心，大師心。作是念言：眾生
TX23n0014_pz190a07║可愍，墮於邪見，惡慧惡欲，惡道稠林；我應令彼住於正見，行真實道。及作是念：
TX23n0014_pz190a08║一切眾生分別彼我，互相破壞，鬥爭瞋恨，熾然不息；我當令彼住於無上大慈之中。
TX23n0014_pz190a09║又作是念：一切眾生貪取無厭，惟求財利，邪命自活；我當令彼住於清淨身語意業正
TX23n0014_pz190a10║命法中。又作是念：一切眾生，常隨三毒種種煩惱因之熾然，不解志求出要方便；我
TX23n0014_pz190a11║當令彼滅除一切煩惱大火，安置清涼涅槃之處。又作是念：一切眾生，為愚癡重闇、
TX23n0014_pz190a12║妄見厚膜之所覆故，入陰翳稠林，失智慧光明，行曠野險道，起諸惡見；我當令彼得
TX23n0014_pz191a01║無障礙清淨智眼，知一切法如實相，不隨他教。又作是念：一切眾生，在于生死險道
TX23n0014_pz191a02║之中，將墮地獄、畜生、餓鬼，入惡見網中，為愚癡稠林所迷，隨逐邪見，行顛倒行
TX23n0014_pz191a03║——譬如盲人無有導師，非出要道謂為出要，入魔境界，惡賊所攝，隨順魔心，遠離
TX23n0014_pz191a04║佛意；我當拔出如是險難，令住無畏一切智城。又作是念：一切眾生，為大瀑水波浪
TX23n0014_pz191a05║所沒，入欲流、無明流、見流，有流、生死洄澓，愛河漂轉，湍馳奔激，不暇觀察，
TX23n0014_pz191a06║為欲覺、恚覺、害覺隨逐不捨，身見羅剎于中執取，將其永入愛欲稠林，於所貪愛深
TX23n0014_pz191a07║生染著，住我慢原阜，安六處聚落，無善救者，無能度者；我當于彼起大心悲，以諸
TX23n0014_pz191a08║善根而為救濟，令無災患，離染寂靜，住于一切智慧寶洲。又作是念：一切眾生，處
TX23n0014_pz191a09║世牢獄，多諸苦惱，常懷愛憎，自生憂怖，貪欲重械之所繫縛，無明稠林以為覆障，
TX23n0014_pz191a10║於三界內莫能自出；我當令彼永離三有，住無障礙大涅槃中。又作是念：一切眾生，
TX23n0014_pz191a11║執著於我，於諸蘊窟宅不求出離，依六處空聚起四顛倒行，為四大毒蛇之所侵惱，五
TX23n0014_pz191a12║蘊怨賊之所殺害，受無量苦；我當令彼住於最勝無所著處，所謂滅一切障礙無上涅槃
TX23n0014_pz192a01║。又作是念：一切眾生其心狹劣，不行最上一切智道，雖欲出離，但樂聲聞、辟支佛
TX23n0014_pz192a02║乘；我當令住廣大佛法，廣大智慧。佛子！菩薩如是護持於戒，善能增長慈悲之心。
TX23n0014_pz192a03║四　住大定——止觀果
TX23n0014_pz192a04║依菩提心，由數修習奢摩他故，得住大定。說在佛華嚴發光地：
TX23n0014_pz192a05║佛子！是菩薩住此發光地時，即離欲惡不善法，有覺、有觀，離生喜樂，住初禪
TX23n0014_pz192a06║；滅覺觀，內淨一心，無覺無觀，定生喜樂，住第二禪；離喜住捨，有念正知，身受
TX23n0014_pz192a07║樂，諸聖所說能捨有念愛樂，住第三禪；斷樂，先除苦，喜憂滅，不苦不樂，捨念清
TX23n0014_pz192a08║淨，住第四禪；超一切色想，滅有對想，不念種種想，入無邊虛空，住虛空無邊處；
TX23n0014_pz192a09║超一切虛空無邊處，入無邊識，住識無邊處；超一切識無邊處，入無少所有，住無所
TX23n0014_pz192a10║有處；超一切無所有處，住非有想非無想處。但隨順法故行，而無所樂著。
TX23n0014_pz192a11║佛子！此菩薩心隨於慈，廣大無量不二，無怨無對，無障無惱，遍至一切處，盡
TX23n0014_pz192a12║法界虛空界遍一切世間。住悲、喜、捨，亦復如是。
TX23n0014_pz193a01║佛子！此菩薩得無量神通力，能動大地；以一身為多身，多身為一身；或隱或顯
TX23n0014_pz193a02║；石壁山障所往無礙，猶如虛空，於虛空中跏趺而住，同於飛鳥；入地如水，履水如
TX23n0014_pz193a03║地；身出煙燄如大火聚，復雨於水猶如大雲；日月在空有大盛力，而能以手捫摸摩觸
TX23n0014_pz193a04║；其身自在，乃至梵世。此菩薩天耳清淨，過於人耳，悉聞人天若近若遠所有音聲，
TX23n0014_pz193a05║乃至蚊、蚋、虻、蠅等聲，亦悉能聞。此菩薩以他心智，如實而知他眾生心，所謂：
TX23n0014_pz193a06║有貪心如實知有貪心，離貪心如實知離貪心，有瞋心、離瞋心、有癡心、離癡心、有
TX23n0014_pz193a07║煩惱心、離煩惱心、小心、廣心、大心、無量心、略心、非略心、散心、非散心、定
TX23n0014_pz193a08║心、非定心、解脫心、非解脫心、有上心、無上心、雜染心、非雜染心、廣心、非廣
TX23n0014_pz193a09║心皆如實知。菩薩如是以他心智知眾生心。此菩薩念知無量宿命差別，所謂：念知一
TX23n0014_pz193a10║生，念知二生、三生、四生，乃至十生、二十、三十，乃至百生、無量百生、無量千
TX23n0014_pz193a11║生、無量百千生，成劫、壞劫、成壞劫、無量成壞劫——我曾在某處，如是名、如是
TX23n0014_pz193a12║姓、如是種族、如是飲食、如是壽命、如是久住、如是苦樂；我於彼死生於某處，從
TX23n0014_pz194a01║某處死生於此處；如是形狀、如是相貌、如是言音、如是過去無量差別，皆能憶念。
TX23n0014_pz194a02║此菩薩天眼清淨，過於人眼，見諸眾生，生時、死時、好色、惡色，善趣、惡趣，隨
TX23n0014_pz194a03║業而去。若彼眾生成就身惡行，成就語惡行，成就意惡行，誹謗賢聖，具足邪見及邪
TX23n0014_pz194a04║見業因緣，身壞命終必墮惡趣，生地獄中；若彼眾生成就身善行，成就語善行，不謗
TX23n0014_pz194a05║賢聖，具足正見及正見業因緣，身壞命生必生善趣諸天之中；菩薩天眼，皆如實知。
TX23n0014_pz194a06║此菩薩於諸禪三昧、三摩缽底能出能入，然不隨其力受生，但隨能滿菩提分處，以意
TX23n0014_pz194a07║願力而生其中。
TX23n0014_pz194a08║五　生大慧——止觀果
TX23n0014_pz194a09║依菩提心，由數數修習毗缽舍那故，能生大慧。說在佛華嚴慧藏：
TX23n0014_pz194a10║佛子！何等為菩薩摩訶薩慧藏？此菩薩於色如實知，色集如實知，色滅如實知。
TX23n0014_pz194a11║色滅道如實知；於受、想、行、識如實知，受、想、行、識滅道如實知。於無明如實
TX23n0014_pz194a12║知，無明集如實知，無明滅如實知，無明滅道如實知；於愛如實知，愛集如實知，愛
TX23n0014_pz195a01║滅如實知，愛滅道如實知。於聲聞如實知，聲聞法如實知，聲聞集如實知，聲聞涅槃
TX23n0014_pz195a02║如實知；於獨覺如實知，獨覺法如實知，獨覺集如實知，獨覺涅槃如實知；於菩薩如
TX23n0014_pz195a03║實知，菩薩法如實知，菩薩集如實知，菩薩涅槃如實知。云何知？知從業報，諸行因
TX23n0014_pz195a04║緣之所造作，一切虛假，空無有實，非我非堅固，無有少法可得成立。欲令眾生知其
TX23n0014_pz195a05║實性，廣為宣說。為說何等？說諸法不可壞。何等法不可壞？色不可壞，受、想、行
TX23n0014_pz195a06║、識不可壞；無明不可壞，聲聞法、獨覺法、菩薩法、不可壞。何以故？一切法無作
TX23n0014_pz195a07║、無作者、無言說、無處所、不生、不起、不與、不取、無動轉、無作用。菩薩成就
TX23n0014_pz195a08║如是等無量慧藏，以少方便，了一切法，自然明達，不由他悟。此慧無盡藏，有十種
TX23n0014_pz195a09║不可盡故：集一切福德心無疲倦不可盡故，入一切陀羅尼門不可盡故，能分別一切眾
TX23n0014_pz195a10║生語言、音聲不可盡故，能斷一切眾疑惑不可盡故，為一切眾生現一切佛神力、教化
TX23n0014_pz195a11║、調伏、令修行不斷、不可盡故，是為十。是為菩薩摩訶薩第七慧藏。住此藏者，得
TX23n0014_pz195a12║無盡智慧，普能開悟一切眾生。
TX23n0014_pz196a01║六　趣大覺——定慧果
TX23n0014_pz196a02║依菩提心，具施、戒、定、慧故，伏斷二障，通達法性，由是直趣大覺。以成大
TX23n0014_pz196a03║覺為究竟故，說在解深密經地波羅蜜品：
TX23n0014_pz196a04║云何名為十一種分能攝諸地？謂諸菩薩，先於勝解行地，依十法行，極善修習勝
TX23n0014_pz196a05║解忍故，超過彼地，證入菩薩正性離生，彼諸菩薩由是因緣此分圓滿。而未能於微細
TX23n0014_pz196a06║毀犯誤現行中正知而行，由是因緣於此分中猶未圓滿；為令此分得圓滿故，精勤修習
TX23n0014_pz196a07║便能證得，彼諸菩薩由是因緣此分圓滿。而未能得世間圓滿等持、等至及圓滿聞持陀
TX23n0014_pz196a08║羅尼，由是因緣於此分中猶未圓滿；為令此分得圓滿故，精勤修習便能證得，彼諸菩
TX23n0014_pz196a09║薩由是因緣此分圓滿。而未能令隨所獲得菩提分法，多修習住，心未能捨諸等至愛及
TX23n0014_pz196a10║與法愛，由是因緣於此分中猶未圓滿；為令此分得圓滿故，精勤修習便能證得，彼諸
TX23n0014_pz196a11║菩薩由是因緣此分圓滿。而未能於諸諦道理如實觀察，又未能於生死涅槃棄捨一向背
TX23n0014_pz196a12║趣作意，又未能修方便所攝菩提分法，由是因緣於此分中猶未圓滿；為令此分得圓滿
TX23n0014_pz197a01║故，精勤修習便能證得，彼諸菩薩由是因緣此分圓滿。而未能於生死流轉如實觀察，
TX23n0014_pz197a02║又由於彼多生厭故，未能多住無相作意，由是因緣於此分中猶未圓滿；為令此分得圓
TX23n0014_pz197a03║滿故，精勤修習便能證得，彼諸菩薩由是因緣此分圓滿。而未能令無相作意無缺無間
TX23n0014_pz197a04║多修習住，由是因緣於此分中猶未圓滿；為令此分得圓滿故，精勤修習便能證得，彼
TX23n0014_pz197a05║諸菩薩由是因緣此分圓滿；而未能於無相住中捨離功用，又未能得於相自在，由是因
TX23n0014_pz197a06║緣於此分中猶未圓滿；為令此分得圓滿故，精勤修習便能證得，彼諸菩薩由是因緣此
TX23n0014_pz197a07║分圓滿。而未能於異名眾相訓辭差別一切品類宣說法中得大自在，由是因緣於此分中
TX23n0014_pz197a08║猶未圓滿；為令此分得圓滿故，精勤修習便能證得，彼諸菩薩由是因緣此分圓滿。而
TX23n0014_pz197a09║未能得圓滿法身現前證受，由是因緣於此分中猶未圓滿；為令此分得圓滿故，精勤修
TX23n0014_pz197a10║習便能證得，彼諸菩薩由是因緣此分圓滿。而未能得遍於一切所知境界無著無礙妙智
TX23n0014_pz197a11║妙見，由是因緣於此分中猶未圓滿；為令此分得圓滿故，精勤修習便能證得，彼諸菩
TX23n0014_pz197a12║薩由是因緣此分圓滿。此分滿故，於一切分皆得圓滿。善男子！當知是十一種分，普
TX23n0014_pz198a01║攝諸地。
TX23n0014_pz198a02║觀自在菩薩復白佛言：「世尊！何緣最初名極喜地？乃至何緣說名佛地」？佛告
TX23n0014_pz198a03║觀自在菩薩曰：「善男子！成就大義，得未曾得出世間心，生大歡喜，是故最初名極
TX23n0014_pz198a04║喜地。遠離一切微細犯戒，是故第二名離垢地。由彼所得三摩地及聞持陀羅尼，能為
TX23n0014_pz198a05║無量智光依止，是故第三名發光地。由彼所得菩提分法，燒諸煩惱智如火燄，是故第
TX23n0014_pz198a06║四名燄慧地。由即於彼菩提分法，方便修習，最極艱難方得自在，是故第五名極難勝
TX23n0014_pz198a07║地。現前觀察諸行流轉，又於無相多修作意方現在前，是故第六名現前地。能遠證入
TX23n0014_pz198a08║無缺無間無相作意，與清淨地共相鄰接，是故第七名遠行地。由於無相得無功用於諸
TX23n0014_pz198a09║相中不為現行煩惱所動，是故第八名不動地。於一切種說法自在，獲得無礙廣大智慧
TX23n0014_pz198a10║，是故第九名善慧地。麤重之身廣如虛空，法身圓滿譬如大雲，皆能遍覆，是故第十
TX23n0014_pz198a11║名法雲地。永斷最極微細煩惱及所知障無著無礙，於一切種所知境界現正等覺，故第
TX23n0014_pz198a12║十一說名佛地」。
TX23n0014_pz199a01║中編　器的淨化
TX23n0014_pz199a02║識及根、身、種子，皆為有情世間，而本質現象之塵境為器世間。器的淨化，隨
TX23n0014_pz199a03║有情而淨化，故曰「有情心淨則國土淨」。此編所言，含攝近世科學厚生利用之術。
TX23n0014_pz199a04║或譏為非佛法所應有者，不知佛法特以心為首，以器為從，非捨器而徒言心也。佛法
TX23n0014_pz199a05║之唯心唯識論，言凡百皆不離心識，以心為主動而轉變，非孤調的心也。如佛經所言
TX23n0014_pz199a06║淨土莊巖，及鬱單越、欲、色天等，器世間之美化淨化為何如哉！又如華嚴言五地菩
TX23n0014_pz199a07║薩善聲明等云：
TX23n0014_pz199a08║佛子！此菩薩摩訶薩為利益眾生故，世間技藝靡不該習。所謂文字、算數
TX23n0014_pz199a09║、圖畫、印璽，地、水、火、風種種諸論，咸所通達；又善方藥，療治諸病：
TX23n0014_pz199a10║顛狂、乾消、鬼魅、蠱毒、悉能除斷；文筆、讚詠、歌舞、伎樂、戲笑、談說
TX23n0014_pz199a11║、悉善其事；國城、村邑、宮宅、園苑、泉流、陂池、草樹、花藥、凡所布列
TX23n0014_pz199a12║，咸得其宜；金、銀、摩尼、珍珠、琉璃、螺貝、璧玉、珊瑚等藏，悉知其處
TX23n0014_pz200a01║，出以示人；日、月、星宿、鳥鳴、地震、夜夢吉凶、身相休咎、咸善觀察，
TX23n0014_pz200a02║一無錯謬；持戒、入禪、神通、無量、四無色等，及餘一切世間之事，但於眾
TX23n0014_pz200a03║生不為損惱，為利益故咸悉開示，漸令安住無上佛法。
TX23n0014_pz200a04║觀此可知大乘佛法，本含攝世間一切厚生利用之道也。故繼心的淨化而言器的淨
TX23n0014_pz200a05║化。
TX23n0014_pz200a06║人世第一
TX23n0014_pz200a07║佛法之言有情界也，遍於五趣，上洎三乘賢聖。故於器界之量甚廣！就方域以談
TX23n0014_pz200a08║，則虛空無邊，器界無數；就階位以談，則淨穢懸殊，勝劣逈異。今以吾人所觀驗者
TX23n0014_pz200a09║為起點，先就此一地輪之人世以言之。言此人世以類其餘人世，故曰人世第一。
TX23n0014_pz200a10║一　自然學——抽象科學自然科學等
TX23n0014_pz200a11║就為成之果以觀之，無非自然，無事非果，則無事非自然。今此聊以吾人但能察
TX23n0014_pz200a12║驗利用而不能刱之者，謂之自然。闡明此自然之學說，時人謂之科學，其大類見於湯
TX23n0014_pz201a01║姆生之科學之分類。
TX23n0014_pz201a02║事實之類有三：即事物之區域、生物之境界、人類之彊國是也。簡言之，亦可稱
TX23n0014_pz201a03║為無生界、生物界與社會界。物理學、化學，根本科學也，所研究者為物質世界之質
TX23n0014_pz201a04║與力。生物學以生物之生命為其領域。至於社會學，則有事於人類之社會及其行為，
TX23n0014_pz201a05║其學似少而實老矣。物理學與化學實際上不能分離；生物學與心理學殆似彼不可捉摸
TX23n0014_pz201a06║之活動，吾人所稱為生命者之兩方面。社會學所研究者為
TX23n0014_pz201a07║各種人群，其全體之現象，有非各部分之總和所能代表者
TX23n0014_pz201a08║。五根本學者，依次分之，有如下表：
TX23n0014_pz201a09║　　　　┌───┐
TX23n0014_pz201a10║　　　　│社會學│
TX23n0014_pz201a11║　　　　├───┤
TX23n0014_pz201a12║　　　　│心理學│
TX23n0014_pz201a13║　　　　├───┤
TX23n0014_pz201a14║　　　　│生物學│
TX23n0014_pz201a15║　　　　├───┤
TX23n0014_pz201a16║　　　　│物理學│
TX23n0014_pz201a17║　　　　├───┤
TX23n0014_pz201a18║　　　　│化　學│
TX23n0014_pz201a19║　　　　└───┘
TX23n0014_pz201a20║由此表中，可見生物學適居正中地位，彼雖有其獨立之方法與觀念，一半亦據物
TX23n0014_pz201a21║理、化學為基礎；一半又為心理、社會學所依據也。又每一普通科學，皆有其分科細
TX23n0014_pz201a22║目。如生物學，包含植物學、動物學。天文學之大部份應歸入物理學，礦物學之大部
TX23n0014_pz201a23║份應歸入化學是也。又有所謂合成科學者，應用數種科學之方法觀念，以成一特別科
TX23n0014_pz202a01║學。如地質學、地理學、人類學是也。如地理學，殆似一圓與四五他圓相交而成一體
TX23n0014_pz202a02║。復次有所謂應用科學者，驅策多數普通科學以為解決實際上特別問題之用，即凡有
TX23n0014_pz202a03║關於工藝技術者是已。故農學、醫學、工程學、及較新之教育學，皆應用科學也。以
TX23n0014_pz202a04║此之故，亦不得謂其科學，性質有異他科。赫胥黎嘗云：應用科學非他，即純粹科學
TX23n0014_pz202a05║之用於實際問題者是已。
TX23n0014_pz202a06║然有不可同年而語者，則為抽象科學。抽象科學所研究者，乃為抽象之觀念或命
TX23n0014_pz202a07║題之關係，而於實際內容之如何，非所容心。彼蓋演繹的而非歸納的，理想的而非實
TX23n0014_pz202a08║驗的，其所有事者，方法而非觀察也。算學為抽象科學重要部份，而統計法、圖表法
TX23n0014_pz202a09║、邏輯學、亦屬其中。玄學中之批評範疇論，與研究解釋之自身者，有人亦歸之抽象
TX23n0014_pz202a10║科學，然非定論也。
TX23n0014_pz202a11║於是吾人可作一科學智識之統系圖如下：
TX23n0014_pz203a01║　　　　┌────┬────┬────┬────┬────┐
TX23n0014_pz203a02║　　　　│抽象科學│普通科學│特別科學│合成科學│應用科學│
TX23n0014_pz203a03║　　　　├────┼────┼────┼────┼────┤
TX23n0014_pz203a04║　　　　│玄　　學│社會學　│人種學　│歷史學　│經濟學　│
TX23n0014_pz203a05║　　　　├────┼────┼────┼────┼────┤
TX23n0014_pz203a06║　　　　│邏輯學　│心理學　│美　　學│人類學　│教育學　│
TX23n0014_pz203a07║　　　　├────┼────┼────┼────┼────┤
TX23n0014_pz203a08║　　　　│統計法及│生物學　│動物學及│生物史　│醫　　學│
TX23n0014_pz203a09║　　　　│圖表法　│　　　　│植物學　│　　　　│　　　　│
TX23n0014_pz203a10║　　　　├────┼────┼────┼────┼────┤
TX23n0014_pz203a11║　　　　│　　　　│物理學　│天文學及│地質學及│工程學　│
TX23n0014_pz203a12║　　　　│　　　　│　　　　│氣象學　│地理學　│　　　　│
TX23n0014_pz203a13║　　　　├────┼────┼────┼────┼────┤
TX23n0014_pz203a14║　　　　│算　　學│化　　學│礦物學　│太陽系史│冶金學及│
TX23n0014_pz203a15║　　　　│　　　　│　　　　│　　　　│　　　　│農　　學│
TX23n0014_pz203a16║　　　　└────┴────┴────┴────┴────┘
TX23n0014_pz203a17║觀此圖當注意者，各種科學，不唯其題材各殊，即目的與方法亦逈不相同。同一
TX23n0014_pz203a18║題材，可由科學研究之故，有人體之化學、物理學，亦有人體之生物學。一雞雛可由
TX23n0014_pz203a19║解剖學、生理胚胎學、心理學，各方面研究之，尚不能盡此題中之底蘊。蓋科學之門
TX23n0014_pz203a20║類雖多，而各為了解自然秩序及人類生活之努力之一部份，合之則為互相關係之智識
TX23n0014_pz204a01║體。彼此之間，宜互相提攜，惟能承認彼此之地位與限制，其成就乃愈有望也。豆幹
TX23n0014_pz204a02║之化學，物理誠重矣，然合此二者，不能成豆幹之生活史，更無論種豆幹之功矣。故
TX23n0014_pz204a03║謂自然科學，唯一能盡宇宙間之事物變動而包括之，且可以算術公式、理想運動之術
TX23n0014_pz204a04║語表示之，則陷於多數丐門之病，是殆欲以虛偽之單簡加於事實也。夫今之化學家似
TX23n0014_pz204a05║乎無所不能矣，然不能語吾人以貓之何以躍？杜爾璧教授（Professor Dolbear）有言
TX23n0014_pz204a06║：『科學上所謂解釋，蓋指對於某現象之機械的前因，盡數表出更無補充及未知因子
TX23n0014_pz204a07║之必要』。然今之生物學家，則以為研究明確之生活行為，如貓之躍者，於機械的因
TX23n0014_pz204a08║子之外，必有其他原因。如生物所具記憶與利用經驗之力，皆不能不計及各科學之關
TX23n0014_pz204a09║係，蓋較統一尤重也。
TX23n0014_pz204a10║此諸科學中，若抽象之玄學等，有關涉一切者；普通之社會學，及特別之人種學
TX23n0014_pz204a11║、美學、與合成之歷史學、人類學、並應用之經濟學、教育學等，則屬眾的淨化內事
TX23n0014_pz204a12║，然不能嚴為區別也。要之，化學、物理學、生物學、礦物學、氣象學、天文學、植
TX23n0014_pz205a01║物學、農學、冶金學、工程學、醫學等，是此自然學中之主幹也。而下述之地產學等
TX23n0014_pz205a02║皆出於此。
TX23n0014_pz205a03║二　地產物——農林礦物但廢漁牧
TX23n0014_pz205a04║此為農學、農業，而植物造林、開礦、冶金等屬之。要之取於天然所產之礦植物
TX23n0014_pz205a05║者皆是也。然本佛法救世救有情之慈悲心而從事於此，則漁牧等之害生以利養人者，
TX23n0014_pz205a06║宜廢止之。然廢而不皆廢，牧尤馬牛等以代勞，漁水族蓄池以觀玩，禦猛獸毒虫使不
TX23n0014_pz205a07║害人生，且隨力所及以閑節群動，俾動物減少吞殘，庶其既遂人生之欲，亦充萬物並
TX23n0014_pz205a08║育之仁。若能如是，則群生之氣既和，人心之性亦淑，山川獻瑞，動植呈祥，而天產
TX23n0014_pz205a09║亦轉化為豐美矣！
TX23n0014_pz205a10║三　人工器——衣食住等但廢軍器
TX23n0014_pz205a11║此為工程學之工業，大抵皆由人工製造，以供吾人衣服、飲食、居住，及附屬於
TX23n0014_pz205a12║衣食住之所需用者。以今此積化之人類，凡一身生活之所需，要皆不能徑以天然產物
TX23n0014_pz206a01║為用，而必藉工作製造而后可。故日用之密邇人生者，十九為人力之工作器也。然近
TX23n0014_pz206a02║世人之工作，強半乃用於戰鬥之軍器，故科學之進步而人生愈苦，物質之發達而人事
TX23n0014_pz206a03║愈艱。其末雖形格勢禁而不能不然，若探其本則非無廢除戰器之道也。兵法有云：「
TX23n0014_pz206a04║攻心為上」。今造端於心之淨化，而本之以救人救世間之慈愛，則戰器於勢為可廢，
TX23n0014_pz206a05║亦於理為必廢。能廢軍器，一則可減少人類自相殘殺之事以漸無，充足人生之情以臻
TX23n0014_pz206a06║於完善；一則可增加人類衣食住等之器以豐美，充足人類之生活以臻於優勝，此尤為
TX23n0014_pz206a07║器的淨化之要也。
TX23n0014_pz206a08║四　交通器——水陸空交通及郵電
TX23n0014_pz206a09║人生需要，不但衣食住而又有行也。身藉舟車等行，心藉言語文字以行，言語文
TX23n0014_pz206a10║字之行遠為郵電；故交通之器，包括道路、車馬、航線、舟艦、飛艇、郵電以為言。
TX23n0014_pz206a11║然交通器以近代之進步為速，而近代之進步月新歲異，他日當更有為今日所無之交通
TX23n0014_pz206a12║利器產生者，未可知也。而在器的淨化主義之中，當使今後所發明之交通利器，盡量
TX23n0014_pz207a01║使全球人類皆獲其享用，實為要著。
TX23n0014_pz207a02║五　壽康具——體育場醫院藥劑等
TX23n0014_pz207a03║器之淨化，亦凡以除人除有情之苦耳。藉地產工人，以除人身饑寒之苦略盡，藉
TX23n0014_pz207a04║交通器，亦略除人之身境心境上阻礙之苦。然猶有切身最苦之老病，雖無術以盡除，
TX23n0014_pz207a05║要不能不求其末減；則醫藥之學尚，而所以保健康延壽命之具不能不修也。若體育場
TX23n0014_pz207a06║、體育器械等，關於增進及保持吾人之健康者，若醫院、及治療器械、與藥劑等之防
TX23n0014_pz207a07║除疾病以復健延壽者，亦皆為器的淨化中所不能不務其詳備者也。
TX23n0014_pz207a08║六　娛樂具——花園游藝場音樂等
TX23n0014_pz207a09║前之四事，所以除人世之苦者粗備，溫飽輕便，身復康強，如此人生，當有娛樂
TX23n0014_pz207a10║，亦藉娛樂為忘苦消憂解悶之具也。此娛樂之人生，即藝術之人生。近人昌言藝術人
TX23n0014_pz207a11║生，然既未經心之淨化，而贍生之器亦缺如，殊未可遽言也。若山莊、花園、游藝場
TX23n0014_pz207a12║、劇場、電影場，及圖畫、音樂、詩歌、小說等，悉為娛樂之具；斐然畢備，使人生
TX23n0014_pz208a01║有以洩其情而適其志，洵為人世器的淨化之所期也。
TX23n0014_pz208a02║人所求於世者，不外衣、食、住、行、康、樂而已。使人類託身之器界，有以遂
TX23n0014_pz208a03║其所求，則人世之有情安矣。實現於全地球者雖尚無詳細規劃，而須實現於中國者，
TX23n0014_pz208a04║則孫先生建國方略之物質建設計劃近之矣。
TX23n0014_pz208a05║天界第二
TX23n0014_pz208a06║救世間有情之佛法，不限人世，故對於與人同一器界之動物，於人世中亦期能安
TX23n0014_pz208a07║其生；而對於劣於人及勝於人之他有情類器世間，亦應有所論及。今以器之淨化為旨
TX23n0014_pz208a08║，其劣於人世之地獄界及鬼界，雖不必言，而勝於人世之天界，可為淨化中進步之進
TX23n0014_pz208a09║程，則不能不略言之也。此亦有一、龍仙界，二、修羅界，三、地居天，四、空居天
TX23n0014_pz208a10║，五、色界天，六、無色界之六重。今避繁廣，略引經論見意：
TX23n0014_pz208a11║問曰：諸天住處，其意云何？答曰：如婆沙論說：天雖有三十二住處，但有二十
TX23n0014_pz208a12║八重。以彼四空絕離形報，故無別處，遍在欲、色二界中。但隨欲、色二界眾生，成
TX23n0014_pz209a01║就四空無色業者，隨命終處，即便受彼無色界報，故無別處，不同大乘說有色也。其
TX23n0014_pz209a02║二十八重者：謂須彌從地上昇，去地四千由旬，繞山縱廣一萬由旬，是「千手天」於
TX23n0014_pz209a03║中止住；復上昇一倍，繞山八千由旬，是彼「持華鬘天」於中止住，復上一倍繞山四
TX23n0014_pz209a04║千由旬，是彼「常放逸天」於中止住；復上一倍繞山四千由旬，是彼「日月星宿天」
TX23n0014_pz209a05║於中止住；復上一倍繞山四千由旬，是彼「四天王天」於中止住——其中由有七種金
TX23n0014_pz209a06║山，是四天王城邑聚落，悉在其中——；復上昇四萬由旬至須彌山頂，縱廣四萬由旬
TX23n0014_pz209a07║，其中有善見城，縱廣一萬由旬，面別有其千門，「三十三天」於中止住。即從此山
TX23n0014_pz209a08║昇虛空四萬由旬，有處如雲，七寶所成，其猶大地，是「燄摩天」於中止住；復上一
TX23n0014_pz209a09║倍有地如雲，七寶所成，是「知足天」；如是乃至「他化自在天」。如是乃至色界「
TX23n0014_pz209a10║究竟天」，皆悉有地如雲，七寶所成，相去皆倍，不煩具說。依順正理論云：三十三
TX23n0014_pz209a11║迷盧山頂，其頂四面各二十千，若據周圍數成八萬。有餘師說：面各八十千，與下際
TX23n0014_pz209a12║四邊其量無別。山頂四方，各有一峰，其高廣量，各有五百，有藥叉神名金剛手於中
TX23n0014_pz210a01║止住，守護諸天。於山頂中有宮名善見，面二千半，周萬踰繕那，金城量高一踰繕半
TX23n0014_pz210a02║，其地平坦，亦真金所成。俱用百一雜寶嚴飾，地觸柔軟如妒羅棉，於踐躡時隨足高
TX23n0014_pz210a03║下，是天帝釋所都大城。城有千門，嚴飾壯麗，門有五百青衣藥叉，勇健端嚴，長一
TX23n0014_pz210a04║踰繕那量，各嚴鎧仗防守城門。於其城中有殊勝殿，種種妙寶具足莊嚴，蔽諸天宮，
TX23n0014_pz210a05║故名殊勝。面二百五十，周千踰繕那。是謂城中諸可愛事。城外四面四苑莊嚴，是彼
TX23n0014_pz210a06║諸天共遊戲處：一、眾車苑，謂此苑中隨天福力種種車現；二、麤惡苑，天欲戰時，
TX23n0014_pz210a07║隨其所須，甲仗等現；三、雜林苑，諸天入中所頑皆同，俱生勝喜；四、喜林苑，極
TX23n0014_pz210a08║妙欲塵，雜類俱臻，歷觀無厭。如是四苑，形皆異方，一一周千踰繕那量，居各有一
TX23n0014_pz210a09║如意池，面各五十踰繕那量，八功德水彌滿其中，隨欲四苑花鳥香林莊飾，業果差別
TX23n0014_pz210a10║難可思議。天福城外，西南角有大善法堂，三十三天時集議制，伏阿素洛等如法不如
TX23n0014_pz210a11║法事。起世經云：佛告比丘：以何因緣名波婁沙迦苑——隋言麤澀——？……三十三
TX23n0014_pz210a12║天王入已，坐於賢及聖賢二石之上，唯論世間種種雜色相語言，是故稱為雜色車苑。
TX23n0014_pz211a01║又何因緣名雜亂苑？三十三天常以月八日、十四日、十五日，於其宮內一切綵女入其
TX23n0014_pz211a02║園中，令與三十三天眾合雜嬉戲，不生障隔，恣其歡娛，受天五欲，具足功德，遊行
TX23n0014_pz211a03║受樂，是故佛天共稱此園為雜亂苑。又何因緣彼天有園名歡喜？三十三天王入此中已
TX23n0014_pz211a04║，坐於歡喜、善歡喜二石之上，心受歡喜，復受極樂，是故諸天共稱此園以為歡喜。
TX23n0014_pz211a05║又何因緣名波利夜怛邏拘毗陀羅樹？彼樹下有天子住，名曰末多，日夜以彼天種種五
TX23n0014_pz211a06║欲功德，具足和合遊戲受樂，是故諸天遂稱彼樹，以為波利夜怛邏拘毗陀羅樹。
TX23n0014_pz211a07║問曰：天量廣狹云何？答曰：如婆沙論說：須彌山頂面別縱廣八萬四千由旬，其
TX23n0014_pz211a08║中平可居處，但有四萬由旬。炎摩天倍前四萬，其地縱廣八萬由旬；如是乃至他化自
TX23n0014_pz211a09║在天處，次第倍前，其地縱廣六十四萬由旬。四禪之地，廣狹不定，有其兩說：第一
TX23n0014_pz211a10║說者，初禪廣如一四天下，二禪如小千世界，三禪如中千世界，四禪廣如大千世界。
TX23n0014_pz211a11║第二說者，初禪如小千世界，二禪廣如中千世界，三禪廣如大千世界，第四禪地寬廣
TX23n0014_pz211a12║無邊，不可說其分齊——諸師評之第二說是——。問曰：初禪廣如小千世界，乃至第
TX23n0014_pz212a01║四禪地廣無邊者，未知於他大千之上，為當共有初禪梵天，乃至共有色究竟天？為當
TX23n0014_pz212a02║於彼一一四天下上各各別有初禪梵天，乃至別有色究竟天耶？答曰：如樓炭經說：一
TX23n0014_pz212a03║一四天下上各各別有，皆悉不同。故彼說云：三千世界之中，有百億四天下、須彌、
TX23n0014_pz212a04║大海、鐵圍、四天王天，乃至各說百億色究竟天。此文斯顯，無勞致惑！又如順正理
TX23n0014_pz212a05║論云：小者是卑下義，以除上故，如截角牛，積小成餘，亦非攝彼。問曰：既彼一一
TX23n0014_pz212a06║四天下上乃至各有色究竟天者，是則處別可不相障礙耶？答曰：雖各有億，同居一處
TX23n0014_pz212a07║而不妨礙，其猶光明迭相涉入，相遍相到，亦無障礙。彼亦如是，以彼色細妙故。故
TX23n0014_pz212a08║經中說：色界諸天下來聽法，六十諸天共坐一鋒之端而不迫窄，諸不相礙。以斯文驗
TX23n0014_pz212a09║，何所致疑矣！
TX23n0014_pz212a10║聖居第三
TX23n0014_pz212a11║初一人世，是就吾人現所知者以言：第二天界，雖依聖教以言，但所言者猶在五
TX23n0014_pz212a12║趣流轉之域，是有漏之凡界，非無漏之聖居；今此進言聖居，則皆證無漏果之聖者所
TX23n0014_pz213a01║居也，雖有自依攝他之別，其為無漏則同。亦分六節言之：
TX23n0014_pz213a02║一　寄人間
TX23n0014_pz213a03║聖居之寄化人間者：若華嚴言：妙吉祥與萬菩薩之寄居清涼山；又五百阿羅漢之
TX23n0014_pz213a04║寄居方廣。若法華言；釋尊與諸聖者之常住靈鷲山。他若登地之初地、二地菩薩，為
TX23n0014_pz213a05║人王、轉輪聖王，寄居人間宮殿，此皆寄人間之聖淨居也。凡居自凡，聖居自聖，處
TX23n0014_pz213a06║同界異，兩不相妨，而聖者蓋為攝化人類而寄居者也。
TX23n0014_pz213a07║二　寄天界
TX23n0014_pz213a08║聖居之寄化天界者，若一生補處淨土之寄化於欲界兜率天，及色界色究竟天；又
TX23n0014_pz213a09║不還果聖者寄居於四禪界之五不還天；復次三地菩薩至十地菩薩之寄居忉利以至四禪
TX23n0014_pz213a10║；此皆無漏聖居之寄於天界者，可詳彌勒上生經等。
TX23n0014_pz213a11║三　變化淨
TX23n0014_pz213a12║佛及登地菩薩，為攝化四加行、三賢、十信、及二乘等有緣眾生故，以變化勝身
TX23n0014_pz214a01║居變化淨土；乃至佛及上地菩薩，為攝下地菩薩所現他受用身淨土；亦此變化淨攝。
TX23n0014_pz214a02║此與前二，皆聖居之為化他而有者也。可帶業往生之西方極樂，亦此變化淨之類，可
TX23n0014_pz214a03║詳無量壽佛經等。
TX23n0014_pz214a04║四　聖地淨
TX23n0014_pz214a05║此為除佛以外三乘聖者自證到之淨土，或二乘無唯大乘有，或約三乘皆可說有。
TX23n0014_pz214a06║而大乘之聖地淨土，即初地以百佛世界為淨土；二地以千佛世界為淨土；乃至十地以
TX23n0014_pz214a07║不可說不可說佛世界為淨土等是也。此於菩薩亦為自受用土，天台家曰實報莊嚴淨土
TX23n0014_pz214a08║，如華嚴等所明。
TX23n0014_pz214a09║五　佛智淨
TX23n0014_pz214a10║佛智淨土，即佛自受用身土，功德莊嚴，無不圓滿，略如佛地經之所明，欲知者
TX23n0014_pz214a11║可尋之。
TX23n0014_pz214a12║六　法性淨
TX23n0014_pz215a01║諸法真實相之法性，本來清淨，以本淨故，不垢不淨，不增不減，不生不滅，人
TX23n0014_pz215a02║人不異，物物咸同，凡無所失，聖無所得。但異生心迷故，不能證明；小聖偏證而不
TX23n0014_pz215a03║圓；大聖分證而未滿，唯佛圓滿證明，故唯佛安住於法性淨土中也。
TX23n0014_pz215a04║下編　眾的淨化
TX23n0014_pz215a05║上編心的淨化是精神的；中編器的淨化是物質的；此下編之眾的淨化，則是精神
TX23n0014_pz215a06║物質之和合的，亦是諸實事本來如此的，非以精神與物質合成為和合眾的諸實事，乃
TX23n0014_pz215a07║分析諸和合眾之實事，曰精神與物質而已。然在修淨入手之際，不能不分別何者是心
TX23n0014_pz215a08║，應若何淨化？又何者是器，應若何淨化？而心器淨化之結果，即成眾之淨化。眾既
TX23n0014_pz215a09║淨化，則心器自無不淨化，今亦以三大章言之。
TX23n0014_pz215a10║人類第一
TX23n0014_pz215a11║淨化之功，皆由近而漸遠。眾、非一時、一處、亦非一類，然應先從此時此處之
TX23n0014_pz215a12║人類以言之。類者，百法論曰眾同分，在人曰人同分，人類即人同分。此人同分，依
TX23n0014_pz216a01║人眾立，而界別非人者。今分六節以言：
TX23n0014_pz216a02║一　人事學——人類學社會學等
TX23n0014_pz216a03║此人事學與前之自然學相對，應包括心理學、社會學、人種學、美學、人類學、
TX23n0014_pz216a04║歷史學、宗教學、教育學、經濟學等。其結晶之應用於中國者，則如孫中山之三民主
TX23n0014_pz216a05║義，亦其流亞也。綜合而深究之，則為人生哲學。在佛法之起世經、正法治國經，聖
TX23n0014_pz216a06║王十善法等，亦明斯義。
TX23n0014_pz216a07║二　法政學——憲法法律軍政民政等
TX23n0014_pz216a08║此由人的群眾有治理及和輯之需要而來者。在現時大抵皆依國的人群而施設，其
TX23n0014_pz216a09║內容雖為憲法、法律、軍政、民政等，而一按其過去到現在之歷程及現在到未來之趨
TX23n0014_pz216a10║勢，則其始蓋本無政治法律之事。仰天俯地，中有人物，人與人也，物與物也，亦各
TX23n0014_pz216a11║自生自死而已，不知治亂，亦無文野。然以傳種須合男女，資生要友群眾，有合則有
TX23n0014_pz216a12║離，有友則有敵，事之所需，爭以此生。能平斷者共聽其制，於是有專權之帝制，大
TX23n0014_pz217a01║率託其權力稟之以天，浸假而有帝制之政治法律焉。發端酋長以至皇帝，由族而國，
TX23n0014_pz217a02║胥曰專制。已而帝制專斷，民情失平，要準以法，君民共守，乃有若今英、日等君主
TX23n0014_pz217a03║立憲國之政法也。法為平準，人等權位，民則皆民，何有乎君，乃有今法、美等國民
TX23n0014_pz217a04║立憲之政法焉。國大民眾，群老情渙，橫議蜂起，閥勢傾爭，欲依政見鑄成一黨，以
TX23n0014_pz217a05║一黨力輯治國眾，乃有中國國民黨今在試驗中之黨治的政法焉。俄國之共產黨等亦然
TX23n0014_pz217a06║。然國民黨以全民政治為號召，而共產黨則無產專政而號召：故國民黨而實現其號召
TX23n0014_pz217a07║，仍為國民立憲，與法、美等；若共產黨而實現其號召，則為一無產專政之世界，不
TX23n0014_pz217a08║復是國，亦非全民及全人類，乃全世界中一部分無產階級的人眾之法政也。此自為馬
TX23n0014_pz217a09║克思唯物史觀、階級戰爭兩主張所必至之趨勢也。然亦尚在試行中而未實現焉，僅為
TX23n0014_pz217a10║少數黨人思想而未見群眾行動者。猶有根據克魯泡特金互助論之無政而治的無政府黨
TX23n0014_pz217a11║焉。此與共產黨有異者：主張全人類幸福而非一階級利益，一也；無復政府及由政府
TX23n0014_pz217a12║權力執行之軍政刑法等，二也。其相同者：皆世界而非國家的，一也；皆共產而非私
TX23n0014_pz217a13║產的；二也。在今政治之學，其思想以此為極矣。而適中之道，似在三民主義焉。
TX23n0014_pz218a01║三　經濟學——生產支配消費等
TX23n0014_pz218a02║生之者眾，為之者疾，是言生產也；財不患寡，而患不均，是言支配也；以天下
TX23n0014_pz218a03║之財，經營天下之美利，是言消費也；此本於人類生存之需要而有之事。然一察其從
TX23n0014_pz218a04║過去現在未來之歷程與趨勢，其初託身天地，自然生活，無所工作，亦無佔蓄，則為
TX23n0014_pz218a05║無產無經濟世；其次則若印度之剎帝利——譯曰地主——中國古云，「普天之下莫非
TX23n0014_pz218a06║王土」，則財產要皆為君主所有，其臣民皆為給養之僱工及佃奴耳。進之乃為貴族產
TX23n0014_pz218a07║權之經濟世：一、因多數有地之君合併成國，共尊一帝，其君降為王、公、侯、伯等
TX23n0014_pz218a08║之貴族，然仍各主其地。二、因君主以地分封親族及有功之臣工，亦能各主其地，於
TX23n0014_pz218a09║是產權乃操之於貴族。此時雖有農、工、商，而以農為本。進之工商發達，由握有機
TX23n0014_pz218a10║器等資本者操產業之權，於是乃成資產階級之經濟世。此為近代諸國經濟情狀。感其
TX23n0014_pz218a11║不平而欲改正之者，則有社會主義。此有二派：一、集產派，將生產機關集合為社會
TX23n0014_pz218a12║公有，而各個人皆為工人，計工與值，雖各得享有其工值，不能為資本主權者。二、
TX23n0014_pz219a01║共產派，產皆社會公有，廢除金錢物價，但各盡其力以作工，亦各取其需以資享用。
TX23n0014_pz219a02║然此二猶為一種主張之在試行中者也。然與無政而治相當者，應更有無產而化一階，
TX23n0014_pz219a03║無產者無復財產之觀念，然互相生化而不相戕賊，亦不同原始之自然生活，而略似佛
TX23n0014_pz219a04║書所云北鬱單越之生活焉。而折中者，亦在三民主義。
TX23n0014_pz219a05║四　教育學——宗教倫理等
TX23n0014_pz219a06║教育之施設，大抵為知識之啟授及行為之指正，由此煉修身心而致強健優美，以
TX23n0014_pz219a07║之構成群治，周給世用，乃至超凡愚之輩，入賢聖之流，皆教育之事焉。有時謂吾人
TX23n0014_pz219a08║的知識之啟發傳授與行為之指導糾正，惟上神天帝等乃能示以標準，於是有宗教之教
TX23n0014_pz219a09║育，若基督教、回教等之教育是也。有時謂人類之生性能群而有倫理，以為準則而啟
TX23n0014_pz219a10║導之，足為教育之本，則有倫理教育，若孔子及亞里士多德等教育是也。於此而偏重
TX23n0014_pz219a11║玄理，則成哲學之教育。於此而偏重實事，則成科學之教育。近世則以國民主義而偏
TX23n0014_pz219a12║重國家民族，以教育達到國民主義之政治為目的，乃成為國民的政治教育。此皆自其
TX23n0014_pz220a01║注重點以為區別，其實則知行之啟導而已。予往者著教育新見，茲重刊於余之文鈔；
TX23n0014_pz220a02║又曾講論教育，曾刊在廬山學；前數年著以大同的道德教育造成和平世界之一文，提
TX23n0014_pz220a03║出加拿大世界教育會，茲錄於此：
TX23n0014_pz220a04║古時似乎曾實施道德之教育，然大抵為一宗教、一學派之教育，別戶分門，黨同
TX23n0014_pz220a05║伐異，學術之師弟授受，比財產之父子傳承，好稱家法，動誇祕珍，自私自利，相蔽
TX23n0014_pz220a06║相欺，故雖貌為道德，其實每圖利祿，可謂之宗派的經濟教育，不能以道德教育名也
TX23n0014_pz220a07║。近今國家主義與民族主義崛興，教育亦隨之轉為國家民族之教育，其旨在陶鑄一國
TX23n0014_pz220a08║之民為一團，以供其國家民族競存爭勝之用，學派之教育雖漸融化，而教宗之教育則
TX23n0014_pz220a09║仍繼其舊，因之有宗教以外之教育，亦有育教以外之宗教，宗教與教育之分，實分於
TX23n0014_pz220a10║近今之國民的政治教育也。此國民的政治教育，唯以富其國強其民為事者也。今謂宗
TX23n0014_pz220a11║派與國民之教育，雖其範圍廣狹不同，要皆各蔽以私，未能大公而無我也。始為教育
TX23n0014_pz220a12║生於其心，卒以行事害於其政，故戰爭時作，而難致世界於永久和平之境也。欲革其
TX23n0014_pz221a01║弊，當正之以德，超脫各教宗學派、國家民族之拘礙而解闌之，取其精華，棄其糟粕
TX23n0014_pz221a02║，以成為普益全世界人類之大同的道德教育，庶其天下為公，和平可期耳！
TX23n0014_pz221a03║以宗派的經濟教育造成以經濟為中心之社會，一切皆自私自利的家產化，其極致
TX23n0014_pz221a04║即為今此資本主義為中心之社會，於是社會常現階級戰爭之病象而成戰爭之世界。反
TX23n0014_pz221a05║動方面，遂有共產黨乘之而起，然共產黨縱能顛覆資本主義為中心之社會，而未能建
TX23n0014_pz221a06║設和平之世界也。以國民的政治教育造成以政治為中心之社會，一切皆爭強爭霸的國
TX23n0014_pz221a07║權化，其極致即為今此帝國主義為中心之社會，於是社會常現國族戰爭之病象而成戰
TX23n0014_pz221a08║爭之世界。反動方面，遂有無政府黨乘之而起，然無政府黨縱能顛覆帝國主義為中心
TX23n0014_pz221a09║之社會，亦未能建設和平之世界也。
TX23n0014_pz221a10║然則熟能建設和平世界乎？曰：唯大同的道德教育。言大同者，示超脫宗教學派
TX23n0014_pz221a11║、國家民族之各異，然非毀滅之也，特解其私蔽，集其眾長，以全世界人類之公益為
TX23n0014_pz221a12║依歸耳。言道德者，道者公理，德者正義，示超脫經濟上爭產、與政治上爭權之罪惡
TX23n0014_pz222a01║，然非破棄經濟與政治也，特令經濟政治皆成全世界人類的公理正義之道德化耳。中
TX23n0014_pz222a02║國有古書曰：『大道之行也，天下為公：選賢與能，講信修睦。故人不獨親其親，不
TX23n0014_pz222a03║獨子其子；使老有所歸，壯有所用，幼有所長，鰥寡孤獨廢疾者皆有所養，男有分，
TX23n0014_pz222a04║女有歸；貨惡其棄於地也，不必藏於己——經濟道德化的真共產——；力惡其不出於
TX23n0014_pz222a05║身也，不必為己——政治道德化的真無政府——。是故謀閉而不興，盜竊亂賊而不作
TX23n0014_pz222a06║，故外戶而不閉，是謂大同』。最足表明大同的道教育之義。至謀閉不興，盜亂不作
TX23n0014_pz222a07║，外戶不閉，則戰爭世界成和平世界矣。但其本乃在大道之行，所謂大道之行者，即
TX23n0014_pz222a08║大同的道德教育之施行耳。故和平世界，必由大同的道德教育造成焉。
TX23n0014_pz222a09║以大同的道德教育造成以道德為中心之社會，一切皆公理正義之道德化。曰『亦
TX23n0014_pz222a10║有仁義而已矣』；曰『道之以德，齊之以理』；曰『十善為人道之正行』；皆斯義也
TX23n0014_pz222a11║。其極致即為人類自由平等之和平世界。經濟政治既大同的道德化，則大同道德化的
TX23n0014_pz222a12║經濟政治，亦大同道德之一端，無大同道德外之經濟政治也。宗教學派既大同的教育
TX23n0014_pz223a01║化，則教育大同之教宗學派，亦大同教育之一端，無大同教育外之教宗學派也。何者
TX23n0014_pz223a02║？以離去個人修養、社會修養之教育，無別宗教之可得故；修養之究竟，莫過於圓成
TX23n0014_pz223a03║正覺，普濟群生，而求真利眾，為人類終身可行，此即宗教修養，亦即大同的道德教
TX23n0014_pz223a04║育之綱骨。至迷執之謬習，自當鎔解而無跡也。
TX23n0014_pz223a05║然此大同的道德教育，由如何推行之以實現和平世界乎？曰：由世界教育會議組
TX23n0014_pz223a06║織一「大同道德教育運動」。一方、解放宗派的經濟教育、與國民的政治教育之拘蔽
TX23n0014_pz223a07║；一方、喚起全人類世界小中大學之教師與學生，皆同情於此之運動。全世界之教育
TX23n0014_pz223a08║界，若能以堅決一致之主張，下百年樹人之工夫，則百年之後，大同的道德教育行，
TX23n0014_pz223a09║而和平世界亦造成矣。
TX23n0014_pz223a10║五　律儀眾——六和眾與清信眾
TX23n0014_pz223a11║依上政治、經濟、教育三學，對於人的群眾之各方式，或已過去，或正現在，或
TX23n0014_pz223a12║屬未來之希望者，已可明其大概。然在佛教，乃猶有七眾的律儀眾也。世之群眾，繫
TX23n0014_pz224a01║以君師，此律儀眾，則唯作師。近與某居士論律儀眾書，茲錄於此。
TX23n0014_pz224a02║吾昔於整理僧伽制度論，嘗略分佛徒為信眾、僧眾曰：『世尊雖說五乘法，而建
TX23n0014_pz224a03║設律儀則在聲聞乘；此土所流傳尊崇者，其教理雖多在大乘系統，而律儀則從聲聞乘
TX23n0014_pz224a04║；內祕菩薩行，外現聲聞相，此土僧伽之特色乎！良由緣覺乘攝在聲聞乘。人乘天乘
TX23n0014_pz224a05║暫以化俗，隨世常儀，無別開建。菩薩乘則浩蕩無涯，普攝眾生，皆菩薩眾：前之四
TX23n0014_pz224a06║乘，全非全是，遍於神人緇素之中，而無人神緇素可別。菩薩之捨俗入僧也，他方佛
TX23n0014_pz224a07║土純一大乘，則依菩薩律儀而住。若此土、既依聲聞建律儀，則捨俗菩薩亦依聲聞律
TX23n0014_pz224a08║儀住，曹溪先得法復受苾芻戒，其先例也。在俗菩薩既攝在優蒲眾，則形儀隨俗而不
TX23n0014_pz224a09║能住持像教；入僧菩薩則攝在出家眾，此出家眾以波羅提木叉為師，依毗捺耶處住，
TX23n0014_pz224a10║人天欽敬，獨能住持佛法，故得住持僧寶之名。若據同體三寶，此為即心自性功德，
TX23n0014_pz224a11║生佛平等；若論別相三寶，此為果聖因賢教證，聖凡差別。今說住持三寶，佛即塔像
TX23n0014_pz224a12║，法即經典，僧即依出家五眾律儀而住者。住持僧寶，端肅嚴整，則住持佛寶有威靈
TX23n0014_pz225a01║；住持僧寶講說精進，則住持法寶得宏通。如是則信眾興盛，反是則信眾衰滅。故住
TX23n0014_pz225a02║持三寶，全係乎住持僧寶而已。故依出家五眾律儀住者，一方對別相三寶及住持佛法
TX23n0014_pz225a03║為信徒；一方對信眾為被信之住持僧寶，故與信眾有殊。欲令住持僧寶清淨，勢不能
TX23n0014_pz225a04║不擇善根具足者而度，其數故難多得，亦無需乎多』（節僧依品）。
TX23n0014_pz225a05║又曰：『梵網等菩薩戒，是法身金剛心地之善根，非釋迦佛在人世安立教團之律
TX23n0014_pz225a06║儀；佛在人世所安立教團者，良唯在家二眾及出家五眾之律儀。故瑜伽第四十：「律
TX23n0014_pz225a07║儀戒者，謂諸菩薩所受七眾別解脫律儀，即是苾芻戒，苾芻尼戒，正學戒，勤策男戒
TX23n0014_pz225a08║，勤策女戒，近事男戒，近事女戒，如是七種，依止在家出家二分，如應當知，是名
TX23n0014_pz225a09║菩薩律儀戒」。又云；「出家菩薩，為護聲聞聖所教誡令不壞滅，一切不應行非梵行
TX23n0014_pz225a10║」。又七十五：「此三種戒，由律儀戒之所攝持，令其和合——正明七眾律儀為人世
TX23n0014_pz225a11║安立教團之綱紀，令眾和合——，若能於此精勤守護，亦能精勤守護餘二；若於此戒
TX23n0014_pz225a12║不能守護，亦於餘二不能守護；是故若有毀律儀戒，名毀一切菩薩律儀」。故近事男
TX23n0014_pz226a01║女戒，雖不必在戒堂學習、戒壇傳授，然必從苾芻，苾芻尼受之。而梵網等菩薩戒，
TX23n0014_pz226a02║則隨曾受菩薩戒能解說菩薩戒者，無論何人，為僧為俗，佛經像前具得受之』（節教
TX23n0014_pz226a03║團品）。
TX23n0014_pz226a04║又曰：『菩薩乘戒，如大地畫，遍具諸相，入一切畫；如伽陀藥，遍醫諸病，更
TX23n0014_pz226a05║增氣力；如醍醐味，遍入諸食，益加味美；是故發菩提心悲智增上，隨持何戒皆菩薩
TX23n0014_pz226a06║戒。雖持近事男女一戒，若兼受菩薩戒，即為受持菩薩一戒近事男女；如是菩薩沙彌
TX23n0014_pz226a07║，乃至菩薩苾芻，亦復如是，故菩薩戒遍於七眾。非菩薩戒不融聖凡，非七眾戒莫辨
TX23n0014_pz226a08║僧俗；非菩薩戒不見佛門廣大，非苾芻戒莫顯僧寶清高。昔靈峰律師毗尼事義集要緣
TX23n0014_pz226a09║起曰：「大雄御極，法僧二寶咸由正覺揚輝；善逝藏機，佛法二尊同藉僧伽建立。儻
TX23n0014_pz226a10║惟十重眾輕，即與在家奚別？自非五篇七聚，安知離俗高標？是知梵網五道齊收，但
TX23n0014_pz226a11║除地獄，則以通而成其大；毗尼止許人倫，猶遮諸難，正以局而成其尊。必使仰慕大
TX23n0014_pz226a12║乘，不甘小節，自可反俗捨僧，作火中優缽；如或情悲末法，有志住持，豈得恣情蕩
TX23n0014_pz227a01║檢，為師子身蟲」！斯亦可謂深知律意矣』（同上）。
TX23n0014_pz227a02║又曰：『受菩薩戒，約義當有三種：一者、冥資受菩薩戒：若為鬼畜神天等說菩
TX23n0014_pz227a03║薩戒，大悲冥益，資熏善根。二者、名字受菩薩戒，凡發信心佛經像前向法師求受菩
TX23n0014_pz227a04║薩戒，能解法師語言，識菩薩戒中名字者，皆得受之。在俗二眾，在僧五眾，及諸發
TX23n0014_pz227a05║心受菩薩戒善男女等，皆屬此攝。三者、實義受菩薩戒：一切眾生，無論僧俗，凡悟
TX23n0014_pz227a06║實相，了知甚深菩薩戒義，或佛經前依法自求受之，或從曾受善知持淨菩薩戒法師—
TX23n0014_pz227a07║—不拘僧俗——依法求授受之。然出家菩薩，為護僧制故，必仍從苾芻菩薩求受之。
TX23n0014_pz227a08║凡參學畢，欲攝俗利生者，皆應受實義菩薩戒』（同上）。
TX23n0014_pz227a09║又曰：『然菩薩戒，非佛教教團在人世之安立相，自心自持，自心自懺，智悲為
TX23n0014_pz227a10║首，隨宜變化，大用現前，不存軌則，故制度上不限定須受之行之。蓋制度依群眾而
TX23n0014_pz227a11║設，乃佛教團在人世之安立相耳。婆沙論曰：夫能維持佛教教團，有七眾律儀在。又
TX23n0014_pz227a12║曰：世間道果相續不斷，盡以波羅提木叉為本根。則贍部洲佛教教團之存立否，亦據
TX23n0014_pz228a01║是以辨耳。律儀七眾在，則贍部洲佛教教團在；律儀七眾滅，則贍部洲佛教教團滅；
TX23n0014_pz228a02║故為教團之繩檢者，在俗仍是近事男女一戒乃至五戒，在僧仍是勤策乃至苾芻。勤策
TX23n0014_pz228a03║乃至苾芻，此僧寶之所以為僧寶也，必須依眾和合學處修習。受名字菩薩戒，則資長
TX23n0014_pz228a04║善根而已；受實義菩薩戒，則自發大心而已；此不關眾和合之學處者。具菩薩德，受
TX23n0014_pz228a05║苾芻戒——若曹溪等——，斯即菩薩苾芻。所謂情悲末法，有志住持者也』（同上）。
TX23n0014_pz228a06║準是以觀，居士釋師中之闢謬，有可得訂正者：
TX23n0014_pz228a07║一曰、許菩薩僧，非許不出家為僧也：菩薩之不共戒不分僧俗，此有二故：一者
TX23n0014_pz228a08║、諸淨土中化生化食，唯僧無俗，本無有家，無出不出。故據乘之德行，分僧為二或
TX23n0014_pz228a09║一。此居士引智論所謂他佛土中，或純菩薩僧，或菩薩僧多聲聞僧少，及一燈明國但
TX23n0014_pz228a10║菩薩僧——此雖釋迦亦他淨土，以釋迦亦於他淨土作佛故——等是；亦吾所謂他方佛
TX23n0014_pz228a11║土純一大乘，則依菩薩律儀而住者也。二者、諸穢土中有家獄故，須出家故，有僧有
TX23n0014_pz228a12║俗。然穢土中必有聲聞，必有聲聞律儀，嚴別僧俗。菩薩從同，不須別立。故在家菩
TX23n0014_pz229a01║薩即依近事律儀住——有處維摩詰等亦名優婆塞故——，出家菩薩即依聲聞律儀住—
TX23n0014_pz229a02║—有處彌勒等亦名苾芻故——。居士引智論所謂釋迦牟尼佛，聲聞為僧，無別菩薩僧
TX23n0014_pz229a03║，彌勒、文殊師利菩薩等以無別僧故，入聲聞僧中次第坐；吾亦依此，謂釋尊建立律
TX23n0014_pz229a04║儀在聲聞乘。然同時據乘之德行以言，則彌勒等即菩薩僧，亦名菩薩苾芻，大乘行故
TX23n0014_pz229a05║名菩薩，出家故名苾芻僧。則於居士所引大般若經，以無量菩薩為僧一文，亦無違背
TX23n0014_pz229a06║。以無量菩薩為僧者，即有彌勒等無數行菩薩德之苾芻僧耳。故淨穢土中，雖皆許有
TX23n0014_pz229a07║菩薩僧，然非許穢土中在家獄者得稱僧也。故今此人間安立佛教教團之住持僧寶，仍
TX23n0014_pz229a08║非出家不許稱僧也。
TX23n0014_pz229a09║二曰、僧寶通異生，非居士也：異生非生異，非出家不出家之別，乃凡聖之別也
TX23n0014_pz229a10║。有不出家居士而聖非異生者，若淨名等；有出家僧異生非聖者，若凡僧等。法苑引
TX23n0014_pz229a11║十經，解為異生具苾芻戒及正見故，得名為示道沙門之僧寶，自是正義。別解為設非
TX23n0014_pz229a12║沙門——非出家——而住聖道，理無諍故得名僧寶者，此非贍部洲之住持三寶義所應
TX23n0014_pz230a01║許。然在別相三寶義中，一切證聖果者，或內凡具正見修行者，不論曾出家否——在
TX23n0014_pz230a02║家聲聞得證四果，則自然成出家相；菩薩登聖地者無限，但成佛亦自然成出家相——
TX23n0014_pz230a03║，皆得稱僧。昔吾在起信論釋及廬山學中亦屢言之。論敬有德，則居士闢謬中二、三
TX23n0014_pz230a04║、四義，可皆合理。然論此贍部洲安立佛教團之制度，則仍當格於住持三寶義曰：居
TX23n0014_pz230a05║士非僧類，居士全俗。而居士為福田義寬，則等於世間有恩有德有苦者，皆可為福田
TX23n0014_pz230a06║耳。蓋僧與俗，別相三寶，可以乘別；住持三寶，必以七眾律儀別故。
TX23n0014_pz230a07║三曰、居士作師說法閱戒，及為比丘就學，禮拜敘次，當簡別言也：在家菩薩作
TX23n0014_pz230a08║傳在家菩薩戒師，當如瓔珞經說。若傳出家菩薩戒及傳七眾律儀戒，則應屬出家師。
TX23n0014_pz230a09║至華嚴、瑜伽等發心為師為尊，則猶發心欲成佛等。且下文捨家，未始非實現為師為
TX23n0014_pz230a10║尊之一事也。造論者稱論師，精因明者稱因明師，精某經者稱某經師，比如醫稱醫師
TX23n0014_pz230a11║，畫稱畫師，當然可以為授業師，但非出家苾芻之剃度師及傳律儀戒之師耳。一、昔
TX23n0014_pz230a12║須達長者為新學苾芻說法，先禮僧足，然後為說。今日不高座說，或於佛高座前旁立
TX23n0014_pz231a01║為說，可為白衣說法儀也。二、在家閱戒，吾於古德圓通之說，亦無間然；然此等遮
TX23n0014_pz231a02║中之特開，乃為大菩薩化他事。大菩薩智悲為首，可自為權變，然在家非皆大菩薩，
TX23n0014_pz231a03║為護多數在家人故，不應昌言破在家不可閱戒之禁也。三、居士乃至世間有一技之長
TX23n0014_pz231a04║者，比丘需學之時，皆可就學；其住內法在家英叡若勝軍等，從學內法亦宜，但不為
TX23n0014_pz231a05║出家者親生法身之師耳——和尚為親生法身之師，故古譯力生，謂親從其力生法身也
TX23n0014_pz231a06║——。四、比丘禮拜在家，在安立七眾律儀則迦葉難為禮則犯戒，當也。故佛旋曰：
TX23n0014_pz231a07║此為大乘者說，不為聲聞眾說。聲聞守世常經，菩薩可自行達權通變而為之。然為護
TX23n0014_pz231a08║七眾律儀故，為護多數在家人故，不應昌言令僧拜俗。善財童子，非僧攝故。五、文
TX23n0014_pz231a09║殊等亦出家菩薩，當然在於僧次。阿闍世王經至推文殊所率在家菩薩亦在前，一、因
TX23n0014_pz231a10║尊文殊，故尊及其眾；二、因其時迦葉等初發菩薩心，故特推之。若論世之常儀，則
TX23n0014_pz231a11║出家菩薩當自為敘次，出家與在家，當如七眾律儀為次也。
TX23n0014_pz231a12║勘辨既竟，猶有數義當論及者：
TX23n0014_pz232a01║一、律儀為眾立，不為非常人設：世之禮法，為群眾設，佛之律儀亦然。故瑜伽
TX23n0014_pz232a02║云：由律儀所攝持，令眾和合。如有一二鉅人長德，遠若維摩詰、傅大士，現通說法
TX23n0014_pz232a03║，四眾傾服；近如楊仁山居士，刻經弘法，竹禪和尚嘗獻金供養，納頭禮拜。如此高
TX23n0014_pz232a04║賢勝事，世偶一見，其孰得非之。然不以此一二高德之事著為定制，仍護惜七眾律儀
TX23n0014_pz232a05║常制者，以知佛律以大悲心為護庸眾方便施設，故不憑我見法執而立異，令眾不和。
TX23n0014_pz232a06║然吾嘗謂菩薩於戒，智悲為首，隨宜變化，大用現前，不存軌則，此豈常律能拘；然
TX23n0014_pz232a07║悲護庸眾故，終不昌言破常律也。
TX23n0014_pz232a08║二、穢土須律儀之故：淨土化身化食，天然無家；穢土生身養身，則有家眷家產
TX23n0014_pz232a09║，貪愛獨鍾，俗染為相。然若不存淨化，則非佛教標相。欲存淨相於濁世中，非於出
TX23n0014_pz232a10║家、在家、男性、女性、分別部居、各成一眾不能。穢土中有此佛法清淨標相安立於
TX23n0014_pz232a11║世者，則為佛法住世；否則即為法滅。菩薩法中，以此為與聲聞共法，聲聞已有，不
TX23n0014_pz232a12║須別立。故即依之為法曰：菩薩依聲聞律儀。其實菩薩用之，即為菩薩律儀；菩薩外
TX23n0014_pz233a01║此別無律儀。故瑜伽指七眾律儀為菩薩律儀戒。又曰：是故若有毀律儀戒，名毀一切
TX23n0014_pz233a02║菩薩律儀。故應知七眾律儀為聲聞菩薩之共律儀，非但屬聲聞也。居士門下亦有言曰
TX23n0014_pz233a03║：菩薩之大，乃能兼之為大，非與聲聞立異而已。歷舉龍樹、世親、從有部受出家戒
TX23n0014_pz233a04║，無著從化地、陳那從正量受出家戒等；出家菩薩無不遵習苾芻律儀，則知在家菩薩
TX23n0014_pz233a05║亦應遵習近事律儀也。在律儀言：彌勒、龍樹亦苾芻耳，維摩、傅翕亦近事耳，敬其
TX23n0014_pz233a06║乘德乃稱菩薩；復以菩薩之不共戒；以廣化他之用而已。故知於穢土中，七眾律儀大
TX23n0014_pz233a07║小共遵，非別出家在家即為小乘，而大乘無出家在家之分宜也。於此七眾律儀，不惟
TX23n0014_pz233a08║住某眾不守某眾戒條為毀犯，其住某眾不安某眾之分，如以近事凌躐苾芻，尤為毀壞
TX23n0014_pz233a09║七眾全部律儀，亦即為毀一切菩薩律儀。故具大悲方便而護法護有情者，此宜知慎！
TX23n0014_pz233a10║由此推論，佛教團中作師之分，可依三學，為表如左：
TX23n0014_pz233a11║　　　　　　　　　　　　　　　　　　┌須上級出家眾以為傳
TX23n0014_pz233a12║　　　　　　　　　　　┌傳七眾律儀戒┤
TX23n0014_pz233a13║　　　　　　　　　　　│　　　　　　└出家眾及在家眾師
TX23n0014_pz234a01║　　　　　　┌傳　　戒┤
TX23n0014_pz234a02║　　　　　　│　　　　│　　　　　　┌出家菩薩得為傳出家眾師
TX23n0014_pz234a03║　　　　　　│　　　　└傳各種菩薩戒┤
TX23n0014_pz234a04║　　　　　　│　　　　　　　　　　　└在家菩薩得為傳在家眾師
TX23n0014_pz234a05║　　　　作師┤
TX23n0014_pz234a06║　　　　　　│　　　　┌授禪授密應同傳律儀戒或
TX23n0014_pz234a07║　　　　　　│授　　禪┤
TX23n0014_pz234a08║　　　　　　│　　　　└應同傳菩薩戒猶待論定
TX23n0014_pz234a09║　　　　　　│
TX23n0014_pz234a10║　　　　　　│（聞慧）┌內學──出家在家可互為師資
TX23n0014_pz234a11║　　　　　　└講　　學┤
TX23n0014_pz234a12║　　　　　　　　　　　└外學──出家在家可互為師資
TX23n0014_pz234a13║　　　　　　　　　　　　　佛教團七眾區別表
TX23n0014_pz234a14║　　　　┌─────┬──────┬──────┬─────┐
TX23n0014_pz234a15║　　　　│　　　級別│上　　　　級│中　　　　級│下　　　級│
TX23n0014_pz234a16║　　　　│　　　　　├──────┼──────┼─────┤
TX23n0014_pz234a17║　　　　│　性　　　│　　　　　　│　　　　　　│　　　　　│
TX23n0014_pz234a18║　　　　│　　　　　│　苾　芻←─┼─勤策男←─┼─近事男　│
TX23n0014_pz234a19║　　　　│　　　　　│　　苾芻尼←┼─正學　　←┼──近事女│
TX23n0014_pz234a20║　　　　│　別　　　│　　　　　　│　　勤策女　│　　　　　│
TX23n0014_pz234a21║　　　　│　　　　　├──────┴──────┼─────┤
TX23n0014_pz234a22║　　　　│　　　處別│　出　　　　　　　　　家　│在　　　家│
TX23n0014_pz234a23║　　　　└─────┴─────────────┴─────┘
TX23n0014_pz235a01║吾非敢謂現有如法出家律儀僧眾，而為中國今之僧眾辯護也；特以為護此濁世中
TX23n0014_pz235a02║如來正法清淨幢相，攝有情故，不可不維持佛教教團安立相之七眾律儀制，以期望有
TX23n0014_pz235a03║悲願住持佛法之僧眾，與安立如是淨律儀之眾耳。
TX23n0014_pz235a04║六　鬱單眾——十善業感福報眾
TX23n0014_pz235a05║北鬱單越洲之人眾，為佛法所說之模範人眾，由十善業所共感之自然福果。茲節
TX23n0014_pz235a06║錄佛說起世因本經為證：
TX23n0014_pz235a07║『諸比丘！鬱單越人髮紺青色，長齊八指，人皆一類、一形、一色，無別形色可
TX23n0014_pz235a08║知其異——此條甚要，人種進化，淘汰劣種也。現在格爾通 Calton 講優生學，正是
TX23n0014_pz235a09║為此——。
TX23n0014_pz235a10║『諸比丘！鬱單越人悉有衣服，無有踝形及半露者，親疏平等無所適莫。齒皆齊
TX23n0014_pz235a11║密，不缺不疏，美妙淨潔，色白如珂、鮮明可愛。
TX23n0014_pz235a12║『諸比丘！鬱單越人若有飢渴須飲食時，便自收取，不耕不種，自然粳米清潔鮮
TX23n0014_pz236a01║白無有糠糩，取已盛置敦持果中，復取火珠置敦持下；眾生福力——教育智德兼到也
TX23n0014_pz236a02║——，火珠應時忽然出焰，飲食熟已，焰還自滅。彼人得飯欲食之時，施設器物，就
TX23n0014_pz236a03║座而坐。爾時若有四方人來，欲共同食，即為諸人——古時斯巴達人國王同上飯堂，
TX23n0014_pz236a04║將來也必廢私廚，如羅素說公共食宿館，克翁所說 Popottes Communists 公灶也
TX23n0014_pz236a05║——具設飯食，飯終不盡，乃至食人坐食未竟，所設之飯器常盈滿。彼人食者，無有
TX23n0014_pz236a06║糠糩自然粳米，成熟飯時，清淨香美，眾味備具，不須羹䑏。其飯形色，猶若諸天酥
TX23n0014_pz236a07║陀之味，又如華叢潔白鮮明。彼人食已，身分充盈，無減無缺，湛然不改，無老無變
TX23n0014_pz236a08║；是食乃至資益彼人、色、力、安、辯無不具足。
TX23n0014_pz236a09║『諸比丘！鬱單越人，若於男女生染著時，隨心所愛，迴目觀視，彼女知情，即
TX23n0014_pz236a10║來隨逐。其人將行至於樹下，所將之女，若是此人母姨、姊妹、親戚類者，樹枝如本
TX23n0014_pz236a11║，不為下垂，其葉應時萎黃枯落不相覆苫，不出花果，亦不為出床敷臥具。若非母姨
TX23n0014_pz236a12║、姊妹等者，樹即垂枝，垂條覆蔭，柯葉鬱茂，華果鮮榮，亦為彼人出百千種床敷臥
TX23n0014_pz237a01║具。便共相將入於樹下，隨意所為，歡娛受樂——更可證樹即大機器房場公園了。按
TX23n0014_pz237a02║：大同世人，如伏羲以前無姓氏，大抵用干支以文身誌血統遠近——。
TX23n0014_pz237a03║『諸比丘！鬱單越人住於母胎，惟經七日，至第八日即便產生，其母產訖，隨所生
TX23n0014_pz237a04║子若男若女，皆將置於四衢道中，捨之而去——此言男女公育甚明——。於彼道上，
TX23n0014_pz237a05║東西南北行人往來，見此男女，心生憐念，為養育故，各以手指內其口中，於彼指端
TX23n0014_pz237a06║自然流出上乳甘乳——此即今用之機器乳頭也——飲彼男女，令得全活。如是飲乳，
TX23n0014_pz237a07║經於七日，彼諸男女還自成就一色類身，與彼舊人形量無異，男還逐男，女還逐女，
TX23n0014_pz237a08║各隨伴侶相隨而去——人合大群，真成天下一家也——。
TX23n0014_pz237a09║『諸比丘！鬱單越人壽命一定，無有中夭，命若終時，皆得上生，何因緣故鬱單
TX23n0014_pz237a10║越人得此定壽？命終已到皆復上生？諸比丘！世或有人專事殺生、偷盜、邪淫、妄言
TX23n0014_pz237a11║、兩舌、惡口、綺言、貪、嗔、邪見，以是因緣，身壞終墜墮惡道，生地獄中。或復
TX23n0014_pz237a12║有人不曾殺生，不盜他物、不行邪淫、不妄言、不兩舌、不惡口、不綺語、不貪、不
TX23n0014_pz238a01║嗔、亦不邪見，以是因緣，身壞命終趣向善道，生人天中。何因緣故向下生者？以其
TX23n0014_pz238a02║殺生邪見等故。何因緣故向上生者？以不殺生正見等故。或復有人作如是念：我於今
TX23n0014_pz238a03║者應行十善，以是因緣，我身壞時，當得往生鬱單越中——此言今人能行十善即變為
TX23n0014_pz238a04║鬱洲也——；彼處已生，住壽千年，不增不減。彼人既作如是願已，行十善業，身壞
TX23n0014_pz238a05║得生鬱單越中；即於彼處復得定壽滿足千年，不增不減。諸比丘！以此因緣，鬱單越
TX23n0014_pz238a06║人得定壽命。
TX23n0014_pz238a07║『諸比丘！何因緣故皆得上生？諸比丘！閻浮洲人，以於他邊受十善業，是故命
TX23n0014_pz238a08║終即得往生鬱單越界。鬱單越人以其舊有具十善業，鬱單越中如法行故，身壞命終，
TX23n0014_pz238a09║皆當上生諸天善處。諸比丘！以此因緣，鬱單越人上生勝處。
TX23n0014_pz238a10║『諸比丘！鬱單越人命行終盡捨壽之時，無有一人憂戀悲哭，惟共舁置四衢道中
TX23n0014_pz238a11║，捨之而去。諸比丘！鬱單越人有如是法，若有眾生壽命盡時，即有一鳥名憂承伽摩
TX23n0014_pz238a12║——隋言高逝——，從大山中疾飛而至，銜死人髮，將其屍體擲置餘方洲渚之上——
TX23n0014_pz239a01║此又是一種飛行機器，將來用飛艇運死屍也——。何以故？鬱單越人業行清淨，樂淨
TX23n0014_pz239a02║潔故，樂意喜故，不令風吹穢臭之氣，來至其所。
TX23n0014_pz239a03║『諸比丘！鬱單越人大小便利將下之時，為彼人故地即開裂，便利畢已，地合如
TX23n0014_pz239a04║故——此亦是機器便池——。何以故？鬱單越人樂淨潔故，樂意喜故』。
TX23n0014_pz239a05║有情第二
TX23n0014_pz239a06║前說人眾為有情眾之一類眾，而有情類包括有「異熟識」者之全部，下自無間之
TX23n0014_pz239a07║苦趣，上至等覺之菩薩，唯佛除外，捨異熟故，此即佛界與其餘凡聖之區別。而有情
TX23n0014_pz239a08║眾，則指五趣異生與三乘賢聖以言也。茲別為六於左：
TX23n0014_pz239a09║一　苦趣眾
TX23n0014_pz239a10║梵語「泥犁」，是苦器義，意指苦器中受苦眾生。古譯地獄，殆取譬耳。此有八
TX23n0014_pz239a11║寒、八熱諸處之眾，廣如經論所明。所奇者，乃最苦之無間處：一有情滿，多有情滿
TX23n0014_pz239a12║，一多無礙，情器圓融，乃同佛智之境，洵所謂有情業報，亦不可思議者也。
TX23n0014_pz240a01║二　鬼趣眾
TX23n0014_pz240a02║鬼趣，為有情類之一，非是人類死後之靈。人死之後，或轉生為人、為天、為苦
TX23n0014_pz240a03║趣、為傍生故：雖或為鬼，亦轉生以為鬼，非死即云鬼也。鬼趣有由胎生或化生者，
TX23n0014_pz240a04║衣食男女不殊人畜，特其業報異人畜界，故不相通見耳。其類有福德威力者，然大都
TX23n0014_pz240a05║飢虛羸弱也。
TX23n0014_pz240a06║三　傍生眾
TX23n0014_pz240a07║傍生，亦云畜生，指除人以外諸動物以言。種種類類，分別難盡，大別為陸行眾
TX23n0014_pz240a08║與水行眾及空行眾。然有更不在地球而為吾人不及以知者，若諸龍眾及妙翅鳥眾等。
TX23n0014_pz240a09║四　人趣眾
TX23n0014_pz240a10║在有情類中有人趣眾之一位置，言其等級，居苦趣、鬼趣、傍生眾之上，天神眾
TX23n0014_pz240a11║之下也。已如人類第一所明。
TX23n0014_pz240a12║五　天神眾
TX23n0014_pz241a01║此有一、四天王統諸神眾及阿修羅眾，二、三十三天眾，三、時分眾，四、知足
TX23n0014_pz241a02║眾，五、化樂眾，六、他化自在眾，此為欲界天眾。更上有四禪十八類之色界天眾；
TX23n0014_pz241a03║更上有無身無器之四空天眾。較之人眾，其數甚多，總曰天神眾也。以上五眾，皆為
TX23n0014_pz241a04║世間之眾。
TX23n0014_pz241a05║六　賢聖眾
TX23n0014_pz241a06║此云賢聖，非世俗所云之賢聖，唯是佛法之賢聖。有三乘別：一、聲聞乘之賢聖
TX23n0014_pz241a07║眾，七賢為賢，四果為聖；二、獨覺乘之賢聖眾，因行為賢，證果為聖；三、菩薩乘
TX23n0014_pz241a08║之賢聖眾，十住、十行、十向為賢，十地為聖：是為出世之眾。
TX23n0014_pz241a09║法界第三
TX23n0014_pz241a10║法界猶云宇宙，乃總包萬有之名也。中國著述，每云四聖六凡法界，是統指佛乘
TX23n0014_pz241a11║及一切有情眾言。茲亦分為六眾論之；
TX23n0014_pz241a12║一　異生眾——六凡法界
TX23n0014_pz242a01║異生云者，常造異類業以受異類生，在五趣升沉流轉中之有情也。此綜合有情中
TX23n0014_pz242a02║前五眾及第六眾中之賢眾為一眾以言者也。
TX23n0014_pz242a03║二　聖人眾——四聖法界
TX23n0014_pz242a04║聖人指唯進昇無退墮或已圓滿者以言，不同前之異生眾在可進可退流轉中也。包
TX23n0014_pz242a05║含有情中三乘之聖眾及佛陀眾以為一眾言之。
TX23n0014_pz242a06║三　有情眾——九法界
TX23n0014_pz242a07║此合前有情中之六眾為一眾以言。
TX23n0014_pz242a08║四　佛陀眾——佛法界
TX23n0014_pz242a09║三世十方佛陀無數，指已成者，則唯現在、過去諸佛；未來者未成故。過現諸佛
TX23n0014_pz242a10║依應化言。若真身佛，以常住故，一成佛果，永為現在，無有過去，亦無未來；無過
TX23n0014_pz242a11║未相對故，亦無現在，唯是常住。此常住界不可思議，自他一多互融無礙，一室千燈
TX23n0014_pz242a12║，難可為喻！
TX23n0014_pz243a01║五　圓融眾
TX23n0014_pz243a02║此推佛界自他一多互融無礙之理，擴充為以前之聖凡法界無不如此。佛法界為主
TX23n0014_pz243a03║，圓具九法界為伴，主伴含融；乃至苦趣法界為主，圓具餘九法界為伴，主伴含融；
TX23n0014_pz243a04║一法界眾各具九法界眾，則成百法界之大圓融眾，如天台教義之所明。
TX23n0014_pz243a05║六　無盡眾
TX23n0014_pz243a06║前百法界之圓融眾，如百圓珠，珠光互照，一一珠中，各現餘九十九珠影，則成
TX23n0014_pz243a07║萬個珠影；而萬珠影，一一珠各現九千九百九十九珠影，則成萬萬珠影。如上遞推，
TX23n0014_pz243a08║無盡無盡，如華嚴教義之所明。
TX23n0014_pz243a09║結論
TX23n0014_pz243a10║上來略說淨化主義，即佛法救世主義竟。淨化從心淨起，以淨至法界無盡眾為極
TX23n0014_pz243a11║；救世從心救起，亦救至法界無盡眾為極。眾為心器之總，眾淨眾救則無不淨無不救
TX23n0014_pz243a12║故。