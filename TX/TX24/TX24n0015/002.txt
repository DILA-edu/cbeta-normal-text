TX24n0015_pb005a01║論華日當聯布佛教於歐美
TX24n0015_pb005a02║日本欲將曾取於中國之庚子賠款，用之對華文化事業，以恢復兩國國民之感情，
TX24n0015_pb005a03║而謀華日之親善，用意甚善。但吾國人士，則以其號稱退還庚款，而有使用庚款以行
TX24n0015_pb005a04║文化侵略之嫌疑，故至今拒令不能實施。此雖日本向來用種種侵略政策以侵略中國，
TX24n0015_pb005a05║使中國對之不能不遲回審慎；加以從迫訂二十一條以來，全中國國民心理，對之皆無
TX24n0015_pb005a06║好感，容易發生疑懼之故。然以日本未能擇得適當之途徑，將退還庚款善為施用，致
TX24n0015_pb005a07║雙方有益之事，卒致由爭持而成停滯，亦為一大原因。頃據報紙所載：日本眾議院已
TX24n0015_pb005a08║通過對華文化事業費，增加款額，然日本若不能尋得一施用之適當途逕，將終為中國
TX24n0015_pb005a09║人所反對，徒勞無益。但除卻施用於聯合華日佛教徒，共同振興佛教以宏布歐、美，
TX24n0015_pb005a10║別無較好之途逕可從。此義如何，今請分別言之：
TX24n0015_pb005a11║可辦之文化事業，約有三種：一、西洋之新文化事業，二、中國之舊文化事業，
TX24n0015_pb006a01║三、佛教之文化事業。
TX24n0015_pb006a02║觀日本前此所擬辦之文化事業，其為屬於西洋新文化事業無疑。夫西洋之新文化
TX24n0015_pb006a03║事業，要皆為戰國的侵略性質之文化事業，今日本欲將此種侵略性質之文化事業施行
TX24n0015_pb006a04║到中國來，又何怪吾中國人以「文化侵略」拒之耶？若因西洋之新文化不能施展，轉
TX24n0015_pb006a05║而提倡中國之舊文化，則中國之舊文化，不外儒家與道家之化，此在中國，殆已同墜
TX24n0015_pb006a06║地之甑，不堪回顧，如果從事於此，則一般中國人，又不免以開倒車攻擊之。故日本
TX24n0015_pb006a07║欲辦聯華文化事業，以圖華日之親善，右之二途，皆不可通，不已瞭然可見乎！
TX24n0015_pb006a08║然則辦佛教文化事業，又何以獨可行乎？一、佛教向為遊方之外，未與國群發生
TX24n0015_pb006a09║關係之超世文化，其蓄養之深，含容之廣，又足以吞吐東西洋一切文化而綱領之。今
TX24n0015_pb006a10║東洋舊文化，既支離破碎，而西洋新文化亦幾強弩之末，唯有佛教文化，有融攝東
TX24n0015_pb006a11║西新舊文化，鑄為全世界文化之可能，世之遠矚高瞻者，殆皆已見及乎此。故中國人
TX24n0015_pb006a12║之沉機多智者，近皆潛心考究佛學。日本能以此為倡，其得中國人之歡迎必矣！二、
TX24n0015_pb007a01║損日而利華，日必不甘；利日而損華，華豈肯受？若雙方皆欲用之純利己國之事業，
TX24n0015_pb007a02║其結果未有不因雙方受損而扞格難行者。唯有用之超然於兩國國家，而又於兩國及全
TX24n0015_pb007a03║世界皆能獲其利益之事業，庶可免互相損害之衝突，在日本既為可行，在中國亦無反
TX24n0015_pb007a04║對者。則日本應改變「辦對華文化事業」之觀念，建立「聯華共興佛化宏布世界」之
TX24n0015_pb007a05║標幟，聯華則為平等聯合，而非以此番主張對付彼方之不平等手段，共興佛化，宏布
TX24n0015_pb007a06║世界，則全世界國民皆弭息爭戰而享和平幸福。日本果能求全益而免兩損，依此施行
TX24n0015_pb007a07║，則自然進行順利而無阻矣！夫今世界之紛亂爭鬥，皆由世界之國際關係日益繁密，
TX24n0015_pb007a08║一國可牽動世界。而仍用其向來之戰國文化，只圖己國之私利，其結果則各蒙其害而
TX24n0015_pb007a09║咸歸無利。非徹底以佛化洗除貪、瞋、癡、慢之毒，純以佛法慈悲利他以成自他之俱
TX24n0015_pb007a10║利，則世界無由和平，而任何一國亦終在此戰爭之牽制中，不能獨善。故宏宣佛化於
TX24n0015_pb007a11║世界，實為今日唯一之大事；而能負此宏偉之責任者，厥為中、日兩國之佛教徒，深
TX24n0015_pb007a12║願中、日國民，於此有共同之覺悟，而中、日兩國佛教徒，於此能奮發有為也！
TX24n0015_pb008a01║（見海刊七卷九期）