TX24n0015_pb017a01║電邀達賴來京
TX24n0015_pb017a02║西藏拉薩達賴大喇嘛慈鑒：前聞貴代表棍郤仲尼言：西藏除喇嘛以外皆優蒲，優
TX24n0015_pb017a03║蒲以外唯喇嘛，實為一完全佛教民族，極深欽景！然佛教之可尊貴，在能智空我法，
TX24n0015_pb017a04║悲普怨親，而大喇嘛與班禪，則全藏佛教民族之領袖也。乃班禪自民國十三年播徙各
TX24n0015_pb017a05║地，流離失所，傳者謂由大喇嘛壓迫使然。至世人疑謗佛法，謂無靈驗。太虛昨詢班
TX24n0015_pb017a06║禪，始知大喇嘛與班禪迄無芥蒂，且綦親和。但因兩方徒屬積不相能，勢成冰炭，遂
TX24n0015_pb017a07║分違順。如此、則大喇嘛應與班禪先聯銜通電，宣示無它，繼以為法忘身，命駕首都
TX24n0015_pb017a08║，觀國民政府崇佛敬僧之盛況，與班禪同陞法座，示誡徒屬，銷釋猜嫌，皆大歡喜。
TX24n0015_pb017a09║然後攜手班禪並肩西藏，海眾和合，法界清淨，庶令擾攘人寰，別現安寧佛國，則龍
TX24n0015_pb017a10║天稽首，魔梵皈心矣！專電敬頌吉祥！願聞明誨？中國佛教會主席太虛叩元（見海
TX24n0015_pb017a11║刊十二卷七期）