TX24n0015_pb046a01║因遼滬事件為中日策安危
TX24n0015_pb046a02║——二十一年三月作——
TX24n0015_pb046a03║遼滬事件，若論理爭氣，則中國之理直氣壯，自無待言。蓋遼、吉、黑、熱，以
TX24n0015_pb046a04║及沿淞、滬一帶諸地，固萬國所公認為中國之領土者，日本橫以其海陸空軍之武力，
TX24n0015_pb046a05║用不宣而戰之行動，作如寇而襲之侵佔，破壞中國政治與領土之完整，使國聯猶有公
TX24n0015_pb046a06║理，固應群起加以相當之懲裁，使中國獲伸民氣，尤應協同施以盡命之抗擊。然而國
TX24n0015_pb046a07║聯脆弱，美、俄既未加入，英、法、意諸強本唯為自圖私利，自保優勢，勉相聯合而
TX24n0015_pb046a08║虛與敷衍，其餘弱小諸國，祇為諸強之應聲蟲，縱令仗義執言，亦不生如何效力。初
TX24n0015_pb046a09║無桓文一匡天下之雄，焉來朱郭側抱不平之俠！所以順風轉柁則有之，而扶弱抑強則
TX24n0015_pb046a10║不可期也。況乎我國空海缺防禦工具，門戶洞開，將帥鬩兄弟之牆，腹心欠健。黨敵
TX24n0015_pb046a11║對黨治存互擠之鬥爭，國民赴國難無全體之組織，兼以工業、經濟、交通等事事待建
TX24n0015_pb047a01║設之際，天災疊乘，民窘已極，遍地萑苻，盈野餓殍，茫茫禹甸，哀哀華裔，聞笳鼓
TX24n0015_pb047a02║而涕隕，睹燐骨以心傷！布長久抗抵之陣，張延宕交涉之網，縱可令敵人不得逞其志
TX24n0015_pb047a03║而終獲最後之勝利，其如國土日蹙，民生日悴，將先受非常之艱苦與不可思議之慘痛
TX24n0015_pb047a04║何！為此稟先聖之仁愛，紓我佛之慈悲，冀黃種民族之危而復安，東亞文化之衰而復
TX24n0015_pb047a05║盛，舍論理爭氣而為我同洲同種同文之中、日國民，一權衡其利害，期能出於相讓而
TX24n0015_pb047a06║復歸和好，進為互助而協謀振興也。
TX24n0015_pb047a07║茲請先言戰則必致兩敗俱傷之禍害：夫日本軍事準備、外交運用之優越，國際地
TX24n0015_pb047a08║位、民間力量之隆盛，加以近佔遼、滬，挾利器之威，張長驅之勢，似足吞服中國全
TX24n0015_pb047a09║部，更何論僅利用傀儡以割據東北四省，并制止華民經濟絕交之反抗，以恢復中國沿
TX24n0015_pb047a10║海沿江市場之工商舊狀哉？然日本若循最近對中國之行動而進展，逼之過甚，毫不為
TX24n0015_pb047a11║中國留一些之體面，為華民存一線之生機，則試思以地大、人眾、怨氣蓬勃之中國民
TX24n0015_pb047a12║族，又豈為日本所能完全壓滅！勢必出於長期之經濟絕交，武力抵抗，且利其交通不
TX24n0015_pb048a01║便，使新戰器失其效用，兵連禍結，相持不下。而日本為後起之工業國，糧食材料既
TX24n0015_pb048a02║多仰給中國，且環顧全球，亦更無銷售日本商品之市場，縱令佔用遼、吉、黑、熱之
TX24n0015_pb048a03║區域，在一二十年內亦尚為墊本多而收利少之時代，縱令寇擾中國沿海沿江之區域，
TX24n0015_pb048a04║雖足以苦我國民，同時、亦令日本與各國之工商業咸歸於盡。近代強大之海陸空軍，
TX24n0015_pb048a05║全仗工商業豐富之經濟力以為支持；日本今同在工商凋零、經濟恐慌之期間，又傾其
TX24n0015_pb048a06║常備之強半海陸空軍以遠勞中國，耗費之繁，半年一載之後，兵力亦勢必隨經濟力而
TX24n0015_pb048a07║蹶竭。況乎日本此次之侵掠中國，與前次之戰華、戰俄逈異：前為抵抗而發憤自強，
TX24n0015_pb048a08║故國民極為奮興而一致；今則僅為一部份軍政財閥侵掠慾望所驅使，民心早不和順，
TX24n0015_pb048a09║雖藉萬世一系之帝統以為維繫，而近來民氣囂張，赤化滋蔓，若戰事稍挫，加以工商
TX24n0015_pb048a10║之失業日多，勞動之運動日增，革命何難突起！帝國因以傾覆，而軍政財閥隨而俱倒
TX24n0015_pb048a11║，亦意中事。縱無他國從而相扼，恐已求似今日中國而不獲。何況日本今此侵掠中國
TX24n0015_pb048a12║，本為干犯眾怒之舉，不恤鄰災，突施強暴，尤為神人之所共憤！且撕破非戰和平各
TX24n0015_pb049a01║公約，各國雖以日本之狡強而無可奈何，然日本外交之孤立，當亦無可諱言。且美、
TX24n0015_pb049a02║俄睒睒旁觀，均可與中國聯合而致日本之死命。美國今雖猶在勞工失業經濟恐慌中，
TX24n0015_pb049a03║俄國今雖未渡過五年建設之難關，然中日抗戰時期一長，國際形勢必有變更，美、俄
TX24n0015_pb049a04║之不甘自棄中國市場，安肯永不出與日本爭！即中國現今亦何嘗不可說美國以要結同
TX24n0015_pb049a05║盟。若中國願以日本在東北及各地之強奪一切權利，盡舉以讓之美國，則美國不難因
TX24n0015_pb049a06║之解決勞工失業之問題，而渡過經濟恐慌之難關。更可以美國若不援助中國，則中國
TX24n0015_pb049a07║迫不獲已，當加入第三國際，與俄國協力造成共產蘇維埃之世界為要挾。美國恐德國
TX24n0015_pb049a08║歸併第三國際，曾實行停戰債，豈不能因阻止中國之赤化而出兵助華乎？美國之海空
TX24n0015_pb049a09║軍既足制服日本而有餘，中國之陸軍亦必可抵抗日本之陸軍，屆時雖不滅亡日本，日
TX24n0015_pb049a10║本亦終難保持現有之地位，此固明若觀火之事。日本不乏明達人士，寧可不思及之！
TX24n0015_pb049a11║再之、美若終不為動，則今執國政之中國國民黨，由孫中山先生聯俄容共而刱成，與
TX24n0015_pb049a12║蘇俄及第三國際本有淵源，蘇俄赤化全球之野心，何曾稍戢？徒以實力未充，各面皆
TX24n0015_pb050a01║無出路，故隱忍以待。我若迫不獲已，悉舉而加入第三國際，中俄接壤，橫亙歐亞，
TX24n0015_pb050a02║據全球人口土地三分之一而強，蘇俄而得赤化中國，已足遂其以第三國際統一世界之
TX24n0015_pb050a03║素願，寧不熱烈歡迎？而首當其衝以捲入共產漩渦者，必為日本，日本其時尚能以萬
TX24n0015_pb050a04║世一系帝國自驕乎？然此雖可禍日本而出中國之氣，亦足禍中國而受制於美、俄，黃
TX24n0015_pb050a05║種民族，東亞文化，既從此淪亡，普天率土，皆成白種或赤種黨之世界，亦非大地人
TX24n0015_pb050a06║類之福！故我深願中、日國民，皆於此三致其顧慮焉。
TX24n0015_pb050a07║更請進言和則可受相得益彰之福利：以日本之海陸空軍與中國之兵力聯合，退則
TX24n0015_pb050a08║可保黃種在東亞為主人翁之地位，進則更可與馳驟世界之白人抗衡。而逐漸開發中國
TX24n0015_pb050a09║地中之所蘊，兩國之民食可以無缺，工料可以足敷，日貨亦可暢銷中國市場，而中日
TX24n0015_pb050a10║能待以平等，日民之移耕中國，能遵守中國之移民律，則邊荒諸省或亦可供日民之住
TX24n0015_pb050a11║殖，日本之人口問題即不難解決。日人不破壞中國政府之統一安定，則五年十年間從
TX24n0015_pb050a12║事建設，中國亦可由廣庶而進於富強，其為國防、外交、民食、經濟之福利如此。且
TX24n0015_pb051a01║日本曾承受中國、印度古文化與近代之歐美文化，中國有其五千年來自刱之文化與承
TX24n0015_pb051a02║受印度、天方及近代歐美之文化，中日若能和協，以東方道德的、精神的古文化為血
TX24n0015_pb051a03║髓，以西方權利的、物質的新文化為骨肉，提煉融鑄成為世界大同文化，免除階級戰
TX24n0015_pb051a04║爭之流血，共享和平，則不僅東亞黃種之幸福，亦為地球人類之利益？況乎歐、美列
TX24n0015_pb051a05║強以英、美爭霸而戰，以共產主義與資本主義而戰，以德法世仇、法意爭權而戰，不
TX24n0015_pb051a06║久終難免重開大戰。彼時、歐強失馭，中國可收復香港等遺地，中日可援英荷屬南洋
TX24n0015_pb051a07║群島，及朝鮮、緬甸、暹羅、安南而成立為自由聯盟國家，更由中日扶助印度、錫蘭
TX24n0015_pb051a08║另成為聯邦共和國，而以佛教為聯絡貫穿之總神經，此種人間之樂園，豈不即可實現
TX24n0015_pb051a09║？嗟乎！我同洲、同種、同文之中日國民，於此安可不深思遠慮，而妄逞非理之欲，
TX24n0015_pb051a10║徒爭可已之氣，竟舍坦途而不由，甘入陷阱而不辭耶？
TX24n0015_pb051a11║夫中日和而相助之益與戰而互爭之損，既瞭如指掌，則中日固應速息戰歸和矣。
TX24n0015_pb051a12║然和之方法當若何？於是吾深有慨于中山先生之早亡也。蓋中山先生真近代東方不易
TX24n0015_pb052a01║見之大英雄，能獨窺其大。如陳友仁君自言其去年赴日之使命，蓋無非奉行中山先生
TX24n0015_pb052a02║對于中日攜手之遺策，痛痛快快解決中日間一切之懸案，進而訂一真正共存共榮永久
TX24n0015_pb052a03║和好之盟約而已。中國非此不易有統一建設之時，日本亦非此無可走之平安道路。日
TX24n0015_pb052a04║本若能有繫鈴解鈴之勇，即日撤兵回國，淞、滬則恢復今年一月廿八日未開戰前之原
TX24n0015_pb052a05║狀，東北則恢復去年九月十七日未發動前之原狀，聲明唯以同種同文進求共存共榮而
TX24n0015_pb052a06║出此。兩國損失，中國何啻超過日本百千倍，但既和解成立，則中國之民氣既平，經
TX24n0015_pb052a07║濟亦可復交，更進為詳陳利害，當可不堅阻國民黨奉行中山先生中日和盟之遺策。大
TX24n0015_pb052a08║致中華民國須保全去年九月十七日前領土與政治之完整，而對于九月十七日前日本在
TX24n0015_pb052a09║中國既得之權利，予以穩妥之保障，其一切未決之懸案，則由正當外交途徑而作互惠
TX24n0015_pb052a10║之解決，中日和約即可成立，且可由和平而進於親善矣。所難者，特不知今之日本當
TX24n0015_pb052a11║局有無高視遠見若中山先生之大英雄耳！此則竊有望於日本明達之士，能勇於為善，
TX24n0015_pb052a12║群起以促其政府作此繫鈴解鈴之舉也。
TX24n0015_pb053a01║比來默察日本之一部分軍政財閥，妄謂可乘戰勝中國而任情宰割，將以之斷送其
TX24n0015_pb053a02║萬世一系之帝國，使東方黃種無復自主自強之國，使曾受用華、印、歐、美文化之東
TX24n0015_pb053a03║亞優強民族，不免同淪滅于白人之手；而中國人民久受政禍天災，而又橫遭日本之蹂
TX24n0015_pb053a04║躪，河山破碎，邦國疹瘁，怨憤沖霄，群抗強暴，不遑再計成敗、利鈍、禍福、死生
TX24n0015_pb053a05║之慘苦，挺而走險，咸欲與日偕亡，致國民黨雖有中山先生對于中日之遺策，無敢提
TX24n0015_pb053a06║商施行。在中日國民如此危若纍卵之際，而一方實有平安坦途可由，余為中日國民與
TX24n0015_pb053a07║東亞黃種共免禍害計，為全世界人類咸享福利計，敢本我佛「我不入地獄誰入地獄」
TX24n0015_pb053a08║之大無畏精神，不恤受全國人民之所忿惡，大聲疾呼，將繫鈴解鈴之議陳之日本當局
TX24n0015_pb053a09║，孫中山先生對于中日之遺策獻之中日國民。如得中日大仁大智之士，察擇施行，則
TX24n0015_pb053a10║余雖萬死亦忻樂焉！否則不歸美，即歸俄，恐中日非復東亞之主人矣。中華民國二十
TX24n0015_pb053a11║一年三月十八日（見海刊十三卷五期）