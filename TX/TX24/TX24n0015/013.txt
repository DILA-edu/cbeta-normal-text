TX24n0015_pb081a01║論大學教授救國宣言
TX24n0015_pb081a02║上海各大學教職員聯合會，前於第六次全體執行委員會議決發表救國根本大計宣
TX24n0015_pb081a03║言，當由該會文書股起草，經主席張壽鏞等審查通過，發表如下：
TX24n0015_pb081a04║竊以國難情勢之嚴重，未有甚於此時者。試一盱衡今日之域中，外則強敵
TX24n0015_pb081a05║壓境，疆土日蹙，兵臨城下；內則工商淍敝，金融停滯，農村破產，險象四伏
TX24n0015_pb081a06║，莫非隱患，此誠危急存亡之秋也！憂時深思之士，方追求中國致弱招侮之原
TX24n0015_pb081a07║因，共謀所以禦寇圖強之方案。然而群疑滿腹，眾難塞胸，發言盈庭，莫衷一
TX24n0015_pb081a08║是，歧路亡羊，清談僨事，此豈所以救亡之道哉！本會為純粹文化學術團體，
TX24n0015_pb081a09║超越一切政治黨派思想，摒除成見感情，嘗平心靜氣以診察中國之病源，初亦
TX24n0015_pb081a10║百思莫得其解。即以黨治成敗而論：如謂主義之未善耶？則為政不在多言，治
TX24n0015_pb081a11║道原尚平易，本卑之無甚高論，無取乎立異矜奇。如謂制度之不良耶？則黨治
TX24n0015_pb082a01║非晚近新創，學理多專書可考，例證有史可稽。即世人所詬病之一黨專政，亦
TX24n0015_pb082a02║嘗奠俄、意於磐石之安。獨一旦移植中土，橘逾淮而為枳，效未著而弊已見，
TX24n0015_pb082a03║是亦可深長思也。昔詩人普伯POPE氏視政體爭論為庸人自擾，姑就事論事
TX24n0015_pb082a04║而商搉之：民族沒落至此，積弱匪伊朝夕，肇因自已悠久，種惡不止一端，興
TX24n0015_pb082a05║亡匹夫有責，過失不應諉避。歷年黨治之不盡洽人意，確為勇於改過之國民黨
TX24n0015_pb082a06║所應反省引咎，雖最同情於該黨之摰友，亦無法為之曲解諱辯。然當此強敵壓
TX24n0015_pb082a07║境之時，與其嘵嘵於理論爭辯，斤斤於政權攘奪，徒增思想混亂，更召國事糾
TX24n0015_pb082a08║紛，虛擲有用之光陰，耗費救國之力量，究於實際何補？今為適應目前非常環
TX24n0015_pb082a09║境，應付緊急事變起見，與其改絃更張，不如因仍舊貫。在憲政未樹立、人民
TX24n0015_pb082a10║政治能力未培養成熟以前，國民黨既領導於先，國人自應盡力維護而嚴厲監督
TX24n0015_pb082a11║其後，不容簽訂任何賣國條約。責其收回已失領土，即以失地之收復與否，為
TX24n0015_pb082a12║判斷國民黨是否盡領導之責。故今日之唯一重大責任，尤在從此臥薪嘗膽，勵
TX24n0015_pb083a01║精圖治，生聚教訓，遵從民意，廣納良言，求賢若渴，善導青年，施行感化，
TX24n0015_pb083a02║充實國力，集中精銳，以試驗黨治效能與完成訓政最後工作。然後將政治還諸
TX24n0015_pb083a03║人民，河山依舊，職思其居，歷史光榮，拭目以俟。夫救國方法不厭其精細，
TX24n0015_pb083a04║而救國步伐必求其整齊，國民行動尤期於一致，故學術思想，不妨盡量自由，
TX24n0015_pb083a05║而組織統率則須絕對嚴密，團體紀律須求極端遵守。今日當急之務，惟在社會
TX24n0015_pb083a06║組織健全，集中全國優秀，推行地方自治，以建樹下層政治基礎。尤須建設科
TX24n0015_pb083a07║學教育，改進文化環境，提倡學術研究，充實實驗設備，獎勵著述發明，保障
TX24n0015_pb083a08║學者生活，培養健全法治人才，以促進憲政效率。總理有言：革命之基礎在學
TX24n0015_pb083a09║問。人才缺乏，固為黨治失敗之根本原因；而用非所學，實啟僥倖奔競之心理
TX24n0015_pb083a10║。故中國之病根在文化，而起死之良方在學術。吾人堅決自信，舍文化無從復
TX24n0015_pb083a11║興，非學術莫由救國。國難之來也漸，長治豈可一蹴而幾！為今之計，唯有舉
TX24n0015_pb083a12║國上下，消泯成見，化除畛域，痛改前非，困心衡慮，高瞻遠矚，以共同從事
TX24n0015_pb084a01║於學術救國與文化復興二大運動，盡心力而為之，國其庶有豸乎！知識份子為
TX24n0015_pb084a02║歷代改革原動中堅，尤不可甘於暴棄，妄自菲薄，供人驅策，助長內亂，致國
TX24n0015_pb084a03║家於不可收拾之地位。凡我國人，應及時砥礪志節行操，轉移頹風末俗，陶治
TX24n0015_pb084a04║一世人心，共肩復興大任。湘鄉曾公有言：「吾人惟進德修業二事最靠得住，
TX24n0015_pb084a05║此二者由我作主，得尺則我之尺也，得寸則我之寸也」。斯言也，願與國人共
TX24n0015_pb084a06║勉之！
TX24n0015_pb084a07║此為上海各大學教授聯合會所發表之救國大計宣言。文化復興，學術救國，此雖
TX24n0015_pb084a08║扼要之談，然以言學術救國，亦為清季停科舉、興學校以來口頭之爛熟陳語；以言文
TX24n0015_pb084a09║化復興，亦早為五四新文化運動以來時髦標語。但竟有愈救愈不國、愈復愈不興之勢
TX24n0015_pb084a10║者何耶？毋亦非籠統的所謂文化學術而漫無擇別所能奏功歟？
TX24n0015_pb084a11║夫學術救國當矣，然應擇今日中國國民所缺所需者，集中力量以赴之。則農、工
TX24n0015_pb084a12║、商民眾教育，與數、理、化、農、工、礦各專門科學是，而法科、文科、美術科決
TX24n0015_pb085a01║須減少也。文化固須取精用宏，不可偏枯，然亦必有重心，而後能凝體而發用。則當
TX24n0015_pb085a02║提出中國民族五千年來正統文化之要素為骨格，而吸收適宜此中國民族文化滋養生長
TX24n0015_pb085a03║之全世界文化。以充其血氣肌肉；而利用深入民心普及民眾之佛教文化，鮮明正確一
TX24n0015_pb085a04║般國民對於佛教之觀念，以立國民信仰基礎，庶不致陷於雜家漫羨無歸之弊，或拘一
TX24n0015_pb085a05║曲而以偏至為高也。
TX24n0015_pb085a06║雖然，當此天人迭禍、寇匪交迫之嚴重國難中，國民之筋僨脈張者徒欲為孤注之
TX24n0015_pb085a07║擲，而垂頭喪氣者或且興「必亡」之歎，得此從容以言學術救國、文化復興之道者，
TX24n0015_pb085a08║未始非熱惱時之一清涼劑、徬徨處之一指南車也！余故樂為論之。（見海刊十四卷八
TX24n0015_pb085a09║期）