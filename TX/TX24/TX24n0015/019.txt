TX24n0015_pb111a01║達賴逝矣西藏將奈何
TX24n0015_pb111a02║——二十三年一月作——
TX24n0015_pb111a03║達賴十三世，今閱二十二年十二月二十、二十一日申報，確已逝世矣。本社為衛
TX24n0015_pb111a04║藏佛教之護持計，華西邊陲之保障計，不勝其哀敬之情！
TX24n0015_pb111a05║電中：『遺囑主維護佛教，勿使外國基督教或其他宗教乘幾侵入以混亂西藏佛教
TX24n0015_pb111a06║之系統』；與『達賴在極舊與極新之間，採用中庸之道，應付艱鉅，居然成功』數語
TX24n0015_pb111a07║，均極重要。貢覺代表、諾那呼圖嘗謂余曰：達賴為深達佛法擅長政治之人，欲令達
TX24n0015_pb111a08║賴歸向中央，必得佛法與政治兼優者為使，方足以完成漢藏合作。惟知政治者不能，
TX24n0015_pb111a09║惟知佛法者亦不能，而深以盼余能去西藏一行為最宜。今達賴逝矣！竊恐西藏失樞紐
TX24n0015_pb111a10║，極舊與極新起衝突；班禪在外，尤足召信仰分裂，則西藏政教前途，皆極可憂慮
TX24n0015_pb111a11║矣！
TX24n0015_pb112a01║一世達賴原為藏王，以皈依宗克巴為出家弟子，遂令世世轉生以政權護教；而西
TX24n0015_pb112a02║藏佛教系統之維護，亦萬不能稍雜政權。蓋全西藏不啻一大僧寺，設非佛教自握其政
TX24n0015_pb112a03║權，必致為其他握政權者破壞其佛教之系統焉。
TX24n0015_pb112a04║世界三大系統佛教，中日系未能政教完全一致。錫蘭、緬甸、暹羅僧漸腐，而政
TX24n0015_pb112a05║治後經改革，以律儀為特色之錫蘭系佛教，勢將崩潰。而以密咒為特色之西藏、西康
TX24n0015_pb112a06║、青海、蒙古、滿州系佛教，康、青皆已羼入回、漢，非佛教分子，滿已完全漢化，
TX24n0015_pb112a07║而蒙亦俄、漢分化，僅存西藏猶保持系統。設西藏之佛教政權再失，則茲密咒為特色
TX24n0015_pb112a08║之佛教，亦將無所憑依，而西藏從此亂矣。
TX24n0015_pb112a09║中央若劃西藏為佛教特區，以知佛法及政治者指導其「以佛教自治」，庶得其宜
TX24n0015_pb112a10║耳。（見海刊十五卷二期）