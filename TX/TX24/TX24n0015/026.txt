TX24n0015_pb140a01║覺乎否乎可以覺矣
TX24n0015_pb140a02║——二十四年十一月作——
TX24n0015_pb140a03║連日報紙宣載之孫傳芳被仇殺記，以十一月十四十五日大公報為最詳確。吾頗信
TX24n0015_pb140a04║施女所述其父施從濱昔日被孫梟首經過，及靳智證居士所述『馨遠——傳芳——係余
TX24n0015_pb140a05║勸其學佛，平日作工夫甚為認真，誠心懺悔，除每星期一三五來林誦經外，在家作工
TX24n0015_pb140a06║夫更勤，每日必拜佛三次，每次必行大拜二十四拜，所以兩年以來神色大變，與前判
TX24n0015_pb140a07║若兩人』；同為真確之事實。而謠傳施之刺孫，別有政治背景，實為無稽之謬談。因
TX24n0015_pb140a08║此、靳居士所云『孰料立志改過，誠心懺悔，而猶遭此慘變，殊出人意料之外！幾使
TX24n0015_pb140a09║人改過無由，自新亦不可得』之語，亦誠為許多懺罪學佛者同聲所發悲歎。且孫智圓
TX24n0015_pb140a10║居士，昔為五省聯帥時，於吾所設佛化教育社曾為贊助；頃年復與靳居士印送吾所講
TX24n0015_pb140a11║之十善業道經，不無佛法因緣，故尤同深痛悼。然昔有禪者問長沙岑禪師云：『永嘉
TX24n0015_pb141a01║證道歌，謂悟則業障本來空，不悟還須償宿債，慧可二祖猶豈未悟乎？何以猶須償債
TX24n0015_pb141a02║而被殺耶』？岑曰：『汝不明本來空』。進問『如何是本來空』？曰：『償宿業是』
TX24n0015_pb141a03║。夫誠於佛智所了諸緣生法自性空義，念念明證無惑，則雖於償夙業而受慘報之際，
TX24n0015_pb141a04║亦甯不殺者、被殺者及殺之一切皆空，湛然無動，覓死生相了不可得哉！況金剛經云
TX24n0015_pb141a05║：『是人先世罪業，應墮惡道，以今世人輕賤故，先世罪業則為消滅，當得阿耨多羅
TX24n0015_pb141a06║三藐三菩提』。然則以智圓居士近年悔悟之切，於諸法性相應深通達，且於一心誦經
TX24n0015_pb141a07║念佛時忽然捨命，必能無擾空明而寂焉善逝，將無始罪積一剎那間償畢，超生淨土。
TX24n0015_pb141a08║如智證居士所謂「蓮邦穩到，從此不為五濁人」。則吾儕佛子於哀慨同深中，亦可怡
TX24n0015_pb141a09║然自慰矣！
TX24n0015_pb141a10║然吾於此乃重有感焉！吾感佛智所證所說因果業報法之森嚴，而深冀世人之及時
TX24n0015_pb141a11║覺悟，於快意處臨崖勒馬，毋造深不可解之怨仇，致令業報成熟，無可倖逃，報復相
TX24n0015_pb141a12║尋，歷千百世而不已。今夫佛堂何地乎，乃演仇殺之慘劇！少婦何人乎，乃為殺仇之
TX24n0015_pb142a01║兇犯！斯由孫馨遠氏昔以猛摯之雄，快狠厲之意，於獲施從濱氏時，可不殺而殺，
TX24n0015_pb142a02║得已而不已，並為梟首示眾之甚舉，此怨毒之積於施靈與種於施女，蓋如何之強烈深
TX24n0015_pb142a03║切？由此、雖少婦弱軀可變強漢，雖佛堂淨地竟施毒手，遂演為定業不可轉而報定
TX24n0015_pb142a04║時定之現報！若世人因此于決意之際，造業之時，能懍於因果之大法，幡然覺悟，轉
TX24n0015_pb142a05║暴慢為慈讓，則孫氏、施氏固不啻現身而說法矣。噫！世人其亦覺乎，否乎？可以覺
TX24n0015_pb142a06║矣！
TX24n0015_pb142a07║然此種冤仇報復之事，不唯一人一家有之，而一部落、一宗族之釀成械鬥，逞強
TX24n0015_pb142a08║一時，流禍多代，則其為患之大，思之尤可股慄。降至今世，國家民族之間，尚無仲
TX24n0015_pb142a09║裁息爭之公法，猶以訴之武力為最後解決，甚而擴大為種族與階級間之對抗；冤恨殘
TX24n0015_pb142a10║殺之氣，乃益彌漫磅礡於人世。今東菲意之對阿，誠出野心侵掠，而亦兼含有復昔年
TX24n0015_pb142a11║戰敗之仇及人種間之不平等之輕蔑。意之種此惡因，更有由民族仇恨演為人種仇恨之
TX24n0015_pb142a12║可能，相報以殘殺，不知何時可了！夫法、德非同奉耶穌基督之國民，且同為白種人
TX24n0015_pb143a01║之兄弟邦乎？乃由昔少數人之黷武，造成冤仇報復循環未已之禍根，不惟前次及今後
TX24n0015_pb143a02║世界大戰，實為重要因素，且令歐洲於近代交通如此便利之後，仍不能如北美之成為
TX24n0015_pb143a03║一大聯邦，亦未嘗非德、法仇視壁壘森嚴之所致。夫以少數人之逞雄圖快一時，竟成
TX24n0015_pb143a04║為國民間禍延數紀、毒遍全洲全球之大患，種惡因之不可不出於慎。今國際間之強者
TX24n0015_pb143a05║，其亦覺乎，否乎？可以覺矣！
TX24n0015_pb143a06║今夫中日非同種之親若兄弟者乎？非同文之迭為師生者乎？日昔師華而近代華亦
TX24n0015_pb143a07║師日。隔海而居，比鄰而處，數千年涵養於佛儒仁慈智慧之化，固能道義相孚，感應
TX24n0015_pb143a08║以誠，則資生所須，褒多益寡，胹合調濟，自可和融靡阻。乃因日本仿效歐美有一日
TX24n0015_pb143a09║之長，少數之野心者師其掠奪之慣技，竟視中國國民為刀俎上肉，一割而台灣，再割
TX24n0015_pb143a10║而高麗，近年侵及東北，四省淪亡，乃益進逼不已，時臨以不測之威而駭懾全國民，
TX24n0015_pb143a11║逞茲可已而不已之強暴。然中國雖禮讓之邦，華民雖寬柔之族，如迫之過甚，則亦不
TX24n0015_pb143a12║無存越沼吳、亡秦必楚之歷史。應知中國民族非不能師歐西而似日本，徒以國中優秀
TX24n0015_pb144a01║人士，迄今猶有例印度甘地之求自治，因視文化道德高出於歐族，不欲舍義以取生，
TX24n0015_pb144a02║故遲回以期闡揚中和之化，息世爭而自寧。尤其以日本少數野心者雖迭逞強暴，而中
TX24n0015_pb144a03║日國民之兄弟師生情誼猶在，故欲由善念中消弭其毒意，俾歡洽若一座佛堂中之善男
TX24n0015_pb144a04║信女。然日本之少數野心者，若及今猶不猛然醒覺，繫鈴解鈴，求日華民族感情之好
TX24n0015_pb144a05║轉，猶自恣橫行不已，則勢必造成全中國民族對日本民族之仇視，力事報復，苟不能
TX24n0015_pb144a06║將中國人盡滅，則令日本永無甯日，而在人間亦不知更增加若干之殺機戾氣。噫！寬
TX24n0015_pb144a07║柔之族，豈不能如少婦之變強漢乎？禮讓之邦，豈不能如佛堂之施毒手乎？我中日兄
TX24n0015_pb144a08║弟情深、師生誼切之國民中賢明人士，將如何感悟少數之野心者，自救中日兩民族之
TX24n0015_pb144a09║得免於同趨自殺之途乎？嗟乎！昔孫氏逞一念之殘暴，卒因以殞其生命；鄰邦之雄，
TX24n0015_pb144a10║其欲不陷全民族滅亡之慘，於此亦覺乎，否乎？可以覺矣！
TX24n0015_pb144a11║大公報於同月十九日復著論糾正社會之同情施女，結論曰：
TX24n0015_pb144a12║社會之同情施女，決非贊成暗殺，實乃別具病態心理，故須根本糾正：第
TX24n0015_pb145a01║一、須培養國民愛仁慈、戒殘暴的正當意識。第二、須人人皆知循公守法，有
TX24n0015_pb145a02║權有勢者，不復橫行自恣，逞快一時，致種惡因。第三、須全國上下寶愛法律
TX24n0015_pb145a03║，共同擁護，使其有威有信，能為國民公共生活所託命。必如是、然後暗殺之
TX24n0015_pb145a04║風當可息止，報復悲劇當可免除。世道人心所關，非多數人一致努力，無從戢
TX24n0015_pb145a05║茲戾氣也。
TX24n0015_pb145a06║此三點所言非常透澈明快，仁智之士當同首肯。第一、第二，由國民而推之世人
TX24n0015_pb145a07║，熟不宜然？第三則欲廣之『須全世界大小國民共立和平公法，共同愛護，使其有威
TX24n0015_pb145a08║有信，能為世界人類公共生活所託命。必如是、然後戰殺之風當可止息』。然尤要者
TX24n0015_pb145a09║，則在若個人、若團體、若民族、若國家、若人種諸有權有勢者，各懍怨仇報復因果
TX24n0015_pb145a10║不爽之大法，不復橫行自恣，逞快一時，致種惡因。嗟夫！諸有權有勢者，其亦覺乎
TX24n0015_pb145a11║，否乎？可以覺矣！（見海刊十七卷一期）