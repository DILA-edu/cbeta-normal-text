TX24n0015_pb151a01║漢藏互派僧侶遊學與何鍵電請提倡綱常
TX24n0015_pb151a02║——二十六年二月作——
TX24n0015_pb151a03║閱二月一日申報南京專電云：
TX24n0015_pb151a04║蒙藏委員會訂漢藏互派僧侶遊學辦法十二條，內容補助漢藏僧侶名額每年
TX24n0015_pb151a05║各二名，年在二十五歲以上、四十以下，熟習經典為合格。赴藏遊學僧侶，由
TX24n0015_pb151a06║佛教總會每年六月以前保送本會考核派遣之。每人補助往返旅費各二百五十元
TX24n0015_pb151a07║外，每年補助漢僧生活費八十元，藏僧生活費一百二十元，遊學期間五年為
TX24n0015_pb151a08║限。
TX24n0015_pb151a09║此雖人數過微，難期急效，然亦已見政府對於漢藏佛教關係之注意，未嘗非佛教
TX24n0015_pb151a10║前途之一線曙光。但云由佛教總會保送，未明派來藏僧由何處授學。其實、今之佛教
TX24n0015_pb151a11║會於此初無預備，而堪以選派漢僧往學及承受藏僧來學者，茲在國內唯重慶北碚縉雲
TX24n0015_pb152a01║山之漢藏教理院足以任之，是又待蒙藏委員會當局之能察實情，俾此善舉不致唐功而
TX24n0015_pb152a02║寡效！
TX24n0015_pb152a03║又湖南省政府何主席電云：
TX24n0015_pb152a04║南京中央黨部國民政府鈞鑒：西安善後，久而不決，赤匪坐大，異說朋興
TX24n0015_pb152a05║，民心惶惑，莫知其極！竊惟安內攘外，乃必然之次第；靖亂禦侮，尤救亡之
TX24n0015_pb152a06║常經。國策既定，日進有功，如赤匪崩潰，外交勝利，綏戰奏捷，皆事實之昭
TX24n0015_pb152a07║昭者。苟牽於龐雜之言，枉丈直尺，則十年經營之統一大業，又億兆民眾之共
TX24n0015_pb152a08║信，將何術以維繫之？強圓入方，非勢所許；改規易聽，徒肇分裂！況國際變
TX24n0015_pb152a09║幻，離合莫測，得少失多，果何所取？此職之所為憂惕而危懼者！顧黃台之瓜
TX24n0015_pb152a10║，不堪再摘！統一之局，所應維護，清源本末，容緩圖之。職聞聖賢立教，首
TX24n0015_pb152a11║重倫常，國家圖存，必先綱紀，正紀所以定位，明倫所以親民，此我國傳統之
TX24n0015_pb152a12║精神，即孔子經國之大法。先總理識真萬古，孔道是尊；蔣院長躬行國維，黎
TX24n0015_pb153a01║民共感；先訓後效，道幾聿彰！徒以頻年士氣浮囂，人懷覬覦，始立異說以攫
TX24n0015_pb153a02║名，繼挾陰謀以奪利，一唱萬和，噓氣為風，禮義崩喪，遂至於此！夫新舊倫
TX24n0015_pb153a03║常，貴應需要，苟可愈病，奚忌成方。蓋綱倫不正，則法律失嚴；民德不厚，
TX24n0015_pb153a04║則政教無根；何以御五族之人民，而齊萬有之品彙乎？且歐西諸國，獨裁、民
TX24n0015_pb153a05║治各趨極端，已失憲典之舊型，陷入荒瞑之窮路，但濟眉火，誰顧久長？倘宏
TX24n0015_pb153a06║孔聖中正之道，以立世界大同之基，自我作法，俾民不迷，庶幾人道有幸，和
TX24n0015_pb153a07║平可期。職顧念時艱，瞻言國步，偶作百年之想，益增五內之憂！勿謂詞近常
TX24n0015_pb153a08║談，人將譏其陳舊，然事關根本治道，未敢顧慮而不欲言。敬維鈞部、鈞府，
TX24n0015_pb153a09║薄海靈光，萬民瞻仰，必籌鴻謨以固邦基。倘鑒愚忱，謂有可採，當再條擬辦
TX24n0015_pb153a10║法，公諸群議，伏祈垂察！職何鍵叩陷——三十日中央社電
TX24n0015_pb153a11║其云：『且歐西諸國，獨裁、民治各趨極端，已失憲典之舊型，陷入荒瞑之窮路
TX24n0015_pb153a12║，但濟眉火，誰顧久長？倘弘孔聖中正之道，以立世界大同之基，自我作法，俾民不
TX24n0015_pb154a01║迷，庶幾大道有幸，和平可期』。洵屬針對時病之藥石仁言。然漢以來、限中國道統
TX24n0015_pb154a02║於孔聖，宋以後、又限孔道於綱倫，實為中國削弱之始！吾意今後世界和平，誠當發
TX24n0015_pb154a03║揚中國文化為世界文化以造成之；但所云中國文化，應包舉：一、周秦子學——道、
TX24n0015_pb154a04║儒（孔、孟、荀等）、墨、法等；二、漢唐文學，三、隋唐佛學，四、宋明理學，五
TX24n0015_pb154a05║、漢清經學之五特點。其他較小之魏晉玄學等則附老莊子學，尤以周秦子學、隋唐佛
TX24n0015_pb154a06║學為大原，應先設中國文化研究院以董理之。（見海刊十八卷三期）