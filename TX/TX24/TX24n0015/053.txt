TX24n0015_pb267a01║佛教徒與國民外交
TX24n0015_pb267a02║——在中央廣播電台廣播——
TX24n0015_pb267a03║虛空無邊，世界無量，眾生無數，佛教以無盡虛空界、世界、眾生界為對象，普
TX24n0015_pb267a04║遍無外，有何外交之可言！然緣起無礙，遇緣即宗，釋迦世尊以娑婆大千世界為化域
TX24n0015_pb267a05║，則此一大千世界之外，便有東西南北四維之十方世界，各有能教化之佛陀，亦各有
TX24n0015_pb267a06║所教化之眾生，形性不同，事相懸殊；故有中央毗盧遮那佛之華嚴世界，東方藥師佛
TX24n0015_pb267a07║之琉璃世界，及西方阿彌陀佛之極樂世界等之無數世界，各各安住，互互涉入，燈燈
TX24n0015_pb267a08║明照，光光相網。在差別中不失其無礙之平等，在平等中亦不壞其無量之差別。由不
TX24n0015_pb267a09║壞其無量之差別而言，則此一佛剎與彼一佛剎，交互相涉，主伴相攝，遂極盡其外交
TX24n0015_pb267a10║之能事。差別重重，浸假而同一娑婆大千世界內有各中千世界，同一中千世界內又有
TX24n0015_pb267a11║各各小千世界，同一小千世界內又有梵界、欲界、各各天世界及人世界等，而人世界
TX24n0015_pb268a01║內又有東勝神、南贍部等四天下。南贍部則吾人所處之此一地球也，地球之外為吾人
TX24n0015_pb268a02║交通所不能及，亦即為外交所不能施。而地球之上，環隔大海，陸有大洲、小島之別
TX24n0015_pb268a03║，人有文明、野蠻之異，傳續之民族非一，統治之國家林立，和則相助，犯則相爭，
TX24n0015_pb268a04║故人間各國之需有外交乃尤亟。
TX24n0015_pb268a05║人間諸國族內有中華民國，在並世存立各國間，蓋最為史長、土廣、民眾、物豐
TX24n0015_pb268a06║之一國。徒以近二百年來昧於外情，闇於外交，以致政治失當，文化落伍，竟不能與
TX24n0015_pb268a07║世界各大國族立於平等之地位，可痛可恥孰甚！六十年來，孫中山先生始以三民主義
TX24n0015_pb268a08║，組國民黨而救之。民族主義，既求國內諸宗族一律平等，復求自國與並世諸國族咸
TX24n0015_pb268a09║獲自由獨立之平等。民權主義，求國內全體人民，不分階級、宗教、職業之區別，其
TX24n0015_pb268a10║義務權利皆得平等。民生主義，既求國族經濟之發展，能達並世諸大國族之水準，復
TX24n0015_pb268a11║求國內人民生活均獲平等優裕之享受。循是以建成民有、民治、民享之中華民國，則
TX24n0015_pb268a12║不惟可以發揮光大有五千年歷史之中華國族，且可以聯合平等相待諸國族，共進於太
TX24n0015_pb269a01║平大同之世界。然我中華國族，現方受日本等侵掠國之侵掠，而與美、英、蘇等同盟
TX24n0015_pb269a02║國共同抵拒之階段。如何揭破侵略國之陰謀，如何增進同盟之資助，俾勝利之早臨，
TX24n0015_pb269a03║和平之再建，有待於外交之運用者殊大！
TX24n0015_pb269a04║外交本於一定之國策，而運用上可分政府外交、與國民外交之兩類。政府外交，
TX24n0015_pb269a05║為政府與各國政府之正面交涉；國民外交，則可由每國之人民表示其民意於各國之政
TX24n0015_pb269a06║府與人民，亦可由各種有國際關係之事業或組織，容易與各國人民接近或得其同情者
TX24n0015_pb269a07║，與之為種種側面之調洽或宣達，輔成正面交涉之進行。故國民外交如能與政府外交
TX24n0015_pb269a08║為適當之配合，實足收外交上活潑靈動之功效。由此、而佛教遂亦有外交之可言。
TX24n0015_pb269a09║佛教為一有廣大國際關係之宗教，在中國已有二千年之歷史，早為構成國民文化
TX24n0015_pb269a10║之一要素；而上至政府官員，下至窮鄉僻壤、大市通都之一般民眾，直接間接，擁有
TX24n0015_pb269a11║大多數之佛教信徒；雖尚無十分健全之教團，然亦已非漫無組織。本其國民中之佛教
TX24n0015_pb269a12║徒立場，足可對於各國之佛教徒，就其同一佛教之信仰，本佛教大慈大悲救世救人之
TX24n0015_pb270a01║精神，發揮容易接近喚起同情之外交作用。現今直接侵掠中國之日本人民，其為佛教
TX24n0015_pb270a02║徒者且占十分之四有餘，雖已形格勢禁而末由通款，然鄰近各邦之純奉佛教如緬甸、
TX24n0015_pb270a03║暹羅、錫蘭等國民，及擁有相當多數佛教徒之安南、印度等國民，或已淪入敵國之勢
TX24n0015_pb270a04║力圈中，或方受敵國之威脅，其可與我國表同情者，正復無量。誠能由中國佛教徒發
TX24n0015_pb270a05║出在抗戰中共同爭取勝利，在勝利後共同建設和平國際之呼聲，其成為國民外交上之
TX24n0015_pb270a06║一有力功用，蓋無疑義。
TX24n0015_pb270a07║今者、我同盟國已勝利在望，而勝利後之成立自由平等之和平國際，又皆同所期
TX24n0015_pb270a08║望。非降魔不能成佛，非克服侵掠不能建立和平。我全國佛教徒應如何聯合各國佛教
TX24n0015_pb270a09║徒，各國佛教徒應如何與各國佛教徒攜手偕進，以造成佛教徒之自由世界！此其時矣
TX24n0015_pb270a10║！其此時矣！（見海刊二十四卷六期）