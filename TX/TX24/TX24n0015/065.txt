TX24n0015_pb328a01║為瀋陽事件告台灣朝鮮日本四千萬佛教民眾書
TX24n0015_pb328a02║——二十年十月作——
TX24n0015_pb328a03║現代歐洲國家，走上帝國主義極端而被民族革命所反抗，走上資本主義極端而被
TX24n0015_pb328a04║共產革命所反抗，於是歐洲文明陷入於全體崩潰之末路。吾人方期以智悲兼充、福慧
TX24n0015_pb328a05║雙隆、自他俱利、心色交融之佛法，為亞洲各民族文化之總線索，以之復與亞洲之民
TX24n0015_pb328a06║族文化，復與亞洲之民族國家，相資互助，濟弱扶傾，以成為講信修睦之大聯合，進
TX24n0015_pb328a07║而化轉歐洲之立國精神，同趨入國際和平世界大同之盛軌。而可為亞洲各民族之導率
TX24n0015_pb328a08║者，要唯印度、中華、日本之佛教民眾。乃不圖佛教徒確佔過半數之日本民族，今竟
TX24n0015_pb328a09║不能自抑其貪慾瞋忿，迷昧因果之理，造作兇暴之行，妄動干戈，強佔中華民國東北
TX24n0015_pb328a10║之遼、吉兩省。復運其海軍陸戰隊威脅天津、青島、海州、上海，以及長江各都市，
TX24n0015_pb328a11║且強迫滿人、蒙人為傀儡而誑言獨立。十惡、五逆，一時俱作，以殘毀五族共和之中
TX24n0015_pb329a01║華民國，亦即為逼令東亞以至南亞、全亞佛教民眾入於自相屠殺之一途，將亞洲民族
TX24n0015_pb329a02║復興之活路突然堵塞，亦將進於世界和平之基礎忽爾摧壞。若循日本最近對中國之行
TX24n0015_pb329a03║動而進展，誠思以地大人眾新興蓬勃之中國民族，又豈為日本所能完全吞滅！則勢須
TX24n0015_pb329a04║出於兵連禍結，相持不下！甚而引歐美各國相率來此東亞以作戰場，發生二次世界戰
TX24n0015_pb329a05║爭，中國固首受其害，而日本數十年來所造成之政治的經濟的優勢，殆將一舉而歸於
TX24n0015_pb329a06║毀滅，亦甯日本之利！進言之、不惟東亞以及全亞各民族聯合復興之機緣為破壞，即
TX24n0015_pb329a07║國際和平亦為之崩裂，使世界常陷於紛爭而莫出。然此蓋日本少數貴族軍閥政客之所
TX24n0015_pb329a08║為耳，不惟非日本全國民眾之公意，而明達事理人士且多反對之者；特處於軍閥政客
TX24n0015_pb329a09║暴威之下，無可如何而已！可憐哉！日本以及朝鮮、台灣之民眾，日本之軍閥政客將
TX24n0015_pb329a10║迫之永歸淪滅，何可不速起自救乎？瑜伽師地論菩薩地戒品云：
TX24n0015_pb329a11║又如菩薩見有增上增上宰官，上品暴惡，於諸有情無有慈愍，專行逼惱。
TX24n0015_pb329a12║菩薩見已，起憐愍心，發生利益安樂意樂，隨力所能，若廢若黜，增上等位。
TX24n0015_pb330a01║由是因緣，於菩薩戒無所違犯，生多功德。
TX24n0015_pb330a02║因此，我台灣、朝鮮、日本四千萬信佛民眾，應速速成為一大聯合，以菩薩大悲
TX24n0015_pb330a03║大無畏之神力，曉諭日本軍閥政客因果之正法，制止其一切非法行動。如勸阻而不聽
TX24n0015_pb330a04║從，則進而與東亞、南亞以及全球之佛教徒聯合，組織成佛教之國際，以聯合振興亞
TX24n0015_pb330a05║洲各民族皆獲平等自由為職志，亦以聯合世界上平等相待各民族，實現永久和平為歸
TX24n0015_pb330a06║趣，起而若廢若黜日本軍閥政客之增上名位，使不能憑藉以施行其上品之暴惡，逼惱
TX24n0015_pb330a07║中國五族以及台灣、朝鮮、日本一切無辜之有情民眾。咄！咄！我台灣、朝鮮、日本
TX24n0015_pb330a08║之四千萬從佛口生、從法化生的同胞，君等其真為信佛民眾乎！君等其真以佛菩薩之
TX24n0015_pb330a09║心為心乎！君等其真正奉行佛菩薩之教訓者乎！將以君等對日本軍閥政客能否制止其
TX24n0015_pb330a10║非法行動以決之。咄！咄！我台灣、朝鮮、日本！四千萬佛教同胞其速起！速起！速
TX24n0015_pb330a11║起！（見海刊十二卷十一期）