TX25n0016_p0043a01║評佛學抉擇論
TX25n0016_p0043a02║——十八年作——
TX25n0016_p0043a03║善因法師作佛學抉擇論，勝義絡繹，洵近代希有之名著，叨在知愛，試一評之：
TX25n0016_p0043a04║一、分正、迷、自、淨之四信，據實祇須分正、迷之二；自、淨二種，其迷局者
TX25n0016_p0043a05║入於迷信，其解通者入於正信，不須另立。迷信重重，至佛始盡；正信重重，至佛始
TX25n0016_p0043a06║圓。而在初行，則惟有據釋尊遺教，以為判別準繩耳。
TX25n0016_p0043a07║二、斥除今漢、藏等佛教濫雜神鬼之俗習，返之釋迦之本始，卓然至論。然有群
TX25n0016_p0043a08║眾即成禮儀，歌詠音樂，亦以滋生。根本說一切有部毗捺耶雜事第四云：『時諸苾芻
TX25n0016_p0043a09║誦經之時，不閑聲韻，隨句而說，猶如寫棗置之異器。給孤長者白世尊：聽諸聖眾作
TX25n0016_p0043a10║吟詠聲諷誦經典！世尊意許』；則佛世時已誦經矣。儀象、音樂，和悅情感，但令率
TX25n0016_p0043a11║歸真理善行之正，協合時方之雅尚，勿流邪陋而已。易龍樹之名為龍猛，語尤不然。
TX25n0016_p0044a01║梵文亦有一字多義者，羅什等據一義，先譯龍樹；奘師考梵文及其立名之義，遷譯龍
TX25n0016_p0044a02║猛，非出傳密之人也。
TX25n0016_p0044a03║六、佛曆尚懸，洵哉！故佛徒今應暫停佛生卒年不書，再待考定。余以羅什曾譯
TX25n0016_p0044a04║世親之百論釋——什門作序，明言天親，不應非也——；真諦曾譯陳那之論。則世親
TX25n0016_p0044a05║、陳那應早於羅什、真諦，佛生應在二千六百年前也。生卒年月，祇可姑遵常俗。然
TX25n0016_p0044a06║日本早改依陽曆，中國今定陽曆為國曆，故今後亦應改依陽曆耳。
TX25n0016_p0044a07║七、定學應復，但禪學應改稱慧學。
TX25n0016_p0044a08║八、大端如理，但細言之，大小中各多異義，頗難概論。但所云小乘間露神通，
TX25n0016_p0044a09║大乘全禁，殊不然。菩薩戒本明載菩薩遇須神通變化之人，有力能現神通而不為現者
TX25n0016_p0044a10║，為有違犯。蓋現神通說法，同為度生之工具，唯真菩薩善巧用之耳。
TX25n0016_p0044a11║九、大端贊同。但應窮研諸部廣律，再釐訂之。予於出家戒律，主分為二：一、
TX25n0016_p0044a12║曲往菩薩，先受持沙彌、苾芻律；發心利他，再受持菩薩戒；亦可終身不受。二、直
TX25n0016_p0045a01║往菩薩，逕受菩薩戒品，戒本當用瑜伽論者。善師所持三十五條，自修觀行雖善，然
TX25n0016_p0045a02║亦祇止持之一義，較苾芻律缺作持義，較菩薩律缺攝善法與饒益有情二義。又身口七
TX25n0016_p0045a03║支，加二十六，祇三十三，不能有三十五條也。
TX25n0016_p0045a04║十、上慢、我癡之判時，誠應廢止。最大之流弊，在於只知尊大其宗祖，雖以佛
TX25n0016_p0045a05║附其上，然無不以為佛之正法唯吾宗祖得之傳之，排斥同稟佛法之餘宗，等於排斥異
TX25n0016_p0045a06║教；故予嘗謂日本祇有一宗一宗之佛教，而無全個之佛教。中國則降而愈下，其尊祖
TX25n0016_p0045a07║也，且祇知尊其一寺一寺之祖；其傳法也，實只傳其一寺一寺之產；故祇有一寺一寺
TX25n0016_p0045a08║之佛教，而更無全個之佛教。今之所急，應根革除各尊宗祖、寺祖之習統，歸以尊釋
TX25n0016_p0045a09║迦佛，庶幾百川匯海，同為一味。然佛應機開示，法既千差，有情隨根悟入，勢難一
TX25n0016_p0045a10║準，故佛法之統一，應為千門百奧，互涉互通之統一，不能為單板之統一。批判教藏
TX25n0016_p0045a11║，探尋宗教，乃為從許多遺教傳說中理出一系統來之必經途徑。昔人所判分者，即其
TX25n0016_p0045a12║研究所得結論表示於人者，初學可資為研求先導，但不應墨守祖言，當直探佛說、聖
TX25n0016_p0046a01║眾說，自成一條貫秩然之圓解耳。
TX25n0016_p0046a02║十一、百奧相通，則宗亦可分。宗者、教義中之綱要也。握厥綱要，乃應有一集
TX25n0016_p0046a03║中致力之點。善師云：修習宜專，苟非握厥綱要，安從而專之耶！但分宗有二：一、
TX25n0016_p0046a04║為各宗一經、一論、一門、一行以趣專修之行宗，此所云者是也。二、為總攝若干經
TX25n0016_p0046a05║論之理宗，若小乘之法有我空宗，及大乘之一切皆空宗等，則等於前述之判教，不過
TX25n0016_p0046a06║舉單理以綱若干經論耳。假云：佛法以開悟有情同成正覺為宗，斯可為一切佛法總宗
TX25n0016_p0046a07║，但應機宜，施法非一，然有其大類可為綜貫，因將一分綜貫以我空義，一分綜貫於
TX25n0016_p0046a08║皆空義，則謂之總宗中之別宗可也。攝教歸佛固為總宗，應機之教，不妨分宗。至於
TX25n0016_p0046a09║門戶之諍，則誠應亟泯除矣。
TX25n0016_p0046a10║十二、法華、華嚴，亦什、奘所傳習，其程序之境，應曰：明性相之境而致行果
TX25n0016_p0046a11║，改稱如下：
TX25n0016_p0046a12║　　　　境──一、明性相。──十玄六相，一念三千，參究本來，亦明性相之餘義
TX25n0016_p0047a01║　　　　　　　　　耳。
TX25n0016_p0047a02║　　　　　　┌二、基戒定。
TX25n0016_p0047a03║　　　　行─┤
TX25n0016_p0047a04║　　　　　　└三、習觀行。──理觀現前，入塵歷事，廣修萬行。
TX25n0016_p0047a05║　　　　果──四、獲果證。──果唯實證，非教詮之所及，教詮所及，應皆入於
TX25n0016_p0047a06║　　　　　　　　　境中。
TX25n0016_p0047a07║十三、大端贊同。此宗成於惠能，而惠能之後，已多偽濫知見，當以性相揀之
TX25n0016_p0047a08║矣。
TX25n0016_p0047a09║十四、大端贊同。
TX25n0016_p0047a10║十五、善哉！善哉！阿耨多羅三藐三菩提。
TX25n0016_p0047a11║十六、大端贊同。然按之寺僧本身，察之國民環境，皆無實現途徑。
TX25n0016_p0047a12║十七、十八、善哉！善哉！唯上節難關仍在。（見海刊十卷七期）