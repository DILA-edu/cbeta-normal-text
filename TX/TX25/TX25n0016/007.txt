TX25n0016_p0048a01║議印度之佛教
TX25n0016_p0048a02║——三十一年十月作——
TX25n0016_p0048a03║印度不注重歷史，所以治佛教史最困難者，即在印度部分，至今不能有一部較為
TX25n0016_p0048a04║完整之印度佛教史。
TX25n0016_p0048a05║印順法師讀書好為精渺深徹之思，故其著作往往能鉤玄揭要，自成統貫，以從事
TX25n0016_p0048a06║沉穩之印佛史，必有勝績。今已成十餘萬言之「印度之佛教」聞。然鈔傳不易，僅郵
TX25n0016_p0048a07║其第一章印度佛教流變之概觀，乞冠一言，乃就此章所畫輪廓略抒吾意：
TX25n0016_p0048a08║『佛教，乃內本釋尊之特見，外冶印度文明而創立』，此語最好！
TX25n0016_p0048a09║由此先探溯佛前印度文明之源流，自為必要。但吾意所分吠陀創立時代，毋寧謂
TX25n0016_p0048a10║游牧之雅利安族征服土族而承受其農業文明；梵教極盛時代，則由統治之雅利安族凌
TX25n0016_p0048a11║駕馴服及鄰接各族之上發展所成；教派興起時代，則不安梵教祭禱及階級制而起反抗
TX25n0016_p0049a01║之運動。然此雖說明不同，而大致可認為相差不遠。
TX25n0016_p0049a02║惟於佛世以來之教史，似因莊嚴「獨尊龍樹」之主見，將大乘時代揉成離支破碎
TX25n0016_p0049a03║，殊應矯正。公平之看法：第一期之佛教，應曰「佛陀為本之聲聞解脫，庶於後行之
TX25n0016_p0049a04║大乘有其本根」。第二期可曰「菩薩傾向之聲聞分流」，但應歷佛滅至馬鳴前約五百餘
TX25n0016_p0049a05║年，內更分小節。第三期應束三、四期曰「佛陀傾向之菩薩分流」，此中可分四小節
TX25n0016_p0049a06║：一、佛陀行果讚仰而揭出眾生淨因之真常唯心論，此於六百年頃，法華、涅槃、般
TX25n0016_p0049a07║若、華嚴等漸興，及馬鳴諸論代表之。二、對治外小執障而盛揚摩訶般若之性空幻有
TX25n0016_p0049a08║論，此於七百年頃，龍樹、提婆諸論代表之。三、依據法性空義而補充小大有義之有
TX25n0016_p0049a09║為唯識論，此於九百年頃，無著、世親諸論代表之，四、空有劇烈爭辯而小大宗見各
TX25n0016_p0049a10║持之漸傾密行論，此於千餘年頃，清辨、月稱、安慧、護法諸論代表之。則驗之向傳
TX25n0016_p0049a11║印華佛史無不符合之大乘時代也。第四期可曰「如來為本之佛梵一體」，則承前厭倦
TX25n0016_p0049a12║苦諍而傾向外內、小大、有空融合持行之趨勢，龍智等密咒興行，在佛滅千二百年起
TX25n0016_p0050a01║，奄奄五六百年，內更可分小節，則適當我國唐開元前以至宋元時是也。
TX25n0016_p0050a02║基佛世之淳樸，握持馬鳴、龍樹、無著之一貫大乘，前融采聲聞分流而後攝擇宗
TX25n0016_p0050a03║見各持與如來一體；亦即依流傳在中國者，攝持錫蘭傳者及擇取西藏傳者，成一批評
TX25n0016_p0050a04║而綜合而陶鑄之新體系，庶其為著述印度佛教史之目標歟！三一、十、二七、縉雲老
TX25n0016_p0050a05║人。（見海刊二十四卷七期）