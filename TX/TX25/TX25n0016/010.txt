TX25n0016_p0088a01║關於支那內學院文件之摘疑
TX25n0016_p0088a02║——八年十二月作——
TX25n0016_p0088a03║予於己未九月十四日，訪歐陽竟無居士於金陵支那內學院籌備處，與談甚歡；嗣
TX25n0016_p0088a04║獲讀其支那內學院緣起敘書後一覽表簡章，頂戴信奉，如佛明誨，竊望一一能徵效其
TX25n0016_p0088a05║實，故微有未符意言，申論之以冀竟無居士與發起諸長者居士咸賜察焉。
TX25n0016_p0088a06║一、簡章第一章總綱第一條，「本內學院以闡揚佛教、養成弘法利世之才，非養
TX25n0016_p0088a07║成出家自利之士為宗旨」。予對於此條頗滋疑義！闡揚佛教，果無須出家之士乎？弘
TX25n0016_p0088a08║法利世，果有不可出家之意乎？出家之究竟果唯自利乎？出家人中果不能有弘法利世
TX25n0016_p0088a09║之才以闡揚佛教乎？予意佛教住持三寶之僧寶，既在乎出家之眾，而三寶為佛教之要
TX25n0016_p0088a10║素，猶主權、領土、公民之於國家也。欲闡揚佛教以弘法利世，顧可無出家之眾哉！
TX25n0016_p0088a11║分析以言之：出家之士，以無家人之累而減少謀生之計，彌可專志闡揚佛教弘法利世
TX25n0016_p0089a01║；亦因與群俗形制隔離，於弘法利世間或有難以通假便宜之處。然在家之士，雖有和
TX25n0016_p0089a02║光同塵以弘通佛法普利人世之益，而未免有家計緣務以紛其心志、使不能專事闡揚佛
TX25n0016_p0089a03║教，弘法利世。較厥短長，亦適堪相覆。考之歷來宏傳佛法之沙門、居士，在家者壯
TX25n0016_p0089a04║年利世、而衰晚修己；出家者早歲自度，而長老為人，斯各得其當耳。予昔嘗讀太炎
TX25n0016_p0089a05║居士之建立宗教論，謂宏傳佛教，於沙門、居士二者不可偏廢，愛其平允，此於住持
TX25n0016_p0089a06║僧寶及出世俗家之義，固應如是者也。若論大乘勝義僧寶，雖不限在家、出家，然大
TX25n0016_p0089a07║乘勝義出家之義，亦何嘗可以形跡拘之哉！而太炎居士緣起文中，謂自清之季，佛法
TX25n0016_p0089a08║不在緇衣而流入居士長者間，亦未盡然。學佛之長者居士，固漸盛於清季，然雍、乾
TX25n0016_p0089a09║來苾芻以世主之裁抑，於學說雖表見者稀，第篤修禪淨二行者，未嘗無人焉。至云以
TX25n0016_p0089a10║居士說佛法，得人則視苾芻為盛，不得則無繩格，亦易入於奇袤；是故遵道而行，昔
TX25n0016_p0089a11║之富鄭公、張安道是矣；雜引他宗，迤入左道，今時裨販言佛者是也。其撢簡誠當！
TX25n0016_p0089a12║故切望支那內學院無隔別僧俗，引出家之士同為發起，且亦令出家有志於闡揚佛教宏
TX25n0016_p0090a01║法利世之青年，得依之修學焉，但吾嘗聞某某居士言：以常州天寧寺殷富常住，乃不
TX25n0016_p0090a02║務作育出家人中闡揚佛教弘法利世之才，沾沾效世俗守財奴之所為，不其可長歎息哉
TX25n0016_p0090a03║！意者、支那內學院簡章之列此條，其有激云然歟！烏乎！出家兒亦足羞已！
TX25n0016_p0090a04║二、簡章第十三條，一、法相大學本科（慈恩宗、賢首宗、俱舍宗）。又竟無居
TX25n0016_p0090a05║士敘云：「由因相大故，建立瑜伽宗，曰彌勒學」。又云：「瑜伽學支派，曰無著學
TX25n0016_p0090a06║，曰世親學；依世親古學曰安慧學，廣世親今學曰護法學，世親別傳曰真諦學，糅而
TX25n0016_p0090a07║大成曰窺基學；瑜伽宗境行果三，獨詳行果曰普賢華嚴學，闡華嚴根本行相曰世親十
TX25n0016_p0090a08║地學，闡華嚴法界玄門果相曰法藏、澄觀學，別詮華嚴圓旨曰李通玄學」。又答徐蔚
TX25n0016_p0090a09║如書云：「華嚴即法相宗，非附入法相宗也。自來講法相者，惟知有百法唯識之說，
TX25n0016_p0090a10║故隘其量，是不知法相之所以然也。性周法界而不可說，體大也；相周法界而可條說
TX25n0016_p0090a11║，相大也；用周法界可說不可說，用大也；烏可以名相瑣碎之詞，遂了法相耶！如如
TX25n0016_p0090a12║不動之謂性，帝網重重之謂相，若不稱相，稱之謂何？事事無礙，惟華嚴說到此處，
TX25n0016_p0091a01║此果中之相也。以其義言為法相，以其經名則為華嚴耳。太炎居士緣起亦引稱唯識法
TX25n0016_p0091a02║相；唐以來并為一宗，其實通局、大小殊焉」！總觀諸說，辭義固足，條貫秩然矣。
TX25n0016_p0091a03║然予意大乘一切法門，任舉何種法門，一一皆此性此相此用而已，無不具相用之性，
TX25n0016_p0091a04║乃至亦無不具性相之用。所謂糅而大成之窺基學，非指成唯識言乎？然窺基述記固言
TX25n0016_p0091a05║唯識為宗也。攷成唯識論三十頌，唯識境之二十五頌中，前二十四頌為法相，第二十
TX25n0016_p0091a06║五之一頌為由法相所顯之法性，第二十六頌至二十九頌為唯識行，第二十九頌至三十
TX25n0016_p0091a07║頌為唯識果；此行之與果皆為悟證法性所起之用，而唯識一宗未嘗不全具法相法性法
TX25n0016_p0091a08║用也。於二十五頌，則攝三論宗、天台宗、禪宗；於二十六頌至二十九頌，則攝華嚴
TX25n0016_p0091a09║宗、律宗；於第三十頌，則攝密宗、淨土宗；可以唯識融持一切佛法，無欠無餘。夫
TX25n0016_p0091a10║唯識果局小而不足以盡法相，法相果通大而兼包唯識、華嚴耶？亦適得其反耳。故予
TX25n0016_p0091a11║意孰為法相、孰為法性之說，亦就其偏顯之端以為言耳，非能劃然割截為二者。於詮
TX25n0016_p0091a12║門則或用表詮，如成唯識、起信等論；或用遮詮，如中、百等論。於論法則或近歸納
TX25n0016_p0092a01║，如唯識等；或近演繹，如起信等；歸納近於瑣碎，演繹近於渾括，故唐之法藏等乃
TX25n0016_p0092a02║以起信論為法性，中、百等則屬於破相。然此僅施設名言上之差別耳，非可依定義理
TX25n0016_p0092a03║分齊。鉤稽其誠，在法藏等係指如來藏為法性，實則如來藏乃淨分法相，彼既以淨分
TX25n0016_p0092a04║法相為法性，遂專指染分法相之阿賴耶為法相；中、百等既未立賴耶、如來藏，乃屬
TX25n0016_p0092a05║之於破相；此既與原來以三論為法性宗者異也。予之見解則復不然，以三論為偏顯大
TX25n0016_p0092a06║乘之法性，以唯識為偏顯大乘之法相，性之與相俱屬乎境，故之二宗亦偏顯乎理教之
TX25n0016_p0092a07║境而略行果；而華嚴、法華、真言、淨土等，均屬偏顯大乘行果之法用者：華嚴是顯
TX25n0016_p0092a08║佛果上自行因果之實智者，法華是顯佛果上化他因果之權智者，真言、淨土是顯佛果
TX25n0016_p0092a09║上正報依報者，至於禪宗、則祇是務實證，律宗、則祇是務實行，不能以大小乘、性
TX25n0016_p0092a10║相、體用繩格之者。故予欲廢法相宗、法性宗等名，就一個具德之事體，如一類經或
TX25n0016_p0092a11║一類論之華嚴宗、法華宗等，及瑜伽宗、唯識宗等，開創之山、之寺、之人，若慈恩
TX25n0016_p0092a12║宗、天台宗等，立名以為標幟。外有個別之名物以為識，內復可條舉其特勝之處與融
TX25n0016_p0093a01║通之處，使分析含攝，咸得其宜，以免破相、法相、法性等無謂之爭也。予昔者嘗作
TX25n0016_p0093a02║宗依品，載在四期覺社叢書，願談言佛法者察焉！佛二九四六年十二月十五日釋太虛
TX25n0016_p0093a03║。（見海刊一卷一期）