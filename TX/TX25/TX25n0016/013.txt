TX25n0016_p0103a01║評寶明君中國佛教之現勢
TX25n0016_p0103a02║寶明君之「中國佛教之現勢」一篇，其意思有從去年顯教「中國佛教界最近思潮
TX25n0016_p0103a03║之觀察」一篇抽引來者，簡明扼要，閱之頗為醒豁。惟內有二點，吾意稍有不然：晚
TX25n0016_p0103a04║唐來禪、講、律、淨中華佛法，實以禪宗為骨子，禪衰而趨于淨，雖若有江河就下之
TX25n0016_p0103a05║概，但中華之佛教如能復興也，必不在於真言密咒與法相唯識，而仍在乎禪，禪興則
TX25n0016_p0103a06║元氣復而骨力充，中華各宗教之佛法，皆藉之煥發精彩而提高格度矣。默察中華佛法
TX25n0016_p0103a07║將來之形勢，禪宗內感衰弱之隱痛，外受密術之逼拶，旁得法相唯識研究之結果，欲
TX25n0016_p0103a08║求實證乎離言法性，則禪宗之復振，殆為必然之趨勢！故謂中華佛教之舊派將從此日
TX25n0016_p0103a09║衰，毋寧謂其將復由禪宗而大興，此其一也。吾折衷於法相唯識學，以整理大小乘之
TX25n0016_p0103a10║內教及東西洋之外學，僅為順機宏化之一方，而旨歸之所存，仍在禪、淨。昔居淨慈
TX25n0016_p0103a11║，嘗立角虎堂，即本永明大師之意，以有禪有淨期之者，此其二也。律、講——性、
TX25n0016_p0104a01║相、台、賢——密、禪、淨，乃為完全佛教，願勿分新舊，而以派別拘也！（見海刊
TX25n0016_p0104a02║七卷六期）