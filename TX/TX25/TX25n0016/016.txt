TX25n0016_p0109a01║相宗新舊兩譯不同論書後
TX25n0016_p0109a02║——二十年二月在廈門作——
TX25n0016_p0109a03║此論為梅擷雲居士著。居士相宗著述頗多，覃研法相，幾三十年，視歐陽竟無猶
TX25n0016_p0109a04║早——按：竟無初習賢首，民三以刻唯識樞要等乃研法相——，況韓清淨等乎？宣統
TX25n0016_p0109a05║二年，居士服官廣州，余亦應粵人請，在廣州設佛學精舍。旋住持白雲山雙溪寺，與
TX25n0016_p0109a06║居士時相過從，蒙贈余成唯識論述記，為余對于識論研究之一助。余初從八指頭陀參
TX25n0016_p0109a07║禪及依水月禪師——七塔寺方丈——誦持楞嚴、法華等，亦從道階法師、楊仁老、諦
TX25n0016_p0109a08║閑法師等，究天台、賢首教義及相宗八要、唯識心要諸書。與圓瑛、雲泉（已故）、
TX25n0016_p0109a09║靜觀（現金山方丈）、昱山等為友。然於佛法之悟入，乃在慈溪西方寺之閱大般若經
TX25n0016_p0109a10║。由此以融照禪、淨、台、賢，及華嚴、法華、楞嚴、涅槃，與起信、中觀、大智度
TX25n0016_p0109a11║、十住毗婆娑等論，皆燦若心影了無疑滯。然未涉律藏、陀羅尼藏，而於法相經論則
TX25n0016_p0110a01║猶往往憚其艱澀。其持佛法以入世救人之心，則激發於清季興學校毀佛寺之事，及譚
TX25n0016_p0110a02║嗣同、章太炎、嚴又陵、梁啟超等關于佛學之議，乃起而為護法宣教、振僧興學之運
TX25n0016_p0110a03║動。此為余光緒三十四年至民國三年間之心境。民三閉關普陀，禪隙乃專觀法相經論
TX25n0016_p0110a04║以及律藏，間及密部。遂知整僧在律，而攝化學者世間需於法相，奉以為能令久住正
TX25n0016_p0110a05║法饒益有情之圭臬，逮今又十四五年矣。然自居士以述記贈余，攜身畔者數年，暇即
TX25n0016_p0110a06║一覽，當時亦未嘗非誘余閉關普陀之一緣歟！
TX25n0016_p0110a07║顧自宣統二年冬，居士移官湖北提法司之後，二十年來迄未晤面。民二十年元月
TX25n0016_p0110a08║，余自峨嵋返廈，由鄂過京，乃與居士相值，當荷贈以近著三四，而此論即其一也。
TX25n0016_p0110a09║途次閱之，觸想不少。復以此論雖已刻行而見者猶寡，擬付海潮音轉載之，因乘暇隙
TX25n0016_p0110a10║，一敘居士與余之夙緣，并附商榷之意焉。
TX25n0016_p0110a11║此論先辨傳世親學三大譯師，關于世親時代之先後，遂以流支、真諦為舊玄奘為
TX25n0016_p0110a12║新。論八義不同，並附唐靈潤所舉十四不同義。終推兩譯所由以不同之源，歸於從空
TX25n0016_p0111a01║至有之學級歷程，始麤終精所致，理明辭晰。既為時彥談唯識古學新學所依準矣，但
TX25n0016_p0111a02║余有商榷之二事。
TX25n0016_p0111a03║一、世親之時代　釋尊示世年代，近人因錫蘭所傳與眾聖點記相近，遂一依眾聖
TX25n0016_p0111a04║點記計之。此論以流支為世親同時之人，亦依此以言。但觀較先流支在華譯傳世親學
TX25n0016_p0111a05║之勒那摩提、佛陀扇多，梵本不同，譯文互異，似皆非親承正傳世親之學者。由此可
TX25n0016_p0111a06║知其時世親之論著已廣流布。以古代交通抄寫傳習種種之不便，一學說新興至廣流布
TX25n0016_p0111a07║，終須閱五十年百年方可。故余意眾聖點記年代，必須推早百餘年，始與中國古來許
TX25n0016_p0111a08║多譯經之史實，纔得無閡。如此、則流支應後世親百餘年。故世親較早羅什，陳那較
TX25n0016_p0111a09║早真諦，羅什得譯世親之百論釋，真諦得譯陳那諸論也。否則羅什譯百論之釋者，縱
TX25n0016_p0111a10║可說為另一婆藪；而較早陳那之真諦，壯年即來中國，中間又未回印土，乃已攜陳那
TX25n0016_p0111a11║所著而為翻譯，終為不可解之史實。即此流支、勒那、佛陀等亦來華頗早，於同厥年
TX25n0016_p0111a12║代世親其人之學，已各從不同之處而來國外譯傳，亦同為不可解之事。故時代上余以
TX25n0016_p0112a01║為世親應早流支百年，真諦百餘年，玄奘三百年也。
TX25n0016_p0112a02║二、傳學之泛正　世親造論既廣，殆從小乘而旁及大乘全部。雖自所宗成熟在唯
TX25n0016_p0112a03║識，而不必對於釋任何經論皆一本其嚴格之自宗以說，而無隨大乘通義，或隨他人意
TX25n0016_p0112a04║之說也。故親承世親之學者，亦不妨所傳有異，如奘門或傳俱舍，或傳唯識，亦不一
TX25n0016_p0112a05║致。按初期譯世親論著，固以流支為夥。然除十地論之翻譯涉及摩提、扇多三人外，
TX25n0016_p0112a06║摩提又譯有世親之法華論，扇多又譯有世親之攝大乘論釋——此譯內容尚未研考——
TX25n0016_p0112a07║。而當時所傳為地論宗之說者，則出扇多弟子慧光，傳係慧光糅合扇多、摩提、流支
TX25n0016_p0112a08║三人異譯所成。而此三人態度相異，扇多以傳禪著稱，不重傳譯經論；摩提泛傳大乘
TX25n0016_p0112a09║經論，似不專重世親者；流支似專傳世親學——但其譯傳者，乃在世親泛釋諸大乘經
TX25n0016_p0112a10║之釋論，而不在其特明所宗之唯識學。故可云初期流支等所傳譯者為泛世親學。而慧
TX25n0016_p0112a11║光所據以折衷者，且在扇多之說。吾意扇多即禪宗初祖菩提達磨，而慧光即二祖慧可
TX25n0016_p0112a12║神光。其以第八識為真心即真如，乃是禪宗宗本之真心，所謂元是菩提、本無煩惱者
TX25n0016_p0113a01║。如此則初譯之地論宗所傳，一因係泛世親學，二因又牽強被奪於禪宗師之意旨
TX25n0016_p0113a02║相傳流支與達磨交惡，當亦因此——，故而如此。如後代永明及憨山、紫柏等禪師之
TX25n0016_p0113a03║說法相唯識，多以攝唯識歸禪宗為旨，而非悉由其時學級未窮之所致也。至於真諦則
TX25n0016_p0113a04║傳譯攝大乘世親釋及轉識、顯識、大乘唯識諸論，似傳譯專宗唯識之正世親學者。然
TX25n0016_p0113a05║細觀其誤阿陀那為第七末那一事，可見其學無根柢，每多隨意揣測為說。則其以阿摩
TX25n0016_p0113a06║羅為第九識即真如，及第八阿黎耶為真妄和合識等，可知其亦由對于世親誤解意揣而
TX25n0016_p0113a07║致此。似元、明、清台賢宗人等說法相唯識學，每多誤解意揣之詞氣者然，而非悉由
TX25n0016_p0113a08║學級未窮之所致也。故吾意學級歷程亦誠有關，如唯識學至護法乃確然可立，純粹以
TX25n0016_p0113a09║精是也。然其中若以第八識為真如，及以阿陀那為第七識等，則不能諉以學級始麤末
TX25n0016_p0113a10║精之關係。以世親之百法論已顯然將第八識列於有為心法，而真如則列於無為法。又
TX25n0016_p0113a11║三十論亦顯然已將阿賴耶列為初能變。凡此皆為世親已顯指定之法相，流支及真諦等
TX25n0016_p0113a12║之所傳，乃誤謬於世親之自說，非僅不合於傳世親學之護法等所說。故不應以舊譯之
TX25n0016_p0114a01║異於新譯者，為亦係正傳世親唯識學者，但當視為傳泛世親學且誤傳者。而正世親學
TX25n0016_p0114a02║，乃唯應以新譯為準也。民國二十年二月十五日，在南普陀寫出。（見海刊十二卷四
TX25n0016_p0114a03║期）