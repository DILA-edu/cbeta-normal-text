TX25n0016_p0115a01║評印順共不共研究
TX25n0016_p0115a02║——二十一年四月在杭州靈隱寺作——
TX25n0016_p0115a03║原文根據識論之所說，義誠正確。但於解釋「用」義、「變」義、與對於基師或
TX25n0016_p0115a04║破或救諸義，則猶多缺誤之處，茲據理評決之。
TX25n0016_p0115a05║共中共與不共二句，指器界、即外色言。不共中不共與共二句，指根身、即內色
TX25n0016_p0115a06║言。此之分判，與論文及述記、學記等教理，皆極符順，自是正義。相宗綱要以鬼等
TX25n0016_p0115a07║異見之猛火等外色，判為不共中共，其有違論違理之謬誤，無待再言。而尚成為問題
TX25n0016_p0115a08║者，則在基師以屬己田宅等判為共中不共，及鬼等異見之猛火等何以在共變用中帶有
TX25n0016_p0115a09║不共變用義？又扶根塵等何以在不共變用中帶有共變義耳？此則須先將用義、變義加
TX25n0016_p0115a10║以說明，而後乃可分判也。
TX25n0016_p0115a11║尋繹識論與述記等，此中所說之用字，應通下列三義：
TX25n0016_p0116a01║
TX25n0016_p0116a02║　　　　依持用─────┬─共
TX25n0016_p0116a03║　　　　緣慮用═════╡
TX25n0016_p0116a04║　　　　攝屬用─────┴─不共
TX25n0016_p0116a05║
TX25n0016_p0116a06║依持用最寬，正所謂「處」，可但共變。緣慮用較狹，如所謂器世間，以廣大故不可
TX25n0016_p0116a07║知，不可知即不緣慮。又鬼等之猛火人等不緣慮，人等之流水鬼等不緣慮；然亦有通
TX25n0016_p0116a08║異趣共緣慮者，故緣慮用通共不共。至攝屬用，則諸趣約異類而不共，若鬼等所見猛
TX25n0016_p0116a09║火，但攝屬鬼等有被燒用；同類約各身而不共，若某人田宅攝屬於某人用，最顯著事
TX25n0016_p0116a10║例若輪王之輪寶等唯攝屬輪王用等。是識論雖以鬼人天等所見異故明別受用，係從緣
TX25n0016_p0116a11║慮用言，然實無遮止攝屬用——即原文之使用——之義。且共中之器世間相，誠有不
TX25n0016_p0116a12║能緣慮而未嘗非依報之依處者。原文限以緣慮論用，缺依持與攝屬之用，致於基師屬
TX25n0016_p0116a13║己田宅之共中不共誤為有違識論。其實基師之加此句，有助明論義處，初不違論義
TX25n0016_p0116a14║也。
TX25n0016_p0117a01║原文之詮「變」義，謂外色有二，賴耶所變本質色法，一切自地有情共變，六識
TX25n0016_p0117a02║所變影像色法，隨類共變不變他類。然則影像色法不唯不共緣，且不共變，而與並非
TX25n0016_p0117a03║不共變只是不共受用之自語相違。如此則六識所變影像色法，應可不同賴耶所變之本
TX25n0016_p0117a04║質。然影像可不同本質者，僅第六、第七之帶質境；可離本質者，僅第六之獨影境，
TX25n0016_p0117a05║前五識但緣性境，性境影像必同本質，如何共變之本質上可有不共變之性境影像？若
TX25n0016_p0117a06║非性境，則鬼等於所見猛火應不受燃燒實苦；若實受苦，則是異熟果色，如何可非賴
TX25n0016_p0117a07║耶所變之本質？由此應決定說此中所言共不共相種成熟力所變之色法，或可是賴耶本
TX25n0016_p0117a08║質而無前六影像。若人等勝義根為人等五識不能緣故，若前六影像則必同賴耶本質，
TX25n0016_p0117a09║是性境實色故。此可知影像不共變則本質亦不共變，本質共變則影像亦共變矣。
TX25n0016_p0117a10║用義、變義既定，再進言用與變之關係，可作二句：一、共用必是共變；二、不
TX25n0016_p0117a11║共用必是不共變。據此以言，可知原文以他方自地器世間雖共變而不能共用，判為共
TX25n0016_p0117a12║中不共；實與義蘊、道邑師上一字說變下一字說用，同一誤謬。因此上下之二共與二
TX25n0016_p0118a01║不共，應作如下分判：
TX25n0016_p0118a02║上共…………指非情器物外色言
TX25n0016_p0118a03║上不共………指有情根身內色言
TX25n0016_p0118a04║下共…………指共變共用言
TX25n0016_p0118a05║下不共………指不共變不共用言
TX25n0016_p0118a06║
TX25n0016_p0118a07║然下共與不共當再分析以盡其例：
TX25n0016_p0118a08║
TX25n0016_p0118a09║　　　　　　　　　　　　┌自方器世間
TX25n0016_p0118a10║　　　　　　　　　┌全分┤
TX25n0016_p0118a11║　　　　　　┌自地┤　　└異方器世間
TX25n0016_p0118a12║　　　　　　│　　│　　┌自類扶根塵
TX25n0016_p0118a13║　　　　　　│　　└少分┤
TX25n0016_p0118a14║　　　　下共┤　　　　　└異類扶根塵
TX25n0016_p0118a15║　　　　　　│　　　　　┌上地用下
TX25n0016_p0118a16║　　　　　　│　　┌報得┤
TX25n0016_p0119a01║　　　　　　│　　│　　└下地用上
TX25n0016_p0119a02║　　　　　　└異地┤　　┌上地用下
TX25n0016_p0119a03║　　　　　　　　　└修得┤
TX25n0016_p0119a04║　　　　　　　　　　　　└下地用上
TX25n0016_p0119a05║　　　　　　　　　　　┌多分………天人鬼魚異感
TX25n0016_p0119a06║　　　　　　　┌多有情┤
TX25n0016_p0119a07║　　　　　　　│　　　└少分………階職家國異屬
TX25n0016_p0119a08║　　　　下不共┤
TX25n0016_p0119a09║　　　　　　　│　　　┌全分………自勝義根
TX25n0016_p0119a10║　　　　　　　└各有情┤
TX25n0016_p0119a11║　　　　　　　　　　　└少分………獨屬己物
TX25n0016_p0119a12║
TX25n0016_p0119a13║依此、可知基師所說屬己田宅，係多有情或各有情中少分之不共，復是非情器物
TX25n0016_p0119a14║，故為共中不共。但何為少分共與少分不共耶？少分共者謂根身，多分係不共變用，
TX25n0016_p0119a15║然此則帶有少分共變用，器物多分係共變用，然此則帶有少分不共變用。譬塑一佛像
TX25n0016_p0119a16║係一人獨塑成，然其裝金則出多人，故裝金功德屬多人。反之、係多人共塑成亦通。
TX25n0016_p0119a17║如輪王之輪寶是器物故，係自地有情之所共變用，然亦出輪王一人不共福業招感而變
TX25n0016_p0120a01║得，故獨攝屬輪王所用。此中除全分共、全分不共之二例外，其餘可有隨多少有情變
TX25n0016_p0120a02║用或共或不共之義，故述記之說皆正也。
TX25n0016_p0120a03║據前下一共不共之多例，則於原文舉問各條，即可完全解答：
TX25n0016_p0120a04║一、欲界有情望色界器世間，非四句攝，但上一共字攝，是非情之色故。二、身
TX25n0016_p0120a05║在下界見上界色通報修得，地上菩薩寄報欲界能見上故，共中共攝；識論說由業起，
TX25n0016_p0120a06║且據有漏，義無遮故。三、上界天等見下地色，答如原文。四、他方自地器世間，亦
TX25n0016_p0120a07║共中共攝。此中所言，雖多有識論及古德所未談者，仍就護法正義之範圍內加以說明
TX25n0016_p0120a08║，於識論義無所違也。然佛智境難可思議，自他依正互融互現，說共不共唯假施設。
TX25n0016_p0120a09║依上假施設義，觀原文所引諸古說，亦可抉擇：
TX25n0016_p0120a10║一、義蘊以攝屬己房為共中不共，可同述記無誤。二、義演以自他身別說不共，
TX25n0016_p0120a11║反之、應以自他器同說共，不應難以自他身同。其意即言內色，但措辭未瑩耳。三、
TX25n0016_p0120a12║演秘所載詰難，極易例破，扶根塵少分為他用，尚名為共，己田宅多分自受用，如何
TX25n0016_p0121a01║非不共？四、演祕所載詳曰，極為明確正言。扶塵是內身名不共，少分屬他用復名共
TX25n0016_p0121a02║，故為不共中共。己宅是外物名共，多自受用不攝屬他，復名不共，故為共中不共。
TX25n0016_p0121a03║研究謂都是不屬他，殆出誤解。五、學記載測泛言共中二句可攝境盡，基確指廣大不
TX25n0016_p0121a04║可知之處為共中共，二無違礙，研究何自起左袒不左袒之見。六、學記以變與感辨其
TX25n0016_p0121a05║差別，適證成其無別，以業變即業感，名異事同；研究執緣用出二過，皆不成過。七
TX25n0016_p0121a06║、學記隨類共變不變他類，解人天等所見各異，正明共中不共；然本質影像，俱不共
TX25n0016_p0121a07║變，如上明。二十一，四，五，在靈隱。（見海刊十三卷六期）