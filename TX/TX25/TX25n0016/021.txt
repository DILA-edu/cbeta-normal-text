TX25n0016_p0141a01║克蘭佩的中國佛教季刊
TX25n0016_p0141a02║——三十五年夏作——
TX25n0016_p0141a03║十七年中國佛學會籌設中，及全國佛教代表會議準備中，曾出「中國佛教旬刊」
TX25n0016_p0141a04║一種；而抗戰期中余在四川縉雲山，亦有「中國佛教」之講著。今至上海以克蘭佩居
TX25n0016_p0141a05║士函贈刊物之察閱，始知三十三年居士曾出「中國佛教季刊」三冊，殊為可感焉。其
TX25n0016_p0141a06║第一冊發刊詞曰：
TX25n0016_p0141a07║本刊態度可得而言者，即以佛說為尊而無系統之見，以寬容為尚而不取乎
TX25n0016_p0141a08║偏執。稿件方面，凡佛門文字無攻訐之病者，皆所歡迎。惟容有熱心之作者，
TX25n0016_p0141a09║雖具美意，而言語或失鯁直，不免反傷同道，故文責概皆自負。又所刊載，以
TX25n0016_p0141a10║純宗教文學為限，而政治與迷信絕所不涉。又讀者與作者間之問答，亦樂為發
TX25n0016_p0141a11║表。總之、同人等之職志無他，即在使本刊成為中國佛教復興之輿論機關，及
TX25n0016_p0142a01║世界佛徒之公共喉舌，意舉世佛徒皆遵佛法結合一致之日，此戰禍世界當可一
TX25n0016_p0142a02║掃苦痛憂怖而樹立和平神聖之幸福。然則中華佛徒其勉為精神復興之先導，庶
TX25n0016_p0142a03║幾祥和公正之文明大法盛世可期也！
TX25n0016_p0142a04║此可見其發刊宗旨之弘正，而內容所載亦能適符其所期，惜季刊第三期而止！今
TX25n0016_p0142a05║得其來函云：
TX25n0016_p0142a06║民國二十八年，即計劃用中英兩種文字發行中國佛教雜誌，亦不克成。直
TX25n0016_p0142a07║至三十三年始竭一己之力發行季刊一種，然困於經濟，加以賤軀抱病，僅出三
TX25n0016_p0142a08║期而告中輟。弟子所能為者，固不過如此。而滬上一般稱為信佛者，更未聞有
TX25n0016_p0142a09║何可述之努力。至於各寺院則陋習相因，但以誦經以博金錢為務，曾不知佛門
TX25n0016_p0142a10║教義為何事。此真可痛心者也！弟子雖寡陋不學，然深感目前有二事至為需要
TX25n0016_p0142a11║：一、則亟須有一高級研究佛法之團體以研習梵文，而獲讀佛經原本為要務。
TX25n0016_p0142a12║蓋中國譯經雖稱典雅，然習誦之者，茍非上上之材，實難領略原經之本義。二
TX25n0016_p0143a01║則須普遍設立推廣教旨之教育機關，務能革除陳舊誦經之方法，而能以現代之
TX25n0016_p0143a02║方法代替之。凡此兩項，皆弟子旅華近二十年所深切感其必要者。竊謂此等研
TX25n0016_p0143a03║究機關，茍得有力者為之提倡，必不難成立。至於梵文或巴利文教授之聘請，
TX25n0016_p0143a04║則弟子可任其全責，此等教授自當為義務職，僅須供給川資及住宿膳食即可。
TX25n0016_p0143a05║惟此等建議，一般人聞之必以為妄，度全中國之內能察弟子之心者，吾師一人
TX25n0016_p0143a06║而已！
TX25n0016_p0143a07║此其所言，大都先得我心，且先一部分已為之，或已進行中者，則堪為居士慰
TX25n0016_p0143a08║焉！（見海刊二十七卷七期）