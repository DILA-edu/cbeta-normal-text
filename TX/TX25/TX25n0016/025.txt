TX25n0016_p0174a01║閱餐石日記
TX25n0016_p0174a02║胡妙觀居士解行精卓，一時無兩！蓋於解或勝之者則無其行，於行或勝之者則無
TX25n0016_p0174a03║其解；且能近齊其家，舉室而遷以入山，遠周於世，盡人而導之奉佛。比年率善眷隱
TX25n0016_p0174a04║居五台自修，密行造詣益深。就山中喇嘛習餐石法，日餐石一杏核量而漸加至三倍，
TX25n0016_p0174a05║經三七日，不疲不病，如是苦行，洵屬難能可貴！餐石期中作餐石日記，靜極而明，
TX25n0016_p0174a06║由定生慧，其信願思察之銳利深刻，尤逈過平日。然亦坐因是故，心殷意篤，所言或
TX25n0016_p0174a07║過專切。其閱海潮音化聲自敘，遽欲繩以三皈，此言於康、藏等地雖可，而漢土則雖
TX25n0016_p0174a08║印光法師之篤修淨土尚兼意崇儒教。前者大勇等責以違三皈旨，且格格不入。又古德
TX25n0016_p0174a09║精嚴如遠公，亦與陶、陸同虎溪之笑，況化聲先修道功，後研佛理，已能位儒道於人
TX25n0016_p0174a10║天乘內：既率人天而歸佛，則欲暫游于人或天，亦尚何不優容於佛海？猶有可言者，
TX25n0016_p0174a11║人天善法，本唯世間，佛融通其滯而攝之，亦成聖智資糧。而密宗之咒術、氣功，亦
TX25n0016_p0175a01║間出梵釋龍仙神鬼等凡外之類，各舉其奇材異能以獻於佛，佛因笑納之藥籠中，以備
TX25n0016_p0175a02║恩濟群生之一物者。故吾亦聞化聲之將筆繹其仙術而隨喜焉。
TX25n0016_p0175a03║又於閱大圓居士化聲序，徒責唯識家之詆密家，而反不問同善社等真正外道；然
TX25n0016_p0175a04║不責密家之崇自而抑大乘餘宗，反不恤形濫於凡外，殆亦難得其平。至西藏所傳無著
TX25n0016_p0175a05║修彌勒法十二年，三次欲退，最後舌舐狗身爛處，始見彌勒，亦一流之傳說耳。如據
TX25n0016_p0175a06║謂必修彌勒法乃見彌勒，然印度阿羅漢升兜率見彌勒者非藉修法，無著以聖地菩薩升
TX25n0016_p0175a07║見彌勒，亦可無藉乎此；玄奘法師途中遇賊將殺以祀天，入觀之頃亦上升親見，是故
TX25n0016_p0175a08║其道非一，未可拘墟。又安知修唯識觀非面見彌勒之路乎？謂應速趨順決擇分，亦談
TX25n0016_p0175a09║何容易？天親僅為順決擇分菩薩，而宗克巴大師所最崇之阿底峽尊者，密部判位，亦
TX25n0016_p0175a10║祇順決擇分忍位菩薩，故應於六度廣積其資糧也。（見海刊十六卷三期）