TX25n0016_p0176a01║閱陳攖寧孫女丹經註
TX25n0016_p0176a02║偶及陳攖寧君黃庭經講義與孫不二女丹經註，茲註黃序謂：『學識最精博者，當
TX25n0016_p0176a03║推陳君攖寧』。吾於閱陳君書後，以其所治仙學，亦無間然。顧於茲註之涉及儒、佛
TX25n0016_p0176a04║處，在陳君雖僅在偏揚仙道，然於佛法不無誤蔽，故節取其文，略為評訂。
TX25n0016_p0176a05║茲註凡例八云：
TX25n0016_p0176a06║儒、釋、道三教，自漢以來，至於清季，彼此互相誹議，優劣迄無定評。
TX25n0016_p0176a07║君主政體改革而後，儒教早已同歸於盡，道教又不成其為教，祇餘佛教為碩果
TX25n0016_p0176a08║之僅存。其中信徒雖多，而真實用功者蓋鮮。僧尼無論矣，即一般在家居士，
TX25n0016_p0176a09║所稱為大善知識者，除教人念阿彌陀佛而外，別無法門。至於參禪、坐香、打
TX25n0016_p0176a10║機鋒、看話頭等等，因淨土宗盛行，已漸歸淘汰。天台止觀，雖有入手之法門
TX25n0016_p0176a11║，僅作講經之材料而已，從未有人注意於實行修證者。近來又有所謂真言宗者
TX25n0016_p0177a01║，授自東洋，傳於中國，學者甚眾，每因持誦急迫，致令身心不調。總上四端
TX25n0016_p0177a02║，曰淨土，曰參禪，曰真言，曰止觀，近代佛教之精華，盡於此矣。然皆屬唯
TX25n0016_p0177a03║心的片面工夫，而對於唯物的生老病死各問題，殊無解決之希望。其所謂一切
TX25n0016_p0177a04║了脫者，都有待於身後，而生前衣食之需，男女之欲，老病之虞，皆與常人無
TX25n0016_p0177a05║異。至其死後如何，唯彼死者知之耳，吾輩未死者仍難測其究竟也。況佛教徒
TX25n0016_p0177a06║之習氣，每謂惟佛獨尊，餘皆鄙視，教外諸書概行排斥，雖為宗教家對於教主
TX25n0016_p0177a07║應有之態度，所惜畫界自封，因此遂無進步。吾人今日著書，乃為研究學理，
TX25n0016_p0177a08║預備將來同志諸人實地試驗，解決人生一切問題，與彼闡揚宗教者，用意固有
TX25n0016_p0177a09║別也。故對於道教之元始天尊、太上老君、玉皇大帝，毫無關係可言。至若儒
TX25n0016_p0177a10║、釋二教經典及諸子百家，遇有可採者，亦隨時羅致，以為我用，不必顯分門
TX25n0016_p0177a11║戶。書中於仙、佛異同，偶依昔賢見解，略加論斷。雖曰掛一漏萬，所幸不亢
TX25n0016_p0177a12║不卑，庶免隨聲附和，自誤誤人，蓋學者之態度本應如是也。總之、不問是何
TX25n0016_p0178a01║教派，須以刻期見效為憑據，以今生成就為旨歸；茍欲達此志願，除卻金液還
TX25n0016_p0178a02║丹，別無他術矣！謹掬微衷，敢告同志。
TX25n0016_p0178a03║此中『然皆屬唯心的片面工夫……至吾輩未死者仍難測其究竟也』，為其抨擊
TX25n0016_p0178a04║佛教之結論。然前題未當，結論不免於誤。其曰『僧尼無論矣』，則似僧尼絕無真實
TX25n0016_p0178a05║用功者，然則連印光等專勤念佛者亦無聞也。其曰『居士稱大善知識者，除念阿彌陀
TX25n0016_p0178a06║佛外更無法門』，然則連專修唯識觀而輕淨土之韓清淨等亦無聞也。謂參禪已漸歸淘
TX25n0016_p0178a07║汰，實則高旻等禪堂與終南茅蓬猶保其緒，而昱山之端居普陀，虛雲之復興曹溪，守
TX25n0016_p0178a08║培之提唱浮玉；滬、嘉、杭間不少潛心於此之居士，則重振禪宗之機亦兆。天台止觀
TX25n0016_p0178a09║雖每為天台講師資為講料，而潛修者亦有寂雲、柱明、靜修等稍獲相應。至密宗尤為
TX25n0016_p0178a10║近歲新興之一重實際修證者，或東、或台、或紅、或黃，緇素之篤行有成，化傳不倦
TX25n0016_p0178a11║者殊眾，豈能以『授自東洋，每因持誦急迫，致令身心不調』抹煞之！況乎唯識、華
TX25n0016_p0178a12║嚴、律宗等，亦各有行人，非所舉之四所能括盡！如此淺知寡聞，不衷事實，信口開
TX25n0016_p0179a01║河，其亦非自詡學者態度之修仙家所宜歟？至謂皆屬唯心而與唯物對舉，殊不知科學
TX25n0016_p0179a02║——物理、生理、心理之三分，與仙道——元精、元氣、元神之三分，皆未越凡情常
TX25n0016_p0179a03║識，而不足範疇佛智證宣之法。「法性真如」為色心等一切法平等體性，不應對舉心
TX25n0016_p0179a04║物。即法相阿賴耶亦攝持一切種及根身器界，含綜心物；即人天等乘明業果流轉所基
TX25n0016_p0179a05║之蘊、處、界，亦皆兼攝心物而不離。故生老病死、衣食、男女，淺言之亦皆業果流
TX25n0016_p0179a06║轉中一期業果之所有事，非唯心亦非唯物也。枝枝節節而求解決，則蟲鳥等生以至人
TX25n0016_p0179a07║間諸政教學，固萬不同；根本解決，則非了知為業果，或進知為賴耶、為真如不能。
TX25n0016_p0179a08║知為果所業果而進業升果，曰人天乘；知為業果而解脫無餘，曰聲聞緣覺乘；深知業
TX25n0016_p0179a09║依曰賴耶，深知業果空性曰真如；一知信為業果即豎窮橫遍無際無限，不以現身現世
TX25n0016_p0179a10║為據點，但以現身現世為過程。故陳君『不問是何教派，須以刻期見效為憑據，以今
TX25n0016_p0179a11║生成就為旨歸，茍欲達此志願，除卻金液還丹，別無他術』；與『不以現代人生環境
TX25n0016_p0179a12║為滿足，不以宗教死後迷信為依皈，務免衣食住行之困難，誓破生老病死之定律，非
TX25n0016_p0180a01║學神仙，安能滿願』；『倘今生不能修成仙體，束手待斃，強謂死後如何證果，如何
TX25n0016_p0180a02║解脫，此乃欺人自欺之談』等說，似乎足以排斥一切而獨揚仙道。然一遇佛法仍無絲
TX25n0016_p0180a03║毫用處。以佛法所據在於無際無限之業果，所轉勝、所了脫、所澈底了脫而又圓淨妙
TX25n0016_p0180a04║成者，亦在於無際無限之業果，本不據定現身現世為要如何若何之出發點也。人間政
TX25n0016_p0180a05║教學，大都據定現世為出發點，而仙道家似乎特別據定現身為出發點，其曰『若儒、
TX25n0016_p0180a06║釋二教經典及諸子百家遇有可採者，亦隨時羅致以為我用』，抑若示其寬容，實表其
TX25n0016_p0180a07║為我自私之甚。故仙道家乃以「最深薩迦耶貪」為其策源地，其得「長生」但據現身
TX25n0016_p0180a08║現世言，似亦可言解脫生死，其實不過由造仙業而引生一仙果，業盡——所謂命原祇
TX25n0016_p0180a09║煖息識心連續之壽命耳——又死，仍一生死而非了脫生死也。以初未了如何謂死生，
TX25n0016_p0180a10║又烏從而解脫之？由此故世間尚無確知「無際無限之業果生死」者，遑云得脫生死？
TX25n0016_p0180a11║雖欲不言惟佛教獨尊而不可得，習氣云乎哉！
TX25n0016_p0180a12║或問：然則禪宗言立地成佛，密宗言即身成佛，又有「此身不向今生度，更向何
TX25n0016_p0181a01║生度此身」等語，不亦有據定現身現世為出發點之咎乎？答曰：不然。禪宗蓋以直明
TX25n0016_p0181a02║一切法空平等性為成佛，其云立地，雖不離現世而並不據定乎現世。密宗之即身，似
TX25n0016_p0181a03║有隨順凡情薩迦耶貪之處，然進知身為五蘊、六大，則亦無即無不即矣。而不向今生
TX25n0016_p0181a04║度、何生度此身之說，則於無際無限之業果流中，就當下鞭策精進修證耳。現於聲聞
TX25n0016_p0181a05║菩提、獨覺菩提、無上菩提得不退轉、亦今生度也；命終得上生內院、往生極樂，亦
TX25n0016_p0181a06║今生度也，豈與所謂『死後如何證果、如何解脫，乃欺人自欺』者同乎？故彼為不知
TX25n0016_p0181a07║不信業果之說，而此為了知業果而求解脫之語，絕然不容相混濫也！
TX25n0016_p0181a08║又仙書用佛典名，多非佛義。其辨別「舍利子」一名，頗涉論及佛教云：
TX25n0016_p0181a09║舍利子、在此處為內丹之代名詞，然非佛家所謂舍利之本意。究竟舍利子
TX25n0016_p0181a10║與金丹，是同是異？修佛與修仙，其結果有何分別？皆吾人所急欲知者，而各
TX25n0016_p0181a11║家經書咸未論及；雖楞嚴經有十種仙之說，是乃佛家一面之辭，除佛經外，凡
TX25n0016_p0181a12║中國古今一切書籍記載，皆未見有十種仙之名目，似未可據為定論。吾國人性
TX25n0016_p0182a01║習素尚調和，非但儒、道同源本無衝突，即對於外來之佛教，亦復不存岐視，
TX25n0016_p0182a02║彼此融通，較他種教義之惟我獨尊者，其容量之廣狹，實大不同。而青華老人
TX25n0016_p0182a03║之論舍利，尤為公允。意謂佛家以見性為宗，精氣非其所貴。萬物有生有滅，
TX25n0016_p0182a04║而性無生滅，涅槃之後，本性圓明，超出三界，永免輪迴；遺骸火化之後，所
TX25n0016_p0182a05║餘精氣結為舍利，譬如珠之出蚌，與靈性別矣。而能光華照耀者，由其精氣聚
TX25n0016_p0182a06║於是也。人身精氣神原不可分，佛家獨明心見性，洗發智慧，將神光單提出來
TX25n0016_p0182a07║，遺下精氣，交結成形，棄而不管。然因其諸漏已盡，禪定功深，故其身中之
TX25n0016_p0182a08║精氣亦非凡物，所以舍利子變化隱顯，光色各別。由此推之，佛家所謂不生不
TX25n0016_p0182a09║滅者，神也。其舍利子者，精氣也，即命也。彼滅度後，神已超於象外，而精
TX25n0016_p0182a10║氣尚留滯於寰中也。若道家則性命雙修，將精氣神混合為一，周天火候，煉成
TX25n0016_p0182a11║身外之身，神在是，精在是，氣在是，分之無可分也。故其羽化而後，不論是
TX25n0016_p0182a12║肉身化氣，或尸解出神，皆無舍利之留存，倘偶有坐化而遺下舍利者，其平日
TX25n0016_p0183a01║工夫，必是偏重於佛教方面，詳於性而略於命也。性命雙修之士，將此身精氣
TX25n0016_p0183a02║神團結得晶瑩活潑，骨肉俱化，毛竅都融，血似銀膏，體如流火，暢貫於四肢
TX25n0016_p0183a03║百節之間，照耀於清靜虛無之域，故能升沉莫測，隱顯無端。釋、道之不同如
TX25n0016_p0183a04║此。佛家重煉性，一靈獨耀，逈脫根塵，此之謂其性長生。仙家重煉氣，遍體
TX25n0016_p0183a05║純陽，金光透露，此之謂其氣長生。究竟到了無上根源，性就是氣，氣就是性
TX25n0016_p0183a06║，同者其實，異者其名耳。
TX25n0016_p0183a07║按楞嚴十種仙之說未為定論，則且就陳君之所云：『仙有五等：有鬼仙，有人仙
TX25n0016_p0183a08║，有地仙，有神仙，有天仙。鬼仙者，不離乎鬼也，能通靈而久存，與常鬼不同。人
TX25n0016_p0183a09║仙者，不離乎人也，飲食衣服雖與常人無殊，而能免老病死之厄。地仙者，不離乎地
TX25n0016_p0183a10║也，寒暑不侵，飢渴無害，雖或未能出神，而能免衣食住之累。神仙者，能有神通變
TX25n0016_p0183a11║化，進退自如，脫棄軀殼，飄然獨立，散則成氣，聚則成形。天仙者，由神仙之資格
TX25n0016_p0183a12║，再求向上之工夫，超出吾人所居之世界以外，殆不可以凡情測也』。據以論之，鬼
TX25n0016_p0184a01║仙可不談，人仙、地仙則陳君以為可解決老病死、衣食住之問題者也。姑不論老病、
TX25n0016_p0184a02║衣食之果得免否，而死與住則可決知其未免，特遲死與易住而已。由仙術而免老病、
TX25n0016_p0184a03║衣食，其愈以由醫藥衣食而濟老病飢寒，亦五十步百步耳。神仙神矣，而要亦近似五
TX25n0016_p0184a04║通等四王天神耳。天仙至矣，或可超入忉利天，等而上之則超而空居天，再超而色界
TX25n0016_p0184a05║天耳。青華老人謂『精氣神原不可分，佛家獨明心見性，洗發智慧，將神光單提出來
TX25n0016_p0184a06║，遺下精氣，結成舍利』，此自為仙道家常說之佛家修性不修命，仙家性命雙修讕套
TX25n0016_p0184a07║，其實何嘗夢見佛說之心之性乎？終謂『佛家性長生，仙家氣長生，到了無上根源，
TX25n0016_p0184a08║性就是氣，氣就是性』，則又調和傅會。就其和會處言之，亦再超而無色界天耳，尚
TX25n0016_p0184a09║不知阿羅漢之涅槃，況諸菩薩智境及佛智境乎？況陳君自言從未得睹「出神」以上之
TX25n0016_p0184a10║經驗，則神仙、天仙亦僅存傳說。而所謂『孫不二元君以香風瑞氣出』，亦何異現今
TX25n0016_p0184a11║常有之命終念佛往生瑞象？就凡眼言之，曷嘗非死非不足信乎？至佛遺舍利，亦猶留
TX25n0016_p0184a12║經像以化導人天耳，豈於此課其功果哉？
TX25n0016_p0185a01║或謂：信然，則佛仙優劣較然，仙實不能比近於佛，何以前此作化聲序，獨許化
TX25n0016_p0185a02║聲居士之習仙道乎？曰：儒、仙雖未明業果之流，而儒資人乘，仙資天乘，較世間善
TX25n0016_p0185a03║政、善教，善學之可資人天乘者，尤為剴切；今佛徒未充戒善之基，亦虛禪定之梯，
TX25n0016_p0185a04║去其執滯而善引用之，皆足資以為助，且自有一類人，已於此習之有素，可引令就路
TX25n0016_p0185a05║而通佛。復有一類人，薩迦耶貪深者，須於彼借路而通佛，故亦應存此方便門耳。至
TX25n0016_p0185a06║欲據其偏見片行，或固執之以對抗於佛，或揚厲之以斥排於佛，斯則掩蔽真聖，惑障
TX25n0016_p0185a07║凡愚，不能不為眾生之慧命而略伸其說也。仙家所謂元神、元氣、元精，及性長生、
TX25n0016_p0185a08║氣長生，要唯業果愚——異熟愚——所愚之業果；仙家若了知業果而徹底空脫之，則
TX25n0016_p0185a09║亦易證阿羅漢、辟支佛之涅槃，此釋尊十大弟子所以多從外道來也。（見海刊十六卷
TX25n0016_p0185a10║三期）