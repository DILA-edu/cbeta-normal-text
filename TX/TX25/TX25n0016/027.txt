TX25n0016_p0186a01║新唯識論語體文本再略評
TX25n0016_p0186a02║民國二十年初見熊十力君新唯識論，曾作略評載海潮音月刊，後又編入商務版法
TX25n0016_p0186a03║相唯識學。謂大乘佛學分唯識、性空、真心三宗。中國之禪、賢、台屬真心宗，熊論
TX25n0016_p0186a04║近之，於佛學系統應名真心論，不應題唯識論。至其雜糅易、老、陸、王暨印度數論
TX25n0016_p0186a05║、歐西天演論等思想，在說明世間因緣生法未逮唯識，而發揮體用亦不如華嚴十玄，
TX25n0016_p0186a06║故其妄破唯識論處，百無一當，都略加評及，欲研究者尋之，茲不重出。
TX25n0016_p0186a07║頃見語體文本，上中兩卷雖大概仍舊，詞益枝蔓，其足以眩惑初學彌甚。吾前縱
TX25n0016_p0186a08║許其接近禪宗，今有不能不再為揀辨之處，乃錄民國十二年發表海潮音「曹溪禪之新
TX25n0016_p0186a09║節」一段，以為論據：
TX25n0016_p0186a10║禪宗悟本體禪、主人翁禪，所悟雖亦離言法界，在異生位仍即「阿賴耶異
TX25n0016_p0186a11║熟識」，前六剎那不生，末那「我愛執藏」暫現，此若執實，雖悟唯心，不悟
TX25n0016_p0187a01║無性、或入外道。了幻無性，取無性空，不透末後，或歸二乘。進悟「無性心
TX25n0016_p0187a02║源含融萬法」，乃大徹了。解深密云：阿陀那識甚深細，一切種子如瀑流——
TX25n0016_p0187a03║易經說為寂然不動，中庸說為天命之性，未發之中，可知不當——，我於凡愚
TX25n0016_p0187a04║不開演，恐彼分別執為我——執為我即執為性，我義即性義，未悟無性故入外
TX25n0016_p0187a05║道——。然在凡位欲求頓悟，除悟此亦別無真體。故大佛頂云恐迷真非真，欲
TX25n0016_p0187a06║求別真，終亦無真可得。按宗下三關之義，大佛頂經有其分齊：「不歷僧祇獲
TX25n0016_p0187a07║法身」者，破初關也；「涅槃尚在遙遠，非汝歷劫辛勤不能證得」，示有重關
TX25n0016_p0187a08║之須破也；終曰「圓滿菩提歸無所得」，則徹末後關也。然破初關時與破末關
TX25n0016_p0187a09║時似而不同者，一為未脫世間生死，一為不住出世涅槃而已。
TX25n0016_p0187a10║大易之明世間法——因緣和合生滅相續法，原頗恰當，且終于未濟，示非究竟。
TX25n0016_p0187a11║則應不遮出世，但於出世法未論及，故亦無超世出世之佛果法界事。熊論不確知此為
TX25n0016_p0187a12║世間流轉事，生死惑報說為或然，因之亦誹出世解脫為印度風尚，遽以上比佛果法界
TX25n0016_p0188a01║之事事無礙。以言哲學——即各派見趣，雖不妨自成一派，如依佛法立場評之，則不
TX25n0016_p0188a02║得不說是「順世外道」。佛經上古傳之順世外道、是四大極微論之唯物的順世外道；
TX25n0016_p0188a03║而熊論則宗在反究心體，故為唯心的順世外道也。此猶就其實曾反究內證於心者言耳
TX25n0016_p0188a04║；若其所謂內證心境，僅為讀書推理設想構思之共相，則更不足道也！
TX25n0016_p0188a05║或指其於性空宗，不知「以有空義故，一切法得成」，已三諦圓融，通攝法華、
TX25n0016_p0188a06║華嚴義；說涅槃如幻，亦但破執，或如幻即非空不空中道義；致妄說空宗得體遺用，
TX25n0016_p0188a07║全無是處，亦可補充吾昔評之未及。要之、大乘三宗，雖據點不同，各成殊勝方便，
TX25n0016_p0188a08║而互遍互容，實皆無欠無餘。熊論對唯識與性空兩宗，妄肆誹撥，適見其於兩宗均未
TX25n0016_p0188a09║圓徹耳。（見海刊二十七卷三期）