TX25n0016_p0242a01║論北美瑜伽派
TX25n0016_p0242a02║靈華居士劉仁航，立言善巧，著作等身。茲又獲讀其北美瑜伽學說，蓋新大陸最
TX25n0016_p0242a03║近流行之學派，結集評論於日本禪學家忽滑谷快夫，劉君取而譯述之，固將道國明民
TX25n0016_p0242a04║，而非第擷新釆奇已矣！
TX25n0016_p0242a05║考瑜伽一派，乃印度之古禪學，淵源甚遠，與佛教既不無關係；徵之聲論、數論
TX25n0016_p0242a06║、吠檀陀諸派，尤多出入。予當別作印度瑜伽哲學以明之，茲且就劉君所述北美之三
TX25n0016_p0242a07║種新學派一評焉。
TX25n0016_p0242a08║一、新思想派之自由真理　以清靜高尚簡易為志行，以優閒美樂康壽為效果，以
TX25n0016_p0242a09║淡忘放捨乎身心世界諸所有事為方法，取徑直捷痛快，殆無其比！近老莊達生外物之
TX25n0016_p0242a10║道，亦沙門少欲知足之義。其一切放下之工夫，通乎禪宗最初方便之一法。然禪宗放
TX25n0016_p0242a11║下又放下，放下到無可放下處，尚有透天透地一段大光明在，頭頭圓顯，物物全彰，
TX25n0016_p0243a01║而彼未能逮知也。隨順世俗語言以解說之，蓋純乎消極之法門耳。法華經窮子喻品所
TX25n0016_p0243a02║謂，唯令除糞是已。
TX25n0016_p0243a03║二、耶穌教理學派之權利真理　其說曰：神者，吾人生命之源泉也，意思之本根
TX25n0016_p0243a04║也，福智之淵海也。欲得長壽永康之真樂，唯在歸依乎神，求助乎神而已矣。人之心
TX25n0016_p0243a05║靈，即神賦人之慧命。神者，彌滿純善，故宇宙唯有精神而無物質。凡疾病死亡罪惡
TX25n0016_p0243a06║，皆由妄執有物質而起種種邪思，狃於俗見俗習之故耳。如灼然真知乎神，則且無物
TX25n0016_p0243a07║質，況有依物質而起之苦痛哉。其致力之道，即在乎時時提醒此正知而誠明夫真神。
TX25n0016_p0243a08║效神之彌滿純善而行博愛，以屏除俗見俗習妄執邪思耳。慧可禪師曰：本是菩提，元
TX25n0016_p0243a09║無煩惱。嘗有某禪者問某禪師曰：「如何是佛」？曰：「爾能信否」？曰：「師是大善
TX25n0016_p0243a10║知識，爭能不信」。曰：「信則汝即是佛」！禪者珍重而住。又問：「如何保任」？曰：
TX25n0016_p0243a11║「一翳在目，空華亂墜」。則所謂耶穌教理學派，亦禪錄中一重公案而已，此蓋純用
TX25n0016_p0243a12║積極之法門者。唯彼派之所謂神，不徒有名言而無實證，殆猶未免認境為心之倒想。
TX25n0016_p0244a01║三、瑜伽學派之真自由觀　此派在反觀深究，揀粗入精，先外身外之物，次外其
TX25n0016_p0244a02║身，次外其感覺、欲情、智能、理想，而求得自在常存之神我者。然一推此神我，即
TX25n0016_p0244a03║為宇宙萬有本體之婆羅門大梵天神，而與之渾然融合也。瑜伽古譯相應，即天人合一
TX25n0016_p0244a04║之合一義。其修證之法，乃在宴坐靜慮，使身心妙入禪定與大梵合一，到達真自由平
TX25n0016_p0244a05║等、全福德全智能之域也。其觀念則在認清乎自在之神我，超絕宇宙萬有而無上最尊
TX25n0016_p0244a06║，能統攝調御乎身心物境而為之用，不令欲情思想及身心物境間寒燠饑渴疲勞等感覺
TX25n0016_p0244a07║所牽動也。此則同時兼用消極法門以降伏物情，積極法門以證會神我者。其證明神我
TX25n0016_p0244a08║，有至精之言曰：「離我則無能認身心物境之為我者，故能認身心物境之為非我者，
TX25n0016_p0244a09║即神我也」。蓋兼有前二派之義而又有加行之功，可進之乎實證者也。然按彼派所證
TX25n0016_p0244a10║之我，乃第六意識心王之自證量。其所謂婆羅門大梵天神，則末那識所執之阿賴耶識
TX25n0016_p0244a11║也。其跡似禪宗而實異禪宗者，非僅好眩神奇而已。
TX25n0016_p0244a12║雖然、積極消極之說，就其功用之方便門，或側從放捨而入或側從持取而入以分
TX25n0016_p0245a01║言之耳，究之則非可劃定畛域而橫生執著者。新思想派之清靜高尚簡易與閒逸安樂康
TX25n0016_p0245a02║壽，非即其積極方面乎？耶穌教理學派之屏除俗見俗妄習執邪思，非即其消極方面乎
TX25n0016_p0245a03║？明乎此，則劉君以北美瑜伽學說為中國國民之清涼散者，又曷嘗不可即為中國國民
TX25n0016_p0245a04║之補養劑乎？夫人心之所求者，孰大乎使我與萬有本體合一，到達真自由真平等全福
TX25n0016_p0245a05║德全智能之域，而能統攝調御乎內外上下，得大自在，不為一物所牽動流轉乎！以是
TX25n0016_p0245a06║尊國民之人格，則國民之人格無上而自強不息；以是尊國家之主權，則國家之主權無
TX25n0016_p0245a07║上而物莫能競。烏乎！吾國民果能有得乎此，而後乃令可進悟佛乘之無我，而後乃令
TX25n0016_p0245a08║可妙運佛乘無我之大我，而後乃令可極證佛乘無我非無我不二之圓常真我。（見覺社
TX25n0016_p0245a09║叢書第一期）
TX25n0016_p0245a10║（附註）原題「北美瑜伽學略評」，今依文鈔改題。