TX25n0016_p0246a01║讀倫理學原理感言
TX25n0016_p0246a02║倫理學原理，德意志人泡爾生著，山陰蔡元培重譯於日本。譯者、重譯者，皆以
TX25n0016_p0246a03║平實稱其書。讀之卒業，曰：有是哉！德意志國民之大愚不靈乎！曰良心，即政教、
TX25n0016_p0246a04║禮俗之存於意識者；曰義務，不外徇政教、禮俗所期者；曰道德律，為人類而存，非
TX25n0016_p0246a05║人類為道德律而存；曰人生之價值，即在現實之一時，而駁斥斯賓塞之蔑古尊來。此
TX25n0016_p0246a06║皆藏諸吾心而達諸彼口者也。然其言雖同，其的則異，故所歸向之方面卒離歧也。
TX25n0016_p0246a07║吾之的，在自心之本體，故以政教、禮俗及道德律，皆為實現吾心本體之眾緣；
TX25n0016_p0246a08║而良心、德行、人生，則即吾心本體所實現之一節也。然吾心之本體，與堯俱聖，與
TX25n0016_p0246a09║跖俱狂，恆受範於過去集積之種業，而隨現前值異之眾緣以異其實現。彼非支國王以
TX25n0016_p0246a10║噉人民之多寡為道德標準者，即彼之良心也。是故所實現之良心、德行、人生，非能
TX25n0016_p0246a11║自有其價值者也，亦非對於政教、禮俗、義務及道德律而有價值者也。其價值之所存
TX25n0016_p0247a01║者，蓋以凡事等等一經實現，即聚集吾心熏為種業，又必實現於將來而受其拘礙。故
TX25n0016_p0247a02║一動一作之實現，皆不可不審慎而出之。欲審慎所實現者，則又不得不改善其實現之
TX25n0016_p0247a03║因緣，故嚴淨依土，覺利有情，與世界眾生俱無盡時，所謂但有對內界之價值，初無
TX25n0016_p0247a04║對外界之價值是也。
TX25n0016_p0247a05║彼之的，則在神及帝國，今試剌其言而疏辯之：以神為的，故必曰人生出乎神之
TX25n0016_p0247a06║善意，凡人世之害及惡者，皆為人生德能之具，斷斷焉而為神頌直。夫耶穌誠以磔死
TX25n0016_p0247a07║而垂大名也，然古今人與耶穌遇害同者何限，今之為崇飾帝國而死沙場者又何限，豈
TX25n0016_p0247a08║一一榮耀千秋者乎！即流芳不朽矣，亦徒令後之人墜情隕涕悲欣失中而已，其本人自
TX25n0016_p0247a09║身之善利奚在哉？
TX25n0016_p0247a10║以帝國為的，結成四過：一、崇拜歷史之英雄，而鼓勵人類之戰爭。故曰：茍泯
TX25n0016_p0247a11║國界，則歷史上勇敢善戰摰猛神武之英雄，必無從發見；人類欲營自然界之歷史生活
TX25n0016_p0247a12║，計誠無善於戰死，抑若人類專為歷史而生者！然其貴歷史而賤人生者有如此，所謂
TX25n0016_p0248a01║以百姓為芻狗非歟！二、尊獎國家之安甯，而蹂躪各人之利樂，故曰：國家者，大人
TX25n0016_p0248a02║也，吾人則國家之一支一分也，吾人之圓滿生活，僅為國家或文明社會之一作用。而
TX25n0016_p0248a03║以愚黔首者，則曰：設詢勤作農夫：「汝終日孜孜，利己乎，利人乎」？彼必所答非
TX25n0016_p0248a04║所問，而曰「恐田園之將蕪」。再則曰：「恐無以益井里裨國家耳」。太虛曰：此實
TX25n0016_p0248a05║謬論哉！吾意彼農夫所答；非為是，則身將凍餒焉耳！曰：假能坐食安享，余固甚不
TX25n0016_p0248a06║願終日孜孜焉耳！益井里云，裨國家云，雖狡者必竊為美談，詎其情哉？三、隆多眾
TX25n0016_p0248a07║而殺單己以摧陷民心，使不敢不以皈敬天神者歸敬帝國。故曰：隨歷史學研究之進步
TX25n0016_p0248a08║而益驚其不可思議，自覺渺渺之身微於塵芥，不能不起寅畏折損之情。太虛按瑜伽師
TX25n0016_p0248a09║曰：『欲界天魔，常設種種幻法，怖惑有情，俾繫綴塵網，不獲解脫』。信然，則泡
TX25n0016_p0248a10║氏亦上帝之忠僕哉！持無政府主義者每詬神教與強權相狼狽，不我欺已。四、主張服
TX25n0016_p0248a11║從秩序，而束縳各人之自由。故議員之入議場，則凝神注意，逈異平時；游於家族工
TX25n0016_p0248a12║廠，則所遇者皆懇至謹慎，而反覆稱揚以為至美。殊不知此帖定靜謐之象，觀其外表
TX25n0016_p0249a01║之和通，雖暫時若是，其出乎牽掣之不得已，固與苦工之為逼迫而不敢憚勞者無以異
TX25n0016_p0249a02║。而各人之內界，究不出小己之利害得失榮辱間也，夫奚足善乎？
TX25n0016_p0249a03║要之、道德者，神意也，而又以神意與國民之總合生活混為一體，寶泡氏洎德民
TX25n0016_p0249a04║倫理思想之原泉。醞釀滋蕃者，已非一日，人相忘於習俗，處其國者，非特立不羈之
TX25n0016_p0249a05║傑，殆難自拔。故德民莫不馴伏於神意之帝國，奉令承則，無敢或違，鷙獸之威廉第
TX25n0016_p0249a06║二，今乃得託神意而盡驅以饗鐵火祭鋒刃焉。雖然，在德意志之帝及民，固莫不視為
TX25n0016_p0249a07║良心之所使也，義務之當然也，道德之實踐也，人生光榮無上之價值也。余故曰：非
TX25n0016_p0249a08║支國之王，以啖人肉之多寡為道德標準者，即其良心也。夫彼非支國之王及民，世人
TX25n0016_p0249a09║既皆以僿野視之矣，獨於德意志則步趨後塵惟恐不及，吾竊惑焉！
TX25n0016_p0249a10║雖然，索賓霍爾——即叔本華——者，真德意志特立不羈之傑也！泡氏雖極與牴
TX25n0016_p0249a11║牾，亦染習流俗取媚淺學焉耳，實則寢酣索氏之言者深矣。曰：吾人記憶中之實在，
TX25n0016_p0249a12║安知非本質之實在乎？曰：人生之行為，起意志之衝動，稍進則導以快苦之感覺，又
TX25n0016_p0250a01║進則諫以非善惡真妄之智識，往往近吾宗唯識緣生之論。第泡氏不知唯識，而必以本
TX25n0016_p0250a02║體歸之天神，於是輾轉執著，貤乎子孫萬世、國民萬歲，沒入倒見稠林，不能出離。
TX25n0016_p0250a03║顧此實遠西人之普通錮疾！即單純唯物論者，亦必以自然規律擬同上帝，泡氏吾無責
TX25n0016_p0250a04║焉。然神及帝國，胥不出吾心之妄執，一旦知返，道固非遠。故曰：「若能轉物，即
TX25n0016_p0250a05║同如來」。且人亦有言：重世界者世界之奴隸，輕世界者世界之主人，則所欲稍申忠
TX25n0016_p0250a06║告於吾同體有情者矣。（見海刊二卷一期）
TX25n0016_p0250a07║（附註）文鈔作「論泡爾生倫理學」，今仍舊。