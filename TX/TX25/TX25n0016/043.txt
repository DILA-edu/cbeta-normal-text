TX25n0016_p0330a01║老子述義
TX25n0016_p0330a02║此書、為懷寧胡淵如先生著。其大旨，言老子之道，忠信而已。太史公淡云：「
TX25n0016_p0330a03║道家以虛無為本，因循為用」。虛無者、謂虛心載理，於己乃盡，即程子所云盡己無
TX25n0016_p0330a04║歉為忠也。因循者、謂隨順時地，於用乃宜，即程子所云循物無違為信也。淡又云：
TX25n0016_p0330a05║「道家其實易行，其詞難知」。實即忠信；詞難知者，蓋正言若反，老子已自揭其義
TX25n0016_p0330a06║。如云：「禮者忠信之薄」。此非惡禮，正言禮不宜不忠信，以見世之自名禮者之非
TX25n0016_p0330a07║禮耳。禮器云：「忠信者，禮之本也」。學記曰：「忠信之人，可以學禮」，「忠信
TX25n0016_p0330a08║之薄，尚得為禮哉」！又云：「絕學無憂」，正言學之不宜為患。餘可例推。儒家不
TX25n0016_p0330a09║得其旨，遂斥為異端，其實老子一部書，不出「論語為政以德，譬如北辰居其所而眾
TX25n0016_p0330a10║星拱之」數語。蓋天地萬物與我為一，我動得其所，則天地萬物自得其所。曰靜，曰
TX25n0016_p0330a11║重，乃變動不居而居其所之謂。為政者，不矜其能，唯曲足守，萬眾自全而歸之，此
TX25n0016_p0331a01║即如眾星之拱北辰也。不矜者、不自有其雄與剛，故曰雌、曰柔。又如「挫銳解紛」
TX25n0016_p0331a02║、「和光同塵」，以及「方而不割」，「大成若缺」，「善者吾善之，不善者吾亦善
TX25n0016_p0331a03║之」云云，皆所謂以德也。所釋大旨如此。至其詞法，講解種種妙義，頗難備錄，蓋
TX25n0016_p0331a04║於古今注家無所不採，實亦無所不歸。然先生猶不自有其說，命名曰述義，殆亦宣尼
TX25n0016_p0331a05║信於古竊比之義歟！（見海刊十卷十一期）