TX25n0016_p0332a01║中國哲學史評
TX25n0016_p0332a02║馮君友蘭所著中國哲學史，曩嘗稍一翻涉，頃始閱盡，其殊勝處誠有如審查者所
TX25n0016_p0332a03║言；然於佛學未能與子學俱重，故於向來之儒道拘蔽，未盡解脫，以視蔡孑民先生「
TX25n0016_p0332a04║不以一派之哲學，一家之教義梏其心」，似有未逮。中國民族文化，哲學乃是主腦，
TX25n0016_p0332a05║豎承三千年來子學佛學之結晶，而橫吸歐美各國近代現代之思想，始足復興，且充實
TX25n0016_p0332a06║恢弘之。而漢末來之道教與北宋來之道學，則最為錮閉削弱中國民智者也，而此書反
TX25n0016_p0332a07║多獎許，將漢武以來劃為經學時代，致儒道對佛之誤解偏見，不能去除，而陳君寅恪
TX25n0016_p0332a08║，且謂以完成宋明新儒家為唯一大事因緣，尤使言固有文化者，仍落宋儒窠臼，與蔡
TX25n0016_p0332a09║孑民先生「兼採周秦諸子印度哲學及歐洲哲學以打破二千年來墨守孔學之舊習」，何
TX25n0016_p0332a10║其反耶？此其故皆由於中國傳承之佛學未能充分詳述，於佛學莫見其全之所致。馮君
TX25n0016_p0332a11║亦知「東晉至唐季數百年，第一流思想者皆為佛學家」，則此數百年之佛學實應與春
TX25n0016_p0333a01║秋戰國數百年之子學并重，劃為另一時代，故我於馮君此書上編之子學時代，大致贊
TX25n0016_p0333a02║同，而願為之商請者，則改下編經學時代使三倍其量。而全書劃為「諸子分途競興時
TX25n0016_p0333a03║代」（即子學時代「秦統一入另一時代」），「諸子分期獨盛時代（秦為法家獨盛時代
TX25n0016_p0333a04║，漢初為黃老獨盛時代，漢武為今文獨盛時代，東漢為古文獨盛時代，魏晉為老莊獨
TX25n0016_p0333a05║盛時代）」，「佛學傳受化成時代（東晉到唐季應詳敘毘曇俱舍法相諸有宗義及三階
TX25n0016_p0333a06║教等救世苦行與君相之佛教治化等：最少應不減於子學時代之敘述）」，「子佛融合
TX25n0016_p0333a07║道學時代（宋至明清）」。竊觀明之興起，根器原頗雄大，追隆漢唐而非宋可比，然
TX25n0016_p0333a08║其後仍漸媕陋者，受宋儒拘錮之所致也。今欲復興民族者，不可不注意於此。（太虛
TX25n0016_p0333a09║大師文選）