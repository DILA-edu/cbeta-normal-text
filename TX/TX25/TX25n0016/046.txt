TX25n0016_p0339a01║論復性書院講錄
TX25n0016_p0339a02║馬君復性書院講錄一二三，文從字順，其辭雅馴，義積純熟，其理平允，宛若程
TX25n0016_p0339a03║、朱、陸、王之再現。雖篤行踐形處猶未獲深知，而讀書為說，則粹然類之矣；豈惟
TX25n0016_p0339a04║類之，且尤有勝之者也。試略言之：馬君於禪宗語錄，台賢教義，亦研習得相當純熟
TX25n0016_p0339a05║，引之比合儒言，乃往往恰到好處，使儒道藉以輝煌炳耀，大有非宋、明道學諸儒所
TX25n0016_p0339a06║能及者，其勝一也。承清代發皇小學考據經子之盛，馬君亦嘗含咀英華，擷拔芳萃，
TX25n0016_p0339a07║其取精用弘處，亦有非宋明儒之空腹空心、疏謬夸誕堪比者，其勝二也。值清季民初
TX25n0016_p0339a08║以來，歐西學術雲奔霧集，震盪全國，自政治教化以逮民俗生活，均呈劇變，馬君胸
TX25n0016_p0339a09║有懸衡，靜觀默察，其所憤悱啟發於世緣者，亦遠超宋明諸儒而上之，其勝三也。然
TX25n0016_p0339a10║大醇不無小疵，再更端議之。
TX25n0016_p0339a11║『陽明釋知善知惡是良知，為善去惡是格物，不善會者亦遂以物為外；且如陽明
TX25n0016_p0340a01║言，則大學當言格物在致知，不當言致知在格物矣』！按陽明言知善知惡是良知，不
TX25n0016_p0340a02║曾言知善知惡是致知；致知即致良知，就在為善去惡的格物上力行，故又言知行合一
TX25n0016_p0340a03║。何得云如陽明言則大學當言格物在致知不當言致知在格物耶？殆猶未免於先儒妄生
TX25n0016_p0340a04║異同，心存取捨歟！
TX25n0016_p0340a05║『天台據法華判四教，慈恩依深密、楞伽判三時教，賢首本華嚴判五教』。按判
TX25n0016_p0340a06║三時教有數家，最明顯的是慈恩一家所依的深密經文；而楞伽則絕無三時教文，故非
TX25n0016_p0340a07║判三時教所依也。
TX25n0016_p0340a08║『如釋氏譏教相不明者為龍侗真如，顢頇佛性，儒者之學不如是，以始終條理也
TX25n0016_p0340a09║』。舉此辨儒、釋，必先明釋氏之學乃是「不始終條理者」乃可。然此斥不明教相為
TX25n0016_p0340a10║儱侗顢頇，正顯佛法始終條理——即教相——之不可不明，猶儒氏譏不知始終條理則
TX25n0016_p0340a11║血脈不通、觸塗成滯耳。其引此二語而失其意，不亦瞭然歟！
TX25n0016_p0340a12║引「悉檀」為「遍施」，雖出天台教義，但悉檀譯「宗」，後來賢首、慈恩教義
TX25n0016_p0341a01║已均更正，不應再沿襲承用。
TX25n0016_p0341a02║『楞伽云：一切法不生，我說剎那義，當生則有滅，不為愚者說。言朝夕者，猶
TX25n0016_p0341a03║剎那義也』。按「一切法不生剎那生滅義」，或可當聞道的「道」，以朝聞夕死的朝
TX25n0016_p0341a04║夕為剎那，附會得太是勉強！以朝聞為圓悟真常了生脫死，以夕可為無生法忍，亦比
TX25n0016_p0341a05║傳略似耳。
TX25n0016_p0341a06║『賢智分屬知行，知德為智，行仁為賢，猶華嚴以文殊表智，普賢表行也。賢智
TX25n0016_p0341a07║愚不肖即聖凡迷悟二機，君子小人二道。佛有四聖六凡，儒家只明二道；但簡賢智之
TX25n0016_p0341a08║過，實無異為二氏預記。釋氏彈偏斥小，歎大褒圓，知以大揀小，以圓揀偏，未知圓
TX25n0016_p0341a09║大之中亦有過者，此孔子所以歎中庸之德也』。則愚與嫉兼之矣！蓋佛說四聖、六凡
TX25n0016_p0341a10║，儒家僅君子、小人二道，乃佛遍一切眾生言，儒僅就人言，廣狹天淵也。「彈偏斥
TX25n0016_p0341a11║小、歎大褒圓」，乃天台家判方等時教則然，天台所判五時教之餘四時教不必然，且
TX25n0016_p0341a12║餘家之判「各方等經」亦不必然也。舉此為佛教皆然，則迷謬之愚也。乘此出佛教「
TX25n0016_p0342a01║未知圓大之中亦有過者」，無論佛應機說法，偏圓小大各適其宜，無從出過；且就圓
TX25n0016_p0342a02║大言，事周理遍之謂大，患盡德滿之謂圓，又安能以過不及義加得上去？唯承宋明儒
TX25n0016_p0342a03║慢嫉之心習，乃借孔子歎中庸之德，自文其固陋，自安其庸俗耳。
TX25n0016_p0342a04║然此猶出一二句義之誤解，毋庸深咎。若以士、卿大夫五等比菩薩五位等，不安
TX25n0016_p0342a05║者多，今不一一。且進而論其所關之大者：
TX25n0016_p0342a06║一、儒家乃就人事以求其當，就人情以求其安而已。依據現況稍為修整，以歌治
TX25n0016_p0342a07║效之美，而無徹底的革命精神，祈響於究竟真善者，故無敢透視現實之過患，力圖斷
TX25n0016_p0342a08║除超越。但如詩畫等美術家，憑想像構成其美以安慰其情，聊以為已達於至善至誠也
TX25n0016_p0342a09║。昔嘗說大乘之革命，明大乘佛法是向現實宇宙經過徹底革命而再成為真實純善完美
TX25n0016_p0342a10║之宇宙——法身，淨土——者，而能革之工具即四念住或二空之觀慧。為一圖簡示之
TX25n0016_p0342a11║：
TX25n0016_p0343a01║
TX25n0016_p0343a02║　　　　　　　　　　　　　　　　　　　　　　　　　　　人
TX25n0016_p0343a03║　　　　　　　　　　　　　　　　　　　　（道家）　　　間
TX25n0016_p0343a04║　　　　　　　　　　　　　　　　　　　　　　　　天　　：
TX25n0016_p0343a05║　　　　　　　　　　　　　二乘　┌──────────有︵
TX25n0016_p0343a06║　　　　　　　　　菩薩　┌───┘┌慧觀───────漏儒
TX25n0016_p0343a07║　　　　　　┌─────┘┌───┘　　　　　　　　　界家
TX25n0016_p0343a08║　　　　　　│┌─────┘　　　　　　　　　　　　　：︶
TX25n0016_p0343a09║　　　　　┌┘│　　　　　　　　　　　　　　　　　　　：
TX25n0016_p0343a10║　　　　涅│←┘　　　　　　　　　　　　　　　　　　　想
TX25n0016_p0343a11║　　　　槃┤　　　　　　　　　　　　　　　　　　　　　像
TX25n0016_p0343a12║　　　　　│　　　　　　　　　　　　　　　　　　　　　：
TX25n0016_p0343a13║　　　　　│　　　　　　　　　　　　　　　　　　　　　：
TX25n0016_p0343a14║　　　　　└──────┐　　　　　　　　　　　　　　無
TX25n0016_p0343a15║　　　　　　　　　　　　└───┐　　　　　　　　　　漏
TX25n0016_p0343a16║　　　　　　　　　　　　　　　　└─────────→界
TX25n0016_p0343a17║　　　　　　　　　　　　　　　　　　　　　　　　　　　：
TX25n0016_p0343a18║　　　　　　　　　　　　　　　　　　　　　　　　　　　佛
TX25n0016_p0343a19║　　　　　　　　　　　　　　　　　　　　　　　　　　　土
TX25n0016_p0343a20║
TX25n0016_p0343a21║道家及高等宗教，與印、希、歐哲學或最高科學，均有超進人間之宗趣，故於人
TX25n0016_p0343a22║間社會亦不安現狀而為打破之建設。然真善之成現，乃經過觀慧蕩空人世，以超天、
TX25n0016_p0343a23║超二乘、超菩薩至大涅槃，始盡患而達德圓之佛法界。儒家不經空慧破顯，而平望真
TX25n0016_p0343a24║善，則僅向美術家之虛構想像，最不革命者也。故於佛法顯佛果圓德之處，每易比合
TX25n0016_p0343a25║，而於佛法看破幻相證極空性之增上解行，堅絕不受。故有『佛言妄明生所則世界為
TX25n0016_p0344a01║幻，儒言一氣成化則萬物全真，此為儒佛不同處。正蒙闢此最力』；『聖人以天地方
TX25n0016_p0344a02║物為一身，明身無可外，則無老氏之失；明身非是幻，則無佛氏之失；明身不可私，
TX25n0016_p0344a03║則一切俗學外道皆不可得而濫也』。最革命的佛法固為所不容，而有革命性之老、莊
TX25n0016_p0344a04║及哲學科學，亦無不被反對矣！
TX25n0016_p0344a05║二、家族倫理是構成儒家道理德行之主要因素，故儒家著重於子弟對父兄之孝弟
TX25n0016_p0344a06║為人格道德修養基本，有子的孝弟為忠信之本，孟子之孝為眾德之綱，乃至孝經之孝
TX25n0016_p0344a07║為至德要道；演為後來通俗的孝弟為八德之首，求忠臣必於孝子。據此而排斥楊、墨
TX25n0016_p0344a08║為我兼愛為無君父；又適逢佛教之出離家族家產關係，以個人入住教團之和合僧為佛
TX25n0016_p0344a09║教之主持，由此遂益為儒家掊擊之焦點。實則人天乘、大乘、均不必出家，必出家者
TX25n0016_p0344a10║僅二乘；而在中國未發揮人乘、大乘之風化，由此有多士夫縱信修佛理，仍退保儒家
TX25n0016_p0344a11║原位，以另成其儒家之佛。宋明之「道學儒」，以此為最要起因，沿至馬君亦於此深
TX25n0016_p0344a12║深著意。如云：『現前一念孝弟之心，實萬化之根源，至道之歸極，故曰孝弟之至通
TX25n0016_p0345a01║於神明，光於四海，無所不通。自來料簡儒家與二氏之異者，精確無過此語』。又引
TX25n0016_p0345a02║伊川作明道行狀云：『汎濫諸家、出入釋老者幾十年，返求諸六經而後得之。明於人
TX25n0016_p0345a03║倫，察於庶物，知盡性至命必本於孝弟，窮神至化由通於禮樂，辨異端似是之非，開
TX25n0016_p0345a04║百代未明之惑』。又引黃石齋孝經有五大義：『闡楊誅墨，使佛老之道不得亂常，五
TX25n0016_p0345a05║也』。注謂：『闡楊墨雖孟子事，佛老之弊更在其後；然孝經之義明，則楊墨之道熄
TX25n0016_p0345a06║，謂為過之亦宜』。皆據孝弟為本之堡壘，以抵禦以攻擊餘家者；蓋儒家失此堡壘，
TX25n0016_p0345a07║即失其進德修業之所依也。然今日則已遭嚴重之厄運，一般兒童自五六歲知識初開，
TX25n0016_p0345a08║已常時生活於學校集團；迨其青年壯年生活於公司、工廠、軍隊、政團等職業群中，
TX25n0016_p0345a09║已少家庭關係；甚至如蘇聯之由托兒育嬰以逮幼稚園學校，父母子女兄姊弟妹更鮮特
TX25n0016_p0345a10║親機會。一方面養成其獨立個人，一方面受授於國族群體，直由小己在大群中修養其
TX25n0016_p0345a11║道德人格，方能適為現代之法治國民或未來之大同世人。不惟人德之修養重心不在家
TX25n0016_p0345a12║庭，且家庭已自然融解於國族社會，靡可憑依，保其殘喘餘勢，乃反足為累。陶孟和
TX25n0016_p0346a01║君分析中國家族制度對於民族特性之影響，認為產生相忍倚賴不安定人格之壓迫，缺
TX25n0016_p0346a02║乏組織能力等習慣和行動。則原來亦未達到從家齊的基礎上以成功國治之效；雖有繁
TX25n0016_p0346a03║殖繫縻等好的方面，而壞的方面本已非少，及今則彌覺患多而德鮮矣。所以孝經喪禮
TX25n0016_p0346a04║等之讚美尊嚴者，失其真實需要；而新聖注重化宗族為國族，欲以「孝民族而弟國民
TX25n0016_p0346a05║」變其質，蓋非無因也。
TX25n0016_p0346a06║三、儒教之確立，在孔子刪定六藝為教，及門三千，身通六藝者七十人。七十子
TX25n0016_p0346a07║後學，展演為孟、荀以逮董、鄭；就在傳持闡發於六藝，宋明來則稱十三經或四書五
TX25n0016_p0346a08║經。五經猶耶教之舊約，四書猶耶教之新約也。有此教典，據為自立破他之準則。近
TX25n0016_p0346a09║至井研寥君之經學一變二變而五變，皆欲以六藝括盡人間道術，不容許更有出過其上
TX25n0016_p0346a10║或並列為尊之道術。此事或稱為保持民族文化之功首，或亦譏為衰弱民族文化之罪魁
TX25n0016_p0346a11║，近人更多申討其錮蔽之過者。而馬君則承傳孔、孟、程、朱之道統，尊揚六藝，卑
TX25n0016_p0346a12║抑一切。如曰：『彼為義學——指一部分佛學——者之判教，有小、有大、有偏、有
TX25n0016_p0347a01║圓、有權、有實，六藝之教則絕於偏小唯是圓大，無假權乘唯一實理，通別始終等無
TX25n0016_p0347a02║有二，但有得失而無差分，此儒者教相之殊勝，非義學所能及者也』。又：『死生之
TX25n0016_p0347a03║義，佛說為詳，然彼土之言雖多亦無所增，此土之言雖簡亦無所欠，此在學者善會。
TX25n0016_p0347a04║先儒不好舉佛，亦無過也』。又：『川上一語，可抵大乘經論數部，聖人言語簡妙親
TX25n0016_p0347a05║切如此』。又：『如後世玄言家或至任誕去禮，質勝則野也；義學家每務知解辯說，
TX25n0016_p0347a06║文勝則史也；二氏之流失如此，亦以老子之惡文太甚，釋氏之言義過奢，有以致之。
TX25n0016_p0347a07║今人行好脫略，言好攻難，學不逮古人而病則過之，學禮與春秋是其藥也』。其詆老
TX25n0016_p0347a08║莊則每曰此玄言也；對海西哲學、科學以及時人之說，則皆以私智穿鑿拒之；唯於佛
TX25n0016_p0347a09║說之甚美而莫掩者，彙緣縈飾之；唯儒道為實理為至聖，更不容有所斟酌損益其間。
TX25n0016_p0347a10║由今觀之，儒者所稱美二帝三王之治，並非事實，偶現一斑亦甚微。孟子說：『當堯
TX25n0016_p0347a11║之時，天下猶未平，洪水橫流氾濫於天下，草木暢茂，禽獸繁殖，五穀不登，禽獸偪
TX25n0016_p0347a12║人，獸蹄鳥跡之道，交於中國』。加以驩兜共工等內奸，及有苗等外患，岌岌乎不可
TX25n0016_p0348a01║終日。舜、禹勤勞數十年，稍致治平，而家齊更為難說：堯、舜之子均不肖，而舜更
TX25n0016_p0348a02║加父頑、母嚚、弟傲；文武周公以一家三聖致治平，而管、蔡之亂旋出其家；春秋之
TX25n0016_p0348a03║中，弒君三十六，亡國五十二，諸侯奔走不得保其社稷者不可勝數。所謂三代之治何
TX25n0016_p0348a04║在？修齊治平既無實徵，則所云性德亦烏知其非實理而為假想！故『大哉堯之為君也
TX25n0016_p0348a05║，惟天為大，惟堯則之』等，僅同耶教讚美詩，可為歌詠涵養之美文，而不足認為人
TX25n0016_p0348a06║性實德曾現之實事；實認之則正失之愚、失之誣也。由此、應知人世有漏多苦之佛說
TX25n0016_p0348a07║為實。而勉為十善業以造福人間，已非易易，鉅欲上比佛淨法界，抑何僭妄耶？不祛
TX25n0016_p0348a08║斯蔽而自錮，將如蔣百里君云：『自禮樂書數射御的六藝，改為詩書禮樂易象春秋的
TX25n0016_p0348a09║六本書，舉天下之良法美意，無上妙品，一一須經過這一道腐敗幽門，而後入於中國
TX25n0016_p0348a10║社會；百藥罔效之總因，豈非在此』？則久為深患，設今仍墮此窠臼中，殆非中國民
TX25n0016_p0348a11║族前途之幸歟！
TX25n0016_p0348a12║然則中國已不須傳孔、孟、程、朱之道統，而孔、孟之道已不須研修歟？此亦不
TX25n0016_p0349a01║然，孔訂六藝，七十子洎孟、荀繼承以來之儒學，自為中國學術思想之主流。第其關
TX25n0016_p0349a02║於歷史文化與關於辭章文學并小學部分，可歸入各大學文科攻究外，而馬君傳宋明「
TX25n0016_p0349a03║道學儒書院」之統，如講第一冊所示學規、讀書法、通治群經必讀，諸書舉要，亦已
TX25n0016_p0349a04║堪作楷模。但宋明儒之錮蔽處須更加解除，而孝弟等義更須以新聖孝民族等說擴充之
TX25n0016_p0349a05║，成為「孔孟之道研究修養院」性質（承用復性書院之名亦可，此乃言其規定之性質
TX25n0016_p0349a06║耳）。他日恢復歷史上有名之白鹿洞書院等一書院以建立之，程度在大學之上，百萬
TX25n0016_p0349a07║人中能有一人研修，則全國可得四五百人，專作為「人格道德之陶治修養所」，三分
TX25n0016_p0349a08║之一在院陶修，三分之二任各大學、各高中、各師範學校訓育主導，守為專業；更開
TX25n0016_p0349a09║觀摩游學方便門，使軍政學長之退閒者，與各國慕中國儒風之學者，得來短期修習，
TX25n0016_p0349a10║則可收獲分宜之實益，復不妨礙其他學術之分途發揮，各適其用。且其影響之大，可
TX25n0016_p0349a11║間接及於全國各界與各國高人，庶仍不失為組成「新中國文化」之一重要因素。但吾
TX25n0016_p0349a12║意與此同時並應有一「佛仙之道研修院」（這兩個研修院，歸屬中央研究院，可稱為
TX25n0016_p0350a01║孔孟研究所，佛仙研究所）。通俗之佛教、道教，另為通俗之宗教，但專供全國及各
TX25n0016_p0350a02║國高人之研究修習，應另有此一種國立之學府。仙道為衛生學、醫藥學之一特殊部分
TX25n0016_p0350a03║。佛學所修約為律行、禪觀、淨業、密法之四門；而仙道殆可附歸密法以學修之。西
TX25n0016_p0350a04║藏密法中之煉氣、製藥部分，本通仙道。更融會仙道而精徹之，上達佛證，下足為養
TX25n0016_p0350a05║生之術，亦中國學術之一精彩也。要之，在鎔冶國故、鈞陶世變之新聖的新中國新世
TX25n0016_p0350a06║界文化中，應認識孔孟之道、佛仙之道之特色，在適當之範圍內為適當之建置，勿拘
TX25n0016_p0350a07║一孔之儒之宿習，則與今世之自然科學、社會科學均遂其宜矣。（見時代精神五卷二
TX25n0016_p0350a08║期）