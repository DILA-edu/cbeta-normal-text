TX25n0016_p0351a01║閱大學貫釋
TX25n0016_p0351a02║——三十一年九月在縉雲山作——
TX25n0016_p0351a03║李雲麾居士，壬午秋來縉雲同住。既覽其正字初桄，經史發覆，深以嗟賞！又及
TX25n0016_p0351a04║大學貫釋，言小學已格物致知，故大學之明明德直從誠意始；而慎獨為戒慎犯眾違俗
TX25n0016_p0351a05║；聽訟為聽人歌頌勿惑，雖創解、實有當乎孔學之正。吾嘗謂孔學之誠、正、修、即
TX25n0016_p0351a06║在家國中踐行，異乎佛、仙須入山林；而格致則為歷究天地人物，以充足其識知義，
TX25n0016_p0351a07║頗偶合。然於其涉論孔佛契同之處，曾病竟無之以孔同佛，反失孔人事之功，故亦覺
TX25n0016_p0351a08║雲麾之以佛同孔，將局佛法界之量，因進同而不同之說。同者、其誠意、正心、修身
TX25n0016_p0351a09║工夫有所同；不同者、孔之格致是天地人物之了達，而佛則三界諸趣流轉還滅，法界
TX25n0016_p0351a10║諸法緣起實相也。孔之行果是家齊、國治、天下平，而佛則人天福定、三乘涅槃樂、
TX25n0016_p0351a11║無上菩提也；由此於誠、正、修、亦略同而不盡同。顧猶有其不同而同者，則孔雖纔
TX25n0016_p0352a01║限人世，於六合之外亦存而不撥，擴充之可周乎法界；且大乘之行，亦可建基人乘而
TX25n0016_p0352a02║進趣佛菩提果，則修齊、治平，非即菩薩之近因歟！能辨此同而不同、不同而同之義
TX25n0016_p0352a03║，庶其孔佛不相外相掩，而可互資互彰也乎！卅一，九，二七在縉雲。（見海刊二十
TX25n0016_p0352a04║三卷十一期）