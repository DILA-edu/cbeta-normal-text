TX25n0016_p0353a01║唯生論讀後
TX25n0016_p0353a02║——二十三年秋作——
TX25n0016_p0353a03║去夏、中央大學社會學系主任黃凌霜先生同休暑廬山大林寺，暇讀余所著真現實
TX25n0016_p0353a04║論，見其中以唯生論的中國哲學、與唯物論的西洋哲學、及唯識論的印度哲學相鼎立
TX25n0016_p0353a05║，告余陳立夫先生近在中央政治學校講唯生論，所言頗多同點。今夏、在廬山聞陳立
TX25n0016_p0353a06║夫先生至，曾擬邀一談，而陳先生適因他約未果來。然以中國文化為唯
TX25n0016_p0353a07║，又稍稍發舒其意於化聲序。秋間至武昌，東方文化研究院唐大圓院長見之，邀至院
TX25n0016_p0353a08║講唯生哲學，又微有宣繹，而次日閱申報，忽睹陳立夫先生著唯生論出版廣告，乃亟
TX25n0016_p0353a09║購一冊以閱，體大思精，誠三民主義哲學之刱設，而縱闡中國固有之所蘊，橫吸西洋
TX25n0016_p0353a10║現代之所長，足為建立現代中國之基本思想者也。然閱後略有微意，茲貢獻釆擇焉：
TX25n0016_p0353a11║其一、以中國為唯心的精神文明，與西洋之唯物的物質文明對立，雖可使中山先
TX25n0016_p0354a01║生唯生論增高綜合中西之價值，以唯生論兼包近代西洋的物質文明；然文明之分為物
TX25n0016_p0354a02║質的與精神的，原不過比較上有其特勝之方面，而實無絕對之區別。察中國之文化，
TX25n0016_p0354a03║於物質方面，固不及近代西洋之發達；但於精神方面，亦未逮古代印度——以佛學代
TX25n0016_p0354a04║表——之深遠。故不如用歷來許多人對於世界文化之三分法，以唯心的——或唯識
TX25n0016_p0354a05║——歸之印度，而以原來是綜合心物之唯生的位置中國。推中山先生為繼承唯生的中
TX25n0016_p0354a06║國文化融攝唯物的、唯心的文化而充實之、發皇之、光大之，以成現代中國文化或世
TX25n0016_p0354a07║界新文化者，尤較為平實而有力。蓋大學之格致誠正修齊治平，雖有完備之綱目，而
TX25n0016_p0354a08║考之內容，代表中國正統文化之儒道，其較優詳者祇在修齊治平；至於格物致知之須
TX25n0016_p0354a09║藉西洋物質研究為補充，而誠意正心可引印度佛學修養為資助，實為最契理契機之辦
TX25n0016_p0354a10║法。此其攝持格致誠正為修齊治平之精蘊，亦唯物唯心為兩面而唯生為總體之旨也。
TX25n0016_p0354a11║其二、唯生論殊不宜有「元子」之概念與名稱。蓋以原子律說明萬有之生起，雖
TX25n0016_p0354a12║為古代之印度及希臘所同有，不僅為近代的西洋學說，然此實為唯物論物質分析之所
TX25n0016_p0355a01║限極，由分子析到原子，再由原子析到電子，皆不越物質之質點，故為形數之可測量
TX25n0016_p0355a02║，而得以「極微」、「最小」或「無窮小」等以小大形之。然近起而未成立之「能子
TX25n0016_p0355a03║」說，已非屬質點而不可以小大形之，何況唯生論之「元」可從分析至無窮小以求之
TX25n0016_p0355a04║，且名之以「子」哉？蓋一拘小形，即落於「形而下」，是唯物而不成唯生、唯識矣
TX25n0016_p0355a05║。故不如用「生元」——或生炁——之一名，區別孫文學說上之生元為「通俗的生物
TX25n0016_p0355a06║之生元」，而另以唯生論上之生元為「哲學的萬有之生元」。詮明此唯生論的生元，
TX25n0016_p0355a07║無窮小亦無窮大，非小大可形而遍為小大形，前無始而後無終，非前後可時而通為前
TX25n0016_p0355a08║後時，則庶其近於易之「太極」。而太極無極無不極，則無極一名，亦蛇足也。
TX25n0016_p0355a09║此之二義較為重要，故略為提供，其餘惜未遑詳也。（見海刊十五卷十一期）