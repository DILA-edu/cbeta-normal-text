TX25n0016_p0362a01║閱世界大同之道
TX25n0016_p0362a02║「世界大同之道」，丁君世寶之所著也。其以天地人有機體之宇宙觀，演為天地
TX25n0016_p0362a03║人有機體之人生觀，再演為人生世界、人類社會、人群文化之種種變化；所詮之事理
TX25n0016_p0362a04║，所用之名詞，其為確當與否雖尤當別論，而能自立一種思想體系，卓然成一家之言
TX25n0016_p0362a05║，則無可輕視之也。以今日之百家爭鳴眾說紛披中，亦可謂放一奇彩！
TX25n0016_p0362a06║尤可特為推許者，於此舉世思想言論鮮有能超越國家民族之時代，獨慨然奮筆大
TX25n0016_p0362a07║書特書曰：世界至上，大同至上，而痛言此次大戰不能結束人類之戰爭，即種因於猶
TX25n0016_p0362a08║局狹於國家至上、民族至上之觀念；而欲救免第三次乃至第……戰爭將致人類滅亡者
TX25n0016_p0362a09║，端在當世有識人士解放國家民族之拘束，能以整個世界人類福祉為前提。此其大膽
TX25n0016_p0362a10║敢言，洵可謂超出一般時論而特立不群者也！中國文化之貢獻於世界永久和平者，即
TX25n0016_p0362a11║此亦非淺鮮已！
TX25n0016_p0363a01║其談及佛法之處，雖未盡能如理如量，然固以佛法為超出一切科學、哲學及儒家
TX25n0016_p0363a02║、道家之上，專崇為全宇宙至高無上之文化，與一般執著一些哲學道理或儒家道理妄
TX25n0016_p0363a03║肆衡量者，迥然不同。惟丁君於佛法僅窺輪廓而未窮其詳實，冀更能深究之也！（見
TX25n0016_p0363a04║海刊二十六卷五期）