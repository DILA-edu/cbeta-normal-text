TX25n0016_p0371a01║閱科學的人靈交通記
TX25n0016_p0371a02║科學的人靈交通記，亦歐美思想從十九世紀末到二十世紀之一產物。此類書在歐
TX25n0016_p0371a03║、美應已甚多，十數年前譯有鬼語等，亦是此類。而此書則著者譯者皆為最近一二年
TX25n0016_p0371a04║事，以知此一類思想，在歐、美今尚在長進時期中也。然以佛理而評訂此書，則此書
TX25n0016_p0371a05║末有浙西藏一居士之跋，已發揮恰到好處而不須著他語，乃全錄於此：
TX25n0016_p0371a06║生息於大地之上，俄焉而生，俄焉而死，生從何來？死復何往？豈非人類
TX25n0016_p0371a07║最切近之問題哉？即此問題而研究之，則有靈學。我國三代以上，殆無無鬼之
TX25n0016_p0371a08║言。魏、晉以來，阮籍有無鬼之論，昌黎有原鬼之文。至於宋儒，遂并鬼、神
TX25n0016_p0371a09║之為物，歸之於二氣之良能。大言炎炎，若可垂為定範，而不能杜有鬼之說。
TX25n0016_p0371a10║豈不以靈響昭然，有未可以空言否認者在乎？東亞之學善課虛，其俗好為神怪
TX25n0016_p0371a11║悠謬之談。然而類似靈媒之巫，士大夫尤不之信。西歐之學貴蹈實，其俗尤重
TX25n0016_p0372a01║實驗。自科學大盛，往時所謂靈媒者，宜無可容喙於其間。顧最近半世紀來，
TX25n0016_p0372a02║言靈學之書，乃日出而不已。日者，陳无我君以所譯英人科學的人靈交通記見
TX25n0016_p0372a03║示。作者深於科學哲學，以最精之學識，最確之證據，積十二年之久，合四十
TX25n0016_p0372a04║三次、二百八十三事，而以其目擊而心得者，筆之於書。作者固自言專為真理
TX25n0016_p0372a05║而探求者也。愚謂討論生死問題，莫詳於宗教。顧自科學發明，宗教家言皆不
TX25n0016_p0372a06║攻而自破。獨有佛法則轉因科學發達，而增一重之證明。赫胥黎氏天演論謂：
TX25n0016_p0372a07║『自有生民以來，未有如佛者』，豈虛譽哉！顧佛經非談科學之書，亦非談靈
TX25n0016_p0372a08║學之書也。所欲解決者，生死問題而已。
TX25n0016_p0372a09║若鬼物之情狀，則當佛教未來，我國亦自有其相承之舊說。爾雅鬼之言歸
TX25n0016_p0372a10║也。列子精神無形，各歸其真，故謂之鬼。鬼、歸也，歸其真宅，此即我國往
TX25n0016_p0372a11║古相承之說，以人死為鬼，為返其原來之區域，亦即還其本來之面目。推其說
TX25n0016_p0372a12║，則人之身體，若機器然，靈魂則其主動力也。納於形體之中則生，離之則死
TX25n0016_p0373a01║。靈魂與鬼，初無大異。對形體而立名，則曰靈魂；離形體而獨立，則目為鬼
TX25n0016_p0373a02║。此與特芬萊是書用意略同，而與佛說已異矣。世人既以人死皆為鬼物，而慮
TX25n0016_p0373a03║其生前之所需用者或感缺乏，於是若金錢，若居室，若衣服車船僕馬，皆紙製
TX25n0016_p0373a04║而火焚之。此蓋古代塗車、芻靈之遺制，本與佛教了不相關。而自佛教漸衰，
TX25n0016_p0373a05║流為應赴者十之九。死喪之家，必延僧徒為之誦經禮懺，遂舉一切送死之具，
TX25n0016_p0373a06║悉以屬諸佛教，而不知佛經固無此說也。非獨紙錢等物，為佛經所不談，遍檢
TX25n0016_p0373a07║三藏十二部經，乃無一魂字，此尤世人所不及知者已。佛氏之說，則判一切有
TX25n0016_p0373a08║情以為六道，曰天道，曰人道，曰阿修羅道，曰鬼道，曰畜生道，曰地獄道。
TX25n0016_p0373a09║地獄、鬼、曰為三惡道。大抵善業強則生人天，惡業強則墮惡道，六道升沉，
TX25n0016_p0373a10║循環無已。苟非斷惑證真，無由超出生死。又判六道以為四生：曰化生，曰胎
TX25n0016_p0373a11║生，曰卵生，曰濕生。或但化生，或但胎生，或兼胎化，或具四生。人之死也
TX25n0016_p0373a12║，必經中陰——已離此方，未達彼方，在此中間，名曰中陰，惟天道、地獄無
TX25n0016_p0374a01║中陰——，中陰之中，神識至為茫昧，壽命亦至短促，若不獲轉生，至七日即
TX25n0016_p0374a02║死。死而復生，至七七日不獲受生，則化生為鬼——是書中某婦不能省憶其子
TX25n0016_p0374a03║，殆猶甫離中陰。人之生也，中陰中之業識，與父母交會時之業識，互相吸合
TX25n0016_p0374a04║，如磁引鐵，是為入胎。鬼者，亦有形之一物，特與人之情體截然不同耳。凡
TX25n0016_p0374a05║循環於六道之中，有生必有死，即天道壽命之長，以千萬年計，亦有天報終盡
TX25n0016_p0374a06║之一日。況在鬼道，安有永存？特其存在之時期，較人類為永久。蓋吾人今日
TX25n0016_p0374a07║，方在減劫之中，壽命日趨於短促。顧修短雖異，而生必有死則一也。故以佛
TX25n0016_p0374a08║說衡之，不獨鬼道決非究竟，即天道亦非究竟，必超出六道，乃能歷劫而長存
TX25n0016_p0374a09║。一切有情，輪轉生死之中，莫能自拔，佛氏說為可憐憫者！則以其超出生死
TX25n0016_p0374a10║之法門，為眾宣說，法門無量，不可具述。其說理之精密，有非此書所能擬其
TX25n0016_p0374a11║萬一者。甚深無上之真理，自非普通人類所能知，尤非沉淪鬼道者所能知。人
TX25n0016_p0374a12║鬼之知識，相去固不甚遠也。
TX25n0016_p0375a01║編中所記，皆出於鬼類之傳述，而非由靈媒與作者之偽造，此自可信。然
TX25n0016_p0375a02║作者就所聞而臆測之，閱者仍當即所言而詳察之。如詢以人死能否再度投胎為
TX25n0016_p0375a03║人，此固非彼所能答者也。夫人死為鬼，既非人類所能確知，則鬼死為人，亦
TX25n0016_p0375a04║豈鬼類所能澈見？然不能因其未見，遽斷為無此事也。倘謂鬼類可以永永存在
TX25n0016_p0375a05║，則必有億萬年以上之鬼，恆與彼輩相聚處而後可。今彼所見之鬼，僅以數千
TX25n0016_p0375a06║年為限，則踰於數千年者果何往乎？全書所言，大率類是，學者分別觀之可也
TX25n0016_p0375a07║。人生於世，不及百年，乃於吾生最切近之問題，不一措意，虛生浪死，寧非
TX25n0016_p0375a08║大愚！鬼物之有無，與生死問題有密切之關係。我國舊說，大抵浮光掠影，學
TX25n0016_p0375a09║者不能無疑，即各處乩壇，本皆靈鬼所依託，鬼也而不自承其為鬼，宜為有識
TX25n0016_p0375a10║者所譏議。得此編以證明之，庶足發人深省。至於超出生死，不入輪迴，八萬
TX25n0016_p0375a11║四千法門，唯佛能知，惟佛能說，非人鬼道所能夢見。三藏靈文，燦然具在，
TX25n0016_p0375a12║不一探究，入道無由。茲編之說，雖非究竟，要足以研究鬼物之情狀，藉為探
TX25n0016_p0376a01║求真理之階梯。輒附數言以為之介，知我罪我，聽之而已！
TX25n0016_p0376a02║然此中有數處猶可一論者，則其云層級之高下以震動之速遲為準，此之震動與佛
TX25n0016_p0376a03║說「業識」相當，層級即由一類一類相似業識所振；一類一類眾同分業報，業報同則
TX25n0016_p0376a04║相見聞而同受用，業報異則不相見聞，而上一層級者可借通下一層級，皆頗符唯識之
TX25n0016_p0376a05║義。按佛書說鬼為九等，此與人交通等，殆鬼中之多財自由者，故能與人協作此團體
TX25n0016_p0376a06║之周旋。
TX25n0016_p0376a07║然此中說為現亡不久之某某人者，或由其人死後適墮於鬼趣，或由稍具五通之靈
TX25n0016_p0376a08║鬼扮演，非必真為已亡某人之鬼。大抵稱為赫胥黎等名人，雖決非靈媒或試錄者之作
TX25n0016_p0376a09║為，而不免出於鬼靈之假託也。以人死流轉六趣，實非皆作鬼靈，且亦非皆從鬼靈投
TX25n0016_p0376a10║胎以來。其以人畜等鬼靈身為在人世身副本，亦屬不當，謂以太身與肉身無關而無衰
TX25n0016_p0376a11║老，又謂鬼中小孩須教養，亦矛盾也。（見海刊十五卷三期）