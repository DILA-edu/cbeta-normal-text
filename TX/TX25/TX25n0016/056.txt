TX25n0016_p0383a01║實際主義批評
TX25n0016_p0383a02║實際主義，乃庸俗囿於現世事實之徵驗者，朱君比之為順世外道，灼然無謬。然
TX25n0016_p0383a03║朱君文內引用器世間、有情世間二名，稍異原來之定義。蓋有情世間即是眾生，器世
TX25n0016_p0383a04║間即是眾生所依止之世界。換言之，即是指五趣眾生之正報為有情世間，依報為器世
TX25n0016_p0383a05║間而已。有情世間雖不限吾人，吾人即是有情世間也。唐人又有約義加立正覺世間者
TX25n0016_p0383a06║，斯則指超出三界之阿羅漢、辟支佛、菩薩、佛陀之真淨法界言者。又朱君似指佛書
TX25n0016_p0383a07║中第六識為知識，第七識為意志，前五識為感情，第八識為情，而以「情」為真實之
TX25n0016_p0383a08║元極。然此亦妄染之真，未是真淨之真也。解深密經云：『阿陀那識甚深細，一切種
TX25n0016_p0383a09║子如瀑流，我於凡愚不開演，恐彼分別執為我』。此端誠不易辨之也。夫順世外道乃
TX25n0016_p0383a10║隨順庸俗之智識翹為真實者，所謂凡夫是也。對治之當用外道及二乘之法，朱君頗適
TX25n0016_p0383a11║其選，但予甚望朱君能進履大乘之中道耳！（見海刊一卷一期）