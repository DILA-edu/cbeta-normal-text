TX25n0016_p0398a01║評宋明學說與佛學之真詮
TX25n0016_p0398a02║邇來中國之學者，頗有作學術史而窺探佛學者。姚鵷鶵君之作此篇，蓋亦由著學
TX25n0016_p0398a03║術史之眼光出之者，其用心者勤矣！第予謂要論宋、明以來之學術：第一、須知皆儒
TX25n0016_p0398a04║、佛、道三教混合之學術；第二、須知最重要者尤在乎佛學；第三、須知由五代入宋
TX25n0016_p0398a05║佛教唯餘禪宗獨大；第四、須知宋、明以來儒家學、道家學皆以禪學為體骨；第五、
TX25n0016_p0398a06║須知宋明來儒家學、道家學與佛學之關係，皆不過是與禪宗片段之關係；第六、須知
TX25n0016_p0398a07║禪宗唯貴直悟，不重建立學說，故宋、明儒家、道家亦受其影響，不能成為有系統之
TX25n0016_p0398a08║學說；第七、須知宋、明儒學理氣心性等說，由佛學上觀之，與道家性命雙修、仙佛
TX25n0016_p0398a09║合宗等一般毫無價值，都不過是些依稀髣彿、糢糊影響之談。姚君比附言之，亦不過
TX25n0016_p0398a10║刺取佛經中若干言句，東配西搭，決不能理出何種端緒來也。然余謂宋、明來儒家學
TX25n0016_p0398a11║、道家學、皆以禪學為體骨者何耶？則因皆嘗加入一番不依聖賢經訓，不拘語默動止
TX25n0016_p0399a01║而探究本體之工夫也。若看喜怒哀樂未發前氣象也，若修命須先修性也。其探究之方
TX25n0016_p0399a02║法是否得當，探究所得是否本體，今且不論。要之，儒、道二家前此實鮮有用此靜慮
TX25n0016_p0399a03║工夫者。宋、明來理學家、仙學家之高者，似皆嘗經過此之一層，故曰皆以禪學為體
TX25n0016_p0399a04║骨，以其曾參一番本體禪耳。然余謂一方面欲窺探本體，一方面欲把持聖賢經訓、適
TX25n0016_p0399a05║應禮教政俗以建立三不朽之業者，此宋、明儒學之統也。一方面欲窺探本體，一方面
TX25n0016_p0399a06║欲把持身命以求長生者，此宋明仙學之統也。放捨人世，放捨身命，專究本真心體，
TX25n0016_p0399a07║由悟而修，由修而證，而至於體用圓顯，理事全彰，處人世而超人世，用身命而忘身
TX25n0016_p0399a08║命，遇緣即宗，無善不崇，此宋、明來禪宗佛學之統也。而儒、仙二家皆不能徹底者
TX25n0016_p0399a09║，其以情在把持自為留礙歟！余近來看見梁漱溟君的唯識述義中謂：『形而上學，這
TX25n0016_p0399a10║事在西方化與中國裏邊，都沒有成功希望，因為這種文化，很沒有形而上學的要求。
TX25n0016_p0399a11║在印度化底下，這是他唯一底要求，所以成就在他手裏』。予謂宋明儒、仙二家之學
TX25n0016_p0399a12║，雖受了禪宗之影響，加入一番探討本體功夫，卒之仍不過是些治世的、養生的學術
TX25n0016_p0400a01║，而絕無何種超世間、出生死之效也。（見海刊一卷二期）
TX25n0016_p0400a02║（附註）上九篇，並自「昧盦讀書錄」分出。