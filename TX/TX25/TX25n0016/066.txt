TX25n0016_p0403a01║評無樂器之音樂
TX25n0016_p0403a02║此種播音器，在空氣中所現之微妙音樂，亦可為佛理證明。經說：佛之圓音，無
TX25n0016_p0403a03║有邊際，目犍連嘗以神足飛行，至若干世界之外，猶聞佛音平等無減；可知凡物皆動
TX25n0016_p0403a04║，動皆有音，一音眾音皆展轉無盡，唯佛之聞覺，無不圓聞。是故佛音皆是圓音，各
TX25n0016_p0403a05║人各為「異熟耳根識」所限，祇在大小、高低、遠近之一定範圍內能聞音，出範圍外
TX25n0016_p0403a06║，以不能聞，遂謂其音已消滅！今得播音器助耳根識，乃可驗知向者不能聞之處，有
TX25n0016_p0403a07║無量音，以人身影響，調諧合律，即成微妙音樂。然此藉機械之所聞，僅為天耳通所
TX25n0016_p0403a08║能聞之初相，若能依佛法精進得天耳通，所聞當更玄妙。有志之士，何不勤修證驗之
TX25n0016_p0403a09║！（見海刊九卷二期）