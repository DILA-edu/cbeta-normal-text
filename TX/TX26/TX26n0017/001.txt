TX26n0017_p0001a01║覆陜西佛教會延請法師函
TX26n0017_p0001a02║定慧大和尚、戒忍大居士道鑒：去歲臘底，於漢口得讀由杭州轉來貴會邀太虛赴
TX26n0017_p0001a03║陜講演之函，以此間事緣一時難了，既苦不能應命，又深感公等宏法衛教之熱忱，頗
TX26n0017_p0001a04║思薦人代行，遂遲遲未報。嗣得抄來一幻師之信暨兌票百元，囑為代請一幻師。按一
TX26n0017_p0001a05║幻師初本於太虛杭州兜率寺居住，乃去函問時，適已雲水他處，月來探訊，卒未知蹤
TX26n0017_p0001a06║。兼慮其聾病，正擬另行轉請間，又接催致漢口佛教會之書，而李桐仙居士亦來相訪
TX26n0017_p0001a07║，談急望赴陜講演之意。遂即就商於漢口華嚴大學諸教授，得荷妙闊法師慨然允許，
TX26n0017_p0001a08║不禁竊為陜中之佛教前途幸也。蓋妙師蘊藉多學，熱心傳教。貴會除每星期一二次於
TX26n0017_p0001a09║馮督所設洗心所講演之外，並可請妙法師就貴會為一班專心研究佛學者，講起信論、
TX26n0017_p0001a10║楞嚴經等數月，則將來自不乏講演之人。而太虛得有機緣，亦當從公等以遊也。來款
TX26n0017_p0001a11║除為代請經書並餞行等外，餘八十元付妙法師充車費。專此，祇訊道安！太虛謹啟三
TX26n0017_p0002a01║月二十日。（見海刊三卷四期）