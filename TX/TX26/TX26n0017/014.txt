TX26n0017_p0008a02║復大菩提會秘書維利申喀函
TX26n0017_p0008a03║維利申喀法兄大鑒：頃奉五月十一日大函，藉悉前寄匯票，業蒙察存，并承寵召
TX26n0017_p0008a04║參預大法苑開幕典禮，至深感謝！悲觀比丘現在印度，屆時由彼前來參預典禮，至為
TX26n0017_p0008a05║便利，請逕函悲觀知照。通信地址，向加隆吉打中國總領事盧春芳君索取便妥。承囑
TX26n0017_p0008a06║開列捐款人姓名一節，可以紀念刊上鐫左列字樣：「中國佛教徒捐款人代表太虛募集
TX26n0017_p0008a07║」關於協助貴會一節，事關教務，自當盡力向中國佛教徒宣傳，期有裨補。承贈法苑
TX26n0017_p0008a08║影片，擬於敝刊海潮音上揭印，俾一般佛教徒得共瞻仰。
TX26n0017_p0008a09║抑尤有不能已於言者，吾人得睹佛法在其誕生地復活之光明前途，與數千年來潛
TX26n0017_p0008a10║伏印度人民心坎之真理今已醒覺，實感無上之愉快！惟有虔誠祝禱印度將再為宣揚佛
TX26n0017_p0008a11║法之領導者，且為全世界佛法之發源地！
TX26n0017_p0009a01║茲承寄贈大菩提雜誌，至深感謝。以後煩寄上海閘北同濟路大中華化學工廠轉交
TX26n0017_p0009a02║。託為佛教復興運動一文，有暇當即草就寄奉。專復，并頌近佳！太虛謹復。（見海
TX26n0017_p0009a03║刊十二卷九期）