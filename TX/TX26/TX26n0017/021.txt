TX26n0017_p0020a01║致中國佛教會書（三通）
TX26n0017_p0020a02║一
TX26n0017_p0020a03║敬復者：承詢班師請定釋尊紀念日，虛意可定國曆五月月圓日為佛教紀念日，以
TX26n0017_p0020a04║開會、獻花、演講等新儀式舉行紀念；而四月初八等降生、出家、成佛、涅槃等，可
TX26n0017_p0020a05║仍舊貫。（見海刊十八卷六期）
TX26n0017_p0020a06║二
TX26n0017_p0020a07║中國佛教會公鑒：敬啟者：頃晤甯波徐專員，傾談之下，深佩以菩薩心，現宰官
TX26n0017_p0020a08║身，其屬望佛教之護國輔民者，至殷且切，曾舉三大端以言：一、講經說法，勿但在
TX26n0017_p0020a09║寺院待信仰者來聽，應遍入民眾，以淺顯文語，作通俗之宣講。二、聯合各寺院，多
TX26n0017_p0020a10║作醫病、救災、濟貧及教育等慈善公益事業。三、各寺院每日課誦，為佑國福民世界
TX26n0017_p0020a11║和平之祈禱。而于浙江尤有極關切之二事，則寧、紹、台之漁業，與杭、嘉、湖之蠶
TX26n0017_p0021a01║業，為國計民生之所係，然無數生命之被傷害，亦未始非天人感召、災禍萌生之因素
TX26n0017_p0021a02║；而解冤拔苦，祗有仗佛菩薩為之超度。太虛感其誠懇，因議每年佛曆二月十八九慶
TX26n0017_p0021a03║祝觀世音菩薩誕辰，為眾蠶通疏超薦；四月初七八慶祝本師文佛誕辰，為眾魚通疏超
TX26n0017_p0021a04║薦。由本會通告全國各寺院，著為常例，而本年時期已過，則於六月十八九及十一月
TX26n0017_p0021a05║十六七補行之，想本會同仁對此應有同感。祈即提議通過，通告全國各寺院施行為幸
TX26n0017_p0021a06║！又關於釋尊誕辰，在吾國自應以四月八日浴佛節為定例，然錫蘭、西藏且傳及南洋
TX26n0017_p0021a07║、西洋各國，已均以陽曆五月月圓日為紀念日，則吾國加入為世界佛教國之一，亦應
TX26n0017_p0021a08║以此日為世界佛教紀念日，舉行適合時機開會儀式。順此附及，并頌公綏！太虛謹啟
TX26n0017_p0021a09║。二六年六月七日。（見海刊十八卷七期）
TX26n0017_p0021a10║三
TX26n0017_p0021a11║敬啟者：頃抵滬，接閱公函，藉悉被推為籌建會所常委。但虛即須赴廬山及鄂、
TX26n0017_p0021a12║湘、川數月，勢難擔承，特此函辭，希即改推為荷！又、同時接閱黃監事傳單一紙，
TX26n0017_p0022a01║內言會所不須另建，似稍有理。盍移壽資辦僧學，蓋興土木不如造人才也。前曾囑敝
TX26n0017_p0022a02║寺上海分院代送薄儀二元，諒蒙察收！此請中國佛教會同仁公鑒！太虛謹啟。二六、
TX26n0017_p0022a03║六、十四。（見正信九卷五十期）