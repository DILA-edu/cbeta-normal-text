TX26n0017_p0026a11║覆妙蓮尼書
TX26n0017_p0026a12║余以講經轉徙粵、鄂，致來書久稽未覆為歉。大德與妙曇大德皆憑一念之決裂出世
TX26n0017_p0027a01║網，洵女中丈夫也！頃有靜禪大德來信，全與二德志同行合，而能化一家俱為佛子，
TX26n0017_p0027a02║尤見殊勝，殆將來佛法大興之兆耶！然諺云：「出家如初，成佛有餘」，所望諸德能
TX26n0017_p0027a03║以古德自師，能常與善知識友親近策勵，使初心有進無退耳。考諸德發心，皆不唯求
TX26n0017_p0027a04║自了而已，且抱有宏法利世之志。余為計之，當先糾集若月空師并妙慈、妙曇、靜禪
TX26n0017_p0027a05║、妙蓮諸德，就某庵合併成一尼眾叢林，一時不要太求人多氣旺，必同志者方與同住
TX26n0017_p0027a06║，以免流弊。如是二三十人即可成立一尼眾叢林。斟酌妙曇、靜禪大德所擬叢林制之
TX26n0017_p0027a07║能實行者先實行之。以余計之，則可辦一白話文之小旬刊一種，以為傳布宗旨，宣揚
TX26n0017_p0027a08║教義之樞紐。內糾集就地信佛女士設立一新蓮社，每朔望及佛誕等日，集社眾開大會
TX26n0017_p0027a09║念佛、懺悔、發願、受齋、戒行、善施，并講演教義。林內眾尼日常功課職務，則各
TX26n0017_p0027a10║按步就班以精進修習之，庶幾善信熏資，師友護持，而自利利人一時俱得成就。諸德
TX26n0017_p0027a11║今忽於此時不約而同各發此無上勝心，有大因緣，非為偶然，期諸德能水乳和融而同
TX26n0017_p0027a12║宏佛化也。
TX26n0017_p0028a01║至今父母一時不能信佛，須知佛有不可思議之力，非人之智巧所預。當於早晚禮
TX26n0017_p0028a02║拜三寶，代父母懺除業障，資發其神識，使不期而能信佛，此亦孝順子女之第一大孝
TX26n0017_p0028a03║行也，當誠心行之！令妹但堅其信心，勸其不必急於出家。須早晚在家十分殷勤孝順
TX26n0017_p0028a04║奉事父母，以奉事父母時，常默念阿彌陀佛以感化之。并在家於曉起時或臨睡時，澄
TX26n0017_p0028a05║心靜氣，以溫和之聲念阿彌陀佛數百聲，則父母不久必為感通也。
TX26n0017_p0028a06║焚指、焚身等事，其理非一，在悟心之士，確見身非自己故焚身，不過去除一重
TX26n0017_p0028a07║報障，並非自盡。又身乃吾所得之一報果，吾能善施用之，即是用之以造善因。其所
TX26n0017_p0028a08║重者，則在能捨除世間所最貪愛之物耳，痛不痛則亦有將理勉強制情而忍痛為之者，
TX26n0017_p0028a09║亦有得深忍定了無痛苦者，但此種行不須提倡也。太虛復。（見海刊一卷十一期）