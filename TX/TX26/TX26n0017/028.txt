TX26n0017_p0030a06║覆顯蔭法師書（三通）
TX26n0017_p0030a07║一
TX26n0017_p0030a08║顯蔭法師鑒：疊來函片，均悉。座下揚化東鄰，潛心密教，雲天引領，健羨何如
TX26n0017_p0030a09║！前寄來大稿，已囑大圓居士編入，尚望續續惠投文字也。對於佛化新青年之盛意，
TX26n0017_p0030a10║已為轉達，彼當有較詳之接洽。專復，即頌得大成就！太虛和南。（見居士林林刊第
TX26n0017_p0030a11║五期）
TX26n0017_p0030a12║二
TX26n0017_p0031a01║顯蔭阿闍黎鑒：疊函均悉。雷斧僧正能來鄂否未可知，然已去函歡迎矣。水野先
TX26n0017_p0031a02║生能臨廬山聯合會，至為盼祝，以係十年前之故交也。中國佛教之組織，曾擬有僧制
TX26n0017_p0031a03║論，茲檢奉，望悉心參攷，冀將來能實行也。惟現下蓋尚難為統一之進行規劃，只有
TX26n0017_p0031a04║枝枝節節為之耳。國中佛徒至日留學，殆無此財力，能整出一好規範叢林，勸日僧多
TX26n0017_p0031a05║來留學，或足為援彼溺于形物而缺戒定之助，亦東亞佛化溝通之路也。便中將此義提
TX26n0017_p0031a06║倡之！順祝三密妙嚴！太虛作禮。（見居士林林刊第六期）
TX26n0017_p0031a07║三
TX26n0017_p0031a08║顯蔭阿闍黎道鑒：疊函均悉。所言皆殷勤懇至，念念不忘正法，洵僧中之寶也！
TX26n0017_p0031a09║演華說權田僧正事，已得其詳，曾更正於佛化報及海潮音也。密教至弘法大師，始開
TX26n0017_p0031a10║宗明義成一家言，此說甚善，吾昔曾與大勇言之。至弘法大師諸說，則略曾閱及之矣
TX26n0017_p0031a11║。此覆，順訊法喜！太虛和南。（見林刊第六期）