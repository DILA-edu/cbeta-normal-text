TX26n0017_p0037a08║致常惺法師書
TX26n0017_p0037a09║常惺法師慧鑒：法師與滿、翠二子書，言將赴藏，并述其動機。證之法師素來傾
TX26n0017_p0037a10║心實證之談話，知出真誠。且虛近講救僧運動，首重真修實證以成果，尤見萬里同心
TX26n0017_p0037a11║，不謀而合。此間人莫不奮然欲遮法師旋廈，而虛以極須有如法師之出乎真誠解行力
TX26n0017_p0038a01║充者趣修成果，為佛法證明，作人天眼目，故閩南佛化雖將因法師之去而一落千丈，
TX26n0017_p0038a02║以虛亦恝然不顧，反勸人贊成法師之謝事為宜也。然龍樹、無著之登地尚矣！否則以
TX26n0017_p0038a03║菩薩心取四沙門果，亦沙門之本分。生空神通，亦足為諸趣流轉涅槃證得之驗。此於
TX26n0017_p0038a04║造詣之路，若大論之聲聞地較然可程，竊願法師從事焉。若融攝魔梵漸喪佛真之汎神
TX26n0017_p0038a05║秘密乘，殊非建立三寶之根本。經書十倍華土，聖證多有其人，藏僧誇言，未堪保信
TX26n0017_p0038a06║。且試探藏密，僧俗已有多人，法師自可遊心三十七菩提分法，以之奮追千古，宏範
TX26n0017_p0038a07║三界，何用門頭戶底去依傍之也？因有相知之雅，敢盡進言之誼。非太虛不能言此，
TX26n0017_p0038a08║非法師不足言此。若息緣之處，則泉州雪峰亦上選也，願法師決之。此訊禪悅，并訊
TX26n0017_p0038a09║竹村、元白諸君均好！觀音成道日，太虛敬白。（見海刊八卷十二期）