TX26n0017_p0038a10║答淨心長老冕甫居士融高法師書
TX26n0017_p0038a11║敬復者：展誦大札，為法為眾生之熱忱，溢於言表，真菩薩之心行也！若能無間
TX26n0017_p0039a01║緇素，混融稚耆，上無背於如來之教理，下期契於現代之時機，以之共維正法，應可
TX26n0017_p0039a02║起衰復興。太虛之赴歐觀化，乃數年來預定之規劃。而提議開全國佛教代表大會，及
TX26n0017_p0039a03║共同發起中國佛學會，則為偶逢其緣之事，故仍依原訂日期放洋，絕無他故也。今幸
TX26n0017_p0039a04║中國佛學會籌備處成立，所舉籌備人員，皆一時之選，堪能負責，但依序進行，不難
TX26n0017_p0039a05║一一成就。太虛雖遊國外，所當效力之處，仍當竭綿薄隨諸公之後也。專復，敬頌道
TX26n0017_p0039a06║安！（見海刊九卷七期）