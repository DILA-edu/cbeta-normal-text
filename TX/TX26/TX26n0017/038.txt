TX26n0017_p0040a01║示法舫書（二通）
TX26n0017_p0040a02║一
TX26n0017_p0040a03║法舫仁者覽：日本藏經，請用「佛學院太虛」名義，致一公函，并述明曾收到若
TX26n0017_p0040a04║干冊，缺何冊等，令贈全藏。
TX26n0017_p0040a05║僧制今論，不須附印，序文亦不須作，照原紙型翻印較易。印師隱居為善，以所
TX26n0017_p0040a06║言在滬上漸成諍論也。
TX26n0017_p0040a07║顯密經藏，大相逕庭，今不能不認密藏是佛經，則依密宗說，亦難否認。根據般
TX26n0017_p0040a08║若或唯識經論，同是聖言，儘可專門持究，不涉其他。森甫、仲階等勸學，儘可不須
TX26n0017_p0040a09║學，百千法門，各行其所信，毋須強歸於一途。
TX26n0017_p0040a10║大愚、余只許其根據之佛心經品，似聞其好言人夙生事及將來事，余已切函戒之
TX26n0017_p0040a11║，今當更戒仲階也。
TX26n0017_p0041a01║達無所得，生佛亦空，成佛不成佛，是兩頭語，三僧祇亦無所施設，生佛行果皆
TX26n0017_p0041a02║如幻事，幻事不空，空即其性，而幻事行果亦難概齊，初僧祇菩薩往往昧其夙命，一
TX26n0017_p0041a03║經精進登地，名頓悟成佛，與教不相違。
TX26n0017_p0041a04║佛學院以專研教理攝行證，不必於教理外別論行證也。太虛示。（見海刊十卷七
TX26n0017_p0041a05║期）
TX26n0017_p0041a06║二
TX26n0017_p0041a07║法舫師鑒：接二日函，悉於武院、潮音、漢會諸事，計劃周詳，並交託清楚，甚
TX26n0017_p0041a08║堪欣慰。今以武院暫事收束，祗須保管而無事辦，而漢院則因密嚴辭去，且須進行接
TX26n0017_p0041a09║收華鎣山及天台寺等，必須有與尊傾心相助者，故囑即來渝，而半年一年後仍望能返
TX26n0017_p0041a10║鄂重興武院也。專此，即詢近祉。太虛啟。元、五。（見海刊十九卷一期）