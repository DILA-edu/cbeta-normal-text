TX26n0017_p0046a01║覆能信書（二通）
TX26n0017_p0046a02║一
TX26n0017_p0046a03║能信禪人覽：函悉。雖自訟無何進益，而觀於禪宗確然有其自信之處，實未嘗無
TX26n0017_p0046a04║進益也。禪宗為中國佛法之真髓，希益精進為囑！密宗藉果力為增上緣，亦不可含混
TX26n0017_p0046a05║，誠有之，非全出於混也。然仁者仍以速出關赴緣工作，半工半禪為善！順問時祉！
TX26n0017_p0046a06║太虛。（見海刊十三卷十一期）
TX26n0017_p0046a07║二
TX26n0017_p0046a08║能信法師覽：接來書，論學律年限及受戒程序，亦深有理致。但五年學律，非出
TX26n0017_p0046a09║律文，乃古人一時之制。頃於出家，既有高中畢業程度，習律儀禮樂二年，亦已可矣
TX26n0017_p0046a10║。且練辦事或研究教禪，需時甚多，亦皆在律儀基礎之上，非捨於律，故律行仍俱進
TX26n0017_p0046a11║也——專弘律者，當於專精教理院時專研律學；並於參學林時專修律行，以養成律師
TX26n0017_p0047a01║資格——。至菩薩戒，當於受比丘戒畢即受學之，不受者聽。在家發心皆可授菩薩戒
TX26n0017_p0047a02║——。比丘反須限若干年後，理實不合。比丘戒以嚴成其尊，菩薩戒以寬成其大，倒
TX26n0017_p0047a03║之，反失其用矣。望更察之！順祝禪悅！太虛白。（見海刊十五卷四期）