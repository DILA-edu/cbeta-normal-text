TX26n0017_p0109a01║復王容子居士書
TX26n0017_p0109a02║容子居士淨鑒：得元白居士來函，知居士潛心佛法，欲精究唯識以成妙觀，甚見
TX26n0017_p0109a03║志道之篤而擇門之專也！略貢所習，希借覽焉。
TX26n0017_p0109a04║攷唯識五觀，最注重者，乃在遣虛存實與捨相證性二觀耳。中間三觀，特簡菩薩
TX26n0017_p0109a05║智中之微細淆訛而已。欲成觀智，先明理趣，欲明遣虛存實、捨相證性之理趣，當審
TX26n0017_p0109a06║究三性之義。何謂三性？一者、遍計所執自性，此即第六意識依第七末那為根，執宇
TX26n0017_p0109a07║宙物我等一一法為實有自體，乃五趣二乘之凡愚有情共有之虛妄執著，此即所當遣除
TX26n0017_p0109a08║之虛也。二者、依他起性，乃了知假實、色心、有為無為、有漏無漏諸法，一一皆展
TX26n0017_p0109a09║轉互相仗託以為因緣，而悉由識心分別顯現，了無離識心外之實有物。所執為宇宙物
TX26n0017_p0109a10║我等之實有物，但是意識所取名言之境，唯有假名，都無自體！若如是知，則順實相
TX26n0017_p0109a11║，此即所當存留之實也。準此諦理一遣一存，相為剴切，安住中正，由比量之假觀，
TX26n0017_p0110a01║入現量之真觀，是為最初唯識觀成。三者、圓成實性，由第一觀更進一步，捨離一切
TX26n0017_p0110a02║識心變現名言境界，而進觀即心自性之離言實性，由之證入本來圓滿、本來常住、本
TX26n0017_p0110a03║來清淨、本來成就一切功德之真如心，是為究竟唯識觀成。此唯識觀，皆中道觀，一
TX26n0017_p0110a04║入現量，便成祖佛，下手極分明簡易，徹體無淆訛過患，誠有智者所當勤務者也。至
TX26n0017_p0110a05║上生兜率淨土之法門，有彌勒上生經及兜率龜鏡等書，居士當能自尋覽之，可毋庸贅
TX26n0017_p0110a06║述爾。專此，順訊道安！釋太虛和南。（見覺社叢書第四期）