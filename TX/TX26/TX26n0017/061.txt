TX26n0017_p0111a01║答王蓉清居士書
TX26n0017_p0111a02║頃由嚴廳長轉至寶書，因太虛嘗廁跡桑門，乃猥蒙獎飾並垂詢以佛法，愧對奚似
TX26n0017_p0111a03║！然辭意殷厚，雅問高深，雖未堪以僿陋酬，既逢淨名，又安能不略供其愚，仰靳訶
TX26n0017_p0111a04║正乎？竊輓近士夫之學佛，或助文章之波瀾，或供名理之紬繹，求其刳心皈命精義入
TX26n0017_p0111a05║神者，殆亦罕覯！長者以仲尼學易之年而學佛，必能法隨法行，與說食數寶者異；則
TX26n0017_p0111a06║所云佛學愈後愈深亦愈趨愈捷者，殆有任運增進欲罷不能之樂歟！嘗論佛教之教義：
TX26n0017_p0111a07║法界性相，圓滿真常，如釋尊大覺一念普印，是為根本之教。有情迷執，未能相應，
TX26n0017_p0111a08║展轉方便，隨類開解，爰成差別之義。從差別義間有談佛學之進化者，謂小乘、大
TX26n0017_p0111a09║乘皆渾成於釋尊住世之日，而未露小乘大乘之罅隙；釋尊寂後，以律相故，小乘教團
TX26n0017_p0111a10║最先成立，次成立小乘有宗，次成立小乘空宗；次馬鳴成立大乘，次龍樹成立大乘空
TX26n0017_p0111a11║宗，次無著成立大乘有宗，則由渾而畫矣！傳入華夏，匯成天台、賢首二家，皆為大
TX26n0017_p0112a01║乘圓宗。天台宗成立之時，禪宗未盛，故於化法不立頓教；賢首宗成立時，禪宗風行
TX26n0017_p0112a02║日久，遂立頓教以收之。然天台之化法四教，各分十六門。入理之外，別有一離言諦
TX26n0017_p0112a03║可當禪宗，且比立頓教為尤善。何則？教者、隨機所說之軌範物解，宗者、聖智所證
TX26n0017_p0112a04║之任持自性。故教譬幼少壯老而宗譬人，教譬江河淮海而宗譬水，略其形相數量而直
TX26n0017_p0112a05║觀體性，人性水體固靡間於幼少壯老、江河淮海也。賢首之立小、始、終、頓、圓五
TX26n0017_p0112a06║教，小、始、終為漸，圓則非頓非漸；然除頓教，當教亦各有修入階次，雖有由小轉
TX26n0017_p0112a07║進乎始、乎終、乎圓者，上智之士頓悟圓修，小、始非所必經也。李唐以降，宗支離
TX26n0017_p0112a08║岐，戒學浸不注重，小乘先衰，密宗旋替，三論、慈恩、天台、賢首諸教觀浮休，不
TX26n0017_p0112a09║易修習，於是反躬切己之行，會歸乎禪、淨二途：賢首稍近乎禪；三論、天台之與慈
TX26n0017_p0112a10║恩，其所歸雖有極樂、兜率之異，要皆往生淨土之法耳。
TX26n0017_p0112a11║至達摩東來，不立文字，直指人心，見性成佛，禪宗以建，宗教以分！其示人入
TX26n0017_p0112a12║道之門，誠簡要切適矣！蓋人心入道之基，第一當確立諦信法性心，第二當休歇攀緣
TX26n0017_p0113a01║境界心。夫吾人聞他人之言而信之，恆不如目擊身觸其相而信之之確乎不可拔。真如
TX26n0017_p0113a02║法性，吾人固可以反證之心體者也，與其遍探法藏而猶不能疑斷信生，曷若有術焉令
TX26n0017_p0113a03║了了自見而疑絕信成乎？抑研尋經論，不得不隨順名言以分別，則轉使攀緣心熾然盛
TX26n0017_p0113a04║行，縱得知解明了，緣止信立，亦何若由銷除識想而悟入，獲信心時，諸攀緣心頓與
TX26n0017_p0113a05║之俱息乎？此宗門之所以殊勝也。宗門所重，尤在必令叩心內悟，不從文字語言以生
TX26n0017_p0113a06║解。逮既證悟，桀然有得，然尚有微疑未亡，即不能自決所悟證者。果與佛祖所傳之
TX26n0017_p0113a07║道同否也。是則必有待乎先覺之印證，若永嘉定慧命於曹溪，「汝既如是，吾亦如是
TX26n0017_p0113a08║」二語，所謂以心印心也。非此則道統不存，信無由立。故曹溪門人策永嘉曰：「大
TX26n0017_p0113a09║德無師獨悟，威音以前則可，威音以後則天然外道也」。佛法住世之日。不許有獨覺
TX26n0017_p0113a10║者，亦是此意，惟後世亦有依佛祖經論語錄以印證者耳。機鋒乃宗家活用，雖著於馬
TX26n0017_p0113a11║祖，實則釋尊拈花，迦葉微笑，早發厥端。即少林答神光：「將心來與汝安」一語，
TX26n0017_p0113a12║直使二祖有手無可伸處，盡力祇道個「覓心了不可得」亦何殊馬祖一喝，百丈耳聾三
TX26n0017_p0114a01║日哉？提究話頭，如香巖因溈山問「父母未生前本來面目」，力參數年，聞擊竹聲徹
TX26n0017_p0114a02║悟，即其緣起。溯禪宗初至之時，學者未有依傍，直吐胸襟，故一語相契，即可印心
TX26n0017_p0114a03║。嗣以禪錄流布，學語者寖盛，馬祖乃變用閃電擊石之機，從不及擬議思量間，掀翻
TX26n0017_p0114a04║意識，揭露本懷。又久之、機鋒亦成熟習，口舌滑利便堪取給，妙喜乃專持一可疑不
TX26n0017_p0114a05║可解之問題，先使人貫注全神，叩心參究，然後觸令悟入。要之，機鋒、話頭，皆以
TX26n0017_p0114a06║救一時之弊，俾不能在文字語言伎倆窠臼上立腳躲跟，售其欺妄，因之、死心蹋地，
TX26n0017_p0114a07║見則直下見，不見則迴光反究。私謂禪林至今，亦幾同餼羊之存，沿其末流，失其本
TX26n0017_p0114a08║源，有大師者出，當一撥而返之少室之朔耳。長者今有志禪宗，應以外息諸緣，內心
TX26n0017_p0114a09║無喘，身如牆壁，斯為第一。其次、則置傳燈錄一部，朝夕研幾，一句一字，苟心頭
TX26n0017_p0114a10║未能悄然，誓不放過。一旦遇著狹路冤家，如目中著剌，不拔除不能一刻暫甯，窮參
TX26n0017_p0114a11║力究，不徹不已，則必有破黑漆桶入大明國之時。紙上無佛祖，舌下無禪師。最要者
TX26n0017_p0114a12║，每日黎明必跏趺靜坐一二時耳。
TX26n0017_p0115a01║長者能發此無上勝心，當知已曾親近百千萬億佛，深植道根，願黽勉以求貫徹，
TX26n0017_p0115a02║則佛法多一靈驗之人，亦佛法之幸也。至以釋尊、馬祖、龍樹、無著、天親、達摩並
TX26n0017_p0115a03║論，從學術史觀之，未嘗不可。若格以佛教之教律，釋尊為忍土賢劫第四佛，獨尊無
TX26n0017_p0115a04║侶，未應虛擬也。又今之叢林，甯波有觀宗寺，係專習天臺者，其餘教下諸家，不惟
TX26n0017_p0115a05║無學習之專所，且沙門中鮮有學習之者。然有歐陽竟無居士頗精攝論，章太炎居士頗
TX26n0017_p0115a06║精唯識，黎端甫居士頗精三論——近已逝世，李政綱居士頗精真言，而淨律二門，各
TX26n0017_p0115a07║禪林大都兼行，亦多專修淨業者，律門僅聞有南京寶華山耳，禪宗之曹洞宗，盛行日
TX26n0017_p0115a08║本，閩、粵、贛亦未絕流傳習禪之叢林，茲當以揚州高旻寺為最善。其次、則鎮江金
TX26n0017_p0115a09║山寺，杭州天目山，甯波天童寺，每值冬期起禪七之時，皆可參預也。沙門之高行，
TX26n0017_p0115a10║姑就普陀言：淨有印光法師，禪有昱山禪師。印師之近刊信稿，即附奉覽。又佛法引
TX26n0017_p0115a11║導論一卷，於大小乘禪教律淨，頗有論列，嘗為訂正其辭，亦足以見余懷之所存也。
TX26n0017_p0115a12║（見覺社叢書第四期）