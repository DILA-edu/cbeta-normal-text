TX26n0017_p0116a01║復淨行居士書
TX26n0017_p0116a02║兩展來書，具窺信心淳厚，道性貞純！然云為眾生懺悔發願時，心念不能專力，
TX26n0017_p0116a03║蓋懺悔發願，原須於念佛前與念佛後行之。念佛時專心念佛，全心念佛，全佛是心，
TX26n0017_p0116a04║圓滿清淨中不容他，而懺悔發願之力自然融貫在中。又云不能為眾生發願及回向一切
TX26n0017_p0116a05║智，此自是博地凡夫情強理弱之通病，不足為薄於大乘信根之徵。可隨時觀一切苦惱
TX26n0017_p0116a06║眾生，熏發大悲，每日讀誦圓覺或維摩等大乘經典熏發大智，依此不思議熏，自生不
TX26n0017_p0116a07║思議化耳。至云本了無生，情偏妄計，起信論說初心菩薩以後念覺前念，覺即不覺，
TX26n0017_p0116a08║故知情計在前，了悟在後。情計之生，乃由無始妄習，起念即覺，覺即念滅，久之妄
TX26n0017_p0116a09║計之情自然成無生之智。所以云：「不怕念起，祇恐覺遲」也。（見海刊一卷一期）