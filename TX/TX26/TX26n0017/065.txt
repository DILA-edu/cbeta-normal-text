TX26n0017_p0119a01║與黃雪峰居士書
TX26n0017_p0119a02║吾今據以評判古人者，原不外觀察古人平生所遺言義行事之萃全，以斷其為何如
TX26n0017_p0119a03║之輩耳。來教既以儒、道屬人天乘為是；又云「孔子以儒立教，以人道訓世」，則彌
TX26n0017_p0119a04║見以孔子當屬之人乘耳。乃復曰：「孔子超乎儒教，非楊、墨、耶、回可同日而語；推
TX26n0017_p0119a05║其極致，孔佛一也」云云，又何所據而云然耶？若憑虛而為斯說，則若楊、若墨、若
TX26n0017_p0119a06║耶、若回又孰不可作斯說耶？若刺取一二語，如所謂「先天而天弗違」等句以為據耶
TX26n0017_p0119a07║？則若楊、若墨、若耶、若回之書中，又孰不能刺取一二語以為比附，如所謂融通各
TX26n0017_p0119a08║教、皈命基督之談道書等類，以為楊、佛一致乃至回、佛一致耶？若孔子先天而天弗
TX26n0017_p0119a09║違等語，若遇寒則衣，遇飢則食，此後天而奉天時也。若未寒而先貯之棉，則寒不能
TX26n0017_p0119a10║困；未飢而預積之糧，則飢不能苦，此先天而天弗違也。無論其本為人事之常，無關
TX26n0017_p0119a11║出世之法，即使義符出世之法，亦所謂「如蟲食木，偶然成字」而已。蓋孔子既未嘗
TX26n0017_p0120a01║於出世佛法有說到、行到彰明皎著之徵驗，而顯然為天下後世所咸見者，唯在乎人倫
TX26n0017_p0120a02║之道，則亦安能憑自心愛憎之情，謂其獨超儒教而與佛一致耶？要知佛法間亦與諸世
TX26n0017_p0120a03║教論同者，一者、依平等真如觀之，雖塵芥、蟲蟻亦與十方三世一切諸佛平等，尚何
TX26n0017_p0120a04║世教諸聖之不同等乎！然世教諸聖與佛同等，亦即與蟻芥同等，不足翹異之以為尊榮
TX26n0017_p0120a05║也。二者，依差別法化中之一階以言同等，若對於人世群俗而言，則佛教與各教同有
TX26n0017_p0120a06║馴致人群以為善之功是也。若以其智證之分滿，行果之深淺，教理之偏圓，德用之粗
TX26n0017_p0120a07║妙，雖等覺地之大士猶不能望佛，況纔以人倫之至謂之聖人之孔子哉！（見海刊一卷
TX26n0017_p0120a08║二期）