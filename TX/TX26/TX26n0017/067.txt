TX26n0017_p0122a01║覆王弘願居士書（七通）
TX26n0017_p0122a02║一
TX26n0017_p0122a03║承示譯權田僧正兩部曼荼羅通解付海潮音登載，甚是歡迎！電版應可加入。歐陽
TX26n0017_p0122a04║君所著，誠如居士所言。拙著指耶、回所奉天神、無甚依據也。羅漢、菩薩變易生死
TX26n0017_p0122a05║，論疏中往往談及。楞嚴七卷中所說眾生顛倒，嘗謂即是變易生死，是自主而非業繫
TX26n0017_p0122a06║，是進化而非輪迴，則竊說為與分段生死不同者也；是等流而猶帶異熟，是增進而猶
TX26n0017_p0122a07║未圓滿，則竊說為與佛地真常不同者也。太虛和南。（見海刊一卷二期）
TX26n0017_p0122a08║二
TX26n0017_p0122a09║逕復者：愈出愈好，固將有此期望，而回視所曾出者，則未有此滿意之處，當期
TX26n0017_p0122a10║之於居士之大作耳！大作接得，已預告於第六期矣，太虛陰六月底仍回杭州。所詢悲
TX26n0017_p0122a11║華及笠居，一係別署，一為湖南寶慶佛教慈兒院善因苾芻也。此復，弘願居士大鑒！
TX26n0017_p0123a01║太虛合十。（見海刊一卷六期）
TX26n0017_p0123a02║三
TX26n0017_p0123a03║承詢真帶質境之義，久稽未答為歉！按唯識三境，四分諸義，雖聖智自證所知，實常
TX26n0017_p0123a04║情共由之則。餘宗取之為說，見義未諦，語意離異沉晦者多；宋、明以來，轉益
TX26n0017_p0123a05║汗漫，致學人莫究其真也。今按真帶質境，第六、第七兩識皆有之，而吾人日用
TX26n0017_p0123a06║中所明了者，則但第六意識一分，其屬於第七末那者，自是深隱不易明了。然第
TX26n0017_p0123a07║六識於境無所不緣，故不得就日用中一分明了之意識境指出之。蓋現行明了意識
TX26n0017_p0123a08║中所明了諸現行心及心所，即意識所緣之真帶質境也。譬如忽於行路之時，足為
TX26n0017_p0123a09║棘刺所傷，身識、意識同緣痛觸——身識同時意識所緣性境，及獨頭意識所緣似
TX26n0017_p0123a10║帶質境——，是時意識之了知中，兼將「能緣彼痛觸之痛覺」領以為境，能領「
TX26n0017_p0123a11║痛覺」為境者即明了獨頭意識，所領為境之「痛覺」即「真帶質境」。是時明了
TX26n0017_p0123a12║獨頭意識若不兼領痛覺為境，則痛覺止息後，在明了獨頭意識中應不能重現當時
TX26n0017_p0124a01║「痛覺」之相故。由是觀之，則意識上當時必有以心——以明了獨頭之意識——
TX26n0017_p0124a02║，緣心——緣身識意識之痛受——之真帶質境可知矣。凡吾人內觀現行自心心所
TX26n0017_p0124a03║聚，與未成佛者他心通之知他心，其能觀能知之心皆能緣之明了獨頭意識，其所
TX26n0017_p0124a04║觀所知之心皆所緣之真帶質境，概可知矣。夫心本無可緣，而取之為所緣境者，
TX26n0017_p0124a05║但是帶能緣所緣兩心於其中間所變生之相，正猶「眚目」「燈光」之間所現五色
TX26n0017_p0124a06║重疊輪影。「五色重疊輪影」，雖非「燈光」之真實相，然亦必依燈光而有；且
TX26n0017_p0124a07║淨目所見燈光之真實相，亦不離此眚目所見五色重疊輪影而有。故退非似帶質境
TX26n0017_p0124a08║及影像境，進非性境，而但為真帶質境也。以心緣心，但為真帶質境，故雖深觀
TX26n0017_p0124a09║唯識，若現前尚少存所緣以為唯識性者，必未能真住唯識性，而真住唯識性時必
TX26n0017_p0124a10║智都無所緣也。至佛智自體顯照一切法，則不復在此例。復次、明了獨頭意識之
TX26n0017_p0124a11║自證分，亦常人日用間所能證知。比如忽起一是非心，即此所了別之是非為相分
TX26n0017_p0124a12║，即此是非之能了別為見分，而此是非心即為彼「相分」「見分」所依持之自證
TX26n0017_p0125a01║分體；彼所了別之是非，是非之能了別，即為此「自證分」所變起之「相分」「
TX26n0017_p0125a02║見分」用。由自證分言之，但是一是非心；就用上剖說為相分、見分之二耳。故
TX26n0017_p0125a03║自證分在意識，亦非玄奧難知也。途中草草，不盡所懷，惟居士更深究開顯之！
TX26n0017_p0125a04║太虛書於九江舟次。（見海刊一卷十二期）
TX26n0017_p0125a05║四
TX26n0017_p0125a06║弘願居士慈鑒：屢讀大著，歎為震旦居士中之具正知見者，并歎為震旦專門真言
TX26n0017_p0125a07║宗之一人。因見與印光、仁航二公之書，遂借附鄙議，亦聊資義蘊之揮發耳。乃居士
TX26n0017_p0125a08║不引據真言宗經論，將悲華所立之義，逐條抉其謬非，但傳述弘法之如何示現，日蓮
TX26n0017_p0125a09║之如何奇特，殊深惋惜！夫佛史所載各宗祖師應化之事跡，悲華雖不學，亦嘗瀏覽及
TX26n0017_p0125a10║之；惟守舊尋常，墮於諸祖所張施之教弶中者。或驚詫之耳！若悲華則窺透從上佛祖
TX26n0017_p0125a11║之方便權巧，苟有因緣，正不妨示現為「奴兒弘法」，「婢子日蓮」之奇特，用援墮
TX26n0017_p0125a12║入其教弶中者以出之耳。有居士囫圇謂悲華之說，全是以顯理疑密義，然何謂顯理？
TX26n0017_p0126a01║何謂密義？由悲華觀之，則居士所談者皆是顯理，而悲華所指者無非密義，特人多迷
TX26n0017_p0126a02║不審實耳！蓋悲華於女身成佛義，僅為之疏解，固未駁難也。悲華且言蠢動蠕靈山河
TX26n0017_p0126a03║木石皆成佛，況女身乎？況在家人乎？居士偏見其所言之一邊，執為駁難女身成佛義
TX26n0017_p0126a04║，使之參瑜伽燄口觀音三摩地偈文。按偈文所言，乃一種之禪觀，竊不知居士之舉此
TX26n0017_p0126a05║其意何屬也？又悲華但言仁航之法華六十五不思議功德，采之日蓮宗，故仁航不應翹
TX26n0017_p0126a06║之為獨得之解。訾傲於人耳，初未嘗謂其采之日蓮宗為不可也。居士誤為以仁航六十
TX26n0017_p0126a07║五不思議功德力之采之日蓮宗為不可，抑何錯甚！一法梗心，智失等照，一翳在目，
TX26n0017_p0126a08║空華亂墜。居士試放捨一切端居以靜觀之，誰有所執？誰有所壞？悲華用一切法，不
TX26n0017_p0126a09║有一法，大乘且不執，況小乘乎？小乘且不廢，況大乘乎？願演圓音，宏宣密義，津
TX26n0017_p0126a10║梁後學，勿懈開示！悲華和南。（見海刊二卷七期）
TX26n0017_p0126a11║五
TX26n0017_p0126a12║弘願開士道鑒：蒙疊函垂訊劉大心自戕事，劉大心即劉崧申，前在杭州曾訪吾數
TX26n0017_p0127a01║次相識，並贈吾居士參禪提要，因知其為親近法一禪師而留心禪宗者。至其素行若何
TX26n0017_p0127a02║，則非所知。印光、諦閑、范古農皆相識，惟馬一浮尚未知為何許人耳。然此四人對
TX26n0017_p0127a03║劉大心有無誣謗，卻非所知，惟去年偶聞劉大心略曾談及耳。日前由杭有寄來傳單一
TX26n0017_p0127a04║束，內述『馬子毒邪術』云云。適有曾毅齋自杭來漢，遂詢以有無其事，據云，有一
TX26n0017_p0127a05║姓劉之外道，為一淨土宗馬某批駁，憤而自戕不成，乃發此傳單云云，亦疑即劉大心
TX26n0017_p0127a06║之事。則劉之自戕，當係確有之事，而曾毅齋直以外道呼之，則劉為杭州一帶主張淨
TX26n0017_p0127a07║土宗者所不容，當亦實事。噫！良可歎矣！太虛敬覆。（見海刊三卷十二期）
TX26n0017_p0127a08║六
TX26n0017_p0127a09║弘願居士慧鑒：讀敬告海內佛學家書，知日本雷斧僧正將至中國，此誠一大因緣
TX26n0017_p0127a10║事也。以近年聞密教之風而興起者，多得力於居士所譯雷斧諸書者，而雷斧於日本密
TX26n0017_p0127a11║教之學者中，洵亦一代泰斗。然雖冒僧正之名，實缺僧行。聞之演華師，其年七十餘
TX26n0017_p0127a12║時猶娶妾——聞日本僧皆如此，已成通俗——所行殆不亞居士非議於淨土真宗之某某
TX26n0017_p0128a01║上人者。夫密教貴行，空言無行，則祇能以哲學者視之，不能以密教阿闍黎視之也。
TX26n0017_p0128a02║故私意當請其周遊講學，等以杜威、羅素，而不應有開壇灌頂之事。質之居士，以為
TX26n0017_p0128a03║何如？悲華和南。（見海刊五卷二期）
TX26n0017_p0128a04║七
TX26n0017_p0128a05║弘願居士覽：比年天下洶洶，人失其性，莫非值譽利則貪癡即縱，處人己則瞋慢
TX26n0017_p0128a06║相凌，播流四毒，構成眾凶，乃知非先自降伏煩惱，則凡百皆為資福之具耳。宏法！
TX26n0017_p0128a07║宏法！多少人將假此名以行其惡，語之曷勝痛心！去春雷斧之事，日僧演華等續續來
TX26n0017_p0128a08║信，且宣誓以證其所云之皆實。予以君等已心喪其主，客氣用事，不能止惡，徒以長
TX26n0017_p0128a09║瞋，因之默爾而息。其意在不添火宅之燄，非有他也。近衡時尚，稍發危言，乃聞門
TX26n0017_p0128a10║弟傳述君於所撰之報紙，公然惡口相加，予惟有痛自慚愧，祝君心快而已！他復何言
TX26n0017_p0128a11║！太虛白。（見海刊六卷七期）