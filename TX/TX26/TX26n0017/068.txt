TX26n0017_p0129a01║覆淨性居士書
TX26n0017_p0129a02║讀手書并太夫人哀啟，彌見居士性行淳篤，德慧真粹之有本。令慈淑世間之人道
TX26n0017_p0129a03║，通解脫之佛乘，精進持誦，誠極以明，命終於預期長齋之日，而忽得誦佛持經諸上
TX26n0017_p0129a04║善人俱會一時，其即為永辭忍土，誕登樂邦之徵歟！數日前，於李隱塵居士信中，得
TX26n0017_p0129a05║聞其太夫人往生安養之瑞；今又聞乎居士。夫念佛一法門之在今日，抑何實驗者之比
TX26n0017_p0129a06║比耶！宏正法，益群生，徹乎自他，通乎上下，始終淺深，唯佛圓了。約言緣因、了
TX26n0017_p0129a07║因，云何緣因？建僧團、開法會，流布經像，護持道場，救濟人世，嚴淨佛國，三施
TX26n0017_p0129a08║等運，四攝齊修。云何了因？探研了義契經，體究真如法性，真性顯則妙慧生，妙慧
TX26n0017_p0129a09║生則了義明，法眼清淨，法門通達，隨機示教，咸令覺悟，當熟覽大智度論及般若諸
TX26n0017_p0129a10║經，約之以百論、中論、十二門論諸論疏，然後融會乎法華、涅槃、天台諸書。出家
TX26n0017_p0129a11║、在俗，各有儀軌，因機設化，互為方便，此不須拘執也。疑為獨覺，須發大悲；不
TX26n0017_p0130a01║適衙門，莫味靜樂！但得般若火旺，正宜煩惱薪多，如何？如何？惟善思擇！庚申正
TX26n0017_p0130a02║月二十三日，釋太虛覆。（見海刊一卷三期）