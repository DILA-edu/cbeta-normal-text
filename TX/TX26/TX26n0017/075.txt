TX26n0017_p0135a01║覆仰西居士書
TX26n0017_p0135a02║仰西居士淨鑒：整理僧制，有智者皆所同意，惟如何整理，則往往異其方法。拙
TX26n0017_p0135a03║著整理僧伽制度論，過荷推許，而衲則僅望人之稍能注意於此，漸由討論而進行而已
TX26n0017_p0135a04║。然寸莛不足發洪鐘之響，竟亦無一人相談及者，有之則惟廣州湯君雪筠與居士耳。
TX26n0017_p0135a05║在湯君之意，則因衲於教產計算未符，浮增過多，易招世人起覬覦之心。衲狃於浙江
TX26n0017_p0135a06║之鄞縣、杭縣等一二縣之情狀，未能周察他處，實不能辭疏闊之咎也。所冀有志者
TX26n0017_p0135a07║共起討究，異日時機成熟，或可收補偏救弊之微效而已。尊論笠居之所倡議者，誠足
TX26n0017_p0135a08║抉其隱患，防其流弊。然笠居實一熱心振興佛教之大心眾生也，殆因悲願太切，遂覺
TX26n0017_p0135a09║所感僧伽環境之過壞，言之未免偏激，而擇術亦未遑深思耳！衲兼錄其議，一由其所
TX26n0017_p0135a10║善者亦拙著整理僧伽制度論所曾議及之一部分，二欲借其指摘者為雷火針，使麻木僧
TX26n0017_p0135a11║界稍為警覺，非以其所取倚賴政府之方法為可行也。同抱興教護法之宏願，冀與笠居
TX26n0017_p0136a01║平懷討論也！太虛復。（見海刊二卷七期）