TX26n0017_p0136a02║復希聲居士書
TX26n0017_p0136a03║披讀玄示，輒為憮然！宋、明來學佛之士，但求福報者不論外，殆人人眼高於頂
TX26n0017_p0136a04║，以一超頓了為標的、華嚴、法華、涅槃，且不足措心，況三論、唯識乎！況成實、
TX26n0017_p0136a05║俱舍所宗阿含乎！第課之實際行證，雲棲師已謂震旦當時無一須陀洹人。此由學無階
TX26n0017_p0136a06║次，徒事憑虛邁往之故也。靈峰師欲揣其本，齊之以戒，而勢不能逮，將一句阿彌陀
TX26n0017_p0136a07║佛救之。又數百年，及於今日，人慕禪淨，卒之禪非其禪，淨非其淨，無所遇而非儱
TX26n0017_p0136a08║侗顢頇之徒耳。於此自為躲跟，已不勝其劣卑之慢，矧欲應析微究元之科學，哲學思
TX26n0017_p0136a09║潮而昌明至法乎！故對於仁者輯錄研習俱舍之所得，公布以供國人之資發明慧，極深
TX26n0017_p0136a10║欣贊！但須以趨入唯識為蘄向，勿於此畫止而已。太虛於大小乘經律論，雖稍曾涉獵
TX26n0017_p0136a11║，觀其大略，了無精解。俱舍諸疏，尤目未嘗遇。仁者問道於盲，不免有負盛意，而
TX26n0017_p0137a01║太虛或能因大著，為將來研究俱舍之一引緣耳。（見海刊二卷十一期）