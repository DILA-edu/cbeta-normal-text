TX26n0017_p0138a01║與大圓居士書（六通）
TX26n0017_p0138a02║一
TX26n0017_p0138a03║大圓居士法喜：承問行捨之義，當不作行蘊起時即捨為解。蓋五受之中有捨受，
TX26n0017_p0138a04║此云行捨，乃示別非屬受蘊之捨心所，而是屬行蘊之捨心所耳。然捨之為無偏倚無滯
TX26n0017_p0138a05║著也，有平等中容之意，亦金剛經應無所住之義。瑜伽師地論云『如是菩薩行勝義故
TX26n0017_p0138a06║，於一切法平等平等，以真如慧如實觀察，於一切處具平等見，具平等心，得最勝捨
TX26n0017_p0138a07║』。此可知行捨之所謂捨，非有抑止之意，但為心行平等之善心所法耳。幸居士再參
TX26n0017_p0138a08║詳之！又承示曾、蕭兩君詢敝院明春有無招班一事，按敝院修學科之學人，於本年年
TX26n0017_p0138a09║假考試，未免有人降班，故於程度高尚者，明春當可插班加入。惟須已具佛學根底，
TX26n0017_p0138a10║且國文通暢，或曾學日、英文之一者為合格，惟審擇焉！專復，并訊講祉！太虛和南
TX26n0017_p0138a11║。璧華居士均此問候！（見海刊三卷十二期）
TX26n0017_p0139a01║二
TX26n0017_p0139a02║大圓居士鑒：接電時知蔣已離鄂，故未致電，今日已另函京矣。讀一期潮音，藉
TX26n0017_p0139a03║知本院情狀，及居士之書為感。返日本時，佐伯送性相學典樣本，附奉，并訊全院安
TX26n0017_p0139a04║吉！太虛啟。（見海刊十卷四期）
TX26n0017_p0139a05║三
TX26n0017_p0139a06║大圓居士鑒：今抵滬，收讀手書，殊用欣慰！此行於各國雖佈佛法聲氣，猶未能
TX26n0017_p0139a07║責以財施。唯中國能設有可供西人來學之學院，則來學者蓋將有人矣。故吾意亦擬於
TX26n0017_p0139a08║本院籌備試辦，然其辦法對於以前者當改變，容稍暇擬商。故對於預科及某等辦法，
TX26n0017_p0139a09║暫勿宣佈：唯於經費能先籌畫，甚盼之！請告院職員董諸公為荷！并訊公安：太虛啟
TX26n0017_p0139a10║（見海刊十卷四期）
TX26n0017_p0139a11║四
TX26n0017_p0139a12║大圓居士覽：宏法之人，除心地宗通、教義說通外，更須將自身之嗜好，家屬之
TX26n0017_p0140a01║牽纏，法眷（即徒弟學生等）之糾繞去令淨盡，乃能洒洒脫脫、隨機應緣，如月印潭
TX26n0017_p0140a02║，過無痕跡，竊嘗自勉而未能。借觀居士能解能行，通身乾淨，然未免屬眷之累，能
TX26n0017_p0140a03║猛然割斷作比丘宏法乎？天龍仰之矣，餘題別簡，并訊禪悅！太虛合掌。
TX26n0017_p0140a04║來問不探分別論所執何在，護師破意立意何在，遽為分別論代立種子，代取銷常
TX26n0017_p0140a05║一體執，曾謂護師無的放矢乃爾耶？須悟計有一個心體性常無漏名性本淨，離客塵染
TX26n0017_p0140a06║即顯無漏，故無漏法非生因生——即不從種子生——此正分別論之執處，故例數論相
TX26n0017_p0140a07║雖轉變，而體常一破之。又以若有漏心之體性是無漏，應無漏心之體性是有漏破之—
TX26n0017_p0140a08║—此中差別因緣不可得故一句，謂若汝計有漏心體性是無漏之宗得成，我說無漏心體
TX26n0017_p0140a09║性是有漏之宗亦成，以彼此差別之理由不可得故。然我宗若成，則成心性本染永染，
TX26n0017_p0140a10║而汝心性本淨宗被破——此破意也。至立意在有為無漏是生因生，無漏現行親從無漏
TX26n0017_p0140a11║種生，並非心體向來性是無漏，今但顯出其相不須從種子而生者，故必有無漏之種也
TX26n0017_p0140a12║。至護法二解，妙契性相：一、心空理所顯真如曰性本淨，是指無為無漏。二、心王
TX26n0017_p0141a01║體曰性本淨，是指有為無覆。他處說如來自性清淨，亦依此言。而本有無漏種，雖亦
TX26n0017_p0141a02║可釋心性本淨，然分別論不曾立種，豈能代引成彼？若云種子隨義假立，則諸法孰非
TX26n0017_p0141a03║隨義假立者？諸所破外道應皆可為假立義以救之，如此徒尚浮辯，無義無利，迷佛菩
TX26n0017_p0141a04║薩立破之意深矣！且章太炎君非專佛者，尚知儒佛雖同六度，唯有漏無漏為異，故不
TX26n0017_p0141a05║應以諸子百家之有漏凡語濫無漏聖言。嗚呼？豈從無漏智流出之聖教，乃猶待有漏之
TX26n0017_p0141a06║凡語為補苴耶？如曰隨俗方便，則麤言野語皆可，何但諸子？剷文士習，持聖言量，
TX26n0017_p0141a07║是所望於居士！（見居士林林刊第十期）
TX26n0017_p0141a08║（附註）原題「分別一切種相之研究」。
TX26n0017_p0141a09║五
TX26n0017_p0141a10║大圓居士、法舫師同鑒：讀來書，知張、胡二君向佛之志，甚堪嘉許，可於佛前
TX26n0017_p0141a11║拜受三皈，今為取法名慧莊、慧嚴，以為紀念。又最新科學，若相對論、量子論等，
TX26n0017_p0141a12║已摧前三十年之科學執見而近佛說。雖尚隔未達，而學佛者應精究利用，不應排斥。
TX26n0017_p0142a01║中國少真科學，佛學者不通科學，科學者不通佛學，互排類盲。近見中央研究院王小
TX26n0017_p0142a02║徐作，佛法的科學說明，頗佳！今後真能光闡佛法者，屬此類。法舫評錦漢者，較善
TX26n0017_p0142a03║因為佳。須知錦漢亦是毫無科學知識，認彼為科學便錯了。太虛啟。（見海刊十卷七
TX26n0017_p0142a04║期）
TX26n0017_p0142a05║六
TX26n0017_p0142a06║大圓開士：書偈皆發悲煥智，讀之極為神往！貴府諸弟多亡，為世為教，殊惜才
TX26n0017_p0142a07║凋耳！除足下兒女外，全家所遺，恐惟寡婦孤兒女，可就家改「淨行林」，作工、學
TX26n0017_p0142a08║佛以和合生活，則家之名相既除，家世之人亦無得以家之名相繫枷矣。並問無惱！太
TX26n0017_p0142a09║虛謹復。（見海刊十卷十一期）