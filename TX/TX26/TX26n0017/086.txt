TX26n0017_p0153a01║與廖笏堂先生書（二通）
TX26n0017_p0153a02║一
TX26n0017_p0153a03║笏堂先生慧鑒：時丁末葉，魔強法弱，往往有法身大士，乘悲願輪，扶持正教。
TX26n0017_p0153a04║客歲大溈之事，賴熱心維繫，不惟衲等銘感，實乃佛陀贊喜、人天慶悅者已！頃者、
TX26n0017_p0153a05║長沙僧界來函，稱湘省議會修改提寺產案，其結果仍公產提十分之六，私產提十分之
TX26n0017_p0153a06║五。此等非法議案，無慮蠻橫無理，為稍有人心者所憤惋。且關于佛法前途，影響國
TX26n0017_p0153a07║家興衰不少。所以者何？一省作俑，各省效尤，涓涓不塞，何所底極！衲等聞此驚告
TX26n0017_p0153a08║，疾首痛心！念大法之傾危，實支拄之有責，奈狂瀾之方激，非孤掌之堪障。用特函
TX26n0017_p0153a09║懇閣下，發護法心，作師子吼，轉請熊秉老領銜聯絡湖南旅京各同鄉及各名流，函電
TX26n0017_p0153a10║湘省議會、省署、教育會，據理直斥，多方指導，開彼迷雲，滌茲妖孽，定顛扶危，
TX26n0017_p0153a11║在此一舉。況長沙來函，亦云據實調查此案，操縱于少數教育界議員之手，其他之議
TX26n0017_p0154a01║員有中立者，亦有力爭不承認提產者。乘此風雨如晦、雞鳴不已之際，正好登高一呼
TX26n0017_p0154a02║，喚醒彼夢。願公等疾趁此時，鼎力挽救，則庶幾法輪一轉，佛日重光，緇素國民胥
TX26n0017_p0154a03║獲其益！江樹、燕雲，不勝引領待命之至！肅此，敬頌道安！諸維慈照不一。太虛啟
TX26n0017_p0154a04║。（見海刊四卷三期）
TX26n0017_p0154a05║二
TX26n0017_p0154a06║笏堂先生大鑒：漢皋雁去，京國雲來，卓議名言，良深景佩！衲因憶民二國會初
TX26n0017_p0154a07║開，嘗請願吾僧選舉當選之權。未幾國會顛播，致猶稽議，其書載于佛教月報，尚可
TX26n0017_p0154a08║按覆也。乃者貴省省選，僧界亦同選舉，但仍無當選之權耳。然衲於此時，反不敢令
TX26n0017_p0154a09║吾僧有茲矣。蓋議員當選，非賄莫成，非爭莫獲，而碌碌庸僧少受教育，未具阿羅之
TX26n0017_p0154a10║德、菩薩之操，一入斯途，必將盡失其所貴乎有僧者，而僧翻可以無之也。故于發表
TX26n0017_p0154a11║民九、十一期海潮音之整理僧伽制度論，乃主張僧伽祇守其卓遐清讓之風，以宏佛化
TX26n0017_p0154a12║之普及為職，而由正信佛法之士女，組擁護佛教社，專為保障三寶，似較妥適。然順
TX26n0017_p0155a01║時因勢，未知孰為至宜！顧吾僧竟絕無注意及斯、商論及斯者，上者僅能自修，下者
TX26n0017_p0155a02║反叢世詬，鮮有可與之共盡明教救世之責任者，斯則竊所深引為巨憂者也！設能藉公
TX26n0017_p0155a03║之偉論，集國中緇素之視線以相研究於此，則何幸之！耑覆，即頌仁安！衲太虛和南
TX26n0017_p0155a04║。（見海刊四卷四期）