TX26n0017_p0157a02║致湖北教育廳長書
TX26n0017_p0157a03║逕啟者：聞近有國學館之設，誠為切要！但居今日而言國學，應不以舊日儒家之
TX26n0017_p0157a04║故見自封。孔孟以外，周秦子學、漢清經學、魏晉玄學、隋唐佛學、宋明理學，何莫
TX26n0017_p0157a05║非國學之粹乎！所分經、史、文、理四科，似祇收得孔孟及漢清、宋明儒之學，應添
TX26n0017_p0157a06║子學、佛學二科，庶符國學名實，以隋、唐之大乘佛學，已成中國之特色。故縱因格
TX26n0017_p0157a07║於舊貫，未能從根本為改作，亦可擴充理學一科，內分老、莊、荀、韓、墨諸子之子
TX26n0017_p0157a08║學，魏、晉、六朝之三玄學，六朝、唐、五代、宋、元、明之佛學，宋、明、儒之道
TX26n0017_p0157a09║學四系以隸屬之。據實，吾國之學，可分小——形聲意語、文——經史子集、實——
TX26n0017_p0157a10║刑政德業、大——道德性命、四科，文、大二科，皆關內典；而經、史、子、集但可
TX26n0017_p0157a11║為書之分類，不足為學之分類也。故依以分經、史、文、理四科，亦難允當。率陳梗
TX26n0017_p0158a01║概，敬希藻生廳長賜察！釋太虛和南言。（見海刊四卷十一期）