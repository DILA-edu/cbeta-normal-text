TX26n0017_p0163a06║復鄭雨生居士書
TX26n0017_p0163a07║雨生大居士澄照：欣接雲翰，如聞謦欬，宏法誠意，形於楮墨，翹首海天，曷勝
TX26n0017_p0163a08║欽景！惟是過蒙獎飾，殊增愧慚耳！自覺書、海潮音蟬聯至今，衲雖稍效綿薄，實皆
TX26n0017_p0163a09║出中外學佛諸公或資以財、或助以文，乃能保存及茲，流傳漸廣。而歷年荷大居士之
TX26n0017_p0163a10║惠施者，尤獨深厚，此當率海內外諸閱海潮音者馨香以致其謝忱者也。今又承慨捐千
TX26n0017_p0163a11║圓以充基本，彌徵見善勇為，他人莫及！如得大居士者十人，則海潮音之慧燈常耀，
TX26n0017_p0164a01║何至時虞飄蕩哉！先此馳謝，並祝道康！衲太虛和南。（見海刊五卷四期）