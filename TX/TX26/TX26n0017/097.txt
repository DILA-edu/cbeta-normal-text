TX26n0017_p0166a02║復岡田恒一先生書
TX26n0017_p0166a03║岡田先生閣下：去秋來承以貴報相贈，名論卓議，讀之至為欽佩！而采譯貴報之
TX26n0017_p0166a04║大事，轉登敝處海潮音月刊者頻矣。今又荷華翰遙頒，獎飾逾恆，殊為感慚靡已！而
TX26n0017_p0166a05║適予講經北京，有稽裁覆為歉。至東亞佛教大會，洵為盛舉，亦今交通便利時代，東
TX26n0017_p0166a06║亞各地佛教徒應有之事。惟此間佛教徒眾，頗以省界、國界為佛教之障，各人皆願為
TX26n0017_p0166a07║普遍大地之佛教教徒，而不願為某省、某國之佛教徒。故貴處佐伯僧正等，囑推中國
TX26n0017_p0166a08║各省代表出席東亞大會，尚鮮得其同意，而僉謂當以超出國家之佛教徒名義，出席東
TX26n0017_p0166a09║亞大會為宜。蓋昔之佛徒出家，今之佛徒進而主張出國，以謂不超出國家不足為真正
TX26n0017_p0166a10║之佛徒，此論不知貴報以為如何？此希賜察，并加以指教為盼！釋太虛和南上。（見
TX26n0017_p0166a11║海刊六卷四期）