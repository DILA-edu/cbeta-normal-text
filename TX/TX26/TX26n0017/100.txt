TX26n0017_p0175a01║致段執政書
TX26n0017_p0175a02║講經沙門太虛，謹致書段執政大鑒：誦前致各省區軍民長官一電，陳述銷禍修
TX26n0017_p0175a03║德、移兵為農之微恉，莫名欽景！故茲擷華夏之文化，體佛用儒；應世界之思潮，斟
TX26n0017_p0175a04║今酌古，為我國人一揚榷焉。
TX26n0017_p0175a05║一曰為學當以正覺為標的也：正者，忠實公正，誠之謂也。覺者，真知達見，明
TX26n0017_p0175a06║之謂也，比來之言學者，衒奇說以自高，失其忠實之真知；矜偏曲以相競，亂其公平
TX26n0017_p0175a07║之達見。播茲邪說，中于萌俗，生乎其心，害乎其政，此民生之所以不安，國群之所
TX26n0017_p0175a08║以多患也！故不問其所治之學為亞、為歐、為科、為哲、為政法、為禮教，必也忠事
TX26n0017_p0175a09║理之實，契以真知；公人情之平，衡之達見。誠正而明覺，明覺而誠正，則心地清而
TX26n0017_p0175a10║世間寧矣。
TX26n0017_p0175a11║二曰立行當以仁慈為根本也：德行雖廣，有根幹焉，儒曰仁恕，佛曰慈悲。自世
TX26n0017_p0176a01║人標發展私慾為進化之母，人以肥身家。蕃親族為務，國以逞強，積財富為專職，人
TX26n0017_p0176a02║與人競，國與國爭，觀我國近年因擁兵據地而構禍頻頻者，胡莫非縱貪鬥狠之所致哉
TX26n0017_p0176a03║！故期息亂歸治，必修慈心三昧，其道在繩己之過而勇改，憫人之苦而強恕，無我之
TX26n0017_p0176a04║大悲漸充，體義之至仁斯普。本茲攄舒，萬行適應群化，則或剛、或柔、或嚴、或寬
TX26n0017_p0176a05║、或急、或緩，粹然皆善矣！
TX26n0017_p0176a06║三曰施政當以利便為準繩也：用平實之正智，依體群之大仁，凡所施為於政事者
TX26n0017_p0176a07║，權其便宜，因以利導，使之害無不除，利無不獲。今我國地廣民眾而孱然至無以自
TX26n0017_p0176a08║立者，則農工不興，地多棄財，兵匪為患，民莫安業也。現在四川西康已定為特別區
TX26n0017_p0176a09║域，其他邊徼荒地，更不知凡幾！逐漸墾拓，俾成重鎮，無餉飢兵，雖百數十萬，失
TX26n0017_p0176a10║業匪民雖數千百萬，亦何難安置哉！此屯兵興農，安民衛國，利便之道，莫逾於此。
TX26n0017_p0176a11║由此發施政令，整理財政，振興工商，普及教育，皆可推行無限矣！國事萬端，綱舉
TX26n0017_p0176a12║三要，願教邦人力圖成之！（見海刊六卷十期）