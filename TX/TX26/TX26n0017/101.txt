TX26n0017_p0177a01║復徐兆熊先生書
TX26n0017_p0177a02║展誦來書，論教育若偏重精神或物質之任何一方面，皆足成弊，甚合鄙意。故前
TX26n0017_p0177a03║此之論教育，於激成歐戰之動物教育既不謂然，於壓迫當前，求生天國，使猶太、印
TX26n0017_p0177a04║度淪亡之天神教育，亦不謂然。而所言人倫教育與佛化教育，即為得精神、物質的中
TX26n0017_p0177a05║和而平均發達之教育。人倫淺近，致遠猶泥；故唯佛化為能得各教育之利而不受其弊
TX26n0017_p0177a06║，達到真正富強——西洋教育之目的——，倫理——中儒教育之目的——，及於此更
TX26n0017_p0177a07║高之目的。惜君於佛學毫未研究，全不知吾此所謂之佛化教育為何物，乃例以菩龕佛
TX26n0017_p0177a08║像，不衣不食，此則全出君之誤認，而於君所謂佛化教育無關也。此復，并希於佛化
TX26n0017_p0177a09║稍研究焉！（見海刊六卷十期）