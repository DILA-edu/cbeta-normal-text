TX26n0017_p0179a01║致孫總司令書
TX26n0017_p0179a02║馨公總司令崇鑒：伏誦篠電，治在順民，民在安居樂業，歷陳十數年戰禍天災慘
TX26n0017_p0179a03║況，此而不惻然哀隱者，殆非人心也。至云轉貧為富，反弱為強，在當局者方寸一轉
TX26n0017_p0179a04║移間耳。孔子有言：「修已以安百姓」，欲安百姓，斷在修已，尤為至理。然若何乃
TX26n0017_p0179a05║能轉移各方當局者爭雄競長之念，易為仁讓而相調協？又若何乃能攝持此轉起之善心
TX26n0017_p0179a06║而不敝，緝熙光明以歸民德於厚，則必有道也，第非今人所提倡之禳災、祈福、拜像
TX26n0017_p0179a07║、諷經之佛化也。故唯在約取佛法、孔、老之精要，而習俗之迷著，則力須破除。請
TX26n0017_p0179a08║為略陳其概。今人所急，雖在民富國強，然一懸富強為的，則爭端即由之以起，此近
TX26n0017_p0179a09║今國際及國內戰亂之禍源也。有王道、有霸道、有戰國之道；懸富強為的以赴之，是
TX26n0017_p0179a10║戰國之道也。倉廩實而知禮義，衣食足而知廉恥，所期在禮義廉恥，借富強為之階進
TX26n0017_p0179a11║，是霸道也。足食足兵足信，不得已而去兵而去食，雖死而信不棄，是王道也。竊冀
TX26n0017_p0180a01║公之能從於王霸之道也！猶有進者，觀今國內，唯治下之東南數省，人物較為完整；
TX26n0017_p0180a02║風行草偃，近悅遠來，則天下炊累矣！肅此，祗叩勛安！衲太虛自杭州佛學會拜啟。
TX26n0017_p0180a03║（見東方文化）