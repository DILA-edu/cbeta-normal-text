TX26n0017_p0181a01║致雲南唐省長書
TX26n0017_p0181a02║蓂公省長崇鑒：允欽威德，意必從禪那般若中來！曩荷電邀，即圖參謁，以事牽
TX26n0017_p0181a03║率，未遂所懷。頃與王夢菊居士過從，每聞勝行，彌深嚮慕！蓋環顧華國，殺機遍發
TX26n0017_p0181a04║，茲晉省亦淪戰渦；而卓然獲保寧謐者，唯公之治下耳。按庶民所求，本祇在安生樂
TX26n0017_p0181a05║業而已。有能遂民之欲者，則翕然歸往，將如赤子之就慈母。孔孟之言王道，方百里
TX26n0017_p0181a06║、方七十里、方五十里皆足致之，況泱泱大風之雲南歟！而所難者得人心也。以衲之
TX26n0017_p0181a07║愚，竊謂公命世英豪，宜膺救國救世之大任。然其起點，乃在乎睦鄰以止外紛，專志
TX26n0017_p0181a08║以隆內治。外紛止則軍備簡，內治隆則政教修，軌乎正覺，動於大悲，集滇才以行滇
TX26n0017_p0181a09║民之所欲行，出滇財以施滇民之所欲施，則資生之情暢，而禮義之性充，滇之富皆公
TX26n0017_p0181a10║之富，滇之榮皆公之榮，既安且尊，天下仰之。由是推之全國，如順水使舟，更何阻
TX26n0017_p0181a11║滯？廓而大之，菩薩之道，亦造端乎此矣。十年而國必寧，卅年而世可平，以公託質
TX26n0017_p0182a01║之高而憑勢之厚，宜有如斯盛德大業，昭當代而垂後世焉！為天下蒼生，曷勝祝禱之
TX26n0017_p0182a02║至！肅此，祇頌勳祺！釋太虛上言。（見海刊七卷六期）