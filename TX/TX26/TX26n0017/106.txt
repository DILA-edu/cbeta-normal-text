TX26n0017_p0183a07║致蔣慧雄蘇慧純二居士書
TX26n0017_p0183a08║慧雄、慧純二居士清鑒：講經會籌備經過，得來函，籍悉一一，殊慰！王君曾來
TX26n0017_p0183a09║函，對于星洲諸居士之熱心籌備，亦多贊美之辭。僅云：彼因政事關係回廈，可見其
TX26n0017_p0183a10║同心為法也。當以函慰之，以安其心！惟衲在杭明日講畢，而北京開聯合佛學會講演
TX26n0017_p0184a01║，會會為汪大燮、熊希齡諸元老，與學界同人發起，請衲主講，期以兩旬：及途中往
TX26n0017_p0184a02║返，恐非一月又半不能畢事。故赴星之最早日期，亦須在陰曆七月半間，預定八月初
TX26n0017_p0184a03║一開講，當可來得及也。上海日興行云已匯來規銀四百兩，覆函暫存，屆時收用耳。
TX26n0017_p0184a04║為適機宜，現作「建設人間淨土論」，擬在星洲講之，或印好帶來也。兼可由貴處逕
TX26n0017_p0184a05║向武昌察院坡正信印務館，購「維摩講義、佛乘宗要論」各三百本，以備或講此二種
TX26n0017_p0184a06║之用，約匯百圓可也。專此，並頌天恩、葆光、漢民、俊承、克章、子暉暨職員諸公
TX26n0017_p0184a07║均安！（見海刊七卷十期）