TX26n0017_p0202a01║致閻百川總司令書
TX26n0017_p0202a02║百川總司令仁者：憶前年過晉，備承優遇，在貴署暢情劇談，舉凡天人之故，政
TX26n0017_p0202a03║教之微，無不傾懷放抱而出之，誠快事也！別來忽三易寒暑矣，盱衡各方渠率，殆皆
TX26n0017_p0202a04║有蹶竭以赴之概。惟仁者休休有容，卓然保持常度，且揭十三年來實行而不事空談之
TX26n0017_p0202a05║三民主義，使中外欽服，然後益佩仁者之大過人也。今海內洶洶未即平者，徒以張君
TX26n0017_p0202a06║雨亭未宣布服從三民主義，馮君煥章，唐君孟瀟未宣布討共耳。而數月來每聞列強有
TX26n0017_p0202a07║進佔吾國沿海諸省風說，今上海長江軍艦麇集，日本增兵華北，而各國亦將繼之而進
TX26n0017_p0202a08║，此國族危急存亡之秋！吾國內群雄，當併集三民主義之下，一德一心，協抗外侮，
TX26n0017_p0202a09║豈尚容各豎旗幟以相逐乎！然非於各方皆景仰之仁者出而斡旋，又孰能扇以和風而消
TX26n0017_p0202a10║其積痞哉！惟善為融內以應外，使生民少受一分塗炭，亦佛法與樂拔苦之慈悲也，故
TX26n0017_p0202a11║冒昧言之。又太虛今將赴坎拿大之世界教育會議後，游歷美、歐，講演中國佛儒之文
TX26n0017_p0203a01║化；儻蒙示我南鍼，加以贊助，則何幸如之！肅此，祇頌勳綏！釋太虛謹啟。（見海
TX26n0017_p0203a02║刊九卷一期）