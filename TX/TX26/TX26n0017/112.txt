TX26n0017_p0204a01║致李石曾先生書
TX26n0017_p0204a02║石曾先生道鑒：欽景高德，每悵緣慳，邂逅雲林，曷勝欣幸！昨聞唯一多一之論
TX26n0017_p0204a03║，今思實唯一及實多一，均有違事物真相，而假唯一假多一，則皆可順真相而說。何
TX26n0017_p0204a04║者？實唯一近於執常一用之我執，實多一近於執有各體之法執；捨唯一而取多一，近
TX26n0017_p0204a05║於小乘之破我執而存法執，故多一雖較唯一為勝，亦宜捨之。如觀一事，由多方面為
TX26n0017_p0204a06║關係而集成，故無實唯一；同時復觀彼多方面關係，亦一一依此一事為關係而發現，
TX26n0017_p0204a07║故無實多一。反之、則一事集成由於一一，故實無此一事而唯彼一一，可假說有多一
TX26n0017_p0204a08║而無唯一；又一一發現依於一事，故實無彼一一而唯此一事，可假說有唯一而無多一
TX26n0017_p0204a09║。無實曰空，假說曰假，觀事物真相之即空即假曰中。先生雅量沖懷，應不以直陳管
TX26n0017_p0204a10║見為忤，幸評正之！專此，即頌靜安！太虛謹白。（見海刊九卷一期）