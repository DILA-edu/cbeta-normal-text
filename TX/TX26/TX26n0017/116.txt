TX26n0017_p0210a01║致蔣總司令書
TX26n0017_p0210a02║介公澂照：太虛至歐，本為宣揚三民主義所根據之中國民族文化精神及佛學。來
TX26n0017_p0210a03║日在巴黎東方博物館演講，聽者六七百人，皆各國名人，由該院院長翻譯，結果大生
TX26n0017_p0210a04║效力。昨今兩日，其學者名流紛來訪問，遂提出在歐洲或美洲設立一世界佛學院，以
TX26n0017_p0210a05║昌明佛學，陶鑄文化，增進人生之福慧，造成世界之安樂為宗旨。由各國熟心佛學者
TX26n0017_p0210a06║設立，以研究超國族之世界性佛學，大荷贊許。推太虛為創議人，簽名發起，已得希
TX26n0017_p0210a07║爾法勒肥、費奴爾、伯里和、馬斯博、德未愛威爾加、爾伯底女士、佛雪、普里流斯
TX26n0017_p0210a08║奇、哈根、馬松阿塞爾、庫郎、格拉乃、威努、愛斯克拉、臘爾哇、臘爾女士、布臘
TX26n0017_p0210a09║訶、古樓塞、巴士等大學院大學之教授院長，共議即在東方博物院，先設一世界佛學
TX26n0017_p0210a10║苑巴黎通訊處，籌備進行。太虛先擔任每月百元經費，不敷者由彼等分同擔負之。已
TX26n0017_p0210a11║議草案緣起華文，譯法、英、德文，印布各國，并提出國際聯盟會議。預籌建設費連
TX26n0017_p0211a01║地基華幣百萬元，如各國佛學者贊同設在法國，彼承認即由彼等捐與地基，并由巴黎
TX26n0017_p0211a02║之里昂信託公司經理擔任收款存款，——此人與某美國女士，已聲言當即捐款——。
TX26n0017_p0211a03║故中國及華僑方面，太虛亦告以可籌募二十萬元之數。今英、比、德都亦已來信，約
TX26n0017_p0211a04║定太虛前往演講，故一星期後，即至倫敦；三星期後，過比至德，預計籌得同樣效果
TX26n0017_p0211a05║。唯設法、英、德之通訊處，既已增加太虛之費用，而建設費在中國亦不可不先付到
TX26n0017_p0211a06║一部，以為各國人出捐之倡導。然聲明不受各國政府之款，以免政治捍隔；然個人名
TX26n0017_p0211a07║義，則無論居何地位，皆可收受。環顧中國，唯公有此遠大之眼光心量，故請公先電
TX26n0017_p0211a08║駐法之中國公使館，轉示東方博物院，認捐十萬元，作世界佛學院建設費；并先匯存
TX26n0017_p0211a09║巴黎之里昂信託公司一萬元，以示倡導，是所切禱！
TX26n0017_p0211a10║今歐、美最高學者，皆已有研究東方學術之傾向，老子、孔子及印度之吠檀陀等
TX26n0017_p0211a11║，雖亦有人研究，但皆看為東方學術之支流。除基督教、回教以外，公認為貫通東方
TX26n0017_p0211a12║各民族文學、哲學、藝術、政治、風化之普遍精神，乃在佛學，且實唯佛學以具足西
TX26n0017_p0212a01║洋近代之科學理智，而更有最廣大哲學可以籠罩一切哲學駕出於其上。若令西洋人真
TX26n0017_p0212a02║個了解，必能敬服而歡喜領受。由是隨佛學而各種東方學術以至中國之文化思想，亦
TX26n0017_p0212a03║可深入普遍於歐、美人之心內；而以中國民族道德精神為根據之三民主義，遂能為歐
TX26n0017_p0212a04║、美人真正了解，而得望諒許不妨礙，且能協助中國民族之完全獨立，共進於中山先
TX26n0017_p0212a05║生天下為公、世界大同之通路。三民主義以仁愛信義忠實和平等道德為本源，在歐、
TX26n0017_p0212a06║美人未完全領受了解整部東方學術之根本精神以前，終難諒解。嘗察之歐人心理，不
TX26n0017_p0212a07║視為不可解——例吳稚暉先生言俄人以恨為革命出發點，而不了解中山先生以愛為革
TX26n0017_p0212a08║命出發點是——，即視為徒摭拾歐美之片段思想縫綴以成，遂生隔閡或鄙薄之意。此
TX26n0017_p0212a09║皆由根本上不了解不接受「三民主義」所源之中國文化及東方學術而致，若能將公認
TX26n0017_p0212a10║為東方學術共通精神之佛學，引其由研究而深入普解於一切中國文化，即為三民主義
TX26n0017_p0212a11║大昌於世界之日。茲者，法、比諸報，已載日本外務省，通知歐、美各國之日本公使
TX26n0017_p0212a12║館，將派三千人至歐、美傳佛教，殆亦已窺及歐、美人已大有對於佛學之傾向，故有
TX26n0017_p0213a01║此大舉。然日本以其為帝國主義工具之偽佛教，或反足引起西洋人反感，而使永不了
TX26n0017_p0213a02║解東方學術之精神，中國亦受其害。故中國如公之有遠大眼光者，不可不急起直追，
TX26n0017_p0213a03║超日本而先之。今若得公如太虛所請，則世界佛學院之基立，三民主義亦隨佛學而飛
TX26n0017_p0213a04║騰矣，惟賜察俞允，中國幸甚！世界幸甚！專此，敬頌政綏！太虛敬上。（見海刊九
TX26n0017_p0213a05║卷十期）