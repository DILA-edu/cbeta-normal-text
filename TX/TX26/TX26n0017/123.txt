TX26n0017_p0221a01║覆靈濤法師書
TX26n0017_p0221a02║靈濤法師：得惠書，承問為感！覺三法師已回漳州南山寺，病日起矣。二量、
TX26n0017_p0221a03║守間師者佳，但亦為破量則可，為立量則猶有過。蓋因「念」之一字，指何法尚未明
TX26n0017_p0221a04║確。指隨念分別乎？指念心所乎？指我法執相應心心所乎？指三界攝有漏心心所乎？
TX26n0017_p0221a05║指隨念分別及念心所，則眾生有時無念，若五無心位等；佛則大念成就而無時無念，
TX26n0017_p0221a06║淨識常與遍行別境等二十一心所現起故。指執相應，則初地菩薩始有不起時，異生則
TX26n0017_p0221a07║未有不起時也。指三界攝，則未至金剛道後異熟空，菩薩亦未有不起時也。故「眾生
TX26n0017_p0221a08║果有未動念以前」否，將有所依不極成過。由此應改破量曰：「汝計眾生未動念云云
TX26n0017_p0221a09║……如汝計動念時眾生」。加汝計二字，則過歸被破而可成破矣。然風定師者，若不
TX26n0017_p0221a10║計動念未動念，但依法性立之亦無過，今改作如下：「眾生與佛無二，法性平等故，
TX26n0017_p0221a11║如佛與佛」。以若觀法性，則生佛無二，亦猶佛佛無二，法法無二故。專復，順問無
TX26n0017_p0222a01║惱！太虛。（見海刊十一卷三期）