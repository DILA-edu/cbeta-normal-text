TX26n0017_p0225a01║致劉甫澄軍長及川東各信佛者書
TX26n0017_p0225a02║謹聞建金剛菩提之塔，建西南和平之會，設華嚴講誦之校，派康藏留學之僧，博
TX26n0017_p0225a03║施修福，濟眾興善，仰企精誠，曷勝紉佩！惟是住持佛法，責在寺僧，窳敗之餘，整
TX26n0017_p0225a04║治是待，必一新寺僧之面目，使能表現佛教精神，乃可回群眾之視聽。如不揣其本而
TX26n0017_p0225a05║徒齊其末，則雖以求覺而反自迷，民眾將駭為奪生人之資養，事神鬼之渺茫，不惟無
TX26n0017_p0225a06║以見公等安國福民之至意，或且轉招來佛教蠹民病國之謗詞；致對如來之正法，益滋
TX26n0017_p0225a07║常識之障礙，豈不與公等初心所期，適相僢馳者哉！達摩言「造像興寺，並無功德」
TX26n0017_p0225a08║。般若謂「齋會求福，末劫衰相」此皆為真正大護法之士作進一步之論者也。茲太虛
TX26n0017_p0225a09║以禮謁雙峨，遊涉三巴，竊聞弘化之懇誠，彌切私心之感動。乃將所擬建立中國現代
TX26n0017_p0225a10║佛教住持僧大綱，檢請垂察采行，庶獲效易俗移風之功耳。雖二十年之遠效，將在全
TX26n0017_p0225a11║國；而第一期之發論，可由一省。從來禍亂靡定之癥結，一言以蔽之曰：國民思想信
TX26n0017_p0226a01║仰失其重心而已。今萬方猶在喜亂之際，若諸公獨建治平之基，則他日光榮之歷史，
TX26n0017_p0226a02║寧不焜耀千秋，而炳燁五洲也哉！惟公等出勇決之智，為弘毅之圖，則國民之幸，亦
TX26n0017_p0226a03║人世之福也！至於遣青年苾芻留學康藏，詢為互相切磋所必需之舉。然在今寺僧形勢
TX26n0017_p0226a04║之下，無論其不能成事實也，即令諸寺各派其學無根抵之僧前往，空拋歲餼，漫為雲
TX26n0017_p0226a05║遊而已。以言吸收其所長而糾正其所短，汰除糟粕而輸貢精華，亦安有可期哉！而前
TX26n0017_p0226a06║者北平佛教藏文學院所有入藏求法團之眾，今滯留康藏間者，猶不下二十餘人。此輩
TX26n0017_p0226a07║於佛典藏文，皆已造有基礎，而轉徙溝壑，半成餓殍，若能給以資助，俾獲卒成其所
TX26n0017_p0226a08║業，不其事半功倍歟！（見海刊十一卷十二期）