TX26n0017_p0227a01║與蔣特生居士書（六通）
TX26n0017_p0227a02║一
TX26n0017_p0227a03║特生開士大鑒：久傾道聞，輒深景慕！茲者朝蛾返蓉，又羈講務。得惠片，藉悉
TX26n0017_p0227a04║現升任參謀長，諒公務加繁，而深以未能一晤敘為悵。專此，順頌時祉！太虛謹上。
TX26n0017_p0227a05║二
TX26n0017_p0227a06║特生開士慧鑒：虛此次來川，除應佛會之請及朝蛾之外，猶有兩事，擬與開士一
TX26n0017_p0227a07║籌進行。一、住持佛教之中國寺僧，覺須有一番整頓，現擬有建立現在中國佛教住持
TX26n0017_p0227a08║大綱，雖事關全國，而效在數十年後，但第一期儘可由一省施設起。劉自乾軍長來訪
TX26n0017_p0227a09║，曾與談及，頗為首肯。而切實進行，須開士與田軍長商妥而鼎力提倡之。二、世界
TX26n0017_p0227a10║佛學苑，今已擇定北平北海公園內寺為院址。明春修理約十萬元，業由朱子橋擔任籌
TX26n0017_p0227a11║集。惟開辦及第一期基金，亦非再集二十萬元不敷。前者在鄂辦研究部，曾荷募款捐
TX26n0017_p0228a01║助，而此時所需殷巨，必須有力者多方資助始可集事。請邀田軍長等共同加入為發起
TX26n0017_p0228a02║人，慷捐巨款以為諸樂施者倡！專此，統希惠復，并頌時祺！太虛敬白。
TX26n0017_p0228a03║三
TX26n0017_p0228a04║特生開士鑒：展奉惠霓，誠為所云。見猶不見者多，不見而見如開士，甚希有也
TX26n0017_p0228a05║！瀛泉曾以田軍長意來數次，前函所言，曾告之。聞軍長貴恙稍瘥，向未晤云。專復
TX26n0017_p0228a06║，順頌時祉！太虛謹啟。
TX26n0017_p0228a07║四
TX26n0017_p0228a08║特生開士鑒：開讀七日惠書，自見純正，而所以宣正法以啟人正知者，又殷懇如
TX26n0017_p0228a09║此，誠吾所謂十善菩薩行者也！近在文殊院曾講瑜伽戒，而昔刊行慈宗三要，茲奉一
TX26n0017_p0228a10║冊。吾之建教攝群，以七眾戒為體，而瑜伽戒為用。其自行則真實義為體觀，上生經
TX26n0017_p0228a11║為用觀也。承詢法要，輒舉以告。祈慧察！太虛白。准廿八日離成都赴渝，於廿五日
TX26n0017_p0228a12║傳瑜伽戒。
TX26n0017_p0229a01║五
TX26n0017_p0229a02║特生開士：轉來田軍長函敬悉。離省前曾晤田公，所談亦同，謹為川僧致謝，并
TX26n0017_p0229a03║訊興居！太虛啟。曾寄慈宗三要，送登否？
TX26n0017_p0229a04║六
TX26n0017_p0229a05║特生開士鑒：成都轉來東電，精誠溢於言表。攝茲淨意，名以智行：智為先導，
TX26n0017_p0229a06║修萬行故。理事同法界，宗觀在慧心。函詢行程：冬月初旬在鄂漢口佛教正信會；下
TX26n0017_p0229a07║旬擬抵廈門——南普陀寺。專復，并訊慧福積進。太虛啟。（並見海刊十二卷一期）