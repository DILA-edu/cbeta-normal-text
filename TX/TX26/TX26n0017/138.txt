TX26n0017_p0247a04║復戴季陶院長書
TX26n0017_p0247a05║季公賜鑒：昨承蒞教後，晚間又荷惠書，感佩奚似！奉僧居士昨已赴普陀，然十
TX26n0017_p0247a06║日外當再至杭，當以尊意轉達之也。宋藏會一函，昨遺案頭，今再附上。虛意除法會
TX26n0017_p0247a07║請購十藏，分贈康、藏、青、蒙各寺外，再祈商請林主席、褚祕書長鼎力提倡，由政
TX26n0017_p0247a08║府購請數十藏，分贈全國各大學、各大圖書館，以及各國最大文化機關各一藏，既以
TX26n0017_p0247a09║流通佛典，亦以宣揚中國文化，並使宋藏會藉以圓滿其功德，惟垂注及之！又阿育王
TX26n0017_p0247a10║寺，為釋尊舍利道場，古歷四月二十四日啟講藥師經，如得駕臨護持，則益令四眾歡
TX26n0017_p0247a11║騰矣！專復，順頌晨祉！太虛謹啟。四月四日。（見正信四卷二期）