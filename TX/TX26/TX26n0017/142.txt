TX26n0017_p0253a01║致屈文六居士書
TX26n0017_p0253a02║文六長者台鑒：比來屢接清言，深感尊重三寶，調融四眾之誠願，實為復興中國
TX26n0017_p0253a03║佛教之精神要素。蓋今後佛教之建立，須託命於四眾——或七眾有秩序之和合組織，
TX26n0017_p0253a04║不和合不能有秩序，無秩序亦不能成和合。民十八以來之佛教會，殆因缺秩序而致欠
TX26n0017_p0253a05║和合歟！今佛教會既以仰承國政、應赴時宜所不容不設，洵有改善其機構，健全其組
TX26n0017_p0253a06║織之急需也。目前荷與大悲退居，陪同圓瑛法師偕臨雪竇分院，殷殷以共舉佛教會事
TX26n0017_p0253a07║為說。夫服膺無我，方為佛子，況圓瑛法師與虛三十餘年之友誼，在人自無所間。然
TX26n0017_p0253a08║惟論佛教會之事，就目前為寧息紛爭計，曾面告應速作容納各方修改會章提議之表示
TX26n0017_p0253a09║。嗣晤常惺、大悲、寬道諸師，亦談及針病得穴之點。今偶閱最近之聯席會議錄，知
TX26n0017_p0253a10║第八屆大會，已定十月上半月舉行，則至遲亦相距三個月零耳。又閱所報告去年以來
TX26n0017_p0253a11║徵求會員之總數，僅得一萬零二百餘人。而查大會之選舉代表規則，按會員滿五十人
TX26n0017_p0254a01║，得選舉代表一人，雖可有二百餘代表之出席；然聞所徵會員，大抵屬上海及鄞、杭
TX26n0017_p0254a02║、嘉各市縣，就會員滿一千得選代表四人計，纔有代表四十餘名，縱能全集此數個市
TX26n0017_p0254a03║縣之數十名代表，亦寧足開成號稱：『中華民國全國佛教徒組織之中國佛教會之全國
TX26n0017_p0254a04║佛教徒代表大會』耶？且報告中，雖云已組織成六省分辦事處，然據傳聞則湖南、四
TX26n0017_p0254a05║川、福建諸省，皆在與原設省佛教會爭執中。凡是癥結之所在，設不於事前速謀周洽
TX26n0017_p0254a06║之法，恐雖開會，亦成無效。竊謂在今時服務龐大之集團，智慮周密，宗旨公正，心
TX26n0017_p0254a07║氣和平，蓋皆為必要條件。為此純以希望為好之善意，提議將第八屆大會代表之選出
TX26n0017_p0254a08║，定為：原未有省佛會或已取銷省佛會，且曾依新章改組之各市縣佛教會，則依新章
TX26n0017_p0254a09║選舉在原有省佛會未取銷，且多數縣佛會亦未改組之省分，於茲新章未遍照行，及將
TX26n0017_p0254a10║議修改之期內，得仍依舊章由各省佛會選代表出席大會。如此，庶不捨棄原組織之遍
TX26n0017_p0254a11║於十六七省諸省縣佛教會以自殘其肢體，且亦為容納爭議而解息糾紛之一道。並議定
TX26n0017_p0254a12║代表大會，須選出代表超過當然代表三分之二以上，方得開會。又增主席團為七人，
TX26n0017_p0255a01║由常務理事、理事、監事中各推三人，選出代表中推舉四人，原理事長不加入主席團
TX26n0017_p0255a02║——例如民二十蔣主席之於國民大會——，大會祕書處亦臨時改組之，以示大公無私
TX26n0017_p0255a03║之意。據是及前談要點，若能即開一常會決議施行，則當進擬修改會章之提案，以為
TX26n0017_p0255a04║健全其機構之圖。不然、則認茲事尚鮮合作之坦途，惟有對於公等表示其敬佩而已。
TX26n0017_p0255a05║專肅，即頌時祉！太虛謹啟。二五、六、五、在常州。（見海刊十七卷七期）