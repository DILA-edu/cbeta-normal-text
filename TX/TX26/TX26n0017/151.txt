TX26n0017_p0284a01║復朱鐸民居士書（二通）
TX26n0017_p0284a02║一
TX26n0017_p0284a03║鐸民居士慧鑒：惠書覽悉。所提可糾正偏失，甚佳！佛法誠以眾生為對象，然中
TX26n0017_p0284a04║國佛徒舊習，濟救鬼畜，漠視人群罪苦之化度，於佛出人間，佛身同人，佛說人身難
TX26n0017_p0284a05║得，古德云「端心慮趨菩提者唯人為能」等義，致成偏失。佛教於人群失其重要性，
TX26n0017_p0284a06║重人事者亦輕佛教，為近世佛教衰落之要因。乃證明佛對一切眾生，尤以度眾生中之
TX26n0017_p0284a07║人類為先務，世出世善法之進修以人乘為初步，因為對治。激而過者，起佛法以人為
TX26n0017_p0284a08║本位傾向，甚而唱言人本主義，陷佛法於世教俗學之淺狹，忘佛法對一切眾生之深廣
TX26n0017_p0284a09║立場，亦成偏失。正兩端之偏失，彰一貫之中德，已發其機於門弟子所集之人生佛教
TX26n0017_p0284a10║。人乘重戒善，天乘基戒而重定，出世三乘基戒定而重慧，戒定慧亦視乎當此而已矣
TX26n0017_p0284a11║。病廢不能多運思走筆，略而未詳。復訊法喜！太虛啟。四、二十七。（見海刊二十
TX26n0017_p0285a01║六卷六七期合刊）
TX26n0017_p0285a02║二
TX26n0017_p0285a03║鐸民居士玄覽：昨晚得長箋，未能盡讀，今晨始閱之畢，為法殷勤乃爾，能不力
TX26n0017_p0285a04║疾略答乎！一、於「常途知見」一言，從颺落知見為說，非吾此言意。法華唯為開示
TX26n0017_p0285a05║悟入佛之知見，佛之十號一曰正遍知，八正道之第一曰正見，知見其可輕歟！知見非
TX26n0017_p0285a06║一類，有聖真，有凡俗。吾此言意在常途二字，常途一詞亦唐賢常用，指習常通俗之
TX26n0017_p0285a07║途；而徹真或切要之特見，每多殊勝，故未可據常途之解概之耳。二、方便一詞，解
TX26n0017_p0285a08║亦欠徹。孔子云：「可與適道，未可與權」。蓋必透徹乎道而活用乎道，乃可與權，
TX26n0017_p0285a09║權即方便也。維摩曰：「無方便智縛，有方便智解」。大日曰：「方便為究竟」。法
TX26n0017_p0285a10║華曰：「以方便力故為五比丘說」。十度之第七曰方便波羅密。自行化他，皆有事乎
TX26n0017_p0285a11║方便，吾所謂適切時機之要旨，亦存乎方便耳！三、乘字義，以佛法為運達究竟言，
TX26n0017_p0285a12║唯一佛乘，則二乘亦不得為乘；順眾生機先運載達所欲達之地言，則緣覺、聲聞固與
TX26n0017_p0286a01║佛乘並稱三乘，而五戒、十善、八次第定，運載出四惡趣而住人天，深密等經佛亦說
TX26n0017_p0286a02║人乘、天乘，與三乘並說為五乘。以乘為出世善法，天乘、人乘為世間善法，同有善
TX26n0017_p0286a03║法之運載用耳。佛之說法，非但為出家比丘說，亦為一般人說。其為一般人說，皆先
TX26n0017_p0286a04║說施論、戒論（五戒、十善等）、生天之論。遇有勝根，乃為說出世法，非如後師動
TX26n0017_p0286a05║不動為說大乘也。亦正唯明二乘而後說大乘，乃顯大乘之勝；明人乘、天乘而後說出
TX26n0017_p0286a06║世三乘，乃顯出世三乘之勝。正唯不明人天乘，乃儒道混，若知儒人乘而道天乘，猶
TX26n0017_p0286a07║為世間善，而出世三乘乃唯佛為勝耳。
TX26n0017_p0286a08║宜辦者一至宜辦者十，與商榷者一、二：大抵為向所倡言而施行尚艱也。商榷者
TX26n0017_p0286a09║三、四：緬甸、暹羅、錫蘭無大乘經咒，咒音今聞有正以西藏者，但今已有習梵文者
TX26n0017_p0286a10║，當正以梵文耳。抗戰起後，中國佛教會隨京、滬淪陷而停頓，陪都迄未能復立。兼
TX26n0017_p0286a11║之組織未健全，議行亦時扞格，吾以聊盡吾心而已。吾之所說，亦非專為緇流而說，
TX26n0017_p0286a12║為緇徒說者每多未布文字，布之文字者大抵為一般人說。其中自多鼓勵白衣弟子為之
TX26n0017_p0287a01║者，嘗病白衣好談習緇流事，而緇流又趨習白衣事，不能各隨其分宜而精進。居士盍
TX26n0017_p0287a02║亦力行居士所應行事，并力為諸居士闡說居士所應行事而共策勵乎？縉雲山居尚佳，
TX26n0017_p0287a03║暑熱漸增，惟珍衛！太虛手啟。六、二十六。（見海刊二十六卷十期）