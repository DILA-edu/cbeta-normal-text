TX26n0017_p0290a01║覆楊星森居士書（三通）
TX26n0017_p0290a02║一
TX26n0017_p0290a03║楊居士星森慧鑒：閱十三日惠書，獲知北平近年佛化時況，至深欣慰！吾所著各
TX26n0017_p0290a04║書，雖頗切時要，過承各方推許，亦彌滋悚疚。頃病廢日久，不惟艱于搆思握筆，而
TX26n0017_p0290a05║口講亦難，故真現實論講錄海刊者，未克完成也。世苑圖書尚全，近將由葦舫返鄂恢
TX26n0017_p0290a06║復，但房舍殘毀，整理不易。李子寬抵漢皋，擬設一書局，專出版海潮音及編印拙著
TX26n0017_p0290a07║各書，亦猶在籌劃中耳。前者、承寄至慈宗三要攝頌，供縉雲院眾公閱後珍藏院圖，
TX26n0017_p0290a08║咸所讚佩！住心、繼歐譯著精進，清淨亦續編述，聞之甚喜！叔迦比已有詳告，并悉
TX26n0017_p0290a09║辛喇嘛、慈舟法師亦居舊都，化導有加。胡妙觀之逝，雖久已知，而頃知現明、普照
TX26n0017_p0290a10║諸老與芾煌居士亦已西逝，頗感老成零落！漢藏院譯編，曾刻印十餘種。內學院竟無
TX26n0017_p0290a11║逝後，無何表現，但恩洋在內江立一東方文教學院，曾出孔孟學案等，及出一期叢刊
TX26n0017_p0291a01║。巴利三藏院設西安，今尚在邀請錫蘭講師。真現實論已出者，請從中華購之。海刊
TX26n0017_p0291a02║遺存不多，擬檢寄若干也。北平各舊雨新知，統希問好！不一一。太虛手啟。十一月
TX26n0017_p0291a03║十七日。（稿存楊星森處）
TX26n0017_p0291a04║二
TX26n0017_p0291a05║楊木居士：閱佛學月刊各文，深以贊喜！今有李子寬等，在南京辦佛教文化社，
TX26n0017_p0291a06║決編印余之全書，預約出版，唯須有專責編校者，居士能至京專負責斯事者，速函復
TX26n0017_p0291a07║漢口佛教正信會轉知為盼。太虛。三月十日。
TX26n0017_p0291a08║三
TX26n0017_p0291a09║楊居士：來兩信暨與李子寬各信均悉。所述叢書搜編各點，均善。吾國曆十一月
TX26n0017_p0291a10║十五前可在京，盼十五前到京，及面定種種。來此供給膳宿外，僅可七萬元月津，來
TX26n0017_p0291a11║京旅費希先墊用，以菩薩願行而不計者，能早到京為荷！專編勘叢書，及關于編行叢
TX26n0017_p0291a12║書往來信件等，不管文化社他務也。復問近健！太虛。十月二十七日。