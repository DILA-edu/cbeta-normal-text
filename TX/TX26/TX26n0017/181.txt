TX26n0017_p0309a01║答黃覕子問（二則）
TX26n0017_p0309a02║問一：八識之中，第六是意而第七末那為意識所依故亦名為意。若然，則六為能
TX26n0017_p0309a03║依，七為所依，即與眼識之依眼根，耳識之依耳根無異，何以六名識而七亦名
TX26n0017_p0309a04║識乎？
TX26n0017_p0309a05║答一：梵語「末那」，此譯為「意」。八識中第七識正名為意，意者，恒審思量是也
TX26n0017_p0309a06║。第八恒而不審，第六審而不恒，前五不恒不審，唯第七恒審思量，以執第八見分
TX26n0017_p0309a07║為內自我體，故名為意。剋實言之，第七第六俱名意識，以恐相淆，故第七存末那
TX26n0017_p0309a08║之梵語而不譯為意。然立名雖同，而義還有異。第七名為意識，是持業釋，意之恆
TX26n0017_p0309a09║審思量是第七之業用，識之了別是第七之體相，即用此第七識之業，標第七識之非
TX26n0017_p0309a10║他識，即用顯體，即體持業，意即是識。第六名為意識，是依主釋，猶夫眼識依眼
TX26n0017_p0309a11║根，故名為眼識，第六依第七為根，故亦名意識。根者，勝增上緣，有依、如、發
TX26n0017_p0310a01║、屬、助五義；依意之識，意助之識，屬意之識，意發之識，如意而轉之識，故名
TX26n0017_p0310a02║意識，意之與識，二各有體，用其所依勝增上緣之根，標此第六非是他識，故與第
TX26n0017_p0310a03║七即意是識而名為意識者義有異也。第七之為第六識根，正如眼、耳、鼻、舌、身
TX26n0017_p0310a04║為前五識之根也。然第七識自體是識，以復為第六識依、助、屬、發、如之根故，
TX26n0017_p0310a05║又名意根。但在意根一名，又有三義：一者、即第七識獨為第六勝增上緣；復通為
TX26n0017_p0310a06║前五染淨依，即第七識未淨，則前六皆染；與第六之如第七而轉同，復與賴耶為俱
TX26n0017_p0310a07║有依，有則俱有，第七不執第八為我，第八即捨賴耶之名，故第七識偏名意根。二
TX26n0017_p0310a08║者、八個識之等無間緣，通名為意根，此即自體是意根也。三者、在隱祕教，但說
TX26n0017_p0310a09║有六識而未說有八識者，所云意根，即隱含第七與第八二識，此通常說六識、六塵
TX26n0017_p0310a10║、六根之意根也。
TX26n0017_p0310a11║問二：如來一代時教，天台、賢首均判五時，獨慈恩宗則依深密等經判為三時，
TX26n0017_p0310a12║而以最初華嚴判屬第三時，本在方等之後、法華之前之般若，卻又判屬第二時
TX26n0017_p0311a01║，種種不同他宗之處，果何據乎？
TX26n0017_p0311a02║答二：慈恩依深密等判為三時，所謂有時、空時、中道時者。時者時義，非指時代，
TX26n0017_p0311a03║此中亦有頓、漸、不定。頓教不歷三時，從始至終皆中道時，即華嚴是；在不定教
TX26n0017_p0311a04║，亦不定歷三時，或從有入中道，或從空入中道，方等諸經皆是。唯約漸教，乃歷
TX26n0017_p0311a05║三時，初從依他起性祕相而說，對治凡夫斷見，說續有情，建立人天因果；對治凡
TX26n0017_p0311a06║夫斷常二見，說惟有諸法而無我，建立二乘因果。次乃依遍計執性，說畢竟空義，
TX26n0017_p0311a07║淘融執見，解除法縳，在經正指般若諸部。然後會歸前二性顯圓成實性，令入中道
TX26n0017_p0311a08║，在經正指深密、法華等部。蓋在頓教之機，從始至終皆聞華嚴；在不定機，從始
TX26n0017_p0311a09║至終皆聞方等，亦有始終唯聞阿含教機，亦有始終唯聞般若教機，亦有始終唯聞法
TX26n0017_p0311a10║華教機；唯不定教中有一類從小入大、從空入中之漸機者，乃歷此三時耳。故天台
TX26n0017_p0311a11║之判五時教，亦有通五時以融之，閱教觀綱宗可知矣。（見覺社叢書第一期）