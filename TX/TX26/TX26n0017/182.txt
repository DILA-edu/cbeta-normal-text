TX26n0017_p0312a01║答劉笠青問（四則）
TX26n0017_p0312a02║問一：各教下手工夫，俱重持戒，其義云何？
TX26n0017_p0312a03║問二：自修之士，對於人事一切煩惱，如何屏除？
TX26n0017_p0312a04║問三：入道之始，志願若何，方可成就？
TX26n0017_p0312a05║問四：聖人以神道設教而天下服，正信歟？抑迷信歟？
TX26n0017_p0312a06║答一：戒者、去其染業而不使之復染也。孔子戒色、鬥、得，釋氏戒貪、瞋、痴，同
TX26n0017_p0312a07║為掃除根本煩惱。譬如擒賊，擒王為先。而其守持之法，如子思之戒欺求慊，顏子
TX26n0017_p0312a08║之心齋、四勿、不貳過，皆所以去妄存真，省之又省，以至於無。必也四相盡絕，
TX26n0017_p0312a09║一塵不染，永久不退，方為戒律精嚴。故曰：「萬法無真，持戒近是」。一切聖賢
TX26n0017_p0312a10║莫不始基於此，此第一義諦也。
TX26n0017_p0312a11║答二：舊緣無礙而已矣。儒者下學上達，盡人以合天；佛子出世不捨世法，要皆以心
TX26n0017_p0313a01║照境，不以境蔽心，久則心境雙忘，逆順愛瞋，猶如光滿太虛，聲傳空谷，不相留
TX26n0017_p0313a02║礙，所謂煩惱即菩提也。夫奔雷掣電起於心目，可謂暴矣，天地反覆，身入玄冥，
TX26n0017_p0313a03║至深遠也。大空如日，三界煊赫，或成冰海，晶瑩無際，此亦極宇宙之至變也已。
TX26n0017_p0313a04║而此種種幻相，燦若空華，終不令翳我明覺，何況尋常人事？一切煩惱皆由無明發
TX26n0017_p0313a05║生，理障既滅，事障自銷，無勞屏除。故曰：「大定無出入」，在學者融會焉可
TX26n0017_p0313a06║耳。
TX26n0017_p0313a07║答三：但發願心，決定成就。願海無邊，各隨心量。阿彌陀佛以願力結成淨土，接引
TX26n0017_p0313a08║三界十方眾生。觀世音、地藏菩薩等，皆各以度盡眾生為其本願。仁者欲立立人，
TX26n0017_p0313a09║欲達達人，即願即行，即人即己。良以萬類為一原之分，萬法為一心所造，無願無
TX26n0017_p0313a10║成。願量不宏，成就不大；擴而充之，終而成之，則專視學者精進之心與廣大之懷
TX26n0017_p0313a11║以為斷。
TX26n0017_p0313a12║答四：正信非迷信也。夫太虛、一心之所彌綸，性為體，神為用，其於物也，體而不
TX26n0017_p0314a01║遺。人之生也，神與俱來。神、聰明正直而一者也。詩曰：「清明在躬，志氣如神
TX26n0017_p0314a02║」，即此之謂。凡夫之人，蔽於物欲，囿於形體，性不復見，神失其所依，而不可
TX26n0017_p0314a03║以終失也。聖人於是教以事神之道，其言曰：正汝形，一汝志，神將來舍，降神也
TX26n0017_p0314a04║。盥而不薦，有孚顒若，侑神也。上帝臨汝，無二爾心，事神也。其竭誠致敬，凝
TX26n0017_p0314a05║神一志若此，實為復性之初步。梵網經曰：「我是已成佛，汝是當成佛，當作如是
TX26n0017_p0314a06║信，戒品已具足」。欲成正覺，先具正信，正而後信，何迷之有！（見覺社叢書第
TX26n0017_p0314a07║四期）