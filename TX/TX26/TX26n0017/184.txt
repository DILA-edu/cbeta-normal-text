TX26n0017_p0324a01║答楊陛雲問
TX26n0017_p0324a02║問：弟子前曾學習調息靜坐，坐至靜極之時，雜念漸少，忽然如浮於虛空，不知
TX26n0017_p0324a03║有身，不知有處，但渾渾然似知非知，似睡非睡，有時亦如睡眠，迨至醒來，
TX26n0017_p0324a04║頗覺頭目清明，精神爽朗，四肢安適。弟子常以此境告人，或謂此係邪定，恐
TX26n0017_p0324a05║入歧途，故弟子近來不敢再試。茲弟子參研佛學，見禪宗法門，亦須入定，然
TX26n0017_p0324a06║後大澈大悟而得成佛。蓋佛之法門，乃至尊無上，是故弟子竊有志於是。特竭
TX26n0017_p0324a07║誠叩求吾師：前之定境為邪為正？若何修習可改弟子之邪定而入正定？不墮魔
TX26n0017_p0324a08║外，直至佛地！又如何可以一生取辦？若必須數世，則菩薩尚有隔陰之迷，誠
TX26n0017_p0324a09║恐來世一有福報，便爾忘卻，豈不可惜！敢問修何功德，能令世世不迷？並懇
TX26n0017_p0324a10║求指示：先看何種經論？俾便研閱。
TX26n0017_p0324a11║答：詳考來訊所言靜中境況，雖非邪定，亦尚非佛法之正定！蓋是欲界——即吾人及
TX26n0017_p0325a01║六欲天界，凡夫修習禪定，尚未能得到梵界，亦曰色界——之禪定。論界、則禪定
TX26n0017_p0325a02║須欲界以上之梵界及空界，乃能有之。在欲界之過程上所發生之各心境，於此不
TX26n0017_p0325a03║怖不悔，不憂不喜，不昏不散，不浮不沈，不退不失，能善安住，一二三年或有能
TX26n0017_p0325a04║得證梵界禪定者；然此正所謂執身修入之凡夫定也。於佛法論，此亦歧途。況無佛
TX26n0017_p0325a05║法真慧，在欲界未到於禪定之過程上，便往往流入鬼神仙魔等邪徑者乎？來述靜中
TX26n0017_p0325a06║心境，亦可安正徐進，但急須研佛理，務令正解正念同得現前，以求定慧相應。所
TX26n0017_p0325a07║謂慧者，即內身心、外世界，徹底全空，圓明寂照之真空慧也。一生取辦，全在乎
TX26n0017_p0325a08║此。可請童蒙止觀、禪波羅密、摩訶止觀、首楞嚴經，細參究之！（見海刊一卷四
TX26n0017_p0325a09║期）