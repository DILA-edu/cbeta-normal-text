TX26n0017_p0351a01║答朱芾煌問（七則）
TX26n0017_p0351a02║問一：煩惱因緣有身——五陰，身因緣有煩惱；為是先有身後有煩惱，為是先有
TX26n0017_p0351a03║煩惱後有身？若先有身，身則無因！若先有煩惱，未有身時，煩惱寄於何處？
TX26n0017_p0351a04║若煩惱與身一時俱有，則互不相因，即破因果法，亦失十二因緣。若煩惱與身
TX26n0017_p0351a05║俱畢竟無生，於第一義則通，於世諦則失，若失世諦，還破第一義諦。
TX26n0017_p0351a06║問二：梵網載：供養法師應自賣身及男女身。既是出家菩薩，云何有男女可賣？
TX26n0017_p0351a07║若賣弟子，云何不失慈悲？又與戒賣男女色之條，云何不相矛盾？
TX26n0017_p0351a08║問三：藥王菩薩焚身供佛，自是得一切色身三昧以後之事，非謂初心。梵網謂若
TX26n0017_p0351a09║不燒身臂指供養諸佛，非出家菩薩；此已攝初心，然猶僅限於出家菩薩。今傳
TX26n0017_p0351a10║戒制度，則不論在家出家，一切需燒。又知其難行也，燒則從輕，不知何所依
TX26n0017_p0351a11║據？淨名謂但發阿耨多羅三藐三菩提心，即是出家；今云何乃以燒身臂指為出
TX26n0017_p0352a01║家？若出家即已燒身，以何精究一切佛法？若可輕燒，何如勿燒？
TX26n0017_p0352a02║問四：佛告優波離：聲聞戒與菩薩戒，因緣異、心異、莊嚴異、方便異，是故聲
TX26n0017_p0352a03║聞戒淨非菩薩戒淨，菩薩戒淨，非聲聞戒淨。聲聞以求有為破戒，以一念不求
TX26n0017_p0352a04║於有為淨戒；菩薩以不求有為破戒，以無量劫中常處有中心不生悔為淨戒；以
TX26n0017_p0352a05║此經意推之，似無一人同時兼受二戒之理！今之律師，大抵次第即授二戒，此
TX26n0017_p0352a06║與佛意有無違礙？云何行持？
TX26n0017_p0352a07║問五：涅槃經佛言：我滅度後，以佛法付諸國王大臣百官及四眾弟子，若末法中
TX26n0017_p0352a08║有犯戒者，聽其苦治，若能苦治，多諸功德！是破戒輩，不名比丘，名禿居士
TX26n0017_p0352a09║。而梵網第六戒則又禁說四眾罪過，夫說猶不可，當云何治？今北方寺院多違
TX26n0017_p0352a10║半月說戒之制，是以犯戒者多，而佛法因以不振！我輩既有謢法之責，又懼破
TX26n0017_p0352a11║戒之罪，若有確見比丘非法行為之時，究應干涉與否？彼既向不誦戒，則無從
TX26n0017_p0352a12║於說戒時白其罪過；若置不問，則佛法將益墜落，亦增眾生疑謗三寶之罪，其
TX26n0017_p0353a01║將何以處之？
TX26n0017_p0353a02║問六：小兒腹病，醫謂有蟲，若不以藥下蟲，則是疾視其子之死而不救，若救子
TX26n0017_p0353a03║病，勢必殺蟲，二者何以兼顧？又春夏間，溝坑臭穢，易生疾疫，不以防毒藥
TX26n0017_p0353a04║水洒治，則滋傳染，藥之亦必殺蟲！園丁治樹，農人耘苗，亦有不能兩全之慮
TX26n0017_p0353a05║，如何處理乃得其宜？又推不肉食之義，則應綢衣革履不可穿，肥皂、洋燭不
TX26n0017_p0353a06║可用，一切發酵之物不可食，乃至茶不可飲——聞香片等茶曾由豬油熏治——
TX26n0017_p0353a07║，油漆之屋不可居——顏料中多和豬血——，即素餐之約亦不可應——以素菜
TX26n0017_p0353a08║中多調味之素，此物是葷——。總而言之：即處處荊棘難行，出家人遠離塵俗
TX26n0017_p0353a09║，或可屏除，在家人未免應酬，何以善處？
TX26n0017_p0353a10║問七：迦葉、阿難是佛傳法弟子，涅槃經是佛最後說法，理宜付與傳法之人。乃
TX26n0017_p0353a11║說此經時，佛偏禁此二眾與聽！若謂小乘不堪受持大法，則涅槃與法華何異？
TX26n0017_p0353a12║況諸阿羅漢與聞涅槃者固甚多耶？阿難謂為魔著，然佛既能破阿難梵咒之迷，
TX26n0017_p0354a01║寧不能救魔著之困？況說經將畢，佛終救之，何不早拔將來共聞正法？迦葉並
TX26n0017_p0354a02║無魔著，佛入涅槃，恆沙界外菩薩尚來供養，如何迦葉近在耆闍崛山而不知曉
TX26n0017_p0354a03║！直至滅後七日乃始知之耶？
TX26n0017_p0354a04║答一：依勝義諦言，真性如如，本不生滅，且無身與煩惱，況可言孰先後！依世俗諦
TX26n0017_p0354a05║言，煩惱與身互為先後，身與煩惱俱時并有。論唯識之變，種生現，現生現，現生
TX26n0017_p0354a06║種，皆俱時因果；但種生種為先後因果耳。故一時俱有，並不破因果法。蓋因於彼
TX26n0017_p0354a07║而果於此，以彼有故此有，即因果之義也。然有有煩惱而無身者，無色界天——或
TX26n0017_p0354a08║兼二乘無餘涅槃——是也。有有身而無煩惱者，如來他受用身、應化身——或兼自
TX26n0017_p0354a09║受身、法性身——是也。有有身有煩惱者，欲界、色界五趣凡夫——或兼二乘及菩
TX26n0017_p0354a10║薩——是也。有無身無煩惱者，三乘無餘涅槃是也。依從真起妄言，摩訶衍論謂依
TX26n0017_p0354a11║如來藏故有生滅心轉，不覺則動，動則有苦；不覺而動，即無明煩惱，動而有苦，
TX26n0017_p0354a12║即業繫受身，此可言先煩惱而後身。依息妄歸真言，由身有故觀煩惱有，由身空故
TX26n0017_p0355a01║觀煩惱空，此可言先身而後煩惱。更設喻以明之：真心譬水，無明煩惱譬風——風
TX26n0017_p0355a02║即水之輕動——，業繫受身，譬水波濤。專就水言，無風無波，以風波皆水故，以
TX26n0017_p0355a03║風波皆非水之真相故。專就風、波以言，前波之動遺為現動之波，現動之波傳為將
TX26n0017_p0355a04║波之動，展轉帶起，如環無端，動與波同時，未嘗不為因果也；波與動先後，亦未
TX26n0017_p0355a05║嘗不為因果也。推之先先而無始也，引之後後而無終也。若問波濤從水緣何而起？
TX26n0017_p0355a06║則曰風耳！風耳！欲觀風於水如何止息，則波濤相空，而水唯澄淨平明是也。二諦
TX26n0017_p0355a07║及二諦不二之義皆在。
TX26n0017_p0355a08║答二：梵網雖為出家菩薩戒相，然亦兼攝在家菩薩，故賣身及男女，自是指有身及男
TX26n0017_p0355a09║女之菩薩言。若在無男女者，則斷無令彼去尋出個男女來賣之理。其不失慈悲之義
TX26n0017_p0355a10║，可觀華嚴、寶積等諸經中所記菩薩以妻子等布施之行事。至賣男女色，乃導眾生
TX26n0017_p0355a11║以婬；此乃表示輕所愛身及男女，而尊重恭敬供養於法，以此自行，亦即以此導人
TX26n0017_p0355a12║，與彼事義不相類例。
TX26n0017_p0356a01║答三：法華、楞嚴、梵網，皆勸人燒身臂指供佛，所以破人之貪愛也。晚世導在家出
TX26n0017_p0356a02║家諸修學菩薩行者，皆略以輕燒，亦令稍作破身見、斷我愛之因緣耳。淨名以理奪
TX26n0017_p0356a03║事之說，別對機言，非常訓也。云「若出家即已燒身，以何精究一切佛法」？則身
TX26n0017_p0356a04║即不燒，會歸壞滅，豈色身壞滅，便無有能修證佛法乎？以何精究佛法的何字，好
TX26n0017_p0356a05║一話頭，大須參究！況燒身亦即精進修習佛法之一行乎？況藥王以得觀一切色身三
TX26n0017_p0356a06║昧而燒身，實亦由燒身而得現一切色身三昧乎？云「若可輕燒，何如勿燒」，此言
TX26n0017_p0356a07║不然！譬大菩薩行施，內外一切施，而初學菩薩可隨分施，豈以不能一切施便不當
TX26n0017_p0356a08║施乎？又如持戒，豈以不能頓一切戒，便當不稍漸戒乎？然近來有般僧俗，但知以
TX26n0017_p0356a09║燒香疤為受戒，反昧受戒之正義，又奚足取哉！
TX26n0017_p0356a10║答四：佛告優波離之言，含有斥小歎大，激勵小乘人發大乘心之密意。實則菩薩三聚
TX26n0017_p0356a11║戒，攝律儀戒與聲聞共，攝善法、饒益有情不共，故出家菩薩當兼具聲聞律儀，以
TX26n0017_p0356a12║聲聞詳於律儀而缺善法、饒益，菩薩詳於善法、饒益而略於律儀也。
TX26n0017_p0357a01║答五：此問題且提出於海潮音，徵求全國緇素討論後，再為判斷。
TX26n0017_p0357a02║答六：有身生則不能殺非身生以全身生，有親生則不能不殺非親生以全親生，有族生
TX26n0017_p0357a03║則不能不殺非族生以全族生，有人生則不能不殺非人生以全人生，有有情生則不能
TX26n0017_p0357a04║不殺非有情生以全情生。故生以殺成，殺由生有。民胞物與之大慈悲心，既不能自
TX26n0017_p0357a05║已，而民物又不能不相殘相殺以自全其生。大悲與生，不能並存，又不能滅一而存
TX26n0017_p0357a06║一，則捨大慈悲心與一切有情，同歸之無生法性，尚何他道哉！然雖發此大菩提悲
TX26n0017_p0357a07║願，而於未能與一切有情同證無生之間，雖不免殘殺全生之事，然以同體之心，不
TX26n0017_p0357a08║勝其愴惻悲痛之故，當力求其減免，以並育不害為常經。在己身、則寧失命而不害
TX26n0017_p0357a09║生；對他生、則以親親、仁民、愛物之差降為變例。去其迫不得已之害親、害民者
TX26n0017_p0357a10║而止，此為俗諦之中道也。哀哉菩薩！當以度一切眾生無生為歸，當以對於親民非
TX26n0017_p0357a11║不得已不害生為濟。
TX26n0017_p0357a12║答七：迦葉習杜多行，樂獨善寂，往往不在眾會。又靈山會上，拈花微笑，涅槃妙心
TX26n0017_p0358a01║付囑已竟故。但阿難後仍在會，列名時或被魔嬈，或聞佛將寂，悲泣失情，未及到
TX26n0017_p0358a02║耳。（見海刊二卷十二期）