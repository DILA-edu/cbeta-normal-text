TX26n0017_p0359a01║答李直問
TX26n0017_p0359a02║問：依起信論眾生在生滅之中，雖依真如自體相熏習，亦能發心修行，但以有無
TX26n0017_p0359a03║量無邊無明，起一切煩惱種種差別，若不遇諸佛菩薩以為之緣，而能證入涅槃
TX26n0017_p0359a04║，則無是處。讀此竊有疑義：即諸佛親證真如，從斷無明而證乎？抑本未嘗起
TX26n0017_p0359a05║於無明乎？依後義，則佛本與眾生絕對不同，三阿僧祇劫之修行於佛為多事。
TX26n0017_p0359a06║依前義，則佛與眾生絕對無異，不遇諸佛不能證入，於第一佛作何說？況經亦
TX26n0017_p0359a07║云眾生即佛，無明即真如，一切經論但對世間人見思執著而為言說，若分別不
TX26n0017_p0359a08║有，即經論亦捨。金剛經謂之如筏喻者，如是亦可謂筏依渡而有。經依分別而
TX26n0017_p0359a09║說，真如依無明而立，佛依眾生而證，得毋使人疑佛，亦從人心識中出，不過
TX26n0017_p0359a10║一種對病下藥之法門，亦相對的而非絕對的乎？法華諸佛一大事因緣，欲令眾
TX26n0017_p0359a11║生入佛之知見；心經度一切苦厄，以無所得故。佛之大用如是，即以度苦厄、
TX26n0017_p0360a01║入佛之知見而止，恐不對世間相本無出世間體也！
TX26n0017_p0360a02║答：一、諸佛親證真如，即非諸佛親證真如；以親證真如即佛，佛即親證真如，於中
TX26n0017_p0360a03║無能證所證相故。二、親證真如，則無明即斷；亦以無明斷故，名親證真如。然無
TX26n0017_p0360a04║明雖有斷，而無明無始起之期也。故一切染法起於無明，而無明無起。三、依俗事
TX26n0017_p0360a05║言，十法界因差果別，佛與眾生未嘗不異也；不異則何須修佛行乃成佛果乎？依真
TX26n0017_p0360a06║而言，一法界大總相體，佛與眾生未嘗不同也；不同則眾生雖修行亦何能成佛乎？
TX26n0017_p0360a07║四、真如無明無始故，佛界眾生界亦無始，無第一佛者，亦無不第一佛者。無師智
TX26n0017_p0360a08║、自然智、成就慧身，不由他悟，故無不第一佛者。而展轉無不從佛聞法發心修行
TX26n0017_p0360a09║者，故無第一佛者。第一不第一，但依妄情立，佛身超數量，絕戲論分別。五、眾
TX26n0017_p0360a10║生即佛，眾生與佛同以真如為體故；無明即真如，以無明乃無體之虛病，其實體即
TX26n0017_p0360a11║真如故。六、言詮但彰假智所緣之假相，而不證諸法之實相，分別心空，則親證諸
TX26n0017_p0360a12║法實相，無明斷而真如顯，眾生情盡而佛陀智圓，亦即謂之入佛知見，亦即謂之度
TX26n0017_p0361a01║一切苦厄究竟涅槃，亦即謂之得無上正等正覺。閣下似但認名言義相為真如、為佛
TX26n0017_p0361a02║，而不知超絕名相之實證智境之正為佛、正為真如也。若但念名相，以為真如及佛
TX26n0017_p0361a03║，則不過對治眾生妄想分別之一種言說，即如閣下之所言者，亦無不當！（見海刊
TX26n0017_p0361a04║二卷十二期）