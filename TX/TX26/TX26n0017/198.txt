TX26n0017_p0408a01║答黃子理問（二則）
TX26n0017_p0408a02║問一：佛法不立名言，不可思議，言其非思想議論之所能及。然不用議論猶可也
TX26n0017_p0408a03║，若思想不用，從何而入？
TX26n0017_p0408a04║答一：佛法不可思議，而思議為入佛法之門，故學者宜由思議之門以入不可思議之佛
TX26n0017_p0408a05║法，三藏十二部皆佛菩薩應眾生之機而說，使眾生由名言之門入得達於不立名言之
TX26n0017_p0408a06║境之利益，而名言之效彰。現在眾生之所以成為眾生者，原無異於昔，故此文字語
TX26n0017_p0408a07║言之可用於過去者，即可用於現在，可用於現在者，即可用於將來，不分三際，普
TX26n0017_p0408a08║利一切而無礙。蓋名言猶指，佛法猶月，名言雖非佛法，實可由名言以見佛法，猶
TX26n0017_p0408a09║指雖非月，可以由指以見月也。但眾生迷執已深，每每認指作月，則屬認者之自誤
TX26n0017_p0408a10║而指又受過也。故曰「不立文字，不離文字」。
TX26n0017_p0408a11║問二：以相言，一切法由因緣生；以體言，則本自清淨，本不生滅。既本來清淨
TX26n0017_p0409a01║，則普遍清淨，緣從何來？
TX26n0017_p0409a02║答二：一切法由緣生，本來無自性，若執為另有體在，則如外道之所謂冥性、神我、
TX26n0017_p0409a03║大梵、靈魂等，是即為遍計執。遍計執者，總言之，即為我法二執。其與生俱有者
TX26n0017_p0409a04║，名俱生執，由生後種種傳習名象而成者，名分別我法二執。不知諸法實相本來無
TX26n0017_p0409a05║我，皆由緣生，而此由緣生者亦無自相，無實體可得，即此無自相、無實體之體，
TX26n0017_p0409a06║即為本體。異生不解此理，一一執為實有，遂有自他人我之別，而貪、瞋、痴、慢
TX26n0017_p0409a07║以生，造種種惡業，流轉生死，不得解脫。若了達一即一切，一切即一，融通無礙
TX26n0017_p0409a08║，俱無自相可得，而此無自相可得之相，即為實相；且知此無我之實相，即佛果位
TX26n0017_p0409a09║之清淨緣生法，則戲論自除，顛倒自化，尚何生死之可畏，尚何涅槃之可求哉？三
TX26n0017_p0409a10║論宗專破遍計執性，遍計執性破而清淨緣生法自明。唯識宗但明依他起性，依他起
TX26n0017_p0409a11║性明而遍計執自破。遍計執破則依他起即為圓成實性矣。二乘破遍計執我相已空，
TX26n0017_p0409a12║而即安於空寂，故僅屬化城；若了知無相之相，一切妙用即無不含容，無不具足，
TX26n0017_p0410a01║所謂照而寂、寂而照，不落斷滅，方為究竟。又、爾當體活潑潑地即是，是為佛之
TX26n0017_p0410a02║真體，佛之極則。但在凡夫分位，不得不修二空觀以除分別、俱生二執，尤宜廣修
TX26n0017_p0410a03║梵行，以除無始來由二執所造種種惡業，與久遠所成種種惡習，而後行解相應，得
TX26n0017_p0410a04║還本來面目然。為中下說法，驟難明此徹底之深理，故說因果報應，兼帶有自他人
TX26n0017_p0410a05║我之相，令其略有把握，不至若無可捉摸者。而其固定之我執，不易速得解脫，亦
TX26n0017_p0410a06║勢使然也。（甲子春正，黃子理記）（見海刊五卷三期）
TX26n0017_p0410a07║（附註）原題「佛學院親聞錄」，今改題。