TX26n0017_p0411a01║答顯教問
TX26n0017_p0411a02║問：夫佛法以唯識為宗，識法有八，各有相應心所而數不同，然則諸識心所之定
TX26n0017_p0411a03║數，再為佛法之最切近問題也明矣。奈何釋迦既遺於前，彌勒無補於後，無著
TX26n0017_p0411a04║不以問彌勒，世親又略於偈頌，致使諸家解釋懸異諍辯如是耶？若謂舉一反三
TX26n0017_p0411a05║，留為後世智者研究之餘地，是有深意也——是某同學語，故因而發之——。
TX26n0017_p0411a06║則四諦、十二因緣等之有決定數量者為淺意耶？且以安慧等諸菩薩之智尚不免
TX26n0017_p0411a07║於錯誤，則後世之錯誤者必不少矣。佛盡知未來，豈坐視其誤不先為之解決耶
TX26n0017_p0411a08║？又護法決定十八心所，將為不留後世研究之餘地矣。若謂護法見諸家解釋已
TX26n0017_p0411a09║誤，不得已起而正之，應時機也。則佛何不先知彼等之必誤而預為顯示之乎？
TX26n0017_p0411a10║若謂佛固知後世有護法者當能正之，無事汲汲也。則是已誤護法以前之眾生矣
TX26n0017_p0411a11║！若謂佛以為此非重要之問題，故不說之，則違吾前之所言！又護法等何必諍
TX26n0017_p0412a01║此瑣細之故不憚煩乎？且彼前家立之，後家破之，後家立之，後又破之，護法
TX26n0017_p0412a02║出世既晚，其後此宗亦衰，鮮有問津，故無復破此者。戒賢學護法，玄奘學戒
TX26n0017_p0412a03║賢，傳於此土，遂以此護法所定為決定正義，又安知其不如前諸家之未盡正耶
TX26n0017_p0412a04║？又安知後世不又有智者起而再正之耶？若爾、則後後正其前前，前前不及後
TX26n0017_p0412a05║後，佛法即墮進化例中，為永遠之不決定量矣。不決定即為謬誤，為有上，又
TX26n0017_p0412a06║安所稱真實無上之佛法耶？又吾輩惡用敝精勞神以研究此不決定謬誤之法，徒
TX26n0017_p0412a07║遺後世之鄙笑耶——凡為諸家諍辯之法，皆可如此疑之——？
TX26n0017_p0412a08║答一：此論文有能起此疑之勢，而汝前未有起疑者，遂亦未有因而解答之者。汝今既
TX26n0017_p0412a09║有此疑，我乃因之解答；彼心所數之判定，亦如是。釋迦、彌勒、無著、世親之際
TX26n0017_p0412a10║，以無多少違異之說，遂不感有判定之要。茲因世親頌文隱略，初家貼文為釋祇九
TX26n0017_p0412a11║心所，次二三四家以餘字顯遍染隨煩惱，遂各依集論、瑜伽一文，又有多少不等；
TX26n0017_p0412a12║至是、趨勢上有論定之必要，護法乃權衡四家，斟酌諸教，減其必減，增其必增，
TX26n0017_p0413a01║若減若增，皆出其所以然之故而後為之判定，遂成正義，非以居最後為正義，乃以
TX26n0017_p0413a02║顯義已十分明了更無疑滯處，故為判定之論。
TX26n0017_p0413a03║二、佛法無盡，隨宜而說。佛已說法，如爪上土，未說之法如大地土。彌勒等亦
TX26n0017_p0413a04║如是，不應以未說故致疑！或引其餘已說之四諦等數為例難！且四諦等隨其義類，
TX26n0017_p0413a05║建立名數，亦不執定，或一諦、二諦、三諦、四諦乃至無量諦，各據一門，各明一
TX26n0017_p0413a06║致，亦不相妨。故初說九心所，以八大隨攝於根本中故，慧心所攝於我見故，隱略
TX26n0017_p0413a07║說九隨眠，概略之機，亦成所宜。次二三四家各依一門，明一義，亦各成其意趣以
TX26n0017_p0413a08║為利樂。護法時有論定之要，乃出定論，亦應機之所宜。故在前無誤人之過，在後
TX26n0017_p0413a09║不墮進化之例。
TX26n0017_p0413a10║三、須知不但心所之數至護法始為明確之論定，即心王之數亦至護法始論定。前
TX26n0017_p0413a11║此小乘唯六或一，而大乘或取淨第八並立為九，皆不明確。至護法論定心王有八，
TX26n0017_p0413a12║皆通染淨。故三界唯心、萬法唯識義，佛標其宗，至護法始完成之也。會以前條意
TX26n0017_p0414a01║旨，亦曰時機所宜使之然耳。
TX26n0017_p0414a02║四、學佛之道，依聖教量——信教，成真比量——解理，依真比量，對治非量
TX26n0017_p0414a03║——行，得真現量——證。此論重在引發人人得真比量，故勞精敝神學之者，非但
TX26n0017_p0414a04║令記誦其文句，而在令人比觀其義而道其故，由之得決定解不可引轉。否則觀此說
TX26n0017_p0414a05║既知，遇他說時又疑莫決。羅列多說，比觀究竟，則不惟後一說有功，而前諸說亦
TX26n0017_p0414a06║輔成之，待未了義顯了義故。
TX26n0017_p0414a07║五、觀所疑問未為善疑問者，不徒所當疑者而發問故。善疑問者，應比觀四家與
TX26n0017_p0414a08║護法之義，四家之義既有未了，護法之義究了否耶？參綜眾相以觀其義，使仍有罅
TX26n0017_p0414a09║漏可疑也，則逕提出所疑以問以研究之可也。使事理燦然而了無可疑，斯即定論所
TX26n0017_p0414a10║在，何須好肉挖瘡，更生回惑！徒以曾經不定，即因致疑，則曾經疑，應終莫決！
TX26n0017_p0414a11║汝疑汝問，復何所為？若懷疑不以解決為目的，則懷疑但在於懷疑，亦失其懷疑之
TX26n0017_p0414a12║用矣！（見海刊五卷四期）
TX26n0017_p0414a13║（附註）原題答佛學院學人顯教疑問之批判。