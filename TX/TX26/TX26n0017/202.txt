TX26n0017_p0421a01║答善因問（九則）
TX26n0017_p0421a02║問一：五遍行心所，是否屬現量所攝？
TX26n0017_p0421a03║答一：且看是何識之五遍行，若是第八識及前五識之五遍行，是屬現量；若是第七相
TX26n0017_p0421a04║應，則屬非量；若在第六，則通三量，待臨時方定。
TX26n0017_p0421a05║問二：現量是否要離念？
TX26n0017_p0421a06║答二：夫經論中所謂離念者，是離三界有漏心心所之虛妄分別念，非是完全不了知如
TX26n0017_p0421a07║無想定等，且無想定等，亦完全無心識，不過伏滅前六識之心心所，而第七第八二
TX26n0017_p0421a08║識之王所全存，不得謂全然無想。不甯惟是，即無分別之根本智，此五遍行、四別
TX26n0017_p0421a09║境——除慧，以慧即智是主故——，十一善法及心王——因中或六或七心王，果上
TX26n0017_p0421a10║加第八心王——猶完全相應不減失。假使此二十一法都離，則完全消滅矣，何能謂
TX26n0017_p0421a11║智謂明謂菩提哉！故知經論所謂離念者，即離虛妄分別而已，非連無分別智相應心
TX26n0017_p0422a01║心所等亦離去也。
TX26n0017_p0422a02║問三：無分別智以何為主？
TX26n0017_p0422a03║答三：無分別智，以無漏慧心所為主，餘皆屬伴。
TX26n0017_p0422a04║問四：禪定與參禪兩名辭，其工夫固知大別，而兩個禪字，似亦不同，謂一是定
TX26n0017_p0422a05║而不思，一是思而不定？
TX26n0017_p0422a06║答四：兩禪字不必別，以參禪雖是思惟參究，而禪定亦非全無思慮，不過但守定中之
TX26n0017_p0422a07║空寂靜慮，不同平常粗浮亂想而已！且此空寂靜慮時，其五遍行、四別境、十一善
TX26n0017_p0422a08║法及心王，亦皆趨於定心所，非謂定中全無一切如木石而已！
TX26n0017_p0422a09║問五：真現量不許擬議，如有問曰：吃飯否？而答者隨諾，不涉擬議，斯是真現
TX26n0017_p0422a10║量否？
TX26n0017_p0422a11║答五：非也，以此際雖未擬議，然往昔實從擬議比較計度過來，不過日深月積，相習
TX26n0017_p0422a12║成性，似乎未涉擬議也。而實則非真現量，乃似現量也。或名世間現量亦可；蓋真
TX26n0017_p0423a01║現量，惟是聖智自證境界，非言說所能形也。
TX26n0017_p0423a02║問六：世間隨問隨答之語，既不可為現量，然諸大善知識，在法台上或他處之隨
TX26n0017_p0423a03║問隨答其不涉擬議者，斯可算是真現量否？
TX26n0017_p0423a04║答六：亦非真現量，以彼此際雖未涉擬議，然往昔親證現量後，亦曾用諸法比較其正
TX26n0017_p0423a05║誤，以故一經直問，遂能正答，且問者開口至語落時，已歷許多剎那，答者何能將
TX26n0017_p0423a06║現量境界一直道出？故曰：「第一峰頭，不容話會，第二峰頭，略可商量」。但此
TX26n0017_p0423a07║種答問，如果從真現量中來，亦可算是道理現量。
TX26n0017_p0423a08║問七：近日所謂感覺，似即五遍中之意觸，是否？
TX26n0017_p0423a09║答七：感即觸，覺即受。
TX26n0017_p0423a10║問八：第六定中獨頭意識，可算現量，然率爾意識，既未明證眾境，何得亦算現
TX26n0017_p0423a11║量？
TX26n0017_p0423a12║答八：現量有二種：一者、觀行智證現量，具遍行、別境等法，在定中獨頭及無漏智
TX26n0017_p0424a01║是。二者、世間現量，但有遍行五法或癡等，無念慧等，昧然若無所知。即率爾意
TX26n0017_p0424a02║識及有漏前五識與第八識是。古之開悟者，如香嚴等，皆因平日常修習定慧心行，
TX26n0017_p0424a03║同時意識一旦忽然與慧心所相應，即得一剎那之現量智。此現量智觀行位上雖偶暫
TX26n0017_p0424a04║現，然功力未充，如閃電而已！若得初果或登初地，則成證不退也。
TX26n0017_p0424a05║問九：此二種現量，其區別何在？
TX26n0017_p0424a06║答九：世間現量無定、慧等，雖見聞如未見聞；觀行現量——即定中獨頭——有定、
TX26n0017_p0424a07║慧等，所以能了了常知；若智證現量，則同明鏡了然無忘矣。（見海刊六卷二期）