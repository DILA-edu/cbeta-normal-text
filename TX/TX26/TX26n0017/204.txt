TX26n0017_p0429a01║答某君問（九則）
TX26n0017_p0429a02║問一：因緣具種引種、種生現、現熏種三義。夫種既生現，現復熏種，二法遞轉
TX26n0017_p0429a03║可至無窮，具斯二義，為用已足，何以又有種引種義？又前種既能親引後種，
TX26n0017_p0429a04║則後種何用現熏！現行既可熏種，則後種寧待種引！
TX26n0017_p0429a05║問二：種所引種與現所熏種，為同為異？
TX26n0017_p0429a06║問三：金陵刻百法明門論曇曠義記四卷七頁，謂「極逈色與極略色，體雖無別而
TX26n0017_p0429a07║義有異」，其異何在？
TX26n0017_p0429a08║問四：三法二種，何以簡除現引現一層？
TX26n0017_p0429a09║問五：他心在吾識外，能為吾之所緣緣乎？
TX26n0017_p0429a10║問六：百法五位，有情皆具，抑專就人類而言？
TX26n0017_p0429a11║問七：凡屬有情具有八識義不違，然下等動物官覺或闕，則前五識且不全，心所
TX26n0017_p0430a01║何以能具？感覺運動有極簡單者，如蚓如蛆，是否能具五十一種複雜之心所？
TX26n0017_p0430a02║問八：唯識論有觸食、意思食之名，以為觸食如芻豢之悅口，意思食如義理之悅
TX26n0017_p0430a03║心，當否？
TX26n0017_p0430a04║問九：獨影境是親所緣緣否？
TX26n0017_p0430a05║答一：種子亦剎那生滅相續者，而種子又有「長時不起現行者」，使非種子自類前引
TX26n0017_p0430a06║後生，則前一剎那種子滅，後一剎那不能續生，種子何能長劫恆轉不斷？故因緣應
TX26n0017_p0430a07║具「種引種」之義。
TX26n0017_p0430a08║答二：前種所引後種，全與前種相同等。至經過現行熏習，則或有新生起者，或於前
TX26n0017_p0430a09║種有熏增者，故有不同；增上緣違熏，更有熏減熏斷者。
TX26n0017_p0430a10║答三：推觀極遠之邊際色曰極逈色，析觀極微之邊際色曰極略色，同屬假想色曰體無
TX26n0017_p0430a11║別，推遠析微不同曰義有異。
TX26n0017_p0430a12║答四：現引現屬增上緣、所緣緣、等無間緣，非屬因緣，故因緣中簡除之。
TX26n0017_p0431a01║答五：他心但托為本質，為疏所緣緣，不為親所緣緣。不惟他心，即自身「他識」
TX26n0017_p0431a02║——例如意識緣眼識——亦然，其親所緣緣，則仍為自識托變之相分即已。
TX26n0017_p0431a03║答六：百法五位，乃通約一切有情以統計者，非專屬人類，亦非各各皆具。若根、若
TX26n0017_p0431a04║識、若心所等，多有減略不全具者。
TX26n0017_p0431a05║答七：可於前條所答意會之。
TX26n0017_p0431a06║答八：所喻近似；然觸食通六識觸受六塵，意思食為意識之希望。
TX26n0017_p0431a07║答九：獨影境惟是意識之親所緣緣。（見海刊七卷二期）