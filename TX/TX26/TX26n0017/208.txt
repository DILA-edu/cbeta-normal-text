TX26n0017_p0444a01║答張曦問（八則）
TX26n0017_p0444a02║問一：唯識不認識外有境，一本十支，皆反覆推明此義，然影像之外，非無本質
TX26n0017_p0444a03║。成立本質，取證雖多，以破極微和合、方分種種反證為最有力。按本質之名
TX26n0017_p0444a04║，易混外物，迷者易執。精而言之，外物有無，可置勿許，縱許實有，終非吾
TX26n0017_p0444a05║識之所得緣，所得緣者仍識而已。此係揣度，不知有當否？
TX26n0017_p0444a06║問二：近人或謂二十論天親如夢之答，亦有不極成處。讀者不可執著，以夢無他
TX26n0017_p0444a07║心，醒有他心，三境有異。此說似甚精到，弟子對于茲喻亦尚有疑：醒時之山
TX26n0017_p0444a08║雖有時無，一到有山之處，山可立現；夢時村舍雖有時有，一經醒後，難可再
TX26n0017_p0444a09║尋。一則有主，一則任運。執為盡同，亦不應理，不知然否？
TX26n0017_p0444a10║問三：本質塵亦名疏相分，惟第八能現乎？抑前七皆能現乎？
TX26n0017_p0444a11║問四：生而瞽聾，其現出相分必甚簡單，是否其眾同分中即有所缺欠。
TX26n0017_p0445a01║問五：二十論有「異大種」，基記甚略，望詳示！
TX26n0017_p0445a02║問六：性宗、禪宗皆不立階段，直證圓成；唯識法相廣詮依他；世間學問則遍計
TX26n0017_p0445a03║所執而已。此解有誤否？
TX26n0017_p0445a04║問七：貓之捕鼠，頗難尋思。貓為能殺，鼠為所殺，揆理當不外兩途：甲則鼠前
TX26n0017_p0445a05║生負命債，而貓今生捕食以報之；乙則鼠無命債，今生殺業由貓自造。以為甲
TX26n0017_p0445a06║也，則人亦有前生害命而今生抵償者，何以人見人或殺或不殺，而貓見鼠則必
TX26n0017_p0445a07║捕？以為投胎作鼠，必有夙債，則應一一被捕，無有孑遺，何以不被貓食之鼠
TX26n0017_p0445a08║，數仍纍纍？此甲理之難通者也。以為乙也，則貓箇箇皆造殺業，來生應一一
TX26n0017_p0445a09║受報，捕殺貓者，又是某類？即有「其類」，見貓必殺，如貓之於鼠。則「其
TX26n0017_p0445a10║類」亦必有報之者，如「其類」之於貓。以類報類，推至無窮，不可究詰，此
TX26n0017_p0445a11║又乙理之不可解者也。若謂貓之殺鼠，出之生性偶然，則輪迴因果之說，登時
TX26n0017_p0445a12║被破。究竟貓之能殺，果乎？因乎？鼠之所殺，因乎？果乎？
TX26n0017_p0446a01║答一：本質境對影像境言，自識親緣皆為影像，其疏托者則名本質。或為「自有情」
TX26n0017_p0446a02║之他識相分，若六識相分之疏托第八識相分為本質；或為「自他有情」之他心心所
TX26n0017_p0446a03║，若六七識及他心智之以心緣心，疏托現行他心心所為本質；或為「他有情」之他
TX26n0017_p0446a04║識相分。若欲界有情緣色界或佛淨土，疏托之上界有情或佛菩薩等之他識相分為本
TX26n0017_p0446a05║質。對此識之親緣影像，雖云本質，而仍為他識或他識之親緣影像。識者、通指一
TX26n0017_p0446a06║切有情，各有八識之總稱，決定無識所不緣之識外境，故云唯識；非以「縱有外物
TX26n0017_p0446a07║識不得緣」之識外境為本質，但以識所緣到為唯識境也。
TX26n0017_p0446a08║答二：醒時、夢時，應以覺時、迷時為例，不應以有山處、無山處為例。醒時有山處
TX26n0017_p0446a09║、無山處，應以夢時有村舍處、無村舍處為例，不應以醒時、夢時為例。迷中明明
TX26n0017_p0446a10║有六趣，覺後空空無大千，可思准之！
TX26n0017_p0446a11║答三：詳第一答，思准之！
TX26n0017_p0446a12║答四：其現行缺某識，亦即缺某識之相分，然種子仍具有之；或第八識所變器界亦仍
TX26n0017_p0447a01║具有之，故聾盲根身轉為聰明根身時，眼、耳識現，眼耳識相分亦現。
TX26n0017_p0447a02║答五：此間暫無二十論參考，容後查答。
TX26n0017_p0447a03║答六：法性、法相，說明之方法有殊，事實之轉進無異。觀有為相即無為性，故無階
TX26n0017_p0447a04║段；從有漏道進無漏道，故有階段。世俗學說，大都不離計執，然間有略知依他者
TX26n0017_p0447a05║，但不能證圓成。
TX26n0017_p0447a06║答七：貓之捕殺於鼠，貓眾同分業與鼠眾同分業之報也。人與人之或相殺或不相殺，
TX26n0017_p0447a07║應以此貓與彼貓，或此鼠與彼鼠為例，不應以貓與鼠為例。鼠被貓食，雖亦為鼠同
TX26n0017_p0447a08║分業之一種，然鼠自以鼠業受鼠報，不專以供貓食而為鼠；猶豬、魚等或為人食，
TX26n0017_p0447a09║非專以供人食為豬魚，故儘可有不為貓捕殺之鼠。而貓亦不專以食鼠而為貓，故亦
TX26n0017_p0447a10║儘可食他物及作貓事。鼠被貓食，雖係還債，然非鼠所知，亦非鼠所甘心，故仍必
TX26n0017_p0447a11║銜怨圖報，亦果亦因。貓之殺鼠，雖為收債，然貓殺鼠亦仍為殺業，亦果亦因。以
TX26n0017_p0447a12║亦因故，鼠死或為貓，貓死或為鼠，以互相報償——或牽以他業，暫不相報——。
TX26n0017_p0448a01║若人之相罵相打，非一方或雙方之覺悟，或甘心受報，或釋怨不求報，勢難停止。
TX26n0017_p0448a02║此眾生之所以輪迴不已，而「惟隨緣消舊業，更不造新殃」為能解脫，以恩報怨為
TX26n0017_p0448a03║能濟度也。所舉甲乙二例，各偏一邊，故皆不當於理。（見海刊九卷二期）