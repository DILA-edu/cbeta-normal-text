TX26n0017_p0457a01║答趙伯福問（八則）
TX26n0017_p0457a02║一、三、四各條，詢整頓遂寧寺僧諸點，茲請併合言之：
TX26n0017_p0457a03║一、僧伽之人生觀，應為經歷「學僧、職僧、德僧三級」之人生觀，詳建立中國
TX26n0017_p0457a04║現代佛教住持僧。
TX26n0017_p0457a05║二、在遂寧之實施，應先決定以遂寧縣佛教會為寺僧產業集中之執行機關，而由
TX26n0017_p0457a06║本縣信佛軍政長官組一監督機關，分擔責職。
TX26n0017_p0457a07║三、其入手、由遂寧縣佛教會作全縣寺庵之僧數、產額、屋量調查，根據調查及
TX26n0017_p0457a08║當地實情而支配施設之。
TX26n0017_p0457a09║四、弘法佛學院，可即改為「教理院預科」，而就廣德寺全部屋宇設施之。二十
TX26n0017_p0457a10║歲至三十歲之比丘，考取三十至六十人，三年卒業。
TX26n0017_p0457a11║五、就靈泉寺全部屋宇，施設為「律儀預科」。十六歲至二十歲之沙彌，考取二
TX26n0017_p0458a01║十人至四十人，二年卒業；不及格者還俗，及格者得進受比丘戒。
TX26n0017_p0458a02║六、就開善寺全部屋宇，施設為遂寧縣佛教總布教所，內設初高級小學一所。全
TX26n0017_p0458a03║縣未滿十五齡之小沙彌，皆收入之。又設雲水堂一，招待往來僧眾；設僧堂一，考
TX26n0017_p0458a04║取曾參學諸方能作諸法事者，以應本縣信佛人家誦經、拜懺、放燄口、送往生、祈
TX26n0017_p0458a05║福、消災等各種佛事之請；布教堂一，每七日公開講演佛教一次或二次，以起民眾
TX26n0017_p0458a06║之信仰。
TX26n0017_p0458a07║七、市區、東區、南區、西區、北區之五區，各就原有寺庵，各設布教所二所或
TX26n0017_p0458a08║至六所，總數十所或三十所。內或設閱報所、通俗圖書館、通俗教育館、半日小學
TX26n0017_p0458a09║、農村夜學、民眾學校、施診所、民眾醫院、農場、手工場等，須就實際情形之所
TX26n0017_p0458a10║宜而施設之。
TX26n0017_p0458a11║八、右各院各所之主持僧職僧，由遂寧縣佛教會組織「佛教職僧考試委員會」，
TX26n0017_p0458a12║召集全縣曾受比丘戒四年及年滿二十四歲以上之僧眾，每三年舉行考試一次，分門
TX26n0017_p0459a01║考試，就其考取者，分別由遂寧縣佛教會任為以上之各職。
TX26n0017_p0459a02║九、就城鄉較靜僻之寺院二所或五六所，設為「長老僧林」，使年逾五十或六十
TX26n0017_p0459a03║以上之不願就考而出為職僧之老僧，住中休養，自修或念佛、或參禪、或持咒、或
TX26n0017_p0459a04║閱經等，悉聽自便。但亦可別為一二所較整肅者，一二所較方便者，俾可隨意所宜
TX26n0017_p0459a05║入之。
TX26n0017_p0459a06║二、詢刱立居士林事：近來佛教在家眾所設之居士林、佛學社等，皆名義未正而所行
TX26n0017_p0459a07║有增損之過。宜如「組織佛教正信會為在家眾統一團體」之所論，與漢口佛教正信
TX26n0017_p0459a08║會接洽，為「遂寧佛教正信會」之組織。
TX26n0017_p0459a09║五、詢置備佛經事：日本、中國各小字藏經及北平之龍藏，皆不甚便於翻閱。若將金
TX26n0017_p0459a10║陵刻經處、支那內學院、揚州刻經處、常州刻經處、北平中央刻經院、上海醫學書
TX26n0017_p0459a11║局、上海佛學書局、武昌佛學院，以及各大書局、各刻經處所出各流通本佛書購齊
TX26n0017_p0459a12║之，較正續藏所有者所差無幾，而且多有為正續藏所未有者。故不如就以上各處流
TX26n0017_p0460a01║通本購置之，較便觀覽。
TX26n0017_p0460a02║六、詢大乘經典研究次序：首研十二門論及攝大乘論，次及中論及成唯識論，又次及
TX26n0017_p0460a03║般若經、大智度論、與深密經、瑜伽師地論，又次及龍樹、提婆、無著、天親所釋
TX26n0017_p0460a04║各經與所著各論。據以上諸種為大乘之至教量，而抉擇披覽其餘一切大乘經論與此
TX26n0017_p0460a05║土各宗祖師之著述。
TX26n0017_p0460a06║七、詢密宗事：密宗經典，頻伽精舍藏另匯編兩函，又續藏中亦多有之。其根本在大
TX26n0017_p0460a07║毘盧遮那成佛經與金剛頂經，其餘各經各有儀軌行法，難以盡述。有唐一行禪師大
TX26n0017_p0460a08║毘盧遮那成佛經疏，可資此宗理論之研究。日本僧空海為抑他宗而揚自宗，所著二
TX26n0017_p0460a09║教論、十住心論等，取喻一時，語多偏至，在今已不足為研究之依據。唯西藏黃派
TX26n0017_p0460a10║喇嘛祖師宗喀巴所造菩提道次第，不為顯教、密教之分，而於一大乘教分為波羅密
TX26n0017_p0460a11║門與陀羅尼門之二門，頗存印度後期大乘佛教之真相，故密宗應就求之。
TX26n0017_p0460a12║八、詢中國各宗法門事：以古來中國各宗之設立，因古代交通梗阻、學術隔閡之故，
TX26n0017_p0461a01║遂由新譯來一經一論或來一梵僧，遂據之各立一宗，各自為門戶之擴張。就今探源
TX26n0017_p0461a02║印度佛教之歷史與流行各地之佛教觀之，古來因時制宜，所立各宗門戶，雖尚不失
TX26n0017_p0461a03║為方便多門中之各一方便門，然亦不宜循守舊來各宗門戶研究之矣。況中國佛教，
TX26n0017_p0461a04║唐以後為畸形發展，一方則下逗愚民為神道之設教，一方則上適高哲為圓頓之玄談
TX26n0017_p0461a05║，而無常智常德之講求修踐，致今下者為世詬病為迷信，上者若台、賢、禪、淨等
TX26n0017_p0461a06║亦流為空疏虛渺之僻習，且已無舊宗門之可循求哉！故今在中國施設之佛教，應為
TX26n0017_p0461a07║從人至佛之大乘漸教，而切實從做人起。僧寶之建立，當從律儀院、教理院以為基
TX26n0017_p0461a08║礎。而佛學之研究，則當如世界佛學苑計劃書所擬教理行果系統而依解修證之。（
TX26n0017_p0461a09║見海刊十一卷十期）