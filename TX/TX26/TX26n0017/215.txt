TX26n0017_p0464a01║答羅普悟問（五則）
TX26n0017_p0464a02║問一：自歸依後即研究教理，尤與唯識之教契應。每日晨起靜坐，調身、調息、
TX26n0017_p0464a03║調心者約三數年，近益勇於修證，於念佛、修密、參禪似均不大相應，於觀照
TX26n0017_p0464a04║唯識及於四尋思、四如實智之觀照確甚契應。惟友人多以念佛修密為可靠而相
TX26n0017_p0464a05║勸勉，余亦未能決定，究應用何法門，願求開示？
TX26n0017_p0464a06║答一：念佛修密多仗他力。四尋思觀確不容易，須於靜坐有基礎，方可修之。汝既於
TX26n0017_p0464a07║靜坐有相當工夫，或可行之。惟既能修三尋思觀，餘法即可不修。
TX26n0017_p0464a08║問二：近擬持誦慈宗三要，惟真實義品自己雖以為全文都能了覺，然是否真能了
TX26n0017_p0464a09║解，無從證明。設非真正了解，依而起觀，恐有錯誤。余以為四尋思以名、事
TX26n0017_p0464a10║、自性、差別分別觀照。先將名事離相觀，觀名惟是名，事惟是事，名事分離
TX26n0017_p0464a11║，其相了了，至名自性、名差別均屬假立，毫無實事，亦易照破事自性差別，
TX26n0017_p0465a01║覺係依他起性，因緣所生，實無自性差別可得，不知可否！
TX26n0017_p0465a02║答二：名事相離及名自性差別並事差別，均屬假立，容易觀照，惟事自性觀為假立較
TX26n0017_p0465a03║難。要知事無自性，依他所起，離去遍計所執即顯圓成實性。以四尋思為觀門，由
TX26n0017_p0465a04║四尋思觀所引四如實智，即五重唯識觀，正證唯識法性，方為正智。
TX26n0017_p0465a05║問三：密淨友人總以唯識恐著名相，有入海算沙不能擺脫名句文之危險，來相阻
TX26n0017_p0465a06║撓。自己覺數年來讀師之著述講演尚有心得，尤以佛法總決擇談一文，用執依
TX26n0017_p0465a07║圓三性融會一切法門，讀之能令人將整個佛法悟澈一如，何能被名相所拘？
TX26n0017_p0465a08║答三：法相係由分別智所引後得智所顯所說，一切唯識如幻無實，何足以為拘礙？
TX26n0017_p0465a09║問四：慈宗三要雖準備持誦觀照，而菩薩戒本擬先試行，然後再正式受持，可否
TX26n0017_p0465a10║如此？
TX26n0017_p0465a11║答四：如是甚好，但要知觀真實義係理觀，以證離言法性；觀彌勒上生係事觀，以顯
TX26n0017_p0465a12║依正莊嚴。
TX26n0017_p0466a01║問五：真實義品之解釋，可否全依遁倫記？
TX26n0017_p0466a02║答五：倫記係搜集眾說，可作參考，以細觀本文為是。（羅普悟記）（見海刊十三卷
TX26n0017_p0466a03║三期之江浙遊記）