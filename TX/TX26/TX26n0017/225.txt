TX26n0017_p0489a01║答慈航問（九則）
TX26n0017_p0489a02║問一：一、眾生，二、業，三、識——阿賴耶，此三者何者在先？佛法云：識因業
TX26n0017_p0489a03║而有；眾生先有，其理不成！若業先有，業是誰造？佛法則謂業因眾生造，是
TX26n0017_p0489a04║業先有，理亦不成！若謂識先有，識從何來？是識先有，理亦不成！同時而有
TX26n0017_p0489a05║，理亦不通！
TX26n0017_p0489a06║答一：眾生、業、識，非三法，何云先後？眾生一名即五蘊聚——色、受、想、行、識
TX26n0017_p0489a07║。業即行蘊，識即識蘊。離此五蘊之外，眾生之名不可得。故知佛所說宇宙萬有一
TX26n0017_p0489a08║切諸法，既不主張一因，亦不主張一原；非耶教所云上帝，亦非科學家所云電子、
TX26n0017_p0489a09║以太，乃「眾緣」和合，假名眾生、業、識耳。偈云：『無始時來界，一切法等依
TX26n0017_p0489a10║，由此有諸趣，及涅槃證得』。吾人研究佛學，能達此「無始」之意義，則一切疑
TX26n0017_p0489a11║團皆瓦解冰消矣。
TX26n0017_p0490a01║問二：一切諸佛是否因學「佛法」而成？若不因學佛法而成，豈非天生彌勒，自
TX26n0017_p0490a02║然釋迦？亦與事實相違。蓋諸佛皆從「聞思修」而成，是以吾人亦須學佛法。
TX26n0017_p0490a03║若是學佛法而成，則最初一佛是聞何人說法，而後思惟、修行、證果耶？若云
TX26n0017_p0490a04║：最初佛不必聞法而自悟，則以後一切眾生，亦不必聞法而可自悟也！
TX26n0017_p0490a05║答二：一切眾生有先覺者，有後覺者，先覺者如發明家也，後覺者如模仿者也。世有
TX26n0017_p0490a06║一類眾生，困苦之極，欲思出苦，思之既久，知苦從何來，則設脫苦之方。若自己
TX26n0017_p0490a07║了悟不管他人事者，則名獨覺；若將自己了悟之法普勸一切眾生，同依此法而出苦
TX26n0017_p0490a08║，故名菩薩。故云：諸佛以苦為師。當知一切眾生，有因聞法而修行者，亦有因苦
TX26n0017_p0490a09║而修行者，「苦」即「法」也，苦亦萬法中之一法。不過有因聞法而自己修行證果
TX26n0017_p0490a10║者，亦有因苦而自求出苦，同時亦教他人出苦、修行、證果者，此所謂「先覺後覺
TX26n0017_p0490a11║」之區別也。
TX26n0017_p0490a12║問三：吾人學佛，本為成佛，應度眾生，不計時劫，此為定論。曩年在仰，曾與
TX26n0017_p0491a01║法尊法師談論，成佛度生，吾人本願。無如「羅漢有出胎之迷，菩薩有隔陰之
TX26n0017_p0491a02║昏」，願大力薄；況「三途一報五千劫，再出頭來等幾時」？我曾向他說：最
TX26n0017_p0491a03║低限度先證初果，庶免墮三途也。所以不願證四果者，蓋全斷貪瞋癡已即不能
TX26n0017_p0491a04║再來受生度生。所以只要不墮三途，可以永遠發菩薩心，行菩薩行，此弟子之
TX26n0017_p0491a05║見也。
TX26n0017_p0491a06║答三：墮與不墮，全仗慧、願二力。所謂慧者，即觀察生空、法空之空慧也。所謂願
TX26n0017_p0491a07║者，即吾人常常發堅固願，諸佛菩薩乘大願而度生。要知學佛全仗悲——願——智
TX26n0017_p0491a08║，有大智而無大悲，不肯度生；有大悲而無大智，亦不能度生，故悲智即成佛之大
TX26n0017_p0491a09║本也。
TX26n0017_p0491a10║問四：因明作法，加簡別語，若如是者，則一切宗皆可立，決無正理可言也！譬
TX26n0017_p0491a11║如耶教徒立宗云：
TX26n0017_p0491a12║宗　萬物是上帝所造
TX26n0017_p0492a01║因　自許有萬能故
TX26n0017_p0492a02║喻　如有神通之聖者
TX26n0017_p0492a03║又破佛教立宗云：
TX26n0017_p0492a04║宗　汝執佛性是無
TX26n0017_p0492a05║因　不可見故
TX26n0017_p0492a06║喻　如龜毛、兔角
TX26n0017_p0492a07║果如此則一切法皆可立，一切人皆可破，則何能立正量別邪正耶？
TX26n0017_p0492a08║答四：因明簡別語，係加於前後陳，恐宗依不極成故，以簡別語冠之。因之一法，要
TX26n0017_p0492a09║立敵雙方共計，方能成立。
TX26n0017_p0492a10║問五：佛法中常云「無始」，無始二字，我看不能作時間長遠而言。若作長遠言
TX26n0017_p0492a11║，以不知為無始，則是有始之無始，不過吾人不知耳。在我意會，譬如昨夜眠
TX26n0017_p0492a12║夢，見一老婦、幼童，我問其何人？答曰：「母、子」。今試問旁人言：「母
TX26n0017_p0493a01║親在先？兒子在先」？答曰「母親在先」。余斥之曰：「咄！夢也！母子尚不
TX26n0017_p0493a02║可得，何先後之有」！宇宙萬有皆是夢幻，故云無始，是否？
TX26n0017_p0493a03║答五：此約真諦言：一切諸法當體即空，由緣生故，故名如幻。若約俗諦言：世界之
TX26n0017_p0493a04║成住壞空，四相平等，不可以成為始，眾生之生老病死，心念之生住異滅，均不可
TX26n0017_p0493a05║以生為始。乃四相循環流轉，不可以生為始，以死為終；若無死，亦無生。若定云
TX26n0017_p0493a06║生在先，亦可云死在先，乃至云老在先、病在先，亦無不可。蓋無住壞空，何有成
TX26n0017_p0493a07║耶？無住異滅，何有生耶？可見講到無始是環形——四相遷流——，非直線以何為
TX26n0017_p0493a08║始，故名無始。
TX26n0017_p0493a09║問六：成唯識論中說種子，有謂本有，有謂新熏，護法菩薩調和二家，謂本有、
TX26n0017_p0493a10║新熏皆有，各據聖言量證明之。吾意謂不然，說到種子是緣生法，既是緣生，
TX26n0017_p0493a11║不可云本有，皆是熏習所成，不過久熏、新熏不同而已。不如是，則種子非從
TX26n0017_p0493a12║緣生，是本來固有，落常見。善種子本來固有，惡種子亦本來固有，進之則無
TX26n0017_p0494a01║記種子亦本來固有，試問此固有之種子是上帝創造的嗎？是無因而有的嗎？是
TX26n0017_p0494a02║自然的嗎？善惡種子既不從熏習而生，落常見，是外道法，非佛法。故吾不取
TX26n0017_p0494a03║本有說，種子決定是熏習所成，不過久熏與新熏，在時間上遠近而已。
TX26n0017_p0494a04║答六：本有二字的意義，是無始之別名。換句話說，有無始以來久熏習的，亦有現在
TX26n0017_p0494a05║一剎那間所熏習的。約過去所熏的曰本有，約現在所熏習的曰新熏。其實、既云種
TX26n0017_p0494a06║子，皆緣生法，是熏習義，非自然有，亦非無因，故非外道。（以上見廿五、五、
TX26n0017_p0494a07║廿日及二十五日佛教日報）
TX26n0017_p0494a08║問七：前五識既依五根而起，云何意識不依肉團心為根而以第七末那識為根；此
TX26n0017_p0494a09║理不明。蓋損眼根不能生眼識，損耳根不能生耳識，則將腹內之肉團心取去不
TX26n0017_p0494a10║能生意識，可見以肉團心為意根，其理必明。肉團心與前五根皆色根而生六識
TX26n0017_p0494a11║，義類正齊！
TX26n0017_p0494a12║答七：根之一義，以生長為義。凡有生長之功用，皆名為根，譬如信、精進、念、定
TX26n0017_p0495a01║、慧五善根，亦可名根，生一切善法故。若以取去肉團心而不生意識為證，則割去
TX26n0017_p0495a02║頭腦亦不生意識，亦可證明頭腦為意識之根，豈有此理！
TX26n0017_p0495a03║問八：七識以八識為根，八識以七識為根，云何七八二識互為識根？
TX26n0017_p0495a04║答八：此約互依為義，蓋七識離八識無依，執為我故；八識亦以七識為依，被他所執
TX26n0017_p0495a05║故。若七八二識相離，則七八識不起作用，故不名識，而轉名智矣。
TX26n0017_p0495a06║問九：阿賴耶識以能藏種子為「能藏」，以被末那識所執為「執藏」，何故不以
TX26n0017_p0495a07║種子藏阿賴耶識為「所藏」？
TX26n0017_p0495a08║答九：以現行法在上，蓋覆種子處下，故以阿賴耶為所藏，以現行法為能藏，此以蓋
TX26n0017_p0495a09║覆為所藏名。（見佛教日報二五、六、八。）