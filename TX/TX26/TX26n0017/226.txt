TX26n0017_p0496a01║答姚陶馥問（十一則）
TX26n0017_p0496a02║問一：宗門稱教外別傳不立文字，達磨祖師指楞伽四卷可以印心，是何意旨？
TX26n0017_p0496a03║答一：「教外別傳不立文字」，即此亦是不立文字之文字。宋譯楞伽謂宗通說通，唐
TX26n0017_p0496a04║譯楞伽謂自覺聖智及隨機說法。此自其宗通之自覺聖智邊言之，即是不立文字之意
TX26n0017_p0496a05║旨；若自其說通之隨機說法邊言之，即有不立文字之文字。由此不立文字之文字，
TX26n0017_p0496a06║方可印證不立文字之意旨，故以楞伽四卷印心。
TX26n0017_p0496a07║問二：宗門見性要祖師印證否？
TX26n0017_p0496a08║答二：從佛得無師智、自然智、一切智成等正覺言之，自不待印證；而佛後以心傳心
TX26n0017_p0496a09║，以證印證，諸祖相承，乃有印證事起。如六祖壇經中永嘉向玄策自謂：「於維摩
TX26n0017_p0496a10║經，悟佛心宗，未有證明者」。玄策云：「威音王已前即得；威音王已後，無師自
TX26n0017_p0496a11║悟，盡是天然外道」。威音王後即是佛後，此義可明。
TX26n0017_p0497a01║問三：宗門見性有境界可見否？
TX26n0017_p0497a02║答三：宗門見性，無分別智心境如如相應，絕能所對待之相，無是非差別之量，則無
TX26n0017_p0497a03║可對之境。然此如如相應之無分別智境，亦即境界，正如楞伽所言之自覺聖智境界
TX26n0017_p0497a04║，不過就無能所是非相待之境，故言無境，而亦即是無分別智境也。
TX26n0017_p0497a05║問四：宗門見性後是分段身？抑變易身？
TX26n0017_p0497a06║答四：此義不定。所謂見性，即依無分別智了了明見真如性也。此所見之真如性雖不
TX26n0017_p0497a07║落聖凡階級，而能見之功用，卻有淺深。要看見性行者之根基與程度如何，若地上
TX26n0017_p0497a08║菩薩即屬變易身，地前菩薩則屬分段身，故不能作一定之判斷。
TX26n0017_p0497a09║問五：宗門見性後具神通否？
TX26n0017_p0497a10║答五：此與前條義略同，其所見真如性雖無階級，而功用有差別，若已入聖位者則具
TX26n0017_p0497a11║神通，未具聖位者即無神通。然宗門本意，非以入地為見性，其所謂見性是不落功
TX26n0017_p0497a12║勳，不落階段，祇要凡夫眾生一念相應，即是見性，不一定要有神通。故或具神通
TX26n0017_p0498a01║，或不具神通；而宗門所重者，則不在具神通。
TX26n0017_p0498a02║問六：經云：『恆沙諸佛一佛身』，是一切眾生亦與諸佛同身矣，以眾生皆可成
TX26n0017_p0498a03║佛故；但成佛後同身乎？抑在纏時同身乎？成佛無可疑；在纏若同身，則諸佛悟
TX26n0017_p0498a04║時，我何故仍迷也？悟不同悟，迷不同迷，而云一身，有何義證？
TX26n0017_p0498a05║答六：此不明佛有三身之義，故糾纏不清。要知恆沙諸佛一佛身，或眾生身同恆沙佛
TX26n0017_p0498a06║身，此等皆指法身——法性身而言。因法性身生佛平等，理體無殊，不僅多相不可
TX26n0017_p0498a07║得，即一相亦不可得，諸佛悟此故常住，眾生迷此故流轉。若就報身言，則諸佛報
TX26n0017_p0498a08║身，不一不異：四智圓滿，遍一切處，佛佛皆遍，故言不異；雖然，隨各各修因所
TX26n0017_p0498a09║成滿之果德，因果相續，功用各殊，故言不一。至就變化身言，亦不一不異：因變
TX26n0017_p0498a10║化身變化無定，或一佛變化多佛，度諸眾生，或多佛共現一佛，度一眾生，故佛與
TX26n0017_p0498a11║佛，不一不異。然此二身與眾生則皆異，因眾生萬行未立，垢染未除，未得此圓滿
TX26n0017_p0498a12║功德（報身）及殊勝妙用（化身）故。是知平等法身雖生佛不二，但所招感業報總
TX26n0017_p0499a01║體不同，與夫所起之勝用不同，故眾生無報、化二身之功德。故諸佛已悟，而眾生
TX26n0017_p0499a02║仍迷，生佛差別，即繫於此。若解三身，此疑冰釋矣。
TX26n0017_p0499a03║問七：覺理初聞，心如龍象，經即稍久，若存若亡，念佛睹佛，苦難無間，煩惱
TX26n0017_p0499a04║驟來，毫不得力，輾轉數次，或且隨溺！上焉者過後空悔，下焉者立相似法以
TX26n0017_p0499a05║自解，甚焉者明知故犯，此中必有癥結？
TX26n0017_p0499a06║答七：以初於覺理無透徹之了解，不能發廣大長遠之心，循序漸進，躐等務速，乃因
TX26n0017_p0499a07║屢遭挫折而退墮。
TX26n0017_p0499a08║問八：佛度諸大弟子，必由阿含而方等，而般若，而法華，而涅槃，如此迂迴，
TX26n0017_p0499a09║豈五百大阿羅漢等皆福薄乎？慧淺乎？
TX26n0017_p0499a10║答八：此在法華亦一小分聲聞弟子自敘其經歷耳，非頓悟直往大乘人及諸聲聞皆須有
TX26n0017_p0499a11║茲經歷。
TX26n0017_p0499a12║問九：世人多主張菩薩未能自度而先度人，此種知見，未知對否？如其對也，請
TX26n0017_p0500a01║示煩惱六根如何施用方可度人？又有無事相足證彼人受我度竟？
TX26n0017_p0500a02║答九：自度度他，至佛圓滿。未成佛以前，隨分自解自行法，教導他人共解共行，即
TX26n0017_p0500a03║為度他；例如自歸三寶為自度，教人亦歸三寶為度他。
TX26n0017_p0500a04║問十：多宗判教，高下互攻，究竟各宗菩薩至最後成佛時，佛位平等否？
TX26n0017_p0500a05║答十：至成佛福智無不圓滿，但亦依因行各有偏勝，而佛果攝機亦成差別。
TX26n0017_p0500a06║問十一：普賢行願云：『眾生無盡』，此理難明；依心經云：『不增不減』，則
TX26n0017_p0500a07║成抵觸。夫迷轉成悟，悟不再迷，准心經言，則眾生豈有無盡之理？使無盡者
TX26n0017_p0500a08║則必與時滋生矣，憑何義而自滋生乎？
TX26n0017_p0500a09║答十一：心經不增不減，就「法空真如性」說；眾生無盡，就「行願所緣境」說。然
TX26n0017_p0500a10║非以時滋生，一、以極多故名無盡，二、以成佛仍名究竟眾生故無盡。（竹摩記）
TX26n0017_p0500a11║（見海刊十七卷三期）