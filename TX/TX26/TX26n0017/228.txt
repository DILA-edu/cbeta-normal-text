TX26n0017_p0503a01║答白慧問
TX26n0017_p0503a02║問：邇來港中有甲乙二人，因問答心經「不生不滅，不垢不淨，不增不減」句
TX26n0017_p0503a03║義，引起劇烈諍論。雙方來往函件，數達十餘，終無結論。然綜觀甲乙兩方函
TX26n0017_p0503a04║件，論議中所夾帶之枝末語言，都不免有所是非。但雙方所持基本之意見，卻
TX26n0017_p0503a05║有敵體不同之立場。為明雙方立場起見，特將其所持基本見解，取要錄述如
TX26n0017_p0503a06║下：
TX26n0017_p0503a07║甲之見解：『空中之旨，以遮為表，即遮了情執始能表顯真理，故心經不
TX26n0017_p0503a08║生不滅——皆為遮情而非表理。不但心經為然，即全部藏經。乃至十方諸佛莫
TX26n0017_p0503a09║不以此為旨趣，以必須執破情忘，其理自彰。換言之，必斷煩惱而證菩提，離
TX26n0017_p0503a10║娑婆此岸，乃可到極樂彼岸。並認此為大乘了義之談，如來之根本義』。
TX26n0017_p0503a11║乙之見解：『空宗之旨，雖許以遮為表，然亦準以表為遮，即表示真理之
TX26n0017_p0504a01║後，情執不破而自亡，情執無實體性故。所以據心經而論，不生不滅……為表
TX26n0017_p0504a02║諸法空相之真理，理既表，情自亡，以明現則暗滅故，若云：全藏教典，十方
TX26n0017_p0504a03║諸佛，更是表理而非遮情。法華經云：諸佛如來唯以一大事因緣出現於世，為
TX26n0017_p0504a04║欲開佛知見故，示佛知見故，欲令眾生悟入佛之知見故。是以大乘了義之談，
TX26n0017_p0504a05║如來根本之義，則唯表真理，更無情執可破。所謂：本無煩惱，元是菩提；唯
TX26n0017_p0504a06║心淨土，自性彌陀是也』。
TX26n0017_p0504a07║按上甲乙兩方見解，有極明顯之分野；而雙方所解，其理散見大小乘經。
TX26n0017_p0504a08║若經典不曾深究，理解未有心得者，見甲之言，必是甲而非乙；聞乙之語，又
TX26n0017_p0504a09║非甲而是乙。唯我大師教通三藏，學博中西，慧目一懸，邪正自別。因此弟子
TX26n0017_p0504a10║欲明甲乙二人所解孰是，特提三問，敬乞慈悲下一詳確公正之批評！一、乙答
TX26n0017_p0504a11║甲之函，是否圓滿？二、甲乙二人對于心經「不生……」之見解，誰為正確？
TX26n0017_p0504a12║三、甲乙二人之見解，誰是大乘了義之談，如來根本之義？
TX26n0017_p0505a01║答：一、乙答甲之函，理旨雖得，教詮則疏。二、甲之問題原就教詮，就教詮（空宗
TX26n0017_p0505a02║經論）判，甲之見解為正，但不應擴為全藏諸佛皆然。三、大乘之空、識、中三宗
TX26n0017_p0505a03║，皆自居大乘了義，如來根本；忘詮得旨皆對，則空以遮為表——執破情亡，其理
TX26n0017_p0505a04║自彰——；識以表成遮，中唯表無遮或即表已遮——元是菩提，本無煩惱——；甲
TX26n0017_p0505a05║空而乙中可知。太虛。二八，八，一四，在昆明。（見海刊二十卷九期）
TX26n0017_p0505a06║附註　原題「附香港寄來研究問題」，今改入問答。