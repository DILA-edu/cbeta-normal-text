TX26n0017_p0519a01║答曾若蘭問（三則）
TX26n0017_p0519a02║問一：本人對善人存好感，對惡人不能有好感，僅容忍而已，但內心極苦痛，如
TX26n0017_p0519a03║何能無此種分別心？
TX26n0017_p0519a04║答一：人生本有喜怒愛惡，惟對於善惡分別清楚，善其善者，惡其惡者，是世間做人
TX26n0017_p0519a05║之道德，即是非之心也。若自出世法言之，則此仍不能離人我憎愛之分別。金剛經
TX26n0017_p0519a06║無人我相，照空一切，是先要有定慧功夫。無我相、無法相，始無憎愛之分。善惡
TX26n0017_p0519a07║乃自我而生，對人而言。若能看空人我相則無可憎愛，自無善惡人之分別矣。蓋眾
TX26n0017_p0519a08║生均以五欲上立人我假想之分別，若能時時自覺，則無此分別。善惡者，亦由世法
TX26n0017_p0519a09║觀待人我而言者也；自出世法言之，則無此分別。人我善惡已失去差別，此乃自高
TX26n0017_p0519a10║一層觀之。夫人我相既空，則憎愛已無，苟有憎愛之分而自覺其非，則有自覺性，
TX26n0017_p0519a11║不憂憎愛心之生起，但求能常常覺悟，使憎愛心不繼續現行，分別心即可漸減。
TX26n0017_p0520a01║問二：讀金剛經後，仍不能去善惡之分別，如何能去之？
TX26n0017_p0520a02║答二：讀經後要久久觀行，亦可自問此念自何而起，順理而觀，其念自化，不僅不起
TX26n0017_p0520a03║也。故能自明其從緣而起，體性均空，念自可化而無定性。離相隨緣之語，亦可以
TX26n0017_p0520a04║明白其理。金剛經云：法者是善法，非法乃惡法。無我相、無人相等六句，是明一
TX26n0017_p0520a05║切法空，緣起無性者也。（程心勉記）（見海刊二十六卷六七期合刊）
TX26n0017_p0520a06║問三：若有二人均發大乘心，且能實行。但一人欲以禮處世，固知禮性是空，無
TX26n0017_p0520a07║禮不能維持社會；一人則以為不必執著禮，且認前者有拘執心，二者孰是？
TX26n0017_p0520a08║答三：所問之禮，是對人之禮，可視其所對之人而定；而人之根機各不同，其人若當
TX26n0017_p0520a09║機者，各可得益。自普遍言，則前者為真俗圓融，而後者若根機相當，亦得其利益
TX26n0017_p0520a10║。禪宗語錄有故事一則：晚唐某皇帝有二國師，一為南陽忠國師，一為國一國師。
TX26n0017_p0520a11║某日、二師共坐宮中，適帝入，南陽忠國師起迎帝，國一國師默然不迎。帝見二人
TX26n0017_p0520a12║舉動不同，乃問國一曰：「朕為一國之主，何以國師坐而不動」？國一國師應曰：
TX26n0017_p0521a01║「虛空還見陛下來而起迎乎」？帝又問忠國師何以起迎？對曰：「陛下何得自四威
TX26n0017_p0521a02║儀中見老僧」？此即明二人均悟空而一用禮一不用，然用是即相離相也。國一國師
TX26n0017_p0521a03║直示真諦，忠國師則真俗圓用。（程心勉記）（見海刊二十六卷八九期合刊）