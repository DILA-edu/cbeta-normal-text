TX26n0017_p0532a01║答倪君偉問（三則）
TX26n0017_p0532a02║問一：劫與數之分別何在？
TX26n0017_p0532a03║答一：常言劫數者，非就一人災難而言，指多數人而言。劫字、佛典譯語，乃劫波音
TX26n0017_p0532a04║之略，意指時代而言。有災難之時曰災劫；如最大之災劫，全世界毀壞，人物皆受
TX26n0017_p0532a05║其難。今日中國人在遭災難之時代，世界人類亦在災劫中。數字、係中國學術之言
TX26n0017_p0532a06║，指一人或一國命運而言。然眾人所遭之災劫，雖眾人同處於一時代中，或有因禍
TX26n0017_p0532a07║得福，或獨免罪者，則是其業報之不同。業有共業、別業，共業受共報，然亦不必
TX26n0017_p0532a08║共有其業：如各別作而其業相同，則還受共報。佛典言人生器界之變化，均由業報
TX26n0017_p0532a09║之關係。
TX26n0017_p0532a10║問二：人之靈魂不生不滅，人生之輪迴是否先有靈魂？
TX26n0017_p0532a11║答二：此應自名詞上改正。佛法不用靈魂二字，平常以為肉體內有一靈魂，離開肉體
TX26n0017_p0533a01║即為鬼。自佛典則不然，人由色、受、想、行、識五蘊合成，色指物質，受指感受
TX26n0017_p0533a02║，行即行為，含有業力在其中，能作一切團結之力。有此業力，代前之業力結合五
TX26n0017_p0533a03║蘊而為人身，此乃業力所生之果報。此一生中又有活動，又造業行，俟其業報盡後
TX26n0017_p0533a04║，又引結而起，又有新生命、新業報。故自佛法言，即業報相續，並無離開身體之
TX26n0017_p0533a05║另一物。然亦有死後未即作人而為鬼者，鬼非離軀體即為鬼，以其有鬼業而受鬼報
TX26n0017_p0533a06║，其身識雖與人異而未始無，亦屬眾生之一。此外更有一種中有身，乃死後之身，
TX26n0017_p0533a07║如轉世要做人而未得有父母緣者，暫為中有身，即後一生命之預備身，後世為人即
TX26n0017_p0533a08║人之中有身，後世為畜即畜之中有身。
TX26n0017_p0533a09║問三：如業力好，是否死後即成仙？
TX26n0017_p0533a10║答三：仙乃修煉而得，做好事多可以升天，非成仙。道家所謂仙，乃自肉體中提煉出
TX26n0017_p0533a11║之一部而續其生命，此非佛教所注重。佛教乃勸人為好人，可以受好報而升天，此
TX26n0017_p0533a12║輪迴中最好之事。但佛法最後一步，乃超出輪迴成羅漢，而上更有辟支佛，再上為
TX26n0017_p0534a01║菩薩，最高為佛，此即出世三乘。（程心勉記）（見海刊二十六卷八九期合刊）