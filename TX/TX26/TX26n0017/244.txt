TX26n0017_p0537a01║答傅汶明問（二則）
TX26n0017_p0537a02║問一：佛教分幾宗，那一宗最合於未出家者修習？
TX26n0017_p0537a03║答一：佛教各宗為歷史上演變而出，其中有印度原有之宗派；亦有來中國後始有之宗
TX26n0017_p0537a04║派；亦有來中國後不傳者，小乘諸部派是也。中國之佛教十宗：二宗小乘，七宗大
TX26n0017_p0537a05║乘，律宗通大乘小乘之間。此乃由中國佛教綜合先後變化而言，不必一定記其宗派
TX26n0017_p0537a06║，以多宗已與今無關而不有，或今有而亦無一定區別，故不必言宗派。而言最為一
TX26n0017_p0537a07║般易修之法門，則淨土法門是。
TX26n0017_p0537a08║問二：學佛除讀經外，尚應靜坐，是否未出家亦可靜坐？
TX26n0017_p0537a09║答二：靜坐是做功夫，而做功夫不限於靜坐，念佛、拜經、修布施、參禪、持咒，均
TX26n0017_p0537a10║屬做功夫。靜坐、在中國儒家、道家亦習之，佛教雖亦靜坐，但修禪定不限於靜坐
TX26n0017_p0537a11║，靜坐為修禪定初步功夫，故佛法中亦有靜坐修禪定之方式，其用意則大有不同。
TX26n0017_p0538a01║常人之靜坐，或為衛生，如因是子；而道家則煉精氣神，自身體中提煉出一部為將
TX26n0017_p0538a02║來長生之物。佛法則不然，乃由戒生定，由定生慧。先修戒以除一切不良習慣，養
TX26n0017_p0538a03║成有規律生活，由此基礎而修定，和平統一，使精神凝定。人之精神本光明覺照，
TX26n0017_p0538a04║常人時昏亂，故失本心之智慧，有定乃能不昏亂。為除昏沉、睡眠與浮動、散亂，
TX26n0017_p0538a05║故靜始能啟發本心智慧。明心、乃見一切法之真實性，亦即見人生本來面目，宇宙
TX26n0017_p0538a06║真相。能明見宇宙人生真相，則去除一切無明黑暗，而可以無復錯誤顛倒，不生煩
TX26n0017_p0538a07║惱，不起不合理行為，則生死輪迴之痛苦乃可解脫。故佛修禪定以靜為始，由不昏
TX26n0017_p0538a08║沉不散亂而至清明凝靜，乃啟本心智慧光明，而照見宇宙人生真性，此乃佛法靜坐
TX26n0017_p0538a09║之理。能修到明心見性，即可成佛。但常人多不易做到，即出家人亦每難做到，故
TX26n0017_p0538a10║有種種方便法門，如念阿彌陀佛，臨終時往生極樂世界，可以得妥善之修行處，再
TX26n0017_p0538a11║漸圖上進。（程心勉記）（見海刊二十六卷十期）