TX27n0017_pa705a01║與挪威哲學博士希爾達論佛學
TX27n0017_pa705a02║——十一年五月四日——
TX27n0017_pa705a03║希爾達係挪威大學哲學教授，此次以赴耶教同盟大會來中國，在北京聞太虛法師
TX27n0017_pa705a04║之名，折道來漢臬，至佛教會投剌進謁，并遞上北京王虛亭居士之介紹函。由理事李
TX27n0017_pa705a05║君電佛學院，請法師至會。師叩其來意，希以來求佛學對。師於是語之以佛學之大旨
TX27n0017_pa705a06║，希聞而樂甚。今特記二人之談話於下：
TX27n0017_pa705a07║希：吾在北京聞師係佛學巨子，故特來請教，若蒙開示，則吾感激無涯矣！
TX27n0017_pa705a08║太：君既如是熱心學佛，君亦知佛學是何等之法乎？
TX27n0017_pa705a09║希：吾在歐亦嘗涉及譯本佛經與論，確知佛學非宗教之神話，而實為世界最有價值之
TX27n0017_pa705a10║哲學也！
TX27n0017_pa705a11║太：佛學不特非宗教，且非世之所謂哲學。夫世之所謂哲學者，不外本體論、知識論
TX27n0017_pa706a01║、與宇宙之說明三種。若自佛學觀之，彼等之所謂本體論者，正是妄見所執，但
TX27n0017_pa706a02║有名言，都無實義。所謂知識論者，但用獨頭意識之比非量，僅知心之少分。所
TX27n0017_pa706a03║謂宇宙之說明者，但緣似帶質境、獨影境而倒妄計度，不知宇宙乃唯心變現之幻
TX27n0017_pa706a04║象，是猶癡人說夢也。且所謂佛者，乃覺者之謂；眾生者，乃和合連續之假者之
TX27n0017_pa706a05║謂。凡有情皆眾生攝，是以有情皆假名相耳，有情不自覺其假名相為迷心變現之
TX27n0017_pa706a06║夢心夢境，展轉相尋，流轉生死；惟佛乃空諸幻妄，朗然妙覺。哲學在迷執覺，
TX27n0017_pa706a07║佛學從覺化迷，故佛學亦不同哲學也。
TX27n0017_pa706a08║希：誠如君言，然則佛本來是覺者耶？抑由有情修成者耶？又有情者本是無覺性者歟
TX27n0017_pa706a09║；或先是覺者而後迷歟？抑由何時而始入迷歟？又或雖迷而終必自悟歟？抑或需
TX27n0017_pa706a10║其他之開啟而後能覺歟？願更聞其旨！
TX27n0017_pa706a11║太：夢覺一心，佛與吾人之體性本無差別，顧以無始之無明妄動，妄見有我，有我而
TX27n0017_pa706a12║有差別之心，與眾生之相，及宇宙之象；又有我則必有貪愛取捨，貪愛取捨之不
TX27n0017_pa707a01║已，故宇宙與眾生皆生死成壞不已，苦業苦果隨之而不能已也。然達爾文妄認宇
TX27n0017_pa707a02║宙萬物為進化者，即此和合相之連續變化耳！
TX27n0017_pa707a03║
TX27n0017_pa707a04║　　　　　　　　　　　　┌佛　　　　　　　┌一、無形體的
TX27n0017_pa707a05║　　　　　　　　　　　　│菩薩　　　　│天┤二、無男女性的
TX27n0017_pa707a06║　　　　　　┌正覺─佛─┤辟支佛　　　│人└三、超過人類的
TX27n0017_pa707a07║　　　　　　│　　　　　└阿羅漢　　　│神
TX27n0017_pa707a08║　　　　心─┤　　　　　　　　　　　　│動物（禽獸魚虫等）
TX27n0017_pa707a09║　　　　　　│　　　　　┌有情─動──┤鬼
TX27n0017_pa707a10║　　　　　　└夢─世間─┤　　　　　　│地獄
TX27n0017_pa707a11║　　　　　　　　　　　　└器界─植──┴眾生─（動植之總名）
TX27n0017_pa707a12║　　　　　　　　　　　　　　　└────世界
TX27n0017_pa707a13║
TX27n0017_pa707a14║君細觀此表，則可辨夢境與覺境之殊，而知妄真非一非二之理矣。且佛之未成佛
TX27n0017_pa708a01║時，與眾生亦無異也，惟能反觀自性，照空諸幻，故澈三界唯心之理而契本性之
TX27n0017_pa708a02║明妙，透萬法唯識之相而得覺果之圓滿也。由斯觀之，有情確可成佛也。但吾等
TX27n0017_pa708a03║多被無始以來之迷妄周匝重裹，不能頓覺，故須藉已覺者之開啟，猛勇精進，廣
TX27n0017_pa708a04║修萬行而後可也。君能如此，佛道不遠君矣！
TX27n0017_pa708a05║希：承誨茅塞頓開，數年疑團，一旦冰釋。曩日聞人稱佛學為無上之學，實非虛語也
TX27n0017_pa708a06║！但學佛之方法若何？更請開示！
TX27n0017_pa708a07║太：一、當常親近善知識，二、應發菩提心，三、宜解理修行，四、貴親證。
TX27n0017_pa708a08║希：佛學之派別有幾？今世何地盛行何派？
TX27n0017_pa708a09║太：佛學分大小二乘，小乘惟印度、南洋盛行；大乘分顯、密二教，由印度傳來中國
TX27n0017_pa708a10║後，今密教盛行於西藏、日本，而大乘之顯教，則以中國為最完全。
TX27n0017_pa708a11║希：今日得聆法音，聞所未聞，實足以愉快平生，感謝之誠，匪可言喻！余在北京時
TX27n0017_pa708a12║，已罹疾病，此時非就醫於上海不可。待賤恙愈後，當再來求教，輪船將開，敬
TX27n0017_pa709a01║此告別！
TX27n0017_pa709a02║記者按：希爾達博士一經開示，即能了解，其根智之利可知矣！帶病而來，其對
TX27n0017_pa709a03║於求學之心，可謂勤矣！觀其語氣之謙遜，其於佛法之敬仰可知矣！噫嘻！吾國人之
TX27n0017_pa709a04║醉生夢死靦然忘返者，與夫競力於蠻觸之世界者，對於希氏能無愧乎！吾人其可以猛
TX27n0017_pa709a05║醒也已！胡君震東與記者共任譯語，故泚筆記之。陳維東記。（見海刊三卷七期）