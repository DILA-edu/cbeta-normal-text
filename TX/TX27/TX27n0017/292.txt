TX27n0017_pa731a01║甲子中秋佛學院同人賞月記
TX27n0017_pa731a02║甲子秋，彌月不雨，赤地千里，娑婆世界真火宅也！中秋之夕，本院全體賞月於
TX27n0017_pa731a03║院中遊行廠處，敷座四周，為口字形，上為香案，下為院長及諸教授席，同學諸子列
TX27n0017_pa731a04║座兩旁。於時皎月東升，高三由旬，清光揚暉，涼生衣袂，趙州茶熱，煩渴都消，四
TX27n0017_pa731a05║座怡然。院長乃言於眾曰：『汝等將寓目遊心而以為娛樂耶！試觀其容光照人，泰而
TX27n0017_pa731a06║不驕，威儀如何？高而臨下，清而容物，襟懷如何？清涼破熱，光明破暗，作用如何
TX27n0017_pa731a07║？持盈致虛，積日以月，勤勞如何？且天地不仁，萑苻四境，奄奄眾生，誰復顧念？
TX27n0017_pa731a08║唯茲明月，獨生憐愍，常相照映，其慈悲如何？金錢勢力，階級層層，冷暖之間，眼
TX27n0017_pa731a09║分青白，唯茲明月大千普照，無偏無私，在霄在壤，同親色澤，其平等如何？顧境之
TX27n0017_pa731a10║所呈，根之所觸，凡關於月者，頭頭是道，人天無限，於斯盡矣』。院長語畢，四座
TX27n0017_pa731a11║寂寂，明月當頭，似亦聽受。純於是時，胸中起伏之山月、水月、高月、風月、千里
TX27n0017_pa732a01║共之月、十分圓之月，種種月相，與青煙白雲以俱淨，但覺法界空明，充滿雄勇之精
TX27n0017_pa732a02║神，大悲大願之力，亟記之。（朱善純記）（見海刊五卷十期）