TX27n0017_pa733a01║在中央公園談話
TX27n0017_pa733a02║十九日，中央公園開講四十二章經。九時半講畢，余與王驤陸居士隨法師步出公
TX27n0017_pa733a03║園。途次綠陰滿地，涼風沁人，法師欣然，瀹茗對坐。適有章炯居士來求開示，問曰
TX27n0017_pa733a04║：『人言宗教之興，多在亂世，然否』？法師曰：『普通宗教，多出亂世，唯佛教則
TX27n0017_pa733a05║不問世之治亂，皆所必須。所以者何？當治平之世，人民安居樂業，各得其所，自以
TX27n0017_pa733a06║為此現實世界足以生聚教訓，不須他求，故無宗教之發生。及至世界大亂，生民塗炭
TX27n0017_pa733a07║，不堪其苦，則思想較高者，為環境所迫，每懷疑此現實世界不足以圖生存，即欲求
TX27n0017_pa733a08║超出現實之世界以謀安寧，於是乃有各種宗教之出現，世界各宗教之異，其所希求種
TX27n0017_pa733a09║種不同：如基督求永生，回教求天國，中國道家之求長生不死，印度婆羅門之求生梵
TX27n0017_pa733a10║天，皆為恐懼此現實世界不可靠，不得已別闢一途以求生活，此宗教所以為亂世之產
TX27n0017_pa733a11║物。然治平之世，雖無種種競爭慘殺之苦，而老死之苦終不能免。如世人一生勤苦，
TX27n0017_pa734a01║百端營謀，方將成功，而此身已老，行將就死，趨于破壞，豈非人生之大痛苦！於是
TX27n0017_pa734a02║求解脫此生死之痛苦者，不得不求之佛教。唯以佛教出世三乘有澈底生死解脫之方便
TX27n0017_pa734a03║，故知佛教不問世之治亂，皆有必須之價值』。（大圓記）（見海刊七卷八期）