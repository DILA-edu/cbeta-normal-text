TX27n0017_pa743a01║為福州佛化青年眾說法
TX27n0017_pa743a02║有一童子名林啟鍠，代表出席，合掌向師致敬，乞師開示。
TX27n0017_pa743a03║師向大眾言：吾為佛法，於爾青年，懇切望之！懇切望之！汝等果能如佛法切實
TX27n0017_pa743a04║信解修持乎？能不畏勞苦荷擔之以化導有情乎？能如是者，其有以語我來！
TX27n0017_pa743a05║代表林啟鍠離席合掌恭敬白師言：法師！青年誓願樂意如是，結社目的亦復如是
TX27n0017_pa743a06║。但少年不學無知，於佛法海無由得入，乞師憐愍，方便開示！
TX27n0017_pa743a07║師言：善哉！善哉！諸青年！汝能發大心，吾當為汝等宣說。汝等諦聽！往昔有
TX27n0017_pa743a08║菩薩名無盡意，聞佛宣說觀音菩薩自在神通不思議業，解取頸項百寶瓔珞，供養觀音
TX27n0017_pa743a09║，觀音菩薩愍四眾故，受其瓔珞，分作二分，一分奉佛，一分奉塔，為彼佛塔宣說讚
TX27n0017_pa743a10║歎。我今復如是（師解花圈掛代表頸），將此花圈還供汝等，當願汝等如是荷負佛法
TX27n0017_pa743a11║，如是宣說讚歎。
TX27n0017_pa744a01║爾時林啟鍠恭敬作禮，受法復位。
TX27n0017_pa744a02║復次、諸青年！我昔在東京受佛化小學學生大歡迎，計萬餘人，爾時亦有代表童
TX27n0017_pa744a03║子獻花供養，歡欣鼓舞。因今思昔，人數雖有多寡，而精神氣象固無限量。我於今日
TX27n0017_pa744a04║，感同當時，當願此後若一年若二年乃至五年十年，我再來時，爾等荷擔佛法化導青
TX27n0017_pa744a05║年，由全縣而全省而全國乃至全亞洲全世界一切青年，由爾等為出發，盡入佛化，莊
TX27n0017_pa744a06║嚴蓬勃，勝過東京！諸青年等！我今後復當略示佛法真義：所謂佛法，乃佛教化，既
TX27n0017_pa744a07║當自覺，還當覺他。教理行果，自覺之基，精參了解，實行修習，苟有所得，即當化
TX27n0017_pa744a08║人，非定成佛始可覺他。今茲時代，謂我佛教出世之法有麻醉性，令諸青年有退無進
TX27n0017_pa744a09║，此邪說者，不明大乘，誤解出世，不知出世即是革命，欲真革命，惟有佛法。何以
TX27n0017_pa744a10║故？世間諸法，無常流轉，循環無已，所以生生滅滅，枉受輪迴，無由解放而得自由
TX27n0017_pa744a11║。以是出世破此循環，大乘佛化乃真革命。爾時師復解釋革命之義而說偈曰：
TX27n0017_pa744a12║一切壞習慣，與彼惡勢力，聯續不斷相，斷此曰革命。
TX27n0017_pa745a01║惟佛無上覺，證諸法真性，慧日破世闇，革惡種善因，
TX27n0017_pa745a02║利己復利生，勇猛而精進，發此大乘法，斯為真革命！
TX27n0017_pa745a03║如是能修持，是為菩薩行，增長不退轉，圓滿永清淨。
TX27n0017_pa745a04║（寂光記）（見海刊八卷八期）