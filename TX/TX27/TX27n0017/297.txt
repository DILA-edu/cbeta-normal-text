TX27n0017_pa746a01║南普陀訪太虛上人記
TX27n0017_pa746a02║歲丁卯八月既望，余由漳奉令調防東山，二十九日出發，午後坐汽車抵浮宮，上
TX27n0017_pa746a03║捷安輪船。本擬即日放洋直往東山縣，因輪小夜間不敢出海，於下午五時停泊廈港，
TX27n0017_pa746a04║候翌日早潮啟𦩘。於是忙裏偷閒，改乘小汽船往南普陀恭謁太虛和尚。及行抵南普陀
TX27n0017_pa746a05║，正交七時半，天色已大黑矣。寺宇宏敞，重建僅二三年，佛像均已裝金；法界莊嚴
TX27n0017_pa746a06║，令人油然生敬！惜時已向晚，未能到處瞻仰，一豁眼界，微為憾事耳。旋進客堂，
TX27n0017_pa746a07║有知客號純淨者，出而招待。遂投名刺，告以要見法師。旋入通報，少頃太虛和尚蒞
TX27n0017_pa746a08║客堂，余下全禮參見。觀其年事，約五十許人，貌甚豐滿，和靄可親。茲將對答之語
TX27n0017_pa746a09║，記錄於後，以便隨時觀覽，聊當暮鼓晨鐘之一助云：
TX27n0017_pa746a10║師問：客從何來何往？
TX27n0017_pa746a11║余答：此次由漳州率隊往東山縣，今晚輪泊廈港，天曉即行，茲於百忙中特來參見，
TX27n0017_pa747a01║恭求指示。
TX27n0017_pa747a02║師曰：豈敢！近來軍界中人，甚多信佛，作佛門之護法，殊為難得！
TX27n0017_pa747a03║余答：護法實不敢當！今日此來，專誠叩謁，請求開示修行要訣耳。
TX27n0017_pa747a04║師云：『凡修行人，須知止心之法，知止而後生定。夫人心至動，浮思妄念，俄頃萬
TX27n0017_pa747a05║端，譬彼獼猴，跳躍無定。然獼猴設偶得所喜之物，尚能坐而不動，因其心有所
TX27n0017_pa747a06║止而後能定。吾人亦然，能得止心之法，自不難達到生定目的。如做禪功人，必
TX27n0017_pa747a07║須先止其心於一處——或數息、或觀鼻端、或專心一事皆是——，其亂心始漸減
TX27n0017_pa747a08║殺；行之純熟，必得禪定之力，由定力而生智慧，由智慧而除煩惱，即可以了生
TX27n0017_pa747a09║死而證菩提也。又有念佛求生淨土一法，對佛像、對經書、對西方及行住坐臥時
TX27n0017_pa747a10║均可行之，默念、低聲念、高聲念均可。但念時必須恭敬誠懇，字字分明，行之
TX27n0017_pa747a11║既久，定能仰賴彌陀世尊所發度世宏願，自蒙感應。由此亂心減殺而生定力，由
TX27n0017_pa747a12║定力而生智慧，由智慧而除煩惱了生死，往生淨土，即所謂念佛三昧也。古來賢
TX27n0017_pa748a01║聖得念佛三昧而了生死往生淨土者多矣，法既良善易行，而較之禪功又少流弊。
TX27n0017_pa748a02║惟要每日有恆不宜間斷，無事時多念佛號，有事時但能誠懇十念，亦無不可。世
TX27n0017_pa748a03║人作事貴在有恆，修行尤宜注意。起居有時，飲食有節，戒除昏睡，及不間斷功
TX27n0017_pa748a04║課等，均謂之有恆也。修行人亦貴調適身體，身體不調，即不能用功，妨礙殊甚
TX27n0017_pa748a05║，故飲食起居，必須有定。凡人每日睡眠時間，均有一定；或貪睡，必定起居無
TX27n0017_pa748a06║時，其妨礙身體與精神者不鮮，故必戒除多睡。此外每日例課，勿論閒忙必須實
TX27n0017_pa748a07║行，不可間斷；如是有恆作去，必得生西。須知吾人日常用功，即為臨終之用。
TX27n0017_pa748a08║人當臨終一命將斷時，所有業緣均隨感而至，生西、墜落，爭此片刻，危險萬狀
TX27n0017_pa748a09║。此時只看平日如有用功，定賴三聖接引之力，自能不被牽掣而得往生極樂也。
TX27n0017_pa748a10║由此而觀，平日不可不用功，用功不可不有恆，二者相互而行，做到純熟，自然
TX27n0017_pa748a11║而然不待勉強，臨終自能鎮定，一心不亂而決其生西。惟修行人不拘禪淨，總要
TX27n0017_pa748a12║慈悲度世之心，始稱佛心，否則難免墜入小乘耳』。
TX27n0017_pa749a01║余即告以：『余生平夙業太重，力求懺悔，且年事既長，漸覺世俗了無意味，每
TX27n0017_pa749a02║對所知戚友之死亡，極為傷感。竊思今天死這個，明天死那個，豈不逐漸輪到吾
TX27n0017_pa749a03║人身上了。故不得不急於己身先行救度，而對於度人一節，恥力量不及，只好留
TX27n0017_pa749a04║為將來第二步想也』。
TX27n0017_pa749a05║師曰：『如汝所說，求度自己，即為小乘心行。須知佛法以發大慈悲普度眾生為自己
TX27n0017_pa749a06║，故吾人既要修行，不拘禪淨，均要發慈悲心，本度人為度己之願，始合大乘意
TX27n0017_pa749a07║義；則與佛感應，更為易易也』。
TX27n0017_pa749a08║余曰：『弟子置身軍界，近於殺伐，擇業不慎，殊為抱憾』！
TX27n0017_pa749a09║師曰：『不然，韋馱菩薩亦現武將身，居士何所見之不廣乎？且軍營中團體最大，若
TX27n0017_pa749a10║能以我佛慈悲之宏願，灌輸於各個兵士腦中，使人人有慈悲之觀念。由此推廣，
TX27n0017_pa749a11║由營而團而旅而師，行見人人均知尊佛，人人均具慈心，度己度人，是一非二，
TX27n0017_pa749a12║要皆本源於大慈大悲普度眾生之一念而得其效果也。夫慈悲體用甚大，不時出家
TX27n0017_pa750a01║人當然，即在家人亦莫不然。本此二字，出而待人接物，無論何事，均能做到完
TX27n0017_pa750a02║全美滿，而得其恰好分際。居士其勉乎哉！茲姑就淺見所及，略與居士陳之，幸
TX27n0017_pa750a03║垂察焉』。
TX27n0017_pa750a04║余聞已，即恭敬合掌致謝，告辭而別。歸後走筆書此，以與世之研究佛學者相切
TX27n0017_pa750a05║磋焉。（王深記）（見海刊八卷十二期）