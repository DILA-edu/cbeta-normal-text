TX27n0017_pa764a01║與德人談話鱗爪
TX27n0017_pa764a02║一、德國駐華公使卜爾熙，昔為駐日大使參贊，曾唔談。在福郎福特大學講演，
TX27n0017_pa764a03║卜公使來聽講畢，敘舊。數日後，約於中國學院攝影紀念，並以自備汽車，邀遊萊因
TX27n0017_pa764a04║河諸勝。卜既通華語，車中遂作長談，偶論時事，謂「日本之屢迫中國，等於法之壓
TX27n0017_pa764a05║迫德。大抵小國一時占優勢，恆惴惴然恐大國之復興，無以自存，遂欲箝制之而使不
TX27n0017_pa764a06║能再起，但亦徒見心勞日拙而已」。太處曰：「個人與他人，國家與他國，恆存一我
TX27n0017_pa764a07║不滅亡他、他必滅亡我之念，以之互向拚死中求活。此現代從宇宙觀以至人生觀之大
TX27n0017_pa764a08║錯誤，而為各階級各民族戰禍之源。循此而不易其道，則世界和平與人類安樂終無望
TX27n0017_pa764a09║。使占優勢者了知佛法，從萬有以至人群，皆以因緣和合而成，生滅無常，相續不斷
TX27n0017_pa764a10║，無可強據以為我者，亦無可強割以為非我者，惟利他乃成自他兩利，若害他則必自
TX27n0017_pa764a11║他兩害，儘堪互助以共存，豈必相斫乃為快！如不明事理，妄逞貪、瞋，人固怨苦，
TX27n0017_pa765a01║已亦勞困」。卜首肯。
TX27n0017_pa765a02║二、柏林遠東協會會長叩爾納貴族耶納倭伊鏗夫人，耆年碩德，頗致概於近代之
TX27n0017_pa765a03║歐化，以慕中國古文化之熱忱，招待傾談。詢及中國現時變遷之情勢，均謂中國今不
TX27n0017_pa765a04║可急於模仿歐洲，毀亡中國固有之美德，變成日本一般國家。其言亦可思繹。
TX27n0017_pa765a05║三、開在林伯爵，為德國著名之東方學者，承柬邀，訪之於達姍斯達之住宅，暢
TX27n0017_pa765a06║論佛學，頗有心得。表示當注重個人之精研實證，願與為互相切磋之學友，但不欲與
TX27n0017_pa765a07║一般人為集會之舉。長身美髯，有超然出群之概。而柏林之維德海伯爵，則致書趨訪
TX27n0017_pa765a08║，靄然欲為援助世界佛學會之組織，別饒有和愛之意。
TX27n0017_pa765a09║四、德外交部東方司密歇爾遯課長，曩者亦嘗於東京大使館相識，尤善華語。由
TX27n0017_pa765a10║東方司司長脫老乎脫孟；囑招待太虛赴外交部晤談。密課長譯脫司長語云：「前次歐
TX27n0017_pa765a11║戰，非必不可避免者，而終至不能避免，亦由歐洲各國當局者，於道德之修養猶有欠
TX27n0017_pa765a12║缺之所致。聞佛法最注重於道德修養，故今極歡迎來傳佛法」。太虛曰：「歐洲以前
TX27n0017_pa766a01║，本亦有宗教信仰以為道德涵養，但因近代科學知識之進步，歐洲以前所信之神教，
TX27n0017_pa766a02║在科學理智上已難成立其信仰，故應有從科學理智，而上達於最高最圓滿之佛法，以
TX27n0017_pa766a03║為現代歐洲之新信仰，促進於道德之修養。今聞司長所言，既懍前車，尤惕來軫！若
TX27n0017_pa766a04║及今能建樹此新信仰以養成真道德，則未來之人世和樂，庶其可保」！脫表示極願贊
TX27n0017_pa766a05║助世界佛學苑之進行。
TX27n0017_pa766a06║五、德國之佛學研習者，以泥牙羅滑嘎拉比丘及達而梗博士為先進，二人皆錫蘭
TX27n0017_pa766a07║巴利文三藏學者，在錫蘭研究修習多年。泥嘗建一佛院於瑞士，達亦建一佛院於柏林
TX27n0017_pa766a08║，并勤著述翻譯。敏興有一雪洛斯書店，出版多種佛書，皆出其手。然今泥返錫蘭，
TX27n0017_pa766a09║瑞士佛院已𡉏。達於去年棄世，其佛院現由一學生守持，亦勢將寥落。除此二人外，
TX27n0017_pa766a10║柏林之斯泰恩凱，為達而梗之友，專習禪定。近與數十同志，組一學社，注重實行，
TX27n0017_pa766a11║每月出通訊一冊。而研譯中國學，以柏林大學教授勿朗凱，及福朗福特大學教授衛禮
TX27n0017_pa766a12║賢、萊勃齊大學教授海里士為首，然從中國文研究佛學，則以民族博物館及東方學校
TX27n0017_pa767a01║萊辛教授為尤善，以昔在中國，曾從梅光羲研佛學也。萊勃齊大學魏勒教授精藏文，
TX27n0017_pa767a02║并從梵文、華文研大乘佛學。敏興司法廳長葛立姍，及潑勒司老之龍伯博士，亦精巴
TX27n0017_pa767a03║利文三藏。海台堡大學華來珊教授，應索爾夫博士之呼聲而提倡大乘佛學，日僧友松
TX27n0017_pa767a04║圓諦佐之。此諸人皆經晤談，或數通函問者。人才濟濟，惜未能聯合一處而互共研究
TX27n0017_pa767a05║之耳。
TX27n0017_pa767a06║六、萊勃齊大學杜里舒教授，及愛吉士教授，皆曾到中國，對於佛法亦有深切之
TX27n0017_pa767a07║了解。謂在今科學知識發達後之世界，唯佛法可為人類唯一之宗教，其他各教已皆將
TX27n0017_pa767a08║淘汰。太虛謂唯佛法可為現代科學發達後歐洲人之合理信仰，亦唯現代歐洲最進步之
TX27n0017_pa767a09║科學，乃能發揮證明佛法為真理。二君極為首肯。
TX27n0017_pa767a10║七、德國教育部伯克總長告施德惟博士，約太虛赴部相見。二十二日，遂偕萊辛
TX27n0017_pa767a11║教授往訪之，暢談一時餘。告以德國可設一佛學院，問及內容之組織當如何？乃口述
TX27n0017_pa767a12║，由萊辛教授譯為德文付與之。謂當加研究以圖施設！（見海刊十卷二期）