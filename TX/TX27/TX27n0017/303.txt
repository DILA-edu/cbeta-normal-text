TX27n0017_pa782a01║竹陰閒話
TX27n0017_pa782a02║竹陰閒坐，客以「佛學半月刊答太虛法師閱儒佛會勘隨筆」指示，略閱一過，不
TX27n0017_pa782a03║禁哈哈曰：將謂如空合空，原來無事生事！
TX27n0017_pa782a04║客曰：答文一、七兩條，不出隨筆「諸自封於孔、於老、於耶等者，將謂未悟禪
TX27n0017_pa782a05║宗，亦得有是自在」的反面語意，不能一笑相喻，未免畫蛇添足？
TX27n0017_pa782a06║曰：雖然猶未也。
TX27n0017_pa782a07║客曰：於孔子「耳順」、「從心所欲不逾矩」二語，未能起孔子面詢其義，原難
TX27n0017_pa782a08║強解。答文四雖廣引經文，仍不如隨筆貼切。又察隨筆不過以會勘有「登圓教七信位
TX27n0017_pa782a09║時也」、「登圓教初住以上矣」等語，是用天台圓教位來判，故亦用天台圓教位為格量
TX27n0017_pa782a10║之曰：「用天台圓教位說，圓通意生初住應得，豈待後位？初住亦已成佛，故初住以
TX27n0017_pa782a11║上已無可示」。答文四、五忽引華嚴圓融行布為解，此類老官司，且讓天台、華嚴去
TX27n0017_pa783a01║打；然圓融行布，亦寧出隨筆「性源不二，心契或殊，等覺妙覺，亦不無淺深之異」
TX27n0017_pa783a02║語意。
TX27n0017_pa783a03║曰：有是哉！客之善為推解也。
TX27n0017_pa783a04║客曰：隨筆辨性戒遮戒，祇辨所用對舉之名，使不相混耳。答文三謂「改稱理戒
TX27n0017_pa783a05║事戒，未嘗不可」，直下承當，猶較些子。張羅了許多佛經祖語，亦祇有自性戒或本
TX27n0017_pa783a06║性戒與制戒的對舉。又性戒事戒的對舉，可供改稱，如不改稱，仍無救於強用性戒遮
TX27n0017_pa783a07║戒之名義混淆。
TX27n0017_pa783a08║曰：雖然，其用心之勤亦可嘉也！
TX27n0017_pa783a09║客曰：答文六引許多古語，要想逃出隨筆「猶謂不用意識恰是被意識用」的難關
TX27n0017_pa783a10║，教眼覷來，都是未知八識中之「意識」名義分齊，故古今人不少作這般言語。
TX27n0017_pa783a11║曰：彼為要合宗門意，自說其宗門的意識耳。
TX27n0017_pa783a12║客曰：答文中舉法眼問永明潛等公案，於意云何？
TX27n0017_pa784a01║曰：餿飯陳羹，賣弄幹嗎？三十年前老僧也樂搬演來。
TX27n0017_pa784a02║客曰：隨筆推老佛、回佛、蟲佛等為問，不過用他的拳撞他的口而已，答文中二
TX27n0017_pa784a03║執為名相，別提本分；且答文一、八中亦屢提本分，又如何？
TX27n0017_pa784a04║曰：老僧祇是老僧，從來無本不本，無分不分；然留這「本分」名相，讓兒孫輩
TX27n0017_pa784a05║提提亦得。
TX27n0017_pa784a06║客曰：隨筆稱會勘應機妙品，奈世上各各只要洽鄙意，儘多帽不合頭何？
TX27n0017_pa784a07║曰：逆風把柁勞餘子，順水推舟樂老僧。
TX27n0017_pa784a08║客曰：不能如空合空，卻要無事生事，是否嗔、慢、癡、見心在中作怪？
TX27n0017_pa784a09║曰：如人飲水，冷暖自知。
TX27n0017_pa784a10║客曰：人握隋珠，家藏趙璧，各非其非，各是其是，還能辨得是非端的否？
TX27n0017_pa784a11║曰：莫把是非來辨我，浮生穿鑿不相干。
TX27n0017_pa784a12║客曰：世人好用筆舌來爭佛法，究竟得明佛法否？
TX27n0017_pa785a01║曰：休休休！歇歇歇！烏龜休想爬上璧！又曰：啼到血流無用處，不如緘口過殘
TX27n0017_pa785a02║春。
TX27n0017_pa785a03║客曰：遇著個不唧嘍漢，向你強聒不已、舞文不休時如何？
TX27n0017_pa785a04║曰：待他舌敝唇焦墨枯筆禿後，且教他吃茶養息去！
TX27n0017_pa785a05║客曰：哈哈！吃茶養息去！（守志記）（見正信六卷十五六期合刊）