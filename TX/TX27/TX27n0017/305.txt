TX27n0017_pa790a01║中國是否有僧伽問題之辯論
TX27n0017_pa790a02║時間：二十四年十月十九日
TX27n0017_pa790a03║地點：北四川路克倫比家
TX27n0017_pa790a04║人物：太虛大師與納囉達比丘
TX27n0017_pa790a05║翻譯：趙樸初、徐和卿君
TX27n0017_pa790a06║虛　錫蘭比丘皆分衛乞食，吾早已知之矣，但不知今之錫蘭比丘係個別散居的，抑多
TX27n0017_pa790a07║人共住於一處。
TX27n0017_pa790a08║納　錫蘭比丘亦集居、亦散居，集居有五六人為一僧團者，有二十四五人為一僧團者
TX27n0017_pa790a09║，但頂多至五十人；散居皆於樹下獨修。
TX27n0017_pa790a10║虛　如何依律誦戒？
TX27n0017_pa790a11║納　師問：梵文之「布沙他」，在巴利文稱「烏巴薩陀」，即集居誦戒的意思。
TX27n0017_pa791a01║虛　最多幾人，最少幾人能誦戒？
TX27n0017_pa791a02║納　至少三人亦可舉行僧伽布沙他。
TX27n0017_pa791a03║虛　此則與中國向來所傳者略異：中國五人為僧伽，故至少四人以上乃云僧伽，三人
TX27n0017_pa791a04║不能誦戒，誦戒懺罪至少要五人。而在錫蘭對於僧眾之犯戒，應如何處置，於誦
TX27n0017_pa791a05║戒時當眾宣布其罪而懺悔之耶？
TX27n0017_pa791a06║納　不當眾宣布，僅由犯者細言，告犯者某甲曰：「我們已久許汝懺悔矣」。懺已共
TX27n0017_pa791a07║處，戒仍清淨。
TX27n0017_pa791a08║虛　中國所傳似與所言稍異，犯重戒者必當眾二十人舉行懺悔，輕亦須向四人舉行懺
TX27n0017_pa791a09║摩。
TX27n0017_pa791a10║納　甚好！錫蘭僧眾對犯四重戒者，亦二十人，如不淨行是；輕如犯觸女人，先由犯
TX27n0017_pa791a11║者細言告人，而後七日不共住。
TX27n0017_pa791a12║虛　今日錫蘭如遇此等事件，是否全依律治之？
TX27n0017_pa792a01║納　是。
TX27n0017_pa792a02║虛　以上所言，足知中國原有僧律之成立；時至今日，遵行律之僧伽較少耳。然說「
TX27n0017_pa792a03║中國無僧伽」，將中國僧伽全體否認，殊非合理，吾今與法師討論之重心點，即
TX27n0017_pa792a04║在此。中國今日無依律儀之僧團，誦戒、發露、懺悔，如師所言之「烏巴薩陀」
TX27n0017_pa792a05║而已，但吾們傳受戒律之歷史，極光榮且豐富。自曹魏嘉平年，已有曇摩迦羅
TX27n0017_pa792a06║——法時阿羅漢來洛陽舉行開壇傳戒，此為吾國正式受戒之始，乃信而可考者也
TX27n0017_pa792a07║。為中國比丘尼受戒，且專派人到印度迎二十位比丘尼來中國傳戒；在途中死了
TX27n0017_pa792a08║幾位。今各律寺傳戒之儀式，仍有極隆重者，猶見昔日之系統傳承未紊，此其一
TX27n0017_pa792a09║。中國今日個人持清淨比丘戒者，如過午不食等，仍大有人在，不過服裝與錫蘭
TX27n0017_pa792a10║不同耳，此其二。故吾極盼勿僅以中國無僧團行其「烏巴薩陀」，而遂謂中國無
TX27n0017_pa792a11║僧伽，中國無比丘。若以此語——無僧——施之於今日之日本，則頗恰當，因日
TX27n0017_pa792a12║本之僧侶鮮受比丘戒且多娶妻故耳。余昔年曾著「整理僧伽制度論」，即有重興
TX27n0017_pa793a01║中國僧伽律制之計劃，今欲派人求學錫蘭，蓋為參考補充而已。先實習錫蘭僧眾
TX27n0017_pa793a02║之生活，試驗有何種困難，而後實地重新振興固有之僧律。
TX27n0017_pa793a03║納　（似表詫異）曇摩迦羅來中國傳戒之事，係在何時？
TX27n0017_pa793a04║虛　在中國曹魏嘉平年間，當西曆二四九年，距今蓋已有一六八六年矣。又日本今尚
TX27n0017_pa793a05║存一律寺——東大寺，其先亦由中國唐時楊州鑑真和尚傳去者。根據上說，在中
TX27n0017_pa793a06║國已受比丘戒者，在錫蘭應即允許參加比丘集團！
TX27n0017_pa793a07║納　（似有難色）。中國受戒如何儀式。
TX27n0017_pa793a08║虛　依完備律儀手續行之。
TX27n0017_pa793a09║納　此完備律儀之來源何自？
TX27n0017_pa793a10║虛　自法時尊者始，傳而受，受而傳，相續不斷，且有相傳之系統。唐時、律宗分三
TX27n0017_pa793a11║大派：即相部律，南山律，東塔律是也，中國今日所傳者為南山律。此其大概，
TX27n0017_pa793a12║師如感到興趣，異日將以考證確切之專文相遺。
TX27n0017_pa794a01║納　個人如何受戒？明白個人受戒之情形，可推測大眾受戒之一般。
TX27n0017_pa794a02║虛　得戒和尚一，羯摩、教授各一，尊證七，引禮師十。總之、蓋依祖師歷來相傳之
TX27n0017_pa794a03║受戒儀軌行之耳。
TX27n0017_pa794a04║納　是否年滿二十受戒？
TX27n0017_pa794a05║虛　受戒時得戒和尚問：汝年滿二十否？蓋嚴格之律寺行之；而方便例外者亦有之。
TX27n0017_pa794a06║納　如師言真正之僧伽，僅能在中國古代有之，今日仍有缺。吾所言真正之僧伽，授
TX27n0017_pa794a07║戒師二十人須全清淨者。錫蘭今日之僧伽，已非往日之僧伽系統，其故即由往日
TX27n0017_pa794a08║之僧伽腐敗，故捨其舊而另從其相近之緬甸去接承，而後錫蘭始得今日之清淨僧
TX27n0017_pa794a09║伽；否則如師言，大可不必去緬甸另學矣。蓋錫蘭往日之僧伽，雖有系統，而以
TX27n0017_pa794a10║其混沌腐敗，故有志之士，全盤捨卻而重建築。竊以為貴國與吾錫蘭往日僧伽之
TX27n0017_pa794a11║情形相同，情形既同，故亦亟盼取同樣之方針振興之耳。吾此次東遊，繞道緬甸
TX27n0017_pa794a12║，見該國之僧伽，轉不如錫蘭，心竊疑之，豈青出於藍乎？抑錫蘭之師——指緬
TX27n0017_pa795a01║甸——本不足為師乎？
TX27n0017_pa795a02║虛　印度之律亦分數派，乃程度上參差，非性質上之有異。佛滅百年後之比丘，亦遠
TX27n0017_pa795a03║遜佛在世時之比丘，故不可過於苛求。雖然，吾人派僧赴錫，亦與師言昔日錫蘭
TX27n0017_pa795a04║學緬甸之情形相髣彿，蓋亦志在整理中國之僧制耳。
TX27n0017_pa795a05║納　比丘有多種：師比丘，我亦比丘。使雖有明確傅承之系統，但因直接從其受戒之
TX27n0017_pa795a06║僧不淨，則此前雖有淨僧，即作為已過去而不存在論。
TX27n0017_pa795a07║虛　因吾國有僧伽而後可言整理，否則，直云向錫蘭接續過來，另外重行建立中國之
TX27n0017_pa795a08║僧伽矣。吾所言欲師知吾國非無比丘僧伽，乃至現在仍有也。
TX27n0017_pa795a09║納　師意甚好！能知中國僧伽之現狀混雜，仍謀復興振作之道！
TX27n0017_pa795a10║談至此，照空和尚領其僧民徒眾來。聞二師辯論，對虛師之「中國有僧伽」
TX27n0017_pa795a11║論，頗表同情。此則豈由曾受戒於中國之寶華山，及其徒眾曾受戒於棲霞山
TX27n0017_pa795a12║之故歟？
TX27n0017_pa796a01║虛　印度史上整理僧律之事，亦有數次，故就中國僧亦自可整理。
TX27n0017_pa796a02║納　個人以為有差別，如蘇州靈嚴山僧，雖較中國他處僧嚴淨，但不能以之參加錫蘭
TX27n0017_pa796a03║僧伽之律儀。
TX27n0017_pa796a04║虛　但在印度往日，亦有諸部派之別。傳來中國者亦有多派，中國持律僧不能參加錫
TX27n0017_pa796a05║蘭持律僧，亦僅如此部僧不能與彼部僧同住耳。（慧松記）（見佛教日報二五，
TX27n0017_pa796a06║三，一八，九。）