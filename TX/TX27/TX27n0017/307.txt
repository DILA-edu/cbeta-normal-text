TX27n0017_pa799a01║關于彌勒道場之談話
TX27n0017_pa799a02║閱佛學半月刊第一二六期之評彌勒道場之概要一書，舉以詢太虛大師，大師閱竟
TX27n0017_pa799a03║，肅然曰：昔年常惺法師序余彌勒上生經講要，曾有以雪竇為彌勒名山之議。不料為
TX27n0017_pa799a04║邪愚影戤，前月由上海德風法會，以所謂「彌勒道場之概要」及偽造之「彌勒度世經
TX27n0017_pa799a05║」寄呈，嘗復函勸即銷毀，改取佛說彌勒上下生經等為弘揚，而未暇為文辨之。茲悉
TX27n0017_pa799a06║並未銷毀，且流布滋廣，得幻修君斥之誠當也！
TX27n0017_pa799a07║智因進而問曰：幻修君評此書為「彌勒教」或「龍華教」之宣傳品，固是與否？
TX27n0017_pa799a08║曰：據余所知，外道龍華教奉觀音而不知彌勒，妄用龍華之名，初不解龍華之義，流
TX27n0017_pa799a09║行福建、台灣最盛；湖北等處名大乘門，其經典則五部六冊，乃明季時羅某之所纂。
TX27n0017_pa799a10║蓮池大師在雲棲法彙曾闢其妄，頃德風法會之所為，則似純出近時乩壇之影戤，與「
TX27n0017_pa799a11║龍華教」無何淵源者也。
TX27n0017_pa800a01║問曰：幻修君所評用典之錯誤如何？答曰：所言甚當，然恐其錯誤尚不止於是，
TX27n0017_pa800a02║惜燬其書，不獲重詳耳。然若論報土化土，則內院亦當屬化土為是，即彌陀淨土之能
TX27n0017_pa800a03║攝凡小，其勝用亦存於化土。
TX27n0017_pa800a04║問曰：其評殊勝之虛張又如何？答曰：此評當以破外邪而障內正為主，乃語涉彌
TX27n0017_pa800a05║陀淨土與彌勒淨土之較量，且多落提倡彌陀淨土而排斥彌勒淨土之套談，殊非所宜，
TX27n0017_pa800a06║除五、六、八、十一之出臆談者應駁外，其他可細閱余之上生經講要，則知各有殊勝
TX27n0017_pa800a07║，別攝機宜，未應強為揚抑，反障釋尊勸生兜率攝所宜機之方便，此誠古今於佛無量
TX27n0017_pa800a08║善巧法門中執一非餘者所皆應警覺者歟！十、亦為不合事理之無稽傳說。
TX27n0017_pa800a09║問曰：所評法會記名荒謬，一、四甚是；二、則彼欲影戤利用，此實未被利用，
TX27n0017_pa800a10║三、亦如倡言彌陀顯密圓通無所不在，未足厚非，師意如何？答曰：如是如是。（智
TX27n0017_pa800a11║定記）（見正信八卷七八期合刊）