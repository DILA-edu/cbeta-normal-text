TX27n0018_pb044a01║世界宗教會成立之希望
TX27n0018_pb044a02║五月十二日，世界宗教會在上海新法界寶昌路南呂班路山東會館大成殿開成
TX27n0018_pb044a03║立大會，因未預會，以文代講。
TX27n0018_pb044a04║僕忝墮佛教之數，得為世界宗教界中之一份子，請攄所知，略貢微言。竊宗教之
TX27n0018_pb044a05║名，佛教素有之，凡屬於言論者則曰教，屬於觀行者則曰宗，蓋以之區別言行者。又
TX27n0018_pb044a06║有分佛教之理論為若干部，判之曰某教某教者；而隨一倡道者出，於佛理別資一途，
TX27n0018_pb044a07║信從者繼續不替，後世遂頌之為某宗某宗者。復有譬宗為綱，喻教為網者。就此三說
TX27n0018_pb044a08║，根究其字意，皆各個代表一義，適成一反例。今世通稱之宗教二字，必由譯述者，
TX27n0018_pb044a09║取西文意會中文，假定無疑。然通稱之曰宗教宗教，連合宗教二字成一名詞，其名義
TX27n0018_pb044a10║果何在乎？如宗教學者，於宗教之內容外觀種種方面，皆有研究之心得；獨於宗教之
TX27n0018_pb044a11║名義，殊未睹正當解說。名無定義，將何從徵其命名之意乎？竊謂宗者、信仰也，教
TX27n0018_pb045a01║者、理行也。能信仰此理行者則為人群，能為人群所信仰者，則此理行。合宗教與人
TX27n0018_pb045a02║群之關係而言之，則猶云人民所信仰之道理及行為耳。明乎宗教之名義如是，斯可以
TX27n0018_pb045a03║窺其命意而進求乎實際也。進求其實際之塗術維何？曰研究倡導何等道理，建立何等
TX27n0018_pb045a04║行為，足以使全世界之人民，永遠決心信仰者，即倡何等道理，立何等行為，以副人
TX27n0018_pb045a05║群大同之趨嚮焉耳。但世界之宗教亦夥矣，各術其術，各神其神，甚至互相攻詆，互
TX27n0018_pb045a06║相非毀，真理乃愈離愈遠，如江河之一決，而永不能復合，良可痛矣！荏苒荏苒，以
TX27n0018_pb045a07║至於今日，學說朋興，橫議紛起，知識益進化，道德益退墮，潔士仁人，殷憂莫極！
TX27n0018_pb045a08║何幸乃有世界宗教會之發起，以治宗教之弊，而救世道之窮！僕嘗忝為會員之一，兩
TX27n0018_pb045a09║赴成立大會均以改期而返。訪聞今日確開成立大會，竊留他方，未克遠赴，故以筆代
TX27n0018_pb045a10║口，披露區區；且未暇亟進頌詞。惟希望我世界各宗教之上士，彼此虛心研究，棄短
TX27n0018_pb045a11║取長，使各教之真理，離而復合；繫人群之信心，久而彌堅，則不惟宗教之幸，抑亦
TX27n0018_pb045a12║全世界人類之幸也！僕將從之以觀微觀妙，諸君其毋外僕也！（見世界宗教會記載第
TX27n0018_pb046a01║二冊）
TX27n0018_pb046a02║（附註）原題「釋太虛演說稿」，今改題。