TX27n0018_pb047a01║對治中國人通病的佛法
TX27n0018_pb047a02║佛如一個大醫生，能善知一切的方藥，遍醫一切的病症。又如一個醫劑師，能採
TX27n0018_pb047a03║集一切的藥材，配成一切的藥品。佛法如一部大醫書，種種的病理醫方，無不載明。
TX27n0018_pb047a04║又如一爿大藥舖，種種的藥材藥品無不備蓄。但醫藥之需要，乃因疾病以生起，在醫
TX27n0018_pb047a05║者雖必完具全備，始足以供病者之所求；而病者則但知病之何在，當用何藥以醫治之
TX27n0018_pb047a06║可也。處今之世，居此之國，諸君乃發心以求佛法，殆皆菩薩發心，欲診知國人病之
TX27n0018_pb047a07║何在，而以佛法醫治之耳。太虛於佛法，既鮮修證之效於國人，尤少診驗之功，亦姑
TX27n0018_pb047a08║貢其所知以就正諸君而已。
TX27n0018_pb047a09║竊國人第一大病，乃在混沌，此徵之代表中國人最高心理之所謂太極，所謂自然
TX27n0018_pb047a10║者可知也。孔氏書之太極，既係指陰陽未分明時之混沌氣象；而老氏書之自然，亦惟
TX27n0018_pb047a11║窈冥恍惚之是稱。因此、中國人於一切心境，皆以不解解不了了之混沌、恍惚、為第
TX27n0018_pb048a01║一義諦；循是以學佛，遂喜附會無為無分別等名句為玄妙，而不一證其實際。殊不知
TX27n0018_pb048a02║佛法之無分別，乃無分別之智，非無分別之混沌；乃由觀察、研究、思考、審擇、分
TX27n0018_pb048a03║析、判別之極，透徹過心境之對礙，一切法自體洞然明白，了了顯現，不假擬議，謂
TX27n0018_pb048a04║之無分別智，實係無法不徹底分明了別，豈可以混沌恍惚當之哉！此根本之病不袪，
TX27n0018_pb048a05║故無論遇何宗教，遇何政治，都孌成東牽西扯牛鬼蛇神之怪象。而佛法於中國，除極
TX27n0018_pb048a06║少數專深者之外，亦僅發生一種糅合中國舊謬思想之罪業報福迷信，於真正佛法，概
TX27n0018_pb048a07║不起何種關係也。今欲治中國人之通病，非先破除此根本的混沌心理不可，其對治之
TX27n0018_pb048a08║道，則在實證。必一切事事物物，非從根本上親討得一個盡量的徹底真實證明，斷不
TX27n0018_pb048a09║容輕易放過，以讓他混沌恍惚過去，則宗教、政治等亂象，庶有澄清之望。不然者，
TX27n0018_pb048a10║經世利群，出世修道，胥永墮在漫漫黑霧冥冥長夜中，將無一而可也。
TX27n0018_pb048a11║中國人第二通病，乃在僥倖。此由根本的心理混沌恍惚之故，不究其所以然之本
TX27n0018_pb048a12║因，但著其當然之結果，迷為自然，昧由天命，於是祗問運氣之如何，不論行業之如
TX27n0018_pb049a01║何，常乘機取巧以貪便宜，祈福禳禍以工趨避，但冀不為而得，不作而獲，以圖一旦
TX27n0018_pb049a02║之僥倖。欲對治此病，則在明因。若能破除混沌心理而得個真實證明，則正因果之理
TX27n0018_pb049a03║了然自見，必須深察乎長遠微奧之因果，有森然秩然不可侵犯之大法，而見決無便宜
TX27n0018_pb049a04║可貪與趨避可工，庶能不驚浮偽，由敦樸力行以求達所達之地。否則、但望收穫而不
TX27n0018_pb049a05║事耕耘，終無倖得也。
TX27n0018_pb049a06║中國人第三通病，乃在懶惰。既專望僥倖而獲，則懶惰乃勢所必至，種種取名弋
TX27n0018_pb049a07║利之法，殆無一實事求是，精益求精者。諸業廢弛，百工枯窳，惟以坐享遊食，端拱
TX27n0018_pb049a08║無事為高貴，皆懶惰之徵也。現今世界諸國民，無有能及中國人之懶惰者，欲對治此
TX27n0018_pb049a09║病，則須修佛法之精進行。然若能確知正因果之理，當不期然而自能精進矣。
TX27n0018_pb049a10║中國人第四通病，乃在怯懦。懶惰沿習，不惟於德能無所增進，必將損其本能本
TX27n0018_pb049a11║德而怯懦成性，亦屬勢所必至。欲對治此病，須修佛法之勇猛行，但若能精進勤行，
TX27n0018_pb049a12║則怯懦之習不難自除矣。
TX27n0018_pb050a01║中國人第五通病，乃在頑傲。由混沌、僥倖、懶惰而至於怯懦成性，縱有勝善，
TX27n0018_pb050a02║亦不能勤勇求益，改造創作，則勢必至於頑劣媕陋，而對於其餘之優越者，強以色厲
TX27n0018_pb050a03║內荏之虛驕傲氣臨之，此皆中國人之老病根。佛法來中國數千年，所以不能沾實益者
TX27n0018_pb050a04║，亦由乎此；當修佛法之慚愧行以對治之。但混沌、僥倖、懶惰、怯懦之病去，則此
TX27n0018_pb050a05║頑傲之病亦自除矣。
TX27n0018_pb050a06║中國人第六通病，乃在昏亂。此為近二三十年來新發生之病，以為強有力之外勢
TX27n0018_pb050a07║所侵壓，非復色厲內荏之虛驕傲氣所能鎮臨，既失其藉以自固之圉，而以混沌、僥倖
TX27n0018_pb050a08║、懶惰、怯懦、頑陋之頭腦，大受外來強有力潮流之打擊，其安能不頭昏眼花手忙腳
TX27n0018_pb050a09║亂乎！於是昏不知辨，亂起行動，此實為中國人二三十年來之惡現象。欲去此病，當
TX27n0018_pb050a10║醫之以佛法之慧定，由昏而亂，亦須由慧而定。必須以大慧照破一切環境而不為搖惑
TX27n0018_pb050a11║，乃能泰然安定，擇善而行，成真正之進化，而治本之法，仍從破除混沌心理做起也
TX27n0018_pb050a12║。
TX27n0018_pb051a01║中國人第七通病，乃在厭倦。此由昏眩中亂碰、亂撞、亂取，亂捨、亂迎、亂拒
TX27n0018_pb051a02║之既久，如白雲蒼狗一般，刻刻變換，不可執捉，徙奮勤勞，空無實效。入世求冶，
TX27n0018_pb051a03║不勝煩惱之困；出世學道，又為邪見所誤。於是吃吃睏睏，遊遊蕩蕩，一切厭倦，毫
TX27n0018_pb051a04║無遠志！此當修佛法之深遠心以對治之。所謂甚深心、廣大心、長遠心、堅久心，處
TX27n0018_pb051a05║處存深憂遠慮之心，而進求常安永善之道，庶可挽救也。然此非先事由慧而定之定慧
TX27n0018_pb051a06║不為功。
TX27n0018_pb051a07║中國人第八通病，乃在貪狠，此由厭倦所生反果。蓋人皆厭倦，無復深心遠志，
TX27n0018_pb051a08║一部分流於頹喪，一部分激變為貪狠，只圖目前之快意，以遂財色權榮之慾，不管如
TX27n0018_pb051a09║何害民、害國、害家、害友，甚至不顧體面，不恤名譽，皆能下得狠心以為之，此以
TX27n0018_pb051a10║近三四年來為最甚。非發平等大慈、同體大悲之心，不足以救矣。然若能稍存深意遠
TX27n0018_pb051a11║志，貪狠之燄自戢，層溯其本，必先治混沌之病乃可。
TX27n0018_pb051a12║欲對治上述中國人之通病，擇之大乘各宗之佛法，淨、密偏重他力，求趁現成，
TX27n0018_pb052a01║不能對治其病。天台、華嚴亦好為流宕玄渺之說，易附混沌。三論破除分別，亦分別
TX27n0018_pb052a02║既極以後之事。今正須向無疑處起疑、有疑處斷疑為徹底之研究，故惟「宗門之參究
TX27n0018_pb052a03║」與「唯識之剖證」為宜。但宗門之辦法，僅二三特性之人有效，非可行之眾人者；
TX27n0018_pb052a04║若行之眾人，則又轉落虛豁故，祇有佛法之唯識學，為能起中國人沉痾而愈之也。唯
TX27n0018_pb052a05║識前挽阿含、俱舍諸部，後攬瑜伽、華嚴諸部，而總持大成者，則在於成唯識論；必
TX27n0018_pb052a06║相輔以行者，則為因明入正理論。此之二書，統世上所有學說，今尚為第一無比之勝
TX27n0018_pb052a07║義也！若中國人高小或中學學生，皆能熟讀此二書而了其精義，則中國人之病庶其有
TX27n0018_pb052a08║治乎？（見海刊二卷十一期）