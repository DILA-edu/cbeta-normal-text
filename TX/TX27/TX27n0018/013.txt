TX27n0018_pb066a01║論佛法為人生之必要
TX27n0018_pb066a02║——十一年六月在安徽佛教會講——
TX27n0018_pb066a03║論到佛法大意，本來頭頭彰顯，不待言說，言說不及。若欲方便開演，則塵說剎
TX27n0018_pb066a04║說，說之終不能盡，今又安從宣揚起耶？夫佛法雖不單為吾人之需要而施設，亦不單
TX27n0018_pb066a05║為吾人之需要而存在，但吾人欲信解行證於佛法，必先知吾人於佛法有必須之需要，
TX27n0018_pb066a06║心志乃能堅切；故今且就吾人之需要上一推論之。通常所謂吾人者，實唯指此身命而
TX27n0018_pb066a07║言。失此身命，即無所謂吾人，故吾人以維持保護此身命之生存安全為第一需要，而
TX27n0018_pb066a08║衣食住等等資生之具，及營謀此資具之事業尚矣。然此身命資具非突焉而集，蓋有從
TX27n0018_pb066a09║之而出生，而長存，而歸著之處。故上之則有宗祖父母，下之則有子孫雲礽，更自伯
TX27n0018_pb066a10║叔兄弟，旁及姻婭戚畹而有此大家族，光前裕後，養生送死之需要矣。以今察之，家
TX27n0018_pb066a11║族又棲寄於群眾之社會，使無秩序安甯之社會，則家族亦不能保其團聚傳續之繁榮，
TX27n0018_pb067a01║故秩序安甯之社會，亦成需要。更進而察之，則社會之安甯秩序，又須有強固嚴整之
TX27n0018_pb067a02║國政以保持之，故強固嚴整之國政為尤要。然使國與國常相戰爭侵伐，則大地莽莽刀
TX27n0018_pb067a03║兵之劫至無時，國群家資之為身命所需要者，仍無以保全，則太平大同之世界又尚矣
TX27n0018_pb067a04║。推至太平大同之世界，庶乎完成保持身命之需要矣；然旱潦不時則飢饉洊至，陰陽
TX27n0018_pb067a05║失調則疾疫流行，其所以困厄身命者猶在，纔可寄其希望於化學、農學、物理學、生
TX27n0018_pb067a06║理學、醫學等等進步以免除之耳。藉令刀兵、飢饉、疾疫之三災皆滅，而人生身命之
TX27n0018_pb067a07║安全達於極度，但人身生活之命限殊促，上壽百歲，世不數覯，五十今衰，七十古稀
TX27n0018_pb067a08║，極全世界人類所傳承、所創造之智力用以保持之者，卒不過占空間者數尺，占時間
TX27n0018_pb067a09║者數十年之身命，老死一至，即歸澌滅。堯跖同為腐骨，聖愚盡化黃土，草、木、禽
TX27n0018_pb067a10║、蟲，朽亡無擇，不亦大可哀歟！或曰：吾人行孝慈於家族，則祖父孫曾之彝德有恆
TX27n0018_pb067a11║；立忠信於國群，則社會政治之功業可崇；施仁義於世界，則人道文化之言教垂久，
TX27n0018_pb067a12║使吾人死而不死以常存者，固有此立德、立功、立言之三不朽在焉。然此三者之所以
TX27n0018_pb068a01║為人稱誦不衰，亦祇以相續相互能維保於身命而已！微論其保持之者，仍皆為一個一
TX27n0018_pb068a02║個數十寒暑即消滅之身命，都無價值可言。即就其相續以言，子孫相續，無不滅之家
TX27n0018_pb068a03║族；君民相續，無不滅之國群；人類相續，亦無不滅之人類，及無不壞之世界。家族
TX27n0018_pb068a04║、國群、人生、世界皆滅壞之時，此三不朽云者，亦尚能保存而不朽乎？故此之不朽
TX27n0018_pb068a05║云者，亦不過茍延殘喘，慰情聊勝。使吾人僅如此者，其最後之結果，卒不免歸於斷
TX27n0018_pb068a06║滅虛無而已。欲求所謂不虛此一生者，終無所得，不尤深可哀歟？夫既得此生，當求
TX27n0018_pb068a07║不虛得此生，若使此生終歸斷絕，則今亦安用維持？由維持此生命而得不虛之真果，
TX27n0018_pb068a08║於身命乃有維持之必要；故既能滿足維持身命之需要，當以求其不虛此一生為尤大之
TX27n0018_pb068a09║需要。於是探究生生不生、化化不化之本元，或名之曰天命、天性、天理、天主、自
TX27n0018_pb068a10║然、自在、大道、大梵、太極、真宰、上帝、神我等等，而崇拜皈命之，以冀保存其
TX27n0018_pb068a11║最高永久之價值，或乘萬化而無極，或登九天而永生，則從凡夫又轉成外道，認有漏
TX27n0018_pb068a12║業果為真常覺性，業盡果壞，依然一場落空。至此、則欲求不落空亡而成實效，惟佛
TX27n0018_pb069a01║法乃成第一需要矣！
TX27n0018_pb069a02║佛法最初淺之說，即在能供給凡夫所希望不虛此一生之需要，而發明從惑起業，
TX27n0018_pb069a03║由業招報，得報又起惑之正因緣生果義，以破除外道之邪因、無因。使先有以發見惑
TX27n0018_pb069a04║業果三流轉不斷之生死苦輪，方知外道所崇拜皈命者，正此生死流轉之苦果所依起之
TX27n0018_pb069a05║惑業而已。既知生死流轉之苦輪，及見苦果集起之惑業可斷，則苦網可得解脫，而當
TX27n0018_pb069a06║修戒定慧等種種正道以超出之矣。故欲了脫生死，當先了知生死，知苦、即是了知苦
TX27n0018_pb069a07║惑業苦之牽率流轉，修道以斷集、證滅，即是了脫生死。凡外且未能了知生死，又安
TX27n0018_pb069a08║能了脫生死乎？了知生死則便見一言一行之業皆將展轉獲果招報以相續無盡，已足使
TX27n0018_pb069a09║吾人得知前無始、後無終、內無中、外無邊之業果恆流，價值不滅矣。此為人天業果
TX27n0018_pb069a10║之教。然或善、或惡、或罪、或福，浮沉不定，升降無主，非修生空慧以根本解脫之
TX27n0018_pb069a11║，則常處勞作憂慮之中，難免危怖！故三界不啻火宅，而三乘竟出苦門也，此為三乘
TX27n0018_pb069a12║解脫之教。雖然、三界之苦，招由妄業，妄業之興，乃依迷惑，迷惑而有、有非真，
TX27n0018_pb070a01║有如睡心之夢事，譬眚眼之狂華，故彼業果當體空寂，但能智照現前，本來德性圓成
TX27n0018_pb070a02║，此為大乘般若之教。設非佛法，吾人終末由捐眾累而圓萬德，故惟佛法為吾人最切
TX27n0018_pb070a03║之需要。然佛之法門，方便無量，雖一切皆能得入，而在此邦，則北宋來要以參禪、
TX27n0018_pb070a04║念佛二門為實踐之行。參禪須頓悟本心，直下相應，一切繁興，常不離此，蓋非大力
TX27n0018_pb070a05║量人一站站住者不能。餘雖覺悟，其力未充，尤不免隨無始業習暴流以流轉，則非以
TX27n0018_pb070a06║戒定慧法一門深入，久久修習，以轉其現業流識不可，此則念佛一法，亦為具足戒定
TX27n0018_pb070a07║慧法一念中修之妙門矣。然專念阿彌陀佛以求往生極樂淨土者，因此方惡緣充滿，眾
TX27n0018_pb070a08║苦逼迫，生命呼吸，尤為危險，長劫修行以轉識成智，艱難不易！於是本師釋迦佛引
TX27n0018_pb070a09║同十方諸佛，皆懇切示教吾人：在西方有一極樂世界，乃阿彌陀佛本行淨願所成，專
TX27n0018_pb070a10║以不可思議願力攝受十方世界沉沒在苦海中之眾生，使藉登彌陀願力大船，先誕登安養
TX27n0018_pb070a11║之地，然後於純樂無苦諸佛菩薩常會一處之淨土，聞法修行，以令有進無退。欲上此
TX27n0018_pb070a12║願船者，一、須深信佛所示淨土之教，真實不虛；二、須時時發速出娑婆苦海而往生
TX27n0018_pb071a01║極樂淨土之願；三、須止惡修善，力念阿彌陀佛，俾與佛之本願及其淨業相感應一致
TX27n0018_pb071a02║，則平日常為攝護，而臨終決承接引，不致隨雜業流轉矣。斯又為吾頭出頭沒於苦海
TX27n0018_pb071a03║而無力自拔諸眾生所最需要之法門！吾人有感覺於佛法為需要者，即當勉力行之！（
TX27n0018_pb071a04║安徽佛教會記）（見海刊三卷八期）
TX27n0018_pb071a05║（附註）原題「在安徽佛教會之演說」，今依廬山學改題。