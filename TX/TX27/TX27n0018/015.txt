TX27n0018_pb076a01║應病與藥之佛法
TX27n0018_pb076a02║——十二年正月在宜昌佛教會講——
TX27n0018_pb076a03║凡事欲窮究竟，必明本源，眾生法然，佛法亦然。欲明佛法之為何，當從源頭溯
TX27n0018_pb076a04║起，即是佛因何事而生世？佛法因何事而建立？明斯二者，即識佛法源流，自能融會
TX27n0018_pb076a05║事理，不生牴牾。原夫諸法實相，本無可說，因真如自性，人人本有，個個不無，在
TX27n0018_pb076a06║聖不增，在凡不減，所謂離一切相，即一切法，尚無有佛，何況有法！然而我佛住世
TX27n0018_pb076a07║說法四十九年，權說、實說、橫說、豎說、頓說、漸說，傳來此土者，不過如大海水
TX27n0018_pb076a08║之一滴，尚有三藏十二部數千卷之多，則又何故耶？蓋佛之一字，即是覺義，法之一
TX27n0018_pb076a09║字，是軌持義；佛法即是覺——之軌持，以覺法覺眾生者曰佛，不覺覺法者曰眾生。
TX27n0018_pb076a10║覺與不覺義相對待，眾生與佛義相對待，故佛為眾生而出世，佛法因眾生法而建立。
TX27n0018_pb076a11║法華經云：「諸佛為一大事因緣出現於世，為令眾生開佛知見、示佛知見、悟佛知見
TX27n0018_pb077a01║、入佛知見，以一切佛法開示悟入一切眾生，使一切眾生開示悟入一切佛法，佛法源
TX27n0018_pb077a02║頭，即在於此，佛法究竟，亦在於此」。今以譬喻明之：眾生如病者，佛如健全人，亦
TX27n0018_pb077a03║如醫師，佛法如醫方亦如醫藥；因眾生有種種病，故佛有種種法，病者得藥，疾痼方
TX27n0018_pb077a04║除，佛法如處方，故佛說有三藏十二部經。世無無病服藥之理，故真如自性不可以言
TX27n0018_pb077a05║說分別，無說而說，蓋由此也。
TX27n0018_pb077a06║眾生因無明而有，無明即病，廣說為八萬四千塵勞，略說有一百八種煩惱，今約
TX27n0018_pb077a07║為二類：
TX27n0018_pb077a08║一者、凡夫病，二者、外道病。夫依業果報，而有眾生法界，是業報有二種：一
TX27n0018_pb077a09║者、正報，即諸眾生等各各感受此身，皆由先世所作善惡等業，因由此身正受其報，
TX27n0018_pb077a10║故名正報。二者、依報，即世界國土及器用等具，諸眾生等入各各隨其果報之身，依
TX27n0018_pb077a11║此而得住持，故名依報。凡夫人等虛妄執著此依業果報之身，於中強立主宰，或計為
TX27n0018_pb077a12║我，或計我所，貪求馳逐，造業無窮，蓋由始計身為我身，我見既立，則必求種種資
TX27n0018_pb078a01║生之具，一眾生如是，各眾生皆如是，二貪相逐，競爭斯起，貪求不得，或得不滿願
TX27n0018_pb078a02║，必起瞋恚，貪、瞋二根，依止癡住，癡即無明，一切煩惱之本根也。凡此種種，欲
TX27n0018_pb078a03║為之本，欲有五種：一曰財，即財產欲，如貪求田宅貨利等。二曰色，即男女等欲。
TX27n0018_pb078a04║三曰食，即嘗味等欲。四曰名，即聲譽等欲。五曰睡眠欲，即昧略為業，令心闇劣者
TX27n0018_pb078a05║。凡此五欲，悉隨癡起，原無自立，諸眾生等無明夢中不覺本性，乃有種種貪求，不
TX27n0018_pb078a06║知五陰之身虛妄不實，猶如水上浮漚，水因氣而聚沫，人依業而受身，發業潤生，無
TX27n0018_pb078a07║有窮際，從流溯源，以著我故；所謂凡夫病者，概約如此。
TX27n0018_pb078a08║二、外道病者，其見較之凡夫稍進一步，亦知五陰之身難可久住，欲求涅槃解脫
TX27n0018_pb078a09║，惟欲寶愛其身，與凡夫病同，但求住持之道，則逈然大異。然而不出二類：一者、
TX27n0018_pb078a10║欲即五陰之中擇色心質素而控御變化之，以為永住之基，妄計必無失壞，即是涅槃解
TX27n0018_pb078a11║脫，為神仙家修煉精氣神等，是即其類。二者、於五陰外，妄計有造物主主持一切，
TX27n0018_pb078a12║在一切世間之上，故能不受世間生滅，若以彼為依，一至彼處便脫輪回，是涅槃果，
TX27n0018_pb079a01║是解脫道；如婆羅門計有大自在天及大梵天等，求生彼天，及基督教求登天堂，皆是
TX27n0018_pb079a02║其類。斯二種道，雖較勝凡夫，以佛法判之，仍不出虛妄執著。何以言之？六欲、四
TX27n0018_pb079a03║禪、四空等天，歷劫住世，各有短長，然壽命終有窮極，如非想非非想處天壽命八萬
TX27n0018_pb079a04║四千劫，可謂至長，然經此劫已，復歸生滅，不過短中稍長，暫中稍久耳：故不出三
TX27n0018_pb079a05║界因果，不出五趣升沉，無一真實。
TX27n0018_pb079a06║我佛世尊為對治諸眾生等種種病故，立四聖諦：一者、苦諦，總則、六道生死，
TX27n0018_pb079a07║別則、二十五有，生死夢中，不識蘊、處、界法，虛妄執著，既依業報之身而著我，
TX27n0018_pb079a08║不知是身即為眾苦之本，饑渴寒熱，瞋恚驚怖，憂悲老死，逼迫身心，無所寧息。審
TX27n0018_pb079a09║諦蘊、處、界法，似有身相，名假施設，實不可得，是為苦諦。二者、集諦，審諦此
TX27n0018_pb079a10║身皆是過去無量世等煩惱業招集所致之苦報，而現在煩惱業，復為集起當來苦果之因
TX27n0018_pb079a11║，是為集諦。三者、滅諦，即是涅槃勝果，審諦無為無起諸法，能證涅槃寂滅之理，
TX27n0018_pb079a12║五鈍五利諸煩惱結，皆擇令永寂不起，是為滅諦。四者、道諦，正知、正慧，通理無
TX27n0018_pb080a01║礙，審諦由此道故，能得勝果，為諸有情勤求解脫，若三十七品、四十心位等，是為
TX27n0018_pb080a02║道諦。苦果集因，是世間因果；滅果道因，是出世間因果。知苦、斷集、慕滅、修道
TX27n0018_pb080a03║，是為佛法。觀四諦境，修四諦智，是為學佛。
TX27n0018_pb080a04║以上略述佛法源流，至修菩提之行，法門無量，即以言說分別，非匆卒所能盡。
TX27n0018_pb080a05║而是中念佛一門，即持阿彌陀佛名號求生極樂之法，最為簡而易行，普被三根，上則
TX27n0018_pb080a06║法身大士，下逮十惡凡夫，一念回心，十念相續，便階聖境，雖有九品次第，同屬圓
TX27n0018_pb080a07║證圓修，真簡中之至簡，亦圓中之至圓！法海無涯，惟求果腹，志菩提者，應勤斯學
TX27n0018_pb080a08║！（王邕記）（見見海潮音四卷六期）
TX27n0018_pb080a09║（附註）原題「在宜昌佛教會演說詞」，今改題。