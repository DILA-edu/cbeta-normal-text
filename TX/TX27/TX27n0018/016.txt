TX27n0018_pb081a01║為求受皈戒諸官兵說法
TX27n0018_pb081a02║——十二年正月在江口東山寺為陸軍第八師步兵第三十團講——
TX27n0018_pb081a03║昔釋迦世尊為順應一切執金剛菩薩眾之特別機緣故，開法界心殿，示現毗盧遮那
TX27n0018_pb081a04║佛身，宣說圓滿果海、祕密莊嚴真實言教。今日此法會之眾，既無異一切執金剛眾，
TX27n0018_pb081a05║則此江口之東山寺，亦無異法界心殿，而應此特別殊勝之機，亦當為說特別殊勝之法
TX27n0018_pb081a06║，其各諦聽！
TX27n0018_pb081a07║法華經中釋迦世尊普告大眾曰：如來法王，出現世間，王於法界，興賢聖軍，與
TX27n0018_pb081a08║諸煩惱魔、業魔、生死魔、天魔等戰，既獲戰勝，乃解髻中寶珠以賞諸有殊勳者。故
TX27n0018_pb081a09║佛法僧三寶無異一大軍國；而皈依三寶受戒修行者，亦無異加入於此軍國之中，共盡
TX27n0018_pb081a10║義務，同享權利也。但世間之軍國，乃彼疆此域，互相戰守，增長煩惱，造業受苦者
TX27n0018_pb081a11║也。而佛法僧寶之軍國，則不離當處，反之自心，以制治降伏剋滅諸煩惱業苦而得大
TX27n0018_pb082a01║解脫，得永安樂者也。今欲加入佛法僧之軍國，以達到解脫一切煩惱業苦，獲得自在
TX27n0018_pb082a02║安穩快樂之目的，當如何發趣，如何究竟，且略為一申說之。
TX27n0018_pb082a03║入佛法僧之軍國，當首由皈依三寶以為投軍入伍。既投入軍伍，當發無上菩提心
TX27n0018_pb082a04║以為主帥，一切身口意等諸行業，皆須依遵此主帥之命令而動作，絕對服從，不得違
TX27n0018_pb082a05║背；若稍有違抗，則便喪失法身慧命，既知主帥，當知主帥所常駐之大本營，即是平
TX27n0018_pb082a06║等大慈悲心；凡隨從主帥者，衣食必於是，寢興必於是，乃至登山、入海、輪刀、上
TX27n0018_pb082a07║陣無不必於是、不可稍離於此，然此一大軍國之國土是何？則佛魔、聖凡平等所依之
TX27n0018_pb082a08║一真法界是也。吾人既投入佛法僧之軍國，當遵菩提心主帥之命令，從慈悲心本營而
TX27n0018_pb082a09║行止，以守護此一真法界之國土，降伏治化一切魔凡等眾，務使盡為良民，安居樂業
TX27n0018_pb082a10║，共享和平，毋令稍有侵害擾亂於此一真法界中者。此上為最先要了知之第一義。
TX27n0018_pb082a11║但吾人即心自性之一真法界，無始來久為一切無明、惡見、貪、嗔、妄想等魔賊
TX27n0018_pb082a12║侵擾，欲得安居樂業於此，非奉主帥依大本營，大興一番戰伐而剋伏之不可。策略既
TX27n0018_pb083a01║定，當以行布施波羅密為戰術；能捨一切貪著，離一切執取，犧牲財物乃至身命，以
TX27n0018_pb083a02║保安一真法界、救度六道凡夫故。然若非軍紀嚴肅，則戰術雖佳，時或不免反增擾害
TX27n0018_pb083a03║，故當進以持戒波羅密為軍紀；能止息殺、盜、淫、妄等壞習慣惡嗜好之一切過失故
TX27n0018_pb083a04║。外善戰鬥，內嚴軍紀，更當行忍辱波羅密以為防禦；身則堅盔厚鎧，營則深溝高壘
TX27n0018_pb083a05║，能令安固不動，不為一切六塵境界風三毒無明風所搖奪故。既能防禦，更當行精進
TX27n0018_pb083a06║波羅密以為運輸；水則舟艦，陸則車馬，空則機艇，向前退後，四通八達，往來迅速
TX27n0018_pb083a07║，進行無滯故。然若非衣食充足，材餉齊備，則軍心不能凝固，故當行禪定波羅密以
TX27n0018_pb083a08║為軍需；凡一切工程、錙重皆出於是，能成辦諸事，無所勞乏，資悅身心，無所疲倦
TX27n0018_pb083a09║故。然雖已一切完備，若無利器，仍不足以破煩惱賊之巢穴，斷生死魔之命根，故當
TX27n0018_pb083a10║行甚深般若波羅密多；以妙慧之刀劍，實智之槍炮，照空五蘊，度一切苦厄，乃能殺
TX27n0018_pb083a11║盡一切魔賊撫輯五分法身功德之良民，安居一真法界。所謂「護生須是殺，殺盡方安
TX27n0018_pb083a12║居」，至是、乃為究竟成佛也。
TX27n0018_pb084a01║若能如是了知，如是修持，則此身便是佛身，此地便是佛地，經行及坐臥，常在
TX27n0018_pb084a02║於佛中，更不待向他人求法矣。乃說咒曰：揭諦揭諦，波羅揭諦，波羅僧揭諦，菩提
TX27n0018_pb084a03║薩婆訶。此咒即為佛法僧軍中之祕密口號，常持誦此咒，則能安住出入於佛法僧之賢
TX27n0018_pb084a04║聖軍中而無阻滯，切要切要！但於前來所說，以歸依佛法僧之三寶，受持殺、盜、婬
TX27n0018_pb084a05║、妄、酒之五戒，尤為至要。故稍停當為傳受三皈五戒，俾能識自本心，明自本性，
TX27n0018_pb084a06║以善為護持，再不毀犯染污也。（蕭止因、皮劍農合記）（見海刊四卷四期）
TX27n0018_pb084a07║（附註）原題「在江口東山寺為陸軍第八師步兵第三十團中求受皈戒諸官兵說法記」
TX27n0018_pb084a08║，今改題。