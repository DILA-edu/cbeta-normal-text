TX27n0018_pb111a01║世界佛教聯合會開會講詞
TX27n0018_pb111a02║——十二年七月在廬山世界佛教聯合會講——
TX27n0018_pb111a03║今天是世界佛教聯合會成立之第一日，亦即為開講佛學之第一日，於此廬山牯嶺
TX27n0018_pb111a04║最清涼之所，得與諸公濟濟一堂，暢談妙諦，亦實為難得之盛況，大好之勝緣！但常
TX27n0018_pb111a05║人以研究佛法，實踐梵行，專屬諸出家之和尚、尼姑兩眾，於在家之祇求耳聞，未必
TX27n0018_pb111a06║心念貫通，身體力行者，遂置之不講；而近今西洋文化盛傳時代，又以為東方佛教是
TX27n0018_pb111a07║古舊的、陳腐的！民國十二年來，學潮澎湃，國人咸惕然興起，始研究實學，考求真
TX27n0018_pb111a08║理，乃克知佛學為一簇嶄全新之救世大法，不限於古代，不局於東土，尤不拘於出家
TX27n0018_pb111a09║之僧尼，而確有遍及現代世界各國永久不替之可能性，與現在世界上各色之人眾，皆
TX27n0018_pb111a10║具有密切之關係焉。約其要點言之：擅文章者，廣通內典，可益見淹博閎肆。修道學
TX27n0018_pb111a11║者，全明佛理，可更資策勵精進。以故、佛教中人，欲普宣法化，當參照基督傳佈之
TX27n0018_pb112a01║方式。耶教中人，欲精益求精，亦當研究三藏十二部之玄理。世間各類人等，若能互
TX27n0018_pb112a02║相聯合以祈共進於至善，方知大覺世尊為一大事因緣故出現於世，所謂如理而證，如
TX27n0018_pb112a03║證而說，絕非東方古舊之陳腐，而實可以通行世間、宏濟群品之至道要術也。蓋根本
TX27n0018_pb112a04║之義既經決定，則世間一切善業，與佛法不相背謬者，均可於佛法中得有相當之利益
TX27n0018_pb112a05║；若由之深造而自得，又無一非得達彼岸之通塗者。如是、則安得不以一聞佛法為快
TX27n0018_pb112a06║哉！矧廬山係中外人士暑期避暑之良所，今茲適逢其會，發生此世界佛教聯合會，若
TX27n0018_pb112a07║得中西人士共資探討，以為佛教傳佈世界之媒介，何幸如之！現分為十講以說明之，
TX27n0018_pb112a08║俾見廬山真面目於佛化世界云。（程聖功記）（見海刊四卷八期）
TX27n0018_pb112a09║（附註）從原題「佛法略釋」中別出，為廬山講學之發端，故今改題。