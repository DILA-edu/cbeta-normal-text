TX27n0018_pb113a01║黃梅在佛教史上之地位及此後地方人士之責任
TX27n0018_pb113a02║——十二年七月在黃梅講——
TX27n0018_pb113a03║一、佛教之來由：佛教出自印度，起源於釋迦牟尼世尊，在彼土或興或衰之年代
TX27n0018_pb113a04║，及分宗裂派之淵源，暫略而不宣。我國佛教之起源，自漢明金人入夢，遂開彼般若
TX27n0018_pb113a05║之心胸，滌彼無明之煩惱，因是遣使西域，迎佛像、取佛經、而佛教東渡自茲始矣。
TX27n0018_pb113a06║佛教在中國派別，雖有種種，而黃梅在佛教史上之地位，則專屬禪宗。此宗傳自達磨
TX27n0018_pb113a07║，以不立文字、惟傳心印為宗旨。來此土之年代，在梁武帝時頃。迨及初唐，方達于
TX27n0018_pb113a08║禪宗完全隆盛之時代，此與黃梅佛教有莫大之關係，莫大之因緣。考達磨在西天為二
TX27n0018_pb113a09║十八祖，在東土為第一祖也。達磨傳二祖慧可，可傳三祖僧粲，粲傳四祖道信，信傳
TX27n0018_pb114a01║五祖宏忍，忍傳六祖惠能，此即一脈單傳之三十三祖也。此六祖師資相傳之因緣，有
TX27n0018_pb114a02║玄中之玄，妙中之妙之真諦。惟初祖至五祖，其道猶未能大昌於世，迨六祖受衣缽而
TX27n0018_pb114a03║後，始衣止不傳，法被天下。不獨緇流得法者多，而儒生高足亦多有入於禪宗之室者
TX27n0018_pb114a04║，此乃佛教一時之盛也！考六祖受法之因緣，東禪寺為傳法之場。師到黃梅時，一異
TX27n0018_pb114a05║鄉邊地之青年賣柴人耳。爾時一談之下，五祖即知其有大智慧，堪傳大法，令供職米
TX27n0018_pb114a06║頭，苦行以深磨煉。久因書偈壁間，為眾驚歎。五祖知傳法時至，遂於夜半為其說法
TX27n0018_pb114a07║，將衣缽傳授之。時五祖會中有一上座，名曰神秀，為大眾皈仰。眾意傳五祖之法者
TX27n0018_pb114a08║必神秀，而不圖五祖之竟傳于六祖也。然使五祖無巨眼特識，不潛授衣法于六祖，從
TX27n0018_pb114a09║世俗之見而傳秀師，則禪宗之風，又豈能光被中國，而流及高麗、日本乎！蓋中國自
TX27n0018_pb114a10║晚唐、五代以來之佛教，可謂完全是禪宗之佛教；禪風之所播，不惟遍及佛教之各宗
TX27n0018_pb114a11║，且儒家宋、明理學，道家之性命雙修，亦無不受禪宗之醞釀而成者。故禪宗者，中
TX27n0018_pb114a12║國唐、宋以來道德文化之根源也，而其樞要則在黃梅五祖之能毅然決然以傳能大師為
TX27n0018_pb115a01║六祖耳。此可見黃梅佛教史地位之重要也。
TX27n0018_pb115a02║二、現在禪宗衰頹，已達到極點。茲欲重為振興，當明五祖傳六祖之道為根本。
TX27n0018_pb115a03║自民元迄今，人民稍有回心向佛之思想，但中國之佛教，乃禪宗之佛教也，非由禪宗
TX27n0018_pb115a04║入手，不能奏改善世道之效。故在不慧之意見，起禪宗于既仆，挽劫運于今時，全賴
TX27n0018_pb115a05║黃梅僧俗諸公發無上菩提心，重整五祖之規模，大揚五祖之宗旨，以之救全國全世界
TX27n0018_pb115a06║之人民于水深火熱之中，實為諸君惟一責任！（覺慧記）（見海刊四卷八期）
TX27n0018_pb115a07║（附註）本文從「在黃梅講演之紀載」中節出，依當時講題改。