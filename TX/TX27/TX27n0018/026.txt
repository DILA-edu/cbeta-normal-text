TX27n0018_pb127a01║佛法要在起行
TX27n0018_pb127a02║——十二年臘月在武昌佛學院講——
TX27n0018_pb127a03║吾輩學佛，應知三藏十二部一切言教，皆是教人起行之方便。若有雖解教理而不
TX27n0018_pb127a04║知起行者，即是違背佛意，不得謂之學佛。至後分立宗派，不過方便不同。故吾昔在
TX27n0018_pb127a05║廣州講佛乘宗要，曾將大乘各宗分為教門派、理門派、行門派、果門派四種。雖有教
TX27n0018_pb127a06║、理、行、果之分，而皆為起行之門。惟其如是，故佛教各宗如萬水朝宗于海，皆當
TX27n0018_pb127a07║宏揚，不可偏執一是。然則今日學佛者，第一在先發菩提心，次則修菩薩行。以菩提
TX27n0018_pb127a08║心而修菩薩行，則不求證果而自證菩提之果。故華嚴經說善財童子自蒙文殊開示南行
TX27n0018_pb127a09║，處處參訪善知識，皆曰：我已先發阿耨多羅三藐三菩提心，而未知菩薩云何行菩薩
TX27n0018_pb127a10║道，修菩薩行，惟願大德開示訓誨等。夫菩薩行本無窮盡，佛觀眾生根機，曾開八萬
TX27n0018_pb127a11║四千法門，亦欲眾生各隨樂欲，信解起行以成妙果。中國在唐時各宗興盛，各趨行果
TX27n0018_pb128a01║。唐後、教下各宗漸衰，惟達摩禪宗綿延不息。近日佛法昌明，教下各宗漸次恢復，
TX27n0018_pb128a02║而密宗尤為絕而復續，其于修行，直依果法為門而起，較顯教更為緊切。所願已發菩
TX27n0018_pb128a03║提心者，量自根機，若修密教以趨行，亦捷足先登之一殊勝方便也。（見海刊五卷一
TX27n0018_pb128a04║期）
TX27n0018_pb128a05║（附註）本文自「佛學院行散學禮並歡迎大勇阿闍黎及陳皮兩居士」中節出。