TX27n0018_pb130a01║學佛初門由三法入
TX27n0018_pb130a02║——在武昌佛教會講——
TX27n0018_pb130a03║一、信入：信有信信、解信、行信，未到解信、行信，須有信信為基，信信之表
TX27n0018_pb130a04║示即受三皈是。三皈者，皈依佛法僧為師，更不以其餘之天道、魔道、外道、神道、
TX27n0018_pb130a05║鬼道為師也。
TX27n0018_pb130a06║二、解入：聞熏教義，研思經論，法界事理，了解不惑。三、行入：約之為二：
TX27n0018_pb130a07║一、自力入。二、共力入。自力入多門，約為觀心；觀心多門，約為反觀能思惟心何
TX27n0018_pb130a08║在為總要。共力入多門，約為念佛；念佛多門，約為專念阿彌陀佛名號為總要。
TX27n0018_pb130a09║有信無解行則愚，具之則為智信、深信；有解無信行則狂虛，具之則為正解、實
TX27n0018_pb130a10║解；有行無信解則雜劣，具之則為淨行、勝行。若具智信、深信、正解、實解、淨行
TX27n0018_pb130a11║、勝行，則入學佛初門，否則終在佛門外遶，不能入門。（見海刊五卷三期）