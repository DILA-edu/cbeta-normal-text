TX27n0018_pb131a01║佛法要略
TX27n0018_pb131a02║——在武昌佛教會講——
TX27n0018_pb131a03║佛法廣大，約之可分三層：
TX27n0018_pb131a04║一、五乘共同佛法：五乘者，人、天、聲聞、緣覺、菩薩是也。五乘共同教義
TX27n0018_pb131a05║，於世出世法無不包羅。世即生死義，在生死界內為世間；能解脫生死為出世間，故
TX27n0018_pb131a06║人、天為世間，聲聞、緣覺、菩薩為出世間。然無論世出世間，皆不能出因果之範圍
TX27n0018_pb131a07║，故明三世因果相續，為五乘共同之教義。蓋因果明而後知生死之所以生死，生死了
TX27n0018_pb131a08║達而後能對症用藥，以求解脫生死之方，而達出世之目的。茍其不然，則是不問病情
TX27n0018_pb131a09║而妄求藥方，無異盲人騎瞎馬，遊行於黑暗世界，不特徙勞無功，且易墮入危途！或
TX27n0018_pb131a10║更將騁其私欲，妄造惡因，馴至愈趨愈下，即欲保持人天之果而不可得。故曰：因
TX27n0018_pb131a11║果之理，不但為五乘共同之教理，實為佛法入門之始基也。然因果二字，雖屬簡單，
TX27n0018_pb132a01║而圓該法界一切事理無遺，即吾人切近之生死因果，茍欲徹底洞明，真實了知其非常
TX27n0018_pb132a02║非斷之正理，已非易易。凡夫所謂身前無前世，身後無後世，固屬斷見；即外道所謂
TX27n0018_pb132a03║靈魂、神我等，亦屬常見。斷見易除——只須見鬼神輪回之事實——，常見難破，
TX27n0018_pb132a04║——須明十二因緣諸法實相——。破斷者略一偏重，即落於常；破常者略為過量，又
TX27n0018_pb132a05║似乎斷。斷常二見，固不合於佛法，其破常破斷而昧於因緣真理者，亦非能與佛法相
TX27n0018_pb132a06║契。蓋人之生也，由五蘊和合而成，四大解而五蘊散，即謂之死。五蘊者，色、受
TX27n0018_pb132a07║、想、行、識也。識蘊中之根本識名阿賴耶，能保持無始來本有新熏有漏無漏一切種
TX27n0018_pb132a08║子。五蘊和合之相續既分散，其種子中強有力者起而為主，又和合五蘊之身，即謂之
TX27n0018_pb132a09║生。生而復死，死復又生，生死流轉，無有已時。即由因生果，果復為因，因果循環
TX27n0018_pb132a10║，相續不斷之義也。現在之報，由於過去之因，而現在之業，又生將來之果，生生不
TX27n0018_pb132a11║己，故非斷；現在之果不同過去之果，將來之果不同現在之果，隨業轉變故非常。譬
TX27n0018_pb132a12║如國家由人民積合而成，人民解散，則無所謂國家，故不可謂常。然自古迄今以至於
TX27n0018_pb133a01║無窮，雖朝代屢更，新陳代謝，而此和合之國家仍非烏有，故不可謂為斷。學佛者宜
TX27n0018_pb133a02║先信此因果之理，而後可言信佛法；若由信佛法而宏揚佛法，尤宜細心參悟，精深研
TX27n0018_pb133a03║求，而後能持為利器，以行方便之化導。
TX27n0018_pb133a04║二、三乘佛法：三乘者，聲聞、緣覺、菩薩也。解脫生死，求證涅槃，為其共同
TX27n0018_pb133a05║教義。二乘之目的，全在乎是；菩薩雖發心廣度眾生，亦非不自求解脫，且必自能解
TX27n0018_pb133a06║脫而後能解脫他人。利他之性愈急，則自身之解脫愈不容緩。故菩薩之出三界與二乘
TX27n0018_pb133a07║同，其出生死外以提攜生死內之有情，所謂為眾生而修行者，則與二乘但求自了之因
TX27n0018_pb133a08║地有間矣。
TX27n0018_pb133a09║三、大乘不共佛法：其特點為求無上菩提，乃大乘菩薩所獨修，與二乘但求涅槃
TX27n0018_pb133a10║者不同。其目的在證得大圓鏡智，其果位之無量光，固無所不照，其在初心時，即已
TX27n0018_pb133a11║了知眾生皆有佛性，與我同體，故其大悲心發乎自然，不待勉強，所謂眾生度盡我願
TX27n0018_pb133a12║力乃盡之大願，皆大悲之所流出，固非二乘者所能幾及也。綜觀地球今日人類，能聞
TX27n0018_pb134a01║佛法而略生信心者，已居少數；其能由受三皈而守五戒、十善者，又此少數中之一小
TX27n0018_pb134a02║部分；此一小部分中，能真發出世心，非求世間名利恭敬者，已如鳳毛麟角；其非求
TX27n0018_pb134a03║世間名利恭敬，而又能發度脫世間沉迷之大悲心，直向無上菩提者，更非所常見。故
TX27n0018_pb134a04║居今日欲佛法普及，不可執人天乘法為淺小而不說，必須以人天乘之佛法，為佛法普
TX27n0018_pb134a05║及之前提，方能挽狂瀾而回世運。今日佛教會同人之宜擔此重任，實有責難旁貸者，
TX27n0018_pb134a06║同人其自勉焉！（黃慧勤記）（見海刊五卷六期）
TX27n0018_pb134a07║（附註）原題「在武昌佛教會之開示」，今改題。