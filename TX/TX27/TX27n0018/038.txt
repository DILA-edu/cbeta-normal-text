TX27n0018_pb153a01║讚揚法華之特勝
TX27n0018_pb153a02║——十四年十一月在東京日蓮宗立正大學講——
TX27n0018_pb153a03║今日得到日本最特出之日蓮宗的貴大學來演說，極為歡喜！釋尊於法華會上，始
TX27n0018_pb153a04║將出世現身說法之本懷，盡量披露；而三世十方如來轉法輪度眾生之真意，亦皆曉然
TX27n0018_pb153a05║大白。未到法華之前，或大、或小、或頓、或漸、或偏、或圓、或權、或實，雖不無
TX27n0018_pb153a06║大、頓，圓、實之教，然終有與小、漸、偏、權隔礙之形勢。一經法華開顯，乃知
TX27n0018_pb153a07║小、漸、偏、權皆是如來不思議方便。對聲聞弟子云：『汝等所行，是菩薩道，皆當
TX27n0018_pb153a08║成佛』，而聞者亦無不承當之者。於是乎無復大、小、頓、漸、偏、圓、權、實之隔
TX27n0018_pb153a09║，一言一文一行一事皆為如來度生之妙法，亦皆為眾生成佛之妙法。然此猶為法華之
TX27n0018_pb153a10║通意，其尤超特奇勝者，更有開跡顯本之本門佛在。跡門為文殊、彌勒等尚可推測；
TX27n0018_pb153a11║至於本門則純是佛之自住甚深法界，逈絕思量擬議，然應佛三輪之化與三乘聖眾、五
TX27n0018_pb154a01║趣含識一切心行境路，又誰不一一承此離思絕議之真實本而建設耶？乃日蓮上人直從
TX27n0018_pb154a02║離思絕議之真實本，握定為日蓮宗旨，見眾生之本佛，佛國土之本淨，但須一聲大乘
TX27n0018_pb154a03║妙法蓮華經為增上緣，以悟其本佛本淨之妙而已。夫國治民安而獲人世康樂，十善之
TX27n0018_pb154a04║行即足以致此；然不達諸法實相，則心易搖惑，搖惑則不能安立於正，而天下騷然矣
TX27n0018_pb154a05║。故惟日蓮能從實際之真本，立定正法，正心而正天下。貴大學秉日蓮上人立正安國
TX27n0018_pb154a06║之宗旨，作育英才，荷擔如來家業，鄙人亦惟有隨諸君後，宣揚不可思議之妙法蓮華
TX27n0018_pb154a07║，使風雲擾攘荼毒生靈之全地球人類，早皆契證於本地之法身淨土而已！（滿智記）
TX27n0018_pb154a08║（見海刊六卷十二期）
TX27n0018_pb154a09║（附註）原題「東京日蓮宗立正大學演說辭」，今改題。