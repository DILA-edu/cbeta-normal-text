TX27n0018_pb159a01║傳教西洋之提議
TX27n0018_pb159a02║——十四年十一月在日本京都大谷大學講——
TX27n0018_pb159a03║今日承貴校之招，來與諸君講演，此是一件最難得之機會。適承貴校長過於獎飾
TX27n0018_pb159a04║，實深慚赧！近代中國佛教雖有復興趨勢，而私心猶以為如泉始流，恆欲覓一普及佛
TX27n0018_pb159a05║法之道。此次在上海未首途赴日之前，自心中抱有兩種觀念，其觀念的動機，覺得近
TX27n0018_pb159a06║世紀世界之混亂，皆為世人的盲目擾動，若無最高無上之佛學為之指導，則永無澄本
TX27n0018_pb159a07║清源之日。此次參觀貴國社會，使鄙人所抱兩種觀念皆認為滿意：
TX27n0018_pb159a08║一、中國佛教，向來自蔽，故佛法在中國雖已歷二千餘年，而朝野上下人士，能
TX27n0018_pb159a09║理會而深信者，實寥若晨星。鄙意即在如何使佛法普及，使世界人能知佛法為人生之
TX27n0018_pb159a10║需；故近年來對於宣傳佛法之事業，努力為之。而所辦之事業，在貴國十年前已一一
TX27n0018_pb159a11║具足，甚至淨土真宗一派所辦者，亦應有盡有，此實使鄙人最滿意而羨慕者。此行既
TX27n0018_pb160a01║抱有以佛法感化世人之觀念，到貴國後，對此事極為注意，今番由神戶而東京，由東
TX27n0018_pb160a02║京而名古屋、福井乃至京都，社會之制度上，人民之風俗上，受佛法之影響最深切而
TX27n0018_pb160a03║信仰最濃厚者，莫如京都。而京都佛教徒所辦之社會事業，最多而成績最有可觀者，
TX27n0018_pb160a04║為淨土真宗之東本願寺。而東本願寺對於社會事業之側重者，尤在教育。而教育機關
TX27n0018_pb160a05║之最有精神者，則為貴大學。故能使京都人民精神上受佛法影響最鉅者，亦為貴大學
TX27n0018_pb160a06║。今日參觀貴大學及京都社會人眾之於佛教關係，能與鄙人謀佛法普及當從教育著手
TX27n0018_pb160a07║之一確證。
TX27n0018_pb160a08║二、普及佛法之後，藉以引人入勝者，厥惟像教。鄙人七年前曾到貴國一次，略
TX27n0018_pb160a09║瞻各處古物，自心中常以為日本是收藏中國文化之寶藏。近年來日本文化，又轉而趨
TX27n0018_pb160a10║於西洋，廓而充之，可謂收藏世界文化之寶藏也。此次赴日本之東亞大會，即為瞻仰
TX27n0018_pb160a11║世界文化寶藏而來。蓋貴國於各文化之能保存永久，即由貴國天皇二千餘年之一統未
TX27n0018_pb160a12║斷，此世界各國所無者。又自聖德太子制憲而後，政教協力，使佛法得由政府護持而
TX27n0018_pb161a01║放大光明，此亦東亞各佛教國所無。貴國既有此兩種特點，故能收藏世界文化。以鄙
TX27n0018_pb161a02║人觀之，日本之收藏世界文化，有如佛法中所謂之阿賴耶識，常相續而恆隨轉，故於
TX27n0018_pb161a03║世界文化，能收拾而寶藏之。鄙人此次參觀所及，如永平、法隆、東大等院寺所藏古
TX27n0018_pb161a04║物之多，及貴大學所藏梵文、巴利文、英文、藏文等書籍之富，足以驚人。又中國頻
TX27n0018_pb161a05║年新文化叢書之譯本，多取自貴國；近來西洋各國所有之英文佛書，亦去自貴國，由
TX27n0018_pb161a06║斯鄙人對於貴國佛教有兩種希望；
TX27n0018_pb161a07║一、日本能為佛教重鎮，為世界文化之光明幢。而貴國佛教各大學對於英文、巴
TX27n0018_pb161a08║利文特為注意，故能負傳布佛法於世界之責者，亦為貴國。而貴大學又以歐文最著，
TX27n0018_pb161a09║將來日本向西洋宏法，亦惟貴大學之馬首是瞻。所謂大谷，換言之即大口，吞吐十方
TX27n0018_pb161a10║，鎔世界為佛教之國。
TX27n0018_pb161a11║二、前謂世界混亂，為世人之盲目擾動，非最高佛學與以破斥難有澄本清源之日
TX27n0018_pb161a12║。貴國為佛化新起之秀，亦世界文化寶藏，而貴大學又為淨土真宗所辦之最高學府，
TX27n0018_pb162a01║將來不難以佛法真光，化混亂的世界各國為彌陀依正莊嚴之淨土！人能宏道，願與諸
TX27n0018_pb162a02║君共勉之！（滿智記）（見海刊第六卷第十二期）
TX27n0018_pb162a03║（附註）原題「京都大谷大學講演詞」，今改題。