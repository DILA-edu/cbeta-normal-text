TX27n0018_pb166a01║從奈良說到佛法之本源
TX27n0018_pb166a02║——十四年十一月在日本奈良興福寺講——
TX27n0018_pb166a03║奈良、為日本古文化之中心點，而在座諸君，都係各宗長老，以太虛之淺學，何
TX27n0018_pb166a04║敢在諸君前饒舌？蓋奈良為日本佛化之發祥地，吾人借境生情，而推徵原始佛教之思
TX27n0018_pb166a05║想勃生。蓋諸佛為何而說經歟？菩薩以何而造論歟？夫原始佛教，曰苦、曰集、曰滅
TX27n0018_pb166a06║、曰道、斯四聖諦，為根本法輪。經云：『所謂苦，逼迫性。所謂集，招感性。所謂
TX27n0018_pb166a07║道，可修性。所謂滅，可證性』。苦為逼迫而厭苦欣樂，人之恆情，然倒行逆施之苦
TX27n0018_pb166a08║惱眾生，以苦而為樂。經又云：『此是苦，汝應知。此是集，汝應斷。此是道，汝應
TX27n0018_pb166a09║修。此是滅，汝應證』。蓋知苦必斷集，慕滅必修道，四聖諦中唯此道為關要，故佛
TX27n0018_pb166a10║說三十七道品法，而令之離苦斷集，人間世始有究竟出苦法門。佛說此四聖諦時，正
TX27n0018_pb166a11║在波羅奈國之鹿野園；而奈良多鹿，今日與諸君聚談，不禁聯想到我佛昔日之鹿苑法
TX27n0018_pb167a01║會。鄙人此次到貴國，參觀各地，覺得奈良為東亞佛法之源泉。更以法相、三論各宗
TX27n0018_pb167a02║之根本道場，均在奈良，吾人以大乘佛法之教義推之，所謂境行果三，括之殊盡，為
TX27n0018_pb167a03║學之始，在明所觀境，由境起行，由行證果。大乘各宗，詳於境者，不外乎三論、法
TX27n0018_pb167a04║相，三論宗遮破一切，而法相宗則建設一切，一破一立，不落有無；故談大乘佛法，
TX27n0018_pb167a05║必先以三論、法相為根本。明境之後，當繼之以行，所修法行，莫尚律宗，如攝律儀
TX27n0018_pb167a06║戒，攝善法戒，饒益有情戒，自他兩利，惟律宗之三聚戒具之。
TX27n0018_pb167a07║三宗之根本道場，均在奈良，故奈良是日本佛教之發祥地。然於大乘之無上果法
TX27n0018_pb167a08║言之，則莫善乎華嚴，一部華嚴經，無一字一句不是顯佛功德莊嚴之圓圓果海者。奈
TX27n0018_pb167a09║良東大寺，為日本華嚴宗初祖所興道場，由此種種推徵，則奈良於佛法中位置之重要
TX27n0018_pb167a10║，更不待言。
TX27n0018_pb167a11║由三論、法相以明境，大乘律宗以起行，華嚴以明果，境行果三法為一佛法藏之
TX27n0018_pb167a12║大綱，奈良佛教兼而有之，洵大觀也。
TX27n0018_pb168a01║日本佛教，表面上是與中國一致，而於施設上則與中國異。日本佛教是政教一致
TX27n0018_pb168a02║，神佛一致，然此皆為應用上之方便，剋實的考究，吾望全日本都以奈良之大乘各宗
TX27n0018_pb168a03║為準繩，則與佛法之真，庶幾日近！（滿智記）（見海刊六卷十二期）
TX27n0018_pb168a04║（附註）原題「奈良興福寺之演講辭」，今改題。