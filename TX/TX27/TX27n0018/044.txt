TX27n0018_pb171a01║菩薩行先從人道做起
TX27n0018_pb171a02║——十四年十一月在神戶華僑講學會講——
TX27n0018_pb171a03║今日承我華旅居神戶各僑胞之招待，得於此莊嚴聖潔之講學會，受諸君歡迎來此
TX27n0018_pb171a04║講演佛學，欣幸何如！
TX27n0018_pb171a05║然佛學乃真修實證之學，既非口頭講了可以完事；且「舌底無衲子，筆下無禪師
TX27n0018_pb171a06║」，而佛法直是離言絕思不可說的。換言之、要證明佛法是何，必須親身去成佛。否
TX27n0018_pb171a07║則、欲從佛之言語文字中求了知佛法，終是不可能的。依此說來，豈不一切經律論皆
TX27n0018_pb171a08║成廢話？而吾人既未成佛，且不知如何可以成佛，不亦於佛法皆無路可通耶？所以不
TX27n0018_pb171a09║能不以種種方便譬喻之辭強為之說。
TX27n0018_pb171a10║世人營營於一身之衣食住；進之則為一家；有餘力者能兼顧鄰里親友鄉黨桑梓；
TX27n0018_pb171a11║廣之能為一國；至能天下為家、四海為友，其仁心普及於全球人類者，已同鳳毛麟角
TX27n0018_pb172a01║；況能發盡於未來度盡等虛界一切世界眾生之菩提心歟！然所以如此者，則因局執占
TX27n0018_pb172a02║空間數尺方、占時間數十寒暑之色身為我，而不知迷此為我，實無有我，在浩浩渺渺
TX27n0018_pb172a03║之真生命海中，此不過一浮漚而已。浮漚起滅靡常，心海固湛圓無際，無始無終，無
TX27n0018_pb172a04║邊無中，循業隨量，變現諸有，有皆幻有，妙絕思議。於此恍然大悟，乃知人生自有
TX27n0018_pb172a05║真，而菩提心蓋不待他發，本來現成如是耳。
TX27n0018_pb172a06║悟得本菩提心而志求無上菩提者，即為菩薩。菩薩之行，先從做人之道行起。做
TX27n0018_pb172a07║人之道，首在一歸依處，依一切善行之最清淨本源的佛法，仗淨行善友為輔導，以五
TX27n0018_pb172a08║常之德綸貫於五倫之間，修持十善、為信滿入住之基礎。能如是、則現身為人世之賢
TX27n0018_pb172a09║聖，足以上追孔、顏，將趣圓滿之菩提，定可親近彌勒。同人等赴東亞佛教大會之後
TX27n0018_pb172a10║，遍遊日本各地名勝，明早即須登舟歸去。匆匆不能多話，惟舉此為臨別之贈言。「
TX27n0018_pb172a11║人身難得，佛法難聞」！冀諸君聞熏思修，能深究於佛法藏海而超然自悟！（滿智記
TX27n0018_pb172a12║）（見海刊六卷十二期）
TX27n0018_pb173a01║（附註）原題「神戶華僑講學會演說」，今改題。