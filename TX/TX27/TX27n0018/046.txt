TX27n0018_pb183a01║唯識之名義
TX27n0018_pb183a02║——十五年六月在北京彌勒院講——
TX27n0018_pb183a03║唯識之理，廣博無量，非略談所能盡；今但就唯識二字之名義一談：
TX27n0018_pb183a04║云何名識？即今日俗語所云知識。如何名唯？乃單獨義。連合唯識二字，可云獨
TX27n0018_pb183a05║有知識而無他物。
TX27n0018_pb183a06║但知識有能、所之兩方：能知識者有八種識，如眼能知識色，是名眼識。耳能知
TX27n0018_pb183a07║識聲，是名耳識。鼻能知識香，是名鼻識。舌能知識味，是名舌識，身能知識冷熱粗
TX27n0018_pb183a08║細等觸，是名身識。然前五識各能知識自變自緣之特別境，不能兼知識他識所知識之
TX27n0018_pb183a09║境，至第六意，如一閣之總理，則能兼知識前五識所能知識及不能知識之一切諸境。
TX27n0018_pb183a10║又如吾人睡眠時，眼、耳等前五識皆停止不起作用，儻猶有種種之夢生起，即知是第
TX27n0018_pb183a11║六意識之作用。至於睡最熟時，夢亦無有，則前六識皆無。但偶有虫咬或蚊剌時，即
TX27n0018_pb184a01║時身起盲動，用手搔爬，應知是乃尚有第七末那識執著有我故也。末那譯云意，與第
TX27n0018_pb184a02║六意識不同，亦云意根。既有能執我之第七識，亦應有所執我之第八阿賴耶識，此譯
TX27n0018_pb184a03║云藏。藏有三義：一者、含藏一切法之種子，謂之能藏。二者、為一切法之所藏隱者
TX27n0018_pb184a04║，謂之所藏。三者、為第七識執之為我，謂之我愛執藏。
TX27n0018_pb184a05║所知識者，共有六塵境界，謂眼識所知識者名曰色塵，耳識所知識者名曰聲塵，
TX27n0018_pb184a06║鼻識所知識者名曰香塵，舌識所知識者名曰味塵，身識所知識者名曰觸塵，意識所知
TX27n0018_pb184a07║識者名曰法塵。至第七末那識所知識者，即第八賴耶識，但第八是識，而第七妄執為
TX27n0018_pb184a08║我，是為錯謬知識。至第八所知識者，即前七識之種子及根身，世界之本質。又吾人
TX27n0018_pb184a09║所認為根身、世界者，即色、聲、香、味、觸、法等六塵。則應知世間萬事萬物，皆
TX27n0018_pb184a10║無實體，不過識所知識而已。然有一疑問：謂若外境皆是識所知識，今試於北京欲知
TX27n0018_pb184a11║識一泰山，何以不能？此則宜知前六識不能獨立成其知識，尚須依託別識所變之本質
TX27n0018_pb184a12║以成其自識之知識；此別識所變之本質，即第八識之相分。凡識皆可略分為二部分：
TX27n0018_pb185a01║一、能知識之作用，謂之見分。二、所知識之相狀，謂之相分。二十二日午後。（大
TX27n0018_pb185a02║圓記）（見海刊七卷八期）
TX27n0018_pb185a03║（附註）原題「在彌勒院說法」，今依義改題。