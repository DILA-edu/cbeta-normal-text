TX27n0018_pb204a01║佛化青年之模範
TX27n0018_pb204a02║——十五年十月在廈門鴻山寺為中華中學童子軍講——
TX27n0018_pb204a03║太虛此次由星來廈，承各佛教團體及各界領袖，熱烈歡迎，殊為感激！而對於貴
TX27n0018_pb204a04║童子軍，尤深歡喜！故特略陳數語，以申謝忱。
TX27n0018_pb204a05║自西方物質文明東漸，以鎗砲、戰艦、飛機等殺人利器傳入中華，國家社會遂深
TX27n0018_pb204a06║感不安；而東方固有道德文化之精神，亦因之萎靡不振。吾人處茲顛倒狂亂之世，亦
TX27n0018_pb204a07║應將東方固有之精神文明傳播西方。灌輸于金髮碧眼人腦海之中，以救其弊而解其毒
TX27n0018_pb204a08║。此等大任，全賴青年。諸君欲勝此任，有二童子可以取法，今為諸君一介紹焉：
TX27n0018_pb204a09║二童子者：一日文殊師利童子，一曰善財童子。文殊師利童子，智慧廣大，凡世
TX27n0018_pb204a10║出世間一切諸法，無所不知，無所不能。善財童子，道德最尚，而好學尤切，凡具有
TX27n0018_pb204a11║學問乃至有一技一能之長者，無不親從其學。雖年輕小，不嫌其幼；或年老大，不厭
TX27n0018_pb205a01║其腐；茍有可學，雖蹈湯赴火亦不畏退，其求學之精神如此，可謂大勇無畏者矣。諸
TX27n0018_pb205a02║君若能取法二童子，則將來不難擔荷傳播道德文明於西方矣！
TX27n0018_pb205a03║此二童子之歷史，備詳於佛說華嚴經。諸君欲明其底蘊，可取而讀之，誠良好之
TX27n0018_pb205a04║師友也。時間短促，不能細談，諸君勉旃勉旃！（蕙庭記）（見海刊七卷十一期）
TX27n0018_pb205a05║（附註）原題「對中華中學童子軍之演講」，今改題。