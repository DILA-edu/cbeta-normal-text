TX27n0018_pb217a01║護法
TX27n0018_pb217a02║——十六年三月在福州功德林歡迎會講——
TX27n0018_pb217a03║此來，為佛法際此危急存亡之秋，有以謀團結而圖救護，已經貴林代表宣告於先
TX27n0018_pb217a04║。且諸林友既信行佛法，則於佛理必多研究了解，而能真實修行矣，毋容贅述。但佛
TX27n0018_pb217a05║法處此危難之空氣中，謀如何救護佛法於千鈞一髮之間，轉衰為盛，大行佛事，即余
TX27n0018_pb217a06║之素志，亦今日所急待討論者也。所謂護法，非謂佛之法，要藉吾人為護法。金剛經
TX27n0018_pb217a07║云：「如我說法，如筏喻者，法尚應捨，何況非法」？則可知佛已捨一切法，而一切
TX27n0018_pb217a08║法皆為普濟未度彼岸之眾生而設；我們正為自度度他，故而要護法。蓋眾生之於佛法
TX27n0018_pb217a09║，猶暗室之明燈，度海之舟筏，為度眾生之昏溺，故須體佛本懷，以護持正法耳。當
TX27n0018_pb217a10║此危難時，今為我佛門四眾，對家裏人說家裏話，但求切實，不事虛套。須知利濟眾
TX27n0018_pb217a11║生，非要成佛方能，凡了解佛法而篤信修習之學佛人，皆應隨時隨地應機設化。故人
TX27n0018_pb218a01║人須先發菩提心，行菩提道以利濟眾生也。若能如此，乃謂之真能護法，而眾生亦實
TX27n0018_pb218a02║得其益矣。佛法甚深微妙，不易證知，學佛者難而苦之，所以往往習非為是，作機械
TX27n0018_pb218a03║式之法門修習，以致大乘正法流於猥鄙，不獲普濟眾生之心，不修大乘菩薩行以濟世
TX27n0018_pb218a04║利生，乃招迷信、消極、自了之譏。發普濟眾生心者，即為發大慈大悲心；既發此心
TX27n0018_pb218a05║，而後修行利他，曰菩薩行。楞嚴經云：「未能自度先度人者，菩薩發心」。蓋菩薩
TX27n0018_pb218a06║以同體大悲，視一切眾生之苦猶己身苦，所謂以他為自，而即以普利眾生為自利也。
TX27n0018_pb218a07║學佛者能發心行菩薩道，即可以護持及昌明於佛法，抑亦成佛之第一要著也；否則即
TX27n0018_pb218a08║為毀滅正法者。法華經云：「三世諸佛，皆以一大事因緣出現於世」。又云：「為令
TX27n0018_pb218a09║眾生開示悟入佛之知見」。則普令眾生入佛知見，固為三世諸佛之本懷，以眾生本來
TX27n0018_pb218a10║是佛，徒以迷故妄受生死，妄求涅槃，開示悟入佛之知見，則眾生立地成佛，於此能
TX27n0018_pb218a11║直下承當得起，則宏法利生為分內事，當仁不讓，復何所用其推諉耶？諸位久植德本
TX27n0018_pb218a12║，以三世諸佛之本懷為懷，擔當佛法，普利眾生，聯合四眾積極進行，從事護法度生
TX27n0018_pb219a01║之工作，以期內契真理，外應時機，實所厚望！諸位於佛法門，皆久已修習，余本無
TX27n0018_pb219a02║甚可說；不過不欲辜負此一會之時節因緣，重為提起，所謂「一回提起一回新」，願
TX27n0018_pb219a03║與諸君共勉之！（寂光記）（見海刊八卷八期）
TX27n0018_pb219a04║（附註）原題「在功德林歡迎會之演講」，今改題。