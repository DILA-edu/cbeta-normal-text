TX27n0018_pb224a01║勞工之道德
TX27n0018_pb224a02║——在裕豐紗廠講——
TX27n0018_pb224a03║現代之人界，日新月進，而其增進之原因，確由人力工作之發達，則工作實為世
TX27n0018_pb224a04║界進步之原素也。試觀動物之中，除人以外，若禽若獸，類皆藉天然之功用而存活；
TX27n0018_pb224a05║如服羽衣毛，茹毛飲血，既無求進之思，亦無上達之念，蠢蠢然消磨其往世之宿業而
TX27n0018_pb224a06║已。而人則不然，饑之食、渴之飲、寒暖之衣服，涼燠之房屋、每日之需用，一一莫
TX27n0018_pb224a07║不由人工製作而來，足見勞工者供給於社會之大功也。譬如米飯來之於農，始由下種
TX27n0018_pb224a08║，繼而耕而收而礱而炊，經如許工力方得入口，豈如畜類之自然而飲食乎？觀此、則
TX27n0018_pb224a09║人畜之異點彰，而吾人必當勤於工作，亦可知矣。飲食如是，衣服、器室亦然；若所
TX27n0018_pb224a10║居之屋，必須經木水泥鐵諸匠之工技而後成，更其材料亦必由經若干部份之氣力而來
TX27n0018_pb224a11║，豈如禽獸之穴山架樹而居乎？則人之貴於禽獸者，亦即能以手工而處置其衣食住耳
TX27n0018_pb225a01║。故吾輩今既為人，必宜作工，有工作方稱為人，不然則與禽獸無異。世人明乎此理
TX27n0018_pb225a02║，自然能每日勤力而作其所有之工作矣，而其人亦可稱不失為人之資格矣。今貴廠集
TX27n0018_pb225a03║合多人，共同工作，出其製造品，供給於世界，此實可欣可喜之至！況乎貴廠製紗，
TX27n0018_pb225a04║可由紗織而成布帛，使社會一般人藉此布帛得以溫暖者，非諸君之功歟！而諸君足稱
TX27n0018_pb225a05║社會最尊最貴之人矣！今太虛得能同室交談，其樂何如耶！今有數語，太虛謹以勸告
TX27n0018_pb225a06║於諸君：
TX27n0018_pb225a07║一、勤：如上說、吾人日之所需，須由工作而來，然工作尤宜於勤，若不勤則一
TX27n0018_pb225a08║曝十寒，欲求事之成就者罕矣。古云：一夫不耕，天下必有饑者；一女不織，天下必
TX27n0018_pb225a09║有寒者。一人廢工，尚且如是，何況多人？若是、則諸君既入工廠，豈可不以勤其工
TX27n0018_pb225a10║作為旨乎！切莫閒遊放漫，而空費可貴之光陰，但當勤作工業，即為社會之最有價值
TX27n0018_pb225a11║之人物，此太虛之所深望也。
TX27n0018_pb225a12║二、儉：吾人既異於禽獸，則衣食必來自製作之力，而一粥一飯來處不易，半絲
TX27n0018_pb226a01║半縷物力維艱，況人易老，年老則力衰，力衰則不能工作，無工作則衣食來自何所？
TX27n0018_pb226a02║故當年輕力壯之時，預先積其糧食，預積即儉之謂也。故云：宜未雨而綢繆，毋臨渴
TX27n0018_pb226a03║而掘井。諸君既勤於工、豈可忽乎儉用之道歟！
TX27n0018_pb226a04║三、和：和乃成事之根本，立業之基礎。今如諸君同居一廠，上自廠長，下及工
TX27n0018_pb226a05║員，互親互愛而相和合，故貴廠之實業日見其發達。若不然，則無論事之大小，各相
TX27n0018_pb226a06║破壞，所作無成。故兄弟和而家興，上下和則國強，信哉斯言也！
TX27n0018_pb226a07║四、慎：一言興國、一言喪邦，乃因謹慎與粗忽之關故也。諸君既知工作為最尊
TX27n0018_pb226a08║貴之事業，則自當自尊之，慎重之，切勿粗言暴氣，自取其敗。若行之於先、悔之於
TX27n0018_pb226a09║後者，晚矣！
TX27n0018_pb226a10║五、信：信為吾人處世之根本，而在諸君工作者，於信尤宜重視之。所謂信者，
TX27n0018_pb226a11║乃心口無二，若心有所思，出之於口，切勿口是心非，心是口非，若心口不應則失信
TX27n0018_pb226a12║，信失尚有誰敢親近乎！故我釋迦世尊，重戒於妄語也。凡人之重用吾，重於信也，
TX27n0018_pb227a01║既因信而重之，言合道順，尚畏何事之不成乎？昔者有乞丐行於路上，於草際見一皮
TX27n0018_pb227a02║篋，乞丐知此必人所遺失，遂守而不取，因恐此物失自窮苦者，若取之將受其罪也。
TX27n0018_pb227a03║未幾、失主覓之而來，蓋一銀行長。行長見丐者不取非禮之財，重其人，任以事，不
TX27n0018_pb227a04║數年丐者亦遂發達而為銀行主矣。丐之由丐至銀行主者，非由信而來乎？
TX27n0018_pb227a05║吾人初生，性本純潔。經云：人之初，性本善。奈何趣世稍久，積習漸深，近朱
TX27n0018_pb227a06║者赤，近墨者黑，因熏習之不良，成社會之敗類，依人度食，其恥胡底！故宜振之奮
TX27n0018_pb227a07║之而取自立，對諸惡習，遠避而湔除之，則何慮不為社會之崇貴乎？若欲尊榮於社會
TX27n0018_pb227a08║，豈可忽於上列之五字！無如眾生苦惱，或迫於餓寒，或困於疾病，致忘其勤儉，失
TX27n0018_pb227a09║其慎信，此亦勢所難免。今也、幸有挽救之機，欲求挽救，莫如求佛。蓋我佛大慈大
TX27n0018_pb227a10║悲，廣度有情，凡遇所求，求無不應，若吾人能禱拜而敬信之，我佛必能依吾人之禱
TX27n0018_pb227a11║者而應焉——此有教理之根據，非迷信語，閱者進而研究之可也——。夫佛通號
TX27n0018_pb227a12║也，今君等耳所向聞者，則莫若阿彌陀佛及觀世音菩薩。然阿彌陀、西方極樂之教主
TX27n0018_pb228a01║，普遍光明，壽命無量，使眾生離苦得樂之慈父也。觀世音菩薩、向極靈應，尋聲求
TX27n0018_pb228a02║苦之悲主也。諸君欲得社會之尊貴者，歸宗莫如信佛，我佛慈悲，定能攝受，惟願諸
TX27n0018_pb228a03║君勉之！（靜記）（見海刊八卷十一二期合刊）
TX27n0018_pb228a04║（附註）原題「在裕豐紗廠演講」，今改題。