TX28n0018_p0450a01║佛法與人生之關係
TX28n0018_p0450a02║現在流行於人世間之佛法，所以開導人生者最為深切，故先就佛法與人生之關係
TX28n0018_p0450a03║分別明之。
TX28n0018_p0450a04║人身難得，佛法難聞：從佛法出發點言，佛法不獨為此地球人類而說，是普為一
TX28n0018_p0450a05║切而說，所謂普為盡虛空無邊世界一切眾生之類而說。但現今流傳此世界之佛法，為
TX28n0018_p0450a06║釋迦牟尼在此人類中成佛所說，人類固為眾生之一類，而在一切眾生中卻具有特殊之
TX28n0018_p0450a07║意義。蓋釋迦牟尼佛現身人類中說法，大部分皆從人類而起，在佛書中有兩句話：「
TX28n0018_p0450a08║人身難得，佛法難聞」，即言得生為人之不易。以佛法觀察人類，確有特殊優勝之點
TX28n0018_p0450a09║，但得到人身者，亦不一定能聞到佛法；如不聞佛法，則不知人生之真價，而一期人
TX28n0018_p0450a10║生仍是空過！必要聞到佛法，方知無始以來從業受果，一生一生，生生相續，因有善
TX28n0018_p0450a11║業，方能得到人生，而人生又復無常，假定在人生中為惡為善，或發解脫心，或發菩
TX28n0018_p0451a01║提心，則可轉受惡趣、善趣，或阿羅漢、辟支佛、以至菩薩及佛之果報。此中聞到佛
TX28n0018_p0451a02║法，乃知人生意義之深廣，而佛法與人生關係之密切，亦可見矣。
TX28n0018_p0451a03║人道為罪福聖凡戶樞：人道在無數眾生中為一類，佛法中常分眾生為十類：所謂
TX28n0018_p0451a04║四聖六凡。四聖已超脫生死輪轉；其猶在生死中輪迴者，則為六凡——天、人、阿修
TX28n0018_p0451a05║羅、地獄、鬼、畜生。在六凡中，人道上祇有天之一道，在人道下則為阿修羅、地獄
TX28n0018_p0451a06║、餓鬼、畜生之四道，即四惡趣，係感受惡業之果報。阿修羅意為非天，近似常人之
TX28n0018_p0451a07║所謂神道，彼有天之威福而無天之德，其性好鬥，故亦難免受苦。此下畜生、即飛禽
TX28n0018_p0451a08║走獸等類，常人謂為動物者，此為人類能見之眾生。尚有人類所不能見者，即所謂幽
TX28n0018_p0451a09║冥世界之眾生，則地獄、餓鬼兩道也。此兩道眾生，純受苦報。大致在十類中，人
TX28n0018_p0451a10║與天適居中間，但人天雖同處中間，天道則以享受福報為勝，若其身心之活動創造能
TX28n0018_p0451a11║力，則仍不及於人道。在人道中，造惡業則可受多生多劫之罪報，造善業或值遇三寶
TX28n0018_p0451a12║，得聞佛法，則可受多生多劫之福報；且從凡位轉超入四聖果位者，獨以人道為能，
TX28n0018_p0452a01║此在餘經論中有詳論。由異生——即六凡——而生聖道者，唯人中能之，為別道異生
TX28n0018_p0452a02║所無。以人道而修習布施、持戒、多聞等功德，雖天道亦所不如；此為人道特殊之功
TX28n0018_p0452a03║用，所以謂人道為轉六凡成四聖及是餘五凡之戶樞。人生此種意義，唯佛法發揮盡致
TX28n0018_p0452a04║，非佛法、則不能知人生乃有超凡入聖之希望。
TX28n0018_p0452a05║降生人間成佛說法：佛法、是釋迦牟尼佛所證所說之法。佛有三身：所謂法性身
TX28n0018_p0452a06║、受用身、變化身。佛之法性身與自受用身，遍一切處，無相可睹；其所現八相成佛
TX28n0018_p0452a07║之變化身佛，則為人類等眾生所共見之佛，此係最後身菩薩，從兜率天上降生人間，
TX28n0018_p0452a08║出家修道。或佛說法，就此八相成佛言，乃有佛所說法。而此佛法非僅流行於人世，
TX28n0018_p0452a09║即天宮、海藏，亦均由是而得有佛法化行。因現身成佛，說法度生，皆在人間，即可
TX28n0018_p0452a10║見佛法與人生關係尤切。所以唐裴休長者作圓覺經序云：「諸天正樂，修羅方瞋，鬼
TX28n0018_p0452a11║神沉幽囚之苦，畜生懷獝狖之悲，其能整心慮趣菩提者，唯人道為能」。故知佛法雖
TX28n0018_p0452a12║普為眾生，而就特殊關係言之，人類為佛法所最依據，佛法為人類所最需要，所以人
TX28n0018_p0453a01║生對於佛法，極應研究了解，依以修行也。（見二四、七、二四。佛教日報）