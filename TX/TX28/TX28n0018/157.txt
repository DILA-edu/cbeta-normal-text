TX28n0018_p0598a01║所希望於星洲佛教徒者
TX28n0018_p0598a02║——二十九年三月在星嘉坡中華佛教會歡迎會講——
TX28n0018_p0598a03║余首次南來，係在民國十五年；二次係在民國十七年。首次在星講學十餘日，其
TX28n0018_p0598a04║中有三日、係在此間新成立紀念堂，後在佛教寺院說法。彼時甚欲赴南洋各地，嗣因
TX28n0018_p0598a05║患病不果行，遂爾返國。余初來此，即有不少對佛教發生信心者。後普陀寺轉道和尚
TX28n0018_p0598a06║及雙林寺普亮當家等，共同發起中華佛教會；發起後，余即因事離星，多年不通音訊
TX28n0018_p0598a07║，其發展情形如何，路遠不知。近兩年來有黃福美——典嫻——女居士曾致書於余，
TX28n0018_p0598a08║始知此會尚在；不但存在，且發心入會者日多，故余今日赴會，甚覺歡喜無量也。吾
TX28n0018_p0598a09║當時與諸同人發起此會之用意，以為星洲為南洋文化之中心，意欲聯合南洋佛徒，使
TX28n0018_p0598a10║星洲佛會將來擴為南洋佛教總會。故吾希望各發起人及職員，無論老佛教徒及新佛教
TX28n0018_p0598a11║徒，能聯合一致；如星洲能聯合，則可漸推至馬來亞，而星洲佛徒可以成為總會中之
TX28n0018_p0599a01║中堅分子。余現在之希望，亦如此也。
TX28n0018_p0599a02║現當此末法世界，我國被倭寇侵略，慘遭劫殺轟炸；不幸歐洲亦有戰事，各不安
TX28n0018_p0599a03║定！吾揣想經此浩劫以後，將來可望漸趨和平，但必須賴佛法救濟之。蓋倭寇之侵略
TX28n0018_p0599a04║野心，實受近代西洋影響，將來必須用佛法之慈悲心以救濟之；故最要者，必須將佛
TX28n0018_p0599a05║法真理宣傳至歐、美。吾在錫蘭曾發起世界佛教聯合會，希望星洲佛會為臂助，使佛
TX28n0018_p0599a06║法宣傳至全世界，此余希望於中華佛教會者也！
TX28n0018_p0599a07║復次、華僑平素對社會國家事業，向極努力。吾希望星洲同人能發大心，多作社
TX28n0018_p0599a08║會有益事業，切勿閉門自了！在佛教團體中，如賑災、施藥、創立醫院、辦中小學校
TX28n0018_p0599a09║等，皆佛法中之大乘行。此間佛教徒如能努力工作，則對社會事業必大有裨益，社會
TX28n0018_p0599a10║上亦必重視佛徒。吾今日甚感諸位之歡迎，吾故不得不獻數語於諸位也。（葦舫記）
TX28n0018_p0599a11║（出佛教訪問團日記）