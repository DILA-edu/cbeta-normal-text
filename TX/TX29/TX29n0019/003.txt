TX29n0019_p0012a01║華譯馬鳴菩薩所著書述要
TX29n0019_p0012a02║一
TX29n0019_p0012a03║馬鳴菩薩在佛教史上頗有難以論定之概，或言為佛滅後刱興大乘第一人而龍極乃
TX29n0019_p0012a04║其繼起者——基督教徒謂即耶穌十二使徒中之多馬，而大乘佛教為基督教變成，雖附
TX29n0019_p0012a05║會可笑，亦因以馬鳴刱興大乘——；或言為小乘人之擅長詩歌文學者，乃參預結集迦
TX29n0019_p0012a06║濕彌羅三藏之五百羅漢中一人。其別傳見鳩摩羅什譯馬鳴菩薩傳，及付法藏因緣傳
TX29n0019_p0012a07║等，大抵雖出家小乘有部，示證阿羅漢果。其實是證大乘第八地菩薩，且為頗著神通
TX29n0019_p0012a08║事變者，故傳有前後馬鳴不一。而密部中亦有金剛智所譯馬鳴菩薩大神力無比驗法之
TX29n0019_p0012a09║修習儀軌。祗以其時大乘久隱，小乘猶盛，故祕其所著大乘宗論。只讚揚佛本行等緣
TX29n0019_p0012a10║以引發時人對於大乘之歆慕，及善不善業六道輪迴等導俗增長善根；或於大乘盛行後
TX29n0019_p0012a11║傳其所論秘本，每騰疑議，然卒莫掩精光之所蘊，而漢文系之華、韓、日佛教受其啟
TX29n0019_p0013a01║發特深也！
TX29n0019_p0013a02║二
TX29n0019_p0013a03║馬鳴菩薩所著書見於華譯者，除去重譯凡八種，茲序次於左：
TX29n0019_p0013a04║大乘起信論梁真諦譯一卷
TX29n0019_p0013a05║大乘起信論唐實叉難陀譯二卷
TX29n0019_p0013a06║大宗地玄文本論陳真諦譯二十卷
TX29n0019_p0013a07║
TX29n0019_p0013a08║此中唐譯起信論雖二卷而文義大同，實乃同本重譯。聞玄奘時印度已無此論，曾
TX29n0019_p0013a09║由奘師據梁譯轉翻為梵文以傳天竺。實叉難陀稍後玄奘三藏，或係據奘譯梵本再譯來
TX29n0019_p0013a10║華，亦未可知。而此起信與宗地二論，實為馬鳴「大乘總持法門」之所存。起信弘揚
TX29n0019_p0013a11║最廣而宗地尤富奧秘之義，惜尚鮮發揮者。對此二論雖不少疑議，而察其氣息沉雄，
TX29n0019_p0013a12║旨趣深厚，且非龍猛、無著二大士之言所逮，除慈氏諸論莫與倫比者，設非不動地菩
TX29n0019_p0013a13║薩疇克臻此！
TX29n0019_p0014a01║尼乾子問無我義經宋日稱譯不及一卷
TX29n0019_p0014a02║此以經稱，係錄經文，然實為經釋。所明大旨在空無我性，已開龍猛空宗之先河
TX29n0019_p0014a03║矣。
TX29n0019_p0014a04║事師法五十頌宋日稱譯不及一卷
TX29n0019_p0014a05║此為屬於密續部中專明奉事師長之行軌者。觀此及玄文本論，則密咒乘亦萌芽於
TX29n0019_p0014a06║馬鳴菩薩者歟？
TX29n0019_p0014a07║佛所行讚經北涼曇無讖譯五卷
TX29n0019_p0014a08║大莊嚴論經後秦鳩摩羅什譯十五卷
TX29n0019_p0014a09║
TX29n0019_p0014a10║佛所行讚，為詠歎釋尊一代行跡之一首史詩。由此於印度有以馬鳴為大詩人者，
TX29n0019_p0014a11║譯筆亦頗暢潤，最好能教少年沙彌常諷誦之，則對於佛陀油然自生信心矣！另有宋涼
TX29n0019_p0014a12║州沙門釋寶雲譯佛本行經，與此文義同而稍有增廣，然稱係金剛力士答諸天問說，或
TX29n0019_p0014a13║為馬鳴改作所依之原料歟！大莊嚴論，則采集佛本行、佛夙生菩薩行及佛弟子行等，
TX29n0019_p0015a01║以豐麗鬆爽之筆調，作為種種故事敘陳，兼賢愚因緣、百喻、雜譬喻等眾長；而又譯
TX29n0019_p0015a02║自意譯之聖鳩摩羅什，設能分篇列題，加以標點，皆朗然可諷誦之絕妙小品或筆記文
TX29n0019_p0015a03║學。而辯理論事，增養生信，其為用亦滋廣，較之選讀他種文學引發邪想者，殆有天
TX29n0019_p0015a04║淵之別。
TX29n0019_p0015a05║十不善業道經宋日稱譯不及一卷
TX29n0019_p0015a06║六趣輪迴經宋日稱譯一卷
TX29n0019_p0015a07║佛說六道伽陀經宋法天譯一卷
TX29n0019_p0015a08║
TX29n0019_p0015a09║佛說六道伽陀為六趣輪迴之同本重譯，並為五言頌句，乃馬鳴菩薩攝經義為偈頌
TX29n0019_p0015a10║以便諷宣者。十善業道則為簡釋十不善業經義，結云此十不善業道是地獄因，翻此而
TX29n0019_p0015a11║修十善業道，則於惡趣永不墮落。則此明善不善業為六趣因，六趣即明十善不善之
TX29n0019_p0015a12║報，明此世間業報因果，即為總括施論戒論生天之論諸導俗興善教化。
TX29n0019_p0015a13║三
TX29n0019_p0016a01║綜上華譯馬鳴菩薩書八種，初三是明大乘根本義者，其中又以前二為總持宗，後
TX29n0019_p0016a02║一為空性宗；次三是明大乘方便行者，其中又以前一為陀羅尼門，後一為波羅密門，
TX29n0019_p0016a03║次二是明世間業報以勸善懲惡者。依此輯為馬鳴菩薩叢書，亦於本末體用兼賅之矣。
TX29n0019_p0016a04║茲攝製一表如下：
TX29n0019_p0016a05║
TX29n0019_p0016a06║　　　　　　　　　　　　　　┌大總持義………┐
TX29n0019_p0016a07║　　　　　　　　　　┌根本義┤　　　　　　　：
TX29n0019_p0016a08║　　　　　　　　　　│　　　└空無我義……┐：
TX29n0019_p0016a09║　　　　　　┌出世法┤　　　　　　　　　　：：
TX29n0019_p0016a10║　　　　　　│　　　│　　　　　　　　　　：└…┌陀羅尼行
TX29n0019_p0016a11║　　　　佛法┤　　　└方便行──────────┤
TX29n0019_p0016a12║　　　　　　│　　　　　　　　　　　　　　└……└波密羅行
TX29n0019_p0016a13║　　　　　　└世間法────────────────────善惡業報
TX29n0019_p0016a14║
TX29n0019_p0016a15║（見海刊十九卷二期）