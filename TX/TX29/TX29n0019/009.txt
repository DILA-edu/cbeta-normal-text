TX29n0019_p0064a01║佛學院院董會略史
TX29n0019_p0064a02║一、十一年春間，太虛講圓覺經於漢陽歸元寺，集聽者有武漢荊宜各居士，述及今欲
TX29n0019_p0064a03║弘法利生，應設佛學院，廣培師範人才；草佛學院緣起及訂佛學院章程，得李隱
TX29n0019_p0064a04║塵、王森甫、胡子笏、湯鑄新、皮劍農、陳元白、蕭止因、熊雲程、蕭覺天、趙
TX29n0019_p0064a05║子中、孫自平、王韻香，及長沙正信會周可均等三十餘人，每年任經費四百元，
TX29n0019_p0064a06║自認為創辦人。四月初，覓得黎君少屏住宅，可讓為院址，遂於四月八日在漢口
TX29n0019_p0064a07║佛教會（即今正信會）具隆儀禮請太虛為院長。
TX29n0019_p0064a08║二、院址既定，四月中旬由創辦人於院內先立籌備處，李隱塵為處長，皮劍農為會
TX29n0019_p0064a09║計，趙南山等為庶務，王幼農（即後出家名大剛者）等為文牘。彼時由創辦人須年捐
TX29n0019_p0064a10║四百元，故王幼農等但辦事員而非創辦人。而太虛所聘來之智信監院，董理修造
TX29n0019_p0064a11║工務。同時由創辦人以章程呈請湖北軍民長官及內教兩部備案。發布招生通告，
TX29n0019_p0065a01║定於七月中旬開學。
TX29n0019_p0065a02║三、七月初，由籌備處長邀集創辦人至院報告，撤銷籌備處，照章成立院董會。原創
TX29n0019_p0065a03║辦人皆改稱院董。適武昌中華大學請梁任公及太虛等作暑期講演，梁公至院，歡
TX29n0019_p0065a04║喜加入，遂由各院董推為第一期院董長，辭之不獲；委託陳元白代理之。並推李
TX29n0019_p0065a05║隱塵為院護，協護一切。而太虛亦聘教職員等按照預期，於七月十六在院開學。
TX29n0019_p0065a06║（初印章程及二年回顧等待尋檢）
TX29n0019_p0065a07║四、十一年至十四年，院董多從年捐四百元而繼續加入者。以任公期滿，改推湯鑄新
TX29n0019_p0065a08║為院董長。院生亦於第一期畢業後，續辦第二期。迨十五年秋圍城後，院中員生
TX29n0019_p0065a09║星散，院屋十九為軍佔，僅由大敬、法舫等數人住守餘屋，院董會亦無形停頓。
TX29n0019_p0065a10║至十八年，太虛歐美遊歸，議就院中設世界佛學苑研究部，遂由原院董王森甫、
TX29n0019_p0065a11║趙子中、熊雲程、蕭覺天等議院董年捐為二百元或一百元，徵得鍾益亭、王達
TX29n0019_p0065a12║五、羅奉僧、李子寬加入院董，遂再成立新院董會，推王森甫為院董長，及李子
TX29n0019_p0066a01║寬為院護。
TX29n0019_p0066a02║五、由院員院護院董等歷往交涉，至二十一年夏，院中駐軍全部遷去，乃議就院中原
TX29n0019_p0066a03║有圖書及將太虛藏書與暹羅、日本捐藏等，成立世苑圖書館，而集研究員於中研
TX29n0019_p0066a04║究。秋初開館，各院董俱集，王森甫遂辭院董長，而推新加入之方院董為長。近
TX29n0019_p0066a05║年陸續有黃文植、王述曾、賀衡夫、陳經畬、劉覺生、張振遠、蕭懷先、張功九
TX29n0019_p0066a06║等加入院董。圖書之贈購，院舍之修理，館員之研究，乃日有起色！（海刊十五
TX29n0019_p0066a07║卷九期）