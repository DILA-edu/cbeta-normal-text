TX29n0019_p0146a01║靈隱慧明照和尚行述
TX29n0019_p0146a02║——十九年五月在靈隱作——
TX29n0019_p0146a03║師諱圓照，字慧明，汀州溫氏子也。民國十九年二月二十三日——即廢曆正月二
TX29n0019_p0146a04║十三日——，寂於靈隱方丈，享壽七十一歲，得僧臘六十有三。師九歲出家，執勞
TX29n0019_p0146a05║役於無量寺。至十八歲，是冬赴天台山，次春具戒國清寺，住禪堂二年，勤參有省。
TX29n0019_p0146a06║二十一朝普陀，度夏秋，住金山過冬。遂由寶華至九華，充百歲宮維那；轉入天童，
TX29n0019_p0146a07║任悅眾引禮諸職。已而於寧波、上海、育王、普陀，從妙智、大海、卍蓮三法師聽
TX29n0019_p0146a08║講，並代講彌陀、楞嚴、法華各經，精研教理，兼演習瑜伽梵唄、水陸儀軌，歷充僧
TX29n0019_p0146a09║值、維那，乃卓然為諸方推重之老參飽學矣！
TX29n0019_p0146a10║師三十二歲，應普陀化聞和尚請，講法華於法雨寺，是師開座講經之始。自是講
TX29n0019_p0146a11║無虛歲，法緣甚盛。師於杭州、湖州、寧波、紹興、上海、揚州、蘇州、宜興，以及
TX29n0019_p0147a01║福建、江西、湖北諸大剎，先後開講四十餘座，計法華十六，楞嚴十四，金剛五，彌
TX29n0019_p0147a02║陀、圓覺各二十六，觀經、鼓音王經、地藏經、淨土十疑論、大乘起信論、大般涅槃
TX29n0019_p0147a03║經、徹悟語錄各一。而講於普陀山、天童寺、靈隱寺三處者最多，又以阿育王寺之大
TX29n0019_p0147a04║般涅槃經講期為長。師不滯文句，發揮玄悟，雜以因緣譬喻，若將表演而出之者，使
TX29n0019_p0147a05║人饒有興趣而不感枯燥，有時拈一字觸類引伸滔滔不竭。余謂師深得法華之旨，而師
TX29n0019_p0147a06║則自謂於大涅槃尤有心契。得師啟迪之學，何慮千百！顧師廓然超脫，不以名分綴徒
TX29n0019_p0147a07║侶，唯肇安法師依師最久，遂傳以法云。
TX29n0019_p0147a08║師淡泊蕭灑，三十三歲置一寮於迴龍真寂寺，除赴各方講經及充戒期教授等之
TX29n0019_p0147a09║外，即歸居，若將終老焉者。其應請而至諸剎，往往一衲一笠，雜居雲水中，使迎迓
TX29n0019_p0147a10║者覓乃得之。四十四歲，以杭州香積寺為挂搭要區，而苦極殆將斷炊，始允眾舉出為
TX29n0019_p0147a11║住持，任勞耐儉以接遊方衲僧，講經信施悉充常住，數年間四緣漸備，遂付法徒肇
TX29n0019_p0147a12║安，退歸迴龍老堂。除受請弘法不輕出，如是者十餘載，而師已年屆花甲矣。被求之
TX29n0019_p0148a01║靈隱維護，因急人之急，乃勉從真寂高臥中而起。
TX29n0019_p0148a02║師住持靈隱十一年有餘，其清簡不異住迴龍之日。每年在本寺或至他方講經不
TX29n0019_p0148a03║輟，歸則躬率寺中苦行僧，於碎瓦荒址間，開圃藝蔬以供僧食，而寺務則任賢用能，
TX29n0019_p0148a04║端拱無為以受成。初靈隱頗多虧欠，師住持後，善信歸仰，住僧常二三百眾，數年間
TX29n0019_p0148a05║將債款償清，圓成大殿，刱修海島諸天及十二圓覺。又曾將飛來峰及天官墓之寺址被
TX29n0019_p0148a06║人盜賣而訴官爭回，仍歸寺有。並漸次新造地藏殿、鐘樓、報本堂、如意寮、聯燈
TX29n0019_p0148a07║閣、梵香閣、聽濤軒等；去春開建天王殿，工程浩大，猶未完竣，師舉所積香敬悉以
TX29n0019_p0148a08║充用。入冬、示疾寢床，遂以不起。而靈隱在洪楊劫後，至師始有中興氣象。佐之
TX29n0019_p0148a09║者、監院卻非等。師示寂前，預將常住一切交卻非掌管，今杭巿諸剎舉卻非和尚繼師
TX29n0019_p0148a10║任，亦師之志云。余近師之日淺，不足以知師。惟師志行純備，宗說兼通；不愧為一
TX29n0019_p0148a11║代高德，乃詮次所聞以諗來者。中華民國十九年五月，靈隱寺座元釋太虛述。（見海
TX29n0019_p0148a12║刊十一卷五期）