TX29n0019_p0149a01║華山法師辭世記
TX29n0019_p0149a02║華山法師、亦近頃佛門中有數人物也。順世時遺囑白鶴寺淨源和尚，要余作行述
TX29n0019_p0149a03║並題其象。乃述曰：師樂清陳姓，年十二出家於本邑靜濟寺，禮某某為師。貌奇古，
TX29n0019_p0149a04║資性明敏，翌年就寺中聽大海法師講經，即能依所聞義，當眾敷演，時人咸驚為彌天
TX29n0019_p0149a05║釋道安再世焉。嗣具戒於某某寺某某律師，泛歷講習，所至道譽隆然，靡不以佛門龍
TX29n0019_p0149a06║象期之。顧操行刻厲，不以辯慧自喜。閉關靜濟寺，結茅天台山深處，開講麈嘉興之
TX29n0019_p0149a07║某某寺，又閉關於某某寺，而師之春秋蓋三十有奇矣。以其學養之深而藏修之邃也，
TX29n0019_p0149a08║是以中年後應時勢之繁變，開風氣之先聲，而神明湛湛，終無所採奪焉。遜清光緒之
TX29n0019_p0149a09║末葉，州縣設教育會以廣興學堂，往往提倡僧產充學費，假僧居為學舍，全國緇剎騷
TX29n0019_p0149a10║然，而浙江尤甚，於是群謀抵制之法。先因日本僧傳教交涉，得學部准予建設僧教育
TX29n0019_p0149a11║會，就僧界集款自辦僧學、民學，使中國僧徒亦能自衛，不致啟外人覬覦，而浙省
TX29n0019_p0150a01║僧教育會首先成立，師與有力焉，遂為僧學主持。嘉興、普陀諸處之開辦僧學，皆師
TX29n0019_p0150a02║為總其成。光緒三十四年，予始識師於慈谿西方寺。彼時、余冥心內典，不知餘物，
TX29n0019_p0150a03║師持天演論、仁學諸書，浸以熏聞，予再三持辯，往返累數萬言，卒水乳交融而成莫
TX29n0019_p0150a04║逆。同閱藏經三月，又偕赴七塔寺聽諦閑法師講天台四教義。次春、予遂赴金陵就學
TX29n0019_p0150a05║祗洹精舍，蓋師有以策發之也。宣統年間，師又主講杭州靈隱寺。迨民國二年夏，予
TX29n0019_p0150a06║方在滬任編纂佛教月報事，遇師告以謀重興樂清白鶴寺，約為他日休老地，予笑頷
TX29n0019_p0150a07║之。自是迄師之終凡六年，嘗講經華頂，往五台禮文殊，而興法界勝會於都中。今日
TX29n0019_p0150a08║白鶴寺之荒煙蔓草，已幻成一大僧坊，佛光道聲，與東南諸名剎相輝映，而師忽坐化
TX29n0019_p0150a09║乎是。在師誠功圓果滿，蕭然善逝，而期乎師方靡有涯若予者，聞之能不奭然悲乎？
TX29n0019_p0150a10║秋間、遊杭之西湖，遇師返自都中，與予商量題冷泉諸勝，嘗殷殷邀予於來歲偕往北
TX29n0019_p0150a11║方。謂南方軟暖，祗成疲頑，必投之苦寒，乃能玉成堅剛粹美之道人風格。不圖別未
TX29n0019_p0150a12║數月，奄爾順無常世相，哀哉！師生同治庚午年月日，卒民國戊午年月日，世壽四十
TX29n0019_p0151a01║有九，僧臘如干，得法者如干人，得戒者如干人，得度者如干人，著有詩如干首，筆
TX29n0019_p0151a02║語如干首，均未成編次。白鶴寺住持淨源，走告予於明州佛教孤兒院，乃摭予得之聞
TX29n0019_p0151a03║見者，述師生平如左，以告慕師者。（見覺書三期）