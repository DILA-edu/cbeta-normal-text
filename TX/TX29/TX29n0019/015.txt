TX29n0019_p0152a01║吉堂禪師傳
TX29n0019_p0152a02║焦山定慧寺吉堂禪師，名迦泰，籍江蘇興化縣。父朱士衢，母孫氏，皆有德澤。
TX29n0019_p0152a03║昆季五人，禪師行第三。初生時、絕而復蘇，異香滿室。幼不與群兒為伍，喜作佛
TX29n0019_p0152a04║事。至十三歲，聞人述出家事，生大歡喜，遂走東台古佛堂求薙度。未幾、歸依師
TX29n0019_p0152a05║逝，持誦法華，精進不怠，時人甚嘉之。
TX29n0019_p0152a06║年十七，至寶華山依浩淨律師受具足戒，後即在山嚴持律行，閱十有五載。旋趣
TX29n0019_p0152a07║金山參究向上一著，頗得由戒而定之旨。後因焦山峰屏、德峻二公之召，佐定慧寺開
TX29n0019_p0152a08║堂授戒，心心相契，乃為法嗣，時民國二年，禪師三十三歲也。性爽直，每有訓斥，
TX29n0019_p0152a09║人咸不以為侮；為焦山監院數年，眾皆敬畏焉！
TX29n0019_p0152a10║民十一年，禪師繼任住持，四方學子，爭相依止。曾請霞山法師、仁山法師講楞
TX29n0019_p0152a11║嚴、法華數次。尤喜莊嚴佛像，凡焦山殿宇，莫不修治整潔，而於己身則力求簡樸。
TX29n0019_p0153a01║諸山開壇傳戒，聘為開堂或羯磨、教授者，不下數十處，因是緇素皈仰者殆以萬計。
TX29n0019_p0153a02║晚鑑世風日非，非培植僧學、養成行解相應之宏揚佛法人才不可，故授法智光、
TX29n0019_p0153a03║靜嚴，助宣法化。民國二十年春，因積勞嬰乾（？）氣症，遂退席於法弟慧蓮，專辦
TX29n0019_p0153a04║了生死事，數年如一日。雖以精神萎頹，猶令二人扶持禮佛，毫無倦怠！
TX29n0019_p0153a05║今秋預知時至，八月二十四日晨，結跏趺坐，於念佛聲中而逝，享年五十有四。
TX29n0019_p0153a06║余藉其剃徒葦舫獲悉生平，以為處茲末世，而克行如此，足振頹風，乃詮次以諗來
TX29n0019_p0153a07║者。雪竇山人太虛。二三，一一，二一。（見淨土宗月刊第三期）