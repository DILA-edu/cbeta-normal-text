TX29n0019_p0313a01║東瀛采真錄
TX29n0019_p0313a02║——六年秋冬記——
TX29n0019_p0313a03║一　緒言
TX29n0019_p0313a04║二　發明州至日本門司
TX29n0019_p0313a05║三　由門司至臺灣基隆
TX29n0019_p0313a06║四　真常之人生
TX29n0019_p0313a07║五　基隆月眉山靈泉寺之題詠
TX29n0019_p0313a08║六　月眉山靈泉寺之法會
TX29n0019_p0313a09║七　與熊古泰壽之一夕談
TX29n0019_p0313a10║八　臺灣之遊方
TX29n0019_p0313a11║九　曇華堂之擊缽吟會
TX29n0019_p0313a12║十　佛教中學林之盤桓
TX29n0019_p0313a13║十一　臺中展覽會之佛教講演
TX29n0019_p0313a14║十二　臺中佛教講演辭
TX29n0019_p0313a15║十三　由基隆發日本神戶
TX29n0019_p0313a16║十四　神戶之雅敘
TX29n0019_p0313a17║十五　京都寺院之參謁
TX29n0019_p0313a18║十六　由神戶歸寧波
TX29n0019_p0313a19║
TX29n0019_p0313a20║一　緒言
TX29n0019_p0314a01║嘗聞道業學術之成就，資於才性、師法、遊歷，三者無軒輊，古人於遊歷尤尚。
TX29n0019_p0314a02║蓋才性內蘊，激揚之要待乎眾緣，游歷所至，不徒博識其川陸都野、方土名物，將
TX29n0019_p0314a03║經練夫人情世事，裁異風殊俗，瑩之寸心，則所以發展才性者至深，而師法亦具乎是
TX29n0019_p0314a04║矣。華夏九州，廣隕萬里，西北之民，多剛果堅愨，東南之濱，人尚柔佚明慧；故歷
TX29n0019_p0314a05║代國權所樹，多在西北，而文學則優於東南。孔、墨、孟、荀，赴義任俠，皆以勇為
TX29n0019_p0314a06║達德；老聃顧浚戒為天下先。然欲以揚榷空有，究論道真，則老、莊精湛之思、微渺
TX29n0019_p0314a07║之言，又非孔、墨得幾！徵之古既然，即今亦未能盡泯其跡也。然少長乎此，壯而皆
TX29n0019_p0314a08║染乎彼，則亦往往足以易其慣性。予宅生乎浙，所游未踰閩、粵、江、皖，遂宛宛成
TX29n0019_p0314a09║一東南偏性之人；今乃趨而益東，不知又將益若！第聞扶桑之俗，廉察強悍，得力於
TX29n0019_p0314a10║我佛金剛般若之旨甚多，或可藉以少變吾之人格歟！予年未冠，友生之游學東鄰者，
TX29n0019_p0314a11║嘗歷歷為之稱誦，即服事佛學，竊抱宏願，幻身於言論界，以闡揚佛法昌明佛教為惟
TX29n0019_p0314a12║之一責任。後疊經變亂，扃關補怛荒島絕跡之地，虔修淨業，遠隔絕乎世緣，未嘗一
TX29n0019_p0315a01║步外游。雖知日本頗有關於佛教，常欲一覘吾教與歐學調劑之方法，卒卒十年，未逮
TX29n0019_p0315a02║斯志。顧玆以孤島肥遯之身，萬慮冰釋，三界軒超，忽因緣臺灣之行，順道以赴日本
TX29n0019_p0315a03║。動成止機，靜為躁根，抑何奇迕參錯之甚歟！
TX29n0019_p0315a04║二　發明州至日本門司
TX29n0019_p0315a05║先是、臺北觀音山凌雲寺覺淨上人，謁予洛伽禪室，邀遊臺灣，予悶然未有以
TX29n0019_p0315a06║應。嗣錫山寶嚴寺欲設講社，過明州與名士陸鎮亭、名僧釋圓瑛等，結木犀香詩社，
TX29n0019_p0315a07║則聞有臺灣基隆月眉山靈泉寺善慧和尚，宏宣佛義，特迓圓法師與予赴彼土演講，並
TX29n0019_p0315a08║迎七塔寺前住持岐昌老人，主建水陸法會。瑛師既允其請，以事不克踐約，謀予偕岐
TX29n0019_p0315a09║師行，予不能卻。迨中華民國六年十月四日，與岐師商定，以從我國直達臺灣，須持
TX29n0019_p0315a10║有當地外交官吏護照，遂由岐師先率靈意師，至上海采聽舟期，予則留甬謁領護照。
TX29n0019_p0315a11║甯波海關監督兼交涉使孫仲璵君，自署退山居士，雅好佛法，與觀宗佛學社諦閑法師
TX29n0019_p0315a12║交厚。予經諦師介紹，七日即得護照。八日、遇日商中村兼吉，承紹介京都真宗大學
TX29n0019_p0316a01║教授上杉師，住田師、稻葉師，及東京萬隆寺來馬琢道師，東本願寺別院廣陵了賢師
TX29n0019_p0316a02║、水野梅曉師。遂從普陀普濟寺住持了餘附江天舟赴滬。時送予登舟者，有木犀香詩
TX29n0019_p0316a03║社玉皇、苦佛、又渡等諸友。贈詩頗多，予瀉筆和之。
TX29n0019_p0316a04║予和苦佛、玉皇詩中有「文字業緣翻恨影」句者，因苦佛曾著哀情小說，名為恨
TX29n0019_p0316a05║影而索予品評題跋。予是夜既脫稿「真常之人生」一書，輾轉無眠，檢得章希夷君漫
TX29n0019_p0316a06║成四律，乃和韻其後。
TX29n0019_p0316a07║九日曉抵滬，遇岐師於日商所設勝田館，詢知直赴臺灣，須十九日始有船。遂決
TX29n0019_p0316a08║計附十一日船，由門司港轉基隆。將乘舟手續託勝田館主田中喜平辦妥。田中出紙索
TX29n0019_p0316a09║字，岐師與予各書數行與之。次晨、探岐師於報國寺別院，正在自題其新攝之小影。
TX29n0019_p0316a10║影共十片，以備東游時贈人者。適尚餘一片，囑予題之。
TX29n0019_p0316a11║是日為雙十節，乃中華民國國慶日，報國寺主一齋餞岐師與予於禪悅齋。遇六一
TX29n0019_p0316a12║頭陀星悟，與之語舊，不禁感慨係之。夜間九時許，從勝田館人導入匯山公司之春日
TX29n0019_p0317a01║丸。次晨七時啟行，十三日駛抵門司，恰兩晝夜。風和日晴，微有掀波，舟中一無所
TX29n0019_p0317a02║事，惟夜習禪而已。予禪定工夫，頗有常習，十年來未嘗一日少離也。修禪之暇，亦
TX29n0019_p0317a03║漫吟遣懷，得雜詩四首。
TX29n0019_p0317a04║詢知必十六日始有船開赴基隆，寓茶庄館守候之。門司為一海港，屬福岡縣，三
TX29n0019_p0317a05║面皆山，山陂陀迤邐而無危峰銳岑，市場狹長，道路不甚整潔。擬一察佛寺僧徒之容
TX29n0019_p0317a06║狀，由館人導至長久寺，則大谷派、京都東本願寺之門戶說教場也。有宮崎政吉者，
TX29n0019_p0317a07║為言門司無大寺名僧，惟去此三哩——日本每哩約中國六里——餘之小倉市，為舊城
TX29n0019_p0317a08║跡名地；又有廣壽古寺，其開祖為中國人，可乘電車往訪之。夜間、予席地靜坐，漫
TX29n0019_p0317a09║吮毫濡墨，追記數日來如右枋：
TX29n0019_p0317a10║十四日，游行至甲宗八幡宮，乃門司之武神廟也。午後、赴小倉市，市有福岡縣
TX29n0019_p0317a11║立高等女學校，外觀稍佳。以廣壽山尚有哩餘，遂改謁於日蓮宗之直淨寺。殿中儀
TX29n0019_p0317a12║象，與聞之傳述者符。次日、往八幡宮觀祭，有良家小女數隊，飾古代宮女裝，絃歌
TX29n0019_p0318a01║舞蹈以侑神靈。時天忽寒雨，遂歸坐禪。先是、予以「寶嚴風韻」及「真常之人生」
TX29n0019_p0318a02║各一冊贈宮崎政吉，而請予贈稅關官及福岡日日新聞、門司新聞等五新聞社各一分。
TX29n0019_p0318a03║至是、乃謂今日各新聞社社員集議，翌晨當來訪予。予詢以何時可登船？答必午後一
TX29n0019_p0318a04║時云。
TX29n0019_p0318a05║三　由門司至台灣基隆
TX29n0019_p0318a06║衣濕如漿，人密如織，身無立錐，面有難色，則已於風雨聲中登亞米利加丸矣。
TX29n0019_p0318a07║久之、購得一榻，差堪坐臥。乃稍稍部署，偷閒觀忙。連日泯心絕慮，深入禪定，間
TX29n0019_p0318a08║嘗登船樓散步，頗為心曠神遠。
TX29n0019_p0318a09║十九曉，即泊基隆港。誤慶安宮德專堂主為鳴祀宮德壽堂之主人，屢舉詢人不得
TX29n0019_p0318a10║。嗣水上警吏問及，出護照與視，而靈泉寺德專堂主亦尋至。先將行李攜去，予三人
TX29n0019_p0318a11║偕警吏赴水警支廳換領身分證明書。時德專師與久寶寺住職兼基隆布教師水野電幢，
TX29n0019_p0318a12║偕某師重來接引，同往慶安宮。小停、由德專知客偕乘肩輿登月眉山。
TX29n0019_p0319a01║四　真常之人生
TX29n0019_p0319a02║真常之人生一題，予初命筆時，祗作唯人生無世界一章，久擱未就。陳君雞鳴見
TX29n0019_p0319a03║之，勸續成付石印，謂可攜作東游法施，遂潦草與之。
TX29n0019_p0319a04║五　基隆月眉山靈泉寺之題詠
TX29n0019_p0319a05║二十日，靈泉寺主善慧師自台北回。次晨、偕觀造塔，塔共三座：中曰開山，左
TX29n0019_p0319a06║曰報恩，右曰普同。外形隔別，內實融通。進觀其中，層疊盤曲，具見巧思。塔前二
TX29n0019_p0319a07║山，象左伏而獅右騰，殊有形勢。要予為題一聯，拈「師性馴時先師靈骨在；象王行
TX29n0019_p0319a08║處萬象法身融」。十八字應之，岐師有詩讚之。
TX29n0019_p0319a09║山有茅庵三處，阻雨未往。二十四日，為我國舊曆之重陽。憶中秋詠木犀香社犀
TX29n0019_p0319a10║韻，有「重九糕從何處題」句。旬日來影事奔湊筆底，得五古六十九韻。
TX29n0019_p0319a11║居士黃淡梅在寺教讀，敦構有古君子風；研鑽般若，亦有心得。
TX29n0019_p0319a12║重九後三日，予嘗獨行山之深處，經大水窟而至寒翠居，得句。
TX29n0019_p0320a01║六　月眉山靈泉寺之法會
TX29n0019_p0320a02║按靈泉寺因三塔落成，故建大法會，二十八日起——即陰曆九月十三日——來山
TX29n0019_p0320a03║者恆盈千人。其會首有許迺蘭、顏雲年、張清漢、魏水昌諸君。偕臺灣名紳巨商，逐
TX29n0019_p0320a04║日所修法事：一、迎聖諷經，二、秋季祭典，三、石塔開幕，四、祝釐萬壽，五、祠
TX29n0019_p0320a05║堂回向，六、設放水燈，七、大施餓鬼，八、追薦國殤。臺灣總督府以下諸官廳，時
TX29n0019_p0320a06║派員蒞會，華和文諸新聞，莫不稱揚讚歎。岐師與予主持水陸壇，末日同日本在臺灣
TX29n0019_p0320a07║各宗佈教師數人，輪流說教。
TX29n0019_p0320a08║岐師嘗有詩以紀靈泉法會。
TX29n0019_p0320a09║台北佛教中學林，由日本曹洞宗兩大本山與台灣曹洞宗眾僧及諸佛教信徒協同建
TX29n0019_p0320a10║設，於今年四月開學，每年收學生二十五名，分本科、研究科二級。學林諸職，皆由
TX29n0019_p0320a11║曹洞宗管長命令；林長即大本山台灣別院大石堅童師，善慧師為學監。學生出家僧
TX29n0019_p0320a12║眾與在家信徒分占其半，教授八人，曹洞宗日僧與台灣僧俗亦分占其半。十三日，由
TX29n0019_p0321a01║日本四教授率全體學生亦來赴靈泉法會，善慧師紹介予三人行見面禮於佛殿，與教師
TX29n0019_p0321a02║交換名刺：領袖教授曰齋籐道癡，一曰熊谷泰壽，一曰井上俊英，一曰新美俊逸。時
TX29n0019_p0321a03║堅童師回國，中學林事皆由道癡師代理，凝重和易，有禪德風格。語予：支那佛教為
TX29n0019_p0321a04║日本佛教之母，宗祖道元禪師之法系，出自天童，憾未能一遊耳。
TX29n0019_p0321a05║予攜至台灣者，有昧盦詩錄等書，善慧師請分贈台灣日日新報、台灣新聞社、台
TX29n0019_p0321a06║南新報社，予聞附投論著。茲檢得台南新聞記者連雅棠君來書云：「昨接大著，並
TX29n0019_p0321a07║覯清照，如親龍象，如證菩提。惜筆墨多忙，未能遠依蓮座以聞勝義爾！「駁人性
TX29n0019_p0321a08║論」，鞭辟精微，已刊於三十一日之報，尚望續寄下段！承天為全台首闢之地，如蒙
TX29n0019_p0321a09║卓錫而來，自當合十以待」！
TX29n0019_p0321a10║二十日，法會圓滿，舉行討伐生番戰死之戰士祈禱禮，官吏及日本布教師到者頗
TX29n0019_p0321a11║多。與天台宗布教師中澤慈愍，日蓮宗布教師堀部行省，曹洞宗台灣別院布教師富田
TX29n0019_p0321a12║禪宏等相敘。
TX29n0019_p0322a01║行祈禱禮時，善慧師要岐師與予各說一偈，拈四句應之：「戰勝群魔佛大雄，慈
TX29n0019_p0322a02║心勇德兩圓融，佛魔悟入一如地，涌出東方旭日紅」。是日、雖有微雨，而陰晴相
TX29n0019_p0322a03║間，故午後得同至新落成之三塔前攝影而散云。
TX29n0019_p0322a04║二十一日（陽曆十一月六日）下午，予與岐師及麗山寺主靈意告辭出山，計在山
TX29n0019_p0322a05║已十七日矣。
TX29n0019_p0322a06║七　與熊谷泰壽之一夕談
TX29n0019_p0322a07║在靈泉寺一夕，嘗與熊谷泰壽筆談。予詢以日本自明治來之佛教情狀，答謂：「
TX29n0019_p0322a08║日本佛教於明治十年間衰落甚，一由內失政府之保護，二由外交耶穌之侵入也。然排
TX29n0019_p0322a09║佛之說雖盛，只表面少數人耳。究之各宗皆有無量信徒，足為依隱。嗣僧中英傑蔚
TX29n0019_p0322a10║起，曹洞宗出坦出和尚，及奕堂、啄宗、悟由諸宗師，皆為一代名僧；真宗出點雷，
TX29n0019_p0322a11║淨土宗出行誡；真言宗出雲尚律師。歷十餘年，蹶而復興，皇家與民間，對於佛之信
TX29n0019_p0322a12║心，歲滋月長，遂有今日之盛。在此時雖離去國家之保護，亦可依有力之信徒，破壞
TX29n0019_p0323a01║政制之佛教，樹立個人平民主義之佛教。故日本之佛教，今傳佈已遍於世界，即耶蘇
TX29n0019_p0323a02║教亦不能當佛教之英鋒，而佛教制勝之道，在乎教祖釋迦之人格偉大，教理深妙，遠
TX29n0019_p0323a03║非耶穌所能及也。然耶穌教富於金錢，其勢力亦殊未可侮耳」！彼轉詢我國佛教現
TX29n0019_p0323a04║狀，予答以：「清之季年，東南數省頗有設僧教育會者。入民國，蛻演為佛教總會，
TX29n0019_p0323a05║形制少具。今又有人組織中華佛教會」。彼詢予：「中華佛教會內容專限僧侶，抑普
TX29n0019_p0323a06║攝一切信佛人民者」？予答以：「聞中華佛教會，以有中華民國國籍之佛教徒組織之
TX29n0019_p0323a07║，雖不限僧侶，實以僧侶為本；其宗旨在乎宏宣佛教，增進人民之道德福利。其事業
TX29n0019_p0323a08║約分六項：甲、關於昌明佛學者，乙、關於教育僧徒者，丙、關於布教演說者，丁、
TX29n0019_p0323a09║關於整頓教規者，戊、關於推行慈善者，己、關於官署諮詢者」。予又詢以日本佛教
TX29n0019_p0323a10║徒在歐、美布教之成績，彼作一日佛教外國布教圖如左：
TX29n0019_p0323a11║布哇……………………真宗最優勢
TX29n0019_p0323a12║北美加奈太……………真宗最優勢
TX29n0019_p0324a01║南美智利………………曹洞宗功績稍揚
TX29n0019_p0324a02║英國之學界……………佛教學者多數
TX29n0019_p0324a03║露國之學界……………昨年翻譯佛典而大考究
TX29n0019_p0324a04║獨逸之學界……………多研究印度大乘佛教
TX29n0019_p0324a05║又謂：「歐、美人甚喜佛教學理，多有來留學者，且曾照會日本傳大乘佛教於歐
TX29n0019_p0324a06║、美」。予又問：「日本各宗研究之佛學及其著名人物」，答謂：「日本佛教各宗分
TX29n0019_p0324a07║門研究，書籍宏富，各宗學者大概兼學他宗，應用歐、美新研究法，義甚精緻。大別
TX29n0019_p0324a08║為龍樹系之佛教，無著系之佛教，即原始佛教是也。曹洞宗開祖道元禪師親撰之正法
TX29n0019_p0324a09║眼藏，雄大幽遠，為未曾有之名著，學界稱揚嘖嘖，蓋曹洞宗乘學之圭臬也！真宗純
TX29n0019_p0324a10║取他力，極淨土宗之精要。次之真言、天台亦盛行：真言宗支那所無，乃日本僧空海
TX29n0019_p0324a11║之創說；天台宗一心三觀、一念三千之理想，由支那度來，日本倍益發達，有本覺無
TX29n0019_p0324a12║作三身之義，亦支那所無也。又日本佛教徒於印度哲學之研究，不依支那佛典，直討
TX29n0019_p0325a01║究梵文之佛教原典，亦不劣歐、美，高楠順次郎、木村泰賢、宇井伯壽、南條文雄、
TX29n0019_p0325a02║井上圓了，皆斯學之泰斗也。各宗之著名人物列左：
TX29n0019_p0325a03║甲　日本佛教之各宗宗長
TX29n0019_p0325a04║淨土宗堀尾貫亮
TX29n0019_p0325a05║曹洞宗日置默仙石川素童
TX29n0019_p0325a06║臨濟宗釋宗演
TX29n0019_p0325a07║真　宗大谷光演大谷光瑞
TX29n0019_p0325a08║日蓮宗本田日生
TX29n0019_p0325a09║乙　日本各宗之佛教學者
TX29n0019_p0325a10║一　屬真宗者
TX29n0019_p0325a11║（非僧）高楠順次郎（文學博士帝國大學教授兼曹洞宗大學講師）印度哲學者
TX29n0019_p0325a12║（僧）　井上圓了（文學博士京都帝國大學教授）印度哲學者
TX29n0019_p0326a01║（僧）　南條文雄（文學博士真宗大學學長）歐美馳名之梵文學者
TX29n0019_p0326a02║（僧）　前田慧雲（文學博士帝國大學教授兼曹洞宗大學教授）天台宗學泰斗
TX29n0019_p0326a03║（僧）　村上專精（文學博士帝國大學教授兼曹洞宗大學教授）八宗兼學特長俱舍
TX29n0019_p0326a04║
TX29n0019_p0326a05║二　曹洞宗之名僧
TX29n0019_p0326a06║大內青巒（東洋大學學長）八宗兼學特長華嚴
TX29n0019_p0326a07║忽快谷快夫（曹洞宗大學教授）英學者禪學者西洋哲學者
TX29n0019_p0326a08║山田孝道（曹洞宗大學教頭）禮學者
TX29n0019_p0326a09║境野黃洋（東洋大學教授兼學監）佛教史之泰斗
TX29n0019_p0326a10║新井石禪（曹洞宗敕命布教師）曹洞宗宗乘學者
TX29n0019_p0326a11║木村泰賢（帝國大學哲學教授曹洞宗大學教授）第一流印度學者
TX29n0019_p0326a12║宇井伯壽（曹洞宗大學教授兼留學英國大學）印度哲學者兼龍樹系佛學者
TX29n0019_p0326a13║秋野孝道（曹洞宗大學長）正法眼藏專講師
TX29n0019_p0327a01║岡宗澤（曹洞宗正師家）正法眼藏專講師
TX29n0019_p0327a02║三　屬日蓮宗者
TX29n0019_p0327a03║（非僧）姊崎正治（文學博士帝國大學教授）宗教學者
TX29n0019_p0327a04║四　屬淨土宗者
TX29n0019_p0327a05║椎尾博士（帝國大學講師宗教大學教授）八宗兼學
TX29n0019_p0327a06║五　無宗派之佛學者
TX29n0019_p0327a07║（非僧）松本文三郎（京都帝國大學文科大學長）
TX29n0019_p0327a08║（僧）　島地大等（京都東京各大學之講師）天台、華嚴、真言、唯識、三論、真宗，皆極精研幾，聲聞天下，乃佛教界之俊才也。
TX29n0019_p0327a09║
TX29n0019_p0327a10║此上略舉一部，遊於學界者，殆無不攻究佛學，故佛學者多居俗之士也」。予謂
TX29n0019_p0327a11║：「龍樹為般若宗祖，無著為瑜伽宗祖，此印度大乘之二宗，即支那三論與唯識二論
TX29n0019_p0327a12║之所本。禪宗稱教外別傳，在支那向以天臺、賢首、慈恩為教下三家，而以禪宗之臨
TX29n0019_p0328a01║濟宗等為五派。真言宗唐時支那之傳最盛，有金剛智、善無畏、不空，稱開元三大士
TX29n0019_p0328a02║，唯唐後失傳耳。空海為真言宗開祖，真言宗於師承最嚴，其傳亦當傳自支那」。彼
TX29n0019_p0328a03║謂：「真言宗傳自支那，歷史上實如此，但日本之真言宗有二派：一、台密，以天臺
TX29n0019_p0328a04║傳教大師為開祖，傳教大師集支那真言大成，傳來日本，二祖慈覺，三祖智證，四祖
TX29n0019_p0328a05║安然，相承不失。然真言宗之完全確立，實創自空海也」。
TX29n0019_p0328a06║予謂：「日本各宗僧侶，不去俗姓，帶妻食肉，與信佛之在家二眾無異，鄙意甚
TX29n0019_p0328a07║有不滿。又日本佛教，今於佛學之研究誠盛，唯各宗自為部勒，不能融合成一大佛教
TX29n0019_p0328a08║團，亦有未善」。彼答：「日本之稱姓帶妻，略說理由有四：一、日本宗教特徵，
TX29n0019_p0328a09║二、時代產物，三、信徒要求，四、寺制」。予詢「所謂寺制，是遺傳來之制度？抑
TX29n0019_p0328a10║由政府特定之制度」？則云：「明治間政府所定之制度也」。予日：「聞真宗向來帶
TX29n0019_p0328a11║妻食肉，餘宗則否；故前時真宗僧侶，無過在俗二眾耳。今各宗皆同化於真宗，不得
TX29n0019_p0328a12║不謂各宗僧侶之墜落。夫僧侶當以佛祖之偉大人格為師法，戰勝國俗時勢政權等等，
TX29n0019_p0329a01║以保持其清淨律儀，始能拔俗而不為俗溺」。答謂：「僧不帶妻，奈檀家多乞僧帶
TX29n0019_p0329a02║妻；良家處女，皆樂許字於僧侶，故非僧侶之墜落，乃隨緣利他所不得不然耳。蓋
TX29n0019_p0329a03║僧侶不帶妻，殊難入俗化導，故帶妻食肉，隨同世俗，亦是發展佛教之方便。且日本
TX29n0019_p0329a04║之佛教徒，除真宗外，餘宗僧侶因皆以無妻為意志，而無妻者亦甚多也」。予謂：「
TX29n0019_p0329a05║隨俗固發展佛教之一方便，然帶妻不應是僧侶，以佛法僧寶係指出家人者。出家之本
TX29n0019_p0329a06║義，在無家室，故不帶妻，即所以表示其為僧之特徵也。抑離俗出家，關乎自心之志
TX29n0019_p0329a07║行，不應以他人之信從多寡而易其操守，故鄙意若真宗者，不得稱為僧侶，當屬之佛
TX29n0019_p0329a08║教徒之在家眾，猶台灣之龍華派佛教耳」。
TX29n0019_p0329a09║熊谷師更問予支那僧界之生活現狀，予謂：「所行不外傳戒、修禪、講經、念
TX29n0019_p0329a10║佛、誦經、拜懺，其生計則依寺產，募化，及代人禮誦之所出耳」。
TX29n0019_p0329a11║八　臺灣之遊方
TX29n0019_p0329a12║六日薄暮，抵基隆區，住慶安宮。區長許梓桑君，張設素筵，著人迓至其家。岐
TX29n0019_p0330a01║師與予之隨行者，為釋靈意、釋賢道、德專等，有顏雲年等陪席。許、顏二君出素縑
TX29n0019_p0330a02║十餘，要岐師與予作詩以留紀念，並分贈台北官紳。予固不能作字，然不得不塗鴉獻
TX29n0019_p0330a03║拙焉。
TX29n0019_p0330a04║七日午前，冒雨由德專師導游基隆公園及水族館。
TX29n0019_p0330a05║善慧和尚措理寺中事畢，午後特來基隆陪予三人赴台北；予到台灣，此尚為第一
TX29n0019_p0330a06║次乘車也。自基隆至台北，約日本十八哩，須一時始達。基隆拱山環海，無日不雨，
TX29n0019_p0330a07║台北則否。車近台北，天現暮晴色，回視月眉，則正在霧氣瀰漫中也。
TX29n0019_p0330a08║暮投宿佛教中學林，地在舊台北城之東門外，不離城市而即山林，頗稱幽勝；內
TX29n0019_p0330a09║有佛殿，略如寺院，中學林之右，即為曹洞宗大本山台北別院。晚間、由善慧學監導
TX29n0019_p0330a10║游台北街，整齊宏潔，洵為台北首善之區！
TX29n0019_p0330a11║次晨微雨，發中學林，乘淡水行車赴新北投溫泉浴，浴室有懸橫額，即前民政長
TX29n0019_p0330a12║官手書：「塵事有窮達，靈泉無古今」。新北投山水俱佳，清雅閑靜。浴後、經松濤
TX29n0019_p0331a01║橋赴啟明堂午齋。啟明堂堂主，係善慧學監之優婆夷弟子。齋畢，歸歷士林，經過台
TX29n0019_p0331a02║北神社、公園、動物園，遙望月眉山，則雲深不知處矣。
TX29n0019_p0331a03║回至中學林，已日暮矣。由教頭道癡師等及別院禪宏師等，邀過別院，開日本僧
TX29n0019_p0331a04║食之晚齋會。予於壁間見日本太虛道人所書心經一紙，乃戲作一絕示熊谷師云：「日
TX29n0019_p0331a05║本支那兩太虛，未逢先見壁間書，他時如有相逢日，面目鬚眉如不如」？
TX29n0019_p0331a06║飯食畢，收衣缽，善慧和尚要予留一紙書以為紀念，乃書云：「佛祖相傳，表以
TX29n0019_p0331a07║衣缽，故知佛法原不出衣、食二事也。予既於月眉山靈泉寺從露堂和尚參學日本僧用
TX29n0019_p0331a08║衣法，今又從諸公之後參學日本僧用食法，可謂不虛此行矣！寫此用誌吾感。時佛曆
TX29n0019_p0331a09║二千九百四十四年秋杪」。
TX29n0019_p0331a10║是夜、善公曾約定偕送一玉佛赴嘉義義德佛堂，已先期以人前往，今彼用儀仗至
TX29n0019_p0331a11║車站迓接。十時開車，次晨七時到達。
TX29n0019_p0331a12║次日、以岐師靈意師有事急欲回國，且善慧師亦有彰化之約，遂未至台南，折回
TX29n0019_p0332a01║至彰化曇華佛堂。該佛堂修道場七日，堂主林普聯請予三人與善慧師及台中諸日本布
TX29n0019_p0332a02║教師，赴彼說教。予同行四人，到時日尚未午。堂主林柱求字，岐師與予各成即事詩
TX29n0019_p0332a03║一絕。書一橫幅與之。
TX29n0019_p0332a04║午後、散步公園，在舊時東門外之八卦山，聞為彰化八景之一。
TX29n0019_p0332a05║彰化密邇鹿港，聞有施錦玉名香，歸途託許普樹居士為代購之。至曇花堂晚餐畢，
TX29n0019_p0332a06║則許居士已將香購至矣，定欲贈予三人，辭不獲，受焉。許居士為龍華派佛教徒中之
TX29n0019_p0332a07║碩望耆德，嘗朝參江、浙諸名山大剎，研究內典，覃精神理。初任佛教中學林講師，
TX29n0019_p0332a08║以病辭去。與諸龍華派信徒，和光同塵，隨緣化導。予告以台灣齋友頗多，信心亦
TX29n0019_p0332a09║足，甚望有智德之士結一佛學社，發心研究佛教大乘諸經典，互相講說，開導未知，
TX29n0019_p0332a10║令了解佛法之精義，皆真正皈依三寶而造成一完滿無間之佛教團，以發揚佛教之精
TX29n0019_p0332a11║神。則答謂：「台灣佛教有名無實，然我派人多用黃葉止啼之方接引之。大法之布
TX29n0019_p0332a12║施，不得信受。今承下教，尚恐有負熱心耳」！觀此可以知其苦心也。是夜、來訪予
TX29n0019_p0333a01║者絡繹不絕，有白沙教育會會長李振鵬，彰化區長楊吉臣及甘得中、施爾錫、施至
TX29n0019_p0333a02║善、黃臥松、林天爵諸君。林君留學東京多年，嘗識太炎居士。聞談佛學，謂「欲使
TX29n0019_p0333a03║人精研佛學，當先昌明漢學，故擬以佛學同提倡之」，予頗嘉其說。黃君則謂：「耶
TX29n0019_p0333a04║教既興，儒佛應同心禦侮，不可更分門戶。儒於人倫道德，固為粹美；然下之未能使
TX29n0019_p0333a05║蚩蚩者氓知敬畏，上之間亦未足以饜學者之推求心。唯佛教徹上徹下，能備儒教之未
TX29n0019_p0333a06║逮，然非孚合儒教，則佛教或未足以利其行」。所言亦善。蓋彰化鹿港、亦台灣舊時
TX29n0019_p0333a07║名地，故中華思想較優也。
TX29n0019_p0333a08║次日、偕赴台中，於慎齋堂受午齋。堂主張清火，予於靈泉寺曾會見之。午後、
TX29n0019_p0333a09║岐師、靈意師由德林師陪之先返台北，整頓行李。予與善慧師及張清火君重往彰化，
TX29n0019_p0333a10║有靈泉寺信徒蔡椪獅約受晚齋畢，至曇花堂為說教。與台中台中寺住職曹洞宗布教師
TX29n0019_p0333a11║大野鳳洲，及本願寺布教師道後保城相會。是夜、聽眾濟濟，予為說「佛教為東洋文
TX29n0019_p0333a12║明之代表，今代表西洋文明之耶教，已失其宗教功用於歐、美，歐、美人皆失其安身
TX29n0019_p0334a01║立命之地，故發生今日之大戰局。吾輩當揚我東洋之和平德音，使佛教普及世界，以
TX29n0019_p0334a02║易彼之殺伐戾氣，救脫眾生同業相傾之浩劫」云云。聽者頗為感動。
TX29n0019_p0334a03║次日、由善慧師、張清火偕至柑子井善德佛堂，堂主係優蒲夷，亦善師弟子也。
TX29n0019_p0334a04║課儀從中國寺庵通行之制，以予所見，諸佛堂建築，此最為完美。
TX29n0019_p0334a05║午後、回至曇花堂。是日三時，為祝釐皇壽之期，到會之官紳善信十分擁擠。其
TX29n0019_p0334a06║行禮秩序：先主行法事台中寺大野師，次予與善慧和尚，遞次諸布教師，次堂主林國
TX29n0019_p0334a07║柱、林國樑，次彰化支廳長，遞次諸官紳，又遞次各善堂代表。次支廳長演說，次堂
TX29n0019_p0334a08║主答辭，次攝影，次晚餐散會。是夕十二時，乘火車回基隆。
TX29n0019_p0334a09║二十八日八時，遇岐師、靈意師於台北車中，遂同至基隆。善慧師及多數信者，
TX29n0019_p0334a10║必留予過台中展覽會演講佛教，予三人乃不能同歸，而先與岐師、靈意師餞行。岐師
TX29n0019_p0334a11║有詩辭別善慧大和尚及靈泉寺諸大德。
TX29n0019_p0334a12║九　曇華堂之擊缽吟會
TX29n0019_p0335a01║丁已秋季二十七日，彰化曇華堂開晚齋餐，廳長勢山倡議開擊缽吟會。渾脫流利
TX29n0019_p0335a02║，詩臻化境，有隨手拈來皆成妙諦之樂，固推施寄庵，寄庵實為某詩之詞宗也。然勢
TX29n0019_p0335a03║山之二十八字，出之若不費氣力，非曾飲曹溪水一滴水者，亦未易道得耳。
TX29n0019_p0335a04║十　佛教中學林之盤桓
TX29n0019_p0335a05║台南有開元寺，係鄭延平王所建，為台灣最古之佛寺。其寺監院鄭成圓，春夏間
TX29n0019_p0335a06║嘗與台北觀音山凌雲寺住職沈本圓，及臨濟宗台灣布教師兼鎮南學林林長谷慈圓，同
TX29n0019_p0335a07║至普陀訪予未遇。且連雅堂君等，亦來函相邀。在初、善師本約予同往台南，逮既送
TX29n0019_p0335a08║別岐師、靈意師，善師以靈泉寺有要事，不克抽身，遂未成行。時佛教中學林教授沈
TX29n0019_p0335a09║德融師，邀予至中學林盤桓數日。德融師為善師大弟子，出家後曾留學日本五年，又
TX29n0019_p0335a10║隨善師遍遊南洋、印度、江、浙、閩、粵各地，現為曹洞宗台灣布教師補，待人最殷
TX29n0019_p0335a11║勤懇摰。予樂從探問日本佛教情形。是夜八時，乃與之同乘赴台北車行。車中、君購
TX29n0019_p0335a12║一台灣名所冊贈予；至中學林，夜深矣。次日、由德林師贈予台灣所出版之國語捷
TX29n0019_p0336a01║徑，從之少研究日本文語。德林亦善師弟子，雖出家未久，而華文頗有根柢，現為中
TX29n0019_p0336a02║學林學生，勤學不倦。時實地練習說教，將來進境，未可涯量！善師之出家弟子，予
TX29n0019_p0336a03║所知者約有十餘人，在中學林者有四人。其餘有若德專師者，曾至江、浙大叢林參學
TX29n0019_p0336a04║，為一粹美之禪者。亦有分住台灣各地寺院如德茂師等者。予所謂「佼佼善大師，股
TX29n0019_p0336a05║肱多賢良」也。德融師以曹洞宗所出「雄辨達摩禪」、「宗報」等雜誌見示。宗報仿
TX29n0019_p0336a06║髴政府公報，由東京曹洞宗宗務院發行，記載一宗之告示，及寺院住職、各學校各教
TX29n0019_p0336a07║所之職員任免，與永平寺、總持寺兩大本山管長明鑑道機禪師、大圓玄致禪師之行事
TX29n0019_p0336a08║，間亦附載名人之說教。其告示由宗務院總務、或各部長署名。其任免各職，聞德
TX29n0019_p0336a09║融師言：「係兩管長教令，由宗務、總務副署；即台灣中學林各職，亦出兩管長之任
TX29n0019_p0336a10║命也」。又告予：「日本曹洞宗大小寺院，共有一萬五千餘所，以庵稱者甚少，乃尼
TX29n0019_p0336a11║僧所住，總有十餘萬人。寺院大別為叢林、蘭若。叢林又分三等：最大者曰圓覺地，
TX29n0019_p0336a12║其次者曰等覺地，其次曰法雲地。蘭若則分五等，曰：一等法地，乃至五等法地」。
TX29n0019_p0337a01║予詢以分等級以何為標準？謂「係依寺院之信徒多寡，譽望隆殺，財產厚薄，屋宇大
TX29n0019_p0337a02║小等事者。蓋各宗信徒，曹洞宗有三百餘萬，真宗有四百餘萬，皆有分屬之寺院，對
TX29n0019_p0337a03║於所屬之寺院，謂之本寺院，凡關於佛教之事，悉從本寺院之住職為之，不相雜亂。
TX29n0019_p0337a04║除叢林、蘭若及各教所之外，為僧即無居處，無信人而不能生活。而蘭若之第一二等
TX29n0019_p0337a05║者，其歲計有萬圓左右，而住僧之多寡，悉由住職主權，雖不住一人可也。至叢林數
TX29n0019_p0337a06║十人、百數人不等，亦結制學禪，設壇傳戒。傳戒為傳大乘菩薩戒，小乘苾芻戒僅律
TX29n0019_p0337a07║宗傳之。其傳大乘戒也，大概皆請當代有道望之師家傳之，慕名德而受戒者，不拘一
TX29n0019_p0337a08║次多次也。近今曹洞宗定制：一等二等法地，必大學卒業生可任住職；三等以下法地
TX29n0019_p0337a09║，或中學卒業，或曾住叢林八年以上者可任住職。至叢林之住職，必大學卒業，且曾
TX29n0019_p0337a10║住叢林之禪堂二年以上者始得任之。故各寺院雖亦師徒繼續住持，然師故而無合格之
TX29n0019_p0337a11║徒弟，則不能有繼續權。在東京則有曹洞議會及宗務院，由各寺院住職選出議員，由
TX29n0019_p0337a12║議員又選舉兩大本山管長，及宗務院各部長等。管長住職等皆終身職。管長之資格，
TX29n0019_p0338a01║限制甚嚴，其年齡必五十以上。一經選出，須由天皇封為某某禪師，其尊嚴等於王公
TX29n0019_p0338a02║。謂當明治定制之時，以真宗、曹洞宗最為發達，曾封贈真宗東本願寺、西本願寺，
TX29n0019_p0338a03║及西本願寺之東大谷派、西大谷派四法主為世襲之伯爵；於曹洞宗兩大本山管長亦封
TX29n0019_p0338a04║贈伯爵，而曹洞宗之兩管長，以爵位同俗，非僧侶所應有，辭而不受，乃封贈為某某
TX29n0019_p0338a05║禪師，相沿已數十年矣。故今真宗有四伯爵，而曹洞宗有兩國師，皆為他宗所無也。
TX29n0019_p0338a06║宗務院所開支之教育費，及朝鮮、台灣、歐、美等地之布教費，每歲約二十萬元，則
TX29n0019_p0338a07║皆各寺院住職及信徒所捐助」云。
TX29n0019_p0338a08║次日、與井上師談話。出曹洞宗大學第六十幾次卒業之紀念寫真冊展觀，攝有曹
TX29n0019_p0338a09║洞宗大學之全影，職員、講師、教授共五十餘人，其同級卒業者則四十餘人。予始知熊
TX29n0019_p0338a10║谷師、井上師皆今春新自大學卒業而來台灣者。「曹洞宗大學設自東京，並謂東京有
TX29n0019_p0338a11║佛教青年會，近甚發達。初因基督教有青年會在日本漸有勢力，乃由曹洞宗發起佛教
TX29n0019_p0338a12║青年會，今已有各宗派各社會之會員數十萬人。其說教場，有種種引人入勝之美藝。
TX29n0019_p0339a01║予僅至西京，究竟未知何如耳」。予詢以自小學至大學之學年及學費，謂「小學六年
TX29n0019_p0339a02║，中學五年，大學五年，另大學研究科三年，增加小學年限，今尚未議定。欲造成一
TX29n0019_p0339a03║大學卒業者，殆非萬圓不能。故寺院住職之貧寒者，無力令徒弟入學校，多送入叢林
TX29n0019_p0339a04║學習。叢林除坐禪及充諸苦行職事外，每日亦授佛學普通學四小時，學課亦略備。從
TX29n0019_p0339a05║初出家住叢林八年者，亦准中學卒業。在叢林學習，僅須有確實之證明及保證，一切
TX29n0019_p0339a06║不須用費。然禪林規制嚴厲，異常清苦！故有資財者，皆願入學林也」。予又詢以大
TX29n0019_p0339a07║學卒業者之稱號？則謂：「帝國大學等卒業，則稱學士，佛教各宗專門大學卒業，則
TX29n0019_p0339a08║稱學師。學師更參學於禪林數年，則稱師家。佛教小學與普通小學皆同，至中學則有
TX29n0019_p0339a09║宗乘及餘乘之佛學專科。中學不限何種人，但程度相及皆得考入，大學則為限定本宗
TX29n0019_p0339a10║中學卒業之僧學生，始得考選。中學卒業者，實地練習布教，能有成績，數年後得授
TX29n0019_p0339a11║為布教師補，而進為布教師。若大學卒業者，則即得授為布教師補。今曹洞宗僧侶，
TX29n0019_p0339a12║大學卒業之存在者，不下三四千人也」。
TX29n0019_p0340a01║予於齋籐師座間，見有島地默雷所著之和文三國佛教史，告以「此書支那今已有
TX29n0019_p0340a02║譯本」，則謂：「此書在吾國今已非完全之佛教史矣。近所用者、皆係佛史大家境野
TX29n0019_p0340a03║哲黃洋最新之著」。遂出印度佛教史，支那佛教史，日本佛教史等令觀。予閱和文書
TX29n0019_p0340a04║籍，其大致皆能領會。於是伏案泛覽加籐咄堂氏等所作之大死生觀、人之心等新著。
TX29n0019_p0340a05║一日熊谷師以村上專精所著佛教統一論見示，謂是日本佛教界近出之一大著。論
TX29n0019_p0340a06║凡五編：第一編、大綱論，第二編、原理論，第三編、佛陀論，第四編、教系論，第
TX29n0019_p0340a07║五編、實踐論。現只出版至第三編，第四以下尚未撰述。謂「村上氏年近古稀，現方
TX29n0019_p0340a08║著真宗全史，已將此事擱置，而有數人謀繼成其事」云。予詢以「佛教之統一，係指
TX29n0019_p0340a09║各國之佛教統一，抑指各宗之佛教統一」？則謂：「兼含兩意，以推原各國各宗之佛
TX29n0019_p0340a10║教，皆本乎釋迦牟尼佛陀所大悟之真理及其言教故也。村上氏本真宗僧，當此論初出
TX29n0019_p0340a11║之時，真宗之僧侶信徒，謂其不忠於真宗之教義，群肆攻擊，除其真宗僧籍，故村上
TX29n0019_p0340a12║氏現為無一宗派之佛教宗徒矣」。予聞之，深歎日本之各宗佛教封固門戶之已甚。詢
TX29n0019_p0341a01║以「昨閱宗報，知東京近有佛教聯合會，係由各宗派領袖協同組織而成，將來能否統
TX29n0019_p0341a02║一各宗派成一佛教團體」？則云「此會亦祗各宗派之聯合而未以統一為然也；其所以
TX29n0019_p0341a03║聯合之故，則欲發展歐美之布教業耳」。
TX29n0019_p0341a04║一夕、德融師偕予至台北圖書館參閱。圖書之富，浩如煙海，和文者最多，其次
TX29n0019_p0341a05║洋文，其次華文，每月恆出新著若干種。予檢得華文之劉子政說苑，及和文之支那哲
TX29n0019_p0341a06║學史，略為披覽。出遊各書坊，德融師購三大宗教一書贈予。所謂三大宗教者，第一
TX29n0019_p0341a07║佛教，第二日本之神道教，第三耶穌教，蓋專就日本現行之宗教而論也。
TX29n0019_p0341a08║十一月十七日（夏曆十月初八日），善慧上人自基隆靈泉寺來，蓋翌日即為展覽
TX29n0019_p0341a09║會開會之期，偕予至台中也。午後、至新北投，邂逅觀音山覺淨師，邀予遊觀音山。
TX29n0019_p0341a10║詢知尚有二十餘里，遂不果往。是夕、台北有靈泉寺信徒周永福者及令子周祖要君，
TX29n0019_p0341a11║請予及善慧師晚齋，隨行者為妙元師、德茂師，及侍者普文。祖要君之夫人芬蘭女
TX29n0019_p0341a12║士，才敏能詩。時同席者，除周丈父子外，有吳君天送、烏君金、林君湘沅。林君前
TX29n0019_p0342a01║為台南新聞記者，現充台北某學校教授。
TX29n0019_p0342a02║既回至中學林，則齋藤教頭與德融、德林二師已先赴台中矣。翌日、予與善慧
TX29n0019_p0342a03║師及隨行之妙元、德茂二師，亦乘車以赴台中。
TX29n0019_p0342a04║十一　台中展覽會之佛教講演
TX29n0019_p0342a05║十八日，抵台中慎齋堂等所設之佛教講演師寓所。晚飯罷，赴講演場。遙見電光
TX29n0019_p0342a06║晃耀之長額一方，書為台中展覽會佛教講演所。壁間懸列日間夜間之演題與講師氏名
TX29n0019_p0342a07║，講台上供觀世音像一，點綴頗佳。時講演者為齋藤道癡師，德融通譯。入內、有長
TX29n0019_p0342a08║谷慈圓師、沈本圓師、岩田宜純帥、及許普樹、林普崇、曾道舟等相聚。岩田係西京
TX29n0019_p0342a09║臨濟宗大學卒業，秋間與同學龜田師來台灣時，與予同舟。轉至基督教講演處，略坐
TX29n0019_p0342a10║片時，即歸安禪。
TX29n0019_p0342a11║次日、慎齋堂主邀為作字，為書四句，冠以慎齋清史云：「慎獨知幾道自尊，齋
TX29n0019_p0342a12║心義出孔顏論，清虛悟徹龍泉水，火性融空法界溫」。
TX29n0019_p0343a01║十九日，同善慧師、林柱君等參觀展覽會。會場能容萬餘人觀覽，每日團體及個人
TX29n0019_p0343a02║來觀者，恆有十餘萬人。所陳列之展覽品，要唯關於教育、衛生者居多數，意存教導勸誡。
TX29n0019_p0343a03║二十晚，予始講演，共講演兩夜，由善慧師通譯。台灣信仰善師者多，其說教既
TX29n0019_p0343a04║為人所樂聞；予所撰演詞，又由林柱君等印刷分送，益之以報紙之鼓吹，會場之張
TX29n0019_p0343a05║揚，聽者遂常占滿席。而台灣齋友許普樹等，台灣教師德融師，日本教師龜田師等，
TX29n0019_p0343a06║其說教成績皆良。
TX29n0019_p0343a07║一日、善師得台灣銀行吳時英氏一書，內有梁啟超等題愧恬先生墨淚詩多篇，蓋
TX29n0019_p0343a08║為其友蔡章慎氏託善師轉求予題詞者，予依某氏韻作一律。
TX29n0019_p0343a09║一夕、有台臺新聞記者某君，及黃君子清、林君峻山過訪。
TX29n0019_p0343a10║台中林氏，為台灣第一大望族。所居地日罩霧，近臺灣最高之新山。林君紀堂邀
TX29n0019_p0343a11║予與善師及德融、德林、妙元、德茂等同往其家。紀堂、為前清林剛愍公大公子，兄
TX29n0019_p0343a12║弟五人，本宅皆在台中，其別宅有在東京等處者。飯後、由紀堂之少君魁梧，陪遊其
TX29n0019_p0344a01║家萊園，花木樓館，過眼皆迷。
TX29n0019_p0344a02║是夕、三君獻堂及該區區長幼春君，集該區士女，請於獻堂君家說教。善慧師說
TX29n0019_p0344a03║畢，予略為說：「佛法之實踐，不外大小乘兩種道德：小乘道德，即人生道德，所以
TX29n0019_p0344a04║造成各個人完善粹美之人格，如孔門所云人人有士君子之行者是也。大乘道德，即世
TX29n0019_p0344a05║界道德，因了知萬法互為緣起，個人不僅個人，乃法界無量因緣所緣成而無個人相，
TX29n0019_p0344a06║家庭不僅家庭，國家不僅國家，世界不僅世界，亦皆法界無量因緣所緣成，而無家庭
TX29n0019_p0344a07║國家世界相，故自他不二，物我無間，孳孳然恆以攝化家人，開導社會，嚴淨國土，
TX29n0019_p0344a08║使咸進於善，即為自修之福德智慧。然二種道德，實相成而不相悖者。而小乘道德，
TX29n0019_p0344a09║尤為道德之根本，譬之分子不良，即不能有良團體。故欲修大乘道德，必先以小乘道
TX29n0019_p0344a10║德為方便也」。是夕相談者，更有林燕卿君、林梅堂君等。次晨、善師告予：二君烈
TX29n0019_p0344a11║堂，最熱心教育事業，創辦臺中中學校及高等女學校等。
TX29n0019_p0344a12║午後遂回臺中。
TX29n0019_p0345a01║洪君月樵，名繻，別署棄生，臺灣之遺老也。嘗遣其門人某君以所著寄鶴齋詩臠
TX29n0019_p0345a02║二集贈予，並有書云：
TX29n0019_p0345a03║「太虛上人禪座慧鑒：僕處荒海，心在中原久矣，而方外名流，尤僕所千里
TX29n0019_p0345a04║神交者也。聞上人本吾儒一脈，有託而逃，殆亦如明末王翰、萬壽祺，感憤滄
TX29n0019_p0345a05║桑，棄冠帶而披緇，一稱願雲師，一稱萬道人者歟？頃稔上人飛錫臺中，吐廣長
TX29n0019_p0345a06║舌，現菩提身，說蓮花法。僕聞之不覺神往心馳，恨不得皈依玉塵，聽生公講偈
TX29n0019_p0345a07║耳。爰特寄上近刷小詩二部，聊結香火之緣。昔白香山託詩集如滿禪師，僕非欲
TX29n0019_p0345a08║謬希前賢，特以僕在此間，鬱鬱不樂，潛夫雖未遂九洲之行，少文終懷五岳之
TX29n0019_p0345a09║志。他日者表上通台，帕出函關，擬由吳淞口而溯錢塘潮，游明聖湖而謁普陀
TX29n0019_p0345a10║山，則與上人拈花握笑，將藉此詩為賓介之方。惟望上人攜歸武林勝地，置諸花
TX29n0019_p0345a11║木禪房，不效徐陵涼德，沈魏收之書於江中；不作世翼詭行，投信明之詩於水
TX29n0019_p0345a12║底，則幸甚！此請禪安梵福不一！台中鹿港街洪月樵再膜拜」。
TX29n0019_p0346a01║予即答以真常之人生篇一，佛教與吾人之關係篇一，及昧盦詩錄一，並告以一集
TX29n0019_p0346a02║分贈靈泉寺主。數日、乃又以詩臠一集，書一函至，讀其書云：
TX29n0019_p0346a03║「太虛法師梵座慧鑒：昨日蒙惠示佛書、禪語二卷、昧盦詩一卷，鍼芥相投
TX29n0019_p0346a04║，僕深幸託詩之得人。僕早歲慕楞嚴、法華二經，因多方求得一覽，覺其茫無涯
TX29n0019_p0346a05║涘，不免望洋興阻。乃昨偶味上人說法，頓見彼岸有筏，不必讓達摩一葦渡江也
TX29n0019_p0346a06║。昧盦之詩，戛戛生新，無蔬筍氣。又視上人志在遠公、支公一流，而詩已兼釋
TX29n0019_p0346a07║惠休、釋齊己，釋皎然一流矣！詩端有鎮海方稼孫君四言序，此序亦有鐘磬音；
TX29n0019_p0346a08║此人既為上人知己，亦即文字知己。昨日託上人之詩，既為江上人分去，則不可
TX29n0019_p0346a09║無一部以贈此君，茲再付上一部，祈勿他贈。台地如有向求者，可囑來敝鄉取也
TX29n0019_p0346a10║！上海商務印書館，因見拙作小引及跋，本日亦來徵取拙集。僕深喜與藝苑諸公
TX29n0019_p0346a11║結翰墨因緣，恰與上人結香火因緣同時，頗不寂寞。願上人飛錫鹿港，作廣大教
TX29n0019_p0346a12║主，則僕益幸甚！另者、易翁實甫，才氣亦僕所素仰，公如知其住址，幸乞指示
TX29n0019_p0347a01║去介。又敝同學蔡君子昭亦工詩，欲乞昧盦詩一卷，幸賜珠玉！此請梵安！台灣
TX29n0019_p0347a02║鹿港大有口三六八，洪月樵膜拜」。
TX29n0019_p0347a03║其詩予初未讀，歸台北時，始於車中讀之，覺其故國之思，流露行間，殆謝皋
TX29n0019_p0347a04║羽、張蒼水之流亞歟！而其自序及跋語，尤瑰麗沉痛。四明詩宿馮君木觀其詩，亦云
TX29n0019_p0347a05║在台灣洵為難得之才。予抵基隆後，嘗和其集中感懷二律，作書卻寄云：「珠碎南
TX29n0019_p0347a06║崖，槎浮東海。變入滄桑，注破冬青之引；迸來哀憤，幻成春豔之歌。聞夏聲而如
TX29n0019_p0347a07║在，知漢澤之猶存，爰和鶴唳，用達鶯鳴」。
TX29n0019_p0347a08║台中廳參事林烈堂君，一日嘗邀予及善慧師等過台中中學校籌備處相敘。君注重
TX29n0019_p0347a09║社會公益，諸基督教徒時有周旋，因漸傾向耶教，以佛徒少提倡群德、發展群功者。
TX29n0019_p0347a10║聞予在台中說法，來聽數夕，心大歡喜。予告以：「佛教與他教異者，以其至道要德
TX29n0019_p0347a11║，窮幽體玄，籠有諸學而超出諸書之上。故他教每以近世科學、哲學之發達進步，致
TX29n0019_p0347a12║教理上根本摧動，幾不能自固其壁壘，僅借民群共通行業，輔益社會以存教命。若佛
TX29n0019_p0348a01║教則人智益進化，而佛之教理益得其證明，故欲佛教之昌明，確乎必先謀人民教育程
TX29n0019_p0348a02║度之增高。徵之在昔，遇儒學昌明之時，佛學亦因之昌明，此非以人道通常之學為初
TX29n0019_p0348a03║基，而佛教得因之施設其上之證乎！夫然，則君歷來所盡心乎提倡教育者，雖謂之間
TX29n0019_p0348a04║接提倡佛教可也。今台灣佛教中學林，規模未宏，亟須擴充，願君有以推進之耳」。
TX29n0019_p0348a05║君極稱贊助，殆真所謂有心人者歟！
TX29n0019_p0348a06║台中博愛醫院張灥生、張叒生、張清火之同族，亦熱心傳布佛教事。而張焱生、
TX29n0019_p0348a07║張吉臣、王敏川、林天爵、林峻山諸君，亦時過談。天爵、峻山諸君，謂欲在台中建
TX29n0019_p0348a08║造一精舍，請予居之，以集合諸信佛者以研究佛學；並要予定一名稱，作一文以為緣
TX29n0019_p0348a09║起。予告以今即須回國，他日若有機緣，當期重來。又以其意難卻，乃強為命名曰五
TX29n0019_p0348a10║台精舍，並為序。
TX29n0019_p0348a11║予雖處講演忙碌之際，每日夜必修禪三四小時，蓋十年來未嘗一日有間，幾如寢
TX29n0019_p0348a12║與食不可缺之事焉。暇亦與善慧、龜田、德融、妙元、德林、德茂諸師，散步公園。
TX29n0019_p0349a01║一日、同善師，龜田師等至慎齋堂，堂主張清火君之祖母等，議辦佛教女子學
TX29n0019_p0349a02║校；慎齋堂友集會，亦請予為講說佛法。
TX29n0019_p0349a03║三十日，行佛教講演會閉會禮，攝影而散。張清火君邀予及善慧師更攝影紀念。
TX29n0019_p0349a04║予嘗至台中寺探望大野師，知予次日將行，晚間前來敘別。
TX29n0019_p0349a05║次晨、林普聯以龍華派羅祖之五部著作，及其早暮課誦見贈。
TX29n0019_p0349a06║至車中送予者，有大野、鳳洲、張清火、林柱諸君，同行者為善慧師及德融、德
TX29n0019_p0349a07║林、德茂、妙元。抵台北，於中學林一宿，又承學林及別院諸師祖餞。次日、道癡師
TX29n0019_p0349a08║等諸教師、德林師等諸學生，均送至開車。抵基隆，善師回靈泉寺摒擋事物。予晚間
TX29n0019_p0349a09║與德專師同住於慶安宮。
TX29n0019_p0349a10║十二　台中佛教講演辭
TX29n0019_p0349a11║十三　由基隆發日本神戶
TX29n0019_p0349a12║初二日，善慧和尚來基隆，承靈泉寺監院德馨師、慶安宮德專師，許君梓桑、顏
TX29n0019_p0350a01║君雲年、黃君淡梅等惠贐設餞，遂疊魂韻示別。
TX29n0019_p0350a02║三時餘登舟，適又是亞米利加丸，亦可謂有船緣矣。舟開時，與雲年君等、德融
TX29n0019_p0350a03║師等一一肅別。舟中面壁觀心，靜坐數日，兩月間法事奔馳，稍為修養。
TX29n0019_p0350a04║五日曉，抵門司下關，改舟登車。是夕、宿於小郡湯田溫泉旅館之飛鴻樓，幽靜
TX29n0019_p0350a05║雅潔，頗修禪定。
TX29n0019_p0350a06║七日午前達三尻驛，善慧學監導往曹洞宗第四中學林，林長佐川玄彝公出；教頭
TX29n0019_p0350a07║水上興基，學監橫山雪洲，引之參觀全校。校舍依隱山林，前有淨土宗某某古寺，俱
TX29n0019_p0350a08║占形勢。有教室七，學生寢室十餘，五級、約三百人。教師及校職室又儀器室、理化
TX29n0019_p0350a09║室等，頗稱完備。另有禮場一，乃早暮拜佛或開講演用者，惟予已不能憶其詳矣。臨
TX29n0019_p0350a10║行，贈予學林一覽一冊而別。
TX29n0019_p0350a11║午後微雪，車中風景殊好。是晚、至廣島縣宮島郡，有嚴島神社，為日本三大名
TX29n0019_p0350a12║勝之一，善師邀予欲一觀之，乃宿於嚴島之龜福館。次曉時有陰雨，遂不果往，其地
TX29n0019_p0351a01║避暑，則真絕佳之境也。
TX29n0019_p0351a02║八日晚，抵岡山縣，聞有後樂園，為日本三大公園之一，乃冒曉風踏冰霜遊之。
TX29n0019_p0351a03║內有禁屋，聞明治皇曾駐此七日。園中多鶴，草木皆貞青葆翠，入冬不凋。
TX29n0019_p0351a04║車過金神玉島，善上人紀以詩。
TX29n0019_p0351a05║九日午後抵神戶，由善師偕訪莊君櫻癡於華商會館，即寓莊君家。
TX29n0019_p0351a06║十四　神戶之雅敘
TX29n0019_p0351a07║莊櫻癡君，名玉波，由福建而台灣，又全眷遷居神戶，經商已二十餘年矣。樂善
TX29n0019_p0351a08║好施，而酷愛風雅。予與善師既至其家，即電邀詩友黃鴻汀君來敘。黃君名家賓，閩
TX29n0019_p0351a09║人，讀書而隱於商，常往返日本及南洋之間。既至，出所作偕莊公登摩耶山八絕見示，
TX29n0019_p0351a10║內紀莊君於摩耶山修築一路，行者感之。莊君之深心，則尤在令人無世道不平之嘆也。
TX29n0019_p0351a11║時天氣嚴冷，予既未備冬衣，善師尤畏寒，遂決意草草一遊，便行回國，而欲於
TX29n0019_p0351a12║次日即赴西京，莊君堅留再盤桓一日。次晨、並邀前台灣新聞記者謝君石秋相會。
TX29n0019_p0352a01║午後、由莊君、黃君導予及善師遊森木山祥福寺，寺後有塔，隱現松柏間。左側
TX29n0019_p0352a02║為天門山，前望為大倉山。轉至二君友人某某之小趣園，園甚幽秀，內有巖洞，標名
TX29n0019_p0352a03║鬼谷，森寒有陰氣。茗坐移時，游於諏訪之神戶公園，登金星台，則神戶全景皆在望
TX29n0019_p0352a04║中矣。時已臨暮，遂偕歸習靜。
TX29n0019_p0352a05║十五　京都寺院之參謁
TX29n0019_p0352a06║次日、同善慧學監發京都，莊君送至車中而別。至京都，寓於曹洞宗法衣商店，
TX29n0019_p0352a07║由商主丹波屋茂三郎導謁西本願寺。聞西本願寺曾遭焚如，現為十年間新造者。凡門
TX29n0019_p0352a08║樓一，大殿二，左殿較大，內無像設，僅見殿額大書見真二字，殆即其開祖見真殿也。
TX29n0019_p0352a09║右殿則供阿彌陀佛，不立釋迦文佛；且見真之殿，猶大於佛殿，是可異也，禮畢，至
TX29n0019_p0352a10║三十三間堂，乃天台宗寺院。內有大準提像一，小準提像一千，十六明王像各一，咸
TX29n0019_p0352a11║標以國寶之名。已有朽𡉏者，現正募修葺，入內者收捐金如干。參拜後，遊博覽館，
TX29n0019_p0352a12║陳列諸古物，多京都各寺院寄存者。聞京都大小寺院共有五千餘所，雖東京不及也。
TX29n0019_p0353a01║嗣又謁於音羽山之清水寺，購磁器少許。夜間、赴其中堂書店，購得唯識宗唐著逸書
TX29n0019_p0353a02║十餘種。又於某書局，購日本近出關於佛學之名著十餘種。日本名引導曰案內，京都
TX29n0019_p0353a03║有專以引導人遊諸名勝為業者。歸來得廉南湖東游草讀之。
TX29n0019_p0353a04║翌晨、先謁萬隆寺而遊嵐山，楓葉蒸紅，紗溪澂碧，惜匆匆不及深入！折回至天
TX29n0019_p0353a05║龍寺，寺名天龍者，以佛殿之頂，此寺之開祖某某國師畫有墨龍。殿前有石硯一方，
TX29n0019_p0353a06║傳是磨墨畫龍之遺物云。天龍寺為臨濟宗大本山之一。聞臨濟宗有四五處大本山，以
TX29n0019_p0353a07║妙心寺為第一，是初由中國傳臨濟宗是日本之開祖千光榮西大師所創建也。妙心寺現
TX29n0019_p0353a08║設有臨濟宗大學，予欲一參觀，然尚有十餘里路，乃不克果往。轉謁於天台宗弘濟大
TX29n0019_p0353a09║師所開建之五台山清涼寺，則日已斜矣。乃返而參觀於真宗之佛教大學，真宗有二大
TX29n0019_p0353a10║學：一在東京，一在西京，此即在西京者。聞係大谷派所私立者，其來甚遠，明末時
TX29n0019_p0353a11║已有之，然至明治三十餘年，始臻完備。規模閎闊，氣象莊嚴，有學生五百餘名。內
TX29n0019_p0353a12║更有圖書館，藏書甚富。學長園田慧雲之代表某某，贈予佛教一覽一冊，內載豫科二
TX29n0019_p0354a01║年，本科三年，研究院三年；本科限豫科卒業者考選，研究科限本科卒業者升人，茲
TX29n0019_p0354a02║錄其本科之學科課程表如下：
TX29n0019_p0354a03║
TX29n0019_p0354a04║　　　　┌─────┬─────┬──┬───────┬──┬─────┬──┐
TX29n0019_p0354a05║　　　　│╲＿＿學年│第一學年　│每週│第二學年　　　│每週│第三學年　│每週│
TX29n0019_p0354a06║　　　　│學科　╲＿│　　　　　│時數│　　　　　　　│時數│　　　　　│時數│
TX29n0019_p0354a07║　　　　├─────┼─────┼──┼───────┼──┼─────┼──┤
TX29n0019_p0354a08║　　　　│宗　　　乘│七祖釋義　│八　│七祖釋義　　　│九　│高宗釋義　│一〇│
TX29n0019_p0354a09║　　　　│　　　　　│宗學史　　│　　│高祖釋義宗學史│　　│　　　　　│一〇│
TX29n0019_p0354a10║　　　　├─────┼─────┼──┼───────┼──┼─────┼──┤
TX29n0019_p0354a11║　　　　│餘　　　乘│唯識教義　│七　│華嚴教義　　　│七　│天臺教義　│九　│
TX29n0019_p0354a12║　　　　│　　　　　│唯識教理史│　　│華嚴教理史　　│　　│天臺教理史│　　│
TX29n0019_p0354a13║　　　　├─────┼─────┼──┼───────┼──┼─────┼──┤
TX29n0019_p0354a14║　　　　│佛　教　史│印度佛教史│二　│支那佛教史　　│二　│日本佛教史│二　│
TX29n0019_p0354a15║　　　　├─────┼─────┼──┼───────┼──┼─────┼──┤
TX29n0019_p0354a16║　　　　│宗　教　史│宗教史　　│三　│宗教學　　　　│二　│研究　　　│二　│
TX29n0019_p0354a17║　　　　├─────┼─────┼──┼───────┼──┼─────┼──┤
TX29n0019_p0354a18║　　　　│哲　　　學│印度哲學　│四　│支那哲學　　　│四　│研究　　　│二　│
TX29n0019_p0354a19║　　　　│　　　　　│西洋哲學　│　　│西洋哲學　　　│　　│　　　　　│　　│
TX29n0019_p0354a20║　　　　├─────┼─────┼──┼───────┼──┼─────┼──┤
TX29n0019_p0354a21║　　　　│教　育　學│　　　　　│　　│　　　　　　　│　　│　　　　　│二　│
TX29n0019_p0354a22║　　　　├─────┼─────┼──┼───────┼──┼─────┼──┤
TX29n0019_p0354a23║　　　　│社　會　學│　　　　　│　　│　　　　　　　│二　│　　　　　│　　│
TX29n0019_p0354a24║　　　　├─────┼─────┼──┼───────┼──┼─────┼──┤
TX29n0019_p0354a25║　　　　│史　　　學│　　　　　│二　│　　　　　　　│　　│　　　　　│　　│
TX29n0019_p0355a01║　　　　├─────┼─────┼──┼───────┼──┼─────┼──┤
TX29n0019_p0355a02║　　　　│英　　　語│　　　　　│二　│　　　　　　　│二　│　　　　　│二　│
TX29n0019_p0355a03║　　　　├─────┼─────┼──┼───────┼──┼─────┼──┤
TX29n0019_p0355a04║　　　　│獨　逸　語│　　　　　│㈡　│　　　　　　　│㈡　│　　　　　│　　│
TX29n0019_p0355a05║　　　　├─────┼─────┼──┼───────┼──┼─────┼──┤
TX29n0019_p0355a06║　　　　│梵　　　語│　　　　　│㈡　│　　　　　　　│㈡　│　　　　　│　　│
TX29n0019_p0355a07║　　　　├─────┼─────┼──┼───────┼──┼─────┼──┤
TX29n0019_p0355a08║　　　　│　　計　　│　　　　　│三〇│　　　　　　　│三〇│　　　　　│二九│
TX29n0019_p0355a09║　　　　└─────┴─────┴──┴───────┴──┴─────┴──┘
TX29n0019_p0355a10║
TX29n0019_p0355a11║次從東本願寺往謁真言宗空海大師所開山之智積院，內有勸學院，聞明代來為各
TX29n0019_p0355a12║宗派僧侶公學之所。近時各宗皆獨立分設大學，此院遂為真言宗之大學，改設才五六
TX29n0019_p0355a13║年，現亦有學生百餘人云。次又參觀淨土宗知恩院之尼眾學校，知恩院境最幽雅深
TX29n0019_p0355a14║廣，以予所見，京都各寺院，當以知恩院為第一。惜為時已暮，不及入大殿禮佛。而
TX29n0019_p0355a15║智積院之大殿，是日不知何事禁人進謁，亦未獲入也。知恩院之旁，即圓山公園，光
TX29n0019_p0355a16║景冠京都，暮色茫茫，僅約略遊目而已。是夕、法衣商店強邀觀劇，屢辭不獲，同善
TX29n0019_p0355a17║師一行。劇名連鎖，乃一節人演，一節電影者也。
TX29n0019_p0356a01║次晨、善師購置法衣等物。前在靈泉寺，既以日本式之黃褊衫織金五衣贈予，茲
TX29n0019_p0356a02║又為定製一金繡九衣。岐師所謂「多多紀念情難捐」，予亦詠之矣。午後、返至大
TX29n0019_p0356a03║阪，寓某旅館。大阪之天王寺，亦日本有名之大寺院也。其山門分東西南北四門，仿
TX29n0019_p0356a04║髴一小縣城也。由逆旅中人陪往參拜。次日還至神戶。
TX29n0019_p0356a05║十六　由神戶歸寧波
TX29n0019_p0356a06║十四日，歸抵神戶，知翌日四時有八幡丸開赴上海，歸期遂定。是夜來會者，有
TX29n0019_p0356a07║山北幸一許望等十數人。予應莊君之請，汎為書字。
TX29n0019_p0356a08║承莊君贈物纍纍，有漆器一種，聞係前此賑濟水災，天皇所賜獎品。更承同善師
TX29n0019_p0356a09║送予入船。
TX29n0019_p0356a10║次曉、又泊門司，薄曉出港，聞人談中國及歐亂事，噪噪聒耳。
TX29n0019_p0356a11║次曉、泊在長崎，予以初到，試登岸一覽。吳君希真，陝西人，為研究佛學，居
TX29n0019_p0356a12║杭州西湖有年。此次為探望其在日本留學之女弟，與予同舟回滬，竊喜得一談友也。
TX29n0019_p0357a01║出帆後，風浪險惡，於十九薄暮始達上海。
TX29n0019_p0357a02║上海寓普陀山錫麟禪林別院。次日、報國寺主一齋代理人淨龍師來邀，淨師告予
TX29n0019_p0357a03║報國寺欲修佛殿，求予為撰一緣起文，予得其寺誌閱之，乃為草緣起與之。
TX29n0019_p0357a04║王仙舟、陳俊懷、沈映泉諸君，請為說因明論大意。聞玉佛寺方結蓮社念佛，偕
TX29n0019_p0357a05║仙舟往觀，遇程雪樓，應季中、狄楚卿諸居士。有陳完居士者，自署了飛，又號雪山
TX29n0019_p0357a06║了了和尚。一日、予初見於仙舟處，知禪健談，予因方自倭旋，以一絕送予歸甬。
TX29n0019_p0357a07║聞呂君散木，久病未愈，往一訪之。二十六日臨登舟返甬時，故友穆穆齋忽來相
TX29n0019_p0357a08║訪。穆齋自去天津充浙江旅津公學校長，予不見幾三載矣。
TX29n0019_p0357a09║二十七曉抵甬，雖經變故，風景依稀。唯宦海波瀾，殆已翻然改觀矣。會稽道尹
TX29n0019_p0357a10║劉觀察驤逵將行，即占一律以送吟旌。
TX29n0019_p0357a11║遣乘戒赴東瀛參學。
TX29n0019_p0357a12║（附註）本錄中詩文，已刪存編入別處。