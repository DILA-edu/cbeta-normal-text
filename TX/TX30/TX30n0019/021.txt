TX30n0019_p0443a01║由上海至西貢一瞥
TX30n0019_p0443a02║八月十一日，余從上海登法郵安特雷朋赴歐。同行者五人，鄭君松堂任余翻譯，
TX30n0019_p0443a03║趙君疇人以發表其新數理觀為目的，而何世傑、鄧名方則至法、德留學者也。船客華
TX30n0019_p0443a04║人占十之六七，然強半至香港、西貢、星洲；直航馬賽者，有浙江游學團張君等八人
TX30n0019_p0443a05║，國民政府派留比、法學工業者朱君等二十餘人，他若四川派往考察蠶桑之周君等，
TX30n0019_p0443a06║研究法律、理化、藝術者有何君濱蓀、羅居子先等，每邀余談佛學，故船中頗不寂寞
TX30n0019_p0443a07║。過香港訪潘達微居士，承其女公子陪游香島，招待午餐，並遍登各報。蓋潘君為余
TX30n0019_p0443a08║二十年老友，昔在廣州辦平民日報者也。惜船僅停八小時，乃匆匆而別。十二三及十
TX30n0019_p0443a09║五頗有風浪，暈船者不少，余與鄭、趙諸君皆健飯如常。十七下午抵西貢，以程演生
TX30n0019_p0443a10║君之介紹，由堤岸精華商店招壯志、招佐羲賢喬梓招待，先至樂園俱樂部休憩，與前
TX30n0019_p0443a11║第一中山大學教授李昉蓀君晤談，出示前數日歡迎王亮疇之攝影。據言：安南分南圻
TX30n0019_p0443a12║、中圻、北圻、南圻為富庶之區，直屬法國；北圻、中圻為法之保護國。安南王阮氏
TX30n0019_p0443a13║現留法，由其叔攝政，然亦虛有名位而已。安南全境，華僑約七十萬，而南圻占四十
TX30n0019_p0444a01║餘萬，在西貢圻岸者十萬人，大抵經商，分潮汕、廣肇、海南、福州、漳泉五幫，以
TX30n0019_p0444a02║廣東三幫占多數，各有會館；統一之組織，則有南圻之中華總商會。商務以運米為大
TX30n0019_p0444a03║宗。安南之國民黨支部有黨員千餘人，然在此有資產者，畏當局干涉，大抵不敢入黨
TX30n0019_p0444a04║。華僑教育惟初高小學，近來始有高中及大學預科之程度之中法學校。南圻有華字報
TX30n0019_p0444a05║二：一曰、華僑日報，一曰、群報，以須受警察之檢閱，故言論殊不自由云。是夕、
TX30n0019_p0444a06║同船十餘人皆寓大觀園，余獨居園中之芍藥圃，作即景詩以見其情況：「旅居名擬大
TX30n0019_p0444a07║觀園，直欲胡盧照樣存，樹樹明燈呈幻境，窗窗涼雨寫秋痕，院亭花盡葉猶綠，絃管
TX30n0019_p0444a08║聲沉雷更喧，閉戶高眠都不問，陰深芍圃妥吟魂」。次日晨起，游西貢公園，池林頗
TX30n0019_p0444a09║佳，動物尤夥。下午、招佐羲君乘汽車陪游堤岸及西貢各街道，參觀總商會及報館，
TX30n0019_p0444a10║穗城學校等。薄暮回船，中法學校教務長兼華僑日報總經理陳肇琪君來訪，贈以其校
TX30n0019_p0444a11║長法人李立新著法文佛學書二種，並出示明日之新聞樣張，請余題佛光二字，云將出
TX30n0019_p0444a12║一特刊以宣傳佛學；並約明日九時偕李立君再來訪余，擬於後日開一盛大之歡迎會請
TX30n0019_p0444a13║余演講，余以後日一早須開船謝之，贈以所攜佛書數種而別。太虛寄自西貢。（見海
TX30n0019_p0444a14║刊九卷八期）