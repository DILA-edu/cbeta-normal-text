TX30n0019_p0445a01║己卯日記
TX30n0019_p0445a02║正月
TX30n0019_p0445a03║元旦——國曆二月十九日——：寓碧雞山雲栖寺方丈。曉起，於法座前整威儀禮
TX30n0019_p0445a04║佛。寺中有自方丈以至百工，陸續來賀年。余去歲除夕前二日，與轉逢老、蘇慧純同
TX30n0019_p0445a05║抵山，乃轉等被誣在拘未出，鬱坐不樂。案有林㟈屺居士求書，寫：『從來第一義諦
TX30n0019_p0445a06║，心言都所不及；豈唯觀無可觀，亦復說無可說』一偈試筆。徐平軒居士來訪。午，
TX30n0019_p0445a07║同應趙家在丈室所設齋。
TX30n0019_p0445a08║初二：催定安方丈赴昆明保釋轉、蘇等。午應徐昭武居士所請齋；席間為徐照
TX30n0019_p0445a09║武、金仲陶、李獻延及趙家諸居士談楞嚴心要，頗能契會。
TX30n0019_p0445a10║初五：定和尚偕轉、蘇及塵空等回寺；王竹村居士亦同來山。余適於午飯後散步
TX30n0019_p0445a11║林間，跌傷面手，腰膝亦隱然作痛，喜哀參半。王竹老以滇三七食之良愈。晚聞談已
TX30n0019_p0446a01║故哲嗣夙慧事，頗異之。
TX30n0019_p0446a02║初六：定和尚以汽車邀余及轉、蘇、塵並妙乘赴浴安寧溫泉；訪李印泉先生，並
TX30n0019_p0446a03║遇王述曾居士。泉有明楊升庵題「天下第一湯」額，及陳大賓詩碑，乃成『天下第一
TX30n0019_p0446a04║湯泉，華清差可比擬；大賓池上留題，老僧亭間延佇』，一六言絕以記之。
TX30n0019_p0446a05║初八：太華寺請齋，並邀王、李、蘇諸居士及轉、塵、妙諸師同往。定和尚商請
TX30n0019_p0446a06║於寺講經結緣，遂定十七日開講心經。
TX30n0019_p0446a07║初九：王竹老下山，返昆明自宅。別前，細談滇省佛教及雞足山事，洎對余此來
TX30n0019_p0446a08║希有以弘振之。
TX30n0019_p0446a09║初十：漫遊普賢寺，至碧雞關、下高嶢，遇董雨蒼居士，邀過其別業茗談。
TX30n0019_p0446a10║十一——三月一日：鍾衡平率眷及友來山敬禮。午飯畢，率之參觀，至寺後大悲
TX30n0019_p0446a11║閣，告以將略事修葺移居之。
TX30n0019_p0446a12║十二：追念常惺法師，成：『識面今廿三載，知心亦十八年；方喜責可君貸，那
TX30n0019_p0447a01║堪逝佔我先』一偈。
TX30n0019_p0447a02║十三：下山乘船過大觀樓，登岸環遊一周，至勝因寺。午飯後，由慈濟導遊金馬
TX30n0019_p0447a03║山曇華寺。晚由月滄引觀昆明夜市，宿翠湖佛教會。
TX30n0019_p0447a04║十四：上午薙沐畢，參觀孔廟改設之民眾教育館。
TX30n0019_p0447a05║下午，應龍主席志舟約，由定和尚陪赴五華山省府。其副官主任李華鵬甚信佛，
TX30n0019_p0447a06║招待頗殷。晤龍主席談佛教諸事，尤極融洽。並遇川滇鐵路公司沈總經理，及中國銀
TX30n0019_p0447a07║行宋經理等同在座。
TX30n0019_p0447a08║十五：月滄邀余及鍾衝平、蘇慧純並定妙慈諸師，賞月於翠湖海心亭畔柳堤上。
TX30n0019_p0447a09║某居士攜奏音樂機片，怡然遂成一絕。
TX30n0019_p0447a10║十六：定和尚備汽車邀遊笻竹寺、海源寺；於寺旁靈源別墅訪周惺甫先生。去年
TX30n0019_p0447a11║，與先生在國府及考試院曾相邂逅，晤談移時。偕至正覺寺午齋，同席更有何筱泉、
TX30n0019_p0447a12║方國瑜等有志館編修四五人，暢論佛教，款洽殊殷。別，乘原車返雲栖寺，歸識所感
TX30n0019_p0448a01║云：『雪庵遺植笻竹，龍洞開濬海源，歎息鐘沉正覺，憑誰喚起佛魂』？
TX30n0019_p0448a02║十七：在雲栖寺法堂（即戒壇）開講心經。先由方丈禮迎至佛殿拈香，唱佛，入
TX30n0019_p0448a03║法堂升座開講。聽眾寺僧及諸山僧眾百餘人，來賓與男女居士百餘人。余講，由塵空
TX30n0019_p0448a04║記錄。午，蘇慧純設如意齋供眾。
TX30n0019_p0448a05║十九：午飯時，轉、蘇等又傳去被拘。初以為一詢可了，次日聞事態益嚴重，心
TX30n0019_p0448a06║憂之，多方以為營救。
TX30n0019_p0448a07║二十一：心經原擬再講多日，為轉、蘇事，定和尚等皆營營不安，入經文遂略
TX30n0019_p0448a08║釋，纔兩座而畢。講錄整理後，將由雲栖寺付印流通。
TX30n0019_p0448a09║二十二：江民之君率母弟嫂姪等七人來敬禮；其母張氏在重慶曾皈依，法名心
TX30n0019_p0448a10║昇。
TX30n0019_p0448a11║二十三：重修雞足山志館總編輯彭寄甫，談雞足山事，涉及王陽明學禪宗，及昌
TX30n0019_p0448a12║明佛教，改造中國文化等問題。
TX30n0019_p0449a01║二十四：徐昭武居士列舉「若無我誰受業報」及「佛生一體眾生何須成佛」等疑
TX30n0019_p0449a02║問，余隨問為釋，歡喜作禮而去。
TX30n0019_p0449a03║二十六：雲栖寺聞是日龍主席將來寺宴請翁部長，朱、王二祕書長，及中央研究
TX30n0019_p0449a04║院評議諸君，寺中整潔籌迎。而實則為陸財廳長、張建廳長、祿路局長主請，龍及
TX30n0019_p0449a05║翁、朱、王均未到。到任可澄、黃衡秋等數十人。張廳長、祿局長就余談頗久。張以
TX30n0019_p0449a06║須訓練寺僧，能貢獻國家，服務社會為言。余謂：僧寺係適應以前國民而立，未能赴
TX30n0019_p0449a07║現代需要，亦與一般齊民同耳。其根本還在政府能扶助僧中先覺者，施行現代僧教
TX30n0019_p0449a08║育，建成現代僧制，乃能應付現代環境也。方丈前牡丹是日初開一朵，遊者皆留連欣
TX30n0019_p0449a09║賞。滇正月之物候天氣，殆同江浙之初夏。
TX30n0019_p0449a10║二十七：定和尚赴省，囑為轉、蘇等訪李印泉、周惺甫、王竹村諸公，謀保釋。
TX30n0019_p0449a11║二十八：正午微雷暫雨。來雲栖後，一晴將匝月矣。聞雲南春冬常晴，惟夏季多
TX30n0019_p0449a12║雨。
TX30n0019_p0450a01║二十九：移居大悲閣方畢。鄭太朴以任中山大學教授入滇，偕工兵署二二廠周自
TX30n0019_p0450a02║新廠長夫婦來訪。鄭為昔年陪遊法、比、德諸國者；周亦在法時故友，話舊甚樂。鄭
TX30n0019_p0450a03║告余次日即赴澂江縣中大，周在昆明可常晤。旋綏署軍醫處周明齊處長，偕葛清品、
TX30n0019_p0450a04║周澤民、徐中尚三君蒞談。周兼軍醫校長及雲南省佛教會常委，於佛法提倡護持頗
TX30n0019_p0450a05║力，請余星期六赴醫校為學生講演，以開拓青年研究佛學風氣；余佩其熱誠而許之。
TX30n0019_p0450a06║三十：金仲陶居士偕張愚若翰林顧訪。張、金信佛多年，曾皈依常惺法師。張年
TX30n0019_p0450a07║七十，神清體健。謂昔年曾晤余於北平柏林寺，殷殷問常惺病故之狀。是日得渝函，
TX30n0019_p0450a08║邀同發起護國息災法會；佛化新聞載法會成立甚詳。當復戴季陶院長等一航空代電讚
TX30n0019_p0450a09║歎之。
TX30n0019_p0450a10║二月
TX30n0019_p0450a11║初一——三月二十一日——：雲栖寺傳戒，請講梵網戒本等，轉推塵空法師講
TX30n0019_p0450a12║之。余纔聽開講，即有軍醫學校周明齋校長派來趙訓育主任及楊副官持函云：星期六
TX30n0019_p0451a01║所邀各界人士甚多，請先布講稿，余乃擬總題並別目與之。是日，撰成常惺法師塔銘
TX30n0019_p0451a02║；並開始寫五十以前的自傳，述其緣起云：
TX30n0019_p0451a03║『文友，學生，信徒，要我寫自傳，早已是多年的事了。或因法務鮮暇，或有經
TX30n0019_p0451a04║書可看，而一自回顧生平，又覺千瘡百瘢。已強半糢糊不甚了了，所以終鼓不起興致
TX30n0019_p0451a05║來寫。移寓碧雞山雲棲寺匝月，徜徉山水以外；心境閑甚。偶然高興，寫了幾天日
TX30n0019_p0451a06║記。事怕起頭，一起頭頗想從己卯元旦一直寫將下去，有事寫幾筆，亦不定每日要
TX30n0019_p0451a07║寫。又因為五十以後有了日記，聯想到把五十以前的憑記憶追寫些出來，亦為消遣閑
TX30n0019_p0451a08║空日腳的好法子；於是我五十以前的自傳，便從此開始』。
TX30n0019_p0451a09║初四：與妙乘赴昆明，至省佛教會。午飯後，偕月滄訪王竹村居士，訂星期日（
TX30n0019_p0451a10║初六）開常惺法師追悼會。又訪黃中委衡秋及拓魯生居士，談重慶護國法會諸事；並
TX30n0019_p0451a11║過鍾衡平居士家略坐。回佛教會，則楊太空主筆（益世晚報）已坐候良久。多年不晤，
TX30n0019_p0451a12║敘舊情並談時事。周校長亦來接洽次日講演事宜。
TX30n0019_p0452a01║初五：午後，鍾衡平偕宋一痕參議來，談及過去曾主持掃蕩報。軍醫學校王興、
TX30n0019_p0452a02║周何昌兩教官蒞訪，皆信佛多年。王送所編佛化家族及軍醫校刊。四鐘，至軍醫校，
TX30n0019_p0452a03║則當地官紳已經滿座。周校長及教職員等分任招待。源源而來者，如李慰亭省長、王
TX30n0019_p0452a04║裴章軍長、各學校校長、教師等多人。旋同到講堂開講。周校長說明請講宗旨後，余
TX30n0019_p0452a05║按照「萬有皆因緣所生」講題，講一小時半，遂由周校長邀同敘餐。回佛會已七時餘
TX30n0019_p0452a06║矣。
TX30n0019_p0452a07║初六：上午，月滄、妙乘等等開常惺法師追悼會。下午二時，舉行追悼，定安和
TX30n0019_p0452a08║尚領眾拈香。王竹村報告常師行歷。會眾臨時堅請余講大乘空有宗義。拈龍樹『因緣
TX30n0019_p0452a09║所生法，我說即是空，亦名為假名，亦名中道義』一偈及余臨時造『因緣所生法，一
TX30n0019_p0452a10║切依識有，所執自性空，即顯圓成實』一偈。講一小時餘。
TX30n0019_p0452a11║初七：遊金馬碧雞坊，過汪錦綸略坐。下午，聞王竹老談雞足山往事。鍾衡平設
TX30n0019_p0452a12║素齋甚豐，有上海銀行某經理及太平保險公司方副理等同座。夜間，周校長聞余次晨
TX30n0019_p0453a01║返山，送來禮品。
TX30n0019_p0453a02║初八：以馬車回雲栖寺，沿途風景絕佳。惜久不雨，風猛塵坌。
TX30n0019_p0453a03║初十：佛學書局沈彬翰經理來函云：向佛學半月刊探問余者頗多，請告以近狀；
TX30n0019_p0453a04║乃抄從渝到筑、從筑到滇詩錄寄復之。
TX30n0019_p0453a05║十一：幻碧後堂師住雞足山二十年，以山菌攜贈，談雞足山及曾到過之麗江、巴
TX30n0019_p0453a06║塘、裏塘之僧寺、喇嘛寺移時。接亦幻來書，陳報雪山事外，述關於今後復興中國佛
TX30n0019_p0453a07║教途徑，頗涉及思想的根本問題。
TX30n0019_p0453a08║十二：為救釋轉、蘇等，偕定和尚及蘇之親友陳、楊二君，至靈源訪周惺老未值
TX30n0019_p0453a09║，與何筱泉居士長談，請為轉達。再至溫泉訪李印老，當蒙囑王述曾律師起稿致函龍
TX30n0019_p0453a10║主席；並浴溫泉乃歸。
TX30n0019_p0453a11║十三：陳古逸居士到大悲閣，坐談昔年與常惺法師辦四眾佛教會事，並悉清季曾
TX30n0019_p0453a12║出使歐美。又德人李華德，曾任北京大學教員，前年在盧山住月餘，頃偕法國女佛徒
TX30n0019_p0454a01║二人，並一英國紅十字會員來訪，談歐美佛教情狀。香港陳靜濤居士，託人帶來印度
TX30n0019_p0454a02║香、紀念章、專刊等。
TX30n0019_p0454a03║十四：復書陳伯年先生，討論因明學。又復書亦幻，論革新僧制，復興佛教，須
TX30n0019_p0454a04║從堅定佛法之根本信念做起。
TX30n0019_p0454a05║十五：雷雨破曉而至，屋漏而天氣驟寒。有楊隋氏等五人求授三皈。晚晴後，初
TX30n0019_p0454a06║夜經行水池邊看月上，得句。
TX30n0019_p0454a07║十六：初至雲棲時，由黃子衡居士之少君等，以汽車送抵山門，攝影二幀；是日
TX30n0019_p0454a08║承函贈。
TX30n0019_p0454a09║十八：連日雨雪寒沍，大似隆冬。據聞每年二、八月，有三天凍節云。
TX30n0019_p0454a10║十九：觀音誕，有至大悲閣晉香者。午後，廣西省政府顧問林競偕盛紫莊來訪，
TX30n0019_p0454a11║談一小時而別。忽見國機多架自東向西飛去，山居距市較遠，不聞警報，疑有空襲。
TX30n0019_p0454a12║已而果有敵機三架，自西向東經頭上而過，旋聞高射砲及轟炸聲，而未卜轟戰結果如
TX30n0019_p0455a01║何，以筆墨已預備，當時寫贈定安方丈一聯云：「定靜無雙地，安寧第一湯」。並跋
TX30n0019_p0455a02║云：『己卯春，挂單滇海雲栖寺，居大悲閣，饒山水之趣，定靜之樂。並承定安方丈
TX30n0019_p0455a03║導浴安寧第一湯，值寺開壇傳戒，乃書此贈之，藉誌雪泥鴻爪』。
TX30n0019_p0455a04║二十、二十一：皆有空襲警報，見國機升空翔察者十餘架，自東過碧雞關西去。
TX30n0019_p0455a05║後聞因氣候關係，敵機未至。
TX30n0019_p0455a06║二十二：陳履吉居士來訪，送柳葉銀紅茶花變蓮花形狀，攝影一幀。並引竇應昌
TX30n0019_p0455a07║、竇朱淑卿伉儷求授三皈；法名密應、心淑。並接陳古逸居士函贈湖月集續集二冊。
TX30n0019_p0455a08║二十三：曉聞轉、蘇等保釋，昨夜回山。即往方丈室晤敘，並同午餐，為之悲喜
TX30n0019_p0455a09║交集。送余歸大悲閣，坐談移時，冀能早日去雞足山，大有『入山不厭深』之概。閱
TX30n0019_p0455a10║報，知張仲仁先生至滇，函告李印老以轉、蘇事，並候仲老。
TX30n0019_p0455a11║二十四：昆明近年佛教衰亂，在淨土宗與新流行西藏密宗之互相歧視，兩宗信徒
TX30n0019_p0455a12║時有向余申訴者。余告淨土宗徒曰：佛法廣大，淨宗與密宗各適一類機宜。篤修淨土
TX30n0019_p0456a01║者，應以律儀範身，教理啟心，勿執淨宗為獨勝為唯一，而輕蔑而排斥其餘法門；
TX30n0019_p0456a02║亦勿因非獨勝非唯一而移易其信願。一方面決志勤行，隨喜一切世出世間之福智善根
TX30n0019_p0456a03║，以廣集為得生淨土的資糧。告西藏信徒曰：西藏元、明間佛法衰亂，不亞此時漢地
TX30n0019_p0456a04║之禪、淨，而得以復興且保持隆盛迄今者，仗宗克巴之改建。西藏各派之佛法，皆以
TX30n0019_p0456a05║密宗為質，而宗克巴派之特長，在依律儀分七眾以區別密宗之混融，及依教理分三士
TX30n0019_p0456a06║以階漸密宗之躐等。餘派亦藉以觀摩激勵，並振墜緒。非是，則西藏佛教早淪尼泊爾
TX30n0019_p0456a07║之末運，尚有今日之興盛乎？晚唐以來，漢地佛法以禪、淨為質；今末流之弊，亦因
TX30n0019_p0456a08║混融躐等而致。救而起之，補而充之，當師宗克巴之意而善學之，勿應囫圇移殖，尤
TX30n0019_p0456a09║勿宜煽宗克巴所革之弊！
TX30n0019_p0456a10║午後，建廳林務處黃日光處長，及王竹村居士相繼來訪，談甚久。
TX30n0019_p0456a11║二十五：中國佛教前途之隱憂，在僧眾之較高者，中年以上者，或有道念操修，
TX30n0019_p0456a12║而無適應時代需要以發揚佛教之智能；中年以下者，或有知識能力，而連佛法根本信
TX30n0019_p0457a01║念亦已拋棄，更談不上苦行修持；至泛泛者，唯藉經懺以混俗偷活，更下流而不足言
TX30n0019_p0457a02║矣！
TX30n0019_p0457a03║二十六：彭寄甫編修贈七律四詩，才肆而意充，是曾寢饋莊、禪者。薄暮，閑步
TX30n0019_p0457a04║庭階，塵空侍次，頗論及中國佛教前途之戒律問題。
TX30n0019_p0457a05║二十七：應董雨蒼居士午齋請，至碧嶢，先訪陳古逸居士，談移時，偕赴董君別
TX30n0019_p0457a06║墅，則前省長田夔舉、轉、定、塵、妙諸師，及王、袁、黃諸居士，皆集一堂矣。
TX30n0019_p0457a07║二十八：余自二十四年夏間在京講經，因牙痛拔去右顎一盤牙後，即不時有牙痛
TX30n0019_p0457a08║發生。但以前不過數日醫治，即可痊愈，痊後左顎上下牙仍可嚼食較硬之物。乃今春
TX30n0019_p0457a09║痛痊後，兩顎上下牙皆已不能復原。各種老相漸迫，愈增人生無常之實感！
TX30n0019_p0457a10║二十九：聞太華後氣象臺，為西山亦為昆明最高峰，上午乘興登探。滑竿由寺後
TX30n0019_p0457a11║小徑蜿延曲折造其巔，得台員引至第三層台頂。三望豁然；而正南滇池最寬處，猶有
TX30n0019_p0457a12║較高一峰將眼遮住。據云：晨曦升台，人立處，往往有五色圓光環項間。時亂雲漸厚
TX30n0019_p0458a01║，風猛，氣亦稍寒，不克久立，即歸雲棲午餐。
TX30n0019_p0458a02║三十：今日於報紙，閱美國羅總統向德、義建議和平方式全文，及我國蔣總裁國
TX30n0019_p0458a03║民精神總動員之廣播。覺近年來國際之大貢獻，無過羅氏前數年汎美會議之演說，及
TX30n0019_p0458a04║次，此和平方式之建議。國內之大貢獻，無過蔣氏前數年之「抵禦外侮與復興民族」
TX30n0019_p0458a05║，及昨日之精神總動員演說。近年當得起大政治家者，亦唯羅、蔣二氏而已。歐洲各
TX30n0019_p0458a06║國政治家之作風庸劣，日本更卑瑣而無足道。意者，大西洋之文明已將沒落，將由太
TX30n0019_p0458a07║平洋東西兩岸兩偉大民主國首領，共建太平洋文明，以重造人類之太平世界歟！我不
TX30n0019_p0458a08║禁馨香禱之！
TX30n0019_p0458a09║三月
TX30n0019_p0458a10║初一——四月二十日——：接張默君中委哭邵公翼如哀憤十二篇，纏綿悱惻，不
TX30n0019_p0458a11║忍卒讀，憶二十五年夏，曾請翼公與張女士同在廬山大林寺講學，乃題六言二韵云：
TX30n0019_p0458a12║『今我憶賢伉儷，匡廬講學一堂；今讀連篇哀憤，真欲城崩孟姜』。
TX30n0019_p0459a01║晚飯前，定安方丈邀與張愚若、李獻亭、金仲陶、王竹村居士，及轉逢、妙乘、
TX30n0019_p0459a02║塵空諸師，商改組雲南省佛教會事，略有決定。因余昨接蔣委員長函請為國民精神總
TX30n0019_p0459a03║動員會設計委員，及渝辦事處函告，中央社會部派員商擴大組織中國佛教會，故對於
TX30n0019_p0459a04║滇省佛教，亦先擬有所策動。
TX30n0019_p0459a05║初二：下午張、金、李、龍四居士來敘，談國際大局。片時，又有財政部貴州鹽
TX30n0019_p0459a06║務處鈕建霞處長，以鄉誼眷來訪。坐談次，張仲仁先生與交通銀行彭愷丞、莊叔豪、
TX30n0019_p0459a07║張正冠、陸玉貽四君亦至。仲老自言已無罣礙，無恐怖。書示今日在安寧溫泉曹溪寺
TX30n0019_p0459a08║，見楊升庵兩碑，憶去年於普賢寺晤升庵塑像一絕，云：『人言我相似升庵，四百餘
TX30n0019_p0459a09║年共一龕；來向優曇花下立，摩訶薩果儻同參』。當答贈六言二韵云：『化為長存浩
TX30n0019_p0459a10║氣，還現矍鑠老翁，已無罣礙恐怖，照見五蘊皆空』。
TX30n0019_p0459a11║初三：逢老虔為設齋者轉請上堂說法。
TX30n0019_p0459a12║（拈杖云）諸法空無性，欲說何所從？
TX30n0019_p0460a01║以從緣起故，緣會即成宗！
TX30n0019_p0460a02║諸上座！一切法從本以來，空無自性，常寂常妙，出過思量擬議道，語言文字道
TX30n0019_p0460a03║；所以釋尊掩室於摩竭，淨名杜口於毗耶，三世諸佛到此，口挂壁上，歷代祖師到此
TX30n0019_p0460a04║，退欲下邊，盡皆賣弄伎倆不得。然從上佛祖，所以塵說剎說，行捧行喝，打不盡諸
TX30n0019_p0460a05║般的葛籐，要不過應機赴緣，策發當人向上精進的方便。所以云：『識得佛性義，當
TX30n0019_p0460a06║觀時節因緣』。今在「國家至上」，「民族至上」的全國精神總動員，南洋華僑尤為
TX30n0019_p0460a07║獻身國家服務，民族的熱忱洋溢中，乃有星洲華僑林妙喜信女，不遠萬里，以多生善
TX30n0019_p0460a08║根、福業所感資財，寄至昆明碧雞山雲栖禪寺飯僧請法。老僧適因挂單在山，亦被推
TX30n0019_p0460a09║挽上臺，來為眾饒舌。對於今日這一席的盛齋，又如何發付呢？（卓杖云）
TX30n0019_p0460a10║淨福回向全國民，與全國民同勝利！
TX30n0019_p0460a11║初四：吳潤野偕一合肥張居士來談。聞明教寺三根和尚，去年二月間被炸片傷足
TX30n0019_p0460a12║身故。寄塵在離城七十里，依夢東和尚住，甚安。
TX30n0019_p0461a01║初八：為住雲栖寺青年僧眾，提倡日習佛學常識一小時，由定安和尚召集寺眾為
TX30n0019_p0461a02║訓話，令各自簽名求學，當有三四十人，即請塵空每晚於齋堂講授之。
TX30n0019_p0461a03║初九：周百朋居士率子來禮敬，云從重慶與張仲老同車至滇，將赴香港領取振委
TX30n0019_p0461a04║會購置之小型紡機器。回抵昆明後，如不易運川陝，或將在滇省覓地開設工廠云。
TX30n0019_p0461a05║初十：黃斐章居士訪談，關於闡明佛學建設中國文化，及改善僧寺等問題，歷一
TX30n0019_p0461a06║時餘。
TX30n0019_p0461a07║十一：晨間，定安、轉逢，陪王中委茂如、王特派員禹枚蒞訪，坐談久之。同赴
TX30n0019_p0461a08║方丈午齋。下午，性空至，略聞貴陽近狀。
TX30n0019_p0461a09║十二：觀黃二南舌畫。稽古有秦弘始時梵僧，遷絞烈義，墨吐雲龍；及五代僧了
TX30n0019_p0461a10║然，揮舌成畫。今居士獨奮千載之下，親睹口粲蓮花，因有斯贈：『秦代墨噴烈義，
TX30n0019_p0461a11║唐季畫吐了然；居土獨傳衣缽，親見口吐妙蓮』。
TX30n0019_p0461a12║丈室坐次，王茂如居士詢自性有無，為略剖緣生無自性義與中國台、賢、禪所云
TX30n0019_p0462a01║自性義之差別，頗得首肯。歸大悲閣，朱少濱、趙子藝、陳善初三君訪談。趙君舉問
TX30n0019_p0462a02║大局趨勢，余為縱論因果，側重應多造善因，方堪挽救。
TX30n0019_p0462a03║十三：近人習用名詞，有極不合理者，例如「國術」一名，實係武術或體育。豈因
TX30n0019_p0462a04║我國唯此術故名國術耶？抑因此術唯我國有故名國術耶？殊不可解！又專以男女名「
TX30n0019_p0462a05║性」，如所謂「性愛」「性生活」等。其實男女性不過類性之一部分，性非限男女，男
TX30n0019_p0462a06║女亦不唯性，以性為男女代名，理何可通？再如「文學」一名，例如：數學是明數之學，
TX30n0019_p0462a07║法學是明法之學，則文學亦自應是遍明一切有關文字、文辭、文章之學，以章太炎之
TX30n0019_p0462a08║文學定義為較當。乃近人則專以「詩」「小說」「劇本」名文學，以我觀之，此但應
TX30n0019_p0462a09║名為「美術文」耳。藝術之藝，亦通工藝，故應正名「美術」。美術之畫，美術之文
TX30n0019_p0462a10║，均為美之一份，何得以「美術文」冒「文學」全稱！凡是習非成是、積謬流傳者，
TX30n0019_p0462a11║何可勝數！
TX30n0019_p0462a12║十四：今日得某君書，上海有人推余為佛教醫院院長，與對方各請律師登報互相
TX30n0019_p0463a01║攻訐。實則余並所謂佛教醫院亦尚無所知，殊堪詫歎！
TX30n0019_p0463a02║十五：曾國藩謂：『凡事皆有其極困難時，能打通者，便是好漢』。佛門受戒參
TX30n0019_p0463a03║禪，昔皆引處極困難中，俾自去打通。但此種學風，已為近來青年所不曾經歷，故忍
TX30n0019_p0463a04║辱、耐煩、刻苦、習勞，佛學院學僧往往不如老禪和子。
TX30n0019_p0463a05║十六：昨夜偕定安、轉逢、塵空、妙乘、黃二南、李獻廷、趙子藝、蘇慧純等，
TX30n0019_p0463a06║放舟滇海，看新月初上，紅如落日。忽聞警笛一聲，有疑空襲者。其實心境虛明，風
TX30n0019_p0463a07║浪靜恬。翫至月高，始棄舟山上，歸即安寢。曉起憶誌一絕：『山畫碧欲天連，月出
TX30n0019_p0463a08║紅如日落，扁舟劃破空明，何處一聲孤鶴』！二南取為畫題，作滇池泛月圖，余為題
TX30n0019_p0463a09║之。擬售茲畫，建碧雞亭為紀念。閱昨今兩日新聞紙，驚悉渝市被轟燒，當致電並飛
TX30n0019_p0463a10║函詢渝市諸友。
TX30n0019_p0463a11║十七：在慧純處，與塵空、妙乘同午餐。告妙乘：待時平可在六和塔，作佛教新
TX30n0019_p0463a12║生活運動。
TX30n0019_p0464a01║十八：楊餘慶、曾師魯、高啟智來訪。曾係文正曾孫，楊為一放之弟。聞一放已
TX30n0019_p0464a02║於去年身故，不禁憮然！憶紹興二十年前諸故友，詢及王子餘、王芝如、駱季和，皆
TX30n0019_p0464a03║在故鄉；而郁九齡、沈仲九，則在閩依陳公俠云。余昔曾舉「儉樸」「勤勞」「誠實」
TX30n0019_p0464a04║「公正」之四德，為國民常德。茲閱梁任公以「同情」「誠實」「勤勞」「剛強」為
TX30n0019_p0464a05║道德公準，意亦甚近。以「同情」「剛強」可納公正，「儉樸」可附「勤勞」也。
TX30n0019_p0464a06║十九：今晨得觀宗電，士老和尚前日在滬西逝；復電觀宗為主持後事，詳函近況
TX30n0019_p0464a07║，並在雲栖寺普佛追薦。回思初在鸚鵡湖拜見，今三十四年矣。歷歷前塵，深深永感
TX30n0019_p0464a08║！擬函奘老，於新修塔院，分一穴奉安。
TX30n0019_p0464a09║二十：蘇居士購「法相唯識學」至，始知商務印書館已印成兩厚冊發行；惟定價
TX30n0019_p0464a10║每部四元，似覺稍貴。
TX30n0019_p0464a11║廿一：張愚若、李獻亭兩居士來談，鍾衡平與汪民之亦至，為疏散戚屬，在山借
TX30n0019_p0464a12║屋兩間。衡平定日內率眷回滬，並悉鍾、李、謝諸居士及葦舫等，均在渝無恙，為
TX30n0019_p0465a01║慰。
TX30n0019_p0465a02║廿二：得馬如雲居士、葦舫師函，悉渝息災會化整為零近況，及潮音二期印成者
TX30n0019_p0465a03║，及四期排印者，均被炸毀，在渝已無法編發，因計劃在滇暫續。
TX30n0019_p0465a04║廿三：徐昭武居士來，問唯識疑義數條，為釋之。
TX30n0019_p0465a05║廿五：王茂如居士來久談，對心經講錄有所研討。出李卓吾焚書，因略繙閱。
TX30n0019_p0465a06║廿八：連日陰雨，定安、妙乘自昆明歸，告雲南省佛教會，議決於四月初八起，
TX30n0019_p0465a07║請余講普門品三日。
TX30n0019_p0465a08║廿九：中國以孔子為文聖甚當，且今得孫中山可繼之。而武聖昔崇關、岳，乃前
TX30n0019_p0465a09║代君主，使人效死愚忠者；今以民族立場，應改奉朱洪武為武聖。蓋中華民族能攘外
TX30n0019_p0465a10║安內者，功莫盛於洪武；漢高、唐太均不過安內，秦始、隋文攘外安內而旋即分崩，
TX30n0019_p0465a11║宋太力絀攘外，故無有及洪武者。繼起民族英雄，當以洪武為法。關羽、岳飛、文天
TX30n0019_p0465a12║祥、史可法，皆死難無功，不宜步趨。至洪武稱帝傳子，自係當時趨勢，在今日則必
TX30n0019_p0466a01║然以領袖而傳賢也。
TX30n0019_p0466a02║四月
TX30n0019_p0466a03║初一——五月十九日——住昆明碧雞山，三月有餘矣。自冬末徂夏初，氣候無多
TX30n0019_p0466a04║變化，草皆八節長春，花亦四時不謝，真仙境也！但晴雨晝夜間之寒暑升降，每每有
TX30n0019_p0466a05║一二十度，衣服之調劑，殊為不易。
TX30n0019_p0466a06║初三：接葦舫寄來海潮音稿，及懺華函。渝市暫無法續刊，遂定於昆明編出第三
TX30n0019_p0466a07║四五六期合刊。
TX30n0019_p0466a08║初四：將海潮音有關時間性各文理出，交塵空攜去昆市，請王茂如居士先為接洽
TX30n0019_p0466a09║，擬託朝報館臨時代印。
TX30n0019_p0466a10║初五：定安晨趨談入城籌備講經事，余與約明晨下山到勝因寺午餐。下午，妙乘
TX30n0019_p0466a11║偕振濟委員會駐滇專員陳君毅、及祁善卿夫婦來訪。而金仲陶居士，以接雲南省佛會
TX30n0019_p0466a12║通知，明午開改選籌備會，約於晨間一同入城。
TX30n0019_p0467a01║初六：勝因寺午餐，所備時蔬六七，極為甘美。有一英國佛徒訪安定，據云：來
TX30n0019_p0467a02║昆明已四十年，久聞我名，深致欽敬，遂同進食。食畢，余赴南門剃沐。抵省佛會，
TX30n0019_p0467a03║悉王茂如、周明齋曾來訪，因答訪之。在茂如處，遇朝報總經理王公弢，對印潮音事
TX30n0019_p0467a04║略與商定。
TX30n0019_p0467a05║初七：余至昆明，於當地宰官多有會晤者，但除龍主席，均未一謁。是日，安定
TX30n0019_p0467a06║以請余講經，設蔬廣宴官紳，陪余一訪問之。接談者，為張建廳長、裴巿長、董縣長
TX30n0019_p0467a07║等。而晚間同席者，則為張蓴鷗、何友生、祿介卿、黃衡秋、王茂如、王禹枝、王申
TX30n0019_p0467a08║五等，歡談甚洽。
TX30n0019_p0467a09║初八：晨間，與妙乘散步翠園，過翠湖飯店，曾養甫尚未起身。下午，曾偕王廳
TX30n0019_p0467a10║長回訪，盛談將督辦滇緬路，極望余去整興雞足山。情高語摯，大被感動。六時餘，
TX30n0019_p0467a11║按時開講，聽者如軍政部某廠長、聯大、濟大、雲大哲學系學生，張愚若、王茂如、
TX30n0019_p0467a12║徐昭武等男女居士，共三四百人。而王竹村亦適於是晚從重慶飛返昆明，可謂緣深矣。
TX30n0019_p0468a01║初九：是晨，月滄、妙乘、塵空、體法、妙禪，陪遊黑龍潭金殿，遇中國銀行、
TX30n0019_p0468a02║華安公司二君，以汽車送歸。
TX30n0019_p0468a03║初十：雲南省佛教會，在整理委員整理後，開第四屆改選會。省黨部推王茂如、
TX30n0019_p0468a04║黃衡秋兩中委指導，民政廳亦派許祕書監督，余亦代表中國佛教會參加，到代表八十
TX30n0019_p0468a05║餘人。由主席定安、黨派整委張友仁報告，王、黃兩中委，許祕書及余訓詞後，即投
TX30n0019_p0468a06║票選舉。乃選票結果，竟以余為當選理事之最多數者，實出意外。當晚，續講普門品
TX30n0019_p0468a07║畢，立委張默君蒞訪，談邵翼如先生殉國事，同深悲感！
TX30n0019_p0468a08║十一：上午，雲南大學哲學研究會代表：李思齊、程國勛、吳光華三君，請訂期
TX30n0019_p0468a09║擬題該會演講，遂定於次日下午一時，題為「唯物唯心唯生與佛學」。晚七時，續講
TX30n0019_p0468a10║普門品完。
TX30n0019_p0468a11║十二：下午一時，由雲大代表等迎至雲大。隨行者，有妙乘、月滄、塵空、性空
TX30n0019_p0468a12║等。先在大客廳茗談，旋赴第二教室開講。聽講者：為雲大學生，及聯大學生、教授
TX30n0019_p0469a01║等，共百餘人。據云：為雲大學術講演未有之盛。講一時半而畢。晚赴黃斐章、王愉
TX30n0019_p0469a02║廳席。同席者，黃衡秋、王茂如、王竹村、定安、平光等。曾便赴周宅賀新任內政部
TX30n0019_p0469a03║周部長，及訪張愚若、金仲陶居士。
TX30n0019_p0469a04║十三：開省佛教會笫四屆第一次執監聯席會議。出席者：定安、平光、王申五、
TX30n0019_p0469a05║王興周等十餘人，推平光臨時主席。提議應先推定理事長，當即一致推余，余聲明不
TX30n0019_p0469a06║能久在雲南，改推平光或定安，推辭莫決。平光率眾頂禮，務要余擔任。余遂提議：
TX30n0019_p0469a07║先推各股主任，互推久之，結果：定安擔總務主任；王申五擔交際主任；而教務主任
TX30n0019_p0469a08║推平光擔任，平光堅要余兼任，余願擔教務主任，而以平光任理事長為交換，平光遂
TX30n0019_p0469a09║宣布余為理事長已議決，不可更動，教務主任保留下次理事會推定。余不得已，乃聲
TX30n0019_p0469a10║明暫行擔任。當先從會中整理，如一月中能整理出頭緒，當在未離雲南以前擔任下去
TX30n0019_p0469a11║；如連本會都不能整理，則於一月後仍即辭退。眾皆表示願盡力擁護余之主張進行，
TX30n0019_p0469a12║當決定於十五日下午二時舉行就職宣誓，及十五日下午七時開第一次理事會。
TX30n0019_p0470a01║十四：約月滄、定安、妙乘，對會中過去現在及將來事勢，作一詳談。遂決定對
TX30n0019_p0470a02║於會務應興應革應整理之方針，以備提出次日理事會議決施行。當日偕定安答訪張默
TX30n0019_p0470a03║君，並訪賀新任臨參議會李儀廷（鴻祥）議長。出其世父叢岡先生遺墨囑題，已先有
TX30n0019_p0470a04║陳古逸、周惺甫諸老題記，乃題四句云：『留得吉光片羽，發揚潛德幽輝；靜觀人間
TX30n0019_p0470a05║墨妙，彌暢物外禪機』。
TX30n0019_p0470a06║十五：下午二時，舉行就職宣誓。理監、候補理監廿四席，共到十九席，省黨部
TX30n0019_p0470a07║仍請王茂如、黃衡秋中委監誓。遂與商訂一教黨合一之宣誓儀式：余居主位，王、黃
TX30n0019_p0470a08║中委陪位，餘理監事在後分兩排均向佛立，諸山四眾會員兩旁唱香讚，余先拈香，二中
TX30n0019_p0470a09║委次拈香，理監推二人再次拈香。禮畢，宣誓；誓畢，唱讚念佛發願，攝影散會。晚
TX30n0019_p0470a10║七時，開理事會，皆準時到齊，祗徐理事昭武因不在城內，請金理事仲陶代簽。乃將
TX30n0019_p0470a11║各案次第提議，均經圓滿解決。定將議決各案，於十九日、二十日次第執行，歷三小
TX30n0019_p0470a12║時精神不懈。十時散會，余即歸寢。
TX30n0019_p0471a01║十六：晨八時，偕定安、妙乘、性空等回雲栖寺休息。下午一時，余返抵大悲閣
TX30n0019_p0471a02║，計恰離山十日。
TX30n0019_p0471a03║二十：連日雨多晴少，據聞係已入雨季使然。
TX30n0019_p0471a04║廿一：為省佛教會及海潮音事，冒雨下山。
TX30n0019_p0471a05║廿二：海潮音印刷尚未接洽清妥；省佛教會諸事，亦猶在漸上軌道間。
TX30n0019_p0471a06║廿四：晚七時，佛學研究社開第一次研究會，到社員五十餘人：周明齋理事報告
TX30n0019_p0471a07║籌辦經過，推余為指導師。余就會提出王兆熊居士關於呂碧城女士普門品華英譯文對
TX30n0019_p0471a08║照三問題，有陳履吉居士等起立討論，認真研究，精神甚好。八時，開省佛教會第二
TX30n0019_p0471a09║次理事會，報告整理會內各務已漸就緒。月滄、王申五理事、王兆熊監事所擬通俗演
TX30n0019_p0471a10║講簡章，當即通過。
TX30n0019_p0471a11║廿五：海潮音移昆明出版，委託朝報印刷，佛學書局發行，略有端倪。
TX30n0019_p0471a12║廿九：連日陰雨，會內修理工程遲滯，頃始就緒。下午，董雨蒼居士、定安和尚
TX30n0019_p0472a01║來商談維護原有雲南佛學院基地——時防疫處徵用——，院董會交涉，稍有眉目。
TX30n0019_p0472a02║五月
TX30n0019_p0472a03║初一——六月十八日——雲南省佛教會，開始實行改良朔望齋會，舉行通俗宣講
TX30n0019_p0472a04║，成績尚佳。黃中委衡秋來訪，盼將楞嚴之七處徵心，及從聞思修二文，摘出為淺顯
TX30n0019_p0472a05║說明，以起人研究與修證之趨向。
TX30n0019_p0472a06║初二：應祿介卿司令約，會談雞足山佛教之整理建設事宜。王中委茂如亦來，坐
TX30n0019_p0472a07║談佛理移時。七時，開第二次研究會，申乃勳提出：「佛教是正信非迷信」問題，無
TX30n0019_p0472a08║多討論，王興周就圓澤三生石公案，提出：一、三年間，其母腹內胎有無第八識問題
TX30n0019_p0472a09║；二、修行是否應專淨土宗問題；三、圓澤巳證何果位問題，頗費研究。
TX30n0019_p0472a10║初四：早晨，返西山休息。閱報載：「現今國家，已分為侵略反侵略兩大陣線」
TX30n0019_p0472a11║之說。余以今所謂侵略，即古所謂攻；今所謂反侵略，即古所謂非攻。則吾國墨子之
TX30n0019_p0472a12║非攻，實為反侵略之祖，而非攻尤要在其有能破壞及抵禦攻具之實力。如墨子之事，
TX30n0019_p0473a01║先與公輸子對演，因使之寢攻息兵，方為善策。
TX30n0019_p0473a02║初五：彭嘉霖君贈雲南備徵志，係清王樂山著，都二十一卷，自史記西南夷列傳
TX30n0019_p0473a03║，至明黔寧沐氏世襲事，都六十種。其中以清馮甦撰滇考上下卷為最精雅，而傳聞互
TX30n0019_p0473a04║異之辭，亦當參綜諸著以見其錯雜之源流也。
TX30n0019_p0473a05║初六：閱古滇說雖訛蕪，但所傳『前哀牢王兵阻其道，阿育王三子不復返矣，遂
TX30n0019_p0473a06║歸滇各主其山。後值楚莊王遣將莊蹻，總兵循江上略巴蜀黔中以西。蹻至滇池，見池
TX30n0019_p0473a07║方三百里，旁平地肥饒數千里，以兵威定，滇民服焉。欲歸報，會秦併六國，擊楚奪
TX30n0019_p0473a08║巴中郡，道塞不通，還以其眾王滇。其阿育王三子，並神明四舅甥之遺眾，與蹻兵諸
TX30n0019_p0473a09║夷雜處。蹻為滇王，崇信佛教，不忍殺生，遷居白崖、鶴拓、浪穹。後眾推仁果者張
TX30n0019_p0473a10║姓新君之王滇，蹻傳世卒矣。仁果肇基白崖，尚刱業之祥於茲，遂以地號國曰白。操
TX30n0019_p0473a11║存五常之固有，不昧一真之虛靈，堅守三綱，修明六藝，本戒法於天竺，枝姓文於漢
TX30n0019_p0473a12║唐，言從善簡於諸語，服隨世俗於時宜，號年法古，正朔從夏，採摭諸家之善，自集
TX30n0019_p0474a01║成於一支，而為白氏國也』。頗能探漢唐以前滇民之淵源。大抵滇土著諸夷，哀牢實
TX30n0019_p0474a02║為首出；周秦間天竺阿育王部眾傳入佛教，而楚莊蹻亦以兵眾威臨，由梵漢及哀牢諸
TX30n0019_p0474a03║夷糅合成之雲南民族文化，殆為唐宋以來南詔國、大理國之所基歟！
TX30n0019_p0474a04║初七：雲南之山，兼雲嶺、怒山、高黎共山之橫斷山脈。高黎共山來自藏印主山
TX30n0019_p0474a05║之喜馬拉雅山，與怒山同入緬甸。雲嶺山脈出崑崙南支，其正幹由鳥蒙山、六詔山入
TX30n0019_p0474a06║黔桂，為湘粵贛閩浙諸山；其旁支哀牢山、蒙樂山脈，入安南。而水之金沙江為長江
TX30n0019_p0474a07║源，南北盤江為珠江源；其富良江、瀾滄江則入安南，怒江、龍川江、大盈江則入緬
TX30n0019_p0474a08║甸，出印度洋。稽雲南之山水脈絡，宜其能糅合中印兩民族文化，為中國佛教之奧樞
TX30n0019_p0474a09║，世界佛教之弘紐也。
TX30n0019_p0474a10║初八：按現在中國版圖，舊時五嶽，今應改置。當以崑崙中支之終南太白山為中
TX30n0019_p0474a11║嶽（見于右任先生歌，有萬二千尺高）：泰山仍為東嶽，出崑崙北支；南嶽仍衡山，
TX30n0019_p0474a12║或以勾漏都陽當之，皆出崑崙南支；而崑崙山即為西嶽；北嶽可由阿爾泰山系之杭愛
TX30n0019_p0475a01║山充任。崑崙系則本山及三支共得其四，阿爾泰山系亦居其一，天山系、喜馬拉雅系
TX30n0019_p0475a02║境殊短，自宜不入五嶽之列。或以西藏境內喜馬拉雅山為西嶽，東北境內之長白山為
TX30n0019_p0475a03║東嶽，則漢得中嶽，滿得東嶽，蒙回得北嶽，藏得西嶽，漢苖得南嶽，亦分配略均矣
TX30n0019_p0475a04║。
TX30n0019_p0475a05║初九：到佛教會，七時開研究會。是日臨時提出問題者，有陳履吉、徐昭武等。
TX30n0019_p0475a06║討論者，有王興周、李思齊等，以李思齊所說饒有深意。九時，開理事會，通過辦醫
TX30n0019_p0475a07║務所，及僧侶救護隊簡章。推定安和尚為隊長，就勝因寺辦之。
TX30n0019_p0475a08║初十：請轉逢和尚於會中演講華嚴字母，王茂如每日來聽習，甚有興趣。偕定安
TX30n0019_p0475a09║訪李西屏參議、易頌皋軍法處長、李希堯警務處長，款談甚洽。關轉、蘇被誣案，已
TX30n0019_p0475a10║有消釋之希望。
TX30n0019_p0475a11║十一：雲南佛學院開第一次院董會議，到陳蔭生、董雨蒼、王申五、周明齋、王
TX30n0019_p0475a12║茂如、徐昭武、定安、王禹枝等。關於各要事皆經解決，並推定余為院長，與定安、
TX30n0019_p0476a01║董雨蒼、王申五、金仲陶負責籌備云。
TX30n0019_p0476a02║十二：關于海潮音出版，與朝報印刷廠數次交涉，未能於六月內如期出版，為憾
TX30n0019_p0476a03║！李思齊來述對於佛學發心緣起，及擬以佛法原理構成政治哲學之意趣；同坐有王茂
TX30n0019_p0476a04║如居士及帥居士等，與討論甚久。
TX30n0019_p0476a05║十三：偕月滄出席省黨部七七紀念籌備會，由書記長隴體要主席，到各機關團體
TX30n0019_p0476a06║學校五十餘人，推定龍主席為大會主席，張伯苓與余演講。隴係初晤，臨別與余握手
TX30n0019_p0476a07║致欽。
TX30n0019_p0476a08║十四：真現實論中華書局出版，昨已校就，寄到稿樣。
TX30n0019_p0476a09║十五：接縉雲山法尊來書，有開建佛化新村條約，若能成為事實，亦一勝業。是
TX30n0019_p0476a10║日，徐茂森等五人求授皈依。
TX30n0019_p0476a11║十六：十時，祿介卿司令來晤，約同訪民政廳李子厚廳長，談雞足山事一時餘。
TX30n0019_p0476a12║李廳長原籍賓川，故對於山事，甚為諳悉，但猶未能有何具體之決定。午，應徐昭武
TX30n0019_p0477a01║居士齋，時蔬珍豐，同席有田霽雲、張西屏等。七時，佛學研究社照例討論。八時半
TX30n0019_p0477a02║，開理事會，所商皆關於七七紀念之事。
TX30n0019_p0477a03║十九：鄭太朴偕中山哲學教授潘懷素來訪，商借居山寺，專研佛學。約星期一偕
TX30n0019_p0477a04║往西山，擬成雲南佛學院，邀為教授。
TX30n0019_p0477a05║廿一：會中舉行祈禱追薦法會，到圓通寺體明等。下午三時，出席雲南各界七七
TX30n0019_p0477a06║二週年大會。龍主席報告後，即請余講演，說明七七紀念之革命價值與宗教意義之二
TX30n0019_p0477a07║點。繼聽黃衡秋中委演說，中國民族以前之貧、病、愚、弱，與抗戰後之轉弱為強。
TX30n0019_p0477a08║今陷為漢奸者，大抵因私生活之奢佚，理不勝欲所致，語多精警。返會，聞陳定謨博
TX30n0019_p0477a09║士由渝乘飛機來昆。晚間，段宗洛、董雨蒼兩居士蒞談片時。
TX30n0019_p0477a10║廿四：轉逢、潘懷素、盧愛知等，偕往西山休息。閱朝報天虛我生病榻寄懷詩，
TX30n0019_p0477a11║答以四句：『丈室唯留一榻，十方佛土亦虛；無病而病摩詰，不來而來文殊』。
TX30n0019_p0477a12║廿五：定安方丈壽辰，到雲棲慶祝者紛紛，余與李獻廷等同席。幻碧來大悲閣，
TX30n0019_p0478a01║出舊作大觀樓浪淘沙，及雞足山絕頂歌，點蒼白雲歌，聲意蒼遠。
TX30n0019_p0478a02║廿六：錢穆之國史漫話，雖未周閱，然大抵闡繹中國民族重實際生活，及文字傳
TX30n0019_p0478a03║持，以此文化同化力，成為綿延五千載統一四萬萬五千萬之大民族，亦頗能探得國族
TX30n0019_p0478a04║之精髓。唯此其長處，亦其弱點。因太重實際生活，苟求存活生殖：一、雖有高尚之
TX30n0019_p0478a05║哲學宗教如佛法者，亦不能遍發超越信行，而流雜延壽度亡等猥瑣之要求。二、不能
TX30n0019_p0478a06║發達探究自然界，以充實改進人功之科學。三、於廣土眾民，不積極為普周之教化，
TX30n0019_p0478a07║貫澈之訓練，嚴密之組織。因側重文字傳持，祗貴囗耳誦習，故除書籍及文字有連帶
TX30n0019_p0478a08║關係之圖畫碑銘等，他若建築、音樂、彫刻、儀器均不寶愛，易致摧毀，於技巧藝能
TX30n0019_p0478a09║，尤被輕視，即圖書歷經變亂而損失之數量，亦超過殘存者多倍。坐前三因，遂積為
TX30n0019_p0478a10║虛憍文弱之龐然大族，坐言不能起行，安享不思刱作。殆如病浮腫癡肥者，運動維艱
TX30n0019_p0478a11║，昏沉懈廢。故今殊不應翹其優點有驕，當知其短處以亟圖挽回耳！
TX30n0019_p0478a12║廿七：李榮蘭、康應賢、顧瓊英、金妙德、李蓮玉等，求授三皈。
TX30n0019_p0479a01║廿九：劉子傑夫婦等三人，求授三皈。
TX30n0019_p0479a02║三十：連日夜雨晝晴。晨九時，入城主持會務。
TX30n0019_p0479a03║六月
TX30n0019_p0479a04║初一——七月十七——：佛教會由塵空等作通俗講演，聽者甚眾。但海潮音三至
TX30n0019_p0479a05║六期合刊，為朝報印刷所耽誤，迄今無印出希望！
TX30n0019_p0479a06║初三：張愚若、金仲陶邀請蔬食，同座有陳古逸等。
TX30n0019_p0479a07║初四：李協和先生到昆明，晚間訪王愉園，並晤李印泉先生，擬邀臨省佛會餐
TX30n0019_p0479a08║鈙。
TX30n0019_p0479a09║初七：於省佛教會蔬宴李協和、李印泉、王茂如、黃斐章諸公，及佛會理監事徐
TX30n0019_p0479a10║昭武、周明齋、王禹枚相陪，歡談暢洽。曾在滬漢率領救護隊之西竟是日適來，亦邀
TX30n0019_p0479a11║同席。晚開研究會，成立佛學研究社主幹團。九時，與王申五、平光理事等開理事會
TX30n0019_p0479a12║，歸寢稍感疲困。
TX30n0019_p0480a01║初八：曉起因夜後受寒，已感不適；復以李思齊來長談，述其治學從政及傾誠佛
TX30n0019_p0480a02║法之經歷，旋即不能午餐而病作。
TX30n0019_p0480a03║初十：連病三日，得王興周、王愉如兩醫士調治漸愈。晚閱李印泉先生贈近刊曲
TX30n0019_p0480a04║石詩錄，中有贈太炎先生：「平生風義兼師友，萬古雲霄一羽毛」句。憶前五年余輓
TX30n0019_p0480a05║以「佛門自昔尊開士，國學於今失大師」句，因併誌之。
TX30n0019_p0480a06║十一：曉閱完曲石詩錄，題四句偈云：「早歲綰軍揆政，頻年耽隱習禪，險難吟
TX30n0019_p0480a07║成健在，佇看劍掃烽煙」。薄暮，張學智、歐陽暄、朱瘦梅等來問病。
TX30n0019_p0480a08║十二：九時餘，李協和、李印泉兩公車臨佛會，邀同遊西山華亭寺，路經普平山
TX30n0019_p0480a09║，參觀李印老別業，及張仲老所題「萬笏飛來刻石」，成一偈贈李協老云：「京國倡
TX30n0019_p0480a10║談佛學，匡廬雪竇優遊，更從黔山滇水，心心印接法流」。二公更遊太華返城，余歸
TX30n0019_p0480a11║留大悲閣養痾。
TX30n0019_p0480a12║十五：小病纏綿未愈，得國際反侵略大會中國分會函紙囑題，題云：「古所謂攻
TX30n0019_p0481a01║非攻，即侵略反侵略；墨耶兼愛為宗，佛孔爰其先覺」。
TX30n0019_p0481a02║十六：中央軍校教官孫浙蒼，偕友眷來訪。
TX30n0019_p0481a03║十七：慧堅、法舫來書，述關於中國佛學會被推為歡迎尼赫魯大會招待組主任，
TX30n0019_p0481a04║及推余為顧問，盼親撰一歡迎詞。頃病稍可，乃勉強命筆草一稿寄去。
TX30n0019_p0481a05║十八：聯合大學教授毛子水、田伯蒼、江澤涵、姚崇吾、鄭華熾，及學生林宗基
TX30n0019_p0481a06║、陳舉乾等七人來訪。又、曾養甫督辦之介弟憲立，及滇緬鐵路工程局丁守基、白啟
TX30n0019_p0481a07║予等，談欲在西山僦屋以居；周明齋處長之少君某某偕至，詢及周處長，飛渝尚未返
TX30n0019_p0481a08║滇。
TX30n0019_p0481a09║十九：倡設之尼眾訓練班，得報告今已成立開學。
TX30n0019_p0481a10║二十：重慶來信，各界歡迎印度國民黨領袖尼赫魯先生大會，寄來推余為顧問
TX30n0019_p0481a11║函。
TX30n0019_p0481a12║廿一：周晉熙處長自渝返滇，來探余病，當為處方送來藥水。
TX30n0019_p0482a01║廿二：潘懷素偕余建勳之妻女來訪。余君昔在柏林學生會曾招待吾講演，其夫人
TX30n0019_p0482a02║為德人之已入華籍者，名施榮蘭。
TX30n0019_p0482a03║廿三：妙乘陪西竟來遊西山諸勝，對於佛教會會務有所商談。大覺居士許公武，
TX30n0019_p0482a04║以大隱廬詩草寄贈，題云：「淚彈東南戰痕，吟抒川康邊策，獻向靈山佛前，都化金
TX30n0019_p0482a05║剛般若」。
TX30n0019_p0482a06║廿四：李榮蘭詢求靜坐，授童蒙止觀及六妙門，為講大意。
TX30n0019_p0482a07║廿五；天氣陰寒，體仍未全復康健。
TX30n0019_p0482a08║廿六：連日調養漸佳，定安和尚燒雞蹤菌，邀至方丈午餐。贈雲南順甯紅茶，試
TX30n0019_p0482a09║飲甚美。聯合大學學生呂信昌持手冊來求書字。
TX30n0019_p0482a10║廿九：偕轉逢和尚由西山赴省垣，彼擬先赴雞足。
TX30n0019_p0482a11║七月
TX30n0019_p0482a12║初一——國曆八月十五——：王興周醫士早臨診處病後調養方，服漸復健。晚，
TX30n0019_p0483a01║潘懷素來談。
TX30n0019_p0483a02║初二：晨，王茂如蒞談，外間對余主辦會務，頗有非議者。余亦感覺到會以來，
TX30n0019_p0483a03║雖有不少革除整理興辦之事業，但因主幹得力人缺乏，僅成將就敷衍之局，不能有切
TX30n0019_p0483a04║實推進希望。
TX30n0019_p0483a05║初三：逢老突病，今昨兩日均承王興周居士走治，熱誠可感！
TX30n0019_p0483a06║初四：晚，袁安鄰偕謝俠遜來訪，袁曾在京皈依名清安，謝以棋藝遊南洋宣傳抗
TX30n0019_p0483a07║戰歸國。茗談之後，並由袁君及會中職員與謝棋王對著三局，均謝勝，余贈心經釋義
TX30n0019_p0483a08║而別。
TX30n0019_p0483a09║初五：李公印泉以五言一絕書贈云：「宗風揚雪竇，飛錫到南中，定靜無雙地，
TX30n0019_p0483a10║雲天一笑空」。
TX30n0019_p0483a11║午後，於朝報館前遇謝俠遜棋師，入室閒話移時，同坐有屠石鳴、夏江等。承贈
TX30n0019_p0483a12║南洋象棋專集三冊，並南遊雜錄。轉至歐美同學會訪李華德、潘懷素二君。歸會又有
TX30n0019_p0484a01║歐陽暄、朱瘦梅來晤鈙。晚開佛學研究社主幹團會議，到周明齋、胡一貫、王興周、
TX30n0019_p0484a02║李思齊等，尚稱圓滿。
TX30n0019_p0484a03║初六：蘇慧純約吳翼翬及高某來同午餐。吳善拳術，昔於滬曾入佛學會聽余講演
TX30n0019_p0484a04║。晚間佛學研究會，討論王興周關於楞嚴及起信論提問，並贈謝棋王一絕；「事同借
TX30n0019_p0484a05║箸運籌，意深教戰明恥，攜象舞向炎疆，遍將國魂喚起」！
TX30n0019_p0484a06║初七：海潮音七八期託中央報社印，已先出版，乃三四五六合刊託朝報印者尚未
TX30n0019_p0484a07║能出，殊以悵然！
TX30n0019_p0484a08║初八：定安和尚來言：此間李西平、王竹村居士等，已集捐款將分各名山道場修
TX30n0019_p0484a09║建護國息災法會，雲棲寺先於初十日起楞嚴七壇云。
TX30n0019_p0484a10║初九：閒訪周明齋處長、黃斐章軍長，而往探李公協和未值！晚，陳履吉引楊極
TX30n0019_p0484a11║中居士專誠叩見。
TX30n0019_p0484a12║初十：午前有譚雲山在星洲介紹之莊為琉君來謁。連日因空襲警報，下午公園散
TX30n0019_p0485a01║步，李協公蒞會，余亦失迎。
TX30n0019_p0485a02║十一：李協公偕其夫人及兒女等五人來會禮佛，敘談良久；聞余欲赴雞足、仰光
TX30n0019_p0485a03║，意極贊助。晚，潘懷素來談習禪經驗，洵為有修定宿根者。
TX30n0019_p0485a04║十二：莫斯科真理報記者朱煌來訪問，與之縱談佛教之因果法則甚詳。
TX30n0019_p0485a05║十三：法國音樂師吉人古，由時佩瓊女士陪同來會參加念佛，聞唱誦梵音，深為
TX30n0019_p0485a06║贊美。擬持錄音機再來會製成音片，以廣流傳云。
TX30n0019_p0485a07║十四：昆明紳商李西平發起護國息災法會，本日起於會念佛三日，超荐死難軍民
TX30n0019_p0485a08║，並講仁王護國經，祈禱息災。
TX30n0019_p0485a09║十五：於佛教會設盂蘭盆供，講盂蘭盆經。下午七時，續講仁王經，並方便授郭
TX30n0019_p0485a10║明新、范定璋五戒。
TX30n0019_p0485a11║十六：陳履吉引張春林來皈依。又前在廣州皈依之羅慧憲（中大學生），引教授
TX30n0019_p0485a12║朱子範進談移時。六時，應龍主席在省黨部晚餐之約。七時，講完仁王護國經。
TX30n0019_p0486a01║十七：暹羅華僑國揚藥局總經理，兼佛慈大藥廠暹羅總理馬澄秋，以等持介紹，
TX30n0019_p0486a02║偕馬天翼、馬快冬、陳展慧、馬燦遠、沈偉良來訪，詢知華僑在暹羅現狀；到滇參觀
TX30n0019_p0486a03║，蓋含有遷地謀生之意。午後，因聯大教授袁昌——鴻壽——、林文錚久坐，長談其
TX30n0019_p0486a04║擬作中國佛教史記之計劃。
TX30n0019_p0486a05║十八：為佛教訪問團，國府林主席題來「巨海南針」，省府龍主席題來「大法西
TX30n0019_p0486a06║還」。但接葦函，以外匯未下，在渝甚焦急。
TX30n0019_p0486a07║十九：歐陽暄伉儷在會設蔬請余及定和尚。是日得蔣總裁題來「悲憫為懷」四
TX30n0019_p0486a08║字。
TX30n0019_p0486a09║二十：午前九時，法國吉人古音樂師，應約來會製華嚴字母音片五張，係轉逢和
TX30n0019_p0486a10║尚、王茂如居士合唱，李公協和亦與夫人公子蒞聽。製畢，偕赴時南樓家午餐，時蔬
TX30n0019_p0486a11║皆其夫人時佩瓊手製，珍美逾常，兒媳婿女一家清穆，為佛化家庭之好模範。晚開佛
TX30n0019_p0486a12║學研究會，興周居士講畢，討論頗久，有新參加者數人發言。
TX30n0019_p0487a01║廿一：協和先生書贈一絕云：「廿載聞師法，彌天一道安，今將西竺去，海水吸
TX30n0019_p0487a02║應乾」。午為轉逢、諦聞、妙乘、楊瑞田，赴雞足餞行，邀謝俠遜、潘懷素同席，觀
TX30n0019_p0487a03║奕象圍棋數局。
TX30n0019_p0487a04║廿二：協和於寓中籌設佛堂，偕茂如同蒞會，商供陳像品及修淨壇法事，因贈佛
TX30n0019_p0487a05║像、蒲團等。
TX30n0019_p0487a06║廿三：轉逢老和楊瑞田是晨先赴大理下關。
TX30n0019_p0487a07║廿四：接國宣函聘，諸事俱定，因擬發函電等；而經費仍未撥交。
TX30n0019_p0487a08║廿五：諦聞、妙乘晨赴雞足山，九時偕茂如、定安、竹村，及淨業社五眾應協和
TX30n0019_p0487a09║邀，至其寓中為舉行設立佛堂典禮，並同回省佛會午齋。
TX30n0019_p0487a10║廿六：竟日大雨，天氣驟寒如冬月。
TX30n0019_p0487a11║廿七：雲南通訊社楊蔚來訪問赴緬之行。晚開理事會，到徐昭武、周明齋、平光
TX30n0019_p0487a12║等，因妙乘去雞足山，議決調整會內職員。
TX30n0019_p0488a01║廿九：月小，本日作地藏菩薩法會，心圓講演。謝俠遜邀參加廿四號象棋比賽，
TX30n0019_p0488a02║以已定赴雞山未允。鄭太朴到晤。汪民之送來彌陀繡像，及桌圍二。
TX30n0019_p0488a03║八月
TX30n0019_p0488a04║初一——九月十三日——：比以前朔望來會人少，亦見疏散者已多矣。
TX30n0019_p0488a05║初二：得軍法處來信，轉、蘇等已批一併開釋。
TX30n0019_p0488a06║初三：王小徐居士來晤，贈其近著批判馬克思主義，以佛法是澈底的辨證法，擊
TX30n0019_p0488a07║破哲學科學以至馬克思所執，頗中要害。因請次日提大綱為佛學研究會講之。
TX30n0019_p0488a08║初四：是晚開研究會，王小徐居士臨講，來聽講者特多。講畢、陳履吉居士等稍
TX30n0019_p0488a09║有討論。
TX30n0019_p0488a10║初五：定安和尚中午在會召開雲棲慈幼院發起人會，成立籌備處，即席捐三千餘
TX30n0019_p0488a11║元，結果圓滿。晚，王竹村居士就會宴陳伯南、林翼中、區芳蒲中委等，暢談蘇俄等
TX30n0019_p0488a12║國際之新劇變，對於佛教訪問團深表同情。
TX30n0019_p0489a01║初六：塵空與楊靜安將海潮音在昆明編發手續結清，即寄縉雲山法舫代為主持出
TX30n0019_p0489a02║版。
TX30n0019_p0489a03║初七：陳定謨已來數日，為安家未能即偕去雞足，余與蘇等亦決展期。
TX30n0019_p0489a04║初八：偕塵空、蘇慧純等返雲棲寺。晚，陳蔭生居士偕張相時、劉梓然來大悲
TX30n0019_p0489a05║閣。
TX30n0019_p0489a06║初九：晨，陳蔭生再至大悲閣，談敘其於佛法信解之經歷及進修之趣向，洵為根
TX30n0019_p0489a07║性猛利行願精純者。午，設齋并約陳古逸、董雨蒼、金仲陶來陪，金以病未上山。
TX30n0019_p0489a08║初十：塵空告辭下山，定於後日附滇緬車朝雞足。昨陳古逸持滇海九蓮圖囑題，
TX30n0019_p0489a09║乃題云：「葉洲九蓮西發，花池一鳥東遊，丹蕊翠羽交映，法音心香合流」。
TX30n0019_p0489a10║十一：閱漢魏兩晉南北朝佛教史，載菩提達摩不惟見續僧傳，且先見同時人楊衒
TX30n0019_p0489a11║之洛陽伽藍記，則其人不可疑為烏有。而其理入壁觀，與行入之報怨、隨緣、無所求
TX30n0019_p0489a12║、稱法四行，亦簡要，允為中國禪宗之初祖云。
TX30n0019_p0490a01║十二：湯用彤佛教史，僅為說明漢、魏依方術流行，魏、晉藉玄學推闡，入南北
TX30n0019_p0490a02║朝後，南統循玄學而進展，北統沿方術而演變。此雖有所開顯於適應漢地之因革一方
TX30n0019_p0490a03║面，然於佛教自發自主而化暢中國之一方面，則反被掩沒不彰。他若以真諦所傳之攝
TX30n0019_p0490a04║論、俱舍，與衡、台之圓教等均歸北統，亦多牽強。但破除近人佛教始來於漢末之說
TX30n0019_p0490a05║，承認漢明為中國帝皇之留意佛教最初者，不無可取之處。
TX30n0019_p0490a06║十三：中國佛教之自主自發方面，吾意東漢以至隋、唐，道安前為西域灌輸中土
TX30n0019_p0490a07║承接之時代；道安起為中國進求西竺應付之時代，從道安為始，即奠中國佛法之基。
TX30n0019_p0490a08║中國佛法者何？淨、台、禪、賢是也。皆以苦行——戒——、禪誦——定——為本，
TX30n0019_p0490a09║宣化敷講為末。與之相對者，則為朝廷貴顯之傳學者，自成學宗，亦以資發苦行、禪
TX30n0019_p0490a10║誦者之進益。貴顯之傳學，首推羅什之創興三論——或四論——宗系，引其前者有毗
TX30n0019_p0490a11║曇，附其後者有成實。次為流支、勒那之地論，與真諦之攝論、俱舍，大成於玄奘之
TX30n0019_p0490a12║唯識，而義淨之律，不空之密，亦為傳入顯學之殿。然晚唐之後，不唯毗曇——或俱
TX30n0019_p0491a01║舍——、成實、性——三論——、相——唯識——衰歇，且律行南洋、密盛西藏、而
TX30n0019_p0491a02║華夏均若亡者，則因中國不能為整個外學承守而次第收吸消化為淨、台、禪、賢之中
TX30n0019_p0491a03║國佛法也。道安重禪教而崇兜率，沿至慧遠，遂萌淨土宗，亦因時尚以念佛觀三昧為
TX30n0019_p0491a04║最高禪行也。承習苦行禪誦，至慧文吸四論精髓為空假中三觀之禪，傳至慧思、智顗
TX30n0019_p0491a05║成歸崇法華——涅槃、佛性諸家異說，尚不成宗，可附歸天台，猶地論、攝論可附歸
TX30n0019_p0491a06║唯識。——之天台教觀，吸涅槃佛性，三論中道，天台一心，楞伽宗通之精髓。至弘
TX30n0019_p0491a07║忍、慧能，蔚為禪宗，承上禪風，吸收地論、攝論以逮唯識、律、密之精髓。由杜順
TX30n0019_p0491a08║始崇華嚴，傳智儼、法藏，至澄觀成華嚴教觀。茲後解則天、華，行則禪、淨，即台
TX30n0019_p0491a09║賢止觀亦不復行！誠以或專禪——空——、或專淨——假——、或通禪淨——中——
TX30n0019_p0491a10║，已能握得止觀之宗要，斯所以著宗鏡錄之永明大師，以有禪有淨土，猶如帶角虎稱
TX30n0019_p0491a11║歟？
TX30n0019_p0491a12║十五：連日大雨，不惟氣候如隆冬，而昆明東郊與附近安寧縣等已洪水為災，雲
TX30n0019_p0492a01║棲寺亦舉行祈晴法事三日矣。今午雨停，有放晴意。孫樂齋居士來訪，攜贈所印琴禪
TX30n0019_p0492a02║居士書畫集。晚間，頗有月出以應佳節之希望，定安和尚邀供月茶點，入中夜後，月
TX30n0019_p0492a03║光微露。
TX30n0019_p0492a04║十六：天仍陰寒，定安邀至方丈午餐，十大盤時蔬皆作寧波調製，豐美異常，略
TX30n0019_p0492a05║商談慈幼院事。
TX30n0019_p0492a06║十七：大悲閣香燈仁慈，供設麵點，請定安方丈及寺中班首職事等來陪。食畢，
TX30n0019_p0492a07║定和尚赴城。晚，蘇慧純返山，攜來報函等，知孫茂柏、胡蒙子、譚毅起曾到會相訪
TX30n0019_p0492a08║。葦舫在重慶尚須半月滯留，乃決仍居山，暫不入市。并接民政廳通知省佛會之中國
TX30n0019_p0492a09║佛教會廿六年修正章則。
TX30n0019_p0492a10║十八：晨間，蘇慧純至，談下午四時開慈幼院籌備會；余告以暫不下山，將提議
TX30n0019_p0492a11║一函及捐款拾元託為帶交。
TX30n0019_p0492a12║十九：天漸晴好，出至寺前寺中散步，臨暮始歸。
TX30n0019_p0493a01║二十：遣永良入城投置郵件，赴方丈午餐。適協和先生至，對時局頗抱憂念。與
TX30n0019_p0493a02║話別後，在寺前荷池觀魚，遇余建勛君偕昔曾在柏林舊識之湯騰漢教授，立談片時，
TX30n0019_p0493a03║知將往重慶為中藥西製之設計，亦時所急需也。
TX30n0019_p0493a04║廿三：雞足山志館彭總編輯，幻碧編輯，聞余將赴雞足，有詩投贈，答以二十四
TX30n0019_p0493a05║字云：「聖地名山重志，遺禪軼聞細搜，我欲門叩華首，攜手迦葉西遊」。
TX30n0019_p0493a06║廿四：赴高堯——山傍——途次，遇董雨蒼居士。抵高堯後，在金仲陶居士家坐
TX30n0019_p0493a07║談，出示陳古逸居士近作常惺法師弘法說。旋董居士來，邀至其家，承以滑竿送回山
TX30n0019_p0493a08║閣。
TX30n0019_p0493a09║廿五：午後警報大作，山上亦聞甚清晰，見起飛之機有廿餘架之多。
TX30n0019_p0493a10║廿七：潘懷素聞余有赴渝一行之訊，到山同進午餐。
TX30n0019_p0493a11║九月
TX30n0019_p0493a12║初一——十月十三日：因潘懷素向歐亞航空公司昆明站站長為商得初三日——十
TX30n0019_p0494a01║月十五日——飛渝機票，遂決定赴渝。適李協公伉儷來晤，約於十五晨以汽車送達機
TX30n0019_p0494a02║場。是日，并代定安理事等留塵空緩去雞足，暫在雲南省佛教會，代管會務，并擔任
TX30n0019_p0494a03║余後方之通信聯絡。
TX30n0019_p0494a04║初二：王茂如、黃衡秋二公先後來訪，對於訪問團深致贊助之意。晚，定安方丈
TX30n0019_p0494a05║自西山趕來相送，贈琥珀珠串、雞鬃菌罈。并因傳聞昆明市小學會議有發動提廟產之
TX30n0019_p0494a06║事，囑謁內政部長，商求制止。
TX30n0019_p0494a07║初三：早四時半，李協公派汽車抵會，遂由定安、塵空、蘇慧純、永良，陪送至
TX30n0019_p0494a08║巫家壩飛機場。到後稍坐，機場職員及乘客漸次紛至辦理過磅手續畢，即昇車於六時
TX30n0019_p0494a09║起飛。回見定安等猶在揮手。起飛既高，忽見東山吐吞紅日，其美不減泰山觀日出。
TX30n0019_p0494a10║以機震耳隆隆，乃塞棉花，揭窗幕觀賞之。
TX30n0019_p0494a11║九時，抵重慶沙平壩，則鐘益亭、葦舫、虞愚、翟伯士伉儷、息災法會安、蕭諸
TX30n0019_p0494a12║君、佛學社居士盧厚德昆仲等十數人，及中宣部代表魏科長，已趨機迎接。入機場時
TX30n0019_p0495a01║，中宣部董副部長亦握手來迎。即同至佛學社，而李子寬居士由長生鄉浩屋趕到相晤
TX30n0019_p0495a02║。同進午餐後，沐浴休息。
TX30n0019_p0495a03║初四：晨七時，王曉西社董自鄉居特來。談次，知近日頗留意參究禪錄。八時，
TX30n0019_p0495a04║韓梓材、廖源清、陳洪居士等代表佛學社設齋洗塵。而星洲日報特派員李冰人訪談赴
TX30n0019_p0495a05║南洋事。旋羅漢寺方丈昌仙、獅子山監院覺通、昭覺寺代表慈雲，及佛學會王邵深、
TX30n0019_p0495a06║寧達蘊等來晤。十時，應中宣部約，因葉部長養痾北碚，由潘公展副部長、曾虛白處
TX30n0019_p0495a07║長細談邀余到渝一行意趣。訂於次晨八時，出席國際宣傳委員會而別。轉至曾家岩，
TX30n0019_p0495a08║應虞德元午飯之約，有黃君凌霜等同席。悉蔣公派凌霜赴美洲，不日亦將起行。飯後
TX30n0019_p0495a09║，至陶園訪戴院長，知赴蓉未歸。在許公武祕書長處坐談良久。轉謁于院長，談西安
TX30n0019_p0495a10║太白山歌，謂中國新五嶽應以太白山為中嶽云。晚由了空宴請，同席蔣雨岩先生、歐
TX30n0019_p0495a11║陽德三居士等；而法尊師亦已從縉雲至渝，對於漢藏教理院近事有所詢談。
TX30n0019_p0495a12║初五：七時半，所借蔣雨岩車至，與葦舫同去出席中央國際宣傳委員會。到軍委
TX30n0019_p0496a01║會、外交部等代表約十餘人，由潘副部長主席。先議訪問團事，經一小時餘，大致一
TX30n0019_p0496a02║切決定。並由曾處長言外匯一二日必可取到，即可回昆明出發，惟葉部長尚須與余一
TX30n0019_p0496a03║面談耳。歸路順訪張君勱先生、吳禮卿委員長。而朱騮先祕書長、張公權部長、王亮
TX30n0019_p0496a04║疇部長、周惺甫部長，則均公出未遇。回社午餐後，反侵略中國分會章駿錡來談反侵
TX30n0019_p0496a05║略分會事。陳真如先生蒞訪，出示游金佛山各詩及南川佛學會講詞，均先讀為快！晚
TX30n0019_p0496a06║，鍾益亭宴請，同席郭本道君等，談涉復性書院事。
TX30n0019_p0496a07║初六：午，應羅漢寺宴，同座獅子山成意、覺通、賀德雲等，頗討論雲岩法師故
TX30n0019_p0496a08║後，關於獅子山繼承事。下午，陳真如再蒞談，而社會部代表楊琪亦適來訪。以陳部
TX30n0019_p0496a09║長赴蓉，囑先函商量整理中國佛教會各問題，返渝尚欲一為面談。去後，邵力子先生
TX30n0019_p0496a10║蒞談良久，旋張岳軍祕書長所託陳志賡祕書來約次日下午三時，赴大溪別墅，陳祕書
TX30n0019_p0496a11║出西山追慕圖乞題。晚，周仲良局長來談。
TX30n0019_p0496a12║初七：法尊師早六時回縉雲。原約十時過江到獅子山午餐，即購飛機票返昆，乃
TX30n0019_p0497a01║九時宣傳部潘約克君來，謂財部所發外匯，與原預算相差甚鉅。乃一方向交通銀行商
TX30n0019_p0497a02║請暫緩簽發，一方再請財政部更改。有此周折，不惟赴昆明延期，而獅子山亦辭未去
TX30n0019_p0497a03║。午二時後，陳祕書派車來接，造張副院長寓，談訪問團及精神總動員事甚詳。旋轉
TX30n0019_p0497a04║訪孔院長、邵力子先生，均未值。返會，應翟伯士等公宴。
TX30n0019_p0497a05║初八：早晨，得孔院長來邀下午四點鐘往晤。三點餘，陳祕書派車來接，遂准四
TX30n0019_p0497a06║時到達孔院長官邸，晤談甚洽，當蒙改更外匯。返社，應周仲良局長、歐陽德三科長
TX30n0019_p0497a07║公宴，並由葦舫當晚購定下星期中航票二位，行期始決。
TX30n0019_p0497a08║初九：函告昆明星期五飛行日期。並因委員長昨已由蓉返渝，張文白主任著軍委
TX30n0019_p0497a09║會交際副官李國華存問何日離渝；而反侵略會來約于星期日開會歡迎，另有諸少甫、
TX30n0019_p0497a10║陸士寅二君蒞訪。
TX30n0019_p0497a11║初十：黃君凌霜午前來社設宴歡餞，以新編出中國青年季刊送閱，內容極為精美
TX30n0019_p0497a12║豐富。并悉不日將赴美洲，遂互祝旅途平安。三時，赴反侵略會茶會，到鍾可託、閻
TX30n0019_p0498a01║寶航、朱世民等數十人。由邵力子、陳真如主席，分別致詞畢，余略說此次訪問團赴
TX30n0019_p0498a02║緬、暹等夙具因緣，及佛教慈悲為本方便為門，與維持和平之反侵略宗旨相符義。并
TX30n0019_p0498a03║由鍾可託、郭本道諸君繼續發言，極為歡洽。歸社已暮色蒼茫矣。李樸生處長并訂次
TX30n0019_p0498a04║午陳委員長之宴約。
TX30n0019_p0498a05║十一：晨九時，張文白主任於國府黨政軍聯合紀念週畢，蒞訪佛學社，談數十分
TX30n0019_p0498a06║鐘，因即約定於星期三謁蔣委員長。十一時，赴青年會海外部部長兼僑務委員陳委員
TX30n0019_p0498a07║長宴，同席皆海外部及僑委會重要人員。除惠告海外僑胞情狀及商通訊聯絡外，並談
TX30n0019_p0498a08║悉陳委員長近來亦頗留意佛經，自稱江南一畫師。謂待時平，即辭官，暢遊名山勝地
TX30n0019_p0498a09║，專從事繪畫之藝術，意致誠摯而清逸。歸社後，外交部王部長派員來約定次日晤
TX30n0019_p0498a10║談。
TX30n0019_p0498a11║十二：早間，僑委員陳曙清君商談通訊聯絡。昆社振濟難民總站何崇傑主任來，
TX30n0019_p0498a12║談昆明救濟難童事。午間，郭本道先生就社設蔬餞行，同席劉百閔先生，及振濟會鍾
TX30n0019_p0499a01║委員、戲劇學院王院長等。席間縱談戲劇文藝，頗有珍聞。下午，如約訪王部長，對
TX30n0019_p0499a02║余赴緬暹極表愉快，并為英文使電香港、昆明英領，早將護照簽發。而晚八時至次晨
TX30n0019_p0499a03║一時，在避空襲中度過。
TX30n0019_p0499a04║十三：早晨，由國宣處潘約克君與葦舫向中央銀行將外匯手續辦成，當即函託香
TX30n0019_p0499a05║港陳靜濤居士，并分別函告慈航、惟幻等。為李國華、潘約克授三皈依。三時餘，李
TX30n0019_p0499a06║國華君以汽車來，遂于四時達蔣委員長官邸，當荷延見。別來數年，轉欣神采逾昔，
TX30n0019_p0499a07║精光奕奕。除談訪問團及佛教會之事外，偶及民生史觀之社會哲學，應更有唯生論之
TX30n0019_p0499a08║宇宙哲學為根據。因蒙詢大乘佛學之體系，須若干時日可以講明。並問歸期，當告以
TX30n0019_p0499a09║約須五個月可還，遂致珍重而別。出，訪張主任文白，云委員長託帶致佛教聖地禮品
TX30n0019_p0499a10║，當於次日送交。遂轉赴陳部長五時之約于教育部。除訪問團外，談整理佛教僧寺及
TX30n0019_p0499a11║設佛教研究所等。原擬訪陳布雷主任、許靜仁委員長，以時不及而歸。
TX30n0019_p0499a12║十四：晨起，將求寫之字了清。午分，應中宣部及劉百閔先生宴。葉部長養病北
TX30n0019_p0500a01║碚，仍未回渝，由潘、董兩副部長及曾虛白處長主席。董顯光副部長偕外國記者從湘
TX30n0019_p0500a02║北戰地視察才歸，聞談此次湘北勝利實際情況，頗多未見報紙珍聞。下午，鐘益亭、
TX30n0019_p0500a03║北海、止安，幫周葦舫購物品等準備明晨起身。晚，歐陽德三、翟伯士、虞德元來談
TX30n0019_p0500a04║，而馬如雲居士，亦自鄉來送。
TX30n0019_p0500a05║十五：晨起、以昨聞歐陽居士說陳藹士先生六旬壽期將屆，乃書一四句偈為賀云
TX30n0019_p0500a06║：『文釆夙著英譽，德望咸仰勛舊；方便般若相莊，慶徵無量光壽』。
TX30n0019_p0500a07║九時，到達機場，昌仙、北海、馬如雲、翟伯士、李浩澤等均至相送。得李國華
TX30n0019_p0500a08║照料，省除檢查諸手續。至十時，遂與相送者別，偕葦舫昇飛。機中鄰座有財部郭葆
TX30n0019_p0500a09║東、出口商蘇值生、藝專校長滕若渠，略相接談。十二時，達昆明機場，承外交部王
TX30n0019_p0500a10║特派員，以汽車相迎；慧純、永良亦隨來接，乃同至佛教會。進餐後，謝別王特派員
TX30n0019_p0500a11║。有陳定謨、潘懷素、周百朋等晤談。清理擱積函件畢，休息。初夜月色甚佳，與潘
TX30n0019_p0500a12║懷素、胡蒙子步月翠湖，蒙子得詩三絕。
TX30n0019_p0501a01║十六：葦舫以飛機受涼而病。因託周百朋、蘇慧純二君，去西南運輸處，與滇緬
TX30n0019_p0501a02║公路局接洽車輛。下午，王茂如居士來，坐談良久。余出剃頭，值定安和尚來未遇。
TX30n0019_p0501a03║旋有運輸處吳副主任琢之蒞訪，與談商赴臘戌汽車。晚間，王茂如介紹之運輸處周君
TX30n0019_p0501a04║玉麟蒞談，關於車輛接洽，稍有頭緒。聞潘懷素言，知陳定謨曾與談及擬辦雞足山學
TX30n0019_p0501a05║院事。
TX30n0019_p0501a06║十七：周百朋商擬同赴仰光，定謨亦來細談籌辦學院之事；並函譚雲山，約由緬
TX30n0019_p0501a07║甸同赴印度。下午平光和尚來訪。又中央記者陳叔同，詢佛教訪問團出發日期。
TX30n0019_p0501a08║十八：蘇慧純、周百朋送致公函與運輸處，再度商訂汽車之事，仍未完全決定。
TX30n0019_p0501a09║關於陳定謨之同赴仰光，則大略商定。
TX30n0019_p0501a10║十九：葦舫病愈。是日觀音菩薩之紀念，來會仕女甚多，皈依者十餘人。李協和
TX30n0019_p0501a11║、王茂如居士等來同午餐。見報載圓瑛解往南京，殊以憂念！晤董雨蒼，商談雲南佛
TX30n0019_p0501a12║學院之加速籌備。
TX30n0019_p0502a01║二十：墨禪在十八卷第五期上所發表「我們應該怎樣去研究佛教」，大致不逾余
TX30n0019_p0502a02║世界佛學苑之研究計劃，而分析詳細地方，更多可以參考。晚，接靜濤居士函，知外
TX30n0019_p0502a03║匯猶未抵港，且領匯費事。而午後，葦舫、周百朋與運輸處接洽車輛完妥。晚，譚毅
TX30n0019_p0502a04║起來，談及蕭佛成先生三公子松琴在昆，大堪為入暹介紹。
TX30n0019_p0502a05║廿一：早，由塵空陪葦舫去遊西山雲栖來。下午，陳定謨、攜示繆子才去年出版
TX30n0019_p0502a06║中國固有之道德一書，始悉繆已去世。晚，潘懷素、蘇慧純亦來，曾會談大學之明德
TX30n0019_p0502a07║義。並聞黃凌霜已到昆明。徐昭武、胡一貫亦來晤談。又接王君芃生電告華緬佛徒聯
TX30n0019_p0502a08║合準備在緬甸佛教中心之曼德禮（瓦城），對余盛大歡迎，殊為可感！
TX30n0019_p0502a09║廿二：晚，接靜濤因匯款未到自香港來電，當致函重慶中央分行查詢。并復靜濤
TX30n0019_p0502a10║或慈航、惟幻由港來滇轉緬。午，謝俠遜至會，同進餐後，偕謝及蘇慧純、王民興，
TX30n0019_p0502a11║同赴翠園茗談。未幾，永良陪陳定謨至。聞報告所飼小犬元寶，被汽車碾斃。此犬甚
TX30n0019_p0502a12║靈，前數月余物被竊，曾藉其狂吠，使偷兒驚走，聞悉殊為惋惜！晚，應王特派員禹
TX30n0019_p0503a01║枚與蘇慧純設在佛會之蔬宴，座客皆熟人，唯一常州會計師袁某為新識。定安和尚贈
TX30n0019_p0503a02║送心經釋義百冊，銅佛一尊。
TX30n0019_p0503a03║廿三：李協和、王茂如、時南樓諸公，請在時宅午餐，係時夫人佩瓊親調鮮蔬。
TX30n0019_p0503a04║李夫人華世琦女士亦偕至。歸會，得國宣會送來中國英文年鑑等多冊。
TX30n0019_p0503a05║廿四：譚毅起居士邀至冠生園午餐，同座蕭松琴先生，談暹羅事甚洽，并允為介
TX30n0019_p0503a06║紹泰國親友。餐畢，李協公以車送歸。晚，平光和尚送來銅質長壽佛一尊，又約同赴
TX30n0019_p0503a07║文明街參觀夜市，請得古銅釋迦佛藏像一尊。入徐昭武居士宅，小坐，再出觀夜市，
TX30n0019_p0503a08║有銅像數尊未請成而回，已八點半矣。
TX30n0019_p0503a09║廿五：赴汪民之家午餐之邀，其兄子翼亦已來滇，其母與李姓女居士及其房東某
TX30n0019_p0503a10║居士同進食，意皆懇至。下午，平光老和尚又送來釋迦佛銅像一尊。
TX30n0019_p0503a11║廿六：佛教會住眾公設時蔬供養，潘懷素、周百朋等同席。接靜濤香港函告，匯
TX30n0019_p0503a12║款仍未到，為念！下午，定謨偕北平研究院宓君賢璋蒞談，係十餘年前在廈門大學曾
TX30n0019_p0504a01║相遇者。譚毅起居士送來蕭松琴先生介紹泰國𠮨長函。晚，定安和尚、蘇慧純、謝
TX30n0019_p0504a02║俠遜相談甚久。謝君出示所積棋賽攝影，並昨在朝報發表贈余詩二絕，特製閑雲出岫
TX30n0019_p0504a03║一局，紀念余出國。
TX30n0019_p0504a04║廿七：得靜濤居士信，託在香港之匯款齊妥，但慈航、惟幻之仰光護照仍未辦成
TX30n0019_p0504a05║。晚，佛教會同人定安、平光、徐昭武、金仲陶等蔬宴，到李協和、李儀廷、王茂如
TX30n0019_p0504a06║、黃衡秋、陳蔭生諸公廿餘人，談別甚歡。徐昭武居士贈藏像綠度母一尊。
TX30n0019_p0504a07║廿八：擬定初一日由昆明出發，因即發招待昆明市新聞記者帖。但與西南運輸處
TX30n0019_p0504a08║接洽車輛之結果，連日無車，恐尚須耽擱多日。蒙委會秘書主任曹纕蘅先生因赴拉薩
TX30n0019_p0504a09║，亦道出昆明，蒞談赴藏之事，因以拉薩游學諸學僧恒演、碧松等事相託。
TX30n0019_p0504a10║廿九：晨，答訪曹秘書主任，談去秋長安寺雅集，分均作詩，并出示何敘甫繪贈
TX30n0019_p0504a11║雲槎圖唱和諸什。赴周明齋處長午餐約，同席團員葦舫、譯員陳定謨，並邀有黃裴章
TX30n0019_p0504a12║居士等作陪。晚，招待昆明市新聞記者，共到中央日報、雲南日報、益世報、朝報、
TX30n0019_p0505a01║中央通訊社、雲南通訊社，共十三人。余即席報告佛教訪問團及數月來整理雲南省佛
TX30n0019_p0505a02║教會之現況。當得周百朋居士回報，車輛已定矣，十四晨先乘滇緬公路局車赴下關。
TX30n0019_p0505a03║以後起居，入葦舫之訪問團日記，余日記暫行停止。（見覺音十、十一、十二、十四
TX30n0019_p0505a04║、十六各期）