TX30n0019_p0745a01║妙法蓮華經吳興法華寺重刻序
TX30n0019_p0745a02║大乘妙法蓮華經者，蓋本師文佛一代教化之本懷，亦十方三世如來教海之都序也
TX30n0019_p0745a03║。帝統群經，君臨眾典。探厥玄旨奧宗之所在，海印光中，朗然照見一切眾生皆具有
TX30n0019_p0745a04║如來智慧慈悲之德相，徒因蔽於妄想，不自現證；欲開發眾生心中佛之知見，示以自
TX30n0019_p0745a05║證法界，令皆悟入。當先漸之以袪除妄想執著，妄執重重，方便種種，遣之遣之，至
TX30n0019_p0745a06║無可遣，垂教設化之初願遂圓滿披露。權為實施，因實妙之融權；顯實有權，不廢權
TX30n0019_p0745a07║而唯實。故未達斯經，則佛法有一乘、二乘、三乘、四乘、五乘等凡聖、小大、偏圓
TX30n0019_p0745a08║、粗妙之別異，一入斯經，則瓶盤釵釧舉體皆金，而江河淮漢咸會於海；豈唯聲聞、
TX30n0019_p0745a09║緣覺、菩薩之法，無一不是令眾生開示悟入佛之知見之妙法，乃至恭敬三寶、孝順父
TX30n0019_p0745a10║母、尊重師長、戒論、施論、生天之論之一切人天有漏因果，與夫散心遊戲、毀謗損
TX30n0019_p0745a11║害於佛法僧者，靡不為緣起佛種之妙法。故斯經之妙，非建妙以揀麤，蓋無麤而不妙
TX30n0019_p0746a01║者也。度入真丹，流傳益廣。自漢、唐以來，經以千數，受持盛者，無出斯經之右；
TX30n0019_p0746a02║先德由之登聖躋賢者，未遑枚舉也。菩薩苾芻尼總持禪師，受心印於少室，持經王於
TX30n0019_p0746a03║吳興，著有青蓮白雀之靈瑞。梁大同間，敕建法華寺，歷千有餘年矣。雖復興廢不常
TX30n0019_p0746a04║，崇奉觀音大士，受持法華，則古今一揆焉。寺中藏有精刻之經版，歲久朽壞，方丈
TX30n0019_p0746a05║寶峰上人，千里轉挽孫自平居士請予為序。予惟以經之威德，總禪師之高行，斯寺歷
TX30n0019_p0746a06║年奉普門持妙蓮之神功，加之以寶峰方丈精誠貫注之力，則茲刻之成，其必為十方諸
TX30n0019_p0746a07║佛菩薩之所恭敬供養護念護持，而能作大利益於娑婆之國必矣！遂歡喜讚歎而為之序
TX30n0019_p0746a08║。本師應世二九四七年十月二十九夕，西湖兜率寺釋太虛作於武昌講經會。（見海刊
TX30n0019_p0746a09║二卷一期）