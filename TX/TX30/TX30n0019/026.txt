TX30n0019_p0748a01║王朔生居士寫華嚴經序
TX30n0019_p0748a02║法華列寫經為五種法師之一，誠能心一于手，手一于筆，筆一于楮墨，楮墨一于
TX30n0019_p0748a03║字畫，從無分別中，筆畫字義燦然畢彰，纖微無隱，則自開無分別慧；施他人轉讀，
TX30n0019_p0748a04║以啟擇法正眼，二利莊嚴，直圓無上菩提，其不可思議，豈僅筆端舍利如注而下哉！
TX30n0019_p0748a05║王居士朔生，早歲長學校，議省政，掌縣治，固嘗勵其精銳，著于事功。而近年探究
TX30n0019_p0748a06║佛乘，優游覺海，一以護持三寶為職志；寢饋內典，寫彌陀、金剛諸經，今且進而寫
TX30n0019_p0748a07║成佛華嚴全部，其功德成就，當已與善財攜手深入法界，同炳現于海印三昧中矣！民
TX30n0019_p0748a08║國己卯孟冬，太虛敘于赴雞足山聖麓公園寓次。（出訪問日記）