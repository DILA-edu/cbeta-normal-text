TX30n0019_p0749a01║維摩詰經序
TX30n0019_p0749a02║維摩詰所說經者，開示不可思議解脫者也。其不可思議之處，乃在其即俗事而真
TX30n0019_p0749a03║理，鎔融不二；蓋非如是，則捨離塵之出家眾，其在家士女將無得預聖流之分。且中
TX30n0019_p0749a04║華民族宗在人倫文化，注重現世，非示以人事之常即達佛理之極，則僢馳而不能入。
TX30n0019_p0749a05║故此經向為中國士夫所崇，而比年華人之優秀者與此經不無關係。余嘗一講於粵，再
TX30n0019_p0749a06║講於平，三講於泰；今者漢口佛教正信會會眾，因會長王慧力五秩之慶，印送此經，
TX30n0019_p0749a07║并請余略講其要；以饒益有情、久住正法之功德為壽，洵亦不可思議解脫法門中之一
TX30n0019_p0749a08║不可思議解脫勝緣也！乃書其意，弁諸于首，俾獲讀是經者，同遊不可思議解脫之境
TX30n0019_p0749a09║界！民國十九年十二月二十二日，太虛。