TX30n0019_p0750a01║維摩詰經紀聞序
TX30n0019_p0750a02║己未夏月，行腳宛平，適都中喇嘛、苾芻、暨學佛諸士夫，謀佛教會之建設，邀
TX30n0019_p0750a03║以共圖進行，事未果遂。忽焉入秋，太虛動杭湖之思，興言南旋；張仲仁居士等數十
TX30n0019_p0750a04║人，建立己未講經會，堅以講維摩詰經請。予不能卻，嗣且續講大乘起信論，留京又
TX30n0019_p0750a05║經兩月，迨茲秋亦垂盡矣。太虛於佛經麤知概略，未嘗有精密之思解，迫以眾意，倉
TX30n0019_p0750a06║卒間草為講義，固難周浹；所宣諸口說，雖不瞻切，自多講義之未詳者。王居士尚菩
TX30n0019_p0750a07║、黎居士邵西，用心獨勤，摭而紀之，且褎然成卷，欲太虛為之序，以證其所聞之有
TX30n0019_p0750a08║由也。太虛惟佛經者，是吾人心鏡之影，鑒乎影，得乎心，圓照靡遺，覓一文一句一
TX30n0019_p0750a09║名一言之不可得，而三千大千世界經典，燦然畢備乎是。世尊既四十九年未說一字，
TX30n0019_p0750a10║維摩詰亦祇有默然息喙之分，緣聞聞經，緣經聞聞，聞聞者聞猶非聞，方且無維摩詰
TX30n0019_p0750a11║經之可得，何有乎維摩詰經講義？更何有乎維摩詰經紀聞？知乎此義，進乎此知，則
TX30n0019_p0751a01║不妨與維摩詰掉臂同遊乎不可思議解脫。匪然者，但益妄念，令心起滅而已。雖然，
TX30n0019_p0751a02║經亦有言：「無離文字說解脫相，文字性空，即是解脫」。維摩詰固無往而不與諸說
TX30n0019_p0751a03║者，聞者、紀聞者俱爾。佛二九四六年九秋之望，釋太虛作於南通。