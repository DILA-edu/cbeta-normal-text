TX30n0019_p0753a01║別行大般若經第七分第十六分序
TX30n0019_p0753a02║般若經來支那頗早，蓋三國、西晉間已有翻譯之者。然至唐玄奘三藏譯成十六分
TX30n0019_p0753a03║、六百卷，號大般若經，始告完竣。其十六分中第一分至第五分，所詮法義略同，但
TX30n0019_p0753a04║能詮文句有多寡耳。第一分四百卷，第二分七十八卷，第三分五十九卷，第四分十八
TX30n0019_p0753a05║卷，第五分十卷，可與古譯之放光、摩訶、道行、光讚等諸部般若參閱。然至第五分
TX30n0019_p0753a06║略為十卷、已極其刪繁就簡之能事矣。第六分八卷，即古譯勝天王般若。第七分二卷，
TX30n0019_p0753a07║即古譯文殊般若。第八分一卷，即古譯濡首般若。第九分一卷，即古譯金剛般若。惟
TX30n0019_p0753a08║仁王般若、般若心經、實相般若屬密部，而十六分中僅收實相般若為第十理趣分而已
TX30n0019_p0753a09║。大般若經浩瀚汪洋，令人有海若之嘆。然至第六最勝天王分，已忽改清俊奇拔之觀
TX30n0019_p0753a10║；入第七分，其鋒乃不可當，妙吉祥之智，誠殺人之刀、活人之劍，而為斬萬念冥一
TX30n0019_p0753a11║心之功首，宜龍樹系顯教奉之為始祖也。第八分為旁附第七分所突起之一奇峰。第九
TX30n0019_p0754a01║分能寂善現，父唱子和，截甚深疑，生堅固信，誠所謂善護念諸菩薩、善付囑諸菩薩
TX30n0019_p0754a02║者矣！第十分由顯而密，會般若智，歸密嚴心，是大般若最後之果。而以下之六分，
TX30n0019_p0754a03║則分說六種般若密多行耳。第十一分五卷說施波羅密，第十二分五卷說戒波羅密，第
TX30n0019_p0754a04║十三分一卷說忍波羅密，第十四分一卷說進波羅密，第十五分二卷說靜慮波羅密，而
TX30n0019_p0754a05║以第十六分八卷說般若波羅密，要其終焉。第十六分為全經精神會歸之處，故今特與
TX30n0019_p0754a06║第七分刊出別行於世。此兩分雖有迦葉波、善現、舍利、慶喜諸聲聞上首唱和其間，
TX30n0019_p0754a07║而惟取佛與妙吉祥、善勇猛二大士問答者為主，斯大乘不共之大般若，學者宜究心焉
TX30n0019_p0754a08║！壬戌冬月，在佛學院付刊故序。釋太虛。