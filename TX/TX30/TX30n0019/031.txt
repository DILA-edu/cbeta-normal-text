TX30n0019_p0755a01║題普庵祖師書金剛經
TX30n0019_p0755a02║初見禪門日誦普菴咒，並聞禪和傳說其神異事，輒中心慕之！後聞老修行盛稱江
TX30n0019_p0755a03║西普菴祖師道場之偉大，益令神往！今得楊堯羽圓通居士攜示普祖加頌手書金剛及驗
TX30n0019_p0755a04║記，並宜春縣誌永樂加封制語錄序，鄒元標南泉山志序，乃知普祖為南宋政和間人，
TX30n0019_p0755a05║其道場即宜春南泉山之慈化寺。特此南泉是否唐普願禪師之南泉耶？又謝君濟沂序，
TX30n0019_p0755a06║洎圓通居士均述宜春淪共匪有年，佛剎盡毀，獨金經及萬曆皇后製袈裟，彭和尚斷臂，
TX30n0019_p0755a07║以袁君慶壽智取保存，得無虧損。茲圓通居士將影印金經，因細檢讀全冊，不獨金字
TX30n0019_p0755a08║燦然，筆致超妙，而所加注頌，亦皆概括經義，揭示心宗。以知普祖不惟以靈通著，其
TX30n0019_p0755a09║由牧菴忠上承江西祖印，亦類超然象外之古南泉也。宜其願力堅固，金剛不壞，永為
TX30n0019_p0755a10║照世之慧燈，利生之福田，而慈化寺其亦將隨民族以復興歟！是在當世大心之士！民
TX30n0019_p0755a11║國二十四年六月一日，於首都講在家菩薩戒經沙門釋太虛敬題。（見海刊十六卷七期）