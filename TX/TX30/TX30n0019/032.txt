TX30n0019_p0756a01║能斷金剛般若經釋序
TX30n0019_p0756a02║應城李子寬居士，嘗自號了空。民國七年在滬尚賢堂聞余演說，即心歸佛法。至
TX30n0019_p0756a03║十八年秋，余講經於漢口，居士時任湖北財政廳長，昕夕從聽，遂隨眾依儀皈佛法僧
TX30n0019_p0756a04║，仍以了空名之。以居士誦金剛般若曾得明驗，了知內外法皆畢竟空，在持躬涉世間
TX30n0019_p0756a05║，能澹泊名利，凡遇於國於民有益之事，輒埋頭去作，任勞怨，忘毀譽，以行其志，
TX30n0019_p0756a06║自云頗得金剛之益，是洵能善取甚深空義而成就無量功德者！與惡取於空，反以招狂
TX30n0019_p0756a07║蕩之愆者有間也。因語以「了了了時無所了，空空空處不真空」，進悟即空而不空之中
TX30n0019_p0756a08║實焉。年來進德彌猛利，弘法濟世之事皆不倦隨喜。頃自普陀山來簡云：本年廢曆八
TX30n0019_p0756a09║月二十九日，為先母太夫人七十冥壽之期，亦即弟子五十初度之日，除靜居山中誦經
TX30n0019_p0756a10║外，請印吾師所講之金剛般若，布施大眾，資薦先靈，並乞余書數語以為證。余以般
TX30n0019_p0756a11║若之無壽者相，正以剎那無住，相續無盡。明其壽，別無有此壽之者。了壽者空，則
TX30n0019_p0757a01║法壽無量，靡間存沒，不隔自他，皆妙真如性矣！二十年八月十日，在北平世界佛學
TX30n0019_p0757a02║苑設備處，太虛。