TX30n0019_p0759a01║藥師如來本願功德經印送序
TX30n0019_p0759a02║釋迦本師說其以十二本願所成東方功德淨土，攝十方有緣眾生，隨願往生，大致
TX30n0019_p0759a03║同於阿彌陀佛西方淨土，而特殊之處在供養禮拜藥師如來及稱誦其名號經典者，現在
TX30n0019_p0759a04║能免除病難、災橫、增福、延壽，與彌陀之專接往生者異。故吾國佛殿，皆供設釋迦
TX30n0019_p0759a05║、藥師、彌陀三像，釋迦為主，右彌陀度亡而左藥師延生也。延生為群情之所欲樂，
TX30n0019_p0759a06║故上壽為世間之所榮貴，壽而健康，壽而多福多子息，則尤為盛事，殆非久積陰功，
TX30n0019_p0759a07║深培厚德不能致。計國楨居士之祖母張太夫人，癸酉六月二十三日九旬榮慶，子、孫
TX30n0019_p0759a08║、曾、玄、一本生存者將及百人，合家富樂，洵人瑞也哉！國楨居士冀益增其祖太夫
TX30n0019_p0759a09║人之壽康，印贈藥師功德經，聞之不勝欣讚，乃書此以為見聞隨喜此經者告。民國二
TX30n0019_p0759a10║十二年癸酉閏月二十三日，太虛序於武昌之世界佛學苑圖書館。