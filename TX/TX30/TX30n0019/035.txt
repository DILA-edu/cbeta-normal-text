TX30n0019_p0760a01║藥師法會願文衍義敘
TX30n0019_p0760a02║藥師法會者，乃戴公季陶等朝野耆碩，以天災迭降，國難紛乘，皆眾業所積成，
TX30n0019_p0760a03║冀民心之改善，敦請護國宣化廣慧班禪大師，在首都寶華山隆昌寺，率領淨眾，依藥
TX30n0019_p0760a04║師七佛本願功德經之所修建。諸耆碩不惟欲仗佛正法洎僧伽果德，銷禍培福；而尤重
TX30n0019_p0760a05║隨學諸佛所修願行，勸導全國人士，齊心止惡，協力行善，從業因上以轉移振拔之。
TX30n0019_p0760a06║於是既依國民現狀，分別確陳前十一願，俾各安其心而進其德，復依藥師世尊之大願
TX30n0019_p0760a07║為本，適切時代之所需，攝為第十二願，依藥師之所以成淨琉璃剎者，造成中華以及
TX30n0019_p0760a08║萬邦之康樂。其用心之仁且溥，固將有以感三寶加被，獲眾情嚮從，由不思議之熏，
TX30n0019_p0760a09║起不思議變，利周一時，澤流萬代！然以文約義豐，猶未足家喻而戶曉。去歲，余講
TX30n0019_p0760a10║是經於明州阿育王寺，雖捃摭願文，資發經義；亦未遑演暢以盡其致。今得羅居士奉
TX30n0019_p0760a11║僧，乘深達真理之慧，運切符實事之思，施宜雅宜俗之文，作契時契機之釋，名曰願
TX30n0019_p0761a01║文衍義。乃使願文如摩尼寶，置於高顯幢，有目咸瞻，靡求不遂，其裨益天下後世者
TX30n0019_p0761a02║，何可窮極！先曾逐漸發布於正信周刊，戴公閱之而喜，將彙編為一冊以印行，因略
TX30n0019_p0761a03║彰本文及釋義之功德相，敘之卷端云爾！民國二十四年二月十五日，撰於武昌之世界
TX30n0019_p0761a04║佛學苑圖書館，太虛。