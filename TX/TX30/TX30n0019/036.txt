TX30n0019_p0762a01║藥師如來本願功德經講記序
TX30n0019_p0762a02║鍾居士益亭，原籍江甯，經商漢口，分業於上海、南京、長沙、重慶諸市。民十
TX30n0019_p0762a03║四，皈依佛教，法名仁益，自是專誠於佛法之修持，佛化之弘揚，學菩薩之慈悲救濟
TX30n0019_p0762a04║：歷任漢口佛教正信會副理事長，主辦慈濟團施診施藥救災救難之事；並任世界佛教
TX30n0019_p0762a05║學苑苑董，武昌佛學女眾院及漢口八敬學院董事長，贊助僧眾之佛學研究，眾善奉行
TX30n0019_p0762a06║，不遺餘力，今十數年於是矣。由此武漢人士無不知有鍾會長或鍾菩薩者。去夏、吾
TX30n0019_p0762a07║國被寇迫全面抗戰以來，居士更率導會眾，設佛教救護隊，並佛徒避難暫居所。而頃
TX30n0019_p0762a08║年擬辦之佛教正信醫院，亦將乘時成立，則其壽世壽人以融成無量之光壽者，即為實
TX30n0019_p0762a09║行。藥師琉璃光如來本願功德之明效。茲值六旬壽辰，印贈此經講記，將使釋尊所說
TX30n0019_p0762a10║及余所講之文義，藉徵之居士行事而彌見其深切著明，因不勝歡喜讚歎以為之序。太
TX30n0019_p0762a11║虛，戊寅佛誕，在中國佛學會。（見海刊十九卷六期）