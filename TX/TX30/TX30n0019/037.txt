TX30n0019_p0763a01║彌陀經性樂義味序
TX30n0019_p0763a02║佛說阿彌陀經，為中國近數百年來、最握持多數學佛四眾之心理者。不惟每日持
TX30n0019_p0763a03║誦及種種延生度亡之法事，皆不離此經，且普通講會，亦以此經為多！而雲棲疏鈔與
TX30n0019_p0763a04║靈峰要解，則為講說此經者奉為圭臬。瑞光根慧禪師，乃禪參臨濟、教習天台者也，
TX30n0019_p0763a05║向亦宗本靈峰。今夏因鎮海伴雲居士請講此經，細研要解，至靈峰出此經以實相為體
TX30n0019_p0763a06║，忽發明應以彌陀依正之常樂我淨果德為體，遂別為性樂義味之談，講錄成，堅乞余
TX30n0019_p0763a07║為序之。余夏間講此經，亦曾說彌陀依正為體，往生不退為宗，信願持名為用。蓋實
TX30n0019_p0763a08║相固為諸法通體，然此經無實相明文，不足標示其特體；根公此說，可為要解之補充
TX30n0019_p0763a09║，想靈峰在樂邦中，亦當微笑而首肯也。丙子冬，雪山太虛。（見海刊十八卷五期）