TX30n0019_p0764a01║重刻地藏經序
TX30n0019_p0764a02║地藏菩薩本願經，乃釋尊在忉利天所說。考菩薩夙生之願行及現住之功德，其悲
TX30n0019_p0764a03║懷之所注，在濟拔至苦之地獄有情。夫處茲五濁熾盛之末劫，若僧若俗，觸途成阿鼻
TX30n0019_p0764a04║之業！非仗菩薩之哀救，其不永淪，蓋非易易！此於自拯既然，而於發普度眾生之大
TX30n0019_p0764a05║菩提心者，則尤有然！聞西藏所傳龍猛發菩提心法，先依子母天性之愛，觀母淪於地
TX30n0019_p0764a06║獄，痛切赴救，然後廓充此心於一切含識，悲願乃不期然而深廣，非成佛莫由竟此悲
TX30n0019_p0764a07║願，而誓成正覺之大菩提志，遂確乎其不可搖奪矣。此非即經中所昭示之菩薩本願功
TX30n0019_p0764a08║德歟！故誠能於此經讀誦研思，則自度度他之道胥備焉。是經流通雖廣，而佳刻精印
TX30n0019_p0764a09║之本，不數數覯。今奘年老和尚為欲廣誘人覽誦斯經，求良書而重刻之，其功洵不亞
TX30n0019_p0764a10║於駕苦海之慈航，燃昏衢之電炬也！因略述經意以贊之。甲戌臘八，雪山太虛敬序。
TX30n0019_p0764a11║（見海刊十六卷三期）