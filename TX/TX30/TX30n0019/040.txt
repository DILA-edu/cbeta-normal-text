TX30n0019_p0766a01║慈宗三要序
TX30n0019_p0766a02║遠稽乾竺，仰慈氏之德風；邇徵大唐，續慈恩之芳燄：歸宗有在，故曰慈宗。三
TX30n0019_p0766a03║要者：謂瑜之真實義品，及菩薩戒本，與觀彌勒上生兜率經也。義品、戒本，慈氏之
TX30n0019_p0766a04║說；經則釋尊談慈氏者，故皆宗在慈氏，如次為慈宗境行果之三要也。
TX30n0019_p0766a05║夫世親大師嘗集境行果為三十頌，迴施有情；護法諸師解之，大義微言燦然矣！
TX30n0019_p0766a06║是曰成唯識論。第明境繁細難了；而制行期果，又非急切能致，慧麤者畏焉！或耽玩
TX30n0019_p0766a07║其名句味，樂以忘疲，不覺老至，造修趣證者卒鮮！今易以解此真實義，持此菩薩戒
TX30n0019_p0766a08║，祈此內院生，既簡且要，洵為人人之所易能。然真實義詮境之要，菩薩戒範行之要
TX30n0019_p0766a09║，聞者殆無間然；至觀上生為獲果之要，必猶難首肯，茲申論之：
TX30n0019_p0766a10║夫知有無上菩提，又知有已得垂得此無上菩提者，復知自他有情皆有能得此無上
TX30n0019_p0766a11║菩提之因性，且嘗自期於必得之者。顧人命在呼吸間，一旦無常，即成隔世；若於生
TX30n0019_p0767a01║死猶未自在，非藉佛菩薩攝持之力，則於所志之事，諸趣流轉昧忘可虞，故須急欣淨
TX30n0019_p0767a02║土、親上聖之務；否則上無以圓大覺，下無以濟含識，近無以淨一心，遠無以事諸佛
TX30n0019_p0767a03║，不亦唐功寡效乎？然十方諸佛剎，雖有緣者皆得生，而凡在蒙蔽，罔知擇趨；惟補
TX30n0019_p0767a04║處菩薩，法爾須成熟當界有情，故於釋尊遺教中曾持五戒受三皈稱一名者，即為已與
TX30n0019_p0767a05║慈尊有緣，可求生內院以親近之矣！況乎慈尊應居睹史，與吾人同界同土，而三品、
TX30n0019_p0767a06║九等之生因，行之匪艱，寧不較往生他土倍易乎？一經上生，皆即聞法不退大菩提；
TX30n0019_p0767a07║與往生他土猶滯相凡小者，殊勝逈然矣！故斯經實為一生成就不退佛果之祕要，曾發
TX30n0019_p0767a08║無上菩提心者，不可不奉持以靳向焉！甲子元旦之旦，釋太虛敬敘。（見海刊五卷一
TX30n0019_p0767a09║期）