TX30n0019_p0768a01║慈宗要藏序
TX30n0019_p0768a02║民十三元旦之旦，作慈宗三要敘，集刊慈宗三要，奉以周旋，造次顛沛未嘗離乎
TX30n0019_p0768a03║是，彈指十年矣！而亦有隨以習行者。
TX30n0019_p0768a04║比年住持廈門南普陀寺，鑿阿耨達池，構兜率陀院，將以為退靜之地。適轉逢長
TX30n0019_p0768a05║老自小雪峰攜古銅彌勒菩薩像至，乃就兜率陀院設慈宗壇以奉之。民二十一、二十二
TX30n0019_p0768a06║之交，旦夕禪誦其中，皈依者浸多，有慈宗學會之組。持三要而請益，乃恢而廓之，
TX30n0019_p0768a07║輯茲慈宗要藏。
TX30n0019_p0768a08║曩集三要以解理、修行、證果為序，故先義、次戒、而後經；今者遵藏例以編，
TX30n0019_p0768a09║乃依經、律、論、雜為四，俾研習此宗者，可獲其要而息他騖焉！
TX30n0019_p0768a10║然慈氏慈恩之道，斯特千里之初步耳！慈氏宗釋諸論，及無著、世親、護法、戒
TX30n0019_p0768a11║賢、慈恩師弟所崇弘者，能結集為慈宗略藏乎？奘譯全典並異譯，有關慈氏、無著、
TX30n0019_p0769a01║世親學諸籍，暨慈恩以來所流衍者，能結集為慈宗本藏乎？釋尊遺教之付囑在慈氏，
TX30n0019_p0769a02║宜宗本慈氏以貫持一切之經、律、論、雜，為慈宗大藏之纂。況慈宗普為發趣一切乘
TX30n0019_p0769a03║者，故菩薩於菩提當於五明處求——大藏為內明，而各種宗教與哲學附之；一切語言
TX30n0019_p0769a04║文字學為聲明；一切思辯論理學為因明；一切衛生醫藥學為醫藥明；而數學以至其餘
TX30n0019_p0769a05║一切理論科學實用科學均屬工巧明——，則根極慈宗，融攝一切開物成務，利用厚生
TX30n0019_p0769a06║，進德修業之說，更應為慈宗廣藏之輯矣。斯待學者之擴充又擴充歟！
TX30n0019_p0769a07║然要藏至廣藏，皆所依之教而己；解理、修行、證果之事，則終在當人之超然自
TX30n0019_p0769a08║得，慈宗學會諸子勉乎哉！民國二十二年一月十八日，太虛在南普陀慈宗壇。