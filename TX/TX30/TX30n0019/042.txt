TX30n0019_p0770a01║現觀莊嚴論序
TX30n0019_p0770a02║聞西藏所傳慈氏五論，以現觀莊嚴為必習，因亟勸法尊譯師出其頌並略釋之。乍
TX30n0019_p0770a03║觀一切相智中菩提心二十二喻，二十大乘僧，四加行分上中下，染淨所能分別三十六
TX30n0019_p0770a04║，十三修行法性，八出生正行。道智中大乘見道十六剎那。遍智中遠近道能所治差別
TX30n0019_p0770a05║及加行十差別四自性。一切相加行中三智差別相與加行德失相，三智相及勝相各十六
TX30n0019_p0770a06║，作用十一，自性相十六，見修頂各能所取分別三十六，無間頂加行破邪執十六種。
TX30n0019_p0770a07║剎那加行四種。四身差別及智身二十一聚與二十七事業等。玄旨稠疊，驚歎得未曾有
TX30n0019_p0770a08║。已而取大般若第一會第二會第四會對照之，則燦焉秩焉，皆經文固有之義層也。然
TX30n0019_p0770a09║直閱般若經者，易以繁複生厭！大智度宗實相以推辯諸法無不盡，雖汪洋恣肆哉，亦
TX30n0019_p0770a10║曾莫得其統諸。自非補處深智，安能以三智境、四加行行、一法身果，次第綸貫經義
TX30n0019_p0770a11║，若網之在綱，有條而不紊耶？運瑜伽巧分別相，彰般若無分別性，得斯論而般若之
TX30n0019_p0771a01║眉目朗，瑜伽之精髓充矣！頌本八品，離前後文增序攝成十，並間為瑩潤文句，快妙
TX30n0019_p0771a02║論之先睹，輒敘其所感於簡耑。民國二十六年十一月，太虛時住漢藏教理院那伽窟。
TX30n0019_p0771a03║（見海刊十九卷二期）