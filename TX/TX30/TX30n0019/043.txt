TX30n0019_p0772a01║慈尊五論頌合刊序
TX30n0019_p0772a02║華文古譯慈尊之論本，曰辨中邊頌，曰大乘莊嚴經頌，曰釋金剛般若頌。廣論則
TX30n0019_p0772a03║為瑜伽師地；而地持、決定藏、王法正理皆此中一分，且菩薩地亦攝大乘經莊嚴。至
TX30n0019_p0772a04║諸教名義決定論，釋唵吽等字，別屬密部。奘三藏曾傳分別瑜伽未譯，雖有究竟一乘
TX30n0019_p0772a05║寶性論，乃題堅慧菩薩造，故與今據西藏所傳之慈氏五論，大相逕庭。蓋藏文瑜伽師
TX30n0019_p0772a06║地係無著菩薩作，非出慈尊所說，亦不聞有釋金剛頌，而寶性論頌則傳是慈氏造。今
TX30n0019_p0772a07║得法尊苾芻譯出現觀莊嚴及辦法法性，而考辨法法性似即分別瑜伽。於是藏傳五論，
TX30n0019_p0772a08║華文大備。然慈尊唯造頌而釋文皆出論師，故義頗不一。今合刊五論頌為一本以存其
TX30n0019_p0772a09║樸。條貫而編次之，表提其綱領如左：
TX30n0019_p0772a10║現觀莊嚴………通明大乘法——多說平等性
TX30n0019_p0772a11║辨法法性………特明境唯識——兼說平等性差別相
TX30n0019_p0772a12║辨中邊…………特明三自性——兼說平等性差別相
TX30n0019_p0772a13║大乘莊嚴經……特明七八識——多說差別相
TX30n0019_p0772a14║一乘寶性………特明如來藏——多說佛功德
TX30n0019_p0772a15║
TX30n0019_p0773a01║然此亦略據其偏勝相以言耳，其實皆一味大乘也。但如來藏義，幽玄難曉，又為
TX30n0019_p0773a02║隋、唐以來台、賢、禪共所崇最，此除如來藏經、寶性論專說外，亦見楞伽、厚嚴及
TX30n0019_p0773a03║法界無差別諸經論——起信、楞嚴多諍，茲姑不列——，而與「佛性」義同，於異熟
TX30n0019_p0773a04║身中示有如來體性，遂有此「如來藏」一名，分剖而透視之，內苞多義。
TX30n0019_p0773a05║
TX30n0019_p0773a06║　　　　　　　　　　　┌根本智證真如────────────┐　（或不空）
TX30n0019_p0773a07║　　　　　　　　　　　│　　　　　　　┌變相真如　　┐───空┐
TX30n0019_p0773a08║　　　　（就地上智明）│　　　　　　　│（無漏善種）│　　　　│（界限唯除佛）
TX30n0019_p0773a09║　　　　地　上　菩　薩┤　　　┌內緣境┤本識自體　　├空不空─┼如來藏
TX30n0019_p0773a10║　　　　　　　　　　　│　　　│　　　│（相應遍行）│　　　　│
TX30n0019_p0773a11║　　　　　　　　　　　└後得智┤　　　└賴耶異熟　　┘──不空┘
TX30n0019_p0773a12║　　　　　　　　　　　　　　　│　　　　　　　　　　　　　│
TX30n0019_p0773a13║　　　　　　　　　　　　　　　└遍緣境──自他五蘊────┘（或空）
TX30n0019_p0773a14║
TX30n0019_p0774a01║此表釋義，且俟異日。由是如來藏義寬故，是以宗空者明即空性，唯識者說為識
TX30n0019_p0774a02║元。若依華夏所尊，應取空不空圓中義，所謂隨緣不變不變隨緣者，其庶幾哉！民國
TX30n0019_p0774a03║第一丁丑冬月，太虛敘於漢藏教理院那伽室。（見海刊十九卷二期）