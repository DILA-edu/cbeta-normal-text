TX30n0019_p0777a01║菩提道次第廣論序
TX30n0019_p0777a02║比因西藏學者法尊譯出黃衣士宗克巴祖師所造菩提道次第廣論，教授世苑漢藏院
TX30n0019_p0777a03║學僧，將梓行而問世。余為參訂其譯文，閱至『如是以諸共道淨相續已，決定應須趣
TX30n0019_p0777a04║入密咒，以能速滿二資糧故。設踰共道，非所堪能。或由種性功能羸劣不樂趣密咒者
TX30n0019_p0777a05║，則唯應將此之次第加以推廣』。其為特尚密宗之理論，甚為顯然。例之賢首以別教
TX30n0019_p0777a06║一乘特尚華嚴，天台以純圓獨妙特尚法華，固將無別。然中國尚禪宗者，斥除一切經
TX30n0019_p0777a07║律論義，雖若宗鏡錄遍錄經論，亦但揚厥宗，鄙餘法為中下；尚淨土者，亦勸人不參
TX30n0019_p0777a08║禪學教，專守一句彌陀，賢、台、雖可以小始終頓藏通別圓位攝所餘佛言，然既為劣
TX30n0019_p0777a09║機而設，非勝根所必須，縱曰圓人無不可用為圓法，亦唯俟不獲已時始一援用之，而
TX30n0019_p0777a10║學者又誰肯劣根自居！於是亦皆被棄。此風至日本而加厲，橫判顯密教、豎判十住心
TX30n0019_p0777a11║之東密，則除祕密盡排為淺顯；高唱經題之日蓮，則於法華亦捨跡門而僅崇本門。今
TX30n0019_p0778a01║日本雖經明治維新復興，然亦只有各宗而無整全之佛教。中國至清季除參話頭、念彌
TX30n0019_p0778a02║陀外，時一講習者亦禪之楞嚴、淨之彌陀疏鈔、及天台法華與四教儀、或賢首五教儀
TX30n0019_p0778a03║、附相宗八要而已。經律論古疏早多散失，保之大藏者亦徒資供奉，或翻閱以種善根
TX30n0019_p0778a04║耳。空疏媕陋之既極，唯仗沿習風俗以支持。學校興而一呼迷信，幾潰頹無以復存，
TX30n0019_p0778a05║迄今欲扶掖以經論律儀，尚無以樹立其基礎。而借觀西藏四五百年來之黃衣士風教，
TX30n0019_p0778a06║獨能卓然安住，內充外弘，遐被康、青、藏、滿而不匱，為之勝緣者雖非一，而此論
TX30n0019_p0778a07║力闡上士道必經中下士道；俾趣密之士，亦須取一切經律論所詮戒定慧遍為教授，實
TX30n0019_p0778a08║為最主要原因。論云：
TX30n0019_p0778a09║如道炬釋：「未修止觀，學習律儀學處以前，是為戒學。奢摩他者，是為定
TX30n0019_p0778a10║學。毗缽舍那，是為慧學。復次、奢摩他前，是方便分福德資糧，依世俗諦廣大
TX30n0019_p0778a11║道次；發起三種殊勝慧者，是般若分智慧資糧，依勝義諦甚深道次」。若於此次
TX30n0019_p0778a12║第決定、數量決定之智慧方便中僅取一分者，當決定知不成菩提。
TX30n0019_p0779a01║福德資糧則人天俱攝，智慧資糧則聲緣相協，律及經論皆所依止，僅取一分不成
TX30n0019_p0779a02║菩提。雖未嘗不別有最勝之歸趣，而確定皆攝入次第之過程。於是不沒自宗，不離餘
TX30n0019_p0779a03║法，而巧能安立一切言教，皆趣修證。故從天竺相、性各判三時，以致華、日諸宗之
TX30n0019_p0779a04║判攝時教，皆遜此論獨具之優點。余昔於佛學概論，明因緣所生法為五乘共法，三法
TX30n0019_p0779a05║印為三乘共法，一切法實相至無障礙法界為大乘不共法；後於大乘本生心地觀經，又
TX30n0019_p0779a06║增說共不共通法為總要，粗引端緒，語焉不彰。今雖未能獨崇密宗，欣睹三士道總建
TX30n0019_p0779a07║立之典要，乃特提出以申論之。（見海刊十六卷三號）
TX30n0019_p0779a08║（附註）海刊原題「菩提道次第廣論較中日各宗判教之優點」，以此代序，故今改之。