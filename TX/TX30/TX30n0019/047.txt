TX30n0019_p0780a01║菩提道次第略論序
TX30n0019_p0780a02║華夏密乘中興暨西藏佛法內流，大勇實為前矛。勇原籍四川巴縣，姓李名錦章。
TX30n0019_p0780a03║民國八年夏，與大慈、大覺同日從余落髮，方二十七齡爾。受戒參禪江天寺及住靜五
TX30n0019_p0780a04║台山。迨十年秋，余講法華於北平，來依座下，時有日本東密老宿覺隨者，屢以唐代
TX30n0019_p0780a05║傳日本真言大法還奉華土，聒余赴日承受，余悶然未應。勇喜躍往，卒於十二年冬，
TX30n0019_p0780a06║領高野金山穆韶阿闍黎兩界大法歸，為東密暢傳中國始。十三年夏，勇學雍和宮白普
TX30n0019_p0780a07║仁喇嘛金光明法，起求法西藏意。刱藏文學校，余武昌佛學院畢業僧法尊等轉平隨學
TX30n0019_p0780a08║，而白喇嘛法會遂風行南北。翌春、余在平講經，班禪國師初自後藏至，通漢藏蒙僧
TX30n0019_p0780a09║之郵者，則白與勇也。春杪、多傑覺拔格西突來藏校，余贈漢僧衣帽披戴之，不久
TX30n0019_p0780a10║格西之名大噪，藏中顯密法亦因盛傳內地。而勇組西藏學法團，率大剛、法尊、恆演
TX30n0019_p0780a11║、觀空、嚴定、超一、密悟等，亦於是秋抵康，然阻滯康定，刻苦修學。勇竟於十八
TX30n0019_p0781a01║年冬，遽順無常，纔盈苾芻戒十夏而已。懷達之拉薩，渴求之悉底，勢必期之再世。
TX30n0019_p0781a02║次年、轉身康地，頃已成求寂，由大剛導學哲邦，庶夙願可滿歟！勇出家十載中所遺
TX30n0019_p0781a03║文筆，略有散見，成書者僅譯講之菩提道次第略論。近年繼志精勤者，顯學密修，固
TX30n0019_p0781a04║邁進未已！而此篳路襤褸之創譯，尤適機要。惜闕止觀章，今得法尊補足之，並由嚴
TX30n0019_p0781a05║定閱校藏籍，塵空整治筆錄，並加以條晰，勒成六卷；不惟學院可資為講冊，而諸欲
TX30n0019_p0781a06║探究西藏宗喀巴大師之學者，亦堪獲一簡易門徑。茲由漢藏教理院鋟板流布，因敘大
TX30n0019_p0781a07║勇往行以諗後昆。至論義則略廣如文，尋覽者當自得之。中華民國三十一年六月八日
TX30n0019_p0781a08║，縉雲老人太虛。