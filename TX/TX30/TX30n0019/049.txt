TX30n0019_p0786a01║敘觀心覺夢鈔
TX30n0019_p0786a02║觀心覺夢鈔，一冊三卷，民國六年，余遊日本西京，購之舊書肆者。查此書，日
TX30n0019_p0786a03║本續藏亦未收入，殆為孤本。據江戶沙門典壽校刊引，已不知撰者名，相傳是良遍治
TX30n0019_p0786a04║師或中觀法師作。嘗反復觀玩，所言雖不無偏至之處，要為日本傳慈恩學者之一大師
TX30n0019_p0786a05║所撰，確然可無疑矣。鈔中以「其境守性，不隨心故名性境」，可謂文從字順！以熏
TX30n0019_p0786a06║習道理、轉教道理說唯識，尤為扼要。其種子熏習章、十二緣起章、二諦相依章、二
TX30n0019_p0786a07║重中道章、攝在剎那章、勝義重重，蓋難殫述！難辯之辭，亦多精卓。玄奘大師八識
TX30n0019_p0786a08║規矩與窺基大師唯識章之後，此為高建慈恩法幢有數之傑作！上海方設立佛學書局，
TX30n0019_p0786a09║借與原本，抄副付印，用廣流傳。至其中字句脫剩訛訛者，間仍有之。雖未遑一一治
TX30n0019_p0786a10║定，但由閱者細心觀覽，亦不難貫通前後文而得其義也。民國十八年八月，四洲傳教
TX30n0019_p0786a11║沙門太虛，識於靈隱。