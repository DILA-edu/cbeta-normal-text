TX30n0019_p0790a01║民國重修大藏經敘
TX30n0019_p0790a02║一切都是因緣和合生滅相續而存在，自性本空，唯識所現，大圓滿覺明證中莫非
TX30n0019_p0790a03║因果重重，遍融無礙之法界，故曰一切法皆為佛法。有情然，器界然，無事無物不然
TX30n0019_p0790a04║，浩浩有情器界中之人間亦自無不然；人間之在佛法，其如一塵之處太空乎！
TX30n0019_p0790a05║人間之特徵曰文化，人能刱造而運用文化，人間在法界中遂握轉變醜惡為美善之
TX30n0019_p0790a06║樞紐，而大圓滿覺者亦駸駸出現亦教利導；蓋唯人間有文化集成之思想理智，乃緣生
TX30n0019_p0790a07║大覺，如實而證，如證而說，如說而行，有持說行者始為佛法住世，則佛法之在人間
TX30n0019_p0790a08║，又殆如嘉植之依沃壤歟！
TX30n0019_p0790a09║人文之要素唯三：經濟以滿足生活，農工商業等屬之。政治以維護安和，政法軍
TX30n0019_p0790a10║事等屬之。教學以促成進化，宗教、藝術、哲學、科學等屬之。非經濟不能生存，非
TX30n0019_p0790a11║政治不能安固，然非教學則無以承前啟後，日進高明，故教學尤為人文之主導。最先
TX30n0019_p0791a01║之主導為宗教，藝術、哲學、科學輔之。近代科學起為主導，而哲學、藝術、宗教為
TX30n0019_p0791a02║附矣。
TX30n0019_p0791a03║人間文化今全在自然科學、社會科學主導之下，宗教遇之黯然無色。佛教為世界
TX30n0019_p0791a04║公認三大宗教之一，雖曾有光榮之時代，今已衰消殘退，似無復興為導進人文之功用
TX30n0019_p0791a05║矣。但科學雖能制御自然物而充人間厚生利用之具，於人事之進善尚無顯效，故生產
TX30n0019_p0791a06║之益未能均享，而國家民族與社會階級之鬥爭彌烈。戰後人間所蘄向者，轉在淨化人
TX30n0019_p0791a07║間，一方保持國族之安全發展，同時贏得國際之永久和平。宗教之為物，大抵為由淨
TX30n0019_p0791a08║化個人進而淨化人間，不妨礙國家民族繁榮而力求世界人類之共同幸福者，則宗教又
TX30n0019_p0791a09║為斯世急切之需要矣！
TX30n0019_p0791a10║然在科學極發達之時，必須通得過科學理論之批判，透出為科學思想之率導，同
TX30n0019_p0791a11║時能吸收科學成果，綜理哲學、藝術之宗教，方足膺此時代之要求，斯則又唯佛學堪
TX30n0019_p0791a12║當其選矣！謂予不信，則有結集一切佛法之大藏在，明智人士一研究之，自知余言之
TX30n0019_p0792a01║不謬。
TX30n0019_p0792a02║佛法藏之結集，始於佛寂後七葉窟之結集，口傳手抄，遞代有增顯，亦有減隱。
TX30n0019_p0792a03║自中國宋初蜀藏、高麗藏之刻行，始有增而無減，歷元、明、清而至東鄰大正之新修
TX30n0019_p0792a04║，集收日富，蔚成人間文化之一大結晶。民國交通益便，各地學人之往返，各種文字
TX30n0019_p0792a05║之迻譯，南海之所傳，西藏之所蘊，亦皆披沙出金，耀然人目。且中華民國又非力求
TX30n0019_p0792a06║世界和平不能建立，世界和平亦非安定中國不能保障，為保持國族與國際之安和，為
TX30n0019_p0792a07║率導人間文化之飛躍前進，則大藏經之重修，又烏容已！藏經會發起同人固當竭力務
TX30n0019_p0792a08║底於成，而國族之賢達、世界之仁人志士，皆應贊襄此導進人間淨化之盛業，俱會於
TX30n0019_p0792a09║大圓滿覺之普光明法界！（見海刊二十七卷六期）