TX30n0019_p0793a01║諸佛菩薩殊勝因緣序
TX30n0019_p0793a02║諸佛及諸大菩薩，體真如而不住，運神化以無方，乘不可思議方便願力智輪，隨
TX30n0019_p0793a03║順一切眾生，示土示身，現生現滅，雖月映秋潭，不落仙蟾之魄，而雷震春谷，能花
TX30n0019_p0793a04║香象之牙，所謂未種善根者使種善根，已種善根者使之增長，已增長者使之成熟，已
TX30n0019_p0793a05║成熟者使之解脫，已解脫者使之圓滿無上果覺。故吾人之獲見聞了知諸佛菩薩之名跡
TX30n0019_p0793a06║者，皆諸佛菩薩殊勝因所應吾人之殊勝緣，亦吾人殊勝因所感諸佛菩薩之殊勝緣也。
TX30n0019_p0793a07║諸佛菩薩悲願平等，以有情類感應之賒切，顯為差異。閻浮提人想念勢盛，造善造惡
TX30n0019_p0793a08║有大力用，而境紛心雜，不易正定，遂著其垂化之年月日時，以導之注想繫念於出世
TX30n0019_p0793a09║之大法。今慧融居士，向諸佛菩薩平等悲願海中，窺見斯意，集錄本師釋迦牟尼佛等
TX30n0019_p0793a10║示生成道現滅日期，編定禮拜持誦之儀軌，題之曰諸佛菩薩殊勝因緣，布施閻浮提人
TX30n0019_p0793a11║，洵深契諸佛菩薩之本懷，必能作大利益於閻浮提者！蓋此中所錄諸佛菩薩，皆與吾
TX30n0019_p0794a01║閻浮提人有殊勝因緣，其示生、成道、現滅日期，亦皆引發吾人正念之殊勝因緣也。
TX30n0019_p0794a02║故不勝歡喜讚歎，而舉以勸告人人之信受奉行焉。佛二九四八年，釋太虛敬序。（見
TX30n0019_p0794a03║海刊二卷五期）