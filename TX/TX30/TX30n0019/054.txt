TX30n0019_p0796a01║佛舍利經塔祕行鈔序
TX30n0019_p0796a02║佛法之大原，出佛智自證法界，等覺菩薩而下有難測知者，況可以凡人之見聞為
TX30n0019_p0796a03║限歟？故唯有根據經律聖教以為準繩，強信而不加穿鑿，庶其無誤！王居士普照，既
TX30n0019_p0796a04║撰集佛舍利經塔祕行鈔成，柬祈序其耑，曰：『問塔之因果究竟，鮮有能澈底明瞭者
TX30n0019_p0796a05║！執相之輩則昧於理，執理者又昧於事，欲求事理通達、深解義趣者，殊難得其人！
TX30n0019_p0796a06║弟子於講學之餘，略集經論之有關於塔事者，都成十三章，命曰「佛舍利經塔祕行鈔
TX30n0019_p0796a07║」，擬付印流通。俾施造者功不唐捐，得生正見，而利根輩則直悟六塵境界，無非佛
TX30n0019_p0796a08║舍利經塔，以契我釋尊為一大事因緣出現於世之本懷。謹將原稿寄呈，乞更正，並賜
TX30n0019_p0796a09║序焉』！余覽所抄，三歎善哉！乃錄來書所云以為序，歸之。民國三十三年二月十三
TX30n0019_p0796a10║日，太虛老人序於渝。（見海刊二十五卷四期）