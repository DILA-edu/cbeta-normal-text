TX30n0019_p0797a01║美國佛教之中國佛教史觀序
TX30n0019_p0797a02║歐美人於佛教之研究，其動機不一：有為人類史家作各種民族文化之研究而及之
TX30n0019_p0797a03║者，有為宗教學家作宗教之比較研究而及之者，有為哲學家而研究關於佛學之哲學者
TX30n0019_p0797a04║。三者之觀察不同，三者之了知亦殊。大抵史學家泥於進化之說，宗教學家拘於基督
TX30n0019_p0797a05║教之成訓，哲學家範以西洋哲學或某派哲學之見解，於佛之教義皆難洞徹，然亦有因
TX30n0019_p0797a06║之而讚歎欽仰且崇信修持者。據吾所聞：歐、美士女之受戒以為僧傳教者，已數十人
TX30n0019_p0797a07║，大抵出於錫蘭島，近亦有出於日本者。今年美國大學生且有多人至日本佛教大學留
TX30n0019_p0797a08║學，可知佛教西行之時機將熟矣！然我國至今不能成立一佛教大學以供歐、美人之來
TX30n0019_p0797a09║留學，且僧徒不振，國人或從而摧毀之，觀歐、美人敘述吾國過去光榮之歷史，真不
TX30n0019_p0797a10║知當作何情感也！宣博士為卜技利宗教專門學校講師，雖未為純正之佛教信徒，而其
TX30n0019_p0797a11║所研究者，似於前所述史學、宗教學、哲學三方都有關涉，積十幾年親赴佛教流行各
TX30n0019_p0798a01║地之考究，參以各國民族於佛教所生之特殊關係，若於四十二章則論其接近儒訓，於
TX30n0019_p0798a02║淨土宗則涉及古帝皇山岳封禪思想，於盂蘭盆會則言中國民族之重孝思，皆可見歐美
TX30n0019_p0798a03║人研究之特長。對於唐、宋來中國佛教核心之禪宗，語之較詳，亦為得體。雖於史實
TX30n0019_p0798a04║，稽覈未精，而佛教在中國之發展與衰落之故尚有未悉，然亦可謂難能矣！唯著者於
TX30n0019_p0798a05║中國佛教，似從日本間接知之，故對於整理經典，則列天台、禪宗、密宗三家，不及
TX30n0019_p0798a06║華嚴宗。據實、密宗十住心論出於日本空海，乃從中國之華嚴宗一轉手而成。故言中
TX30n0019_p0798a07║國佛教，當注重華嚴宗而非密宗也。李一超居士譯此頗鄭重，間加辨正。今稿成，索
TX30n0019_p0798a08║予一序，然聞尚有印度、緬甸等篇，竊願李君精進以完成之也！民國十七年二月，釋
TX30n0019_p0798a09║太虛。（見海刊九卷三期）