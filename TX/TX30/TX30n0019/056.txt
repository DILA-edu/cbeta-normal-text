TX30n0019_p0799a01║今日之中國佛教序
TX30n0019_p0799a02║佛法之本身，即為萬有群生之實相實性，亙古今，徹邊中，無時劫方域之可言，
TX30n0019_p0799a03║然著為人間之教化，則緣會斯在，宗趣以彰。蒲君樂道，籍出近代文化中樞之英嶠，
TX30n0019_p0799a04║由少之壯，嘗不斷往來於中、英兩國間。本其英國文學哲學之所長，習夫中國之語文
TX30n0019_p0799a05║學術，亦多諳練，尤精於佛理之研究，通其解，篤其行，粹然為佛教信徒。茲告我近
TX30n0019_p0799a06║著「今日之中國佛教」一書，將返倫敦印布，期以此時此方之佛教，傳入彼方。余稔
TX30n0019_p0799a07║君潛修日久，頃自號竹風，虛心若竹，妙悟冷然，勁節凌風，高懷卓爾，必能確徵中
TX30n0019_p0799a08║、英文化交感之嘉果，乃忻焉不辭而為之序。中華民國三十四年十二月二日，在渝寓
TX30n0019_p0799a09║，太虛。（見海刊二十七卷一期）