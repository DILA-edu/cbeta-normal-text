TX30n0019_p0800a01║略述西藏之佛教序
TX30n0019_p0800a02║西藏之佛教，雖知為宗喀巴派而未究其詳也。民八有黃葆蒼、董慕舒、李錦章三子
TX30n0019_p0800a03║自川抵甬，乞予剃度，名以傳心、傳佛、傳眾，字之曰大慈、大覺、大勇。受戒江天
TX30n0019_p0800a04║寺後，大慈即閉關杭州淨梵院，而昕夕侍奉在前者，則其次子恭佐也。恭佐年未弱冠
TX30n0019_p0800a05║，即能以父志為志，近事三寶，可謂善根深厚！已而大慈逝世，恭佐依大勇為沙彌，
TX30n0019_p0800a06║名法宗而字恆演。隨學佛教藏文學院，從之入藏求法，滯止西康者數年。今大覺、大
TX30n0019_p0800a07║勇雖先後殂落，而大剛、朗禪、法尊、恆演等皆能繼大勇之願，孜孜不倦。恆演以事
TX30n0019_p0800a08║暫回漢土，暇嘗陳白康藏佛教內容。茲閱所編西藏之佛教，乃知昔宗喀巴大師整飭西
TX30n0019_p0800a09║藏之佛教，與吾在中國提倡者，有相同之三義焉：
TX30n0019_p0800a10║一關於教理行果方面者，以三士攝五乘，下士纔止人天，中士則由人天而止聲緣
TX30n0019_p0800a11║，上士則以人天聲緣為自行階梯，化他方便，經菩薩行而至佛。綸貫以善知識之教授
TX30n0019_p0801a01║教誡，則皆為開示悟入佛之知見之善巧法門。此義嘗著之佛乘導言等，而菩提道次第，
TX30n0019_p0801a02║則備極精詳者也。二、關於律儀方面者，根據七眾律儀戒，以為建立人間佛教團標準
TX30n0019_p0801a03║，雖梗於世俗所云紅教之舊制，未能全藏一致，而十之七八已成為世俗所云之黃教
TX30n0019_p0801a04║——按紅黃之分，係由俗人就其帽區別名之而已——。十餘年前，吾察中國僧制之窳
TX30n0019_p0801a05║敗，嘗作整理僧伽制度論，雖容納唯關支那之不少特殊事實，而亦大抵以七眾之律
TX30n0019_p0801a06║儀為本者也。三、關於密宗方面者，民十四春間，吾鑒於如醉如癡之學密潮流，作今
TX30n0019_p0801a07║日佛教中顯密僧俗男女問題一篇。即主張學密宗者，思想必以教理為軌，行為必以律
TX30n0019_p0801a08║儀為範，然後密宗之方便功用，方不失為佛教之方便功用。而黃教鑒於紅教之弊所興
TX30n0019_p0801a09║革黃教之密宗者，其意亦正如此。烏虖！時相去者五六百年，地相隔者數萬餘里，竟
TX30n0019_p0801a10║有如是之形契神合者，信足增吾人之勇氣與決心矣！乃宗師以行修果證，與宗繼有人
TX30n0019_p0801a11║之故，久成勝業，流風未墜；吾乃徒託空言，不惟為世所嘲侮，而從吾起信入佛門之
TX30n0019_p0801a12║弟子，亦有違越而不聽受者，則又不禁悲慚塞心而俛仰無以自安者也！
TX30n0019_p0802a01║雖然，地與時之關係亦大矣！以宗師之時而居西藏之地，俗龐民朴，且沿承以蓮
TX30n0019_p0802a02║花生後密宗獨尊之史勢，斯所以獲成其改進之事功，亦其改進之所以仍限於密宗也。
TX30n0019_p0802a03║若支那則雅所尊尚者曰禪宗，而伏流萌俗之密宗念誦儀軌，則謂之應赴而已。溝通雅
TX30n0019_p0802a04║俗之間者，則為淨土法門。他若天台、華嚴、慈恩各宗派，莫不各組成完密之系統，
TX30n0019_p0802a05║足以獨自樹立。故使支那密宗得以重建，雖必取法黃教，然以僅足重建支那之密宗而
TX30n0019_p0802a06║已。按之支那之佛教史則如是；加以今日之中國為古近西東無量複雜思潮所競長爭雄
TX30n0019_p0802a07║之地，一事一義皆有斯世異國殊族種種文化交相涉入以為緣起，故寰游以歸，所標示
TX30n0019_p0802a08║為世界佛法大綱者，又視疇昔廓其量而更其趣，西藏固益為所崇重之一系，然不願學
TX30n0019_p0802a09║於西藏學於錫蘭，以至學於日本學於暹羅者，各存一獨據其所學以易中國佛教之奢望
TX30n0019_p0802a10║。但當深求得所學者之特長，貢獻為振興中國以至全球佛教之資糧，交光互映，不拘
TX30n0019_p0802a11║一途，唯以不越釋迦牟尼佛至教量為範圍，乃有大益不然者，轉增其激盪之聲而已。
TX30n0019_p0802a12║由此今日中國佛教之所興革者，其艱難倍蓰於宗師昔在西藏之所為。然其成就則
TX30n0019_p0803a01║為六洲百國之文化冠冕，亦非黃教在藏、蒙、青海所能望其項背。斯願吾求學西藏或
TX30n0019_p0803a02║錫蘭等處者，所當益恢其志量而開拓其目光者也。今於釋迦、龍樹、無著、玄奘外，
TX30n0019_p0803a03║所崇極者莫逾宗喀巴上師；且重建中國之密宗，更視為非一遵黃教之途轍不為功。加
TX30n0019_p0803a04║以西藏之小乘三藏，雖不逮錫蘭完備，而經律論為華文所未迻譯者亦不在少數。雖律
TX30n0019_p0803a05║儀教理猶多相資者哉！斯又願求學西藏者，不因吾言稍懈其志，且益增其努力精進也
TX30n0019_p0803a06║！虛空有盡，我願無窮，惟大地之佛子共勉旃！釋尊降世某年，太虛敘於上海覺園。
TX30n0019_p0803a07║（見海刊十一卷七期）