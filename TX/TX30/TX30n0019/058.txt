TX30n0019_p0804a01║大乘教義序
TX30n0019_p0804a02║佛法難言矣！以本非言之所能構也。雖經律論疏所傳越二萬卷，渺如一塵之寄太
TX30n0019_p0804a03║空，無以相喻。頃年世變彌劇，人之思力才智益奮出若不可竭，顧放濫平流，尋厥歸
TX30n0019_p0804a04║墟之未得，吾國際茲繁會，發憤以求其志者，經種種嘗試，彼既行潦，此亦斷港，輾
TX30n0019_p0804a05║轉得佛法大海，而後乃今望之興歎，以為真得吾知無涯之歸墟！觀邇者佛書流通之廣
TX30n0019_p0804a06║，抑可覘其趨向已。夫得誠得之矣，而與未嘗得無以異。何者？未見本真心性，未履
TX30n0019_p0804a07║賢聖道跡，而按之佛祖言說，且茫然罔措。經亦有言：雖蒙天王錫之華屋，無門徑終
TX30n0019_p0804a08║末由入。故皇皇以求一能通佛法之書為急務。予嘗有佛乘導言之作，簡略已甚。坊間
TX30n0019_p0804a09║刊行之佛學大綱與佛學易解，皆取材鄰譯，前者浮休寡要，後者又淺率易盡。繼此引
TX30n0019_p0804a10║以益進，俾知天竺、中華、日本於佛教傳承之要領兼其系統，由之得讀諸乘諸宗之書
TX30n0019_p0804a11║，瞭然有途可程，則劉笠青、史裕如二居士之作此書，獨當其選矣！佛學易解與此書
TX30n0019_p0805a01║，皆出淨土家言，故佛學易解可為讀此書之階。此書由佛教而小乘、大乘，由大乘而
TX30n0019_p0805a02║相對大乘、絕對大乘，於絕對大乘而顯教、密教，而教門、禪門，而聖道門、淨土門
TX30n0019_p0805a03║，次其高下，應倒置如左：
TX30n0019_p0805a04║
TX30n0019_p0805a05║　　　　　　　　　　　　　　　　　　　　　　　　　　　　　華嚴　　　　唯識
TX30n0019_p0805a06║　　　　　　　┌─淨土門　┌─禪門　┌─密教　┌─絕對大乘　　┌─大乘
TX30n0019_p0805a07║　　　　　　　│　　　　　│　　　　│　　　　│　　　　　天台│　　　三論
TX30n0019_p0805a08║　　　　佛教─┤　　　　　│　　　　│　　　　│　　　　　　　│
TX30n0019_p0805a09║　　　　　　　└──聖道門┴──教門┴──顯教┴──相對大乘─┴───小乘
TX30n0019_p0805a10║
TX30n0019_p0805a11║雖標指終極於淨土門，然於絕對大乘以上，顯、密教與禪、淨門，許相融貫；獨
TX30n0019_p0805a12║至相對大乘而下，則釐然若有所區別焉。予意今且不然，第因斯矩矱以通諸宗堂奧，
TX30n0019_p0805a13║而發見大乘諸古德方便之妙用，了知大乘諸宗皆應病與藥，隨機設化，同一佛乘，實
TX30n0019_p0805a14║無優劣，而又各有其特勝之一點。於平等佛乘，隨攄其特勝之一點，以是上悟下化，
TX30n0019_p0805a15║應施無方，則他日當更進之以佛乘宗要爾。佛二九四六年秋盡之日，釋太虛。（見海
TX30n0019_p0805a16║刊一卷一期）