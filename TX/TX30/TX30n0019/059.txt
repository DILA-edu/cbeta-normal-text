TX30n0019_p0806a01║佛教各宗大意序
TX30n0019_p0806a02║佛教各宗大意，黃君懺華之所著也。君於民國十五年夏，訪余上海寓園，余始識
TX30n0019_p0806a03║之。然於未面前，固嘗見君關於佛學之論述矣。曾涉及各宗判教之得失，一談之下，
TX30n0019_p0806a04║輒相莫逆於心。自是以後，於京組中國佛學會，於滬辦中國佛教會，皆歷經相與研討
TX30n0019_p0806a05║商略者也。君於從政之暇，恆時時為佛學之精究，近年乃有佛教各宗大意之編。每成一
TX30n0019_p0806a06║種，即出求校訂，但余來去新京，每匆匆未獲終卷。頃全書纂竣，計共分四輯：一輯
TX30n0019_p0806a07║為俱舍、唯識、律宗三種，二輯為成實、三論、禪宗三種，三輯為天台、華嚴二種，
TX30n0019_p0806a08║四輯為密宗、淨土二種。前加佛傳史綱為序輯，而冠之以導言，條理井然矣！此各宗
TX30n0019_p0806a09║為梵華二土佛教之所匯，然各繫方俗時化，在今殆將成歷史之陳跡；故各宗學之研究
TX30n0019_p0806a10║，無異佛學史之研究耳。第篤行之士，得其一宗，釐然有當於意，亦未嘗非起信趣修
TX30n0019_p0806a11║之一種方便。其能遍探異文以究其教原，綜觀各宗以通化演者，則尤為時機之所尚。
TX30n0019_p0807a01║此書敷義明澈，屬辭精簡，其將大有益於學者之解行，蓋不待語矣。其尤善者，不囿
TX30n0019_p0807a02║於台、賢、密尊自卑他之教判，亦不涉乎性、相、禪是此非彼之論調，而又能輯歸其
TX30n0019_p0807a03║類，有其統緒，此可見君之學無常師，與辯才慧業之閎肆也歟！惜余又溯江赴漢，不
TX30n0019_p0807a04║及盡讀，而君堅請序之，乃勉題數語云耳。民國二十一年六月二十一日，書於南京之
TX30n0019_p0807a05║世界佛學苑設備處。（見海刊十四卷三期）