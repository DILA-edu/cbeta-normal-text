TX30n0019_p0808a01║佛學研究叢書序
TX30n0019_p0808a02║楞嚴經與大乘起信論，比年來流通最廣，諸學佛者大都因之發心，洵可謂於末世
TX30n0019_p0808a03║中放大光明者也！吾於楞嚴經曾造攝論，嗣為人敷說，又演而為研究；起信論則初為
TX30n0019_p0808a04║略釋，繼作別說，近因法相唯識學者頗排擯此論，又著唯識釋，先後於滬、鄂刊布。
TX30n0019_p0808a05║然非博覽深思者，不易知之也。今佛學既形為時代思潮之一，且將澎湃為世界最大之
TX30n0019_p0808a06║思潮，則當有以應普通學者之所要求，演為曉暢之文字，表現精確之理解，庶易收事
TX30n0019_p0808a07║半功倍之效，此吾對於李榮祥居士編述之起信論指要科會表解合刊、與楞嚴經指要科
TX30n0019_p0808a08║會表解合刊，深為贊同者也！抑李君於此一經一論，特為其佛學研究叢書之發端耳。
TX30n0019_p0808a09║李君年富力強，其將續續於佛法藏中，開闡無遮，蓋可預卜！（見居士林林刊第九
TX30n0019_p0808a10║期）