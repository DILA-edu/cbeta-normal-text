TX30n0019_p0809a01║嬾石禪師牧牛頌序
TX30n0019_p0809a02║牧牛喻修道，大小乘經律中數見之，意指頗參差不一致。祖師東度，佛法西來，
TX30n0019_p0809a03║亦往往寓言象於牧牛。然牛之牧之者，噩然大異。嘗讀宋慈明禪師牧牛歌而好之。
TX30n0019_p0809a04║又從嬾石禪師處獲觀古德所著牧牛圖頌，圖者、贊者、頌者非一人。有手手此，有目
TX30n0019_p0809a05║目此，吹萬不同，變不離宗。嬾石之言曰：『牧牛圖頌本有二，此本其未完者。有始
TX30n0019_p0809a06║乎尋牛終乎入廛者，完本也』。犖𮇢聆覽，僅志彷彿。頃示自製牧牛頌九首，意約而
TX30n0019_p0809a07║盡。嬾石九折肱於斯道，足為談牧牛者殿。文佛二九四五，四月，望日，太虛。（見
TX30n0019_p0809a08║覺書二期）