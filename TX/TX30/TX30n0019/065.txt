TX30n0019_p0815a01║佛學淺說序
TX30n0019_p0815a02║仁礪居士王君為礪，一誠篤勤毅之君子也！忠所當信，勇所當行，不畏流俗之譏
TX30n0019_p0815a03║，不隨時趨而變，故皈佛以來，歷居軍職，戒殺持蔬，力踐靡懈。且時時著為論說，
TX30n0019_p0815a04║警告世人，俾同覺悟。其所言者，要皆有之於身而無虧，準之於道而無惑者。今又成
TX30n0019_p0815a05║佛學淺說，因同願之請求，將及時而刊布，千里索予一言。予以佛學之理，即人人本
TX30n0019_p0815a06║心之理，理應無人不知，然世人物慾蒙蔽，久昧其本，茍非淺為之說，因機啟導，必
TX30n0019_p0815a07║末由信人。故佛學而誠能淺說得當，實為宏法利人之要務，乃樂為讀是書者告焉。佛
TX30n0019_p0815a08║二九五四，五，三。（見海刊九卷一期）