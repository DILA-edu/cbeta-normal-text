TX30n0019_p0819a01║人生觀的科學後序
TX30n0019_p0819a02║予著此書既將出版，在中華書局購第三十五期學衡，得讀景君昌極評郭任遠人類
TX30n0019_p0819a03║的行為，有足與予詮釋科學之義相發明者，錄之以當後序。
TX30n0019_p0819a04║今世科學方法之特色，厥為實驗。實驗之義有二：一者、根據現前經驗，是如何
TX30n0019_p0819a05║便還他如何，絲毫不加玄想，此即所謂相應或如如之義也。二者、恐經驗之不足恃也
TX30n0019_p0819a06║，則以人力改進之，如目不能見甚微與甚遠之物，則製顯微鏡、望遠鏡以驗之。熱帶
TX30n0019_p0819a07║不能見冰雪，則於實驗室內用人造冰雪以驗之。玉石在尋常氣候中不能化為液體，則
TX30n0019_p0819a08║加高壓力熱度化為液體以驗之。凡茲種種，皆所以補通常經驗之不足。佛家之修行亦
TX30n0019_p0819a09║猶是耳：知煩惱擾心之令人昏眩也，則修戒以袪之；知心念雜亂之迷惑真相也，則習
TX30n0019_p0819a10║定以一之；知成見塞心之謬執重重也，則運慧以破之。戒定慧三，謂之三學，皆所以
TX30n0019_p0819a11║改進通常之經驗者也——即予所謂廣義的科學之瑜伽方法——。特科學家之改進經驗
TX30n0019_p0820a01║——即予所謂廣義的科學之瑜伽方法——。特科學家之改進經驗——即予所謂狹義的
TX30n0019_p0820a02║科學——，重在客觀之物件，佛學家之改進經驗，重在主觀之心識。如人患目眩，不
TX30n0019_p0820a03║能辨物，科學家則多方移置其物以求一辨，佛學家則努力醫治其目以求其明，其為實
TX30n0019_p0820a04║驗雖同，而治標、治本又有異焉。
TX30n0019_p0820a05║復次、適謂佛家改造經驗，重在主觀，即在無病之目，實亦有然。俗人凝視以練
TX30n0019_p0820a06║目，及其至也，可一望而辨屋上之瓦數；佛家禪定以練心——即予所謂瑜伽方法——
TX30n0019_p0820a07║，及其至也，可一悟而通宇宙之大道。是亦一實驗，安在其非實驗也。講實驗者，幸
TX30n0019_p0820a08║勿於自己未曾實驗之事，遽謂他人之無驗。
TX30n0019_p0820a09║又予日者與章君太炎說人生觀的科學中人乘直接大乘之關係，頃來函極蒙贊同，
TX30n0019_p0820a10║並錄以為之殿。
TX30n0019_p0820a11║太虛上人侍者：昨日快聆清論，所發明起信大義，洞若觀火，拜服拜服！更
TX30n0019_p0820a12║論人乘、大乘關係，尤有益於世教。昔人云：「俗昧遠理，僧滯近教」。宋、明
TX30n0019_p0821a01║理學諸師，所以不肯直趣佛法者，祇以其道玄遠，學之者多遺民義，故為此調停
TX30n0019_p0821a02║補苴之術。然茍識其情，厲行六度，亦與儒術相依，唯有漏無漏為異。若撥棄人
TX30n0019_p0821a03║乘之義，非獨不益世法，亦於六度有虧矣。大抵六度本自平等，十善乃其細者，
TX30n0019_p0821a04║在家出家皆不能離十善，東聖西聖亦並依於六度。以此倡說——按予於人生觀的
TX30n0019_p0821a05║科學，則既倡說之矣——，自然殊塗同歸，未知上人以為有當否？此頌禪悅！章
TX30n0019_p0821a06║炳麟和南。
TX30n0019_p0821a07║中華民國十三年十二月二十日，太虛識于滬堧。