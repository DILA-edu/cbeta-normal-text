TX30n0019_p0823a01║新宏明集序
TX30n0019_p0823a02║梁僧祐律師攬漢、魏、晉、宋、齊、梁間人所崇揚佛教之名著，彙成十四卷曰宏
TX30n0019_p0823a03║明集，不惟於法義多所光闡，而彼時孔、佛、老三家互相關涉之形勢，亦能廉得其情
TX30n0019_p0823a04║實。且辭旨淵勝，尤臻文學上乘，誠佛藏中支那撰述之精華已！唐道宣律師增輯得三
TX30n0019_p0823a05║十卷，曰廣宏明集，頗錄歌詩，辭勝者亦間入之，要不失為先唐諸子宏教明理之文爾
TX30n0019_p0823a06║。宣律師後，遂無繼之者。予往者蟄居補陀，嘗欲承祐、宣二師之業，纂續宏明、新
TX30n0019_p0823a07║宏明二集。續與新之分界；自盛唐至清同、光間，歷時雖久，其實質無何大異，概歸
TX30n0019_p0823a08║續集；迨清季而民國，與海西之政俗教學有相涉者，別為新集。蓋時變之鉅，莫逾乎
TX30n0019_p0823a09║此，且為佛化窮通之一大轉樞也。若夫纘述經論，脫然於世運無關者，不入此選；而詩
TX30n0019_p0823a10║歌文辭，亦別纂佛藏文粹、佛藏詩粹收之。茲續、新之二集，必宏明佛教而有關於二
TX30n0019_p0823a11║時代文化，且文學與佛理俱勝者，斯擇取焉。此予修續、新二集之大例，亦祐師宏明
TX30n0019_p0824a01║之原恉也。昔曾敘其義類，小有據摭。去秋播遷藏書至鄂，積藁蕩逸以盡今歲、佛學
TX30n0019_p0824a02║院請張居士化聲，任國文教授。居士博觀時化，固文與佛兼勝者，尚論為文之道，頗
TX30n0019_p0824a03║與予向者所持新宏明集之例合，因勸之選編此集，付武昌印經處版印流通；而佛學院
TX30n0019_p0824a04║國文教材，即取之於是，予亦藉償未竟之心願焉。癸亥春月，釋太虛序於佛學院。（
TX30n0019_p0824a05║見海刊四卷五期）