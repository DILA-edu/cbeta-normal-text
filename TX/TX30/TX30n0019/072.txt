TX30n0019_p0828a01║雪竇小志序
TX30n0019_p0828a02║雪竇山為浙東名山之一，其寺則為天下十禪剎之一，雖與天童太白齊名，而山水
TX30n0019_p0828a03║之靈秀，岩壑之雄奇，蓋遠過之。智覺延壽、明覺重顯諸大師，既禪高海內；而清初
TX30n0019_p0828a04║重興雪竇之石奇雲禪師，意尤清遠。其時、寺田千三百畝淪失已久，邑尊顧侯欲力為
TX30n0019_p0828a05║追復，師致書謝之，謂：『古之所以置法產者，瞻眾而修法；後之所以廢法產者，忘
TX30n0019_p0828a06║法而徇產，故茲祖席三百年來無主法者，產所害也。即邇年釀變，豈不因徒有產而無
TX30n0019_p0828a07║法歟！故斟酌常住，必少產為美。且貧衲始承諸檀見召而來，獨不忍千百年祖席竟為
TX30n0019_p0828a08║榛莽！今幸茅堂竹戶，幾輩禪侶於此修持，少延佛祖慧命，此外更何他營！貧衲之初
TX30n0019_p0828a09║志，門下必相炤之。蒙尊翁再三面諭，法產理合併歸，但產多累多，總不若兩宜之為
TX30n0019_p0828a10║便也。矧貧衲病懶習常，若為產役，則將來擾擾，事無甯日，貧衲即不為產累，產不
TX30n0019_p0828a11║能不為寺累也。惟寺中自左至右柴竹兩山，及寺前香燈田，如古碑數關係祖席者，特
TX30n0019_p0829a01║仰藉台慈，早為斷定耳』！是以天童、育王、金山等處，皆有房頭子孫，獨雪竇無之
TX30n0019_p0829a02║。諸方長老今役役為產累，而雪竇則孤窮自守，惟藉眾緣以成事，未嘗有所挾恃而啟
TX30n0019_p0829a03║世爭也。且寺為產累，幾成各剎通病，忘法徇產，尤為此時痼疾，安得持石祖斯語，
TX30n0019_p0829a04║一一曉喻之哉！寺在清季衰甚，得七塔寺開山皈依慈運老和尚來為住持，澹禪、果如
TX30n0019_p0829a05║和尚繼之，歷光、宣末造而入民國，辛勤一二十年，請大藏經，重建法堂藏經閣，始
TX30n0019_p0829a06║有中興之兆。惜澹公逝世，又漸頹落！民十四，朗清和尚住持，六七年間，翻造庫房
TX30n0019_p0829a07║、客舍，贖回抵押山田，重修佛殿，添置法器，乃又氣象一振。予以朗公率全體寺僧
TX30n0019_p0829a08║、暨諸山長老、當地士紳之公請，於廢歷重九登高進寺，緇素名德送入山者數百人。
TX30n0019_p0829a09║當陞座之際，即說偈曰：『禪門艷稱雪竇頌，海外猶傳碧岩集，今日當場拈出時，清
TX30n0019_p0829a10║風匝地起何極』！施號於眾曰：『雪竇以清苦澹泊、樸實寧靜為本，量入為出，就寺
TX30n0019_p0829a11║了寺，凡百興建，悉隨世緣。太虛如太虛，本來無一物，無可資濟常住，然決不侵捐
TX30n0019_p0829a12║常住，除住寺食用而外，涓滴歸公，是可宣告於龍天聖凡者也』。昔宋仁宗嘗夢遊雪
TX30n0019_p0830a01║竇，理宗因御書應夢名山四字賜之，刻石猶存御書亭。自蔣奉化於民十六，易寺門應
TX30n0019_p0830a02║夢名山舊額為四明第一山，不惟名實核符，且因以交通利便，風景培養，妙高臺、飛
TX30n0019_p0830a03║雪亭、千丈崖、觀瀑橋諸勝蹟亦重修刱建，大增林泉之美。昔時野衲山農而外，文章
TX30n0019_p0830a04║之士，貴顯之人僅託之夢遊者，今則上海夕發而朝至，杭州朝發而夕至，上下舟車，
TX30n0019_p0830a05║如履庭戶，而復得極幽邃探奇閟之樂，則不能不為未一遊是山者告。乃命寺職，摭略
TX30n0019_p0830a06║山夫禪師寺誌，編茲小志，聊助遊興云爾。民國二十一年十月十三日，雪竇山人太虛
TX30n0019_p0830a07║。（見海刊十四卷三期）