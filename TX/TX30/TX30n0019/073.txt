TX30n0019_p0831a01║靈隱寺萬年簿序
TX30n0019_p0831a02║記言記事，造耑結繩，孔子刪書，斷自神堯，馬遷作史，託始黃帝，用備來者稽
TX30n0019_p0831a03║考，藉為準繩，意至美也。而十方僧寺，宛然一小民國，主權領地及人眾之三要素，
TX30n0019_p0831a04║莫不畢具。故往往有山志寺乘，廣傳世之文事；復有萬年簿以為繼體之宗法，道風賴
TX30n0019_p0831a05║之不墜，慧命因而久延。然据集編次，亦須有心人不時留意，乃能適如其實，不溢不
TX30n0019_p0831a06║漏。丁卯之夏，小寓虎林靈隱寺，主人慧明尊宿，海內僧望也。監院玉皇、知眾德明
TX30n0019_p0831a07║等輔之，雍雍穆穆，一時稱盛！遂修訂萬年簿，蕆往諗來，承前啟後，以永垂典型。
TX30n0019_p0831a08║囑贅一言，乃書此以應之。十六年八月日釋太虛。