TX30n0019_p0832a01║丹徒會音寺同戒錄序
TX30n0019_p0832a02║丹徒會音寺，即明季海潮庵，乃華山見月律師受具之道場也。歷經廢興，而時一
TX30n0019_p0832a03║弘傳戒法，清道光間，曾有德真靜律師闡揚甚盛，後毀於紅羊之劫。復於智慧德律師
TX30n0019_p0832a04║中興之，民國之四年開壇傳戒，猶有同戒錄可稽。照如和尚繼之，得松濤和尚、法蓮
TX30n0019_p0832a05║和尚、光澤和尚，嗣而輔之，住持不替，續有興建。今乃舉而傳之法性和尚，使負光
TX30n0019_p0832a06║前裕後，繼往開來之責任，因於今秋再開戒壇，余亦以之造遊其地，為略示瑜伽菩薩
TX30n0019_p0832a07║戒法綱要。將有同戒錄之刊，遂述其所聞以為之序。中華民國二十三年十月十九日，
TX30n0019_p0832a08║雪竇山人太虛。