TX30n0019_p0835a01║漢口佛教會創始記序
TX30n0019_p0835a02║一事之成莫非果也，而果必有因，但因遠而緣眾，即其發端之簡且微者，烏知不
TX30n0019_p0835a03║先有極賾之因，至繁之緣在乎其中哉！法華經有無數菩薩發心於末劫中宏宣正法，觀
TX30n0019_p0835a04║於漢口佛教會成立之速，信徒之眾，洵乎靈山乘願而來者歟？憶予民國七年應李隱塵
TX30n0019_p0835a05║、陳元白居士請來漢口開講起信論，常聽者僅七人耳。至九年，講楞嚴於武昌，曾至
TX30n0019_p0835a06║漢口講演三日，時有信心者三四十人。遂即發起佛教會，因主持得人，繼續從事於建
TX30n0019_p0835a07║設，乃有今日之結果。但因果重重，化行無盡，願不懈精進，俾有以維持其已成者；
TX30n0019_p0835a08║而廣修萬行，圓成萬德，與法界眾生同證無上菩提也！佛曆二千九百五十年春月，釋
TX30n0019_p0835a09║太虛。（見海刊四卷五期）