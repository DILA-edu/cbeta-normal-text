TX30n0019_p0838a01║救世軍緒言
TX30n0019_p0838a02║太虛曰：吾不禁有悲夫今世界所謂文明、所謂進化也！窮機械之巧，竭原澤之藏
TX30n0019_p0838a03║，黜天行，節人力，開物成務，厚生利用。諒哉！工業之文明進化，非胼胝手足、櫛
TX30n0019_p0838a04║沐風雨者所能也。裁抑君權，輯和民意，使獨夫莫逞其淫威，眾庶咸知乎切愛。諒哉
TX30n0019_p0838a05║！政治之文明進化，非專權壓制，群怨胥嗟之比也。郵聲傳光，發宇宙之祕，析質窮
TX30n0019_p0838a06║數，極微積之奧；地轉天虛，恆行遊衛之星無量，審名檢實，生機動植之類遞分。諒
TX30n0019_p0838a07║哉！學術之文明進化，非二儀、五行、三才、七政得幾也。航太空，橫瀛渤，穿山隘
TX30n0019_p0838a08║，絕邊徼，比鄰萬邦，斷港四海，財貨集焉，文言譯焉，智識貿焉，風俗易焉。諒哉
TX30n0019_p0838a09║！交通之文明進化，非扃關鎖國、滯跡封域堪及也。
TX30n0019_p0838a10║然人情由獸性擴充而來，進化云者，徒熾盛私慾而已。世相本妄想堅固所現，文
TX30n0019_p0838a11║明云者，徒增益惡慧而已。故工業良而生活彌艱，政治美而政役彌苛，學術優而戰器
TX30n0019_p0839a01║彌精，交通便而狙詐彌深！雖有和平真理之談，終不敵榮譽權利之好；雖有人道慈善
TX30n0019_p0839a02║之說，卒難治恃強凌弱之習。觀歐陸近歲之慘劇，可以瞿然驚、惻然哀已。烏乎！東
TX30n0019_p0839a03║西二萬里，一夜叉之殺場耳！上下六千年，一羅剎之血史耳！而天演之論，意宗之學
TX30n0019_p0839a04║，愛國之談，造物之教，斯並逐塊之獹，無異爭幕之燕！且群智既高，人心益侈，始
TX30n0019_p0839a05║多葛、孔尼父、摩西、墨翟之輩，其遺訓德型，亦纔足補救社會，彌隙補罅焉耳。欲
TX30n0019_p0839a06║援大界異生轉依樂土，減損交感同業，超越濁劫，雖地獄變相未足以恐，華嚴莊麗未
TX30n0019_p0839a07║足以欣也。非湧金剛之寶燄，興般若之聖軍，將和合我身完全解散，堅牢世相根本取
TX30n0019_p0839a08║消，直悟無生，深通幻喻，殆未有能濟者也！
TX30n0019_p0839a09║第今之學者，亦往往能探究佛藏已。顧度以劣意，測以狹情，不曰寓言，即云理
TX30n0019_p0839a10║想；或獨喜其廣大圓融之說，猖狂而妄行之，自訝成佛，強勉支撐，誣己欺人，亦終
TX30n0019_p0839a11║成順世外道，附入殺害為正法之朋黨耳！殊不知實報土、法性身之大人境界，萬非雜
TX30n0019_p0839a12║毒凡夫所能模擬思議也。固欲證明之者，當由其道，不能躐等而致，尤不可妄計以通
TX30n0019_p0840a01║。古師曰：不修四念處觀，不得四念處慧，雖復坐禪，猶如枯木，雖復解悟，祇成惡
TX30n0019_p0840a02║覺，雖復悲施，但益流轉，雖復持戒，不免雞犬，故四念處真一切淨德之根原也。何
TX30n0019_p0840a03║謂四念處乎？一、觀身無質——本曰觀身不淨，然淨即近人所謂原質。二、觀受無樂
TX30n0019_p0840a04║。三、觀世無常——本曰觀心無常，因近多固執人間，橫生染著，雖知浮生僅數十寒
TX30n0019_p0840a05║暑，而堅認功業名言，可傳不朽，此蓋欲望心所也，特揭出以對破之，亦不違觀心。
TX30n0019_p0840a06║四、觀意無我——本曰觀法無我，因近世特嘉爾創立意宗，執意不妄，謂意是我；蓋
TX30n0019_p0840a07║即印度勝論師思即是我之說。以特氏之說，現時頗占勢力，故對破之。意即意識，法
TX30n0019_p0840a08║是所緣，法即法塵，意為能緣。特氏以尊疑為學，後疑前意，疑仍意疑，非有非意，
TX30n0019_p0840a09║能疑乎意，故以意為我，標曰意宗。然以後意疑前一意，前意既為後意之法。及知後
TX30n0019_p0840a10║疑，亦即是意，非有非意，認意為真，則又待乎第三意，而第二意亦降為法塵矣。故
TX30n0019_p0840a11║雖曰意宗，仍是法塵耳。
TX30n0019_p0840a12║又念處前矛，須呵五欲，今擇厥要，標目四條：一、觀功利如土苴。二、觀家國
TX30n0019_p0841a01║如牢獄——如處牢獄者，既被拘禁，則亦無可奈何，姑事鋪設，冀足坐起食息，若於
TX30n0019_p0841a02║中作久長計，非大愚乎？三、觀財色如瘡癰——如身生瘡癰，必期治愈。然既已生起
TX30n0019_p0841a03║，勢難即滅，若橫決之，患將益增，暫忍受之，非可愛也。四、觀榮譽如谷響。習此
TX30n0019_p0841a04║四觀，極令明了，則四念處慧，可漸次發現矣。
TX30n0019_p0841a05║然此觀高遠，此行艱奧，當以責專修佛乘者耳，持語普通學人，烏可哉？太虛曰
TX30n0019_p0841a06║：硜硜自守之民，或無需乎此，若以救人、救群、救天下、救眾生自任者，則此觀此
TX30n0019_p0841a07║智，未獲念念現前，夾離以惡覺私意，又安保救之不為病之耶？吾以之博采古今人觀
TX30n0019_p0841a08║四念處、呵五欲境之說，取其深入淺出，剴切明白者，成此一書，名曰救世軍。所以
TX30n0019_p0841a09║為發願救世者，俾以幻攻幻，以我除我，烹愛轅慢，棄聖黜巧，先造於湛明平溥之境
TX30n0019_p0841a10║也。若夫布仁義、興禮樂、行四攝、宏三施，明德天下，止民至善，則又當以大悲為
TX30n0019_p0841a11║根本，以方便為究竟耳。讀吾書者，能甚深觀察，精義入神，持四無四如之法印，隨
TX30n0019_p0841a12║事煉磨，應念炳現；久之我見空而情見枯，開生死苦樂關頭，自然如如不動，入焚溺
TX30n0019_p0842a01║猶安衽席，解紛盭如理索綯，不唯無利害觀念，亦無是非成心，但思如何可以饒益有
TX30n0019_p0842a02║情，如何可以嚴淨器界，精神抉擇勇猛進行而已，所謂捨救人外無一事者是也。茍不
TX30n0019_p0842a03║然者，雖共產而無政府，猶不過擴充其我愛；大悲等眾生界，尚不免顛倒於夢想，況
TX30n0019_p0842a04║其散焉者乎？嗚呼！橢顱方蹠之倫，有不欲以屠椿之家、縶柱之犬自肖者，可以興矣
TX30n0019_p0842a05║！（見覺社叢書第三期）