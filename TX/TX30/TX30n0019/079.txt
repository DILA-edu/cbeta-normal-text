TX30n0019_p0843a01║佛化旬報緒言
TX30n0019_p0843a02║吾國佛教之有月刊，始於民國元年濮君一乘、狄君楚青之佛學叢報。然光、宣以
TX30n0019_p0843a03║來，予於是蓋籌之久矣，特以時機未熟，未能有成。至民二，予於上海佛教總會遂創
TX30n0019_p0843a04║辦佛教月報，第佛教月報僅出四期，而佛學叢報亦於十二期停版。從民國三年至七年
TX30n0019_p0843a05║，國中無復有言佛之書報者。民七之秋，陳君元白、黃君葆蒼、李君隱塵等始與予謀
TX30n0019_p0843a06║出季刊，曰覺社叢書，共出五期。逮八年冬，眾議於九年為始改為月刊，即今之海潮
TX30n0019_p0843a07║音也。海潮音雖展轉遷徒，由杭而鄂，由鄂而杭，由杭而滬，由滬而京，由京而又鄂
TX30n0019_p0843a08║，幸一線生機續而未絕，今已歷四年之久，蔚為海內談佛之書之魯靈光矣！然近二三
TX30n0019_p0843a09║年內言佛之書報，頗為層見疊出，於月刊嘗有北京之佛報與佛心叢刊，皆僅出一期而
TX30n0019_p0843a10║止；今尚有佛化新青年一種，已出五冊。而旬刊則滬上曾出佛化旬刊五冊。先是、寧
TX30n0019_p0843a11║波有新佛教一種，則由旬刊而變半月刊，由半月刊而變月刊，曾出十餘冊。去春、成
TX30n0019_p0844a01║都龔君緝熙編佛學旬刊，則出過數十冊者也。日刊唯北京之覺世報，歷半年而停頓；
TX30n0019_p0844a02║漢口時事新報附刊智慧燈一紙，略同佛化日刊。今年甯波揚州有佛光月報之出，上海
TX30n0019_p0844a03║之世界佛教居士林亦季出林刊，已各見二本矣。又聞無錫有佛學月報之出，然未之見
TX30n0019_p0844a04║也。予抵廬山牯嶺大林寺世界佛教講演會主講之期內，復聞漢口佛教會有佛化旬刊之
TX30n0019_p0844a05║出版，為之喜而不寐！然竊望其能繼歷長時，或進而為佛化之日刊也；乃歷舉十餘年
TX30n0019_p0844a06║來佛化書報所前興後仆之數，用為緒言以策進之。（見海刊四卷八期）