TX30n0019_p0845a01║世界佛學苑圖書館館刊發刊詞
TX30n0019_p0845a02║世界佛學苑，蓋為重建世界佛法而設立。佛法一味，皆策源於釋尊覺海。始流於
TX30n0019_p0845a03║印度，繼而展轉流遍全亞，比年由亞洲汎流歐美，且周地球矣。然經一方國，即因某
TX30n0019_p0845a04║一方國之文教而呈特色；歷一時代，即依某一時代之風化而易本相。故於印度約有三
TX30n0019_p0845a05║時代不同；而源於印度者，亦約有錫蘭系、中國系、西藏系之異。其他直接或間接推
TX30n0019_p0845a06║流所及，盛衰沿革，斷續興廢，殆不易僂指數。而近歲歐、美、亞三系之末流，且每
TX30n0019_p0845a07║探及荒墟古都之遺蹟殘簡，掘發伏藏，淬勵新光，則波瀾益壯奇已！然往往為某種文
TX30n0019_p0845a08║字語言及某種風俗習尚之所拘限，不相通貫融徹，猶海水分注谿澗湖瀆，匪惟形處離
TX30n0019_p0845a09║隔，而色味氣性亦復差異。則惟有某時某地之佛法，無復世界一味之佛法。然佛法之
TX30n0019_p0845a10║終不失其一味，亦猶百川之終不失其為水，疏而濬之，導而達之，則源於覺海者，皆
TX30n0019_p0845a11║可趨匯於覺海。而世界佛學苑，蓋欲為佛法盡此疏導之功，使成世界一味之佛法，以
TX30n0019_p0846a01║為世界人類之所共尊信者也。
TX30n0019_p0846a02║此一工作誠艱鉅矣！然既睹其利益之所存，亦不能畏其艱鉅而不為。乃其工作之
TX30n0019_p0846a03║進程，依佛法教、理、行、果之次序，則教尚已！教為釋尊以來之遺教，而教之遺留
TX30n0019_p0846a04║及今者，要惟法物與圖書之二館。故以圖書、法物二館為建立之基本。法物別美術與
TX30n0019_p0846a05║史料，或啟情意之莊敬，或供知識之推證也。圖書分考校與編譯，所以釋礙疑，融隔
TX30n0019_p0846a06║異，統部類，會文語也。本茲教基，纔有學理之可研究，行事之可修習，果德之可獲
TX30n0019_p0846a07║成。而法物與圖書二館，又以圖書館之需要為尤亟，且亦因緣時會之較易，乃於民二
TX30n0019_p0846a08║十一之秋，就武昌佛學院址創立焉。
TX30n0019_p0846a09║創立以來，得方耀庭、李子寬、王森甫等諸董事之維護，法舫等諸職事之精進，
TX30n0019_p0846a10║若圖書之蒐集，編校之成就，皆有迅捷之發展；雖距理想中之世苑圖書館猶未逮十之
TX30n0019_p0846a11║一二，能本茲朝氣而蒸蒸日上，則亦何難於五六年間睹其實現哉！今以將屆創立二周
TX30n0019_p0846a12║之紀念，法舫、大醒諸子謀就海潮音特出館刊，既以編目陳報，且索余為作一文。爰
TX30n0019_p0847a01║將世界佛學苑之宗旨暨世苑圖書館之重要，作簡明之敘述，冀已發心者勤勇無間，未
TX30n0019_p0847a02║發心者聞而踴躍參加，匡吾人所未逮，而弗吝指教之也！