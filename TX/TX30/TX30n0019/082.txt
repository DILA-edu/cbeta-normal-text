TX30n0019_p0852a01║陰符經稱性直解序
TX30n0019_p0852a02║——宣統二年四月作——
TX30n0019_p0852a03║庚戌三月，太虛遊廣東，寓白雲山雙溪寺。長老月賓上人，當茲郢匠也，宗說兩
TX30n0019_p0852a04║通，治道綦篤，日從之親炙道妙，熙熙然猶坐春風中焉。久之、出所著陰符經稱性直
TX30n0019_p0852a05║解曰：為我序之。太虛披覽一週，思想晶瑩，意趣玲瓏，非深於禪者不能！不覺舞蹈
TX30n0019_p0852a06║而起曰：初太虛於金陵，獲楊文會居士陰符經發隱，見其翻破千百年丹訣，兵術之陳
TX30n0019_p0852a07║案，特開新想，釋以佛理，嘗讀而好之。今又獲睹此解，真有如在山陰道上行，愈進
TX30n0019_p0852a08║而愈勝，弗知當用何等筆墨，何等語辭，始能攄出胸中之歡喜欣羨也！
TX30n0019_p0852a09║雖然，太虛淺學人也，聖經子書，所窺幾何？雖寢食佛教已歷年歲，譾陋之見得
TX30n0019_p0852a10║，抑又可想，烏足以序此？但天性人也，人人實同具之，就吾所知，姑妄試論，庶幾
TX30n0019_p0852a11║亦無咎乎？請嘗言之：夫道大無外，小無內，前無始，後無終，愚夫愚婦與能之，豈
TX30n0019_p0853a01║東西之固間，而古今或異耶？然其極也，維聖哲亦有所不能盡，故高明於道者，精微
TX30n0019_p0853a02║於道者，廣大於道者，湛深於道者，隨時隨地恆有之。而窮乎道者，統古今、一東西
TX30n0019_p0853a03║，實唯佛陀而已矣。
TX30n0019_p0853a04║抑吾人之崇拜佛，皈命佛，非皈命其偶像，崇拜其神異也；乃崇拜其悲智之兼大
TX30n0019_p0853a05║，皈命其道理之獨妙也。夫佛之悲智，造化不能與之並，大地不能與之參，固矣！若
TX30n0019_p0853a06║其言道理，則若孔子、若莊子、若列子、若老子、若墨子，以及古今東西之聖哲賢豪
TX30n0019_p0853a07║，著書立訓，相為出入者，果枚舉所不勝也。然而通此則壅彼，淺得則深失，求其能
TX30n0019_p0853a08║契純合全者，未始暫見也。今不意於文煙字海中，乃有此之陰符經，與佛理表裏相徹
TX30n0019_p0853a09║，始終相貫，且直登智悲同一無盡之床而噬其胾，不亦大奇歟！
TX30n0019_p0853a10║然法華不云乎？治世語言，資生事業，皆與實相不相違背，竊恐與佛理相貫徹者
TX30n0019_p0853a11║，正不僅陰符經為然也。今而後我知研究佛學者，以佛理融會古今東西之學說，將層
TX30n0019_p0853a12║見疊出，弗復有底止耳。蓋昔人用內典解外書，雖亦甚多，而說到水乳交融，天衣無
TX30n0019_p0854a01║縫，復能山還他山，水還他水，不離宗旨，無矯揉割裂之病，良唯此解為最！開後世
TX30n0019_p0854a02║無限靈趣，得不以首功屬之乎？
TX30n0019_p0854a03║上人性高潔，行事不茍，惟言及宏法，則汲汲若不遑。於陰符經稱性直解之外，
TX30n0019_p0854a04║更有覺道歌一，廣東自治會心經講錄一，皆理豐文茂，簡括清亮，其才智之天縱，誠
TX30n0019_p0854a05║非尋常可及者！嗚呼！倘亦所謂荷如來使命者歟！庚戌四月，佛子太虛謹序於雙溪之
TX30n0019_p0854a06║幻住室。（見佛教月報第二期）