TX30n0019_p0855a01║國學鉤玄敘
TX30n0019_p0855a02║他國稱我國為支那，支那是文物義，厥文明物化宜美冠諸土矣！然數千載之國學
TX30n0019_p0855a03║，其書浩如煙海，遊陟者漫不知所歸。極須一鉤提玄要之作，俾淺者識其大凡，而深
TX30n0019_p0855a04║研者得其指針。本院之治佛學，取佛之經論為主，然以佛法依世間有情施設，施設於
TX30n0019_p0855a05║今此之人間世者，則必知現代思想之大凡以為所依；施設於今此之中華民國者，尤必
TX30n0019_p0855a06║知此國文化之大凡以為所依，故曾列孔、老諸子，與漢、唐玄學，及宋、明理學之課
TX30n0019_p0855a07║，會唐居士大圓，贊揚佛事，來院同住。嘗與尚論古今，謂國學始於伏羲畫卦，後王
TX30n0019_p0855a08║繫易，周公繼之，未分玄箸，學胥匯焉。孔子刪連山，歸藏而存周易，其言始玄遠。
TX30n0019_p0855a09║孔又嘗刪書，斷自唐、虞，雖書政事，實談心法。虞箴云：「人心惟危，道心惟微，惟
TX30n0019_p0855a10║精惟一，允執厥中」，言極微渺！然書言理而易言數，故國學之玄者二：曰理與數，
TX30n0019_p0855a11║皆定於孔子，復應謂之孔學。然孔子聖之時，刪易、書為適時宜，欲廣搜國學之幽致
TX30n0019_p0856a01║，不得不求之孔外諸子。老、荀自說，莊、墨有弟子附益，呂氏春秋之群聚纂集，皆
TX30n0019_p0856a02║包有孔刪外之故言者。此秦火前之諸子，所以為國學之天樞也！秦火而後，漢尚訓詁
TX30n0019_p0856a03║，然亦有楊雄、王充諸賢，思想精湛。三國、兩晉間，王弼、何晏、嵇康、阮籍輩，
TX30n0019_p0856a04║倡為易、老、莊三玄之說，風靡六代，有遁、遠、什、肇、及劉程之、顏之推、謝靈
TX30n0019_p0856a05║運、沈休文等。時後盛談般若，范縝作神滅論以反之，內外構會，思辯綿遠。隋、唐
TX30n0019_p0856a06║間王通頗開宋、明理學之耑，入唐承漢詁，晉玄餘韻，已無足觀，獨奘、基諸師之大
TX30n0019_p0856a07║乘，如日中天，而韓、柳、李、杜，則文與詩而已。宋周茂叔浸援禪與老入儒，倡為
TX30n0019_p0856a08║理學；程、張、朱、陸，言益恢曠，然上皆祖易言理、祧書言政者。獨漢之京房、宋
TX30n0019_p0856a09║之邵雍等，則宗易言數。邵之於數，玄之又玄，殆幾大乘矣！明吳康齊承宋學之風，
TX30n0019_p0856a10║至王陽明良知之說，大暢於世，白沙、整菴尤近禪。晚有顏、李矯其末流，反質地官
TX30n0019_p0856a11║。有清逃隱訓詁，或遊文藝，幽思未抽；第戴東原氏孟子字義疏證，雖反程、朱，詣
TX30n0019_p0856a12║理殊精。迨歐化入華，融貫東西，兼撢內典，學說又熾，而褒然成家者，則厥推章氏
TX30n0019_p0857a01║太炎。其文上承老、孔、荀、莊，下接晉、宋、漢、清，復時酌奘、基之理，故能卓
TX30n0019_p0857a02║然獨勝！予聞而善之，乃商取古今專篇，時附按語，糅為此編，既令本院學人略知國
TX30n0019_p0857a03║學，亦藉餉世之治國學者以佛理，一舉而二益兼云。民國第一癸亥冬月，釋太虛。（
TX30n0019_p0857a04║見海刊四卷十一期）