TX30n0019_p0858a01║墨子學辨序
TX30n0019_p0858a02║墨子為印度人之說，雖出胡君刱見，發前人所未發，頗駭聽聞！然細按墨子之思
TX30n0019_p0858a03║想，若天志、明鬼之神教，倫理、物理之科學，皆中國學術思想系統上所無，則說為
TX30n0019_p0858a04║外來之學術，亦深有由致。蓋名家始若鄧析之流，亦辨析倫禮政教刑之名義，類儒家
TX30n0019_p0858a05║孔孟之所謂正名、知言。爾後之儒家、名家，皆受墨學之影響，於是公孫龍、惠施，
TX30n0019_p0858a06║近乎名數質力之學；而荀子亦有其論理學。且以為膚黑之外國人，乃稱其師資為墨翟
TX30n0019_p0858a07║，亦殊通允！然是否為印度人，及佛教徒，則猶待論定。佛教初盛行小乘之學，為絕
TX30n0019_p0858a08║對之無神教，除佛陀外無所崇拜，與墨之根本思想不相容，應可斷其非佛教徒。故竊
TX30n0019_p0858a09║意墨家為印度婆羅門教之一派，兼傳印度哲學、科學；或猶太摩西教之一派，兼傳希
TX30n0019_p0858a10║臘科學、哲學者歟！墨之根本思想，以人類同出於天帝，故應以天之志為志，而上同
TX30n0019_p0858a11║天志，博愛全世界人類。天與人之交通，則寄於鬼神。而保傅人類以實現其兼愛，則
TX30n0019_p0859a01║須犧牲自己而刻苦為眾，尤有藉於論辨、技藝之巧，以為覺濟之工具。就近取譬，則
TX30n0019_p0859a02║如明季入中國之天主教徒，國人概稱曰紅毛，其徒亦於傳拜神、愛人之教外，兼授天
TX30n0019_p0859a03║、算等，可為墨家之一比例。至於歷史與交通之關係，在彼時之猶太或印度人能否入
TX30n0019_p0859a04║中國，則應俟治古代人文交通史者之研討，非吾所能知也。吾前月寰游返國，遇胡君
TX30n0019_p0859a05║於滬上居士林，嘗告語斯意。今君整理前說，將有墨子學辨之刊發，投書索序，因撮
TX30n0019_p0859a06║略所曾談論者，陳是正焉！民國十八年七月十二日，四洲傳教沙門釋太虛。（見海刊
TX30n0019_p0859a07║十卷七期）