TX30n0019_p0860a01║莊子集註序
TX30n0019_p0860a02║曩者讀莊子，以其文章華妙，而未求其甚解焉，故窺註疏不多，解全書或數篇者
TX30n0019_p0860a03║，纔六七家耳。然已感識其字者或未言其理，論其文言其理者，或未論其文，識其字
TX30n0019_p0860a04║；論其文者或未識其字、言其理。使有人焉，集各家之所識字、所言理、所論文，擷
TX30n0019_p0860a05║採精華，匯成一編，裨益於讀莊子者當不淺。今阮居士次扶之莊子集註，乃適符斯選
TX30n0019_p0860a06║，能不以先睹為快乎！阮居士往者從吾研究佛學，今不晤七年矣。頃間、聞吾抵漢皋
TX30n0019_p0860a07║，月夜走訪，目擊其靜氣盎然，光澤勝前，敻乎與遭值世亂形神憔悴之眾人異。訝詢
TX30n0019_p0860a08║其所由，則以治莊註對，並請為序之。覽其自序，則云：「當滄海橫流之會，獸蹄鳥
TX30n0019_p0860a09║跡之道交于中國，磨牙吮血，殺人如麻，知必有道焉，足以韜光晦跡，善以全其生，
TX30n0019_p0860a10║雖燕礱人間，亦得與海上冥鴻同其超脫。因而思老、莊之風，人皆取先，已獨取後，
TX30n0019_p0860a11║人皆取實，已獨取虛，蓋善下而不與人爭，自相忘而不為人忌者也」。又曰：「予既師
TX30n0019_p0861a01║其說以期免於難，竊欲求其一以漸底於通也」。又曰：「因虛其心以為物外之遨遊，
TX30n0019_p0861a02║即後其身以遠人間之菑害」。蓋皆驗諸身而後著諸言者，故灑然於劇變繁感之上，居
TX30n0019_p0861a03║市廛而氣通山澤。然則居士此註之作，更進則化民成俗，使人熏其德而良善焉者也。
TX30n0019_p0861a04║逮得己利，推以利人，亦菩薩之用心歟！時座間有諮佛經者，居士隨問宣答而覈要咸
TX30n0019_p0861a05║中，則知別後雖究莊子，而以佛學為主，尤精進焉！顧於莊註中間抒己意之處，亦鮮
TX30n0019_p0861a06║援用佛言。吾每嘆不知佛者，於孔、老、莊所語莫測其邊底，而游目佛藏稍多者，亦
TX30n0019_p0861a07║不能如其分齊以言，輒喜傅一二名句，將佛義盡量移襲，而忘孔、老、莊此名此句，
TX30n0019_p0861a08║在其所屬前後文或通篇全書中，本無其義，竟恣為敷演！如近人有割取「天下莫大於
TX30n0019_p0861a09║秋毫之末而泰山為小」之語，大談破相顯性，累萬言不休者，則借其名句用為題目，
TX30n0019_p0861a10║以發揮自胸中之佛學，與孔、老、莊何涉？惟適以糅亂佛說而已！此古今愛好孔、老
TX30n0019_p0861a11║、莊之佛者往往不免，而居士獨慎出之，彌堪尚已！民國十八年十月十八日，太虛序
TX30n0019_p0861a12║於武昌千家街之世界佛學院籌備處。（見海刊十卷十二期）