TX30n0019_p0862a01║宋版編年解題目錄序
TX30n0019_p0862a02║中國鋟木印圖書，雖唐已有之，然著於官史者，則馮道為始，此人文史上所艷稱
TX30n0019_p0862a03║之一大發明也。惟五代戎馬倥惚，刻書之事，迨宋乃精且盛，故海東西所藏之中國書
TX30n0019_p0862a04║，推宋本為珍，以其不徒可資校勘，亦為有價值之古物也。因此板本之考查，得成目
TX30n0019_p0862a05║錄學之一門。然古不古繫乎時，同一宋也，前後相距者三百餘歲，而宋末元初則成銜
TX30n0019_p0862a06║接。昔人僅斷代為別，不紀其年，抑何為術之疏漏歟！張君滌瞻有慨乎是，發奮為宋
TX30n0019_p0862a07║板作編年史，以年編次先後，月日亦往往附見，綴之以解題，則藏者轉移之跡，書之
TX30n0019_p0862a08║現存與否，皆可按圖索驥而得。細至刻工姓名，亦間入紀錄。起于開寶五年，迄祥興
TX30n0019_p0862a09║二年，都四萬有餘卷。更益以索引，兼紀事本末之長，以彌編年史之缺憾，其用力可
TX30n0019_p0862a10║謂勤已！當此思潮激盪，政事劇烈之際，乃張君獨孜孜矻矻，惟日不足，埋首圖書館
TX30n0019_p0862a11║，治此樸學，其立心尤迥異夸俗已！張君以此錄所編入者，佛書幾佔其半，因囑余序
TX30n0019_p0863a01║之。蓋嘉熙三年，安吉州思溪法寶資福禪寺刊大藏五千七百四十卷，政和至紹興間，
TX30n0019_p0863a02║福州開元寺刊毘盧大藏五百餘函，函十卷；元豐三年，福州東禪寺等學院，刊大藏五
TX30n0019_p0863a03║千餘卷；他若開寶五年至熙寧四年，蜀刻之十三萬板；宋末祥興元年，開雕杭州南山
TX30n0019_p0863a04║普甯寺大藏；以及其餘單鐫之本，故應二萬卷而有奇也。且三種大藏，日本皆存，而
TX30n0019_p0863a05║嘉熙本我國楊守敬君曾在日本購一殘部，才散失六百卷而已。顧余於佛書雖涉覽較多
TX30n0019_p0863a06║，然未嘗留意於目錄之稽核，而板本則更非所厝心；今以此而獲知現存宋刻佛書之夥
TX30n0019_p0863a07║，滋足樂焉！民國十九年三月末日，廈門南普陀太虛。（見海刊十一卷四期）