TX30n0019_p0868a01║慧圓居士集序
TX30n0019_p0868a02║因明、晚唐後久成絕學；比年重光於華土者，功莫慧圓居士若！居士初在滬、漢
TX30n0019_p0868a03║、京從余聽受綱略，即湛心於是。取藏中關於因明諸經論，及遺在日本諸古疏暨近人
TX30n0019_p0868a04║新著，窮搜冥討，融會貫通，遂慨然有發明斯學之志。旋應中國大學授論理學聘，乃
TX30n0019_p0868a05║論論理學有西洋形式者，與佛教因明者，著為佛教論理學。嗣余招至武昌任佛學院講
TX30n0019_p0868a06║師，授因明及俱舍等，修正其佛教論理學為因明入正理論講義，即今佛學院印行者也
TX30n0019_p0868a07║。除講學外，並從余研習唯識。正精進深造而疾作，發心病癒後出家專宏慈恩學；而
TX30n0019_p0868a08║輾轉纏綿，由鄂遷滬，猶為人說起信等，卒以不起。悲夫！佛學院同人致輓辭云：『
TX30n0019_p0868a09║唯識海空歸覺海，大光明放在因明』，蓋紀實也。鄂中新興之佛化，得宏毅篤實之大
TX30n0019_p0868a10║慈以執其事，縝密精察之大徹以持其學，庶乎其可！乃皆為死魔攫之而去，吾慟深矣
TX30n0019_p0868a11║！其子史玨善嚴，集其散見之遺著，欲以問世，因為序其顛末。居士姓史，名錫綽，
TX30n0019_p0869a01║字裕如，後改一如，擬出家名大徹云。民國乙丑夏太虛識于天童。（見海刊六卷十一
TX30n0019_p0869a02║期）