TX30n0019_p0870a01║敘東方大同學案
TX30n0019_p0870a02║予往者閉關普陀，劉君仁航贈報恩學社叢著，及觀音福田院緣起、詩歌等，讀之
TX30n0019_p0870a03║深愛其博綜東西諸學，歸尚乎佛，達以顯豁，足悟濁世，遂與之締交。嗣予寓滬編覺
TX30n0019_p0870a04║社季刊，往還益頻。頃年雖形跡似疏，而神理固吻然無間也。今秋赴東亞佛教大會，
TX30n0019_p0870a05║劉君鳳鳴代君東渡，致君之手書，述東方大同學案綱旨，乞予序之。予雖未獲讀其文
TX30n0019_p0870a06║，而覽其標目，揆其意趣，亦可粗識其端倪也。蓋君之所學，以明道為體，以濟人為
TX30n0019_p0870a07║用。嘗序某君原學：謂☯、卍、＋為華、印、歐三土文化之符瑞。☯則陰陽消息而用
TX30n0019_p0870a08║其中，卍則福慧圓滿而大其歸，＋則偏執兩端而致其極，道之所蘊，無外乎是。今作
TX30n0019_p0870a09║東方大同學案，其發揮此道蘊者歟！孔孟大同小康學案，老莊自然學案，楊朱兼利學
TX30n0019_p0870a10║案，墨翟兼愛學案，則☯符也。耶蘇愛人學案，則＋之符也。佛之福慧圓滿學案，則
TX30n0019_p0870a11║卍之符也。夫充足人心之願望，無過於福慧圓滿，故希冀福慧圓滿，乃人心之本性如
TX30n0019_p0871a01║是。稱性發舒，百家之學爭鳴，皆以是為的，如萬川之競流，不達於海不能止。然非
TX30n0019_p0871a02║照空偏執兩端之分別，寂滅陰陽消長之流轉，福慧圓滿之域終末由至；此所以非佛不
TX30n0019_p0871a03║能充足吾人福慧圓滿之本願，而佛之為佛，不在標此福慧圓滿之鵠的，在已能圓滿乎
TX30n0019_p0871a04║福慧。其所以能圓滿乎福慧者，照而寂，寂而照，分別空，流轉滅，於是乎為集福王
TX30n0019_p0871a05║，為大乘光，持以賢守，運以健行，福慧因以圓滿。期果而不明因，果豈能獲？故應
TX30n0019_p0871a06║曰：佛陀寂照圓成福慧學案。質之讀劉君書者，以為何如？乙丑冬月，太虛。（見海
TX30n0019_p0871a07║刊七卷一期）