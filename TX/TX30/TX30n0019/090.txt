TX30n0019_p0872a01║敘睍言
TX30n0019_p0872a02║東阜先生，十餘年之文學道義交也。吾頃者歸自歐、美，蕭然偃息湖畔。一日、
TX30n0019_p0872a03║與先生邂逅雲林，偕游者促之，未遑劇談。越數日，吾欲之甬，過先生塔山精舍，清
TX30n0019_p0872a04║話移晷。讀其所為之詞之詩，氣彌沉而鋒益斂，知先生之感概深矣！己而出其睍言曰
TX30n0019_p0872a05║「為我序之」。開卷，愛其語意幽雋，未及卒閱，乃闔之攜以行。次日、憑軫而覽之
TX30n0019_p0872a06║，則「越厲」、探人事之隱機，「顛當」、徵物情之微變，罕譬喻指，婉刺諷俗，此
TX30n0019_p0872a07║因明之破也。「之野」、示政教之準，「敘生」、明天人之故，殿以「用漸」，則明
TX30n0019_p0872a08║體而達用，此因明之立也。夫以生物之長善成化，遠探天道而近立人德，亦達爾文進
TX30n0019_p0872a09║化論之所從出。然彼謂生以競而存，以爭而進，促一世人皆入於相斫之死涂。此則謂
TX30n0019_p0872a10║生以不悖其程而全其性，不失其遂而盡其仁；導一世人有相得之生趣，則又所詣絕異
TX30n0019_p0872a11║，且尤有貴乎漸。吾治佛陀之學垂二十餘年，知往者釋尊興於乾竺，以其民急近功而
TX30n0019_p0873a01║求速效，大乘因蔽於小乘；傳至華夏，其民好高大自嬉，躐等相尚，群騖於禪密之頓
TX30n0019_p0873a02║超，淨土之橫超，致虛誕媮媠，不能切從人地，按程徐進於佛地。乃指歸大乘漸教，
TX30n0019_p0873a03║由十善、六度之積行，先階菩提薩埵之位，世出世間皆用乎漸，漸之時義大矣哉！十
TX30n0019_p0873a04║八、六、三、於甬江。（見海刊十卷六期）
TX30n0019_p0873a05║（附註）原題「敘東阜先生睍言」，今略。