TX30n0019_p0875a01║現代西藏序
TX30n0019_p0875a02║法尊格什，以新著的現代西藏，寄我校閱。我涉覽一遍，發生兩層感想：其一、
TX30n0019_p0875a03║西藏民眾信受佛法之教化，不惟普及，而亦有相當的醇正深入。然一般婦女性少羞恥
TX30n0019_p0875a04║，曾不稍戢淫亂——此於無上密宗皆雙身法或亦有關——；一般政商則習為巧詐，
TX30n0019_p0875a05║失於誠實；且廓羅一帶游牧人，多有以劫殺為生活者；殺、盜、淫、妄，竟分別蔚成
TX30n0019_p0875a06║風尚，此何故耶？其二、西藏僧眾實為西藏民族的重心，不惟掌教化崇仰，而一般的
TX30n0019_p0875a07║教育及政治權力亦出於是，此又何故耶？則因前者無安穩的經濟基礎，且無系統組織
TX30n0019_p0875a08║的政制治理，而後者則有之也。由此可知淑群之道，非但柔善的教化能奏全功，必扶
TX30n0019_p0875a09║以剛強的政治，尤必基以資養的經濟。而世之佛徒，欲期住持佛教，有優良僧眾，乃
TX30n0019_p0875a10║惟冀以德化達之，輕拒僧制與寺產之整理，蓋未知純由教化而臻淨善，實惟少數賢哲
TX30n0019_p0875a11║，而大多數人則皆須恆以生產，齊以律制，而後能導勉於善也。故西藏的僧眾，使無
TX30n0019_p0876a01║宗克巴改制，率各大寺嚴遵僧律，並管理其傳續之集團財產，則將渙散頹墮而類尼泊
TX30n0019_p0876a02║爾；然使西藏掌教政之當局，更能督率民眾，研求富庶之技術，軌納於公正嚴明之政
TX30n0019_p0876a03║刑，則四根本戒之善行，不難表現為佛化民族之特性。故人之所貴，佛之所教，雖在
TX30n0019_p0876a04║導進於增上生與決定勝之行果，然適人間所宜而漸化，端在先以合理經濟使咸足存活
TX30n0019_p0876a05║，加以公嚴政治俾各獲平安，而後有暇滿之環境，可受行於至教。否則、雖羨慕且信
TX30n0019_p0876a06║仰之，卒無以改正其茍偷放僻，亦令徒有漸悔心耳！茲則余對己有勝善教化之西藏民
TX30n0019_p0876a07║族，欲為其當局進獻一籌者也，因即書於簡端。民國二十六年四月八日，在雪山丈室
TX30n0019_p0876a08║，太虛。（見海刊十八卷五期）