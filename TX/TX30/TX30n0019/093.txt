TX30n0019_p0877a01║諦聞塵影集序
TX30n0019_p0877a02║中國之社會，頃在古今東西一切文化之蛻變期內。而建立其間之僧寺，自是無能
TX30n0019_p0877a03║例外，故亦時有過渡之紛遽情狀，非復疇昔之悠閑暇遊，獲享山林清福。諦聞法師乃
TX30n0019_p0877a04║深有學問之素養，兼具禪和之風度者也。嘗在雲南有改進寺制僧制之舉，顧格於先習
TX30n0019_p0877a05║，所志未遂什一。近年應寧波七塔寺報恩佛學院主講之聘，循循善誘，既深得學眾之
TX30n0019_p0877a06║敬愛，而與全寺之耆舊，亦能水乳交融，翕然靡間，殆庶幾僧伽和合之模範歟！近集
TX30n0019_p0877a07║其積年之讀經感言、議論、書札、法語、演詞等七十餘首，顏曰「諦聞塵影集」，將
TX30n0019_p0877a08║以付欹劂。余閱其所為文，乃恰似其人，讀之可使躁者少安而頑者漸化，誠有裨於今
TX30n0019_p0877a09║之佛門，因識數語弁其端。民國二十六年四月十五日，雪竇丈室太虛。（見海刊十八
TX30n0019_p0877a10║卷七期）