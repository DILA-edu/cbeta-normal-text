TX30n0019_p0878a01║化聲序
TX30n0019_p0878a02║甲戌夏季，張居士化聲登廬阜訪予於大林，出其化聲自敘，索予一言以為證。契
TX30n0019_p0878a03║闊九年，晤談一室，復獲新文餉閱，其喜可知已！曩讀居士文，覺其佛學科學相闡發
TX30n0019_p0878a04║，徹禪宗而不疏，必於身心修養有過人者；今觀自敘，乃知由仙入佛，早得於練氣之
TX30n0019_p0878a05║術。
TX30n0019_p0878a06║透空觀而發真智，自證聖果，為缺短戒基定階之像末所難。濟以真言之假想，下
TX30n0019_p0878a07║流貪妄，往往不克上達。由是宋、元以還，震旦佛徒惟遁亡淨土，招學仙者流以修性
TX30n0019_p0878a08║不修命之譏。獨衛、藏喇嘛，能徵自在轉生之效，探厥祕傳之所蘊，在乎氣功，與道
TX30n0019_p0878a09║家之命功，幾有同工異曲之妙，殆欲界中修習禪定之前方便歟？
TX30n0019_p0878a10║比年唱持律儀，漸有端倪，且揚戒善以充實人倫常德，亦蔚成風尚。唯是禪定，
TX30n0019_p0878a11║仍乏梯航。今居士有且待五年出其仙學問世之預言，既喜天乘可資聖慧，而尤有進者
TX30n0019_p0879a01║，唯炁或唯生之理，乃中國文化之大原，自德行、文學、教化、政治以至醫、卜、星
TX30n0019_p0879a02║、相、拳、劍之術，皆從此本源所發舒之枝流。今欲起中國民族，火胹合萬邦，協和庶
TX30n0019_p0879a03║類，必振中國之元氣，以復興中國文化始。而居士之所自期於今後者，非即此探本溯
TX30n0019_p0879a04║源之事耶？任重道遠，惟自珍焉！太虛。二三，七，三〇。（見海刊十五卷八期）