TX30n0019_p0880a01║跋齊爾博士所著自由哲學
TX30n0019_p0880a02║民國十七年秋杪，余漫游至比京，在中比大學友誼會上，遇比京最高學院哲
TX30n0019_p0880a03║學教授齊爾先生，囑陳君濟博傳譯，邀次日至其家相敘。嗣又約於北京大學希臘
TX30n0019_p0880a04║文教授 Gregoire 家中，晤談二次。並得與北京大學梵文教授 Dumont，及法國波多
TX30n0019_p0880a05║大學哲學教授 Duyssen 先生等，討論關於哲學、文學、佛學諸問題。而胡君鑑民
TX30n0019_p0880a06║譯齊爾先生所著之自由哲學，將寄中國印行，余喜獲先讀，乃將予對於齊先生此
TX30n0019_p0880a07║著有所論及者，跋其書末。
TX30n0019_p0880a08║齊先生檢示自由哲學，余以其與所著之自由史觀頗相近，因問及其內容，談至自
TX30n0019_p0880a09║由之宇宙性，覺得與余之自由史觀從三種活動系，以說明人類及有情之自由本性，多
TX30n0019_p0880a10║不謀而合之處。且其目的在完成其人類之尊嚴；而達到此目的之途徑，則由人類之自
TX30n0019_p0880a11║治，發揮其社會性，歸到於人類正義之善行。余因問曰：中國近有人譯克魯泡特金之
TX30n0019_p0881a01║人生善行學，其說人類之善行，乃由動物之社會生活進化而來。換言之，即以自然
TX30n0019_p0881a02║進化，為人類善行之源泉，而反對基督教等謂人類善行起源於上帝之說，先生於此其
TX30n0019_p0881a03║與同調乎？齊先生曰：克魯泡特金為吾之至友，吾固亦反對人類善行起源於上帝之基
TX30n0019_p0881a04║督教說，然亦不同克魯泡特金之以唯物論為自然進化之根據，吾乃從個人之心理狀態
TX30n0019_p0881a05║與社會環境等關係，以說明人類善行之發生與演進者。余曰：先生與克魯泡特金主張
TX30n0019_p0881a06║人類善行，即由自然演化而來者蓋同，但克魯泡特金稍偏重於自然之物理方面，先生
TX30n0019_p0881a07║則多注意於自然心理方面；所不同者，其即在於此矣。佛說諸法法爾如是，則人類善
TX30n0019_p0881a08║行，亦無自然以外另一物若上帝等以為其起因，而又說自心造因，自心造果，自心眾
TX30n0019_p0881a09║心互為增上，則先生之說，尤為密邇。他日、胡君攜譯文以示，得讀其緒言及上編之
TX30n0019_p0881a10║前二節，並據胡君提揭內容之綱要，彌見符合，其打倒一切絕對主義，及命定論和
TX30n0019_p0881a11║因果說，即佛學之破我法執及邪因論也。其複雜相對的無限宇宙論，即佛學之一切法
TX30n0019_p0881a12║因緣生義也。其精神力的理性人生觀，即佛學之直指人心見性成佛也。其自由互動的
TX30n0019_p0882a01║社會觀，建議人類尊嚴，亦同余自由史觀之結論；惟余則認人類猶在進化之過程中，
TX30n0019_p0882a02║可由人類進化至超人，而發達成佛耳。由此可知上編第一節中，說佛教為悲觀之命定
TX30n0019_p0882a03║論，實為對於佛學之誤解。又第一、第二節中，均有反對東方的輪迴論或循環說之說
TX30n0019_p0882a04║，此在東方通俗的輪迴論或循環論，誠應如所反對，惟佛法之諸法聚散流轉說，實與
TX30n0019_p0882a05║不同，余在自由史觀中，嘗辨別之；然亦不說為輪迴循環論者，以此可引其一誤解：
TX30n0019_p0882a06║即謂循一定軌道而復其舊也。然實不循其舊，而有微異突異之變化新樣者，故但應謂
TX30n0019_p0882a07║之流動恆轉，而不可謂之循環輪迴，可略知其義矣。質之讀齊先生之書者，以為何如
TX30n0019_p0882a08║？（見海刊九卷十一期）