TX30n0019_p0883a01║昧盦詩錄跋
TX30n0019_p0883a02║予不知學問為何事，凡書一觀輒置，未嘗能誦文一篇詩一章也。顧囈語讕言，隨
TX30n0019_p0883a03║敗筆破紙而飛，往往流落人間。頃年伏居山室，追蹤空石，不獨胸中無字，抑且目中
TX30n0019_p0883a04║無物矣。日者、方君稼孫，來遊補怛洛伽山，寓磐陀菴，與予錫麟禪關相鄰，乃昕夕
TX30n0019_p0883a05║垂訪，談詩終日，亹亹不倦，固私識為佳士也。君蓋日寢瞶於當世才人騷客之文字者
TX30n0019_p0883a06║，謂嘗睹予詩，堅欲得全豹以歸，予無以卻之。然余最嬾鈔寫，短笛無腔，信口而吹
TX30n0019_p0883a07║，所作又無一足錄，故遺失者十六七矣。搜之故篋，檢取其棄餘，自乙已至乙卯，集
TX30n0019_p0883a08║得古今體詩若干首，覆而視之，鼻為之棘，然姑以貽君，固知君攜歸一覽，將作三日
TX30n0019_p0883a09║嘔矣！丙辰季夏下浣八日，昧盦太虛識。（見昧盦詩錄）