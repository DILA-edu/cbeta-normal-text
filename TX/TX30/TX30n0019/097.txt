TX30n0019_p0884a01║跋簷葡集
TX30n0019_p0884a02║慧心居士詩境清俊，上追太白；書法尤勁秀，深得北海神髓。為人作書，每喜書
TX30n0019_p0884a03║己詩，故獲之者莫不歎為雙絕。民七之秋，陳君元白等邀余至漢皋說法，居士自是專
TX30n0019_p0884a04║意學佛，不復為酬應之作。然是年余留鄂月餘，次年秋講經故都，居士又相隨二三月
TX30n0019_p0884a05║。九年、余在武昌講起信於龍華寺，講楞嚴於省教育會，冬赴長沙講學，居士皆與俱
TX30n0019_p0884a06║。十年冬、講經漢口，刱議設佛學院；十一年、講圓覺於歸元寺，夏間成立佛學院，
TX30n0019_p0884a07║並議建廬山大林寺，皆居士提倡最力。今秋以講經重遊武漢，居士已順世示無常。嚴
TX30n0019_p0884a08║士采君輯居士自題簷葡集，囑跋數語。閱之，皆十二年隨予至廬山後之作。而前此五
TX30n0019_p0884a09║年間，有關佛教之吟詠，散見不少，有與予唱和者，猶不難尋得。竊願嚴君更勤搜輯
TX30n0019_p0884a10║，別為一集以廣之。淨名室中天女，謂入此室者唯聞簷葡花香，不聞餘香。世之讀居
TX30n0019_p0884a11║士集者，其亦有斯感歟？十八年秋杪跋於漢口佛會。（見海刊十卷十期）