TX30n0019_p0885a01║唐詩禪悅集唐僧詩選合序
TX30n0019_p0885a02║中國詩以唐為盛；唐以前格律未完密，唐以後則流為詩餘詞曲，故言詩之正宗必
TX30n0019_p0885a03║以唐。而僧中以詩名者，亦無出皎然、貫休、齊己等之右也。余往者欲纂佛門詩藻，
TX30n0019_p0885a04║不分緇素，不別朝代，凡好詩之有關佛化者，嘗稍稍捃集，以播遷而遺失；頃年遂無
TX30n0019_p0885a05║暇措心及此。慧密居士皮劍農，枝江積學之士，壯歲營事業，治政事，亦懋著聲譽；
TX30n0019_p0885a06║中年後感家國多故，與鄂中李隱塵、陳元白諸名士皈心佛乘。時武漢佛教新運動震中
TX30n0019_p0885a07║外，而居士亦為有力之一人焉。比以鄉園蟄居，自號勌公，示無復出問世事之意。持
TX30n0019_p0885a08║佛課外，輒披覽詩文為樂，因有唐詩禪悅集、唐僧詩選之輯，寄余乞為序之。喜其足
TX30n0019_p0885a09║了余未竟之願；而周治謹嚴處，尤非余所逮。化佛為詩，攝詩入佛，竊願居士之精進
TX30n0019_p0885a10║靡懈，再成唐以前者及唐以後者之二輯，則緇素古近皆備，可為佛事門中添一殊勝方
TX30n0019_p0885a11║便，亦可為文學界中放一特異光彩也歟！癸酉孟冬，四洲傳教沙門太虛，書於四明第
TX30n0019_p0886a01║一山之雪竇丈室。（見海刊十五卷二期）