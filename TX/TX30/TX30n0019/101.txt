TX30n0019_p0889a01║安特雷朋中華國民同舟錄後序
TX30n0019_p0889a02║自海舟陸車交通便利，前古未經人知之地，日以開闊，萬里環游，如履戶庭，無
TX30n0019_p0889a03║復崎嶇波濤之險，於是世界人類皆樂以互相往來，所有名都鉅埠，輒為種種邦國民族
TX30n0019_p0889a04║之所聚居。而我文化統一，人口占全球四分一之中華國民，遂亦隨日月所照而無不至
TX30n0019_p0889a05║，惟散漫乏組織能力，現猶落他人之後。中華人民建國之十七年八月十一日，法蘭西
TX30n0019_p0889a06║有郵船曰安特雷朋，經上海駛行馬賽；而我國士女之乘是船者，除香港、西貢、星洲
TX30n0019_p0889a07║、錫蘭登岸不計，直赴歐洲者，猶有五十餘人，可謂盛矣！有中法工專留比學生二十
TX30n0019_p0889a08║餘人，為舟中有組織之華人最大團體；其次有八人，或四五人，或二三人各成之小組
TX30n0019_p0889a09║，而亦有一人獨行者。雖登船之先，強半未嘗謀面，然或求學，或講學，十九皆是為
TX30n0019_p0889a10║學而來，心志既同，聲氣易邇，朝夕相處，歷二十餘日而至紅海，頗有依依惜別之情
TX30n0019_p0889a11║。路君式導等，先徵得若干人之同意，囑為辭發起同舟會，擬刊印同舟錄以為紀念。
TX30n0019_p0890a01║旋由江君鏡如、張君作人、路君式導擔任籌備。九月十一日，船入地中海，遂集同舟
TX30n0019_p0890a02║華人之全體，懸黨國旗，行開會禮，公舉江君主席，而以謝君、陳君任編印同舟錄之
TX30n0019_p0890a03║事。開會後，二君商予推廣是會發起之起原，以為同舟錄序。予以此同舟一會，始終
TX30n0019_p0890a04║秩序井然，所議亦皆得相當結果，足以表現我中華國民之組織力，而為今後雄飛於世
TX30n0019_p0890a05║界國際之嚆矢；乃再書此以應謝、陳二幹事之囑。至開會經過，已見會議紀錄，茲不
TX30n0019_p0890a06║贅。十七，九，十三，釋太虛。（見海刊九卷九期）