TX30n0019_p0893a01║印贈「抵禦外侮與復興民族」序
TX30n0019_p0893a02║吾徒蔡慧誠，平日見義勇為，樂善好施，嚴是非真偽之辨，崇是黜非，護真拒偽
TX30n0019_p0893a03║，不稍假借。頃從各報讀　蔣委員長抵禦外侮與復興民族訓辭，衷心景佩其言言藥石
TX30n0019_p0893a04║，字字金玉，不惟抗戰時期之興奮劑，而實為全國軍民所應人手一冊。苦各報所印易
TX30n0019_p0893a05║致散失，乃發心印成小冊，儘量贈送。吾徒黃慧燈欣任校發之勞，不遠數千里飛函重
TX30n0019_p0893a06║慶，乞予序之，因述此以嘉其誠。民國二十七年二月廿二日在重慶空襲警報解除後。