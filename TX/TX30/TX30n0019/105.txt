TX30n0019_p0894a01║緬甸面面觀序
TX30n0019_p0894a02║秦、漢間印度阿育王時代，佛教傳入緬甸、雲南，華緬已發生密切關係。後雖疊
TX30n0019_p0894a03║經變化離合，終不失其親睦，故近年乃有華緬聯抗倭寇之舉。頃緬邦雖不幸淪敵，而
TX30n0019_p0894a04║懲前毖後，對於將來之規復與興建，亟應未雨綢繆，藉免前此倉卒不備之覆轍，則曾
TX30n0019_p0894a05║克念先生近著之緬甸面面觀，殊覺其意義深長也！余二十八年率佛教團訪緬之先，行
TX30n0019_p0894a06║次昆明，即得曾君電告，為計劃行程路線日期。迨抵仰光，復蒙協助。君旋引緬甸訪
TX30n0019_p0894a07║華團至我陪都，遂成立中緬文化協會，任祕書長。二十九年，引緬甸記者團來華，又
TX30n0019_p0894a08║訪余縉雲山。去冬、太平洋突起戰爭後，君在緬工作，彌極勞瘁！茲回重慶，特至山
TX30n0019_p0894a09║中相晤，謂抗戰五年來為國事奔走，未嘗一日休息，無異戰士之在前線，洵非虛語也
TX30n0019_p0894a10║！君前年所著錦繡緬甸，讀之已深歎賞，聞新著面面觀之內容，益加閎富精審，其有
TX30n0019_p0894a11║裨於抗戰建國親仁善鄰者，何可涯量！重以芃生主任之囑，爰述其懷想為國人告！（
TX30n0019_p0895a01║見海刊二十三卷八九期合刊）