TX30n0019_p0900a01║書魂游記
TX30n0019_p0900a02║新小說魂遊記，稱是意大利人格梅恩作，震旦人傲骨譯。自認為厭世主義，而言
TX30n0019_p0900a03║得其思想於佛學，得其實驗於電學。此其人事，要為憤世嫉俗者流所託。其筆墨頗可
TX30n0019_p0900a04║喜，其幻想所根據者，未脫流俗見解，寡學無識，剽竊為詞，固當如是耳。其曰：見
TX30n0019_p0900a05║佛家書有所謂靈魂者，死後則舍軀殼而行動自由。又曰：若有偉人焉，能使靈魂自由
TX30n0019_p0900a06║行動，而己操其生死之權；欲死、則附靈魂以去而遺其軀殼；欲生、即驅靈魂入軀殼
TX30n0019_p0900a07║而人即復生，甯非快事！又曰：研究電學，忽有所觸，覺佛氏之言，大可見諸事實。
TX30n0019_p0900a08║即欲致靈魂自由，超過佛氏之言，亦不難達。又曰：電學發達之後，地球之上，將成
TX30n0019_p0900a09║為神鬼之世界。吾謂佛未嘗言靈魂，未嘗言靈魂死後自由行動；而靈魂自操生死之權
TX30n0019_p0900a10║，則略近數論外道之細身輪轉，尚未是佛所謂意成身變易生死，焉得超過乎佛！蓋俗
TX30n0019_p0900a11║所云靈魂，近似中有身，或化生之鬼神身，亦有情眾生身之一類也，同為五蘊和合之
TX30n0019_p0901a01║聚，隨十二因緣生死流轉。彼所謂電，所謂伊太，則細四大耳。中有身、化神身其色
TX30n0019_p0901a02║蘊為細四大，與人身靈蠢粗細有殊，其有軀命則同，亦循業發現，無常變幻者也。世
TX30n0019_p0901a03║俗學行淺薄，理智拘墟，遇難解者，輒謂之電，謂之伊太，正與神甫謂之上帝同；不
TX30n0019_p0901a04║知皆「自心取自心，非幻成幻法」耳。神經本生理學上名詞，為人之父母生身中一物
TX30n0019_p0901a05║，彼謂挈其神經而游，則應同粗四大之腦質而人可摶取，尤為大謬！且中有身則自成
TX30n0019_p0901a06║中有身之世界，健達縛，亦中有身類也，何嘗能厭離世界？世界本不專屬人類，謂出
TX30n0019_p0901a07║人類世界入異類世界者可，謂之脫離世界，未可也，有我見我愛存在，無往而不成世
TX30n0019_p0901a08║界。彼若非託言而誠有其事者，則必見其無數之同類，而非獨行太空也。且中有身五
TX30n0019_p0901a09║根通利，人間粗色不能為障，而能察人心慮念與之夢游，鬼神道眾生亦然。彼謂面巾
TX30n0019_p0901a10║之障，即不能見人之目，且言分其神經之一部分以入母耳，足見其為略治科學者之假
TX30n0019_p0901a11║想耳。世人均相見以偽，固矣！然其因貪名譽、威權、淫樂、資財而辛苦作偽者，則
TX30n0019_p0901a12║迫於我，生邪見、我愛之誠也。輒格梅恩聞其遺尸將剖解，則大驚懼，此之我怖，亦
TX30n0019_p0902a01║迫於我見、我愛耳，至是亦能用偽乎？故能偽於世，而不能欺己以偽也。雖然、有我
TX30n0019_p0902a02║之惑，正眾偽所由起之根也，此惑在，則無往而不成奴隸世界，亦無往而不相見以偽
TX30n0019_p0902a03║。「我惑」解，始真得世界寂滅而空空常如，真成自在世界而法法靈妙，其道則在自
TX30n0019_p0902a04║勝其不能偽者。（見昧盦詩錄）