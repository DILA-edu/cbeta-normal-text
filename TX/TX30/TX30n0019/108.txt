TX30n0019_p0903a01║法華講演錄弁言
TX30n0019_p0903a02║已未冬、太虛法師講維摩詰經及大乘起信論於北京象坊橋觀音寺，余聞說法，心
TX30n0019_p0903a03║大歡喜，歎未曾有，遂求為弟子師事焉。嗣後、每奉函訓，片語隻字，盡作南鍼。辛
TX30n0019_p0903a04║酉秋、法師講妙法蓮華經於廣濟寺，余往聽法之第一日，王虛亭、楊友三、陳子承等
TX30n0019_p0903a05║諸居士傳法師語，命與同參筆記講詞。余維聽法本應記錄，以備溫習時之考憶，況奉
TX30n0019_p0903a06║師命，遂心許弗敢辭。每日記錄，立加校繕，集成一品，即送法師刪潤。計自敷座開
TX30n0019_p0903a07║講以迄圓經，余幸未因疾病缺一日席，卒獲全錄告成，亦始願不及也！惟法師以通達
TX30n0019_p0903a08║無礙之辯，演甚深微妙之理，余新學鈍根，且聞且記，舛漏實多。幸經法師閱定，已
TX30n0019_p0903a09║無大舛，然愧於法師原講之圓音妙義，闕而弗及記錄者多矣！同參諸子，促付排印，
TX30n0019_p0903a10║敢述顛末，用誌慚惶！佛歷二千九百四十八年辛酉十月，周秉清。