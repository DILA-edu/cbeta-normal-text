TX30n0019_p0915a01║維摩詰經紀聞答客問言
TX30n0019_p0915a02║客有問於我曰：汝之紀聞維摩詰經，由何因緣而起？為過去耶，為現在耶？若謂
TX30n0019_p0915a03║起於釋尊能印可，維摩詰能說，為重人故，則為過去；過去者，慈顏雖渺，法典燦然
TX30n0019_p0915a04║，無庸紀此聞也！若謂起於太虛法師所講述，為重法故，則為現在；現在者，資望正
TX30n0019_p0915a05║富，弘法願殷，亦無庸紀此聞也！我應之曰：否否，我之因緣，依大悲起，專為覺悟
TX30n0019_p0915a06║未來眾生聞此紀聞。而紀聞是經也。竊謂釋尊印可此維摩詰所說經，維摩詰說此不可
TX30n0019_p0915a07║思議解脫經，太虛法師講此維摩詰經，我今紀聞此所講維摩詰經，及未來眾生聞此所
TX30n0019_p0915a08║紀聞維摩詰經，原屬三寶同具，三法齊彰：在能印可之釋尊與能說之維摩詰，皆佛也
TX30n0019_p0915a09║；能講之太虛法師固僧也；所印可、所說、所講、所紀聞、所聞聞此不可思議解脫皆
TX30n0019_p0915a10║法也；至能紀聞之我，能聞聞之未來眾生，皆皈依三寶之人也，正以紀此聞、聞此聞
TX30n0019_p0915a11║為皈依者也。在不可思議解脫境界，唯心也；能印可、能說、能講此唯心境界者，唯
TX30n0019_p0916a01║佛也；復於所印可、所說、所講而能紀聞及聞聞者，皆眾生也。其實三寶同體，皆歸
TX30n0019_p0916a02║彌陀自性；三法一味，惟是平等真如。但釋尊以大悲因緣印可是經，維摩詰以大悲因
TX30n0019_p0916a03║緣而說是經，皆為過去眾生故。太虛法師以大悲因緣講述是經，為現在眾生故。而我
TX30n0019_p0916a04║安能不以大悲因緣紀聞是經，而為未來眾生聞所紀聞，任其覺悟哉！如上所明，是大
TX30n0019_p0916a05║悲者又為自性真如之總持門也。何以故？無大悲，則自性不顯，三寶亦不足尊；無大
TX30n0019_p0916a06║悲，則真如不明，三法亦無由立。即是無過去能印可是經之釋尊，能說是經之維摩詰
TX30n0019_p0916a07║；無現在能講是經之太虛法師，能紀聞是經之我；亦無未來能聞是紀聞之眾生。乃至
TX30n0019_p0916a08║無所印可、所說、所講之維摩詰經，又安有所謂維摩詰經紀聞乎，聞聞乎？客默然不
TX30n0019_p0916a09║答而去。書成，誌諸簡末，聊作敘辭云爾。釋迦文佛應世二千九百四十六年十一月，
TX30n0019_p0916a10║恭逢阿彌陀佛聖誕日，古齊安郡皈依三寶弟子法名淨行王黻彝謹撰。（見海刊一卷三
TX30n0019_p0916a11║期）