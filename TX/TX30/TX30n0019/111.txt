TX30n0019_p0917a01║楞伽義記序
TX30n0019_p0917a02║楞伽經為教中之頓悟大乘，直指人心，見性成佛，故初祖尊為可以印心之典；其
TX30n0019_p0917a03║時學者誦習成風。惜性賢譯筆艱晦，語順西竺，回文未盡，讀之每不能句，遑論識義
TX30n0019_p0917a04║；於是復有唐譯七卷以明暢其旨。然宋譯為初祖印證之文，久行於世，至今仍之，唯
TX30n0019_p0917a05║講演者莫不藉唐譯為指南耳。唐季之宋，禪宗大振，傳佛心者不尚註解，致古疏久湮
TX30n0019_p0917a06║。迨明代禪風漸衰，世主崇教，漸多註疏傳世。至遜清中葉，講斯經者寂焉無聞。粵
TX30n0019_p0917a07║有太虛法師者，宿慧生知，學通內外，宏論第一，無讓肇、融！久蘊演講之心，慮無
TX30n0019_p0917a08║適當之地。今夏本寺請法師為講主，因緣湊合，機感相投。法師以天童久宏禪宗，至
TX30n0019_p0917a09║今古規猶在，當必有賞音者。由是馳無礙辯，闡幽析微，滔滔然若懸河之不竭！其居
TX30n0019_p0917a10║士弟子陳慧秉，隨所聞義，集記成篇，名曰楞伽義記。主人文質兄見而悅之，發心商
TX30n0019_p0917a11║由常住付刊，廣結勝緣。余遇茲法喜，忘其固陋，爰略志其顛末如此。至經中奧義，
TX30n0019_p0918a01║有義記在，茲不復贅一辭。佛曆二九五二年乙丑夏，天童退隱叟淨心識。（見海刊六
TX30n0019_p0918a02║卷七期）