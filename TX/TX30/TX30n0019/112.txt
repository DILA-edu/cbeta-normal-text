TX30n0019_p0919a01║能斷金剛般若波羅密多經釋序
TX30n0019_p0919a02║二十年六月，華北居士林設暑期佛學講習會，迎請太虛法師主講，主課則大乘
TX30n0019_p0919a03║入道次第章也。先是、柏林寺退居昌雲老和尚圓寂，居士林同人以老人志在興宗，又
TX30n0019_p0919a04║以註金剛經者，望文曲解，多失正義，乃以玄奘法師所譯能斷金剛般若波羅密多經與
TX30n0019_p0919a05║羅什法師所譯者，屬余序而會刊之，以為老人之紀念。洎法師蒞平，僉以新譯金剛經
TX30n0019_p0919a06║，東土古德，尚無疏者。因請法師先講此經，而由小女繼羅等逐日筆記，次第付印，
TX30n0019_p0919a07║名之曰能斷金剛般若波羅密多經釋。將竣事矣，忽法師皈依弟子李子寬居士以書來，
TX30n0019_p0919a08║請附印三千部，廣為流通，以其功德為太夫人迴向。李居士善種福田，固堪隨喜。至
TX30n0019_p0919a09║法師般若行深，一字一句無不直自性海流出，將來宗風重振，必有賴於斯編！然則居
TX30n0019_p0919a10║士林講習會之設，豈僅限於北平一地一時而已哉！喜因緣之殊勝，故書其事於簡端。
TX30n0019_p0919a11║妙觀識於華北居士林。