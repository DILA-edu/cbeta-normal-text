TX30n0019_p0921a01║跋般若波羅密多心經釋義
TX30n0019_p0921a02║親教太虛大師為佛教新運動之領袖，二十年來倡辦僧教育不遺餘力，若武昌、閩
TX30n0019_p0921a03║南等佛學院，皆大師一手造成。大師並以文字般若會通科哲諸學，發為刊物，作宣傳
TX30n0019_p0921a04║佛化之工具，海內外學佛徒眾，因此皈心佛乘者不可以算數計。今豎大法幢，宏化四
TX30n0019_p0921a05║方之法匠，大多是直接間接經大師之陶冶而成者。當戰事未啟以前，窮鄉僻壤欲得大
TX30n0019_p0921a06║師法旌蒞止，布施法雨，為事勢之甚不易得。憶民國九年，唐公冥賡執滇政時，函電交
TX30n0019_p0921a07║馳，延聘大師來滇宏法，大師固已允行，而一時又以他方宏化事急，不果成行，乃僅
TX30n0019_p0921a08║歐陽竟無居士應之，可見當時滇人得沾法雨機緣之難也。此次暴日侵華，大師退避蜀
TX30n0019_p0921a09║渝，同人以大師夙有滇遊之願，乃迎請來滇宏化。大師得訊，惠然命駕，是滇人之殊
TX30n0019_p0921a10║勝因緣良非偶然耳。抵滇後，學兄定安和尚即迎赴西山雲棲寺宣講般若心經，作大眾
TX30n0019_p0921a11║法利；學人亦趨座聽講，凡五日而蕆事。敷文釋義，深入淺出，脫盡前人窠臼。在座
TX30n0019_p0922a01║聽眾無不踴躍歡喜，類醍醐之灌頂，遍體清涼，得未曾有！復得塵空法師任記錄，逐
TX30n0019_p0922a02║字逐句未之或遺。定兄亦以勝緣難遘，謀將講錄刊出，留為大師雲棲宏法紀念。月滄
TX30n0019_p0922a03║以大師法恩難酬，定兄請法功德無量，並得先讀為快，乃馨香而跋其後。中華民國二
TX30n0019_p0922a04║十八年春三月廿八日，學人月滄謹跋。