TX30n0019_p0926a01║藥師本願經講記校後跋
TX30n0019_p0926a02║佛法平等，原無高下，得其門而入，處處皆通，背其道而馳，頭頭障礙。佛陀說
TX30n0019_p0926a03║法，原以人類眾生為其中心對象，隨眾生八萬四千之病症，施治以八萬四千之法藥，
TX30n0019_p0926a04║法法悉能療病，門門皆可入道，所謂歸源無二路，方便有多門也。中國佛教，自唐、
TX30n0019_p0926a05║宋以降，偏重念佛往生，彌陀法門，如春風偃草，天下披靡；而藥師法門，雖間亦不
TX30n0019_p0926a06║無高士提倡，行人獲益，然終不及彌陀法門之普遍弘盛。實則東西法門雖殊，淨土理
TX30n0019_p0926a07║性一也，故本經云：『然彼佛土，亦如西方極樂世界功德莊嚴，等無差別』，信非虛
TX30n0019_p0926a08║也！唯本經所注重者，不特往生淨土，而尤特重於現實人生之應用。如藥師所發之十
TX30n0019_p0926a09║二大願，若推演其義而仿行之，則於政治之建設，社會之改良，民生問題之解決，胥
TX30n0019_p0926a10║可獲補偏救弊之功效。近年戴院長等建立藥師法會，發願倡導，亦本此義也。又如消
TX30n0019_p0926a11║災周與延壽周等文，皆極重於現生需要，設以種種儀軌方法；惜此義為古來所忽略耳
TX30n0019_p0927a01║！今夏、太虛大師應源巃長老之邀，宣講此經於育王寺，竭力發揮此義以為倡導，囑
TX30n0019_p0927a02║余筆受講義。余以力難勝任卻之，不許。大師得無礙辯，妙義重重，瀉如懸河，黽勉
TX30n0019_p0927a03║作記，掛一漏萬，深自畏懼！既付佛局印成，復經余重校一過，更正不少。間有數處
TX30n0019_p0927a04║字句存疑者，恐係謄者之誤。因大師飛錫他處，不便諮詢，然亦無關大體也。本經註
TX30n0019_p0927a05║疏，自唐迄清，不下十數家，或存或亡，鮮人顧問。今年佛局何子培氏，曾集各家註
TX30n0019_p0927a06║疏要義，作成旁解；今復得大師闡其精微，妙義翻新；一可讀誦，一可參閱，堪稱雙
TX30n0019_p0927a07║璧！吾知是二書行世，藥師法門必家喻戶曉由衰替轉趨弘盛焉！竺摩，廿三年中秋日
TX30n0019_p0927a08║，校後跋於慈豁金仙寺白湖講舍。