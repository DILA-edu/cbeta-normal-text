TX30n0019_p0928a01║觀彌勒上生經講要序
TX30n0019_p0928a02║彌勒在釋迦教系中，為發起妙有之上首，與文殊遙相應答。最奇者，以菩薩而現
TX30n0019_p0928a03║比丘相，為釋迦弟子，此則以在此界補處當來，故不同於他方之化現菩薩也。其所宣
TX30n0019_p0928a04║說之唯識法相教義，在李唐曾盛宏一時。有宋以降，禪、淨大興，佛徒幾不知有彌勒
TX30n0019_p0928a05║教義及兜率往生之說；甚或依彌勒示化之布袋和尚，而創為種種邪說。
TX30n0019_p0928a06║太虛大師深研彌勒教義，廣說彌勒上生經，使佛徒知西方淨土外尚有此同界同業
TX30n0019_p0928a07║之人天淨土，功德殊勝，匪可思議！近更住持彌勒示化之奉化雪竇寺，故惺客歲在閩
TX30n0019_p0928a08║院與大師清談之際，曾主張以雪竇為彌勒紀念道場，列為五大名山之一，而申其說如
TX30n0019_p0928a09║左：
TX30n0019_p0928a10║案教中文殊大智、普賢大行、彌勒大慈、觀音大悲，皆有對待相成之密意，
TX30n0019_p0928a11║不可或分。我國向列之四大名山，以地水火風四大為標幟：五台之文殊表智屬風
TX30n0019_p0929a01║大，峨眉之普賢表行屬火大，普陀之觀音表悲屬水大，九華之地藏表願屬地大，
TX30n0019_p0929a02║至歷劫以慈心三昧著稱之彌勒識大獨付缺如，此缺陷者一也。
TX30n0019_p0929a03║密宗曼荼羅中，以普、文、觀、彌四菩薩表四智化身而成四佛，合為中台八
TX30n0019_p0929a04║葉。使我國佛跡只具四大名山，不立彌勒之道場，是中台八葉中缺北方成就佛，
TX30n0019_p0929a05║四智中無成事智，亦顯國人慈心不足，彌勒不化，此缺陷者二也。
TX30n0019_p0929a06║參以中國五行生剋之說，普陀在南方屬火，峨眉在西方屬金，五台在北方屬
TX30n0019_p0929a07║水，九華在中央屬土，惟東方木位空虛無物。春木不動，萬象皆滯，若離慈心，
TX30n0019_p0929a08║所有一切皆成魔業，此缺陷者三也。
TX30n0019_p0929a09║基於上述理由，若以奉化雪竇為彌勒道場，列為五大名山之一，以九華表中
TX30n0019_p0929a10║央無障礙智，依地藏大願執持一切，如是四方四智一切圓成，不獨可以貫通中印
TX30n0019_p0929a11║之思想學說，且可預兆彌勒教義之重興。千載之祕，待時而興，因緣殊勝，不可
TX30n0019_p0929a12║思議！蓋太虛大師以不世之人，精研彌勒教義，而復住持鄰近彌勒應化之道場，
TX30n0019_p0930a01║天造地設，可以補我地理歷史上之缺陷，謂非千載之韻事可乎！
TX30n0019_p0930a02║此說、頗得大師之印可，故今春特在雪竇宣說觀彌勒上生兜率陀天經以發其端，
TX30n0019_p0930a03║特來書欲惺序其梗概。竊以法身真常無所不在，固無所用其紀念；若夫化身示現，形
TX30n0019_p0930a04║同人事，儼有去來生滅之跡，則其因緣感發，啟人至深。是則彌勒之示現布袋和尚於
TX30n0019_p0930a05║奉化，今得太虛大師而住持之，香火因緣良非偶然！故於大師宣說彌勒上生經之際，
TX30n0019_p0930a06║特唱雪竇為五大名山之議。並願大師於雪竇中，依華嚴教義建一彌勒樓閣，俾由兜率
TX30n0019_p0930a07║內院而即入華嚴法界，攝九世於一念，現龍華於今日。法界有情，有願彈指即入彌勒
TX30n0019_p0930a08║樓閣者乎？請自朝禮奉化雪竇始。癸酉之春，常惺序於海陵光孝寺之碧雲丈室