TX30n0019_p0931a01║再印四十二章經講錄序
TX30n0019_p0931a02║民國十五年夏歷六月十九日，北京佛學界同人，公請太虛法師講四十二章經於中
TX30n0019_p0931a03║央公園社稷壇，聽眾簽名者二千餘人，其未簽名者倍之，不可謂非盛會也！
TX30n0019_p0931a04║是會之緣起有三義焉：歐戰以後，西方之學術不足以應覺悟者之要求，佛典繙譯
TX30n0019_p0931a05║，盛於歐美，吾國學子研究者益眾。顧佛籍之多，遠過他學，汗牛充棟，望者歎焉！
TX30n0019_p0931a06║此經文字無多而義攝三藏，誦讀一過，足知佛學之大概，此其一。佛法者，心法也；
TX30n0019_p0931a07║眾生皆有心，故皆可以作佛。然以不覺故，捨大海而認一漚，其心之用愈小，故視佛
TX30n0019_p0931a08║之法愈大；其心之趨愈下，故視佛之法愈高，此經平易淺顯，盡人能明，誦讀一過，
TX30n0019_p0931a09║足知成佛為本分事，此其二。人心愈壞則福報愈薄，非勤動無以得衣食，無暇之難已
TX30n0019_p0931a10║將遍於寰中；以故大部佛典人難竟讀，或讀之而不得其要。此經各章獨立，誦讀一過
TX30n0019_p0931a11║，足獲多少之益，此其三。
TX30n0019_p0932a01║顧學者曾有以考據而目此經為偽者矣！不知佛經之真偽，當以法印為衡，此佛
TX30n0019_p0932a02║所自定也。若不問經之義理如何，而但以文字斷之，其不足據，無俟深辯！竊以攷據
TX30n0019_p0932a03║之學，不適用於佛典，非一端也。人類為眾生之一，眾生與佛本來同體，故欲言人之
TX30n0019_p0932a04║現象，則不能不聯及於眾生；欲言人之本體，則不能不聯及於佛；此我佛說法，所以
TX30n0019_p0932a05║必遍舉十法界也。又以聽法者之聖凡不同，故說法時之身土亦異；或以法身說，或以
TX30n0019_p0932a06║報身說，或以應身說；或於淨土說，或於穢土說；此法界之事實，並非故示人以神祕
TX30n0019_p0932a07║。今考據家專依此土，專依人類，專依劣應身以為標準；其不合者，則目為神話，
TX30n0019_p0932a08║或判為偽經，何如其得當也！在西人以掘地得佛跡，始信有釋迦其人，故不得不經攷
TX30n0019_p0932a09║據之過程；若吾國人固已涵濡於佛法者二千年，尤而效之，毋乃下喬木而入幽谷！自
TX30n0019_p0932a10║障菩提，並障他人之菩提，是亦不可以己乎？
TX30n0019_p0932a11║講錄初版千部，頃刻而盡，仁華居士募貲謀再版。既屬羅君膺中為文字之修改，
TX30n0019_p0932a12║復親任校讎。將成，以余為發起是會之一人，屬序之，因略識緣起，並述其所見，以
TX30n0019_p0933a01║質世之治佛學者。至虛師之講此經，珠聯繩貫，源契佛心，讀者當能自會之，故不贅
TX30n0019_p0933a02║言。民國十六年佛誕日，胡瑞霖序於北京。