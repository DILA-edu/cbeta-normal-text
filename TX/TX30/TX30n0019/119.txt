TX30n0019_p0934a01║佛說善生經講錄序
TX30n0019_p0934a02║善生經者，佛為善生長者子所說，亦猶楞嚴經佛為阿難所說之意也。善生長者子
TX30n0019_p0934a03║，受父遺囑，敬禮六方，佛念其孝思，隨機施教，爰就敬禮六方為喻，說此人群善法
TX30n0019_p0934a04║，蓋人倫道德之藩籬，亦即世出世間之菩提柱礎也。
TX30n0019_p0934a05║經義大旨，依世說法，在闡明家庭教育；因而推及社會教育。以家庭教育，培植
TX30n0019_p0934a06║人生之根本；以社會教育，長養人生之道德。如何而父慈、子孝、兄友、弟恭、夫、
TX30n0019_p0934a07║婦、朋、友、物、我各盡其道？如何而自利利他，普濟眾生，誕登覺岸？隨事設解，
TX30n0019_p0934a08║觸理旁通，因果相乘，循環不絕。大之舉六合而無外，小之即一室而可行。其要胥基
TX30n0019_p0934a09║於一念善生；更由善生善，以至善生不滅，因善止惡，以至惡滅不生。此釋迦世尊開
TX30n0019_p0934a10║示眾生以因緣悟人，由信起行之方便法門也。
TX30n0019_p0934a11║太虛大師初秋來鄂，應武昌佛教正信會同人講經之請，以現世界人類，正五濁增
TX30n0019_p0935a01║盛，諸惡叢生之會，尤其中國民族，日在恐怖災荒中度生活，劫難萬千，無法得解，
TX30n0019_p0935a02║迺以善生經應講。蓋欲為全人類培養善根，增長福德，借人倫道德之演繹，蘄世界和
TX30n0019_p0935a03║平之感應。故於人乘法之中品十善——身不殺、盜、淫，口不妄言、綺語、兩舌、惡
TX30n0019_p0935a04║口，意不貪、嗔、癡——，言之綦詳。更以經中六方，證諸儒家五倫，反復推論，三
TX30n0019_p0935a05║致意焉！
TX30n0019_p0935a06║蓋謂學佛須從做人學起，為善須自己身善生；由個人而家庭，由家庭而社會，由
TX30n0019_p0935a07║社會而國家而世界。果能悉以善生惡止為宗，不難共奏轉災成祥之效。讀此而世界大
TX30n0019_p0935a08║同，人類共存共榮之念，有不油然而生者乎？師其佛再世以善生化人矣！謹因本會刊
TX30n0019_p0935a09║行講錄，用弁其端如此。民國二十三年國慶後三日，了空敬序於漢口佛教正信會。