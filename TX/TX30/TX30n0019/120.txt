TX30n0019_p0936a01║瑜伽師地論菩薩地真實義品親聞記序
TX30n0019_p0936a02║原夫菩薩極地，該三藏之遺文；如來後心，暢五乘之奧旨。瑜伽之微妙，不可得
TX30n0019_p0936a03║而思議也！爰有太虛法師者，巧飛妙辯，發海潮音於簡編，志振頹風，握佛學院之綱
TX30n0019_p0936a04║領。更於禪餘擊節，課外分芳，闡大乘論，宣真實義。學者之於瑜伽也，始在武林聞
TX30n0019_p0936a05║其名，繼在琴川睹其冊，今來漢皋佛學院，幸獲親炙法師，飫聞其義，使神遊其間，
TX30n0019_p0936a06║以增益其所不知，殆如長者諸子，得出火宅，住大白牛車，非本所望矣！乃錄厥心得
TX30n0019_p0936a07║，集而存之。雖大海之一勺，亦未嘗不可藉以知其全味焉！是為序。佛示生二千九百
TX30n0019_p0936a08║四十九年藥師誕日，嘿庵謹識。（見海刊三卷十一期）