TX30n0019_p0937a01║大乘起信論略釋緣起
TX30n0019_p0937a02║大乘起信論略釋者，太虛法師講授於漢上，以少文顯示所說要義也。念琛沉迷世
TX30n0019_p0937a03║苦四十餘年，迴向自心，實自本論始。憶癸丑春，有友贈以本論疏記會本，教令修習
TX30n0019_p0937a04║，自得安樂；少閱不審，歎無緣而已！久之、睹世事紛拏，感人情翻覆，反究心地，
TX30n0019_p0937a05║求所歸依。雜觀學案，旁搜丹經，縱談名情，不離我見。一日、偶檢案頭，得本論裂
TX30n0019_p0937a06║網疏，已忘何時所置，細意尋繹，此中實有無上妙義。因而購求經典多種，不問性相
TX30n0019_p0937a07║，隨喜披讀；奈塵垢已重，指授無師，未了牽纏，終難悟入！然於自性本體，生滅因
TX30n0019_p0937a08║緣，似亦少分得知。今春、晤陳子元白於漢皋，與談佛理，頓發信心。隨偕李隱塵、
TX30n0019_p0937a09║陳杏伯、黃葆蒼、蔣雨岩諸君，往遊匡廬、浙杭、普陀各古剎，始識沙門，儘有高賢
TX30n0019_p0937a10║。聞太虛名，惜未遇！迨元白歸自滬，亟贊太虛法師理趣圓融，功行深妙；組立覺社
TX30n0019_p0937a11║，發弘教大願。乃相約禮延來漢，講授茲論，權設講壇於楊子街寄廬，自九月四日起
TX30n0019_p0938a01║，十九日講訖；雖為略說，參之先德各疏，已無賸義；提挈綱要，別有發明，令人善
TX30n0019_p0938a02║解易入，不論曾習初聞，皆得頓醒塵夢，善根增長。因更請編訂所講大義，待公同好
TX30n0019_p0938a03║，廣利群迷。琛既為寫稿竟，特書其緣起如此。終講與俱者，黃岡李開侁、宜昌陳裕
TX30n0019_p0938a04║時、全敬存、王道芸、馬中驥，黃安阮毓崧、松滋王國琛，共七人。慕法來聽者，尚
TX30n0019_p0938a05║有比丘四五人，居士六七人。他日廣以上因緣，復請普濟大眾說法於安徽會館，得
TX30n0019_p0938a06║接法緣者，更五六百人焉。戊午十月朔，白妙山人王國琛誠齋甫，記於漢上之無我廬
TX30n0019_p0938a07║。（見覺書第二期）