TX30n0019_p0944a01║居士學佛之程序弁言（三篇）
TX30n0019_p0944a02║一
TX30n0019_p0944a03║丙寅春初，同學蔣君特生應聘來潼，託主屯務。蔣君邃於內典，公餘揅究，深獲
TX30n0019_p0944a04║教益。近以太虛法師所著居士學佛之程序抄本見示，於學佛次第指示明瞭，循塗按轍
TX30n0019_p0944a05║，由淺入深，誠迷夢之霜鐘，昏疆之寶炬也！民國刱建十有五年，戰伐相尋，迄無寧
TX30n0019_p0944a06║日。委心厭世之輩，每謂眾生業力所造，無法挽回，豈知殺運之開胥由人事！執魁柄
TX30n0019_p0944a07║者，醉心權利，恣逞其一念無明，由此因果牽連，釀成浩劫。明乎三界唯心，萬法唯
TX30n0019_p0944a08║識之旨，乃可以論世變矣。大地搏搏，眾生攘攘，家喻戶曉，雖聖鐸亦有時而窮。惟
TX30n0019_p0944a09║擇取佛經之精粹簡要者，廣為刊佈，俾群眾熏習受持，無明種子一時頓盡，流水不腐
TX30n0019_p0944a10║，圓鏡無塵，劫運寧有存在之理耶？虛師此書適當其選，特生商之於堯，印送萬本以
TX30n0019_p0944a11║廣流傳。所願同志各發信心，共趣三昧，入旃檀之谷，竟體皆香；沐功德之泉，無身
TX30n0019_p0945a01║不潤，是則頌堯盡其悁悁之私，而不敢詡為悲願者也！簡陽田頌堯，序於三台，時中
TX30n0019_p0945a02║華民國十五年歲次丙寅七月聖誕日（見海刊七卷九期）
TX30n0019_p0945a03║二
TX30n0019_p0945a04║嗟我人類，林林總總，異途奔競，惛惛夢夢，堅甲利兵，血戰激衝，傷亡流離，
TX30n0019_p0945a05║莫知西東！蒿目時危，憂心忡忡！眷言學術，以濟其窮，紛披眾說，無所折衷，原始
TX30n0019_p0945a06║要終，惟我大雄！無上甚深，微妙正法，有情無情，樂與苦拔！緬追漢、晉，代有賢達
TX30n0019_p0945a07║；隋、唐而降，法運漸殺；迄清末葉，泄泄沓沓；建國以還，欣睹萌芽。大江南北，
TX30n0019_p0945a08║緇素崛起，法幢高張，皆大歡喜！道徂且長，東西寖被，天府佛國，斯有朝氣！喁喁
TX30n0019_p0945a09║向化，靡知起止，問道於盲，苦多居士，不敢告勞，何惜唇齒！屢思撰述學佛大旨，
TX30n0019_p0945a10║戎馬倉皇，無暇及此。先得我心，大德虛師，獅音怒發，程序直指。人手一編，學佛
TX30n0019_p0945a11║是基，勇猛精進，往生可期，阿彌陀佛，念茲在茲。時佛曆二千九百五十三年七月聖
TX30n0019_p0945a12║誕日，簡陽蔣特生，識於三台佛學社。
TX30n0019_p0946a01║三
TX30n0019_p0946a02║世界人類，莫不欲得安寧幸福，卒之適得其反者，蓋有故焉。於是憂時之士，急
TX30n0019_p0946a03║圖補救。日言救正人心也，而人心愈壞；日言謀幸福也，而受禍愈烈。不得已，而又
TX30n0019_p0946a04║歸之於天意，更乞靈於鬼神，深堪悲愍，無過此輩！不有大覺，其誰醒之！此十方諸
TX30n0019_p0946a05║佛之所以出現於世，解決一切眾生之生死問題。然浩浩三藏，苦不易入，茫茫孽海，
TX30n0019_p0946a06║其何能出！何期三藏法師太虛上人，音發海潮，船撐大願，居士學佛得其程序，果能
TX30n0019_p0946a07║依教奉行，不難離苦得樂。特生入世，慨三十有七矣！自束髮受書以來，即篤至佛乘
TX30n0019_p0946a08║，認利生為事業，宏法是家務；奈業重福輕，障深慧淺，每念及「是日已過，命亦隨
TX30n0019_p0946a09║減，如少水魚，斯有何樂」之偈，痛悔弗勝！今得虛師之稿，募印廣送，非借以邀福
TX30n0019_p0946a10║報於諸佛，實欲以銷罪業於少分。願得是書者，踏實做去！更願翻印輾轉傳播，俾無
TX30n0019_p0946a11║量無邊之眾生，共得解脫之道，咸享安養之樂。虛空有盡，我願無窮，情與無情，同
TX30n0019_p0946a12║圓種智！時中華人民建國十五年八月，蔣特生再識。