TX30n0019_p0947a01║跋太虛法師文鈔
TX30n0019_p0947a02║佛法顛危，由內腐外侮以招感。此三年前予在某旬刊上已略有貢獻。顧全國夢多
TX30n0019_p0947a03║醒少，卒無澈底扶持，僅緇素幾輩，大聲疾呼，雖言之諄諄，而聽者藐藐。夫外患之
TX30n0019_p0947a04║來，不離內憂，何者內憂？足值研討。大概旁觀之監察及本身之錯認，可長太息者有
TX30n0019_p0947a05║下數事：
TX30n0019_p0947a06║一、清修習靜，獨善其身，此本年高德劭，曾經作過一番宏利大業者退隱之所宜
TX30n0019_p0947a07║。而年富力強者，亦以學佛唯住廟修行，而未肯深究佛學真理，廣發宏利大
TX30n0019_p0947a08║願；或只談佛學而不學佛，不修行，視為一種世間學問，亦不弘法，不利生。
TX30n0019_p0947a09║二、於世間法出世間法不能融通，入世出世，均多障礙，不知佛法原賅括世出世
TX30n0019_p0947a10║法，隨時隨處，皆宜適用，皆可顯現。
TX30n0019_p0947a11║三、或陳義說理，過於高深，而不能權巧隨俗，或只取信婦孺下愚，而不能發揮
TX30n0019_p0948a01║真實義理。
TX30n0019_p0948a02║四、正道迷晦，正信不彰，致使佛法流為邪誕駭俗之迷信，而隱沒其有關世道人
TX30n0019_p0948a03║心之功能。
TX30n0019_p0948a04║五、未探究古今中外各異教典籍及各新舊科哲種種學術，致世辯無從應付，立破
TX30n0019_p0948a05║難以澈底，卒之佛法宏明，轉為阻困。
TX30n0019_p0948a06║六、學佛者當以戒定慧三無漏學為先要，今之佛子除少數有名之大德耆宿，或山
TX30n0019_p0948a07║林幽隱，及真正新發菩提心者外，於第一戒字能注重實行者，殊難能可貴矣
TX30n0019_p0948a08║。夫戒不具足，雖得定慧，亦是邪狂，取侮之因，自棄之象。
TX30n0019_p0948a09║七、以修廟舍享清福，或攀緣法繫塵欲為急，甚至視佛法為一種遁世之逍遙，或
TX30n0019_p0948a10║應赴之職業，是其簡單之觀念。
TX30n0019_p0948a11║八、不作現前一切世間利濟群眾公益事業。
TX30n0019_p0948a12║九、把持權利，阻抑後學，趨榮赴勢，事不公開。
TX30n0019_p0949a01║十、危而不持，顛而不扶，精神渙散，毫無團結。
TX30n0019_p0949a02║上述各端，隨所見所聞而略標眾知眾曉無庸忌諱之現相，雖不能窮盡佛學界之弱
TX30n0019_p0949a03║點，然亦足以致憂患感腐侮而有餘。所以我法師一往以慈悲愍念，遠慮深謀，早有如
TX30n0019_p0949a04║是我聞之「整理僧伽制度」及「佛教聯合會」之兩大雄見，兩大宏願。而緇素同志之贊成
TX30n0019_p0949a05║嘆美，歡喜信行者，無不希望此二事之早日實現，亦曾各就各個所在地位，本此主旨
TX30n0019_p0949a06║，竭力鼓吹。顧全國仍夢多醒少，同心之言，卒尠采用！師及各人，只得暫行擱置，
TX30n0019_p0949a07║以待時緣，然雖不能見之於事實，而文字般若尤盡量傳播不輟。蓋深悉夫外熏之功候
TX30n0019_p0949a08║未臻至極，則內種之萌芽，艱於孕生。以是師及群子，數年中更發振聾瞶，條列興革
TX30n0019_p0949a09║，中外學術，較取融通，使墨守者漸知改良，勿狃故步而自封，淺妄者虔求懺悔，尊
TX30n0019_p0949a10║重己靈而上達。雖善巧方便，降契眾情，而道德文章，不違聖量。蓋法師口筆之不憚
TX30n0019_p0949a11║辛勞，當已隨舟車之所至，人力之所通，凡有血氣者，莫不尊親之矣！
TX30n0019_p0949a12║慧堅謝子等，懼法師十數年來之雄文卓見，法語宏綱之散佚乏系、之不見寶重於
TX30n0019_p0950a01║世，覺師之文鈔有整理彙通之必要。近與諸同輩爰最錄可傳可法可習可行之著作，先
TX30n0019_p0950a02║為初集，釐歸三編：集其以佛法為隨俗雅化之言，皆有關世道人心之作者，曰雅言。
TX30n0019_p0950a03║簡其以佛法評論世間種種學術，於古今中外無所不包，而一一繩以佛法之真理，使治
TX30n0019_p0950a04║世間學者可以之通達佛法者，曰世論。彙其純粹談佛法之學理，而可供欲於佛學作專
TX30n0019_p0950a05║門研究之指導者，曰佛學。體例之要，略為揭明。至於本鈔之行文則條暢詳明，雅俗
TX30n0019_p0950a06║共賞；說理則論斷精嚴，淺深並透；其為學也，則中西博通，內外融貫；其明佛也，
TX30n0019_p0950a07║則智悲雙運，解行俱重。洋洋乎！渙渙乎！本鈔之出世，篇篇皆阿伽陀藥。有功於世
TX30n0019_p0950a08║道人心不淺，有功於垂秋之佛法更不淺！何以故？以其能摧邪顯正，去弊補偏故，以
TX30n0019_p0950a09║其能宏揚絕學，扶持顛危故，可以發揮大乘救世之精神故，可以了解佛徒本身之責任
TX30n0019_p0950a10║故。處今之世，應今之俗，如法師之融攝中西內外異同學術，宣演真俗勝義微妙諦，
TX30n0019_p0950a11║其人其文者，豈可少哉！豈可少哉！故予於謝子等編是鈔成，囑為一讀時，謹記取歷
TX30n0019_p0950a12║來及今茲所聞所見所經過之種種因緣，聊志數言，置之書後，愈見著者編者之慈悲願
TX30n0019_p0951a01║力，不得已，不容緩，而如是淨偉德業之有所在也！中華民國十六年，即釋尊應世二
TX30n0019_p0951a02║九五四年丁卯夏日，無誩居士謹跋於海上之觀無量義室。