TX30n0019_p0952a01║自由史觀再版序
TX30n0019_p0952a02║果有法有界乎？不可思議。有佛有生乎？不可思議。果有佛可成有生可度乎？不
TX30n0019_p0952a03║可思議。雖然、純乎以不可思議談法者，抑墮不思議邊見。文殊神變會經，於不可思
TX30n0019_p0952a04║議中廣為演說，不可思議之眾生中，善巧度脫，是為大神變也。慨自正法日遙，魔外
TX30n0019_p0952a05║雲興，一孔之士，啞羊之僧，捫燭談日，戴盆望天，咸稱寶筏，莫衷勝義。橫目之倫
TX30n0019_p0952a06║，兩足之生，如海失針，如暗乏炬，微乎危矣！太虛法師者，後六祖千餘年而出震旦
TX30n0019_p0952a07║，覽娑婆百國書而弘法雨，口說手寫，縱說橫說。近察眾生愛談自由，著為自由史觀
TX30n0019_p0952a08║。微自業惑心數，大至人天界苦，瑣至政教經濟，博賅科哲文史，一一具論，字字易
TX30n0019_p0952a09║曉，著著可行。外若純談法性之幽玄，乃至針對有情之良藥；其衡量世法諸教諸學，解
TX30n0019_p0952a10║析人道諸惑諸業，深切簡明。知以彼造因應得果報，欲求自由，適得其反；而提示歸
TX30n0019_p0952a11║宿方法，須創真自由覺性之世界人道共和教育，以一切科哲藝文經濟等，咸由覺性為
TX30n0019_p0953a01║出發點，則人道乃得真自由，而漸進於脫苦向樂之途。雖區區小冊，而世法盡被裁判
TX30n0019_p0953a02║，正法處處昌明；且其辦法清朗，條理剴切。吾常與各界人士公言之，當譯數十種文
TX30n0019_p0953a03║言，以廣其傳。即此一冊，足致世界實現大同而證聖果。惜乎世之大心者少，而余實
TX30n0019_p0953a04║力亦弱，末由致之，誠可憫歎！抑余曩自虛師閉關精進之時，即共商覺世報恩辦法。
TX30n0019_p0953a05║師當於法會公布，當今弘化，師自任釋迦，而余任觀音，因余將倡觀音化世界大同聯
TX30n0019_p0953a06║治也。同是救世方便，法師從覺性上出發，示眾生以求真自由之覺路。予從行為上出
TX30n0019_p0953a07║發，令眾生先禁殺業，發慈悲母性，悲智雙運，其義一也。嗟乎！業海瀰漫，象教沉
TX30n0019_p0953a08║淪，二足之倫，方仰天自唾，擁火求涼，何自由之云？安得真曉自由者廣釋億本，以
TX30n0019_p0953a09║灑下土之甘霖耶！師且安居，我來乘風鼓浪，以觀音蓮花相，引誘窮子，使出火宅入
TX30n0019_p0953a10║化城矣。自由史觀第二版付印期是序。中華民國十八年，妙法觀音行者靈花居士。（
TX30n0019_p0953a11║見海刊十卷七期）