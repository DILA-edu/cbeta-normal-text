TX30n0019_p0954a01║大乘宗地圖釋序
TX30n0019_p0954a02║我國盛唐十宗競彩，各宗大德，多能會觀其通，故雖立說互異，殊少門庭之諍。
TX30n0019_p0954a03║會昌變後，繼以五季之亂，顛沛流離，義學不興；有宋以後，禪宗特盛，各宗多成附
TX30n0019_p0954a04║庸，於中獨具隻眼不為門庭所囿蔽，而能如理如量等觀諸宗者，惟永明大師一人而已
TX30n0019_p0954a05║！自遜清末葉石埭楊仁山居士刻經流通以來，迫於時勢之要求，法運轉勝，各宗遺籍
TX30n0019_p0954a06║，相次宏通，而門庭之爭，亦以漸起！惟太虛大師，盱衡中外，俯仰古今，獨唱大乘
TX30n0019_p0954a07║八宗平均發展之說，不偏主於一宗；且以適應現社會故，主張重整僧制，發揮大乘救
TX30n0019_p0954a08║世之精神；故在理解方面，實為永明後之一人！大乘宗地圖釋，即大師對大乘佛法整
TX30n0019_p0954a09║箇思想之結晶也。其說雖未能使各宗專門學者完全同意，然對大乘佛法全體之觀察，
TX30n0019_p0954a10║目光如炬，實為今後中華佛教應有之產物也。讀者疑吾言乎？請拭目靜觀今後發展之
TX30n0019_p0954a11║佛教。中華民國廿年十二月二日，常惺書於北平柏林寺。