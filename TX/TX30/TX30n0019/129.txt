TX30n0019_p0980a01║西來演說集弁言
TX30n0019_p0980a02║概夫黃楊運厄，中原板蕩，而蜀境未康，人尤憔悴！憂時之士，悲願莫抒，困極
TX30n0019_p0980a03║思感，因歆予樂之求而丐救於釋尊；於是數百年衰歇之佛學，始稍稍講明於成都，漸
TX30n0019_p0980a04║及於全川；成都佛學社其矯矢也。然病需醫，津需梁，況泛葉舟於怒濤駭浪中，不有
TX30n0019_p0980a05║良柁師，彼岸曷登乎？太虛法師者，乘願再來，當世龍象，匪特博通內典，抑且貫穿
TX30n0019_p0980a06║西學，傳法國內既久，復遊歐美講學，多所感化。論者謂有唐玄奘法師擷佛學之菁華
TX30n0019_p0980a07║以東來，而虛公則西度以發皇佛化，為唐代千載下一人。觀華西大學教授西人費爾樸
TX30n0019_p0980a08║前預佛社歡迎會，引論語儀封人章：「天將以夫子為木鐸」，則其推崇從可見矣！庚
TX30n0019_p0980a09║午秋，應省佛教會之請，惠然肯來，卓錫蒞蜀。蓋省城大德諸師七眾，數年來所相謀
TX30n0019_p0980a10║奉迓而不果者，至是乃如旱慰雲霓，渴得甘露焉！師以八月中經渝，彼都佛徒，擬維
TX30n0019_p0980a11║師駕，顧以覲禮峨眉普賢道場為重，徑西上，赴教會、佛社歡迎會後，遂往峨山。比
TX30n0019_p0981a01║返，則於文殊院開座講瑜伽菩薩戒品，起夏曆九月初八，訖十五。翌日、遷成都佛學
TX30n0019_p0981a02║社，則開普賢行願品法會，二十五而訖。越二日東下，期以十月初八開講心經於渝社
TX30n0019_p0981a03║。將南歸，計駐錫於此不過一月耳，然午前輒日應大學校諸講席，及三軍長之無遮會
TX30n0019_p0981a04║，次第講演，無疲厭。他如文殊佛學院、地藏僧尼兩學校、愛道堂、寶慈、淨名二社
TX30n0019_p0981a05║，臨時執法處，亦靡不躬至開示。中間、又有新都寶光寺、新繁龍藏寺之行。且傳皈
TX30n0019_p0981a06║戒一次，菩薩戒一次；而峨眉諸山之說法，路經遂州、嘉州之演說，又無論矣！故菩
TX30n0019_p0981a07║薩戒品、行願品法會雖二，而講演之處，則無慮十倍！或相勗結合以振興佛教，或發
TX30n0019_p0981a08║明性相而提鉤唯識，或以科學與哲學相比較，而闡佛學之真理，或以佛化及社會相關
TX30n0019_p0981a09║係，而蘄實現夫和平。大抵對機說法，直指病源，真諦俗諦，圓融無礙，而歸本以大
TX30n0019_p0981a10║乘漸教，示學人之蹊徑。更於普賢道場圓滿之日，勉勵同人，精勤普賢行願，由信解
TX30n0019_p0981a11║行而起聞思修，以入華嚴海會而證毘盧遮那境界為究竟。圓音妙諦，慈訓諄諄，恍
TX30n0019_p0981a12║如灌頂醍醐，身心開朗。本經云：『於闇夜中為作光明，於失道者示其正路』，其師
TX30n0019_p0982a01║之謂歟！惟與會聽講者，固皆歡喜踴躍，歎未曾有；竊恐法味雖飫，久而或淡，且講
TX30n0019_p0982a02║演限於一時一地，不能法雨遍施，向隅興感，人有同情。幻住上人皮懷白居士懼之，
TX30n0019_p0982a03║爰彙歷處講演速記，依次編輯；而講餘遊覽贈答之詩，亦附及之；都為若干篇、若干
TX30n0019_p0982a04║首。適劉肇乾師長，願任經費，遂亟付排印，並於冊端弁師肖像以公諸世。題曰：西
TX30n0019_p0982a05║來演說集，紀實也。其菩薩戒品、普賢行願品兩部講錄，則別印單行本，所以示專修
TX30n0019_p0982a06║也。夫師抱世界思想，佛學新運動之偉見，座爭迎恐後，席不暇煖！來蜀說法雖至暫
TX30n0019_p0982a07║，所謂難得難聞，誠能人執一編，則已聽講者，開卷瞻仰慈容，紬繹法義，固不啻法
TX30n0019_p0982a08║會常存。即未聽者，觀法相而起敬信，讀法要而獲指南，亦何殊親聆法螺，同坐春風
TX30n0019_p0982a09║夏雨之中！由是而種諸善根，則共業感召之浩劫，安見不能潛消而默化。庶幾上契我
TX30n0019_p0982a10║佛垂教救世之慈懷，而不負吾師傳法度人之宏願也夫！時在民國十九年孟冬，隨學菩
TX30n0019_p0982a11║薩戒弟子來隆富謹譔。