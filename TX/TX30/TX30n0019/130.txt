TX30n0019_p0983a01║昧盦詩錄序（七篇）
TX30n0019_p0983a02║一
TX30n0019_p0983a03║日過午線，暑氣如蒸，揮以竹箑，汗猶涔涔。方君稼孫，忽觸熱過我，神弈弈，
TX30n0019_p0983a04║饒談興，蓋新自普陀避暑回。於是稱述靈鷲之形勝，僧太虛之禪慧，津津為予樂道之
TX30n0019_p0983a05║。涼風亦解人意，乍入北窗，襲人襟袖，剎那間變惡濁為莊嚴，恍然遊神海島，息影
TX30n0019_p0983a06║祇林，不復知此身之在人間世矣！太虛在普陀習靜，不知已入第幾禪？稼孫契其人，
TX30n0019_p0983a07║屢與隔戶相問答。因索觀其所作昧盦詩錄，歸後即代付印刷，以結佛氏因緣；並問序
TX30n0019_p0983a08║於予，且謂亦太虛意也。予於太虛，耳其名，面其人，聆其語言，觀其文字，實未與
TX30n0019_p0983a09║一通款曲，意其詩才殆天賦也！嘗記其小詩有云：「貯苦停辛成帝業，是留戲齣後人
TX30n0019_p0983a10║看」！是不特當塗之計劃，典午之經營，不值一吷；即漢祖唐宗之赫奕，可視為一重
TX30n0019_p0983a11║業障，是固能空諸所有矣。乃一誦其：「何似陰陽未分處，天無明月樹無花」之句，
TX30n0019_p0984a01║則又似菩薩有情，未能擺脫一切！何也？要之、第以詩論，固已超軼塵壒。雖所謂昧
TX30n0019_p0984a02║盦詩錄者，未經快睹，而以所見推之，視吾輩之嘲風弄月，流連光景者，當有仙凡之
TX30n0019_p0984a03║別，宜稼孫之喜為問世也。雖然、吾聞佛氏之學，明心見性，不以文字語言為重；太
TX30n0019_p0984a04║虛在定中必更有所得，是錄不過夢幻泡影，如露如電，奚足把玩？稼孫乃曰：佛門高
TX30n0019_p0984a05║弟，阿難多聞，西來經文，半參偈語，方今佛學衰頹，憂及國際，太虛將來擬出其所
TX30n0019_p0984a06║得，大闡宗風以挽潮流，詩錄殆亦宣揚之一體也。予聞此復為囅然。稼孫出，小憩藤
TX30n0019_p0984a07║床，回憶所談，尚留胸次，遂傾吐之以當詩序。太虛見之，未知以為何如也？中華民
TX30n0019_p0984a08║國五年舊祀地藏日，奉化江五民序於鎮海方氏培玉學校。
TX30n0019_p0984a09║二
TX30n0019_p0984a10║故紙鑽蠅，竟日短簷，鸜凹失潤，兔穎脫尖。老友太虛，乃遠道寄示其詩錄，而
TX30n0019_p0984a11║乞余小言之詹詹。既卒業，軼池作而歎曰：詩雖小道，方量彌宏，或以高古，或以渾
TX30n0019_p0984a12║雄，幽秀生峭，異曲同工。末流論旨，乃拘格律，斧鑿留痕，咿唔呫嗶，刻劃逾工，
TX30n0019_p0985a01║精神逾失！矯斯弊者，神韻是先。香山衣砵，純任自然，腔油調滑，卒乃連篇。門戶
TX30n0019_p0985a02║見深，轍轅遽謬，兩宋三唐，聚訟紛湊；詩道晦茫，是用心疚！予生也晚，嗜好人殊
TX30n0019_p0985a03║，但求真偽，不尚步趨；思惟韻學，渺其難乎！老友太虛，言詩同志，夜雨連床，春
TX30n0019_p0985a04║風把臂，分韻鬥叉，十年遊記。我來海角，君去山居，孄姍心緒，此樂遂疏，峨繭不
TX30n0019_p0985a05║足，蛛絲無餘。獨我太虛，未忘積習，大雅輪扶，長城屹立，好風南來，裒然成集。
TX30n0019_p0985a06║迴環諷誦，眼界為新，聰明天縱，澹遠取神！昧盦不昧，得詩之真！民國五年八月，
TX30n0019_p0985a07║鎮海軼池倪承燦序於海上軼廬。
TX30n0019_p0985a08║三
TX30n0019_p0985a09║方君稼孫，亦濁世一翩翩佳公子也。生平不喜聲色狗馬，而吟風弄月，亦頗關心
TX30n0019_p0985a10║；故一時文人學士，咸樂與之遊，有穆郎者，亦風雅士也，能詩，與方君友善。穆郎
TX30n0019_p0985a11║以方君之好詩也，恆以其友太虛之詩見惠。方君讀太虛之詩，急欲見太虛其人。無如
TX30n0019_p0985a12║太虛如孤雲埜鶴，無所定處，覓之數年而不得，方君每引以為恨！今年六月，方君方
TX30n0019_p0986a01║避暑普陀，少住磐陀菴。一日、造錫麟堂，偶經禪關，見一僧參禪，貌頗不俗；且案
TX30n0019_p0986a02║上堆積詩稿甚夥。方君知為風雅士也，因與寒暄，始知穆郎所謂太虛者，即其人也。
TX30n0019_p0986a03║嗟乎！數年求之而不得，而得之於無心之間，豈偶然哉？於是促膝談心，相見恨晚！
TX30n0019_p0986a04║方君遂得遍閱太虛之詩艸。方君持歸後，擬付梓劂，此亦方君逢人說項之至意焉，余
TX30n0019_p0986a05║故略敘其梗概。是為序。丙辰八月，古堇戴章撰。
TX30n0019_p0986a06║四
TX30n0019_p0986a07║長日無事，讀昧盦詩稿，覺樸茂淵懿，盡掃纂組彫鏤之習，以視蠅聲蛙唱，效蚍
TX30n0019_p0986a08║蜉之撼大樹者，真芻狗不靈也。嗚呼尚矣！夫詩者，性情之和也。蘊之于性，詩為無
TX30n0019_p0986a09║聲；發之于情，詩為有聲。閟于無聲，詩之精；得詩之精，即知其人之志。宣于有聲，
TX30n0019_p0986a10║詩之跡；得詩之跡，即知其人之行。蓋詩之為義，情感於八埏，化動于六合，茍非會
TX30n0019_p0986a11║吾心於一貫，必不能收天地於一掬也。自世之衰，六義盡棄，大雅不作，識者悲之！
TX30n0019_p0986a12║獨太虛以涉大道之餘，毅然為詩。性之所藏，既奧而賾，情之所寄，更暢而和。雖其
TX30n0019_p0987a01║瑰奇之姿，殆不欲以風流自見；然質而不野，宛而不直，如春草怒生於雨後，如秋月
TX30n0019_p0987a02║孤明於空山，古趣盎然，橫溢紙外！是則其為人也，謂非為古詩人得乎？猶憶三年前
TX30n0019_p0987a03║，與太虛把臂越中，縱酒高吟，每醉、予輒仰天而歌曰：「我醉自眠君自顛，路人往
TX30n0019_p0987a04║往指作仙，此輩何曾識此樂，識與不識俱可怜」。言已，相視而笑。今太虛已詩盈寸
TX30n0019_p0987a05║矣，而予則仍并進步而無之。握筆之下，頭岑岑然矣！或曰：太虛之詩，於古孰為近
TX30n0019_p0987a06║？則應之曰：是天賦清才，而又參以韓之排奡，蘇之縱宕者也。中華民國五年七月，
TX30n0019_p0987a07║古會稽陳誦洛謹序。
TX30n0019_p0987a08║五
TX30n0019_p0987a09║詩自三百篇，嗣兩晉以迄唐、宋、元、明，其中雖有升降絕續之交，然必以世運
TX30n0019_p0987a10║與好尚以為衡。即如前清乾、嘉間，詩教大行，家誦三唐，人工四始，凡士有不能詩
TX30n0019_p0987a11║者，輒為通才所鄙。至同、光，則凡讀書力學之士，皆殫心制舉業，以詩賦文詞雄者，
TX30n0019_p0987a12║百不過一二；餘皆埋頭八股，為干祿計，詩歌於此，殆一髮千鈞之時歟！至近今專尚
TX30n0019_p0988a01║新學，而四聲八韻，視為已陳之芻狗。至吾釋氏，雖隨世有拔萃之秀，而詩文鮮傳者，
TX30n0019_p0988a02║何哉？大都以詩歌為綺語，且以法尚應舍，故縱有佳句，悉湮沒於深山窮谷間而莫之
TX30n0019_p0988a03║顯。同戒太虛，少年出家，湛精佛學，旁及儒氏書。其為文也，捉筆數千言，縱橫雄
TX30n0019_p0988a04║悍，如天馬行空，莫能控御；子長、眉山，不是過也。詩亦似之。然太虛不好詩，謂
TX30n0019_p0988a05║受其束縛，不得暢所欲言。有時或興之所至，或有懷莫白之時，每托之於吟詠，自抒
TX30n0019_p0988a06║精靈，自鳴天籟，非若墨客騷人，只賞心適興，怡魂悅魄而已也。集之得三百首，曰
TX30n0019_p0988a07║昧盦詩艸。圓不文，詩學尤為門外漢，雖略解推敲，大半付焚如、資覆瓿耳。太虛不
TX30n0019_p0988a08║僅以詩傳，而尤不欲傳此詩，然圓見而慫恿付手民者屢矣。今聞為方子稼孫取去，將
TX30n0019_p0988a09║刊之以公同好，可謂先得我心也。是為序。民國五年丙辰秋，同戒普陀憨頭陀志圓。
TX30n0019_p0988a10║六
TX30n0019_p0988a11║詩歌至近今，岌岌焉殆一髮千鈞之時乎？觀晚近學界之新少年，詡詡然以碩學自
TX30n0019_p0988a12║鳴，而人亦莫不以碩學奉之；若語以詩學，爽然失，廢然返矣！方謂當時國步多艱，宜
TX30n0019_p0989a01║求實學，奚暇務此學問外之餘事哉？於以知四聲八韻，至今日實為已陳之芻狗耳！或
TX30n0019_p0989a02║間有二三騷人韻士，放浪於形骸之外，徜佯於山水之間者，不過賞心適興，抒襟寫懷
TX30n0019_p0989a03║，無補國計民生也。殊不知三百篇中，半國俗民風、盛衰興亡之所系。孔氏曰：「不
TX30n0019_p0989a04║學詩，無以言」。又曰：「興於詩」。是詩，非徒賞心適興，抒襟寫懷已也。方外友
TX30n0019_p0989a05║太虛，童子出家，人肅穆，無少年傲岸氣。於佛學外，好讀大千世界之不同文書，經
TX30n0019_p0989a06║史典籍，諸子百家，靡不瀏覽；故發為文章，縱橫浩瀚，司馬子長復作，不知誰為伯
TX30n0019_p0989a07║仲也！其為詩也，雄豪駘宕，自抒精靈，不屑依傍門戶。太虛具有夙慧哉！然聞詩歌
TX30n0019_p0989a08║為佛律所戒，況法尚應舍，文字云乎哉？然世尊相好妙音，應機示現，亦嘗供人贊仰
TX30n0019_p0989a09║，生人信向也。今夏、余避暑普陀，日詣太虛處談文，太虛出平時所吟詠者三百餘首
TX30n0019_p0989a10║，銜曰昧盦詩草，而丐序於余。夫余於方外交夥矣，方外而具文學者，亦不乏矣，如
TX30n0019_p0989a11║太虛者，敏而好學，人皆以碩學奉之，而己抑抑然不以碩學自鳴，洵不數數覯！百尺
TX30n0019_p0989a12║竿頭，透進一步，其學術未可涯量也，余故樂為之序。民國五年歲次丙辰孟秋中浣，
TX30n0019_p0990a01║蛟川恨生鄭卓。
TX30n0019_p0990a02║七
TX30n0019_p0990a03║予俗人也！每於鈍悶苦寂，學雅人登山臨水，聊拓胸襟；凡值一邱一壑，固不敢
TX30n0019_p0990a04║輕輕放過，即荒山破寺，亦必徘徊瞻顧而後返。蓋以山林為荒涼岑寂之地，其中必有
TX30n0019_p0990a05║清虛高曠達道之真人也。美哉！普陀山水之清麗，冠蘇而甲浙，中有安禪著書籍吟哦
TX30n0019_p0990a06║以救世，如寒山、拾得其人者，昧盦是也。昧盦精於佛，而其詩故說理精確而閎肆，
TX30n0019_p0990a07║律雖不工，而其辭自雅，此所謂能得清空自然之韻，而不同粉飾諂人者也。予本不識
TX30n0019_p0990a08║昧盦，因讀其詩而想其為人，乃歎天下名山，多為不知風雅工於周旋之僧所占，如昧
TX30n0019_p0990a09║盦者，庶對名山之靈無媿矣！丙辰秋七月，丹清梁鴻草。（見昧盦詩錄）