TX30n0019_p0994a01║護國言論集序
TX30n0019_p0994a02║以大和尚，具大智慧，用大勇猛，對煽動世界大戰之大惡魔，作慈悲之大棒喝，
TX30n0019_p0994a03║其為震旦之太虛大師乎！大師學該顯密，名滿寰宇，其碩德鴻篇，經天行地，海潮獅
TX30n0019_p0994a04║吼，佛徒震之如雷霆，群流仰之如日月；其弼教之功，奮業之偉，方之儒教，不啻宋
TX30n0019_p0994a05║之有橫渠，明之有陽明。夫盪刀山火宅而躋諸淨土，釋迦之徒之任也；撥據亂而臻於
TX30n0019_p0994a06║太平，仲尼之徒之任也。以是我太虛大師於甘泉烽火、巴渝鼙笳中，所作救國救亡諸
TX30n0019_p0994a07║言論，余同學陳靜濤居士，為大師法門龍象，頃憫三塗六道之眾生，欲念所播，頓成
TX30n0019_p0994a08║浩劫，殺業相報，將無已時，乃與覺音社諸上人，為大師刊布最近降魔救世與抗戰救
TX30n0019_p0994a09║國，及新中國建設與新佛教，成佛救世與革命救國，並日偽亦覺悟否等篇，彙為一集
TX30n0019_p0994a10║，名之為護國言論；冀我國之僧伽，摩頂放踵，起而為救國之運動。今大師又擔經裹
TX30n0019_p0994a11║繭，率其徒眾，西赴天竺，南遊暹羅，進而為救世之運動。大哉大師！震旦佛教，將
TX30n0019_p0995a01║由大師而中興乎！何則？昔佛圖澄馳驅劉石之間，冒鋒鏑，踐胔骼，欲泯戰爭之禍，
TX30n0019_p0995a02║以拯水火之民，志雖未逮，而釋迦之教，則遍被於兜鍪甲冑之士，十六國宗門之盛，
TX30n0019_p0995a03║未嘗非發端於是。今戎馬憑凌，黎元塗炭，尤甚五胡，我大師之德之學，且遠邁乎佛
TX30n0019_p0995a04║圖澄之上；吾信虛老此行，縱不必果能息世界燕雀之爭，亦必起群眾象教之信矣！羅
TX30n0019_p0995a05║落花。