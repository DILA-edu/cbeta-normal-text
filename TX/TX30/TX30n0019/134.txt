TX30n0019_p0996a01║護國言論集跋
TX30n0019_p0996a02║靜濤親教於太虛大師三十年，深知其自來具新世界之眼光，挾大無畏之精神，振
TX30n0019_p0996a03║起上下數千載救國與救世之佛教，以學識發為著作，以修行表諸言論；由是而佈道遍
TX30n0019_p0996a04║各省，講學歷全球，志在對於公平正義之政府，獨立生存之民族，有所闡明貢獻，謀
TX30n0019_p0996a05║成大團結也。大師近應海外各佛教徒籲請，特領導佛教訪問團，而有緬甸、錫蘭、印
TX30n0019_p0996a06║度等處之行，聯絡感情，宣揚法化，並為建設新中國與新佛教之勝利前途計，努力奮
TX30n0019_p0996a07║鬥！靜濤雖未身廁斯役，神與俱馳。爰與覺音社諸上人，彙輯大師抗戰以來以教義救
TX30n0019_p0996a08║亡之著論十三篇，刊布中外，尊稱為『太虛大師護國言論集』，使大眾咸覺悟於大師
TX30n0019_p0996a09║立論宏實之宗旨，因而獲收遠近一致合力護國之結果。我佛慈悲，想亦拈花微笑矣！
TX30n0019_p0996a10║中華民國二十八年十一月，弟子陳靜濤謹跋。