TX30n0019_p1001a01║護國言論集及全緬視察錄序
TX30n0019_p1001a02║庚辰仲秋，予以受南渡救國支會之重託，來仰參加救國總會及抵制仇貨總會之全
TX30n0019_p1001a03║緬代表大會。邂逅沙專員儒承先生於興文銀行。舊雨重逢，聯床夜話，承先生以其十
TX30n0019_p1001a04║一月來所視察宣慰而撰述成之全緬視察錄，及護國言論集示予，且曰：將由救國總會
TX30n0019_p1001a05║刊出為義賣品，以其所得為救災之需，並囑為之序。予夙敬先生，尤高此舉，奚敢以
TX30n0019_p1001a06║不文堅辭！
TX30n0019_p1001a07║我國自「七七」發動神聖抗戰以求自力更生，以保全人類福祉，世界文化，幾三
TX30n0019_p1001a08║年有半矣！幸賴朝野上下精誠團結，以廣土眾民，豐富資源，在我英明神武之　蔣委
TX30n0019_p1001a09║員長領導下，以椎心泣血之哀憤，咬牙切齒之耐忍，誓死奮鬥，前仆後繼，愈戰而兵
TX30n0019_p1001a10║力愈強，愈抗而人心愈固；敵焰雖兇，敵械雖利，而泥足愈陷愈深，愈莫克自拔，固
TX30n0019_p1001a11║已奠定「最後勝利必屬於我」之基礎。惟現代戰爭不僅武力與經濟之決賽，同時亦應
TX30n0019_p1002a01║致全力於外交戰，與國愈多，助力愈大，則勝利之卜更不待蓍龜。在昔各友邦雖同情
TX30n0019_p1002a02║於我，援助於我，惟尚覺過小過薄，因而禍延歐洲，法亡英危，世無寧日，地無淨土
TX30n0019_p1002a03║，誰謂為之？孰令致之？際斯國難嚴重如今日之中國，政府外交，國民外交，實有通
TX30n0019_p1002a04║力合作日愈加緊之必要。外交之方式多端，而利用宗教信仰之勢力，實屬終南捷徑。宗
TX30n0019_p1002a05║教莫大於佛、耶、回，其信徒分布全球；其輿論有時足以左右其政府，則其潛勢力之
TX30n0019_p1002a06║偉大，不言可喻。于主教之迭航歐美，為尋求基督教徒之普遍深刻同情，使其大有助
TX30n0019_p1002a07║於我之抗戰也！太虛導師之僕僕南邦，為尋求佛教徒之普遍深刻同情，使其大有助於
TX30n0019_p1002a08║我之抗戰也！今沙儒承先生奉中央之命為海外第三區視察專員，咸知其為視察黨務，
TX30n0019_p1002a09║宣慰僑胞，實則其使命尚有重於斯者。蓋先生為回教徒，能回語，善英文，尤長於演
TX30n0019_p1002a10║說；隨時隨地，並尋求各民族中之回教友之普遍深刻同情，亦欲使其大有助於我之抗
TX30n0019_p1002a11║戰也！抑更有進者，先生之進行，茲舉遠在「九一八」後，於埃及、阿剌伯及近東各
TX30n0019_p1002a12║國，多所努力；且有相當收穫。其英謀卓識，有足多者！當于主教、太虛導師、沙專
TX30n0019_p1003a01║員異地同時上緊工作之際，識者謂三軍突起，足以當百萬雄師，而寒暴敵之膽！儻我
TX30n0019_p1003a02║不及時先著手獲取此三大宗教信徒之普遍深刻同情心，俾其利屬於我，則一旦為敵人
TX30n0019_p1003a03║深謀所算，必取而壓迫我，利害相懸若是。其有裨於國家前途，顧不大歟？
TX30n0019_p1003a04║護國言論集中諸偉作，創意精湛，引證有力，發揚三民主義之真諦，指示救國之
TX30n0019_p1003a05║途徑，其愛護祖國，關懷僑胞，語重心長，溢於言表；深盼讀者身體力行！全緬視察
TX30n0019_p1003a06║錄於緬地之文物、政治之記載，尤其對於我國歷代之關係，鉤玄提要，足供關心我國
TX30n0019_p1003a07║國際路線者之瀏覽，可以識錦繡緬甸——余友曾克念君曾著此書尚未出版——之為如
TX30n0019_p1003a08║何情形矣！中華民國二十九年國慶紀念日前二日，李種德序於仰光寓廬。（見海刊二
TX30n0019_p1003a09║十二卷六期）