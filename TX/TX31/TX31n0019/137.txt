TX31n0019_p1005a01║維持佛教同盟會宣言
TX31n0019_p1005a02║——民國二年春作——
TX31n0019_p1005a03║國體更張，忻民權之已得，人生福利，普天下而均沾。吾佛教徒固同為共和國民
TX31n0019_p1005a04║之份子也，顧有為社會所擯棄而屢遭不幸者，其咎蓋不能不自承也。然吾思之，吾重
TX31n0019_p1005a05║思之，轉弱為強，策亦良多，請為我同胞言其略焉。
TX31n0019_p1005a06║吾人之生於天地，身雖六尺，實備萬物而互為之用，缺一不足以相存也。故曰：
TX31n0019_p1005a07║「萬物皆備於我」。換言之，則我亦皆備於萬物，況人類好群之動物也哉？迄乎近世
TX31n0019_p1005a08║，天演深，競爭烈，尤非合群策群力，不能有所樹立於進化之途。繄我僧伽，本稱和
TX31n0019_p1005a09║合，維心理沿革，漸變其真，致團體渙散，不相援救，以弱門自居，為俗凌侮，而公
TX31n0019_p1005a10║理莫彰，任人詆誣，此皆無群策群力之團體故也。然今固有佛教總會為佛教團體也，
TX31n0019_p1005a11║但佛教總會，非由個人意志結合。凡集會結社，貴有一定之宗旨，起人自由之信仰，
TX31n0019_p1006a01║方能以親愛之感情相聯絡，一致之精神相貫注。竊取斯義，因有本會之組織，非欲表
TX31n0019_p1006a02║示其抵抗力，與佛教總會對壘也。維持佛教，不可無自由組合之團體，此其一也。
TX31n0019_p1006a03║寢矣微哉！我佛大雄大力大威猛大精進之義乎！唯佛無貪，唯佛能大貪；佛之貪
TX31n0019_p1006a04║，將貪度一切眾生皆成佛也。唯佛無瞋，唯佛能大瞋；佛之瞋，蓋瞋一切魔惡皆歸無
TX31n0019_p1006a05║也。唯大貪故能利人，唯大瞋故能利己，而一以大勇猛大精進之精神貫澈之。直理所
TX31n0019_p1006a06║存，萬夫吾往，無所畏焉，無所沮焉，日本之所謂武士道、大和魂者，即本乎此也。
TX31n0019_p1006a07║今敢與吾同胞要約曰：菴寺財產，固吾教之形式也，然吾教之精神亦於以附焉。苟有
TX31n0019_p1006a08║藉端佔據我菴寺，假公侵略我財產，吾同胞為保教起見，雖犧牲生命財產作孤注一擲
TX31n0019_p1006a09║以爭之，當亦莫之遑恤！維持佛教，不可無勇猛犧牲之精神，此其二也。
TX31n0019_p1006a10║人固莫不好自由，好平等也，然吾同胞不可不知自由平等之代價。代價維何？即
TX31n0019_p1006a11║自治、自達、自立是也；而壹是皆以教育為本。教育者，先覺覺後覺也。在先覺則曰
TX31n0019_p1006a12║教育，在後覺則曰學問。教育乎，學問乎，蓋所以養成人類之道德、知識、能力者也
TX31n0019_p1007a01║。有道德足以自治，有知識足以自達，有能力足以自立，而後乃可云自由，而後乃可
TX31n0019_p1007a02║云平等。吾佛教徒一日未能達到自由平等之境域，即一日未能脫離劣敗受侮之地位。
TX31n0019_p1007a03║出代價以購之，是在同胞之熱心。維持佛教，不可無受教求學之志願，此其三也。
TX31n0019_p1007a04║然自由者義也，平等者恕也。於己不放棄而各守其宜之謂義，於人不侵犯而互均
TX31n0019_p1007a05║其勢之謂恕。但於未得自由平等之世，猶未足利天下而不匱；即於既得自由平等之時
TX31n0019_p1007a06║，亦不能證物我之同根也，是以更有博愛以濟之。博愛云何？孔子之所謂仁，墨子之
TX31n0019_p1007a07║所謂兼愛，佛之所謂大慈悲，均是也。佛唯以大慈悲故，視眾生苦如己之苦，視眾生
TX31n0019_p1007a08║迷如己之迷，往來三界，日不遑給，地獄未空，誓不成佛，而普度有情，尤以布施為
TX31n0019_p1007a09║第一法門。今夫幼而待教者，老而待養者，病而待醫者，飢而待食者，寒而待衣者，
TX31n0019_p1007a10║茫茫苦海中正不知其凡幾也！雖曰博施濟眾，堯舜猶病，吾同胞不可不量力度能思有
TX31n0019_p1007a11║以拯也！吾教固能以慈善為懷，濟人救世，社會將歡迎之、信仰之不暇，又何凌侮詆
TX31n0019_p1007a12║誣之有乎？維持佛教，不可無實行博愛之籌備，此其四也。
TX31n0019_p1008a01║抑猶有進焉，凡上所述，皆現象世界之行事，而非實體世界之修養也。現象世界
TX31n0019_p1008a02║，吾人軀魄之所依托也；實體世界，吾人心靈之所安立也。有軀魄必有心靈，有現象
TX31n0019_p1008a03║世界之行事，亦必有實體世界之修養。以言夫實體世界之修養，則陳義之高深，設法
TX31n0019_p1008a04║之完備，殆莫尚於佛矣。直證心源，尤推禪宗為最；而淨土禪觀諸法，要亦優勝於其
TX31n0019_p1008a05║他宗教及各種哲派萬萬也。吾人既稱佛子，不可不於佛法中自覓安心立命之地，以紹
TX31n0019_p1008a06║佛之心燈於不絕。信能有得於此，則示身乎現象世界，為官吏、為議員、為將校、為
TX31n0019_p1008a07║兵警、為農、為工、為商、為士、為僧、為俗，極而至於為販夫、為僕役、為盜賊、
TX31n0019_p1008a08║為娼妓，皆足以怡然自得，雖舉世譽之不為喜，雖盡人非之不為懼，且世人亦將無從
TX31n0019_p1008a09║而譽之、非之也。譽之與非尚所不及，又何憚乎悠謬之口肆其誣謗哉？維持佛教，不
TX31n0019_p1008a10║可無安心立命之修證，此其五也。
TX31n0019_p1008a11║嗚呼！吾佛教徒固能以是五者為祈嚮，而定為一致之方針以步趨焉，則佛教不獨
TX31n0019_p1008a12║可維持其現狀，固將日即昌明光大於無窮也。願我佛教同胞鉥心肝以共圖度之，出手
TX31n0019_p1009a01║眼以共經營之！謹頂禮以禱，馨香以祝！（見佛教月報一期）