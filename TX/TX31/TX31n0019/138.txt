TX31n0019_p1010a01║佛教行願俱進會發趣文
TX31n0019_p1010a02║——民國二年夏作——
TX31n0019_p1010a03║善男子！善女人！汝試飛身至喜馬拉耶山頂，架一最精最良攝遠鏡，微細微細以
TX31n0019_p1010a04║遍觀此黑鐵圍內之眾生，翔於空者，走於陸者，穴於土者，泳於水者，有不皇皇然，
TX31n0019_p1010a05║汲汲然，若有所迫、若不自遑者乎？汝再試閉目以思之：彼萬物之若有所迫、若不自
TX31n0019_p1010a06║遑者，胥何以故乎？思之重思之，則「三界眾生貪欲為本」八個字，將放大光明，不
TX31n0019_p1010a07║期而湧現於腦海。嗚呼！彼芸芸眾生，殆皆為貪欲所驅而不能自已者歟！夫貪欲又何
TX31n0019_p1010a08║物乎？換言之，則即願望是已。
TX31n0019_p1010a09║大哉願望！至哉願望！可以令生者死、死者生，可以令成者毀、毀者成，可以令
TX31n0019_p1010a10║有情者無情、無情者有情，可以易心慮、通幽明、出天地、入鬼神。善男子！善女人
TX31n0019_p1010a11║！汝將毋疑斯言乎！請證之於我佛。夫佛於過去無量無邊劫中，固與吾人同是黑鐵圍
TX31n0019_p1011a01║內之一物也，然竟能成佛於二千九百年前者，曰唯願望故。佛於無量劫中，棄富貴、
TX31n0019_p1011a02║捨肢體，忍所難忍，行所難行者，曰唯願望故。佛既菩提成就，而涅槃不居，往來三
TX31n0019_p1011a03║界覺悟眾生者，曰唯願望故。大哉願望！至哉願望！
TX31n0019_p1011a04║善男子！善女人！先不嘗言乎？三界眾生皆為貪欲所驅，不能自已。貪欲非他，
TX31n0019_p1011a05║即願望是。信然，則佛與眾生所以跡者未嘗異，而異者特其跡耳。但所以跡者未嘗異
TX31n0019_p1011a06║，而於跡未嘗同者，則趨向有異也。端其趨向，即以眾生所皇皇然、汲汲然者，為佛
TX31n0019_p1011a07║所皇皇然、汲汲然者，則跡跡者猶是，而跡自迥別乎前矣。就道歸家，即心是佛，亦
TX31n0019_p1011a08║寧有其他玄妙哉？明乎此，則人欲之中，無往而不見天理之流行，左右逢源，撲落非
TX31n0019_p1011a09║他，所謂狗子皆具佛性也。
TX31n0019_p1011a10║端趨向將奈何？質言之，則在乎善用其貪欲心，使大而不遺，遠而有恆，無上佛
TX31n0019_p1011a11║道雖甚幽邃，誓必達之；無量法門雖甚繁奧，誓必學之；無盡煩惱雖甚牢固，誓必破
TX31n0019_p1011a12║之；無邊眾生雖甚迷倒，誓必度之。願立而行隨，行成而願達，行與願俱進而不已；
TX31n0019_p1012a01║五百由延，不覺輕輕經過，而寶所忽湧於目前，豈不大可慶快耶！善男子！善女人！
TX31n0019_p1012a02║不當如是乎？勉旃勉旃！
TX31n0019_p1012a03║或謂有願無行，願成空願；有行無願，行乃狂行。今日行願俱進，蓋在行願並重
TX31n0019_p1012a04║。夫此，但老生常談耳！不知行固無無願之行，而願亦無無行之願也。彼願立而謂不
TX31n0019_p1012a05║能行者，皆願之不真切耳！不睹夫好色者乎？遇一姝者於途，目注神移之不已，浸假
TX31n0019_p1012a06║而鑽穴踰牆也，浸假而桑間濮上也，乃至盡犧牲身命、名譽、權利、眷屬等等而不恤
TX31n0019_p1012a07║，罹法網，實彈藥，勇猛直行，進不少沮！有願而不能行乎？無有也。謂願而不能行
TX31n0019_p1012a08║者，特好德不如好色耳！故行願俱進者，乃藉行以見願之真切而已。倘猶有未明斯義
TX31n0019_p1012a09║者，請為舉王陽明之言以解之曰：「即知即行」，是謂行願俱進。（見佛教月報第四
TX31n0019_p1012a10║期）