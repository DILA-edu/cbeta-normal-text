TX31n0019_p1013a01║覺社宣言
TX31n0019_p1013a02║——民國九年一月作——
TX31n0019_p1013a03║世人皆知覺社為研究佛學之講經團體，宣傳佛法之出版機關耳。究其元旨，乃在
TX31n0019_p1013a04║乎哀人世之困厄，求根本之解決，故於社員規約，尤注重乎身體力行也。第其所欲設
TX31n0019_p1013a05║施者，則又在乎佛教八宗專修叢林，佛教七眾模範叢林，佛教國內國外傳播團，佛教
TX31n0019_p1013a06║國內國外救濟團；以非一蹴能幾，則先之以佛教大學院與佛教孤兒院；而其事亦須憑
TX31n0019_p1013a07║藉多數同志之力始能成辦，乃更先之以佛經閱覽部，佛法講演部，佛書出版部。佛書
TX31n0019_p1013a08║出版部，分為兩類：一、售品，二、贈品。於贈品除去社員規約、意趣概要、及各種
TX31n0019_p1013a09║章程之外，曾印送覺社第一布告、第二布告、第三布告、念佛法門略說、大乘總持、
TX31n0019_p1013a10║勸世人行布施波羅密文、覺世新聲第一、覺世新聲第二、覺世新聲第三，共九種。而
TX31n0019_p1013a11║售品之贈送者，亦過半焉。於售品，除北京己未講經會所出之維摩詰經講義、大乘起
TX31n0019_p1014a01║信論講義、維摩詰經紀聞之外，曾發行大佛頂首楞嚴經攝論、道學論衡、覺書一期、
TX31n0019_p1014a02║覺書二期、覺書三期、覺書四期、覺書五期，共七種。佛法講演部，除太虛法師受北
TX31n0019_p1014a03║京己未講經會請講維摩詰經、大乘起信論、及南通張嗇公請講普門經之外，曾由太虛
TX31n0019_p1014a04║法師講成唯識論於普陀，講大乘起信論於漢口，講二十唯識論、因明入正理論、八識
TX31n0019_p1014a05║規矩頌、般若波羅密多心經於上海，講百法明門論、八識規矩頌、心經於北京，講心
TX31n0019_p1014a06║經、百法明門論、八識規矩頌於西湖；並曾請章太炎居士等開講演會於上海，請祖印
TX31n0019_p1014a07║法師講首楞嚴經於漢口，講妙法蓮經於宜昌。佛經閱覽部，亦嘗設置大藏經及蒐集古
TX31n0019_p1014a08║今中外關於佛教之各種圖書，而供滬人士之博觀焉。
TX31n0019_p1014a09║然釋範成等既嘗與太虛法師籌設佛教圖書館於北京而附設有佛學研究部，且上海
TX31n0019_p1014a10║之佛學會，重慶、成都之佛學社，於佛法皆能與覺社之閱覽部、講演部沆瀣一氣者也
TX31n0019_p1014a11║。北京龍泉寺之孤兒院，亦商同太虛法師修改舊章；與寧波佛教孤兒院，同為純粹佛
TX31n0019_p1014a12║教宗旨之孤兒院。南京金陵刻經處歐陽竟無居士等，亦有設立支那內學院之籌備，則
TX31n0019_p1015a01║覺社所欲先之者，皆有之矣。獨至佛書出版部之一事，雖除舊有之刻經處、流通處，
TX31n0019_p1015a02║如金陵、常州、揚州等之外，從去年來所發生者，如北京、潮安、重慶等刻經處，如
TX31n0019_p1015a03║宜昌、香港、西安、漢口等流通處，相為影響。然卒無一專屬於佛教商榷學理、討論
TX31n0019_p1015a04║問題之叢刊，以為全國研究佛學、宣傳佛法者精神上團結聯合融會通貫之機關焉。覺
TX31n0019_p1015a05║社遂承其乏，改所出季刊覺書為海潮音月刊，而恍束覺社之全身為海潮音月刊社焉。
TX31n0019_p1015a06║覺社以自覺覺他為義，今雖因觀察時勢之所需，並隨順太虛法師韜隱湖山之志，
TX31n0019_p1015a07║覺他之事業暫聚精會神於海潮音月刊之一種，將滬社廢除；實緣滬社乏人主持，且無
TX31n0019_p1015a08║設立之要耳。而各地社員之各務其真修實證，或掩室專修，或誓期親證，或參學於禪
TX31n0019_p1015a09║林，或深入於經藏，或和光同塵而宏攝受，或精勤盡瘁而事開建，或隨順逆緣而應機
TX31n0019_p1015a10║施法，或出凡聖躔而絕跡銷聲，要之、各個獨立向上發展，以踐行覺社社員規約之實
TX31n0019_p1015a11║而已矣。茲將重訂覺社規章宣佈於下：
TX31n0019_p1015a12║一、本社取自覺覺他覺行圓滿之義，定名覺社。
TX31n0019_p1016a01║二、本社宗旨如左：
TX31n0019_p1016a02║發明大乘佛法之真義，使謗者悔悟，疑者信解，信解者行，解行者證；轉狂狷凡
TX31n0019_p1016a03║愚之人，成賢聖天佛。
TX31n0019_p1016a04║宣揚大乘佛法之真義，使暴惡者仁，貪爭者義，智者樂道，力者尚德；化戰亂困
TX31n0019_p1016a05║苦之世，成和平安樂。
TX31n0019_p1016a06║三、凡贊同本社宗旨，具志願書入本社為社員者，須履行左列各款之社員規約：
TX31n0019_p1016a07║一、各社員自修者：
TX31n0019_p1016a08║甲、必要行：
TX31n0019_p1016a09║⑴：皈三寶尊，發四宏誓以確定信願。
TX31n0019_p1016a10║⑵：受持梵網之十善戒為根本戒，如未能全持者，先持一戒二戒，
TX31n0019_p1016a11║漸求增進，令得完善，以軌持行業。
TX31n0019_p1016a12║⑶：參善知識，究本心體，研佛法藏，習菩薩行，以修證身智。
TX31n0019_p1017a01║乙、專恆行：
TX31n0019_p1017a02║⑴：專參禪宗。
TX31n0019_p1017a03║⑵：專持真言。
TX31n0019_p1017a04║⑶：專誦摩訶衍經。
TX31n0019_p1017a05║⑷：專念阿彌陀佛。
TX31n0019_p1017a06║⑸：專修一種止觀。
TX31n0019_p1017a07║⑹：或專定數門兼修之。
TX31n0019_p1017a08║丙、隨宜行：禮拜懺悔，供養布施。值諸時處，隨宜行之。
TX31n0019_p1017a09║二、眾社員共修者，待有相當因緣時節，當隨處集社員舉行下列三項加行：
TX31n0019_p1017a10║甲、每年夏正四月初八日，隨處集社員開佛誕紀念會一日，持齋修懺，放生
TX31n0019_p1017a11║行施，作諸功德。
TX31n0019_p1017a12║乙、每年夏正十一月十一晚起至十七日，隨處集社員開念佛會七日，剋期以
TX31n0019_p1017a13║求念成一心不亂。
TX31n0019_p1017a14║丙、每年夏正十二月初一晚起，至初八日，隨處集社員開參禪會七日，剋期
TX31n0019_p1018a01║以求悟證本元心地。
TX31n0019_p1018a02║四、本社經費，聽社員非社員隨喜捐助，須得確實經募人之收捐據為證。
TX31n0019_p1018a03║五、本社事業如下：
TX31n0019_p1018a04║現在舉辦之事業：編發海潮音月刊，研究佛學，宣傳佛法。
TX31n0019_p1018a05║將來希望之事業：詳見於整理僧伽制度論。
TX31n0019_p1018a06║六、本社通信處，杭州南山淨梵院。（見海刊一卷一期）