TX31n0019_p1019a01║覺社意趣之概要
TX31n0019_p1019a02║——民國七年秋作——
TX31n0019_p1019a03║人者生於盲動，先昧其圓常成就真實之覺性，迷惑馳逐於諸境界，故其心不能安
TX31n0019_p1019a04║寧滿足，而恆有種種希求，試條舉之：
TX31n0019_p1019a05║一、於個人之希求——飲食、男女、富貴、壽考、威權、名聞、安閒、逸樂
TX31n0019_p1019a06║及死後之存在與安樂等。
TX31n0019_p1019a07║二、於家族之希求——富貴大而久，子孫多且賢。
TX31n0019_p1019a08║三、於國家之希求——富庶強盛、安固整齊、善良尊榮、及博大悠久等。
TX31n0019_p1019a09║四、於世界之希求——大一統、永和平。
TX31n0019_p1019a10║會歸此種種希求而成一大公例，則人生共同唯一之目的，要不外求幸福而已矣。
TX31n0019_p1019a11║然非大自由、真平等，則幸福之目的不得達到。為達到此共同唯一之目的，故隨其性
TX31n0019_p1020a01║習之不同，成各種之主張，如下：
TX31n0019_p1020a02║
TX31n0019_p1020a03║　　　　一、宗教家之主張──儒、道、耶、回、梵，及其餘邪教。
TX31n0019_p1020a04║　　　　二、哲學家之主張──西洋、印度、及中國之諸子。
TX31n0019_p1020a05║　　　　三、科學家之主張┐
TX31n0019_p1020a06║　　　　四、倫理家之主張│
TX31n0019_p1020a07║　　　　五、教育家之主張├大概均限於物質範圍
TX31n0019_p1020a08║　　　　六、法律家之主張│
TX31n0019_p1020a09║　　　　七、政治家之主張┘
TX31n0019_p1020a10║
TX31n0019_p1020a11║因人心自然之要求，依上各家之主張者實行之，未嘗不能得效果於一時一處。且
TX31n0019_p1020a12║通而計之，其增進乎人群之幸福者，亦非淺鮮。然皆未能究本窮源也！是以一治一亂
TX31n0019_p1020a13║，愈演愈烈，循是糾纏之跡，終無解決之期。以佛理衡之，長此以往，人類慘禍，將
TX31n0019_p1020a14║有百倍於今日者。揆厥由來，全屬吾人迷於妄情，不悟真理之所致。真理維何？覺性
TX31n0019_p1021a01║而已。求證覺性之道，舍佛誰歸？
TX31n0019_p1021a02║梵語佛陀，華言覺者。何名覺者，謂有全德全能之大智，圓通圓明之大慧，安人
TX31n0019_p1021a03║利物之大慈，救世度生之大悲也。本此四大，乃流為世間出世間之五乘佛法：最近者
TX31n0019_p1021a04║曰世間乘，世間乘者，人乘、天乘也。發明由一切眾生之自業力、共業力，相牽相纏
TX31n0019_p1021a05║，遂成萬有生滅之流轉，與六趣升沉之輪迴，天、人、鬼、畜，皆不能不聽命於因果
TX31n0019_p1021a06║之支配。夫流轉輪迴之理，古今東西聖哲所公認，中外古書所載因果報應之事，纍纍
TX31n0019_p1021a07║不絕，今以西洋之心靈學派、靈魂學派，及今中國之圓光、扶乩等得其證明者，益成
TX31n0019_p1021a08║堅確。故欲求人類之幸福，非依佛法真正之因果律，力行止惡修善之道不為功。而於
TX31n0019_p1021a09║個人、家族、國家、世界諸問題，亦非明佛法自業與共業所成之因果，必無究竟解決
TX31n0019_p1021a10║之道。然世間乘乃佛法權宜之教，未罄悲救眾生之本懷也。蓋眾生流浪於人天界內，
TX31n0019_p1021a11║一旦因迷入迷，又將墮入陷阱而不可拔，故進之以出世乘。
TX31n0019_p1021a12║出世乘者，聲聞乘、獨覺乘也。其義別詳。然以世間乘對治完全不知自覺之眾生
TX31n0019_p1022a01║，令知業果相續，獲人天果而免三途之苦。又以出世乘對治世間，使超凡入聖而獲涅
TX31n0019_p1022a02║槃之果，皆未臻其究竟，乃進之以圓滿乘。
TX31n0019_p1022a03║圓滿乘者，菩薩乘、如來乘也。菩薩乃如來之因，如來是菩薩之果，因該果海，
TX31n0019_p1022a04║果徹因源，謂之一乘常住因果，即佛之大智、大慧、大慈、大悲也，亦即吾人圓常成
TX31n0019_p1022a05║就真實之覺性也。
TX31n0019_p1022a06║故佛學為向上之學，為積極之學，為救世之學，為進化之學。學佛者，即學佛之
TX31n0019_p1022a07║大智、大慧、大慈、大悲也；即令人心得實遂其種種希求而各臻乎究竟圓滿之域者也
TX31n0019_p1022a08║。故學佛可以安身，可以立命，可以修己，可以利人，可以齊家，可以治國，可以平
TX31n0019_p1022a09║天下，可以救眾生，可以超生死，可以出輪迴，可以成賢，可以成聖，可以成仙，可
TX31n0019_p1022a10║以成佛；吾無以名之，名之曰法界如意寶藏。大求大獲，小求小獲，不求不失，求必
TX31n0019_p1022a11║得之。茫茫大地，芸芸眾生，其心不能一日無求，而終古無所歸宿，苟一旦悟至高、
TX31n0019_p1022a12║至美、至精、至深、至廣、至大、至博、至厚之道莫如佛，則知真歸依處端在乎佛，
TX31n0019_p1023a01║學佛之心必沛然莫能禦耳。
TX31n0019_p1023a02║夫學佛者，學佛之自覺，學佛之覺他，學佛之覺行圓滿。然方便門多，學者可隨
TX31n0019_p1023a03║自機宜而擇其一，即得以之自修亦以之度人焉。約中華所傳承者言之：
TX31n0019_p1023a04║
TX31n0019_p1023a05║　　　　一、南山宗之法門──律宗──────────────基
TX31n0019_p1023a06║　　　　二、少林宗之法門──禪宗────────────證┐
TX31n0019_p1023a07║　　　　三、開元宗之法門──密宗──────────密┐　├道
TX31n0019_p1023a08║　　　　四、廬山宗之法門──淨土────────信┐　├教┘
TX31n0019_p1023a09║　　　　五、慈恩宗之法門──唯識──────相┐　├顯┘
TX31n0019_p1023a10║　　　　六、嘉祥宗之法門──三論────慧┐　├法┘
TX31n0019_p1023a11║　　　　七、清涼宗之法門──華嚴──始┐　├性┘
TX31n0019_p1023a12║　　　　　　　　　　　　　　　　　　　├智┘
TX31n0019_p1023a13║　　　　八、天台宗之法門──法華──終┘
TX31n0019_p1023a14║
TX31n0019_p1023a15║修學八宗，深入其一，皆可會歸玄極，返本還源，而成就不可思議之神功妙用，
TX31n0019_p1024a01║遂人心種種之所求，使得安寧滿足，從有求以入無求，得大自由，獲真平等。佛法有
TX31n0019_p1024a02║如此種種功德，種種能力，種種方便，種種利益，故無論何人皆應學佛。而吾人既知
TX31n0019_p1024a03║學佛之利益，尤不得不推所知以及未知，使皆知學佛之利益而學佛，此覺社之所由緣
TX31n0019_p1024a04║起也。敢持斯義，告之天下之人，不我遐棄，盍興乎來！（見覺社叢書第一期）