TX31n0019_p1029a01║佛教正信會緣起
TX31n0019_p1029a02║萬物唯心，一心元覺；但常覺而不迷，便即心而是佛。何況人生難得，生性最靈
TX31n0019_p1029a03║，稟親證一真如之妙明，具遍造十法界之威力！反性而究極之，自覺之道不勝其用焉
TX31n0019_p1029a04║；推物而普及之，覺他之道不勝其用焉；發揮之為萬行，充足之為萬德，覺行圓滿之
TX31n0019_p1029a05║道不勝其用焉。忍令佛頂之心寶，垢蔽情塵；願燃心底之佛燈，光吞宇宙，此佛教正
TX31n0019_p1029a06║信會第一義之緣起也。
TX31n0019_p1029a07║佛性真身，充體用於空有；釋尊應世，宏攝濟於教乘。示形化者弱八十年，轉音
TX31n0019_p1029a08║輪者餘三百會。由是道跡恆留，法儀遐被，歷久彌顯，流遠愈通。集經律論藏之全，
TX31n0019_p1029a09║字靡間乎半滿；提戒定慧學之綱，教總持乎顯密。漸修不礙頓超，因果交徹：方便皆
TX31n0019_p1029a10║為究竟，權實互融。盡人非人萬有之量，極世出世萬事之理，儒、道、耶、回諸教，
TX31n0019_p1029a11║若細流之會瀛海；哲、科、神、鬼諸學，等微塵之颺虛空。其書可誦，其義可思，其
TX31n0019_p1030a01║行可踐，其實可向。迷離者惑夜之夢魔莫醒，業海之苦縛難脫；悟入者真常之自由頓
TX31n0019_p1030a02║獲，圓覺之淨樂立成。誰遇華屋妙餐，猶乞路旁之食！竊期大心上智，同探懷中之珠
TX31n0019_p1030a03║！此佛教正信會第二義之緣起也。
TX31n0019_p1030a04║昔釋尊之應世也，色心勝妙，機智淳熟，圓音一演，異類等解；凡異教異學之頭
TX31n0019_p1030a05║角徒黨，靡不稽首皈命圍繞獅座之下，巍巍蕩蕩，濟濟洋洋，佛法僧之威靈寶貴，固
TX31n0019_p1030a06║無得而加也！迨乎正法住世之日，猶多聖位果地之人，善超諸有，宏範三界。即像法
TX31n0019_p1030a07║以來，亦不乏四依之大士應化人間，故正教東傳，行解相應，為一代之宗仰者，嘗往
TX31n0019_p1030a08║往有之矣。道高則信隆，德溥則化廣，無待乎形名之集結，其神理自凝和而不渙，足
TX31n0019_p1030a09║以承先啟後。今則不然，人世同分之業果，轉益惡濁！我見日鑿，物欲日滋。雜教雜
TX31n0019_p1030a10║學，小道小術，亦各各標舉獨尊，競新鬥奇，偏邪蔽正，枝歧亂心，統一世之人不流
TX31n0019_p1030a11║逐於欲境，必且縛入邪見網中。自非稟嚴明之教法，建清淨之教會，以為任持宏護之
TX31n0019_p1030a12║具，則慧日不蔽於魔雲者幾希？此佛教正信會第三義之緣起也。
TX31n0019_p1031a01║今佛教正信會之設，都攝正信佛教之在俗士女，期與出家眾相輔而行者也。蓋出
TX31n0019_p1031a02║家眾為住持三寶之本，謂之住持僧，其所由來者久；自有其僧伽諸部之律儀，叢林清
TX31n0019_p1031a03║眾之規範以為式憑。雖有扶助整理之誼，須是出家眾之自淑耳。然正信佛教之在俗士
TX31n0019_p1031a04║女，所以不可無會者，凡教化之行，皆期普及，出家僧但住持佛教之一種特殊徒眾，
TX31n0019_p1031a05║欲期普及之化，必都攝乎正信佛教之在俗士女而後圓滿。故佛教本有四眾，中國沿習
TX31n0019_p1031a06║上祇知出家二眾為佛教徒，蓋由國習障礙之使然。今國習既經化除，而異信異見者又
TX31n0019_p1031a07║環伺其旁，以陰肆其侵凌假飾之行為，則凡曾宣誓以佛法僧為師，不復皈依天神鬼外
TX31n0019_p1031a08║之道術及其徒眾之士女，皆應稱之為佛教正信士佛教正信女，認為佛教徒眾；建會以
TX31n0019_p1031a09║都攝此佛教之正信徒眾，庶足以正佛教徒之名而明信佛者之系統。不然者，佛教徒僅
TX31n0019_p1031a10║寥寥之出家眾，其何以見佛化之大，復何以任佛化之重哉？
TX31n0019_p1031a11║然則佛教正信會之設，其利益可得而言矣：杜異道之凌亂，持正信之系統，一也
TX31n0019_p1031a12║。廣佛教之徒眾，大佛化之事業，二也。互相資助以收研究切磋發明光大之益，三也
TX31n0019_p1032a01║。擁衛僧儀，護持佛宇，輔進淨德，屏蔽兇邪，四也。和光同塵，遍住於種種流俗之
TX31n0019_p1032a02║內，宣傳正法，講演真理，以醒世人之迷夢而減人世之惡業，五也。合群策之力，藉
TX31n0019_p1032a03║眾擎之勢，以之體正覺之慈悲，行大士之方便，世間現苦，廣為救濟，六也。昔馬鳴
TX31n0019_p1032a04║大士云：『為欲令眾生，除疑捨邪執，起大乘正信，佛種不斷故』，此佛教正信會第
TX31n0019_p1032a05║四義之緣起也。（見正信三卷二期）