TX31n0019_p1033a01║世界佛學苑漢藏教理院緣起
TX31n0019_p1033a02║漢藏民族血統文化之親密，自唐以來已然。而最重要之關係，則繫於佛教之崇奉
TX31n0019_p1033a03║。藏族全部為出家喇嘛與在家信徒，而漢族亦四分之三皆信佛，且西藏佛教之興，基
TX31n0019_p1033a04║於唐文成公主之入藏，故藏文有一部分經典係由漢文譯成，此可知佛教與漢藏民族文
TX31n0019_p1033a05║化之深切矣。
TX31n0019_p1033a06║四五百年來漢族之佛教日益衰，而藏族佛教則以宗克巴之振頹復興，光化滿蒙，
TX31n0019_p1033a07║迄今猶保隆盛，故重昌漢佛教之有資於藏佛教，殆為現時所必須。況乎藏佛教久為藏
TX31n0019_p1033a08║、蒙、滿民族文化，與夫藏族之奠居西藏，遍布於康、青、寧諸省，實為構成大中華
TX31n0019_p1033a09║民族而建立大中華民國之柱石哉！夫佛教與漢、藏民族文化之密切既如彼，而漢、藏
TX31n0019_p1033a10║佛教與中華國族建成重要又如此，烏可不溝通闡發之耶？
TX31n0019_p1033a11║但人情每蔽近而忽遠，故鮮注意於此。惟四川鄰接康、藏、青、寧，川人往康、
TX31n0019_p1034a01║藏、青、寧與藏族相習者固多，而康、藏、青、寧之藏人出入於川省者尤夥。因此、
TX31n0019_p1034a02║對於藏族文化之關係於佛教者，知之較詳，而去年重慶劉甫澄督辦有派僧遊學康藏之
TX31n0019_p1034a03║事也。太虛曩赴歐美，嘗有設世界佛學苑之刱議。而關於漢、藏佛教教理研究院，須
TX31n0019_p1034a04║亟籌設。去秋以川省緇素邀請作巴蜀遊，聞劉督辦之舉而壯之，謂與其派往遊學，不
TX31n0019_p1034a05║如就川省設學院，聘請漢、藏講師，招漢、藏青年研習之。潘仲三、潘昌猷、何北衡
TX31n0019_p1034a06║、王旭東、王曉西諸公韙其議，申請於劉督辦，遂籌定院址，指劃經費而有本院之成
TX31n0019_p1034a07║立。
TX31n0019_p1034a08║然從佛學以言，猶有偉大之意義存焉。當此古今中外鎔冶一爐之時代，非創造世
TX31n0019_p1034a09║界性之新文化，不能總承過去而普發未來。然足為創造世界性新文化之因素者，則佛
TX31n0019_p1034a10║學尚矣。溯佛學之源流，發於印度，歷千五百年而斬。每五百年之間，改易一風會：
TX31n0019_p1034a11║初五百年之傳，可徵之錫蘭；次五百年之傳，可徵之漢土；而後五百年之傳，則必徵
TX31n0019_p1034a12║之西藏。要之、非於錫、華、藏所傳為綜合之研究，則不能集過往佛教之大成，即無
TX31n0019_p1035a01║以展將來佛教之全化。此漢藏教理院所以為世界佛學苑之一院，而有關於佛教之弘布
TX31n0019_p1035a02║寰球者綦重也！今者將於釋尊之正覺生日，舉行開學，因撮敘顛末，昭告十方，尚祈
TX31n0019_p1035a03║緇素耆德加以指正焉！民國二十年十二月，日，釋太虛謹撰。（見海刊十三卷一期）