TX31n0019_p1057a01║第九年海潮音繼續出版之希望
TX31n0019_p1057a02║海潮音月刊，於過去八年中繼續出版，從未中輟，遂為中國佛教界唯一之言論機
TX31n0019_p1057a03║關。所以能維持如此之久遠者，以悉本公開態度之所致。雖有一貫之宗旨以為攝持，
TX31n0019_p1057a04║然關於佛學之任何歧異思想，皆可容納討論，故材料不虞缺乏。而歷來之收支用途，
TX31n0019_p1057a05║逐月公布，從不差誤，故各熱心佛教者，亦樂予贊助，得以維持迄今。
TX31n0019_p1057a06║去冬曾以困難宣布欲停刊之意，旋滬上僧界同志、居士同志及泰縣佛教居士林等
TX31n0019_p1057a07║，多處函商維持辦法。嗣因泰縣佛教居士林，較有維持把握，且云一經接辦，二三年
TX31n0019_p1057a08║內，決無停止之虞。乃由錢誠善居士接收上海經理處之編發事宜，完全由泰縣佛教居
TX31n0019_p1057a09║士林負責編發，此所以有第九年海潮音之繼續出版也。
TX31n0019_p1057a10║泰縣即舊揚州府屬之泰州，江蘇僧界大半皆出於此縣，地方士女亦多信佛。吾
TX31n0019_p1057a11║於民國十三年夏間，在泰縣講維摩經之結果，皈依者達千餘人，四鄉來聽經者達萬人
TX31n0019_p1058a01║，殆為泰縣佛教空前之盛況，則光孝寺培安、常惺諸師，與今辨泰縣佛教居士林諸居
TX31n0019_p1058a02║士熱心提倡之功也！而泰縣佛教君士林諸居士，亦大抵從聽吾講發心信佛者，初由小
TX31n0019_p1058a03║數士紳辦一念佛會，繼乃擴充為今之居士林，今又發心接辦海潮音月刊，前途實未可
TX31n0019_p1058a04║限量！
TX31n0019_p1058a05║然吾對泰縣佛教居士林之接辦海潮音有厚望者，則海潮音實為中國全國或普及國
TX31n0019_p1058a06║外之佛學宣傳刊物，勿以限於一區域、一團體、一宗派之態度出之，當以佛教之廣大
TX31n0019_p1058a07║精神，同化全江蘇之僧俗佛徒，進而同化全中國、全世界之僧俗佛徒。而最要者，則
TX31n0019_p1058a08║在持續「言論」及「經濟」之公開態度，願諸君勉之！（見海刊九卷一期）