TX31n0019_p1067a01║泰縣念佛社序
TX31n0019_p1067a02║佛者何？由與五趣有情同一悲仰所集成之普度眾生全智全能也。阿彌陀者何？謂
TX31n0019_p1067a03║無量光明、無量壽命乃至依正主伴一切嚴淨皆無量，換言之，即十方三世諸佛功德之
TX31n0019_p1067a04║總相，亦吾人心知所止之至善標的也。念佛者何？謂統率身語意之業，向茲至善標的
TX31n0019_p1067a05║以進趨也。而往生極樂，則行人清淨信願行，與阿彌陀佛本願相契應，達到其至善標
TX31n0019_p1067a06║的之地，獲無量光壽嚴淨之體現也。夫此誠為上求覺果之唯一指針，而下攝群有之方
TX31n0019_p1067a07║便，亦皆完具乎是！故古今中外賢哲之士，皆篤行斯法，以之自度度人。昔者文潞公
TX31n0019_p1067a08║於杭州設淨行社，入社念佛者以萬計也。今泰縣有盧誠德、王誠妙、王誠勇、潘誠性
TX31n0019_p1067a09║、張誠達、錢誠善、王誠普、蕭誠法、英誠本、吳誠明、葛誠淨、吳誠慧、吳誠智等
TX31n0019_p1067a10║諸居士，在光孝寺聽講經時，即效維摩詰所行，既發心率同諸善信士女以皈依佛法僧
TX31n0019_p1067a11║寶，復發起泰縣念佛社，將由信心導之以行願，俾各各於阿耨多羅三藐三菩提得不退
TX31n0019_p1068a01║轉，詢盛事也！惟蓮池之海眾雖廣，而接引者恆在彌陀、觀音、勢至之三聖，故斯社
TX31n0019_p1068a02║社員當亦增加無限，而入社應由發起之人之介紹，更得光孝和尚以為之依止開導，則
TX31n0019_p1068a03║杭州淨行社之盛，其不難重現海陵歟！民國甲子秋，釋太虛書于光孝寺講經會。（見
TX31n0019_p1068a04║海刊五卷九期）