TX31n0019_p1069a01║徵集大林寺四十八願文啟
TX31n0019_p1069a02║昔有遠公，晉代高僧，匡廬遁蹟，肇興東林，殿曰神運，猛虎司閽，不拜王者，
TX31n0019_p1069a03║厥論宏深。盧桓雖橫，猶仰高風，一時大法，如日初東！首創蓮社，念佛為宗，劉、
TX31n0019_p1069a04║陶、宗、雷，景然相從。嗣是以來，代有高賢，追懷芳躅，輝映後先，永明、雲棲，
TX31n0019_p1069a05║流風來遷，訖今末法，二千餘年，滄海橫流，百怪宣闐，兵燹盜賊，天災蔓延，眾生
TX31n0019_p1069a06║同業，噓以慨焉！舍我佛法，孰解此懸？回頭是岸，泥淖生蓮。火宅匪安，極樂非遙
TX31n0019_p1069a07║，發願往生，彌陀見招。茲有竹菴老和尚來居大林，開榛舉廢，作苦辛勞，建築蓮社
TX31n0019_p1069a08║，遠慕昔僧，冀招淨侶，住舍持名，四十八願。各宜興起，追蹤古人，分財布施，樂
TX31n0019_p1069a09║觀厥成！（大林寺錄寄）