TX31n0019_p1073a01║本社對於今年佛誕紀念會之宣言
TX31n0019_p1073a02║比年來佛教、佛學、佛法、佛化之聲浪，瀰漫洋溢於全國，全世界僧俗朝野之
TX31n0019_p1073a03║間，真有一日千里之概！故本年佛誕二九五〇之紀念，各處紛紛開紀念會，氣勢蓬勃
TX31n0019_p1073a04║，亦較之民二之佛誕二九四〇紀念，迥然不同。此固是極可喜之現象。而且本月刊發
TX31n0019_p1073a05║行於中國，歷年較久，流傳較廣，對於比年來佛化之盛行，關係尤大！故本社與武漢
TX31n0019_p1073a06║佛教同人等，初欲於全國中心之漢口，發起一全世界佛教聯合之佛誕紀念大會，作宣
TX31n0019_p1073a07║傳佛化之大規模運動，以開佛化之新中國、佛化之新亞洲、佛化之新全球之新紀元。
TX31n0019_p1073a08║旋見民二創辦佛誕紀念會之北京法源寺，今年已發起聯合國內外緇素共同舉行之佛誕
TX31n0019_p1073a09║紀念大會，而民二佛教總會所在地之上海靜安寺，近亦繼北京法源寺而發起，故本社
TX31n0019_p1073a10║與武漢諸佛教同人姑退就當地舉行紀念，而聯合全國、全世界之大會，則讓之北京與
TX31n0019_p1073a11║上海，唯從事於刊物之印贈。故本社與佛學院、武昌漢口各佛教會，及佛化新青年等
TX31n0019_p1074a01║，當各各有刊物之發行也。然對於北京、上海佛誕紀念會所舉行之事，間有向本刊函
TX31n0019_p1074a02║陳意見，以其或專重超度鬼魂，或專重禳免災劫，雖亦不無裨益，而未足以表揚我佛
TX31n0019_p1074a03║全體大用之真精神者；或指為僧眾囿蔽於舊形式，未能適應時機以光闡如來大法之證
TX31n0019_p1074a04║者。於是本刊不得不稍盡言論上之責任，對於今年各處舉行之佛誕紀念會，略有貢獻
TX31n0019_p1074a05║，用備採擇。
TX31n0019_p1074a06║一、北京應改名佛誕二九五〇全國佛教徒聯合紀念會，上海應改名佛誕二九五〇
TX31n0019_p1074a07║全世界佛教徒聯合紀念會，應互相聯絡以策進行。並發出釋尊及其教法過去現在與世
TX31n0019_p1074a08║界人群之關係，及佛教徒今後對全世界人群應負之責任，與進行之方法及標準之宣言
TX31n0019_p1074a09║，通電全球各國。
TX31n0019_p1074a10║二、除北京、上海之外，各寺院、各村鎮、各縣、各省，應各組織當地之佛誕紀
TX31n0019_p1074a11║念會，以舉行各項應行之事務。
TX31n0019_p1074a12║三、北京應舉行全國佛教教務會議，以決定佛教於今後十年內之應改革、應建興
TX31n0019_p1075a01║之施行方針，而各省聯會、各縣聯會，亦應各開全省及全縣之教務會議，以決定各該
TX31n0019_p1075a02║省、各該縣十年內應興應革之教務進行辦法。
TX31n0019_p1075a03║四、對於晚清以入民國前二十年十年間之佛教變遷狀況，與晚清僧教育會，民元
TX31n0019_p1075a04║佛教會、佛教總會，並今此各省佛教會，及本社從覺社叢書（本刊第一年第十一期專
TX31n0019_p1075a05║討論整頓佛教制度）以至本刊歷年所出關於建議商論佛教制度之興革增損等件，凡僧
TX31n0019_p1075a06║俗佛教徒皆當預先回顧參究，以為教務會議議案提出之準備。
TX31n0019_p1075a07║五、趁此時機，成立一全國若緇、若素、若蒙、藏、滿、漢喇嘛等一切佛教徒之
TX31n0019_p1075a08║佛教統一會，而蒙、藏等各特別區與二十二行省，亦各各成立各該區省之佛教統一會
TX31n0019_p1075a09║，使民國之統一，從佛教之統一而實現。
TX31n0019_p1075a10║六、各處各招待各地之新聞界戲劇等，於是日皆作提倡佛化之言論與戲劇等類。
TX31n0019_p1075a11║七、時至今日，既有頑蔽錮陋，祗知自圖一身一寺之名利恭敬、偷安好閑之僧徒
TX31n0019_p1075a12║，而湖南、河南等省亦尚多步晚清借端提奪僧產之後塵者，凡此皆全不知今日之全國
TX31n0019_p1076a01║民、全人類已歸到須佛法為唯一救濟之路上，猶作晚清時之沉沉癡夢，以醞釀人世之
TX31n0019_p1076a02║災禍慘亂於無既，亟應與以嚴重之警告，大聲疾呼而使醒覺。
TX31n0019_p1076a03║八、全國各省各縣，同日應舉行向全社會一般人民之普遍遊行講演，將佛法變成
TX31n0019_p1076a04║功一種普及之文化，注射到全國民之精神深處，從人心根底上施用此消除貪、瞋、癡
TX31n0019_p1076a05║毒之最有效藥劑，弭殺、弭盜、弭兵、弭匪、弭邪、弭淫、弭妄語、弭奢侈、弭爭鬥
TX31n0019_p1076a06║、弭煙酒、弭賭博，舉凡一切壞風俗惡習慣莫不洗除乾淨，使人人潔白靈明之本性，
TX31n0019_p1076a07║立時開顯出來，同發大悲，齊成正覺！
TX31n0019_p1076a08║略言如是，其有未盡未當之處，尚望熱心佛化之救世者，加以討論指示。而已見
TX31n0019_p1076a09║於北京、上海兩會所舉行者，概表贊同，茲不重贅。（見海刊四卷三期）