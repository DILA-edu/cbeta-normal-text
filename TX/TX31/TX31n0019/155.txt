TX31n0019_p1079a01║杭州佛誕紀念之放蠅會宣言
TX31n0019_p1079a02║蠅詰滅蠅會曰：吾儕與君等同為大自然中之生命，得生以後，各發揮其生活本能
TX31n0019_p1079a03║，以求箇體之生存與族類之繁殖。逮生機既盡，箇體死亡，情非得已，亦與君等同之
TX31n0019_p1079a04║。君等與吾儕宜有同情，何以君等乃昌言欲撲滅吾儕而後快耶？滅蠅會曰：唯唯，否
TX31n0019_p1079a05║否，不然。我人為保衛我人之生命，故不能不撲滅爾曹。以爾曹之生殖，實大有妨害
TX31n0019_p1079a06║於我人之生存，不滅爾曹，其何以衛我人之生耶？我人豈但昌言撲滅爾曹哉，且早曾
TX31n0019_p1079a07║下動員令而實行勦滅爾曹矣！公理乃強權者之公理，么麼微弱之爾曹，有何權利能主
TX31n0019_p1079a08║張爾曹之生存繁殖來要求我人之同情耶！爾曹休矣！亦唯有聽命我人之勦滅爾而已矣
TX31n0019_p1079a09║。蠅曰；吾儕欲衛吾儕之生命，亦與君等欲衛君等之生命其心理同也。今君等抹煞公
TX31n0019_p1079a10║理，主張強權，則吾儕與君等不可情感而理喻，吾儕為求自衛其生之故，亦惟倡滅人
TX31n0019_p1079a11║會與君等併個死活存亡於大自然中耳。吾儕與君等較，誠么麼微弱，然今之弱小民族
TX31n0019_p1080a01║，能聯合多數抵抗強者，強者亦無法以遽制其死命。故吾儕亦當聯合蚊、蚋、蚤、虱
TX31n0019_p1080a02║、毒菌、毒蛇、蜈蚣、虎、狼等之能為君等害者，共同剋滅君等，蜂蠆有毒，毋謂吾
TX31n0019_p1080a03║儕之易侮耶！
TX31n0019_p1080a04║蠅與滅蠅會兩趨極端，勢不並立，殺氣彌空，大戰以作。佛子乃憫而勸之曰：諸
TX31n0019_p1080a05║佛子等！且聽吾調解。滅蠅會衛生之主張未嘗非，而蠅類生存之公理主張亦有是。雖
TX31n0019_p1080a06║然、汝蠅等不可不先知其過也。以汝等生活繁殖與人同處，使汝等生殖無害人生，則
TX31n0019_p1080a07║滅蠅會人誠違公理；而汝等既有害人生，亦何怪人之欲自衛其生而排除汝等耶！唯滅
TX31n0019_p1080a08║蠅會亦過矣，衛自身之生，衡自類之生，衛同有生命者之生，其衛生之義均也。人類
TX31n0019_p1080a09║、同類也，而置之生物類中，則蠅與人亦同類也，類與非類相與為類，切於近類之人
TX31n0019_p1080a10║而疏於遠類之蠅，固亦情理之所有，然非有必不得已之勢。不可為衛自身之生故，以
TX31n0019_p1080a11║害他人之生。今蠅與人，既非有必不能並生存於大自然中之勢，何不在不妨害人之生
TX31n0019_p1080a12║存健康範圍內，為蠅類設一生存地乎！故今擬請滅蠅會改為收蠅會，各處廣設玻璃收
TX31n0019_p1081a01║蠅器，請蠅先入器中，同時由放蠅會在空曠之草地，用鐵紗片建設放蠅場，每日各處
TX31n0019_p1081a02║收玻璃器中之蠅，送放場中，俾不到處發行傳染毒菌以妨害人生。而飛息於特定之範
TX31n0019_p1081a03║圍內，呼吸風露，飲啄水草，以獲盡其天年。則蠅遂生存之情，人獲衛生之實，雖有
TX31n0019_p1081a04║屈於蠅，幸免害於人，雖有勞於人，幸濟生於蠅，今以此請願人之與蠅幸同諒之也。
TX31n0019_p1081a05║於是重有感焉：蠅類之生，託緣污穢，使吾人能注意清潔，勤除汙穢，則蠅之生
TX31n0019_p1081a06║緣絕，而蠅類可以不生。不生則無死滅，蠅之惡報因以解脫，則自無為害吾人之蠅，
TX31n0019_p1081a07║更何有減蠅、收蠅、放蠅之事哉！夫大自然不與聖人同憂患，但生生不息而生之；既
TX31n0019_p1081a08║生之後，則任其自生自活，而不與調和其生活，故其得生之後，競生競存，每出於滅
TX31n0019_p1081a09║亡他人生存自我之相殘相害一途。聖人乃夙夜憂患，期有以勝殘去殺而調和之。上至
TX31n0019_p1081a10║於大雄氏，遂有糞除三界眾生心中之煩惱汙穢，絕人天等五趣流轉苦報之生緣，得大
TX31n0019_p1081a11║解脫，而成常樂我淨法身之佛法。故竊願求衛生者，須絕蠅之生緣於未生之先，勿滅
TX31n0019_p1081a12║蠅之生命於爭生競存之後也！
TX31n0019_p1082a01║猶有進者，蠅之解脫，非其生命之斷絕，乃其生命之轉變耳。轉捨其汙穢惡報之
TX31n0019_p1082a02║身命，轉變為淨妙善報之生命，修淨業者之捨娑婆而生淨土，三界眾生之解脫而轉變
TX31n0019_p1082a03║為常樂我淨之佛身，皆發達乎生非斷絕乎生也。故佛法是積極非消極，亦唯佛法真能
TX31n0019_p1082a04║積極，究竟積極，唯積極故主生不主殺，主超脫汙穢下劣生而得清淨勝妙生，諸有智
TX31n0019_p1082a05║者其辨之！（見海刊七卷四期）