TX31n0019_p1085a01║佛教中醫慈濟院緣起
TX31n0019_p1085a02║世間諸苦，莫苦於病，救濟之功，醫藥為大。佛稱醫王，菩薩名藥王，藥王雖在
TX31n0019_p1085a03║以法藥醫煩惱病而根本救濟，然人身現前之病苦，尤為迫切，本佛教慈悲施診施藥為
TX31n0019_p1085a04║醫治，豈非四眾佛子當務之急哉！民國十四年，余講楞伽於甯波天童寺，聽眾中識雲
TX31n0019_p1085a05║岩法師。十九年入川抵渝，法師首接余至慈雲寺，則方在營構伊始也。二十六年重至
TX31n0019_p1085a06║，已輪奐一新，雄峙江上，偶生一大醫院之想像。二十八年，佛殿完工，惜法師遽謝
TX31n0019_p1085a07║塵世，其法子澄一、覺通繼任方丈監院，維持不替，蔚然為陪都唯一可供瞻仰之佛剎
TX31n0019_p1085a08║。二十九年，又得沈乙夫居士以大眾慈善醫院名，延國醫送診施藥於寺，適應一般貧
TX31n0019_p1085a09║病之需要，德莫大也！頃鍾益亭居士、覺監院、雷心佛醫士等，念斯事應共持續，漸
TX31n0019_p1085a10║圖擴充，就諮於余。余憶振濟委員會曾設中醫救濟醫院，今可先名佛教中醫慈濟院，
TX31n0019_p1085a11║以符佛教徒就佛教寺院延中醫施國藥而救濟貧病之實。他日漸備醫院規模，再進名佛
TX31n0019_p1086a01║教中醫慈濟醫院。聞皆喜躍，乃廣徵仁人善士，同襄盛舉。慈雲寺之為佛教一大醫院
TX31n0019_p1086a02║，終將實現於未來際歟？則助雲岩創寺以至今後續擴醫院諸大德，與渝水巴山同會法
TX31n0019_p1086a03║身性海而無盡矣！（見海刊二十三卷七期）