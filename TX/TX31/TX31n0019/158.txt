TX31n0019_p1087a01║香港登九蓮華山佛教公墓弁言
TX31n0019_p1087a02║十方佛土，亦復皆空，覓身心世界都不可得，何生養死葬之有！然理性常寂，而
TX31n0019_p1087a03║事緣恆差別無盡，現通自出神火而化，佛與阿羅訶尚矣。舍利建塔，以作人天福田，
TX31n0019_p1087a04║本異乎世俗之墓，隋信行禪師，高唱第三階普法；寂後，其徒多依附師塔而葬，不期
TX31n0019_p1087a05║形成佛教公墓，然後世莫得而考。特禪林今尚遺有普同塔制，荼毗者雖可以骨灰入，
TX31n0019_p1087a06║其瘞全身者仿同俗葬，佔地漸廣，況近歲佛教普及，優蒲塞夷甚眾，亟應導以土葬之
TX31n0019_p1087a07║改良，故今適應繁盛都巿以興起之公墓制，佛教徒亦有其需要。且佛教徒之聚葬於佛
TX31n0019_p1087a08║教公墓，不惟葬時可依佛儀，身入安土，尤以可常聞法音佛號，超拔心識以上昇，形
TX31n0019_p1087a09║神兩濟，莫善於是！上海倡之，今何張蓮覺居士等又應之於香港，有登九蓮花山佛教
TX31n0019_p1087a10║公墓之發起，誠現代佛教事業之新建設哉！頃承發起諸德囑一言為弁，更進一議；除
TX31n0019_p1087a11║略仿上海之佛教公墓外，可添設一焚化電爐，並於公墓中心建三寶塔，六方環以比丘，
TX31n0019_p1088a01║比丘尼，沙彌，沙彌尼，優蒲塞，優婆夷六普同塔，六眾佛徒之願荼毗入普同塔者，
TX31n0019_p1088a02║可分別各入其部眾之塔，塔中空而層列骨罎，各書姓名其上，眷屬亦可進塔展敬。原
TX31n0019_p1088a03║佛制以荼毗為善，故應有是為倡導，俾漸變以階進，發起諸德，其亦首肯乎？則香港
TX31n0019_p1088a04║之佛教公墓，更特出一頭地矣。民國二十六年三月二十日，太虛敘于雪山丈室。（見
TX31n0019_p1088a05║海刊十八卷七期）