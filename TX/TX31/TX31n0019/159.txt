TX31n0019_p1089a01║五臺精舍序
TX31n0019_p1089a02║丁已秋季，應善慧禪師之請，予隨岐昌老人自明州來赴靈泉法會。己而岐師言旋
TX31n0019_p1089a03║，予因臺灣及日本之佛教考察，參觀臺中衛生教育展覽會，而佛教講演會更以講演事
TX31n0019_p1089a04║相屬，遂得與諸君標談勝義，同結法緣，優游者蓋不覺四旬。茲者、偕善師將赴日本
TX31n0019_p1089a05║，俶裝有期，諸君子留予不獲，堅要再來之約。峻山居士乃謂諸同人擬在臺中建一佛
TX31n0019_p1089a06║宇，為予游台灣紀念，並為予重游臺灣左券；請於寺院庵堂之外顏定一名。詢以建之
TX31n0019_p1089a07║之故，曰：臺灣佛教今頗多青年子弟，俾得受適當之教育，能從事生業，傳布佛宗，
TX31n0019_p1089a08║一也。台中為南北往來要道，顧無一較大之佛宇，可供布教訪道者之食住，欲令慶得
TX31n0019_p1089a09║其所，且藉以聯絡全台佛教徒之聲氣，以為改善及增長佛教事業之基礎，二也。集各
TX31n0019_p1089a10║佛教中有志之士，洎各社會之熱心佛學者，延聘教師，內以研究漢文佛學，外以文字
TX31n0019_p1089a11║語言宣布教義，使佛教普及人民，三也。予曰：然則可名曰五台精舍。予抵台之初，
TX31n0019_p1090a01║曾購一台灣輿圖，見有台北、台南、台中、台東、台西之五大區。嘗笑謂岐師：此行
TX31n0019_p1090a02║可作朝五台觀之。故紀靈泉寺法會，歧師既有「五台同志建祠堂」之句。予亦曰：「
TX31n0019_p1090a03║五台俱會出尋常」也。今台中為台灣之中心地，全台佛教之振興，將以此舉樞紐焉。
TX31n0019_p1090a04║抑大乘佛法，以智為基，五台是文殊師利真應之宅；文殊師利者即吾人之根本智也。
TX31n0019_p1090a05║華嚴會上以童子稱，一切佛法皆從流出，故曰：可名為五台精舍。曰：斯意良碻，當
TX31n0019_p1090a06║即募集興建，以符厥名實，乞一言堅人之信施心。予不獲以不敏辭，然以台中士女信
TX31n0019_p1090a07║心人具，必能聞風而興，慕義而起，迺銓次其義，錄以予之。時釋尊應世二千九百四
TX31n0019_p1090a08║十四年冬月，震旦沙門太虛謹序。（見東瀛釆真錄）