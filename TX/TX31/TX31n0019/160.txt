TX31n0019_p1091a01║報國寺募修大殿緣起
TX31n0019_p1091a02║微塵鉅宇，皆無量因緣所成；勝地名藍，蓋有情功德之相。是以大鄖峰前，寺崇
TX31n0019_p1091a03║保國，古靈山畔，廟祝張侯。溯厥本原，託始乎漢驃騎之捨宅；號茲徽美，迺由夫唐
TX31n0019_p1091a04║僖宗之賜名。趙宋有法智高足德贊尊者主持斯剎，恢彍舊觀，別出心裁，構成佛殿，
TX31n0019_p1091a05║形式為四明諸剎之冠，制作有神工鬼斧之奇，維道力之堅精，得龍天之呵護，創古一
TX31n0019_p1091a06║時，傳今千載，歷加修葺，曾未毀傷，則不惟山林之勝蹟，抑亦國家之藝文也！然自
TX31n0019_p1091a07║嘉慶重修，迄今百有餘年矣，漸有臨風傾欹之勢，當為未雨綢繆之計。竊為達士通人
TX31n0019_p1091a08║固懷保存國寶，善男信女當願蕃殖福田，敢勸布施，用申緣起。（出東瀛釆真錄）