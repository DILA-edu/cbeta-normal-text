TX31n0019_p1092a01║廬山牯嶺刱設佛教講演所募捐啟
TX31n0019_p1092a02║廬山為晉慧遠法師刱設蓮社之地，歷六朝、唐、宋、元、明、清，禪講各宗，寺院
TX31n0019_p1092a03║林立，乃吾國佛化最昌盛之區也。比數十年來，鐘梵寥落，剎幢殘廢，而入茲山者，
TX31n0019_p1092a04║輒不勝今普之感！況牯嶺闢為中外人士避暑之場，每當炎夏，東西士女之遊止者，年
TX31n0019_p1092a05║數十萬人，心曠神怡，正堪熏習勝義，資發元悟，竟於其中無一宣揚佛法之講堂，是
TX31n0019_p1092a06║誠吾佛教四眾之責也。查牯嶺舊有大林、中林、下林之三大寺，大林寺開建於曇無詵
TX31n0019_p1092a07║農僧，為山中最古之剎，亦白居易所題詠為山中之最勝之境者。今其舊址已保存未失
TX31n0019_p1092a08║，業向當地官廳申請恢復大林寺，將寺址承領，先劃地四十方，以建佛教講演所入手
TX31n0019_p1092a09║。惟入手伊始，非有財施莫辦；即就一講堂計，亦需二三千金。故特敘其原起，敬希
TX31n0019_p1092a10║諸上善人共發大心，襄成勝業，則此廬山之講演所，可為宏傳佛法於全球之嚆矢，其
TX31n0019_p1092a11║功德甯可思議歟！（見海刊四卷四期）