TX31n0019_p1096a01║靈隱寺募化重建羅漢堂啟
TX31n0019_p1096a02║靈隱乃東南一大名剎，古稱絕勝覺場，不惟山水靈秀，而殿宇亦甚宏恢，故為士
TX31n0019_p1096a03║女瞻禮之所集，中外游觀之所萃。曩者、燬於紅羊之劫，雖次第修復，唯羅漢堂猶為
TX31n0019_p1096a04║清初所建，所塑五百餘尊羅漢像，匠心妙手，各具神態，冠絕全國諸剎之羅漢。且其
TX31n0019_p1096a05║逾三百年之建築物，亦為不可多得，故至靈隱無不以一遊羅漢堂為快。不幸去年十一
TX31n0019_p1096a06║月十四日下午三時，以香燭遺火，遽兆焚如，灌救既熄，羅漢全堂已可憐焦土，暇邇
TX31n0019_p1096a07║聞者無不歎惜！然成住壞空，是有為無常之公例；新陳代謝，乃前消後長之化工。且
TX31n0019_p1096a08║阿羅漢此云應供，謂應受人天供養，為世間之植福良田，則安知非故示荼毗，予有緣
TX31n0019_p1096a09║人以重新建塑集福延祥之機會乎？竊願樂善之士，競為淨施之行，則福田常住，靈山
TX31n0019_p1096a10║一會，儼然妙相莊嚴，勝地千年猶昔矣。是為序。民國二十六年三月。（見海刊十八
TX31n0019_p1096a11║卷五期）