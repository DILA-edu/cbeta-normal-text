TX31n0019_p1097a01║海潮音月刊募集基金啟
TX31n0019_p1097a02║閻浮提人，香味光明不作佛事，賴以依止，厥維言教。然方言未融，聲浪有限，
TX31n0019_p1097a03║豎窮橫絕，文字尚焉。我佛說法三百餘會，鐵圍結集橫塞鹿苑，震旦著述充滿龍藏；
TX31n0019_p1097a04║人壽幾何？算沙徒歎！後有作者，得無蛇足！雖然、人海者機，網目者教，歸元無二
TX31n0019_p1097a05║，方便多門：四論、十支，發揚性相；三部、五教，無礙台賢，文事佛事，不一不二
TX31n0019_p1097a06║。隋、唐而降，聖道陵夷，著詞章者溺於支離，薄名相者陷入顢頇，枯寂於禪禪壞其
TX31n0019_p1097a07║禪，迷信於淨淨染其淨，儱侗於教教失其教；釋迦已去，彌勒未來。嗟我群倫，聾盲
TX31n0019_p1097a08║誰悲！加以天演噩夢，迷悶神洲，社會怒潮，飄搖冰海，群兒舞火，四面俱焚，惡鬼
TX31n0019_p1097a09║吮血，十方同慨。是非高張法幢，橫磨慧劍，何以摧邪顯正度世救生？覺社同人自忘
TX31n0019_p1097a10║譾陋，民國七年季出叢書，五期滿足易為月刊，名海潮音，作暗室燈。議論公開，思
TX31n0019_p1097a11║想互助，上承絕學，下應潮流，慘淡經營，於茲六載。在杭、在滬，遷漢、遷京，來
TX31n0019_p1098a01║鴻去燕，候煖謀生，其跡可笑，於情堪哀！暇哉洞庭，法流天接！開佛學院，培養人
TX31n0019_p1098a02║材；刱正信局，刊行經典；建佛教會，固結團體，敝刊編輯印刷發行爰有定所。經費
TX31n0019_p1098a03║收支，雖應桴鼓，基本虛懸，難免曇花！會議結果，募集萬金，存儲生息，藉資周轉
TX31n0019_p1098a04║。夫以五洲之大，物質之雄，人心之須，佛化之貴，此一線慧命不能滋養之，雖為敝
TX31n0019_p1098a05║刊之咎，寧非世界之羞！所冀大力宰官、多金長者，共出身手，廣施法財。心燈一照
TX31n0019_p1098a06║，光光無窮，我佛有靈，拈花微笑！此啟。（見海刊）