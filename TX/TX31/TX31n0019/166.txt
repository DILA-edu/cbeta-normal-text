TX31n0019_p1100a01║宣布退出中國佛教會通告
TX31n0019_p1100a02║余以近世中國佛教之沉晦，其原因在僧制之窳敗，故欲從整理僧制入手，進而昌
TX31n0019_p1100a03║明佛法，利濟人群。二十年來，此志未敢稍懈！民國十六七年間，因學界一部份有摧
TX31n0019_p1100a04║滅宗教之議，爰發起中國佛學會，藉欲保教。迨十八年夏，余自歐、美遊歷歸，則已
TX31n0019_p1100a05║由中國佛學會蛻為中國佛教會，並已推余為執委、常委之一。當時察知僅為保持寺產
TX31n0019_p1100a06║之集團，本不願就職，然尚冀由維護而漸規興革；委順曲協，挈攜偕進。荏苒兩年餘
TX31n0019_p1100a07║，以至今日，乃知此保持寺產集團，不惟無整理僧制、振興佛教之望，且有最近暴露
TX31n0019_p1100a08║其實以整理僧制、振興佛教為讎敵者，則余不應再空耗其精力於中國佛教會，故特鄭
TX31n0019_p1100a09║重聲明退出，以明今後之責！（見黃鐘第一期）