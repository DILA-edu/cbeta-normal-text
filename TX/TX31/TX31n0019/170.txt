TX31n0019_p1104a01║佛教月報徵文
TX31n0019_p1104a02║木石同壇，山之所以高也；河潦並納，海之所以深也；世出世、人非人，無乎不
TX31n0019_p1104a03║貫徹，無乎不莞絡，無乎不攝受，佛教之所以廣大也。佛法、心法、眾生法，同一不
TX31n0019_p1104a04║思議境也！於畢竟同中不妨熾然為異，六合內外，萬形上下，種種相、種種性、種種
TX31n0019_p1104a05║體力作用、種種因果詭怪，莫不從而窮極之，此方便所以多門歟！然虛空之不拒諸相
TX31n0019_p1104a06║發揮者，以諸相之本同於虛空耳！一相無相，殆又異而未嘗異也。本報欲被佛教之聲
TX31n0019_p1104a07║光於世界，夫豈隙水滴塵所能盡其致，一手一筆所能成其烈哉！為是，仰博識居士，
TX31n0019_p1104a08║多聞沙門，共出手眼，同宣圓音！塵說剎說熾然說，俾華嚴一會之境界，重現於紙光
TX31n0019_p1104a09║墨痕之間，幻幻真真，同歸性海，不勝企予望之！（見佛教月報）