TX31n0019_p1109a01║請國內諳西文之佛學家速糾正西譯佛書之謬
TX31n0019_p1109a02║逕啟者：頃接趙子儀君自廣東來函謂：過滬時，購英國李提摩太翻譯之「大乘起
TX31n0019_p1109a03║信論」，與「致世界釋家書」讀之，荒謬之處，不可勝言。其書內有一段捏稱：「多
TX31n0019_p1109a04║馬遇一印度教徒名馬鳴者，學問淵博，道行高深，多馬即與暢論救世與至上上帝，謂
TX31n0019_p1109a05║其已攻破死戶，大開永生與生命之門，自救之道已不適用。馬鳴受新教之感化，遂著
TX31n0019_p1109a06║起信論，其道不獨自救，而且救人」云云。所言多馬，似指耶教徒，而其意則謂馬鳴
TX31n0019_p1109a07║菩薩受多馬之耶教感化，乃改變思想以著大乘起信論也。此類謬說，與六朝間道士造
TX31n0019_p1109a08║「老子化胡經」無異。雖明眼人皆知為基督徒之李提摩太因欲將該教高攀援附於佛教
TX31n0019_p1109a09║而偽造之辭，然大多數無深識之士，則必受其欺蒙也。是誠佛法傳布西洋之大害，而
TX31n0019_p1110a01║凡基督徒所翻佛經及論佛教之西文書，望吾國中善西文而兼精佛學者，一一為之深切
TX31n0019_p1110a02║糾正，使可憐在昏暗中之西人，得豁除基督教之欺偽蒙蔽，不勝厚望之至！佛二九四
TX31n0019_p1110a03║九年五月十二日，釋太虛和南。（見海刊三卷五期）