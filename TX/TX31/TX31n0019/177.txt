TX31n0019_p1112a01║徵求華文佛學分科研究編輯啟
TX31n0019_p1112a02║佛書之結集，初為梵文、裴立文等。而梵文既殘缺不全，則今世研究佛學之依據
TX31n0019_p1112a03║，要唯錫蘭之裴立文者，中國、日本等之華文者，西藏之藏文者而已。經典之考證，
TX31n0019_p1112a04║雖以裴立文者為最可貴，然僅保存小乘三藏；藏文之所譯，質直或過於華文，而其譯
TX31n0019_p1112a05║本或互為有無，若華文之成唯識論等即非藏文所有，雖不能謂華文佛籍之價值高出於
TX31n0019_p1112a06║藏文，然亦可相為伯仲。近中國人之作佛學研究者，有好為騖外之習，見西人僅從事
TX31n0019_p1112a07║裴立文、藏文、梵文之研究也，輕視華文所傳，殆將謂佛學必須從裴、藏、梵文以研
TX31n0019_p1112a08║究者，吾竊以為不然。
TX31n0019_p1112a09║蓋華文之佛藏，乃為漢季至宋初七八百年間，華、梵以及諸土古德傳譯之精英所
TX31n0019_p1112a10║萃。偏缺之裴、梵原典，與異譯之藏文，雖可資參證，亦應出於十分慎重之態度；而
TX31n0019_p1112a11║且必對於華文大藏，已周覽無餘而精研有獲者，始能有此資格。若身為華人，於華文
TX31n0019_p1113a01║佛書初未窺閱，或僅涉獵一二，輒摭西人或日本人牙慧，輕議華譯，則殊為不倫！故
TX31n0019_p1113a02║今有矯正此種風氣，提倡博究精研華譯佛藏之需要。
TX31n0019_p1113a03║中國之古書，大抵皆同希臘古哲學家之著述，包有各種科學或科學材料，而未嘗
TX31n0019_p1113a04║分門別類以組成各科之科學。然最富有各科科學與各家哲學之精蘊者，莫過於佛藏。
TX31n0019_p1113a05║但在西洋近代，則論理學、數學、物理學、化學，以及生理學、心理學、生物學、社
TX31n0019_p1113a06║會學等，皆已離哲學而成獨立科學；哲學之保留者，僅為玄學之部、認識論之部、與
TX31n0019_p1113a07║價值論之部，故以今世學者之眼光而觀察佛學書等，終嫌囫圇而缺乏明晰之條理。致
TX31n0019_p1113a08║不能將佛學分流入各科科學，以多開方便法門；亦不能吸收各科科學之新材料，以充
TX31n0019_p1113a09║實佛學內容。論云：「菩薩於佛法，當於何求？當於五明處求」。明者何？明確知識
TX31n0019_p1113a10║之謂也，科學之謂也。除內明為佛學之哲學而外，因明、工巧明等，要皆為理論科學
TX31n0019_p1113a11║、實用科學之科學也。今欲將佛學普遍注入現代思想中，更咀嚼現代思想界中各科學
TX31n0019_p1113a12║之成果以消化為佛學，使得成現代思想中之活佛學，蓋非復解釋古佛學書，或作為概
TX31n0019_p1114a01║括之論所能奏功。必也依大藏佛典為原料，從各種科學之立場，分門別類以為採集之
TX31n0019_p1114a02║研究，更憑其研究之所得而組成各科科學，乃可提供現代思想界中各科學學者之參考
TX31n0019_p1114a03║。又使研究各科科學者，皆得分途進入於佛學，於是乎佛學乃成科學之哲學，佛教乃
TX31n0019_p1114a04║得成科學之宗教，以之綜合現代之思想而建立現代人類之新信仰。
TX31n0019_p1114a05║然茲事體大思精，必須由多數學者，於各科科學有專門研究，及同時於佛學有精
TX31n0019_p1114a06║博研究者，分途以從事方可。乃公佈其所擬各學科及研究編輯之方法，請國中各科學
TX31n0019_p1114a07║專門學者，向佛藏分別以研究編輯；若夫出版之事，則佛學書局當任其責焉！
TX31n0019_p1114a08║一、學科
TX31n0019_p1114a09║　　　　甲種　　　　　　　　│乙種
TX31n0019_p1114a10║　　　　　　佛學與數學　　　│　　中國佛學
TX31n0019_p1114a11║　　　　　　佛學與理化學　　│　　　　禪宗、天台學、賢首學及其他
TX31n0019_p1114a12║　　　　　　佛學與生物學　　│　　佛教通史
TX31n0019_p1115a01║　　　　　　佛學與心理學　　│　　佛教聖典
TX31n0019_p1115a02║　　　　　　佛學與論理學　　│　　　　經要、律要、論要、雜要、備於一
TX31n0019_p1115a03║　　　　　　佛學與倫理學　　│　　　　冊，例如耶教聖經
TX31n0019_p1115a04║　　　　　　佛學與社會學　　│　　佛學與中國文學
TX31n0019_p1115a05║　　　　　　佛學與教育學　　│　　佛學與中國文化思想史
TX31n0019_p1115a06║　　　　　　佛學與經濟學　　│　　佛學與婦女問題
TX31n0019_p1115a07║　　　　　　佛學與政治學　　│　　佛學與美術等
TX31n0019_p1115a08║　　　　　　佛學與法律學
TX31n0019_p1115a09║　　　　　　佛學與宗教學
TX31n0019_p1115a10║　　　　　　佛學與哲學
TX31n0019_p1115a11║
TX31n0019_p1115a12║一、方法
TX31n0019_p1115a13║認定一二種學科專注以為研究，博覽全部佛書，蒐集以求材料，整理所獲成績，
TX31n0019_p1116a01║編輯以成學說。民國十九年四月釋太虛擬（見海刊十一卷五期）