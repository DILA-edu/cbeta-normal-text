TX31n0019_p1117a01║敬請全國僧寺努力救災啟
TX31n0019_p1117a02║此次洪水為災，遍十六省；而其餘乾旱、刀兵、盜匪、瘟疫等災，猶不可勝計，
TX31n0019_p1117a03║殆數十年共同惡業所成之惡果！而默察全國人民，猶多未悔禍、未厭亂之心理。設非
TX31n0019_p1117a04║全國各寺院住持率領四眾佛徒，集財施以資其生，布法施以啟其善，則已招之苦既難
TX31n0019_p1117a05║解除，而新作之孽又將成熟。菩提所緣，緣苦眾生，斯誠我全國僧寺住持所應群策群
TX31n0019_p1117a06║力救災行化之好時機也！太虛雖抱微尚，奈無福緣，遯世緘默，期永潛晦；然國災深
TX31n0019_p1117a07║廣，難以自安，乃敦勸諸方寺長，全國僧英，速為聯合之組織，實行財法之布施！以
TX31n0019_p1117a08║拯國民，以興佛法，胥在乎此，願垂察焉！民國二十年九月一日，在北平。（見海刊
TX31n0019_p1117a09║十二卷九期）