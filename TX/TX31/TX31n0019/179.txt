TX31n0019_p1118a01║祝蔣委員長壽辰請全國各寺庵誦藥師經啟
TX31n0019_p1118a02║中國今值多難興邦之際會，而應運復興中華民族者，實惟　蔣委員長為領袖，自
TX31n0019_p1118a03║當與國同壽。敬案藥師琉璃光如來本願功德經云；「若剎帝利灌頂王等災難起時，所
TX31n0019_p1118a04║謂人眾疾疫難，他國侵逼難，自界叛逆難，星宿變怪難，日月薄蝕難，非時風雨難，
TX31n0019_p1118a05║過時不雨難。彼剎帝利灌頂王等，爾時應於一切有情起慈悲心，赦諸繫閉，依前所說
TX31n0019_p1118a06║供養之法，供養彼世尊藥師琉璃光如來。由此善根及彼如來本願力故，一切有情無病
TX31n0019_p1118a07║歡樂，於其國中，無有暴惡藥叉等神惱有情者，一切惡相皆即隱沒，而剎帝利灌頂王
TX31n0019_p1118a08║等壽命、色、力、無病、自在，皆得增益」。國歷十月二十九日，恭逢　蔣公五秩誕
TX31n0019_p1118a09║辰，本寺於二十七日起，設壇供藥師如來誦經三日，並啟請全國一切比丘、比丘尼所
TX31n0019_p1118a10║住持寺庵，及在家佛徒之團體等，均於二十九日供藥師如來誦經一日，祝延　蔣公之
TX31n0019_p1118a11║壽康，禳消民國之災難，普祈國泰民安，咸慶消災延壽。中華民國二十五年九月、日
TX31n0019_p1119a01║，奉化雪竇寺住持釋太虛啟（見二十五、十、十、佛教日報）