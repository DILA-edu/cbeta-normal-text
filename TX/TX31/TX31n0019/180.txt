TX31n0019_p1120a01║闢誣罔啟事
TX31n0019_p1120a02║大愚信純、願弘、心猛、根勝、明理事，勤戒定，乃吾所素知。初本專修念佛三
TX31n0019_p1120a03║昧，俟普賢行願。今所傳心中心法，據云：十五年冬，感普賢傳授，仍以藏中聖教為
TX31n0019_p1120a04║憑。覈之、頗得密淨禪之要，傳習有緣，自是無咎。特外間傳述，多重其預言世事，
TX31n0019_p1120a05║談人夙命，以神相駭異，遂屢書戒之，亦所以不令江湖術士借之惑世人也。與大愚及
TX31n0019_p1120a06║大圓、法舫、森甫、仲喈各書，皆教誡徒屬者，不知何人好事，取之播騰報章。爰有
TX31n0019_p1120a07║所謂覺賢、相文者，竟假之招搖，以肆簧鼓。按相文僅持準提咒，我國中常持誦者，
TX31n0019_p1120a08║僧俗何慮千萬？衲僧曾行印度、南洋、康、藏者，亦隨處有之，何足據此聳人聽聞！
TX31n0019_p1120a09║乃流俗不察，竟亦有受其欺，殊堪憫歎。故特聲明，以杜誣罔！（見海刊十卷九期）