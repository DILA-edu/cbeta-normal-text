TX31n0019_p1123a01║重建漢陽歸元寺藏經閣碑
TX31n0019_p1123a02║漢陽與武昌、夏口，鼎峙而三，大江浩淼，實為雄鎮！淒淒芳草，歷歷晴川，昔人
TX31n0019_p1123a03║雅歌，流風未替。中有歸元寺者，左帶大別，右挹漢水，誠要津之幽棲也。清初有白
TX31n0019_p1123a04║光明、主峰崑者，以昆季解紱戾止，誅茅開山，道風所播，蔚為叢林，旋又請頒龍藏
TX31n0019_p1123a05║，建閣庋之，大法闡揚，於是為盛！迨洪楊之亂，厄於兵燹，經閣為燼。嗣有住持雲
TX31n0019_p1123a06║岩禧發心募修，恩普濟再請藏經，舊日規模，儼然恢復。民國紀元，南北搆兵，鏖戰
TX31n0019_p1123a07║漢陽，寺既被燬，閣亦俄空。幸今大總統黎，時方督鄂，惄然興憂，施錢千緡為倡，
TX31n0019_p1123a08║因緣募化，始漸修復殿堂寮舍，而經閣猶未暇及。既而因武漢各外護，聯絡商會，轉
TX31n0019_p1123a09║呈省署咨內務部，有退閒心耀、住持達善、監院達定、副寺昌慧等，共赴京請經回山
TX31n0019_p1123a10║，暫供別室。庚申之秋，達定續任住持，更謀募造經閣，經營兩載，克告成功。大總
TX31n0019_p1123a11║統黎、湖北督軍蕭，皆贈匾以為慶。太虛欣逢盛舉，遂記其崖略，後繫之以伽陀曰：
TX31n0019_p1124a01║肇始姬周，䈚萌虹貫，入夢金人，來儀炎漢；祕籥既闓，法流震旦。曰經律
TX31n0019_p1124a02║論，蘊大寶藏，精騖三際，奧衍十方。皇皇般若，燁燁靈篇，津逮六趣，澤潤人
TX31n0019_p1124a03║天。江漢匉匐，雲勝水湧，法運方興，達人接踵。蔥蔥鬱鬱氣佳哉！龍天呵護闟
TX31n0019_p1124a04║以闢，紹隆佛種盡未來！佛誕二九五〇——中華民國癸亥年孟夏，釋太虛撰文。
TX31n0019_p1124a05║（見海刊四卷六期）