TX31n0019_p1125a01║上天竺觀音大士殿重建碑
TX31n0019_p1125a02║杭州西子湖之佛剎，以天竺為最著名，每年特至朝拜觀世音菩薩者，無慮數十萬
TX31n0019_p1125a03║人，香火因緣之盛，世無其匹。於默化潛移中，培養國民仁厚誠敬之心德者，至深且
TX31n0019_p1125a04║鉅！故在昔君相士夫，視為輔治要術，歷千百載而崇奉有加。考天竺之得名，因於晉
TX31n0019_p1125a05║梵僧慧理尊者，證此為靈鷲一峰；而以觀音道場著靈應於世，則由石晉時道翊禪師，
TX31n0019_p1125a06║睹山中夜光得奇水，刻大士像以崇奉始。錢忠懿旋建天竺看經院；宋仁宗時辨才法師主
TX31n0019_p1125a07║之，賜名靈隱觀音院；淳熙二年改院為寺，即今上天竺是。元、明、清歷有廢興，入
TX31n0019_p1125a08║民國後，交通益便，善男信女之來禮拜祈求者彌眾，遂一轉而為平民信仰重心。然大
TX31n0019_p1125a09║士殿年久失修，民十九住持西園慮無以隆萬眾崇敬之情，藉陳復康信士商請張嘯林、
TX31n0019_p1125a10║杜月笙、黃金榮、陳彰圭、金庭蓀等諸善士，發起撒而新之，人天肸響，雅俗輸誠，
TX31n0019_p1125a11║至民國二十二落成。於是室宇莊嚴，又輝映於乳竇獅子諸峰間矣。值民力艱屯，國災
TX31n0019_p1126a01║殷重之際，而有此吉羊盛事，蓋多難興邦之兆歟？則不惟靈山佛地永為國民植福勝田
TX31n0019_p1126a02║，即捐資建造諸檀越，其兼善天下之功德，亦將與衣養萬物而不為主者，同厥廣大悠
TX31n0019_p1126a03║久！住持真源謀勒諸施主姓名於石，彰善而勸世，乃為記其原委如此。民國二十二年
TX31n0019_p1126a04║十一月二十日，四洲傳教沙門太虛記於靈隱。（見海刊十五卷二期）