TX31n0019_p1127a01║靈隱寺彌勒殿碑
TX31n0019_p1127a02║靈隱為震旦一大禪窟，古稱絕勝覺場，刱於東晉慧理尊者。迨康熙易額雲林，又
TX31n0019_p1127a03║將三百年矣。邱壑泉石，美盡自然，游之者共睹，記之者已詳。茲以寺之彌勒殿繼大雄
TX31n0019_p1127a04║殿落成，試一言佛宇興廢，僧德隆污，與夫國運盛衰，世道消長之關繫焉。誌載明季
TX31n0019_p1127a05║以來，寺已廢敗，清初具德禪師重興之。殿堂樓閣，輪奐交錯，佛之宗風大振，而昇
TX31n0019_p1127a06║平之治亦至。及洪羊一炬，劫餘孑遺，僅三五殘僧株守頹垣賸礎！歷數十年，由遜清
TX31n0019_p1127a07║入民國之間，始有息存禪師，慘淡經營，從事修茸。旋得毗陵盛氏樂施，高十三丈又
TX31n0019_p1127a08║五尺之大雄殿，遂庀材重建。慧明禪師以劭年碩德承其後，民國十二年，工程乃竣。
TX31n0019_p1127a09║任賢用能，緇素皈嚮，十載精勤，百廢俱舉，漸規復叢林氣象，而鉅功之未集者，猶
TX31n0019_p1127a10║有彌勒殿焉。今住持卻非時任監院，擘畫以鋼骨水泥為質，畫棟飛簷，則遵前型，而
TX31n0019_p1127a11║拓大原址，加高七丈為八丈，亟興工作。未幾、慧公示寂，卻非禪師繼之，不二年、
TX31n0019_p1128a01║即告完成，材堅式勝，開殿宇建築一新紀錄，四方游觀者，詫歎為一時盛事，意亦民
TX31n0019_p1128a02║國由據亂小康而進太平之嘉兆耶？雖曰佛祖之垂蔭，龍天所呵護，而當此物力艱困之
TX31n0019_p1128a03║際，諸檀施之慷慨，與卻非之勇猛，厥功均不可不有以彰之也。但吾聞資生事業，可
TX31n0019_p1128a04║深達乎實相，物質昇華，則煥發為精神文化。今佛土之莊嚴漸備，而充佛之行，揚佛
TX31n0019_p1128a05║之言，以之淑已淑群，致斯世於隆治，殆尤為吾儕佛子職責所存而勿容或懈者歟？彌
TX31n0019_p1128a06║勒殿舊云天王殿，然殿之主位本居彌勒，易以今名，既符其實，抑亦慧師之遺議云。
TX31n0019_p1128a07║時民國二十年四月，靈隱寺座元太虛謹撰。（見海刊十二卷五期）