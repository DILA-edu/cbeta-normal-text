TX31n0019_p1129a01║鳥巢禪師塔院重建碑
TX31n0019_p1129a02║杭州西湖鳳林寺，唐鳥巢禪師道場也。志稱唐元和時，名定業院，又名喜鵲寺，
TX31n0019_p1129a03║至明太祖乃賜名鳳林。寺之山名石甑，後改虎頭巖，然五燈會元則云：「秦望山有長
TX31n0019_p1129a04║松，枝葉繁茂，盤屈如蓋，遂棲止其上，故時人謂之鳥巢禪師。復有鵲巢於其側，自
TX31n0019_p1129a05║然馴狎，人亦目為鵲巢和尚」。審是、則其山應名秦望歟？惟寺址為禪師巢居處，確
TX31n0019_p1129a06║無疑義。師名道林，諡圓修，出富陽潘氏，生於瑞徵。九歲剃度，二十一歲具戒荊州
TX31n0019_p1129a07║果願寺。入陜，初謁復禮法師，旋得法國一禪師。南歸，在孤山永福寺與韜光法師曾
TX31n0019_p1129a08║相問答。師真侍者會通，久之欲辭去，問以何往？曰：「往諸方學佛法」。曰：「若
TX31n0019_p1129a09║是佛法，吾此間亦有些子」。乃拈起身上布毛吹之，會通遂悟玄旨。此公案古錐多拈頌
TX31n0019_p1129a10║者。而白樂天太守謁師巢下，曰：「禪師住處甚險」。曰：「太守危險尤甚」。曰：
TX31n0019_p1129a11║「下官坐鎮河山，何險之有」？曰：「薪火相交，識性不停，得非險乎」？白乃諮請
TX31n0019_p1130a01║佛法大意。曰：「諸惡莫作，眾善奉行」。曰：「三歲孩童也解恁麼道」。曰：「三
TX31n0019_p1130a02║歲孩童雖道得，八十老翁行不得」。白深佩之。其逸格高風，大率類是，故千載下猶
TX31n0019_p1130a03║使人敬仰弗衰。頃因住持本蓮，於寺宇整潔之暇，將構塔院祀師，以供思慕師德者之
TX31n0019_p1130a04║瞻拜。屬為文記之，乃稽所聞，述其顛末如此。民國二十四年雙十節，雪山丈室太虛
TX31n0019_p1130a05║。（見海刊十六卷十一期）