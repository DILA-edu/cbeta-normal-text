TX31n0019_p1133a01║南普陀寺重建大悲殿記
TX31n0019_p1133a02║南普陀寺之興起，近數十年事耳。然南普陀之得名，蓋由奉觀世音菩薩，故斯殿
TX31n0019_p1133a03║之建築殆有百年矣。迨大雄殿落成，繼之又造天王殿，規模漸備。自開設閩南佛學院
TX31n0019_p1133a04║後，南普陀寺遂成蜚聲海內外之名剎；顧斯殿乃反形短小而不相稱。十七年夏曆九月
TX31n0019_p1133a05║二十三日之夕，殿中忽然起火，殿乃被燬，豈菩薩之靈，特諉之以除舊布新之責耶？
TX31n0019_p1133a06║時余尚遊化歐土，旋由本寺邀集廈門各界名流，如洪曉春、陳少梧諸紳耆，組籌募重
TX31n0019_p1133a07║建委員會，別設會計，經營建築，不敷時由庫房支濟。八角三層之式仍舊貫，而放大
TX31n0019_p1133a08║加高，俾可與前之二殿相稱。歷時四年有餘始成，計用銀約五萬元，而庫房支濟者亦
TX31n0019_p1133a09║達六七千元。經辦者為都監轉逢、會泉、監院覺斌、大醒、芝峰、副寺智普、宏聰、
TX31n0019_p1133a10║瑞立等，而轉逢、覺斌二師，尤始終其事，余則坐享其成而已。今定名曰大悲殿，乃
TX31n0019_p1133a11║敘其重建緣起，並將捐款各施主姓名列后，以誌功德，勒碑永垂不朽。民國二十二年
TX31n0019_p1134a01║二月一日住持太虛謹記。（見海刊十四卷九期）