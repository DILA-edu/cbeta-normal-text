TX31n0019_p1138a01║佛學院置院舍記
TX31n0019_p1138a02║佛學院之名，未前聞也。民國第一辛酉冬，始在漢口刱議，翌秋即開學於武昌。
TX31n0019_p1138a03║人或詫其出現於世之突兀，而不知機湊緣會，實非偶然。今就置院舍一端言之，亦大
TX31n0019_p1138a04║有可紀者在也。先是、諸發起人分任常費，於武漢三鎮，數數覓賃屋不得，旋成立籌
TX31n0019_p1138a05║備處，舉李慧心居士為院護，述其事於院舍原主人黎君少屏，黎君慨然願讓售其舊宅
TX31n0019_p1138a06║。諸院董虞款難驟齊，黎允先典先用，議遂定。四月十五日進舍，亟從事修整，改造
TX31n0019_p1138a07║講堂、行持處、齋堂、寢室，添建廚房、浴室、廁所，剋期取辦，遂於七月開院。頃
TX31n0019_p1138a08║者、繳清原價，由典成購，而院中學人濟濟，且修業一期有餘矣。凡購屋及地，用銀
TX31n0019_p1138a09║一萬五千元，修改添置又用銀九千餘元，得地基屋宇如測量所製圖，總計將二萬五千
TX31n0019_p1138a10║元矣。昔給孤獨長者欲置精舍，請釋尊率眾弟子常駐說法，訪得祇陀太子園，罄出其
TX31n0019_p1138a11║庫金鋪地而不惜，乃感祇陀太子施園內樹林，同供佛僧，稱給孤獨園、祇樹林，二名
TX31n0019_p1139a01║雙彰，千古專美。今佛學院之設，未有官家佽助，亦無僧寺憑藉，僅由大心同信之士
TX31n0019_p1139a02║，抒其悲願而邁往，卒以收此鴻果；其猛鷙沉毅之氣概，亦何讓於給孤獨！況林篁池
TX31n0019_p1139a03║鳥，蔭韻常存，則斯院可遙遙映輝乾竺矣。惟供事雖觕備於是，而應供之佛及僧則猶
TX31n0019_p1139a04║茫乎未睹！予之被推為主持，才可負殳以充前驅耳。故茲不能不勸請乎教於斯、學於
TX31n0019_p1139a05║斯者，當共勤夫大悲正覺，精進靡懈，俾未來際應供之佛及憎，早日現世，庶其無負
TX31n0019_p1139a06║此時節因緣歟？佛二九五十年即中華人民建國第十二年癸亥春月，釋太虛記。（見海
TX31n0019_p1139a07║刊五卷五期）