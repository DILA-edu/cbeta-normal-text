TX31n0019_p1146a01║中日遼滬戰事雙方戰死者供養塔銘（并序）
TX31n0019_p1146a02║中日千三百載之歷史，喻以兄弟，實為至當。處歐美怒潮震撼東亞之世，固將聲
TX31n0019_p1146a03║應氣求，相濟相助，奈何弟以驕橫，兄以疲玩，竟時演鬩牆？推諸佛悲天憫人之心，
TX31n0019_p1146a04║思眾生循業受報之例，盱衡此彼，豈勝惻然！日本山形縣飽海郡東光寺主伊籐原宗師
TX31n0019_p1146a05║，有弟兄數人，曩戰歿於中日、日俄諸役。痛佳兵之不祥，悟怨親之平等，因造中日
TX31n0019_p1146a06║遼滬戰事雙方戰死者供養塔，以寄哀敬之情。丏吾華駐日蔣公使來書請為文雕塔上，
TX31n0019_p1146a07║余感其意，乃為之銘曰：
TX31n0019_p1146a08║真覺平等業形本空無始迷蔽或扶或攻
TX31n0019_p1146a09║悟理達幻冰釋水融供養如佛一塔普同
TX31n0019_p1146a10║中華民國二十四年五月七日釋太虛