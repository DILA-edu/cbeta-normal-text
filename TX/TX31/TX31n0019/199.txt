TX31n0019_p1153a01║是岸禪師塔銘並敘
TX31n0019_p1153a02║曹洞正宗第三十九世是岸禪師，諱空相，永州東安劉氏子。年十九幾——民國二
TX31n0019_p1153a03║年——，出家于耒陽望雲山。秋、謁南岳大善寺大智律師圓具，習學于南台祝聖有
TX31n0019_p1153a04║年。繼朝普陀；隨道階法師至北平，供職于法源寺；後被公推為湖南佛果寺方丈。時
TX31n0019_p1153a05║僧產搖動，受中國佛教聯合會委為湖南全省調查，維持有功。眾請為耒陽十方紫霞山
TX31n0019_p1153a06║方丈。民國十四冬，宏傳戒法，得戒者千四百八十指。趙省長贈「弘範三界」額，南
TX31n0019_p1153a07║岳全體僧伽贈「雄飛震旦」額，彬、永、耒諸山，遠近稱盛，不意因此而招外怨，陷
TX31n0019_p1153a08║監獄數月！繼遊天台、九華諸名山，歸錫于衡州花藥寺，創慈兒院及僧學。復舉為永
TX31n0019_p1153a09║州高山寺方丈，隨寶生長老招待宇內英賢于上封寺，忘餐廢寢，毫無倦色。二十三年
TX31n0019_p1153a10║春，繼任衡州乘雲寺——即迴雁峰——住持。歷年以事繁心勞而成疾，延至今春，示
TX31n0019_p1153a11║寂丈室。徒眷等預集念佛旬日，侍聽付囑。復修七期法會，作諸功德，遂奉靈骨于南
TX31n0019_p1154a01║岳七祖磨鏡台左，建塔安居，洵不愧為佛門一代之護教魁傑！其徒：法舫、止瞋、止
TX31n0019_p1154a02║毒、止愚、止思、止慢、止凡。徒孫：觀藏、觀法、觀僧、觀清、觀乘、觀心、出塵
TX31n0019_p1154a03║、有願等，以狀來乞余銘之。余昔曾識師于北平，厥徒法舫且從余學，佐余事十有餘
TX31n0019_p1154a04║載，義不可卻，乃為銘其塔曰：
TX31n0019_p1154a05║妥師之骨于磨鏡台摧邪扶正師其再來（見海刊十八卷十期）