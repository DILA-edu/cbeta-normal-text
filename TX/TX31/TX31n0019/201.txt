TX31n0019_p1157a01║竹溪善禪師塔銘並序
TX31n0019_p1157a02║——二十三年四月二十一日作——
TX31n0019_p1157a03║傳臨濟正宗四十世中興寧波天封寺竹溪禪師，寂於甲戌元月之望。其寺嗣住持醒
TX31n0019_p1157a04║悟，頃將為塔全身於鄞東同岙之廋山嶺，以狀來乞為銘之。按禪師諱惟善，系出湘衡
TX31n0019_p1157a05║陽蕭氏，光緒十年生。八歲、母劉氏故；十五歲、父雲卿亦逝，依祖母長成，讀書鄉
TX31n0019_p1157a06║塾。年十七、禮南嶽湘南寺海眾林師得度，旋具戒於嶽麓山破疑禪師，並受記莂焉。
TX31n0019_p1157a07║已而歷參碧岩、默菴、寄禪諸長老，因朝南海，挂缽寧波七塔寺，慈運長老留襄寺職
TX31n0019_p1157a08║，荏苒多年。至民元，鄞佛教會寄禪、岐昌、馮汲蒙會長，舉之任天封寺住持，闔郡
TX31n0019_p1157a09║緇素翕然稱得人。寺宇久廢，且所存佛殿兩廡及塔各基地，亦淪為市販場矣。閱三四
TX31n0019_p1157a10║年，用三千餘金，始能漸次贖歸，築垣以保全現址。由是經之營之，遷浮厝二百餘具
TX31n0019_p1157a11║，構大悲閣暨東西樓舍，煥然一新。而急公為眾，尤得同教推重；聲聞政府，嘗以繕
TX31n0019_p1158a01║修天封塔發交浙江省長籌備，雖因政變停寖，亦異數矣。民十、因重建佛殿，選材甌
TX31n0019_p1158a02║海，溺江受傷，病根以植。未幾、佛殿兼兩廊東首諸屋落成。以瀕歲興建，起宵小之
TX31n0019_p1158a03║覬覦，意誣陷圖害，靡所不至。為護持寺譽計，呈平政院，得段執政以教令回復天封
TX31n0019_p1158a04║寺住持。旅北京時，道階法師延繼天寧寺住持，亦重修佛殿而退。民十九，以衡陽
TX31n0019_p1158a05║大羅漢寺主席期滿傳戒。迨翌年，竟以勞瘁而病漸深，延至二十三年二月，卒以不起
TX31n0019_p1158a06║。得世壽五十有一，戒臘三十三，法臘如之。得度、得戒、得法如干人云。余清季已
TX31n0019_p1158a07║識禪師於七塔寺，民八偕赴北京，籲改管理寺廟條例，遂深相契善。寧波佛教公立事
TX31n0019_p1158a08║業之鉅者，為佛教孤兒院及三寶經房，亦多藉維持之力。命終遺囑天封寺嗣住持者，
TX31n0019_p1158a09║唯在完成金剛殿，言不及他。吁！亦可風矣！乃為之銘曰：
TX31n0019_p1158a10║有大龍象崛起湘衡空所依傍特立獨行
TX31n0019_p1158a11║因禮南海遂留甬東機輻緣湊中興天封
TX31n0019_p1158a12║為法為眾任勞任怨大廋嶺上真風卓然
TX31n0019_p1159a01║民國二十三年四月二十一日，雪竇山人太虛撰。（見海刊十五卷八期）