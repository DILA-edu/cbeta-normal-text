TX31n0019_p1160a01║常惺法師塔銘并序
TX31n0019_p1160a02║常惺法師名寂祥，族如皋朱氏。母賢且慈，五歲親為授學；以其穎慧而端靜，纔
TX31n0019_p1160a03║九齡送福成寺依自誠長老落髮為弟子。長者獨具隻眼，當清末佛門多難，識其為僧中
TX31n0019_p1160a04║弘護才，乃使入學校讀；旋升學如皋省立師範，試輒列前茅，既卒業，轉上海月霞法
TX31n0019_p1160a05║師所設華嚴大學，復隨學於杭州海潮寺及常熟興福寺。時具戒寶華，習禪常州天寧，
TX31n0019_p1160a06║又從四明觀宗寺諦閑法師究天台教觀，於各宗學理靡不有所研求而奠定其佛學基礎焉
TX31n0019_p1160a07║。由是慨然以昌明佛法為已任，民國八年，與同學持松講教虞山，十一年，應安慶馬
TX31n0019_p1160a08║冀平廳長及迎江寺竺庵長老聘，主辦佛教學校。法師民國六年會識余觀宗，至是重遇
TX31n0019_p1160a09║迎江，殷勤諮請，乃益蒙傾誠契重。十四年，南普陀寺延辦僧學，仿余設之武昌者刱
TX31n0019_p1160a10║閩南佛學院，此二佛學院遂為國內僧教育圭臬。先是十三年，法師受法泰州光孝寺，
TX31n0019_p1160a11║夏赴余廬山所召開世界佛教聯合會畢，迓余至寺講維摩經，蘇北士女皈佛者極一時盛
TX31n0019_p1161a01║。後海潮音月刊得王、錢二君繼持三年以不斷，亦肇於此。十五年、余講學閩院、廈
TX31n0019_p1161a02║門大學；十六年、余主南普陀及長閩院，胥出法師謀畫。余接閩院後，法師應王竹村
TX31n0019_p1161a03║總長邀，入滇講經，並組四眾佛教會往戰地救護，承化歸佛者以千計，昆明信佛人士
TX31n0019_p1161a04║至今欽慕弗衰。十八九年間，又先後在杭州、北平主持浙江僧學院及柏林教理院，復
TX31n0019_p1161a05║與余歷共事中國佛教會，緇素同志咸以整理僧制復興佛教相屬望。二十年、長江水災
TX31n0019_p1161a06║，於泰縣收容難民千餘，盡瘁振濟。旋主持光孝，值荒歉虧乏之餘，力任艱鉅，仍設
TX31n0019_p1161a07║學社，不忘作育，藉法師德威，卒起危敗中興之。近年國難嚴重，教難愈迫切，法師
TX31n0019_p1161a08║苦心搘撐光孝寺與中佛會間，病作不獲自逸。前二月，方以肺疾聞，而噩耗旋至，為
TX31n0019_p1161a09║之慟歎累日，莫能戢！法師生民國前十六年，終民國二十八年一月十四日，得世壽四
TX31n0019_p1161a10║十有四，戒臘二十有四。其遺著有佛學概論、圓覺經講義、起信論親聞記、因明要解
TX31n0019_p1161a11║、懺悔主義等。貌英偉而性和靄，六度齊修，智悲兼大，求之古德，彷彿圭峰密。未
TX31n0019_p1161a12║竟其才美而盛年遽逝，在法師解行立而功德充，雖可無憾，然為教為眾悼惜哀傷殊不
TX31n0019_p1162a01║容已！厥門人曇光、曇影、曇華等自滬迎全身塔於泰，寄法師行狀至乞銘，銘曰：
TX31n0019_p1162a02║懿惟法師佛門神駿雉水鍾靈誕玆賢俊
TX31n0019_p1162a03║德慧天然雄偉和慎智探覺源悲垂濟振
TX31n0019_p1162a04║應化適機法雨周潤釋難析疑辯雷迅震
TX31n0019_p1162a05║荷擔如來作育後進眾望方隆無常忽順
TX31n0019_p1162a06║哀我僧伽喪此重鎮歸骨光孝塔聳千仞
TX31n0019_p1162a07║式仰高風泰山俱峻
TX31n0019_p1162a08║民國二十八年五月二十日，太虛時在碧雞
TX31n0019_p1162a09║山大悲閣。（見海刊二十卷三四五六期合刊）