TX31n0019_p1163a01║倪端方墓誌
TX31n0019_p1163a02║倪公端方，諱金淡，上虞倪文正元璐公之後裔也。生而勤慎謙和，歷數十年如一日
TX31n0019_p1163a03║，人咸重之，弱冠時，習商杭垣，其外舅沈公芳榮，任漢口怡和洋行會計，既以長女
TX31n0019_p1163a04║嬪於公，乃挈之來漢。公佐沈公至繼沈公任，對內對外，人無間言。治事謹恪，動循
TX31n0019_p1163a05║規矩，見機而進，知難而退，故無論與人合資或獨資，皆能利操左券。無嫌於己，亦
TX31n0019_p1163a06║無忤於人。其彰明較著者：如經營公信米廠，恆有盈餘；盤承長源醬園，蒸蒸日上。
TX31n0019_p1163a07║且投資石家莊之大興紗廠，漢口之既濟公司及立豐搾油公司，皆足見公實業識驗之過
TX31n0019_p1163a08║人也。公自奉儉約，及遇公益事，雖捐千金無吝色。其尤為人所盛稱者，如修襄河等
TX31n0019_p1163a09║處各碼頭，及漢口之隄上路與漢陽之五顯廟路等；而於上虞五車堰之故里，創辦十字港
TX31n0019_p1163a10║義塚，及修造百福橋、川芝橋，皆獨輸已貲。對曹江義渡、錢江義渡，出資尤夥，至
TX31n0019_p1163a11║今其里人稱頌弗衰。漢口向有紹興會館，漢陽又有廣善庵厝屋，公既倡修，復促成同
TX31n0019_p1164a01║鄉會創設小學；并在故鄉辦經鋤小學。其他善舉，亦無不隨喜。晚年持誦金剛經、大
TX31n0019_p1164a02║悲咒為常課，信佛頗篤；逝年六十有三。病重時，夏致賢居士持大悲水飲之，有旃檀
TX31n0019_p1164a03║香氣。命終後，得證禪師為之念佛，徵身軟如綿往生西方之效；復祈為寬師為授冥戒
TX31n0019_p1164a04║，法名慕西；蓋所謂生有自來而逝有所歸者歟！公世代書香，其父始習商業，兄弟六
TX31n0019_p1164a05║人，公行四。子二：鳴鸞、鳴起。女五、孫三、孫女一，皆嶷然能承先啟後，余蓋聞
TX31n0019_p1164a06║之證禪師云。銘曰：
TX31n0019_p1164a07║天生哲人好善成性一生善舉屈指罔盡
TX31n0019_p1164a08║滔滔江漢南國之紀賴公版築方便行李
TX31n0019_p1164a09║維桑與梓必恭敬止弦誦聲聞濟濟髦士
TX31n0019_p1164a10║為善最樂慷慨揮金至公自奉辭甘就辛
TX31n0019_p1164a11║晚崇淨業兆徵生蓮妥茲靈宅億萬斯年
TX31n0019_p1164a12║民國甲戌年九月十八日，雪竇山人太虛撰。（見海刊十五卷十期）