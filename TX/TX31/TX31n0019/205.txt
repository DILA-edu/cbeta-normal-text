TX31n0019_p1169a01║在泰縣淨業寺開示
TX31n0019_p1169a02║——十三年八月——
TX31n0019_p1169a03║人生於世，不問政、學、軍、商各界，為家庭、為社會、為國家、為世界，終
TX31n0019_p1169a04║日魚魚鹿鹿，無非曰衣食住而已。夫求衣以遮羞，求食以充饑，求住以蔽寒，求之於
TX31n0019_p1169a05║外或多或少，畢究結局毫無受用，生不帶來，死不帶去，徒然辛苦！嗚呼！老病死矣
TX31n0019_p1169a06║，斯有何樂？所以佛法者，即於老病死間求個不老不病不死之靈妙活潑的真常，而不
TX31n0019_p1169a07║為三界牢獄之所困，妻妾枷鎖之所縛，必得解脫生老病死種種苦楚，得究竟快樂境界
TX31n0019_p1169a08║，方不負吾佛之叮嚀，訓誨于靈山，不迷自己之清淨妙心于法界。若欲於今生為聖為
TX31n0019_p1169a09║賢，漸至出世，背塵合覺，淨極光通，寂照含虛，即須先從舉足、動步、揚眉、瞬目
TX31n0019_p1169a10║，諸惡莫作，眾善奉行；或為修身，或為齊家，或為治國，或為平天下，總以真誠慈
TX31n0019_p1169a11║心，切實平等，普及一切遠近黎庶，此國土、他國土、此世界、他世界，盡虛空，遍
TX31n0019_p1170a01║法界，同一大悲而為一已，豈可分人相、分我相哉！希諸位各自勉旃！（嘿庵記）（
TX31n0019_p1170a02║見海刊五卷九期）