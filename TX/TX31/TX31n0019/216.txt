TX31n0019_p1201a01║法苑成立日說法
TX31n0019_p1201a02║第一義諦，離言絕義，直觀諸法，無不頭頭即是，故此第一義，即不可說。如佛
TX31n0019_p1201a03║之真義原不可說，是名佛之第一義諦；穿衣吃飯亦各有真義不可說，是名穿衣吃飯之
TX31n0019_p1201a04║第一義諦。惟人人不能於此第一義諦明白了知，故有求知之慾望，乃有教育以應其求
TX31n0019_p1201a05║，此為普通教育之第一義諦。其能適合社會環境，隨時趨勢，無論何種事業，而能行
TX31n0019_p1201a06║大工作，利益人群，及能得其適當之境，斯乃圓妙第一義諦。故前所謂龍象眾，此龍
TX31n0019_p1201a07║象眾、即為有大志大能大力者。故教育家以此能達適當之境，即為教育之第一義諦，
TX31n0019_p1201a08║乃至實業家、政治家之佛法，莫不如是。惟欲覓此第一義諦，即三世十方皆不可得。
TX31n0019_p1201a09║但須明白佛心根本原理，又能適從因緣時節，則為皆圓滿第一義諦。故今日法苑成立
TX31n0019_p1201a10║，說此第一義法。然平常之人，往往視佛法為離絕一切，徒成想象。而六祖大師則曰
TX31n0019_p1201a11║：「佛法在世間，不離世間覺」。惟當處究竟即第一義，若不如此，不啻求角於兔。
TX31n0019_p1202a01║故不明因緣方便者，即為如是，且佛法不可執一式一語一理以為佛法，以佛本離執，
TX31n0019_p1202a02║是故第一義諦了不可得，而佛法妙用亦盡在此！非必隔絕一切方稱為法。是以能悟佛
TX31n0019_p1202a03║者，則處處是佛，否則處處煩惱。況種種皆為因緣成就，故不可祗知有己，不知有人
TX31n0019_p1202a04║常相乖隔。金剛經云：「無我相、無人相」，是以必須離去。（見海刊八卷二期）
TX31n0019_p1202a05║（附註）原題「法苑遊化大會之說法」，今改。