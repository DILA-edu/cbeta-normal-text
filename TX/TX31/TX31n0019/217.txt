TX31n0019_p1203a01║在光孝寺上堂法語
TX31n0019_p1203a02║卓杖云：咦！大地平沉矣，虛空粉身矣，須彌納在芥子矣，毛空吞卻大海矣。諸
TX31n0019_p1203a03║仁者！要會第一義諦麼？會則直下會，不會且濫打葛籐去也，落七落八，要且怪不得
TX31n0019_p1203a04║野僧無禮。經云：文殊師利既入其舍，見其室空無諸所有，獨寢一床，真空不空也。
TX31n0019_p1203a05║眾相歷然，一心宛爾，要知人人有箇獨床維摩詰，普天普地，無名無形，為一切世間
TX31n0019_p1203a06║法所不能埋沒，亦為一切出世法所不能羅籠，昧之塵劫沉淪，悟之頓同諸佛；回光一
TX31n0019_p1203a07║照，本來現成，即當前大眾便不異文殊師利眾咸會維摩詰室也。雖作如許分別，要且
TX31n0019_p1203a08║都沒有交涉。只今本寺護法某某居士設齋請法、植福延齡，當機一句，畢竟如何？遞
TX31n0019_p1203a09║杖云：無量福光無量壽，持取自性阿彌陀。（象賢記）（見海刊五卷九期）