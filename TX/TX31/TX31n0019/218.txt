TX31n0019_p1204a01║主席南普陀寺是日有信士弟子請上人上堂
TX31n0019_p1204a02║卓杖云：若論第一義諦，未進山門，早已落二落三了，何況來此搖脣鼓舌？然既
TX31n0019_p1204a03║有今此一會的時節因緣，也不可教令空過，且來與大眾閒話一場。常云：供養佛法僧
TX31n0019_p1204a04║三寶，佛法且置，如何是僧？若云和合眾，一一國家，一一民族，一一社會，一一世
TX31n0019_p1204a05║界，孰非和合眾！且一有情也為無數細胞之和合眾，一粒米、一莖菜、一滴水，也為
TX31n0019_p1204a06║無數分子、原子、電子之和合眾，此非和合眾，孰是和合眾？此是和合眾，孰非和合
TX31n0019_p1204a07║眾？於中云何有供養者、受供養者，及供養物之可得耶？則今日信女劉粉姑、張染姑
TX31n0019_p1204a08║、黃鸞姑、黃瓊姑、樹蘭姑、細花姑洎合會善信人等，飯僧請法，事又如何？須知正
TX31n0019_p1204a09║因無往而非和合眾，所以三輪體空，其福德不可思議！僧僧不亂之謂法，覺此僧法之
TX31n0019_p1204a10║謂佛，未曾舉箸動碗，已供十方常住三寶竟。此雖一場閑話，要亦有個出典，所謂「
TX31n0019_p1204a11║坐微塵裏轉大法輪，於一毫端現寶王剎」。卓杖，下座。（滿智記）（見海刊八卷五期）