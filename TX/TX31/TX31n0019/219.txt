TX31n0019_p1205a01║時輪法會設千僧齋上堂
TX31n0019_p1205a02║——二十三年在靈隱寺說——
TX31n0019_p1205a03║法筵龍象眾，當觀第一義！義不可得，說甚麼一？試問大眾，當云何觀？
TX31n0019_p1205a04║「如來所有性，即是世間性；如來無有性，世間亦無性」；「涅槃與世間，無有
TX31n0019_p1205a05║少分別；世間與涅槃，亦無少分別」。以無性故，無少分別，覓毫釐世間法不可得，
TX31n0019_p1205a06║亦覓毫釐佛法不可得。一向浩浩地說甚麼發心學佛，弘法利生，而尤以禪祖西來，直
TX31n0019_p1205a07║指見性，密宗灌頂，即身成佛，最為人所欣慕。殊不知纔云直指，早曲了矣；性且不
TX31n0019_p1205a08║有，怎樣可見？何況六大本空，身不可得，說什麼即不即；五智非有，佛不可得，說
TX31n0019_p1205a09║什麼成不成？所以直指見性，即身成佛，都不過空拳引兒笑，黃葉止嬰啼。然不存佛
TX31n0019_p1205a10║法，非立人情；若留人情，便須佛法。例如提倡科學，而科學即建在因果律上，必明
TX31n0019_p1205a11║即空而假說，乃非迷信。故若懷救國濟世之願，即應於時輪壇中，虔誠頂祝。如起植
TX31n0019_p1206a01║福消障之心，尤須於金剛座下，至心拜求。今日時輪金剛法會設齋供僧，以無所住之
TX31n0019_p1206a02║方便，行不取相之布施，廣結眾緣，普攝群機，功德無量，作何讚揚？
TX31n0019_p1206a03║國民康樂世安泰，都在佛恩普濟中！（見正信四卷一期）