TX31n0019_p1207a01║為震華法師封龕
TX31n0019_p1207a02║諸法剎那生，諸法剎那滅，
TX31n0019_p1207a03║剎那生滅中，無生亦無滅。
TX31n0019_p1207a04║
TX31n0019_p1207a05║茲維：震華法師，乘如實願，興化人間。具戒寶華，參學超岸。一坐道場於京口
TX31n0019_p1207a06║竹林，作育僧才而勤講述；再轉法輪於滬濱玉佛，弘布聖教而著史文。處聲華能澹泊
TX31n0019_p1207a07║，歷紛擾常寧靜，卓然僧家師表，信乎佛門龍象！老朽心識其人於十年前所刊之僧伽
TX31n0019_p1207a08║護國史，去年受禮請來玉佛講經，始知法師已積勞成疾，退休養息。間曾頻來晤對，
TX31n0019_p1207a09║談其興化僧志及編佛教人名大辭典等，擬刊老朽所講中國佛學，並計劃將訪問緬印攜
TX31n0019_p1207a10║歸文物運滬展覽，皆事關宣教弘法，言不及他。方冀盛年康復，終能大展其興教濟世
TX31n0019_p1207a11║宏抱，何期去秋以來，憂患屢經，病情反覆，延至丁亥年二月十八日酉初，卒以不起
TX31n0019_p1207a12║，才得世壽三十九歲爾，殊不能不為眾生福薄，至教莫昌哀矣！然法師佛心早印，妙
TX31n0019_p1208a01║契真常，遍法界是沙門身，云何有滅？盡虛空為沙門龕，復何可封？（卓杖云）：
TX31n0019_p1208a02║震開三德祕藏，華落一實全彰。
TX31n0019_p1208a03║三十六年三月十二日，在玉佛寺般若丈室。（覺群二卷三十七期）