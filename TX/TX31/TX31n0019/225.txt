TX31n0019_p1218a01║式海法師六旬壽序
TX31n0019_p1218a02║近今世變繁劇，而佛門亦時在驚濤駭浪中；非有真修實行之士，自立立人為之砥
TX31n0019_p1218a03║柱，則法輪之轉幾乎息已！
TX31n0019_p1218a04║迴憶癸丑春，予初識法師於寧波觀堂，儀肅神泰，不愧天人師表！時設佛教宏誓
TX31n0019_p1218a05║會，從之者皆一時龍象，茲彈指十五年矣。雖則渺隔河山，不復一面，而道貌天情，
TX31n0019_p1218a06║深印吾心，未嘗不躍如也！
TX31n0019_p1218a07║今歲、法師六旬大慶，弘誓、會友、靜安、諦閑等，發起在五獅山明因講寺，為
TX31n0019_p1218a08║法師傳放壽戒，藉結法緣。語予以法師生平德業，予因得銓次，以稱慶焉。
TX31n0019_p1218a09║法師籍溫嶺，族姓蔣。髫齡敏而好學，弱冠遭父喪，懷出世心，為母氏阻之未果
TX31n0019_p1218a10║。荏苒數載，始投常樂寺靜師剃落。又二年、具戒於長慶寺靜安和尚，返常樂寺習禪
TX31n0019_p1218a11║。嗣以雲泉法師策發，研心經教，至是於戒定慧三學已堅築其基也。
TX31n0019_p1219a01║嗣後、出任常樂僧主，請文權法師講彌陀疏鈔。已而從同環、成蓮、慧明諸法師
TX31n0019_p1219a02║遊，研習法華、楞嚴、彌陀諸經，及天台法華玄義、摩訶止觀等，遂入成蓮老人之室
TX31n0019_p1219a03║，卓然為台家宗匠矣。
TX31n0019_p1219a04║年三十七，開講法華於五峰流慶寺。自時歷應諸方之請，講經無虛歲，以法華為
TX31n0019_p1219a05║最多，次為楞嚴、淨土諸經，及天台教與維摩、起信論諸部。所至法緣肸響，為學人
TX31n0019_p1219a06║所欽佩。曾住持流慶、明因兩寺，恆節衣縮食，興建以隆三寶。延慶諸剎之延為寺主
TX31n0019_p1219a07║，皆辭不赴，唯志切宏化，孜孜以作育僧才為務。清季、任江蘇僧師範學校教授，歷
TX31n0019_p1219a08║辦佛學研究社於平湖報本，寧波觀堂，而以明因為最久。迄今巋然為浙中法幢，求學
TX31n0019_p1219a09║之僧，聞風歸趣，人稱一時之盛。惟法師恬退有廬山慧遠風，學者皆不事譁競，故時
TX31n0019_p1219a10║人多有未知者。其篤實堅貞，勤脩淨業，蓋非二三掠浮譽於塵俗者所能跂望也！
TX31n0019_p1219a11║於戲法師！可謂續佛慧命，即身成就無量光壽者。至師為詩古文辭，渾雄深厚，
TX31n0019_p1219a12║書法清遒，特其緒餘耳，不足為法師壽也！諸友之欲為法師壽者，庶其不以予言為謬
TX31n0019_p1220a01║歟？民國十七年春月，後學太虛和南謹撰。（見海刊九卷一期）