TX31n0019_p1223a01║心忠尼六旬壽言
TX31n0019_p1223a02║心忠大德，祥瑞法師之母也。以今值六旬，其數十年之苦行，不可湮沒無聞，因
TX31n0019_p1223a03║述事略來曰：『母出江都杜氏，年十六持觀音齋念佛。十九歸同邑吳氏，鄉里以孝敬
TX31n0019_p1223a04║稱。翌秋孕瑞，吐葷腥不能食。逮二十五歲，因睹殺魚而永斷血肉。脫離吳氏，入菴
TX31n0019_p1223a05║靜修，時瑞才五齡，依繼母癡若啞。九歲投母菴讀孝經、神仙傳，意慕神仙，聞母談
TX31n0019_p1223a06║素食念佛志學之。母憐其稚不之許，禱觀音前誓之而驗，自茲侍母修持。已而母受優
TX31n0019_p1223a07║婆夷于福緣寺。瑞年十五，亦辭母依同邑長生寺性蓮老人剃度。母誡之曰：「余一生
TX31n0019_p1223a08║不嫌粗糲，汝為僧不得應赴謀衣食」。入民國，母亦披剃性師座下，受比丘尼戒。長
TX31n0019_p1223a09║生寺旋由普師住持。兵毀後，母發願募修，奔走城鄉，日持七萬佛號為恆課，人益敬
TX31n0019_p1223a10║仰之。瑞年十九，普師授以記莂，母堅誡勿繼任住持，使十方成剃派，退人信心。瑞
TX31n0019_p1223a11║乃於民四步禮五台。迨長生寺修建工竣，民八普師交退，瑞奉母再朝五台。及長生寺
TX31n0019_p1224a01║易人住持，得揚州劉、吳、楊三善士，為母葺德勝菴居之；瑞因獲參學諸方。母募緣
TX31n0019_p1224a02║道途受熱，致頭患瘡瘍，每剃髮無完膚，人以作善無好報為母惜。母曰：「此夙業也
TX31n0019_p1224a03║，安知非重報為輕受耶」？如是歷十餘年無悔意。民二十瘡甚，聞虔誦彌陀、觀音而
TX31n0019_p1224a04║睡熟，及醒，頭病若失。瑞時在淮安辦楞嚴學院，視疾抵揚，見母已頭生新髮，佛菩
TX31n0019_p1224a05║薩加被，迄今康強弗衰，母之精進亦數十年如一日云』。余以大德真不愧出家之大丈
TX31n0019_p1224a06║夫，而瑞師亦善養其志，足為近時或夫婦或母女或父子或母子俱出家者法，且足令有
TX31n0019_p1224a07║始無終者愧誡，乃銓次所聞，為當世賢哲告。雪竇山人太虛。二三，三，二四。（見
TX31n0019_p1224a08║海刊十五卷十一期）