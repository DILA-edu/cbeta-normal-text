TX31n0019_p1225a01║京都南禪寺祭一山國師文
TX31n0019_p1225a02║時民國十四年十一月十六日，赴東亞佛教大會中華代表釋太虛等，供具清香淨水
TX31n0019_p1225a03║，鮮果新蔬，仰白於一山國師之覺靈曰：維應真之有自，誕天台之聖鄉。由教麟而宗
TX31n0019_p1225a04║鳳，傳佛燈為國光。主淨慈之名剎，坐寶陀之法堂。受時皇之別請，策玄駕於扶桑。
TX31n0019_p1225a05║得傾國之歸敬，闢南禪之道場。隆三顧於帝眷，流千載之德芳！我華夏之釋裔，會法
TX31n0019_p1225a06║友於東邦；欽風烈兮猶在，陳蕪詞以讚揚。願寂靈兮垂照，張聖教於八荒！稽首頓首
TX31n0019_p1225a07║，再拜具疏。（見海刊六卷十二期）