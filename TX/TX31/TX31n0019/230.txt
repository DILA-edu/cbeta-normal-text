TX31n0019_p1228a01║木村泰賢逝世之悼言
TX31n0019_p1228a02║日本東京帝國大學木村泰賢教授，蓋近年傑出之梵文佛學學者也！努力為原始佛
TX31n0019_p1228a03║教之研究，頗著成績；而試為佛教哲學及心理學等之刱作，亦斐然可觀！且其年齡未
TX31n0019_p1228a04║高，前程正遠，吾人方注以無限之熱情希望，不圖於本年五月間乃以逝世聞，於世壽
TX31n0019_p1228a05║才得五十而已，不其大可悲悼哉！且前田慧雲博士逝世於本年三月間，村上專精博士
TX31n0019_p1228a06║逝世於去年八月間，予先曾讀其著述，對于村上之佛教統一論，尤有心契；而民十四
TX31n0019_p1228a07║出席東亞佛教大會，又得與二博士晤談，聞其逝世，為之憮然！今乃又聞木村亦逝，
TX31n0019_p1228a08║尤加悼痛！以村上、前田春秋已高，其為學術之貢獻，垂盡其蘊，而木村尚在發展之
TX31n0019_p1228a09║途也。余為世界佛學苑之設，正有需若木村博士者相與資成，今乃不獲再與博士相述
TX31n0019_p1228a10║也！回憶廬山、東京之抵掌劇談，能不愴然欲涕耶！（見海刊十一卷五期）