TX31n0019_p1231a01║追悼熊秉三張仲仁兩先生
TX31n0019_p1231a02║熊、張兩先生之道德文章，政治慈善，已皆為世人之所共知，茲不贅述，而比因
TX31n0019_p1231a03║國勢危迫，熊先生方以憂傷暴卒聞；而張先生又突來被辱殉節之噩耗，張先生之乾坤
TX31n0019_p1231a04║正氣，尤使全國人心震悼為中外之崇正義公理者所同欽仰，亦實中華民國可歌可泣之
TX31n0019_p1231a05║一頁榮哀歷史！余自民國八年講維摩於故都，與兩先生相識以來，叨有十八年之友誼
TX31n0019_p1231a06║，悲感不能自已。試就兩先生於佛教之關係略言之：
TX31n0019_p1231a07║秉三先生民元至民二間任國務總理之時，正值國事未定，全國佛教僧徒寺產大
TX31n0019_p1231a08║遭豪猾摧殘掠奪，八指頭陀寄禪老人奮起率全國佛徒為護持及振興佛教之運動，組設
TX31n0019_p1231a09║中華佛教總會，全國佛徒公舉寄禪老人為會長，並得先生欣然擔任為副會長，於是民
TX31n0019_p1231a10║二後佛寺僧產始奠保障基礎。已而先生謝絕政治生涯，辦香山慈幼院等，二十餘年來
TX31n0019_p1231a11║專從事救濟生民之慈善事業，對於南北各方之弘護佛教法事，靡不隨喜參加。民八、
TX31n0019_p1232a01║故都人士發起講經會，請余講維摩詰經，因是時與先生往還。前冬在滬上與先生晤別
TX31n0019_p1232a02║，適周二年，而先生憂國心重，並因所辦平滬之慈幼等公益概淪敵區，竟於香港身故
TX31n0019_p1232a03║，能不追念護持佛僧之功德，告吾全國佛徒以同聲一哭也哉！
TX31n0019_p1232a04║仲仁先生藹然仁者，民八故都講經會，蓋嘗與莊思緘先生等共同倡導。旋隱居吳
TX31n0019_p1232a05║門故里，民十四曾發起於蘇州北塔寺請余講仁王、楞伽諸經，有李印泉先生等昕夕晤
TX31n0019_p1232a06║談者歷三月餘。自是先生潛心誦佛，雖未始出為號召宣揚，而在吳縣在蘇省每關於拯
TX31n0019_p1232a07║濟人民疾苦，保全地方名勝，護持僧寺，解救危難，固無不本菩提心菩薩行以行之者
TX31n0019_p1232a08║，則先生乃佛心而儒行者也。宜乎有此高風亮節之末後光明，以彪炳宇宙，照耀人寰
TX31n0019_p1232a09║，植立中華民族復興之元氣！
TX31n0019_p1232a10║嗚呼！兩先生逝矣！余尤有深感者，則吾全國全世界之佛教徒，幸毋空談自逸，
TX31n0019_p1232a11║當持般若禪定，學兩先生之救人濟眾，則世間乃得佛教之真益。（見海刊十九卷一
TX31n0019_p1232a12║期）