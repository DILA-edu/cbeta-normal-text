TX31n0019_p1233a01║追念王一亭長者
TX31n0019_p1233a02║一亭長者關於革命之歷史，社會之貢獻，慈善之濟人，書畫之名世，從政府以及
TX31n0019_p1233a03║各報紙言之已詳，不再贅述。余頌致一聯云：「慈善救人，佛門護法；書畫傳世，海
TX31n0019_p1233a04║國飛聲」。今日專就其信佛因緣護教功德一申論之：
TX31n0019_p1233a05║長者於民二革命失敗後，即專致力商務及慈善公益。初以歷經危難，皆仗持誦觀
TX31n0019_p1233a06║世音菩薩獲救，故對於大士之救苦難信崇甚虔。每年到杭州天竺，並數年一到南海普
TX31n0019_p1233a07║陀以進香朝拜。平常畫贈人者，亦以題：「南無大慈大悲救苦救難觀世音菩薩」之大
TX31n0019_p1233a08║士像為多。民三至民六，余閉關普陀山錫麟禪院。民四夏、長者以朝山訪予禪室，相
TX31n0019_p1233a09║談甚契，題七絕二詩贈余，為余與長者晤交之始。民六、余出關後赴台灣、日本經滬
TX31n0019_p1233a10║，長者餞之，自是於滬杭各地往還甚密，二十餘年如一日。超山訪梅，廬阜逭暑之同
TX31n0019_p1233a11║遊，以詩唱和，以畫投贈，猶為賞心樂事。
TX31n0019_p1234a01║民六、上海有組設中國濟生會者，以所謂濟公活佛主壇扶乩，頗施醫藥及推行賑
TX31n0019_p1234a02║災等慈善事業，長者亦於壇皈依濟佛，法名覺器，由是稱佛弟子。而濟生會推長者為
TX31n0019_p1234a03║會長，每年籌賑南北災難，恆集資數十萬數百萬元，而長者遂為上海乃至全國慈善家
TX31n0019_p1234a04║之巨擘。滬上之各善堂與諸慈濟事業，鮮有不藉長者以為之號召者。靳君雲鵬，歷長
TX31n0019_p1234a05║軍政，近年甚深佛學，其抱負甚高。民廿四抵滬，獨下拜曰：三年一總統，而數十年
TX31n0019_p1234a06║數百年纔有一菩薩，稱長者為當今之一活菩薩，其善行為並世人士之傾倒如此。
TX31n0019_p1234a07║余與長者道誼之情，則尤深在佛教之弘護。民七、滬上初有居士林之發起，推長
TX31n0019_p1234a08║者為副林長，與余所組覺社同為滬上最初之居士講修團體，而居士林發展為世界佛教
TX31n0019_p1234a09║居士林，自建大廈，并辦圖書館、學校、醫舍、書局等。民十六後均長者任林長。民
TX31n0019_p1234a10║十三四年另有覺園、淨業社之設，長者亦重要分子。後起之中國佛教會，迄今借設辦
TX31n0019_p1234a11║事處於其中。
TX31n0019_p1234a12║民十四、日本開東亞佛教大會，中國去代表團三十人，余為團長，長者偕往，猶
TX31n0019_p1235a01║多助力。在民九至十六間，各地時有毀奪寺產之事發生，藉以呼籲營救者，時仗上海
TX31n0019_p1235a02║十數寓公所立佛教維持會之名義，而領銜則程雪樓、馮夢華、施省之及長者等也。故
TX31n0019_p1235a03║一時為各省寺僧所共仰為大護法。至民十七，內政部訂管理寺廟條例，邰爽秋等又有
TX31n0019_p1235a04║廟產興學之運動，抗救者余於南京設中國佛學會籌備處，以籌開全國佛教徒會議，長
TX31n0019_p1235a05║者等在上海覺園亦立江浙佛教聯合會，遂於民十八以十七省代表成立中國佛教會，用
TX31n0019_p1235a06║非常手續得將會章請中央黨政機關備案，蓋全出長者與余之關係。至民二十，改成立
TX31n0019_p1235a07║法院通過之監督寺廟條例，於是全國寺產稍堪保障。余以國教會不能興僧教育以整僧
TX31n0019_p1235a08║寺制而辭退，長者力倡多辦慈善事為護教要圖，亦鮮施行！故始終支持國佛會，對余
TX31n0019_p1235a09║仍每多同情而期有以調協其間也。
TX31n0019_p1235a10║嗚呼！長者逝矣！能以菩薩慈善心行維護佛教者更誰望耶？此則令余低徊思念而
TX31n0019_p1235a11║不能自已於心者也！（見海刊十九卷十一期）