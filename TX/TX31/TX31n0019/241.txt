TX31n0019_p1341a01║論四川至誠學社文件
TX31n0019_p1341a02║四川有至誠學社社員，與鳳箎張先生為友，張先生則四川佛學社社員也。行文婉
TX31n0019_p1341a03║妙，說理精圓，然不能割儒生愛習，好援佛附會儒書。劉子充居士常譏其因見佛能有
TX31n0019_p1341a04║益於儒故學佛，非真能學佛而尊重三寶者。張先生自為之解曰：吾非敢不信佛敬僧，
TX31n0019_p1341a05║特尊孔耳。吾始雖因佛能有益乎儒而學佛，卒之則以儒亦能有益乎佛，故不棄儒耳。
TX31n0019_p1341a06║余統觀張先生之言論，則其所自解，洵非誣也。今先生已歸道山，其友投寄以至誠學
TX31n0019_p1341a07║社大綱中國政治系統圖序，學術邪正辨。余披閱一過，意為「中國政教系統圖序」，
TX31n0019_p1341a08║「學術邪正辨」，頗存純粹之儒家面目。「至誠學社大綱」，以援佛附儒，使儒失其
TX31n0019_p1341a09║醇，佛晦其真，而復無益乎施用。繼而切思之，覺有勿然者：夫處今而言佛，但將佛
TX31n0019_p1341a10║海中世間出世間之善法盡量發揮之，用為融攝，則盡東西古近之一切宗教學術靡不可
TX31n0019_p1341a11║融攝者；用為揀除，則盡東西古近之一切宗教學術靡不可揀除者，不應附依一家一派
TX31n0019_p1342a01║之說而障蔽之也。然處今之世，欲嫥嫥言儒術而冀有以易天下之勢，戛戛乎其難矣！
TX31n0019_p1342a02║若「中國政教系統圖序」，雖未嘗非儒術之正，而不唯不能施行五洲諸國，且斷難用
TX31n0019_p1342a03║之以維繫中國今後之民心矣。余昔批評近代人生觀，謂儒家為人生觀中之側重家為本
TX31n0019_p1342a04║位的人倫者，今既側重人群人道，若熱時之不適冬衣矣，故其言雖美，亦述往者一民
TX31n0019_p1342a05║族一時代之政教耳，必執為百世無惑、四海皆準，難已！（見海刊二卷一期）