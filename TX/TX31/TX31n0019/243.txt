TX31n0019_p1344a01║讀宗鏡錄隨感
TX31n0019_p1344a02║宗鏡錄是禪宗發達到極點後——禪宗發達到最後成立之法眼宗，已漸與賢首宗的
TX31n0019_p1344a03║頓圓教接近——應運而生的一位延壽禪師，以禪宗融攝許多經論及台、賢前後諸家教
TX31n0019_p1344a04║義而成。以一心為宗，即舉禪宗宗旨，照萬法名鏡，乃總攬所餘經教。為成立三界唯
TX31n0019_p1344a05║心、萬法唯識之義，援引唯識宗經論註疏者尤多。元、明後，慈恩諸疏隱沒，幸藉斯
TX31n0019_p1344a06║錄猶可略窺其義趣。然考核茲錄所宗重者，實為楞嚴等經與起信等論，故於唯識家義
TX31n0019_p1344a07║，例則非所依循，故真正支配唐季以來中國佛、儒、道之思想界者——此時之佛以「
TX31n0019_p1344a08║禪」為代表，而儒之理學及道之性修則皆自禪源而出——，楞嚴第一而起信次之。此
TX31n0019_p1344a09║宗鏡錄一書，乃依當時禪宗極盛之佛法立場，上承前數百年之遺產，而下開後數百年
TX31n0019_p1344a10║之流風；直至佛學院與內學院之興建，暨日密、藏密之傳入，其風氣一大移轉，斯可
TX31n0019_p1344a11║以見茲錄在中國佛學思想史上之重要也。
TX31n0019_p1345a01║壽禪師初住雪竇山，後在杭州西湖永明院——即淨慈寺——甚久，故世稱永明壽
TX31n0019_p1345a02║，時主贈號智覺禪師，故即雪竇山之智覺國師是。相傳宗鏡錄始創於雪竇山，後於永
TX31n0019_p1345a03║明院續成之，而最盛行於高麗。今高麗以一心念佛為頓門之禪，殆禪師有禪有淨土之
TX31n0019_p1345a04║風所致歟？
TX31n0019_p1345a05║全錄百卷，自分為標宗章，問答章，引證章之三。然標宗章前有六頁餘總序，而
TX31n0019_p1345a06║引證章後有大半卷總結，故可加總序章與總結章而為五。又標宗章亦祗十餘頁，略明
TX31n0019_p1345a07║建立心宗之意；引證章六卷餘，所謂共引大乘經一百二十本恰為三卷，諸祖語一百二
TX31n0019_p1345a08║十本恰為二卷，聖賢集——指大智度論等論釋章疏——六十本則一卷有餘，其大段條
TX31n0019_p1345a09║理皆甚明顯。唯問答章多至九十二卷有餘，乃隨設問端，隨答又隨生問，綿蕞不斷若
TX31n0019_p1345a10║遠山之雲，似無統緒可尋。然細按之，亦不無條段之可分判，例初卷乃答「標宗已明
TX31n0019_p1345a11║何須問答開釋」之問，以生起此問答章。二卷則以生佛本空為問端，答問輾轉以明佛
TX31n0019_p1345a12║教及斯錄緣起並斯錄自他權實屬何教，被何機等。後問所宗、歷三四五卷，廣辨真心
TX31n0019_p1346a01║妄心及唯識義，則明宗心也。惜今尚無暇為條分縷析，而綸貫之耳！（見海刊十六卷
TX31n0019_p1346a02║五期）