TX31n0019_p1362a01║論知行難易
TX31n0019_p1362a02║知行難易，因所對之事不同，應分四句論之，各有所當，未可一概。
TX31n0019_p1362a03║一、對人生物質環境而言：行易知難，孫文學說舉十證證之已詳，可勿待更議
TX31n0019_p1362a04║矣。
TX31n0019_p1362a05║二、對自己修身進德而言：則古書「知之匪艱，行之唯艱」，知易行難說，蓋甚
TX31n0019_p1362a06║確切。此非於各自對身心本能習慣改惡令善曾痛下修治工夫者，不易明其甘苦，明明
TX31n0019_p1362a07║知瞋忿僨事而容忍寬和多益，存養有年，而一遇拂逆仍率然暴發。明明知貪吝為惡而
TX31n0019_p1362a08║捨己利眾為善，終不易淨除私欲而盡順公義。王陽明知行合一，亦勉力於此耳。舉例
TX31n0019_p1362a09║闡明，雖萬言十萬言百萬言亦難罄也。
TX31n0019_p1362a10║三、對人群政俗演變而言：則行不易而知亦難。嚴幾道譯群學肄言，既極論知之
TX31n0019_p1362a11║不易；而一事刱行，其效果往往見之數十年、數百年後，可見行之難也。
TX31n0019_p1363a01║四、對個人生活經驗而言：則行易知亦易。嬰兒以一次吮乳之除飢得飽，俟飢即
TX31n0019_p1363a02║知索乳求飽，舉例亦多，稍思可得。（見海刊二十七卷十期）