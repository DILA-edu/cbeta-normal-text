TX31n0019_p1374a01║雲南漫談
TX31n0019_p1374a02║雲南備徵志，係清王樂山著，都二十一卷。自史記西南夷傳，至明黔寧沐氏世襲
TX31n0019_p1374a03║事，都六十種，其中以清馮甦撰滇考上下卷為最精雅；而傳聞互異之辭，亦當參綜諸
TX31n0019_p1374a04║著以見其錯雜之源流也。
TX31n0019_p1374a05║古滇說雖訛蕪，但所傳「前哀牢王兵阻其道，阿育王三子不復反矣，遂歸滇各主
TX31n0019_p1374a06║其山。後值楚莊王遣將莊蹻，總兵循江上略巴蜀黔中以西。蹻至滇池，見池方三百里
TX31n0019_p1374a07║，旁平地肥饒數千里，以兵威定，滇民服焉。欲歸報，會秦併六國，擊楚奪巴中郡，
TX31n0019_p1374a08║道塞不通，還以其眾王滇。其阿育王三子，並神明四甥舅之遺眾，與蹻兵、諸夷雜處
TX31n0019_p1374a09║。蹻為滇王，崇信佛教，不忍殺生，遷居白崖鶴拓浪窮；後眾推仁果者張姓新君之王
TX31n0019_p1374a10║須蹻傳世卒矣。仁果肇基白崖，尚創業之祥於茲，遂以地號國曰白。操存五常之固有
TX31n0019_p1374a11║，不昧一真之虛靈，堅守三皈，修明六藝，本戒法於天竺，枝姓文於漢唐，言從善簡
TX31n0019_p1375a01║於諸語，服隨世俗於時宜，號年法古，正朔從夏。採摭諸家之善，自集成於一枝，而
TX31n0019_p1375a02║為白氏國也」。頗能探漢唐以前滇民之淵源。大抵滇土著諸夷，哀牢實為首出。後阿
TX31n0019_p1375a03║育王部眾傳入佛教，而楚莊蹻亦以兵眾威臨，由梵漢及哀牢諸夷糅合成之雲南民族文
TX31n0019_p1375a04║化，殆為唐、宋以來南詔國、大理國之所基歟！
TX31n0019_p1375a05║雲南之山，兼雲嶺、怒山、高黎共山之橫斷脈。高黎共山來自藏、印主山之喜馬
TX31n0019_p1375a06║拉雅山，與怒山同入緬甸；雲嶺山脈出崑崙南支，其正幹由烏蒙山、六詔山入黔、桂
TX31n0019_p1375a07║，為湘、粵、贛、閩、浙諸山，旁支哀牢山、蒙樂山脈入安南。而水之金沙江為長江
TX31n0019_p1375a08║之源，南北盤江為珠江源，其富良江、瀾浪江則入安南，怒江、龍川江、大盈江則入
TX31n0019_p1375a09║緬甸出印度洋。稽雲南之山水脈絡，宜可糅合中、印兩民族文化，為中國佛教之奧樞
TX31n0019_p1375a10║，世界佛教之弘紐。但天然之條件雖備，人士之工力未臻，故猶待雲南之佛教四眾，
TX31n0019_p1375a11║能應機適時以勤勇精進也。九月，在昆明。（見海刊二十卷十二期）