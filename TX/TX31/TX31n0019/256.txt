TX31n0019_p1376a01║談中印古代關係之偶感
TX31n0019_p1376a02║中印學會、國聯同志會、國民外交協會，在中央圖書館歡迎新近返國之文化教育
TX31n0019_p1376a03║訪印團顧一樵、吳俊升、吳文藻，沈宗濂氏，朱騮先氏主席。邀顧、吳、沈四氏一
TX31n0019_p1376a04║一演講後，徐悲鴻氏以印度趣聞佐餘興。今國人談中、印古代關係，似乎於佛教外無
TX31n0019_p1376a05║餘事。偶憶洛陽伽藍記載北魏某皇帝曾派欽使團歷訪印度諸國，其時中國南北分立，
TX31n0019_p1376a06║而印度尤其分立小國，無統一之政府；所去欽使團雖亦因佛教關係，然固歷訪印度諸
TX31n0019_p1376a07║國王並國情民俗，為一政治文化之訪問也。又唐太宗朝玄奘在印度前後，曾派特使王
TX31n0019_p1376a08║玄策率副使等三訪印度諸邦。當印度戒日王在世，較為安定，與吾國國交亦篤。乃王
TX31n0019_p1376a09║玄策於玄奘返國後，第三次去印度時，值戒日王薨，政權為叛臣所篡，國內大亂；王
TX31n0019_p1376a10║玄策借得吾友國與印度鄰某國——似為西藏——之軍數萬，代為平亂誅叛，則不惟政
TX31n0019_p1376a11║治的而且為軍事的矣。遂起述之，以明中、印古代亦嘗有政治、軍事關係，並感中印
TX31n0019_p1377a01║古代關於佛教外之政治、軍事及文藝、學術、經濟等關係，必不止此，惜乎湮沒不彰
TX31n0019_p1377a02║者多！而尤感印度軍備虛弱，故王玄策能以客使借軍平其叛，無怪其歷受蒙、英征服
TX31n0019_p1377a03║，迄今無以自立國防也！（見海刊二十五卷二期）