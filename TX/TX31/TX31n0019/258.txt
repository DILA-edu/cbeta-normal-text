TX31n0019_p1379a01║記歸舟過香港時之所感
TX31n0019_p1379a02║乘德加大自星洲返滬，在香港須停一晚。到時適值重九，遂偕黃孟珪君登太平山
TX31n0019_p1379a03║絕頂。即晚、多有請書字者，次日、由曾星湖等陪游青山寺，寺主顯奇及羅浮僧相空
TX31n0019_p1379a04║等極盡款待。寺中適開戒，緇白濟濟，宛然一大叢林，而嶺南佛教聯合會亦設其中。
TX31n0019_p1379a05║大眾請為說法，隨機開導以務農，以持戒、習禪、廣學、方便之意，皆大歡喜。臨暮
TX31n0019_p1379a06║，乘汽車返船埠，購報讀之：一曰、取締買女為尼之省令；二曰、息爭之希望。頗有
TX31n0019_p1379a07║所感，錄之於下：
TX31n0019_p1379a08║「取締買女為尼之省令」：廣東省政府昨十一日通令所屬云：『為令飭事
TX31n0019_p1379a09║：現接國民黨南路代表大會主席團函開：「南路黨務代表大會，經于九月五日
TX31n0019_p1379a10║開會，代表團提議請嚴禁各屬菴廟寺觀師姑買女為尼一案。當經敝會提出討論
TX31n0019_p1379a11║，照原案決議通過，轉請政府飭屬嚴禁。其年幼者，歸還其父母，年長者，任
TX31n0019_p1380a01║其自由擇配。菴租、廟產，悉照中央黨部明令撥辦農村教育經費，業經議決在
TX31n0019_p1380a02║案。查師姑盤據菴產，安坐而食，假素食清修之名，行斂財賣淫之術，迷信神
TX31n0019_p1380a03║權，大傷風化！其尤甚者，而收買女孩以為續嗣，使女子終身無解放之望，尤
TX31n0019_p1380a04║為慘無人道！為此相應請貴政府照案飭屬明令嚴禁，實紉黨誼」！等由前來，
TX31n0019_p1380a05║當經省務會議議決照准。除函復外，合行令仰即便轉飭所屬一體遵照嚴禁，切
TX31n0019_p1380a06║切此令』！
TX31n0019_p1380a07║「息爭之希望」；海內苦兵爭久矣，一般人民之心理，每以息爭為惟一之
TX31n0019_p1380a08║希望，頗若與擁兵者之心理相背馳，是則人民雖希望息爭，殊未易達息爭之目
TX31n0019_p1380a09║的乎！然余默察各方之心理，非好爭也。無地盤者，每樂有地盤者之互爭，以
TX31n0019_p1380a10║冀攫取地盤；有地盤者，每樂其他有地盤者之互爭，以冀鞏固己之地盤，或擴
TX31n0019_p1380a11║充己之地盤；至既入於互爭之漩渦，非一勝一敗即兩敗俱傷，均之無所利也。
TX31n0019_p1380a12║故余以為息爭之法，第一步、先在有地盤者各守其固有之界限，但可鞏固其地
TX31n0019_p1381a01║盤，而不思擴充其地盤。第二步、各就其界限之內，修明政治，與民休養生息
TX31n0019_p1381a02║，爭人心之向背，而勿爭兵力之強弱。第三步、相互參觀其政治優點，各效其
TX31n0019_p1381a03║所長，各自改革其所短，以漸趨於同化。其目光專注重於國際，至毋徒計較於
TX31n0019_p1381a04║小範圍以內之利害，如是則共和二字可名副其實，非徒息爭，并可永無內爭矣
TX31n0019_p1381a05║！（見海刊七卷十期）