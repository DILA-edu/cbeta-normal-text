TX31n0019_p1382a01║參觀陳嘉庚工廠之所感
TX31n0019_p1382a02║華人經營實業於國內外者，其資或雄於陳君也，其事或大於陳君也，然或屬奢侈
TX31n0019_p1382a03║游戲而不切人生日用，或屬投機居奇而漫無系統組識，且大都只圖私利，鮮顧公益，
TX31n0019_p1382a04║故起仆靡恆，而世人對之亦若漠不相關也。陳君不然，乃有三端：
TX31n0019_p1382a05║一曰、擇業之正當　陳君之工廠為樹膠廠、鞋廠、車輪廠、氈帽廠、餅乾廠等，
TX31n0019_p1382a06║皆關於人類衣、食、交通等生活必需之品。其製造雖亦有用手工者，而太半皆藉機器
TX31n0019_p1382a07║。今世間多以機器製造人殺人之戰具，或製造奢侈淫巧嗜好之物，此世人所以多受機
TX31n0019_p1382a08║器之害而鮮得利；使一切機器皆如陳君利用之以造人生日用之品，則不惟人類皆可得
TX31n0019_p1382a09║享豐富之生活，而貪爭不作，世界亦於以平安，不亦善哉！
TX31n0019_p1382a10║二曰、組織之完備　其工廠之機器，皆由電機廠之電力而發動；且別有一修造機
TX31n0019_p1382a11║器部，於各機器皆能自為修理，又進而自造機器焉。其製造原料，以樹膠為大宗，而
TX31n0019_p1383a01║樹膠則皆出於陳君之自植。其銷售出品，又設總商店及廣布分店於各埠。要之、自原
TX31n0019_p1383a02║料之農產，經工作之機器，至運銷之商場，皆有系統之組織及聯絡之設備，而無不由
TX31n0019_p1383a03║陳君一人之精神貫注其間，其心智才力殊為不可及也！
TX31n0019_p1383a04║三曰、宅心之公溥　世之有錢者，雖或亦出其餘瀝作消極之善舉，以博榮譽，然
TX31n0019_p1383a05║鮮有遠大之眼光與積極之思想，能振興教育，提倡文化，以謀人心之改善，社會之進
TX31n0019_p1383a06║步，國家之安寧，世界之和平者。乃陳君於其所經營之實業及已辦之教育，歉然不以
TX31n0019_p1383a07║為足，謂僅其發端，而所規尤有其宏遠者！所有財產，未嘗作及身享受或傳之子孫想
TX31n0019_p1383a08║，而唯福國濟世之公益是為焉！
TX31n0019_p1383a09║觀此三者，則陳君為今日華僑中之傑出人物，可知其非偶然也！（甯達蘊記）（
TX31n0019_p1383a10║見海刊七卷十期）