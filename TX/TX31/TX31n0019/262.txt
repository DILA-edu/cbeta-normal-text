TX31n0019_p1386a01║保護龍華古剎
TX31n0019_p1386a02║滬上龍華寺，創建於吳赤烏年間。今之一塔巍然矗立雲表者，即康僧會令吳主權
TX31n0019_p1386a03║供舍利處也。江南佛蹟，首推斯剎，規模宏遠，建築巨麗！今則僧林岑寂，佛殿荒涼
TX31n0019_p1386a04║，每一遊覽，輒令人有不勝今昔之感！光復之後，幾經軍隊出入蹂躪，遂益復不堪。
TX31n0019_p1386a05║地方人士，三四年來又時欲攫取之以辦他項公業；住持斯寺者，乃喘喘不可終日。茲
TX31n0019_p1386a06║者曾懇請佛教總會力為維持，佛教總會亦以責任所在，義無旁貸，擬即就龍華開辦佛
TX31n0019_p1386a07║教師範學校及慈兒院、實業公司，不知有志保存名蹟、提倡佛教者，將如何護持之，
TX31n0019_p1386a08║使鐘沉鼓寂之龍華寺，重現燦爛莊嚴之相，以起人天之景仰耳！（見佛教月報一期）