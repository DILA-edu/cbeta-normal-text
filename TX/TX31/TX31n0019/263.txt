TX31n0019_p1387a01║論如皋廣福寺產權有感
TX31n0019_p1387a02║如皋廣福寺，即萬壽宮。地方豪猾，以其名萬壽宮也，遂強指為地方公產，封其
TX31n0019_p1387a03║門。逐其僧。細按之實不然，蓋在前清時，皆就各州縣固有之寺庵供設萬壽牌，因名
TX31n0019_p1387a04║之曰萬壽宮；今廣福寺之名萬壽宮，亦此類耳。廣福寺為主體，萬壽宮於客體，不能
TX31n0019_p1387a05║因客體侵及主體，其理明甚，本無爭論之餘地。顧豪猾之徒，仗勢欺凌，務遂其攘奪
TX31n0019_p1387a06║之野心而後已，以致久久未能解決。今內務部謂當以所設偶像為據，斷主體之何在。
TX31n0019_p1387a07║廣福寺固素供佛像者，其不能因附設萬壽牌，將佛教公產佔為地方公產，已可懸揣。
TX31n0019_p1387a08║但現社會攘奪之風，日浸月長，不以侮寡凌弱為不仁，而以逞蠻恃強為當然，視法律
TX31n0019_p1387a09║如髦弁，綱紀蕩然，殆去禽獸世界不遠矣！嗚呼！吾殊為此世道人心憂！太虛識。（
TX31n0019_p1387a10║見佛教月報二期）