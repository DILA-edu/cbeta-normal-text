TX31n0019_p1388a01║世法與佛法
TX31n0019_p1388a02║南嶽某尊宿，固一時之深於禪理而達於世事者。一日上堂，有學者出問：『如何
TX31n0019_p1388a03║是和尚世法』？曰：『拍馬』。『如何是和尚佛法』？曰：『吹牛』。妙語解頤，妙
TX31n0019_p1388a04║解若環，是詢有截斷天下人舌頭之大本領者也！竊知當日兩序大眾破顏微笑者，應不
TX31n0019_p1388a05║止如靈山會上祗迦葉一人而已！
TX31n0019_p1388a06║佛法、吾且不論。以言今日之世法，舍拍馬其有他道哉！統地球上圓顱方趾含齒
TX31n0019_p1388a07║戴髮之人類計之，其有能不以拍馬而生活者乎！無有也。世之僅知吹牛而不能拍馬者
TX31n0019_p1388a08║，方且不容於今之世界，況欲求富貴顯達乎！況並吹牛而不能乎！嗚呼！吾佛教徒之
TX31n0019_p1388a09║僅明佛法或並佛法不明者，處今之世，殆岌岌乎危哉！（見佛教月報三期）