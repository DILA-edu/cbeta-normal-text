TX31n0019_p1398a01║碧雞山居隨筆（三則）
TX31n0019_p1398a02║一
TX31n0019_p1398a03║近今習用名詞有極不合理者　例如「國術」一名，實係武術或體育，豈因我國唯
TX31n0019_p1398a04║此術名國術耶？抑因此術唯我國有名國術耶！殊不可解。又專以男女名「性」，如所
TX31n0019_p1398a05║謂性愛、性生活等，其實男女性不過類性之一部份，性非限於男女；男女亦不唯性別
TX31n0019_p1398a06║，以性為男女代名，理何可通？再如「文學」一名，例以數學是明數之學，法學是明
TX31n0019_p1398a07║法之學，則文學亦應是通明一切有關文字、文辭、文筆之學，以章太炎之「文學」定
TX31n0019_p1398a08║義為較當。乃近人則專以詩、小說、劇本名文學，以我觀之，此但應名為「美術文」
TX31n0019_p1398a09║耳。藝術之藝亦通工藝，故應正名美術。美術之文、美術之畫等，均為美術之一分，
TX31n0019_p1398a10║何得以「美術文」冒「文學」全稱？凡是習非成是，積謬流傳者，何可勝數！
TX31n0019_p1398a11║二
TX31n0019_p1399a01║稽古有秦始時梵僧遷絞、義烈墨噴雲龍，及五代僧了然揮舌成畫。今獨在二千載
TX31n0019_p1399a02║之下，親睹二南居士口粲蓮花，因頌六言一絕云：「秦代墨噴義烈，唐季畫吐了然，
TX31n0019_p1399a03║居士獨傳衣缽，親見口粲妙蓮」！
TX31n0019_p1399a04║三
TX31n0019_p1399a05║三月既望，偕定安、轉逢、塵空、妙乘、黃二南、李獻廷、趙子藝、蘇慧純等，
TX31n0019_p1399a06║放舟滇海，看新月初上，紅如落日。忽聞警笛一聲，有疑空襲者。其實心境虛明，風
TX31n0019_p1399a07║恬浪靜。翫至月高，始棄舟上山，歸即安寢。曉起，憶誌一絕：「山盡碧欲天連，月
TX31n0019_p1399a08║出紅如日落，扁舟劃破空明，何處一聲孤鶴」？二南取作畫題，作滇池泛月圖，余為
TX31n0019_p1399a09║題之，擬售茲畫作碧雞亭為紀念。（見海刊二十一卷九期）