TX31n0019_p1401a01║感陽曆陰曆不如氣曆
TX31n0019_p1401a02║民國雖採用陽曆，十六年後且稱為國曆，勵力倡行，然陰曆仍並行稱農曆。誠以
TX31n0019_p1401a03║國民十之八九為農人，而陰曆便於農事，故終難廢絕。由此少數人只知陽曆，多數人
TX31n0019_p1401a04║只知陰曆，往往言日月而誤事，遂每須國曆、農曆並書，而反增不少麻煩。宋沈存中
TX31n0019_p1401a05║謂：「置閏之法，見於經傳者唯堯典，太古以前未知如何。今乃專以朔定十二月，而
TX31n0019_p1401a06║氣反不得主月之政；或時雖已春猶是冬氣，或歲猶未盡已得新春，莫若用二十四氣為
TX31n0019_p1401a07║一年，立春之日為孟春之一日，餘準此。大盡三十一日，小盡三十日，歲歲齊盡，永
TX31n0019_p1401a08║無閏餘，千載之後，必有用余說者」。每年十二月，歲歲齊盡，永無閏餘，此陽曆之
TX31n0019_p1401a09║利也。然與吾國農事之節氣不符，而陰曆閏餘，使三年中必有一年為十三月，亦甚不
TX31n0019_p1401a10║便。今兩曆並行，無不載某日立春、某日雨水等者，故二十四氣既為國民所習知，尤
TX31n0019_p1401a11║便農事，復兼陽曆之利。今年適逢農曆正月一日子時立春，若因而改之，洵千載一時
TX31n0019_p1402a01║之機會也！（見海刊二四卷八期）