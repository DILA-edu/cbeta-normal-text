TX31n0019_p1403a01║略評外道唐煥章
TX31n0019_p1403a02║四川為近今流行全國種種外道之發源地。除濟生會發起於上海，悟善社發起於北
TX31n0019_p1403a03║京，道院發起於山東——案此三者，皆除信扶乩所錄之說外別無祕傳，且亦有四川人
TX31n0019_p1403a04║於中引端也——之外，他若同善社、道德學社等，其所奉之祖師及最初傳道之人，皆
TX31n0019_p1403a05║四川人也。此種種外道，在昔無不言三教合一者，今則漸有言五教、六教、萬教合一
TX31n0019_p1403a06║者。其來源、約之不過二端：一、起於元時者，以道家守竅鍊精氣神工夫為主，即明
TX31n0019_p1403a07║、清時之白蓮教、八卦教。今其祕密者，即先天門、瑤池門、無生門、無為門等是。
TX31n0019_p1403a08║其公開者，即同善社等是——案同善社即瑤池門之略改其外形者，其內容所傳盡同。
TX31n0019_p1403a09║四川舊有龍門、劉門、唐門等，道德學社出於劉門，要亦白蓮教之支流也——。一、
TX31n0019_p1403a10║起於明末之山東人羅某，為依附佛教之外道，即今密傳之大乘門、清涼門、龍華派等
TX31n0019_p1403a11║，以誦羅某之五部六冊為主者。此一支今不盛行，所盛行者則白蓮、八卦遺孽之主於
TX31n0019_p1404a01║道家修煉術者是也。
TX31n0019_p1404a02║嘗考日本自信教自由之後，其所謂神道教者，若天理教，金光教等支派有七八十
TX31n0019_p1404a03║派之多。一派之起，往往哄動數十萬人，傳遍全國。而中國今後之外道，亦將有如彼
TX31n0019_p1404a04║趨勢。蓋東方人有好向內界——內身內心——修驗探素之遺傳性，皆屬於禪定之修鍊
TX31n0019_p1404a05║，禪定有外道者、鬼神者、精靈者、凡夫者，故層出不窮也。繼道德學社、同善社而
TX31n0019_p1404a06║由最近二三年新起者，則為四川夾江縣人唐煥章，所稱上帝親傳授彼之真道，自云是
TX31n0019_p1404a07║統一摩西教、耶蘇教、回教、道教、儒教、釋教之六教為一之新宗教。予於去年始見
TX31n0019_p1404a08║俞庶宗所編哲報登載及批駁其說，嗣又聞漢口之四川人劉某時函向史君裕如宣傳其說
TX31n0019_p1404a09║，然笑置之而不欲窺也。後於旅行宜昌舟次，同行有攜彼所作陳獨秀人生真義之駁正
TX31n0019_p1404a10║，及其弟子羅天文答劉子如書，遂聊一閱之。則知其人讀書，比同善社之彭某、雷某
TX31n0019_p1404a11║、與道德學社之段某為多。對於猶太教、基督教、回教、道教、儒教等人天小教徒眾
TX31n0019_p1404a12║，亦真有些羅打擒縱手段。唯對於佛法，則完全為夢囈不著一語之門外漢。而綜其全
TX31n0019_p1405a01║部為概略之評判，要亦白蓮教遺孽之另一支流耳。
TX31n0019_p1405a02║然其人必曾修凡夫道之禪定——凡夫外道禪定，皆從執身修入，唐某或由自己執
TX31n0019_p1405a03║身修入，或由瑤池等傳竅修入——，其言「靈魂是一團黑氣，靈性是一團白光」，當
TX31n0019_p1405a04║是親驗之言。蓋彼所云「靈魂」，是修靜所現「色陰區宇」；「靈性」是修靜所現「
TX31n0019_p1405a05║受陰區宇」。彼取受陰靜境為聖境，因此感染邪悟，有所謂上帝傳以真道。而所傳守
TX31n0019_p1405a06║人身上之上帝寶座聖靈感動之功，不食之功，活水之功，及所傳造化樞紐，所傳性體
TX31n0019_p1405a07║——即指所云白光的靈性——，並有醫病、逐魔、斬妖、禱天、著書等種種異能，皆
TX31n0019_p1405a08║從其所感染之邪悟中流出。更傳為種種休咎災祥。然外道乃確有其所修得之神怪之道
TX31n0019_p1405a09║者，其所發邪悟亦有迥非徒數習文史傳說、或向外觀測事物形表之凡夫學者所能及者
TX31n0019_p1405a10║。崇西洋科學哲學之陳獨秀輩，乃完全是凡夫情愛之論，內心中無何親證之見者，外道
TX31n0019_p1405a11║恰恰能破凡夫之情深，故唐煥章亦恰恰能破陳獨秀之人生真義。吾今雖破唐煥章之外
TX31n0019_p1405a12║道論，而陳獨秀之凡夫論，則仍為唐煥章摧破而不能存立也。由外道破凡夫，由小乘
TX31n0019_p1406a01║破外道，由大乘破小乘，乃能發生正智了達佛法，故佛法終非凡夫所知也。（見海刊
TX31n0019_p1406a02║四卷五期）