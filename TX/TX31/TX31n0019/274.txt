TX31n0019_p1407a01║時事短言
TX31n0019_p1407a02║於報紙讀美國羅總統向德義建議和平方式全文，我國蔣總裁國民精神總動員之廣
TX31n0019_p1407a03║播，覺近年來國際之大貢獻，無過羅氏前數年汎美洲會議之演說，及此次和平方式之
TX31n0019_p1407a04║建議；國內之貢獻，無過蔣氏前數年之抵禦外侮與復興民族，及此次精神總動員之演
TX31n0019_p1407a05║說。近年當得起大政治家者，亦唯羅、蔣二氏而已！歐洲各國政治家之作風庸劣，而
TX31n0019_p1407a06║日本更卑瑣無足道！意者，將由太平洋東西兩岸兩偉大民主國家共建太平洋文明，以
TX31n0019_p1407a07║重造人類之太平世界歟！我不禁馨香禱之。
TX31n0019_p1407a08║中國以孔子為文聖甚當，且今得中山先生出而繼之。而武聖、昔崇關、岳，乃前
TX31n0019_p1407a09║代君主使武人效死愚忠者。今以民族立場，應改奉朱洪武為武聖，蓋中華民族能攘外
TX31n0019_p1407a10║安內者，功莫盛於洪武，漢高、唐太均不過安內，秦始隋煬開攘外安內而旋即分崩，
TX31n0019_p1407a11║宋太力絀攘外，故無有及洪武者。繼起民族英雄當以洪武為法，關羽、岳飛、文天祥
TX31n0019_p1408a01║、史可法皆死難無功，不宜步趨！至洪武稱帝傳子，係當時趨勢，在今日必然以領袖
TX31n0019_p1408a02║而傳賢也。
TX31n0019_p1408a03║按現行之中國版圖，舊時五嶽，今應改置：當以崑崙中支終南之太白山為中嶽（
TX31n0019_p1408a04║見于右任先生歌有一萬二千尺高），泰山仍為東嶽，出崑崙北支；『南嶽仍衡山或以
TX31n0019_p1408a05║勾漏，都陽當之、皆出崑崙南支：而崑崙山即為西嶽』；北嶽由阿爾泰山系之杭愛山
TX31n0019_p1408a06║充之。崑崙系於本山及三支同得其四，阿爾泰山亦居其一。天山系、喜馬拉雅山系入
TX31n0019_p1408a07║國境殊短，自宜不入五嶽之列。或以西藏境內喜馬拉雅山為西嶽，東北境內之長白山
TX31n0019_p1408a08║為東嶽，則漢得中嶽，滿得東嶽，蒙得北嶽，藏得西嶽，漢苗得南嶽，亦分配略均矣
TX31n0019_p1408a09║。（見海刊二十卷九期）