TX31n0019_p1415a01║纘日宗
TX31n0019_p1415a02║古之言天文者，在支那有周天儀、渾天儀，印度、大秦所談者，略與周天儀近，
TX31n0019_p1415a03║其義雖不無出入，謂日月環地行則僉同，固以目擊所存，莫不如是也。自法蘭西人歌
TX31n0019_p1415a04║白尼出，始唱行星繞日，而地居行星之一；月又繞地，曰衛星，迄今宗之，共稱日宗
TX31n0019_p1415a05║。古天文家言，乃寖無人道及矣！夫衡以現觀，則古為確。術乎勾股測算，使變相之
TX31n0019_p1415a06║行，不差粟黍，足以撥巫讖而利人事，則後起者勝，第非今所欲極論也。吾之有取於
TX31n0019_p1415a07║日宗者，蓋藉眾知之端，俾離乎著而即乎[一/ㄠ/〡]，以融觀佛功德耳。佛功德無量，可以福
TX31n0019_p1415a08║智盡之，華嚴稱如來無障礙不動智光，一切眾生之明見，皆佛智光；而太陽光明最烈
TX31n0019_p1415a09║，世間一切光明，皆以太陽有。福智者威赫富盛，慈育恩覆也；而宇宙萬有，莫不待
TX31n0019_p1415a10║太陽開顯生長，無太陽則天地冥槁，此佛德日德之大較也。楞嚴曰：『心能轉物，即
TX31n0019_p1415a11║同如來』。徵之奈端力例，所謂萬物親地，八緯親日，則力能轉物者固莫日若，故雖
TX31n0019_p1416a01║曰日即如來可也。約翰侯失勒，日宗學者渠率也！嘗云：太陽全體神熱，暄赫照耀，
TX31n0019_p1416a02║決非人間一切電火可方擬。覈以圓覺經如來神通大光明藏及如來光明，非諸菩薩、聲
TX31n0019_p1416a03║聞、天、人、魔、梵可比，尤密符焉。其稱惟日能自發光，星月咸以日所映射者為光
TX31n0019_p1416a04║明，則惟佛及入大地菩薩，乃能建立聖善之法，諸聲聞緣覺、天神、士夫，所有善法
TX31n0019_p1416a05║，悉從佛菩提流出之說已。夫此尤德義之相似者耳，顯教曰毘盧遮那，譯云遍一切處
TX31n0019_p1416a06║光明，而密教化名曰大日，則不唯德同而名亦同也。質力學家謂大始原點曰涅善刺斯
TX31n0019_p1416a07║，布濩六合，通力收吸，爰成太陽；然則毘盧遮那其本乎，大日其著乎！密教又稱大
TX31n0019_p1416a08║日如來，即阿彌陀佛，據十六觀經，欲生阿彌陀佛國者，亦先修日觀。抑日宗謂八緯
TX31n0019_p1416a09║及月，始亦由日體離距，大日為密教法身如來，而以觀月為初方便，則殆由月輪係大
TX31n0019_p1416a10║日分出，使藉化身證法身乎！刺日宗之術語，衍密教之禪觀，不亦快妙哉！佛為三千
TX31n0019_p1416a11║大千世界主，而日者亦曰萬力𩐒旋，惟日總持，非日則乾坤軋轢。考釋迦三姓，一曰
TX31n0019_p1416a12║日種，有以也夫！有以也夫！（見海刊一卷二期）