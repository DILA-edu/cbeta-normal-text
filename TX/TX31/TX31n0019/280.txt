TX31n0019_p1417a01║禪兵
TX31n0019_p1417a02║禪與兵綴為一辭，其言吊詭，故未有也，然不足駭異。太虛曰：吾昔讀莊子說劍
TX31n0019_p1417a03║篇而奇焉。程伊川睹臨濟、德山師道影，矍然曰：若非這個，定然作個渠魁！嗚呼！
TX31n0019_p1417a04║此必有說也。作禪兵。
TX31n0019_p1417a05║昔荀卿子議兵，本之儒術。吾宗明教師嘗答問兵，其詞甚美，曰：「發乎仁而止
TX31n0019_p1417a06║乎義，故相正而不相亂」，意猶荀卿也。而唐、宋宗乘師，則往往引兵說禪，廓落微
TX31n0019_p1417a07║淖，可神會不可思擬。然孫武子十三篇，真天下言兵之至精者。曰：「守如處女，出
TX31n0019_p1417a08║如脫兔」。曰：「出其不意，攻其不備」。能此者兵之聖也。蓋赴機先，人人雖有長
TX31n0019_p1417a09║技將失其用。然必養乎己者，至其量充塞與物為一而其效乃著。史稱候景持劍逼梁武
TX31n0019_p1417a10║帝，自然心志枯竭，此其驗者也。然凝矣未至乎化也。盡其妙者，非禪宗老古錐莫屬
TX31n0019_p1417a11║。昔某王公誦普門品畢，問一禪師曰：「如何是漂墮羅剎鬼國」？禪師呵曰：「這奴
TX31n0019_p1418a01║才」！某怒形於面，禪師遽指云：「此之謂漂墮羅剎鬼國」。因其墮而墮之，可謂十步
TX31n0019_p1418a02║一人千里不留行也。故五通仙問佛，我五通，汝六通，如何那一通？佛呼仙人，仙人曰
TX31n0019_p1418a03║諾。佛曰：「汝問我那一通」。此皆先機以赴，得攻其不備之上乘者。一喝三日耳聾，豈
TX31n0019_p1418a04║欺人語哉？昔越女論劍曰：「妾非有所習，而忽然得之」。太虛曰：烏知此忽然得之者
TX31n0019_p1418a05║，乃至不忽然乎！禪宗喻之箭鋒相值，非人巧所預。東坡曰：「鈍根猶落箭鋒機」，此機
TX31n0019_p1418a06║也。梵志問佛：「不問有言，不問無言」，佛默然。梵志雀躍而去曰：「世尊大慈，
TX31n0019_p1418a07║開我迷雲」。阿難問佛：「梵志得何道理」？佛曰：「如世良馬見鞭影而疾馳」，後
TX31n0019_p1418a08║有鳥巢乃吹布毛以悟侍者。故疾視、作色、瞬目、揚眉，無往非殺機所寓，千載之下
TX31n0019_p1418a09║有聞之而喪身失命者，此也！「護生須是殺，殺盡方安居」。宗家活用在善用殺，淺嘗
TX31n0019_p1418a10║而誤施者，則有姚廣孝、清世宗，而旁見於王介甫、王守仁。密宗亦密符禪機，楞嚴
TX31n0019_p1418a11║曰：「心持印咒，顧盼雄毅」。雲門氣宇如王、蓋麻三斤、乾屎橛、花藥欄等句，即大明
TX31n0019_p1418a12║咒、無上咒、無等等咒也。是以發思巴佐成吉思汗，而兵力震歐亞。夫禪密之為功同
TX31n0019_p1419a01║，同乎一誠。中庸曰：「不誠無物」，此語足貞金石矣。飢而食，渴而飲，百姓由之而不
TX31n0019_p1419a02║覺，雖有微言妙語，不能使之忘食廢飲。斯其故無他，亦誠乎飢渴而已矣。誠乎涅槃
TX31n0019_p1419a03║妙心者亦然，誠則凝，凝則一，一則化，臻乎化者，白雲出谷，聽物卷舒，古鏡當臺，
TX31n0019_p1419a04║隨形好醜，是謂誠而明。惟其誠且明，故異飢渴飲食不覺也。而禪宗得之，稱曰大機
TX31n0019_p1419a05║大用。其距斥罷軟由心而相應乎身，乃有達磨之易筋經。龔定盦不知也，曰「授村童
TX31n0019_p1419a06║牧豎以禪語，俾諷誦諧熟無脫節，三日禪師滿街矣」。斯語也，可以評六步禪、穿珠
TX31n0019_p1419a07║禪耳。設以擬古禪德，猶曰以胡孫冠堯舜之冠，服堯舜之服，即是為堯舜也。夫趙括非
TX31n0019_p1419a08║能讀父書，馬謖非不熟誦孫武子，然臨之兵則何如乎？故曰：微言妙語，不能使人飢
TX31n0019_p1419a09║不食渴不飲。而禪宗喻之神廟泥馬，葉公畫龍。覺範見譏於靈源，漢月被詆於圓明，
TX31n0019_p1419a10║未嘗盡枉也。或曰：姚廣孝、雍正帝其至乎？曰：是亦不然，麒麟不傷蟲蟻而好殺獅
TX31n0019_p1419a11║子，則以獅子為敵也。若夫勇之至者，天下無敵，俯視萬物，猶麒麟於蟲蟻也。然為
TX31n0019_p1419a12║我敵者，乃轉在淫湎憂苦我者，於是反而自克也。自克而勝，則失其相待而萬物與我
TX31n0019_p1420a01║為一，故釋迦以大雄大力始，大慈大悲終。如若姚少師之忍鷙，清世宗之殘刻，禪宗
TX31n0019_p1420a02║喻之鏌耶斫土，明珠彈雀，騰笑於大方也久矣！其大機而現大用者，臨濟、德山而外
TX31n0019_p1420a03║，前有馬祖、黃蘗、趙洲，後有雲門、大慧、紫柏。紫柏於己則得也，而以臨濟玄要
TX31n0019_p1420a04║比天台時教：謂魏無忌椎殺壬齕，能代領其十萬之眾者在乎兵符，而禪宗之綱宗則猶
TX31n0019_p1420a05║兵符也，其語不盡然。夫魏無忌能帥王齕之眾者，尤在平日之威信；其能用之以救趙
TX31n0019_p1420a06║者，亦以其能兵。而兵符者，特臨機一瞬之功耳。曰其效乃盡於此，則三峰派之末流
TX31n0019_p1420a07║，從此開已。禪書載有屠一日正遊刃間，忽舍刀大笑，投僧伽藍作沙門。嗣有款以日
TX31n0019_p1420a08║用事，即作持刀屠豕勢，太虛曰：此其機括，與越女忽然得劍者無異。可以禪而兵，
TX31n0019_p1420a09║可以兵而禪，世有孫武子，其迎下風而拜曰俞。（見海刊一卷七期）