TX31n0019_p1439a01║論學佛者須止惡行善
TX31n0019_p1439a02║聞道階法師言：梅擷雲君常舉問曰：諦中之滅諦，是對治煩惱所得之擇滅果，道
TX31n0019_p1439a03║諦則正是能對治煩惱者，何以滅道二諦亦有十使諸煩惱，依以發生？予意此正古今人
TX31n0019_p1439a04║學佛法而轉生諸煩惱病之理由也。夫佛法豈非能對治煩惱及解脫煩惱者乎？學之者間
TX31n0019_p1439a05║有舊病或瘥不瘥而轉新病者，蓋因無始煩惱業種未能伏斷，數習漸熟，即緣附之以現
TX31n0019_p1439a06║行，此其理既可得而言，其事亦可得而徵也。古之緇素學佛法變而成外道，及今依佛
TX31n0019_p1439a07║法出家僧眾，滋生種種流弊，姑置不提，以徵新近之在家學佛人士。
TX31n0019_p1439a08║夫「諸惡莫作，眾善奉行，自淨其意，是諸佛教」。乃今有扶佛人士，其未學佛
TX31n0019_p1439a09║之前，或急公好義，或恤貧喜施，或扶危濟困，或崇善持正，雖未能契真性之妙淨，
TX31n0019_p1439a10║而心意不覺常不自期於淨也。逮其既聞佛法之後，劣先時之善行為有漏；不屑復道，
TX31n0019_p1439a11║於佛法中亦初不進修何勝行，但標榜學佛為名高。除二三潛共圖其私欲之人外，對於
TX31n0019_p1440a01║其餘佛法中之緇素，肆行毀詆以顯特異，竟成與諸佛教絕對違反之眾善禁行，諸惡潛
TX31n0019_p1440a02║作，自污其意，此為第一類。
TX31n0019_p1440a03║或者才氣邁人，權衡在我，而騖榮好勝之心，藉聞佛法，相得彌熾。欲憑此博大
TX31n0019_p1440a04║精深之教理，發揚其籠罩凌駕之威勢，乘時崛起，呼召群眾，隱然以救群濟世之佛教
TX31n0019_p1440a05║主自居。外抗流俗之謂，內糾教徒之弊，揚己抑人，毀他讚自。及其願不能償，則出
TX31n0019_p1440a06║而奴此，別主異說，以顯其訾騖不羈，顛倒播弄，圓轉自如。又久之若仍不能死心蹋
TX31n0019_p1440a07║地束身依佛，則必致流遁無歸，嗒焉喪志，此為第二類。
TX31n0019_p1440a08║或者狷介傲慢，妄稱先進，自其所初奉之二三知識而外，輒不肯下人；而對於其
TX31n0019_p1440a09║餘佛法之人，苟不承其意趣，附為徒黨，即遭排斥為旁歧邪外，而唯以自黨為正宗。
TX31n0019_p1440a10║使或久、或遠、或南、或北之同學佛法者，紛起黨派之諍，此為第三類。
TX31n0019_p1440a11║或者藉圖名利恭敬，囿其一隅之見，偏執為是，但以伸張自所崇尚之徒黨為能事；
TX31n0019_p1440a12║對於異系之徒黨，盡力攻擊，任情傾陷。若去年杭州有學淨土宗者，誣謗學禪宗者，
TX31n0019_p1441a01║致使輕身自殺；而學禪宗者憤圖報復，傳播所謂『馬子毒邪術』之說。互逞陰險，互
TX31n0019_p1441a02║為仇敵，此為第四類。
TX31n0019_p1441a03║更有在昔時為官為商，雖貪意時或現行，而外慚清議，內疚神明，即抑令不敢肆
TX31n0019_p1441a04║行，且矯之以廉潔誠信自居。逮既學佛法，因欲作種種佛事，以為宏揚佛法，須多有
TX31n0019_p1441a05║財力方可舉行，遂覺得有理可恃，膽為之壯，行種種非法貪取財物之事，以宏法為護
TX31n0019_p1441a06║符，不復忌憚。殊不知獲沾其惠以建設佛事者，為益至微，而千人所指，方且舉以為
TX31n0019_p1441a07║學佛使人人格墮落之徵驗，因之使乍信者退，將信未信者不敢信，而不信者大引為口
TX31n0019_p1441a08║實以肆毀謗。宏揚之效未睹，而影響於敗壞者已多矣，此為第五類。
TX31n0019_p1441a09║茲略舉其五類，吾已為佛法前途隱憂惸惸而不能止，況乘此將層出不窮乎？噫！
TX31n0019_p1441a10║佛法佛法，多少人假汝之名以行其罪惡，汝其奈之何哉！汝其奈之何哉！世人以貪、
TX31n0019_p1441a11║瞋、癡、慢等為生命，正其貪、瞋、癡、慢則流入枯寂，百事不能有為；纔有願意宏
TX31n0019_p1441a12║法之事，而貪、瞋、癡、慢毒又完全緣附縱發；能不墮此二邊而精進於大乘中道之行
TX31n0019_p1442a01║者，蓋寥寥也。所冀今而後在家學佛之士，能深察乎此以自警惕，尊重優婆塞戒經及
TX31n0019_p1442a02║玄奘法師譯菩薩戒本所示戒行，作三業之軌範，遵循不犯，使世人皎皎然共見凡學佛
TX31n0019_p1442a03║法之人，在官即能為良官，在商即能為良商，在士即能為良士，在工即能為良工，在
TX31n0019_p1442a04║農即能為良農，以示學佛法者，真能從道德根本之人心上改過遷善，除世間一般人之
TX31n0019_p1442a05║譏嫌，起世間一般人之信仰，則真荷擔佛法，利濟世人之如來真子矣！有智之士，伏
TX31n0019_p1442a06║乞矜納愚言！（見海刊四卷五期）