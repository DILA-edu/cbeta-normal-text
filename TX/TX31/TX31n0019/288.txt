TX31n0019_p1469a01║論火葬與國民之福利
TX31n0019_p1469a02║一
TX31n0019_p1469a03║生養死葬，為處理人身一世之原始要終大事。茲專就人身死後之葬事言之，其措
TX31n0019_p1469a04║置之辦法，約為四端：一曰露葬——天葬，由子孫親友於死後裸棄之深林曠野，能在
TX31n0019_p1469a05║數日間得鳥獸蟲蟻等食至僅存白骨為善，否則認為罪孽深重。親子等當為懺悔祈禱，
TX31n0019_p1469a06║俾獲殫盡而止。此殆為適於游獵民族地多林野之遺俗。吾國哲人莊子，嘗依此示其達
TX31n0019_p1469a07║觀：
TX31n0019_p1469a08║莊子將死，弟子欲厚葬之。莊子曰：「吾以天地為棺槨，日月為連璧，星
TX31n0019_p1469a09║辰為珠璣，萬物為齋送；吾葬具豈不備邪，何以加此」！弟子曰：「吾恐鳥鳶食
TX31n0019_p1469a10║夫子也」。莊子曰：「在上為鳥鳶食，在下為螻蟻食，奪彼與此，何其偏也」！
TX31n0019_p1469a11║二曰水葬，死後由親故以獸皮等裹而棄之河海長流，飄沒而不返，而不問其是否
TX31n0019_p1470a01║為魚蛇龜鱉之所吞噉。此或出於濱水以居之漁民慣習。文明之世，與前述露葬，均已
TX31n0019_p1470a02║鮮有行者也。三曰土葬——地葬，有先為衣衾棺槨而後痤埋入土，且封石植樹成墳者
TX31n0019_p1470a03║，中西國俗，大抵皆然。有裹以白布或祼屍以坑埋者，似聞回、猶二教行之。此以農
TX31n0019_p1470a04║牧民俗，安土重遷者為最適。四曰火葬，此或發端於工商民俗，而佛教首倡行之——
TX31n0019_p1470a05║自佛陀與諸阿羅漢皆火化其身，留堅骨或舍利，貽信徒供奉——，頃頗為文明國族仿
TX31n0019_p1470a06║行而未能普遍，然為此後人類所最宜通行之葬制，可預卜也。他若埃及等藥浸不腐之
TX31n0019_p1470a07║木乃伊，古禪德坐脫——不壞之肉身供，則由少數特殊富貴、特殊修養者偶爾有之，
TX31n0019_p1470a08║不為一般人式。
TX31n0019_p1470a09║二
TX31n0019_p1470a10║今於死葬之成為問題而猶待解決者，蓋惟土葬火葬之孰善而已。土葬於慎終追遠民
TX31n0019_p1470a11║德歸厚較優，以為子女者皆得身於父母，對父母遺身，衣衾棺槨入深土寢安之，可稍
TX31n0019_p1470a12║慰其孝慕之情。然實依憑於農業家族，宗法封建社會，進至工商國族之社會，已有「
TX31n0019_p1471a01║德其所德而非茲所謂德」之感。況因緣土葬而致久喪、厚葬叢弊，古時墨子已非之。
TX31n0019_p1471a02║近世則更緣此而滋眾害，已不勝僂指為計。試略言之：一、今世人群之所重，近則為
TX31n0019_p1471a03║國家民族之公利，遠則為世界人類之共益，家族已非復社會重心，而宗法封建，且為
TX31n0019_p1471a04║現代國民應化除之障礙。而近就國利言之，國防交通之建設，如軍港、兵營、要塞、
TX31n0019_p1471a05║飛機場、鐵路、公路等，佔地已廣；又於教育之體育場、學校；民眾娛樂之公園、運
TX31n0019_p1471a06║動場；煤鐵等開發之礦山等，在在皆需用大量土地，即深山邃林亦將更無荒曠餘裕，
TX31n0019_p1471a07║設猶年增月加作佔建墳墓之用，必將妨害於國利。二、今世國力之強，胥基於民力之富
TX31n0019_p1471a08║；而民力之富，則由生產之皆工業機械化；由農礦而商市，一切工業機械化，則皆以火
TX31n0019_p1471a09║力電力為中心，農業非復生產力唯一基本，而在火電威力開發之所至，非唯不容有蕪
TX31n0019_p1471a10║廢之地存留，即山林田土亦浸化為集體農場，難以分據割守為永享安寢之所。若猶將
TX31n0019_p1471a11║山丘土地擴佔無已以充墓塚，則必致為痤死屍而妨害國家建設所基、人民生活所資之
TX31n0019_p1471a12║生產力。三、況因於土葬，世人每多建築高墳大莊，以耀觀鄉里，互相效羨，踵事增華
TX31n0019_p1472a01║。或本人預為身後名，或子孫追為父祖榮，恆汲汲竭財力廢生業而為之。近年各地方
TX31n0019_p1472a02║政府往往拆除民墓，而以國葬、公葬酬庸，又蔚成風氣，未革奢習，轉增侈糜，不但
TX31n0019_p1472a03║消耗民財物用，其藉死屍佔奪生人之山場田地者益日以廣，則新工事無以興，而舊農
TX31n0019_p1472a04║業亦將不容存矣。四、由土葬而沿習為中國千百年來最大之陋弊者，更有陰陽風水之
TX31n0019_p1472a05║說。此作始晉郭璞，而謬種流傳，迷風廣扇，積世而偽執彌堅。有為爭風水墳地而械
TX31n0019_p1472a06║鬥構訟積仇數代者；有因利長房不利幼房，利此房不利彼房，或刻意覓佳風水不得，
TX31n0019_p1472a07║致稽葬至數年數十年者；有於一父屍或一母屍，諸弟兄析骨而分造數墳以各事避趨者
TX31n0019_p1472a08║；有惑於此年利此方向，彼年利彼方向，或此一風水者說此佳、彼一風水者說彼佳，
TX31n0019_p1472a09║而一年或數年或數十年，將父輩或祖輩等墳屢遷葬者。種種迷妄顛倒，利用先人屍骨
TX31n0019_p1472a10║為本身或子孫避禍邀福之工具。則入土為安，藉妥先靈而慰孝情之本意，亦胥忘失也
TX31n0019_p1472a11║。此舉犖犖大者，他若血肉潰腐，毒氣蒸發，致生人疾疫；及狐掘狼攢，盜發兵掠，
TX31n0019_p1472a12║每反招骸骨暴露諸患，不獲盡述。
TX31n0019_p1473a01║三
TX31n0019_p1473a02║惟近代都市所行公墓之制，雖亦為土葬，而已能大減上述土葬諸弊，足為葬事之
TX31n0019_p1473a03║改良，應先提倡。聞政府今後於國葬、公葬，亦將採公墓制，差可為民楷式。然究未
TX31n0019_p1473a04║若火葬之為善：一、火葬焚餘之骨質堅白，仍可留作親友之紀念。二、聚貯方尺骨罈
TX31n0019_p1473a05║，可絕不多佔地面空間。三、經電火燬煉而穢滓隨煙氣俱盡，不惟更無蘊毒流播，且
TX31n0019_p1473a06║亦令重濁皆化、輕清上昇。四、化以電火熱力，亦符形質分合變化之物理科學。五、
TX31n0019_p1473a07║於今電火為生產力中心之社會，尤契時代機勢。六、牽於榮耀之念，風水之說，所起
TX31n0019_p1473a08║侵地糜時諸陋弊，更可皆一掃而空。故真有心於葬事之改善者，決唯火葬之提倡與實行
TX31n0019_p1473a09║而已矣。然不破千百年來固結人心之風水迷執，則難息覓葬佳地以求福之妄想。而無
TX31n0019_p1473a10║錫有極精風水之尤、翁二君，既著其禍福徵驗者以告人，結論則謂：最好能火葬而廢
TX31n0019_p1473a11║土葬。因一葬於土即為時方所制，二十年或六十年佳者，必變為不佳；則家運人事反
TX31n0019_p1473a12║受制於外，曷若火而空之，而壹可操權在己，自求多福。此其就風水以言禍福，在深
TX31n0019_p1474a01║信風水之說者，當益可啟發深省！況世之自然生化，於佛說皆因緣業報，器世間為有
TX31n0019_p1474a02║情類共同業感，主變之力在於有情。祖父子孫於身雖有較密切關係，然所遺屍體已僅
TX31n0019_p1474a03║藉共變餘勢而暫存，雖未嘗非影響人生好惡之增上緣所緣緣一份。但按之並生同時一
TX31n0019_p1474a04║切有情無情眾緣關係，親屍葬地亦纔為無量眾緣中微劣關係之少緣耳，遽執之以云為
TX31n0019_p1474a05║子若孫者之人事盛衰家運興敗皆出於是，實陷執偏概全倒果為因之大謬！凡有理智者
TX31n0019_p1474a06║，皆應決然捨之而不為惑。則於葬事，亦求死者生者兩俱利益，為理得而心安已。
TX31n0019_p1474a07║四
TX31n0019_p1474a08║居今世以言契理契機而存歿俱益之葬事，固莫火葬若。然猶有待論決者，則人子
TX31n0019_p1474a09║不忍睹所親遺體焚化之情也。惟火葬之先，斂以衣棺既同，則於棺內遺體已皆無所睹
TX31n0019_p1474a10║。若推想其入土而潰爛，亦何異置火而焚化？故專就處理屍體以言，土葬火葬，實無
TX31n0019_p1474a11║軒輊，舉之火不安，閉之土獨能安乎？亦同為無可奈何不獲已之事而已！然火化上昇
TX31n0019_p1474a12║輕清、而土朽下沉重濁，於氣質已分升墜；況火餘之骨，堅潔可觀，如有某一身分不
TX31n0019_p1475a01║壞及成舍利珠等，彌可珍異，豈同一棄於土，終古長瞑！而此猶限形質以言，若進談
TX31n0019_p1475a02║心識，於惑業報之死生相續，轉生他報，固已捨前體如遺矢。然據灌頂經卷六云：『
TX31n0019_p1475a03║若人生平無善無惡，命終不現他異熟業，於自墓中藉骨骸餘氣報為鬼。有祭祀者，亦
TX31n0019_p1475a04║得享受。骸骨既朽，則失所依，別求未朽無主骸骨附之』。則塚中屍骨可牽墮自識為
TX31n0019_p1475a05║守屍鬼，淪於鬼趣；亦易招致其他守屍鬼以為祟。豈若焚化，更無餘戀，諸趣十方，
TX31n0019_p1475a06║乘業往生為便易哉！要之、執惟形氣死即散滅，則亦無人情安不安可論。若推不安之
TX31n0019_p1475a07║情而認有不斷之心識，可乘業而轉生，則更當深信死生業報相續之佛教，行佛教之火
TX31n0019_p1475a08║化及修佛教之法事，以資益乎先靈矣。
TX31n0019_p1475a09║五
TX31n0019_p1475a10║中國民族福利繫於改用火葬者殊大，已如前述。而推進實施之有藉於佛教，不惟
TX31n0019_p1475a11║火葬原出於佛教，亦以中國民族為文化深而情感厚之民族，非佛教質謝識遷之義理，
TX31n0019_p1475a12║不足以破惑堅信；非佛教修福資冥之法事，不足以慰情盡孝。況今每縣之僧林佛寺，
TX31n0019_p1476a01║大抵皆有通行甚久之「僧火化窯」，因勢利導而改進為「民族火葬場」，既免庸俗驚
TX31n0019_p1476a02║駭阻撓，且費輕而舉易！尤便就寺僧修超薦之法事，誠吾國有志國利民福人士及佛教
TX31n0019_p1476a03║緇素所同應力倡實行者。乃擬簡明辦法如下：
TX31n0019_p1476a04║一、每市縣擇一較大佛寺，或改設或新設民眾火葬場一所，附寺由僧管理。
TX31n0019_p1476a05║二、每火葬場，或用新式電爐，或用改良火窯，就財力所及酌行。
TX31n0019_p1476a06║三、死後或唯斂衣衾，或入棺，或裝龕，均可送火葬場施行火葬。在其時可就寺
TX31n0019_p1476a07║作度亡法事，並會親友殯祭。
TX31n0019_p1476a08║四、就寺當更設藏骨塔，中空而多級，每級皆可環置骨罈數百，則火餘之骨，各
TX31n0019_p1476a09║置一罈供設塔中，親友仍可常去巡禮。
TX31n0019_p1476a10║五、當製定舉行火葬及拾骨入塔等法事儀軌，務令莊嚴誠重，有以達哀敬而盡孝
TX31n0019_p1476a11║思。
TX31n0019_p1476a12║二十六年十月，在重慶。（見海刊十九卷一期）