TX31n0019_p1477a01║論甘地
TX31n0019_p1477a02║通一君譯 Bernard Sexton 原著曰：世變之亟，未有如現代之甚者也！驚天動地之
TX31n0019_p1477a03║事相繼迭乘，綿延數世紀之各種組識，可推倒於頃刻之間，其所留之影像，可於一年
TX31n0019_p1477a04║之內消滅於人群之腦際。歐戰未終，俄起革命，毅勇之士，擬在內法河——neva 在俄
TX31n0019_p1477a05║國——畔創設共產黨政府矣。愛爾蘭故邦，忽自驚醒，高原遺族遂復為軍隊之中、閣
TX31n0019_p1477a06║議之上之大問題矣。新芬作難，英竟與之言和矣。吾人睹此種種重大事變，正驚愕莫
TX31n0019_p1477a07║名間，忽聞東方之亞利安——即印度歐羅巴——人亦奮袂以起作反抗運動矣。唯聞印
TX31n0019_p1477a08║人之爭自由，為道與他民族異，不施武力，不需刀槍，不飛血肉，而惟藉靈性之感化
TX31n0019_p1477a09║力，以仁愛動英之執政者為務，為之首者乃甘地氏。甘地作戰，不用槍砲之炸擊力，
TX31n0019_p1477a10║而用靈性之潛化力，名之為大將軍，寧稱之為麥哈麥——大魂靈——。甘地發難以來
TX31n0019_p1477a11║，從未殺一人，傷一畜，屠戮騷擾，皆被其懸為厲禁。然而英政府對之，亦以震驚不
TX31n0019_p1478a01║已矣！
TX31n0019_p1478a02║甘地之歷史　甘地之英文全名為 Mohandas Karamchaand Gandhi，以一八六九
TX31n0019_p1478a03║年十月二日生於印度之 Porbnadar。其先代為貴胄，祖嘗為國務總理。少時，平庸如
TX31n0019_p1478a04║常孩。年十九，赴倫敦習法律，始得見宇宙之大。此當為神經質之少年，忽投入歐西
TX31n0019_p1478a05║文化之陶鑄器中，初時頗有侷促不安之狀，然後即習之。終其在校之年，除習法律外
TX31n0019_p1478a06║，復能廣交時俊，潛心研究耶教及歐西文化。一八九三年歸印度，旋即赴南非洲營律
TX31n0019_p1478a07║師業務。非歐洲人虐待印僑，幾無人道可言。甘地思維護之，遂備受譏嘲辱罵鞭打之
TX31n0019_p1478a08║苦。彼為世胄之後，並受過高等教育，在他地或可得人良善之待遇，在南非洲則凡屬
TX31n0019_p1478a09║印人皆被目之為苦力。甘地因受辱而瀕於死者數次，被禁錮於獄亦數次。當其初至南
TX31n0019_p1478a10║非洲時，印僑較現在尚為自由。後英人箝制印人之手段日形嚴厲，甘地乃倡消極抵抗
TX31n0019_p1478a11║運動以應付之。
TX31n0019_p1478a12║在南非戰爭中，甘地大顯其忍耐容恕功夫。組織印地救傷隊，率同志奔馳於戰線
TX31n0019_p1479a01║之中，力盡救護之職，冀英政府念其忠誠而解放印人也。於一九〇六年樹羅之變中，
TX31n0019_p1479a02║復率其同志組織義勇隊，盡救護之職，甘地等雖盡力矢忠於英，然英人虐待印人，反
TX31n0019_p1479a03║變本加厲。一八九六年甘地嘗在印度麻打拉薩作演辭曰：南非之印僑，最受凌虐之苦
TX31n0019_p1479a04║。鐵路職員待吾人如畜類，吾人不能安然行於街衢之上；吾人被視之為亞洲之污物，
TX31n0019_p1479a05║處處受人詬罵吾人為發臭之苦力，害人之動物。白人謂吾生殖若兔子，據彼之意當捕
TX31n0019_p1479a06║殺之若兔子云云，誠慨乎其言之矣！後印度人所處地位益見惡劣，忍無可忍，乃於一
TX31n0019_p1479a07║九〇六年九月間集同志開大會，同行宣誓，決意實行消極抵抗運動。
TX31n0019_p1479a08║消極抵抗運動　甘地嘗對其友人某曰：余小時在學校中，讀一詩不禁深有所感
TX31n0019_p1479a09║。是詩之大意，謂人若以一杯水惠汝，而汝以一杯水報之，兩相抵銷無足稱述；苟能
TX31n0019_p1479a10║以德報怨則美矣云云。後閱耶教新約，至「勿拒惡人，彼若打汝右頰，汝當再以左頰
TX31n0019_p1479a11║向之」。愛爾仇敵，為迫害汝者祈禱，汝乃可為上帝之子。不覺我胸中所懷之意念，
TX31n0019_p1479a12║耶穌已先我言之。後讀托爾斯太「天國在汝心中」一書，益覺我素抱主張之正確矣。
TX31n0019_p1480a01║余嫌消極反抗一語不能為吾主張全部適宜之名辭，而祗足表示吾計劃一部份之意義。
TX31n0019_p1480a02║以德報怨一語，似更為確切。然余仍用消極反抗為余運動之名詞者，蓋此已為盡人所
TX31n0019_p1480a03║知，易得人之了解也云。
TX31n0019_p1480a04║靈性潛力　甘地為消極抵抗，為無堅不破之利器。施行此項運動者，可得幸福，
TX31n0019_p1480a05║而受之者可無流血之苦。此法可歷萬世而不舊，公諸大眾而無宣泄之患。作消極抵抗
TX31n0019_p1480a06║運動者，苟相爭勝，其能力可愈爭而愈強，永不衰滅。消極抵抗無須刀刃，而其堅強
TX31n0019_p1480a07║人力不能破之。其主動力，於英文稱之曰真理，托爾斯泰名之曰靈性、潛力或愛力。
TX31n0019_p1480a08║最純粹之消極抵抗，可無須金錢或其他物質的之濟助。然在初期中難免用武力而發生
TX31n0019_p1480a09║騷動，無論男女老幼皆可參與此項運動，或謂祗弱不足為之人民，不能以武力抵抗武
TX31n0019_p1480a10║力者，方用此法，此論殊屬不確。蓋自認為弱不足為者，即不能作消極抵抗。凡屬除
TX31n0019_p1480a11║所具一種人類公有之禽獸式的奮爭力外，復有一種較高之潛力者，方足作此運動而收
TX31n0019_p1480a12║成效。
TX31n0019_p1481a01║發展個人之靈性、潛力或愛力以施抵抗者，第一須能安貧，不求豐衣美食而常
TX31n0019_p1481a02║以修淡泊工夫為懷者，方足言此。此心苟常純潔無瑕，潛力自生，而世間無不可為之
TX31n0019_p1481a03║事矣。故欲實行消極抵抗者，先須有長時期之靈性修養工夫，能作純粹之消極抵抗者
TX31n0019_p1481a04║，每為完人。愈得消極抵抗確切之了解而能窮行之者，其人格完美之程度亦愈高。世
TX31n0019_p1481a05║人苟咸喻吾旨而從吾以行，則全世之社會思潮將改易其途徑，政治權威，兵備實力將
TX31n0019_p1481a06║不消而自滅。無論東西民族之政治社會，從茲將無呻吟嘆息之氣矣！由此觀之，消極
TX31n0019_p1481a07║抵抗實為世間最高尚最優美之教育。人受初等教育之後，即當以此教之，使其知何為
TX31n0019_p1481a08║靈性、真理、仁愛。人生在世，無非為一種勤奮，然須知仁愛可勝憎惡，真理可勝虛
TX31n0019_p1481a09║勢，克己耐苦可勝強權也。
TX31n0019_p1481a10║牢獄經驗　甘地在南非因提倡消極抵抗而被拘入獄者數次，彼嘗自述曰：牢獄生
TX31n0019_p1481a11║涯，惠我匪淺。我歷受肉體之痛苦，而我靈性上之能力轉見加強，自信力較前更偉。
TX31n0019_p1481a12║經此磨練後，已不知艱苦為何物矣云云。甘地在南非消極抵抗之成績甚佳，法律上對
TX31n0019_p1482a01║印人不公平之待遇已一一消除。今南非印僑祗受非法律能力所及社會上、工業上之歧
TX31n0019_p1482a02║視矣。甘地於大戰爆發後，至倫敦組織印度戰地救濟隊，為英政府效力，以期達到完
TX31n0019_p1482a03║全解放印度之目的。
TX31n0019_p1482a04║意見之變遷　數年之前，甘地竭力主張聯絡英帝國政府以博其歡心。彼於大戰中
TX31n0019_p1482a05║，勸印人犧牲金錢人力以表示愛護政府之殷情。然大戰告終之後，印人所受羈絆箝制
TX31n0019_p1482a06║，一如往昔。故甘地與其同志尊皇之念，較前大為減殺。一九一五年，彼嘗曰：大不
TX31n0019_p1482a07║烈顛帝國有數種主義足以動我愛情者，其一為凡人民皆有最廣闊最自由之範圍，使其
TX31n0019_p1482a08║發展能力光榮及為彼良心上一切願為之事。此種民權，祗大不列顛之人民賦有之云云
TX31n0019_p1482a09║。於一九二一年十一月間，甘地曰：吾之智慧已因經驗而增加，今余以為大不列顛之
TX31n0019_p1482a10║政制實極不良，亟須改革，蓋以其不為人民自由改進留餘地也。余嘗為大不列顛政府
TX31n0019_p1482a11║效力於樹羅之變，南非之役，與此屆大戰，然於今思之：吾之作為，皆為罪過也云云
TX31n0019_p1482a12║。觀此前後兩段言論，可知甘地對英之態度已大變矣。彼對於印度之司法界，又嘗作
TX31n0019_p1483a01║評論曰：人若破壞其自己所立之規則，則已犯刑事罪案。蓋彼破壞行為之影響，非祗
TX31n0019_p1483a02║對己而亦足侵害他人，非但有規避責罰之罪——立法者每無法以治其違法之罪——，
TX31n0019_p1483a03║且有規避他人守法時所有種種不便之罪也。一人如是，一國亦如是。今英政府在印所
TX31n0019_p1483a04║立處罰法案及審察法案，莫不為其官吏所濫用。實行消極抵抗者，對於政府命令，往
TX31n0019_p1483a05║往逆來順受，故司法者益見漫無顧忌矣。利庭爵士 Lord Reading 嘗嚴重聲明曰：若消
TX31n0019_p1483a06║極抵抗者苟無暴橫行為，政府當不加阻遏。此項諾言，今皆被棄之矣。可知甘地對英
TX31n0019_p1483a07║抱怨實深也！然彼於一九二〇年十一月間嘗曰：余為實行消極抵抗者，故仍承認喬治
TX31n0019_p1483a08║為余之君主。余對於喬治個人毫無惡感，所疾視者乃其治制耳。
TX31n0019_p1483a09║印度社會素以階級著，上級人民之奴視下級人民，一若英之奴視印人，此於印人
TX31n0019_p1483a10║之自己大罪惡。然甘地謂印度素無階級，印度人在昔皆可藉其個人之能力以增高其社
TX31n0019_p1483a11║會之地位。彼所恨者，乃虐待下級人民之法律耳。甘地旅行常搭三等車以窺下等人民
TX31n0019_p1483a12║之疾苦。
TX31n0019_p1484a01║提倡守法反對　甘地反對政府，非但為印度人民之權利，而亦即其義務所在不容
TX31n0019_p1484a02║辭者也。然因反對而起暴動，則非其所願聞。近來印度時有因抗英而發生騷擾之事，
TX31n0019_p1484a03║皆違背甘地之意旨者也。甘地聞之，必深為太息曰：吾道失敗以此也。甘地寡欲而懇
TX31n0019_p1484a04║切若嬰孩，信道既明而自知益篤，勇往直前毫無餒氣。彼為印度現用消極抵抗方法以
TX31n0019_p1484a05║先造成一精神之自治政府，而後再圖建設政治上之自治政府，故其實行工夫之第一步
TX31n0019_p1484a06║為個人自治，個人自治之要點為守法，能守法而又能為抵抗，斯足尚矣！
TX31n0019_p1484a07║孟買騷動　一九二一年十一月威爾司太子游印度，孟買忽有大騷動。甘地之同志
TX31n0019_p1484a08║，奔走呼號於市，勸民眾四散歸家，被暴民毆擊而受傷者數人。甘地聞信，親至孟買
TX31n0019_p1484a09║，勸民息亂。民眾不為之動，騷擾如故，甘地乃不食以諫之。餓四日，暴動者為其所
TX31n0019_p1484a10║感化，自願息亂，並允此後不再出此。事平後，甘地致書於孟買人民，略曰：自決行
TX31n0019_p1484a11║動不可以暴亂出之，印度無須過激主義，更不須採無政府政策，自決者即個人保全其
TX31n0019_p1484a12║身體之自由以行其所欲之謂也，不暴動，棄組合，修養各個人最自由之思想，於是自
TX31n0019_p1485a01║決可能矣。人世間祇有一主宰，真理仁愛是也。除篤信真理，實行仁愛，我生別無他
TX31n0019_p1485a02║志，我萬不能恨英人。余嘗再三詆英人之政治組織，吾身苟存在於世，此恨當無終止
TX31n0019_p1485a03║之期。然吾所恨者為制度，非個人也。由吾之主義而言，我愛英人如愛我自己，我苟
TX31n0019_p1485a04║在此千鈞一髮之時而叛此志，即為違背真宰，我不為也。
TX31n0019_p1485a05║勸用土貨及戒傷殺　一九一五年，甘地竭力勸其人民購用土貨，英貨在印銷場頗
TX31n0019_p1485a06║受其影響。彼嘗作演辭曰：印度之窮，其最大原因為購用外貨。若印度人民自開海禁
TX31n0019_p1485a07║以來，不用一件外來貨物，則其今日富庶之象，恐難以言語形容之矣。我祗用土貨之
TX31n0019_p1485a08║主張，非抵制外貨之謂也。余以此為主義上之原則，整頓社會，治理國家，當自治身
TX31n0019_p1485a09║治家始。治身當以自食其力為先，所謂自食其力無須仰給於人之謂也。凡能自為之者
TX31n0019_p1485a10║，切勿藉人之力以成之。我苟能依此道以自養，則我家亦可因此而自立。集家室而成
TX31n0019_p1485a11║社會，集社會而成國家，集國家而成世界，是則自食其力，自用其貨，實為救個人救
TX31n0019_p1485a12║社會國家世界最良之策。我故曰：吾之提倡用土貨，乃主義上之原則也。
TX31n0019_p1486a01║甘地之倡消極抵抗，猶有一要義焉，曰：不殺人。彼曰：不殺人，即無所有犯於
TX31n0019_p1486a02║人之謂也。凡屬人類，皆當以仁愛待之。在我之心目中無仇敵，人即或自認彼為余之
TX31n0019_p1486a03║敵，然在余視之猶為愛友。人類有相仇之念，於是紛爭起而安樂亡矣。余若視人如仇
TX31n0019_p1486a04║，則侵犯之念油然而生。然被我侵犯之人，必施報復，於是殺戮相乘，強弱相爭，人
TX31n0019_p1486a05║類永墮於末世不拔之劫矣！然人若有犯於汝，而汝不還侵之，其怨氣至於汝身而消滅
TX31n0019_p1486a06║，彼亦無所施其技矣。苟人人能如是，人類永久之平安可期矣。若以此義推行之於國
TX31n0019_p1486a07║際，則一切戰爭可以免除矣。甘地思想之高超，類皆如此。
TX31n0019_p1486a08║昧然曰：某君嘗謂今大地人文有三大系，以三符號表之：西洋系人文以十字表其
TX31n0019_p1486a09║殘渴，中華系人文以三字表其溫和，印度系人文以卍字表其圓滿，亦粗得其情矣。西
TX31n0019_p1486a10║洋人之性質，可以英國代表之。今於此文所實寫之英國人觀之，豈非誠然殘虐渴血之
TX31n0019_p1486a11║族哉！非有踐真理之士若甘地者，久久隨順不捨以德熏化之，殆以惑業障厚，其本具
TX31n0019_p1486a12║之靈通德性，殊不易開發也。印度人有一特勝之性，若認為真理，必拚卻世財身命以
TX31n0019_p1487a01║實行實現之。不同西洋人，或以天帝為信仰上之一安慰，或以哲學為智識上之一游玩
TX31n0019_p1487a02║，亦不同中國人常苟且調和以求安逸。故能臻德性之圓滿者，獨在印度；而人世若有
TX31n0019_p1487a03║統一和平安樂之日，亦必由印度人成之也。
TX31n0019_p1487a04║若甘地所持之義，亦不過以德報怨則怨尤胥化耳。文中所引耶穌之勿拒惡人，愛
TX31n0019_p1487a05║爾仇敵等語，固西洋人所常誦者。然斯賓塞嘗譏英國人僅禮拜日到教堂稱述之耳，一
TX31n0019_p1487a06║出教堂，則所行固完全不符也。蓋西洋人但以此為人而上一仰望之玄境，實不以為人
TX31n0019_p1487a07║之真行義所在。而一為印度人甘地得之，便成實踐之行。然後知佛典上所敘古先種種
TX31n0019_p1487a08║忍辱之行皆實有之事，而菩薩六度、四攝皆篤切之踐履，並非玄虛之理論也。
TX31n0019_p1487a09║甘地所行，頗近於天台宗所云藏教之事六度菩薩。惜其未聞佛法，故猶囿於人世
TX31n0019_p1487a10║耳！若擴充其心量，知虛空世界，眾生無邊，無邊之眾生中，乃至狼虎蟲蛇等無始來
TX31n0019_p1487a11║皆曾互為父母子女友朋仇敵，而根本同以一真如心為體，則怨親平等之觀行愈真切，
TX31n0019_p1487a12║同體相感之慈悲愈深普也。
TX31n0019_p1488a01║然正唯若甘地之篤行者，進之以佛理乃為有益。在中國人則存為玄渺之虛想，其
TX31n0019_p1488a02║實行者則求一人一家之福報及個人之解脫耳。故非縱恣貪嗔，則便耽守虛寂，求如甘
TX31n0019_p1488a03║地之既能極端消極以止惡務盡，又能極端積極以見善勇為，勉行兼濟之菩薩行者，卒
TX31n0019_p1488a04║不可得也。
TX31n0019_p1488a05║今世頗言自治自決，然凌駕空言，羌無本根。甘地獨指出自治之根本，在個人自
TX31n0019_p1488a06║治。又曰不暴動，棄組合，修習各個人最自由之理觀，則自決可能矣。余十數年前一
TX31n0019_p1488a07║日，於火車上偶思及若各個人皆棄群眾組合，單獨自治，則一切人群上之隔礙階差皆
TX31n0019_p1488a08║滅，而真成平等自由大同郅治之人世也。一時幻思，不圖甘地已實行之矣！
TX31n0019_p1488a09║純德之化，往往能感及禽獸魚蟲而於人反不能感化之者，則以嗜欲彌深，而天機
TX31n0019_p1488a10║彌淺故也。然聞此次甘地又被判二年監禁，被判時甘地對法官曰：敬謝法官！余自知
TX31n0019_p1488a11║有罪，所判誠得其當。法官亦赧然曰：「余亦知汝為道德甚高之士，但余以法律之責
TX31n0019_p1488a12║任，不得不然耳」，然則雖冷刻之法官，亦不禁為甘地感化，而承認法律竟為與道德
TX31n0019_p1489a01║不相容之物矣。（見海刊三卷四期）
TX31n0019_p1489a02║（附註）「論印度行德化主義甘地之言行」，今依文鈔改題。