TX31n0019_p1490a01║論塔果爾
TX31n0019_p1490a02║塔果爾或譯太戈兒、泰莪爾、太谷爾，是現時飛聲世界的一個印度詩人及哲學者
TX31n0019_p1490a03║。質言之，則是印度吠檀陀派中一個文學的人，哲學的人，修靜慮的人，熱心濟世的
TX31n0019_p1490a04║人。然塔果爾之略歷，已見於馮飛君塔果爾哲學之第一章、第二章，而吠檀陀之實況
TX31n0019_p1490a05║，華人尚鮮知者，故今當先論吠檀陀派，再進論塔果爾。
TX31n0019_p1490a06║一　吠檀陀派之概論
TX31n0019_p1490a07║吠檀陀派者，「吠陀了義」之意。吠陀譯明，是婆羅門徒所稱為「由梵天啟示」
TX31n0019_p1490a08║之書，即有名之「四吠陀經」是也。吠陀之森林書後，附有烏波尼煞曇書，近譯云奧
TX31n0019_p1490a09║義書。大致吠陀重在祭式之行法，而奧義書重在哲學之說明。然奧義書仍以吠陀為所
TX31n0019_p1490a10║屬之本典，彌曼薩派——古婆羅門派——不甚重之，此吠檀陀派——新婆羅門派——
TX31n0019_p1490a11║則視較本典尤重，而就奧義書以發揮或研究者，皆得名吠檀陀派。然有古、新之別，
TX31n0019_p1491a01║枝流極夥，茲先列古奧義書各枝派如下：
TX31n0019_p1491a02║
TX31n0019_p1491a03║　　　　古奧義名枝派
TX31n0019_p1491a04║　　　　　　　　本　　典　　　　　　　奧義書　　　所屬枝派
TX31n0019_p1491a05║　　　　　　　　　　　　　　　　　　　愛塔利耶　　愛塔利耶派
TX31n0019_p1491a06║　　　　　　　　黎俱吠陀
TX31n0019_p1491a07║　　　　　　　　　　　　　　　　　　　高希塔基　　高希塔基派
TX31n0019_p1491a08║　　　　　　　　　　　　　　　　　　　強多具耶　　山灰丁派
TX31n0019_p1491a09║　　　　　　　　沙摩吠陀
TX31n0019_p1491a10║　　　　　　　　　　　　　　　　　　　客　　耶　　撒意彌尼派
TX31n0019_p1491a11║　　　　　　　　　　　　　　　　　┌─胎　　梯　　利　　　耶＼
TX31n0019_p1491a12║　　　　　　　　　　　　　　　　　│　　　　　　　　　　　　　胎梯利耶派
TX31n0019_p1491a13║　　　　　　　　　　　　　　　　　│　摩　訶　那　羅　耶　那／
TX31n0019_p1491a14║　　　　　　　　　　　　　　　　　│
TX31n0019_p1491a15║　　　　　　　　　　　　┌─黑夜柔┤　迦塔耶　　　　　　　　　塔耶派
TX31n0019_p1491a16║　　　　　　　　　　　　│　　　　│
TX31n0019_p1491a17║　　　　　　　　　　　　│　　　　│　因唯塔周瓦塔罷　　　　　缺
TX31n0019_p1491a18║　　　　　　　　夜柔吠陀┤　　　　│
TX31n0019_p1491a19║　　　　　　　　　　　　│　　　　└─每托羅耶那
TX31n0019_p1491a20║　　　　　　　　　　　　│
TX31n0019_p1491a21║　　　　　　　　　　　　│　　　　　　不利哈多咍　蘭　耶　迎＼
TX31n0019_p1491a22║　　　　　　　　　　　　└─白夜柔　　　　　　　　　　　　　　婆撒差尼耶
TX31n0019_p1491a23║　　　　　　　　　　　　　　　　　　　夜　　　　　　　　　舍／
TX31n0019_p1491a24║
TX31n0019_p1492a01║自德人叔本華稱奧義書為世界最高尚之智慧，西洋學者探索者日多。然今稱為印
TX31n0019_p1492a02║度六派哲學之一之吠檀陀，殆指婆達羅耶那之吠檀陀經與商羯羅之註以言，此雖足為
TX31n0019_p1492a03║吠檀陀派之代表，猶未足窮其變也。今略分述以評判之。
TX31n0019_p1492a04║甲、婆達羅耶那之吠檀陀經　此書大約成立於千三四百年前，以四章十六節五百
TX31n0019_p1492a05║五十五頌成立為一部有組織有系統之哲學書者。覈之，尚不離婆羅門之質。其第一
TX31n0019_p1492a06║章為「梵」之說明，謂「梵」為宇宙萬有之作者及原質，而與吾人之真我同性。故吾
TX31n0019_p1492a07║人自見其真我時，即能合梵為一。第二章為成立其「梵」而辨駁數論、佛教、耆那教
TX31n0019_p1492a08║、獸主派、薄迦梵派等，以明真理之獨在吠檀陀。第三章說輪迴與解脫，第四章正說
TX31n0019_p1492a09║解脫門。其立輪迴之義，謂有情各有一與梵同性之極小我體，此我體隨善惡而升沉，
TX31n0019_p1492a10║惡者入地獄道，惡盡再出，善者上至月界，再落為此世之人畜或草木。解脫須修婆羅
TX31n0019_p1492a11║門之行：一、求學，二、居家，三、森林——修禪觀——，四、遊行——教化——，
TX31n0019_p1492a12║則命終經十二界而至第十三之最高梵界，與梵合一而解脫焉。其視「梵」為唯一常住
TX31n0019_p1493a01║之實體，宇宙人生皆從此實體發展而出，解脫則還歸此實體焉耳。
TX31n0019_p1493a02║乙、烏達婆達之滿多俱耶頌　此頌成立於千二三百年前，乃大致採用佛教之中觀
TX31n0019_p1493a03║論、唯識論之說明，對於古奧義書之本意，乃迥乎不同者也。其大致以佛教之「真如
TX31n0019_p1493a04║」或「涅槃」或「法身」為梵，而以此「梵」為即「吾人之真我」，離「吾人之真我
TX31n0019_p1493a05║」絕無他有。而世界人生則眾緣所生，無性即空，唯識所變，無實如幻。吾人但能自
TX31n0019_p1493a06║除無明幻惑，則即能達真我之梵境而解脫焉。後商羯羅引用其說以註吠檀陀經，吠檀
TX31n0019_p1493a07║陀派乃卓然成立。使婆羅門新教大興於印度，而佛教因之日就衰落焉。
TX31n0019_p1493a08║丙、商羯羅之吠檀陀學說　商羯羅為我國盛唐時之印度婆羅門教吠檀陀派之大師
TX31n0019_p1493a09║，當印度戒日王薨後，佛教就衰之時也。商羯羅著書頗多，但能代表其思想之全體者
TX31n0019_p1493a10║，則為吠檀陀之註，亦即今所謂吠檀陀哲學之正宗也。吠檀陀經能結集諸奧義書之古
TX31n0019_p1493a11║義，倚數論以為說明；而滿多具耶頌則利用大乘佛學以發揮其高玄之義；至商羯羅時
TX31n0019_p1493a12║此二頗相違異，乃力謀貫合之法，採用滿多具耶頌以註吠檀陀經，其不能吻同處，則
TX31n0019_p1494a01║假大乘之二諦說或真言之祕密開顯說，以為彌縫。於是不失婆羅門吠陀之質，而奄有
TX31n0019_p1494a02║大乘顯密教之長。從此婆羅門重興印度，印民十分六七皆信奉之，迄今尚然，而佛教
TX31n0019_p1494a03║日趨衰落矣。
TX31n0019_p1494a04║西歷十一二世紀間之羅馬奴撒，傍毘紐天派，著作狹義的一元論。十二世紀之差
TX31n0019_p1494a05║達難陀，傍回教，著作二元論。今雖亦各成一派，茲不述之。
TX31n0019_p1494a06║丁、吠檀陀派評判　諸古奧義書之吠檀陀舊義，不外事梵天或事大自在天之神教
TX31n0019_p1494a07║，與彌曼薩無甚區別。而示別彌曼薩派特立為一吠檀陀派者，端在商羯羅以來之奧義
TX31n0019_p1494a08║書新派。但其引以註釋吠陀經之滿多俱耶頌，既由假借佛教大乘之中觀學、唯識學而
TX31n0019_p1494a09║成立，其本人尤利用佛教真俗二諦、顯密二教之說以融釋諸奧義書，得以秩然貫通鬯
TX31n0019_p1494a10║明於世。則唐以來之印度，其名式上雖佛教衰歇而吠檀陀派之新婆羅門教復興，實際
TX31n0019_p1494a11║上則雖謂佛法已藉吠檀陀名而普及全印可也。今若據實而正其名，應名之曰「佛教之
TX31n0019_p1494a12║吠檀陀宗」。將其所緣附之吠檀陀名式，收歸為佛教一宗派標幟，如今日本佛教徒將
TX31n0019_p1495a01║台灣之吃齋、供觀音、誦羅某五部六冊之龍華教，改稱為「佛教龍華派」者，是其例
TX31n0019_p1495a02║也。推此例以廣之，則宋明儒理學，可稱為「佛教之宋明儒派」；種種兼修性功之道
TX31n0019_p1495a03║家流類——若諸三教合一以修道為中心之各社等——，可稱為「佛教之道流派」。故
TX31n0019_p1495a04║余昔談佛史，嘗言中國自宋明來，就表面言之，佛教日落；而就儒、道竊禪宗為底質
TX31n0019_p1495a05║，成理學，丹道而彌布朝野——理學及上等社會，丹道及中下社會——，則應謂佛化
TX31n0019_p1495a06║已遍行全民耳。去年聞英國牛津大學某教授言：佛教今已大有傳入歐美之趨勢，基督
TX31n0019_p1495a07║教可更見興盛云云。今艾香德牧師既仿佛教叢林設基督教叢林於南京道風山，而張純
TX31n0019_p1495a08║一牧師之改造基督教討論，亦極言非精通佛教不足以為真基督，則今後將更有「佛教
TX31n0019_p1495a09║之基督宗」興世，亦事勢所必至者也。願世人據實定名，一一收歸為「佛教之某某宗
TX31n0019_p1495a10║」，去其偏謬之點，要皆佛教之人天乘法。而此吠檀陀義，在西洋之哲學中，大近海
TX31n0019_p1495a11║格爾之汎神哲學——或稱汎神教，萬有皆神之意——。至塔果爾之特為推重者，蓋別
TX31n0019_p1495a12║由他種關係云。
TX31n0019_p1496a01║二　塔果爾學說略議
TX31n0019_p1496a02║余於塔果爾之學說，僅窺及馮飛君所譯塔果爾及其森林哲學而已。森林哲學之名
TX31n0019_p1496a03║，大約一、由奧義書本附於吠陀之森林篇後者，二、由婆羅門徒第三期修靜慮曰森林
TX31n0019_p1496a04║期，三、由塔果爾屢言歐洲文明出於保壘，印度文明出於森林，故即名其書曰森林哲
TX31n0019_p1496a05║學。所譯內容分二篇：上篇曰塔果爾哲學研究，下篇曰生命之實現大意。今擷其要旨
TX31n0019_p1496a06║如下：
TX31n0019_p1496a07║一、自然宇宙和人類，皆由梵之發展而來。梵是美、是愛、是喜、是新、是真、
TX31n0019_p1496a08║是善、是永生、是完全、是調和，故自然和人類，亦是美、是愛、是喜、是新、是真
TX31n0019_p1496a09║、是善、是永生、是完全、是調和。
TX31n0019_p1496a10║二、自然和人類之有死、有醜、有惡、有假等等者，皆梵中一部分之表現。雖有
TX31n0019_p1496a11║此一部分之表現，而在其完全調和中，仍唯美、善、愛、喜等等，絕無一點死、醜、
TX31n0019_p1496a12║惡、假之蹤影可得，且即為趨歸唯美、唯愛等等完全調和之梵之經過。
TX31n0019_p1497a01║三、自然和人類既為完美之梵，且吾人之真生命——大我——即是梵之全體，故
TX31n0019_p1497a02║吾人不須向外追求佔造——西洋人是向外追求佔造——，但須將此梵實現出來便可。
TX31n0019_p1497a03║欲實現此梵，須用自然和人類渾然一體完美之愛、之歡喜去實感得之。一旦實感得之
TX31n0019_p1497a04║，即能合梵為一，而實現其完美之梵。
TX31n0019_p1497a05║四、其實感實現之方法，大約須修「靜慮」以握得宇宙之中心真理，及不絕的犧
TX31n0019_p1497a06║牲其私己之小我。但西洋人不能實感實現之者，即由其唯以私己之佔有為歸著，故不
TX31n0019_p1497a07║能與自然融洽。且迷惑於盲目的衝動及肉體的熱感，不能抑伏之以握得中心真理，故
TX31n0019_p1497a08║不絕的被環境誘動，要求創造，要求佔有，要求進化，不得生之安定。
TX31n0019_p1497a09║上來既略述塔氏哲學之要旨，茲據佛學評議之如下：梵是「淨」義，修梵行即是
TX31n0019_p1497a10║禁止肉體的色慾及熱情的衝動，修得離生喜樂的禪定。離生喜樂的禪定，有覺、觀、
TX31n0019_p1497a11║喜、樂、一心之五支功德，充滿喜樂，無有憂苦。要得梵天主之果，須加修慈、悲、
TX31n0019_p1497a12║喜、捨四無量心。塔果爾所云握得中心真理，即禪定。謂梵是完全的美，即淨義。謂
TX31n0019_p1498a01║梵是歡喜是愛，即喜樂義。自然和人類無限的愛，即慈無量心；完全的善，即悲無量
TX31n0019_p1498a02║心。無限的歡喜，即喜無量心。不斷的新，即捨無量心。然則塔果爾固全為一修初禪
TX31n0019_p1498a03║及修四無量心者，彼既以「與梵合一」，「即生梵天」為究竟，故特有梵即佛之涅槃
TX31n0019_p1498a04║之意。據實觀之，則僅以離生喜樂之初禪梵界為靳嚮者耳。固能照之而行，亦為佛法
TX31n0019_p1498a05║中之天乘正行，可作出世三乘正行之前方便者；而塔氏意在聯合印度現行之佛、耶、
TX31n0019_p1498a06║回、吠檀陀、彌曼薩之各教，故於佛法之與相近者，亦特稱述云。
TX31n0019_p1498a07║至塔氏為歐、美人所傾倒者，一、由塔氏能將其梵學使用西洋流行之語言以傳出
TX31n0019_p1498a08║之。二、由其長於藝術、美術的詩歌戲劇興趣豐富之文學，至為歐、美人所傳頌為現
TX31n0019_p1498a09║代詩聖。三、由塔氏有實感實現梵之梵行，及四無量心等修持——按傳說以每晨三點
TX31n0019_p1498a10║入禪定兩時，和梵靈感通，遇好風景處往往靜坐終日——，使人目擊道存，不言而化
TX31n0019_p1498a11║，故迥非海格爾輩空談汎神哲學之比云。故吾人觀其哲學，不過爾爾，而重其所修梵
TX31n0019_p1498a12║行；望其更進一步，以通達大乘佛法，發揚印度之無上光明於世也。（見太虛不師文
TX31n0019_p1499a01║鈔世論）