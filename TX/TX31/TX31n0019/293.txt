TX31n0019_p1507a01║德音孔昭之鄒校長教育談
TX31n0019_p1507a02║鄒海濱先生為余二十七年之老友。憶遜清宣統二年，余在廣州宣講佛學，曾荷鄒
TX31n0019_p1507a03║先生為譯成粵語。去冬參觀所長中山大學，初驚其物質建設之弘偉；而本年赴歐出席
TX31n0019_p1507a04║大學會議，其發表之教育哲學談，真拯救今日全人類之福音也！此其精神建設之弘偉
TX31n0019_p1507a05║，奚啻什伯倍於大學校舍之建設，乃亟采登以助宣揚。
TX31n0019_p1507a06║教育之使命，不僅為現社會供給智識，須要為人類創造福利。僅為現社會
TX31n0019_p1507a07║供給智識，則目前弱肉強食之世界，而各級教育及一切科學，均不外增其靈牙
TX31n0019_p1507a08║利齒之兇惡。舉事實言之，目前各國均準備戰爭，直接者為軍備之增加及改良
TX31n0019_p1507a09║，間接者則一切糧食、交通、工業等，均莫不為其戰爭之預備。而為戰爭促其
TX31n0019_p1507a10║權威者，則為教育，是無異政治家、軍事家欲殺人，教育家則為之預備良好劊
TX31n0019_p1507a11║子手與良好殺人刀。似此情形，世界再有大戰發生，人類莫不死於教育家所預
TX31n0019_p1508a01║備之劊子手、殺人刀。教育之得此結果，實由教育哲學基礎之錯誤，驅人類於
TX31n0019_p1508a02║戰爭之一途。倘不將哲學基礎思想，由教育上負責改善而創造之，則人食人之
TX31n0019_p1508a03║世界，必更見於今後。故目前教育家之責任，須超出現在社會範圍，而為將來
TX31n0019_p1508a04║人類謀幸福。其進行之途，擬綜合以前各種宗教，及各學者愛護人類之要義，
TX31n0019_p1508a05║以科學方法融合而整理之，以世界大同為目的，而樹立推己及人、仁民愛物之
TX31n0019_p1508a06║哲學基礎，以替代現世界之競爭互鬥哲學思想，庶利用教育哲學之殘酷戰禍可
TX31n0019_p1508a07║滅。而人類在此仁愛哲學基礎中，更得最進步之科學，為生產，為分配，以生
TX31n0019_p1508a08║以長，以教以養，則教育對人類始有福利，亦始有意義。是教育為福人類，為
TX31n0019_p1508a09║禍人類，悉在教育主旨之一轉移間。
TX31n0019_p1508a10║按余於二十二年在廬山暑期講演會，曾泛論近代歐州文明「縱我制物」的做人立
TX31n0019_p1508a11║國之道，必迫趨於相爭殺之死途，故亟須融合古近東西宗教與哲學中仁愛之旨，改為
TX31n0019_p1508a12║「克己崇仁」的做人立國之道，乃能導世界人類出死而入生，與鄒先生所言頗相近。
TX31n0019_p1509a01║特鄒先生以教育家在教育會議中從教育為出發點而言，更覺深切著明，朗然若有其軌
TX31n0019_p1509a02║轍可循，則雖譽鄒先生為現世界第一流之第一教育家不為過也！竊願鄒先生奮其大仁
TX31n0019_p1509a03║大勇，速從事改造中國之教育並為萬國教育家領導，以共同努力於刱造大同仁壽之世
TX31n0019_p1509a04║！（見海刊十七卷十期）