TX31n0019_p1510a01║保天下者匹夫之賤與有責焉
TX31n0019_p1510a02║顧亭林嘗以魏晉清談為亡天下，其所謂天下，蓋指人類社會，其所謂亡天下，蓋
TX31n0019_p1510a03║指道德消亡，風俗澆偽，將致社會於崩潰，同陷溺為禽獸之相食也。
TX31n0019_p1510a04║又謂「知保天下然後知保其國，保國者其君其臣，肉食者謀之；保天下者，匹夫
TX31n0019_p1510a05║之賤與有責焉」。今求民族復興、國家獨立，大抵猶為政府或政黨主持之責任，所謂
TX31n0019_p1510a06║保國者其君其臣肉食者謀之者也。至於道德淪喪，風俗糜爛，則人人可從自正心身，
TX31n0019_p1510a07║以言行影響他人為拯救，小中大學教師、及新聞雜誌記者、編者、文藝作家、宗教師
TX31n0019_p1510a08║等，尤有其重大之責任，所謂保天下者，匹夫之賤與有責焉也。
TX31n0019_p1510a09║吾嘗居都市，接觸軍、政、商學之群；又嘗游鄉鎮、接觸士、紳、農、佃之眾。
TX31n0019_p1510a10║二三自好之流，大抵困窘愁嘆，雖有良法善政，不能行之實際，得其實益；而操縱其
TX31n0019_p1510a11║間肥身發家者，盡為橫惡欺詐之徒，多一法一政皆為增設一舞弊之具。然後知人群道
TX31n0019_p1511a01║德風俗之既壞，政事胥已無從實施，顧先生保天下先於保國之為篤論。至今日假各種
TX31n0019_p1511a02║美名，弄兵據地，以行害國害民之實，尤有不忍言者！
TX31n0019_p1511a03║新生活運動，固以勵行道德改善風俗為主旨，然僅由官方少數人號召奉行其事，
TX31n0019_p1511a04║效力絕少。直須學校教師、新聞記者、文藝作家、宗教師等，多數從自正心身做起，
TX31n0019_p1511a05║參加此新生活之保天下運動，庶可獲濟！吾佛徒雖匹夫之賤哉，其各勉盡斯責！（見
TX31n0019_p1511a06║海刊三十七卷一期）