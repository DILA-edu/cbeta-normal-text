TX31n0019_p1512a01║答武昌佛學院請為院長書
TX31n0019_p1512a02║諸仁者興此深廣之心，建茲閎遠之業，洵希有殊勝，讚歎莫窮者也！第菩薩之願
TX31n0019_p1512a03║易發難恆，菩薩之行難修易退，故契經有魚子菴羅華之喻，言有志者多而竟成者鮮也
TX31n0019_p1512a04║。雖然、菩薩之願行非有他也，亦宏護正法、饒益有情而已，斯乃常德率由之涂，夫
TX31n0019_p1512a05║豈甚高莫幾之事！若堅其志，不潰於成。諸仁者固能協厥初衷，永矢精進，恢其極量
TX31n0019_p1512a06║，不懈引攝，則今此兆耑於武昌之佛學院，廓而為中華之佛學院，廓而為閻浮提之佛
TX31n0019_p1512a07║學院，廓而為須彌盧之佛學院，廓而為大千界之佛學院，廓而為華藏海之佛學院，廓
TX31n0019_p1512a08║而為盡虛空遍法界之佛學院，夫亦何奇之有！太虛謬承禮請為院長，自撫叢過之身，
TX31n0019_p1512a09║敢當大德之稱！徒以夙期有在，今獲觀成，值諸仁者創辦伊始，何能不勉盡棉薄，以
TX31n0019_p1512a10║分任艱巨而略效微勞耶？惟冀仰荷聖賢之加被，廣藉緇素之匡扶，眾緣成事，繼起得
TX31n0019_p1512a11║人，則佛種不斷，大乘之正信常隆，法門有光，同仁之本懷咸暢已！（見海刊三卷五
TX31n0019_p1513a01║期）
TX31n0019_p1513a02║（附註）一名「答佛學院創辦人辭」。