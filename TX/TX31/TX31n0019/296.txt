TX31n0019_p1514a01║赴東亞佛教大會中華代表團留別日本諸佛教同袍文
TX31n0019_p1514a02║蓋聞心不孤起，託事現行，教不虛張，因機施設。以歐、美偏霸之動，遂孔、釋
TX31n0019_p1514a03║中和之探；啟西方之哲人，慕東化乎儒佛。又聞火燒燎原，發星火於片石；洪流沃野
TX31n0019_p1514a04║，出岷源之濫觴。由去夏廬阜推輪，來今日蓬瀛大輅。空成規乎既往，曠進化兮將來
TX31n0019_p1514a05║！於是增上淨緣，開唯一無二高會；觀音淺草，留歷劫不壞真身！緇素俱集，研究宣
TX31n0019_p1514a06║傳於法義；士女交參，議教育社會之事業。應後藤主席茗談，為帝大學生演說。活潑
TX31n0019_p1514a07║少年，歡呼雷振；莊嚴古佛，晏坐花飛。四座之聽咸傾，三日之功斯畢。
TX31n0019_p1514a08║總持訪洞上高禪，本門立日蓮正法。植物園張文部之宴，被服廠叩災骨之鐘。由
TX31n0019_p1514a09║是名古屋宿覺王山，煥然新制；福井縣參永平寺，卓爾古風！見皆堪學，十年勝過讀
TX31n0019_p1515a01║書；迎即有辭，一路歡聲入洛。
TX31n0019_p1515a02║南禪刱於一山，東化紐乎兩國。探古、正倉，隆性相之大法；博物、帝館，謁東
TX31n0019_p1515a03║西之本願。兩谷學府，燦梵、藏、緬、暹之文；一心妙明，超名句言思之表。湖泛琵
TX31n0019_p1515a04║琶。經延曆而黃蘗；山遊信貴，賞深秋以丹楓。再會奈良之群麋，綜攬京都之諸勝。
TX31n0019_p1515a05║高野為祕密之玄都，輝騰覺海；大阪蔚工商之大國，寺麗天王。吞佛剎於毛孔，
TX31n0019_p1515a06║隱顯無方；歷神仙之樂邦，出入以戶。一語半言，線脈之心光互映；千珍百品，重重
TX31n0019_p1515a07║之紀念無窮！
TX31n0019_p1515a08║喜馬拉兮高何極！太平洋兮深莫測！森羅萬有兮昭一心，華夏扶桑兮融大日。賦
TX31n0019_p1515a09║同袍兮天地寬，轉法輪兮歐美入，話別情兮聊贈言，申謝忱兮欲奚說！（見居士林林
TX31n0019_p1515a10║刊十一期）