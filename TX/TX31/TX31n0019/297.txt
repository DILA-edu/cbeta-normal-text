TX31n0019_p1516a01║告別星洲講經會辭
TX31n0019_p1516a02║此回星洲緇素諸仁者，發大菩薩心，為宏法利人起見，耗數閱月之光陰，費千百
TX31n0019_p1516a03║人之心力，邀太虛南來演講，而太虛來茲亦月餘矣。雖處處開會，皆為佛事；日日談
TX31n0019_p1516a04║說，不離佛法，究之舌輪所及，能有幾何？加以口音不同，尤多隔礙。猶幸文字宣傳
TX31n0019_p1516a05║，較能流播，報章登載，頗動觀聽。諸仁之本懷，藉可稍達其二三歟！今將遠別，對
TX31n0019_p1516a06║于諸仁之隆情厚誼，未暇一一走謝，握管攄詞，聊申感忱！而尚有殷殷屬望者，則已
TX31n0019_p1516a07║在籌備中之南洋佛教聯合會，冀緇素同仁之能協力進行，由星洲而周各埠，使皆現佛
TX31n0019_p1516a08║土之莊嚴也！任重道遠，伏維珍重！佛二九五三年九月三日。（見海刊七卷十期）