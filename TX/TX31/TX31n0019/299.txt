TX31n0019_p1522a01║南北東西的海潮音
TX31n0019_p1522a02║自海潮音月刊呱呱出世以來，今已將滿十九年矣。加以其前一載零三月的覺社叢
TX31n0019_p1522a03║刊之懷胎期，今正滿二十週歲，乃因寇迫由武漢遷渝，亦間可為本刊歷程中之一大階
TX31n0019_p1522a04║段也。
TX31n0019_p1522a05║本刊最初編於杭而印發於滬，由余一手所支持。次年請善因法師編輯，已而編亦
TX31n0019_p1522a06║遷滬。入冬善因病，編印發皆託史一如居士而遷北京。第三卷秋，武昌之佛學院及正
TX31n0019_p1522a07║信印書館成立，遂由一如遷武院編輯，而印發則正館任之。最收精力集中之功效。如
TX31n0019_p1522a08║是三年，得張化聲、唐大圓次第次編之。迨第六卷秋，移廬山委員會覺編輯，寄滬泰
TX31n0019_p1522a09║東圖書局印發。第七卷編亦遷滬，託陳秉良任之。第八卷由一雁編輯而玉慧觀任發行
TX31n0019_p1522a10║。卷終余宣言招人接辦，遂由泰州佛教居士林錢誠善、王誠普居士接任在泰州編發。
TX31n0019_p1522a11║如是三年，復因佛學書局願負印發之責，十二卷起委滿智住局編輯，並彙編前十卷為
TX31n0019_p1523a01║海潮音文庫焉。
TX31n0019_p1523a02║十三卷改由法舫於武院編之，歷一年由芝峰改任編輯，而發行則仍上海佛學書局
TX31n0019_p1523a03║任之。十五卷大醒編輯，止安發行，而編印發再集中武漢。十六卷起再由法舫編輯，
TX31n0019_p1523a04║如是三載。十九卷改由葦舫編輯，周觀仁發行，迄今九閱月而遷重慶。十三卷以來定
TX31n0019_p1523a05║居武漢，喻之以人，斯亦一將入成年時代者也。
TX31n0019_p1523a06║去秋以遭倭劫，雖縮減篇幅，百計求存，卒不能不溯江西上，其可悲憤者為何如
TX31n0019_p1523a07║歟！
TX31n0019_p1523a08║按本刊誕生於華東之滬杭，一遷北平，三度遷滬，而兩移於華中之武漢居最久。
TX31n0019_p1523a09║今始西遷入川，夏間曾議移香港而未果，故獨未遷住南服，然不知今後之命運究將奚
TX31n0019_p1523a10║若，其將益西耶？其將轉南耶？其可遄返武漢、京、杭耶？是誠隨大局轉移而非本
TX31n0019_p1523a11║刊所能自決，惟使適應人海思潮而宣佛覺音之精神意旨，彌益發皇而始終不逾，則本
TX31n0019_p1523a12║刊同人之責，堪為贊助愛護及讀者諸君告也！（見海刊十九卷十期）