TX31n0019_p1531a01║慰問淪陷區四眾同人
TX31n0019_p1531a02║——二十七年十月作——
TX31n0019_p1531a03║比因粵東驟陷，影響武漢亦急自動撤退，雖戰略上之必勝可期，而淪陷之區日廣
TX31n0019_p1531a04║，我同胞被難之慘痛亦愈增，死者長已矣，生者其何以堪！尤關切我同胞中信仰佛教
TX31n0019_p1531a05║之四眾，平居凜信因果之念，行動持止作之戒，坐由國人共業、鄰寇積惡之牽連，咸
TX31n0019_p1531a06║受魔燄灼天、妖毒痛地之苦逼；不惟佛剎禪林，多為燬佔，且聞僧侶尼眾時遭殺辱，
TX31n0019_p1531a07║在家清信士女，以無特殊標誌，其被殘害蹂躪者更難計量。不幾疑善惡報應之無憑，
TX31n0019_p1531a08║而如來大法不足為奉身率心之準繩乎？
TX31n0019_p1531a09║然業果深遠，成熟異時，通三世而周萬類，自非佛陀圓智，固難徹了其事相。惟
TX31n0019_p1531a10║善行善果，惡業惡報，自作自受，共作共受，前作後受，不作不受，則為普遍決定之
TX31n0019_p1531a11║公例，理不傾動。吾人達其理於心，安其心於理，有善不善，亦義而已，無祥不祥，
TX31n0019_p1532a01║何必曰利？則雖處生離死別憂惱顛沛之間，亦上通三寶之慈護，下同眾生之悲仰，而
TX31n0019_p1532a02║浩浩淵淵，高明博厚，曾不攖擾其心君之泰然矣！
TX31n0019_p1532a03║惟我四眾佛侶，尤有可深切悲痛者，應不在個人而在佛教。佛之教法為世間眾生
TX31n0019_p1532a04║唯一光明之路，無佛法則胥淪長夜冥闍中矣。在茲離亂之際，使精神稍得慰安而留一
TX31n0019_p1532a05║線希望者，尤惟佛法。佛法寄於僧寺，近來所蔚為新興學會教團，其精神亦萃於京、
TX31n0019_p1532a06║平、滬、杭、甬、漢、粵、川、諸處。去秋北平先陷，滬、杭、京繼之，今粵、漢又
TX31n0019_p1532a07║告淪胥，而上海、鎮江、漢口、廣州之青年僧侶及在家二眾，均曾組織救護隊、看護
TX31n0019_p1532a08║隊等，武漢、廣州尤多佛教之新興事業。茲突然陷落，不惟物力之損失，人力之星散
TX31n0019_p1532a09║，且諸救傷濟世之佛事亦皆因夭折！僅存浙東、川西較為完盛區域，又不能急切有何
TX31n0019_p1532a10║施展。吾儕幸已先到西南後方或向居西南後方者，對之當如何感奮耶！
TX31n0019_p1532a11║且吾淪陷區佛教四眾同人，其未能避出寇偽之箝制者，除含辛茹痛以暫求生存外
TX31n0019_p1532a12║，當時之更有被侮辱之苦，諸不諒者或加以種種揣測之譏謗，則心靈上所受之刺激，將
TX31n0019_p1533a01║有甚於身體之傷害者；吾雖欲慰之問之，亦將何詞以慰之問之耶？惟冀轉移安全地帶
TX31n0019_p1533a02║，或隱居僻靜山林，不為威脅所及，不受利誘以污，並時與港、滬等海口，川、湘等
TX31n0019_p1533a03║後方諸佛教四眾知識，多通訊問，藉音書而相慰勉，並益精進於禪誦自修，以留作將
TX31n0019_p1533a04║來復興佛教之一線生機耳。（見海刊十九卷十一期）