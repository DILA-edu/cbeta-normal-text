TX31n0019_p1535a01║為欲由上海往峨嵋者告
TX31n0019_p1535a02║在中國佛教徒之傳說上，稱安徽之九華，浙江之普陀，四川之峨嵋，山西之五台
TX31n0019_p1535a03║，為四大名山。以寺僧之眾多，香市之繁盛言，誠哉其為四大名山也！唯在今輪船火
TX31n0019_p1535a04║車交通便利之時，中國東南北人士欲往九華、普陀、五台皆極其易。以上海為出發點
TX31n0019_p1535a05║言，一夕可達普陀，二日可達九華，六日可達五台。而以言至峨嵋，則大抵猶存蜀道
TX31n0019_p1535a06║難難於上青天之觀念。且向來皆以四川為多匪之區，遂視遊川為至艱之事。然以川省
TX31n0019_p1535a07║山水之佳與夫峨嵋之秀甲天下，聞者又莫不養養然欲一身臨其地，顧梗於行路之阻危
TX31n0019_p1535a08║，寧不引以為恨！
TX31n0019_p1535a09║然我今欲為之告者，則舊時之所險，今十之六七已化為夷。而峨嵋兼備雄奇尊秀
TX31n0019_p1535a10║諸美，據余生平所曾見之山嶽言，殆無其匹！且由宜昌一轉而入三峽，即呈一轉進轉
TX31n0019_p1535a11║勝、重重無盡之奇境。而陟涉之所至，無往非蜿蜒陂陀之川山，亦無往非明媚幽倩之
TX31n0019_p1536a01║園苑。錦官城畔之沃野千里，堪比蘇、杭；青衣江上之奇峰兩點，遠勝金、焦；若往
TX31n0019_p1536a02║峨嵋，則皆可歷觀無隱。故峨嵋萬燈朝普賢，三光聚金頂，不惟佛教信徒為必須往之
TX31n0019_p1536a03║聖域，而凡有山水之好、詩歌之趣、繪畫之興者，皆不可不一遊覽其間也。
TX31n0019_p1536a04║至於川地雖向傳多匪，而至近年則皆已化而為兵。除偶然有一二處有匪警之外—
TX31n0019_p1536a05║—不過遍地營壘森嚴，軍區割據而已——，不惟較匪共蹂躪之湘、鄂、贛、閩為安靜
TX31n0019_p1536a06║，就其大體言之，即較江、浙亦寧靜多矣。而且川中農疇整潔，向為各省之冠，而比
TX31n0019_p1536a07║年各地駐軍，又皆競為路政市政之修治，雖山邑、溪鎮，亦十之八九已有公園及汽車
TX31n0019_p1536a08║手車之公路。不惟江、浙等省之通常縣市不能企及，即寧波、紹興等皆不能與之比。
TX31n0019_p1536a09║其內地之治安交通如此，而由上海又有輪船可直通重慶，故迄今猶執川路難行之說者
TX31n0019_p1536a10║，直謂之瞽論焉耳！然上峨嵋必登其頂，而峨嵋四月、九月皆雪，故登之宜在五六七
TX31n0019_p1536a11║月時間。況宜賓——敘府——以上之汽輪，亦須其時方可駛行，故遊者又不可不依而
TX31n0019_p1536a12║往也。
TX31n0019_p1537a01║四月至七月間，時有輪船由上海直航重慶。但船無定期，故須預為探聽——如行
TX31n0019_p1537a02║李簡單，則至漢口至宜昌換船，尤便——，約十一天或十二天可達巴縣——即重慶。
TX31n0019_p1537a03║經漢口、宜昌必停，可登岸遊覽。宜昌以上，日行夜停。停夔、萬等處，皆宜登眺。
TX31n0019_p1537a04║抵重慶後，宜由合川至潼川趁汽車到成都，再換汽車以至峨嵋縣。不擔擱，五天可到
TX31n0019_p1537a05║——成渝路成後，則三天可到矣。如在成都遊覽二三天，亦七八天可到山矣。上山有
TX31n0019_p1537a06║三條路，由龍門洞上金頂，百里，極快一日可到。由伏虎寺經萬年寺上金頂，百二十
TX31n0019_p1537a07║里，則可作二日。若由伏虎經二坪、大坪、九老洞以上金頂，則百八十里，極快二日
TX31n0019_p1537a08║，可作三日。如從容，則取此路作四五日上山。取華嚴頂、出龍門洞，作二三日下山
TX31n0019_p1537a09║尤好。至於能於五月初上山至中秋下山，則為最佳。如急則上下三四五六七日均可。
TX31n0019_p1537a10║下山可至嘉定憩遊一日，攬烏尤大佛之勝。沿江而下，經敘、瀘，約三日或四日可到
TX31n0019_p1537a11║重慶。或由此路上山，彼路下山亦可，但上水須較慢一二天耳。最速四十天可由上海
TX31n0019_p1537a12║往返峨嵋，如能有二月工夫，則從容不迫矣！（見海刊十二卷六期）