TX31n0019_p1538a01║結婚證書
TX31n0019_p1538a02║夫婦為人倫之大本，婚姻乃姓氏之原始，繼祖先之血胤，垂後昆之嫡嗣，則其典
TX31n0019_p1538a03║禮之重，當敬慎之至矣！茲有張君歆海、韓君湘玟新成唱隨之禮，永誓偕老之契，是
TX31n0019_p1538a04║固多生因緣之所感，亦由諸佛善友之所導。惟冀端身正心，和樂康壽，全敬愛修齊之
TX31n0019_p1538a05║德，踐忠信治平之道；更遵如來因行時之故事，共誓必求無為道之大願！學七枝花之
TX31n0019_p1538a06║供獻，請十方佛以證明。法苑住持太虛（廣義法師藏）