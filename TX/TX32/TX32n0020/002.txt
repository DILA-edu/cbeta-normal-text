TX32n0020_p0192a01║潮音草舍詩存續集
TX32n0020_p0192a02║
TX32n0020_p0192a03║——己卯至丁亥——
TX32n0020_p0192a04║己卯元旦試筆
TX32n0020_p0192a05║從來第一義諦，心言都所不及，豈唯觀無可觀，亦復說無可說。
TX32n0020_p0192a06║安甯溫泉試浴
TX32n0020_p0192a07║天下第一湯泉，清華差可比擬，大賓池上留題，老僧亭間延佇。
TX32n0020_p0192a08║由碧雞遊金馬
TX32n0020_p0192a09║暫辭西郭碧雞，來訪東郊金馬，翠堤風吼塵揚，一霎曇華逝野。
TX32n0020_p0192a10║昆明夜市漫遊
TX32n0020_p0192a11║試登近日樓頭，遼望東塔西塔；月明踏歸翠湖，一窺市容灼灼。
TX32n0020_p0192a12║題民眾教育館
TX32n0020_p0193a01║權請至聖先師，俯施民眾教育；飛走動植樊然，誰共天下憂樂！
TX32n0020_p0193a02║翠湖元宵即景
TX32n0020_p0193a03║月掛楊柳枝頭，風度翡翠湖面，歌樂音調抑揚，水天光色交遍。
TX32n0020_p0193a04║笻竹海源正覺
TX32n0020_p0193a05║雪庵遺植笻竹，龍洞開濬海源，歎息鐘沉正覺，憑誰喚起佛魂！
TX32n0020_p0193a06║大悲閣中閒住
TX32n0020_p0193a07║曉對絳旭彩霞，夕窺碧潭皎月，四時都是春天，一雨便交冬節。
TX32n0020_p0193a08║氣象臺上登眺
TX32n0020_p0193a09║攀躋第一高峰，揮手浪浪天風，豁然氣象臺上，滇海金碧搖空。
TX32n0020_p0193a10║悼念常惺法師并序
TX32n0020_p0193a11║民六秋，余訪觀宗講舍主講諦閑法師及輔講仁山法師，仁山兄導法師拜見，為
TX32n0020_p0193a12║余與法師晤面之始，屈指今廿三載矣。民十一，余刱設佛學院於武昌。夏間，由
TX32n0020_p0194a01║浙溯江西上赴漢皋，經安慶，留迎江寺三日，則法師方在寺規設安徽僧學校，殷殷
TX32n0020_p0194a02║就余商承學課，乃心焉契之。已而法師在廈門南普陀寺刱辦閩南佛學院，對余尤亦
TX32n0020_p0194a03║步亦趨。民十八，在杭州昭慶之浙江僧學院。民十九，在北平柏林之世苑教理院，
TX32n0020_p0194a04║皆本是一貫精神。而民十八以來，出沒於中國佛教會間，同抱整理全國僧寺之志
TX32n0020_p0194a05║願。數月前，纔聞法師肺病，何如噩耗驚傳，已於一，一四溘逝，則頭尾亦十八年
TX32n0020_p0194a06║矣。愴痛莫極，遂成「知心有十八年，方期協整僧制；識面今廿三載，那堪逝佔我
TX32n0020_p0194a07║先」一輓聯。深夜思之不寐，乃更錯綜為一六言絕句悼念之。民二八、二、二五
TX32n0020_p0194a08║後夜，太虛。
TX32n0020_p0194a09║識面今廿三載，知心有十八年，方期協整僧制，那堪逝在我先！
TX32n0020_p0194a10║讀張默君哀憤
TX32n0020_p0194a11║令我憶賢伉儷，廬山講學一堂；今讀連篇哀憤，真欲城崩孟姜。
TX32n0020_p0194a12║贈張仲仁參政
TX32n0020_p0195a01║化為常存浩氣，還現矍鑠老翁，已無罣礙恐怖，照見五蘊皆空。
TX32n0020_p0195a02║贈黃二南畫師
TX32n0020_p0195a03║秦代墨噴烈義，唐季畫吐了然，居士獨傳衣缽，親見舌粲妙蓮。
TX32n0020_p0195a04║題黃二南舌竹
TX32n0020_p0195a05║從至柔得至剛，秉虛心為勁節，遮卻赤日炎炎，拂來清風習習。
TX32n0020_p0195a06║為趙子藝書銘
TX32n0020_p0195a07║如果發願成佛，先須立志做人，三歸四維淑世，五常十善嚴身。
TX32n0020_p0195a08║滇池泛舟觀月
TX32n0020_p0195a09║山盡碧欲天連，月出紅如日落，扁舟劃破空明，何處一聲孤鶴？
TX32n0020_p0195a10║遊黑龍潭金殿
TX32n0020_p0195a11║黑龍宮外綠潭，活水源頭混混，金殿高擁萬松，遙叩帝閽而問。
TX32n0020_p0195a12║題李叢岡遺墨
TX32n0020_p0196a01║留得吉光片羽，發揚潛德幽輝，靜觀人間墨妙，彌暢物外禪機。
TX32n0020_p0196a02║答天虛我生韻
TX32n0020_p0196a03║丈室唯留一榻，十方國土亦虛，無病而病摩詰，不來而來曼殊。
TX32n0020_p0196a04║曲石詩錄題辭
TX32n0020_p0196a05║早歲綰軍揆政，頻年耽隱習禪，險難吟成健在，佇看劍掃烽煙。
TX32n0020_p0196a06║贈雞足山志館
TX32n0020_p0196a07║聖地名山重志，遺禪軼聞細搜，我欲門叩華首，攜手迦葉西遊。
TX32n0020_p0196a08║贈李協和將軍
TX32n0020_p0196a09║京國倡談佛學，匡廬雪竇優遊，更從黔山滇水，心心印接法流。
TX32n0020_p0196a10║贈反侵略分會
TX32n0020_p0196a11║古所謂攻非攻，即侵略反侵略；墨耶兼愛為宗，佛孔爰其先覺。
TX32n0020_p0196a12║題大隱廬詩草
TX32n0020_p0197a01║淚彈東南戰痕，吟抒川康邊策，獻向靈山佛前，都化金剛般若。
TX32n0020_p0197a02║贈謝俠遜棋師
TX32n0020_p0197a03║事同借箸代籌，意深教戰明恥，攜象舞向炎疆，遍將國魂喚起。
TX32n0020_p0197a04║題滇海玖蓮圖
TX32n0020_p0197a05║葉洲玖蓮西發，花池一鳥東遊，丹蕊翠羽交映，法音心香合流。
TX32n0020_p0197a06║飛渝曉觀日出
TX32n0020_p0197a07║凌空俯視昆明，乍睹東山日出，隆隆天鼓聲中，一球渥凝丹血。
TX32n0020_p0197a08║題西山追慕圖
TX32n0020_p0197a09║翁鬱西山瞑煙，孕育東海朝旭，欣看裕後光前，慈孝綿綿永續。
TX32n0020_p0197a10║頌陳藹士六旬
TX32n0020_p0197a11║文采夙著英譽，德望咸仰勳舊，方便般若相莊，慶徵無量光壽。
TX32n0020_p0197a12║留別昆明諸友
TX32n0020_p0198a01║徜徉滇池金碧，忽焉自春徂秋，多少深情勝景，惠入識藏永留。
TX32n0020_p0198a02║由昆明至楚雄
TX32n0020_p0198a03║細雨浥除輕塵，晚晴迴送微煦，逶迤祿豐楚雄，車輪不斷跳舞。
TX32n0020_p0198a04║由楚雄至下關二首
TX32n0020_p0198a05║隨處土肥水美，彌覺境曠民稀，雲南驛道如砥，仰攬哀牢落暉。
TX32n0020_p0198a06║雲霧滃滃然中，盤過哀牢山上；迸露燈火數行，鳳儀下關在望。
TX32n0020_p0198a07║大理城郊紀遊兩首
TX32n0020_p0198a08║蒼山一十九峰，十八溪流瀉碧，聖麓園中仰觀，雲帶輕糜月玦。
TX32n0020_p0198a09║登陟五華樓上，憑對蒼山白雲，昨夜寒雪霏玉，數峰輝浴晨曛。
TX32n0020_p0198a10║贈大理楊司令
TX32n0020_p0198a11║曾聞洱海蒼山，向稱佛家齊魯，楊君坐鎮其間，蒙段遺化重睹。
TX32n0020_p0198a12║大理赴雞山道中
TX32n0020_p0199a01║「蒼山」（為○○寺名）鏡留別影，「洱海」泛舟斜陽，洶洶浪兼天湧，浩浩帆順風揚。彩
TX32n0020_p0199a02║霞繚繞林塔，漁火明滅水鄉，擎出新月娟潔，挖開夜色昏黃。（挖色地名）從容榻借酣
TX32n0020_p0199a03║夢，紆徐路迎「曙暘」。「魯班」遙對「高旭」，「崇福」纔過「達場」。「花麗坡
TX32n0020_p0199a04║」穿曲隧，「管商」茶潤饑腸；崎嶇歷盡荒麓，禪悅飽參「雅閶」。十里探尋「甘果
TX32n0020_p0199a05║」，一峰豁露奇芳。暮煙靄靄「沙址」，冥岫依依「寶坊」。漸漸蹈及伏爪，喔喔啼出
TX32n0020_p0199a06║引吭。松竹紛披翠羽，溪流協奏笙簧。大士半空垂接，化城一宿亦當。九重金曈晃耀
TX32n0020_p0199a07║，百丈銀瀑琳琅，名藍伽陀「祝聖」，寶所「悉檀」成章。「石鐘」振發「洪智」，「
TX32n0020_p0199a08║玉虹」澄澈「寂光」。「大覺」火燬再建，「慧燈」燄續能常。敬禮迦葉初祖，進叩
TX32n0020_p0199a09║「華首」祕藏；若詢門啟年月，更須劫閱滄桑。「銅殿」嵯峨前列，「淚泉」神異久
TX32n0020_p0199a10║彰。盤折終達「金頂」，登臨遐矚「雪岡」（觀雪山），四顧都無遮障，眾山沒入混
TX32n0020_p0199a11║茫。經行讚誦尊者，法喜充滿齋堂。蘭那深搜巖穴，皈依普授潛翔。雲巒盡呈佳色，草
TX32n0020_p0199a12║木亦吐清香。轉趣「華嚴」法界，還息「真如」妙床。開會集來龍象，「傳衣」飛下
TX32n0020_p0200a01║「鳳凰」。「小海坪」鋪「百擔」，「清明洞」隱半房。陰谷回飆習習，「窩村」曉
TX32n0020_p0200a02║煦洋洋。重睹碧濤蒼玉，橫越青埂大荒。「曩川」鍾毓靈秀，「化營」蹈履康莊。「
TX32n0020_p0200a03║雞足」遊歸吟罷，六言卅韻鏗鏘。
TX32n0020_p0200a04║瀾蒼江功果橋
TX32n0020_p0200a05║循瀾蒼江而下，山雄水壯驚人！兩壁高山崱屴，一灣急湍奔騰；數條泉飛馬尾，千里
TX32n0020_p0200a06║雲逐鵬程。徘徊功果橋畔，月明隱現翠層。
TX32n0020_p0200a07║保山即古永昌
TX32n0020_p0200a08║漢代西南開拓，首府曾設永昌；至今平疇廣市，依然物阜民康。
TX32n0020_p0200a09║太保山武侯祠
TX32n0020_p0200a10║太保山祀諸葛，伯夷山建法明，千古龍爭虎鬥，都付斜陽半城。
TX32n0020_p0200a11║過怒江高良貢山
TX32n0020_p0200a12║去年曾渡盤江，今日怒江重渡，山頂行過水心，更向山巔馳過。
TX32n0020_p0201a01║由龍陵至遮放
TX32n0020_p0201a02║汽油衝散嵐瘴，國化融洽邊夷，都為佛光所照，遮閉開放自如。
TX32n0020_p0201a03║遮放過畹町界
TX32n0020_p0201a04║山頭野人信鬼，趕街五日一通，畹町界分中緬，白夷佛化玄同。
TX32n0020_p0201a05║（附註）○○來六言詩，曾編為「顛海心韻」印行。
TX32n0020_p0201a06║臘戍訪問緬寺
TX32n0020_p0201a07║歷盡崎嶇路，今初出國門。瓦城期踐約，臘戍夢留痕。法性空無相，人心善有根；佛
TX32n0020_p0201a08║光常遍照，華緬溯同源。
TX32n0020_p0201a09║梁金山邀觀南渡煉銀廠
TX32n0020_p0201a10║莫憶宋南渡，怕聞南渡名，且觀南渡廠，銀火燦紅英。
TX32n0020_p0201a11║錫卜眉苗途次
TX32n0020_p0201a12║錫卜蒼巒曙，眉苗晚岫霞，明窗移塔影，佛國信堪誇。
TX32n0020_p0202a01║眉苗環遊
TX32n0020_p0202a02║眉苗出海千尺，也似雲南尺五千。錦雉飛鳴見林野，玉雞棲啄樂園田；一湖淼淼懸
TX32n0020_p0202a03║明鏡，萬灶疏疏漾翠煙；濱海尤能得清曠，溫涼調濟自天然。
TX32n0020_p0202a04║抵緬京受僧俗迎接
TX32n0020_p0202a05║下山車似龍歸海，迎塔僧如岫出雲；金地傳承阿育化，瓦城猶見佛儀存。
TX32n0020_p0202a06║訪石階山諸勝
TX32n0020_p0202a07║伊朗江橫大鐵橋，逸情玄景暢原郊，石階歷盡出禪窟，一覽須彌彼岸遙。
TX32n0020_p0202a08║緬京禮大佛小須彌山
TX32n0020_p0202a09║森森萬塔蔚成林，遠近高低見匠心，都在佛光瑩照裏，何妨大冶躍祥金！
TX32n0020_p0202a10║由仰光赴毛淡棉過薩維江
TX32n0020_p0202a11║仰光一入海漚融，信是人空境亦空；忽又驅車向東去，薩維江上浴晨風。
TX32n0020_p0202a12║毛淡棉環行
TX32n0020_p0203a01║渡江似到武昌城，南國馳名慕爾鳴，（即毛淡棉）萬眾騰歡華緬印，遍遊全市御風行。
TX32n0020_p0203a02║禮海邊佛髮塔
TX32n0020_p0203a03║密爾麻斯懸海邊，塔燈高耀佛光圓，一時禮誦心俱靜，澈夜潮聲枕月眠。
TX32n0020_p0203a04║海邊曉行經山瓢古洞訪諸佛蹟
TX32n0020_p0203a05║日出同觀千步沙，山瓢古洞盡歡譁，二三古塔增新彩，眼底煙波夕照賒。
TX32n0020_p0203a06║徑吉桃登靈石塔
TX32n0020_p0203a07║微茫曉色泛江濤，步步騰歡過吉桃；行道捨車更騎象，也因風勁覺山高。
TX32n0020_p0203a08║由靈石塔經浙東返仰光
TX32n0020_p0203a09║石前說法佛心傳，象徑人游舉步艱，歷盡荊榛還坦道，浙東迎送仰光還。
TX32n0020_p0203a10║由仰光乘船赴加禮谷達舟次與師諦目劇談
TX32n0020_p0203a11║一月仰光今別矣，逝舟回仰大金光。斜陽漸闊江趨海，曙色彌清屐繞廊，彼岸忽聞嘉
TX32n0020_p0203a12║禮達，劇談猶續悉曇章。恆河漠漠窗煙滿，更比吳淞十倍長。
TX32n0020_p0204a01║贈國際大學中國學院
TX32n0020_p0204a02║中華孔老釋三家，次第曾開福慧花；好譯大乘還梵土，菩提樹再茁靈芽。
TX32n0020_p0204a03║贈國際大學泰戈爾詩聖
TX32n0020_p0204a04║佛消梵化一千載，耶繼回侵七百年，冶古陶今鑄新聖，覺源遙溯育王前。
TX32n0020_p0204a05║贈譚雲山院長
TX32n0020_p0204a06║曾秉華風遊梵土，刱從梵海振華瀾，梵華道合開新運，淨化人間此兆端。
TX32n0020_p0204a07║贈徐悲鴻
TX32n0020_p0204a08║色色形形腕底流，浩然天地與同游，恢奇譎詭歸真樸，率性由來道可修。
TX32n0020_p0204a09║赴菩提伽耶途次微疾書感
TX32n0020_p0204a10║富貴身能耐苦行，方堪自覺覺群生；孱軀偏愧慣間逸，空羨菩提未可成！
TX32n0020_p0204a11║曉抵菩提伽耶
TX32n0020_p0204a12║曉星秋露耿精光，漠漠江煙接大荒，綠樹紅雲遙掩映，岧嶢古塔浴曦陽。
TX32n0020_p0205a01║禮菩提塔有感
TX32n0020_p0205a02║法身流轉悲何極，塔樹凋殘感不禁！歷盡苦辛應悔悟，人寰佛化建中心。
TX32n0020_p0205a03║尼連禪河訪古
TX32n0020_p0205a04║尼連禪水渡深沙，前正覺山入望賒，樹下徘徊昏又旦，金剛石畔影婆娑。
TX32n0020_p0205a05║菩提場曉坐觀佛
TX32n0020_p0205a06║星燈明相泯，樹鳥喧聲息，皎潔圓月光，清淨空寂寂。（總觀）
TX32n0020_p0205a07║覓心不可得，廓然物我冥，法性如如佛，無滅亦無生。（觀法身佛）
TX32n0020_p0205a08║孤靈歷歷中，恬澹惟自樂，妙覺受用身，非偶更非獨。（觀報身佛）
TX32n0020_p0205a09║月沉日復升，雞鳴犬相吠，變化誠何常，應緣自興廢。（觀應身佛）
TX32n0020_p0205a10║菩提場譚院長訪問團員等祝生日書示并序
TX32n0020_p0205a11║己卯臘月十七夜至十八晨，以余五十歲滿五十一初度，慈航、葦舫、惟幻團員在
TX32n0020_p0205a12║菩提場供燈唪經，譚雲山院長夫婦率子女在寓供齋，福金羅桑喇嘛與陳忠仕、王永良
TX32n0020_p0206a01║參祝，余頂禮于金剛座前，乃說偈曰。
TX32n0020_p0206a02║我生不辰罹百憂，哀憤所激多愆尤，捨家已久親族絕，所難忘者恩未酬。每逢母難思
TX32n0020_p0206a03║我母，我母之母德罕儔！出家入僧緣更廣，師友徒屬麻竹稠。經歷教難圖救濟，欲整
TX32n0020_p0206a04║僧制途何修？況今國土遭殘破，戳辱民胞血淚流！舉世魔燄互煎迫，紛紛災禍增煩愁
TX32n0020_p0206a05║。曾宣佛法走全國，亦曾行化環地球。國難世難紛交錯，率諸佛子佛國遊。佛子心力
TX32n0020_p0206a06║俱勇銳，能輕富貴如雲浮。恂恂儒雅譚居士，中印文化融合謀。遇我生日祝我壽，我
TX32n0020_p0206a07║壽如海騰一漚。願令一漚攖眾苦，宗親國族咸遂求！世人亦皆止爭殺，慈眼相向凶器
TX32n0020_p0206a08║丟！漚滅海淨普安樂，佛光常照寰宇周。
TX32n0020_p0206a09║靈鷲山勉僧
TX32n0020_p0206a10║覺樹枯榮幾度更，靈山寂寞倘重興！此來不用傷遲暮，佛法宏揚本在僧。
TX32n0020_p0206a11║王舍城內外探古
TX32n0020_p0206a12║山內五峰城跡滅，山前王舍址猶存；最初寺窟荒寒盡，一浴靈泉徹體溫。
TX32n0020_p0207a01║遊雞足峰鷲頭峰書感
TX32n0020_p0207a02║雞足探尋迦葉窟，鷲頭登陟釋尊台；人天百萬今何在？賸有靈山壞劫灰！
TX32n0020_p0207a03║緬僧日僧等陪訪竹林精舍
TX32n0020_p0207a04║緬寺相親似弟兄，日僧敲鼓亦來迎，竹林精舍有遺蹟，留待中華建化城。
TX32n0020_p0207a05║訪那爛陀遺址
TX32n0020_p0207a06║奘師曾此受瑜伽，學府名高那爛陀；賴有大唐西域記，千年出土辨無訛。
TX32n0020_p0207a07║波羅柰禮鹿野苑初轉法輪塔
TX32n0020_p0207a08║靈山曲達波羅柰，好向恆河溯上游，敬禮法輪初轉塔，重興氣象溢林邱。
TX32n0020_p0207a09║宿鹿野苑摩訶菩提舍訪佛寺及市校等
TX32n0020_p0207a10║歡聯政教俗融真，市校相迎樂藝陳；佛寺新修華錫緬，大菩提社闢荊榛。
TX32n0020_p0207a11║波羅柰至拘尸那途次
TX32n0020_p0207a12║甘地尼赫魯太虛，聲聲萬歲兆民呼；波羅柰到拘尸那，一遂騰歡德不孤。
TX32n0020_p0208a01║雙林說法
TX32n0020_p0208a02║捨無常色得真常，全印民心耀佛光，法雨微濛雙樹潤，五天重建自由鄉。
TX32n0020_p0208a03║禮佛誕生藍毘尼塔
TX32n0020_p0208a04║滂沱法雨振雷聲，賴毘尼園佛誕生，巡禮摩耶攀樹處，薰風郁郁鳥和鳴。
TX32n0020_p0208a05║禮舍衛國祇園遺址
TX32n0020_p0208a06║一十六王舍衛國，二五百年祇樹林，波斯匿宮須達宅，荒草斜陽憶布金。
TX32n0020_p0208a07║庚辰元旦曉達老克諾
TX32n0020_p0208a08║天曉歡呼聲忽高，巴侖坡抵臘開勞，暢遊恬息一宵過，開己庚辰新歲招。
TX32n0020_p0208a09║元旦在阿克那小病暫息
TX32n0020_p0208a10║因病得閒適，蕭然樹下眠。太陽當被蓋，錦鼠戲花顛。心靜市聲遠，風輕鳥語妍；清
TX32n0020_p0208a11║和如四月，卻是過新年。
TX32n0020_p0208a12║波泊爾受王宮招待訪舍脂古蹟
TX32n0020_p0209a01║我來波泊爾，亦喜亦含悲：彷彿西湖好，沉淪兩載遲；飄零又新歲，歸去在何時？佛
TX32n0020_p0209a02║塔尋遺址，慰情得舍脂。
TX32n0020_p0209a03║甘地太戈爾讚
TX32n0020_p0209a04║中國古墨子，印度今甘地；要見活莊周，來會太戈爾。寄語莊墨徒，休徒鑽故紙！好
TX32n0020_p0209a05║從面對時，證知實如此。
TX32n0020_p0209a06║阿贊達佛窟觀石刻壁畫
TX32n0020_p0209a07║印度阿贊達，巖岫禪窟闢，乍驚殿堂閎，進察寮房密。雕石細且深，佛天群像勒；化
TX32n0020_p0209a08║跡推本生，五彩繪在壁。迴光兩峰斜，流水一灣碧，次第三九洞，開飾終三七。古德
TX32n0020_p0209a09║精誠鍾，屢湮不磨滅；今王勤補修，賢亦靡可及！龍門憶昔游，雲岡未親歷，佛跡多
TX32n0020_p0209a10║偉觀，天下尊第一！
TX32n0020_p0209a11║遊觀愛魯蘭石窟
TX32n0020_p0209a12║又聞愛魯蘭，鑿石彌奇詭，我曾取次觀，佛教十二處。繼起印度廟，爭勝極瑰偉；最
TX32n0020_p0210a01║後耆那洞，雕刻益精緻。擇要一瀏覽，總數計卅四。以比阿贊達，天然景不似。
TX32n0020_p0210a02║小憩孟買候船赴錫蘭
TX32n0020_p0210a03║佛國游天竺，行程孟買終；未能遍南北，已得貫西東。海映飛濤白，山搖落日紅；登
TX32n0020_p0210a04║高觀鳥葬，一覽市郊窮。
TX32n0020_p0210a05║謝陳領事邀遊愛麗耶沙
TX32n0020_p0210a06║為尋石刻渡重灣，愛麗耶沙小島環；多謝使君遊興好，夕陽無限片舟還！
TX32n0020_p0210a07║由孟買赴錫蘭舟次
TX32n0020_p0210a08║一舟雲水錫蘭通，紅日西沉月湧東，日島月嶠雙腋挾，故應華夏有雄風。
TX32n0020_p0210a09║曉抵錫蘭受僧俗佛教徒歡迎
TX32n0020_p0210a10║東方瑞士海南濱，草木長青四季春；獅子島中無異獸，楞伽山頂一嚬呻。
TX32n0020_p0210a11║贈金剛智博士
TX32n0020_p0210a12║古懷法顯洞，舊誼倫敦城，他日遊中土，菩提求五明。
TX32n0020_p0211a01║贈金剛寺長
TX32n0020_p0211a02║中華與辛哈，千古佛緣深，近歲緣重結，金剛是結心。
TX32n0020_p0211a03║贈科侖坡市長杜拉勝芳
TX32n0020_p0211a04║郁郁科侖布，重來十二年；府君能好客，座上集群賢。
TX32n0020_p0211a05║贈錫蘭首相
TX32n0020_p0211a06║英島昔曾見，錫嶠今再逢，佛徒開大會，欣得仰詞鋒。
TX32n0020_p0211a07║訪估魯納伽米興那
TX32n0020_p0211a08║海天搖蕩蕉香氣，車路迂迴椰綠陰；估魯納伽米興那，錫蘭文化古中心。
TX32n0020_p0211a09║訪阿奴拉達坡拉古蹟受市民歡迎兩首
TX32n0020_p0211a10║古代光榮仰佛陀，一湖如鏡湛恩波；辣椒塔對金沙塔，留得王宮石柱多。
TX32n0020_p0211a11║市民歡舞耐驕陽，赴會歸來暮色蒼；更駕飛車巡塔廟，甘湖快納晚風涼。
TX32n0020_p0211a12║希爾筏律師陪返科侖坡沿途紀勝二首
TX32n0020_p0212a01║郊外飛迎曉氣清，湖光三映眼簾明，王宮古蹟探尋罷，碧海青林一道平。
TX32n0020_p0212a02║海岸漁夫奉天主，蓮垠博士供僧伽，菩提寺建圖書館，三度歡騰佛子家。
TX32n0020_p0212a03║阿奴非加寺訪覺音石
TX32n0020_p0212a04║石榻岩台掩綠雲，覺音曾此寫靈文；慧燈燄斷千年後，重續暹羅緬甸分。
TX32n0020_p0212a05║鄧不拿石岩寺紀遊
TX32n0020_p0212a06║小阿贊達仰崔嵬，鄧不拿岩石窟開，西格里耶觀鑿石，前王遺跡一徘徊。
TX32n0020_p0212a07║波羅拿魚瓦弔古
TX32n0020_p0212a08║龍魚戲躍夕陽灣，拂拂晨風襲遠山，壁畫石彫磚築蹟，幾人臨眺塔坪間！
TX32n0020_p0212a09║訪問坎地兩首
TX32n0020_p0212a10║清漪千頃浴林霞，水秀山明拱佛牙；往返遊觀本無住，也來三宿法王家。
TX32n0020_p0212a11║一湖澄照萬山叢，坎地高涵翠靄中，全市俊髦欣握敘，更從遊舞眾情通。
TX32n0020_p0212a12║楞伽峰頂佛跡贊
TX32n0020_p0213a01║錫蘭全島即楞伽，絕頂曾來佛足加；菩薩雨迎禪侶屐，藥叉雲護律僧家。峰訛野蕩徒
TX32n0020_p0213a02║貽笑，雷震高空可息譁；一宿風濤鼓心海，起觀山影聳曦霞。
TX32n0020_p0213a03║由科侖坡赴麻特拉紀事兩首
TX32n0020_p0213a04║加羅達辣河歸海，遙指楞伽山發源；一飯安邦龍護塔，市廳學舍接僧園。
TX32n0020_p0213a05║沿西海更向南行，高爾官民港口迎；佛會重開馬寅達，歡呼雜雜海濤聲。
TX32n0020_p0213a06║遊訪麻特拉
TX32n0020_p0213a07║民樂僧和麻特拉，錫蘭南極海天寬，游程十日今將畢，故蹟新型次第看。
TX32n0020_p0213a08║由麻特拉返科侖坡
TX32n0020_p0213a09║維里郊迎悉達多，重都疊市德功歌，無邊夜景回科市，萬眾提燈古佛過。
TX32n0020_p0213a10║法顯洞訪古
TX32n0020_p0213a11║雙木橋連獨木橋，龍花源裏流消搖，要逢慈氏當來世，法顯洞先勝侶招。
TX32n0020_p0213a12║離錫蘭抵星州
TX32n0020_p0214a01║揖別楞伽暮靄中，錫蘭回首海天空。喜逢兩國清明節，慍解南洋駘蕩風。十二年前經
TX32n0020_p0214a02║此道，三千界外擲吾躬；星洲別後今何若？密運潛移亦化工。
TX32n0020_p0214a03║吉隆坡和陳肇琪居士詩
TX32n0020_p0214a04║炎疆恰恰盛炎時，只有清涼法可師。車到吉隆微雨過，人逢故舊好辭施。鄰魔肆虐方
TX32n0020_p0214a05║侵略，眾苦為緣抒憫悲。中錫更欣文化協，快將世界大同期。
TX32n0020_p0214a06║遊檳榔嶼
TX32n0020_p0214a07║南國多佳地，檳城亦善哉！捨車趣舟渡，仙島引蓬萊。
TX32n0020_p0214a08║訪樂極寺
TX32n0020_p0214a09║好從極樂寺，佛化檳榔城；當處成淨士，不往也不生。
TX32n0020_p0214a10║榔嶼極樂歡迎會
TX32n0020_p0214a11║林林檳嶼人，華僑占多數，泱泱大國風，數典未忘祖。
TX32n0020_p0214a12║登檳榔嶼昇旗山
TX32n0020_p0215a01║車登昇旗山，直上翠微間，襲衣有涼氣，冷然煩惱刪。
TX32n0020_p0215a02║遊馬六甲四絕
TX32n0020_p0215a03║飛車直指麻羅甲，跨海爬山不暫留，更渡兩重灣水闊，載人車載載車舟。
TX32n0020_p0215a04║清華宮外眾歡迎，獻偈呈花見熱情；巡覽六街三市遍，青雲亭上決行程。
TX32n0020_p0215a05║轉驟風車向海濱，中孚別墅洗勞塵，筆飛墨舞聊酬應，盛宴高張集主賓。
TX32n0020_p0215a06║戲台暫作講台用，聽眾還同看眾來；無說無聞說聞畢，濤聲如夢雨聲催。
TX32n0020_p0215a07║赴西貢海中舟次
TX32n0020_p0215a08║列島綿亙康道爾，洞開門戶小崑崙，莊嚴地獄成天國，西貢遙連海上雲。
TX32n0020_p0215a09║西貢三首
TX32n0020_p0215a10║艤舟破曉入湄河，影事前塵變已多，自笑巡行街市遍，不能栖得一枝何！
TX32n0020_p0215a11║意外巧逢商會長，權將食宿託漁翁，麻煩更被狂翻檢，箇箇箱籠似亂蓬。
TX32n0020_p0215a12║外交協會大聯合，全越華僑聚一堂，才是歡迎又歡送，遠行車趁晚風涼。
TX32n0020_p0216a01║由西貢赴河內
TX32n0020_p0216a02║荒原行盡繼田疇，海曲三灣更洞幽，漸覺清奇入佳境，中圻已到北圻頭。
TX32n0020_p0216a03║和李仙根贈詩
TX32n0020_p0216a04║偶把閑名掛向僧，披袈持缽亦聊曾。廿年漫喜潮音續，四海彌驚殺氣騰；諸法本空皆
TX32n0020_p0216a05║佛法，大乘無在寄人乘。能嚴地獄成天國，眾水何妨會一澠！
TX32n0020_p0216a06║返渝後陳真如贈詩依韻答之
TX32n0020_p0216a07║我行萬里回行都，空警頻催郊外趨；上下江干一交臂，亟來相訪何勤劬！
TX32n0020_p0216a08║鄉是長生屋浩然，半丘松竹石擎拳；煮茶且向簷前坐，佛蹟重興話五天。
TX32n0020_p0216a09║朱子英贈詩纔五日聞逝世和韻輓之
TX32n0020_p0216a10║東侵西掠憫寰球，為閱靈文上碧丘，兩偈超然成絕筆，定知般若久熏修。
TX32n0020_p0216a11║亦修禪淨亦研徑，佛子咸驚失典型！乘願再來重救世，應如春至草還青。
TX32n0020_p0216a12║答王太蕤原韻
TX32n0020_p0217a01║辟寒曾憶浴南泉，高詠欣鄰摩詰賢；話別江城驚歲月，遊歸海國倦車船。殺機真欲彌
TX32n0020_p0217a02║天地，火宅空期息毒煙。一臥縉雲秋又晚，漫吟清句沃心田。
TX32n0020_p0217a03║庚辰重九分韻得逢字
TX32n0020_p0217a04║異鄉暫得山中聚，異客曾從海外逢，恰值縉雲秋雨過，登高好共上獅峰。
TX32n0020_p0217a05║何北衡約遊衡山別業
TX32n0020_p0217a06║枝枝紅白鬥春寒，策杖衡山一往還，彷彿桃源逢世外，數峰江山隔仙凡。
TX32n0020_p0217a07║五二初度
TX32n0020_p0217a08║一江梅影曉橫斜，香澈娑婆古佛家。要使人間成淨土，修羅戰劇願彌賒！
TX32n0020_p0217a09║重遊華岩辛巳元旦試筆
TX32n0020_p0217a10║江岸幽棲逈，十年我再來。古岩闢新洞，官廨旁蓮台。世變驚何極，川流逝不回！
TX32n0020_p0217a11║禪心獨常寂，日月任移推。
TX32n0020_p0217a12║為朱鐸民題維摩室圖
TX32n0020_p0218a01║一默曾令眾息譁，忽來天女散仙葩；缽持香積僧分飯，座借燈王客試茶；魔外塵勞皆
TX32n0020_p0218a02║可侶，涅槃生死總為家。室中病起維摩詰，世以清寧國以華。
TX32n0020_p0218a03║寄懷陳天嬰古稀
TX32n0020_p0218a04║挈僧興學溯光宣，英采猶然印象鮮；文喻射工尊巧中，道觀漸化黜爭先。清吟幾度懷
TX32n0020_p0218a05║湖上，狂冠頻年阻海邊；何日煙塵能淨掃，鄮山青映兩華顛？
TX32n0020_p0218a06║次泉韻祝王鶴村六秩
TX32n0020_p0218a07║地有靈芝湧醴泉，天生豪傑著勛賢！拯民直秉晉陽筆，開國功奇豫渡船；法掌秋曹仰
TX32n0020_p0218a08║冰鑑，詩輝春日麗雲煙。即心即佛壽無量，慧水長流潤福田！
TX32n0020_p0218a09║答余遂莘原韻
TX32n0020_p0218a10║當流轉處無流轉，狂翳亂飛空自晴。忽爾龍吟發枯水，果然淵默有雷聲。佛華一念歷
TX32n0020_p0218a11║千劫，煙水扁舟渡百城。珍重嘉陵江上過，縉雲山色碧波清！
TX32n0020_p0218a12║華岩寺園亭壬午元旦
TX32n0020_p0219a01║幾片白雲歸遠岫，四圍青幛擁高亭，送年迎歲鼓鐘急，梅雪爭春未肯停。
TX32n0020_p0219a02║元旦賀蔣公訪印成功
TX32n0020_p0219a03║精誠一至融英印，華梵重通啟大同；自喜前驅曾負弩，壇坫今慶奏奇功！
TX32n0020_p0219a04║元旦後一日赴仁和場
TX32n0020_p0219a05║雪化梅蘇浴曉曦，退溪晴翠映明漪，豆畦麥隴春洋溢，能得仁和天地歸。（謂得人和則天時地利均歸時之也）
TX32n0020_p0219a06║次吳子玉將軍韻贈柯定礎詩老
TX32n0020_p0219a07║仰天俯地著人文，孔老遺言慨有聞；自古止戈乃為武，好揮銅筆掃胡軍。
TX32n0020_p0219a08║林主席派陳主計長來縉雲禱雨有應
TX32n0020_p0219a09║熟眠驚寤雨聲粗，遽喜田間萬植蘇，溝壑免教填餓殣，人誠佛感雨非誣。
TX32n0020_p0219a10║題秋山行旅圖
TX32n0020_p0219a11║秋山佳處策孤騫，如讀南華秋水篇，脫盡人間煙火氣，御風列子意冷然。
TX32n0020_p0219a12║慟談玄
TX32n0020_p0220a01║獻身學業能拼命，病榻來書不忍看；密法東台承復絕，哀哉繼起得人難！
TX32n0020_p0220a02║新妙場
TX32n0020_p0220a03║普陀山下場新妙，庶富化中人悅來；消受一杯茶味永，飄然曳杖市梢回。
TX32n0020_p0220a04║孝園居士為康寂園楊叔吉洗塵
TX32n0020_p0220a05║孝悌人之本，寂光佛所歸；一園賓主序，林外日依依。
TX32n0020_p0220a06║暮抵榮昌
TX32n0020_p0220a07║長路驅車又絕塵，璧山纔過永川鄰；萬家燈火浮寒翠，恍見榮昌面目真。
TX32n0020_p0220a08║度臘榮昌寶城寺
TX32n0020_p0220a09║寶嚴學備開僧制，戒定城堅護慧幢；別有一般新氣象，六時工讀二時[音*(山/夆)]。
TX32n0020_p0220a10║癸未元旦試筆
TX32n0020_p0220a11║昨宵一馬絕塵去，今日三羊開泰來；好洗人間兵氣盡，普天同慶太平杯！
TX32n0020_p0220a12║春雨中風雪
TX32n0020_p0221a01║簷溜叮咚雨未停，雪花飛舞鬥娉婷，靈風協奏鈞天樂，煖坐蒲團且靜聽。
TX32n0020_p0221a02║癸未立春後大風雨
TX32n0020_p0221a03║大風掃蕩陰霾盡，新雨滂沱枯槁蘇，只要人天齊著力，便成否去泰來初。
TX32n0020_p0221a04║正三曉起觀雪
TX32n0020_p0221a05║世間形態本無常，美醜時時巧化裝，一夜已成銀色界，快看金旭放金光！
TX32n0020_p0221a06║榮昌東益當晚坐
TX32n0020_p0221a07║滿園寒色浸疏簾，黃月悠然吐短簷；飯罷堂前纔小坐，團圞已挂桂蘭尖。
TX32n0020_p0221a08║題華岩補植雙桂圖
TX32n0020_p0221a09║破山▆澈密雲禪，雙桂飄香遍四川，分馥華岩三百載，補栽佳話又流傳。
TX32n0020_p0221a10║元宵長安寺香光齋劉春堂邀觀龍燈
TX32n0020_p0221a11║元宵龍舞展奇觀，春氣堂堂燈影寒；卻愛香光清妙處，登樓有路透長安。
TX32n0020_p0221a12║遊涪陵普陀山
TX32n0020_p0222a01║野村三兩李花白，幽徑萬千慈竹蒼，忽已普陀山境入，巒波起伏望蓮洋。
TX32n0020_p0222a02║題沈君匋風雨一廬圖
TX32n0020_p0222a03║風雨巴山晦一廬，雞鳴不已竟何如？聚來三絕書文畫，壁有靈光意自舒。
TX32n0020_p0222a04║癸未初夏李君國華邀宿紫微坡
TX32n0020_p0222a05║半年城市違岩岫，暫寄郊坰意也消。人境杳冥天籟暢，蟲喧五夜勝聞韶。
TX32n0020_p0222a06║癸未重九在縉雲聯句
TX32n0020_p0222a07║巴山黯黯又重陽，（太虛）異地還聞妙義揚。（陶冶公）泥首崇階沾法雨，寄身梵宇沐慈光。
TX32n0020_p0222a08║（陳耕石）那伽窟靜詩情永，師子峰高逸興長。（黃懺華）預慶黃龍茶當酒，（陶冶公）晚情欣對菊
TX32n0020_p0222a09║花黃。（太虛）
TX32n0020_p0222a10║金劍山至塔坪寺
TX32n0020_p0222a11║金劍創開新氣象，塔坪還保古風規；一般淨化人間世，縉嶺雲深是總持。
TX32n0020_p0222a12║飛達桂林書所見
TX32n0020_p0223a01║亂峰黃赤少蒼翠，瘦水瀠洄界犖觕；千里蜿蜒飛鐵蟒，半空展覽桂林圖。
TX32n0020_p0223a02║月芽山至七星岩
TX32n0020_p0223a03║清輝生室月初芽，叢桂香飄橋畔花；珍重七星岩下路，行人指點古棲霞。
TX32n0020_p0223a04║七星岩洞中
TX32n0020_p0223a05║洞裏乾坤妙若何？奇名異相任揣摩。打通後壁天光透，移作空防用更多。
TX32n0020_p0223a06║開元寺至虞山
TX32n0020_p0223a07║開元古剎復鴻規，保育兒童築國基，水複山重虞帝閣，至今元首有遺思。
TX32n0020_p0223a08║風洞轉麗君功德林
TX32n0020_p0223a09║清風習習自天然，定是涼生六月天；疊綵堆霞真若畫，一林功德湛灕川。
TX32n0020_p0223a10║桂林各界公宴
TX32n0020_p0223a11║不幸中華被寇侵，桂林何幸振興今？市容整潔民殷庶，軍政修明文化深。
TX32n0020_p0223a12║衡陽宿花藥訪西禪雁峰羅漢諸剎
TX32n0020_p0224a01║一山花藥攬衡陽，策杖西禪曲徑長，七二芙蓉羅碧漢，雁峰遙接嶽雲蒼。
TX32n0020_p0224a02║東洲訪古
TX32n0020_p0224a03║東洲宛在水中央，講學明清憶二王；儒院僧堂兩寥落，斜陽歸棹悵瀟湘！（二王謂船山、湘綺）
TX32n0020_p0224a04║衡陽經培元寺至南嶽祝聖寺
TX32n0020_p0224a05║飛車小駐培元寺，進矚群峰燦列眉；嶽色展開南服秀，禪林祝聖仰僧儀。
TX32n0020_p0224a06║南嶽市容
TX32n0020_p0224a07║到此真須刮目看，市民清整氣和寬，探新訪舊饒佳興，嶽廟嵯峨歎大觀！
TX32n0020_p0224a08║水簾洞工校轉華嚴湖忠烈祠
TX32n0020_p0224a09║濯濯朝陽水一簷，快觀工業著鞭先；華嚴法界湖光湛，烈魄忠魂性海圓。
TX32n0020_p0224a10║半山亭至上封寺
TX32n0020_p0224a11║坦道逶迤夾矮松，玄都鐵佛翠重重，夕陽寒靄南天外，數杵鐘聲落上封。
TX32n0020_p0224a12║祝融峰觀日出
TX32n0020_p0225a01║衝寒直上祝融巔，猶是霞緋月落前；劈破冥濛紅日出，蒼茫眼底豁山川。
TX32n0020_p0225a02║下天柱峰至南台寺
TX32n0020_p0225a03║草黃石黑露斑紋，肥虎山山臥碧雯，古殿藏林幽秀絕，南台佳氣郁祥雲。
TX32n0020_p0225a04║禮磨鏡台三生塔宿福嚴寺
TX32n0020_p0225a05║磨鏡臺前溯祖源，古松盤曲護禪魂；開山更禮三生塔，福慧雙嚴佛果論。
TX32n0020_p0225a06║石頭塔徑商校歸
TX32n0020_p0225a07║石頭路滑古尊推，竿木隨身我又來。商校一談緣起義，衡峰踏遍撥雲回。
TX32n0020_p0225a08║耒陽演說
TX32n0020_p0225a09║鳳雛亭外萬人招，抗戰中心勝義標；一曲湘江清澈底，茅檐竹舍綴新郊。
TX32n0020_p0225a10║岐山口號
TX32n0020_p0225a11║岐嶺恆禪一代宗，曾留八指苦吟蹤。到來我也無餘說，拋與人人棘栗蓬。
TX32n0020_p0225a12║訪荒村示九關主
TX32n0020_p0226a01║荒村深處叩禪房，自是村荒道不荒，參破三三前後句，都教覿體露堂堂。
TX32n0020_p0226a02║漱芳邀宿衡陽護國寺
TX32n0020_p0226a03║八代同堂一脈傳，寺開護國歷千年，燈燈相續光無盡，塞地充天氣浩然。
TX32n0020_p0226a04║良豐廣西大學
TX32n0020_p0226a05║良豐培毓學風良，山水清音繞講堂，舊誼新知聯一室，瑩然煥發是心光。
TX32n0020_p0226a06║答蔡稼蓀原韻
TX32n0020_p0226a07║湘南桂北法多緣，但以平心接眾賢；百億陀羅尼共聽，個中超悟獨深圓。
TX32n0020_p0226a08║甲申元旦書感
TX32n0020_p0226a09║五夜陣風獅子吼，四鄰鞭爆海潮音，大聲沸湧新年瑞，交織人天祝歲心。
TX32n0020_p0226a10║題湘鄉佛學社
TX32n0020_p0226a11║災難遍全國，殺機充五洲；如何超苦海？端仗佛慈舟！
TX32n0020_p0226a12║巨贊徵題柱石將軍抗敵圖
TX32n0020_p0227a01║曾提一旅展鴻猷，立馬淞濱報國仇，不計勛名聊適志，抗心霞表托緇流。
TX32n0020_p0227a02║高根岩觀瀑
TX32n0020_p0227a03║荒晴已慶獲甘霖，且趁新涼躡翠岑；一別雪山飛瀑久，高根重聽玉龍吟。
TX32n0020_p0227a04║贈羅達克利西那博士
TX32n0020_p0227a05║自昔佛曾華貫注，乃今儒與梵交流；人間共感相爭苦，永締和平祝此遊！
TX32n0020_p0227a06║謝梁白雲繪贈太虛台用蘇淵雷題均
TX32n0020_p0227a07║有持曾是說靈台，祕藏光明好自開；也似素箋輕拂拭，松濤雲影筆端來。
TX32n0020_p0227a08║乙酉元旦試筆
TX32n0020_p0227a09║戰火延燒十五年，人間阿鼻苦熬煎！木雞喔喔一聲叫，已到昇平慶祝前。
TX32n0020_p0227a10║楊懋德等為楊森將軍六旬徵詩
TX32n0020_p0227a11║一代風雲會古渝，卓然人海擅雄奇！直前勇往國危拯，仁粟義漿民困紓；已是勳名垂
TX32n0020_p0227a12║史冊，自應桑梓播歌詩。三多巧合華封祝，珍重期頤矍鑠姿！
TX32n0020_p0228a01║贈掃蕩報改和平日報
TX32n0020_p0228a02║十年掃蕩妖氛盡，一旦和平慶到來；尚有和平暗礁在，迅行掃蕩勿遲回！
TX32n0020_p0228a03║丙戌元旦試筆
TX32n0020_p0228a04║初日披呈春節瑞，宿雲斂作夏時霖。世經喪亂人思痛，國慶昇平民定心。和氣致祥成
TX32n0020_p0228a05║協議，安生樂業戒相侵。怨魔盡化慈悲佛，仁壽同登任運駸。
TX32n0020_p0228a06║從渝飛漢和楊叔明參政送別韻
TX32n0020_p0228a07║事事圓無際，何從索本初；和平仍劫火，空白展天書！中道悲融智，循環榮與枯；西
TX32n0020_p0228a08║來又東去，隨分樂吾居。
TX32n0020_p0228a09║南岳空也法師西逝和前年偕登絕頂原唱悼之
TX32n0020_p0228a10║甬江塔畔年俱少，西子湖邊鬢未斑。漢水飛乘黃鶴去，燕都榮著紫衣還；一舟箬笠湘
TX32n0020_p0228a11║波映，卅里籐輿岳翠間。前度勝遊懷絕唱，悵聞慧炬息禪關！
TX32n0020_p0228a12║宿靈隱聽濤軒丙戌端午曉起
TX32n0020_p0229a01║一撫西湖劫後痕，十年重宿聽濤軒，小康民族大同世，次第冷然入夢魂。
TX32n0020_p0229a02║攜福善等泛舟西湖同作一律
TX32n0020_p0229a03║佳節逢端午，西湖看競舟，魚鱗觀濮上，蓴菜煮樓頭。（自句）波湧三潭印，礄徑九曲幽
TX32n0020_p0229a04║，四圍青嶂裏，漠漠翠煙浮。（福善句）
TX32n0020_p0229a05║焦山即景
TX32n0020_p0229a06║曳杖翛然翠石間，別峰掩映碧桃灣，銀帆片片江波上，橫越漩流相往還。
TX32n0020_p0229a07║金山送赴蘇北佛教掩埋隊
TX32n0020_p0229a08║攬將楚尾接吳頭，終古金山峙碧流，遙洗隔江腥血氣，幾人同駕救民舟？
TX32n0020_p0229a09║輓曹纕蘅
TX32n0020_p0229a10║匡廬浣暑詠清幽，巴子江頭賦餞秋；雪藏歸來長句在，那堪京國吊靈修？
TX32n0020_p0229a11║重歸雪竇
TX32n0020_p0229a12║妙高欣己舊觀復，飛雪依然寒色侵，寺破亭空古碑在，十年陳夢劫灰尋！
TX32n0020_p0230a01║觀宗閑居
TX32n0020_p0230a02║流水一泓窗外逝，斜陽半壁座間留，清談娓娓消初夜，喜有明燈耀案頭。
TX32n0020_p0230a03║育王天童
TX32n0020_p0230a04║寶幢雲臥育王宮，曉徑凝寒小白通，一塔岧嶢遙引送，溪音山翠護天童。
TX32n0020_p0230a05║丁亥春延慶講筵
TX32n0020_p0230a06║天花講席暮飛飛，猶喜冬餘瑞雪霏（立春前夕），普現淨琉璃世界，心光互照徹玄微。
TX32n0020_p0230a08║奉奘翁
TX32n0020_p0230a09║吃虧自己便宜人，矍鑠精神七四身，勤樸一生禪誦力，脫然瀟洒出凡塵！