TX32n0020_p0251a01║潮音草舍詩存別集
TX32n0020_p0251a02║
TX32n0020_p0251a03║《歌偈》
TX32n0020_p0251a04║答八指頭陀所示公案
TX32n0020_p0251a05║前三三與後三三，諸佛群生共一龕，弄巧文殊成大拙，惹人今古費疑參。
TX32n0020_p0251a06║聽道階法師講法華經
TX32n0020_p0251a07║得聞妙義障雲開，權實雙融法界恢，寶藏已知自家物，窮兒猶自費疑猜。
TX32n0020_p0251a08║春風蛙曲六首
TX32n0020_p0251a09║遊心物外禪初妙，愜意人前句轉神；拈卻一痕天水碧。寥寥孤月孰為鄰？
TX32n0020_p0251a10║春風春雨訪伊人，半榻茶煙洗客塵；直到形骸忘盡後，清談一室豁天真。
TX32n0020_p0251a11║不從空劫出今時，藏密分明六合彌；腰下築拳憐鈍漢，大唐禪子本無師。
TX32n0020_p0251a12║一宿曹溪覺永嘉，晴空霹靂忽交加；歸來領略閒風月，釣盡煙波算盡沙。
TX32n0020_p0252a01║分不開兮團不圓，風流慣說脫空禪；等閒上下弄蛇手，雙赤膊來纏一纏。
TX32n0020_p0252a02║文長向下付云云，善現談經帝釋聞；眼向瞎驢邊滅卻，家家骨肉樂天倫。
TX32n0020_p0252a03║夢
TX32n0020_p0252a04║立身已在最高頂，除卻太虛無上頭，但向太虛重進步，有人行處不堪遊。
TX32n0020_p0252a05║和昱山禪友
TX32n0020_p0252a06║十方馳驟不休休，其疾如風憐白牛，熱鬧場中閒探首，爭誇絕技蹋皮球。
TX32n0020_p0252a07║白雲鐘聲與昱山同作十二首
TX32n0020_p0252a08║有尊佛，不露身，透天地，出根塵。一部蛙聲新鼓吹，忽然驚起本來人。
TX32n0020_p0252a09║寒謖謖，冷颼颼，蒲團坐，衲蒙頭。少林乞得安心法，不計人間春復秋。
TX32n0020_p0252a10║塗毒鼓，不可聞；平地上，現古墳。要知祖父家中事，墨汁烏紗夜半文。
TX32n0020_p0252a11║覺海立，空漚生；全翻轉，不留情。拈起手中柱杖子，東西南北任縱橫。
TX32n0020_p0252a12║活潑潑，死佯佯；兩不取，沒商量，秦時鍍礫磚誰識，三尺寬來八寸長。
TX32n0020_p0253a01║把不住，推不開；攘攘往，熙熙來。泗州入定瓜州出，卻道君子也愛財。
TX32n0020_p0253a02║休懵懂，莫癡獃；脊梁骨，豎起來。管教一旦翻身轉，地轉天旋六合開。
TX32n0020_p0253a03║持戒律，犀角堅；究教理，牛皮穿。但能消得歸自己，也是如來清淨禪。
TX32n0020_p0253a04║一句佛，親切持，定散貫，覺夢齊。谷底鶯兒出喬木，梁間燕子簇新泥。
TX32n0020_p0253a05║與君道，君莫驚！三淨業，一心清。竿頭一步終須進，不是鴻毛身命輕。
TX32n0020_p0253a06║丟丟丟，不須留；去去去，莫回頭。棄唾何堪取再食，回頭便是禍根由。
TX32n0020_p0253a07║放歌贈嬾石
TX32n0020_p0253a08║一嬾石，不是物。本非仙，亦非佛。本非妖，亦非怪。喚作人，舌爛壞。光明說，
TX32n0020_p0253a09║卓特聞。忒磊落，誰與群！孤峰宿，浮塵裏。上下乘，莫能部。奇而庸，狷而狂，
TX32n0020_p0253a10║龍飛翔，象放浪。凌太虛，塔無縫。金星歌，木叉頌。閱春秋，經歲月。示肺肝，
TX32n0020_p0253a11║投膠漆。炎鬱悖，涼颼颼。聲相應，氣相求。臭味同，道誼密。互贈答，韻言積。
TX32n0020_p0253a12║團圞月，松梢挂。風雨叢，葡萄架。語是謗，默是墮，將奈何，免斯過！半畝方塘
TX32n0020_p0254a01║一鑑開，天光雲影共徘徊。問渠那得清如許？為有源頭活水來。二十八宿雲宵遙，露
TX32n0020_p0254a02║天木落霜花飄。丈夫一試好身手，百萬軍中奪錦標。聞者耳聾見者瞎，逼塞虛空真促
TX32n0020_p0254a03║狹，坐斷舌頭舌更長，佛祖來也棒三十。
TX32n0020_p0254a04║答余祖言聽楞嚴
TX32n0020_p0254a05║一真無是無非是，悟徹心源覺始回；實相淨明華屋現，圓聞夕照妙門開。漸修兼誦頂
TX32n0020_p0254a06║光咒，增進先拋掌酒杯。七趣五陰留不住，者條歸路絕疑猜。
TX32n0020_p0254a07║答王介輿聽楞嚴經偈
TX32n0020_p0254a08║心精非真非非真，習氣瀑流恆轉輪；此法佛常不開演，等閒人盡迷根塵。一毛端上寶
TX32n0020_p0254a09║王剎，萬化光中常住身，聲色見聞剎那滅，旅中誰辨主亭人。
TX32n0020_p0254a10║偶成二首
TX32n0020_p0254a11║漫言大道木無生，實是無生無不生；了得人天若泡影，好從泡影說緣生。
TX32n0020_p0254a12║若能行地無行跡，登地由來無地▆；天女曾詢舍利弗，汝阿羅漢得何曾。
TX32n0020_p0255a01║贈永平寺
TX32n0020_p0255a02║種桑麻者得麻桑，極目青蔥遍大荒；且造善因求善果，不須疑惑費商量。
TX32n0020_p0255a03║佛化新開坦蕩途，人人在握有靈珠；四邊莫觸真般若，中道何曾落有無！
TX32n0020_p0255a04║從來生者死之徒，生死同歸法性都；人法雙空無一事，遍行原不涉程途。
TX32n0020_p0255a05║偶成
TX32n0020_p0255a06║截卻俱胝一指禪，東歪西倒夠胡纏；年來自笑貪心甚，飽食還期得穩眠。
TX32n0020_p0255a07║和玉皇禪兄見懷韻
TX32n0020_p0255a08║黑漆泥團忽打通，一多長短亦含容；踏翻宇宙浮漚上，逼塞虛空剎那中。黃歇浦邊無
TX32n0020_p0255a09║住住，飛來峰頂不逢逢，若詢靈隱靈何隱？覓取羚羊掛角蹤。
TX32n0020_p0255a10║漢臬別影
TX32n0020_p0255a11║李隱塵、阮次扶、陳元白、全敬存、王澂齋、馬康侯、王吟香等諸大居士邀太
TX32n0020_p0255a12║虛過漢皋，談如來藏緣起義者兼旬，今將返滬攝影留別，乃題一偈以證法喜
TX32n0020_p0256a01║飛夢漢江塵，一談微遠因，影中同現影，身外獨呈身；了了心無住，澄澄意更伸；
TX32n0020_p0256a02║隨流得其性，來往海之濱。
TX32n0020_p0256a03║答王黻彝
TX32n0020_p0256a04║惟心惟太虛，而無太虛量，存量以為心，幻現太虛相；遂立太虛名，
TX32n0020_p0256a05║還以翳心鏡，逐此相與名，寧識太虛性！太虛非形相，君何形相搜？
TX32n0020_p0256a06║太虛非名字，君何名字求？太虛非聞見，君何聞見留？太虛非因果，
TX32n0020_p0256a07║君何因果論？太虛非魔佛，君何魔佛分？太虛非大小，是君心小大；
TX32n0020_p0256a08║太虛非太虛，是君心變帶。君雖不是渠，而渠實是君，故君渠與親，
TX32n0020_p0256a09║莫能解其紛。君知渠是君，是君無復渠，無渠君亦無，惟心惟太虛。
TX32n0020_p0256a10║憑弔溈仰寺寺基為眾說偈
TX32n0020_p0256a11║廬山縐而瘦，溈山皴且肥，善哉唐司馬，肉山名入微。翠韻隴阡落，白煙林谷飛，
TX32n0020_p0256a12║冬樹未秋色，幽峰含明暉。鐘磬遙響空，松杉寒映扉，燒痕辨遺址，梵宮是耶非。
TX32n0020_p0257a01║臨風一隕涕，縱橫沾裳衣，諸禪願努力，重增佛日輝！
TX32n0020_p0257a02║在溈山上供說法
TX32n0020_p0257a03║當年踢倒淨瓶，今日揮來禿筆，要識大溈家風，牧牯鍤鍬仍昔。從爐煉聖烹凡，不辭
TX32n0020_p0257a04║金銀銅鐵，且來擔瓦挑泥，人人一齊著力！
TX32n0020_p0257a05║訪雪峰太虛洞示芝峰
TX32n0020_p0257a06║吾無隱乎爾，何處不呈身！世界亦非果，微塵焉所因。
TX32n0020_p0257a07║題天童玲瓏巖之水月亭并序
TX32n0020_p0257a08║禪講律淨以究真，經懺齋焰以應俗，此互融交攝之中華佛化，惟天童具備之，
TX32n0020_p0257a09║楞伽總持之。今夏，余應請來寺講此經，淨心老和上導游玲瓏巖諸勝。上攀觀音洞
TX32n0020_p0257a10║，登水月亭，了然聖凡依正皆自心現量之旨。空清水碧，潭月圓明，徹見微塵佛國
TX32n0020_p0257a11║如帝珠網，光影重重涉入無盡。顧世人局脊一太陽系之內，計我計物，種種虛妄分
TX32n0020_p0257a12║別，其何足以窺普門之妙境哉？爰說偈以示來者，冀同遊楞伽性海云。
TX32n0020_p0258a01║眾生心海如來藏，諸佛法身常寂光，鱗甲羽毛體無別，山川木石用全彰。本來未有一
TX32n0020_p0258a02║絲隔，出進何須兩腳忙？水月重重普門境，現前親證絕思量。
TX32n0020_p0258a03║滿四十八說偈回向外祖母張周氏母呂張氏獲增安樂
TX32n0020_p0258a04║墮世年復年，忽滿四十八，眾苦方沸騰，遍救懷明達。仰止唯佛陀，完就在人格，
TX32n0020_p0258a05║人成佛即成，是名真現實。
TX32n0020_p0258a06║三寶歌
TX32n0020_p0258a07║人天長夜，宇宙黮闇，誰啟以光明？三界火宅，眾苦煎迫，誰濟以安寧？大悲大智大
TX32n0020_p0258a08║雄力，南無佛陀耶！昭朗萬有，衽席群生，功德莫能名！今乃知：唯此是真正歸依處
TX32n0020_p0258a09║；盡形壽，獻身命，信受勤奉行！
TX32n0020_p0258a10║二諦總持，三學增上，恢恢法界身！淨德既圓，染患斯寂，蕩蕩涅槃城！眾緣性空唯
TX32n0020_p0258a11║識現，南無達磨耶！理無不彰，蔽無不解，煥乎其大明！今乃知：唯此是真正歸依處
TX32n0020_p0258a12║；盡形壽，獻身命，信受勤奉行。
TX32n0020_p0259a01║依淨律儀，成妙和合，靈山遺芳型。修行證果，弘法利世，燄續佛燈明。三乘聖賢何
TX32n0020_p0259a02║濟濟，南無僧伽耶！統理大眾，一切無礙，住持正法城。今乃知：唯此是真正歸依處
TX32n0020_p0259a03║；盡形壽，獻身命，信受勤奉行。
TX32n0020_p0259a04║教旗頌
TX32n0020_p0259a05║【圖】
TX32n0020_p0259a06║
TX32n0020_p0259a07║
TX32n0020_p0259a08║
TX32n0020_p0259a09║
TX32n0020_p0259a10║
TX32n0020_p0259a11║若問佛法何所指？三藏教詮五乘理。說明世間情器聚，循三雜染轉五趣。有情修學從
TX32n0020_p0259a12║何始？三皈五戒為基址。出世要依三法印，五分法蘊證清淨。大乘行果更難思，歷三
TX32n0020_p0260a01║僧祇五位居。法相無量探精奧，三性五法提綱要。三諦真俗中善巧，法華五重玄義妙
TX32n0020_p0260a02║。大方廣佛華嚴經，三觀五教宣圓音。三身五智佛果證，淨密禪宗俱攝盡。願令佛法
TX32n0020_p0260a03║僧三寶，速遍五洲常祈禱！
TX32n0020_p0260a04║玄奘大師設利羅序并頌
TX32n0020_p0260a05║夫佛教之所宗極者，天下無得而稱也。出形數之表，絕言思之路，涅槃菩提莫
TX32n0020_p0260a06║非增語，真如實際猶是假名。矧夫緣生礙色，幻化遺塵，高原鹿渴之波，流水空華
TX32n0020_p0260a07║之影，寧有智者受其誑乎？釋太虛曰：此言似矣，然未足焉。蓋緣起性空，故離一
TX32n0020_p0260a08║切相，離一切相故體絕聖凡；性空緣起，故備一切法，備一切法故德殊染淨。三世
TX32n0020_p0260a09║諸佛，十方如來，常證性空，不離緣起，三祇百劫，六度四心，四八妙相，相相無
TX32n0020_p0260a10║邊，六三梵音，音音無盡。為增長淨信故，凋彼色身；為不捨迷情故，示斯靈骨。
TX32n0020_p0260a11║梵語設利羅，華信堅靈珠。采逾寶石，質比金剛，充盈天上人間，遍滿龍宮象窟，
TX32n0020_p0260a12║持以大雄大力，熏以大願大悲，元功默贊，恆有德之是親，變化無方，惟真誠為能
TX32n0020_p0261a01║感；乃無始終慧光所晶結，不思議淨德所集成也。其從佛出家稟戒住世者，數居三
TX32n0020_p0261a02║寶，位登四依，或證人空，或通法際，雖未成佛之所成，亦既見佛之所見，神昭奕
TX32n0020_p0261a03║代，德備群生，為世福田，由來尚已！今者、異趣輪中蘊空同昧，豎身界內我執彌
TX32n0020_p0261a04║堅，不有超奇之勝相，難成仰信之淨緣。況末法之比丘，非應真之羅漢，命繫死魔
TX32n0020_p0261a05║，須憑解脫，衣披壞色，猶縛根塵，離相求真，已屬知二五而矇一十，趨無遣有，
TX32n0020_p0261a06║不幾避弱水而投烈火；咸有覺性，未可錯疑，自非闡提，孰不加敬也哉！粵稽金龍
TX32n0020_p0261a07║噴浴於迦維，越棋三十，白馬馱來於震旦，得年二千。從彼西北，漸茲東南，則康
TX32n0020_p0261a08║僧會吳都設壇，降釋尊之舍利；劉薩訶鄮山感夢，湧育王之窣波。均藉妙應之徵驗
TX32n0020_p0261a09║，用為弘顯之權輿。迨李唐貞觀間，有玄奘大師者，生具沖夷之德，簪抽髫齔之年
TX32n0020_p0261a10║，獨身萬里，屢歷危窮，繭足五天，渾忘勞悴！爾乃胸羅三藏，彌暢般若之風，心
TX32n0020_p0261a11║符五觀，湛深瑜伽之教；持來梵經，部數七百，譯成華字，卷逾一千。唱究竟之無
TX32n0020_p0261a12║得，善逝分明，致象胥而來朝，皇古希有，實堪萬世之師，豈徒一國之寶——奘師
TX32n0020_p0262a01║圓寂，高宗聞之嘆曰：朕失國寶矣！為罷朝三日——？宜其肉骨堅凝，素丹棼錯，
TX32n0020_p0262a02║光明碩大，感應彌綸者也！今有般若精舍昱山杜多者，定入那伽，矚雲漢而高蹈，
TX32n0020_p0262a03║心遊圓覺，樂泉石而隱居，遂感定如、守清二師為外護焉。定師童年入道，苦行律
TX32n0020_p0262a04║身，脅不沾席，唯本分之叩參；臂堪為燈，空身相而供養。守師戒圓寶華，檀滿補
TX32n0020_p0262a05║蘿，傾來淨血，印彌陀而寫華嚴，舍盡幻身，追藥王而證精進。幾度桐柏、清涼，
TX32n0020_p0262a06║名山朝遍；此番峨嵋、興教，靈寶求歸。昱師、定師，乃嚴飾安供焉。予與昱杜多
TX32n0020_p0262a07║舊深道誼，新締德鄰，因蒙垂示曰；「此玄奘大師舍利也」。余乃深觀諦察，口議
TX32n0020_p0262a08║心維，其數為三，其形為橢，其色紅白，其光瑩潔，殆所謂仙露明珠未克方斯朗潤
TX32n0020_p0262a09║，松風水月未足比其清華者歟！敷以華臺，經於星紀，永慚非器，未瞻妙神。仰古
TX32n0020_p0262a10║德之高深，念吾友之精苦，聊述傾葵之情，唱為喤引，尚蘄生華之筆，讚以鴻詞！
TX32n0020_p0262a11║性相常住，非古非今；法界清淨，即境即心。
TX32n0020_p0262a12║唯大菩提，法王立極；惟大慈悲，聖師垂則。
TX32n0020_p0263a01║繄我支那，挺生玄奘，儀型迦文，精持三藏。
TX32n0020_p0263a02║履瑜伽地，炳般若光，靈珠曄曄，奕世芬芳！
TX32n0020_p0263a03║是寶明海，是大圓鏡，是舍那體，是彌陀性。
TX32n0020_p0263a04║守清得之，定如供之，昱山塔之，太虛頌之。
TX32n0020_p0263a05║因陀羅網，重重涉入，一攝一切，一切一攝。
TX32n0020_p0263a06║熾然莊嚴，性自解脫；熾然讚歎，性離言說。
TX32n0020_p0263a07║但如是觀，莫分別思！大地佛子，敬斯仰斯！
TX32n0020_p0263a08║大林寺大殿奠基說偈
TX32n0020_p0263a09║徹金剛際，是菩提場；敷如來座，一切吉羊！
TX32n0020_p0263a10║如來托缽像贊
TX32n0020_p0263a11║第四代祖，優波毱多，去佛匪久，行跡先訛。傳來振那，時地彌遠，大化威儀，何從
TX32n0020_p0263a12║指點？爰此象邦，歷三千載，率眾乞食，彷彿猶在。哀告娑婆，三寶難值，瞻茲遺型
TX32n0020_p0264a01║，敬受勿失！
TX32n0020_p0264a02║彌勒菩薩像讚
TX32n0020_p0264a03║稽首慈氏佛，一生補處尊！居兜率內院，方便攝三根。弘演深密教，開示瑜伽論。
TX32n0020_p0264a04║當來下人世，說法度含生。
TX32n0020_p0264a05║題無量壽佛馴獅圖
TX32n0020_p0264a06║心慈無瞋，猛獅亦馴，各安生理，天下歸仁。
TX32n0020_p0264a07║題達磨面壁圖
TX32n0020_p0264a08║十方無壁，達磨覿面，空殞梅枯，者個不變。
TX32n0020_p0264a09║丙辰夏杪自題
TX32n0020_p0264a10║一扇板門蚌開閉，六面玻窗龜藏曳，棺材裏歌薤露萹，死時二十有八歲。
TX32n0020_p0264a11║三十自題
TX32n0020_p0264a12║三中無十，十中無三，十三三十，無端如環，不攝不入，無欠無餘，即非三十，是名
TX32n0020_p0265a01║太虛。
TX32n0020_p0265a02║自題
TX32n0020_p0265a03║你，你，我認識你，我認識你，你就是你。
TX32n0020_p0265a04║和慧明老法師自題小影
TX32n0020_p0265a05║法門寥落，道樹凋殘，龍象蹴踏，其任誰堪！茲有大師，廣開粥飯，鐵額銅頭，十方
TX32n0020_p0265a06║聚會，龍蛇不分，涇渭自判。乃乘如實之道，游戲地獄人間。一根釘耙四條齒，橫掃
TX32n0020_p0265a07║千軍無敢當！
TX32n0020_p0265a08║題式海法師遺象
TX32n0020_p0265a09║大千經卷剖微塵，幻化身同法性身，摝取碧潭空界月，始知非假亦非真。
TX32n0020_p0265a10║題華山法師道影
TX32n0020_p0265a11║六大無居，形周法界，一圓不立，體露心源。證密因於赤城，現妙嚴於白鶴。剖微塵
TX32n0020_p0265a12║出大千經典，拈莖草作丈六金身。威音前馬角，高卓杖頭；空劫外龍華，曲蟠如意。
TX32n0020_p0266a01║贊曰：釋尊說法四十九年，師示世亦四十九年，哀哉四十九年，快哉四十九年！
TX32n0020_p0266a02║當與有緣，永留淨念。
TX32n0020_p0266a03║題佛心叢刊
TX32n0020_p0266a04║本佛心，觀世音，宣法音，度人心。佛心人心無二心，世音法音唯一音，二心非真心
TX32n0020_p0266a05║，一音即圓音，真心燦燦超今古，落落圓音貫古今。
TX32n0020_p0266a06║題唯識方便談
TX32n0020_p0266a07║方便以通俗，引之令入真，正聞熏聖教，思修證法身。
TX32n0020_p0266a08║題佛教日用文件大全
TX32n0020_p0266a09║佛法如如萬法融，真真俗俗本圓通，若能悟得無他事，只在尋常日用中。
TX32n0020_p0266a10║根慧和尚輯成法華懺略儀書此頌之
TX32n0020_p0266a11║五乘三乘諸善巧，一入法華無不妙，君看蓮開果現時，六根清淨佛光照。
TX32n0020_p0266a12║贈永空隆虛（即嚴少孚）赴寶華求戒
TX32n0020_p0267a01║若見諸相非相，便見非相諸相，了得皮毛本空，幻成須菩提樣。
TX32n0020_p0267a02║示大勇
TX32n0020_p0267a03║乙丑之夏，予自五臺過北京，大勇將率眾赴西藏學密，乞示法語，書此付之。
TX32n0020_p0267a04║心佛眾生，一如無別，下同悲仰，上齊慈力。（本依）
TX32n0020_p0267a05║率身律儀，澡心冰雪，嚴己正人，住持體立。（嚴正）
TX32n0020_p0267a06║寬消峻怨，和凝厚德，事緣吉羊，成由福澤。（寬和）
TX32n0020_p0267a07║隨順時機，施行法教，攝化無方，廣學善巧。（攝化）
TX32n0020_p0267a08║書箑贈智光同學
TX32n0020_p0267a09║三千年來祇園舍，十六載前金陵城，眉毛廝結不曾解，水月空花更幾生。
TX32n0020_p0267a10║書箑贈象賢禪者
TX32n0020_p0267a11║要作法門龍象，須親佛國聖賢，普敬飛潛動植，菩提涅槃自然。
TX32n0020_p0267a12║贈大圓居士
TX32n0020_p0268a01║分別瑜伽相，圓明般若心，解通深密義，大振海潮音。
TX32n0020_p0268a02║贈弘一法師
TX32n0020_p0268a03║聖教照心，佛律嚴身，內外清淨，菩提之因。
TX32n0020_p0268a04║贈大醒
TX32n0020_p0268a05║治學如樸學者，辦事如職事僧，講經師以宏法，禪和子以持身。
TX32n0020_p0268a06║書贈法尊
TX32n0020_p0268a07║進趣菩提道，集修福慧糧，貫通華藏梵，法海湛心光。
TX32n0020_p0268a08║贈福善
TX32n0020_p0268a09║余三十歲出楞嚴攝論、道學論衡，說法滬漢。今值福善三十歲，書此貽之。
TX32n0020_p0268a10║釋尊三十成菩提，孔子三十稱而立，我亦三十弘法初，汝應珍重汝三十！
TX32n0020_p0268a11║書贈某師
TX32n0020_p0268a12║雀啄復四顧，燕寢無二心，量大福亦大，機深禍亦深。
TX32n0020_p0269a01║祝蔣主席六旬大慶
TX32n0020_p0269a02║武侯躬親，國民胥賴，宣聖耳順，仁壽同登！
TX32n0020_p0269a03║李鳳岐先生夫婦雙慶壽
TX32n0020_p0269a04║勤儉起家，孝悌立本，相以淑賢，紹以佛種，厚德載福，乃臻耆壽，流茲芳馨，太上
TX32n0020_p0269a05║不朽。
TX32n0020_p0269a06║悼智藏
TX32n0020_p0269a07║喜爾英年崛起，紹隆佛種有人，何竟秀而不實，我乃悲慟無倫！
TX32n0020_p0269a08║書贈青松和尚
TX32n0020_p0269a09║盡歷天時氣暑寒，備嘗人世味甜酸，大悲從此多方便，也作尋聲救苦觀。
TX32n0020_p0269a10║書贈若曾居士
TX32n0020_p0269a11║若人欲了知，曾見一切佛，先發菩提心，生在真極樂。
TX32n0020_p0269a12║書贈秋舫醫士
TX32n0020_p0270a01║眾生癡愛，菩薩大悲，因是有病，因病有醫。應病施藥，唯適所宜。心淨土淨，為大
TX32n0020_p0270a02║總持。
TX32n0020_p0270a03║為汪波止書
TX32n0020_p0270a04║不動菩薩座，上生兜率天，法界開心殿，妙音聞密園。
TX32n0020_p0270a05║中國佛教會會務訓練班訓辭
TX32n0020_p0270a06║以解導行，以行驗解；行解相應，澄淨僧海。
TX32n0020_p0270a07║題和合粉
TX32n0020_p0270a08║淨素資生性乃全，古云民以食為天，舌根滋味調和處，證此圓通第一鮮。
TX32n0020_p0270a09║南風歌
TX32n0020_p0270a10║南風浪浪兮，吹來大地春光，萬紫千紅咸欣賞。
TX32n0020_p0270a11║南風熏熏兮，吹開慘霧愁雲，青天白日共歡欣。
TX32n0020_p0270a12║南風煦煦兮，吹盡魔氛殺氣，聯合國皆慶勝利。
TX32n0020_p0271a01║南風浩浩兮，吹去塵勞俗套，人人快活無煩惱。
TX32n0020_p0271a02║宇宙之人生
TX32n0020_p0271a03║人啊！
TX32n0020_p0271a04║生物啊！
TX32n0020_p0271a05║祇是：
TX32n0020_p0271a06║圓徹靈活全宇宙，而沒有你我他，
TX32n0020_p0271a07║但而，
TX32n0020_p0271a08║你我他莫不是圓徹靈活的全宇宙。
TX32n0020_p0271a09║知啊！
TX32n0020_p0271a10║信樂啊！
TX32n0020_p0271a11║進行你圓徹靈活的全宇宙的通路，
TX32n0020_p0271a12║行啊！
TX32n0020_p0272a01║精進啊！
TX32n0020_p0272a02║實現你圓徹靈活的全宇宙真身。
TX32n0020_p0272a03║×　　　　×　　　　×　　　　×　　　　×
TX32n0020_p0272a04║吾之靈明以吾身為中心，
TX32n0020_p0272a05║洞徹全身與環境以至太空無量之星海，
TX32n0020_p0272a06║實現圓徹靈活的全宇宙真身。
TX32n0020_p0272a07║人啊！
TX32n0020_p0272a08║生物啊！
TX32n0020_p0272a09║爾知此信向此行此精進此；
TX32n0020_p0272a10║爾之靈明亦當以爾身為中心，
TX32n0020_p0272a11║實現圓徹靈活的全宇宙真身。
TX32n0020_p0272a12║
TX32n0020_p0273a01║《詩餘》
TX32n0020_p0273a02║憶秦娥（甬江重別白慧）
TX32n0020_p0273a03║春江畔，衲衣憔悴；曾相見，曾相見，暮雲輕斂，暮風微扇。畫梁飛去秋歸燕，聯
TX32n0020_p0273a04║吟幾度星辰換；千山千水，好期重面！
TX32n0020_p0273a05║浪洶沙（秋感）
TX32n0020_p0273a06║思遠更情柔，容易成愁，百年歲月順風舟，烏獲飛廉難挽住，似水東流。大陸莽殷
TX32n0020_p0273a07║憂，無地勾留，病魂且作夢中遊；曾是幽居多感慨，何況清秋！
TX32n0020_p0273a08║疏影（中秋）
TX32n0020_p0273a09║批風抹月，俄倚遍雕闌真個癡絕！玉宇瓊樓，無限高寒，欲把蟾桂輕折。問他今夕是
TX32n0020_p0273a10║何夕？卻正是中秋佳節。望不穿遠浦長空，一片波光明滅。天際虹橋廿四，襯深青
TX32n0020_p0273a11║淺碧，益顯孤潔。忽有清音盪漾，情懷一曲，洞簫吹徹。心心七竅玲瓏，跌宕飛動，
TX32n0020_p0273a12║生生活活；遊遍了天上人間，早是胸填冰雪。
TX32n0020_p0274a01║行香子（焦山春望）
TX32n0020_p0274a02║雲湧山邊，浪湧山邊，渺春光浩蕩無邊。俯窺大陸，人在峰巔；看岫生雲，雲如浪，
TX32n0020_p0274a03║浪搖天。雲斷還連，浪碎還圓，遠凝眸細草芊綿；喜高花大柳，香染絲牽。且酌杯
TX32n0020_p0274a04║茗吟佳句，炷爐煙。
TX32n0020_p0274a05║菩薩蠻（海樓春晚）
TX32n0020_p0274a06║疏林漠漠游絲織，春山數點嵌空碧；滄海一危樓，憑消萬古愁。風高浪腳立，
TX32n0020_p0274a07║日暮雲頭急，鳥倦滯歸程，一枝一旅亭。
TX32n0020_p0274a08║鳳凰臺上憶吹簫（喜湛菴重訪普陀疊在京口見懷韻）
TX32n0020_p0274a09║海外仙岑，人間佛國，白華紫竹堆堆，恍蓬萊清淺，金碧樓臺。多有蓮花淨侶，控青
TX32n0020_p0274a10║鸞黃鵠飛來，閒消受茶清香靜，幾度徘徊。感深中州上士，疑再世蘇髯，只是憐才
TX32n0020_p0274a11║。思平生道誼，真個陳雷！千里兩番風雨，灑清言開我襟懷。儻能使懺除綺語，超出
TX32n0020_p0274a12║塵埃。
TX32n0020_p0275a01║滿紅紅（喜憨杜多出關見過）
TX32n0020_p0275a02║千日關期圓滿也，看摶鵬息喜。昨睹春風顏面，豐華逾昔。海上閒居饒逸趣，人間流
TX32n0020_p0275a03║譽多知識。終有時，象擲與獅，拿君休息。觀幻化，忘羅織；離妄想，清心跡；伴
TX32n0020_p0275a04║爐香，蓮漏足消長日。一出剛逢菩薩誕，重修要使天魔泣。只眼前憐取菜花黃，荳苗
TX32n0020_p0275a05║碧。
TX32n0020_p0275a06║鳳凰臺上憶吹簫（與湛菴亦幻同作）
TX32n0020_p0275a07║人影搖搖，燈光淡淡，糢糊一片沉吟。雜零鐘碎梵，飛度長林。更聽淙淙流水，好如
TX32n0020_p0275a08║彈錦瑟瑤琴。儻添個娟娟明月，豁盡塵襟。離離一天星斗，是點點詩魂，燦燦來心
TX32n0020_p0275a09║。這雄才奇氣，神鬼憑臨！一往豪歌高唱，恐傾了梅尉仙岑。快分付幽思清夢，莫再
TX32n0020_p0275a10║相侵！
TX32n0020_p0275a11║王三昧
TX32n0020_p0275a12║甬山頭，一塔俯江流；祥呈白雀，禪參布袋明州，十茆三洞望中收。（甬江塔）
TX32n0020_p0276a01║雪竇山，曾應宋君夢；九峰五巖，二十里雲迎送，瀑飛千丈玉龍縱。（雪竇山）
TX32n0020_p0276a02║資聖寺，明覺顯禪師；捷機俊語，碧巖集裏曾知，天下禪宗繼起誰？（資聖寺）
TX32n0020_p0276a03║上雪峰，雲雨阻重重；徒殷策杖，未能撥破空濛，彷彿當從夢裏逢。（上雪峰）
TX32n0020_p0276a04║倒王三味（甲子除夕）
TX32n0020_p0276a05║心有天游萬化融，風吹雪度長空；逆流西上，回首大江東，歲又終。
TX32n0020_p0276a06║王三昧（乙丑元旦）
TX32n0020_p0276a07║乙丑年，元旦樂行船；風收雨歇，昨宵舊染盡湔，清朗乾坤新霽天。
TX32n0020_p0276a08║王三昧
TX32n0020_p0276a09║虎邱上，生公說法堂；點頭頑石，引人憑眺斜陽，廿里蘇城七里塘。（虎邱山）
TX32n0020_p0276a10║寒山寺，鐘聲到客船；詩字雙絕，一碑中外流傳，曉色蒼茫憶古禪。（寒山寺）
TX32n0020_p0276a11║寶筏菴，廿載一詩龕；昔時頻過，畫中禪意重參，梅欲相將鄧尉探。（寶筏菴）
TX32n0020_p0276a12║報恩塔，九層凌碧霄；寶坊瓊宇，三吳首剎岧嶢，玉帶河環一水遙。（保恩塔）
TX32n0020_p0277a01║王三昧（保國寺）
TX32n0020_p0277a02║靈山古，佛殿閱千春；嶺環松抱，溪聲常轉法輪，玉宇瓊樓湧現新。
TX32n0020_p0277a03║倒王三昧（古靈山觀雪）
TX32n0020_p0277a04║一臥靈山忘歲暮，忽驚白遍深樹；珠網羅空，法身堂堂露，光交錯。
TX32n0020_p0277a05║下弦月
TX32n0020_p0277a06║碧巖下，古洞辟炎寒；松竹爭翠，楓栗飛丹，萬峰高擁一樓安。（第一洞）
TX32n0020_p0277a07║披翠徑，乘興上巖頭；晨曦吐豔，朝露忘憂，一聲長嘯岫雲收。（二層巖）
TX32n0020_p0277a08║兩株柏，雙飛綠鳳凰；冬含日煖，夏引風涼，秋月春山湛佛光。（柏光林）
TX32n0020_p0277a09║磐石上，偶坐喜山空；明明寶海，浩浩天風，帝網森羅夕照紅。（磐石上）
TX32n0020_p0277a10║憶江南（春寒）
TX32n0020_p0277a11║呵開硯底，凍住毫端，不信人間春已至，重裘猶自怯春寒，獸炭一爐殘。
TX32n0020_p0277a12║念奴嬌（莫干山上）
TX32n0020_p0278a01║莫干山上夏清涼，招聚東南文物。雨後劍池增勝概，雙瀑飛鳴崖壁。虹飲霞波，蟬吟
TX32n0020_p0278a02║竹蔭，瓜藕調冰雪。布鞋芒笠，個中誰是人傑！堪憫多難，民生頻年憔悴，災又江
TX32n0020_p0278a03║河發。列國爭雄相起仆，戰雲天際明滅。一念回頭，同登彼岸，風拂青螺髮。萬峰深
TX32n0020_p0278a04║處，高空獨朗心月。
TX32n0020_p0278a05║十九界
TX32n0020_p0278a06║長江水急，駛不停留；淵淵藏識，汩汩天遊，蘆花明月不勝秋。
TX32n0020_p0278a07║口慈逝覺，勇逸嚴颺；必愚乃智，惟敬斯剛，四大明王護道場。
TX32n0020_p0278a08║王三昧
TX32n0020_p0278a09║雲影裏，日面佛舒輝；林深筱密，山在青濛翠，數聲幽鳥破煙飛。（古陽堂）
TX32n0020_p0278a10║山欲睡，楓林亦紅褪；遙望玄關，瀑布巖飛墜，灌頂醍醐觀自在。（灌頂寺）
TX32n0020_p0278a11║《聯語》
TX32n0020_p0278a12║臺灣基隆寺塔
TX32n0020_p0279a01║師性馴時先師靈骨在；象王行處萬象法身融。
TX32n0020_p0279a02║淨慈寺大殿
TX32n0020_p0279a03║六橋煙水，三竺香雲，正覺南屏鐘破曉；雙樹戢輝，五天潛響，卻欣東土佛常春。
TX32n0020_p0279a04║星洲龍山寺山門
TX32n0020_p0279a05║龍得水以靈通，文瀾騰覺地；山有僧而名貴，烈日炳炎洲。
TX32n0020_p0279a06║南普陀寺大悲殿
TX32n0020_p0279a07║五老此留形，清淨為心皆補怛；普門無定相，慈悲濟物即觀音。
TX32n0020_p0279a08║南普陀寺後山太虛臺
TX32n0020_p0279a09║雲影波光天上下，濤音松籟海中邊。
TX32n0020_p0279a10║太平巖
TX32n0020_p0279a11║鳥談不生法，雲畫太平圖。
TX32n0020_p0279a12║四山天作蓋，萬石海為鄰。
TX32n0020_p0280a01║萬石巖
TX32n0020_p0280a02║海上有山森萬石，人間渡世仗宏船。
TX32n0020_p0280a03║有人來續虎溪笑，茲地重開蓮漏聲。
TX32n0020_p0280a04║紫雲巖
TX32n0020_p0280a05║諸惡莫作，眾善奉行，一德一心斯至矣；多福自求，鉅災共息，千手千眼其嚴乎！
TX32n0020_p0280a06║慧泉寺
TX32n0020_p0280a07║入門親證慧無相，到寺方知泉自清。
TX32n0020_p0280a08║雪峰寺
TX32n0020_p0280a09║且向洪鑪拈片雪，直從平地起孤峰。
TX32n0020_p0280a10║烏尤寺禪堂
TX32n0020_p0280a11║心非內外中間，得無所得；法離見聞覺知，生即不生。
TX32n0020_p0280a12║烏尤寺大雄寶殿
TX32n0020_p0281a01║大雄包萬化源，法雨弘施，草木昆蟲沾利益；正覺超三乘表，身雲遍滿，虛空世界放
TX32n0020_p0281a02║光明。
TX32n0020_p0281a03║烏尤山止息亭
TX32n0020_p0281a04║雲影波光天上下，松濤竹韻水中央。
TX32n0020_p0281a05║縉雲寺大雄寶殿
TX32n0020_p0281a06║芬郁靈臺，三際寂光常照徹；華嚴覺地，十方剎海總含容。
TX32n0020_p0281a07║縉雲寺雙柏精舍
TX32n0020_p0281a08║禪貫浙川，昔有桂香曾遍馥；教融漢藏，今應柏翠此長春。
TX32n0020_p0281a09║縉雲寺山道松門
TX32n0020_p0281a10║萬木參天嚴佛國，雙松夾道護山門。
TX32n0020_p0281a11║縉雲山斬龍埡牌坊
TX32n0020_p0281a12║雙峰接引塵勞侶，一道昇登解脫門。
TX32n0020_p0282a01║開封鐵塔寺佛殿落成
TX32n0020_p0282a02║寶塔重輝，開國家治平昌運；金容再耀，建民眾信仰中心。
TX32n0020_p0282a03║開封佛學社大殿
TX32n0020_p0282a04║真識顯而實際彰，舒海目於寶方，俯提十地；至道圓而粹容顯，挺光儀於垢域，下控
TX32n0020_p0282a05║三乘。
TX32n0020_p0282a06║恭輓國父孫中山先生
TX32n0020_p0282a07║但知愛國利民，革命歷艱危，屢仆屢興成大業；
TX32n0020_p0282a08║不忘悟人覺世，捨身示群眾，即空即假入中觀。
TX32n0020_p0282a09║輓李隱塵居士
TX32n0020_p0282a10║從漢皋聞佛說，十年來修學精進，宏護無間，直欲現身滿普賢行願；
TX32n0020_p0282a11║周海國轉法輪，一心待領導群流，𢗞張至教，何期撤手歸常寂道場？
TX32n0020_p0282a12║輓段執政
TX32n0020_p0283a01║民國元勳驚忽逝，蓮臺上品卜高生！
TX32n0020_p0283a02║輓黃膺白先生
TX32n0020_p0283a03║廿年友誼，十載佛緣，說法莫干山，遍正覺談常在憶；
TX32n0020_p0283a04║一代通才，萬方多難，驚心黃歇浦，太平洋水普騰哀！
TX32n0020_p0283a05║輓章太炎先生
TX32n0020_p0283a06║佛乘自昔尊開士，國學於今失大師！
TX32n0020_p0283a07║輓竺庵老和尚
TX32n0020_p0283a08║憶昔偕登廬阜，發現大林，後蓮社繼開，七載精勤功不朽；悼今忽逝迎江，曾修古塔
TX32n0020_p0283a09║，又華樓創建，一生堅卓道堪尊。
TX32n0020_p0283a10║玉慧觀逝世三周紀念
TX32n0020_p0283a11║慧證真如，乘願再來興佛教；觀成自在，隨機四眾會青年。
TX32n0020_p0283a12║輓張自忠將軍
TX32n0020_p0284a01║精忠報國追先哲，碧血丹心照汗青。
TX32n0020_p0284a02║輓朱子橋將軍
TX32n0020_p0284a03║現將軍身，拯國救民；行菩薩道，護教培僧。
TX32n0020_p0284a04║輓竟無居士
TX32n0020_p0284a05║勝軍論後有斯文，公已追蹤先覺；石埭門中空上座，我尤孤掌增哀！
TX32n0020_p0284a06║輓羅斯福總統
TX32n0020_p0284a07║勝利和平憑奠定，勳名德業永昭垂。
TX32n0020_p0284a08║輓格桑澤仁
TX32n0020_p0284a09║籌譯漢經，縉雲刱議；逖聞噩耗，京國追懷。
TX32n0020_p0284a10║上海念佛社
TX32n0020_p0284a11║願將佛手雙垂下，摩得人心一樣平。（接引佛）
TX32n0020_p0284a12║接引逢三聖，虔誠秉一心。（三聖像）
TX32n0020_p0285a01║伴雲精舍大殿
TX32n0020_p0285a02║寺僻惟餘雲作伴，潭清卻許月來窺。
TX32n0020_p0285a03║衡山花藥山
TX32n0020_p0285a04║花為世上莊嚴客，藥是人間保護神。
TX32n0020_p0285a05║塔坪寺
TX32n0020_p0285a06║塔髻凌空，七寶莊嚴開佛剎；坪林聳秀，四山蒼翠映禪襟。
TX32n0020_p0285a07║湖南大溈山柳凡和尚墓
TX32n0020_p0285a08║恢復溈庭，我亦聞風興起者；重光密印，公其乘願再來人！
TX32n0020_p0285a09║大雄中學
TX32n0020_p0285a10║養成國士憑中學，發達人生至大雄。
TX32n0020_p0285a11║贈卻非
TX32n0020_p0285a12║奪卻境人，行深般若波羅密；都非心物，義證菩提阿耨多。
TX32n0020_p0286a01║義德堂
TX32n0020_p0286a02║西天玉佛來東土，南海金仙過北臺。
TX32n0020_p0286a03║毘勒非無亦非有，真如何異復何同！
TX32n0020_p0286a04║瑞于法師——瑞于師號癡禪
TX32n0020_p0286a05║癡絕閑心盡，禪餘韻事饒。
TX32n0020_p0286a06║贈黃曼士居士
TX32n0020_p0286a07║神會語言外，爽飛眉宇間。
TX32n0020_p0286a08║法舫法師住持三佛閣
TX32n0020_p0286a09║好從佛閣閒田地，高建僧園正法幢。
TX32n0020_p0286a10║為羅普悟書
TX32n0020_p0286a11║普門眾相原無相，悟道因言不在言。
TX32n0020_p0286a12║為惠宗和尚書
TX32n0020_p0287a01║據千光座示心地，坐一微塵轉法輪。
TX32n0020_p0287a02║題贈楊振仁居士
TX32n0020_p0287a03║振臂一呼來谷響，仁心萬物有天知。
TX32n0020_p0287a04║為慧善居士書
TX32n0020_p0287a05║慧眼觀無我，善心唯利他。
TX32n0020_p0287a06║為蓮華會書
TX32n0020_p0287a07║遙觀極樂天邊月，去作蓮花會上人。
TX32n0020_p0287a08║為和卿居士書
TX32n0020_p0287a09║不住布施相，常生清淨心。
TX32n0020_p0287a10║大悲主席海潮
TX32n0020_p0287a11║荷擔如來家業，住持圓覺伽藍。
TX32n0020_p0287a12║為夏稚菴書
TX32n0020_p0288a01║慧海翻瀾彰萬法，明星舒彩悟唯心。
TX32n0020_p0288a02║贈伹衡卿（法名普衡）
TX32n0020_p0288a03║破除執障心彌普，洗盡貪嗔意乃衡。
TX32n0020_p0288a04║贈乘材
TX32n0020_p0288a05║大乘總持惟般若，良材實現是菩提。
TX32n0020_p0288a06║贈劉碩廷（法名慧碩）
TX32n0020_p0288a07║慧海不波原妙有，碩人無像即真空。
TX32n0020_p0288a08║為寬靜方丈書
TX32n0020_p0288a09║法豁雅化淵明溯，蓮社風規惠遠依。
TX32n0020_p0288a10║慧明受持
TX32n0020_p0288a11║至人若無若虛，盛德不矜不伐。
TX32n0020_p0288a12║海定受持
TX32n0020_p0289a01║海天浩浩風常定。
TX32n0020_p0289a02║悟嚴受持
TX32n0020_p0289a03║悟澈心源方信佛，嚴持戒律始為僧。
TX32n0020_p0289a04║為竺霞書
TX32n0020_p0289a05║竺國梵僧傳佛法，霞天錦地露心光。
TX32n0020_p0289a06║為法橋和尚書
TX32n0020_p0289a07║未許波紋生古井，閒看塔影高邱。
TX32n0020_p0289a08║為演密書
TX32n0020_p0289a09║演揚清淨微妙法，密在汝邊非他求。
TX32n0020_p0289a10║書貽性覺
TX32n0020_p0289a11║聞見欲眾而采擇欲謹，學問欲博而行己欲敦。
TX32n0020_p0289a12║為能寬書
TX32n0020_p0290a01║言思盡處非空有，現實超然出幻真。
TX32n0020_p0290a02║慧清受持
TX32n0020_p0290a03║那得清如許，源頭活水來。
TX32n0020_p0290a04║弘悲求書
TX32n0020_p0290a05║覺樹之根，善芽所萌。
TX32n0020_p0290a06║贈聖悟法師
TX32n0020_p0290a07║衣如作畫須求澹，山似論文不喜平。
TX32n0020_p0290a08║為永戾師書
TX32n0020_p0290a09║真漚乍逝圓澄海，露地當馳大白牛。
TX32n0020_p0290a10║為松泉書
TX32n0020_p0290a11║人間到此塵囂盡，應發菩提向上心！
TX32n0020_p0290a12║為丁滄波社長書
TX32n0020_p0291a01║滄海浴紅日，波濤映白雲。
TX32n0020_p0291a02║贈王霈長醫師
TX32n0020_p0291a03║仁術佛心行古道，神針法灸起沈痾。
TX32n0020_p0291a04║為慧熙——黃孝緝——居士書
TX32n0020_p0291a05║智慧長生最清淨，緝熙何處不光明。
TX32n0020_p0291a06║學眾受持
TX32n0020_p0291a07║在國民痼疾通病下，儘先去私戒懶，方可趕上人程，為國民樹立模範；從佛教機關法
TX32n0020_p0291a08║團中，實踐為公服務，乃能養成僧格，將佛教振興起來。
TX32n0020_p0291a09║為續明書
TX32n0020_p0291a10║學貴知要，不在貪多；用貴適時，不專泥古。
TX32n0020_p0291a11║示徒眾
TX32n0020_p0291a12║嚴切己對治行，不加矯飾；除悟他當機語，少作閒談！