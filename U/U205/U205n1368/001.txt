U205n1368_p0231b01║大乘百法明門論䟽序　　　　　　　法八二
U205n1368_p0231b02║西京大慈恩寺沙門　窺基　序
U205n1368_p0231b03║粵惟。至理杳𭁷。湛玄樞而含妙躅。權方孕道。凝覺
U205n1368_p0231b04║智以闢昏衢。靉慈雲而誘大千。霏法雨而津百億。
U205n1368_p0231b05║然以懷生莫感。殲我法雄。於是。息唱金河。韜光鶴
U205n1368_p0231b06║樹。佛圓寂後。百歲已前。異人挺生。群聖間出。淳源
U205n1368_p0231b07║尚挹。真䡄猶同。雖眾聖住持。叶如在之化。自後。法
U205n1368_p0231b08║乖一味。水乳兩和。譬拆黃金。猶分白疊。邪途乱轍。
U205n1368_p0231b09║正法陵夷。色心假實異其宗。有無之說虧其實。爰
U205n1368_p0231b10║有大士。厥号天親。嗣至聖之玄風。紹法王之令䡄。
U205n1368_p0231b11║鬱造斯論。五法合成。啟有空之兩門。闢二邊之異
U205n1368_p0231b12║執。文邃理博。難可詳焉。首稱。大乘百法明門論者。
U205n1368_p0232a01║㹅宏綱之極唱。旌一部之通名。復云本事分中。略
U205n1368_p0232a02║錄名數者。纂義類之鴻猷。簡一分之別目。大。用遮
U205n1368_p0232a03║詮立号。乘。以運載得名。百法。以體用雙陳。明門。以
U205n1368_p0232a04║能所兼舉。循環研覈。究暢真宗。磨怛理迦。目之為
U205n1368_p0232a05║論。本事分者。即瑜珈本事分也。良㠯彼論。文廣義
U205n1368_p0232a06║豐。尋波討源。輙難曉悟。乃甄集宗要。成斯雅論。廣
U205n1368_p0232a07║文委囑他部。略論抑不繁詞。故云畧錄表詮呼召。
U205n1368_p0232a08║稱之曰名。有所度量。号之為數。故云。大乘百法明
U205n1368_p0232a09║門論。本事分中。畧錄名數。
U205n1368_p0232a10║
U205n1368_p0232a11║
U205n1368_p0232a12║
U205n1368_p0232b01║大乘百法明門論䟽卷上
U205n1368_p0232b02║
U205n1368_p0232b03║將釋此論畧以兩門分別一釋論題目二釋論本
U205n1368_p0232b04║文初也。
U205n1368_p0232b05║論大乘百法乃至名數。
U205n1368_p0232b06║述曰大者簡小為義乘者運載得名百者數義法
U205n1368_p0232b07║者䡄持義明者惠義門者無擁義論者教誡學徒
U205n1368_p0232b08║義或云教授亦通謂諸菩薩以能緣惠緣此大乘
U205n1368_p0232b09║百法為境無有擁滯又能教誡諸學徒等令其断
U205n1368_p0232b10║惡復能教授諸有情等令其修善故言大乘百法
U205n1368_p0232b11║明門論雖以畧釋論之題目初言大乘義猶未盡
U205n1368_p0232b12║今且詳考無着般若及以對法第十一等兩論對
U205n1368_p0233a01║釋大乘有其七種名雖有殊義意無別無着云一
U205n1368_p0233a02║法大性彼名境大性緣於廣大教法而為境故二
U205n1368_p0233a03║心大性彼名行大性即由淨心行二利行故三信
U205n1368_p0233a04║解大性彼名智大性信解與智俱了無我故四淨
U205n1368_p0233a05║心大性彼名精進大性即由精進鍊磨令心淨故
U205n1368_p0233a06║五資粮大性彼名方便善巧大性由大悲般若而
U205n1368_p0233a07║為方便與無住涅槃而為資粮故六時大性彼名
U205n1368_p0233a08║業大性窮生死際盡未來時建立佛事名業大性
U205n1368_p0233a09║七果報大性彼名證得大性謂佛證得百四十種
U205n1368_p0233a10║不共功德名果報大性二論意說依教起行達甚
U205n1368_p0233a11║深理精進長時不滯二邊證大勝果窮生死際建
U205n1368_p0233a12║立佛事故名為大所言乘者運載為義如世舩筏
U205n1368_p0233b01║從於此岸而至彼岸故名為乘若尓法合二岸及
U205n1368_p0233b02║乘如何解釋生死大河名為此岸菩提涅槃名為
U205n1368_p0233b03║彼岸六度萬行稱之為乘或可真如亦名為乘若
U205n1368_p0233b04║萬行名乘即持業釋亦乘亦大名為大乘若真如
U205n1368_p0233b05║名乘即依士釋乘之性故名為大乘或真如之乘
U205n1368_p0233b06║依主亦得更有餘義恐厭文繁略而不述本事分
U205n1368_p0233b07║中略錄名數者有二解一云對法本事名為本事
U205n1368_p0233b08║良為本事分中文繁浩博故畧錄名數令諸學者
U205n1368_p0233b09║省而易解此乃文畧非義畧也二云此百法論是
U205n1368_p0233b10║瑜伽五分中本事分內百法名數今畧錄之以示
U205n1368_p0233b11║方隅即瑜伽十支中略陳名數支也。
U205n1368_p0233b12║論如世尊言一切法無我。
U205n1368_p0234a01║述曰第二釋論本文畧以三門分別一引經標宗
U205n1368_p0234a02║二尋經起問三依問為通此即是初上之四字即
U205n1368_p0234a03║引經也下之五字即標宗也如者指義即是揔指
U205n1368_p0234a04║能所二說世尊者即別指能說人也世出世間咸
U205n1368_p0234a05║尊重故即六德之中第六德也十號之中第十號
U205n1368_p0234a06║也舉終括始九號五德並皆揔指是此論意次言
U205n1368_p0234a07║言者即能說人言音差別能詮聲等依解深密經
U205n1368_p0234a08║如來言音略有三種所謂契經調伏本母今此論
U205n1368_p0234a09║中所言言者即是三中契經言音非餘二種或三
U205n1368_p0234a10║俱是一切法無我者即所詮法及無我法有人云
U205n1368_p0234a11║一切法中都無有我者乍觀可尓窮理三違一論
U205n1368_p0234a12║應但言何等一切法中無我無我別問此言虛設
U205n1368_p0234b01║別荅於法何事劬勞二論摽宗首已言無我論末
U205n1368_p0234b02║更陳亦徒施設三天親降跡造論時代正顯第三
U205n1368_p0234b03║非空有教初陳百法明遣執空後荅我無為除有
U205n1368_p0234b04║執若但判文明法中無我者雖除有病空執仍存
U205n1368_p0234b05║是知文顯理彰之粹尚自猶迷况教隱宗含之精
U205n1368_p0234b06║焉能易悟冀諸智者幸為叅詳勿隨曲情強乖論
U205n1368_p0234b07║𣅀此中意說如佛世尊一世時中言音所詮莫過
U205n1368_p0234b08║二種一者一切法二者無我法天親論主標以為
U205n1368_p0234b09║宗生起一部論之大意。
U205n1368_p0234b10║論何等一切法云何為無我。
U205n1368_p0234b11║述曰第二尋經起問即是五問之中利樂有情故
U205n1368_p0234b12║問非前四種已達故問非是不解問及愚癡問以
U205n1368_p0235a01║自問故非是試驗問及輕觸問上句問前宗中一
U205n1368_p0235a02║切法三字下句問前宗中無我兩字。
U205n1368_p0235a03║論一切法者畧有五種。
U205n1368_p0235a04║述曰第三依問為通就此文中大門有二初明百
U205n1368_p0235a05║法荅前問後明二無我荅後問初明百法荅前問
U205n1368_p0235a06║中分為四𫨻一惣摽舉數二隨摽別列三問荅前
U205n1368_p0235a07║後四別標重解此即初也上之四字即惣摽也下
U205n1368_p0235a08║之四字即舉數也一切法者無量法也法即䡄持
U205n1368_p0235a09║名之為法䡄謂䡄則令物生解持謂任持不捨自
U205n1368_p0235a10║體又法有二一者有為二者無為又法有二一者
U205n1368_p0235a11║有二者無又法有二一者後說二者先陳䡄持兩
U205n1368_p0235a12║字如次應知然此法體雖復無量𢲻要而言畧有
U205n1368_p0235b01║五種即六釋中帶數釋也上下法字准此應知。
U205n1368_p0235b02║論一者心法至無為法。
U205n1368_p0235b03║述曰第二隨摽別列然此五法雖復義等塵沙略
U205n1368_p0235b04║以七門分別一釋名義二出體性三辯假實四三
U205n1368_p0235b05║性分別五界地有無六有漏無漏七問荅料簡初
U205n1368_p0235b06║釋名義有二初通後別初通名者五皆名法已如
U205n1368_p0235b07║前釋後別名者謂初第一心即是法乃至第五無
U205n1368_p0235b08║為即法皆持業釋又初心法有六種義一集起名
U205n1368_p0235b09║心唯属第八集諸種子起現行故二積集名心属
U205n1368_p0235b10║前七轉能熏積集諸法種故或初集起属前七轉
U205n1368_p0235b11║現行共集熏起種故後積集名心属於第八含藏
U205n1368_p0235b12║積集諸法種故此上二解雖各有能集所集之義
U205n1368_p0236a01║今唯取能集名心如理應思三緣慮名心俱能緣
U205n1368_p0236a02║慮自分境故四或名為識了別義故五或名為意
U205n1368_p0236a03║等無間故六或第八名心第七名意前六名識由
U205n1368_p0236a04║此入楞伽經云藏識說名心思量性名意能了諸
U205n1368_p0236a05║境相是說名為識此心一字全無六釋第二心所
U205n1368_p0236a06║有法亦有三義一恒依心起二與心相應三繫属
U205n1368_p0236a07║於心如属我物立我所名心家所有名心所有如
U205n1368_p0236a08║畫師資作模填彩心王心所緣惣別相如次應知
U205n1368_p0236a09║此心所言即通有財依主二釋第三色法亦有四
U205n1368_p0236a10║義一識所依色唯属五根二識所緣色唯属六境
U205n1368_p0236a11║三惣相而言質礙名色四又色有二一者有對若
U205n1368_p0236a12║准有宗極微所成大乘即用能造色成即十有色
U205n1368_p0236b01║是二者無對非極微成即法處色是此色一字亦
U205n1368_p0236b02║無六釋第四不相應行亦有兩釋一言行者行即
U205n1368_p0236b03║行蘊行蘊有二一相應行即心所法二不相應行
U205n1368_p0236b04║即是得等今言不相應行簡相應行二云具足應
U205n1368_p0236b05║言非色不相應行即簡四聚如理應思行即不相
U205n1368_p0236b06║應持業釋也或簡四聚亦相違釋有本云心不相
U205n1368_p0236b07║應行不與心相應故非心法故從勝而說名心不
U205n1368_p0236b08║相應理實亦非心所相應第五無為畧有四釋一
U205n1368_p0236b09║不生不滅簡四相故二無去無來非三世故三無
U205n1368_p0236b10║彼無此離自他故四無得無失不增減故即顯無
U205n1368_p0236b11║為離此四種無造作故名曰無為或簡有為名曰
U205n1368_p0236b12║無為無為兩字亦無六釋上來惣是第一釋名義
U205n1368_p0237a01║已竟第二出體性者畧有二種一者有為無為出
U205n1368_p0237a02║體二者三科出體初有為無為出體者前之四種
U205n1368_p0237a03║有為為體第五一種無為為體二三科出體者謂
U205n1368_p0237a04║蘊處界所言蘊者即是五蘊第一心法識蘊為體
U205n1368_p0237a05║第二心所及不相應除受想二行蘊為體受想二
U205n1368_p0237a06║種受想為體第三色法色蘊為體第五無為非是
U205n1368_p0237a07║蘊攝體非積聚義差別故或詮無為能詮名等亦
U205n1368_p0237a08║是積聚若依此解即是行蘊中名句文三及色蘊
U205n1368_p0237a09║中聲蘊所攝所言處者即十二處第一心法意處
U205n1368_p0237a10║為體第二心所及不相應第五無為並是法處少
U205n1368_p0237a11║分為體第三色法即分為二初十種色十處為體
U205n1368_p0237a12║後法處色亦用法處少分為體所言界者即十八
U205n1368_p0237b01║界第一心法七心界為體第二心所及不相應第
U205n1368_p0237b02║五無為各用法界一分為體第三色法亦分為二
U205n1368_p0237b03║初十種色十界為體後法處色亦用法界一分為
U205n1368_p0237b04║體雖此蘊等攝此百法未知三科其義云何所言
U205n1368_p0237b05║蘊者積聚為義具十一種名為積聚一過去二未
U205n1368_p0237b06║來三現在四內五外六近七遠八勝九劣十麄十
U205n1368_p0237b07║一細一一皆應置五蘊言或一一蘊有多細分共聚
U205n1368_p0237b08║名蘊此解雖無文說理亦應通雖處界等亦是積
U205n1368_p0237b09║聚生門種族增故偏說處界二名無相濫失所言
U205n1368_p0237b10║處者生長義處名之為處即六種識依內六根緣
U205n1368_p0237b11║外六境而得生長名之為處所言界者即是囙義
U205n1368_p0237b12║中間六識藉六根發六境牽生與識為囙識生諸
U205n1368_p0238a01║法故名為界問此三科中法既無別何故蘊開為
U205n1368_p0238a02║五處開十二界開十八荅有三解一云根有三品
U205n1368_p0238a03║謂上中下二云樂有三品謂即樂略及中廣故三
U205n1368_p0238a04║云迷有三類一迷心所不迷心王不迷色法故說
U205n1368_p0238a05║五蘊二迷色法不迷心王不迷心所說十二處三
U205n1368_p0238a06║迷色心不迷心所說十八界有此所囙故說三科
U205n1368_p0238a07║數各不同更有餘義如別處說上來第二出體性
U205n1368_p0238a08║門訖第三辯假實者此五法中從種生者名實依
U205n1368_p0238a09║他立者名假真如雖非從自種起亦名為實不依
U205n1368_p0238a10║他故第一心法唯是實有第二心所之中遍行別
U205n1368_p0238a11║境唯是實有善十一中前八是實後三是假行捨
U205n1368_p0238a12║不放逸四法分故不害一種無嗔分故六煩惱中
U205n1368_p0238b01║五是實有惡見是假染惠分故隨煩惱中初十小
U205n1368_p0238b02║隨唯是假有依他分故忿恨惱嫉害此之五種嗔
U205n1368_p0238b03║家一分覆誑及諂貪癡一分慳憍二種唯貪一分
U205n1368_p0238b04║理實亦有癡分所攝隨增說故且言貪分中隨二
U205n1368_p0238b05║數唯是實有有處亦說貪嗔癡分隨他相說非世
U205n1368_p0238b06║俗有大隨八中三是假有謂不正知失念放逸惡
U205n1368_p0238b07║惠及念四法分故不信懈怠定是實有掉舉惽沉
U205n1368_p0238b08║散乱三種有義是實有義是假實者為正不定四
U205n1368_p0238b09║中初二是實有義是假前解為勝後之二種定是
U205n1368_p0238b10║假有思惠合成聖所說故第三色法五根香味唯
U205n1368_p0238b11║是實有色聲觸三通於假實法處一種亦通假實
U205n1368_p0238b12║第四不相應行唯是假有三分位故第五無為中
U205n1368_p0240a07║初五唯假依真如故後之一種唯是實有不依他
U205n1368_p0240a08║故又上五種名義俱假真如一種名假體實離言
U205n1368_p0240a09║詮故上來辯假實門訖第四三性分別者第一心
U205n1368_p0240a10║法中前六轉識並通三性第七末那有四惑故有
U205n1368_p0240a11║覆無記第八頼耶無覆無記若至佛果此二唯善
U205n1368_p0240a12║第二心所中遍行別境俱通三性善十一法唯是
U205n1368_p0240b01║善性非無記染煩惱六中嗔唯不善餘通有覆又
U205n1368_p0240b02║此五中若俱生者助發惡行亦不善攝若分別者
U205n1368_p0240b03║唯是不善正發行故上二界中俱生分別皆是無
U205n1368_p0240b04║記定所伏故隨煩惱中小七中二唯是不善小三
U205n1368_p0240b05║大八亦通無記色無色界准理應知不定四數俱
U205n1368_p0240b06║通三性第三色中五根香味觸唯是無記內五塵
U205n1368_p0240b07║中色聲兩種據表言之亦通三性約体而言唯是
U205n1368_p0240b08║無記法處所攝通於三性若至佛果十一皆善第
U205n1368_p0240b09║四不相應行中命根名句文身因果合說通二性
U205n1368_p0240b10║攝非是不善二無心定唯是善性異生一種有覆
U205n1368_p0240b11║無記及通不善無想異熟無覆無記餘通三性第
U205n1368_p0240b12║五無為中虛空非擇滅性唯無記相通於善餘四
U205n1368_p0241a01║唯善上來辯三性門訖第五界地有無者第一心
U205n1368_p0241a02║法眼耳身三二界二地鼻舌兩識一界一地六七
U205n1368_p0241a03║八識通遍界地若成無漏八非繫攝第二心所中
U205n1368_p0241a04║遍行別境通遍界地若成無漏亦非界繫善十一
U205n1368_p0241a05║中輕安一種欲界全無有義亦有微有調暢身心
U205n1368_p0241a06║義故餘遍界地此善十一亦通非繫教理極成六
U205n1368_p0241a07║煩惱中嗔唯欲界餘遍界地隨煩惱中小七中二
U205n1368_p0241a08║一界一地諂誑二種二界二地梵於釋子起諂誑
U205n1368_p0241a09║故憍及大八通遍界地不定四中睡眠惡作一界
U205n1368_p0241a10║一地尋伺二種二界二地若約無漏亦非界繫第
U205n1368_p0241a11║三色法根塵色中除香味二二界五地香味二種
U205n1368_p0241a12║一界一地法處所攝通遍界地此十一種色亦通
U205n1368_p0239a01║非繫第四不相應行中滅定一種非界地攝無想
U205n1368_p0239a02║定報一界一地非上下故名句文三二界五地以
U205n1368_p0239a03║舌根識彼處無故餘遍界地除異生性無想定報
U205n1368_p0239a04║餘亦非繫第五無為非界地攝上來辯界地有無
U205n1368_p0239a05║門訖第六有漏無漏者第一心法通漏無漏第二
U205n1368_p0239a06║心所中初之三位通漏無漏又此上三位於因位
U205n1368_p0239a07║中八九十地及七地已前二乘異生并地前位通
U205n1368_p0239a08║漏無漏及佛多少如理應思不定四數及不相應
U205n1368_p0239a09║無為六種亦准此釋根隨二惑唯是有漏又此二
U205n1368_p0239a10║惑若緣無漏起者亦得說為無漏煩惱不定四中
U205n1368_p0239a11║初二唯漏後二通二第三色法通漏無漏第四不
U205n1368_p0239a12║相應行中異生性無想事無想定唯是有漏滅定
U205n1368_p0239b01║一種唯是無漏餘通二種第五無為中擇滅真如
U205n1368_p0239b02║唯是無漏非擇滅不動想受滅通漏無漏虛空一
U205n1368_p0239b03║種非漏無漏或通無漏亦得上來辯漏無漏門訖
U205n1368_p0239b04║第七問荅分別者問何故此五不增減耶荅與諸
U205n1368_p0239b05║教中有為無為而為體性不過此五故無增減若
U205n1368_p0239b06║諸教中緣慮㝡勝即此心法與彼為體若諸教中
U205n1368_p0239b07║有法若具四二一切即心所初二位而為彼體若
U205n1368_p0239b08║諸教中有法順益即善十一而為彼體若諸教中
U205n1368_p0239b09║有法違損即此根隨而為彼體若諸教中三性不
U205n1368_p0239b10║定即不定四而為彼體若諸教中色根積聚即眼
U205n1368_p0239b11║等五而為彼體若可見有對即色而為彼體若不
U205n1368_p0239b12║可見有對即聲香味觸而為彼體若有見無見有
U205n1368_p0240a01║對無對即法處色而為彼體若諸教中依他建立
U205n1368_p0240a02║即不相應而為彼體若諸教中若法常住自性凝
U205n1368_p0240a03║然即六無為而為彼體故此五種攝有為無為盡
U205n1368_p0240a04║謂與諸法而為體性過無所立減有所增故唯五
U205n1368_p0240a05║種不說六四已下更作關並問荅略陳一二。
U205n1368_p0240a06║問。忿等依他假百法別開數長等亦依他一種齊開數
U205n1368_p0241b01║荅。心所能緣慮能緣數別開色法慮義乖無能不開數
U205n1368_p0241b02║問。長等無能慮體同數不分得等能慮無寧說齊開數
U205n1368_p0241b03║荅。得等三分位所以別開數長等一處収無別不開數
U205n1368_p0241b04║問。長等一處収無別不開數忿等依一處何得開為數
U205n1368_p0241b05║荅。忿等依一處不合開為數忿等能緣慮所以開為數
U205n1368_p0241b06║問。忿等依一處能緣數別開五見能慮齊如何不分數
U205n1368_p0241b07║荅。忿等相乖殊所以別開數五見推求等相同不開數
U205n1368_p0241b08║問。五見唯惠假即說不開數不害無嗔假一法不開數
U205n1368_p0241b09║荅。五見行相同名數不別開不害勝悲因為顯開為數
U205n1368_p0241b10║問。不害類非一勝用數別開五見亦用差應許齊開數
U205n1368_p0241b11║荅。五見與不害勝劣兩成差顯勝不彰餘不應齊責例
U205n1368_p0241b12║問。𢙣見依惠假或五或無量不害無嗔假或一或無量
U205n1368_p0242a01║荅。順後句言謂名不害或名非不忍或名不憤發
U205n1368_p0242a02║或名不違悷或名饒益或名利樂或名無量
U205n1368_p0242a03║更有問荅恐繁且止上來雖有七𫨻不同惣當第
U205n1368_p0242a04║二隨標別列門訖。
U205n1368_p0242a05║論一切㝡勝故至四所顯示故。
U205n1368_p0242a06║述曰自下第三問荅前後復分為二初且別荅後
U205n1368_p0242a07║乃結荅此即是初問何故第一明其心法乃至第
U205n1368_p0242a08║五明無為法荅一切㝡勝故等㝡勝之言目初心
U205n1368_p0242a09║法謂此八種造善造惡五趣輪迴乃至成佛皆由
U205n1368_p0242a10║心作故言㝡勝由此頌言心如工畫師造種種五
U205n1368_p0242a11║蘊一切世間中無物皆不造有為法中此最勝故
U205n1368_p0242a12║所以先明與此相應言目前心所法謂此心所與
U205n1368_p0242b01║此心王常相應故望前心王此即是劣先勝後劣
U205n1368_p0242b02║所以次明二所現影言目前色法謂此色法不能
U205n1368_p0242b03║自起要藉前二所變現故變不親緣故置影言或
U205n1368_p0242b04║通本質前二能變此為所變先能後所所以次明
U205n1368_p0242b05║三分位言目前第四不相應行謂此得等不能自
U205n1368_p0242b06║起藉前三位差別假立前三是實此即是假先實
U205n1368_p0242b07║後假所以次明四所顯示言目前第五無為六種
U205n1368_p0242b08║謂此無為體性甚深若不約法以明無為無由得
U205n1368_p0242b09║顯故藉前四断染成淨之所顯示前四有為此即
U205n1368_p0242b10║無為先有後無所以後明。
U205n1368_p0242b11║論如是次第。
U205n1368_p0242b12║述曰第二結荅也由上如是勝劣能所實假有無
U205n1368_p0243a01║所以論言如是次第。
U205n1368_p0243a02║論第一心法略有八種。
U205n1368_p0243a03║述曰第四別標重解就此文中大門有五一最勝
U205n1368_p0243a04║能緣門二共勝同緣門三所緣境界門四分位建
U205n1368_p0243a05║立門五顯示實性門就初門中曲分為二一揔標
U205n1368_p0243a06║舉數二隨標別列此即是初上之四字即揔標也
U205n1368_p0243a07║略有八種是舉數也六釋之中帶數釋也。
U205n1368_p0243a08║論一眼識乃至阿頼耶識。
U205n1368_p0243a09║述曰第二隨標別列然此八識經論具彰義等塵
U205n1368_p0243a10║沙難以尋究外乃包羅萬像內即能所皆成雖復
U205n1368_p0243a11║義括千衢且以十門分別一釋名義二出體性三
U205n1368_p0243a12║緣境寬狹四諸名通𡱈五遍計有無六惑障增減
U205n1368_p0243b01║七四緣有異八心所多少九依緣辯釋十問荅料
U205n1368_p0243b02║簡此即是初有二初通後別初通名者已如前釋
U205n1368_p0243b03║後別名者前六轉識隨六根境種類異故謂名眼
U205n1368_p0243b04║識乃至意識隨根立名具五義故五謂依發属助
U205n1368_p0243b05║如根雖六識身皆依意轉然隨不共立意識名如
U205n1368_p0243b06║五識身無相濫失或唯依意故名意識辯識得名
U205n1368_p0243b07║心意非例或名色識乃至法識隨境立名順識義
U205n1368_p0243b08║故謂於六境了別名識色等五識唯了色等法識
U205n1368_p0243b09║通能了一切法或能了別法獨得法識名故六識
U205n1368_p0243b10║名無相濫失此後隨境立六識名依五色根未自
U205n1368_p0243b11║在說若得自在諸根互用一根發識緣一切境但
U205n1368_p0243b12║可隨根立名無相濫失莊嚴論說如來五根一一
U205n1368_p0244a01║皆依五境轉者且隨麄顯同類境說佛地經說如
U205n1368_p0244a02║來成所作智决擇有情心行差別起三業化作四
U205n1368_p0244a03║記等若不遍緣無此能故第七末那具足應云訖
U205n1368_p0244a04║利瑟吒耶末那唐言染污意與四惑俱名為染汙
U205n1368_p0244a05║恒審思量名之為意思量即意持業釋也此名何
U205n1368_p0244a06║異第六意識此持業釋如藏識名識即意故彼依
U205n1368_p0244a07║主釋如眼識等識異意故然諸聖教恐此濫彼故
U205n1368_p0244a08║於第七但立意名又標意名為簡心識積集了別
U205n1368_p0244a09║劣餘識故或欲顯此與彼意識為近所依故但立
U205n1368_p0244a10║意名第八頼耶唐言藏識識能含藏諸法種故又
U205n1368_p0244a11║此頼耶具三藏義能藏所藏執藏義故謂與雜染
U205n1368_p0244a12║互為緣故有情執為自內我故由斯三義得藏識
U205n1368_p0244b01║名藏即是識持業釋也第二出體性者此之八種
U205n1368_p0244b02║有五重別一唯約自名而為體性二於三科內識
U205n1368_p0244b03║蘊意處及用七心而為體性三於五法中名及分
U205n1368_p0244b04║別而為體性四於三性中以依他圓成二而為體
U205n1368_p0244b05║性五於二諦中俗二真初而為體性更有餘義恐
U205n1368_p0244b06║繁不說下心所體隨此識說更不別陳第三緣境
U205n1368_p0244b07║寬狹者前五轉識五塵為境是現量故緣實非假
U205n1368_p0244b08║或假從實緣實之時雖不作長等解亦任運緣理
U205n1368_p0244b09║亦無失若尓緣實豈非作青等解由此但任運緣
U205n1368_p0244b10║即此返顯雖不作長等解亦任運緣此解為勝第
U205n1368_p0244b11║六意識遍緣一切通三量故假實俱緣第七末那
U205n1368_p0244b12║頼耶為境是非量故境假非實若約本質境亦是
U205n1368_p0245a01║實第八頼耶緣於三境種子根身噐世間別故又
U205n1368_p0245a02║種子根身緣而執受噐世間量但緣非執受是現
U205n1368_p0245a03║量故緣實非假若准五識亦得緣假豈現量心皆
U205n1368_p0245a04║唯緣實由此即顯亦任運緣假深契道理依未轉
U205n1368_p0245a05║依作如是說已轉依位若事若理皆是現量遍緣
U205n1368_p0245a06║不遮第四諸名通𢩁者前六轉識名為了別第七
U205n1368_p0245a07║末那名為思量此上二名通因及果又第七意略
U205n1368_p0245a08║有三種一補特伽羅我見相應二法我見相應三
U205n1368_p0245a09║平等性智相應初通一切異生相續二乘有學七
U205n1368_p0245a10║地已前一類菩薩有漏心位彼緣阿頼耶識起補
U205n1368_p0245a11║特伽羅我見次通一切異生聲聞獨覺相續一切
U205n1368_p0245a12║菩薩法空智果不現前位彼緣異熟識起法我見
U205n1368_p0245b01║後通一切如來相續菩薩見道及修道中法空智
U205n1368_p0245b02║果現在前位彼緣無垢異熟識等起平等性智補
U205n1368_p0245b03║特伽羅我見起位彼法我見亦必現前我執必依
U205n1368_p0245b04║法執而起如要迷杌等方謂人等故然第八識雖
U205n1368_p0245b05║諸有情皆悉成就而隨義別立種種名或名為心
U205n1368_p0245b06║或名阿陁那或名所知依或名種子識此等四名
U205n1368_p0245b07║通一切位次𢩁名者或名阿頼耶此名唯在異生
U205n1368_p0245b08║有學非無學位及不退菩薩或名異熟識此名唯
U205n1368_p0245b09║在異生二乘諸菩薩位或名無垢識此名唯在如
U205n1368_p0245b10║來地有第五遍計有無者略以四句料簡一遍而
U205n1368_p0245b11║非計即第八識遍緣三境不計度故亦兼無漏二
U205n1368_p0245b12║計而非遍即第七識唯緣頼耶起計度故三亦遍
U205n1368_p0246a01║亦計即第六識遍緣一切起計度故四非遍非計
U205n1368_p0246a02║即前五轉識唯緣五塵無計度故第六惑障增減
U205n1368_p0246a03║者惑謂根本及隨煩惱且根本中六通俱生十分
U205n1368_p0246a04║別起若分別者見道初断若俱生者修道方除隨
U205n1368_p0246a05║惑二十亦通俱生及分別起隨根本惑勢力起故
U205n1368_p0246a06║由此亦通見修二断此八識中第八頼耶俱生分
U205n1368_p0246a07║別六十全無第七末那唯有俱生癡見慢愛無餘
U205n1368_p0246a08║二十俱生分別第六意識一切皆具前五轉識唯
U205n1368_p0246a09║有俱生貪嗔癡三無餘三十分別俱生其隨煩惱
U205n1368_p0246a10║如心所多少門中說障謂二障一煩𢙉障二所知
U205n1368_p0246a11║障初煩惱障與前惑不異更不別說其所知障望
U205n1368_p0246a12║前煩惱用雖有殊頭數多少約識分別與前惑同
U205n1368_p0246b01║或說四障初二如前第三業障第四報障若業現
U205n1368_p0246b02║行在前六識業障種子唯在頼耶第七末那全無
U205n1368_p0246b03║業障第四報障有二一㹅報唯属第八二別報在
U205n1368_p0246b04║前六識更將此四障與三習氣相攝約識分別如
U205n1368_p0246b05║理應思又有五障如薩遮尼乾子經說破塔壞寺
U205n1368_p0246b06║等即是此中業障所収無繁更說第七四緣有異
U205n1368_p0246b07║者一因緣二等無間緣三所緣緣四增上緣一因
U205n1368_p0246b08║緣者謂有為法親辦自果此體有二一種子二現
U205n1368_p0246b09║行二等無間緣者謂八現識及彼心所前聚於後
U205n1368_p0246b10║自類無間等而開導令彼定生名等無間緣三所
U205n1368_p0246b11║緣緣者謂若有法是帶己相心或相應所慮所託
U205n1368_p0246b12║此體有二一親二踈若與能緣體不相離是見分
U205n1368_p0247a01║等內所慮託應知彼是親所緣緣若與能緣體雖
U205n1368_p0247a02║相離為質能起內所慮託應知彼是踈所緣緣四
U205n1368_p0247a03║增上緣者謂若有法有勝勢用能於餘法或順或
U205n1368_p0247a04║違雖前三緣亦有增上而今第四除彼取餘為顯
U205n1368_p0247a05║諸緣差別相故此順違用於四處轉謂生住成得
U205n1368_p0247a06║四事別故此八識體各從自種生具因緣義又前
U205n1368_p0247a07║七識望第八識亦互為因唯前七識展轉相望無
U205n1368_p0247a08║因緣義諸有情類自他展轉容作二緣除等無間
U205n1368_p0247a09║緣自八識聚展轉相望定有增上必無等無間緣
U205n1368_p0247a10║所緣緣義或有或無八於七有七於八無餘七非
U205n1368_p0247a11║八所仗質故第七於六五無一有餘六於彼一切
U205n1368_p0247a12║皆無第六於五無餘五於彼有五識唯託第八相
U205n1368_p0247b01║故自類前後第六容三餘除所緣取現境故許五
U205n1368_p0247b02║後見緣前相者五七前後亦有三緣前七於八所
U205n1368_p0247b03║緣容有能熏成彼相見種故又此八識各有四分
U205n1368_p0247b04║由此自類各具三緣問何故前說第六容三餘除
U205n1368_p0247b05║所緣荅前約後念緣前念故第六自類有所緣緣
U205n1368_p0247b06║餘識不能並緣前故無所緣義今約四分三分相
U205n1368_p0247b07║緣同剎那故故與前別亦無過失同聚異體展轉
U205n1368_p0247b08║相望唯有增上諸相應法所仗質同不相緣故或
U205n1368_p0247b09║依見分說不相緣依相分說有相緣義謂諸相分
U205n1368_p0247b10║互為質起如識中種為觸等相質不尓無色彼應
U205n1368_p0247b11║無境設許變色亦定緣種勿見分境不同質故第
U205n1368_p0247b12║八心所多少者阿頼耶識唯與觸等五數相應如
U205n1368_p0248a01║何此識非別境等心所相應互相違故謂欲希望
U205n1368_p0248a02║所樂事轉此識任運無所希望勝解印持决定事
U205n1368_p0248a03║轉此識瞢昧無所印持念唯明記曾習事轉此識
U205n1368_p0248a04║昧劣不能明記定能令心專注一境此識任運剎
U205n1368_p0248a05║那別緣惠唯簡擇得等事轉此識微昧不能簡擇
U205n1368_p0248a06║故此不與別境相應此識唯是異熟性故善染汙
U205n1368_p0248a07║等亦不相應惡作等四無記性者有間断故定非
U205n1368_p0248a08║異熟第七末那心所十八謂遍行五四根本惑八
U205n1368_p0248a09║隨煩惱并別境惠煩惱有十此何唯四有我見故
U205n1368_p0248a10║餘見不生無一心中有二惠故如何此識要有我
U205n1368_p0248a11║見二取邪見但分別生唯見所断此俱煩惱唯是
U205n1368_p0248a12║俱生修所断故我所邊見依我見生此相應見不
U205n1368_p0248b01║依彼起恒內執有我故要有我見由見審决疑無
U205n1368_p0248b02║容起愛着我故嗔不得生故此識俱煩惱唯四見
U205n1368_p0248b03║慢愛三如何俱起行相無違俱起何失瑜伽論說
U205n1368_p0248b04║貪令心下慢令心舉寧不相違分別俱生外境內
U205n1368_p0248b05║境所陵所恃麄細有殊故彼此文義無乖返無別
U205n1368_p0248b06║境四者謂欲希望未遂合事此識任運緣遂合境
U205n1368_p0248b07║無所希望故無有欲勝解印持曾未定境此識無
U205n1368_p0248b08║始恒緣定境無所印持故無勝解念唯記憶曾所
U205n1368_p0248b09║習事此識恒緣現所受境無所記憶故無有念定
U205n1368_p0248b10║唯繫心專注一境此識任運剎那別緣既不專注
U205n1368_p0248b11║故無有定惠即我見更不別說善是淨故非此識
U205n1368_p0248b12║俱忿等十數行相麄重此識審細故非彼俱無慚
U205n1368_p0249a01║無愧唯是不善此識無記非相應故惡作追悔先
U205n1368_p0249a02║所造業此識任運恒緣現境非悔先業故無惡作
U205n1368_p0249a03║睡眠必依身心重昧外眾緣力有時始起此識無
U205n1368_p0249a04║始一類內執不假外緣故彼非有尋伺俱依外門
U205n1368_p0249a05║而轉淺深推度麄細發言此識唯依內門而轉一
U205n1368_p0249a06║類執我非彼俱故第六意識與五十一心所相應
U205n1368_p0249a07║前五轉識與三十四心所相應謂遍行五別境五
U205n1368_p0249a08║善十一煩惱三中隨二大隨八然觸等五數教理
U205n1368_p0249a09║顯然唯餘心所稍有差別今應釋之有義五識雖
U205n1368_p0249a10║無增上希望審决明記專注及簡擇惠而有微細
U205n1368_p0249a11║欲等五數相應由此聖教說眼耳通是眼耳識相
U205n1368_p0249a12║應智性餘三有惠准此無失未自在位此五或無
U205n1368_p0249b01║得自在時此五定有樂觀諸境欲無減故印境勝
U205n1368_p0249b02║解常無減故憶昔曾受念無減故又佛五識緣三
U205n1368_p0249b03║世故如來無有不定心故五識皆有作事智故若
U205n1368_p0249b04║善十一亦五識俱然說輕安定所引善者亦有調
U205n1368_p0249b05║暢故成所作智俱必有輕安故云煩惱中唯有三
U205n1368_p0249b06║種謂貪嗔癡無分別故由稱量等起慢等故隨煩
U205n1368_p0249b07║惱中小十展轉五識中無中大相通五識容有不
U205n1368_p0249b08║定四數五識全無然此八識心所多少依未轉依
U205n1368_p0249b09║作如是說已轉依位各具二十一心所相應謂遍
U205n1368_p0249b10║行五別境五善十一第九依緣辯釋者依謂所依
U205n1368_p0249b11║緣謂九緣即心心所託彼所依而藉九緣方能了
U205n1368_p0249b12║別作諸事業然所依法㹅有三種一因緣依謂自
U205n1368_p0250a01║種子諸有為法皆託此依離自因緣必不生故二
U205n1368_p0250a02║增上緣依謂內六處諸心心所皆託此依離俱有
U205n1368_p0250a03║根必不轉故三等無間緣依謂前滅意諸心心所
U205n1368_p0250a04║皆託此依離開導依必不起故唯心心所具三所
U205n1368_p0250a05║依名有所依非所餘法雖復略標三所依法於中
U205n1368_p0250a06║義理猶隱難知今應廣辯配八種識及心所法已
U205n1368_p0250a07║下第二心所門中更不別作依緣分別門以同識
U205n1368_p0250a08║故讀者應知初種子依者有作是說要種滅已現
U205n1368_p0250a09║果方生無種已生集論說故種與芽等不俱有故
U205n1368_p0250a10║有義彼說為證不成彼依引生後種說故種生芽
U205n1368_p0250a11║等非勝義故種滅芽生非極成故熖炷同時互為
U205n1368_p0250a12║因故然種自類因果不俱種現相生決定俱有瑜
U205n1368_p0250b01║伽論說無常法與他性為因亦與後念自性為因
U205n1368_p0250b02║是因緣義自性言顯種子自類前為後因他性言
U205n1368_p0250b03║顯種與現行互為因義攝大乘論亦作是說藏識
U205n1368_p0250b04║染法互為因緣猶如束蘆俱時而有又說種子與
U205n1368_p0250b05║果必俱故種子依定非前後設有處說種子前後
U205n1368_p0250b06║應知皆是隨轉理門如是八識及諸心所定各別
U205n1368_p0250b07║有種子所依次俱有依者依謂一切有生滅法仗
U205n1368_p0250b08║因託緣而得生住諸所仗託皆說為依如王與臣
U205n1368_p0250b09║互相依等若法决定有境為主令心心所取自所
U205n1368_p0250b10║緣乃是所依即內六處餘非有境定為主故此但
U205n1368_p0250b11║如王非如臣等故諸聖教唯心心所名有所依非
U205n1368_p0250b12║色等法無所緣故但說於心為心所依不說心所
U205n1368_p0251a01║為心所依彼非主故然有處說依為所依或所依
U205n1368_p0251a02║為依皆隨冝假說由此五識俱有所依定有四種
U205n1368_p0251a03║謂五色根六七八識隨闕一種必不轉故同境分
U205n1368_p0251a04║別染淨根本所依別故聖教唯說依五色根者是
U205n1368_p0251a05║不共根又必同境近相順故第六意識俱有所依
U205n1368_p0251a06║唯有二種謂第七八識隨闕一種必不轉故雖五
U205n1368_p0251a07║識俱取境明了而不定有故非所依聖教唯說依
U205n1368_p0251a08║第七者染淨依故同轉識攝近相順故第七末那
U205n1368_p0251a09║俱有所依但有一種謂第八識藏識若無定不轉
U205n1368_p0251a10║故如伽陁說阿頼耶為依故有末那轉依止心及
U205n1368_p0251a11║意餘轉識得生阿頼耶識俱有所依亦但一種謂
U205n1368_p0251a12║第七識彼識若無定不轉故論說藏識恒與末那
U205n1368_p0251b01║俱時轉故又說藏識恒依染汙此即末那而說三
U205n1368_p0251b02║位無末那者依有覆說如言四位無阿頼耶非無
U205n1368_p0251b03║第八此亦應尓雖有色界亦依五根而不定有非
U205n1368_p0251b04║所依攝識種不能現取自境可有依義而無所依
U205n1368_p0251b05║心所所依應隨識說復各加自相應之心若作是
U205n1368_p0251b06║說妙符教理後開導依者謂有緣法為主能作等
U205n1368_p0251b07║無間緣此於後生心心所法開避導引名開導依
U205n1368_p0251b08║此但属心非心所等若此與彼無俱起義說此於
U205n1368_p0251b09║彼有開導力一身八識既容俱起如何異類為開
U205n1368_p0251b10║導依若許為依應不俱起便同異部心不並生又
U205n1368_p0251b11║一身中諸識俱起多少不定若容互作等無間緣
U205n1368_p0251b12║者色亦應尓便違聖說等無間緣唯心心所攝大
U205n1368_p0252a01║乘論說色亦容有等無間緣者是縱奪言謂假縱
U205n1368_p0252a02║小乘色心前後有等無間緣奪因緣義不尓等言
U205n1368_p0252a03║應成無用各唯自類為開導依深契教理自類必
U205n1368_p0252a04║無俱起義故心所此依應隨識說雖心心所異類
U205n1368_p0252a05║並生而互相依和合似一定俱生滅事業必同一
U205n1368_p0252a06║開導時餘亦開導故展轉作等無間緣諸識不然
U205n1368_p0252a07║不應為例然諸心所非開導依於所引生無主義
U205n1368_p0252a08║故若心心所等無間緣各唯自類第七八識初轉
U205n1368_p0252a09║依時相應信等此緣便闕即違聖說諸心心所皆
U205n1368_p0252a10║四緣生無心睡眠悶絕等位意識雖断而後起時
U205n1368_p0252a11║彼開導依即前自類間断五識應知亦然無自類
U205n1368_p0252a12║心於中間隔名無間故彼先滅時已於今識為開
U205n1368_p0252b01║導故何煩異類為開導依然聖教中說前六識互
U205n1368_p0252b02║相引起或第七八依六七生此依殊勝增上緣說
U205n1368_p0252b03║非等無間緣故不相違瑜伽論說若此識無間諸
U205n1368_p0252b04║識决定生說此為彼等無間緣又此六識為彼六
U205n1368_p0252b05║識等無間緣即施設此名意根者言揔意別亦不
U205n1368_p0252b06║相違故自類為依深契教理九緣者一空二明三
U205n1368_p0252b07║根四境五作意六根本七染淨八分別九種子然
U205n1368_p0252b08║八識中眼識一種藉九緣生耳識唯藉八緣而起
U205n1368_p0252b09║九中除明鼻舌身三各藉七緣識方得轉八中除
U205n1368_p0252b10║空第六意識依五緣生七中除染淨分別第七四
U205n1368_p0252b11║緣生五中除染淨緣或三緣生以根與境並第八
U205n1368_p0252b12║故第八四緣生五中除染淨以第七識即所依根
U205n1368_p0253a01║故若加等無間緣即如次十九八六四五諸緣而
U205n1368_p0253a02║生如有頌言眼識九緣生耳識唯從八鼻舌身三
U205n1368_p0253a03║七後三五三四若加等無間於前各增一因論生
U205n1368_p0253a04║論問天眼具九緣否荅不具不藉空明而亦起故
U205n1368_p0253a05║又畜等中亦有肉眼不藉於明由此應作四句分
U205n1368_p0253a06║別如理應思又問前說種子增上開導三依與十
U205n1368_p0253a07║緣中種子緣根緣等無間緣分別緣染淨緣根本
U205n1368_p0253a08║緣有何差別荅體雖無二約用有殊分依緣別餘
U205n1368_p0253a09║四非依非常有故又問七八何故常恒眼等六識
U205n1368_p0253a10║寧非相續荅由七八生所藉緣少易辦常恒眼等
U205n1368_p0253a11║六識所藉緣多難辦非續由此頌言依止根本識
U205n1368_p0253a12║五識隨緣現或俱或不俱如濤波依水意識常現
U205n1368_p0253b01║起除生無想天及無心二定睡眠與悶絕更有餘
U205n1368_p0253b02║義如百法决說第十問荅料簡者問八識之中何
U205n1368_p0253b03║識能起我法二執荅依六七起非五八也問八識
U205n1368_p0253b04║之中三量各具幾種荅前五轉識唯是現量第六
U205n1368_p0253b05║意識遍通三量第七末那唯是非量第八頼耶同
U205n1368_p0253b06║五現量問八識之中幾是能熏幾是所熏荅前七
U205n1368_p0253b07║能熏第八所熏七能熏中前五轉識能熏頼耶相
U205n1368_p0253b08║分種子自相見種亦復熏成第六意識能熏第八
U205n1368_p0253b09║相見分種自相見種亦復熏成第七末那唯熏第
U205n1368_p0253b10║八見分種子自相見種亦兼熏成又能熏所熏各
U205n1368_p0253b11║具四義如唯識說問此八識中與彼四智如何相
U205n1368_p0253b12║攝荅六七二識從極喜地乃至佛位轉彼末那成
U205n1368_p0254a01║平等性智轉第六識成妙觀察智若至佛位轉彼
U205n1368_p0254a02║頼耶成大圓鏡智轉前五識為成所作智所言轉
U205n1368_p0254a03║者轉彼心所中惠非轉識體以智依識說轉識得。
U205n1368_p0254a04║論第二心所有法略有六種。
U205n1368_p0254a05║述曰第二共勝同緣門就此文中分之為三初標
U205n1368_p0254a06║章舉數次隨數別陳後牒章重解此即是初文二
U205n1368_p0254a07║同前。
U205n1368_p0254a08║論遍行有五至不定有四。
U205n1368_p0254a09║述曰次隨數別陳然此六位略以六門分別第
U205n1368_p0254a10║一釋名二出體性三名數增減四具不具義五果
U205n1368_p0254a11║位闕具六問荅一異第一釋名者遍行五者遍四
U205n1368_p0254a12║一切為所行故若遍属所緣行属能緣或俱属能
U205n1368_p0254b01║緣依士持業二釋如次或有行非遍相違亦得非
U205n1368_p0254b02║此中義持業為勝別境五者緣別別境而得生故
U205n1368_p0254b03║別即是境或別謂欲等相望境即所緣持業有財
U205n1368_p0254b04║二釋俱得持業為勝或後解通隣近依主亦得善
U205n1368_p0254b05║十一者此世他世俱順益故性離𠎝穢勝過𢙣法
U205n1368_p0254b06║故名為善此無六釋根本煩惱者能生隨惑名為
U205n1368_p0254b07║根本煩者擾也惱者乱也擾乱有情恒處生死名
U205n1368_p0254b08║為煩惱根本即煩惱煩即是惱俱持業釋隨煩惱
U205n1368_p0254b09║者謂隨根本煩惱前後分位建立等流性故名之
U205n1368_p0254b10║為隨即忿等十放逸失念及不正知此十三數依
U205n1368_p0254b11║他根本煩惱而起名之為隨無慙無愧掉舉昏沉
U205n1368_p0254b12║不信懈怠及散乱七雖非依彼根本而起緣彼得
U205n1368_p0255a01║有亦名為隨所隨能隨依主持業二釋如次不定
U205n1368_p0255a02║四者三性不定名為不定非如觸等定遍心故非
U205n1368_p0255a03║如欲等定遍地故非如善染唯一性故名為不定
U205n1368_p0255a04║此無六釋此上六位心所法體各各帶數是帶數
U205n1368_p0255a05║釋如理應思有本云遍行有五等者但是寫人加
U205n1368_p0255a06║減不同亦無別義有字為勝非先已有今以者牒
U205n1368_p0255a07║第二出體性者六位心所即用心王同時相應而
U205n1368_p0255a08║為體性有五重別如上應知第三名數增減者若
U205n1368_p0255a09║依此論唯五十一若依瑜伽本地分中有五十三
U205n1368_p0255a10║隨惑位中加邪欲邪勝解二數別故若依唯識雜
U205n1368_p0255a11║集論中有五十五不正見中開五見故又依五蘊
U205n1368_p0255a12║論開慢為七即五十七問何故諸論各說不同荅
U205n1368_p0255b01║且瑜伽論隨惑位中開二數者障義是重故開二
U205n1368_p0255b02║數唯識雜集開五見者約其行相所以別開此論
U205n1368_p0255b03║約體以明更不開數五蘊開慢而為七者如見應
U205n1368_p0255b04║思第四明此六位與四一切具不具義及以問荅
U205n1368_p0255b05║四一切者謂即三性及地時俱三性者一善二不
U205n1368_p0255b06║善三無記地即九地一欲界五趣地二離生喜樂
U205n1368_p0255b07║地三定生喜樂地四離喜妙樂地五捨念清淨地
U205n1368_p0255b08║六空無邊處地七識無邊處地八無所有處地九
U205n1368_p0255b09║非想非非想處地時者即同一剎那時也俱者遍
U205n1368_p0255b10║諸心等與八識俱也此六位中初遍行五具四一
U205n1368_p0255b11║切別境五數但具初二由闕後二非遍行攝善十
U205n1368_p0255b12║一數但遍九地除性時俱雖遍九地由闕三性非
U205n1368_p0256a01║別境攝根隨二惑雖𨵗二性由不遍地非善十一
U205n1368_p0256a02║攝不定四數雖𨵗後三由三性具非根隨攝又具
U205n1368_p0256a03║四一切緣四境別順益違損三性不定行相差別
U205n1368_p0256a04║不可一一為頭問餘五位有六重別如理應思第
U205n1368_p0256a05║五果位闕具者如是六位至成佛已具初三位於
U205n1368_p0256a06║一切處常遍行故如來樂了所知境故印境勝解
U205n1368_p0256a07║常無減故於曾習境念無減故如來無有不定心
U205n1368_p0256a08║故於一切法常决擇故極淨信等常相應故闕餘
U205n1368_p0256a09║位者無染汙故無睡眠故無追悔故現證一切無
U205n1368_p0256a10║尋伺故由此後三定不相應前三位中惠㝡勝故
U205n1368_p0256a11║與八識俱而成四智第六問荅一異者問如是六
U205n1368_p0256a12║位諸心所法為離心體有別自性為即是心分位
U205n1368_p0256b01║差別荅設尓何失二俱有過若離心體有別自性
U205n1368_p0256b02║如何聖教說唯有識又如何說心遠獨行染淨由
U205n1368_p0256b03║心士夫六界莊嚴論說復云何通如彼頌言許心
U205n1368_p0256b04║似二現如是似貪等或似於信等無別染善法若
U205n1368_p0256b05║即是心分位差別如何聖教說心相應他性相應
U205n1368_p0256b06║非自性故又如何說心與心所俱時而轉如日與
U205n1368_p0256b07║光瑜伽論說復云何通彼說心所非即心故如彼
U205n1368_p0256b08║頌言五種性不成分位差過失因緣無別故與聖
U205n1368_p0256b09║教相違應說離心有別自性以心勝故說唯識等
U205n1368_p0256b10║心所依心勢力生故說似彼現非彼即心又識心
U205n1368_p0256b11║言亦攝心所恒相應故唯識等言及現似彼皆無
U205n1368_p0256b12║有失此依谷釋若依勝義心所與心非即非離諸
U205n1368_p0257a01║識相望應知亦然更有餘義如百法決說。
U205n1368_p0257a02║論遍行五者。
U205n1368_p0257a03║述曰第三牒章重解文分為六初遍行五二別境
U205n1368_p0257a04║五三善十一四根本煩惱六五隨煩惱二十六不
U205n1368_p0257a05║定四初中分二初㹅標舉數二隨標別列此即是
U205n1368_p0257a06║初遍行二字即是揔標五者是舉數。
U205n1368_p0257a07║論一作意至五思。
U205n1368_p0257a08║述曰第二隨標別列有五如文云何作意謂能警
U205n1368_p0257a09║心為性於所緣境引心為業謂此警覺應起心種
U205n1368_p0257a10║引令趣境故名作意雖此亦能引起心所心是主
U205n1368_p0257a11║故但說引心作即是意持業釋也或作俱時意隣
U205n1368_p0257a12║近為勝云何為觸觸謂三和分別變異令心心所
U205n1368_p0257b01║觸境為性受想思等所依為業謂根境識更相隨
U205n1368_p0257b02║順故名三和觸依彼生令彼和合故說為彼三和
U205n1368_p0257b03║合位皆有順生心所功能說名變異觸似彼起故
U205n1368_p0257b04║名分別根變異力引觸起時勝彼識境故集論等
U205n1368_p0257b05║但說分別根之變異和合一切心及心所令同觸
U205n1368_p0257b06║境是觸自性既似順生心所功能故以受等所依
U205n1368_p0257b07║為業起盡經說受想行蘊一切皆以觸為緣故由
U205n1368_p0257b08║斯故說識觸受等因二三四和合而生瑜伽但說
U205n1368_p0257b09║與受想思為所依者思於行蘊為主勝故舉此攝
U205n1368_p0257b10║餘集論等說為受依者以觸生受近而勝故謂觸
U205n1368_p0257b11║所取可意等相與受所取順益等相極相隣近引
U205n1368_p0257b12║發勝故云何為受受謂領納順違俱非境相為性
U205n1368_p0258a01║起愛為業能起合離非二欲故云何為想想謂於
U205n1368_p0258a02║境取像為性施設種種名言為業謂要安立境分
U205n1368_p0258a03║齊相方能隨起種種名言云何為思思謂令心造
U205n1368_p0258a04║作為性於善品等役心為業謂能取境正因等相
U205n1368_p0258a05║駈役自心令造善等此後四種並無六釋。
U205n1368_p0258a06║論別境五者。
U205n1368_p0258a07║述曰第二文也於中分二此即是初文二同前。
U205n1368_p0258a08║論一欲至五惠。
U205n1368_p0258a09║述曰第二隨標別列分五如文云何為欲於所樂
U205n1368_p0258a10║境希望為性勤依為業此欲所樂者謂可欣境非
U205n1368_p0258a11║可猒事及中容境又此欲所樂者謂所求境非中
U205n1368_p0258a12║容境又此欲所樂者謂於所觀境於一切事欲觀
U205n1368_p0258b01║察者有希望故此無六釋云何勝解於决定境印
U205n1368_p0258b02║持為性不可引轉為業謂邪正等教理證力於所
U205n1368_p0258b03║取境審决印持由此異緣不能引轉故猶預境勝
U205n1368_p0258b04║解全無勝即是解持業釋也云何為念於曾習境
U205n1368_p0258b05║令心明記不忘為性定依為業謂數憶持曾所受
U205n1368_p0258b06║境令不忘失能引定故云何三摩地三摩地者是
U205n1368_p0258b07║梵語此云等持舊云三昧翻為正定者訛也於所
U205n1368_p0258b08║觀境令心專注不散為性智依為業謂觀得失俱
U205n1368_p0258b09║非境中由定令心專注不散依斯便有决擇智生
U205n1368_p0258b10║心專注言顯所欲住即便能住非唯一境不尓見
U205n1368_p0258b11║道歷觀諸諦前後境別應無等持云何為惠於所
U205n1368_p0258b12║觀境揀擇為性断疑為業謂觀得失俱非境中由
U205n1368_p0259a01║惠推求得决定故此後三種並無六釋此別境五
U205n1368_p0259a02║於四境中俱不俱者有義不定瑜伽論說此四一
U205n1368_p0259a03║切中無後二故又說此五緣四境生所緣能緣非
U205n1368_p0259a04║定俱故應說此五或時起一謂於所樂唯起希望
U205n1368_p0259a05║乃至或於所觀境唯起揀擇或時起二謂於所樂
U205n1368_p0259a06║决定境中起欲勝解或於所樂曾習境中起欲及
U205n1368_p0259a07║念如是乃至於所觀境中起定及惠合有十二或
U205n1368_p0259a08║時起三謂於所樂决定曾習境中起欲勝解及念
U205n1368_p0259a09║如是乃至於曾習所觀境中起念定惠合有十三
U205n1368_p0259a10║或時起四謂於所樂决定曾習所觀境中起前四
U205n1368_p0259a11║種如是乃至於决定曾習所觀境中起後四種合
U205n1368_p0259a12║有五四或時起五謂於所樂决定曾習所觀境中
U205n1368_p0259b01║具起五種如是於四境起欲等五揔別合有三十
U205n1368_p0259b02║一句或有心位五皆不起如非四境率尓墮心及
U205n1368_p0259b03║藏識俱此類非一。
U205n1368_p0259b04║大乘百法明門論䟽卷上　　　法八末