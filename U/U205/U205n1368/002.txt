U205n1368_p0261a01║大乘百法明門論䟽卷下
U205n1368_p0261a02║潞府沙門　義忠　述
U205n1368_p0261a03║論善十一者。
U205n1368_p0261a04║述曰此第三文也分二此即是初文二同前。
U205n1368_p0261a05║論一信至不害。
U205n1368_p0261a06║述曰此第二文也十一如文云何為信於實德能
U205n1368_p0261a07║深忍樂欲心淨為性能治不信樂善為業然信差
U205n1368_p0261a08║別略有三種一信實有謂於諸法實事理中深信
U205n1368_p0261a09║忍故二信有德謂於三寶真淨德中深信樂故三
U205n1368_p0261a10║信有能謂於一切世出世善深信有力能得能成
U205n1368_p0261a11║起希望故由斯對治彼不信心愛樂證修世出世
U205n1368_p0261a12║善忍謂勝解此即信因樂欲謂欲即是信果確陳
U205n1368_p0261b01║此信自性是何豈不適言心淨為性此猶未了彼
U205n1368_p0261b02║心淨言若淨即心應非心所若令心淨慙等何別
U205n1368_p0261b03║心俱淨法為難亦然此性澄清能淨心等以心勝
U205n1368_p0261b04║故立心淨名如水清珠能清濁水慙等雖善非淨
U205n1368_p0261b05║為相此淨為相無濫彼失又諸染法各別有相唯
U205n1368_p0261b06║有不信自性渾濁復能渾濁餘心心所如極穢物
U205n1368_p0261b07║自穢穢他信正翻彼故淨為相此無六釋云何精
U205n1368_p0261b08║進於善惡品修断事中勇捍為性能治懈怠滿善
U205n1368_p0261b09║為業勇表勝進揀諸染法捍表精純揀淨無記即
U205n1368_p0261b10║顯精進唯善性攝此相差別略有五種所謂被甲
U205n1368_p0261b11║加行無下無退無足即經所說有勢有勤有勇堅
U205n1368_p0261b12║猛不捨善軛精進如次應知此五別者謂初發心
U205n1368_p0262a01║自分勝進自分行中三品別故或初發心長時無
U205n1368_p0262a02║間殷重無餘修差別故或資粮等五道別故二乘
U205n1368_p0262a03║究竟道欣大菩提故諸佛究竟道樂利樂他故或
U205n1368_p0262a04║二加行無間解脫勝進別故精即是進持業釋也
U205n1368_p0262a05║云何為慙依自法力崇重賢善為性對治無慙止
U205n1368_p0262a06║息惡行為業謂依自法力尊貴增上崇重賢善羞
U205n1368_p0262a07║耻過罪對治無慙息諸惡業云何為愧依世間力
U205n1368_p0262a08║輕拒暴惡為性對治無愧止息惡行為業謂依世
U205n1368_p0262a09║間呵猒增上輕拒暴惡羞耻過罪對治無愧息諸
U205n1368_p0262a10║惡業羞耻過罪是二通相故諸聖教假說為體云
U205n1368_p0262a11║何無貪於有有具無着為性對治貪着作善為業
U205n1368_p0262a12║云何無嗔於苦苦具無恚為性對治嗔恚作善為
U205n1368_p0262b01║業善心起時隨緣何境皆依有等無着無恚觀有
U205n1368_p0262b02║等立非要緣彼如前慙愧觀善惡立故此二種俱
U205n1368_p0262b03║遍善心云何無癡於諸理事明解為性對治愚癡
U205n1368_p0262b04║作善為業此無癡者別有自性非即是惠正對無
U205n1368_p0262b05║明如無貪嗔善根攝故此上五種並無六釋云何
U205n1368_p0262b06║輕安安謂輕安遠離麄重調暢身心堪任為性對
U205n1368_p0262b07║治昬沉轉依為業謂此伏除能障定法令所依止
U205n1368_p0262b08║轉安適故輕即是安持業釋也不放逸者精進三
U205n1368_p0262b09║根於所断修防修為性對治放逸成滿一切世出
U205n1368_p0262b10║世間善事為業謂即四法於断修事皆能防修名
U205n1368_p0262b11║不放逸非別有體無異相故於防惡事修善事中
U205n1368_p0262b12║離四功能無別用故雖信慙等亦有此能而方彼
U205n1368_p0263a01║四勢用微劣非根遍筞故非此依一不字言通放
U205n1368_p0263a02║及逸不放即不逸持業釋也或無六釋云何行捨
U205n1368_p0263a03║精進三根令心平等正直無功用住為性對治掉
U205n1368_p0263a04║舉靜住為業謂即四法令心遠離掉舉等障靜住
U205n1368_p0263a05║為捨平等正直無功用住初中後位辯捨差別由
U205n1368_p0263a06║不放逸先除雜染捨後令心寂靜而住此無別體
U205n1368_p0263a07║如不放逸離彼四法無相用故能令寂靜即四法
U205n1368_p0263a08║故所令寂靜即心等故行謂行蘊捨謂離染行之
U205n1368_p0263a09║捨故依主釋也為揀受蘊中捨受故置行捨言云
U205n1368_p0263a10║何不害於諸有情不為損惱無瞋為性能對治害
U205n1368_p0263a11║悲愍為業謂即無嗔於諸有情不為損惱假立不
U205n1368_p0263a12║害無嗔翻對断物命嗔不害正違損惱物害無嗔
U205n1368_p0263b01║與樂不害拔苦是謂此二麄相差別理實無嗔有
U205n1368_p0263b02║實自性不害依彼一分假立謂顯慈悲二相別故
U205n1368_p0263b03║利樂有情彼二勝故此無六釋染淨相翻者不忿
U205n1368_p0263b04║恨惱嫉等無嗔一分隨應正翻嗔一分故不慳憍
U205n1368_p0263b05║等無貪一分隨應正翻貪一分故不覆誑諂無貪
U205n1368_p0263b06║癡一分隨應正翻貪癡一分故不慢信一分攝不
U205n1368_p0263b07║慢捨一分攝不慢慙一分攝不疑即信所攝不疑
U205n1368_p0263b08║即正勝解攝不疑即正惠攝一一皆應置有義言
U205n1368_p0263b09║不散乱體即正定攝正見正知俱善惠攝不忘念
U205n1368_p0263b10║者即正念攝悔眠尋伺通染不染如觸欲等無別
U205n1368_p0263b11║翻對何緣諸染所翻善中有別建立有不尓者相
U205n1368_p0263b12║用別者便別立之餘善不然故不應責又諸染法
U205n1368_p0264a01║通遍六識者勝故翻之別立善法餘慢等忿等唯
U205n1368_p0264a02║意識俱害雖亦然而數現起損惱他故障無上乘
U205n1368_p0264a03║勝悲因故為了知彼增上過失翻立不害染淨相
U205n1368_p0264a04║翻淨寧少染淨勝染劣少敵多故又解理通說多
U205n1368_p0264a05║同體迷情事𢩁隨相分少故染與淨不應齊責上
U205n1368_p0264a06║來辯善十一訖。
U205n1368_p0264a07║論煩惱六者。
U205n1368_p0264a08║述曰第四文也分二此即是初文二同前。
U205n1368_p0264a09║論一貪至六不正見。
U205n1368_p0264a10║述曰第二文也分六如文云何名貪於有有具染
U205n1368_p0264a11║著為性能障無貪生苦為業謂由愛力取蘊生故
U205n1368_p0264a12║云何名嗔於苦苦具增恚為性能障無嗔不安隱
U205n1368_p0264b01║性𢙣行所依為業謂嗔必令身心熱惱起諸𢙣業
U205n1368_p0264b02║不善性故云何無明於諸理事迷暗為性能障無
U205n1368_p0264b03║癡一切雜染所依為業謂由無明起疑邪定貪等
U205n1368_p0264b04║煩惱隨煩惱業能招後有雜染法故云何為慢恃
U205n1368_p0264b05║己於他高舉為性能障不慢生苦為業謂若有慢
U205n1368_p0264b06║於德有德心不謙下由此生死輪轉無窮受諸苦
U205n1368_p0264b07║故此慢差別有七九種謂於三品我德處生一切
U205n1368_p0264b08║皆通見修所断聖位我慢既許現行慢類由斯起
U205n1368_p0264b09║亦無失云何為疑於諸諦理猶預為性能障不疑
U205n1368_p0264b10║善品為業謂猶預者善不生故然此疑者別有自
U205n1368_p0264b11║性令惠不决非即惠故此上五種並無六釋云何
U205n1368_p0264b12║𢙣見於諸諦理顛倒推度染惠為性能障善見招
U205n1368_p0265a01║苦為業謂𢙣見者多受苦故此見行相差別有五
U205n1368_p0265a02║一薩迦耶見謂於五取蘊執我我所一切見趣所
U205n1368_p0265a03║依為業此見差別有二十句六十五等分別起攝
U205n1368_p0265a04║二邊執見謂即於彼隨執断常障處中行出離為
U205n1368_p0265a05║業此見差別諸見趣中有執前際四遍常論四一
U205n1368_p0265a06║分常論及計後際有想十六無想俱非各有八論
U205n1368_p0265a07║七断滅論等分別起攝三邪見者謂謗因果作用
U205n1368_p0265a08║實事及非四見諸餘邪執如增上緣名義遍故此
U205n1368_p0265a09║見差別諸見趣中有執前際二無因論四有邊等
U205n1368_p0265a10║四不死矯乱及計後際五現涅槃或計自在世主
U205n1368_p0265a11║釋梵及餘物類常恒不易或計自在等是一切物
U205n1368_p0265a12║因或有橫計諸邪解脫或有妄執非道為道諸如
U205n1368_p0265b01║是等皆邪見攝四見取者謂於諸見及所依蘊執
U205n1368_p0265b02║為㝡勝能得清淨一切闘諍所依為業五戒禁取
U205n1368_p0265b03║者謂於隨順諸見戒禁及所依蘊執為㝡勝能得
U205n1368_p0265b04║清淨無利勤苦所依為業然有處說執為最勝名
U205n1368_p0265b05║為見取執能得清淨名戒取者是影略說或隨轉
U205n1368_p0265b06║理門不尓如何非滅計滅非道計道說為邪見非
U205n1368_p0265b07║二取攝上來辯根本煩惱訖。
U205n1368_p0265b08║論隨煩惱二十者。
U205n1368_p0265b09║述曰第五文也分二此即是初文二同前。
U205n1368_p0265b10║論一忿至十慳。
U205n1368_p0265b11║述曰第二文也分三初明小隨各別起故次明中
U205n1368_p0265b12║隨遍不善故後明大隨遍染心故此即是初分十
U205n1368_p0266a01║如文一忿者依對現前不饒益境憤發為性能障
U205n1368_p0266a02║不忿執仗為業謂懷忿者多發暴惡身表業故二
U205n1368_p0266a03║恨者由忿為先懷惡不捨結怨為性能障不恨熱
U205n1368_p0266a04║惱為業謂結恨者不能含忍恒熱惱故三惱者忿
U205n1368_p0266a05║恨為先追觸暴熱恨悷為性能障不惱䖧螫為業
U205n1368_p0266a06║謂追往惡觸現違緣心便恨悷多發囂暴凶鄙麄
U205n1368_p0266a07║言䖧螫他故此上三種並嗔一分為體四覆者於
U205n1368_p0266a08║自作罪恐失利譽隱藏為性能障不覆悔惱為業
U205n1368_p0266a09║謂覆罪者後必悔惱不安隱故貪癡一分為體不
U205n1368_p0266a10║懼當苦覆自罪故恐失利譽覆自罪故五誑者謂
U205n1368_p0266a11║獲利譽矯現有德詭詐為性能障不誑邪命為業
U205n1368_p0266a12║謂矯誑者心懷異謀多現不實邪命事故貪癡一
U205n1368_p0266b01║分為體六諂者謂罔冐他故矯設異儀嶮曲為性
U205n1368_p0266b02║能障不諂教誨為業謂諂曲者罔冐他故曲順時
U205n1368_p0266b03║冝矯設方便為取他意或藏己失不任師友正教
U205n1368_p0266b04║誨故貪癡一分為體七憍者於自盛事心生染着
U205n1368_p0266b05║醉傲為性能障不憍染依為業謂憍醉者生長一
U205n1368_p0266b06║切雜染法故貪癡一分為體八害者於諸有情心
U205n1368_p0266b07║無悲愍損惱為性能障不害逼惱為業謂有害者
U205n1368_p0266b08║逼惱他故嗔一分為體九嫉者徇自名利不耐他
U205n1368_p0266b09║榮妬忌為性能障不嫉憂慼為業謂嫉妬者聞見
U205n1368_p0266b10║他榮深懷憂慼不安隱故嗔一分為體十慳者躭
U205n1368_p0266b11║着財法不能惠施秘恡為性能障不慳鄙畜為業
U205n1368_p0266b12║謂慳恡者心多秘澁畜積財法不能惠施貪一分
U205n1368_p0267a01║為體。
U205n1368_p0267a02║論十一無慙十二無愧。
U205n1368_p0267a03║述曰第二明中隨也無慙者不頋自法輕拒賢善
U205n1368_p0267a04║為性能障礙慙生長惡行為業謂於自法無所頋
U205n1368_p0267a05║者輕拒賢善不耻過惡能障礙慙生長諸惡行故
U205n1368_p0267a06║無愧者不頋世間崇重暴惡為性能障礙愧生長
U205n1368_p0267a07║𢙣行為業謂於世間無所頋者崇重暴惡不耻過
U205n1368_p0267a08║罪能障礙愧生長諸惡行故不耻過惡是二通相
U205n1368_p0267a09║故諸聖教假說為體不善心時隨緣何境皆有輕
U205n1368_p0267a10║拒賢善及崇重暴惡義故此二法俱遍惡心所緣
U205n1368_p0267a11║不異無別起失此中隨二並無六釋。
U205n1368_p0267a12║論十三不信至二十散乱。
U205n1368_p0267b01║述曰第三明大隨也分八如文十三不信者於實德
U205n1368_p0267b02║能不忍樂欲心穢為性能障淨信墯依為業謂不
U205n1368_p0267b03║信者多懈怠故不信三相翻信應知此無六釋十
U205n1368_p0267b04║四懈怠者於善惡品修断事中懶墯為性能障精
U205n1368_p0267b05║進增染為業謂懈怠者資長染故於諸染事而筞
U205n1368_p0267b06║勤者亦名懈怠退善法故於無記中而筞勤者於
U205n1368_p0267b07║諸善品無進退故是欲勝解非別有性如於無記
U205n1368_p0267b08║忍可樂欲非淨非染無信不信懈即是怠持業釋
U205n1368_p0267b09║也十五放逸者於染淨品不能防修縱蕩為性能
U205n1368_p0267b10║障不放逸增惡損善所依業謂由懈怠及貪嗔癡
U205n1368_p0267b11║不能防修染淨品法㹅名放逸非別有體雖慢疑
U205n1368_p0267b12║等亦有此能而方彼四勢用微劣障三善根遍筞
U205n1368_p0268a01║法故推究此相如不放逸放即是逸持業釋也十
U205n1368_p0268a02║六惽沉者令心於境無堪任為性能障輕安毗鉢
U205n1368_p0268a03║舍那為業惽沉別相謂即瞢重令俱生法無堪任
U205n1368_p0268a04║故此與癡相有差別者謂癡於境迷闇為性正障
U205n1368_p0268a05║無癡而非瞢重惽沉於境瞢重為相正障輕安而
U205n1368_p0268a06║非迷闇惽即是沉持業釋也十七掉舉者令心於
U205n1368_p0268a07║境不寂靜為性能障行捨奢摩他為業掉舉別相
U205n1368_p0268a08║謂即囂動令俱生法不寂靜故掉即是舉持業釋
U205n1368_p0268a09║也十八失念者於諸所緣不能明記為性能障正
U205n1368_p0268a10║念散乱所依為業謂失念者心多散乱故有義失
U205n1368_p0268a11║念念癡一分為體由前二文影略說故論復說此
U205n1368_p0268a12║遍染心故失之與念相違持業二釋俱得持業為
U205n1368_p0268b01║勝十九不正知者於所觀境謬解為性能障正知
U205n1368_p0268b02║毀犯為業謂不正知者多毀犯故有義不正知惠
U205n1368_p0268b03║癡一分攝由前二文影略說故論復說此遍染心
U205n1368_p0268b04║故此無六釋二十散乱者於諸所緣令心流蕩為
U205n1368_p0268b05║性能障正定惡惠所依為業謂散乱者發𢙣惠故
U205n1368_p0268b06║散乱別相即是躁擾令俱生法皆流蕩故問掉散
U205n1368_p0268b07║何別荅彼令易解此令易緣雖一剎那解緣無易
U205n1368_p0268b08║而於相續有易義故染污心時由掉乱力常應念
U205n1368_p0268b09║念易解易緣或由念定等力所制伏故如繫猿猴
U205n1368_p0268b10║有暫時住故掉與乱俱遍染心散即是乱持業釋
U205n1368_p0268b11║也上來辯隨煩惱訖。
U205n1368_p0268b12║論不定有四者。
U205n1368_p0269a01║述曰第六文也分二此即是初文二同前。
U205n1368_p0269a02║論一睡眠二惡作三尋四伺。
U205n1368_p0269a03║述曰第二文也分四如文一睡眠者令身不自在
U205n1368_p0269a04║昧略為性障觀為業謂睡眠位身不自在心極闇
U205n1368_p0269a05║劣一門轉故昧簡在定略別寤時令顯睡眠非無
U205n1368_p0269a06║體用有無心位假立此名如餘盖纏心相應故睡
U205n1368_p0269a07║之與眠持業相違二釋俱得二惡作者惡所作業
U205n1368_p0269a08║追悔為性障止為業此即於果假立因名先惡所
U205n1368_p0269a09║作業後方追悔故悔先不作亦惡作攝如追悔言
U205n1368_p0269a10║我先不作如是事業是我惡作惡即是作持業釋
U205n1368_p0269a11║也有作非悔亦相違釋三尋者尋謂尋求令心忩
U205n1368_p0269a12║遽於意言境麄轉為性四伺者伺謂伺察令心忩
U205n1368_p0269b01║遽於意言境細轉為性此二俱以安不安住身心
U205n1368_p0269b02║分位所依為業然用思惠一分為體於意言境不
U205n1368_p0269b03║深推度及深推度義差別故此上二種並無六釋。
U205n1368_p0269b04║論第三色法略有十一種。
U205n1368_p0269b05║述曰第三所緣境界門分二此即是初文二同前。
U205n1368_p0269b06║論一眼至五身。
U205n1368_p0269b07║述曰第二文也有二初明五根後明六境此即是初
U205n1368_p0269b08║即八轉聲內第七轉中所依聲也已上依字准此
U205n1368_p0269b09║應知然此五根略以三門分別初釋名義二辯體
U205n1368_p0269b10║性三立通差別初釋名義有二初通後別初通名
U205n1368_p0269b11║者增上出生名之為根五識藉彼為增上緣而得
U205n1368_p0269b12║生故又具五義名之為根嚴續依發及遍別故此
U205n1368_p0270a01║無六釋或帶數釋次別名者眼者照燭義故名之
U205n1368_p0270a02║為眼瑜伽第三云屢觀眾色觀而復捨故名為眼
U205n1368_p0270a03║梵云斫芻斫者行義芻者盡義謂能於境行盡見
U205n1368_p0270a04║諸色故名為行盡翻為眼者體用相當依唐言譯
U205n1368_p0270a05║耳者能聞義梵云娑嚕多羅戍縷多此云能聞如
U205n1368_p0270a06║是我聞亦云娑路多羅戍𧃒多故瑜伽云數數於
U205n1368_p0270a07║此聲至能聞故名為耳翻為耳者體用相當依唐
U205n1368_p0270a08║言譯鼻者能齅義梵云伽羅𡰱羯羅拏此云能齅
U205n1368_p0270a09║故瑜伽云數由此故能齅於香故名為鼻翻為鼻
U205n1368_p0270a10║者體用相當依唐言譯舌者能甞味能除飢渴義
U205n1368_p0270a11║梵云舐若時吃縛此云能甞能除飢渴故瑜伽云
U205n1368_p0270a12║能除飢渴羸瘦數發言論表彰呼召故名為舌然
U205n1368_p0270b01║由世俗發言論者是舌依處故瑜伽中通以勝義
U205n1368_p0270b02║世俗二義俱名為舌翻為舌者體用相當依唐言
U205n1368_p0270b03║譯身者積聚義依止義雖諸根大造並皆積聚身
U205n1368_p0270b04║根為彼多法依止積聚其中獨得身稱梵云迦耶
U205n1368_p0270b05║此云積聚故瑜伽云諸根所隨周遍積聚故名為
U205n1368_p0270b06║身雖復迦耶是積聚義依止義翻為身者體用相
U205n1368_p0270b07║當依唐言譯此中眼體即是其根乃至身根皆持
U205n1368_p0270b08║業釋皆有出生增上義故二辯出體性者五根即
U205n1368_p0270b09║以造色為體造色有二一者能造即地等四二者
U205n1368_p0270b10║所造即色等四合此兩種與根為體更有小乘外
U205n1368_p0270b11║道諸宗不同如大章說三立通差別者此中眼耳
U205n1368_p0270b12║立通餘三不立夫言通者離諸擁障妙用難測名
U205n1368_p0271a01║曰神通眼耳二根離質用遠離擁義增妙用難測
U205n1368_p0271a02║故別立通餘三不立然此二種修方便生除障得
U205n1368_p0271a03║者名通不尓用狹不立通名通者唯四禪有非通
U205n1368_p0271a04║者五地成非通者各唯自地起通者異地起然下
U205n1368_p0271a05║起上非上起下非修起故其通者無漏佛亦有故
U205n1368_p0271a06║然天眼通亦立於明與生死智明為前導故觀諸
U205n1368_p0271a07║業色見因尋果勝於天耳天耳非明不能除三際
U205n1368_p0271a08║愚故其欲界天等雖能徹視作用不廣不立為通
U205n1368_p0271a09║生得眼耳非修断障之所得故然有經中說五色
U205n1368_p0271a10║根在佛位中皆名為通佛用勝故餘即不尓今依
U205n1368_p0271a11║三乘通論故唯立此二根。
U205n1368_p0271a12║論六色至十一法處所攝色。
U205n1368_p0271b01║述曰後明六境也即是八轉聲內第七聲中所於
U205n1368_p0271b02║聲也已上於字亦准此釋然此六境略以三門分
U205n1368_p0271b03║別初釋名義次辯體性後顯差別初釋名義有二
U205n1368_p0271b04║初通後別初通名者然此六種復有多名有說為
U205n1368_p0271b05║六衰有說為六無義有說為六塵此依凢夫位可
U205n1368_p0271b06║作是說若依聖位理即不然有說為六境此通凢
U205n1368_p0271b07║聖因果不遮後別名者眼所取故名之為色乃至
U205n1368_p0271b08║第六意所取故名之為法對根明境名色等故上
U205n1368_p0271b09║之五種皆無六釋或帶數釋唯法處色名稍有別
U205n1368_p0271b10║法謂䡄持處謂處所即十二處中之一處也若尓
U205n1368_p0271b11║䡄持處所名法處色者即上五種亦名䡄持及處
U205n1368_p0271b12║應是法處色荅以對根故無相濫失謂極逈等五
U205n1368_p0272a01║是法處之所攝色依主釋也或有財釋理亦無違
U205n1368_p0272a02║前解為勝次出體者如根應知後顯差別者云何
U205n1368_p0272a03║為色依雜集論色有二十五種謂青黃赤白長短
U205n1368_p0272a04║方圓麄細高下若正若不正光影明暗煙雲塵霧
U205n1368_p0272a05║逈色表色空一顯色若依瑜伽五蘊論色有二種
U205n1368_p0272a06║謂顯形表又釋此三為三十一開顯為十三謂青
U205n1368_p0272a07║黃赤白光影明暗煙雲塵霧空一顯色開形為十
U205n1368_p0272a08║謂長短方圓麄細高下若正若不正開表為八謂
U205n1368_p0272a09║取捨屈伸行住坐臥或九十三即前三十一各有
U205n1368_p0272a10║可意不可意俱相違云何為聲依雜集論說有十
U205n1368_p0272a11║一種謂因執受大種聲因不執受大種聲因執受不
U205n1368_p0272a12║執受大種聲可意聲不可意聲俱相違聲世所共成
U205n1368_p0272b01║聲成所引聲遍計所執聲聖言量所攝聲非聖言
U205n1368_p0272b02║量所攝聲顯揚論中有十二種於前十一上更加響
U205n1368_p0272b03║聲五蘊論中唯有初三瑜伽論中有前六種云何
U205n1368_p0272b04║為香依雜集論說有六種謂好惡平等俱生和合
U205n1368_p0272b05║變異瑜伽論中有初三種云何為味依雜集論有
U205n1368_p0272b06║十二種謂苦醋甘辛醎淡若可意若不可意若俱
U205n1368_p0272b07║相違若俱生若和合若變異云何為觸依瑜伽論
U205n1368_p0272b08║有二十六種一地二水三火四風五滑六澁七輕八
U205n1368_p0272b09║重九軟十緩十一急十二冷十三飢十四渴十五
U205n1368_p0272b10║飽十六力十七劣十八悶十九癢二十粘二十一
U205n1368_p0272b11║病二十二老二十三死二十四疲二十五息二十
U205n1368_p0272b12║六勇云何為法處所攝色依雜集論略有五種一
U205n1368_p0273a01║極逈色二極略色三定自在所生色四受所引色
U205n1368_p0273a02║五遍計所執色更有餘數如後當知雖列六境數
U205n1368_p0273a03║各不同其間名義今更釋之且初色中長等諸色
U205n1368_p0273a04║皆依青黃赤白四色上建立深碧曰青赤類曰黃
U205n1368_p0273a05║朱色名赤素色名白物展曰長物促稱短六面平
U205n1368_p0273a06║正名方團無四角名圓周遍廣大名麄纖故名細
U205n1368_p0273a07║形舉曰高形備曰下物形平等名正物形不平等
U205n1368_p0273a08║名不正日𦦨稱光物暎光明於中可現名影星火
U205n1368_p0273a09║藥珠等𦦨名明物障光明於中不可見名闇龍吟
U205n1368_p0273a10║氣暈名雲薪火氣騰曰煙輕土颺空名塵地水氣
U205n1368_p0273a11║騰為霧謂於空處門䆫孔隙離餘物得名為逈
U205n1368_p0273a12║色屈伸等業名為表色從此已上皆持業釋或無
U205n1368_p0273b01║六釋於上虛空所見青等名空一顯色空之顯色
U205n1368_p0273b02║即依主釋或相違隣近有財帶數俱得初釋為勝
U205n1368_p0273b03║第二聲者因執受大種聲者因謂因由假藉之義
U205n1368_p0273b04║因彼頼耶之所執受地等四大所發之聲即有情
U205n1368_p0273b05║等聲是因不執受大種聲者不因頼耶執受大種
U205n1368_p0273b06║所發之聲即風鈴等聲是因俱大種聲者謂執受
U205n1368_p0273b07║四大不執受四大共發聲名因俱大種聲即擊皷
U205n1368_p0273b08║吹貝等聲是或云因執受不執受大種聲者名雖
U205n1368_p0273b09║有殊義意無別問如何俱舍論難云不許一極微
U205n1368_p0273b10║二具四大共造一聲此亦應尓如何通釋荅且如
U205n1368_p0273b11║擊皷時外四大種親造皷聲內四大種但為緣助
U205n1368_p0273b12║故說內外四大共造一聲手等中聲返此應知又順
U205n1368_p0274a01║正理師云手皷四大相擊共造一聲然皷聲大手
U205n1368_p0274a02║聲小但聞皷聲不聞手聲若手聲大皷聲小但聞
U205n1368_p0274a03║手聲不聞皷聲情所樂欲名可意聲情不樂欲名
U205n1368_p0274a04║不可意聲非樂非不樂名俱相違聲世所共成聲
U205n1368_p0274a05║者謂世俗間共立言教等所發之聲成所引聲者
U205n1368_p0274a06║謂諸聖者成立教理引發之聲或成所作智所引
U205n1368_p0274a07║言教之聲名成所引聲遍計所執聲者謂諸外
U205n1368_p0274a08║道執心安立言教之聲即法花經云揚聲大呌等
U205n1368_p0274a09║聲是聖言量所攝聲者約見聞覺知八種言說
U205n1368_p0274a10║謂見言見不見言不見乃至知上亦有二種或非
U205n1368_p0274a11║聖言量凢所演說但八言說句中於理者亦聖言
U205n1368_p0274a12║量所攝聲是彼類故非聖言量所攝聲者翻前所
U205n1368_p0274b01║說謂八言說句與理乖違名非聖言量所攝聲此
U205n1368_p0274b02║十一種皆依主釋由本質聲觸幽險處便出響聲
U205n1368_p0274b03║響即是聲持業釋也第三香者好謂殊好若約境
U205n1368_p0274b04║名好即沉麝等是若約情說謂隨自識變稱己心
U205n1368_p0274b05║者方名好香惡香者約情約境准好香說此上二
U205n1368_p0274b06║種約境而論即持業釋若約情說即依主釋平等
U205n1368_p0274b07║香者謂非好非惡說名平等俱生香者謂沉檀等
U205n1368_p0274b08║與質俱起名俱生香和合香者謂即和合眾香共
U205n1368_p0274b09║成一香名和合香變異香者謂熟果等變異未熟
U205n1368_p0274b10║無香之時不名變異香此之四種皆持業釋也第
U205n1368_p0274b11║四味者𦦨上燋味及不甘等名苦酸故名醋甜羙
U205n1368_p0274b12║曰甘辢故稱辛有塩曰醎無塩曰淡上之六種皆
U205n1368_p0275a01║持業釋也或無六釋稱情名可意不稱情名不可
U205n1368_p0275a02║意與二相返名俱相違此上三種並依主釋與質
U205n1368_p0275a03║同有名俱生味即甘草等是眾味聚集名和合味
U205n1368_p0275a04║如飲食等成熟已後味異於前名變異味亦如果
U205n1368_p0275a05║等熟方有味此上三種立持業釋第五觸者堅硬
U205n1368_p0275a06║為地流濕為水溫熱稱火輕動曰風若餘澁等二
U205n1368_p0275a07║十二種皆依四大差別分位建立何者謂四大清
U205n1368_p0275a08║淨光潤故假立於滑謂四大不清淨麄礦故假立
U205n1368_p0275a09║於澁謂四大堅實可稱故假立於重由輕一種不
U205n1368_p0275a10║可稱故於身四大更不別立若一極微四大之體
U205n1368_p0275a11║非是身故不可稱故而得立輕謂四大慢縱故假
U205n1368_p0275a12║立於緩謂四大速疾故假立於急謂四六清淨柔
U205n1368_p0275b01║潤故假立於軟由四大中水風和合生故假立於
U205n1368_p0275b02║冷由四大𨵗飲食任持不平等故假立於飢及劣
U205n1368_p0275b03║由四大無所𨵗任持平等故假立於力及飽由四
U205n1368_p0275b04║大不平等變異不調故假立於病由四大分位變
U205n1368_p0275b05║異不平等故假立於老由四大滅壞命根報盡不
U205n1368_p0275b06║平等故假立於死由四大有躁動過惡不平等故
U205n1368_p0275b07║假立於癢由四大謂惡飲食等乖緣不平等煩情
U205n1368_p0275b08║故假立於悶由地與水和合生故假立於䊀由四
U205n1368_p0275b09║大徃來勞倦不平等故假立於疲若遠離彼由四
U205n1368_p0275b10║大平等疲憩故假立於息由四大猛𨦣離萎悴故
U205n1368_p0275b11║假立於勇此上二十六種並無六釋若望於觸即
U205n1368_p0275b12║持業釋第六法處所攝色者略以五門分別一開
U205n1368_p0276a01║合廢立二辯體性三釋名字四分別假實五影質
U205n1368_p0276a02║有無初開合廢立者此論所說法處色㹅有一種
U205n1368_p0276a03║㹅名法處所攝色也五蘊論說法處色有二一無
U205n1368_p0276a04║表二定果瑜伽第三說亦同彼顯揚第一說有三
U205n1368_p0276a05║種一律儀二不律儀三定自在所生色瑜伽第五
U205n1368_p0276a06║十四說三亦然對法說五如文自列顯揚十八說
U205n1368_p0276a07║法處色有十二相一影像相二所作成就相三無
U205n1368_p0276a08║見相四無對相五非實大種所生相六属心相七
U205n1368_p0276a09║世間相八不可思議相九世間三摩地果相十出
U205n1368_p0276a10║世間三摩地果相十一自地下地境界相十二諸
U205n1368_p0276a11║佛菩薩隨心自在轉變不可思議相五蘊瑜伽各
U205n1368_p0276a12║說二者極略極逈體即極微扸諸麄實色分成此
U205n1368_p0276b01║二以假從實以細從麄故於法處更不別說遍計
U205n1368_p0276b02║所執起不明了意識獨緣根境搆畫所生熏種為
U205n1368_p0276b03║因後生根境以因從果以影從質亦於法處更不
U205n1368_p0276b04║別說諸無表色相隱類同㹅合建立名一無表定
U205n1368_p0276b05║自在果雖通假實俱由定生亦㹅合立名一定果
U205n1368_p0276b06║故五蘊等說二非多顯揚第一瑜伽决擇各說三
U205n1368_p0276b07║者諸無表色相類雖同善惡用殊分成二種善者
U205n1368_p0276b08║名律儀不善者名不律儀處中無表或無不立或
U205n1368_p0276b09║即彼類更不別開不說所餘准前應知故顯揚等
U205n1368_p0276b10║但說有三顯揚十八說十二相者唯說定果若假
U205n1368_p0276b11║若實諸相差別異於餘類理應法處所攝唯立三
U205n1368_p0276b12║種一者影像諸有極微并獨生散意搆畫根境水
U205n1368_p0277a01║月鏡像如是等類同皆無實心之影故同立一門
U205n1368_p0277a02║二者無表若定若散若善不善此皆不能表示他
U205n1368_p0277a03║故相用既等同立一門三者定果有漏無漏若假
U205n1368_p0277a04║若實俱由定起同立一門故五蘊等說後二種若
U205n1368_p0277a05║極微色以假從實以細從麄若遍計色以因從果
U205n1368_p0277a06║以影從質更不別立影像色者亦應無表以假從
U205n1368_p0277a07║實非色從色不別說之唯說定果彼既不尓此云
U205n1368_p0277a08║何然故應說三非可增減然今本位說有漏心獨
U205n1368_p0277a09║生散意𤙹緣根境水月鏡像此等皆麄扸諸根境
U205n1368_p0277a10║至極微位非麄唯細雖同影像麄細全殊覺意計
U205n1368_p0277a11║心能緣亦別故離遍計別立極微有對色中略有
U205n1368_p0277a12║一類一唯所㝵不能㝵他即色處中明等逈色下
U205n1368_p0277b01║第三說非能㝵故二能㝵他亦為所㝵除逈色外
U205n1368_p0277b02║諸有對色下第三說能所㝵故由此二類麄色不
U205n1368_p0277b03║同扸至極微細亦差別扸前所㝵以至極微名極
U205n1368_p0277b04║逈色扸後俱㝵以至極微名極略色由此類別細
U205n1368_p0277b05║分二種二門影顯境心有異隨應麄細開合亦殊
U205n1368_p0277b06║麄色易知合名影像細色難解別開二門故論說
U205n1368_p0277b07║五不可增減綜貫諸文的當深理二辯體性者初
U205n1368_p0277b08║極略色者論自說言極微為體即五色根除逈色
U205n1368_p0277b09║外餘五色境及四大種法處實色極微為體顯揚
U205n1368_p0277b10║第五瑜伽五十四說建立極微有十五種謂眼等
U205n1368_p0277b11║五根為五極微色等五境為五極微又四大種為
U205n1368_p0277b12║四極微法處實色為一極微故此十五為極略色
U205n1368_p0278a01║體二極逈色者論自說言即此離餘物㝵色以空
U205n1368_p0278a02║界色極微為體論說逈色即明闇色當知光影亦
U205n1368_p0278a03║逈色収日𦦨稱光餘𦦨名明影闇翻此豈唯明闇
U205n1368_p0278a04║是逈色耶雖說明闇但舉少分然空界色上下見
U205n1368_p0278a05║別分成逈色及空一顯色故空界色攝六種色扸
U205n1368_p0278a06║至極微𤙹名極逈色建立所以如前應知三受
U205n1368_p0278a07║所引色者論自說言謂無表色有義唯以律儀
U205n1368_p0278a08║不律儀無表為體處處皆說法處無表唯此二故
U205n1368_p0278a09║要猛利思種名無表故有義亦以非律儀非不
U205n1368_p0278a10║律儀無表為體此論第八說業有三一律儀二不
U205n1368_p0278a11║律儀三非律儀非不律儀非律儀非不律儀者
U205n1368_p0278a12║謂彼所有善不善業若布施等若毆擊等於律
U205n1368_p0278b01║儀不律儀所不攝業皆此所収瑜伽五十四說色
U205n1368_p0278b02║用差別者謂有表無表律儀不律儀非律儀非
U205n1368_p0278b03║不律儀所攝作用說布施等為此業故定知此業
U205n1368_p0278b04║亦有無表說表無表律儀等三為色作用何緣
U205n1368_p0278b05║唯二有表無表此處中業唯有表耶不說三者即
U205n1368_p0278b06║二所攝善𢙣類故故受所引色定通三種律儀無
U205n1368_p0278b07║表㹅有三種一別解脫無表即七眾戒二定俱無
U205n1368_p0278b08║表即八等至俱諸有漏戒此亦名為靜慮律儀
U205n1368_p0278b09║色界戒勝故以為名三無漏無表即八等至俱諸
U205n1368_p0278b10║無漏戒者別解脫無表不律儀無表處中無表此
U205n1368_p0278b11║三皆依動發思種防發身語善惡功能增長位立
U205n1368_p0278b12║故唯識說此等皆依發勝身語善𢙣思種增長
U205n1368_p0279a01║位立成業論說動發勝思能發律儀不律儀無表
U205n1368_p0279a02║由此熏成二勝種子至未損壞位假立善𢙣律儀
U205n1368_p0279a03║無表定俱無漏二種無表依彼二位止𢙣現思功
U205n1368_p0279a04║能建立故唯識說或依定中止身語𢙣現行思立
U205n1368_p0279a05║此等諸無表色為受所引色體四遍計所起色者
U205n1368_p0279a06║論自說言謂影像色獨生散意遍三性心所變根
U205n1368_p0279a07║塵無根等用水月鏡像此等非一因計所變五根
U205n1368_p0279a08║五塵定境色等無用影像為此遍計所起色體五
U205n1368_p0279a09║定自在所生色者論自說言八解脫靜慮境色為
U205n1368_p0279a10║體五十三說勝定力故於一切色皆得自在即以
U205n1368_p0279a11║定變色聲香味觸五境為體苐三釋名者初極略
U205n1368_p0279a12║色者極者至也窮也邊也略有二義一者㹅義㹅
U205n1368_p0279b01║略眾色扸至極微名極略色二者少義扸諸根境
U205n1368_p0279b02║至極少處名極略色故稱極略不名極微略是㹅
U205n1368_p0279b03║義者略色之極略是少義者色即極略或色之極
U205n1368_p0279b04║略依主持業二釋俱得今此色者五種通名二釋
U205n1368_p0279b05║雖成持業為勝極逈色者逈色即是色處中逈色
U205n1368_p0279b06║離㝵方顯立以逈名極逈即色極逈之色二釋隨
U205n1368_p0279b07║應色既通名前解為勝雖明闇等亦是所扸明等
U205n1368_p0279b08║是揔處所寬廣復能為依不名極明等但稱極逈
U205n1368_p0279b09║色然此逈色與空一顯色上下類殊形俱空界色
U205n1368_p0279b10║不名極空但名極逈色者恐濫虛空亦是色性又
U205n1368_p0279b11║此逈色亦通空界色准上不名極空但稱極逈受
U205n1368_p0279b12║所引色者受謂領受因師因教而領受義引謂發
U205n1368_p0280a01║起受之所引名受所引所引即色名所引色受之
U205n1368_p0280a02║所引色名受所引色都合二名即成兩釋雖定道
U205n1368_p0280a03║戒得不從師然方便時亦從師教不律儀戒或自
U205n1368_p0280a04║要期或從他受由此揔說名受所引色又別解脫
U205n1368_p0280a05║無表定由受起轉不隨心雖得彼戒不定從他定
U205n1368_p0280a06║道相從亦名受所引色又雖得彼戒不言從他無
U205n1368_p0280a07║表類同皆名受所引色遍計所起色者三性意識
U205n1368_p0280a08║能遍計度境從此生名彼所起所起即色名所起
U205n1368_p0280a09║色遍計之所起色名遍計所起色亦通兩釋定自
U205n1368_p0280a10║在所生色者定通無擁名為自在果從彼起名彼
U205n1368_p0280a11║所生所生即色名所生色自在之所生色名自在
U205n1368_p0280a12║所生色二釋如前苐四分別假實者下苐六云極
U205n1368_p0280b01║微無體由惠分扸顯揚苐七云由惠分扸麄色至
U205n1368_p0280b02║㝡細色邊建立極微非由有體故說極微無生無
U205n1368_p0280b03║滅瑜伽苐三云於色聚中曾無極微生處然從種
U205n1368_p0280b04║生時唯聚集起亦非極微聚成麄色唯識亦云至
U205n1368_p0280b05║色邊際假立極微瑜伽五十四等說皆同此故初
U205n1368_p0280b06║二色皆是假有成唯識云然依思願善惡分限假
U205n1368_p0280b07║立無表成業亦云依二種子未損壞位假立善惡
U205n1368_p0280b08║律儀無表此證甚多故受所引色亦是假有顯揚
U205n1368_p0280b09║十八說七事無實三影像四響音故遍計色亦是
U205n1368_p0280b10║假有瑜伽五十四說墮法處色有假有實若有威
U205n1368_p0280b11║德定所生境由如變化彼果彼境及彼相應識等
U205n1368_p0280b12║境色是實物有成唯識說阿頼耶識變十色處及
U205n1368_p0281a01║墮法處所現實色故定果色體是實有此中有義
U205n1368_p0281a02║五種色中前四假有唯第五實顯揚論說七事
U205n1368_p0281a03║假中但說律儀不律儀不說定果亦是假有七事
U205n1368_p0281a04║者一表色二形色三影像四響音五觸處造色六
U205n1368_p0281a05║律儀七不律儀瑜伽但說法處色中威德定色是
U205n1368_p0281a06║實物有律儀不律儀皆是假有亦不說此定境色
U205n1368_p0281a07║中通假有義第五亦通假有菩薩二乘等解脫
U205n1368_p0281a08║勝處遍處諸假色相實用都無若非此収何色
U205n1368_p0281a09║所攝定境界故非五境攝性非極微又非無表
U205n1368_p0281a10║彼解脫等定非遍計由此明知非前四色若非第
U205n1368_p0281a11║五便無所属應此五色攝法不盡復不可說是影
U205n1368_p0281a12║像故文非遍計色収豈諸定心皆成搆畫無漏心
U205n1368_p0281b01║等無假相耶佛智具能現諸影故然由異生聖
U205n1368_p0281b02║者所變皆能成實極殊勝故瑜伽唯識說彼為
U205n1368_p0281b03║定所生色以彼假相非殊勝故略而不說顯揚第
U205n1368_p0281b04║一說定所引色由三品心起故彼所緣影像色性
U205n1368_p0281b05║及彼所作成就色性初是假色後是實色又顯
U205n1368_p0281b06║揚第十八七事假中說影像假又法處色有十二
U205n1368_p0281b07║相第一影像相若假影像非定果者彼論不說無
U205n1368_p0281b08║表定果外更有法處色彼影像色何色所収故知
U205n1368_p0281b09║定果有假有實後義為善順教理故第五影質
U205n1368_p0281b10║有無者唯識第七說有二所緣一親二踈若與
U205n1368_p0281b11║能緣體不相離是見分等內所慮託應知彼是
U205n1368_p0281b12║親所緣緣若與能緣躰雖相離為質能起內所慮
U205n1368_p0282a01║託應知彼是踈所緣緣此五種色雖多是假彼能
U205n1368_p0282a02║緣等親所緣相决定皆有故彼論說親所緣緣
U205n1368_p0282a03║能緣皆有離內所慮託必不生故性是依他從因
U205n1368_p0282a04║所起諸非實色即能緣等種子所生無色用故
U205n1368_p0282a05║或無別種或與本質同一種起然無實用若有實
U205n1368_p0282a06║者有色用故別從種生非與能緣同一種起如樞
U205n1368_p0282a07║要說或變似色或有色用依此二理親所緣緣五
U205n1368_p0282a08║皆名色依集量論說踈所緣緣一切心生决定皆
U205n1368_p0282a09║有佛地論說無分別智緣真如時亦變影像故諸
U205n1368_p0282a10║心起定有本質即依此義五中四色定有本質初
U205n1368_p0282a11║極略色以欲色界十有色處及無色界定果實色
U205n1368_p0282a12║以為本質論說極微有十五故次極逈色以欲色
U205n1368_p0282b01║界空處色為質然無色界無別處所故此中不說
U205n1368_p0282b02║皆由扸麄所生故以為質受所引色既非心變非
U205n1368_p0282b03║影像故不說本質遍計所起色以欲色界十有色
U205n1368_p0282b04║處及上界中定所起色以為本質皆可託彼變影
U205n1368_p0282b05║像故定所生色以欲色界諸根境色而為本質五
U205n1368_p0282b06║十四說勝定果色然從緣彼種類影像三摩地發
U205n1368_p0282b07║說彼大造故用二界大造諸色為質若有本質色
U205n1368_p0282b08║若無本質境皆用名教以為本質許識行相通見
U205n1368_p0282b09║及影故知所緣定有影質由此四色本質成故成
U205n1368_p0282b10║唯識說踈所緣緣能緣或有離外所慮託亦得
U205n1368_p0282b11║生故第八第六此諸心品所仗本質或有或無踈
U205n1368_p0282b12║所緣緣有無不定若依此義極略極逈遍計所起
U205n1368_p0283a01║色扸緣諸色因名教者本質如前依自尋伺計
U205n1368_p0283a02║諸我法空花兔角過去未來劫盡常有不因他教
U205n1368_p0283a03║皆無本質又定果色有變有化有緣他起有定
U205n1368_p0283a04║力生若變緣他定有本質其化定力及自在位不
U205n1368_p0283a05║假他生故此本質有無不定雖說行相通見及影
U205n1368_p0283a06║誰復許通一切定心正智緣如所緣一故若緣如
U205n1368_p0283a07║智亦有影像誰能照彼知有真如即根本後得
U205n1368_p0283a08║亦應無別又諸菩薩雖入滅定常起威儀遊諸淨
U205n1368_p0283a09║土此由定前意樂擊發本識相分現諸威儀後雖
U205n1368_p0283a10║滅心威儀不滅由第八識持緣彼故此位威儀依
U205n1368_p0283a11║何本質不尓八地已上菩薩入滅定位無前意識
U205n1368_p0283a12║發起威儀即應不成念念入定亦非不起現諸威
U205n1368_p0283b01║儀如是便違處處經典又有梵王等變本形類佛
U205n1368_p0283b02║前聽法談論語言前能變心意識已滅非定通識
U205n1368_p0283b03║時現在前此所變形非苐八境彼以何法為本質
U205n1368_p0283b04║耶苐八所緣亦定果故由斯定果所仗本質有無
U205n1368_p0283b05║不定故唯識說契當深宗集量未行且依現教。
U205n1368_p0283b06║性境不隨心獨影唯從見帶質通情本性種等隨應
U205n1368_p0283b07║論苐四不相應行法略有二十四種。
U205n1368_p0283b08║述曰苐四分位建立門分二此即是初文二同前。
U205n1368_p0283b09║論一得至二十四不和合性。
U205n1368_p0283b10║述曰苐二文也然此得等略以五門分別一釋名
U205n1368_p0283b11║字二顯差別三諸教不同四辯假相五二諦分別
U205n1368_p0283b12║初釋名者獲成就者名之為得此無六釋依業所
U205n1368_p0284a01║引苐八識種令色心不断名為命根命即是根持
U205n1368_p0284a02║業釋也或種實命假業為命因皆依士釋類相似
U205n1368_p0284a03║故名眾同分眾即同分眾之同分持業依主二釋
U205n1368_p0284a04║如次由二障種令趣差別名異生性異生之性或
U205n1368_p0284a05║異聖之生依士依主如次皆得由出離想不恒心
U205n1368_p0284a06║滅名無想定由止息想恒不恒心滅名滅盡定此
U205n1368_p0284a07║上二種或依士釋或持業釋今存後解由欲界修
U205n1368_p0284a08║感彼天果名無想報無想之報依士釋也有本云
U205n1368_p0284a09║無想異熟無想事亦依士釋又異熟有三義一變
U205n1368_p0284a10║異而熟要因成熟方能招果名為異熟二異時而
U205n1368_p0284a11║熟過去造因今現得果現在造因招未來果名為
U205n1368_p0284a12║異熟由此二義故經頌云作𢙣不即受等三異類
U205n1368_p0284b01║而熟由善𢙣因感無記果名為異熟若異属因熟
U205n1368_p0284b02║属於果或異即熟並属於果依士持業二釋如次
U205n1368_p0284b03║一名二名多名能詮自性名曰名身一句二句多
U205n1368_p0284b04║句能詮差別名曰句身一字二字多字能為二所
U205n1368_p0284b05║依名曰文身此上三種皆持業釋一名一句一字
U205n1368_p0284b06║而望於身即相違釋便非持業或展轉說亦有財
U205n1368_p0284b07║釋又文身者為名句依而顯所表顯有四義一扇
U205n1368_p0284b08║二相好三根形四塩如次能顯風凉大人男女味
U205n1368_p0284b09║故故名為顯即喻此文身能顯於理若依古譯翻
U205n1368_p0284b10║文為味但是所顯非能顯也又彼名等更有句數
U205n1368_p0284b11║如玄談說先無今有名生法非凝然名異法有暫
U205n1368_p0284b12║用名住有法後無名為無常不同小乘別立生等
U205n1368_p0285a01║此之四種並無六釋又諸聖教多合生滅名為無
U205n1368_p0285a02║常所以然者生名為有有非恒有不如無為滅
U205n1368_p0285a03║名為無無非恒無不如兔角由不同彼無為兔角
U205n1368_p0285a04║二常之相故名無常因果不断故名流轉善𢙣因
U205n1368_p0285a05║果互相差別名為定異因果感赴名曰相應諸行
U205n1368_p0285a06║迅疾故名勢速編列有敘故名次苐此上五種並
U205n1368_p0285a07║持業釋或無六釋過去未來等名時或隨方域所
U205n1368_p0285a08║說時分名時色處分齊故名為方度量諸法故名
U205n1368_p0285a09║為數不乖返故名和合性不和合性返此應知此
U205n1368_p0285a10║後五種並無六釋苐二顯差別者大論五十六云
U205n1368_p0285a11║問蘊分位各有幾種荅蘊有多種謂得無想定等
U205n1368_p0285a12║心不相應行又彼問云依何分位建立得此復幾
U205n1368_p0285b01║種乃至問云依何分位建立不和合性此復幾種
U205n1368_p0285b02║不能繁錄彼文荅詞今當具引何者依因自在現
U205n1368_p0285b03║行分位建立得此復三種一種子成就二自在成
U205n1368_p0285b04║就三現行成就依業所引異熟住時决定分位建
U205n1368_p0285b05║立命根此復三種一定不定二愛非愛三歲刼數
U205n1368_p0285b06║等所安立故依諸有情相似分位建立眾同分此
U205n1368_p0285b07║復三種一種類同分二自性同分三功巧業處養
U205n1368_p0285b08║命同分依未生起一切出世聖法分位建立異生
U205n1368_p0285b09║性此復三種一欲界繫二色界繫三無色界繫今
U205n1368_p0285b10║助一解或四生五趣六道七識住九有情居四十
U205n1368_p0285b11║二居止等亦是異生性之差別也依已離遍靜貪
U205n1368_p0285b12║未離上貪出離想作意為先名滅分位建立無想
U205n1368_p0286a01║定此復三種一自性者唯是善性二補特伽羅者
U205n1368_p0286a02║在異生相續三起者先於此起後於色界弟四靜
U205n1368_p0286a03║慮當受彼果依已離無所有處貪止息想作意為
U205n1368_p0286a04║先名滅分位建立滅盡定此復三種一自性者唯
U205n1368_p0286a05║是善性二補特伽羅者在聖相續通學無學三起
U205n1368_p0286a06║者先於此起後於色界重現在前託色所依方現
U205n1368_p0286a07║前故此據未建立阿頼耶識教若已建立於一切
U205n1368_p0286a08║處皆得現前依已生無想有情天中名滅分位建
U205n1368_p0286a09║立無想報此復三種一自性者無覆無記二補特
U205n1368_p0286a10║伽羅者唯異生生彼非諸聖者三起者謂能引發
U205n1368_p0286a11║無想定思能感彼天異熟果故後想生已是諸有
U205n1368_p0286a12║情便從彼沒依假言說分位建立名身此復三種
U205n1368_p0286b01║二假施設名身二實物名身三世所共了不了名
U205n1368_p0286b02║身如名身句身文身當知亦尓此中差別者謂標
U205n1368_p0286b03║句釋句音所攝字所攝依現在分位建立生此復
U205n1368_p0286b04║三種一剎那生二相續生三分位生依前後分位
U205n1368_p0286b05║建立老此復三種一異性老二轉變老三受用老
U205n1368_p0286b06║依生分位建立住此復三種一剎那住二相續住
U205n1368_p0286b07║三立制住依生已壞滅分位建立無常此復三種
U205n1368_p0286b08║謂一壞滅無常二轉變無常三別離無常依因果
U205n1368_p0286b09║相續分位建立流轉此復三種謂一剎那展轉流
U205n1368_p0286b10║轉二生展轉流轉三染污清淨展轉流轉依諸法
U205n1368_p0286b11║差別相分位建立定異此復三種謂一相定異二
U205n1368_p0286b12║因定異三果定異依因果相稱分位建立相應此
U205n1368_p0287a01║復三種謂一和合相應二方便相應三稱可道理
U205n1368_p0287a02║所作相應依迅疾流轉分位建立勢速謂一諸行
U205n1368_p0287a03║勢速二士用勢速三神通勢速依一一行流轉分
U205n1368_p0287a04║位建立次弟此復三種謂一剎那流轉次弟二內
U205n1368_p0287a05║身流轉次弟三成立所作流轉次弟依諸行相續
U205n1368_p0287a06║不断分位建立時此復三種一過去二未來三現
U205n1368_p0287a07║在依行所攝受諸色分位建立方此復三種謂一
U205n1368_p0287a08║上二下三傍依諸法齊量表了分位建立數此復
U205n1368_p0287a09║三種謂一一數二二數三多數今助一解或小數
U205n1368_p0287a10║中數大數亦是依所作無𨵗分位建立和合性此
U205n1368_p0287a11║復三種謂一集會和合二義和合三圓滿和合與
U205n1368_p0287a12║和合相返應知不和合性若分位若差別依彼全
U205n1368_p0287b01║無一二三字餘皆並同第三諸教不同者然依諸
U205n1368_p0287b02║論數各不同雜集論中有二十三若依五蘊唯識
U205n1368_p0287b03║有初十四無流轉等十數依此論中有二十四所
U205n1368_p0287b04║以然者五蘊唯識為順小乘且明十四非大乘宗
U205n1368_p0287b05║無餘十種又置等言等後十數亦無有失雜集論
U205n1368_p0287b06║中𨵗不和合亦有等言具攝無妨或不和合易故
U205n1368_p0287b07║不說或依異生性攝故不別說此論約通諸法不
U205n1368_p0287b08║和合性故別開之弟四辯假相者依雜集論勒為
U205n1368_p0287b09║八位故彼論云如是等心不相應行法唯依分位
U205n1368_p0287b10║差別建立當知皆是假有一於善不善等增減分
U205n1368_p0287b11║位建立一種者解云當知此即是得即依有情可
U205n1368_p0287b12║成諸法假立為得此即通色及心心所有法上假
U205n1368_p0288a01║二於心心所名滅分位建立三種者解云當知即
U205n1368_p0288a02║是二無心定無想報是此等三種即不依色分位
U205n1368_p0288a03║立也三於住世分位建立一種者解云即是命根
U205n1368_p0288a04║即依先業所引異熟種子住時决定分位建立此
U205n1368_p0288a05║即於心上假四於根形相似分位建立一種者解
U205n1368_p0288a06║云即是眾同分即依如是如是有情自體相似分
U205n1368_p0288a07║位建立眾同分瑜伽論云依諸有情相似分位立
U205n1368_p0288a08║也此通於色心心所上假五於相分位建立四種
U205n1368_p0288a09║者解云即是四相依有為法始起轉變暫用即滅
U205n1368_p0288a10║相上如次立生等四此通色心心所上假六於言
U205n1368_p0288a11║說分位建立三種者解云當知即是名句文三此
U205n1368_p0288a12║通色心心所上假問名等聲屈曲可於色上假名
U205n1368_p0288b01║等非心位應非心上假荅名等聲處假唯依此界
U205n1368_p0288b02║談若約他土論何妨心上假故經言或有佛土意
U205n1368_p0288b03║思為佛事七於未得聖分位建立一種者解云當
U205n1368_p0288b04║知即是異生性即於未得見道已前二障種子上
U205n1368_p0288b05║假立此性唯依心所上假有論本云非得者名雖
U205n1368_p0288b06║有殊義意無別八於因果分位差別建立餘十種
U205n1368_p0288b07║者解云當知即是流轉等十此等並通色心心所
U205n1368_p0288b08║上假㹅而言之當知三種通心心所上假謂二無
U205n1368_p0288b09║心定無想異熟一唯心上假謂即命根一唯心所
U205n1368_p0288b10║上假謂異生性餘十九種通色心心所上假苐五
U205n1368_p0288b11║二諦分別者初世俗諦有四種一假名無實諦謂
U205n1368_p0288b12║瓶盆車乘等是二隨事差別諦謂蘊處界等十善
U205n1368_p0289a01║巧是劣於四諦故名為俗三方便安立諦謂苦等
U205n1368_p0289a02║四諦是此約二乘近觀唯有生空不及依門故說
U205n1368_p0289a03║名俗四依門顯實諦謂二空門是望一真法界猶
U205n1368_p0289a04║未亡詮故說名俗苐二勝義諦亦有四種一體用
U205n1368_p0289a05║顯現諦苐二俗是過初俗故名為勝義二因果差
U205n1368_p0289a06║別諦苐三俗是過苐二俗故名為勝義三證得勝
U205n1368_p0289a07║義諦苐四俗是過苐三俗故名為勝義四勝義勝
U205n1368_p0289a08║義諦謂一真法界是又此二諦八重差別者應作
U205n1368_p0289a09║四句分別一唯俗非真初一俗是二唯真非俗苐
U205n1368_p0289a10║四真是三亦真亦俗中間六諦是四非真非俗此
U205n1368_p0289a11║一句𨵗然此得等是俗諦中苐二俗収亦是真諦
U205n1368_p0289a12║中初諦所攝色及無為二諦分別如理應思。
U205n1368_p0289b01║論苐五無為略有六種。
U205n1368_p0289b02║述曰苐五顯示實性門分二此即是初文二同前。
U205n1368_p0289b03║論一虛空無為至真如無為。
U205n1368_p0289b04║述曰苐二文也然此無為略以二門分別一釋名
U205n1368_p0289b05║義二出體性初釋名義有二初㹅後別初㹅名
U205n1368_p0289b06║者比之六種㹅名無為為之言作即是一切有生
U205n1368_p0289b07║滅法皆有造作稱之曰為今此六種寂寞冲虛湛
U205n1368_p0289b08║然常住無彼造作故名無為亦無六釋後別名者
U205n1368_p0289b09║離諸障㝵無物所顯名曰虛空以虛望空亦無六
U205n1368_p0289b10║釋若望無為即持業釋擇謂簡擇滅謂断染無漏
U205n1368_p0289b11║智起断諸障染所顯真理名擇滅無為若能滅名
U205n1368_p0289b12║滅擇即是滅擇滅之無為二釋如次若所滅名滅
U205n1368_p0290a01║擇之與滅即相違釋而望無為同前依士若滅性
U205n1368_p0290a02║名滅滅即無為持業釋也無為望擇亦依士釋不
U205n1368_p0290a03║由擇力本性清淨或緣𨵗所顯故名非擇滅若非
U205n1368_p0290a04║擇名滅所滅名滅滅性名滅持業相違依士三釋
U205n1368_p0290a05║如次俱得依前持業相違二釋非擇滅而望無為
U205n1368_p0290a06║俱依士釋依前依士滅即無為如理應思若談真
U205n1368_p0290a07║理不由擇力即但持業亦應思准苐四禪中出八
U205n1368_p0290a08║灾患所顯無為名不動無為不動兩字全無六釋
U205n1368_p0290a09║不動之無為亦依士釋無所有處想受不行所顯
U205n1368_p0290a10║真如名想受滅無為想受即滅持業釋也想受滅
U205n1368_p0290a11║之無為依士釋也或滅盡定中想受不行就勝而
U205n1368_p0290a12║說名想受滅無為理非妄倒故名真如真簡於妄
U205n1368_p0290b01║如簡於倒遍計依他如次應知文真如者顯實常
U205n1368_p0290b02║義真即是如真如即無為俱持業釋苐二出體性
U205n1368_p0290b03║者略有二種一依識變假施設有謂苐六識曾聞
U205n1368_p0290b04║說虛空等名隨分別有作虛空等解變為影像即
U205n1368_p0290b05║用此相以之為體二法性假施設有即以法性為
U205n1368_p0290b06║彼六體故唯識說此五皆依真如假立真如亦是
U205n1368_p0290b07║假施設名更有諸部不同及釋妨難諸門分別如
U205n1368_p0290b08║餘處說。上來初明百法荅前問訖。
U205n1368_p0290b09║論言無我者略有二種。
U205n1368_p0290b10║述曰自下苐二大門明二無我以荅後問就此文
U205n1368_p0290b11║中分之為二初𤙹標舉數二隨標別列此即是初
U205n1368_p0290b12║無實主宰故名無我假即不遮又主是俱生我無
U205n1368_p0291a01║分別故宰是分別我有割断故又主是苐七我宰
U205n1368_p0291a02║是苐六我若諸有情及一切法無此我相故言無我。
U205n1368_p0291a03║論一補特伽羅無我二法無我。
U205n1368_p0291a04║述曰苐二隨標別列分二初明人無我後明法無
U205n1368_p0291a05║我人無我者梵語補特伽羅唐言數取趣謂諸有
U205n1368_p0291a06║情起惑造業即為能取當來五趣名之為趣雖復
U205n1368_p0291a07║數數起惑造業五趣輪迴都無主宰實自在用故
U205n1368_p0291a08║言無我故經云無我無造無受者善惡之業亦不
U205n1368_p0291a09║忘補特伽羅即無我持業釋也法無我者謂諸法
U205n1368_p0291a10║體雖復任持䡄生物解亦無勝性實自在用故言
U205n1368_p0291a11║無我法即無我持業釋也有䟽本云因明無我便
U205n1368_p0291a12║解二執不善論宗學者應知又言一切法中都無
U205n1368_p0291b01║有我者何不在此之中解釋而於前文預繁說乎
U205n1368_p0291b02║上來明二無我荅後問訖。
U205n1368_p0291b03║大乘百法明門論䟽卷下　　　　　法九末