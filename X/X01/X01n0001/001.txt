X01n0001_p0001a01║
X01n0001_p0001a02║
X01n0001_p0001a03║No. 1
X01n0001_p0001a04║圓覺經佚文
X01n0001_p0001a05║
X01n0001_p0001a06║余嚮偶獲古宋本大方廣圓覺修多羅了義經下
X01n0001_p0001a07║卷一帖。一紙廿行。行十二字。經末有左藏庫西潘
X01n0001_p0001a08║閬巷（一行）內李三二郎印行（二行）之記。今撿尋其文。汝
X01n0001_p0001a09║善男子當獲來世是修行者。無令惡魔及諸外道
X01n0001_p0001a10║惱其身心。令生退屈之下。有爾時世尊（乃至）無令
X01n0001_p0001a11║生退屈等一百一十三言。此現存諸藏本所無也
X01n0001_p0001a12║按此經文。圓覺會中有十二菩薩。各從座起發法
X01n0001_p0001a13║問。佛亦各答之之事。而經先以長行詳述。而後以
X01n0001_p0001a14║偈重說之。然至於敘最後起座賢善首菩薩與佛
X01n0001_p0001a15║問答。唯有長行而無偈。文體既不一。乃其為誤脫
X01n0001_p0001a16║可知耳。今為看舊藏經者具錄其文于左云爾。
X01n0001_p0001a17║明治辛亥歲十二月　　　　松本文識
X01n0001_p0001a18║爾時世尊。欲重宣此義。而說偈言。
X01n0001_p0001a19║賢善首當知是經諸佛說如來等護持
X01n0001_p0001a20║十二部眼目名為大方廣圓覺陀羅尼
X01n0001_p0001a21║顯如來境界依此修行者增進至佛地
X01n0001_p0001a22║如海納百川飲者皆充滿假使施七寶
X01n0001_p0001a23║積滿三千界不如聞此經若化河沙眾
X01n0001_p0001a24║皆得阿羅漢不如聞半偈汝等於來世
X01n0001_p0001b01║護是宣持者無令生退屈