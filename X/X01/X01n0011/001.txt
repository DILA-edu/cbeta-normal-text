X01n0011_p0361a01║
X01n0011_p0361a02║No. 11
X01n0011_p0361a03║佛說無量壽佛名號利益大事因緣經
X01n0011_p0361a04║
X01n0011_p0361a05║曹魏天竺三藏康僧鎧譯
X01n0011_p0361a06║我聞如是：一時佛在王舍城耆闍崛山中，與大比丘
X01n0011_p0361a07║眾千二百五十人俱，諸漏已盡、神通明達，諸眾聖其
X01n0011_p0361a08║名曰：尊者阿難、尊者目犍連、尊者舍利弗、尊者大牛
X01n0011_p0361a09║王、尊者摩訶迦葉、尊者摩訶伽耶迦葉、尊者大周那、
X01n0011_p0361a10║尊者名聞迦葉、尊者大淨心志等，皆如斯等以為上
X01n0011_p0361a11║首；又普賢菩薩、文殊師利菩薩、信淨慧菩薩、善解脫
X01n0011_p0361a12║菩薩等諸大正士，滿足無量願行、安住不可思議功
X01n0011_p0361a13║德之法、智慧聖明，如是等之諸菩薩眾不可稱計，即
X01n0011_p0361a14║時來會。
X01n0011_p0361a15║爾時世尊告阿難曰：「乃往過去久遠無量無央數劫，
X01n0011_p0361a16║有一大比丘名曰法藏，值遇無數百千佛，滿足無量
X01n0011_p0361a17║大願，超過諸佛所行之法。彼法藏比丘今已成正覺，
X01n0011_p0361a18║現在西方清淨安樂剎，號曰不可思議光無量壽如
X01n0011_p0361a19║來。其佛本願力故，以不可思議威神力徧滿十方世
X01n0011_p0361a20║界，以大音聲宣布名號功德，是故十方世界一切有
X01n0011_p0361a21║情聞信其名號功德，即時入正定位，生清淨安樂佛
X01n0011_p0361a22║國。是故有情之類縱令在人中，以宿報故或聾盲喑
X01n0011_p0361a23║啞愚痴狂惡，以其佛光明名號因緣，皆得解脫。或在
X01n0011_p0361a24║三途勤苦之中受苦無間，以其佛光明名號因緣，皆
X01n0011_p0361b01║蒙解脫。聞其光明名號，若信受、若稱名，即時除無量
X01n0011_p0361b02║無數劫生死之罪。是故阿難！稱彼佛號若一聲若十
X01n0011_p0361b03║聲乃至百千聲，於念念中在無數化無量壽佛常護
X01n0011_p0361b04║其人；又有二菩薩，一名觀世音、一名大勢至，是二菩
X01n0011_p0361b05║薩自為上首，俱諸大菩薩眾常來護其人，壽終之後
X01n0011_p0361b06║生彼無量壽清淨安樂國。是故阿難！設有猛火充滿
X01n0011_p0361b07║三千大千世界必當過至，聞信彼佛名號，是人號火
X01n0011_p0361b08║中生白蓮華，是名不可思議名號利益一大事因緣。
X01n0011_p0361b09║其佛本願力故，十方諸佛皆俱讚譽彼佛名號功德，
X01n0011_p0361b10║又稱讚念佛有情之類。是故汝等皆當信受彼佛名
X01n0011_p0361b11║號。」
X01n0011_p0361b12║世尊告阿難曰：「如來所以興出於世間，說彼佛不可
X01n0011_p0361b13║思議真實功德光明名號利益大事因緣，是故我說
X01n0011_p0361b14║難值難見、難得難聞，若有眾生有聞此法者，皆應信
X01n0011_p0361b15║順如法修行。」
X01n0011_p0361b16║世尊告阿難曰：「彼法藏比丘為度十方世界一切有
X01n0011_p0361b17║情，雖起超世願、修無量大行，是本久遠實成，本有法
X01n0011_p0361b18║身常住。無量壽佛以不可思議威神力故，徧滿十方
X01n0011_p0361b19║世界，為教化安立無數有情住於無上真實之道，或
X01n0011_p0361b20║為剎利國王、轉輪王，或為長者、居家尊性豪貴，或為
X01n0011_p0361b21║六欲梵天王等，或為地獄、餓鬼、畜生、修羅身，常以四
X01n0011_p0361b22║威儀化作一切。阿難！彼久遠實成法身常住。無量壽
X01n0011_p0361b23║佛者豈異人耶？今日世尊我身是也。愍念汝等一切
X01n0011_p0361b24║有情無明大夜闇故，從彼安養無為界示現此惡時
X01n0011_p0361c01║惡世界中迦耶、王舍等，說彼佛名號不可思議功德
X01n0011_p0361c02║因緣，是謂難值難見、難得難聞。是故若有有情聞此
X01n0011_p0361c03║經者，皆應信受如法修行。」
X01n0011_p0361c04║世尊告阿難曰：「縱令一切有情煩惱惡業深障重報，
X01n0011_p0361c05║彼佛光明名號神力無所障㝵，是故彼佛號無㝵；無
X01n0011_p0361c06║對清淨智慧歡喜等智慧無㝵故，威神力亦無㝵；神
X01n0011_p0361c07║力無㝵故，大慈悲亦無㝵。是故濁惡世一切有情，若
X01n0011_p0361c08║以有㝵小智有疑於佛無㝵智、不可思議智、不可穪
X01n0011_p0361c09║量智、大乘勝智、無等倫最上智，疑惑不信。以疑惑故，
X01n0011_p0361c10║無數多劫中墮曾婆羅獄，或入頻陀羅獄受苦無窮
X01n0011_p0361c11║無有出期。是故若有有情正信佛智者，即時入正定
X01n0011_p0361c12║位，不退轉阿耨多羅三藐三菩提，是名不可思議功
X01n0011_p0361c13║德名號利益大事因緣。」佛說此經應時，普大地六種
X01n0011_p0361c14║震動，天雨妙花，自然空中有微妙大音聲讚嘆彼不
X01n0011_p0361c15║可思議光無量壽清淨佛號，及今日世尊說大事利
X01n0011_p0361c16║益因緣。世尊說此經時，無量有情發無上正真道意，
X01n0011_p0361c17║諸天人民得阿那含果，諸大菩薩以四弘誓莊嚴功
X01n0011_p0361c18║德於將來世應成正覺。佛說此經已，諸大菩薩眾、阿
X01n0011_p0361c19║難等諸大聲聞弟子眾，聞佛所說歡喜禮佛而去。
X01n0011_p0361c20║
X01n0011_p0361c21║佛說無量壽佛名號利益大事因緣經