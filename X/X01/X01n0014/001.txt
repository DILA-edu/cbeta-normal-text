X01n0014_p0365a06║
X01n0014_p0365a07║
X01n0014_p0365a08║
X01n0014_p0365a09║
X01n0014_p0365a10║No. 14
X01n0014_p0365a11║佛說十往生阿彌陀佛國經
X01n0014_p0365a12║
X01n0014_p0365a13║失譯人名　出周錄
X01n0014_p0365a14║如是我聞：一時佛在王舍城耆闍崛山中與大比丘
X01n0014_p0365a15║眾萬二千人俱，皆是大阿羅漢，眾所知識，其名曰摩
X01n0014_p0365a16║訶迦葉、摩訶阿那律陀，皆如是等而為上首；
X01n0014_p0365a17║又與無量菩薩摩訶薩俱，一切皆住不退轉位，無量
X01n0014_p0365a18║功德眾所莊嚴，其名曰：妙吉祥菩薩、無能勝菩薩、常
X01n0014_p0365a19║精進菩薩、不休息菩薩，如是等諸大菩薩而為上首；
X01n0014_p0365a20║復有釋提桓因、堪忍界主大梵天王、四大天王如是
X01n0014_p0365a21║上首，百千俱低那庾多諸天子眾，及阿素洛等，為聞
X01n0014_p0365a22║法故皆悉來集，各禮佛足，退坐一面。
X01n0014_p0365a23║爾時阿難白佛言：「世尊成道已來，於廣敷演大乘經
X01n0014_p0365a24║典一切眾生解脫之法中，宣說西方極樂世界微妙
X01n0014_p0365b01║最勝清淨莊嚴阿彌陀佛本誓重願不可思議功德，
X01n0014_p0365b02║一切眾生往生極樂世界之法。我等諦聽信受修行，
X01n0014_p0365b03║未聞觀身之法其事云何？唯願說之。」
X01n0014_p0365b04║佛告阿難：「夫觀身之法者，不觀東西、不觀南北、不觀
X01n0014_p0365b05║四維上下、不觀虗空、不觀外緣、不觀內緣、不觀身色、
X01n0014_p0365b06║不觀色聲、不觀色像，唯觀無緣，是為正真觀身之法。
X01n0014_p0365b07║除是觀身，十方諦求，在在處處更無別法而得解脫。」
X01n0014_p0365b08║佛復告阿難：「但自觀身，善力自然、正念自然、解脫自
X01n0014_p0365b09║然。何以故？譬如有人精進直心得正解脫，如是之人
X01n0014_p0365b10║不求解脫，解脫自至。」阿難復白佛言：「世尊！世間眾生
X01n0014_p0365b11║若有如是正念解脫，應無一切地獄、餓鬼、畜生三惡
X01n0014_p0365b12║道也。」
X01n0014_p0365b13║佛告阿難：「世間眾生不得解脫。何以故？一切眾生皆
X01n0014_p0365b14║由多虗少實無一正念，以是因緣地獄者多、解脫者
X01n0014_p0365b15║少。譬如有人於自父母及以師僧，外現孝順、內懷不
X01n0014_p0365b16║孝，外現精進、內懷不實，如是惡人報雖未至，三途不
X01n0014_p0365b17║遠，無有正念，不得解脫。」阿難復白佛言：「若如是者，更
X01n0014_p0365b18║脩何善根得正解脫？」
X01n0014_p0365b19║佛告阿難：「汝今善聽，吾今為汝說。有西方極樂世界
X01n0014_p0365b20║十往生法，可得解脫。云何為十？一者觀身正念常懷
X01n0014_p0365b21║歡喜以飲食衣服施佛及僧，往生阿彌陀佛國。二者
X01n0014_p0365b22║正念以甘妙良藥施一病比丘及一切，往生阿彌陀
X01n0014_p0365b23║佛國。三者正念不害一生命，慈悲於一切，往生阿彌
X01n0014_p0365b24║陀佛國。四者正念從師所受戒淨慧修梵行常懷歡
X01n0014_p0365c01║喜，往生阿彌陀佛國。五者正念孝順於父母、敬奉於
X01n0014_p0365c02║師長，不起憍慢心，往生阿彌陀佛國。六者正念往詣
X01n0014_p0365c03║於僧坊、恭敬於塔寺，聞灋解一義，往生阿彌陀佛國。
X01n0014_p0365c04║七者正念一日一夜中受持八齋戒，不破一，往生阿
X01n0014_p0365c05║彌陀佛國。八者正念若能齋月齋日中遠離於房舍，
X01n0014_p0365c06║常詣於善師，往生阿彌陀佛國。九者正念常能持淨
X01n0014_p0365c07║戒，勤修於禪定，護法、不惡口，若能如是行，往生阿彌
X01n0014_p0365c08║陀佛國。十者正念若於無上道不起誹謗心，精進持
X01n0014_p0365c09║淨戒，復教無智者流布是經法，教化無量眾生，如是
X01n0014_p0365c10║諸人等悉皆得往生阿彌陀佛國。」
X01n0014_p0365c11║爾時十方世界六種震動、雨珍妙華，他方佛國一切
X01n0014_p0365c12║諸菩薩來集此會，一心聽法。大會中有一菩薩名山
X01n0014_p0365c13║海慧，白佛言：「世尊！彼阿彌陀佛國有何玅樂勝事，一
X01n0014_p0365c14║切眾生皆願往生彼？」佛告山海慧菩薩：「汝今應當起
X01n0014_p0365c15║立合掌正身向西，正念觀阿彌陀佛國，願見阿彌陀
X01n0014_p0365c16║佛。」爾時一切大眾亦皆起立合掌，共觀阿彌陀佛。爾
X01n0014_p0365c17║時阿彌陀佛現大神通放大光明，照山海慧菩薩身，
X01n0014_p0365c18║爾時山海慧菩薩等即見阿彌陀佛國土所有莊嚴
X01n0014_p0365c19║妙好之事皆悉七寶，七寶山、七寶塔、七寶坊、七寶樓
X01n0014_p0365c20║閣、水鳥樹林常吐法音。彼國道場樹高四十萬由旬，
X01n0014_p0365c21║樹下有獅子座高五百由旬，阿彌陀佛日日常轉法
X01n0014_p0365c22║輪。彼國人民不習外事、正習內事，口說方等語、耳聽
X01n0014_p0365c23║方等聲、心解方等義。爾時山海慧菩薩白佛言：「世尊！
X01n0014_p0365c24║我等今者覩見彼國勝妙利益不可思議。今我願一
X01n0014_p0366a01║切眾生悉皆往生，然後我等亦願生彼國。」佛記之曰：
X01n0014_p0366a02║「正觀正念得正解脫，皆悉生彼。」
X01n0014_p0366a03║佛告山海慧菩薩：「汝今欲度一切眾生，應當受持是
X01n0014_p0366a04║經。」佛告大眾：「於我滅後受持是經，八萬劫中廣宣流
X01n0014_p0366a05║布，至賢劫千佛，使諸眾生普得聞知信樂修行，說者
X01n0014_p0366a06║聽者皆得往生阿彌陀佛國。若有如是等人，我從今
X01n0014_p0366a07║日常使二十五菩薩護持是人，常令是人無病無惱，
X01n0014_p0366a08║若人若非人不得其便，行住坐臥無問晝夜常得安
X01n0014_p0366a09║穩。若有眾生深信是經、念阿彌陀佛願往生者，彼極
X01n0014_p0366a10║樂世界阿彌陀佛即遣觀世音菩薩、大勢至菩薩、藥
X01n0014_p0366a11║王菩薩、藥上菩薩、普賢菩薩、法自在菩薩、獅子吼菩
X01n0014_p0366a12║薩、陀羅尼菩薩、虗空藏菩薩、德藏菩薩、寶藏菩薩、金
X01n0014_p0366a13║藏菩薩、金剛菩薩、山海慧菩薩、光明王菩薩、華嚴王
X01n0014_p0366a14║菩薩、眾寶王菩薩、月光王菩薩、日照王菩薩、三昧王
X01n0014_p0366a15║菩薩、自在王菩薩、大自在王菩薩、白象王菩薩、大威
X01n0014_p0366a16║德王菩薩、無邊身菩薩是二十五菩薩擁護行者，若
X01n0014_p0366a17║行若住若坐若臥、若晝若夜，一切時、一切處，不令惡
X01n0014_p0366a18║鬼惡神得其便也。」佛又告山海慧：「是經名為『覩阿彌
X01n0014_p0366a19║陀佛色身正念解脫三昧經』，亦名『度諸有流生死八
X01n0014_p0366a20║難有緣眾生經』。如是受持眾生未有念佛三昧緣者，
X01n0014_p0366a21║是經能與作開大三昧門，是經能與眾生閇地獄門，
X01n0014_p0366a22║是經能與眾生除害人惡鬼殄滅四向悉皆安穩。」
X01n0014_p0366a23║佛告山海慧：「如我所說，其義如是。」山海慧菩薩白佛
X01n0014_p0366a24║言：「世尊！我今頂受尊經，不敢有疑。然於今世及未來
X01n0014_p0366b01║世，諸有眾生多生誹謗、不信是經，如是之人於後云
X01n0014_p0366b02║何？」
X01n0014_p0366b03║佛告山海慧菩薩：「於後閻浮提，或有比丘比丘尼、若
X01n0014_p0366b04║男若女，見有讀誦是經者，或相瞋恚心懷誹謗，由是
X01n0014_p0366b05║謗正法故，是人現身之中得諸惡重病、身根不具，或
X01n0014_p0366b06║得聾病盲病、瘖病瘂病、失陰病、鬼魅邪狂、風冷熱痔、
X01n0014_p0366b07║水腫失心，如是等諸惡重病世世在身。如是受苦坐
X01n0014_p0366b08║臥不安，大小便利亦皆不通，求生不得求死不得，或
X01n0014_p0366b09║乃至死墮於地獄，八萬劫中受大苦惱，百千萬世未
X01n0014_p0366b10║曾聞水食之名。久後得出生在人中，作牛馬猪羊為
X01n0014_p0366b11║人所殺，受大苦惱。後得人身常生下賤，百千萬世不
X01n0014_p0366b12║得自在，永不聞三寶名字。為謗是經，故受苦如是。是
X01n0014_p0366b13║故無智人中莫說是經，正觀正念如是之人然後與
X01n0014_p0366b14║說。彼此不敬是經墮於地獄，彼此敬重得正解脫往
X01n0014_p0366b15║生阿彌陀佛國。若有比丘、比丘尼、優婆塞、優婆夷、善
X01n0014_p0366b16║男子、善女人，正信是經、愛樂是經，勸導眾生，說者聽
X01n0014_p0366b17║者悉皆往生阿彌陀佛國。是故有信者，我滅後受持
X01n0014_p0366b18║是經法，正法像法末法濁惡世中廣宣流布，是人即
X01n0014_p0366b19║為真我弟子，現身即得阿耨多羅三藐三菩提。」
X01n0014_p0366b20║佛說此經已，尊者阿難、諸大聲聞及諸比丘菩薩摩
X01n0014_p0366b21║訶薩，一切世間天、人、阿修羅等，聞佛所說皆大歡喜，
X01n0014_p0366b22║信受奉行。
X01n0014_p0366b23║佛說十往生阿彌陀佛國經
X01n0014_p0366b24║
X01n0014_p0366c01║
X01n0014_p0366c02║No. 14-A
X01n0014_p0366c03║ 十往生經真偽決疑
X01n0014_p0366c04║
X01n0014_p0366c05║難云：《開元釋教錄》十八卷，此經入偽妄亂真錄。然
X01n0014_p0366c06║者非正經，何祖師（道綽、善導）引用之耶？答：雖屬疑偽，文
X01n0014_p0366c07║義不違，引證何非。況入偽目，偏在昇師，古來碩德
X01n0014_p0366c08║未必雷同（觀念法門記下可見）。例如天台引《法行經》、《妙勝定》
X01n0014_p0366c09║等，《輔行記》六之二云：「準諸目錄，皆推此經（《法行經》）以
X01n0014_p0366c10║為疑偽。文義既正，或是失譯。乃至今家所引《像法
X01n0014_p0366c11║決疑經》、《妙勝定》等，意亦如是。如《涅槃》後分本在偽
X01n0014_p0366c12║目，至大唐刊定始入正經，豈以時人未決便推入
X01n0014_p0366c13║偽？大師親證，位在初依，不應錯用（已上）。」同補註十四
X01n0014_p0366c14║云：「安法師《二教論》云：『《法行經》者，無有人翻，雖入疑
X01n0014_p0366c15║科，未傷弘旨。』《像法決疑經》一卷（乃至）《妙勝定經》等，舊
X01n0014_p0366c16║錄或謂疑偽，至唐已來或刊為正，斯皆以人情自
X01n0014_p0366c17║去取耳。又復諸師撰錄，存沒去取各自不同，皆此
X01n0014_p0366c18║之類也矣（略鈔）。」
X01n0014_p0366c19║于時元祿十一年九月上旬
X01n0014_p0366c20║武江上高輪龍原寺九世住　寂譽靈哲欽書