X01n0017_p0394a01║
X01n0017_p0394a02║No. 17
X01n0017_p0394a03║佛說長壽滅罪護諸童子陀羅尼經
X01n0017_p0394a04║
X01n0017_p0394a05║罽賓國沙門佛陀波利奉　詔譯
X01n0017_p0394a06║如是我聞：一時佛在王舍城耆闍崛山中，與大比丘
X01n0017_p0394a07║眾千二百五十人俱，諸大菩薩萬二千人俱，及諸天
X01n0017_p0394a08║龍八部、鬼神、人非人等，共會說法。
X01n0017_p0394a09║爾時世尊於其面門，以佛神力放種種光，其光五色，
X01n0017_p0394a10║青黃赤白一色之中，有無量化佛能作佛事不可思
X01n0017_p0394a11║議，一一化佛有無量化菩薩讚頌佛德。其光微妙，難
X01n0017_p0394a12║可測量，上至非非想天，下至阿鼻地獄，徧帀八萬，無
X01n0017_p0394a13║不普照。其中眾生遇佛光者，自然念佛，皆得初地方
X01n0017_p0394a14║便三昧。爾時眾中有新發意菩薩四十九人，各欲從
X01n0017_p0394a15║佛求長壽命，無能發問。時文殊師利菩薩知有所疑，
X01n0017_p0394a16║從座而起，偏袒右肩合掌向佛，而白佛言：「世尊！我見
X01n0017_p0394a17║眾中有所疑者，今欲諮問，唯願如來聽我所說。」佛言：
X01n0017_p0394a18║「善哉善哉！文殊師利！汝有所疑，當恣汝問。」文殊師利
X01n0017_p0394a19║言：「世尊！一切眾生於生死海造諸惡業，從劫至劫輪
X01n0017_p0394a20║迴六道，縱得人身，得短命報。云何令其得壽命長、滅
X01n0017_p0394a21║諸惡業？唯願世尊說長壽法。」佛言：「文殊！汝大慈無量，
X01n0017_p0394a22║愍念罪苦眾生，能問斯事。我若具說，一切眾生無能
X01n0017_p0394a23║信受。」文殊師利重白佛言：「世尊！一切種智，天人之師；
X01n0017_p0394a24║普覆眾生，是大慈父；一音演說，為大法王。唯願世尊
X01n0017_p0394b01║哀愍廣說。」佛便微笑，普告大眾：「汝等諦聽，當為汝說。
X01n0017_p0394b02║過去世時有世界名無垢清淨，其土有佛，號普光正
X01n0017_p0394b03║見如來、應供、正徧知、明行足、善逝、世間解、無上士、調
X01n0017_p0394b04║御丈夫、天人師、佛、世尊，為無量無邊菩薩大眾恭敬
X01n0017_p0394b05║圍繞。其佛法中，有一優婆夷名曰顛倒，聞佛出世，求
X01n0017_p0394b06║欲出家，悲號嗁哭白彼佛言：『世尊！我有惡業，求欲懺
X01n0017_p0394b07║悔。唯願世尊聽我具說。我於昔時身懷胎孕足滿八
X01n0017_p0394b08║月，為家法故不貪兒息，遂服毒藥殺子傷胎，唯生死
X01n0017_p0394b09║兒人形具足。曾聞智人來謂我言：「若固傷胎，此人現
X01n0017_p0394b10║世得重病報、壽命短薄，墮阿鼻獄受大苦惱。」我今惟
X01n0017_p0394b11║忖生大悲懼。唯願世尊以慈悲力為我說法，聽我出
X01n0017_p0394b12║家令免斯苦。』
X01n0017_p0394b13║「爾時普光正見如來告顛倒言：『世間有五種，懺悔難
X01n0017_p0394b14║滅。何等為五？一者殺父、二者殺母、三者殺胎、四者出
X01n0017_p0394b15║佛身血、五者破和合僧。如此惡業，罪難消滅。』爾時顛
X01n0017_p0394b16║倒女人嗁號哽咽、悲泣雨淚，五體投地踠轉佛前，而
X01n0017_p0394b17║白佛言：『世尊大慈救護一切，唯願世尊憐愍說法。』普
X01n0017_p0394b18║光正見如來而重告言：『汝此惡業當墮阿鼻地獄，無
X01n0017_p0394b19║有休息。熱地獄中暫遇寒風，罪人暫寒；寒地獄中暫
X01n0017_p0394b20║遇熱風，罪人暫熱。無間地獄無有是處，上火徹下、下
X01n0017_p0394b21║火徹上，四面鐵牆，上安鐵網，東西四門有猛業火。若
X01n0017_p0394b22║有一人，身亦徧獄。身長八萬由旬若眾多人，亦皆徧
X01n0017_p0394b23║滿。罪人徧身有大䥫蛇，其毒苦痛甚於猛火，或從口
X01n0017_p0394b24║入從眼耳出，周帀纏身。從劫至劫，罪人肢節常出猛
X01n0017_p0394c01║火。復有鐵鵶啄食其肉，或有銅狗齩齧其身。牛頭獄
X01n0017_p0394c02║卒手執兵具，發大惡聲如雷霹𮦷。汝固殺胎，當受此
X01n0017_p0394c03║苦。我若妄說，不名為佛。』爾時顛倒女人聞佛說已，悲
X01n0017_p0394c04║咽躃地。漸得穌息，重白佛言：『世尊！唯我一人受斯苦
X01n0017_p0394c05║痛？為復一切眾生皆受此苦？』
X01n0017_p0394c06║「普光如來告顛倒言：『汝子在胎人形具足，在生熟二
X01n0017_p0394c07║藏猶如地獄兩石壓身。母若熱食，如熱地獄；母餐冷
X01n0017_p0394c08║食，如冷地獄，終日苦痛在無明中，汝更惡心固服毒
X01n0017_p0394c09║藥。汝此惡業自墮阿鼻，地獄罪人是汝儔侶。』顛倒女
X01n0017_p0394c10║人悲號重白：『我聞智者說如是言：「若造諸惡，值佛及
X01n0017_p0394c11║僧懺悔即滅。設所命終入諸地獄，造小福者還得生
X01n0017_p0394c12║天。」於意云何？願為我說。』
X01n0017_p0394c13║「普光正見如來告顛倒言：『若有眾生造諸重罪，遇佛
X01n0017_p0394c14║及僧至誠懺悔、不復更作，罪得消滅。設所命終，閻摩
X01n0017_p0394c15║羅法王推問未定，亡者生存六親眷屬請佛迎僧，七
X01n0017_p0394c16║日之內轉讀大椉方等經典、燒香散花。當有冥使檢
X01n0017_p0394c17║覆善惡，持五色神旛來至王所。其旛前後歌詠讚歎，
X01n0017_p0394c18║出微妙聲柔和善順，報閻王言：「此人積善。」或多亡者
X01n0017_p0394c19║七日之內信邪倒見，不信佛法大椉經典，無慈孝心、
X01n0017_p0394c20║無慈悲心。當有冥使持一黑旛，其旛前後有無量惡
X01n0017_p0394c21║鬼，報閻王言：「此人積惡。」爾時閻羅法王見五色旛至，
X01n0017_p0394c22║心大歡喜，高聲唱言：「願我罪身亦同汝善。」當此之時，
X01n0017_p0394c23║諸地獄中變為清泉，刀山劒樹如蓮華生，一切罪人
X01n0017_p0394c24║咸受快樂。若見黑旛，閻王瞋怒，惡聲震裂，則將罪人
X01n0017_p0395a01║付十八獄，或上劒樹、或刀山中、或臥鐵牀、或抱銅柱、
X01n0017_p0395a02║牛犂㧞舌、碓擣磑磨，一日之中萬死萬生，乃至展轉
X01n0017_p0395a03║墮阿鼻獄受大苦痛，從劫至劫無有休息。』所言未訖，
X01n0017_p0395a04║爾時空中有大惡聲喚言：『顛倒女人！汝固殺胎，受短
X01n0017_p0395a05║命報。我是鬼使，故來追汝。』顛倒女人驚愕悲泣抱如
X01n0017_p0395a06║來足：『唯願世尊為我廣說諸佛法藏滅罪因緣，死當
X01n0017_p0395a07║願畢。』
X01n0017_p0395a08║「爾時普光正見如來以佛威力報鬼使言：『無常殺鬼！
X01n0017_p0395a09║我今現欲為顛倒女說長壽命滅罪經。且待須臾，自
X01n0017_p0395a10║當有證。汝當諦聽，我當為汝依過去千佛說諸佛祕
X01n0017_p0395a11║法長壽命經，令遣汝等遠離惡道。顛倒當知，此無常
X01n0017_p0395a12║殺鬼情求難脫，縱有無量百千金銀瑠璃硨磲赤珠
X01n0017_p0395a13║瑪瑙而將贖命，無能得免。縱使國王王子、大臣長者
X01n0017_p0395a14║恃其勢力，無常鬼至，斷其寶命無一能免。顛倒當知，
X01n0017_p0395a15║唯佛一字能免斯苦。顛倒！世有二人，甚為希有，如優
X01n0017_p0395a16║曇花，難可值遇，一者不行惡法、二者有罪即能懺悔。
X01n0017_p0395a17║如是之人甚為希有。汝能至心於我懺悔，我當為汝
X01n0017_p0395a18║說長壽經，令汝得免無常鬼苦。顛倒當知，未來世中
X01n0017_p0395a19║五濁亂時，若有眾生造諸重罪，殺父害母、毒藥殺胎、
X01n0017_p0395a20║破塔壞寺、出佛身血、破和合僧。如是等罪五逆眾生，
X01n0017_p0395a21║若能受持此長壽經，書寫讀誦，若自書、若遣人書猶
X01n0017_p0395a22║尚罪滅，得生梵天。何況汝今親得見我。善哉顛倒！汝
X01n0017_p0395a23║於無量曠劫種諸善根，我今因汝善問、慇懃懺悔，即
X01n0017_p0395a24║得轉于無上法輪，能度無邊生死大海，能與波旬共
X01n0017_p0395b01║戰、能摧波旬所立勝幢。汝當諦聽，我當依過去諸佛
X01n0017_p0395b02║說十二因緣法。
X01n0017_p0395b03║「『無明緣行，行緣識，識緣名色，名色緣六入，六入緣觸，
X01n0017_p0395b04║觸緣受，受緣愛，愛緣取，取緣有，有緣生，生緣老死憂
X01n0017_p0395b05║悲苦惱。無明滅即行滅，行滅即識滅，識滅即名色滅，
X01n0017_p0395b06║名色滅即六入滅，六入滅即觸滅，觸滅即受滅，受滅
X01n0017_p0395b07║即愛滅，愛滅即取滅，取滅即有滅，有滅即生滅，生滅
X01n0017_p0395b08║即老死憂悲苦惱滅。顛倒當知，一切眾生不能見於
X01n0017_p0395b09║十二因緣，是故輪轉生死苦趣。若有人見十二因緣
X01n0017_p0395b10║者即是見法，見法者即是見佛，見佛者即是佛性。何
X01n0017_p0395b11║以故？一切諸佛以此為性。汝今得聞我說此十二因
X01n0017_p0395b12║緣，汝今以得佛性清淨，堪為法器。我當為汝說一實
X01n0017_p0395b13║道，汝當思惟守護一念。一念者，謂菩提心。菩提心者，
X01n0017_p0395b14║名曰大椉。諸佛菩薩為眾生故分別說三。汝當念念
X01n0017_p0395b15║常懃守護是菩提心，勿令忘失。縱有五陰四蛇、三毒
X01n0017_p0395b16║六賊、一切諸魔來所侵嬈，終不能變是菩提心。因獲
X01n0017_p0395b17║如是菩提心故，身如金剛、心如虗空，難可沮壞。因不
X01n0017_p0395b18║壞故，即得阿耨多羅三藐三菩提。因得阿耨多羅三
X01n0017_p0395b19║藐三菩提故，常樂我淨具足而有，即能遠離此無常
X01n0017_p0395b20║殺鬼生老病死諸地獄苦。』
X01n0017_p0395b21║「佛於大眾中說是法時，虗空鬼使作如是言：『我聞世
X01n0017_p0395b22║尊說是法要，地獄清淨為蓮華池。我今現捨鬼境界。』
X01n0017_p0395b23║鬼復答言：『顛倒！汝得道時，願見濟度。』
X01n0017_p0395b24║「爾時普光正見如來復告顛倒：『我已為汝說十二因
X01n0017_p0395c01║緣竟，更為汝說六波羅蜜，汝當受持。般若波羅蜜、禪
X01n0017_p0395c02║波羅蜜、毗棃耶波羅蜜、羼提波羅蜜、尸波羅密、檀波
X01n0017_p0395c03║羅蜜。此六波羅蜜，汝當受持。
X01n0017_p0395c04║「『復次為汝說過去諸佛成佛之偈。而說偈言：
X01n0017_p0395c05║「『「諸行無常，是生滅法，生滅滅已，寂滅為樂。」』
X01n0017_p0395c06║「爾時顛倒女人聞法歡喜，心豁明淨了了而悟。以佛
X01n0017_p0395c07║神力，昇於虗空高七多羅樹，安心靜坐。爾時有一大
X01n0017_p0395c08║姓婆羅門，家中巨富無與等者。忽患重病，醫人瞻之，
X01n0017_p0395c09║須人眼睛合藥療愈。時大長者即令僮僕行於衢路，
X01n0017_p0395c10║高聲唱言：『誰能忍痛賣雙眼睛，當與千金。庫藏珍寶
X01n0017_p0395c11║任意所須，終不悋惜。』顛倒女人聞此語已，心大歡喜，
X01n0017_p0395c12║而自念言：『我今從佛聞長壽經，滅除惡業，心以了了
X01n0017_p0395c13║悟諸佛性，又得遠離無常殺鬼諸地獄苦。我當碎身
X01n0017_p0395c14║報佛慈恩。』高聲唱言：『我今秊至四十九歲，從佛聞法
X01n0017_p0395c15║名長壽經。今欲碎身不惜軀命，寫長壽經四十九卷，
X01n0017_p0395c16║欲令一切眾生受持讀誦。我須賣眼，將寫此經。我眼
X01n0017_p0395c17║無價，任汝與直。』時天帝釋化作四十九人至顛倒所：
X01n0017_p0395c18║『我願為汝書寫是經，令汝見已當任賣眼。』時顛倒女
X01n0017_p0395c19║慶幸無量，削骨為筆，身肉支解，以血為墨，供給書人，
X01n0017_p0395c20║於七日中書寫經竟。諸人寫已白顛倒言：『向來所許
X01n0017_p0395c21║兩眼睛時。我等功畢，願付我等持賣與婆羅門。』爾時
X01n0017_p0395c22║顛倒即命旃陀羅者：『汝可為我剜出眼睛，當令四十
X01n0017_p0395c23║九人分汝一分。』時旃陀羅依法欲剜，四十九人齊唱
X01n0017_p0395c24║言：『希有希有，不可思議。此顛倒女，削骨出血，瘡穢能
X01n0017_p0396a01║忍，不惜身命書寫此經。我等云何而取眼睛？』以慈悲
X01n0017_p0396a02║心白顛倒女言：『我等終不貪汝眼睛賣婆羅門。願汝
X01n0017_p0396a03║得道，當濟度我。唯願我等在在處處當當來生，常得
X01n0017_p0396a04║與汝同共一處，作善知識宣說是經，救度一切罪苦
X01n0017_p0396a05║眾生。』
X01n0017_p0396a06║「爾時難陀龍王等，以大威力作諸幻術盜顛倒經，於
X01n0017_p0396a07║龍宮中受持供養。時顛倒女於須臾頃忽不見經，流
X01n0017_p0396a08║淚哽咽而白佛言：『世尊！我所碎身寫長壽經，欲令流
X01n0017_p0396a09║布一切眾生。我今忽然不知所在。我心悶濁，愁毒難
X01n0017_p0396a10║忍。』
X01n0017_p0396a11║「普光如來告顛倒言：『汝經是八部龍王請在龍宮，受
X01n0017_p0396a12║持供養。汝當歡喜，不須愁惱。善哉顛倒！汝當以此功
X01n0017_p0396a13║德力故，盡此壽已生於無色界天受諸快樂，永不更
X01n0017_p0396a14║作女人之身。』爾時顛倒女人白佛言：『世尊！我之所願，
X01n0017_p0396a15║不願生天。唯願生生世世常遇世尊，佛心不退，在在
X01n0017_p0396a16║處處常為一切罪苦眾生宣揚此法。』
X01n0017_p0396a17║「普光告言：『汝應妄語。』顛倒又言：『我若妄語，願我依前
X01n0017_p0396a18║無常鬼逼。我若實心，願我身瘡對佛除愈。』于時顛倒
X01n0017_p0396a19║以誓願力，平復如故。普光如來告顛倒言：『汝一心念
X01n0017_p0396a20║佛，從一佛國至一佛國，汝即能見無量無邊諸佛世
X01n0017_p0396a21║界，文字語言不可宣說。』爾時顛倒於須臾閒得無生
X01n0017_p0396a22║法忍三藐三菩提心。
X01n0017_p0396a23║「文殊當知，普光如來，我身是也。顛倒女人，汝身是也。
X01n0017_p0396a24║四十九人，新發意菩薩是也。我於無量曠劫已來，常
X01n0017_p0396b01║以護身，常與汝等宣說此經，令一切眾生所有惡業，
X01n0017_p0396b02║聞此長壽命經半偈於耳皆得消滅。今又更說。」
X01n0017_p0396b03║爾時波斯匿王，於其夜分在王宮中，聞有女人高聲
X01n0017_p0396b04║號哭，哀慟難忍悲不自勝，而自念言：「我之深宮曾無
X01n0017_p0396b05║是事。何故有是哀屈之聲？」於晨朝時，即敕所司往城
X01n0017_p0396b06║衢路尋求此女。使奉王敕，尋得將來。其女驚愕悶絕
X01n0017_p0396b07║王前，王以冷水而洒其面，漸漸得穌。大王問言：「昨夜
X01n0017_p0396b08║嗁哭，審是汝不？」女人答言：「是我悲耳。」王曰：「何故怨哭？
X01n0017_p0396b09║誰之屈汝？」女人答言：「我之所恨，實無人屈。唯願大王
X01n0017_p0396b10║聽我所說。我秊十四，𡣪於夫家，經三十秊，生三十子，
X01n0017_p0396b11║顏容殊妙、頭紺青色、脣赤如朱、齒白如玉，身體盛愛
X01n0017_p0396b12║如春中花。我之戀惜，猶如髓腦亦如肝腸，甚於性命。
X01n0017_p0396b13║此子長大，不過一歲，於秋夏時便棄我死。其最後兒
X01n0017_p0396b14║甚是我命，今現垂困命將欲終。我昨夜號哭，因此悲
X01n0017_p0396b15║耳」。
X01n0017_p0396b16║爾時大王聞此語已，深大愁惱：「所有百姓依因於我，
X01n0017_p0396b17║若不救護非名國王。」即集羣臣共相論議。王有六臣，
X01n0017_p0396b18║一名見色、二名聞聲、三名香足、四名辯才、五名隨緣、
X01n0017_p0396b19║六名易染，而白王言：「童子初生，當作七星二十八宿
X01n0017_p0396b20║神壇延命，方免斯苦。唯願大王告敕天下。」爾時有一
X01n0017_p0396b21║智臣，曾於無量佛所種諸善根，名曰定慧，前白大王：
X01n0017_p0396b22║「大王當知，六臣所言非能免苦。今有大師，字瞿曇氏，
X01n0017_p0396b23║號悉達多，無師自悟，今得成佛，在耆闍崛山說長壽
X01n0017_p0396b24║經，唯願大王往彼聽受。若聞此經半偈於耳，百劫千
X01n0017_p0396c01║生所有重罪無不消滅。一切童子聞經於耳，雖未悟
X01n0017_p0396c02║解，以經功德自然長壽。」波斯匿言：「我昔曾聞六師所
X01n0017_p0396c03║言：『瞿曇沙門學日淺薄，黃頷小兒，其秊幼稺。六師經
X01n0017_p0396c04║中，妖祥幻化，瞿曇是也。』若有崇者，多失正道。」爾時定
X01n0017_p0396c05║慧以偈白王：
X01n0017_p0396c06║「釋迦牟尼天人師，曾於無量劫苦行，
X01n0017_p0396c07║今得成佛轉法輪，還依過去諸佛說，
X01n0017_p0396c08║不違一切眾生願，慈悲大力救羣迷。
X01n0017_p0396c09║見佛如龜值浮木，亦如最妙優曇花，
X01n0017_p0396c10║唯願大王往聽法，不信外道六師言。」
X01n0017_p0396c11║爾時定慧說是偈已，以神通力從地踊上，昇於虗空
X01n0017_p0396c12║高七多羅樹，即於王前作諸呪術，於一念頃令須彌
X01n0017_p0396c13║山及大海水入於心中，安然無礙。波斯匿王見是事
X01n0017_p0396c14║已，歎言：「希有！真善知識。」前禮定慧，白定慧言：「汝師是
X01n0017_p0396c15║誰？」定慧答言：「我師是釋迦牟尼佛，今現在王舍大城
X01n0017_p0396c16║耆闍崛山說長壽滅罪經。」王聞此語心大歡喜，即以
X01n0017_p0396c17║國事暫委定慧，與無量眷屬、大臣長者、駟馬寶車前
X01n0017_p0396c18║後圍遶，并此女人及其童子，齎持花鬘、百種供養，至
X01n0017_p0396c19║王舍城耆闍崛山中。除諸儀飾，遶佛七帀，合掌頂禮，
X01n0017_p0396c20║散花供養。具以上事而白佛言。
X01n0017_p0396c21║爾時世尊告波斯匿王：「此女人者，於過去世時身為
X01n0017_p0396c22║後母，心生嫉妒，和合毒藥殺前妻兒三十之子。此子
X01n0017_p0396c23║被殺，各發誓言：『願我生生世世常作其子，便即分離，
X01n0017_p0396c24║令其苦切生大悲痛。』時此女人，今來得聞我說長壽
X01n0017_p0397a01║命經一偈於耳，怨家債主從斯永絕。」
X01n0017_p0397a02║爾時世尊告諸大眾：「童子受胎，魔王波旬即放四大
X01n0017_p0397a03║毒蛇、六塵惡賊止住其身。若一不調，命根即斷。我有
X01n0017_p0397a04║陀羅尼呪，善能增益諸童子壽。若有患苦，聞我此呪
X01n0017_p0397a05║一經於耳，無不除差，能令惡鬼四散馳走。」即說呪曰：
X01n0017_p0397a06║「波頭彌波　頭彌提婢　奚尼奚尼　奚彌諸棃
X01n0017_p0397a07║　諸羅諸麗　矦羅矦羅　由麗由羅　由麗波羅波
X01n0017_p0397a08║麗聞　制瞋迭　頻迭般逝末迭遲那迦棃蘇波
X01n0017_p0397a09║訶」
X01n0017_p0397a10║佛言：「是陀羅尼呪文句，若善男子、善女人受持讀誦，
X01n0017_p0397a11║為一切受胎出胎病患童子之所演說，七日七夜燒
X01n0017_p0397a12║香散花、書寫供養、至心聽受，所有重病前身業障皆
X01n0017_p0397a13║得消滅。」
X01n0017_p0397a14║爾時醫王菩薩名曰耆婆，前白佛言：「世尊！我為大醫，
X01n0017_p0397a15║療治眾病。諸小童子有九種病，能短其命。何者為九？
X01n0017_p0397a16║一者父母非時行於房室。二者初產令血穢地，地神
X01n0017_p0397a17║不居，惡鬼得便。三者初產不去臍閒諸小毒蟲。四者
X01n0017_p0397a18║不以兜羅輭綿拭其胎中穢血。五者殺生害命而為
X01n0017_p0397a19║歡宴。六者其母食一切諸襍冷果。七者童子有病，餧
X01n0017_p0397a20║其襍肉。八者初產子母未分，令諸不祥見產生處。未
X01n0017_p0397a21║分解者能令母死，已分解者令童子死。何謂不祥？若
X01n0017_p0397a22║有人眼見一切死屍及諸變怪，眼不淨故，名曰不祥。
X01n0017_p0397a23║若以牛黃真珠光明砂蜜末微塵定童子心，能免不
X01n0017_p0397a24║祥。九者夜行，被惡鬼打之。一切童子若能慎是九事，
X01n0017_p0397b01║終不至死。」
X01n0017_p0397b02║爾時天魔波旬有佗心智，在魔宮中知佛說此長壽
X01n0017_p0397b03║滅罪護諸童子陀羅尼呪，心大忿怒，發大惡聲，愁憂
X01n0017_p0397b04║不樂。魔有三女，前白父王：「未審大王何故愁惱？」父王
X01n0017_p0397b05║答言：「瞿曇沙門今在王舍大城耆闍崛山，為無量無
X01n0017_p0397b06║邊眾生說長壽經，流布一切眾生得長壽樂，侵我境
X01n0017_p0397b07║界。我惡心起，我令欲將諸眷屬等一切魔兵而往討
X01n0017_p0397b08║之。縱使不能止得瞿曇，我今威力止塞諸天及大眾
X01n0017_p0397b09║耳，不令聞佛說長壽經。」時魔三女以偈諫父：
X01n0017_p0397b10║「天魔波旬有三女，稽首前白父王言：
X01n0017_p0397b11║瞿曇沙門天人師，非是魔力能禁止。
X01n0017_p0397b12║昔日在於菩提樹，初坐吉祥法座時，
X01n0017_p0397b13║我等三女巧㛹妍，諸天女中為第一，
X01n0017_p0397b14║百種姿態擬欲之，菩薩都無染著意，
X01n0017_p0397b15║觀我三女如老姥，今成正覺菩提師。
X01n0017_p0397b16║父王彎弓作恐怖，諸兵器仗帀虗空，
X01n0017_p0397b17║菩薩觀如童子戲，一無驚懼退敗心。
X01n0017_p0397b18║今日道成為法王，唯願父王息惡意。」
X01n0017_p0397b19║爾時魔王波旬聞女說偈，將諸眷屬私自平章：「我當
X01n0017_p0397b20║與汝同往佛所，善巧方便而逡巡之，詐受佛降，令佛
X01n0017_p0397b21║信用。若得信者，當作種種一切魔事而障此經。」即與
X01n0017_p0397b22║眷屬同詣佛所，遶佛七帀而白佛言：「世尊！說法無疲
X01n0017_p0397b23║勞耶？我今將領諸魔眷屬來聽長壽命經，為佛弟子。
X01n0017_p0397b24║唯願世尊，不違我願。」
X01n0017_p0397c01║爾時世尊呵責魔王：「汝在本宮，心生忿怒。設得來此，
X01n0017_p0397c02║詐作逡巡。我之法中，不容汝詐。」時魔波旬羞媿交集，
X01n0017_p0397c03║斂容無色而白佛言：「世尊！是我愚計，實行詐法。唯願
X01n0017_p0397c04║世尊以大慈悲，恕我愆犯。我今得聞長壽經護諸童
X01n0017_p0397c05║子陀羅尼呪，我發誓願：若後末世有受持此經、書寫
X01n0017_p0397c06║讀誦，所在之處我當擁護，無令惡鬼伺求其便。設使
X01n0017_p0397c07║地獄，若有罪人須臾之閒憶念此經，我當以大神力
X01n0017_p0397c08║取大海水灌注罪人，令大地獄如蓮華池。」
X01n0017_p0397c09║爾時復有飛騰羅剎、食童子羅剎等而為上首，與其
X01n0017_p0397c10║同類諸眷屬等從空中下，遶佛千帀，白佛言：「世尊！我
X01n0017_p0397c11║於無量劫來受羅剎身，我之眷屬如恒河沙，各為飢
X01n0017_p0397c12║餓之所逼切，於四天下唯噉在胎及初生童子血肉。
X01n0017_p0397c13║我等眷屬伺候一切眾生夫婦交會，食噉其精令無
X01n0017_p0397c14║胎息，或在胎中我亦隨入傷胎食血。初生七日，我等
X01n0017_p0397c15║專伺其便斷其命根。乃至十歲，我等眷屬變作種種
X01n0017_p0397c16║諸惡毒蟲入童子胎，食其五臟所有精血，能令小兒
X01n0017_p0397c17║吐乳下痢，或疳或瘧、眼腫水腹，乃至漸漸斷其命根。
X01n0017_p0397c18║我等今聞世尊說長壽滅罪護諸童子經，奉世尊敕，
X01n0017_p0397c19║令我眷屬飢餓所逼不敢食噉。」
X01n0017_p0397c20║佛告羅剎：「汝等當受我之禁戒，令汝得捨此羅剎身，
X01n0017_p0397c21║生天受樂。」
X01n0017_p0397c22║佛告大眾：「若有童子受患苦者，令其慈母分乳微塵
X01n0017_p0397c23║與虗空中，施諸羅剎，并清淨受持此長壽命滅罪陀
X01n0017_p0397c24║羅尼經，書寫讀誦，病則除差。」時羅剎眾甚大歡喜，而
X01n0017_p0398a01║白佛言：「審得生天，我等眷屬終不能侵諸童子乳；乍
X01n0017_p0398a02║食鐵丸，終不能食諸童子血。於佛滅後，有能讀誦受
X01n0017_p0398a03║持此經處者，設有惡人惱是法師，或有惡鬼惱諸童
X01n0017_p0398a04║子，我等當執佛金剛杵而衛護之，不令惡鬼而得其
X01n0017_p0398a05║便。」
X01n0017_p0398a06║爾時一切諸天大王并其眷屬，一切龍王，一切夜叉
X01n0017_p0398a07║王、阿修羅王、迦樓羅王、緊那羅王、摩睺羅伽王、薜茘
X01n0017_p0398a08║多王、毗舍遮王、富單那王，乃至迦吒富單那等一切
X01n0017_p0398a09║諸王各并眷屬，禮拜於佛，同心合掌作如是言：「世尊！
X01n0017_p0398a10║我等從今，在在處處若有比丘、比丘尼、諸優婆塞、優
X01n0017_p0398a11║婆夷，但有受持此長壽經、書寫處者，我等眷屬常當
X01n0017_p0398a12║衛護。我等諸王驅䇿惡鬼，若有惡鬼惱諸眾生令患
X01n0017_p0398a13║苦者，若能清淨書持是經，我等諸王禁攝諸鬼不令
X01n0017_p0398a14║加害、被橫死苦。」爾時牢固地天從座而起，作如是言：
X01n0017_p0398a15║「世尊！若佛弟子受持此長壽滅罪護諸童子經者，我
X01n0017_p0398a16║等地天常出地味滋潤彼人，令其身中增益壽命。我
X01n0017_p0398a17║等常以種種金銀、種種資生、種種糓米，具足供給此
X01n0017_p0398a18║信心人，令無乏少，身得安穩，無有愁惱心常歡喜，得
X01n0017_p0398a19║好福田，無令惡鬼斷其命根。若諸童子生一七日，我
X01n0017_p0398a20║等地神當擁護之，無令斷命。」
X01n0017_p0398a21║爾時眾中金剛力士復白佛言：「世尊！如來說此長壽
X01n0017_p0398a22║命滅罪護諸童子陀羅尼呪經已，諸大檀越并眷屬
X01n0017_p0398a23║眾各各發心，護持讀誦書寫是經，供給所須無令乏
X01n0017_p0398a24║少。我聞大德婆伽婆說吉祥章句大神力呪，若有眾
X01n0017_p0398b01║生一聞於耳，百劫千生終不短命，得壽無量、無有病
X01n0017_p0398b02║苦，雖有四魔不能忤亂，增長壽命滿百二十，不老不
X01n0017_p0398b03║死、不退不沒。一切佛子苦患重病，聞此呪者即免諸
X01n0017_p0398b04║鬼之所奪命。」即說呪曰：
X01n0017_p0398b05║「多地夜佗（一）　旃達利（二）　旃達囉毗提（三）　旃達囉魔吽
X01n0017_p0398b06║（四）　旃達囉䟦帝（五）　旃達囉不棃（六）　旃達囉闍移（七）　旃
X01n0017_p0398b07║達囉底𠼝（八）　旃達吠咩（九）　旃突嘍（十）　旃達囉婆囉吇
X01n0017_p0398b08║（十一）　旃達囉勿達𠼝（十二）　旃達囉婆地移（十三）　旃達囉婆咩
X01n0017_p0398b09║（十四）　旃達囉佉祇（十五）　旃達囉盧寄（十六）　藪婆呵（十七）」
X01n0017_p0398b10║佛言：「善哉善哉！金剛力士！汝今能說此護諸童子吉
X01n0017_p0398b11║祥神呪，汝當為一切眾生之大導師。文殊當知，如是
X01n0017_p0398b12║神呪，過去諸佛之所宣說、建立守護，善能增長人天
X01n0017_p0398b13║壽命，能除一切罪垢惡見、能護一切持經之人、延其
X01n0017_p0398b14║壽命。」
X01n0017_p0398b15║爾時世尊告文殊師利法王之子：「我滅度後濁惡世
X01n0017_p0398b16║時，若有比丘破我禁戒，親比丘尼及諸處女并二沙
X01n0017_p0398b17║彌，飲酒食肉、姦婬熾盛，為諸白衣之所輕賤，毀滅我
X01n0017_p0398b18║法，經營世俗不淨之事，無慚愧心猶如木頭。當知此
X01n0017_p0398b19║等是五逆人，非我弟子，是魔眷屬，名曰六師。此比丘
X01n0017_p0398b20║等於現世中得短命報，比丘尼等亦復如是。若能懺
X01n0017_p0398b21║悔不更復作，受持此經即得長壽。
X01n0017_p0398b22║「復次文殊！我滅度後濁惡世時，若有菩薩誹謗佗人、
X01n0017_p0398b23║自讚其善，方等經典不傳付人。如是菩薩是魔伴侶，
X01n0017_p0398b24║非真菩薩。若能至心受持此經、書寫讀誦，即得諸佛
X01n0017_p0398c01║不壞常身。
X01n0017_p0398c02║「復次文殊！我滅度後濁惡世時，若有國王殺父害母、
X01n0017_p0398c03║誅斬六親，不依王法，廣興兵甲侵討佗國，忠諫之臣
X01n0017_p0398c04║枉遭刑戮，婬欲熾盛違先王法，破塔壞寺、焚燒經像，
X01n0017_p0398c05║水旱不調因王無道，國界飢餓疾疫死亡。如是國王
X01n0017_p0398c06║現世短命，死入地獄墮大阿鼻。若能書寫是經、流通
X01n0017_p0398c07║供養，至誠懺悔，依先王法，即得長命。
X01n0017_p0398c08║「復次文殊！我滅度後濁惡世時，若有大臣及諸官屬，
X01n0017_p0398c09║身請天祿無慚愧心，諂佞不忠、專行矯詐，賊臣危害、
X01n0017_p0398c10║國土不安。設使臨人，不行國法，侵剋百姓恣意貪殘，
X01n0017_p0398c11║橫殺無辜取佗財寶，輕慢經典魔障大乘。如是等人
X01n0017_p0398c12║現世短命，墮阿鼻地獄無有出期。若能懺悔，受持此
X01n0017_p0398c13║經、書寫讀誦，即得長命，永守天祿。
X01n0017_p0398c14║「復次文殊！我滅度後濁惡世時，有優婆塞及優婆夷，
X01n0017_p0398c15║信邪倒見，不信正法大乘經典。如是眾生縱有無量
X01n0017_p0398c16║百千金銀，而懷慳惜唯求財利，不能布施救乏一切
X01n0017_p0398c17║貧苦之者，不能書寫十二部經受持讀誦、求免無常
X01n0017_p0398c18║惡道之苦。如是之人，宅舍虗耗、竈下鳥現、蛇入臥堂、
X01n0017_p0398c19║狗忽上舍、鼠百種鳴、諸野禽獸競來入宅、百種魑魅
X01n0017_p0398c20║名之為怪，以見怪故心得煩惱，因煩惱集得獲短命。
X01n0017_p0398c21║若能受持書寫是經、流通讀誦，即能摧破如是等怪
X01n0017_p0398c22║而得長命。
X01n0017_p0398c23║「復次文殊！我滅度後濁惡世時，一切眾生男女成就，
X01n0017_p0398c24║以憐愍故而得心病。何以故？或男成長被充兵役，如
X01n0017_p0399a01║是王法制不由己，父母念之名為心病。或女成長配
X01n0017_p0399a02║𡣪佗門，而被輕賤違夫婦道，父母念之名為心病。為
X01n0017_p0399a03║心病故愁憂苦惱，愁惱病集現世短命。若能書寫受
X01n0017_p0399a04║持此經，得長壽命。以經力故，姻親和順，心病消除。
X01n0017_p0399a05║「復次文殊！我滅度後濁惡世時，一切眾生無慈悲心，
X01n0017_p0399a06║殺生害命食噉一切眾生十種身肉。文殊當知，如殺
X01n0017_p0399a07║父母、如食六親，或因殺命而復傷胎，為是事故現世
X01n0017_p0399a08║短命。設使夫婦交會之時，被惡羅剎食噉其胎令無
X01n0017_p0399a09║子息，若能書寫受持是經即免斯苦。
X01n0017_p0399a10║「復次文殊！我滅度後濁惡世時，一切眾生不知宿命，
X01n0017_p0399a11║暫得人身謂為快樂，更相誹謗或恃權豪，種種惡心
X01n0017_p0399a12║規佗性命，不信經典、我慢大乘，如是之人現世短命。
X01n0017_p0399a13║若能至心懺悔、調柔其心，書寫是經、受持讀誦，以善
X01n0017_p0399a14║根力得長壽命，設使病患終不橫死。
X01n0017_p0399a15║「復次文殊！我滅度後濁惡世時，一切眾生或奉王敕、
X01n0017_p0399a16║或父母教，而於佗國及險道處以商為業求諸珍寶，
X01n0017_p0399a17║為財利故我慢貢高，圍棊六簙、摴蒱投壺，親近婬女、
X01n0017_p0399a18║交惡知識，不用王敕及父母誡，嗜酒耽婬喪身殞命。
X01n0017_p0399a19║設得財寶，為酒迷濁，不知道路通塞之處，後被諸惡
X01n0017_p0399a20║賊劫奪其財因以害命。若能書寫是經、廣發誓願，所
X01n0017_p0399a21║在之處惡賊退散生歡喜心，諸惡毒獸不能嬈害，身
X01n0017_p0399a22║心安穩、多獲寶貨，以經力故得長壽命。
X01n0017_p0399a23║「復次文殊！我滅度後濁惡世時，一切眾生以惡業故
X01n0017_p0399a24║死入地獄，從地獄出得畜生身。設得人形，六根不具，
X01n0017_p0399b01║聾盲瘖瘂、癃殘背瘻，受女人身、不識經字。設是男子，
X01n0017_p0399b02║為惡業故癡愚暗鈍，不能轉讀此長壽經，心生愁惱，
X01n0017_p0399b03║以愁惱故名為心病，以心病故現世短命。若能令善
X01n0017_p0399b04║知識書寫是經，自取而轉，從初至末一心頂戴，以至
X01n0017_p0399b05║誠故功德無量，如此惡業不更復受，此人現世得長
X01n0017_p0399b06║壽命。
X01n0017_p0399b07║「復次文殊！我滅度後濁惡世時，若有眾生死亡之後，
X01n0017_p0399b08║從一七日乃至七七日，所為亡者建造諸福功德七
X01n0017_p0399b09║分，亡者所得唯獲其一。若能生在之時，於七七日停
X01n0017_p0399b10║止家事，書寫是經、香花供養，請佛迎僧設生七齋，所
X01n0017_p0399b11║得功德如恒河沙，此人現世得長壽命，永離三塗諸
X01n0017_p0399b12║惡道苦。若已亡者，緣身資產建福，七分竝獲。
X01n0017_p0399b13║「復次文殊！我滅度後濁惡世時，一切眾生不孝五逆，
X01n0017_p0399b14║無慈悲心而於父母，無恩愛情而事六親。爾時行道
X01n0017_p0399b15║天王遶四天下，種種音樂、將諸眷屬，於三齋月至閻
X01n0017_p0399b16║浮提。若有一切眾生橫被諸病，行道天王為除惡鬼
X01n0017_p0399b17║令得除愈。眾生不孝、嫉妒造惡，行病鬼王即以惡氣
X01n0017_p0399b18║噓而病之，令得瘟疫一切重病，若熱若冷、虗勞下瘧、
X01n0017_p0399b19║邪魔鬼毒及惡癩病。若能於歲一日燒香散花、清淨
X01n0017_p0399b20║身心書寫是經，乃至七日，請佛迎僧清齋讀誦，以是
X01n0017_p0399b21║善根終無疾疫，無疾疫故得長壽命。
X01n0017_p0399b22║「復次文殊！我滅度後濁惡世時，眾生薄福，其劫欲盡
X01n0017_p0399b23║七日竝照。設無七日，國王無道令天炎旱，大地所有
X01n0017_p0399b24║藥木叢林、一切百穀、甘蔗花菓將欲枯死。若有國王、
X01n0017_p0399c01║一切眾生能受持讀誦此經典者，難陀龍王及婆難
X01n0017_p0399c02║陀龍王等憐愍眾生，從大海水降注甘雨，一切叢林、
X01n0017_p0399c03║百穀艸木滋榮眾生，以此經力得長壽命。
X01n0017_p0399c04║「復次文殊！我滅度後濁惡世時，一切眾生斗秤欺誑
X01n0017_p0399c05║不義得財，以其罪業死入地獄。從地獄出受畜生身，
X01n0017_p0399c06║所謂牛驢象馬豬狗羊等，一切禽獸、蟁蝱蝨蟻。若有
X01n0017_p0399c07║菩薩摩訶薩以慈悲心，於畜生等及蝱蟻前轉讀此
X01n0017_p0399c08║經，一聞於耳，此經力故隨類皆解，此等畜生捨此身
X01n0017_p0399c09║已得生天樂。若有菩薩無慈悲心，不能廣說此經典
X01n0017_p0399c10║者，非佛弟子，是魔伴侶。
X01n0017_p0399c11║「復次文殊！我滅度後五濁世時，一切眾生心生欺慢，
X01n0017_p0399c12║不信經典、毀呰我法，若有說法之處無心聽學。以此
X01n0017_p0399c13║罪業，現世短命，墮諸地獄。若有講說此長壽經處，一
X01n0017_p0399c14║切眾生能往聽者，或能勸佗，分坐與坐。此人是佛棟
X01n0017_p0399c15║梁，得長壽樂，不經惡道。轉此經法，清淨立壇，隨室大
X01n0017_p0399c16║小。
X01n0017_p0399c17║「復次文殊！我滅度後，一切女人身懷胎娠，殺一切命、
X01n0017_p0399c18║食諸鳥卵，為無慈愍心。現世得短命報，臨生產難。以
X01n0017_p0399c19║產難故能斷其命，或是怨家非善知識。若能廣發誓
X01n0017_p0399c20║願、書寫是經，即令易產，無諸烖障、子母安樂，須男須
X01n0017_p0399c21║女隨願得生。」
X01n0017_p0399c22║爾時世尊告文殊師利菩薩：「我今說此長壽滅罪十
X01n0017_p0399c23║二因緣佛性經時，過去諸佛之所共說。若有眾生受
X01n0017_p0399c24║持讀誦，多獲福利，盡其壽命滿百二十。臨捨化時，不
X01n0017_p0400a01║被風刀諸一切苦。以佛性故，得金剛不壞諸佛常身，
X01n0017_p0400a02║湛然清淨、念念堅固。常有菩薩，一名觀世音、二名大
X01n0017_p0400a03║勢至，椉五色雲、六牙白象，持蓮花臺迎念佛者，生不
X01n0017_p0400a04║動國，自然快樂，不經八難。文殊當知，愚癡眾生不覺
X01n0017_p0400a05║不知壽命短薄，如石火光、如水上泡、如電光出，云何
X01n0017_p0400a06║於中不驚不懼？云何於中廣貪財利？云何於中耽婬
X01n0017_p0400a07║嗜酒？云何於中生嫉妒心？如此生死流浪大海，唯有
X01n0017_p0400a08║諸佛菩薩能到彼岸，凡夫眾生定當淪沒。無常殺鬼
X01n0017_p0400a09║來無時節，縱有無量無邊金銀財寶情求贖命，無有
X01n0017_p0400a10║是處。眾生當知，須觀此身而生念言：是身如四毒蛇，
X01n0017_p0400a11║常為無量諸蟲之所唼食。是身臭穢，貪欲獄縛。是身
X01n0017_p0400a12║可惡，猶如死狗。是身不淨，九孔常流。是身如城，羅剎
X01n0017_p0400a13║處內。是身不久，當為烏鵲餓狗之所食噉，須捨穢身
X01n0017_p0400a14║求菩提心。當觀此身捨命之時，白汗流出，兩手橫空，
X01n0017_p0400a15║楚痛難忍。命根盡時，一日二日至于五日，膨脹青瘀，
X01n0017_p0400a16║膿汗流出，父母妻子而不喜見。乃至身骨散在於地，
X01n0017_p0400a17║脚骨異處，髆骨䯗骨、腰骨肋骨、脊骨頂骨、髑髏各各
X01n0017_p0400a18║異處。身肉腸胃、肝腎肺臟為諸蟲藪。云何於中橫生
X01n0017_p0400a19║有我？生存之時，金銀珍寶錢財庫藏，何關我事？若有
X01n0017_p0400a20║眾生須免此苦，當須不惜國城妻子頭目髓腦，書寫
X01n0017_p0400a21║是經，受持讀誦諸佛祕藏十二因緣，流通供養，念念
X01n0017_p0400a22║成就，當得三藐三菩提心，難可沮壞，終不中夭、被橫
X01n0017_p0400a23║死逼。」
X01n0017_p0400a24║佛於大眾中說此十二因緣佛性法時，一切大會，比
X01n0017_p0400b01║丘、比丘尼、優婆塞、優婆夷，天龍八部、人非人等，波斯
X01n0017_p0400b02║匿王并其眷屬，數如恒沙，皆得三藐三菩提心、無生
X01n0017_p0400b03║法忍，歎未曾有，一心頂禮，歡喜奉持。
X01n0017_p0400b04║
X01n0017_p0400b05║佛說長壽滅罪護諸童子陀羅尼經