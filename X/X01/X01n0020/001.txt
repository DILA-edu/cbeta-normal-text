X01n0020_p0404a01║
X01n0020_p0404a02║No. 20
X01n0020_p0404a03║佛說地藏菩薩發心因緣十王經
X01n0020_p0404a04║
X01n0020_p0404a05║成都麻大聖慈恩寺沙門　藏川　述
X01n0020_p0404a06║如是我聞：一時，佛在鳩尸那城䟦提河邊沙羅雙樹
X01n0020_p0404a07║入涅槃處。諸大聲聞前後圍遶，無量菩薩皆悉集會，
X01n0020_p0404a08║天人大會五十二類皆來雲集，前分之後，遺教之前。
X01n0020_p0404a09║爾時，世尊放大光明，照閻魔國，嘿然而住。時閻魔王、
X01n0020_p0404a10║十大王眾、獄司侯官、司命令神、司錄記神、閻魔使者、
X01n0020_p0404a11║羅剎娑、無量異類、無數鬼神、部類從屬，忽然涌出，恭
X01n0020_p0404a12║敬供養，合掌向佛。爾時，世尊還內光明，告閻魔法王
X01n0020_p0404a13║言：是娑婆國一切眾生，根鈍障重，不孝父母，不信因
X01n0020_p0404a14║果，以心為師，造作五逆、四重、十惡，皆悉墮在閻魔地
X01n0020_p0404a15║獄，冥途中間都不覺知。非我，世尊！誰人起慈？孔雀等
X01n0020_p0404a16║經與百年壽，雖然終盡人間八苦，猶如深樂冥塗受
X01n0020_p0404a17║苦，極苦中苦我今略說。
X01n0020_p0404a18║爾時，閻魔法王及諸王等從座而起，合掌向佛而白
X01n0020_p0404a19║佛言：世尊！善哉，善哉！釋迦牟尼法王！能以平等大慈
X01n0020_p0404a20║大悲，為我等說照三塗闇。
X01n0020_p0404a21║爾時世尊告閻魔王及秦廣王等言：一切眾生各有
X01n0020_p0404a22║六識、八識、九識，義如前說。今此經中唯有二說：魂識
X01n0020_p0404a23║說三、魄識說七。三種魂識：一名胎光業魂神識、二名
X01n0020_p0404a24║幽精轉魂神識、三名相靈現魂神識。於阿賴耶識開
X01n0020_p0404b01║為三魂，心性、心相如水中波，不二而二。性者，三身法、
X01n0020_p0404b02║報、應性。本覺如來無一眾生而不具足三身如來，依
X01n0020_p0404b03║我此覺智覺樹成道，依我此理雙樹示滅。相者，三魂
X01n0020_p0404b04║隨善惡業流轉生死，受苦受樂無有間斷，依造惡業
X01n0020_p0404b05║受三塗苦。如今眾生依我修善令得佛道，一切眾生
X01n0020_p0404b06║亦復如是。七種魄識：一名雀陰魄神識、二名天賊魄
X01n0020_p0404b07║神識、三名非毒魄神識、四名尸垢魄神識、五名臭肺
X01n0020_p0404b08║魄神識、六名除穢魄神識、七名伏尸魄神識。於七轉
X01n0020_p0404b09║識分別性相，准魂可知。一切眾生臨命終時，閻魔法
X01n0020_p0404b10║王遣閻魔卛：一名奪魂鬼、二名奪精鬼、三名縛魄鬼，
X01n0020_p0404b11║即縛三魂至門關樹下。樹有荊棘宛如鋒刃，二鳥栖
X01n0020_p0404b12║掌，一名無常鳥、二名䟦目鳥：我汝舊里化成𪇖𪈜，示
X01n0020_p0404b13║怪語鳴別都頓宜壽（此鳥近吳語，云析家命鳴）；我汝舊里化成烏
X01n0020_p0404b14║鳥，示怪語鳴阿和薩加（此鳥遠吳語，病來將命盡）。爾時知否？亡人
X01n0020_p0404b15║答曰：都不覺知。爾時二鳥忿怒熾盛，呵亡人曰：汝在
X01n0020_p0404b16║人間不恐罪業，我為懲惡心不飲歠腦；汝在人間不
X01n0020_p0404b17║恐罪業，我為懲惡心不食拔汝眼。然通樹門閻魔王
X01n0020_p0404b18║國，塊死天山南門。亡人重過，兩莖相逼，破[勝-力+天]割[虎-儿+肉]，析
X01n0020_p0404b19║骨漏髓。死天重死，故言死天。從此亡人向入死山險
X01n0020_p0404b20║坂，尋杖路石願鞋。然即男女於葬送具，三尺杖頭書
X01n0020_p0404b21║地藏狀，并隨求陀羅尼具鞋一具，置魄神邊（墓處名也）。輕
X01n0020_p0404b22║過亡人如通大穴，微善亡人兩莖不礙，死天冥塗間
X01n0020_p0404b23║五百臾繕那。
X01n0020_p0404b24║爾時，秦廣王告亡人言：哀哉！苦哉！吊苦頌曰：
X01n0020_p0404c01║汝去過死山，漸近閻魔王，山路無衣食，
X01n0020_p0404c02║飢寒苦何忍。
X01n0020_p0404c03║爾時，天尊說是偈言：
X01n0020_p0404c04║一七亡人中陰身，駈將墜墯數如塵，
X01n0020_p0404c05║且向初王齊撿點，由來未度奈河津。
X01n0020_p0404c06║召於亡人坐門關，死天山門集鬼神。
X01n0020_p0404c07║殺生之類先推問，銕杖打體難通申。
X01n0020_p0404c08║第一秦廣王（不動明王）
X01n0020_p0404c09║第二初江王宮（釋迦如來）
X01n0020_p0404c10║葬頭河曲，於初江邊，官廳相連，承所渡前大河，即是
X01n0020_p0404c11║葬頭。見渡亡人，名奈河津。所渡有三：一、山水瀨，二、江
X01n0020_p0404c12║深淵，三、有橋渡。官前有大樹，名衣領樹，影住二鬼：一
X01n0020_p0404c13║名奪衣婆，二名懸衣翁。婆鬼警盜業，折兩手指；翁鬼
X01n0020_p0404c14║惡無義，逼頭足一所。尋初開男，負其女人，牛頭銕棒，
X01n0020_p0404c15║挾二人肩，追渡疾瀨，悉集樹下。婆鬼脫衣，翁鬼懸枝，
X01n0020_p0404c16║顯罪低昂，與後王廳。爾時，天尊說是偈言：
X01n0020_p0404c17║二七亡人渡奈河，千群萬隊涉江波。
X01n0020_p0404c18║引路牛頭肩挾棒，催行馬頭腰擎叉。
X01n0020_p0404c19║苦牛食牛牛頭來，乘馬苦馬馬頭多。
X01n0020_p0404c20║無衣寒苦逼自身，翁鬼惡眼出利牙。
X01n0020_p0404c21║第三宋帝王宮（文殊菩薩）
X01n0020_p0404c22║於二江岸上官廳之前，惡貓群集，大虵並出。來時亡
X01n0020_p0404c23║人割破嬭房，繫縛身體。時閻魔卛呵亡人言：我等非
X01n0020_p0404c24║無慈，逼汝邪婬業。此苦猶輕，後王逼何？爾時天尊說
X01n0020_p0405a01║是偈言：
X01n0020_p0405a02║三七亡人轉恓惶，始覺冥塗險路長。
X01n0020_p0405a03║各各點名知所在，群群駈送五官王。
X01n0020_p0405a04║第四五官王宮（普賢菩薩）
X01n0020_p0405a05║於三江間，建立官廳。大殿左右，各有一舍。左秤量舍，
X01n0020_p0405a06║右勘錄舍。左有高臺，臺上有秤量幢。業匠𣕛巧，懸七
X01n0020_p0405a07║秤量。身口七罪，為紀輕重。意業所作，不懸秤量。次至
X01n0020_p0405a08║鏡臺，當見鏡影。於此秤量，點目有三別：一者斤目，斷
X01n0020_p0405a09║為重罪，重中開輕，為二八獄罪；二者兩目，斷為中罪，
X01n0020_p0405a10║為餓鬼罪；三分目，斷為下罪，為畜生罪。先破不妄語
X01n0020_p0405a11║戒，後餘造惡。至秤前時，秤錘自動，自然低昂。課亡人
X01n0020_p0405a12║言：汝所造罪，秤目定重。亡人欺咳曰：我未昂，秤闇何
X01n0020_p0405a13║為？我敢不信之。爾時訪羅，取於罪人，置秤盤上，秤目
X01n0020_p0405a14║如故。亡人閉口，造惡變面。訪羅下之，傳勘錄舍。赤紫
X01n0020_p0405a15║冥官，令點秤書。光祿司候，印押錄帳。具載憲章，奏閻
X01n0020_p0405a16║魔宮。爾時天尊，說是偈言：
X01n0020_p0405a17║五官業秤向空懸，左右雙童業薄全。
X01n0020_p0405a18║輕重豈由情所願，低昂自任昔因緣。
X01n0020_p0405a19║雙童子形弉偈曰：
X01n0020_p0405a20║證明善童子，時不離如影，低耳聞修善，
X01n0020_p0405a21║無不記微善，證明惡童子，如響應聲體。
X01n0020_p0405a22║留目見造惡，無不錄小惡。
X01n0020_p0405a23║第五閻魔王國（地藏菩薩）
X01n0020_p0405a24║閻魔王國（自人間地去五百臾善那），名無佛世界，亦名預㫆國，亦
X01n0020_p0405b01║名閻魔羅國。大城四面周圍銕墻，四方開銕門，左右
X01n0020_p0405b02║有檀恭幢，上安人頭形，人能見人間，如見掌中菴羅
X01n0020_p0405b03║之果。右黑闇天女幢，左太山府君幢。爾時世尊告大
X01n0020_p0405b04║眾言：謂諸眾生有同生神魔奴闍耶（同生略語），左神記惡，
X01n0020_p0405b05║形如羅剎，常隨不離，悉記小惡；右神記善，形如吉祥，
X01n0020_p0405b06║常隨不離，皆錄微善，總名雙童。亡人先身若福若罪
X01n0020_p0405b07║諸業皆書，盡持奏與閻魔法王。其王以簿推問亡人，
X01n0020_p0405b08║筭計所作，隨惡隨善而斷分之。復二幢主以人頭所
X01n0020_p0405b09║見重奏彼王。次有二院：一名光明王院，二名善名稱
X01n0020_p0405b10║院。光明王院於中殿裏有大鏡臺，懸光明王鏡，名淨
X01n0020_p0405b11║頗梨鏡。昔依無遮因感一大王鏡，閻魔法王向此王
X01n0020_p0405b12║鏡鑑自心事，三世諸法情非情事皆悉照然。復圍八
X01n0020_p0405b13║方，每方懸業鏡，一切眾生共業增上鏡。時閻魔王同
X01n0020_p0405b14║生神簿與人頭見，亡人䇿髮右繞令見，即於鏡中現
X01n0020_p0405b15║前生所作善福惡業，一切諸業各現形像，猶如對人
X01n0020_p0405b16║見面眼耳。爾時同生神從座而起，合掌向佛說是偈
X01n0020_p0405b17║言：
X01n0020_p0405b18║我閻浮如見，今現與業鏡，毫末無差別。
X01n0020_p0405b19║質影同一相。
X01n0020_p0405b20║爾時亡人驚悸逼心，頌曰：
X01n0020_p0405b21║前知有業鏡。敢不造罪業。鑑鏡如削身。
X01n0020_p0405b22║何此知男女？
X01n0020_p0405b23║爾時，閻魔法王重告大眾：我以閻浮日月所行，正、五、
X01n0020_p0405b24║九月，長月十齊，殊向閻浮，於人眾同分。為作善福人，
X01n0020_p0405c01║遣監福、監醮使，乘飛面白馬至，須臾之頃，見所作業，
X01n0020_p0405c02║即還須臾，向我說所見福。為作惡罪人，遣通奏、通府
X01n0020_p0405c03║使，至如上使。我今慇懃斷眾生業，眾生不知，恣作惡
X01n0020_p0405c04║業，墮三惡道，非我無悲心。善福眾生，於十齊日，受持
X01n0020_p0405c05║十戒，存當苦悲。一日，至心進念定光佛；八日，至心進
X01n0020_p0405c06║念藥師瑠璃光如來；十四日，至心進念賢劫千佛；十
X01n0020_p0405c07║五日，至心進念阿彌陀佛；十八日，至心進念地藏菩
X01n0020_p0405c08║薩，從旦至食，供養稱名，必定不受四惡道苦；二十三
X01n0020_p0405c09║日，至心進念勢至菩薩；二十四日，至心進念觀世音
X01n0020_p0405c10║菩薩；二十八日，至心進念毗盧遮那如來；二十九日，
X01n0020_p0405c11║至心進念藥王菩薩；三十日，至心進念釋迦牟尼佛。
X01n0020_p0405c12║如是十齊修習一年，能持十戒，能念十尊，能除疫病、
X01n0020_p0405c13║五病鬼使，得壽百年，得福百秋，命終之後生諸佛國。
X01n0020_p0405c14║復能於我及奪魂神名拏吉尼眾，并傳屍鬼名起死
X01n0020_p0405c15║鬼制呾羅月（正月）、室羅伐拏（五月）、未伽始羅（九月），於白黑七
X01n0020_p0405c16║日至黃昏時，供養我等，所謂香花、金米、銀錢、銀幡、銀
X01n0020_p0405c17║弊、仙果二種（石榴、棗果）、清茶，正向北方皆備諸供，一心頂
X01n0020_p0405c18║禮，至心請念大神呪一百八遍，我閻魔王并諸眷屬
X01n0020_p0405c19║哀愍納受。供養已後，錢、幡、弊等皆是醮之。當爾之時，
X01n0020_p0405c20║以本誓力，雖著死簿，反著生書，橫死非命，必轉延壽。
X01n0020_p0405c21║受持不綺語戒之人，必定不受橫死非命。即於佛前
X01n0020_p0405c22║說神呪曰：
X01n0020_p0405c23║唵　炎　摩　曳　達羅　磨　羅　闍　耶　薩縛　賀　
X01n0020_p0405c24║oṃ　yaṃ　ma　ye　dra　ma　ra　ja　ya　svā　hā　
X01n0020_p0406a01║爾時，閻魔法王說根本呪已，告監福使言：若有眾生
X01n0020_p0406a02║日日持念一百八遍者，汝具無量閻魔率，不離左右，
X01n0020_p0406a03║如守眼睛。若有所求，速疾圓滿。若有苦痛，與阿伽陀。
X01n0020_p0406a04║若求園林，若願浴池，種種眾願，皆令滿足。爾時，監福
X01n0020_p0406a05║使等合掌恭敬，進承教勑，退當奉行，隨善惡業，定七
X01n0020_p0406a06║道報。爾時，天尊說是偈言：
X01n0020_p0406a07║五七亡人息諍聲，罪人心恨未甘情。
X01n0020_p0406a08║䇿髮仰頭看業鏡，悉知先世事分明。
X01n0020_p0406a09║復說善名稱院：此處殊勝，於無佛處別立淨土，金沙
X01n0020_p0406a10║滿地銀玉疊道，四畔築四寶四門，開順金樹分七珍
X01n0020_p0406a11║枝，開妙花每房結微菓，花尋開花長春不散，果尋結
X01n0020_p0406a12║果長秋不落，池開七寶蓮重青黃赤白，汀鳴六種鳥
X01n0020_p0406a13║和宮商角徵羽，莊嚴微妙如兜率天。中殊勝殿安五
X01n0020_p0406a14║寶座，即是地藏菩薩入定寶處。四方有座，四大菩薩
X01n0020_p0406a15║所座，所謂破惡趣菩薩、悲旋潤菩薩、金剛笑菩薩、除
X01n0020_p0406a16║憂闇菩薩。爾時無佛世界能化導師悲願金剛地藏
X01n0020_p0406a17║菩薩坐中央座，每日晨朝入恒沙定，從定起已遍十
X01n0020_p0406a18║方國，住立有情室宅門戶，淨信念我，開於兩手熈怡
X01n0020_p0406a19║微笑。現智笑士（亦名金剛笑大菩薩）聞行不淨，以左中指針於
X01n0020_p0406a20║臆上，悲泣而去。現悲旋潤或入地獄，皆令離苦及餘
X01n0020_p0406a21║惡趣，遍入救生，願力自在日日不怠。
X01n0020_p0406a22║昔在因地發大願故，我念過去無數劫中有佛出世，
X01n0020_p0406a23║號名覺華定自在王佛。彼佛世尊入涅槃後，於像法
X01n0020_p0406a24║中有佛形像。爾時，我為聖近士女起大深信，供養恭
X01n0020_p0406b01║敬。我知悲母墮在地獄，為救彼苦，七日斷食，一心祈
X01n0020_p0406b02║請。於第七日第五更時，室中空內忽現佛身，而告我
X01n0020_p0406b03║言：善哉，善哉！聖近士女！欲得度脫悲母極苦，當發無
X01n0020_p0406b04║上大菩提心，能度三世一切父母，能化無佛世界眾
X01n0020_p0406b05║生，能化地獄悲母等類，故名地藏。地獄眾生為庫藏
X01n0020_p0406b06║故，於未來世堪救極苦。依佛教勑，始發善心，初發無
X01n0020_p0406b07║上大菩提心，同諸佛行願，即救母苦，令得解脫，如彼
X01n0020_p0406b08║佛說。我其後發事願，立誓頌曰：
X01n0020_p0406b09║我若證真後，於地獄代苦，可代不代者。
X01n0020_p0406b10║誓不取正覺。我若證真後，於餓鬼施食，
X01n0020_p0406b11║可施不施者，誓不取正覺。我若證真後，
X01n0020_p0406b12║於畜生䶩噉，可救不救者，誓不取正覺。
X01n0020_p0406b13║我若證真後，於修羅諍苦，可和不和者，
X01n0020_p0406b14║誓不取正覺。我若證真後，於有緣眾生，
X01n0020_p0406b15║不入三昧者，誓不取正覺。我若證真後，
X01n0020_p0406b16║畏短命念我，不令得長壽，誓不取正覺。
X01n0020_p0406b17║我若證真後，為病苦念我，不令得除愈。
X01n0020_p0406b18║誓不取正覺。我若證真後，除王難念我，
X01n0020_p0406b19║不令得恩赦，誓不取正覺。我若證真後，
X01n0020_p0406b20║離怨賊念我，速疾不遠離，誓不取正覺。
X01n0020_p0406b21║我若證真後，厭貧苦念我，不令豐衣食。
X01n0020_p0406b22║誓不取正覺。我若證真後，求官位念我。
X01n0020_p0406b23║不令得高官，誓不取正覺。我若證真後，
X01n0020_p0406b24║於臨終念我，其時不現身，誓不取正覺。
X01n0020_p0406c01║我若證真後，為六道眾生，隨應所得度。
X01n0020_p0406c02║為施甘露法。我隨趣分身，於緣熟眾生，
X01n0020_p0406c03║以六種名字，應於當當身，
X01n0020_p0406c04║爾時，世尊告乞叉底蘗波菩薩言：善哉，善哉！諦聽，地
X01n0020_p0406c05║藏！於未來世為緣現身，我當授記六種名字。頌告言：
X01n0020_p0406c06║預天賀地藏，左持如意珠，右手說法印。
X01n0020_p0406c07║利諸天人眾。放光王地藏，左手持錫杖，
X01n0020_p0406c08║右手與願印，雨雨成五糓。金剛幢地藏。
X01n0020_p0406c09║左持金剛幢，右手施無畏，化修羅靡幡，
X01n0020_p0406c10║金剛悲地藏，左手持錫杖，右手引攝印。
X01n0020_p0406c11║利傍生諸界。金剛寶地藏，左手持寶珠，
X01n0020_p0406c12║右手甘露印，施餓鬼飽滿，金剛願地藏。
X01n0020_p0406c13║左持閻魔幢，右手成辨印，入地獄救生。
X01n0020_p0406c14║爾時乞叉底蘗波菩薩，歡喜踊躍而起合掌，前白佛
X01n0020_p0406c15║言：今從空佛聞此授記得未曾有，若於未來當堪利
X01n0020_p0406c16║益惡趣眾生，不捨此身成大丈夫。爾時世尊而告我
X01n0020_p0406c17║言：善哉如願！善哉如願！即時動地即天雨花，忽然變
X01n0020_p0406c18║成大丈夫僧，即得大乘第三果位。爾時世尊而告我
X01n0020_p0406c19║言：今無佛世能化堪忍，於未來世有佛名為釋迦牟
X01n0020_p0406c20║尼佛，處忉利天先知汝來，滅後弟子皆悉付汝。其娑
X01n0020_p0406c21║婆國人多好惡，實非汝願不見能化。若入地獄授五
X01n0020_p0406c22║八戒惡趣救生，於此一事超過恒沙無數菩薩。即我
X01n0020_p0406c23║略說汝未來世善權方便功德。偈言：
X01n0020_p0406c24║若有順母教，皆是地藏身。慇懃化悲母，
X01n0020_p0407a01║願力自在故。若有念我名，每日稱百返，
X01n0020_p0407a02║於四惡趣中，代苦與解脫。若有正王臣，
X01n0020_p0407a03║為帝釋擁護，若有邪王臣，為閻魔罸之。
X01n0020_p0407a04║極惡罪人海，無能渡導者，乘地藏願船。
X01n0020_p0407a05║必定到彼岸。
X01n0020_p0407a06║爾時，空佛說是偈已，忽然變化隱而不現。我大丈夫
X01n0020_p0407a07║聞佛記別，即得善現色身三昧，從其已來每日入定，
X01n0020_p0407a08║利益眾生無時暫怠。
X01n0020_p0407a09║爾時，大會閻魔王等諸羅剎娑，聞乞义底孽婆菩薩
X01n0020_p0407a10║宿世因緣，深信因果無量功德，皆為眷屬扶助化導，
X01n0020_p0407a11║於善名處略說往古本願事竟。
X01n0020_p0407a12║第六變成王廳（彌勒菩薩）
X01n0020_p0407a13║依前二王，秤鏡兩現，若罪逼惡，若福勸善。爾時，天尊
X01n0020_p0407a14║說是偈言：
X01n0020_p0407a15║亡人六七滯冥途，切怕坐人警意愚。
X01n0020_p0407a16║日日只看功德力，天堂地獄在須臾。
X01n0020_p0407a17║第七太山王廳（藥師如來）
X01n0020_p0407a18║依前三王處斷，勘決兩舌之罪，善因惡緣，求於生緣。
X01n0020_p0407a19║爾時，天尊說是偈言：
X01n0020_p0407a20║七七冥途中陰身，專求父母會情親。
X01n0020_p0407a21║福業此時仍未定，更看男女造何因。
X01n0020_p0407a22║亡人逼苦愁歎頌曰：
X01n0020_p0407a23║待七七箇日，不飲食逼寒，男女以遺財。
X01n0020_p0407a24║早造善扶我，設親禁入獄，子靜居家哉。
X01n0020_p0407b01║何[(工*几)/儿]閻獄苦，頭燃猶非喻。
X01n0020_p0407b02║第八平等王（觀世音菩薩）
X01n0020_p0407b03║內含慈悲，外現怒相，且施教化之，且貪刑罸之。爾時，
X01n0020_p0407b04║天尊說是偈言：
X01n0020_p0407b05║亡人百日更恓惶，身遭枷械被鞭傷。
X01n0020_p0407b06║男女努力造功德，從茲妙善見天堂。
X01n0020_p0407b07║第九都市王廳（阿閦如來）
X01n0020_p0407b08║哀亡人言，於諸經中造法花經，龍女出海，無垢成道。
X01n0020_p0407b09║於諸佛中造阿彌陀佛，光明遍照，除熱寒苦。緣人男
X01n0020_p0407b10║女欲救亡人，今日追善，受八齊戒，福力殊勝。男女勿
X01n0020_p0407b11║瞋，能救亡苦。爾時，天尊說是偈言：
X01n0020_p0407b12║一年過此轉苦辛，男女修齊福業因。
X01n0020_p0407b13║六道輪回仍未定，造經造佛出迷津。
X01n0020_p0407b14║極惡極善不來處，微惡微善為亡賓。
X01n0020_p0407b15║依佛經力定二報，以追修福登金人。
X01n0020_p0407b16║第十五道轉輪王廳（阿彌陀佛）
X01n0020_p0407b17║爾時，天尊說是偈言：
X01n0020_p0407b18║後三所歷是關津，好惡唯憑福業因。
X01n0020_p0407b19║不善尚憂千日內，胎生產死夭亡身。
X01n0020_p0407b20║邪見放逸過，愚癡無智罪，猶如車輪迴，
X01n0020_p0407b21║常在三途獄。
X01n0020_p0407b22║爾時十王、諸羅剎娑、冥官司候從座而起，合掌向佛
X01n0020_p0407b23║而白佛言：世尊！我等諸王或權或實，如實類等受苦
X01n0020_p0407b24║難忍，何離苦宮歸無為家？爾時世尊告諸王言：汝等
X01n0020_p0407c01║先世見他惡苦悅為自樂，勸他造惡聞他善憎，聞有
X01n0020_p0407c02║得死以為歡樂，貪心惜財瞋恚失理，如是等眾生得
X01n0020_p0407c03║生閻魔國前分涅槃中。如廣說佛性常住，凡有心盧
X01n0020_p0407c04║當具佛性，悉皆當得無上菩提。汝等有心當知佛性，
X01n0020_p0407c05║必定永離三熱大苦。佛性偈曰：
X01n0020_p0407c06║諸行無常是生滅法，生滅滅已寂滅為樂。
X01n0020_p0407c07║我念過去無量劫中，爾時我為雪山童子，始聞此義，
X01n0020_p0407c08║永離生死，得涅槃道。爾時，諸王聞佛偈語，深生歡喜，
X01n0020_p0407c09║味甘露膳，即離熱惱，得不退轉。爾時，大眾聞佛所說，
X01n0020_p0407c10║皆大歡喜，皆悉作禮，而去涅槃處，還閻魔王國，信受
X01n0020_p0407c11║奉行。
X01n0020_p0407c12║
X01n0020_p0407c13║佛說地藏菩薩發心因緣十王經
X01n0020_p0407c14║
X01n0020_p0407c15║右本末記曰：嚴佛調三藏云：此經梵本，非多羅文。
X01n0020_p0407c16║三昧之內，真佛示現，授此經梵文。從三昧起，先書
X01n0020_p0407c17║竹帛，然後修習。從北天竺到支那國，大聖文殊於
X01n0020_p0407c18║照耀殿為許流通，時天聖十年十一月也。小苾蒭
X01n0020_p0407c19║原孚普化眾信之緣，廣開消罪之路，因以入梓，永
X01n0020_p0407c20║為流通。伏願十號至尊，垂拔苦與樂之慈悲；十殿
X01n0020_p0407c21║冥侯，惠記善錄惡之赦宥。地獄化為淨剎，鑊湯變
X01n0020_p0407c22║作清凉。