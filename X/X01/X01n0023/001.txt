X01n0023_p0414a01║
X01n0023_p0414a02║
X01n0023_p0414a03║No. 23
X01n0023_p0414a04║佛說大藏正教血盆經
X01n0023_p0414a05║
X01n0023_p0414a06║爾時，目連尊者昔日往到羽州追陽縣，見一血盆池
X01n0023_p0414a07║地獄，闊八萬四千由旬，池中有一百二十件事，鐵梁、
X01n0023_p0414a08║鐵柱、鐵枷、鐵鎖。見南閻浮提女人許多，被頭散髮，長
X01n0023_p0414a09║枷杻手，在地獄中受罪。獄卒鬼王一日三度將血勒
X01n0023_p0414a10║教罪人喫，此時罪人不甘伏喫，遂被獄主將鐵棒打
X01n0023_p0414a11║作呌聲。目連悲哀，問獄主：「不見南閻浮提丈夫之人
X01n0023_p0414a12║受此苦報，只見許多女人受其苦痛？」獄主答師言：「不
X01n0023_p0414a13║干丈夫之事，只是女人產下血露，污觸地神。若穢污
X01n0023_p0414a14║衣裳，將去溪河洗澤，水流污漫，誤諸善男女取水煎
X01n0023_p0414a15║茶，供養諸聖，致令不淨。天大將軍劄下名字，附在善
X01n0023_p0414a16║惡部中，候百年命終之後，受此苦報。」目連悲哀，遂問
X01n0023_p0414a17║獄主：「將何報答產生阿娘之恩，出離血盆池地獄？」獄
X01n0023_p0414a18║主答師言：「惟有小心孝順男女，敬重三寶，更為阿娘
X01n0023_p0414a19║持血盆齋三年，仍結血盆勝會，請僧轉誦此經一藏，
X01n0023_p0414a20║滿日懺散。便有般若船載過奈河江岸，看見血盆池
X01n0023_p0414a21║中有五朵蓮華出現，罪人歡喜，心生慙愧，便得超生
X01n0023_p0414a22║佛地。」諸大菩薩及目連尊者啟告：「來勸南閻浮提人
X01n0023_p0414a23║信善男女，早覺修取，大辦前程，莫教失手，萬劫難復。」
X01n0023_p0414a24║佛告說：「《女人血盆經》，若有信心書寫受持，令得三世
X01n0023_p0414b01║母親盡得生天，受諸快樂，衣食自然，長命富貴。」爾時，
X01n0023_p0414b02║天龍八部、人非人等，皆大歡喜，信受奉行，作禮而退。
X01n0023_p0414b03║
X01n0023_p0414b04║佛說大藏正教血盆經