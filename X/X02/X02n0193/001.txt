X02n0193_p0860c01║
X02n0193_p0860c02║
X02n0193_p0860c03║
X02n0193_p0860c04║
X02n0193_p0860c05║No. 193
X02n0193_p0860c06║佛說却溫黃神呪經
X02n0193_p0860c07║
X02n0193_p0860c08║
X02n0193_p0860c09║聞如是：一時，佛遊王舍城竹林精舍，與四部弟子大
X02n0193_p0860c10║眾俱會，為說經法。爾時，維耶離國屬疫氣猛盛，赫赫
X02n0193_p0860c11║猶如熾火，死亡無數，無所歸趣，無方救療。於是，阿難
X02n0193_p0860c12║長跪合掌白佛言：「彼阿耶離國遭溫氣疫毒，唯願世
X02n0193_p0860c13║尊說諸聖術，却彼毒氣，令得安穩，離眾苦患。」佛告賢
X02n0193_p0860c14║者阿難：「汝當聽受之！有七鬼神常吐毒氣以害萬姓，
X02n0193_p0860c15║若人得毒，頭痛寒熱，百節欲解，苦痛難言。人有知其
X02n0193_p0860c16║名字者，毒不害人，是故吾今為汝說之。」阿難言：「願欲
X02n0193_p0860c17║聞之。」佛言：「若四輩弟子，欲稱鬼神名安之時，當言：『南
X02n0193_p0860c18║無佛陀耶，南無達磨耶，南無僧伽耶，南無十方諸佛，
X02n0193_p0860c19║南無諸菩薩摩訶薩，南無諸聖僧，南無呪師（某甲）！今我
X02n0193_p0860c20║弟子所說神呪，即從其願。』如是神名，我今當說沙羅
X02n0193_p0860c21║佉。三說沙羅佉已，便說呪曰：
X02n0193_p0860c22║『夢多難鬼，阿佉尼鬼，尼佉尸鬼，
X02n0193_p0860c23║阿佉那鬼，波羅尼鬼，阿毗羅鬼，
X02n0193_p0860c24║波提棃鬼。』」
X02n0193_p0861a01║佛言：「是七鬼神呪名字如是，若人熱病時，當呼七鬼
X02n0193_p0861a02║神名字，言：『疾去疾去，莫得久住，我弟子身，令毒消滅，
X02n0193_p0861a03║病速除愈！我弟子今歸依三寶，燒香禮敬，行是諸佛
X02n0193_p0861a04║所說神呪，若有呪神不隨諸佛教者，頭破作七分，如
X02n0193_p0861a05║阿棃樹枝。』若人得病一日、二日、三日乃至七日，熱病
X02n0193_p0861a06║煩悶，先呪神水以與病者飲之，當三七遍誦此呪經，
X02n0193_p0861a07║病毒五溫之病並皆消滅。若亦立門書，著氣病者，當
X02n0193_p0861a08║額書七鬼神名字，復取五色縷線，各各結其名字，繫
X02n0193_p0861a09║著門上，大吉祥也。若能勤誦此經，專心受持齋戒，不
X02n0193_p0861a10║喫熏辛，誦此七鬼神名字，溫鬼永斷，不過門戶。自進
X02n0193_p0861a11║至患家，鬼見皆走，一身永不染。天行，若能專心勸人
X02n0193_p0861a12║書寫、受持、讀誦此經，消殃却害。若人不能誦，得竹筒
X02n0193_p0861a13║盛，安門戶上，溫鬼不敢過門，亦得延年養壽，大吉祥
X02n0193_p0861a14║也。」阿難叉手白佛言：「當何名此經，云何奉持？」佛言：「此
X02n0193_p0861a15║經名為《却溫神呪》。」佛說如是，天龍、鬼神、一切大眾聞
X02n0193_p0861a16║呪歡喜，作禮奉行。
X02n0193_p0861a17║
X02n0193_p0861a18║却溫神呪經