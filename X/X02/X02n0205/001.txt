X02n0205_p0887c01║
X02n0205_p0887c02║
X02n0205_p0887c03║
X02n0205_p0887c04║
X02n0205_p0887c05║No. 205
X02n0205_p0887c06║佛說阿彌陀佛根本祕密神呪經
X02n0205_p0887c07║
X02n0205_p0887c08║曹魏朝三藏菩提流支奉　詔譯
X02n0205_p0887c09║如是我聞：一時佛在舍衛國祇樹給孤獨園，與大比
X02n0205_p0887c10║丘眾千二百五十人俱，皆是大阿羅漢，眾所知識，長
X02n0205_p0887c11║老舍利弗、摩訶目犍連、摩訶迦葉、摩訶迦旃涎、摩訶
X02n0205_p0887c12║俱絺羅、離婆多、周利槃陀伽、難陀、阿難陀、羅睺羅、憍
X02n0205_p0887c13║梵波提、賓頭盧頗羅墮、迦留陀夷、摩訶劫賓那、薄拘
X02n0205_p0887c14║羅、阿菟樓駄，如是等諸大弟子，并諸菩薩摩訶薩，文
X02n0205_p0887c15║殊師利法王子、阿逸多菩薩、乾陀訶提菩薩、常精進
X02n0205_p0887c16║菩薩，與如是等諸大菩薩，及釋提桓因等無量諸天
X02n0205_p0887c17║大眾俱。
X02n0205_p0887c18║爾時佛告長老舍利弗：「從是西方過十萬億佛土，有
X02n0205_p0887c19║世界名曰極樂，其土有佛，號阿彌陀，今現在說法。舍
X02n0205_p0887c20║利弗！彼土何故名為極樂？其國眾生無有眾苦但受
X02n0205_p0887c21║諸樂，故名極樂。
X02n0205_p0887c22║「又舍利弗！極樂國土，七重欄楯、七重羅網、七重行樹，
X02n0205_p0887c23║皆是四寶周帀圍遶，是故彼國名曰極樂。
X02n0205_p0887c24║「又舍利弗！極樂國土有七寶池，八功德水充滿其中，
X02n0205_p0888a01║池底純以金沙布地，四邊階道金、銀、瑠璃、玻𭹳合成，
X02n0205_p0888a02║上有樓閣亦以金、銀、瑠璃、玻𭹳、硨磲、赤珠、瑪瑙而嚴
X02n0205_p0888a03║飾之。池中蓮華大如車輪，青色青光、黃色黃光、赤色
X02n0205_p0888a04║赤光、白色白光，微妙香潔。舍利弗！極樂國土成就如
X02n0205_p0888a05║是功德莊嚴。
X02n0205_p0888a06║「又舍利弗！彼佛國土常作天樂，黃金為地，晝夜六時
X02n0205_p0888a07║而雨曼陀羅華。其國眾生常以清旦各以衣裓盛眾
X02n0205_p0888a08║妙華供養他方十萬億佛，即以食時還到本國飯食
X02n0205_p0888a09║經行。舍利弗！極樂國土成就如是功德莊嚴。
X02n0205_p0888a10║「復次舍利弗！彼國常有種種奇妙雜色之鳥，白鵠、孔
X02n0205_p0888a11║雀、鸚鵡、舍利、迦陵頻伽、共命之鳥，是諸眾鳥晝夜六
X02n0205_p0888a12║時出和雅音，其音演暢五根、五力、七菩提分、八聖道
X02n0205_p0888a13║分如是等法，其土眾生聞是音已，皆悉念佛、念法、念
X02n0205_p0888a14║僧。舍利弗，汝勿謂此鳥實是罪報所生。所以者何？彼
X02n0205_p0888a15║佛國土無三惡趣。舍利弗！其佛國土尚無三惡道之
X02n0205_p0888a16║名，何況有實。是諸眾鳥皆是阿彌陀佛欲令法音宣
X02n0205_p0888a17║流變化所作。舍利弗！彼佛國土微風吹動，諸寶行樹
X02n0205_p0888a18║及寶羅網出微妙音，譬如百千種樂同時俱作，聞是
X02n0205_p0888a19║音者皆自然生念佛、念法、念僧之心。舍利弗！其佛國
X02n0205_p0888a20║土成就如是功德莊嚴。
X02n0205_p0888a21║「舍利弗！於汝意云何？彼佛何故號阿彌陀？舍利弗！彼
X02n0205_p0888a22║佛光明無量，照十方國無所障礙，是故號為阿彌陀。
X02n0205_p0888a23║又舍利弗！彼佛壽命及其人民，無量無邊阿僧祇劫，
X02n0205_p0888a24║故名阿彌陀。舍利弗！阿彌陀佛成佛已來於今十劫。
X02n0205_p0888b01║又舍利弗！彼佛有無量無邊聲聞弟子，皆阿羅漢，非
X02n0205_p0888b02║是算數之所能知；諸菩薩眾亦復如是。舍利弗！彼佛
X02n0205_p0888b03║國土成就如是功德莊嚴。
X02n0205_p0888b04║「又舍利弗！極樂國土眾生生者，皆是阿鞞䟦致，其中
X02n0205_p0888b05║多有一生補處，其數甚多，非是算數所能知之，但可
X02n0205_p0888b06║以無量無邊阿僧祇劫說。舍利弗！眾生聞者，應當發
X02n0205_p0888b07║願願生彼國。所以者何？得與如是諸上善人俱會一
X02n0205_p0888b08║處。舍利弗！不可以少善根福德因緣得生彼國。
X02n0205_p0888b09║「又舍利弗！阿彌陀佛有根本祕密陀羅尼神呪，是名
X02n0205_p0888b10║拔一切業障根本得生極樂淨土神呪。」即說呪曰：
X02n0205_p0888b11║「南無阿彌多婆夜哆（多曷切）（一）　他伽跢（都餓切）（二）　夜哆地（途賣切）（三）
X02n0205_p0888b12║　夜他阿彌利（上聲）　（四）　都婆毗（五）　阿彌利哆（六）　悉耽婆毗
X02n0205_p0888b13║（七）　阿彌利哆（八）　毗迦蘭諦（九）　阿彌利哆（十）　毗迦蘭哆
X02n0205_p0888b14║（十一）　伽彌膩（十二）　伽伽那（十三）　枳多迦𨽻（十四）　莎婆訶（十五）」
X02n0205_p0888b15║佛言：「若有善男子、善女人能誦此呪者，阿彌陀佛常
X02n0205_p0888b16║住其頂日夜擁護，無令怨家而得其便，現世常得安
X02n0205_p0888b17║穩，臨命終時任運往生極樂國土。
X02n0205_p0888b18║「又舍利弗！阿彌陀佛名號具足，無量無邊、不可思議、
X02n0205_p0888b19║甚深祕密、殊勝微妙無上功德。所以者何？阿彌陀佛
X02n0205_p0888b20║三字中有十方三世一切諸佛、一切諸菩薩、聲聞阿
X02n0205_p0888b21║羅漢、一切諸經陀羅尼神呪、無量行法，是故彼佛名
X02n0205_p0888b22║號即是為無上真實至極大乘之法，即是為無上殊
X02n0205_p0888b23║勝清淨了義妙行，即是為無上最勝微妙陀羅尼。」而
X02n0205_p0888b24║說偈曰：
X02n0205_p0888c01║「阿字十方三世佛，彌字一切諸菩薩，
X02n0205_p0888c02║陀字八萬諸聖教，三字之中是具足。」
X02n0205_p0888c03║「舍利弗！若有眾生聞說阿彌陀佛不可思議功德，歡
X02n0205_p0888c04║喜踊躍、至心稱念、深信不懈，於現在身受無比樂，或
X02n0205_p0888c05║轉貧賤獲得富貴，或得果免宿業所追病患之苦，或
X02n0205_p0888c06║轉短命得壽延長，或怨家變恨，得子孫繁榮、身心安
X02n0205_p0888c07║樂、如意滿足，如是功德不可稱計。
X02n0205_p0888c08║「舍利弗！若有善男子、善女人聞說阿彌陀佛，執持名
X02n0205_p0888c09║號，若一日、若二日、若三日、若四日、若五日、若六日、若
X02n0205_p0888c10║七日，一心不亂專持名號，以稱名故諸罪消滅，即是
X02n0205_p0888c11║多善根福德因緣。其人臨命終時，阿彌陀佛與諸聖
X02n0205_p0888c12║眾現在其前，是人終時心不顛倒，即得往生阿彌陀
X02n0205_p0888c13║佛極樂國土。舍利弗！我見是利，故說此言。若有眾生
X02n0205_p0888c14║聞是說者，應當發願生彼國土。
X02n0205_p0888c15║「舍利弗！如我今者讚歎阿彌陀佛不可思議功德，東
X02n0205_p0888c16║方亦有阿閦鞞佛、須彌相佛、大須彌佛、須彌光佛、妙
X02n0205_p0888c17║音佛，如是等恒河沙數諸佛，各於其國出廣長舌相，
X02n0205_p0888c18║徧覆三千大千世界，說誠實言：汝等眾生當信是稱
X02n0205_p0888c19║讚不可思議功德一切諸佛所護念經。
X02n0205_p0888c20║「舍利弗！南方世界有日月燈佛、名聞光佛、大焰肩佛、
X02n0205_p0888c21║須彌燈佛、無量精進佛，如是等恒河沙數諸佛，各於
X02n0205_p0888c22║其國出廣長舌相，徧覆三千大千世界，說誠實言：汝
X02n0205_p0888c23║等眾生當信是彌讚不可思議功德一切諸佛所護
X02n0205_p0888c24║念經。
X02n0205_p0889a01║「舍利弗！西方世界有無量壽佛、無量相佛、無量幢佛、
X02n0205_p0889a02║大光佛、大明佛、寶相佛、淨光佛，如是等恒河沙數諸佛，
X02n0205_p0889a03║各於其國出廣長舌相，徧覆三千大千世界，說誠實
X02n0205_p0889a04║言：汝等眾生當信是稱讚不可思議功德一切諸佛所
X02n0205_p0889a05║護念經。「舍利弗！北方世界有焰肩佛、最勝音佛、難𭁎
X02n0205_p0889a06║佛、日生佛、網明佛，如是等恒河沙數諸佛，各於其國
X02n0205_p0889a07║出廣長舌相，徧覆三千大千世界，說誠實言：汝等眾
X02n0205_p0889a08║生當信是稱讚不可思議功德一切諸佛所護念經。
X02n0205_p0889a09║「舍利弗！下方世界有師子佛、名聞佛、名光佛、達摩佛、
X02n0205_p0889a10║法幢佛、持法佛，如是等恒河沙數諸佛，各於其國出
X02n0205_p0889a11║廣長舌相，徧覆三千大千世界，說誠實言：汝等眾生
X02n0205_p0889a12║當信是稱讚不可思議功德一切諸佛所護念經。
X02n0205_p0889a13║「舍利弗！上方世界有梵音佛、宿王佛、香上佛、香光佛、
X02n0205_p0889a14║大焰肩佛、雜色寶華嚴身佛、沙羅樹王佛、寶華德佛、
X02n0205_p0889a15║見一切義佛、如須彌山佛，如是等恒河沙數諸佛，各
X02n0205_p0889a16║於其國出廣長舌相，徧覆三千大千世界，說誠實言：
X02n0205_p0889a17║汝等眾生當信是稱讚不可思議功德一切諸佛所
X02n0205_p0889a18║護念經。
X02n0205_p0889a19║「舍利弗！於汝意云何？何故名為一切諸佛所護念經？
X02n0205_p0889a20║舍利弗！若有善男子、善女人，聞是諸佛所說名及經
X02n0205_p0889a21║名者，是諸善男子、善女人皆為一切諸佛共所護念，
X02n0205_p0889a22║皆得不退轉於阿耨多羅三藐三菩提。是故舍利弗！
X02n0205_p0889a23║汝等皆當信受我語及諸佛所說。舍利弗！若有人已
X02n0205_p0889a24║發願、今發願、當發願欲生阿彌陀佛國者，是諸人等
X02n0205_p0889b01║皆得不退轉於阿耨多羅三藐三菩提，於彼國土若
X02n0205_p0889b02║已生、若今生、若當生。是故舍利弗！諸善男子、善女人
X02n0205_p0889b03║若有信者，應當發願生彼國土。
X02n0205_p0889b04║「舍利弗！如我今者稱讚諸佛不可思議功德，彼諸佛
X02n0205_p0889b05║等亦稱說我不可思議功德，而作是言：釋迦牟尼佛
X02n0205_p0889b06║能為甚難希有之事，能於娑婆國土五濁惡世，劫濁、
X02n0205_p0889b07║見濁、煩惱濁、眾生濁、命濁中，得阿耨多羅三藐三菩
X02n0205_p0889b08║提，為諸眾生說是一切世間難信之法。舍利弗！當知
X02n0205_p0889b09║我於五濁惡世行此難事，得阿耨多羅三藐三菩提，
X02n0205_p0889b10║為一切世間說此難信之法，是為甚難。」佛說此經已，
X02n0205_p0889b11║舍利弗及諸比丘，一切世間天、人、阿脩羅等，聞佛所
X02n0205_p0889b12║說，歡喜信受，作禮而去。
X02n0205_p0889b13║佛說阿彌陀佛根本祕密神呪經
X02n0205_p0889b14║
X02n0205_p0889b15║
X02n0205_p0889b16║No. 205-A
X02n0205_p0889b17║ 神呪經真偽決疑
X02n0205_p0889b18║
X02n0205_p0889b19║難云：藏經之中拔一切業障根本得生淨土呪（出小
X02n0205_p0889b20║無量壽經），劉宋．天竺三藏求那䟦陀羅奉詔重譯矣，合
X02n0205_p0889b21║計五十九字一十五句也。又說呪功德有「若有善
X02n0205_p0889b22║男子（乃至）任運往生」之二十七字（功德文如此經），而無前
X02n0205_p0889b23║後文，且前後文者與羅什所譯之小經全同而無
X02n0205_p0889b24║異，中間編入神呪與說功德等之文，為流支所譯，
X02n0205_p0889c01║是以阿字十方等文為金口說，欲壓下眾經企揚
X02n0205_p0889c02║邪慢之後學偽制者歟？疑難不少，考於諸錄不載
X02n0205_p0889c03║此經（其一）。此經前後文與羅什所譯小經雖有剩語
X02n0205_p0889c04║少分無異，譯人既異文言何同（其二）？依彌陀不思議
X02n0205_p0889c05║神力傳（神力傳在藏本），龍樹菩薩願生安養夢感此呪，耶
X02n0205_p0889c06║（或作那）舍三藏誦此呪，天平寺銹法師從那舍三藏
X02n0205_p0889c07║口受此呪，其人云經本外國不來（文）。蒙記（有楞伽經蒙授
X02n0205_p0889c08║記之文）龍樹譯場，耶舍不得其本（其三）。況外國不來矣，
X02n0205_p0889c09║未渡經本誰人譯之（其四）？又流支傳中（唐傳一釋教錄六等）未
X02n0205_p0889c10║見譯此經之語（其五）。偽經梗槩如是，云何正經耶？答
X02n0205_p0889c11║曰：不載錄中，不流布故。例如彼《釋摩訶衍論》，七百
X02n0205_p0889c12║年之間不流布漢土（《釋論》不流布漢土，出通法疏一卷），通疑難之
X02n0205_p0889c13║一。異譯而文言全同，例如羅什所譯《阿彌陀經》與
X02n0205_p0889c14║求那䟦陀羅翻譯《小無量壽經》，文言同而不異，見
X02n0205_p0889c15║于《開元釋教錄》第十二卷、同第十四卷、同第十七
X02n0205_p0889c16║卷。又如真諦與摩多所譯《起信》（摩多者《釋論》譯者也，《釋論》本文者《起
X02n0205_p0889c17║信論》也）文言不異（會三）。龍樹、耶舍不得之者，結集之梵
X02n0205_p0889c18║本百千也（依華嚴一經，上本經有十箇三千大千世界微塵數偈、一四天下微塵數品，中本經
X02n0205_p0889c19║有四十九萬八千八百偈、一千二百品，下本經有十萬偈、四十八品，略本經即今本，部八十卷等也，出《行
X02n0205_p0889c20║願品疏鈔》三卷）。況難訶之中云「外國不來」，在梵地分明（會三）。
X02n0205_p0889c21║又「外國不來」語，以不得故屬之未渡（會四）。流支傳中
X02n0205_p0889c22║不舉者，所譯經論最廣，何悉載之？流支傳云「流支
X02n0205_p0889c23║房內經論梵本可有萬夾，所翻新文筆受藁本滿
X02n0205_p0889c24║一間屋（文）」，萬夾滿屋之中有此經指掌乎？用不任
X02n0205_p0890a01║學者，敢勿生毀謗，願以一校功，自他生安樂。
X02n0205_p0890a02║于時元祿十一年九月下旬
X02n0205_p0890a03║武江上高輪龍原寺九世住　寂譽知足欽書