X02n0207_p0891a01║
X02n0207_p0891a02║No. 207-A
X02n0207_p0891a03║ 十六羅漢因果識見頌并序
X02n0207_p0891a04║
X02n0207_p0891a05║余甞覽釋教大藏經究諸善之理見諸佛菩薩施廣
X02n0207_p0891a06║大慈悲力啟利益方便門大自天地山河細及昆蟲
X02n0207_p0891a07║艸木種種善諭開悟迷徒奈何業結障蔽深高著惡
X02n0207_p0891a08║昧善者多見性識心者少故佛佛留訓祖祖垂言以
X02n0207_p0891a09║濟羣生以成大願所以隨函類眾聖之詮總為大藏
X02n0207_p0891a10║凡四百八十函計五千四十八卷錄而記之俾無流
X02n0207_p0891a11║墮余慶曆初任知政事時西虜背惠侵擾邊遇勞師
X02n0207_p0891a12║困民以殄兇醜聖人愛民䘏士命余宣撫河東沿邊
X02n0207_p0891a13║居民將士塗中寓宿保德氷谷之傳舍偶於堂簷罅
X02n0207_p0891a14║間得故經一卷名曰因果識見頌其字皆古隷書乃
X02n0207_p0891a15║藏經所未錄而世所希聞者也余頗異之啟軸而觀
X02n0207_p0891a16║乃十六國大阿羅漢為摩拏羅多等誦佛說因果識
X02n0207_p0891a17║見悟本成佛大法之頌也一尊七頌總一百一十二
X02n0207_p0891a18║頌皆直指死生之源深陳心性之法開定慧真明之
X02n0207_p0891a19║宗除煩惱障毒之苦濟生戒殺誘善袪邪正漸法序
X02n0207_p0891a20║四等功德說頓教陳不二法門分頓漸雖殊合利鈍
X02n0207_p0891a21║無異使羣魔三惡不起於心萬法諸緣同皈於善余
X02n0207_p0891a22║一句一嘆一頌一悟以至卷終胸臆豁然頓覺世緣
X02n0207_p0891a23║大有所悟儻非世尊以六通萬行圓明惠鑒之聖則
X02n0207_p0891a24║無以至此方知塵世之中有無邊聖法大藏之內有
X02n0207_p0891b01║遺落寶文謹於府州承天寺命僧歸依別錄藏之厥
X02n0207_p0891b02║後示諸講說高僧通證耆達皆未見聞莫不欽信後
X02n0207_p0891b03║於戊子歲有江陵老僧惠喆見訪因話此頌諸聖祕
X02n0207_p0891b04║密世所希聞喆傳之於武陵僧普煥處寶之三十餘
X02n0207_p0891b05║年未逢別本余因求副本正其舛駮以示善知故直
X02n0207_p0891b06║序其事以紀其因。時戊子仲春高平范仲淹序
X02n0207_p0891b07║
X02n0207_p0891b08║
X02n0207_p0891b09║
X02n0207_p0891b10║
X02n0207_p0891b11║No. 207
X02n0207_p0891b12║十六大阿羅漢因果識見頌
X02n0207_p0891b13║
X02n0207_p0891b14║天竺沙門闍那多迦譯
X02n0207_p0891b15║爾時十六國大阿羅漢於毗子祁音樂樹下聽佛說
X02n0207_p0891b16║因果識見悟本成佛大法罷𢿨之後懽喜而回心性
X02n0207_p0891b17║頓了咸證佛果時諸大阿羅漢悉會於崛陀山中積
X02n0207_p0891b18║寶臺上有比丘僧摩拏羅多等一百五十人聞是諸
X02n0207_p0891b19║羅漢聽佛說因果識見悟本成佛大法已回乃集於
X02n0207_p0891b20║臺下圍遶恭敬䖍懇作禮而白諸大羅漢我等累劫
X02n0207_p0891b21║修行專持戒定未曾見佛得聞正法我等聞諸聖眾
X02n0207_p0891b22║聽佛說因果識見悟本成佛大法而回伏願諸聖大
X02n0207_p0891b23║慈哀愍為我等傳說令得正果爾時諾矩羅尊者言
X02n0207_p0891b24║汝等初入聖流未離生死雖有善果而皆執著以至
X02n0207_p0891c01║未悟見佛艱難吾等見因果識見成佛大法已各省
X02n0207_p0891c02║悟證果菩提時摩拏羅多復白諸尊者何名因果識
X02n0207_p0891c03║見尊者言因者因緣果者果報識者識自本心見者
X02n0207_p0891c04║見其本性若因緣有善果報有福則自識其本心見
X02n0207_p0891c05║其本性使萬法不生當得成佛摩拏羅多復白尊者
X02n0207_p0891c06║因緣果報善惡輕重惟願宣說尊者言汝等諦聽為
X02n0207_p0891c07║汝說之夫人發善言者不如發善心發善心者不如
X02n0207_p0891c08║行善事所以者何發善言者於福有因發善心者於
X02n0207_p0891c09║福有基行善事者於福有報是故發惡言者輕於發
X02n0207_p0891c10║惡心發惡心者輕於行惡事所以者何發惡言者於
X02n0207_p0891c11║罪有因發惡心者於罪有基行惡事者於罪有報是
X02n0207_p0891c12║以果報相對有若影響有若權衡而不差毫釐摩拏
X02n0207_p0891c13║羅多等聞尊者所說齊心䖍敬再三啟告願聞大法
X02n0207_p0891c14║度脫未悟尊者言以是因緣得至於此時十六大阿
X02n0207_p0891c15║羅漢各各會念為摩拏羅多等傳因果識見悟本成
X02n0207_p0891c16║佛大法而各課七頌共一百一十二頌。
X02n0207_p0891c17║第一䟦羅駄闍尊者
X02n0207_p0891c18║因緣善惡理分明果報陰功若秤平
X02n0207_p0891c19║垂此百篇因果頌說言性法惠眾生
X02n0207_p0891c20║斷盡欲界更不還一靈飛上四禪天
X02n0207_p0891c21║永除煩惱離生死方得那含道果全
X02n0207_p0891c22║漸法頓法非兩種成道之時理一同
X02n0207_p0891c23║鈍利疾遲由所見各於本性現神通
X02n0207_p0891c24║孝盡於家忠盡國治家治國法皆通
X02n0207_p0892a01║未知性命歸何處須向如來問苦空
X02n0207_p0892a02║世間秤尺并升斗解使汝心起不平
X02n0207_p0892a03║但看此般圖利者幾人待得白頭生
X02n0207_p0892a04║身是僧兮心是僧身心了了是真僧
X02n0207_p0892a05║世緣不染無煩惱更有何人得似僧
X02n0207_p0892a06║賜汝法印定一心賜汝法權擒六賊
X02n0207_p0892a07║心定賊滅真性明使汝法身常自得
X02n0207_p0892a08║第二迦諾迦伐蹉尊者
X02n0207_p0892a09║佛道無私啟萬門含生之類性皆存
X02n0207_p0892a10║汝得一念生清淨天上人間見世尊
X02n0207_p0892a11║二百五十戒行清四真善道鎮常行
X02n0207_p0892a12║六通自受人天福此是阿羅聖果因
X02n0207_p0892a13║性如秋月照羣方欲是浮雲苦蔽藏
X02n0207_p0892a14║慧是猛風吹却後清天自見一輪光
X02n0207_p0892a15║急急修行急急修年光七十去如流
X02n0207_p0892a16║汝能理性除諸惡不獨披緇與剃頭
X02n0207_p0892a17║一百二十滅二十一百又減三十年
X02n0207_p0892a18║劫數漸滿人漸促即今七十亦為難
X02n0207_p0892a19║徒將禪理論縱橫口解高談不解行
X02n0207_p0892a20║無法可說方是道善根非自說中生
X02n0207_p0892a21║賜汝法門開諸昧賜汝法路通諸迷
X02n0207_p0892a22║昧釋明通心了了使汝法身無所疑
X02n0207_p0892a23║第三諾迦䟦釐駄尊者
X02n0207_p0892a24║汝得為人存佛性皆從外物轉如輪
X02n0207_p0892b01║汝能轉物持真性便是如來證覺身
X02n0207_p0892b02║內無所得外無求清淨心源萬行周
X02n0207_p0892b03║愛慾不生煩惱斷世尊妙旨在勤修
X02n0207_p0892b04║終日供養求福田不求出離生死源
X02n0207_p0892b05║却將福德為功德作福無由見性根
X02n0207_p0892b06║富貴貧窮各有由宿緣分定莫剛求
X02n0207_p0892b07║不曾下得春時種空守荒田望有秋
X02n0207_p0892b08║疾病官刑與死亡孤窮貧蹙正荒忙
X02n0207_p0892b09║汝能方便施恩慧何異修齋與道場
X02n0207_p0892b10║得到七十百有一造成罪業無邊際
X02n0207_p0892b11║不向善果早回心改頭換面何時離
X02n0207_p0892b12║賜汝法船渡苦海賜汝法風蕩業塵
X02n0207_p0892b13║海渡塵清到彼岸使汝法身悟至真
X02n0207_p0892b14║第四蘇頻陀尊者
X02n0207_p0892b15║舌身嗅視意兼聰六賊猖狂亂性宗
X02n0207_p0892b16║汝守戒持并定慧用茲三法滅諸兇
X02n0207_p0892b17║空中之有無形性忽然配在有形軀
X02n0207_p0892b18║便任有形生妄想不尋元性是癡愚
X02n0207_p0892b19║藕根種在淤泥下稟氣乘時暗吐芽
X02n0207_p0892b20║漸引莖條離水面眾人方得見蓮華
X02n0207_p0892b21║福自善生無別路禍因惡積理自然
X02n0207_p0892b22║明明果報無差忒爭奈愚迷不自悛
X02n0207_p0892b23║命終之際苦千般冤對勾牽去又還
X02n0207_p0892b24║若向世緣無罣礙便如彈指捨人間
X02n0207_p0892c01║福勢在時人競親福勢去後人競惡
X02n0207_p0892c02║汝當有福有勢時修取前程好岐路
X02n0207_p0892c03║賜汝法香除其穢賜汝法座定其性
X02n0207_p0892c04║穢除性定自圓明使汝法身長清淨
X02n0207_p0892c05║第五諾矩羅尊者
X02n0207_p0892c06║隨處出生皆是道當時滅盡却歸空
X02n0207_p0892c07║都無罣礙心清淨頓覺圓明處處通
X02n0207_p0892c08║內見自性殊不動外觀諸境亦如無
X02n0207_p0892c09║內心外物皆無著頓悟真如自此初
X02n0207_p0892c10║定是月兮慧是光月光體用萬邪藏
X02n0207_p0892c11║性中見佛無求外歸命時時爇信香
X02n0207_p0892c12║日月山川皆有盡有形有滅理皆常
X02n0207_p0892c13║菩提道路人行少不悟年華若電光
X02n0207_p0892c14║天時地利生衣食資育眾生萬事周
X02n0207_p0892c15║不起善心多枉費輪回六道報無休
X02n0207_p0892c16║汝思已往平生事富貴榮華一夢中
X02n0207_p0892c17║不悟死生為大事汝身有限事無窮
X02n0207_p0892c18║賜汝法輪轉三毒賜汝法慧淨百垢
X02n0207_p0892c19║毒消垢盡自隱安使汝法身道成就
X02n0207_p0892c20║第六䟦陀羅尊者
X02n0207_p0892c21║自本愛慾為根蔕煩惱隨身自此來
X02n0207_p0892c22║却向愛慾能斷絕自然煩惱不輪回
X02n0207_p0892c23║常將智慧照其性不起諸般惡業心
X02n0207_p0892c24║縱發善心還不著菩提妙果自然深
X02n0207_p0893a01║菩提般若真智慧世人本性自有之
X02n0207_p0893a02║心迷不悟如來意身外求時沒了期
X02n0207_p0893a03║不結良因與善緣苦貪名利日憂煎
X02n0207_p0893a04║豈知住世金銀寶借汝閑看七十年
X02n0207_p0893a05║世人但怨飢寒苦此種皆因枉費生
X02n0207_p0893a06║若是守中常節儉自然衣食得豐盈
X02n0207_p0893a07║汝心臥想居榮富妓樂珠金想有餘
X02n0207_p0893a08║任意想歡從所欲人生一世亦何殊
X02n0207_p0893a09║賜汝法扇驅邪妄賜汝法珠戒貪欲
X02n0207_p0893a10║貪妄不起諸根淨使汝法身常自足
X02n0207_p0893a11║第七迦哩尊者
X02n0207_p0893a12║身三口四意兼三十惡隨身汝莫躭
X02n0207_p0893a13║若向此中還不悟汝於性法更何堪
X02n0207_p0893a14║一切塵勞諸妄想自於本性不能侵
X02n0207_p0893a15║上人無我無邪見生滅根源總在心
X02n0207_p0893a16║外迷著相內迷空閉塞諸門路不通
X02n0207_p0893a17║於相離相方是相於空離空即是空
X02n0207_p0893a18║愛慾牽纏沒了期日生煩惱鎮相隨
X02n0207_p0893a19║官中囹圄猶存赦家業拘囚沒赦時
X02n0207_p0893a20║蟲鳥乘春卵育時毀佗巢穴取佗兒
X02n0207_p0893a21║有情愛育皆無異生死成冤必報之
X02n0207_p0893a22║所欲常教離眼前六根不被業緣牽
X02n0207_p0893a23║漸持漸戒成真性對境無心始道全
X02n0207_p0893a24║賜汝法秤平嗔垢賜汝法鐘警癡聾
X02n0207_p0893b01║嗔息癡悟諸善生使汝法身樂無窮
X02n0207_p0893b02║第八弗多羅尊者
X02n0207_p0893b03║心是佛兮佛是心存心心外佛難尋
X02n0207_p0893b04║還知善惡皆心造得見如來理甚深
X02n0207_p0893b05║人生本性皆清淨萬法皆存自性生
X02n0207_p0893b06║心性相符無所動皎然內外自分明
X02n0207_p0893b07║識自本心生自性不生不滅都無競
X02n0207_p0893b08║一切時中萬物通如如不動常清淨
X02n0207_p0893b09║今生有福居榮富宿有因緣理不差
X02n0207_p0893b10║更向福中資福地生生福報自無涯
X02n0207_p0893b11║彈丸手弩與粘糍物外無辜被殺之
X02n0207_p0893b12║一命一冤皆有報暗中冤對自相隨
X02n0207_p0893b13║定心靜觀諸法性更無二相皆一定
X02n0207_p0893b14║有若仰然太虗空上下無礙咸清淨
X02n0207_p0893b15║賜汝法杵擊羣魔賜汝法雲蔽諸愛
X02n0207_p0893b16║魔降愛斷色身空使汝法身無罣礙
X02n0207_p0893b17║第九戍博迦尊者
X02n0207_p0893b18║汝因破暗待天明明滅之時暗又生
X02n0207_p0893b19║欲得常明除暗障但持慧炬鎮常行
X02n0207_p0893b20║汝悟色身無住宅須明本性定歸依
X02n0207_p0893b21║一燈破却千年暗照見堂廚總是非
X02n0207_p0893b22║一化化生天上樂一化化生地獄苦
X02n0207_p0893b23║二化皆自性中生汝化欲歸何處去
X02n0207_p0893b24║莫把含生性命輕好生惡殺物之情
X02n0207_p0893c01║汝貪百味腥膻饌汝聽羣生就殺聲
X02n0207_p0893c02║父母屍靈居淺土速須安葬莫因循
X02n0207_p0893c03║此疑未了求諸善不免陰司作罪人
X02n0207_p0893c04║身自無相而受生心因有境而生滅
X02n0207_p0893c05║若無前境心自無心性了了佛何別
X02n0207_p0893c06║賜汝法几離色相賜汝法劒定怖畏
X02n0207_p0893c07║相離怖滅見本宗使汝法身無有二
X02n0207_p0893c08║第十半諾迦尊者
X02n0207_p0893c09║心為明鏡慾為塵塵厚明藏見沒因
X02n0207_p0893c10║漸去漸磨浮垢盡自然通照往來人
X02n0207_p0893c11║心念菩提口說空對持善惡自為通
X02n0207_p0893c12║皆因色相成迷著萬劫無由見性宗
X02n0207_p0893c13║地水火風化此身身滅四大各歸真
X02n0207_p0893c14║諸魔六賊皆消散苦樂前程秪主人
X02n0207_p0893c15║鰥寡孤獨此四民困窮無苦在飢貧
X02n0207_p0893c16║汝能濟慧加存䘏最向菩提是善根
X02n0207_p0893c17║不懷讎怨與無明忍辱持心萬事平
X02n0207_p0893c18║彼以惡來還以善深明三昧號無諍
X02n0207_p0893c19║廣開心量無邊際世界山河盡總容
X02n0207_p0893c20║無是無非無所著常令心等太虗空
X02n0207_p0893c21║賜汝法橋濟阻厄賜汝法綬解讎冤
X02n0207_p0893c22║厄度冤消無所繫使汝法身歸自然
X02n0207_p0893c23║第十一羅怙羅尊者
X02n0207_p0893c24║六賊清淨無煩惱煩惱無時慧自明
X02n0207_p0894a01║照見萬緣皆外物一如天理秪空清
X02n0207_p0894a02║空心靜坐不為空道是無空又不空
X02n0207_p0894a03║有若虗空包萬象此空方始是空空
X02n0207_p0894a04║善惡之終如積水資流資露漸成深
X02n0207_p0894a05║善深自獲無量福惡積如何免禍侵
X02n0207_p0894a06║見人患難當危困方便陰功與救之
X02n0207_p0894a07║因果之中為第一福緣證果佛菩提
X02n0207_p0894a08║自生至老老至病自病至死苦難量
X02n0207_p0894a09║不能漸悟輪回理生死無由脫禍殃
X02n0207_p0894a10║汝心向佛佛自見汝心背佛佛自無
X02n0207_p0894a11║見佛自然諸善生背佛自然諸惡趨
X02n0207_p0894a12║賜汝法杖悔前過賜汝法文懺前惡
X02n0207_p0894a13║過省惡悛自泰然使汝法身無所著
X02n0207_p0894a14║第十二那伽犀那尊者
X02n0207_p0894a15║境若勝識諸善根識能勝境萬緣通
X02n0207_p0894a16║內緣外境皆無著只此為空更沒空
X02n0207_p0894a17║性定心定身自定脫去之時無所競
X02n0207_p0894a18║從來去止是尋常祖祖相傳悉歸命
X02n0207_p0894a19║前世今生有宿冤重須功德汝須還
X02n0207_p0894a20║從來債負都還了交割分明離世間
X02n0207_p0894a21║汝向如來求證果須憑三寶善緣增
X02n0207_p0894a22║能於父母行純孝何異看經與飯僧
X02n0207_p0894a23║汝貪飲宴號為歡水陸眾生殺幾般
X02n0207_p0894a24║百品葷膻猶恨少試將物命算來看
X02n0207_p0894b01║欲求諸佛修真性先向諸緣起善心
X02n0207_p0894b02║漸覺性明諸境滅汝於佛性自然深
X02n0207_p0894b03║吾今賜汝諸法物汝持此物斷邪魔
X02n0207_p0894b04║邪滅魔除當見性自然功德滿恒河
X02n0207_p0894b05║第十三因揭陀尊者
X02n0207_p0894b06║性與心符邪不入志將道合識皆明
X02n0207_p0894b07║六塵五欲咸相離證果菩提自此成
X02n0207_p0894b08║一壺甘露灌心田業火成灰頓豁然
X02n0207_p0894b09║忽向淨中逢本性相將飛上率陀天
X02n0207_p0894b10║不殺不盜不行邪身之三善福之涯
X02n0207_p0894b11║心源澄澈諸根淨豈在尋山與出家
X02n0207_p0894b12║彼以害汝汝須報一往一來事有因
X02n0207_p0894b13║汝若靜心能不動彼全罪業汝全真
X02n0207_p0894b14║普施善利救羣生廣大慈悲一等平
X02n0207_p0894b15║布施周圓無住相至哉菩薩道常行
X02n0207_p0894b16║汝貪名利事無根夢幻驅驅有限身
X02n0207_p0894b17║不解抽頭求出路空躭罪業作埃塵
X02n0207_p0894b18║賜汝法水滅業火賜汝法雨生善根
X02n0207_p0894b19║火滅善生心境淨使汝法身見世尊
X02n0207_p0894b20║第十四伐那婆斯尊者
X02n0207_p0894b21║去盡塵埃洗盡瑕晈如明月照天涯
X02n0207_p0894b22║諸邪不動無形相此去如來路不遐
X02n0207_p0894b23║摩訶般若波羅蜜理性理心為第一
X02n0207_p0894b24║無住無去亦無來三世諸佛自此出
X02n0207_p0894c01║未來之事思難及已往之事不足道
X02n0207_p0894c02║秪據眼前為見在自然煩惱不相隨
X02n0207_p0894c03║殺生欠負兩般事罪業之中第一深
X02n0207_p0894c04║施惠放生還却債可於三惡免漂沈
X02n0207_p0894c05║勿捨小善而不作積之自與福為彊
X02n0207_p0894c06║莫將小惡為無事小惡增來作大殃
X02n0207_p0894c07║修得人天道果成天華天樂自來迎
X02n0207_p0894c08║迎皈兜率陀天上彌勒當來說上生
X02n0207_p0894c09║賜汝法燈破諸暗賜汝法鏡照諸罪
X02n0207_p0894c10║暗消罪滅豁然明使汝法身常自在
X02n0207_p0894c11║第十五阿氏多尊者
X02n0207_p0894c12║萬行周通能覺性驅除煩惱更勤修
X02n0207_p0894c13║七生七死方成道初等陀洹入聖流
X02n0207_p0894c14║前念未悟成罪業後念善悟諸罪滅
X02n0207_p0894c15║今念念念在空空皎然智慧如明月
X02n0207_p0894c16║萬緣善果無如孝罪業之中不孝深
X02n0207_p0894c17║若向此中明善惡自然暗合覺皇心
X02n0207_p0894c18║漸逢鷰雀并龜鼈莫惜資金買放之
X02n0207_p0894c19║償却今生飡過死免教冤債暗相隨
X02n0207_p0894c20║堅持行戒除諸惡身在家中心是僧
X02n0207_p0894c21║何必出家方見道中心了了悟三乘
X02n0207_p0894c22║自然音樂樂無涯七寶樓臺麗日霞
X02n0207_p0894c23║上妙眾香常不散繽紛雲裏雨天華
X02n0207_p0894c24║賜汝法刀斷煩惱賜汝法鑰開囚鏁
X02n0207_p0895a01║煩惱不生枷杻解使汝法身成證果
X02n0207_p0895a02║第十六注荼半託迦尊者
X02n0207_p0895a03║功行將成尚往還一生天上一人間
X02n0207_p0895a04║方能證得阿羅位此號陀含度上關
X02n0207_p0895a05║多將布施為功德見性為功德是平
X02n0207_p0895a06║外事善因為住相此名福德甚分明
X02n0207_p0895a07║萬事因緣有對持死生榮辱分皆知
X02n0207_p0895a08║心田自廣無憂惱湯火兵刀不畏之
X02n0207_p0895a09║己欲萬端求利路暗施機穽陷他人
X02n0207_p0895a10║汝看此等稱能者果報何人到子孫
X02n0207_p0895a11║心不離家身出家不除諸惡掛袈裟
X02n0207_p0895a12║此般罪障恒河等三惡塗中莫怨嗟
X02n0207_p0895a13║種種善緣深譬喻廣施言教破迷昏
X02n0207_p0895a14║眾生諦聽咸皈信的的如來不妄言
X02n0207_p0895a15║賜汝法鋤去惡根賜汝法田長善苗
X02n0207_p0895a16║惡盡善成功德就使汝法身自逍遙
X02n0207_p0895a17║如是十六大阿羅漢為摩拏羅多頌佛因果識見悟
X02n0207_p0895a18║本成佛大法既畢復言吾等所頌者皆世尊金口叮
X02n0207_p0895a19║嚀開悟眾聖令得證果成佛之言吾今記而頌之垂
X02n0207_p0895a20║緣後覺汝當以因果識見頌為名吾復為世間眾生
X02n0207_p0895a21║背善向惡多所迷著吾垂此真頌當於末劫流在人
X02n0207_p0895a22║間汝等恭敬奉持度脫眾生令免離生死之苦廣為
X02n0207_p0895a23║說言警悟後學俾諸善識見此妙言咸得證果時摩
X02n0207_p0895a24║拏羅多聞是十六國大阿羅漢教頌覺悟頓釋迷著
X02n0207_p0895b01║心性了了恭敬奉信久久作禮而退。
X02n0207_p0895b02║
X02n0207_p0895b03║十六大阿羅漢因果識見頌卷終
X02n0207_p0895b04║
X02n0207_p0895b05║
X02n0207_p0895b06║
X02n0207_p0895b07║
X02n0207_p0895b08║No. 207-B
X02n0207_p0895b09║ 十六大阿羅漢聖蹟附（詳于法住記）
X02n0207_p0895b10║
X02n0207_p0895b11║梵語阿羅漢華言無學謂其生死已盡無法可
X02n0207_p0895b12║學又云無生謂其斷見思惑盡無復三界受生
X02n0207_p0895b13║又云應供謂其應受人天供養又云殺賊謂其
X02n0207_p0895b14║能殺煩惱之賊以其皆具三明六通無量功德
X02n0207_p0895b15║故稱為大此阿羅漢承佛敕故以神通力延自
X02n0207_p0895b16║壽量住於世間守護正法至今猶未入滅若遇
X02n0207_p0895b17║世間設大施無遮會時即同諸眷屬蔽隱聖儀
X02n0207_p0895b18║同於凡流密受供養令施者得勝果報饒益有
X02n0207_p0895b19║情是為十六大阿羅漢也（三明者天眼明宿命明漏盡明也六通者
X02n0207_p0895b20║天眼通天耳通宿命通他心通神足通漏盡通也）。
X02n0207_p0895b21║一者賓度羅䟦囉惰尊者梵語賓度羅華言不動
X02n0207_p0895b22║字也梵語䟦囉惰闍華言捷疾姓也此尊者與千
X02n0207_p0895b23║阿羅漢多分住在西瞿耶尼洲（梵語瞿耶尼華言牛貨）。
X02n0207_p0895b24║二迦諾迦伐蹉尊者梵語迦諾迦伐蹉（無翻）此尊者
X02n0207_p0895c01║與五百阿羅漢多分住在北方迦濕彌羅國。
X02n0207_p0895c02║三迦諾迦䟦釐惰闍尊者梵語迦諾迦䟦釐惰闍
X02n0207_p0895c03║（無翻）此尊者與六百阿羅漢多分住在東勝身洲。
X02n0207_p0895c04║四蘇頻陀尊者梵語蘇頻陀（無翻）此尊者與七百阿
X02n0207_p0895c05║羅漢多分住在北俱盧洲。
X02n0207_p0895c06║五諾詎羅尊者梵語諾詎羅華言鼠狼山此尊者
X02n0207_p0895c07║與八百阿羅漢多分住在南贍部洲（梵語贍部亦云閻浮提華言勝金洲）。
X02n0207_p0895c08║六䟦陀羅尊者梵語䟦陀羅華言好賢此尊者與
X02n0207_p0895c09║九百阿羅漢多分住在躭沒羅洲。
X02n0207_p0895c10║七迦哩迦尊者梵語迦哩迦（無翻）此尊者與千阿羅
X02n0207_p0895c11║漢多分住在僧伽荼洲。
X02n0207_p0895c12║八伐闍羅弗多羅尊者梵語伐闍羅弗多羅（無翻）此
X02n0207_p0895c13║尊者與一千一百阿羅漢多分住在鉢剌拏洲。
X02n0207_p0895c14║九戍博迦尊者梵語戍博迦（無翻）此尊者與九百阿
X02n0207_p0895c15║羅漢多分住在香醉山中。
X02n0207_p0895c16║十半托迦尊者梵語半托迦（無翻）此尊者與一千三
X02n0207_p0895c17║百阿羅漢多分住在三十三天（三十三天即忉利天也）。
X02n0207_p0895c18║十一囉怙羅尊者梵語羅怙羅華言執日此尊者
X02n0207_p0895c19║與一千一百阿羅漢多分住在畢利颺瞿洲。
X02n0207_p0895c20║十二那伽犀那尊者梵語那伽犀那（無翻）此尊者與
X02n0207_p0895c21║一千二百阿羅漢多分住在半度波山。
X02n0207_p0895c22║十三因揭陀尊者梵語因揭陀（無翻）此尊者與一千
X02n0207_p0895c23║三百阿羅漢多分住在廣脅山中。
X02n0207_p0895c24║十四伐那婆斯尊者梵語伐那婆斯（無翻）此尊者與
X02n0207_p0896a01║一千四百阿羅漢多分住在可住山中。
X02n0207_p0896a02║十五阿氏多尊者梵語阿氏多（無翻）此尊者與一千
X02n0207_p0896a03║五百阿羅漢多分住在鷲峯山中。
X02n0207_p0896a04║十六注荼半托迦尊者梵語注荼半托迦（無翻）此尊
X02n0207_p0896a05║者與一千六百阿羅漢多分住在持軸山中。