X03n0208_p0001a01║
X03n0208_p0001a02║
X03n0208_p0001a03║
X03n0208_p0001a04║
X03n0208_p0001a05║No. 208
X03n0208_p0001a06║華嚴經論（卷第十）
X03n0208_p0001a07║
X03n0208_p0001a08║後魏釋　靈辨　造
X03n0208_p0001a09║如來光明覺品第五
X03n0208_p0001a10║光明開覺者上道場會聖者普賢，以佛智明力用
X03n0208_p0001a11║示如來樹王所證法身，依果清淨具足自在無礙，
X03n0208_p0001a12║為應化根本，猶如大海出百川流，隨眾生噐水示
X03n0208_p0001a13║月輪身無不對見。聖者文殊菩薩復開示名號四
X03n0208_p0001a14║諦法門權道，隨一切世間眾生根生，應無量身雲
X03n0208_p0001a15║悉分別說，顯示四種權道充滿法界：一者、身權，隨
X03n0208_p0001a16║群生噐水示根淨方便，無量身雲一切悉現故。二
X03n0208_p0001a17║者、依果權，隨諸業集垢淨剎土，無礙興起充滿世
X03n0208_p0001a18║間故。三者、名號權，隨群生噐應無量德號，稱其悕
X03n0208_p0001a19║望皆利安故。四者、法門權，隨其欲性，雨甘露法雨，
X03n0208_p0001a20║應彼根噐盈滿其中，如龍王雨無不澤潤故。雖乘
X03n0208_p0001a21║佛力如是開現，一切大眾未覩其實，謂：如來依本
X03n0208_p0001a22║分月輪身所示權道，何能充滿一切世界？是故，婆
X03n0208_p0001a23║伽婆令一切大眾於常果法身起深信解故，依月
X03n0208_p0001a24║輪星流身放大光明；漸次普照一切世界，令諸大
X03n0208_p0001b01║眾尋光開覺，覩見如來四種道充滿十方，入佛智
X03n0208_p0001b02║海，趣無餘涅槃故，是故顯示光明開覺常果法身
X03n0208_p0001b03║不思議無礙，攝受一切世間。是光明開覺法身智
X03n0208_p0001b04║力有十種：一者、法身常住；二者、救苦說法；三者、普
X03n0208_p0001b05║應世間；四者、法身如實；五者、隨噐出現；六者、智身
X03n0208_p0001b06║寂滅；七者、常恒清淨；八者、智照自在；九者、大悲拔
X03n0208_p0001b07║苦；十者、普應無礙。法身常住者，是顯示身有二分：
X03n0208_p0001b08║一者、光明開覺；二者、顯嘆法身。光明開覺者，是光
X03n0208_p0001b09║明開示有三種：一者、光照此剎；二者、因光見佛；三
X03n0208_p0001b10║者、新眾生來集。光照此剎者：
X03n0208_p0001b11║《經》說：「爾者世尊（至）一切悉現。」
X03n0208_p0001b12║三千大千者，以千為始，從千數至千名為小千；復
X03n0208_p0001b13║以小千為始，從千數至千名為中千；復以中千為
X03n0208_p0001b14║始，從千數至千名為大千。其中含有百億須彌、百
X03n0208_p0001b15║億日月、四百億四天下、四百億四大海、三百億三
X03n0208_p0001b16║界，如來放光悉照其中，普現四種不思議權道。問
X03n0208_p0001b17║曰：上放光從面門眉間及齒間出，是中何故從足
X03n0208_p0001b18║指相輪中放？答曰：上放光明，顯示演說甚深法，故
X03n0208_p0001b19║從面門眉間放；是中開示普應世間，以四種權道
X03n0208_p0001b20║下攝群生，是故從於兩足相輪放光。問曰：何故放
X03n0208_p0001b21║光但應百億，而不說普照一切世界？答曰：為化眾
X03n0208_p0001b22║生漸次遍照故。因光見佛者，於此世界悉見如來
X03n0208_p0001b23║坐獅子座，奮眾圍繞，轉淨梵輪入勝法門故。
X03n0208_p0001b24║《經》說：「如此見佛（至）亦復如是。」
X03n0208_p0001c01║新眾來集者，如來神力，十方各有一大菩薩而來
X03n0208_p0001c02║雲集。何故？以神力集令文殊菩薩依光說偈，顯示
X03n0208_p0001c03║法身常住清淨，隨眾生噐應四種權道充滿法界故。
X03n0208_p0001c04║《經》說：「以佛神力故（至）淨修梵行。」
X03n0208_p0001c05║顯嘆法身，文殊菩薩依常身智明顯嘆有五種：一
X03n0208_p0001c06║者、有行平等觀；二者、依正平等觀；三者、陰平等觀；
X03n0208_p0001c07║四者、見平等觀；五者、無我平等觀。有行平等觀者，
X03n0208_p0001c08║依相行則有取受心生，於一切法分別捨證，見生
X03n0208_p0001c09║死可捨、見如來涅槃解脫可證，非性淨般若真如
X03n0208_p0001c10║智，如是見者非淨慧眼，以法性涅槃無捨證故。
X03n0208_p0001c11║〈偈〉說：「若有知正覺（至）彼非淨道眼。」
X03n0208_p0001c12║依正平等觀者，法從緣起猶如幻化，如實觀察身
X03n0208_p0001c13║與依果自性無二，於一切法平等同真際，如是見
X03n0208_p0001c14║佛身者，是淨慧眼如法性故。
X03n0208_p0001c15║〈偈〉說：「若有知如來（至）彼人難思議。」
X03n0208_p0001c16║陰平等觀者，法性涅槃中一切法平等，佛與眾生
X03n0208_p0001c17║入實相門，陰界相盡猶如虗空。如《經》中說：「觀身實
X03n0208_p0001c18║相，觀佛亦然」，寂滅無二故。
X03n0208_p0001c19║〈偈〉說：「若見我及佛（至）彼是大牟尼。」
X03n0208_p0001c20║見平等觀者，智及境界真如無二，自覺清淨故。能
X03n0208_p0001c21║如是知如來身者，則見佛與世而無所起，等虗空故。
X03n0208_p0001c22║〈偈〉說：「見者無所有（至）彼人大名稱。」
X03n0208_p0001c23║無我平等觀者，陰集非有、無性故空，解法寂滅，入
X03n0208_p0001c24║不二法門，則見如來智無有畏，安穩解脫故。何故？
X03n0208_p0002a01║顯示法身常住，如一切智入，令諸大眾尋光覩見
X03n0208_p0002a02║四種種道，心無染著，離一切相故。
X03n0208_p0002a03║〈偈〉說：「無我無眾生（至）智者無所畏。」
X03n0208_p0002a04║救苦說法者，光如前說，倍增差別。是開示法輪攝
X03n0208_p0002a05║有二種：一者、智斷具故能轉法輪；二者、勸修如聞
X03n0208_p0002a06║見證。智斷具者，是相有六種：一者、安護故修行智
X03n0208_p0002a07║斷，以無漏根力調御群生，斷癡愛㓨林、免熱惱苦，
X03n0208_p0002a08║置清涼地，證道還應為轉法輪，法爾調御故。二者、
X03n0208_p0002a09║見見實故修行智斷，證真如空，遠離二邊，同涅槃
X03n0208_p0002a10║相轉實法輪故。三者、證涅槃故修行智斷，於無量
X03n0208_p0002a11║劫集一切德本，度生死此岸達到涅槃，法爾應轉
X03n0208_p0002a12║清淨梵輪，普覺世間故。四者、降魔故修行智斷，以
X03n0208_p0002a13║性淨無我無漏聖智降伏四魔，無畏勇健直出生
X03n0208_p0002a14║死，以慈悲智幢現轉法輪，無畏說故。五者、度煩惱
X03n0208_p0002a15║漏故修行智斷，道種盡慧，滅有依依無依諸有漏
X03n0208_p0002a16║集，逮得涅槃常身智海，一念盡見一切法界，自在
X03n0208_p0002a17║示現轉勝法輪，無障碍故。六者、擊法皷故修行智
X03n0208_p0002a18║斷，具一切智已，興正法雲甘露法雨，悉令眾生入
X03n0208_p0002a19║安穩智道轉淨法輪，自覺法爾故。
X03n0208_p0002a20║〈偈〉說：「見眾生苦逼（至）自覺法如是。」
X03n0208_p0002a21║勸修者，是勸進相有四種：一者、界處勸修，法性涅
X03n0208_p0002a22║槃，壞一切有，自在雲實，應如佛所住常身示現，遊
X03n0208_p0002a23║諸剎土利安世間故。二者、果處勸修，涅槃如空，常
X03n0208_p0002a24║恒清淨，應以大願歡喜念住故。三者、悲處勸修，在
X03n0208_p0002b01║大地獄，為惱燒煑，應住心如空，安穩濟難故。四者、
X03n0208_p0002b02║捨處勸修，護大法故，勿惜壽命，住堅固忍、建正法
X03n0208_p0002b03║幢，是因能至金剛之身不可壞故。何故？顯示勸修，
X03n0208_p0002b04║如聞證入解脫果故。
X03n0208_p0002b05║〈偈〉說：「不壞無量境（至）彼得如來法。」
X03n0208_p0002b06║普應世間者，光如前說，倍增差別。是普應有二種：
X03n0208_p0002b07║一者、法身自在；二者、應身普至。法身自在者，善覺
X03n0208_p0002b08║清淨，住無餘涅槃故。
X03n0208_p0002b09║〈偈〉說：「如來覺諸法（至）調伏群生類。」
X03n0208_p0002b10║應身普至者，是云現有九種：一者、出生方便，降身
X03n0208_p0002b11║母胎示行人道，雖復出生，相好具足，猶如山王住
X03n0208_p0002b12║㝡後身，示成正覺普照世間如滿月故。二者、行攝
X03n0208_p0002b13║方便，禪思經行，集無量功德，定慧清淨，心無所畏，
X03n0208_p0002b14║如師子王故。三者、觀察方便，淨眼觀察十方界藏，
X03n0208_p0002b15║或示戲咲，調御眾生故。四者、身淨方便，示末後身
X03n0208_p0002b16║大師子吼，所轉法輪莫不真實，其身清淨如日光
X03n0208_p0002b17║故。五者、棄家方便，捨家出家，解脫無染，修行禪寂，
X03n0208_p0002b18║入如實際，心常志樂，住諸佛行，取解脫果故。六者、
X03n0208_p0002b19║亦坐道場方便，先已善覺一切法相而現坐道場，
X03n0208_p0002b20║修無漏智道，度諸法彼岸，以金剛智火滅無明闇，
X03n0208_p0002b21║正覺諸法成無上道故。七者、調伏方便，以大悲雲
X03n0208_p0002b22║遍䨱一切，慈光流入諸群生根，示以法寶悉調伏
X03n0208_p0002b23║故。八者、轉法輪方便，容儀殊特，處一切大眾示無
X03n0208_p0002b24║畏說，神力自在無能映蔽，悉攝眾生置如實法故。
X03n0208_p0002c01║九者、滅度非滅度方便，噐咸盡故示般涅槃，普現
X03n0208_p0002c02║佛事如實饒益，或復熾然明照世間，如千日出，普
X03n0208_p0002c03║照一切，隨根充滿，皆令達到究竟菩提故。
X03n0208_p0002c04║〈偈〉說：「或見初生時（至）顯現自在法。」
X03n0208_p0002c05║法身如實者，光如前說，倍增差別。是法身如實有
X03n0208_p0002c06║十種甚深：一者、無相甚深，法身非有，隨群生噐，次
X03n0208_p0002c07║第現身，猶如月王漸增滿足故。二者、清淨甚深，證
X03n0208_p0002c08║如智破二種縛：一者、心緣縛，解我無我心相盡故；
X03n0208_p0002c09║二者、界處縛，我所法中無所取故。離此縛故得二
X03n0208_p0002c10║種淨：一者、智淨，涅槃智覺如靈空故；二者、斷淨，於
X03n0208_p0002c11║煩惱爾炎地種滅故，是淨非念處智，常身離盡無
X03n0208_p0002c12║邊聖諦故。三者、解脫甚深，自覺聖道離無明闇，如
X03n0208_p0002c13║日天子普照世間，如聲發響應悉對現故。四者、常
X03n0208_p0002c14║身甚深，離陰入界入、壞無常壞果，超出世間住，自
X03n0208_p0002c15║覺聖地自在無畏如師子王故。五者、自體淨甚深，
X03n0208_p0002c16║離一切障，自覺解脫如靈空集故。六者、斷常甚深，
X03n0208_p0002c17║於有依集起、無依集起二種建立，住地煩惱菩提
X03n0208_p0002c18║智斷故。七者、同體淨甚深，自覺清淨離染障，自在
X03n0208_p0002c19║無礙悉寂滅故。八者、爾炎淨甚深，智光普入，眾生
X03n0208_p0002c20║界藏悉建立。九者、嚴淨甚深，集一切依果，以無量
X03n0208_p0002c21║莊嚴具悉莊嚴故。十者、空實甚深，正覺寂滅，有亦
X03n0208_p0002c22║有，有非有相；非無亦無，無非無相，而能普現說法
X03n0208_p0002c23║調御故。
X03n0208_p0002c24║〈偈〉說：「善逝法甚深（至）為說清淨法。」
X03n0208_p0003a01║隨噐出現者，光如前說，倍增差別。是依噐出現有
X03n0208_p0003a02║十種淨妙業：一者、慈救淨業，於三品人中等心免
X03n0208_p0003a03║濟；於苦眾生，救苦與樂，離人天放逸，住慈等善根
X03n0208_p0003a04║故。二者、信淨業，修念佛三昧堅住不動，猶如明鏡
X03n0208_p0003a05║淨無垢故。三者、無漏淨業，住性淨法流，慧明無穢
X03n0208_p0003a06║故，無明闇障越生死海故。四者、身淨業，於四威儀
X03n0208_p0003a07║不令毀壞，心常繫念三昧法中，晝夜善觀諸佛境
X03n0208_p0003a08║界，心不休息，趣菩提明處故。五者、遍修淨業，心無
X03n0208_p0003a09║怠慢，入一切三世勇猛精進，攝無餘涅槃故。六者、
X03n0208_p0003a10║真智淨業，觀一切法入性淨無我真如法中，離我
X03n0208_p0003a11║我所，無身相故。七者、觀察淨業，善能計量，諸眾悉
X03n0208_p0003a12║知其小大，應彼根噐令離愛染，安置如實寂滅法
X03n0208_p0003a13║故。八者、神業淨業，於一切佛土示神變力，悉令無
X03n0208_p0003a14║量群生飲法甘露，充滿身心，悉安穩故。九者、計量
X03n0208_p0003a15║淨業，知一切佛國色集，以無礙智明照盡無餘故。
X03n0208_p0003a16║十者、微細計量智明淨業，於一切塵悉知其數，智
X03n0208_p0003a17║明無礙自在教化故。何故？顯嘆淨業，依彼噐水現
X03n0208_p0003a18║月王身故。
X03n0208_p0003a19║〈偈〉說：「離諸人天樂（至）是彼淨妙業。」
X03n0208_p0003a20║智身寂滅者，光如前說，倍增差別。是智身寂滅有
X03n0208_p0003a21║二種：一者、法身離相。二者、應身出化。法身離相者，
X03n0208_p0003a22║是寂滅難見有六種：一者、倒見非真。二者、色身無
X03n0208_p0003a23║邊。三者、法身離相。四者、涅槃寂滅。五者、離盡智淨。
X03n0208_p0003a24║六者、體淨解脫。倒見非真者，作色相緣佛，非淨涅
X03n0208_p0003b01║槃欲見佛者，是人隨㒹倒行蔽於慧眼，不能善達
X03n0208_p0003b02║最勝涅槃，邪見取相故。
X03n0208_p0003b03║〈偈〉說：「若以色性大神力（至）彼為不識最勝法。」
X03n0208_p0003b04║色身無邊者，無色離色，示一切色相猶如虗空，無
X03n0208_p0003b05║有能觀見邊際故。
X03n0208_p0003b06║〈偈〉說：「如來色身形相處（至）妙色威神不可極。」
X03n0208_p0003b07║法身離相者，體淨涅槃如實際，離一切色，非相所
X03n0208_p0003b08║攝而具妙色，隨應故。
X03n0208_p0003b09║〈偈〉說：「非以相好為如來（至）隨其所應悉能現。」
X03n0208_p0003b10║涅槃寂滅者，法性行果如如際，住無有量離諸量，
X03n0208_p0003b11║離集無集，過諸合散，性相常恒不可說故。
X03n0208_p0003b12║〈偈〉說：「諸佛正法不可量（至）其性本來常寂滅。」
X03n0208_p0003b13║離盡智淨者，法身智淨，離陰界入，捨無常壞果、證
X03n0208_p0003b14║報淨涅槃，心行處滅，過語言道故。
X03n0208_p0003b15║〈偈〉說：「不以陰數為如來（至）言語道斷行處滅。」
X03n0208_p0003b16║體淨解脫者，身心離相，善覺如實，不二不盡，常清
X03n0208_p0003b17║淨故。
X03n0208_p0003b18║〈偈〉說：「等觀身心無異相（至）善逝深遠無所有。」
X03n0208_p0003b19║應身出化者，是示現有五種：一者、流光遍入，隨一
X03n0208_p0003b20║切法界悉能遠照，光覺自在，善應群生故。二者、同
X03n0208_p0003b21║躰示現，一應示無量、無量示一應；一處一切處、一
X03n0208_p0003b22║切處一處，無障㝵故。三者、不動示現，身無去來，過
X03n0208_p0003b23║妄想際而能示現，起如幻智，應種種身雲故。四者、
X03n0208_p0003b24║隨世間起，應妄想生，了達自性，知無所有，悉寂滅故。
X03n0208_p0003c01║五者、究竟示現，如涅槃智者，則覩導師，遠離諸漏故。
X03n0208_p0003c02║〈偈〉說：「普放妙光明（至）是則見導師。」
X03n0208_p0003c03║常住清淨者，光如前說，倍增差別。是相有二種：一
X03n0208_p0003c04║者、法身常住；二者、勸諸菩薩應如實知。法身常住
X03n0208_p0003c05║者，是淨有六種：一者、自覺超勝，法身常住，超度四
X03n0208_p0003c06║魔，自躰無依無能勝者，壞無常壞果，如金剛故。二
X03n0208_p0003c07║者、能安護世間，法身常住，自度四魔，能與世間為
X03n0208_p0003c08║歸依者，具一切功德，調御群生，證涅槃故。三者、妄
X03n0208_p0003c09║想識滅，法身常住，壞七心壞果，覺淨涅槃常恒不
X03n0208_p0003c10║變，無所依止如虗空故。四者、壞果不壞，法身常住，
X03n0208_p0003c11║七識滅，真心躰淨，不為壞法之所壞故。五者、斷淨
X03n0208_p0003c12║法身常住，躰自躰虗偽盡，如鏡無垢故。六者、智淨法
X03n0208_p0003c13║身常住，不思議流住滅，真如躰照不二，善覺法性故。
X03n0208_p0003c14║〈偈〉說：「㝡勝自覺超世間（至）是名善入如來智。」
X03n0208_p0003c15║勸諸菩薩如實知者，是勸進有五種：一者、遠離身
X03n0208_p0003c16║心；二者、無轉示轉；三者、道淨平等；四者、法於如住；
X03n0208_p0003c17║五者、無依寂滅。遠離身心應如實知者，欲入常身
X03n0208_p0003c18║深智慧海，離諸心念妄想意根，能如實了達無疑
X03n0208_p0003c19║惑故。
X03n0208_p0003c20║〈偈〉說：「欲入善逝深法海（至）永不隨順疑惑心。」
X03n0208_p0003c21║無轉示轉應如實知者，轉法輪時知性自性無所
X03n0208_p0003c22║轉故。
X03n0208_p0003c23║〈偈〉說：「一切世界如來境（至），無上導師方便說。」
X03n0208_p0003c24║道淨平等應如實知者，菩提無種種相，當離妄想，
X03n0208_p0004a01║如菩提住故。
X03n0208_p0004a02║〈偈〉說：「曉了諸法無疑惑（至）正意思惟佛菩提。」
X03n0208_p0004a03║法相如住應如實知者，法非一二，假名說量無量，
X03n0208_p0004a04║而能流布餘益群生故。
X03n0208_p0004a05║〈偈〉說：「諦了分別諸法時（至）是知諸佛無量德。」
X03n0208_p0004a06║無依寂滅應如實知者，生死涅槃除性無有異，除
X03n0208_p0004a07║滅憶想如佛住故。
X03n0208_p0004a08║〈偈〉說：「觀察諸法及眾生（至）是則了知佛法義。」
X03n0208_p0004a09║智照自在者，光如前說，倍增差別。是智自在有十
X03n0208_p0004a10║種常身無㝵方便：一者、離盡常住；二者、自覺聖諦；
X03n0208_p0004a11║三者、住深禪寂；四者、住涅槃性；五者、等覺隨順；六
X03n0208_p0004a12║者、具十力智；七者、同真際；八者、成敗自在；九者、宿
X03n0208_p0004a13║命、他心智；十者、三明自在。離盡常住壽命方便者，
X03n0208_p0004a14║證二種涅槃，智無倫匹，度生死海起勝彼岸，命根
X03n0208_p0004a15║難俎如虗空故。
X03n0208_p0004a16║〈偈〉說：「大智無有量（至）是則方便力。」
X03n0208_p0004a17║自覺聖諦如實方便者，達法緣起入如實際，三世
X03n0208_p0004a18║一合淨明無二故。
X03n0208_p0004a19║〈偈〉說：「於諸佛深法（至）是則方便力。」
X03n0208_p0004a20║住深禪寂示身方便者，正受三昧如無所度，而能
X03n0208_p0004a21║現起身雲如應調伏故。
X03n0208_p0004a22║〈偈〉說：「常樂觀眾生（至）是則方便力。」
X03n0208_p0004a23║住涅槃性常恒方便者，解脫自在，滿平等大慧，巧
X03n0208_p0004a24║會有無，證解脫道故。
X03n0208_p0004b01║〈偈〉說：「方便善觀察（至）是則方便力。」
X03n0208_p0004b02║等覺隨順菩提方便者，攝一切智究竟如法性，善
X03n0208_p0004b03║化眾生故。
X03n0208_p0004b04║〈偈〉說：「隨順調御士（至）是則方便力。」
X03n0208_p0004b05║具十力智解脫方便者，用深廣智慧自覺聖道，能
X03n0208_p0004b06║到是處非處等諸法彼岸，能令眾生背生死道趣
X03n0208_p0004b07║涅槃故。
X03n0208_p0004b08║〈偈〉說：「佛說深法義（至）是則方便力。」
X03n0208_p0004b09║同真際無㝵方便者，到諸法實相心，如實虗空，善
X03n0208_p0004b10║巧無差，平等寂滅，無障㝵故。
X03n0208_p0004b11║〈偈〉說：「心如虗空界（至）是則方便力。」
X03n0208_p0004b12║成敗自在時數方便者，善巧念知日月、時朔、秊歲、
X03n0208_p0004b13║劫等，隨剎成敗如實知故。
X03n0208_p0004b14║〈偈〉說：「常記念晝夜（至）是則方便力。」
X03n0208_p0004b15║宿命、他心智處方便者，於眾生界種種因緣，隨諸
X03n0208_p0004b16║業果一切遍知故。
X03n0208_p0004b17║〈偈〉說：「一切群萌類（至）是則方便力。」
X03n0208_p0004b18║三明自在無㝵方便者，智盡三世一切覺故。前七
X03n0208_p0004b19║種方便善覺真諦，巧會有無際實，除涅槃性故；後
X03n0208_p0004b20║三種方便善覺世諦，隨無量差別事，一念悉知故。
X03n0208_p0004b21║〈偈〉說：「一切過去世（至）無比方便力。」
X03n0208_p0004b22║大悲拔苦者，光如前說，倍增差別。是大悲拔苦有
X03n0208_p0004b23║十種：一者、能度難度；二者、勉彼恐怖；三者、斷諸放
X03n0208_p0004b24║逸；四者、拔我見地；五者、與無依為依；六者、斷邪行
X03n0208_p0004c01║結使；七者、拔苦三有；八者、勉流住無明住地；九者、
X03n0208_p0004c02║斷無常壞果；十者、同斷攝。能度難度苦大悲者，不
X03n0208_p0004c03║惜身命，修難行苦行、度難度海，還來法界大師子
X03n0208_p0004c04║吼，如實利安一切眾生，悉令逮得無師智故。
X03n0208_p0004c05║〈偈〉說：「受持難行法（至）我令悉當度。」
X03n0208_p0004c06║勉彼恐怖救苦大悲者，於生死津濟五煩惱中，拯
X03n0208_p0004c07║接眾生令離恐怖，世雄決定能善利安悉解脫故。
X03n0208_p0004c08║〈偈〉說：「漂浪生死流（至）是則佛境界。」
X03n0208_p0004c09║斷諸放逸救苦大悲者，以無漏智大滅諸愛欲，究
X03n0208_p0004c10║竟清淨住如來道故。
X03n0208_p0004c11║〈偈〉說：「世間諸放逸（至）是則佛境界。」
X03n0208_p0004c12║拔我見地救苦大悲者，以智慧力斷彼眾生邪慢
X03n0208_p0004c13║我心，遠離亂意住寂滅地故。
X03n0208_p0004c14║〈偈〉說：「慧者滅本際（至）是則佛境界。」
X03n0208_p0004c15║與無依為依救苦大悲者，斷孤焭眾生諸惡趣苦，
X03n0208_p0004c16║置清涼處故。
X03n0208_p0004c17║〈偈〉說：「見彼苦眾生（至）是則佛境界。」
X03n0208_p0004c18║斷邪行結使救苦大悲者，然以智燈而普照之，令
X03n0208_p0004c19║彼悉捨邪見闇障，住無漏智明故。
X03n0208_p0004c20║偈說：「迷惑失正路（至）是則佛境界。」
X03n0208_p0004c21║拔出三有救苦大悲者，為漂溺眾生施造法船，着
X03n0208_p0004c22║濟度脫故。
X03n0208_p0004c23║〈偈〉說：「一切三有海（至）是則佛境界。」
X03n0208_p0004c24║勉流注無明住地救苦大悲者，於變易生死有漏
X03n0208_p0005a01║淵中，施設法橋，悉皆度脫，置法性涅槃故。
X03n0208_p0005a02║〈偈〉說：「無有本實見（至）是則佛境界。」
X03n0208_p0005a03║斷無常壞果救苦大悲者，以方便生死手，於生死
X03n0208_p0005a04║獄挽出眾生，悉令窮盡三苦邊際，究竟達到入涅
X03n0208_p0005a05║槃城故。
X03n0208_p0005a06║〈偈〉說：「見彼生死獄（至）是則佛境界。」
X03n0208_p0005a07║同類攝救苦大悲者，隨緣示現，應同彼形令斷恐
X03n0208_p0005a08║怖，心無疑惑悉寂滅故。
X03n0208_p0005a09║〈偈〉說：「聞佛甚深法（至）是則天人師。」
X03n0208_p0005a10║普應無㝵者，光明遍照一切法界，悉開示故。是自
X03n0208_p0005a11║在相有二種：一者、光網普覺一切世間；二者、開示法
X03n0208_p0005a12║身一切現化。光網普覺者，流光普照一切法界，悉令
X03n0208_p0005a13║大眾見法身權道充滿世間，自在攝化盡無餘故。
X03n0208_p0005a14║《經》說：「爾時光明（至）淨修梵行。」
X03n0208_p0005a15║開示法身一切現化者，是法身自在有七種：一者、
X03n0208_p0005a16║十力智；二者、覺示現無㝵；三者、妙行清淨；四者、心
X03n0208_p0005a17║淨觀察；五者、妙音示現；六者、見佛不存其相；七者、
X03n0208_p0005a18║身藏不思議。十力智者，知法界境界三明達到，一
X03n0208_p0005a19║念照盡而無去來，湛然寂滅故。
X03n0208_p0005a20║〈偈〉說：「無量無數劫（至）具足十種力。」
X03n0208_p0005a21║自覺示現無㝵者，起諸依果，隨如如相十方斯現，
X03n0208_p0005a22║猶如大雲悉普覆故。
X03n0208_p0005a23║〈偈〉說：「無㝵大名稱（至）十力靡不見。」
X03n0208_p0005a24║妙行清淨者，證法身、依果處、彼現化，令一切眾生
X03n0208_p0005b01║歡喜信樂，悉得自在，無㝵解脫故。
X03n0208_p0005b02║〈偈〉說：「從始供養佛（至）速逮無上道。」
X03n0208_p0005b03║心淨觀察者，覩如來身、解一切法、入如實際，同淨
X03n0208_p0005b04║法身，住佛所住故。
X03n0208_p0005b05║〈偈〉說：「能問十方佛（至）斯人等如來。」
X03n0208_p0005b06║妙音示現者，轉淨法輪、逮無上智、雨甘露法雨，澤
X03n0208_p0005b07║潤群生故。
X03n0208_p0005b08║〈偈〉說：「聞佛妙音聲（至）甚深難知見。」
X03n0208_p0005b09║見佛不存相者，知佛法身是涅槃事，不可以有無
X03n0208_p0005b10║緣，如盲對色，寂然不取故。
X03n0208_p0005b11║〈偈〉說：「㝡勝所說法（至）乃見真如來。」
X03n0208_p0005b12║身藏不思議者，一切世界悉入其中而無障㝵，如
X03n0208_p0005b13║處虗空無有來去，示成敗相，一切圓俻，充滿虗空故。
X03n0208_p0005b14║〈偈〉說：「眾生種種業（至）充滿虗空界。」
X03n0208_p0005b15║聖者文殊如是於一切處依大光明方便，以偈顯
X03n0208_p0005b16║示法身無為常住，隨眾生噐現四種道充滿法界，
X03n0208_p0005b17║大眾覩見於常果法身令得正解。何以故？知佛法
X03n0208_p0005b18║身猶如滿月，不一不異，一切現化故。卷十終