X03n0211_p0021a01║
X03n0211_p0021a02║
X03n0211_p0021a03║No. 211
X03n0211_p0021a04║華嚴經文義記（卷第六）
X03n0211_p0021a05║
X03n0211_p0021a06║師子奮迅城童女彌多羅尼第十
X03n0211_p0021a07║灌頂之土，相是自在，起用無礙，故名□□□。□若實
X03n0211_p0021a08║慧，納受聖職，名曰童女，法名波若，莊嚴法門也。恭敬
X03n0211_p0021a09║心者，能求之念也。好樂等者，教頎之法也。就所順中，
X03n0211_p0021a10║大乘者，名總句。求諸已下，名曰別也。就其別中，初兩
X03n0211_p0021a11║句，明護小乘心。次觀法二句，明護煩惱心。至三世已
X03n0211_p0021a12║下七句，明依心起行。就其行中，三世一句，解了一句，
X03n0211_p0021a13║決定一句，住無一句，此四句，明依心生解。次不違一
X03n0211_p0021a14║句，決定一句，住如一句，此三句，明依解興行。滅一切
X03n0211_p0021a15║妄想等一句，是住如之差別也。
X03n0211_p0021a16║就自陳來意中，亦有三問三答：初明其體，次顯其名。
X03n0211_p0021a17║境界者，用也。就其用中，約唯總別二門，謂普門是總，
X03n0211_p0021a18║所謂佛剎已下名別。就此別中，有一百一十七陀羅
X03n0211_p0021a19║尼。就此一百一十七中，初之八門明信法差別；次功
X03n0211_p0021a20║德陀羅尼已下十門，明自行方便法；三、從業陀羅尼
X03n0211_p0021a21║已下有三十八門，明利他方便法；四、從無礙實際陀
X03n0211_p0021a22║羅尼已下有六門，明自行成就法；五、從世門法陀羅
X03n0211_p0021a23║尼已下有十八門，明利他成就法；六、從分別佛身陀
X03n0211_p0021a24║羅尼已下有三十七門，明自他行極大用自在無礙
X03n0211_p0021b01║之義也。心如虗空者，總也，餘句別也。謂入深一句，安
X03n0211_p0021b02║住二句，具足三句，智慧四句，得無礙五句，住無礙六
X03n0211_p0021b03║句，善能七句，行世間八句，善巧九句，於一切時十句。
X03n0211_p0021b04║敢此十句中，初明解方便，第二句行方便，次四句明
X03n0211_p0021b05║解成就，末後四句明行成就。
X03n0211_p0021b06║救度國比丘善現第十一
X03n0211_p0021b07║自此已下，是第二大段，明因漸行成，故堪為知識。就
X03n0211_p0021b08║此段中，初十位，明自分行成，故堪為知識。第二十階，
X03n0211_p0021b09║明他分方便行成，故堪為知識。凡自分者，正是十行
X03n0211_p0021b10║之一位也。歡喜行之淨土，堪能濟物，名曰救度。出則
X03n0211_p0021b11║以物濟世，名曰善現。法名隨順菩薩莊嚴法門也。正
X03n0211_p0021b12║念思惟者，名曰總句。餘十一句，名曰別也。地者，猶地
X03n0211_p0021b13║法也。行者，心行。心流者，心行從緣，用在非一也。用而
X03n0211_p0021b14║外照，名曰智光。光之所照，名曰性也。語法者，明光照
X03n0211_p0021b15║法性故，則成外業之用也。圓滿者，正報法也。無間者，
X03n0211_p0021b16║依報法也。出家日近者，蓋是十行之初故也。就不知
X03n0211_p0021b17║法中，初三句，明法身體相用。次具妙三句，明報身體
X03n0211_p0021b18║相用。真金六句，明應身體相用也。
X03n0211_p0021b19║輸那國童子名釋天主第十二
X03n0211_p0021b20║戒行清淨離此塵相，名曰釋天主土，名義未詳其
X03n0211_p0021b21║致也。法名黶子算印，此外論為所求也。文殊教我者，
X03n0211_p0021b22║明此三法皆是波若之別門，此即法體也。我因已下，
X03n0211_p0021b23║明一法一切法即是相也。善男子已下，明於用也。菩
X03n0211_p0021b24║薩算數者，明出世數法也。知沙等者，廣明用相也。
X03n0211_p0021c01║海住國優婆夷名自在第十三
X03n0211_p0021c02║無慧之土，寬而不動，名海。住忍欲結已，緣所不壞，名
X03n0211_p0021c03║曰自在法，名無盡功德藏莊嚴法門。故以一食之施，
X03n0211_p0021c04║能飽及於塵眾也。直心一句，彌廣二句，笇數三句，淨
X03n0211_p0021c05║法四句，智慧五句，分別六句，於三七句，出生八句，得
X03n0211_p0021c06║大九句，斷三十句，此正是依心生解，乃至成行也。日
X03n0211_p0021c07║能生長，月則除熱，山便高而集眾，海則寬而容寶。蓋
X03n0211_p0021c08║以知識具此德故，故須廣求，如海吞流也。龍王者，況
X03n0211_p0021c09║於樂友，受教心成。大寶山者，明教能生寶，故須愛也。
X03n0211_p0021c10║次以善已下，明知識之教，有利他之用也。此皆就教，
X03n0211_p0021c11║故異前吞流也。菩提心者，總也。餘之十四，名曰別也。
X03n0211_p0021c12║害敵兩心，明無瞋也。慳幻諂貪，此之四句，明無貪也。
X03n0211_p0021c13║瞋怠無平，四心差別，明無癡也。餘之四心，明三毒既
X03n0211_p0021c14║除，即成行亦備也。慈者，涅槃心。益者，除暴心。無求欲
X03n0211_p0021c15║者，戒行究竟也。若直對貪瞋有方便畢竟四門以說
X03n0211_p0021c16║者，則義亦無嫌也。就二十八同中，初句是總，餘者名
X03n0211_p0021c17║別。又就別中，初之九同辨於同因，次境界已下十三
X03n0211_p0021c18║句明同體亦極。就同體中，初之六同論於解具，次精
X03n0211_p0021c19║進七同就行以彰同體。又此二門各有方便、成熟二
X03n0211_p0021c20║門之別也。次同清淨業不違已下五同，明三業自在
X03n0211_p0021c21║以成同果也。功德藏者總也，如隨意已下別也。就其
X03n0211_p0021c22║別中，一令物發願，二除苦，次四句能令眾生解行兩
X03n0211_p0021c23║成，集亦斯斷也。
X03n0211_p0021c24║大興城長者甘露頂第十四
X03n0211_p0022a01║精進之土，熾燃無崖，名曰大興城。進退合儀，名曰長
X03n0211_p0022a02║者。無盡之旨，納在心首，名甘露頂。法名如意藏功德
X03n0211_p0022a03║法門。思惟故觀察，觀故往趣，趣故能登，登故攝受，攝
X03n0211_p0022a04║故能盡，盡故度竟，度故清淨，清淨故遍觀，遍觀故心
X03n0211_p0022a05║從法轉，心從法轉故一顯常顯，成教證兩智。就到淨
X03n0211_p0022a06║土境界中，初明周遍推求長者法身；次樂求已下，廣
X03n0211_p0022a07║明推求之行。廣明中，初二句明樂求之心由習而生；
X03n0211_p0022a08║二、於善知識已下七句，廣明所生行相不同；三、雖不
X03n0211_p0022a09║由他已下九句，明於善財知行出自本，而相從始發，
X03n0211_p0022a10║故須習近也。九句者，不由一句淨脩，二增長，三成就，
X03n0211_p0022a11║四滿足，五大悲，六一切智，七普賢，八如來，九也。
X03n0211_p0022a12║師子重閣城長者法寶周羅第十五
X03n0211_p0022a13║離癡亂之土，決定勝出，名師子重閣。定合深旨，名曰
X03n0211_p0022a14║法寶。長者之名，不異前釋。法名滿足大願也。九功德
X03n0211_p0022a15║藏者，亦唯總別之二門也。開彼者，法來從心也。觀彼
X03n0211_p0022a16║者，即心而成照也。圓淨者，有垢皆盡。攝彼者，契成已
X03n0211_p0022a17║用。出生者，一用一切用。然此長者，正以體寂真定淨
X03n0211_p0022a18║土為家，故乃其中有十重之法門也。此猶似八未曾
X03n0211_p0022a19║有之別義。迴向三處者，謂除貧一，見佛菩薩二，聞法
X03n0211_p0022a20║三也。不可壞法身者，菩薩法身也。法雲者，口業差別
X03n0211_p0022a21║也。
X03n0211_p0022a22║實利根國普門城長者普眼妙香第十六
X03n0211_p0022a23║善現之土，徹窮本性，名實利根。緣無不攝，名普門城。
X03n0211_p0022a24║真戒以資慧眼，名普眼妙香。法名令一切眾生歡喜
X03n0211_p0022b01║普門法門也。就長者答中，初、寄除物病，明攝生戒具；
X03n0211_p0022b02║二、我又善知已下，托和香供養，顯善戒亦集。就前句
X03n0211_p0022b03║中，初、明識病以處治；二、除其已下，明將養合儀；三、我
X03n0211_p0022b04║以如是已下，明療功周畢，妙稱物情也。就攝善法戒
X03n0211_p0022b05║中，初、辨香相；二、燒此已下，明因香以成順行也。一丸
X03n0211_p0022b06║者，明少尚曠周，多則宜然也。
X03n0211_p0022b07║滿幢城滿足王第十七
X03n0211_p0022b08║不着之土勝出方便，名滿幢城。無著自在，名滿足王。
X03n0211_p0022b09║法名幻化法門。喜樂二心，初地；淨者，二地；滅者，三地；
X03n0211_p0022b10║廣與莊嚴二心，四地也；無著等三，五地也；見諸一心，
X03n0211_p0022b11║六地也；自在者，七地；順法二心，八地也；見等三心，十
X03n0211_p0022b12║地也。調伏者，折伏也。教化者，愛語說法也。愍念者，悲
X03n0211_p0022b13║心也。度者，行教也。
X03n0211_p0022b14║善光城大光王第十八
X03n0211_p0022b15║尊重之土，照無不朗，名善光。照勝於前，目曰大光王，
X03n0211_p0022b16║法名大慈幢行三昧。就知識答中，初則指出法體，并
X03n0211_p0022b17║顯得之始終；二、從善男子我住此行已下，汎明三昧
X03n0211_p0022b18║用相差別；三、從善男子！且待已下，對事交現，以顯用
X03n0211_p0022b19║相不虗之義。就前汎明中，初、明令物起趣道方便心；
X03n0211_p0022b20║二、我以如是已下，明此三昧能令眾生正行成立；三、
X03n0211_p0022b21║此城眾生已下，明真道究竟，隨見不同；四、此城眾生
X03n0211_p0022b22║已下，結益歸本，謂三昧故然。
X03n0211_p0022b23║安住城不動優婆夷第十九
X03n0211_p0022b24║善法之土，劫所不遷，名曰安住。智力自在，魔不能制，
X03n0211_p0022c01║名曰不動。優婆夷法，名無壞法門。就第二、進涉脩途
X03n0211_p0022c02║中，初、明標心居定；二、爾時善財已下，正明進行之相；
X03n0211_p0022c03║三、如是悲心念時已下，明善財心至仰感聖接不惓
X03n0211_p0022c04║之義；四、爾時善財從智慧已下，明於善財既蒙聖接，
X03n0211_p0022c05║則進行前路究竟之義。就第二、善財進行中，初、六思
X03n0211_p0022c06║惟，明奉教不違；二、從作是思惟已下九心，明得法除
X03n0211_p0022c07║慢，成潤益之義；三、復作是念已下七句，明發悟緣生
X03n0211_p0022c08║知見善友成益之義；四、從念善知識已下十念，明知
X03n0211_p0022c09║識事要交益不虗之義。七句者：出生一、起菩薩二、出
X03n0211_p0022c10║生三、見佛四、分別五、出生六、長養七。若直就出生以
X03n0211_p0022c11║為三句者，則義亦無嫌。就十念中，初五明方便行；次、
X03n0211_p0022c12║現一切智已下五句，明正道益相。就自陳來意中，初
X03n0211_p0022c13║一問答，明於法體；二、境界云何兩問答，明於用也。此
X03n0211_p0022c14║兩問答者，一、直請令說，用在甚深；第二問答，明用雖
X03n0211_p0022c15║甚深，請其承力，就因喻以說。就因喻答中，初、明見佛
X03n0211_p0022c16║為起心之由；二、從善男子已下，明勝境現前，起樂心
X03n0211_p0022c17║方便；三、善男子時彼如來已下，明如來知機，授之以
X03n0211_p0022c18║法；四、善男子我於爾時已下，明順教脩行得法之義；
X03n0211_p0022c19║五、我發此心已下，明得法行成，展轉相續，過無不盡
X03n0211_p0022c20║義；六、善男子我初發心來已下，明過相既盡，遂勝入
X03n0211_p0022c21║佛境，德無不備；七、善男子我入此無壞已下，正喚善
X03n0211_p0022c22║財交現大用不虗之義。就此第七句中，一、問定前情；
X03n0211_p0022c23║二、隨情廣現；三、汝見此不者，明審見虗實也。
X03n0211_p0022c24║不可稱國知足城出家外道名隨順一切眾生
X03n0211_p0023a01║第二十
X03n0211_p0023a02║真實之土，一分滿足，妙息名詮，名不可稱。寂相無求，
X03n0211_p0023a03║名知足城。依空起用，塵所不辱，名出家外道。機無不
X03n0211_p0023a04║稱，名隨順一切眾生。法名至一切處法門。就外道答
X03n0211_p0023a05║中，初、答名以顯體；二、無依無作已下，廣辨用相；三、此
X03n0211_p0023a06║知足城已下，明用無用相，故乃眾生莫知是誰也。既
X03n0211_p0023a07║言用無用相，則邪無不盡，故特對邪見以明也。悉得
X03n0211_p0023a08║分別一切眾生三昧者，明前分身由定而生也。出生
X03n0211_p0023a09║者，正明分身遍在諸趣也。其有見者，明現而成益也。
X03n0211_p0023a10║長養者，總明益相。住一切劫已下，別明益也。謂一者
X03n0211_p0023a11║起願，二者成行，三不著一句。隨順一句，名曰解也。具
X03n0211_p0023a12║足一句，明於德也。
X03n0211_p0023a13║甘露味國長者青蓮花香第二十一
X03n0211_p0023a14║自此已下，是第二勝進方便行，當應是十迴向之別
X03n0211_p0023a15║義也。救護一切眾生，令人樂見，道無不被，故就甘露
X03n0211_p0023a16║味國及其香花以辨其相。法名一切諸香也。善財進
X03n0211_p0023a17║行中，初六句，明厭世心成；次常樂兩句，明濟世心成；
X03n0211_p0023a18║次供養一句，明信心行相；次真實一句，明十住行相；
X03n0211_p0023a19║欲得一句，十行行相；滿足者，迴向行相；於一切劫一
X03n0211_p0023a20║句，十地行相；詣一切佛一句，佛盡行相；入一菩薩二
X03n0211_p0023a21║句，普賢行相；悉聞兩句，明性起行相；向無上道者，猶
X03n0211_p0023a22║是念當得也；次志求五句，念佛法也；次欲淨五句，明
X03n0211_p0023a23║念佛行也。就知識答中，初、明香體相別不同；二、彼香
X03n0211_p0023a24║生起已下，明成香根本亦皆備達。就此句中，初則總
X03n0211_p0023b01║知原起成香所由；次人中已下，別就報位明於因別
X03n0211_p0023b02║及以用相優劣不同也。不善習氣者，蓋明離悞心煩
X03n0211_p0023b03║惱真戒之香也，此即總也。五欲一，除煩二，降伏三，斷
X03n0211_p0023b04║一四，離三五，此即除三鄣之差別也。無染著者，猶成
X03n0211_p0023b05║前慧香之句也。具足已下，明戒香具足也。故此文中
X03n0211_p0023b06║句雖有十，總唯解行香也。
X03n0211_p0023b07║樓閣城海師名自在第二十二
X03n0211_p0023b08║法名大悲幢淨行法門。蓋以不壞之行，勝出無染，故
X03n0211_p0023b09║名自在也。不可壞乘者，佛乘也。離二已下，正辨不壞
X03n0211_p0023b10║之相也。寂滅樂者，住無樂也。遠離者，過凡故不壞也。
X03n0211_p0023b11║得菩薩等者，明過凡所得也。道者，猶菩提。莊嚴者，福
X03n0211_p0023b12║德也。薩婆若浪者，一切種智也。成就等者，一切智也。
X03n0211_p0023b13║就知識答中，初、則答名以顯法體；二、在此海邊已下，
X03n0211_p0023b14║廣明用相。就此用中，初、明隨事興益，若無不除；二、我
X03n0211_p0023b15║知海中已下，稱理實觀，真化亦滿。就初句中，初、明益
X03n0211_p0023b16║相；二、善男子已下，總結益相，以示善財。就真化之中，
X03n0211_p0023b17║判亦同此。
X03n0211_p0023b18║可樂城長者名無上勝第二十三
X03n0211_p0023b19║法名成就至一切趣菩薩淨行莊嚴法門。言至一切
X03n0211_p0023b20║趣者，猶是等諸佛迴向之別名也。慈悲一句，潤澤二
X03n0211_p0023b21║句，離煩惱三句，心不放逸四句，拔不善五句，精進六
X03n0211_p0023b22║句，脩習七句，慧光八句，滿足九句，充滿十句，趣一切
X03n0211_p0023b23║智十一句。然此十一句中，精進已下他分行也。就答
X03n0211_p0023b24║中，初答名以顯法體，二行等已下假徵以顯用也。無
X03n0211_p0023c01║依無作者，略明法體相根真偽也。諸神通者，總句也。
X03n0211_p0023c02║普眼者，天眼也。知悟者，天耳也。神力者，神足也。具足
X03n0211_p0023c03║者，宿命也。離諍者，漏盡也。廣長舌者，他心通也。分別
X03n0211_p0023c04║等者，三明也。
X03n0211_p0023c05║難忍國迦陵伽婆提城比丘尼名師子奮迅第
X03n0211_p0023c06║二十四
X03n0211_p0023c07║法名菩薩一切智底法門者，猶是至一切處迴向義
X03n0211_p0023c08║也。問答可解也。
X03n0211_p0023c09║國名嶮難城名寶莊嚴女人名婆須蜜多第二
X03n0211_p0023c10║十五
X03n0211_p0023c11║法名離欲實際清淨法門者，即是五地捨妄會旨隨
X03n0211_p0023c12║用清淨無盡功德藏義也。就善財進習中，大慧一句、
X03n0211_p0023c13║長養二句、一心三句、建立四句、廣脩五句、為眾六句、
X03n0211_p0023c14║方便七句、滿法八句、明淨九句、諸通十句、究竟十一
X03n0211_p0023c15║句，次第差別，相在可知也。就問答中，初問答明於法
X03n0211_p0023c16║體及用相差別，第二問答明得法原由及處所不同
X03n0211_p0023c17║也。答名者，即是顯體也。若天等者，即是用也。入安樂
X03n0211_p0023c18║城者，答於所問。奉妙天冠者，詶於脩請也。
X03n0211_p0023c19║城名首婆波羅長者名安住第二十六
X03n0211_p0023c20║法名不滅度際菩薩法門者，蓋是隨順平等善根義
X03n0211_p0023c21║也。我開者，明其相也。境界者，談於用也。一念知三世，
X03n0211_p0023c22║總也。念際等，別也。念者，念成就。劫者，想成就。隨順者，
X03n0211_p0023c23║慧成就。淨莊嚴者，智成就。成就者，行成就。分別者，道
X03n0211_p0023c24║成就也。
X03n0211_p0024a01║光明山觀世音菩薩第二十七
X03n0211_p0024a02║法名大悲法門者，即是隨順等觀一切眾生義也。住
X03n0211_p0024a03║在西阿者，欲明其人大悲內勳，近茲永夜接化故也。
X03n0211_p0024a04║及諸佛法者，十力等也。法流者，無生流也。彼諸佛法
X03n0211_p0024a05║及莊嚴等者，報身差別也。不思議業者，應身也。是如
X03n0211_p0024a06║來者，即是佛也。法雲者，即法師也。功德者，行教益時
X03n0211_p0024a07║也。十力者，得果也。次難見難過已下四句，明其知識
X03n0211_p0024a08║能生正道真益，是故難遇也。就其答中，成就大悲法
X03n0211_p0024a09║門者，答名以顯體。二、教化已下，明其大悲隨化之相。
X03n0211_p0024a10║三、善男子我行已下，明其大悲益利差別也。就其益
X03n0211_p0024a11║中，初、除此世苦；二、復次已下，除他世苦也。十八恐怖
X03n0211_p0024a12║者，猶是十八怖畏也。就此十八中，初五怖畏者，皆是
X03n0211_p0024a13║煩惱畏中之差別也。貧窮不活諍訟畏者，不活中差
X03n0211_p0024a14║別也。大眾，可知。生死等三者，惡道之別也。不同等三
X03n0211_p0024a15║者，惡業畏也。次身心等三者，總明前畏其唯身心兩
X03n0211_p0024a16║門也。嶮道者，當似賊難等嶮，非同五道之嶮也。普賢
X03n0211_p0024a17║者，總也。餘之八流名曰別也。善根者，戒也。劫者，慧也。
X03n0211_p0024a18║成敗等者，利他行也。除生死者，令物滅苦也。菩薩行
X03n0211_p0024a19║者，不住道也。然此諸行皆是展轉相續，能汎行者終
X03n0211_p0024a20║到大果，故名流也。
X03n0211_p0024a21║東方菩薩名正趣來詣此金剛山頂第二十八
X03n0211_p0024a22║法名菩薩普門速行法門者，此即如相迴向之真義
X03n0211_p0024a23║也。寔以此門深證無生妙合先際，故言東方來入此
X03n0211_p0024a24║會也。又此一行迹是空門，明相殄息，故及善財更無
X03n0211_p0024b01║南遊之事也。普於十方者總，清淨等者別也。清淨一
X03n0211_p0024b02║句，分別二句，滿一三句，順一切法四句，等觀三世五
X03n0211_p0024b03║句，說平等六句，不著七句，無著無礙八句。然此八中，
X03n0211_p0024b04║初二句法身也，次三句應身也，此即身業之相也。說
X03n0211_p0024b05║平等者口業也，不著兩句意也。
X03n0211_p0024b06║城名婆羅婆提天名大天第二十九
X03n0211_p0024b07║法名雲網法門者，即是無著解脫不住道義也。正念
X03n0211_p0024b08║一句，一向二句，出生三句，精進四句，得不五句，決定
X03n0211_p0024b09║六句，三昧七句，陀羅八句，大願九句，諸辨十句，諸力
X03n0211_p0024b10║十一句也。四無礙智，演說無窮，名曰長臂。說成究竟，
X03n0211_p0024b11║名以水洗面也。
X03n0211_p0024b12║閻浮提內摩竭提國有道場神名安住第三十
X03n0211_p0024b13║法名不可壞藏法門者，即是法界無量天真常住出
X03n0211_p0024b14║生之義也。寔以此行迹參證位，明相漸息，故乃方中
X03n0211_p0024b15║更無南東之號。又復行熟，將入佛家，故在閻浮提摩
X03n0211_p0024b16║竭國也。
X03n0211_p0024b17║閻浮提內城名迦毗羅婆有夜天名婆婆婆陀
X03n0211_p0024b18║第三十一
X03n0211_p0024b19║自此已下有十二階，明教脩成就，行成故堪為知識。
X03n0211_p0024b20║就此十二階中，初十階明菩薩行因滿足，次摩耶一
X03n0211_p0024b21║人明菩薩行體亦集，末慈氏一人明行果究竟。前十
X03n0211_p0024b22║階者，即是十地之別名也。然此地德皆是體證無漏，
X03n0211_p0024b23║自在無礙，返跡重昏，塵所不辱儀相，是於故此十階
X03n0211_p0024b24║之知識皆以夜天為名。既言無漏，則是入佛境界，不
X03n0211_p0024c01║離本處，理在決定，故所住處皆在閻浮及摩竭不遠
X03n0211_p0024c02║等也。法名成就菩薩光明普照諸法壞散眾生愚癡
X03n0211_p0024c03║法門者，即是初地智慧之自在也。就夜天答初問中，
X03n0211_p0024c04║初問中，初則顯其問合；二、我已成就已下，正答已證
X03n0211_p0024c05║法體差別；三、善男子我於惡眾生已下，廣明已證行
X03n0211_p0024c06║相不同。就此廣明行相中，初長行，後偈頌。就長行中，
X03n0211_p0024c07║初、明大慈與樂；二、善男子我常如是思惟已下，明拔
X03n0211_p0024c08║水陸闇溺之苦；三、我為一切眾生已下，明能化物除
X03n0211_p0024c09║結斷集；四、若有眾生迷於十方已下，明濟以道益；五、
X03n0211_p0024c10║善男子我見貧苦已下，謂能令眾生尅滅滿足。若總
X03n0211_p0024c11║而束之，則初之三句，明慈悲具足，成光明之用；餘之
X03n0211_p0024c12║二門，明化眾生脩道，剋滅成壞，敬之能也。就重頌二
X03n0211_p0024c13║十一偈中，初五偈勸脩四無量，餘十六偈勸脩六根
X03n0211_p0024c14║及與通明，成法身淨報除苦剋滅，以出長夜之滯也。
X03n0211_p0024c15║次第二問又近者，盖明初地已上真寂緣起妙出始
X03n0211_p0024c16║終，故偏有此問，不同前三十之知識也。就答中，初、明
X03n0211_p0024c17║過去久脩，先際行立，以答發心之早晚。二、善男子爾
X03n0211_p0024c18║時玉女豈異人乎已下，明會通更脩，彰後際德備，以
X03n0211_p0024c19║詶得法之時節。既能二際之行具攝在己，則便古今
X03n0211_p0024c20║平等，妙出始終，成無之久，無近之近，自在畢竟也。自
X03n0211_p0024c21║下知識久近之義，例如此判。若明成行之位、階降之
X03n0211_p0024c22║相以釋者，則義亦無嫌也。我唯知此已下，彰高推有
X03n0211_p0024c23║在。次善財以偈讚嘆者，明解順虗宗，自幸利深，仰讚
X03n0211_p0024c24║供養酬恩故也。此亦彰得法之淺深，獲利之階降然
X03n0211_p0025a01║矣。就讚辭十偈中，初四偈明彼夜天報身圓滿三業
X03n0211_p0025a02║清淨，次三偈明三業自在說無窮，以彰極妙也。
X03n0211_p0025a03║閻浮提內有摩竭國有夜天名甚深妙德第三
X03n0211_p0025a04║十二
X03n0211_p0025a05║法名成就菩薩寂滅定樂精進法門者，即是二地進
X03n0211_p0025a06║脩之始相也。就設敬既周，自陳來意中，但有一問一
X03n0211_p0025a07║答，略無久近之問，寔以此位相是脩道之初，行淺非
X03n0211_p0025a08║深故也。就初答中，初、則顯前問合；二、善男子菩薩成
X03n0211_p0025a09║就十法已下，正詶其問。就此正詶其問中，初、則汎舉
X03n0211_p0025a10║十法，勸令脩行；二、善男子我已成就已下，正明夜天
X03n0211_p0025a11║說所證以答善財。就十法中，初五句明定慧行成，見
X03n0211_p0025a12║於如來體、相、用、益五身之別。大光明海度脫眾生者，
X03n0211_p0025a13║亦是益中之義也。次一一毛孔已下五門，明見佛行
X03n0211_p0025a14║成，三業自在化用之法門也。就說己所證以答善財
X03n0211_p0025a15║中，初、明澄心真定，境無不現；二、善男子我如是了知
X03n0211_p0025a16║已下，明定心既淨，則靜無不順，通無不備之義；三、善
X03n0211_p0025a17║男子我如是脩習已下，明定德既備，遂善巧方便，返
X03n0211_p0025a18║迹塵中，隨機廣化，緣無不益義。就更示高位中，亦一、
X03n0211_p0025a19║長行，二、偈頌。就重頌十三偈中，初一偈總明定行自
X03n0211_p0025a20║在，能見於佛；次十一偈明所見之佛德相差別；末後
X03n0211_p0025a21║一偈頌前高推有在。就德相中，初三偈明三業為佛
X03n0211_p0025a22║體，餘八偈明三業無礙，利益無窮。若通頌前答者，則
X03n0211_p0025a23║義亦無嫌也。
X03n0211_p0025a24║去此不遠如來右面有夜天名善目觀察眾生
X03n0211_p0025b01║第三十三
X03n0211_p0025b02║法名正受普光喜幢法門者，即是三地定行之別名
X03n0211_p0025b03║也。就第二順教脩行中，初、明辭退，標心居定；二、爾時
X03n0211_p0025b04║已下，正明順教脩行之相；三、爾時善財法詣已下，明
X03n0211_p0025b05║順教行成達到之義。就第二順教脩行中，初、善財起
X03n0211_p0025b06║自力方便；二、時喜目已下，明善財得他力方便；三、爾
X03n0211_p0025b07║時善財即時已下，明自他兩力既具，則攝成己用成
X03n0211_p0025b08║行之義也。就第五自陳來意中，有三問答：初一問答
X03n0211_p0025b09║者，明息亂歸定，具無問之問、無答之答，故乃善財見
X03n0211_p0025b10║彼即當問也。正受菩薩普光三昧即是其答，此亦即
X03n0211_p0025b11║是見淨土、法身之兩義也。就此答中，初、明定體；次、一
X03n0211_p0025b12║切毛已下，明於定用。就此用中，初、明定出十度，成利
X03n0211_p0025b13║他之行；二、顯現喜目已下，明自利行德亦唯十度；三、
X03n0211_p0025b14║出無量身雲已下，明自他行成能興供養順佛之義；
X03n0211_p0025b15║四、從為一切眾生現喜目已下，明攝成己德，見佛不
X03n0211_p0025b16║捨，以成化益之義；五、彼一一身雲已下，明時眾獲利，
X03n0211_p0025b17║顯其夜天說法不虗之義；六、爾時善財童子皆得見
X03n0211_p0025b18║用如上已下，明其善財聞法成行，荷恩以仰讚。就讚
X03n0211_p0025b19║辭中，初六偈明其夜天應法及報三身具足，自在無
X03n0211_p0025b20║礙，以成知識之行；次四偈明三身既具，能出天雲，供
X03n0211_p0025b21║養諸佛，普賢行備，故成知識也。就第二答中，初九十
X03n0211_p0025b22║八偈半明始脩方便；次偈後長行，明會通今古，顯終
X03n0211_p0025b23║行亦備。就九十八偈半中，初二十五偈答發心之請。
X03n0211_p0025b24║就此答發心中，初七偈明過去發心受身處所；次我
X03n0211_p0025c01║時已下十二偈，明報身清淨，夜感奇夢；次我時覺大
X03n0211_p0025c02║王已下六偈，正明因夢向佛，成發心之義；二、從是已
X03n0211_p0025c03║下七十三偈半，答於第二幾時之問。就中，初五十佛
X03n0211_p0025c04║明地前方便；次有十佛明見道行立，謂八正是也；餘
X03n0211_p0025c05║之四十佛明託之供養，得無生法忍；末後二偈結成
X03n0211_p0025c06║究竟。然此三地者，是世間行，終得無漏光明，故乃還
X03n0211_p0025c07║寄久近之問，以邪行成之畢竟也。
X03n0211_p0025c08║於此眾中主夜天名妙德救護眾生第三十四
X03n0211_p0025c09║法名教化一切眾生世間法門者，即是四地之別名
X03n0211_p0025c10║也。就設敬既周，自陳來意中，初、一問一答，明於法體；
X03n0211_p0025c11║二、爾時善財偈讚已下，有三問答，明於法名及證之
X03n0211_p0025c12║早晚，并得證之方。就初問答中，盖有答文，而無問辭。
X03n0211_p0025c13║謂詣夜天所者，即是問也。就答中，初、明為現三昧，顯
X03n0211_p0025c14║無說說；二、爾時善財即得已下，明於善財以無問問，
X03n0211_p0025c15║證入前境，攝成己行；三、爾時善財見彼夜天已下，明
X03n0211_p0025c16║於善財慶己所得，禮拜仰觀；四、爾時夜天已下，明於
X03n0211_p0025c17║夜天顯化事周，攝用歸本之義；五、爾時善財已下，明
X03n0211_p0025c18║於善財偈讚，以美其德。就第二證入前境中，初、明攝
X03n0211_p0025c19║法成定；次、得此三時已下，明定成有用。就此用中，初、
X03n0211_p0025c20║明器世間相；如是等一切世界已下，是眾生世間相；
X03n0211_p0025c21║滿大願力故已下，明智正覺世間相。就器世間中，初、
X03n0211_p0025c22║明知塵，即世間體也；次、如是等已下，明於知界，即世
X03n0211_p0025c23║間相也；三、悉見五已下，明於知道，即世間用也。彼諸
X03n0211_p0025c24║等者，猶道中差別也。就眾生世間中，初、則牒前界趣
X03n0211_p0026a01║為現身之所；二、見彼夜天已下，明於夜天隨處現身；
X03n0211_p0026a02║三、為地獄已下，明現身除苦成益之相。就此成答中，
X03n0211_p0026a03║謂初化五道以成益；又復已下，明濟三界以生利也。
X03n0211_p0026a04║為欲界者，盖簡龍居人，以邪人道守界義強故也，故
X03n0211_p0026a05║為人也。一畏中，初、一是總，餘者名別；次、如是已下，明
X03n0211_p0026a06║總別兩門畏無不攝也。就別明畏中，初六畏，明信中
X03n0211_p0026a07║有礙；次、失菩提心已下四畏，明住中有失；三、生死畏
X03n0211_p0026a08║已下八畏，明行中有損；四、諸貪已下兩畏，明迴向有
X03n0211_p0026a09║妨。就智正覺十七句中，初十一句，明自分智相；次、在
X03n0211_p0026a10║一切佛已下六句，明他分智相。又此二中各光明自
X03n0211_p0026a11║利，後說利他。悲者，利他也；心海者，利他也。就二十偈
X03n0211_p0026a12║半中，初十二偈半嘆於夜天三業德備；次八偈慶已
X03n0211_p0026a13║所成三種世間行成自在，以顯知識之德備也。
X03n0211_p0026a14║就第二問答中，亦初問後答。名為何等者，問其法名
X03n0211_p0026a15║之如者，請得證早晚脩行。何者，諮於顯證之具。所以
X03n0211_p0026a16║興此問者，盖欲自長神心同證無二故也。就答中，有
X03n0211_p0026a17║長行及偈。就長行中，初明法深平等，妙息名答；次諦
X03n0211_p0026a18║聽已下，明率己智力。就因喻以廣詶前妙息名答中，
X03n0211_p0026a19║初此處甚深者是總，次一切已下是別。就此別中，初、
X03n0211_p0026a20║對下人不證以顯其深；二、何以故已下，據上人能知
X03n0211_p0026a21║以成深義。就上人所知中，初四句明此深法是他利
X03n0211_p0026a22║大人之境界，次一切佛剎四句明此深法是自利大
X03n0211_p0026a23║人之所安心也。就廣詶中，初、則答前二問；二、從善男
X03n0211_p0026a24║子我已莊嚴具已下，明以事佛善根為得理方便，答
X03n0211_p0026b01║于第三何行同也。就答前二問中，初則詶於法名；次
X03n0211_p0026b02║時彼女人已下，答第二問；三、則會通也。就前答名中，
X03n0211_p0026b03║初、出世界差別，明妙德幢脩行成佛度人因緣；二、爾
X03n0211_p0026b04║時普賢已下，明普賢助化，令息慢平等，得法名之義。
X03n0211_p0026b05║就前世界差別妙德佛度人因緣中，初則略明聽說
X03n0211_p0026b06║之義；次往古已下，正明說相。就此說相中，初說時節
X03n0211_p0026b07║世界差別之相；次時彼城中已下，明於輪王出世為
X03n0211_p0026b08║佛施主之義；三、時彼城北已下，正明如來出現世間
X03n0211_p0026b09║度人之義。就此如來出現世間度人之中，初、明淨土
X03n0211_p0026b10║光現；二、最初妙德幢佛已下，明法身隨出度生之義。
X03n0211_p0026b11║就此段中，初明妙德尊號備建；二、為化眾生已下十
X03n0211_p0026b12║二句，明於如來放光名緣；三、爾時眾生已下，明有緣
X03n0211_p0026b13║皆集；四、爾時妙德幢已下，正明如來隨機說法度人
X03n0211_p0026b14║之義也。就第二召集有緣中，初明放光；次滿七日已
X03n0211_p0026b15║下，明於動地。就放光中，初十二句別明放光；次佛子
X03n0211_p0026b16║已下，總結前光成益之義。十放光者，即是十句。又七
X03n0211_p0026b17║日為一句，次稱情為一句，故乃先後句有十二也。滿
X03n0211_p0026b18║七日者，謂七日之中放此十二光也。就有緣皆集中，
X03n0211_p0026b19║初明從眾見淨土以赴道場；次一切金剛已下，明向
X03n0211_p0026b20║佛心淨事成道用，謂成身口與意三業供養也。若言
X03n0211_p0026b21║觀佛精成瑞相先現者，則義亦無嫌也。菩薩者，即眾
X03n0211_p0026b22║生世間也。就第四隨機說法中，初明如來稱根授藥；
X03n0211_p0026b23║次令無量已下二十句，明授如成益；三、何以故已下，
X03n0211_p0026b24║釋成能益義。就二十句中，初兩句明人天行相，次一
X03n0211_p0026c01║句明二乘行相，次十七句明大乘行相。然凡夫善弱，
X03n0211_p0026c02║理無自固，故乃文中闕無立號。小大兩門體是無漏，
X03n0211_p0026c03║緣所不壞，故乃文中並安立秤也。就大乘行相十七
X03n0211_p0026c04║句中，初四句明於信相，次平等三句明於住相，次方
X03n0211_p0026c05║便三句明於行相，次菩提心三句明於迴向，次無量
X03n0211_p0026c06║眾四句明十地行相。就第二普賢助化中，初、明普賢
X03n0211_p0026c07║隨機顯化；二、時彼眾生見已下，明機隨化轉除慢之
X03n0211_p0026c08║義。妙身者，身業化也。大王當知者，口業化也。即是神
X03n0211_p0026c09║通相麤唯被下，從口業是妙化，兼上哲也。就第二機
X03n0211_p0026c10║隨化轉中，初明下情尋伏；次時彼聖王已下，明上哲
X03n0211_p0026c11║嚮順。就此嚮順中，初明王昇虗空告及兆民；次爾時
X03n0211_p0026c12║已下，正明輪王共眾趣佛成離慢方便；三、爾時妙德
X03n0211_p0026c13║眼女已下，明方便行成入佛境界除慢究竟得法之
X03n0211_p0026c14║義。就告及兆民十偈中，初、一偈舉佛德勝出勸眾疾
X03n0211_p0026c15║往；二、無量一偈，明聖出甚希故須速往；三、普見三偈，
X03n0211_p0026c16║明於如來心行殊勝故須速往；次、無量四偈，明於如
X03n0211_p0026c17║來益世不空故須疾往；五、各辨一偈，正教大眾各辨
X03n0211_p0026c18║所賷發於勝心為疾往之儀。就第三除慢究竟之義
X03n0211_p0026c19║中，初明妙德以已上珍仰事如來；次於虗空中已下，
X03n0211_p0026c20║明奉心純淨事轉更妙；三、於其盖中已下，明更妙故
X03n0211_p0026c21║圓淨真土境現心目；四、爾時妙德幢佛已下，正明見
X03n0211_p0026c22║佛聞法除慢究竟得法名之義。就淨土門中，初、明同
X03n0211_p0026c23║體淨；次、又見彼一一已下，明自在淨相；三、時彼女人
X03n0211_p0026c24║已下，相見而成益也。盧舍那者，上首功德也。劫者，劫
X03n0211_p0027a01║世界也。一一者，總明自在也。種種已下二十句，別明
X03n0211_p0027a02║也。此亦相同十世界海也。就第四見佛聞法中，初、明
X03n0211_p0027a03║見佛說經；次、時彼女人已下，明聞法得定；三、復得三
X03n0211_p0027a04║昧心已下，有三十四心，明得定故心淨；四、如是等心
X03n0211_p0027a05║已下，明心淨故證法自在；五、出普賢已下，明證法故
X03n0211_p0027a06║普賢行成就。得定中，初則總明得定顯教並利益之
X03n0211_p0027a07║相；次所謂已下，有十二三昧，別明定相；次得如是已
X03n0211_p0027a08║下，明結歸前數。就十二門中，初五自利，次七利他。就
X03n0211_p0027a09║心淨中，初、八心明智方便心；次、一切無著已下七心，
X03n0211_p0027a10║明斷方便心；如來等者，斷貪之始；愛念等者，除瞋之
X03n0211_p0027a11║始；三、無疲倦已下六心，明依前智心成自利行也；四、
X03n0211_p0027a12║分別一切已下六心，明依前斷心成利他行也；五、向
X03n0211_p0027a13║佛已下七心，明自他淳熟成佛盡行相故。自在法門
X03n0211_p0027a14║之中亦有總、別及結三句之別也。我為夜天等十種
X03n0211_p0027a15║受生者，盖明夜天倒說地前得方力故，雖逕六道種
X03n0211_p0027a16║性不壞，見佛聞法而無暫廢也。就重頌三十八偈半
X03n0211_p0027a17║中，初一偈頌前法深絕名之義，餘三十七偈半廣頌
X03n0211_p0027a18║因喻。就中有一百一十佛者，盖欲自明彼諸佛廣興
X03n0211_p0027a19║供養行，成建立自在之義。
X03n0211_p0027a20║於此道場去我不遠夜天名寂靜音第三十五
X03n0211_p0027a21║法名菩薩無量歡喜莊嚴法門者，即是五地難勝之
X03n0211_p0027a22║法也。就設敬既周，自陳來意中，初、一問答，明略說顯
X03n0211_p0027a23║體門；二、此法門者已下，明廣說顯相門；三、為久如已
X03n0211_p0027a24║下一問答，明體相融同，妙出隱顯，始終平等義。就立
X03n0211_p0027b01║相四門中，一、問所作者，問其力用；二、境界云何者，問
X03n0211_p0027b02║會境界之分齊；三、何等方便者，問得境之解；四、為何
X03n0211_p0027b03║等行者，問成解之行也。就答為何所作中，初則就己
X03n0211_p0027b04║智力說法度人，以顯法門力用之相；二、善男子我以
X03n0211_p0027b05║如是等已下，明言義既周，結皈化門，以成稱機歡喜
X03n0211_p0027b06║法門之用義也。就前段中，初明令物脩法身之行；二、
X03n0211_p0027b07║為貧窮者已下，明其化物成淨土之行。就法身行中，
X03n0211_p0027b08║初九心者，明於化人成信地之行；二、善男子我為眾
X03n0211_p0027b09║生已下，明十波羅蜜成正行之義。色聲等者，令物離
X03n0211_p0027b10║著，成布施之行。若見在家等者，明令物離過，成戒度
X03n0211_p0027b11║之行。清淨色等者，猶百三十不共法，即是佛盡之行
X03n0211_p0027b12║相也。清淨藏等者，猶是蓮華藏，淨土之名別也。為貪
X03n0211_p0027b13║欲等已下，正明化物脩淨土因行之相。
X03n0211_p0027b14║就答第二境界問中，初、一句觀菩薩功德因行法門；
X03n0211_p0027b15║次、又善男子已下十句，明觀諸佛功德果行法門；三、
X03n0211_p0027b16║起者非起已下，明境出自中，非從外來，以成真觀之
X03n0211_p0027b17║義；四、佛子已下，明言義既畢，結詶前問之義。就菩薩
X03n0211_p0027b18║功德中，初、明境別不同；次、我見已下，明境成心用調
X03n0211_p0027b19║柔清淨之義。下觀佛功德，例同此判。就前境界差別
X03n0211_p0027b20║中，初總後別。就其別中，初十八句明觀上首功德；次、
X03n0211_p0027b21║種種諸大眾已下，明觀著屬功德。就前上首中，初七
X03n0211_p0027b22║句明法身功德；次、妙莊嚴已下十一句，明報身功德。
X03n0211_p0027b23║又此二中各有三業之別：諸道者，意業也；超度等者，
X03n0211_p0027b24║意業也。夫論佛身，其唯色光及雲三相之別，此即三
X03n0211_p0027c01║身之殊義也。以成真觀中，起者一句，明智從內現也；
X03n0211_p0027c02║得等六句，明境非外來也；何以故已下，舉法非事，釋
X03n0211_p0027c03║前心境非外之義也。非入者，非香也；非度者，非法也；
X03n0211_p0027c04║非漏者，非味也。
X03n0211_p0027c05║次佛子此法門者無量無邊已下，是答第三問相。盖
X03n0211_p0027c06║顯法相雖深可奇，因喻以陳，故名曰方便。若以善巧
X03n0211_p0027c07║相成，名曰方便者，則義亦無嫌。故此答中，初之九句，
X03n0211_p0027c08║明法門天真，詮所不及。次、此法門者非生一切諸法
X03n0211_p0027c09║已下，有二十二門，正明就喻顯說，被時成方便之義。
X03n0211_p0027c10║三、如此諸喻已下，略明法喻相顯，以成方便之相也。
X03n0211_p0027c11║究竟方便者，猶此法善巧成也。此即九中之總句。餘
X03n0211_p0027c12║八句者，謂：一、真，二、常，三、深，四、廣，五、堅，六、遍，七、則統攝，
X03n0211_p0027c13║八、則最上而無二也。就二十二門中，初三門明自利
X03n0211_p0027c14║方便法，次、大地五門明利他方便法，三、須彌三門明
X03n0211_p0027c15║自利行成法，四、慶雲七句明利他行成法也，五、樹王
X03n0211_p0027c16║五句明自他無礙佛盡之法也。
X03n0211_p0027c17║次、爾時善財已下，答第四問也。就此答中，初、則直明
X03n0211_p0027c18║十行，二、菩薩已下，明將行顯真成起具之義。就前直
X03n0211_p0027c19║明十法中，復有舉辨與結三句之義也。夫言起得淨
X03n0211_p0027c20║成者，猶似聞思脩證也。
X03n0211_p0027c21║就答久近中，初長行，後偈頌。就長行中，亦初明時節；
X03n0211_p0027c22║二、辨世界；三、論施主；四、明佛出；五、明值佛發心之義。
X03n0211_p0027c23║就此第五、值佛發心中，初、明遇佛高發勝心，為受法
X03n0211_p0027c24║之本；次、彼道場上已下，廣明見佛聞法，長養心清淨
X03n0211_p0028a01║之義；三、善男子已下，明命機結詶勸脩之義。就第二
X03n0211_p0028a02║廣明見佛中，初說往劫聞法次第；次於彼佛剎已下，
X03n0211_p0028a03║論於此劫得法先後。就說往劫中，初九佛別明見佛
X03n0211_p0028a04║得法；次佛子已下，牒前顯後，顯受生交迴，報無定據，
X03n0211_p0028a05║而恒見佛聞法，長道心而不廢也。就論此劫中，初則
X03n0211_p0028a06║牒前顯後，面奉三佛，為證法方便；次見盧舍那已下，
X03n0211_p0028a07║明方便既熟，妙窮法界，自在無礙也。就此段中，初明
X03n0211_p0028a08║見佛；次、復得已下，明於得法；三、得法門已下，明得法故，
X03n0211_p0028a09║成勝用方便，廣受大法起行之義。就此勝用方便中，
X03n0211_p0028a10║初明於十方佛所聽受正法，次、又見盧舍那已下明
X03n0211_p0028a11║於此方真身佛所聽受正法，三、又復見彼已下明於
X03n0211_p0028a12║此方化身佛所聽受正法，四、出生已下明受法行成
X03n0211_p0028a13║智用自在，五、得圓滿智地已下明宿命智具妙窮佛
X03n0211_p0028a14║境，六、於念念中已下總明宿智知佛始終究竟之義。
X03n0211_p0028a15║明智者脩慧也，觀察者證慧也。就第四智用自在中，
X03n0211_p0028a16║初一句總明智用，次、於一一已下十一句別明用相。
X03n0211_p0028a17║就別明中，初兩句明聞慧之用，次攝取三句思慧之
X03n0211_p0028a18║用，次逮得三句明脩慧之用，次見一切佛三句明證
X03n0211_p0028a19║智之用。就第五宿命通中，初則總明通體，次知無量
X03n0211_p0028a20║已下別明通相。就此別明中，初六句明知佛行，謂初
X03n0211_p0028a21║之一句明知本則攝五也，願則略無，故乃文中唯有
X03n0211_p0028a22║六句也；次菩薩諸地已下八句明知諸佛地位階降；
X03n0211_p0028a23║三知無量佛為菩薩時出世佛剎海已下四句明知
X03n0211_p0028a24║諸佛佛盡行相也。就重頌十偈中，初三偈觀於善財
X03n0211_p0028b01║起脩方便，餘七偈頌已所行久近之義。就更示高位
X03n0211_p0028b02║中，初明夜天自分誨周，更推高德以示善財勝修之
X03n0211_p0028b03║妙軌；二、爾時善財已下，明其善財既蒙指授，荷恩以
X03n0211_p0028b04║仰讚。就偈中，初一偈明自幸業深，來有所遇；以五偈
X03n0211_p0028b05║正嘆前德無相而相，隨世以成化；次四偈嘆其能說，
X03n0211_p0028b06║以法益我。
X03n0211_p0028b07║道場上如來眾中夜天名妙德守護諸城第三
X03n0211_p0028b08║十六
X03n0211_p0028b09║法名妙德自在音聲法門，即是六地般若真筌之教
X03n0211_p0028b10║法也。就設敬既周，自陳來意中，初問答明入證之儀；
X03n0211_p0028b11║第二問答明證無證相，妙出始終。就答諸問中，初則
X03n0211_p0028b12║嘆其問合；二、善男子我已成就已下，正答所問。就正
X03n0211_p0028b13║答中，初則答以化教法門；二、法施已下，明行教法門；
X03n0211_p0028b14║三、我以十行已下，答以道法；四、佛子我如是已下，詶
X03n0211_p0028b15║以德法門。就初化教法門中，初則總明化德；次於一
X03n0211_p0028b16║切法已下，別明化德。就此別明中，初明護煩惱心；次
X03n0211_p0028b17║安住已下，明深念心也；得一切利已下，明求一切智
X03n0211_p0028b18║心也。長養等者，明師德成立也。淨日者，明智淨故成
X03n0211_p0028b19║師也。等心者，明心淨故成師也。斷一切者，行淨故成
X03n0211_p0028b20║師也。就第二行教法門中，初則總明行法；以出生已
X03n0211_p0028b21║下，別明行法；三、佛子已下，對機結詶益世之義也。能
X03n0211_p0028b22║專求者，佛盡智也。故答久近中，初長行，後偈頌。就長
X03n0211_p0028b23║行中，謂始於初唱，終於悉現在前已來，明始起因行；
X03n0211_p0028b24║二、豈異人乎已下，明會通以顯終行。此則舉始以成
X03n0211_p0028c01║終，故乃會通成在終門也。就重頌十四偈中，初二偈
X03n0211_p0028c02║嘆法深以為心本，餘十二偈頌因果二行也。就善財
X03n0211_p0028c03║荷恩仰讚夜天十四偈中，初六偈明彼夜天自利、利
X03n0211_p0028c04║他二種方便心成之義；次二偈明心既成立，則師德
X03n0211_p0028c05║具足；次六偈明心淨無垢，內照圓明，師智亦具。然此
X03n0211_p0028c06║德、智二門，相並是用，故乃文中皆以同佛為嘆辭也。
X03n0211_p0028c07║此佛眾中夜天名開敷樹華第三十七
X03n0211_p0028c08║法門名無量歡喜知足光明法門者，即是七地功用
X03n0211_p0028c09║行極，智照無礙也。就設敬既周，自陳來意中，初一問
X03n0211_p0028c10║答明無量法體；第二問答明前體用託緣，始終脩成
X03n0211_p0028c11║之義。就答第二境界問中，初、就如來極果，明此法門
X03n0211_p0028c12║力用自在成益之相；二、從佛子我入已下，正依已證
X03n0211_p0028c13║以顯法力。就初句中，如來方便者，正明佛力能益眾
X03n0211_p0028c14║生；若有等者，明前品得利由於如來，以顯聖力；一切
X03n0211_p0028c15║悉蒙者，牒結以顯力義也。就正依已證以顯法力中，
X03n0211_p0028c16║初、則略明自己入此法故，洞窮舍那本業因緣；二、善
X03n0211_p0028c17║男子我知已下，廣辨知相；三、佛子以如是等無量法
X03n0211_p0028c18║已下，結歸所明之旨；四、以如是等已下，結入善巧大
X03n0211_p0028c19║用自在同佛之義。就第二廣辨知相中，初、知如來在
X03n0211_p0028c20║於往過，教化眾生，起離著之心，成地前方便；二、佛子
X03n0211_p0028c21║盧舍那已下，明佛前世化度群品，令入證地正旨之
X03n0211_p0028c22║義。就前句中，初明令物得離相實，解除煩惱鄣；二、具
X03n0211_p0028c23║足成就大慈已下，謂令眾生解成行立，斷於業礙；三、
X03n0211_p0028c24║成就通力已下，明以三輪廣化眾生，剪滅報鄣、苦礙
X03n0211_p0029a01║之義。教化成就一切已下，口業也。一切劫者，意業也。
X03n0211_p0029a02║悉能遍遊已下，明前三業無礙自在，故能益物也。分
X03n0211_p0029a03║別，名口業也。於念念中者，是意業隨智也。就答久近
X03n0211_p0029a04║中，初、明聽說分齊因果之義；二、從佛子往古已下，正
X03n0211_p0029a05║就因喻廣答其相。岐此兩中，各有長行及偈二周之
X03n0211_p0029a06║別。就前長行中，初明法深難說難聞，二乘不惻之；二、
X03n0211_p0029a07║除佛神力已下，明自他二力具足無缺，方能說聞；三、
X03n0211_p0029a08║何以故已下，釋成難說難聞，而復得說得聞之義。難
X03n0211_p0029a09║知是總，餘五句是別。就重頌二十一偈半中，初五偈
X03n0211_p0029a10║頌前總說。就中，初一偈頌前難知；次四偈明出四心，
X03n0211_p0029a11║頌前五句別相之義；次出生九偈，頌自他二力具足
X03n0211_p0029a12║無缺，心如金剛，故成說聞之義；次了達五偈半，正明
X03n0211_p0029a13║法是佛智，故乃難說難聞，頌前何以故已下釋成之
X03n0211_p0029a14║義；次善財二偈，正明審機來有所遭，宜當懃脩，勿得
X03n0211_p0029a15║懈怠以自失也。就正答長行中，亦初、辨，二、會通。就前
X03n0211_p0029a16║辨相中，初、寄輪王明勝脩行具；二、詫寶光明女，明內
X03n0211_p0029a17║行亦集資成於外；三、王施女衣已下，明外資於內。就
X03n0211_p0029a18║前輪王中，初、出輪王國土因緣，二、明輪王對苦以脩
X03n0211_p0029a19║十悲，三、則脩行大捨。就出輪王國土因緣中，初、明時
X03n0211_p0029a20║節及世界名號，二、明諸佛興世，三、辨世界相貌，四、明
X03n0211_p0029a21║輪王御時澤沾兆庶，五、明世薄情浮眾苦普集聞及
X03n0211_p0029a22║大王之義。就明輪王對苦興悲中，初則總明對苦悲
X03n0211_p0029a23║無不集，次即發已下明且隨化相略論十也。所言十
X03n0211_p0029a24║者：一、明無信之苦，二、明貪瞋之苦，三、明無常故苦，四、
X03n0211_p0029b01║恐怖故苦，五、見疑故苦，六、無明故苦，七、邪命故苦，八、
X03n0211_p0029b02║愛縛故苦，九、無目故苦，十、不調故苦。夫此十中，謂初
X03n0211_p0029b03║之三句明欲求眾生，次三句明有求眾生，餘之四句
X03n0211_p0029b04║明妄梵二求也。就第三脩行大捨中，初則命及前田
X03n0211_p0029b05║許施不違，次、即時已下明廣列所施相貌不同，三、時
X03n0211_p0029b06║城東門已下明地處平正屬行施之所，四、時彼大王
X03n0211_p0029b07║已下明王報清淨施主德備，五、爾時閻浮已下明眾
X03n0211_p0029b08║田悉集，六、時王見已歡喜已下明良田既至喜不自
X03n0211_p0029b09║勝，七、復次佛子已下明正對前田敬心離慢行施之
X03n0211_p0029b10║義。今施汝等者，謂更列勝財故異於前也。帝釋等者，
X03n0211_p0029b11║譬於樂勝。孝子喻者，邪於喜妙。次何以故已下，釋成
X03n0211_p0029b12║喜妙。謂由施故成此等行，故須喜也。入一切等者，明
X03n0211_p0029b13║功用行相。入深等者，明無功用行相。就寶光明女讚
X03n0211_p0029b14║辭五十二偈中，盖直頌王德具足圓滿，亦不一一專
X03n0211_p0029b15║頌上事。就中，初八偈頌王正報德具，生能除災；二、往
X03n0211_p0029b16║昔諸羣生已下十七偈，明大王德備，有所沾益，故能
X03n0211_p0029b17║除災，以生物行；三、王父名淨光已下二十六偈，明輪
X03n0211_p0029b18║王德具，能踵繼先王之業不墜之義；末一偈明其天
X03n0211_p0029b19║女自迷己懷，有慶遭之美也。淨飯王者，猶大方便智
X03n0211_p0029b20║也。摩耶者，猶大願力也。夜天重頌十偈者，盖頌前所
X03n0211_p0029b21║見往遇之事。就中，初二偈明天眼相具，故有所見；次
X03n0211_p0029b22║二偈明天耳相，故有所聞；次五偈顯宿命相具，故有
X03n0211_p0029b23║所見；末後一偈結已成，頌勸修之義也。
X03n0211_p0029b24║於此道場有夜天名願勇光明守護眾生第三
X03n0211_p0029c01║十八
X03n0211_p0029c02║法名隨應化覺悟眾生長養善根者，即是八地淨佛
X03n0211_p0029c03║國土之教化也。摩尼王網羅覆身者，盖顯報行具足
X03n0211_p0029c04║故也。就此報行具足十九身中，初一具本，餘者是末。
X03n0211_p0029c05║又就末中，初六身就自分德備以明身具，次詣諸佛
X03n0211_p0029c06║已下五身據他分報滿以顯身相，三除滅已下七身
X03n0211_p0029c07║依自他兩分畢竟之德以辨身義。就設敬既周自陳
X03n0211_p0029c08║來意中，初明設敬既周妙合無生得證滿足，二、爾時
X03n0211_p0029c09║善財說偈已下寄問答之門廣顯得證之相也。就前
X03n0211_p0029c10║得證中，初、得十心者即是無生法忍，第二、得菩薩共
X03n0211_p0029c11║法者即是勝行之差別也，三、明善財重頌慶己所遭
X03n0211_p0029c12║更請攝護興報恩之義。就第二勝行中，初、明善財觀彼
X03n0211_p0029c13║夜天得微塵共法是即舉數顯體門，二、所謂已下列
X03n0211_p0029c14║名已廣說，三、得如是等已下明辨相既周結成統攝
X03n0211_p0029c15║無外之義。就廣說八十四門中，初、二十二門明勝行
X03n0211_p0029c16║之體，次、大慈共法已下終於不退智共法有四十七
X03n0211_p0029c17║門明勝行之相進脩差別，三、從受生共法已下竟此
X03n0211_p0029c18║段有十五門明於勝行體相既具則大用自在無礙
X03n0211_p0029c19║之義，此亦是三時之別門也。就前勝行體中，初四門
X03n0211_p0029c20║明自行方便，次、諸根共法已下六門明他利方便，三、
X03n0211_p0029c21║清淨色自共法已下竟此段明自他緣起三業自在
X03n0211_p0029c22║成用之義，謂辨才共法已下是口業相也，淨德共法
X03n0211_p0029c23║已下意業相也。就勝行相中，初、六門用利他方便心，
X03n0211_p0029c24║次、詣一切佛共法已下三門明自利方便心，三、教化
X03n0211_p0030a01║共法已下六門明利他方便行，四、深入共法已下五
X03n0211_p0030a02║門明自利方便行，五、不退共法已下三門明利他行
X03n0211_p0030a03║成，六、滿一切佛剎細已下九門明自利行成，七、方便
X03n0211_p0030a04║共法已下竟此段明自他行極自在之義。就此自在
X03n0211_p0030a05║中，謂自在是總，餘句是別。就其別中，境界者法自在，
X03n0211_p0030a06║脩行等者業自在，安住等者心自在，盡未來劫者願
X03n0211_p0030a07║自在，信者信自在，長養等者猶智自在之別名也。就
X03n0211_p0030a08║第三勝行大用自在中，初、應化一句總明其用，次、住
X03n0211_p0030a09║共法已下別明其用。就別明中，初、二句明智無不集，
X03n0211_p0030a10║次、無着二句明慧亦圓滿，三、容等三句明身業行成，
X03n0211_p0030a11║四、陀羅尼兩句明口業亦備，五、深入兩句顯意業復
X03n0211_p0030a12║建，六、明淨共法已下四句明三業隨智進止自在益
X03n0211_p0030a13║世不虗之義。就善財重頌中，初三偈頌前十心及于
X03n0211_p0030a14║共法得成行之義，次二偈仰求更釋，次四偈明更釋
X03n0211_p0030a15║有益故須求也，末一偈結知識恩深報在無窮之義。
X03n0211_p0030a16║就第二段中，一、何等者，問其名；二、發道心者，問其因；
X03n0211_p0030a17║三、久如者，問景行也。問既有三，則答之節數，義亦同
X03n0211_p0030a18║矣。就答初問中，初、言此法門者，正答法名；二、善男子
X03n0211_p0030a19║我入此已下，廣明法門力用之相。就此廣顯中，初、明
X03n0211_p0030a20║法出生滅，無色可色；二、而能顯現無量諸色已下，正
X03n0211_p0030a21║明體雖非色，然其隨化，則無色不色，以成覺悟長養
X03n0211_p0030a22║之義也。非一異者，猶本末無礙也。就無色非色中，初
X03n0211_p0030a23║一句總說；二、所謂已下，廣辨其相，應有百句之別義；
X03n0211_p0030a24║三、佛子！我住此已下，明結成在我，用無不備也。就百
X03n0211_p0030b01║句中，初二十句，明自利行體；二、隨應現前色已下六
X03n0211_p0030b02║句，明利他行體；三、非比非無比已下十四句，明自利
X03n0211_p0030b03║行脩；四、令一切眾生已下十三句，明利他行脩；五、從
X03n0211_p0030b04║寂靜色已下十六句，明自利行用；六、從悅眾生眼色
X03n0211_p0030b05║已下十六句，明利他行用；七、從放一切光明色已下，
X03n0211_p0030b06║明普賢身色建立滿足，自他無礙；八、於念念中已下，
X03n0211_p0030b07║明大用自在，像無不現也。就答第二問中，初則略明
X03n0211_p0030b08║聽說取捨之義；二、從佛子乃往古已下，明廣就因喻，
X03n0211_p0030b09║辨於得法早晚之義。就前略明中，初明久近難說，勸
X03n0211_p0030b10║眾令捨；以佛子已下，明說在於麤，勸眾令取。就前勸
X03n0211_p0030b11║眾令捨中，初一喻，明理無久近，而從緣離妄，故有久
X03n0211_p0030b12║近；第二喻者，明從緣久近，即非久近，如似日現，而無
X03n0211_p0030b13║現相也。此之兩理，皆就日為況，明教智具足，超出自
X03n0211_p0030b14║本滅發之義。三、海喻者，明三際平等，證非外來妙絕
X03n0211_p0030b15║始顯之義；四、虗空喻者，明成壞自彼；五、化人喻者，明
X03n0211_p0030b16║憂喜非我。此等二喻，明不住真道，成由理出，故乃寂
X03n0211_p0030b17║滅於久近也。若言一者、去無去相，二者、來無來相，三
X03n0211_p0030b18║者、度無度相，四者、持無持相，五者、有無有相者，則義
X03n0211_p0030b19║亦通矣。就第二廣說門中，初、託受報次第，明於往世
X03n0211_p0030b20║起行次第，得法時節，及發心久近之相；二、爾時太子
X03n0211_p0030b21║豈異人乎已下，明會通更脩長養前心轉勝之義；三、
X03n0211_p0030b22║明重頌。就此重頌三十六偈中，初一偈略明聽說之
X03n0211_p0030b23║義，次十八偈正頌受報起行得法時節也；三、一切諸
X03n0211_p0030b24║導師已下，頌於會通更脩之義。成佛之問，略無別答，
X03n0211_p0030c01║寔以此經所明脩行，隨所分證，皆成大覺，故乃文中
X03n0211_p0030c02║更無譡譡之詶答也。
X03n0211_p0030c03║此閻浮提有薗林名流彌尼有夜無名妙德圓
X03n0211_p0030c04║滿三十九
X03n0211_p0030c05║法名受生自在法門者，即是第九善慧捨於八地五
X03n0211_p0030c06║生自在，終共法雲成正覺之別義也。又從八地入於
X03n0211_p0030c07║九地相在稍難，故復更須漸漸遊行也。就設敬既周
X03n0211_p0030c08║自陳來意中，初、問答明受生行體，次、第二問答明受
X03n0211_p0030c09║生之行力用分齊，第三、問答明行成久近。就答初問
X03n0211_p0030c10║中，初、總舉十數略歎功能，二、何等為十已下假徵以
X03n0211_p0030c11║列名，三、何等為供養一切佛已下一一廣說，四、住是
X03n0211_p0030c12║菩薩已下就人總結以明功用之義，五、時彼林天已
X03n0211_p0030c13║下重頌六偈，後少文結也。就十門中，初供養一句總，
X03n0211_p0030c14║餘九是別。就別中，一、發心，二、觀察寂滅，三、直心，四、普
X03n0211_p0030c15║照一切藏，此之四句明先際行立。餘生佛家，一、光明
X03n0211_p0030c16║力，二、薩婆若，三、法界教化，四、精進，五、此之五行顯後
X03n0211_p0030c17║際行備。夫論廣說者各既有十，則文亦同爾。就辦供
X03n0211_p0030c18║養中，復有徵、辨與結三句之殊，下九例同。就初辨相
X03n0211_p0030c19║中，初明利養供養，無量者明香花供養，積集者明脩
X03n0211_p0030c20║行供養。自下辨相中句數增減，亦義在無定也。就辨
X03n0211_p0030c21║發心中，初、則總明發心，次、起大悲已下十心別明心
X03n0211_p0030c22║相，三、如是等已下總結前心成受生之義。悲者利他
X03n0211_p0030c23║方便，值遇者自利方便，大悲者利他心成，離諂曲者
X03n0211_p0030c24║自利心成，發大願者自他淳熟也。就辨觀察九心中，
X03n0211_p0031a01║法海者，解心法門也。不疲等者，戒行法門也。出生者，
X03n0211_p0031a02║慧行法門也。普賢已下，明畢竟法門也。就辨直心中，
X03n0211_p0031a03║直心一句，深入一句，深心三句，皆一切四句，何一切
X03n0211_p0031a04║五句，趣諸六句，離垢七句，長養八句，散懷九句，悉為
X03n0211_p0031a05║十句也。次第可知。就辨普照一切中，初則總明方便
X03n0211_p0031a06║緣無不照。次、貧已下十句，正明前緣行相差別，謂十
X03n0211_p0031a07║度是也。就生佛家辨相中，生諸一句，同三世二句，同
X03n0211_p0031a08║諸善根三句，同諸佛法四句，遠離五句，長養六句，得
X03n0211_p0031a09║佛七句，隨所八句，不捨大願九句，聞法十句也。就光
X03n0211_p0031a10║明力辨相中，深入一句，遍遊二句，供養三句，無疲四
X03n0211_p0031a11║句，知一切五句，成就六句，知一切七句，知一切佛八
X03n0211_p0031a12║句，悉究竟說一句法九句也。就薩婆若辨相中，童子
X03n0211_p0031a13║身一句，於無量二句，究竟三句，入不可壞四句，得非
X03n0211_p0031a14║境界五句，於無量中六句，知諸世界七句，分別一切
X03n0211_p0031a15║八句也。就法界教化辨相中，佛剎一句，究竟二句，悉
X03n0211_p0031a16║行三句，應受四句，善能五句，淨智慧六句也。就精進
X03n0211_p0031a17║辨相中，灌頂一句，一切世界二句，悉地三句，脩菩薩
X03n0211_p0031a18║行四句，知諸眾生五句，知三世六句，知法次第七句，
X03n0211_p0031a19║知一切劫八句，隨應九句，次第轉正法輪十句也。莊
X03n0211_p0031a20║嚴者，身業也。轉法輪者，口業也。住諸法門者，意業也。
X03n0211_p0031a21║就重頌十偈中，初一偈頌供養，第二偈頌發心，第三
X03n0211_p0031a22║偈頌觀察，第四偈頌直心，第五偈頌普照一切藏，第
X03n0211_p0031a23║六偈頌如生如來家，第七偈頌光明力，第八偈頌薩
X03n0211_p0031a24║婆若，第九偈頌法界化，第十偈頌勇猛。就答第二門
X03n0211_p0031b01║問中，初、明夜天自引己生，以顯當來菩薩生之力用
X03n0211_p0031b02║有十種瑞相；二、佛子摩耶夫人已下，就現在受生以
X03n0211_p0031b03║顯瑞相；三、佛子我一念已下，結德屬己，以顯己德自
X03n0211_p0031b04║在無礙也。就摩耶夫人中，初、舉十光明召集有緣；二、
X03n0211_p0031b05║從佛子於此林中已下，正明受生之時自在無礙，以
X03n0211_p0031b06║顯受生法門力用之義；三、從佛子摩耶夫人生菩薩
X03n0211_p0031b07║時已下，正明夫人生菩薩時顯現炳然而無生相之
X03n0211_p0031b08║相義；四、從佛子我一念已下，明夜天自說一知、一切
X03n0211_p0031b09║知自在之義。就第二受生之時自在無礙中，初則就
X03n0211_p0031b10║處總舉受生自在之數；次何等已下，假徵以廣說。就
X03n0211_p0031b11║此廣說中，初一、明外有所集；第二、明內有所容；次三、
X03n0211_p0031b12║四、五、六，明身有所現；次七、八及九，明身有所出；第十
X03n0211_p0031b13║一門，明報有所感，謂淨土琳瑯，昞著目前也。就所現
X03n0211_p0031b14║中，謂初、顯菩薩供養諸佛，聽聞正法；次、城邑等者，明
X03n0211_p0031b15║依聞起行；次、其身等者，明行已得報；次、布施等者，明
X03n0211_p0031b16║報既具足，則果亦清淨也。就答第三問中，初、長行；後、
X03n0211_p0031b17║偈頌。就長行中，初、辨隨緣受生起行之相；二、會通以
X03n0211_p0031b18║顯更備也。就重頌中有二十三偈半還頌前事，初一
X03n0211_p0031b19║偈略明聽說之儀，以九偈半頌前起行次第，次十二
X03n0211_p0031b20║偈頌會通之文，末一偈結顯無窮義也。
X03n0211_p0031b21║迦毗羅城有釋迦女名瞿夷四十
X03n0211_p0031b22║法名遊生死中者，猶是薗林遊戲門，此即法雲之德
X03n0211_p0031b23║自在之別義也。就此知識中，初、明辭退有所趣向；二、
X03n0211_p0031b24║正念已下，明順法脩行正趣高人；三、昇堂已周遍推
X03n0211_p0031c01║求已下，明行不虗行得矚尊顏；四、從爾時善財五體
X03n0211_p0031c02║頭地已下，明到已設敬；五、從禮已合掌已下，明設敬
X03n0211_p0031c03║既周正陳來意；六、則更推有在，文顯可知也。就第二
X03n0211_p0031c04║順法脩行正趣高人中，初、明善財念法以進趣；二、爾
X03n0211_p0031c05║時彼天已下，明離憂妙德天為不請之友，助顯瞿夷
X03n0211_p0031c06║來迎善財，令進修方便不倦之義；善財答言已下，明
X03n0211_p0031c07║其善財蒙眷心暢，略陳已壞以為進趣之行也；四、爾
X03n0211_p0031c08║時善財將昇法堂已下，明其善財進趣行成，為妙德
X03n0211_p0031c09║大天散花說偈供養之義。就十偈中，初二偈明善財
X03n0211_p0031c10║人勝故難遇，次三偈明人勝由於心妙，次二偈明心
X03n0211_p0031c11║淨故成行，次譬如三偈明行成故大夫志立見佛不
X03n0211_p0031c12║久。五偈後俱昇法堂者，明內外相資同證無差也。
X03n0211_p0031c13║就第五、正陳來意中，初一、問答明行體；第二、問答邪
X03n0211_p0031c14║法之力用；第三、問答明行成德位階降之義。就答初
X03n0211_p0031c15║問中，一、長行；二、偈頌；三、結歸所宗，謂一切菩薩法海
X03n0211_p0031c16║法門也。就長行中，一、嘆其問，合誡聽以許說；二、善男
X03n0211_p0031c17║子已下，正說。就正說中，初十句明普賢行集；次十句
X03n0211_p0031c18║明習近之方，謂行成由於友立。就普賢行中，一、舉數
X03n0211_p0031c19║以顯無礙；二、辨相；三、是為已下，結成無礙之義。就重
X03n0211_p0031c20║頌十三偈中，初、依善知識一行有兩偈頌；第十遠離
X03n0211_p0031c21║生死有三偈頌。中問八行各有一偈，故有十三也。一
X03n0211_p0031c22║念皆能詣者，頌心常樂住也。就答第二問中，初、明入
X03n0211_p0031c23║法成智，無法不知；二、何以故已下，舉理釋成，明法力
X03n0211_p0031c24║故然也。就初句中，初、明知此世間自土之法；二、如此
X03n0211_p0032a01║娑婆已下，明知境無邊，謂他國之法。就知自土法中，
X03n0211_p0032a02║初、知有為法；二、彼諸劫中已下，知無為法；三、知彼眷
X03n0211_p0032a03║屬諸菩薩已下，明自體緣起法。就此自體緣起中，初
X03n0211_p0032a04║發心者，十住法；成就等者，十行法；種種等者，迴向法
X03n0211_p0032a05║也；諸地等者，十地法也；圓滿等者，是地果之別義也。
X03n0211_p0032a06║就地體中，自在者是總句，餘者是別句；攝智等者，利
X03n0211_p0032a07║他行；諸住者，自他不二也；自在行等者，攝報果也；脩
X03n0211_p0032a08║習行者，願智果也。就答第三問中，初、明隨處受身起
X03n0211_p0032a09║行之相；二、爾時太子豈異人乎已下，明會通不二；三、
X03n0211_p0032a10║彼佛滅後已下，明見佛聞法，更起勝脩方便，成普賢
X03n0211_p0032a11║之行；四、佛子我唯知此已下，明自知己心，知法分齊；
X03n0211_p0032a12║五、重頌。就前段中，初、明一切寶主王在家果備，生好
X03n0211_p0032a13║太子，納於勝妻，共見如來，成信心方便義；二、時彼太
X03n0211_p0032a14║子與諸眷屬禮彼如來已下，明太子生信，化及太王，
X03n0211_p0032a15║令脩出家果，使太子昇位，得廣脩福行之義。就太子
X03n0211_p0032a16║納妻中，初、明因其入薗，迭相召問，為進脩方便；二、彼
X03n0211_p0032a17║女人聞是已下，正明太子與女婚姻禮備，相資無二
X03n0211_p0032a18║之義；三、爾時太子聞彼如來已下，正明夫妻相資，行
X03n0211_p0032a19║成見佛、聞法、悟道之義。就婚姻禮備，相資無二中，初
X03n0211_p0032a20║十偈明女自陳情，嘆述太子求納之義；次十一偈明
X03n0211_p0032a21║太子問女能生定屬，更立道契，以顯自己不直在情
X03n0211_p0032a22║而已；次二十四偈明女母代陳，頌於己女從生福果
X03n0211_p0032a23║報，并陳女之志行，顯堪為妻婦，義在無疑，蓋能知女
X03n0211_p0032a24║者唯母故也；四、爾時太子答言善哉已下，明取心雖
X03n0211_p0032b01║定，宜更陳道節，以顯先難後易；次七偈半重頌前義，
X03n0211_p0032b02║更無別也；五、時女答言已下十四偈，明女自申心，顯
X03n0211_p0032b03║所求處大小苦甘，受不違之義也。就第三見佛聞法
X03n0211_p0032b04║中，初、明太子聞佛出世，以衣與妻，欲顯將行之義；二、
X03n0211_p0032b05║時彼女母已下十偈，明女母見太子分衣與女，欲共
X03n0211_p0032b06║去見佛，乃自陳己心娉女，得處願畢之義；三、時彼太
X03n0211_p0032b07║子已下，正明進路見佛，聞法得益之相也。就重頌中，
X03n0211_p0032b08║初一偈頌善財德妙，故欲攝取；次二十偈頌前受報
X03n0211_p0032b09║起行因緣；次十一偈頌見佛聞法，起勝修方便，成普
X03n0211_p0032b10║賢行義；末一偈頌前仰推會通之文，無別頌也。
X03n0211_p0032b11║此迦毗羅城摩耶夫人四十一
X03n0211_p0032b12║此一知識，明菩薩行體。盖寄摩耶夫人大幻自在，妙
X03n0211_p0032b13║慧平等，證、教兩智，以為菩薩十地之體。實而教、證兩
X03n0211_p0032b14║智生佛之功，義在無缺，故乃持就摩耶佛母以顯。就
X03n0211_p0032b15║此文中，初、明辭退；二、作如是念已下，退已進行；三、爾
X03n0211_p0032b16║時善財答羅剎已下，明行成故，得見知識；四爾時，見
X03n0211_p0032b17║摩耶夫人有如是等已下，明見已設敬；五、白言大聖
X03n0211_p0032b18║已下，明自陳來意，以顯大幻之法門；六則高推有在。
X03n0211_p0032b19║就退己進行中，初、作如是念者，明惆量見人聞法之
X03n0211_p0032b20║方；二、寶眼天已下，明聖人嚮化，不違前念之義。就初
X03n0211_p0032b21║見人聞法之方中，初、明善財心懷進退，興難遇之念；
X03n0211_p0032b22║二、從善知識者已下，正明知識法身清淨難見之相；
X03n0211_p0032b23║三、如是等已下，牒前真身，明見唯普賢，顯己智弱，見
X03n0211_p0032b24║在不易之義。凡真身而言，略有十九，謂初之四身，正
X03n0211_p0032c01║明法界緣起，成真身之義；二、非生滅已下四身，明身
X03n0211_p0032c02║非無常，是故真也；三、一切諸相已下三身，明身非情
X03n0211_p0032c03║相，是故真也。四、無窮盡已下四身，明非無常故，則與
X03n0211_p0032c04║後際等住，出於情見。五、如淨日已下四身，明身非情
X03n0211_p0032c05║相故，而無相不相以成身也。善業化者，報身也。持佛
X03n0211_p0032c06║者，應身也。如意者，應之別用也。生滅猶始終，來去猶
X03n0211_p0032c07║往還，虗實猶真偽，聚散者離合之別名也。就聖人嚮
X03n0211_p0032c08║化中，初、託寶眼，明見理分明，心因具足。二、法妙德天，
X03n0211_p0032c09║明依心生解。三、善眼羅剎者，顯依解成行。此三具足，
X03n0211_p0032c10║則見反之行具也。若就斷除三鄣以辨其相者，則義
X03n0211_p0032c11║亦通矣。就前心因中，有二十四城。初二城，明護煩惱，
X03n0211_p0032c12║護小乘，心因具足。次九城，明依前心因，脩起十度先
X03n0211_p0032c13║後二際自利之行。次廣心九城，明自利既樹，則他利
X03n0211_p0032c14║亦備。次心城自在力已下四城，明自他無礙。就依解
X03n0211_p0032c15║興行中，初之十門，明戒行具足。謂直心者，正是戒行
X03n0211_p0032c16║之別名。次十法，明依戒成宗，三昧是也。就第三行成
X03n0211_p0032c17║故見知識中，初則答前善說，更請所行；二、答言已下，
X03n0211_p0032c18║正明羅剎，略詶真空，以顯去道；三、爾時善財隨順其
X03n0211_p0032c19║教已下，明順旨解成，得有所見。凡言去道者，義在前
X03n0211_p0032c20║境，故異於前行者也。夫論所見，其唯淨土之與法身
X03n0211_p0032c21║二門之別也。若據三種世間已明所見者，則義亦無
X03n0211_p0032c22║嫌。謂爾時，善財見如是等種種色見已下，是智正覺
X03n0211_p0032c23║世間也。就眾生間世中，初則舉前依報，以顯正報圓
X03n0211_p0032c24║滿之義；次、具淨色身已下，廣明正報身相差別；三、爾
X03n0211_p0033a01║時善財見摩那夫人已下，總牒前身，明於隨用非一
X03n0211_p0033a02║之義也。就前第二身相差別中，初則隨行差別，廣明
X03n0211_p0033a03║身相有五十不同；二、如是色非色已下，總攝前身，明
X03n0211_p0033a04║要唯五陰，更無別也。就五十身中，初二十四身，直就
X03n0211_p0033a05║身體以顯身相；二、從不虗色身已下五身，就身相差
X03n0211_p0033a06║別以顯身義；三、一相色身已下十身，據身用差別以
X03n0211_p0033a07║明身義；四、從無所依色身已下十一身，託利益差別，
X03n0211_p0033a08║以顯身義也。又體相及用相非對棧，故乃文中皆先
X03n0211_p0033a09║明身體，後顯離詮，言道不及。若論益也，則迹亂塵中
X03n0211_p0033a10║事在無恒，故乃說家直辨身相，不云絕言也。就初段
X03n0211_p0033a11║中，初之五身，明法身體、相、用；二、不染色身已下七身，
X03n0211_p0033a12║明報身體、相、用；三、無量形像色身已下十一身，就應
X03n0211_p0033a13║身體、相、用；四、不滅身一身，明前三身離詮之義。就總
X03n0211_p0033a14║攝前身中，一切眾生想者，假無不照，故成真想；空無
X03n0211_p0033a15║所有者，明前五陰如醍醐之相；色身成就者，明空而
X03n0211_p0033a16║是有，故成非色之色義。就智正覺世間中，初、牒前所
X03n0211_p0033a17║見，以顯正智益世之義；二、從行不可壞已下，廣明智
X03n0211_p0033a18║正覺身相；三、於一切世間已下，總収前德，成在惠為
X03n0211_p0033a19║佛母之義。就廣明中，初、明六度行，成為集業之義；二、
X03n0211_p0033a20║得淨法身已下，明於法身；三、顯現無量已下，辨於報
X03n0211_p0033a21║身；四、一身充滿已下，明應身。亦具大悲者，持戒也；出
X03n0211_p0033a22║生者，忍辱也；知一切已下，禪定也；分別了知已下，般
X03n0211_p0033a23║若也。次三身之中，亦應各具體、相、用也。即變己身與
X03n0211_p0033a24║摩耶等者，明改本成末大用無殊，故成教道行也。五
X03n0211_p0033b01║體投地者，五種方便妙合有為也。即得無量者，統攝
X03n0211_p0033b02║無外也。從三昧起者，更入大幻之法門也。就第五自
X03n0211_p0033b03║陳己懷中，初一、問答正明大幻行相差別；第二、問答
X03n0211_p0033b04║明大幻之行位成近遠。初云文殊教我者，欲明終無
X03n0211_p0033b05║別終，由始而成終故也。就答中，初、則總明德法與盧
X03n0211_p0033b06║舍那為母；二、善男子已下，明於菩薩來下受生，故成
X03n0211_p0033b07║母義；三、善男子彼妙光明來入我身已下，明身亦不
X03n0211_p0033b08║大而能廣苞，故成幻義。
X03n0211_p0033b09║四、善男子我為盧舍那佛母已下，明一生一切生故
X03n0211_p0033b10║成大幻義。凡一生一切生，生義應無限，今且舉一百
X03n0211_p0033b11║七十佛屬所生者也。所言佛母者，若別對三身，則以
X03n0211_p0033b12║三道真智內照圓滿出生大覺，故名母也。若論隨相
X03n0211_p0033b13║義，王宮生父母者則易解，皆悉為母者，猶一因一切
X03n0211_p0033b14║因。就答久近中，亦初就一佛以明始脩見道成立，二
X03n0211_p0033b15║則會通不二，更奉多佛明脩道亦備，但此據學窮故
X03n0211_p0033b16║偏言不可數劫，斯則以本際不可知故，則行亦不可
X03n0211_p0033b17║知也。正念天女者，猶是智慧之別相也。
X03n0211_p0033b18║國名海㵎薗林名大莊嚴藏彌勒菩薩四十二
X03n0211_p0033b19║法性苞含，勝出無礙，名海㵎國。總發統攝，行德斯聚，
X03n0211_p0033b20║名曰薗林。萬寶交瑩，出生無盡，名大莊嚴藏。夫言彌
X03n0211_p0033b21║勒者，此言慈氏，盖顯慈用自在，地果畢竟，故乃此位
X03n0211_p0033b22║特寄其人以為知識也。法門者，或名大慈，或名大悲，
X03n0211_p0033b23║或名菩提心，或名受生，或名入三世智正念思惟莊
X03n0211_p0033b24║嚴藏，此盖隨義之通塞也。就此文中，初、明善財蒙二
X03n0211_p0033c01║童誨導，起脩進趣二偈；後爾時已下，明行已到；三、爾
X03n0211_p0033c02║時善財頭面禮敬已下，明到已設敬；四、白言已下，明
X03n0211_p0033c03║往復以陳來意；五、善男子汝今往詣文殊師利問已
X03n0211_p0033c04║下，明其慈氏高推有在。又從實知問於一生，義在稍
X03n0211_p0033c05║難，故乃特須忉利天上正念天女，以為見聖之良媒。
X03n0211_p0033c06║若准上來，亦應是知識之一門，但無其說法，故攝為
X03n0211_p0033c07║慈氏之方便也。□□者，猶福德之差別也。此童子者，
X03n0211_p0033c08║亦是助化之知識也。又金剛心之與一生，理非胡越，
X03n0211_p0033c09║故乃善財更無告辭之文也。就起脩進趣中，初、明二
X03n0211_p0033c10║童陵虗誨讚，令便速脩；二、爾時善財聞如是等讚已
X03n0211_p0033c11║下，正明善財奉教而脩行。就前陵虗誨讚中，初、明二
X03n0211_p0033c12║童加於善財，令三業調順，得不疲之力；二、又作是言
X03n0211_p0033c13║已下，正示高位，令去心有標；三、汝詣彼問已下，正勸
X03n0211_p0033c14║善財速赴高位，諮受生之法；四、善男子汝不應一善
X03n0211_p0033c15║根已下，勸捨劣心，更崇勝想，以顯良友見在不易；五、
X03n0211_p0033c16║若見聞法恭敬供養已下，勸捨輕心，當作寶想，以顯
X03n0211_p0033c17║難遇；六、復次善男子善知識者則為慈母已下，勸在
X03n0211_p0033c18║法莫生人過之想，以顯難遇。若也總而束之，則初二
X03n0211_p0033c19║段明何所習近，中間三段辨云何習近，第六一門辨
X03n0211_p0033c20║何故習近。就示高位中，一、則示處，謂國薗及樓三種
X03n0211_p0033c21║土也；二、示其人，謂彌勒是也。就第三勸問受生法中，
X03n0211_p0033c22║初則直勸往參；二、何以故已下，明有德故須參；三、善
X03n0211_p0033c23║男子彼菩薩已下，正舉前德，能令行人入證具足，故
X03n0211_p0033c24║須參也。就第四勸捨劣心中，初、舉善財已得十法，勸
X03n0211_p0034a01║令更脩，莫生足想；二、何以故已下，舉法實多，釋成勸
X03n0211_p0034a02║意；三、是故已下，結。就釋中，初、六十無量，明助道行法；
X03n0211_p0034a03║二、脩菩薩法已下，證道行法；三、覺悟菩薩諸莊嚴行
X03n0211_p0034a04║已下，明不住道法；四、善男子略說已下，明大用自在
X03n0211_p0034a05║法。就前六十句中，初、明自分行相；二、發起無量不壞
X03n0211_p0034a06║信心已下，明他分行相；三、淨脩無量已下，明二分行
X03n0211_p0034a07║成滿足之義。就自分中，初、明利他方便；二、脩淨菩薩
X03n0211_p0034a08║無量直心已下，明自分利方便。就他分中，先明自利
X03n0211_p0034a09║方便；次、發起無量法明已下，明他利方便。就第五勸
X03n0211_p0034a10║莫生輕想中，初、則直勸莫輕；二、何以故已下，明生善
X03n0211_p0034a11║處多，是故莫輕；第二何以故已下，明滅惡德具，故勿
X03n0211_p0034a12║輕也。就第六當作師想中，初十句明勸善財當於知
X03n0211_p0034a13║識作除苦想；二、又善男子已下二十二句，正勸善財
X03n0211_p0034a14║作勇猛不退想；三、又善男子已下，勸自念病重，無得
X03n0211_p0034a15║簡師得失想。就無得簡師得失中，初、十句直勸勿簡；
X03n0211_p0034a16║二、何以故已下三十句，釋；三、善男子如是等已下八
X03n0211_p0034a17║句，結。其善友全是行本，故須莫簡也。就第二善財奉
X03n0211_p0034a18║教脩行中，初長行，後偈頌。就長行中，初、明善財聞讚
X03n0211_p0034a19║心喜，不倦心成；二、見諸如來已下，明由心生解，法無
X03n0211_p0034a20║不照；三、爾時五體敬禮已下，明依解興行，重人敬處
X03n0211_p0034a21║之義；四、又復等觀已下，明由行成道，謂見、脩等是也；
X03n0211_p0034a22║五、爾時善財已下，明得成在人，則妙解圓備，深知此
X03n0211_p0034a23║處即是淨土，智慧眾生往在其中，故須敬也。就淨土
X03n0211_p0034a24║之中，略有二門，謂：初、明深達二際，不同凡夫無為眾
X03n0211_p0034b01║生往在其中；二、出過眾生為教化故而不捨離者已
X03n0211_p0034b02║下，明大用自在，不同二乘有為眾生往在其中。就重
X03n0211_p0034b03║頌中，有五十五偈，頌前第五淨土之義。就中，初三十
X03n0211_p0034b04║六偈，明人淨故堂淨；二、佛子已下十七偈，明堂淨故
X03n0211_p0034b05║人淨；末兩偈，明結德歸人，禮敬求護之義也。就初、人
X03n0211_p0034b06║淨故堂淨中，初、十偈，頌前不住有為人；次、二十五偈，
X03n0211_p0034b07║頌不住無為人；末、不離一坐處一偈，明寂用無礙，處
X03n0211_p0034b08║所不居，故乃安住及於住。此二句之文，皆不攝也。
X03n0211_p0034b09║就第四大段中，初、一問一述，明善財心無越起，要藉
X03n0211_p0034b10║無際而生，故師歎既周，還遣善財問於文殊；二、爾時
X03n0211_p0034b11║善財五體敬禮已下，一問一述，明其善財既不失本
X03n0211_p0034b12║實，則來合其時，心具決然；三、善男子汝先所問已下，
X03n0211_p0034b13║正提前問，開樓觀以廣詶；四、爾時善財白言此何法
X03n0211_p0034b14║門已下，兩問答，明問名以求會實；五、善財白言從何
X03n0211_p0034b15║所來已下，兩問兩答，明泯去久近，以顯一生無一生
X03n0211_p0034b16║相，故無生而不生。若總而束之，還是三問答之別義，
X03n0211_p0034b17║謂初兩問兩述，即是法體。就第一述成中，初、則對眾
X03n0211_p0034b18║以指，述其能脩；二、從善財汝今得最大利已下，正喚
X03n0211_p0034b19║善財，明前所述是善財所有，故宜自幸；三、爾時彌勒
X03n0211_p0034b20║已下，正推本友，明勸善財知得自幸之由；四、爾時善
X03n0211_p0034b21║財已下，明於善財既蒙聖勸，則解徵先原成行之義。
X03n0211_p0034b22║就對眾指述中，初、歎心因成立，即序述行所逕歷遠
X03n0211_p0034b23║近之義；二、如是童子學大乘者已下，正述心因及起
X03n0211_p0034b24║方便攝行義；三、從善男子世間有能發無上心者已
X03n0211_p0034c01║下，明其善財心行既然，則實是希有難遇之高士也；
X03n0211_p0034c02║四、從善男子若有菩薩如是學者已下，歎其行成，德
X03n0211_p0034c03║齊普賢，威儀同佛，以成三千獨一之心也。逕歷百一
X03n0211_p0034c04║十知識者，謂此四十通於十信，即是五十。然此五十
X03n0211_p0034c05║之中，各有方便、自體二種法門，以為學行及脩二種
X03n0211_p0034c06║境界，即是一百知識也。又摩耶、慈氏位窮學頂，力用
X03n0211_p0034c07║自在，故此二人各具五德。念以二五之十配於前百，
X03n0211_p0034c08║即是一百十一知識。夫知識頭數既然，則所歷之城
X03n0211_p0034c09║事亦同此。就正喚善財，明前所述是善財所有。勸其
X03n0211_p0034c10║自幸中，初、明得見根本知識，聞法生道，故須自幸；第
X03n0211_p0034c11║二、汝今獲大善利已下，明得見四十一知識，故須自
X03n0211_p0034c12║幸；第三、善財汝應已下，正觀自幸之義。過去諸佛不
X03n0211_p0034c13║得此法者，當是十住中便成正覺之佛也。夫心力難
X03n0211_p0034c14║思，故今文殊嚮彼申臂以助供養之具。然先際既攝，
X03n0211_p0034c15║則後際自來，故慈氏當尊亦即以手而摩善財。就第
X03n0211_p0034c16║二問中，初則舉出自疑；二、大聖今者已下，正舉慈氏
X03n0211_p0034c17║所行以為所問之法；三、唯願已下，結請也。就慈尊述
X03n0211_p0034c18║成中，初、以偈讚顯於善財不捨本際，道心圓備；二、偈
X03n0211_p0034c19║後告善財言已下，明於慈尊印前顯後，廣明善財心
X03n0211_p0034c20║本既具，遂德無不集義。就偈讚中，初、以偈頌；二、偈末
X03n0211_p0034c21║少文，明讚不虗，讚有傍利之義。就此六十八偈中，初、
X03n0211_p0034c22║一偈總歎善財德備具足，能來見我；次、十偈明善財
X03n0211_p0034c23║得文殊之解，故來合其宜；三、成就智慧網已下有十
X03n0211_p0034c24║四偈，明來心清淨，故乃妙也；四、無比正直心已下二
X03n0211_p0035a01║十六偈，嘆於善財心因成立，隨順文殊，成自利、利他
X03n0211_p0035a02║行相之義；五、分別諸佛已下十一偈，明勸善財已具
X03n0211_p0035a03║上行，宜當自幸之義；末、六偈總結其德，明於善財豈
X03n0211_p0035a04║直現益無崖，若後之獲利復義亦無窮也。此亦還頌
X03n0211_p0035a05║前段之述文也。就第二明善財心本既具法無不集
X03n0211_p0035a06║中，初、略明心本具足，值此良師道互鬱茂，為諸佛護
X03n0211_p0035a07║持義；二、何以故已下，廣明菩提之心力用廣大德無
X03n0211_p0035a08║不建，釋成善哉義；三、善男子汝得善利得阿耨多羅
X03n0211_p0035a09║已下少文，結屬其人以顯善義。就第二廣釋中，謂始
X03n0211_p0035a10║於此唱終於三世諸佛成正覺故，明心與理合根本
X03n0211_p0035a11║成立生善具足義；二、善男子譬如有人得自在藥以
X03n0211_p0035a12║下竟此段，廣就喻門明心與行同體離自在，成滅惡
X03n0211_p0035a13║之義。就前段生善中，初、一句對果以顯本立；二、為良
X03n0211_p0035a14║田已下，託末以廣辨；三、佛子菩提心者如是已下，總
X03n0211_p0035a15║結無窮，寔以此據其終欲攝行以歸普賢故，乃廣辨
X03n0211_p0035a16║其心以顯始終無二方得畢竟故也。就廣辨中有一
X03n0211_p0035a17║百一十五句，謂始於初句、終盡能滿菩薩諸大願故，
X03n0211_p0035a18║有十八句明自利行心解行道乘四心成也；二者、慈
X03n0211_p0035a19║母已下有二十句，明利他行也；三、白栴檀已下十七
X03n0211_p0035a20║句，明除煩惱鄣；四、利梨已下二十句，明除智鄣；五、湧
X03n0211_p0035a21║泉已下七句，明煩惱盡故心解脫；六、網羅已下十七
X03n0211_p0035a22║句，明智鄣斷故慧解脫；七、瑠璃寶已下十六句，明德
X03n0211_p0035a23║用自在緣無不攝，出過二乘義。何以故者，何以心非
X03n0211_p0035a24║是行而得，萬用斯備與佛同故。就第二段滅惡行中，
X03n0211_p0035b01║初、則就九十之喻合以廣辨，二、末後少文結也。凡九
X03n0211_p0035b02║十喻者，文自顯然不煩具指云爾。
X03n0211_p0035b03║就開樓觀以廣詶中，初則總舉前問，示其答門，令善
X03n0211_p0035b04║財行者入已悟實義；二、爾時善財已下，明答門雖現，
X03n0211_p0035b05║而非友力不入，故令彌勒彈指，門即開也；三、善財即
X03n0211_p0035b06║入已下，明於善財蒙知識之加力，得入樓觀之法界，
X03n0211_p0035b07║照周萬境，無鄣無礙義；四、爾時彌勒攝神力已下，明
X03n0211_p0035b08║於善財解力未淳，入無永入，還住本位，陳己所見，對
X03n0211_p0035b09║於彌勒，以顯宿幸得於知識之力義。還閇者，猶得旨
X03n0211_p0035b10║亡筌也。就蒙知識之加力得入樓觀中，初、就樓觀為
X03n0211_p0035b11║詮，以見淨土法身義；二、爾時善財於寶鏡已下，明於
X03n0211_p0035b12║寶鏡為詮，得見淨土法身義；三、又見寶柱中已下，明
X03n0211_p0035b13║託寶柱為詮，得見淨土法身義；四、爾時彌勒告善財
X03n0211_p0035b14║已下，明見境真解，相貌差別。就初樓觀中，從彌勒威
X03n0211_p0035b15║神已下，是法身也。又聞樓觀者，猶是法身之口業也。
X03n0211_p0035b16║就寶鏡中又見無量已下，是法身也。寶柱中法身者，
X03n0211_p0035b17║又樹中已下是也。若直樓詮鏡柱樹及半月等以為
X03n0211_p0035b18║觀境者，則義亦通矣。就見之相貌中，初、夢喻者，境無
X03n0211_p0035b19║境相。中陰喻者，報無報相。三、非人喻者，知無知相。四、
X03n0211_p0035b20║龍宮喻者，時無時相。五、梵宮喻者，現無現相。六、入定
X03n0211_p0035b21║喻者，亂無亂相。七、乾闥喻者，礙無礙相。八、昇無喻者，
X03n0211_p0035b22║相同乾城，但已下觀實見為別。九、大海喻者，容無容
X03n0211_p0035b23║相。十、幻喻者，用無用相。就答第二問法名之中，初、一
X03n0211_p0035b24║問答正問法名。第二、問此諸奇特從何所來者，問此
X03n0211_p0035c01║法名生起之由，以顯此法非同相用也。莊嚴藏法門
X03n0211_p0035c02║者，正答法名。一生菩薩得者，寄人以顯法位也。龍王
X03n0211_p0035c03║喻者，明用從心起，則知起在無始。幻喻者，明起無起
X03n0211_p0035c04║相，則知起在無終也。就第三明久近問中，初一、問答
X03n0211_p0035c05║明體實無來去，隨化收來去；第二、問答正問隨化受
X03n0211_p0035c06║生之相貌也。就答初問中，初問中，初十句正明真性
X03n0211_p0035c07║平等，妙絕來去；二、從但為已下，有七句明體雖平等，
X03n0211_p0035c08║而大悲勳心，故有來也；三、汝所問我已下，正就隨化
X03n0211_p0035c09║處所，以顯來相。就前十句中，無來住者，始終不二；無
X03n0211_p0035c10║著者，染淨不二；不生死者，生滅不二；不住至者，進退
X03n0211_p0035c11║不二；不離起者，成壞不二；不捨著者，出沒不二；無業
X03n0211_p0035c12║報者，因果不二；無起無依者，本末不二；不常不斷者，
X03n0211_p0035c13║有無不二。所言趣者，盖是途理之別名也。就七句中，
X03n0211_p0035c14║初一是總，餘六別也。就其別中，初一句明從助道而
X03n0211_p0035c15║來，次大願兩句明從不住道來，次無增兩句明從證
X03n0211_p0035c16║道而來，末後一句明從身報而來。身報者，猶是三道
X03n0211_p0035c17║畢竟也。言汝所問我者，猶似且置是事也。就答第二
X03n0211_p0035c18║問中，初明真常法身來生之相。二我於此閻浮提南
X03n0211_p0035c19║界已下，明方便之身上生下生，令於文殊善財俱見
X03n0211_p0035c20║之義也。就前真常法身受生中，初、就十法明受生行
X03n0211_p0035c21║位。十法者，猶十地行相也。二、善男子菩薩摩訶薩已
X03n0211_p0035c22║下，明生無獨生，緣備方建。三、佛子如是菩薩超凡夫
X03n0211_p0035c23║地已下，明真生既建，則妙出凡小清淨之義。謂知一
X03n0211_p0035c24║切法悉如電已下，是過小之相也。四、善男子我淨法
X03n0211_p0036a01║身已下，明前法身既出過凡小，則自在遍周一生一
X03n0211_p0036a02║切生義。就高推有在中，若次第而言，則事唯普賢菩
X03n0211_p0036a03║薩以為知識。然普賢之行，非妙慧不達，故須勅言，汝
X03n0211_p0036a04║往詣文殊師利，亦似前示正念天女也。文殊為佛母
X03n0211_p0036a05║者，謂大覺圓明，從寶際而生，即是般若波羅蜜為母
X03n0211_p0036a06║也。
X03n0211_p0036a07║普門國普賢菩薩四十三
X03n0211_p0036a08║一土一切土，相別而無礙，名曰普門國。普賢之名，備
X03n0211_p0036a09║如前釋。今此位者，乃是不住大道，圓滿畢竟。若論所
X03n0211_p0036a10║觀所入，則更無異轍，正還總前諸行以為此位之德，
X03n0211_p0036a11║故乃文中更無別法門之名也。就此文中，亦一、辭退；
X03n0211_p0036a12║二、退己行；三、到普門國已下，明行已到；四、爾時，普賢
X03n0211_p0036a13║即申右手已下，明其普賢以不說之說被化善財，令
X03n0211_p0036a14║得普賢無礙行德義。又此位中，若明善財，則行窮滿
X03n0211_p0036a15║足，法從內顯，故乃善財更無請問之辭；若論普賢，則
X03n0211_p0036a16║位窮行標，化唯是我，故乃文末遂更無高推之名也。
X03n0211_p0036a17║就行已到中，初明善財達到淨土；次一心已下，明見
X03n0211_p0036a18║普賢法身之相。就此見法身中，初明牒前四十二行
X03n0211_p0036a19║為他地方便；二、爾時善財正念已下十一心，明於善
X03n0211_p0036a20║財脩自地方便；三、爾時善財起是心時已下，明方便
X03n0211_p0036a21║既具，則兆狀先現；四、爾時善財見十種瑞相已下，明
X03n0211_p0036a22║尋瑞智備，正見法身之義；五、爾時善財見普賢即得
X03n0211_p0036a23║已下，明於善財攝成己德，以顯見者見、不虗見之義
X03n0211_p0036a24║也。就前牒四十二行為他地方便中，初、明意業專淨，
X03n0211_p0036b01║得見諸知識；二、不違其教已下，正明善財既見知識，
X03n0211_p0036b02║脩起方便之義；三、善財童子得聞已下，明方便行滿，
X03n0211_p0036b03║成地德之義。就前第二句中，初、不違一句，明教為行
X03n0211_p0036b04║本；次、增長已下，正明起脩。就此正明起脩中，初五句
X03n0211_p0036b05║明於解相，次具解脫道已下五句明於行相，三、明淨
X03n0211_p0036b06║慧光已下四句明於道相，四、言脩習者明解行及道。
X03n0211_p0036b07║三義既具，則普賢之德亦滿足而不缺也。夫言道相
X03n0211_p0036b08║四句者，謂明淨一、以淨二、壞邪三、具足四也。就方便
X03n0211_p0036b09║行滿中，初句是總，餘十名別也。具者猶信行，法者猶
X03n0211_p0036b10║前境，得者是因義，次第者增長義，脩者三種火也，住
X03n0211_p0036b11║者名地體也，境界者是用也，持名曰果也，共則名同
X03n0211_p0036b12║行，正道謂地智。此盖總束諸地，不過智行兩門収也。
X03n0211_p0036b13║就第三兆狀先現中，初明牒前諸善為現瑞之因，次
X03n0211_p0036b14║即見已下正明所見瑞相差別。十光者，助顯瑞相體
X03n0211_p0036b15║非正瑞，故乃文中但云十瑞不云光也。就第四正見
X03n0211_p0036b16║法身中，初明更起勝念為見身之本，次即見已下正
X03n0211_p0036b17║明所見。就正明所見法身相中，初、十句明于身體，次、
X03n0211_p0036b18║一一毛孔已下十九句明法身之相，三、重觀普賢一
X03n0211_p0036b19║一身分已下明於法身用相亦備。就普賢以不說之
X03n0211_p0036b20║說被化善財中，初、明普賢身加以成化，二、普賢告言
X03n0211_p0036b21║已下明於普賢口說以顯益。就此口說中，初長行，後
X03n0211_p0036b22║偈頌。就長行中，一、則先定所見，二、我於過去已下明
X03n0211_p0036b23║普賢菩薩自說往脩今得滿足二身隨用自在之義，
X03n0211_p0036b24║三、善男子且觀已下廣明己德益利無崖，勸於善財
X03n0211_p0036c01║以無聞聞脩入法身義，四、爾時善財於普賢已下正
X03n0211_p0036c02║明善財依教脩行證同普賢義，五、爾時善財逕由已
X03n0211_p0036c03║下明挍量以顯德具，六、爾時善財能自究竟已下明
X03n0211_p0036c04║德成在人自在無礙，法身成滿當齊大覺，以顯善財
X03n0211_p0036c05║備逕眾苦歷遊多城，求友獲益不虗之義。十三等者，
X03n0211_p0036c06║初句是總，餘十二名別。就重頌九十九偈中，初八偈
X03n0211_p0036c07║誡勅善聽，總嘆佛德勸於行者生樂之義；次諸佛已
X03n0211_p0036c08║下八十九偈，明廣嘆佛德具足之義；末後二偈結顯
X03n0211_p0036c09║無窮，勸信生益與佛不二義。就廣嘆八十九偈中，初
X03n0211_p0036c10║三偈嘆於如來法身具足；次或見如來已下三十五
X03n0211_p0036c11║偈半，嘆於如來方便身具隨用自在萬變無恒義；三、
X03n0211_p0036c12║無礙清淨慧已下二十二偈半，明於請佛依方便之
X03n0211_p0036c13║身起三業善巧義，佛口者是意業之用也；四、雖復隨
X03n0211_p0036c14║世現已下十四偈，明三業隨智慧行義；五、譬如上幻
X03n0211_p0036c15║師已下十四偈半，明三業成用無鄣無礙義。若據法
X03n0211_p0036c16║說，此名喻說者，則義亦無嫌。斯等諸偈廣舉佛德以
X03n0211_p0036c17║嘆具足者，盖顯善財脩行滿足圓通自在，無鄣無礙
X03n0211_p0036c18║功齊大覺故也。若據普賢以說，即明普賢之道與佛
X03n0211_p0036c19║無殊，故乃位相標標在知識之上首然矣。又此教者，
X03n0211_p0036c20║盖是了義真唱，備顯法界本末相資義無缺少，故乃
X03n0211_p0036c21║會會所明皆悉首尾之義具足無減，是故此末但明
X03n0211_p0036c22║說偈勸信成現辰之益，更無別流通之辭句也。又汝
X03n0211_p0036c23║法界真法體是緣起自在真軌，隨緣隨境普遍心塵，
X03n0211_p0036c24║冥覺萇[寢-爿+(攸-ㄆ)]益利常然，故乃教終遂全無勸付之文也。
X03n0211_p0037a01║天保十年，沙門靈裕在寶山寺集記。　鸞供養。
X03n0211_p0037a02║華嚴文義記卷之六