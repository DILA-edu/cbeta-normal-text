X03n0218_p0554b01║
X03n0218_p0554b02║No. 218
X03n0218_p0554b03║入法界品十八問答
X03n0218_p0554b04║
X03n0218_p0554b05║清涼國師述
X03n0218_p0554b06║問：佛說此經要入師子嚬申三昧者何？答：嚬申者，
X03n0218_p0554b07║即舒展通暢之狀，亦是震動。縱任自在無畏之相，顯
X03n0218_p0554b08║如來定。即用之體，寂而造極，則差別萬殊，無非法界。
X03n0218_p0554b09║即體之用，不為而周，故大小相參，緣起無盡，是曰自
X03n0218_p0554b10║在。從喻為名，故云是也。
X03n0218_p0554b11║問：何故佛入三昧後，普賢開顯；放光之後，文殊述德？
X03n0218_p0554b12║答：入定顯理，普賢表理故。故放光顯能證智，文殊
X03n0218_p0554b13║表智故。
X03n0218_p0554b14║問：地獄天子尚得頓超，何故二乘如聾如盲？答：機
X03n0218_p0554b15║有勝劣，為種別故。地獄天子昔聞圓法植金剛種，今
X03n0218_p0554b16║得遇光頓超十地。二乘小器昔無大因，故對如來不
X03n0218_p0554b17║覩神變，其猶雷霆震地聾者不聞，日月麗天盲者不
X03n0218_p0554b18║見。
X03n0218_p0554b19║問：逝多林佛入三昧，作用無方，可得稱經。文殊從善
X03n0218_p0554b20║住樓閣出，遊歷人間，既非佛會，何得稱經？答：文殊
X03n0218_p0554b21║從於本會流故，雖遍法界而不離逝多林故，末後善
X03n0218_p0554b22║財亦於金剛菩提場見普賢故，以本統末故得稱經，
X03n0218_p0554b23║展轉相推成鈎鎖故。
X03n0218_p0554b24║問：何故要有五十五善友？答：顯五相故。云何五相
X03n0218_p0554c01║也？一、初四十一人明寄位修行相，寄於五位顯修行
X03n0218_p0554c02║故；二、摩耶下十一人名會緣入實相，會差別緣入幻
X03n0218_p0554c03║智故；三、彌勒一人名攝德成因相，攝上二義為補處
X03n0218_p0554c04║因當得成佛故；四、文殊一人名智照無二相，般若照
X03n0218_p0554c05║極反照初心無二相故；五、普賢一人名顯因廣大相，
X03n0218_p0554c06║證入界一一行門皆稱法界無邊涯故。
X03n0218_p0554c07║問：何要五相？答：顯菩薩五行故。云何五行？第一位
X03n0218_p0554c08║修行相，名高行，歷位漸行故。二會緣入實相，名大行，
X03n0218_p0554c09║入一實故。三攝德成因相，名勝行，具上差別無差別
X03n0218_p0554c10║故。四智照無二相，名深行，甚深般若難測量故。五顯
X03n0218_p0554c11║因廣大相，名廣行，一一之中含容無外故。
X03n0218_p0554c12║問善財：何以最初福城東遇文殊耶？答：表福德分
X03n0218_p0554c13║善故，故在福。城東為群方之首，故在東。表初起智明
X03n0218_p0554c14║故，信心創立故。
X03n0218_p0554c15║問：會中大機，廣沙莫算，何故偏舉善財一人？答舉
X03n0218_p0554c16║一例，餘警未悟。此小童子，尚能頓超。勉乎行人，白首
X03n0218_p0554c17║愧故。經云：信樂堅固力，善財成此功。若有敬慕心，亦
X03n0218_p0554c18║當如是學。
X03n0218_p0554c19║問：十方賢聖無處不有，何要南方？答：有所表故。然
X03n0218_p0554c20║有多意，一西城人居宅多向東，自東向南順日月轉，
X03n0218_p0554c21║表於善財順人法故。餘如別說。
X03n0218_p0554c22║問：何故文殊來就善財？諸友善財往何求耶？答：表
X03n0218_p0554c23║初心尚微故，菩薩大悲不待請故；後約機就，為熏法
X03n0218_p0554c24║故；乃至普賢知識不就善財不往而忽得見，表法界
X03n0218_p0555a01║位滿無來去故。
X03n0218_p0555a02║問：諸善知識皆徧通達，何要謙己知一，推勝知多？
X03n0218_p0555a03║答：顯法界深故。乃至多意，略舉一二：一者、為後之軌，
X03n0218_p0555a04║令善財求法無倦，善友說法無悋故；二、顯勝緣，須善
X03n0218_p0555a05║友故；三、破愚執，自師心故；四、破宅慢，今無偏執故；五、
X03n0218_p0555a06║顯佛法，無有盡故。不應言我已窮言妙，攝他屬己，不
X03n0218_p0555a07║欲推人。
X03n0218_p0555a08║問：最初令見德雲法門無邊，何以先明念佛三昧耶？
X03n0218_p0555a09║答：念佛三昧，功高易進，眾行先故；通淺深能，普收
X03n0218_p0555a10║攝故；雙兼人法，消重障故；佛為勝緣，即心即佛，是一
X03n0218_p0555a11║境故。
X03n0218_p0555a12║問：第二海雲何故聞法？復海中聞法耶？答：前友見
X03n0218_p0555a13║佛，次友聽法，入要道故。海中聞者，表於教法，從大悲
X03n0218_p0555a14║中之所㳅故。
X03n0218_p0555a15║問：海雲說海中德，何故與十地中名不同耶？答：十
X03n0218_p0555a16║地表佛智海，十地所依，今辨大悲，故不同也。
X03n0218_p0555a17║問：後文殊師利、善財何故不見身相，但見伸手耶？
X03n0218_p0555a18║答：表於智照離身相故。而見手者，表依信心得至此
X03n0218_p0555a19║故。經云：若離信心，功行不具，不得成就諸功德故。
X03n0218_p0555a20║問：見普賢時，何以善財入其身中？答：普賢表法界，
X03n0218_p0555a21║善財證窮法界故。
X03n0218_p0555a22║問：普賢何以不令見佛耶？答：表於果海離言說相
X03n0218_p0555a23║故。又表善財今生解行，至於後生聞果海故。
X03n0218_p0555a24║問：見五十五善知識，那過一百一十城耶？答：一人
X03n0218_p0555b01║當二分故。謂自分是一，推勝為二，以城、鈎、鎻故。又要
X03n0218_p0555b02║一百一十，表十地、等覺。一一具十，顯圓融故。三賢未
X03n0218_p0555b03║證，攝屬他故。
X03n0218_p0555b04║入法界品十八問答（終）
X03n0218_p0555b05║
X03n0218_p0555b06║明治三十四年十一月十六日寫訖。原本在於京
X03n0218_p0555b07║都府鳴瀧山藏中，後以東大寺本校合。
X03n0218_p0555b08║止舟齋主人慧雲含潤。