X03n0220_p0566b01║
X03n0220_p0566b02║
X03n0220_p0566b03║No. 220
X03n0220_p0566b04║復菴和尚華嚴綸貫
X03n0220_p0566b05║
X03n0220_p0566b06║佛滅度後六百年，有龍樹菩薩，世間文字一時讀盡。
X03n0220_p0566b07║發心入龍宮看藏，見《華嚴》有三本：上本、中本、下本。上
X03n0220_p0566b08║本有十三千大千世界微塵數偈，一四天下微塵數
X03n0220_p0566b09║品；中本有四十九萬八千八百偈，一千二百品；下本
X03n0220_p0566b10║有十萬偈，四十八品。遂記得下本，回歸西土。自西土
X03n0220_p0566b11║傳到此方者，乃八十卷經，三十九品。品分為七處九
X03n0220_p0566b12║會。七處九會者：初、菩提場說經，六品十一卷；二、普光
X03n0220_p0566b13║明殿說經，六品四卷；三、忉利天說經，六品三卷；四、夜
X03n0220_p0566b14║摩天說經，四品三卷；五、兜率天說經，三品十二卷；六、
X03n0220_p0566b15║他化天說經，一品六卷；七、重會普光明殿說經，十一
X03n0220_p0566b16║品十三卷；八、三會普光明殿說經，一品七卷；七、逝多
X03n0220_p0566b17║林說經，一品二十一卷。此乃下本。前分三萬六千偈，
X03n0220_p0566b18║尚有六萬四千偈九品在西土。經雖未足，而序、正、流
X03n0220_p0566b19║通意已備。何以知之？清涼國師判五卷經為序分，五
X03n0220_p0566b20║十五半卷經為正宗分，十九卷半經為流通分，〈行願
X03n0220_p0566b21║品〉為別行。大方廣佛華嚴經者，大以當體得名，常徧
X03n0220_p0566b22║為義。常則竪窮三際，徧則橫徧十方。方以就法得名，
X03n0220_p0566b23║軌持為義，軌則軌生物解，持則任持自性。廣以從用
X03n0220_p0566b24║得名，包博為義，包則廣容，博則普徧。佛以就人得名，
X03n0220_p0566c01║覺照為義，覺則悟大夜之重昏，照則朗萬法之幽邃。
X03n0220_p0566c02║華以從喻得名，感果嚴身為義。感果則萬行圓成，如
X03n0220_p0566c03║桃李華，先華後果；嚴身則眾德備體，如金玉華，但有
X03n0220_p0566c04║嚴身義，而無結果義。嚴以功用得名，資莊為義，資則
X03n0220_p0566c05║資廣大之體用，莊則莊真應之佛身。經以能詮得名，
X03n0220_p0566c06║攝持為義，攝則攝眾生之無邊，持則持性相之無盡。
X03n0220_p0566c07║故名大方廣佛華嚴經。又復大是遮那之體，方是遮
X03n0220_p0566c08║那之相，廣是遮那之用，佛是毗盧遮那佛。華是普賢，
X03n0220_p0566c09║屬大行。嚴是文殊，屬大智。大意明欲得成佛，先以文
X03n0220_p0566c10║殊之大智，運普賢之大行，莊嚴毗盧遮那佛。果上體
X03n0220_p0566c11║大、相大、用大，故名大方廣佛華嚴經。又復大字配法
X03n0220_p0566c12║身，方字配智身，廣字配化身及意生身，佛字配菩提
X03n0220_p0566c13║身及威勢身，華字配福德身及願身，嚴字配相好莊
X03n0220_p0566c14║嚴身，經字配力持身，故名《大方廣佛華嚴經》。〈世主妙
X03n0220_p0566c15║嚴品〉者，世即三世間：有情世間、器世間、正覺世間。如
X03n0220_p0566c16║經中說：無量阿脩羅王、無量諸大龍王、日天子等，此
X03n0220_p0566c17║即有情世間主也。如說山神、林神、樹神、風神、河神等，
X03n0220_p0566c18║此即器世間主也。如說普賢菩薩、寶𦦨妙光菩薩、大
X03n0220_p0566c19║福光智生菩薩、大明德美音菩薩等，此即正覺世間
X03n0220_p0566c20║主也。有情世間莊嚴器世間、正覺世間，器世間莊嚴
X03n0220_p0566c21║有情世間、正覺世間，正覺世間莊嚴器世間、有情世
X03n0220_p0566c22║間，三世間互相莊嚴，謂之妙，故曰〈世主妙嚴品〉。又第
X03n0220_p0566c23║一會說如來依正法門（正報即自身，依報即所住屋宅），第二會說十
X03n0220_p0566c24║信，第三會說十住，第四會說十行，第五會說十回向，
X03n0220_p0567a01║第六會說十地，第七會說等覺、妙覺。前七會，普是次
X03n0220_p0567a02║第說，謂之行布法門。第八及第九兩會，普慧雲興二
X03n0220_p0567a03║百問，普賢瓶瀉二千酬，凡說一法，一切法皆在裏許，
X03n0220_p0567a04║謂之圓融法門。行布如桃華、李華，先華後果；圓融如
X03n0220_p0567a05║蓮華，華果同時。就圓融又有二義：一、因該果海，二、果
X03n0220_p0567a06║徹因源。因該果海者，舉十信前，十住、十行、十回向、十
X03n0220_p0567a07║地、等覺、妙覺都在裏許。果徹因源者，舉等覺、妙覺後，
X03n0220_p0567a08║十地、十回向、十行、十住、十信亦都在裏許。所以道：「行
X03n0220_p0567a09║布則教相差別，圓融則性相無礙。」相是即性之相，故
X03n0220_p0567a10║行布不礙圓融；性是即相之性，故圓融不礙行布。圓
X03n0220_p0567a11║融不礙行布故，則一為無量；行布不礙圓融故，則無
X03n0220_p0567a12║量為一。無量為一，則融通隱隱；一為無量，則涉入重
X03n0220_p0567a13║重。又此經行動格式，先大後小。經首便云：「爾時世尊
X03n0220_p0567a14║在摩竭提國阿蘭若法菩提場中，於一切法成最正
X03n0220_p0567a15║覺，智入三世悉皆平等，其身充滿一切世間，其音普
X03n0220_p0567a16║順十方國土，譬如虗空具含眾像，於諸境界無所分
X03n0220_p0567a17║別。」此是大開一口，吞盡十方世界了也。若於此承當
X03n0220_p0567a18║未得，遂漸漸放小接人，以十一卷經為眾生開發信
X03n0220_p0567a19║門，四十一卷經為眾生開發解門，七卷經為眾生開
X03n0220_p0567a20║發行門，二十一卷經為眾生開發證門。一部經不出
X03n0220_p0567a21║信、解、行、證四門，此乃能詮之教。其次所詮之義者，不
X03n0220_p0567a22║出四分、五周、六相、十玄、四種法界、二十重華藏及無
X03n0220_p0567a23║量香水海。四分者：一、舉果勸樂生信分，二、脩因契果
X03n0220_p0567a24║生解分，三、託法進脩成行分，四、依人證入成德分。五
X03n0220_p0567b01║周者，十一卷經屬所信因果周，四十一卷經前屬差
X03n0220_p0567b02║別因果周，後屬平等因果周，七卷經屬成行因果周，
X03n0220_p0567b03║二十一卷經屬證入因果周。六相者，總相、別相、同相、
X03n0220_p0567b04║異相、成相、壞相。若喻說者，總是一個人，謂之總相。手
X03n0220_p0567b05║脚頭目各別，謂之別相。眼耳鼻舌手脚同共一身，謂
X03n0220_p0567b06║之同相。眼要見，耳要門，舌要味，鼻要香，手要捉，足要
X03n0220_p0567b07║奔，功用各異，謂之異相。八萬四千毛孔一時成了，謂
X03n0220_p0567b08║之成相。頭要向上，脚要向下，眉在眼上，耳在兩邊，不
X03n0220_p0567b09║得紊亂，各住本位，謂之壞相。其次法說者，八十卷經
X03n0220_p0567b10║屬總相，卷卷經文各別，謂之別相。同是一部經，謂之
X03n0220_p0567b11║同相。十一卷經要開信，四十一卷經要開解，七卷經
X03n0220_p0567b12║要開行，二十一卷經要開證，功用各異，謂之異相。八
X03n0220_p0567b13║十卷經卷卷皆成就，謂之成相。第一卷經不得在第
X03n0220_p0567b14║二卷經後，第二卷經不得在第三卷經後，前不得在
X03n0220_p0567b15║後、後不得在前，各各壞歸本位，所謂是法住法位，世
X03n0220_p0567b16║間相常住，謂之壞相。其次十玄者：一、同時具足相應
X03n0220_p0567b17║門（如海一滴，味具百川），二、廣狹自在無礙門（一尺之鏡，現千重影），三、一多
X03n0220_p0567b18║相容不同門（一室之燈，光光涉入），四、諸法相即自在門（如金與色，二不
X03n0220_p0567b19║相離），五、祕密隱顯俱成門（片月澄空，晦明相並），六、微細相容安立
X03n0220_p0567b20║門（如琉璃瓶，盛多芥子），七、因陀羅網境界門（兩鏡互照，傳輝相瀉），八、託事
X03n0220_p0567b21║顯法生解門（立像竪臂，觸目皆道），九、十世膈法異成門（一夕之夢，翱翔
X03n0220_p0567b22║百年），十、主伴圓明具德門（北辰所居，眾星皆拱）。《華嚴經》大意，要於
X03n0220_p0567b23║一塵上明六相、十玄。其次四種法界者，圭峯禪師云：
X03n0220_p0567b24║「未明理事，不說有空，直指本覺靈源，故曰一真法界。」
X03n0220_p0567c01║從一真法界，分出理法界、事法界、理事無礙法界、事
X03n0220_p0567c02║事無礙法界。法以軌則為義，界以性分為義。此真空
X03n0220_p0567c03║軌則之法，在理為理法界，在事為事法界，在理事為
X03n0220_p0567c04║理事無礙法界，在事事為事事無礙法界。蓋理無分
X03n0220_p0567c05║限，事有千差。古詩云：「春色無高下，華枝有短長。」只如
X03n0220_p0567c06║經中說，有一智人（諸佛菩薩），破一微塵（凡夫一身之上有我法二執），出
X03n0220_p0567c07║大經卷（理法界），書寫三千大千世界事（事法界、理事無礙法界、事事無
X03n0220_p0567c08║礙法界）。其次，二十重華藏世界者，十重表自利，十重表
X03n0220_p0567c09║利他。毗盧遮那佛居第十三重者，表利他心切。又復
X03n0220_p0567c10║須知有十處放光。初、菩提場有二：初面門放光，表教
X03n0220_p0567c11║道遐舒故；次眉間放光，通表一乘中道故。二、普光明
X03n0220_p0567c12║殿足輪放光，表信初行本故。三、忉利天足指放光，表
X03n0220_p0567c13║安住故。四、夜摩天足上放光，表依行故。五、兜率天膝
X03n0220_p0567c14║輪放光，表屈伸回向故。六、他化天眉間放光，表證十
X03n0220_p0567c15║如中道故。七、重會普光明殿又有二：初眉間放光，表
X03n0220_p0567c16║不住生死涅槃二邊故；次口門放光，表佛口生普賢
X03n0220_p0567c17║長子故。九、逝多林眉間放光，表證窮法界中道故。所
X03n0220_p0567c18║有第三會普光明殿不放光者，表行依解發，只發解
X03n0220_p0567c19║光故。又九會各有主，第一會普賢；第二會文殊（此經普賢
X03n0220_p0567c20║為長子，文殊為幼男）；第三會法慧；第四會功德林；第五會金剛
X03n0220_p0567c21║幢；第六會金剛藏；第七會普賢與如來，〈普賢品〉談平
X03n0220_p0567c22║等因，〈如來出現品〉談平等果；第八會又普賢，第九會
X03n0220_p0567c23║如來與善友也。又三十九品只有〈阿僧祇品〉與〈如來
X03n0220_p0567c24║隨好光明品〉是佛說（此二品乃佛親證法門），其餘品皆諸菩薩
X03n0220_p0568a01║與雲臺寶網演說，佛但放光而已。許多所詮之義，盡
X03n0220_p0568a02║從無邊香水海中流出，無邊香水海又從一心上流
X03n0220_p0568a03║出。其次善財童子於福城東際大塔廟前參見文殊，
X03n0220_p0568a04║文殊作象王回顧，師子嚬呻。是時六千比丘言下成
X03n0220_p0568a05║道，五眾益友頓啟初心，善財悟了。文殊告云：「汝今見
X03n0220_p0568a06║我得根本智，未得差別智，可以南遊（南即虛明之地，乃自己也）。」經
X03n0220_p0568a07║歷一百一十城，參見五十三善智識，差別門庭一一
X03n0220_p0568a08║透過，成等正覺。佛國禪師頌云：「出林還又入林中，便
X03n0220_p0568a09║是娑羅佛廟東。師子吼時芳草綠，象王回顧落華紅。
X03n0220_p0568a10║六千乞士十心滿，五眾高人一信通。珍重吾師向南
X03n0220_p0568a11║去，百城烟水渺無窮。」於是善財禮辭文殊，登妙高峯，
X03n0220_p0568a12║求見德雲比丘。繞峯七日不見，後於別峯相見。妙峯
X03n0220_p0568a13║即向上一著，盡十方世界只是一箇妙峯，善財所以
X03n0220_p0568a14║不見。若要有見有聞、有說有聽，除是別峯。別峯即第
X03n0220_p0568a15║二位頭也。又頌曰：「德雲常在妙高峯，行繞峯頭不定
X03n0220_p0568a16║蹤。七日既云尋不見，一朝何故却相逢。發心住處師
X03n0220_p0568a17║緣合（當發心住），普見門中佛境容（善財得普見法門），回首夕陽坡
X03n0220_p0568a18║下望，白雲青嶂萬千重。」善財禮辭南遊，凡見一善知
X03n0220_p0568a19║識，皆云：「我已先發阿耨多羅三藐三菩提心，未知菩
X03n0220_p0568a20║薩脩何等行，云何發心。」先呈已發，後問行門，乃是先
X03n0220_p0568a21║悟後脩也。其間如見勝熱婆羅門，四面火聚，中有刀
X03n0220_p0568a22║山，高峻無極。善財登山投火，得無盡輪法門，證王子
X03n0220_p0568a23║位。此乃逆境也。忠禪師頌曰：「童子尋求勝熱公，門庭
X03n0220_p0568a24║別露一家風。刀山火聚方登跳，頓悟圓明色是空。」又
X03n0220_p0568b01║如見無厭足王，坐金剛座，十千大臣，前後圍繞。十萬
X03n0220_p0568b02║猛卒，其形醜惡，皆攘臂瞋目。其所犯者，或斷手足，或
X03n0220_p0568b03║截耳鼻。王治事已，執善財手入宮，命之同坐。見其宮
X03n0220_p0568b04║殿廣博，皆以妙寶之所合成。告善財言：「我得如幻法
X03n0220_p0568b05║門，身語意業未曾煩一眾生。」此亦逆境也。忠禪師頌
X03n0220_p0568b06║曰：「王者威嚴獄吏嗔，剜心臂腹太愁人。逡巡引入無
X03n0220_p0568b07║生殿，一曲後園桃李春。」又如見婆須密女，所住之宅，
X03n0220_p0568b08║廣博嚴麗。寶樹寶墻，及以寶壍，一一皆有十大園林，
X03n0220_p0568b09║以為莊嚴。其身出大光明，普照一切宮殿。或執或抱，
X03n0220_p0568b10║或吻或唼，皆獲清涼。告善財言：「我得離貪慾際法門。」
X03n0220_p0568b11║佛國禪師頌曰：「相逢相問有何緣，高行如來一寶錢。
X03n0220_p0568b12║執手抱身心月靜，吻唇唼舌戒珠圓。人非人女皆隨
X03n0220_p0568b13║現，天與天形應不偏。三德已明貪慾際，酒樓華洞醉
X03n0220_p0568b14║神仙。」其次併見德生童子、有德童女兩人。男表智，女
X03n0220_p0568b15║表悲，童者無染。習忠禪師頌曰：「童女童男骨月新，手
X03n0220_p0568b16║中牽個玉麒麟。慇懃來報善財道，彌勒樓前路最親。」
X03n0220_p0568b17║又佛國頌云：「德生有德兩和融，同幻同生意莫窮。同
X03n0220_p0568b18║住同脩成解脫，同悲同智顯靈功。同綠同想心冥契，
X03n0220_p0568b19║同見同知道轉通。若要一生成佛果，毗盧樓閣在南
X03n0220_p0568b20║中。」善財於是禮辭，詣彌勒閣前禮拜云：「惟願尊者，開
X03n0220_p0568b21║樓閣門，令我得入。」彌勒領無量諸大菩薩，從他方來
X03n0220_p0568b22║（表法無所住），彈指一聲（表不離當處），閣門遂開。善財即入，入已
X03n0220_p0568b23║復閉（表攝用歸體，又表理絕門戶）。善財見一樓閣，廣博無盡，猶如
X03n0220_p0568b24║虗空。又見一樓閣中，有無量諸妙樓閣。一一樓閣中，
X03n0220_p0568c01║皆有彌勒。一一彌勒前，皆有善財。一一善財，皆悉合
X03n0220_p0568c02║掌回顧。一善財之身，徧入一切善財身內。一切善財
X03n0220_p0568c03║身，皆攝歸一善財身內。一樓閣為主，一切樓閣為伴。
X03n0220_p0568c04║互徧互容，互攝互入，重重重重無盡。此乃證入法界
X03n0220_p0568c05║也。佛國頌云：「樓閣門前立片時，龍華師至遠方歸。不
X03n0220_p0568c06║唯彈指觀深妙，又聽慈音語細微。理智行為身日月，
X03n0220_p0568c07║菩提心是道樞機。許多境界何來去，萬里天邊一雁
X03n0220_p0568c08║飛。」善財證得一切境界莊嚴藏解脫門，自念：「我今所
X03n0220_p0568c09║證，不因福城東際大塔廟前，見文殊指教，爭得到此
X03n0220_p0568c10║境界。」作是念時，文殊遂舒金臂，過一百一十城，不見
X03n0220_p0568c11║文殊身，只見文殊手（初悟似有能所證，悟了能所俱亡），摩善財頂云：
X03n0220_p0568c12║「善哉，善哉！汝所證法，解雖已圓，而行未圓。可更去見
X03n0220_p0568c13║普賢，彼當令汝得深妙行。」於是善財辭退諸佛會中，
X03n0220_p0568c14║於紅蓮座上參見普賢，智悲圓滿，行願功成，得一切
X03n0220_p0568c15║佛剎微塵數三昧法門。佛國頌云：「一百由旬摩頂歸，
X03n0220_p0568c16║片心思見普賢師。堂堂現在紅蓮座，落落分明白象
X03n0220_p0568c17║兒。沙劫智悲方滿日，微塵行願正圓時。佛功德海重
X03n0220_p0568c18║宣說，愁見波濤轉渺瀰。」善財見文殊乃是解圓，又見
X03n0220_p0568c19║普賢乃是行圓。行解既圓，末後一偈只云：「剎塵心念
X03n0220_p0568c20║可數知，大海中水可飲盡。虗空可量風可繫，無能盡
X03n0220_p0568c21║說佛功德。」便休，更不曾說善財甚處成佛，具三十二
X03n0220_p0568c22║相、八十種好。到此方知上無佛道可成，下無眾生可
X03n0220_p0568c23║度。一切眾生本來成佛，生死涅槃猶如昨夢。《圓覺經》
X03n0220_p0568c24║云：「成道亦無得，本性圓滿故。」古德云：「學道先須細識
X03n0220_p0569a01║心，細中之細最難明。箇中尋到無尋處，始信凡心是
X03n0220_p0569a02║佛心。」忠禪師頌曰：「打鼓弄琵琶，還他一會家。木童能
X03n0220_p0569a03║撫掌，石女解烹茶。雲散天邊月，春來樹上華。善財參
X03n0220_p0569a04║徧處，黑豆未生芽。」所以趙州行脚徧參了，却云：「佛之
X03n0220_p0569a05║一字，吾不喜聞。」張無盡居士頌曰：「趙州八十猶行脚，
X03n0220_p0569a06║只為心頭未悄然。及至徧參無一事，始知虗費草鞋
X03n0220_p0569a07║錢。」皆與此經同意。余嘗隨侍真歇禪師，於《雜華》大意，
X03n0220_p0569a08║耳剽目竊，得其一二。不敢自祕，輙此錄出，以廣流通
X03n0220_p0569a09║矣。
X03n0220_p0569a10║復菴和尚華嚴綸貫
X03n0220_p0569a11║
X03n0220_p0569a12║雲棲比丘智定，捐貲刻此
X03n0220_p0569a13║大方廣佛華嚴經綸貫。　伏願智定及　法界眾
X03n0220_p0569a14║生，同登華藏玄門；八難三塗，共入毗盧性海。
X03n0220_p0569a15║天啟歲次壬戌中秋佛誕日識。