X03n0221_p0570a01║
X03n0221_p0570a02║No. 221
X03n0221_p0570a03║續華嚴略疏刊定記卷第一
X03n0221_p0570a04║（本末合）（盡文前十門中九門）
X03n0221_p0570a05║京兆靜法寺沙門慧苑述
X03n0221_p0570a06║刊定記者，苑以薄祐□□和上遽遷生所，製茲略疏。
X03n0221_p0570a07║經纔四分之一，始自妙嚴品，訖乎第二十行，并能造
X03n0221_p0570a08║十定疏前之九定。而懸談與中間及十定後疏，並未
X03n0221_p0570a09║修葺。其已撰者，不遑剪刻。今故鳩集廣略之文，會撮
X03n0221_p0570a10║舊新之說，再勘梵本，讎校異同。順宗和教，存之以折
X03n0221_p0570a11║衷；簡言通意，牋之以筆削云爾。
X03n0221_p0570a12║將釋此經，略開十門：一教起所因，二藏部所攝，三顯
X03n0221_p0570a13║教差別，四簡所被機，五能詮教體，六所詮宗趣，七顯
X03n0221_p0570a14║義分齊，八部類傳譯，九具釋題目，十依文正釋。
X03n0221_p0570a15║初中有二：先總辨名意，後正顯教起。言總辨名意者，
X03n0221_p0570a16║觀夫大像無形，赴感則形而無極；大音無說，應器則
X03n0221_p0570a17║說而無窮。蓋知形不自形，感赴而形矣；說無自說，器
X03n0221_p0570a18║應而說焉。無形而形，彌十方而不廣，赴無極而不疲；
X03n0221_p0570a19║無說而說，互九世而不延，應無窮而不倦。大方廣佛華
X03n0221_p0570a20║嚴經者，實可謂不思議之祕藏，難測量之教海。文言
X03n0221_p0570a21║浩汗，該眾典以為源；理趣淵玄，會殊途而同致。其為
X03n0221_p0570a22║體也，則不生不滅，非有非無。用不滅為無生，以不生
X03n0221_p0570a23║為無滅。事包萬類，理極一如。理無事而不融，事無理
X03n0221_p0570a24║而不液。故觸類成教，即教亡言。混真俗於雙際，跨空
X03n0221_p0570b01║有於中道。筌蹄絕寄，教網踰張。魚兔無依，義山彌峻。
X03n0221_p0570b02║其為德也，同異類之殊體，則微細容持；同異類之別
X03n0221_p0570b03║軀，則展轉重現。微細之境難信，曉之以芥瓶；重現之
X03n0221_p0570b04║相易疑，喻之以帝網。其為用也，則不分而遍，不去而
X03n0221_p0570b05║臻。一多大小而互為，延促靜亂而相攝。多劫入於一
X03n0221_p0570b06║念，非卷非舒；微塵納於世界，無增無減。於是剎該淨
X03n0221_p0570b07║穢，娑婆震而華藏動；主融報化，瞻盧舍以見牟尼。括
X03n0221_p0570b08║三際之二七日，乃闡揚之時分；總五位之一多身，為
X03n0221_p0570b09║輔翼之圓滿。即此即彼之體用，不起而昇四天；互隱
X03n0221_p0570b10║互顯之主伴，不謀而應十剎。現能仁之海印，七處昭
X03n0221_p0570b11║彰；開所化之蓮華，九會彪炳。若乃具金剛種，雖八難
X03n0221_p0570b12║而聞經；闕智眼因，對十身而莫覩。善財詢友，表隨順
X03n0221_p0570b13║以南行；妙德從機，顯濫觴於東廟。然則大以體性包
X03n0221_p0570b14║含，方廣業用周遍。佛謂兩悟圓極，華喻萬行披敷。嚴
X03n0221_p0570b15║則通能通所，經則為貫為攝。故云大方廣佛華嚴經。
X03n0221_p0570b16║世主妙嚴品第一者，世謂世間，則眾生之別稱；主謂
X03n0221_p0570b17║君主，則諸王之異名。妙即法門深妙，嚴是威德莊嚴。
X03n0221_p0570b18║品乃品類，第謂次第，一是創名，為數之首。斯經有三
X03n0221_p0570b19║十九品，此品建初，故稱第一。故曰大方廣佛華嚴經。
X03n0221_p0570b20║世主妙嚴品第一。按梵本，此品具名薩婆嚕鷄印拏
X03n0221_p0570b21║上倈（良追）驃訶柰耶鉢攞叵婆娜忙鉢里勿多，此云名
X03n0221_p0570b22║一切世主莊嚴法門威德品。釋曰：此品雖亦說同生
X03n0221_p0570b23║眾莊嚴法門顯佛威德，然以異生有三十九眾，同生
X03n0221_p0570b24║唯一，從多為稱。又此品亦但顯世主功德利益等相，
X03n0221_p0570c01║威德之言為顯佛者功德。施般若論云：一切經首列
X03n0221_p0570c02║眾者，示現如來大威德故。
X03n0221_p0570c03║後正辨教起所因中三：一、宿因故，二、現緣故，三、所為
X03n0221_p0570c04║故。初中二種：一、願力故，此復二種：一、化主願，二、助化
X03n0221_p0570c05║願。故普賢三昧品云：十方諸佛告普賢菩薩言：以毗
X03n0221_p0570c06║盧遮那如來本願力故，亦以汝修一切諸佛行願力
X03n0221_p0570c07║故，所謂能轉一切法輪。故十住品云：十方諸佛告法
X03n0221_p0570c08║慧菩薩言：又是毗盧遮那如來往昔願力，乃至云令
X03n0221_p0570c09║汝說法。十行、十向、十地品等，皆同此說。現相品頌云：
X03n0221_p0570c10║毗盧遮那佛，願力周法界，一切國土中，恒轉無上輪。
X03n0221_p0570c11║又云：十方中所有，諸大世界海，佛神通願力，處處轉
X03n0221_p0570c12║法輪。又云：如來大威力，普賢所成願，一切國土中，妙
X03n0221_p0570c13║音無不至。二、善根力故，亦有二種：一、說法菩薩自善
X03n0221_p0570c14║根力，二、同會菩薩眾善根力。此中善根，除願智以外
X03n0221_p0570c15║一切善根。十住品云：爾時十方諸佛告法慧菩薩言：
X03n0221_p0570c16║及汝所修諸善根力，令汝入是三昧而演說法。十行
X03n0221_p0570c17║品：十方諸佛告功德林菩薩言：及諸菩薩眾善根力，
X03n0221_p0570c18║令汝入是三昧而演說法。迴向品云：十方諸佛告金
X03n0221_p0570c19║剛幢菩薩言：諸菩薩善根增勝故，令汝入是三昧而
X03n0221_p0570c20║演說法。
X03n0221_p0570c21║第二、現緣事，有四：一、智慧故，二、加持故，三、勸請故，四、
X03n0221_p0570c22║三昧故。初、智慧者，迴向品云：爾時，十方諸佛告金剛
X03n0221_p0570c23║幢菩薩言：及由汝智慧清淨故。乃至云：令汝入是三
X03n0221_p0570c24║昧而演說法。十地品：爾時，十方諸佛告金剛藏菩薩
X03n0221_p0571a01║言：亦是汝勝智力故，欲令汝為一切菩薩說不思議
X03n0221_p0571a02║諸佛法光明故。二、加持者，有二種：一、他方佛加持，二、
X03n0221_p0571a03║當會佛加持。故普賢三昧品云：十方諸佛告普賢菩
X03n0221_p0571a04║薩言：佛子！此是十方諸佛共加持汝。乃至云：所謂能
X03n0221_p0571a05║轉一切佛法輪故。十住品云：爾時，諸佛告法慧菩薩
X03n0221_p0571a06║言：十方各千佛剎塵數諸佛，悉以神力共加於汝。又
X03n0221_p0571a07║是毗盧舍那如來威神之力。乃至云：令汝說法。十行、
X03n0221_p0571a08║十向、十地等品，皆同此說。又上下文中，明諸菩薩對
X03n0221_p0571a09║佛說法讚頌等，皆云承佛神力者，是其類也。三、勸請
X03n0221_p0571a10║者，如現相品中，諸菩薩等念請；普賢三昧品中，諸菩
X03n0221_p0571a11║薩偈請；名號品中，諸菩薩念請；賢首品中，文殊勸說；
X03n0221_p0571a12║十住、十行、十向等品，皆是十方諸佛勸說；十地品中，
X03n0221_p0571a13║三家勸請；乃至入法界品等，其中勸請，如文應知，恐
X03n0221_p0571a14║繁不具。四、三昧者，於九會中，但諸菩薩將欲說法，先
X03n0221_p0571a15║承佛力，入定方說者，皆即是其教起緣也。
X03n0221_p0571a16║第三、所為中廣有無量，略標十種：一、機感故。此中機
X03n0221_p0571a17║感有二種：一者、現在機感，二者、未來機感。故初發心
X03n0221_p0571a18║功德品云：是時，十方萬佛剎塵數同名法慧，佛讚法
X03n0221_p0571a19║慧菩薩言：汝今能說此法。汝說此法時，有萬佛剎塵
X03n0221_p0571a20║數菩薩發菩提心，我等今者悉授彼記，於當來世過
X03n0221_p0571a21║不可說無邊劫同一劫中而得作佛，皆號清淨心，所
X03n0221_p0571a22║住世界各各差別。我等諸佛護持此法，令未來世一
X03n0221_p0571a23║切菩薩未曾聞者皆悉得聞。出現品云：是時，十方各
X03n0221_p0571a24║八十不可說百千億那由他佛剎塵數同名普賢，佛
X03n0221_p0571b01║讚普賢菩薩言：善哉佛子！乃能說此法。今此會中十
X03n0221_p0571b02║方佛剎塵數菩薩得一切菩薩神通三昧，我等皆與
X03n0221_p0571b03║授記，一生當得阿耨菩提。復有佛剎塵數眾生發阿
X03n0221_p0571b04║耨菩提心，我等亦與授記，當來不可說佛剎塵劫皆
X03n0221_p0571b05║得成佛，同號殊勝境界。我等為令未來諸菩薩聞此
X03n0221_p0571b06║經故，皆共護持。離世間品云：十方諸佛告普賢菩薩
X03n0221_p0571b07║言：我等諸佛悉共同心護持此經，令現在、未來諸菩
X03n0221_p0571b08║薩眾未曾聞者，皆當得聞。賢首品云：賢首菩薩說此
X03n0221_p0571b09║偈已，惡道休息。釋曰：此惡道眾生與法宿緣，應得法
X03n0221_p0571b10║力，感茲教起。又如天上諸會中天女等，皆是現在應
X03n0221_p0571b11║教之機，令此教起。又三世十方所有佛教無非機感。
X03n0221_p0571b12║所以者何？離機之外，佛無說故。問：機感既通現、未，何
X03n0221_p0571b13║故不入現緣中攝？答：只為通現、未，不唯現在緣，故不
X03n0221_p0571b14║入也。問：向引發心等品皆云諸佛為未來菩薩護持
X03n0221_p0571b15║此經者，自餘眾生豈絕無分？答：若兼正、通為，則遍該
X03n0221_p0571b16║四類，如下被機中說。今就正為，唯說菩薩
X03n0221_p0571b17║二、為顯行位故，此有二種：一者、行布行位，如三賢、十
X03n0221_p0571b18║地等說；二者、圓融相攝行位，如普賢行品等說。然上
X03n0221_p0571b19║二門，互無障㝵。所以者何？行布是教相施設，圓融是
X03n0221_p0571b20║理性德用。相即性之相，故行布不㝵圓融；性即相之
X03n0221_p0571b21║性，故圓融不㝵行布。故世親菩薩以六相門圓融十
X03n0221_p0571b22║句也。
X03n0221_p0571b23║三為顯果德故，此亦二種：一依果，謂華藏世界海；二
X03n0221_p0571b24║正果，謂十佛身通三世間。如初會中四十三眾內，除
X03n0221_p0571c01║座中眾餘眾所讚佛德，及第二會中佛光名號德，第
X03n0221_p0571c02║六會中十地果分德，第七會中相海隨好不思議法
X03n0221_p0571c03║等德，出現品中十種現世間德，第八會中二千句內，
X03n0221_p0571c04║末後一百九十句化用德。故度世經二千答內分為
X03n0221_p0571c05║六段，其第六段中有五百一十句，前三百二十句明
X03n0221_p0571c06║因圓，後一百九十句明果滿也。第九會中佛入三昧，
X03n0221_p0571c07║放眉間光現法界身雲，令眾覩見自在之德也。
X03n0221_p0571c08║四、為顯佛田生福勝故。出現品云：於如來所，見聞親
X03n0221_p0571c09║近，所種善根，皆悉不虗。何以故？此小善根，不與有為
X03n0221_p0571c10║諸行煩惱而共住故。譬如丈夫食小金剛，又如小火
X03n0221_p0571c11║能燒，如須彌山大乾草𧂐，又如善現大藥王樹，見聞
X03n0221_p0571c12║覺知，皆獲利益，無空過等。廣如下說。
X03n0221_p0571c13║五、為顯於法獲勝益故。此有二種：一、於佛現在聞法
X03n0221_p0571c14║得益，如前機感中說；二、於佛遺教時聞法得益，此通
X03n0221_p0571c15║十法行。攝論第七云：書寫、供養、轉施、聽聞、披讀、受持、
X03n0221_p0571c16║開示、諷誦、思惟、修習。餘論中，初名信樂，最後名修行，
X03n0221_p0571c17║中間大同。勝天王第七：初書寫，末後修行，中間亦略。
X03n0221_p0571c18║賢首品云：趣大乘者猶為易，能信此法倍更難，況能
X03n0221_p0571c19║誦持為人說，如法修行真實解。乃至云：十剎塵數眾
X03n0221_p0571c20║生所，悉施樂具經一劫，彼之福德未為勝，信此法者
X03n0221_p0571c21║為殊勝。十剎塵數如來所，悉皆承事盡一劫，若於此
X03n0221_p0571c22║品能誦持，其福最勝過於彼。出現品云：一切二乘不
X03n0221_p0571c23║聞此經，何況受持、讀誦、書寫、解說，唯諸菩薩乃能如
X03n0221_p0571c24║是。是故菩薩摩訶薩聞此法門，應大歡喜，以尊重心
X03n0221_p0572a01║恭敬頂受。何以故？菩薩摩訶薩信樂此經，疾得阿耨
X03n0221_p0572a02║菩提故。設有菩薩無量百千億那由他劫行六波羅
X03n0221_p0572a03║蜜，修集種種菩提法，若未聞此如來不思議大威德
X03n0221_p0572a04║法門，或時聞已，不信、不解、不順、不入，不得名為真實
X03n0221_p0572a05║菩薩，以不能生如來家故。若聞此經，信解、隨順、悟入，
X03n0221_p0572a06║當知此人生如來家。乃至云：深入如來無㝵境界。又
X03n0221_p0572a07║云：菩薩聞此法已，則能以平等智知無量法。乃至云：
X03n0221_p0572a08║恒以一法觀一切法，成就如是功德故，少作功力，得
X03n0221_p0572a09║無師智、自然智。廣如彼說。又頌云：若聞此經生欣慶，
X03n0221_p0572a10║彼曾供養無量佛，為佛加持所攝受，人天讚歎常供
X03n0221_p0572a11║養。
X03n0221_p0572a12║六、為顯具分唯識理故。夜摩天宮偈讚品覺林菩薩
X03n0221_p0572a13║云：譬如工畫師，分布諸彩色，虗妄取異色，大種無差
X03n0221_p0572a14║別。乃至云：若人欲了知，三世一切佛，應觀法界性，一
X03n0221_p0572a15║切唯心造。如是十頌皆明唯識，廣說應知。十地品云：
X03n0221_p0572a16║菩薩復作是念：三界所有唯一心作。世親釋論云：唯
X03n0221_p0572a17║一心作者，一切三界唯心轉故。云何差別？隨順觀世
X03n0221_p0572a18║諦，即入第一義諦。上下文中所明唯識，皆此門攝。
X03n0221_p0572a19║七、為顯廣大菩提心故。此中三種，謂體、相、德。初即大
X03n0221_p0572a20║悲、願、力、智。故下文七十八云：菩提心燈，大悲為油，大
X03n0221_p0572a21║願為炷，光照一法界。釋曰：光即慧也。二、相者，即前三
X03n0221_p0572a22║法所有行相，皆無限量。如初發心功德品云：不但以
X03n0221_p0572a23║一切樂具供養十方十阿僧祇世界眾生，經百千那
X03n0221_p0572a24║由他劫，及令修五戒、十善，教住四禪、四無量、四無色
X03n0221_p0572b01║定，教得四果辟支佛故，發阿耨菩提心。乃至云：不齊
X03n0221_p0572b02║限，但供養爾所佛故，發菩提心。為令如來種性不斷
X03n0221_p0572b03║故，為了知十方世界故，為悉知一切世界成壞故，為
X03n0221_p0572b04║盡知一切世界所有眾生種種解故、種種根故、種種
X03n0221_p0572b05║方便故、種種心故、種種業故、種種煩惱故，為供養盡
X03n0221_p0572b06║法界、虗空界、不可說不可說十方無量去、來、現在所
X03n0221_p0572b07║有諸佛故，發阿耨菩提心。又如七十八中，顯菩提心
X03n0221_p0572b08║二利行相，利益、安樂、離過、自分、勝進等，具說如彼。三
X03n0221_p0572b09║德者，謂功德。如賢首品云：若有菩薩初發心，誓求當
X03n0221_p0572b10║證佛菩提，彼之功德無邊際，不可稱量無與等。如是
X03n0221_p0572b11║等三百餘頌，顯菩提心德。又初發心功德品中，十重
X03n0221_p0572b12║校量，一一皆云：比初發心菩薩，百分不及一，千分不
X03n0221_p0572b13║及一，百千分不及一，乃至百千億分、百千那由他分、
X03n0221_p0572b14║數分、歌羅分、笇分、喻分、優婆尼沙陀分，亦不及一。又
X03n0221_p0572b15║七十八中，二百二十一問歎菩提心，於中或讚體具
X03n0221_p0572b16║勝德，或形劣顯勝，或福或慧，生善滅惡，制伏邪魔，上
X03n0221_p0572b17║攝佛果，廣說如彼。又上下文中，但明菩提心處，皆此
X03n0221_p0572b18║門攝。
X03n0221_p0572b19║八、為顯諸法無性理故。須彌頂上偈讚品云：了知一
X03n0221_p0572b20║切法，無性無所有，如是解法性，則見盧舍那。又云：諸
X03n0221_p0572b21║法無真實，妄取真實相，是故諸凡夫，輪迴生死獄。又
X03n0221_p0572b22║云：現在非緣合，去來亦復然，一切法無相，是則佛真
X03n0221_p0572b23║實體。若能如是觀，諸法甚深義，則見一切佛，法身真
X03n0221_p0572b24║實相。夜摩天宮偈讚品云：一切法無來，是故無有生，
X03n0221_p0572c01║以生無有故，滅亦不可得。一切法無生，亦復無有滅，
X03n0221_p0572c02║若能如是解，斯人見如來。以法無生故，無性無所有，
X03n0221_p0572c03║如是分別知，此人達深義。又云：云何說諸蘊？諸蘊有
X03n0221_p0572c04║何性？蘊性不可滅，是故說無生。分別此諸蘊，其性本
X03n0221_p0572c05║空寂，空故不可滅，此是無生義。眾生既如是，諸佛亦
X03n0221_p0572c06║復然，佛及諸佛法，自性無所有。如是等文，遍九會中
X03n0221_p0572c07║處處皆有，不可繁引。
X03n0221_p0572c08║九、為顯理事無㝵法界故，夜摩天宮偈讚品云：如金
X03n0221_p0572c09║與金色，其性無差別，法非法亦然，體性無有異。又第
X03n0221_p0572c10║四迴向云：菩薩解了世間皆如變化，明達眾生唯是
X03n0221_p0572c11║一法，無有二性，不捨業境，善巧方便，於有為界示無
X03n0221_p0572c12║為法，而不滅壞有為之相，於無為界示有為法，而不
X03n0221_p0572c13║分別無為之相。第四、八迴向云：譬如真如，真實為性，
X03n0221_p0572c14║善根迴向亦復如是，了一切法真實為性。譬如真如，
X03n0221_p0572c15║以一切法無性為性，善根迴向亦復如是，了一切法
X03n0221_p0572c16║無性為性。譬如真如，無相為相，善根迴向亦復如是，
X03n0221_p0572c17║了一切法無相為相。譬如真如，興一切法同其體性，
X03n0221_p0572c18║善根迴向亦復如是，與三世佛同一體性。如此等文，
X03n0221_p0572c19║九會經中處處皆有，不能具述。
X03n0221_p0572c20║十、為顯事事無㝵法界故。此中略有十種，謂主、伴、隱、
X03n0221_p0572c21║顯、微、細、重、重等，廣如下卷第九顯義中說。上來諸門
X03n0221_p0572c22║言為顯者，謂聖意為顯此等令世知見，故起斯教。又
X03n0221_p0572c23║有十種教起所因，如發心品云：悉以佛神力故，乃至
X03n0221_p0572c24║第十、為了法界無有二故，說如是法。廣說如彼起所
X03n0221_p0573a01║因門竟。
X03n0221_p0573a02║第二、藏部所攝中二：先釋藏部，後辨所攝。前中藏謂
X03n0221_p0573a03║三藏，二藏部即十二部經。於中先釋三藏，即分為三：
X03n0221_p0573a04║初修多羅藏者，或云素怛[怡-台+覽]。此中有二：先解通名，後
X03n0221_p0573a05║釋別目。初通名三藏者，世親攝論第一、莊嚴論第四
X03n0221_p0573a06║皆作是問：彼三及二云何名藏？答：由攝故，謂攝一切
X03n0221_p0573a07║所應知義。十地論中兩義解釋，或通三義。兩義者：一
X03n0221_p0573a08║堅實，二出生，三者於出生中開出包含義。如孕在藏
X03n0221_p0573a09║有二義故，故彼第一云：藏即名堅，其猶樹藏。又如懷
X03n0221_p0573a10║孕在藏是諸善根，一切餘善根中其力最上猶如金
X03n0221_p0573a11║剛，亦能生成人天道行。今此三藏其義亦然，能詮所
X03n0221_p0573a12║詮不可壞故，由此能壞難壞惑故。二於能詮中蘊積
X03n0221_p0573a13║所詮諸義理故。三由能所詮成深無善因果故。三是
X03n0221_p0573a14║數，即帶數釋也。二別釋中三：一辨名，二釋相，三異名。
X03n0221_p0573a15║初中修多羅者，此云契經。契謂契理契機，經即貫穿
X03n0221_p0573a16║攝化。此或契理合機之經，或契即經。又契經即藏，古
X03n0221_p0573a17║來相傳多同此釋。今詳諸論及以梵言，良恐不爾。所
X03n0221_p0573a18║以者何？此中通辨有三失故：一敵對翻名失，二譯義
X03n0221_p0573a19║為名失，三總別不分失。初失者，古德解云：脩多羅者，
X03n0221_p0573a20║此翻為線。此方不貴線稱，癈線名經者，按五印度中
X03n0221_p0573a21║呼線席經，井索聖教皆曰修多羅。古人不知修多羅
X03n0221_p0573a22║音含於眾目，乃執線為正翻，而經非敵對。但此國聖
X03n0221_p0573a23║典既號為經，佛演修多羅寧應異召？敵對而譯，正合
X03n0221_p0573a24║稱經。二、以義為名失者，翻譯之家自有規准。若名梵
X03n0221_p0573b01║漢共有，則敵對而翻。如其彼有此無，或即令留梵語，
X03n0221_p0573b02║或復借義充名。凡是此方所無翻為漢稱者，皆其類
X03n0221_p0573b03║爾。其譯脩多羅為契經者，便是半義半名，非純借也。
X03n0221_p0573b04║若契經兩字皆是名者，如何梵本不云欲底脩多羅
X03n0221_p0573b05║耶？（欲底具翻，總有三義：一、契，二、順古所行，三、依正道理行。今取契義有膚受，云欲底但是道理之言者
X03n0221_p0573b06║謬矣。）攝大乘論、佛地論等皆云由能貫攝故名為經，不
X03n0221_p0573b07║言貫攝即是經目。蓋知經有貫攝業用，義當契合。貫
X03n0221_p0573b08║穿即為契理，攝持即是合機。由此譯家依筆削之理，
X03n0221_p0573b09║取呼召之便，借義助名稱契經爾。此即綴增一雜心
X03n0221_p0573b10║文者作古於前，譯華嚴、涅槃經等者取則於後，遞相
X03n0221_p0573b11║祖習不復研覈。隨遠法師雖亦蹖駮，未竭其源。今依
X03n0221_p0573b12║敵對但可稱經，故智度第二呼脩多羅藏以為經藏。
X03n0221_p0573b13║此經之一字尚非六釋所收，況通持業依主？若帶藏
X03n0221_p0573b14║教之名，容有持業。應知諸論所釋契字，自解經之契
X03n0221_p0573b15║義，非釋契是經名。若不爾者，而雜心五義既亦經之
X03n0221_p0573b16║義用，何不譯作經名？謂涌泉經等。又如質多名心集
X03n0221_p0573b17║起為義，詎翻集起亦作名耶？一切名義當知皆爾。問：
X03n0221_p0573b18║名依義立，名豈異義？答：義定名不定，隨方名字種種
X03n0221_p0573b19║差別，義則不然。三、總別不分失者，但藏部立名，各有
X03n0221_p0573b20║兩重總別：一、謂三藏十二部為總名，脩多羅等為別
X03n0221_p0573b21║稱；二、謂修多羅為總號，毗奈耶、應頌等為別目。古來
X03n0221_p0573b22║相傳，唯辨前門，不論其後。隨遠法師雖說脩多羅總
X03n0221_p0573b23║別略三：初、順涅槃；二、無聖教，亦乖正理；三、違雜集。云：
X03n0221_p0573b24║雜集修多羅者，謂長行綴葺，略說所應說義。釋曰：此
X03n0221_p0573c01║略說所應說義，即是長行綴葺，曾無先略標後舉廣
X03n0221_p0573c02║釋之相。當知略者，總之異名，謂脩多一分是總，餘十
X03n0221_p0573c03║一分是別故。今謂脩多依藏部中總相業用而立其
X03n0221_p0573c04║名，餘藏部名依藏部中別相業用。所以者何？脩多羅
X03n0221_p0573c05║業能貫攝故。餘藏、餘部所詮所化，由此有貫，攝彼方
X03n0221_p0573c06║成。故涅槃十五云：始從如是我聞，終至歡喜奉行，一
X03n0221_p0573c07║切皆名修多羅故。又仁王二諦品中名修多羅為法
X03n0221_p0573c08║本故，故知是總。若不爾者，餘藏、餘部或不皆能合機
X03n0221_p0573c09║契理，或應各各皆名修多，無所餘稱，由非總別相依
X03n0221_p0573c10║持故。所餘之名別相立者，毗奈耶藏依調伏業用，阿
X03n0221_p0573c11║毗達磨依智對業用，本事、本生、方廣、記莂、希法等五
X03n0221_p0573c12║依所詮業用，因緣、自說依起教業用，應誦、諷誦依教
X03n0221_p0573c13║相業用，譬喻、論議依善巧業用。別是能依，必帶於總，
X03n0221_p0573c14║故應頌等亦帶經稱。總是能持，不依於別，是故不帶
X03n0221_p0573c15║應頌等稱。問：若修多是總，餘是別者，何故涅槃第十
X03n0221_p0573c16║四云：從牛出乳，從乳出酪，酪出生蘇，出生蘇出熟蘇，
X03n0221_p0573c17║熟蘇出醍醐。佛亦如是，從佛出於十二部經，從十二
X03n0221_p0573c18║部經出修多羅，從修多羅出方等經，從方等經出大
X03n0221_p0573c19║般涅槃，大般涅槃猶如醍醐。醍醐者，譬於佛性。佛性
X03n0221_p0573c20║者，即是如來。答：此文正顯修多是總，然有兩釋。一云：
X03n0221_p0573c21║言從佛出十二部者，此即本質十二部教。從十二部
X03n0221_p0573c22║出修多羅者，此即影像十二分教。修多是總，但舉修
X03n0221_p0573c23║多也。從修多羅出方等者，方等是別，依於總故。從方
X03n0221_p0573c24║等經出涅槃者，依方等教顯所詮故。一云：兩文互舉，
X03n0221_p0574a01║顯總別相從之理。非總無以成別，故十二皆名修多。
X03n0221_p0574a02║非別無以顯總，故從十二出修多。言從十二部者，通
X03n0221_p0574a03║相說也。二、言釋相者，諸論配屬、貫攝不同。或具二義，
X03n0221_p0574a04║各別配屬；或以貫攝，通配二用；或雖具二，無別分配。
X03n0221_p0574a05║故佛地論第一云：能貫能攝，故名為經。以佛聖教貫
X03n0221_p0574a06║穿攝持所應說義，所化生故。又世親攝論云：素怛纜
X03n0221_p0574a07║有四義，謂能貫穿、依故、相故、法故、義故。依者，謂於是
X03n0221_p0574a08║處，由此、為此而有所說。相者，謂世俗諦相、勝義諦相。
X03n0221_p0574a09║法者，謂蘊、界、處、緣起、諦、食、靜慮、無量、無色、解脫、勝處、
X03n0221_p0574a10║遍處、菩提分、無㝵解、無諍等。義者，謂隨密意說。又瑜
X03n0221_p0574a11║伽二十五、顯揚二十皆云：素怛纜者，謂佛世尊於彼
X03n0221_p0574a12║方所，為彼有情，依彼所化諸行差別，演說無量蘊相
X03n0221_p0574a13║應語，乃至廣廣說。結集法者，攝取聖語，為法久住，以
X03n0221_p0574a14║美妙言次第結集，貫穿縫綴，能引義利，能引梵行真
X03n0221_p0574a15║善妙義，是名素怛纜。三、異名有三：一、仁王經中名為
X03n0221_p0574a16║法本，按隨遠法師釋有五義：一、教為理本，二、經為論
X03n0221_p0574a17║本，三、總為別本。謂十二部中初是總修多羅，如涅槃
X03n0221_p0574a18║云：始從如是我聞，終至歡喜奉行，一切皆名修多羅
X03n0221_p0574a19║故。即於前總中開分十一，餘不收者還復攝在修多
X03n0221_p0574a20║羅中，名之為別。四、初為後本，謂即前別修多羅，望於
X03n0221_p0574a21║祇夜、重頌及譬喻、論議等是其本故。五、略為廣本，謂
X03n0221_p0574a22║十二部中初略標舉一切通名修多羅，後廣解釋說
X03n0221_p0574a23║為十二。如言色者即是根本略修多羅，後云青黃等
X03n0221_p0574a24║是其廣修多羅。今解不然，應如前敘兩重總別中後
X03n0221_p0574b01║總別義，總為別本名法本也。若依隨遠前五義釋名
X03n0221_p0574b02║法本者，則餘十一部應非理所依、應非論所釋、應非
X03n0221_p0574b03║契理機。十一既無不契理機，故無脩多羅。十一不攝，
X03n0221_p0574b04║應唯脩多有重頌，祇夜亦應頌脩多。除諷重外，餘九
X03n0221_p0574b05║皆應無重頌。除論喻外，餘九皆應無論喻。彼等既並
X03n0221_p0574b06║有，應皆名法本。分教既爾，藏亦應然。略為廣本亦遍
X03n0221_p0574b07║一切，凡是藏教皆有標釋。若爾，一切悉是法本，何獨
X03n0221_p0574b08║脩多？理既不然，遠釋非也。二、依成實論，名直說語言，
X03n0221_p0574b09║斯即尊者訶梨䟦摩。約佛語總相而言，名為直說。一
X03n0221_p0574b10║一語言多義分別，名非直說。三、依智度第二，明三藏
X03n0221_p0574b11║中此名經藏，斯即正是敵對翻名，廣如前說。
X03n0221_p0574b12║二毗奈耶藏中三：一辨名，二釋相，三異名。初辨名者，
X03n0221_p0574b13║翻毗奈耶，義名調伏。若敵對譯，正稱為律。然調練三
X03n0221_p0574b14║業，伏即制伏過非。調是行體，伏是行用。調即是伏，持
X03n0221_p0574b15║業釋也。然行體用，俱藏所詮。此則調伏之藏，依主釋
X03n0221_p0574b16║也。或能詮藏，有此調伏。行之業用，有財釋也。相者，世
X03n0221_p0574b17║親攝論云：毗奈耶有四義，謂犯罪故，等起故，還淨故，
X03n0221_p0574b18║出離故。犯罪者，謂五眾罪。等起者，謂無知故，放逸故，
X03n0221_p0574b19║煩惱盛故，不尊敬故，而犯諸罪。還淨者，謂由意樂，不
X03n0221_p0574b20║由治罸，如受律儀。出離者，有七種：一各各相對，說悔
X03n0221_p0574b21║所犯。二誓受治罸，謂受學等。三若有妨害，先制學處，
X03n0221_p0574b22║後由異門，還復開許。四別處止息，謂眾僧和合，還捨
X03n0221_p0574b23║所制。五轉依，謂苾蒭苾蒭尼，轉男女形故，捨不共罪。
X03n0221_p0574b24║六由真實觀，謂作殊勝法殟駄南諸行相觀。七由法
X03n0221_p0574c01║爾得，謂由見諦，法爾得無小隨小罪。明了論釋無小
X03n0221_p0574c02║隨小，自有兩說。一云：小謂第二篇罪，隨小謂二種方
X03n0221_p0574c03║便罪。一云：小謂性罪，隨小謂諸戒中制罪。言已見諦
X03n0221_p0574c04║者，於彼諸罪，法爾得出離故。問：今明大乘三藏，何故
X03n0221_p0574c05║此中依聲聞教顯毗奈耶相？答：理實三藏大小不同，
X03n0221_p0574c06║然今且就引接教說。古來同此三，異名有六：一曰波
X03n0221_p0574c07║羅提木叉，此云別解脫。然有二種：一、約因名別解脫，
X03n0221_p0574c08║自有二義：一、簡異，定道俱起，名之為別；二、以三業十
X03n0221_p0574c09║支各各防非離過，故名為別。前依簡持，後約離過。若
X03n0221_p0574c10║無簡持，定道亦應名別解脫，皆具別別離過義故，或
X03n0221_p0574c11║應無此離過解脫。二、據果名隨順解脫，謂方便淨涅
X03n0221_p0574c12║槃離障所顯，戒能順彼，故立此名相續解脫。經注云：
X03n0221_p0574c13║五分法身名解脫，梵云毗木叉；涅槃解脫，梵云木叉。
X03n0221_p0574c14║遠法師云：涅槃是無為解脫，五分法師是有為解脫。
X03n0221_p0574c15║今解不然。離過無障，名為木叉；業用無㝵，名毗木叉。
X03n0221_p0574c16║經注：五分法身者，意取解脫、解脫知見，非是令取五
X03n0221_p0574c17║分也。以於境自在，名解脫故；審決解脫之事，名解脫
X03n0221_p0574c18║知見故。二曰尸羅，義取翅恒羅。翅恒羅，此云清涼。此
X03n0221_p0574c19║亦二義，離熱惱因故，得清涼果故。三日優婆羅叉，此
X03n0221_p0574c20║西域外道律名，亦名為縵。四曰剌闍你地，地音田夷
X03n0221_p0574c21║反，此西域王法律名也。五曰守信，謂如本言，期無違
X03n0221_p0574c22║犯故。六曰性善，此於三性唯善攝故。
X03n0221_p0574c23║三、阿毗達磨藏中三：初、辨名，二、釋相，三、異名。初者，阿
X03n0221_p0574c24║毗達磨義名對法。若依敵對而譯，或應名傳，如公羊
X03n0221_p0575a01║等。但此非勝，故不用爾。然阿毗言對，達磨稱法。舊云
X03n0221_p0575a02║阿毗曇，譯為無比，詮慧勝故。今按諸家，更有三釋：一
X03n0221_p0575a03║云：對是所對，謂即涅槃。法是藏法，由此藏法能令脩
X03n0221_p0575a04║行向涅槃故。此即對之法，故依主釋也。二云：對是智
X03n0221_p0575a05║用，法是智體。故真諦三藏翻有二義：一、趣向至得對，
X03n0221_p0575a06║謂無流慧根趣向涅槃故；二、如實相知對，謂無流慧
X03n0221_p0575a07║根緣諦理故。釋曰：此但於一無流智體隨用分二，緣
X03n0221_p0575a08║果、緣理有差別故。問：如何辨藏乃釋智耶？答：此有二
X03n0221_p0575a09║義：一、依所詮智，二、依造論者智。故瑜伽八十一云：論
X03n0221_p0575a10║議者，謂諸經典循環研覈摩怛理迦。乃至云：諸聖弟
X03n0221_p0575a11║子已見諦跡，依自所證，無倒分別諸法體性，此亦名
X03n0221_p0575a12║為阿毗達磨。釋曰：即准此文，三賢菩薩、七方便人所
X03n0221_p0575a13║造解釋，非對法攝。三云：依藏、對藏，解釋為名故。順正
X03n0221_p0575a14║理云：契經名法，論能決了，名為對法。此即法之對故，
X03n0221_p0575a15║依主釋也。二、釋相者，世親攝論云：阿毗達磨有四義，
X03n0221_p0575a16║謂對故、數故、伏故、通故。謂阿毗達磨名為對法，此法
X03n0221_p0575a17║對向無住涅槃，能說諸諦、菩提分、解脫門等；亦名數
X03n0221_p0575a18║法，於一一法數數宣說，訓釋言詞、自共相等無量差
X03n0221_p0575a19║別故；亦名伏法，由此具足論處所等，能伏他論故；亦
X03n0221_p0575a20║名通法，此能通釋素怛纜義故。三、異名中三：一、名優
X03n0221_p0575a21║波提舍，此云論議；二、名摩怛理迦，此云本母，謂藏是
X03n0221_p0575a22║解本，能生解故，稱之為母，本即是母，持業釋也；三、名
X03n0221_p0575a23║摩夷，此云行母，謂依藏生解，依解成行，從本為名，稱
X03n0221_p0575a24║日行母，生行之母，依主釋也。三、藏竟。
X03n0221_p0575b01║第二二藏者，一菩薩藏、二聲聞藏。然此二藏體不異
X03n0221_p0575b02║三，約所為異分之為二。故莊嚴論第四云：此三藏由
X03n0221_p0575b03║上下乘差別故，復說為聲聞及菩薩藏。攝大乘云：如
X03n0221_p0575b04║是三藏，上乘下乘有差別故，則成二藏：一聲聞藏、二
X03n0221_p0575b05║菩薩藏。言菩薩者，佛地論中三師別釋，故彼第二云：
X03n0221_p0575b06║菩薩摩訶薩者，謂諸薩埵求菩提故。此通三乘，為簡
X03n0221_p0575b07║取大，故復說此摩訶薩言。又緣菩提薩埵為境，故名
X03n0221_p0575b08║菩薩，具足自利利他大願，求大菩提利有情故。又薩
X03n0221_p0575b09║埵者勇猛義，謂能勇猛求大菩提，故名菩薩。初後依
X03n0221_p0575b10║主，中一有財，後或有財。言聲聞者，成實云：聞法得悟
X03n0221_p0575b11║曰聲聞。佛地論故云：聞佛言音而入聖道，故曰聲聞。
X03n0221_p0575b12║瑜伽八十二云：從他聽聞正法言音，又能令他聞正
X03n0221_p0575b13║法聲，故曰聲聞。法華第二云：以佛道聲令一切聞，故
X03n0221_p0575b14║名聲聞。此上諸釋，或依他聲而自聞，或依自聲令他
X03n0221_p0575b15║聞，皆依主釋。然此二藏，若據所詮菩薩聲聞理行果
X03n0221_p0575b16║等以名其藏，皆有財釋；若依菩薩聲聞以立藏名，皆
X03n0221_p0575b17║依主釋。二藏竟。問：攝論、莊嚴論皆云：由上下乘差
X03n0221_p0575b18║別故，於三藏分為二藏。何故普超、普曜、闍王、大悲等
X03n0221_p0575b19║經及入大乘論皆說三乘為三藏耶？答：前據二乘，
X03n0221_p0575b20║理果同故，聲聞教行多故，緣覺多分不籍教故，依藏
X03n0221_p0575b21║合乘也。後約二乘，教行異故，依乘開藏也。雖各有據，
X03n0221_p0575b22║而前具三義，後唯一義，多義勝故，今就勝說。廣如瑜
X03n0221_p0575b23║伽二十五、三十八、八十一、八十五，雜集十一，顯揚第
X03n0221_p0575b24║六等說。
X03n0221_p0575c01║第三十二部經者，亦曰十二分教。於中二：初總，後別。
X03n0221_p0575c02║總者，十二是數部類，經即是教。總言十二等，帶數釋
X03n0221_p0575c03║也。然其部名濫於部𧙍，經稱涉於卷軸。不爾，如言若
X03n0221_p0575c04║干卷經，應云若干卷教。為止謬解，新名分教爾。別中
X03n0221_p0575c05║有三：一列名，二釋名，三辨相。初列者，涅槃十五曰：知
X03n0221_p0575c06║法者，菩薩知十二部經，所謂脩多羅、祇夜、受記、伽他、
X03n0221_p0575c07║優陀那、尼陀那、阿波陀那、伊帝目多伽、闍陀伽、毗佛
X03n0221_p0575c08║略、阿浮陀達摩、優波提舍、受記。梵云和伽羅那。解深
X03n0221_p0575c09║密第三：云何菩薩依是四種奢摩他，乃至云能善毗
X03n0221_p0575c10║鉢舍那？佛言：如我為諸菩薩所說法假立，所謂契經、
X03n0221_p0575c11║應頌、記別、諷誦、自說、因緣、譬喻、本事、本生、方廣、希法、
X03n0221_p0575c12║論議。二釋名者，初辨契經，廣如前釋。應頌者，應即相
X03n0221_p0575c13║應，謂與長行相應之頌，或為後來應更頌故，依主釋
X03n0221_p0575c14║也。記別者，玉篇云：記，錄也。說文云：別，解也。謂錄彼果，
X03n0221_p0575c15║示令解知。錄是教體，令解為用。記即是別，持業釋也。
X03n0221_p0575c16║有云：差別之記識名記別者，本事本生豈非差別記
X03n0221_p0575c17║識耶？諷誦者，說文云：諷，誦也。諷即誦故，持業釋也。自
X03n0221_p0575c18║說者，通依主有財，謂依自說故，自有所說故。因緣者，
X03n0221_p0575c19║因即是緣。譬喻者，阿波陀那譬即是喻。本事本生者，
X03n0221_p0575c20║猶因也，謂因時之事、因時之生有財也。方廣者，謂業
X03n0221_p0575c21║用廣大，猶如虗空充滿十方，如涅槃說，此方即廣。有
X03n0221_p0575c22║云：正方也，正理廣陳，故名方廣。希法者，謂希奇之法。
X03n0221_p0575c23║論議者，謂循環研覈，論即是議。若此十二，各帶分教
X03n0221_p0575c24║二字之名，皆持業釋，謂脩多分即教故。乃至一切三
X03n0221_p0576a01║辨差別相者，十二分教，各有二義：初契經二者，一總
X03n0221_p0576a02║相，二略相。故雜集十一云：契經者，謂長行綴葺，略說
X03n0221_p0576a03║所應說義。釋曰：長行簡伽他等教，略說簡對法等藏，
X03n0221_p0576a04║餘如前說。此論且據一相而說，理實如前總別分別。
X03n0221_p0576a05║後引雜集，皆是此卷。二應頌者，一為長行未說，故雜
X03n0221_p0576a06║集云：不了義經，應更頌釋，故名應頌。二為後來者，故
X03n0221_p0576a07║涅槃十五云：佛告比丘：我昔與汝，愚無智慧。乃至云：
X03n0221_p0576a08║如佛昔日，為諸比丘說契經竟，爾時復有利根眾生，
X03n0221_p0576a09║為聽法故，後至佛所，即便問人：如來向者，為說何事？
X03n0221_p0576a10║佛時知已，即因本經，以偈頌曰：我昔與汝等，不見四
X03n0221_p0576a11║真諦，乃至更不受，諸有下所引。文皆同此卷。三記別
X03n0221_p0576a12║者，一記弟子生死因果，故雜集云：記別者，謂聖弟子
X03n0221_p0576a13║等，謝生過去，記別得失，生處差別。二記菩薩當成佛
X03n0221_p0576a14║事，涅槃云：如有經律中，佛為諸大人，受佛記別：汝阿
X03n0221_p0576a15║逸多，未來有王，名曰蠰佉，當於是時，而得成佛，號曰
X03n0221_p0576a16║彌勒。是名受記經。四諷誦者，一為易誦持故，二為樂
X03n0221_p0576a17║偈頌說者，故涅槃經云：除脩多羅。乃至云：諸惡莫作，
X03n0221_p0576a18║諸善奉行，自淨其意，是諸佛教。是名伽陀。今依別相
X03n0221_p0576a19║業用為名，故云除脩多羅。餘教分有此言，亦同此會。
X03n0221_p0576a20║五自說者，一為令知諸法故。十地論云：何故不請而
X03n0221_p0576a21║說？若不自說，眾則不知為說不說，又復不知欲說何
X03n0221_p0576a22║法。二為令所化生殷重故，念佛慈悲，為不請友故。涅
X03n0221_p0576a23║槃云：如佛晡時入於禪定。乃至云：明旦從禪定起，無
X03n0221_p0576a24║有人問，以他心智即自說法。乃至云：是名優陀那。六
X03n0221_p0576b01║因緣者，一因請方說，表重法故。如雜集云：緣起者，因
X03n0221_p0576b02║請而說故。二因事方說，知本末故。涅槃云：如舍衛國
X03n0221_p0576b03║有一丈夫羅網捕鳥，乃至世尊知其本末而說偈言：
X03n0221_p0576b04║莫以小罪以為無殃。乃至云：是名尼陀那。（雜集云：又有因緣制
X03n0221_p0576b05║立學處者，此與涅槃因事說同。）七譬喻者，一為深智說，似令解真故。
X03n0221_p0576b06║如法華云：諸有智者以譬喻得解是也。二為淺識，就
X03n0221_p0576b07║彼所類誘令信故。如對擔人說二蘊等。雜集通說，為
X03n0221_p0576b08║令本義得明了故。八本事者，一說佛往事故、二說聖
X03n0221_p0576b09║弟子往事故。瑜伽中但明初相，雜集唯說後義，涅槃
X03n0221_p0576b10║通二種故。瑜伽八十一云：本事者，說佛前際諸所有
X03n0221_p0576b11║事，除說所生之事。雜集云：本事者，所謂宣說聖弟子
X03n0221_p0576b12║等前世相應事。涅槃云：我所說者名曰界經。乃至云：
X03n0221_p0576b13║是名伊帝曰多伽。釋曰：界者，因義、性義、種子義。本因
X03n0221_p0576b14║之言，通佛及弟子故。九本生者，一說昔所行故、二說
X03n0221_p0576b15║昔受身故。雜集、顯揚但辨初相，涅槃經中唯顯後義。
X03n0221_p0576b16║瑜伽通二說。顯揚第六云：本生者，謂於是中宣說世
X03n0221_p0576b17║尊過去彼彼方所若死若生，行於菩薩難行之行。涅
X03n0221_p0576b18║槃經云：如佛世尊本為菩薩作鹿、罷、獐、兔、金翅鳥等
X03n0221_p0576b19║所可受身，是名闍陀伽。瑜伽八十一云：本生者，所謂
X03n0221_p0576b20║宣說諸菩薩相應事。十、方廣者，一、義廣大故。涅槃云：
X03n0221_p0576b21║所謂大乘方廣經典，其廣大猶如虗空，是名毗佛略。
X03n0221_p0576b22║二、業用周遍故。雜集開為五義，故彼云：方廣者，謂菩
X03n0221_p0576b23║薩藏相應言說。亦名廣破，以能廣破一切障故。亦名
X03n0221_p0576b24║無比，無有諸法能比類故，一切有情利益安樂所依
X03n0221_p0576c01║處故，宣說廣大甚深義故。十一、希法者，一、德業殊異
X03n0221_p0576c02║故，二、法體希奇故。顯揚第六云：謂於是處宣說諸佛
X03n0221_p0576c03║及聖弟子所有共不共德及諸最勝殊特驚異甚深
X03n0221_p0576c04║之法，名為希法。即准此文，佛及菩薩現無㝵自在神
X03n0221_p0576c05║通及不可思議解脫法門，世及二乘皆未曾有。雜集
X03n0221_p0576c06║云：宣說聲聞、諸大菩薩及如來等最極希有甚奇特
X03n0221_p0576c07║法，名為希法。涅槃云：菩薩初生即行七步。乃至云：初
X03n0221_p0576c08║生入天廟時，令彼天像起迎禮敬，名未曾有。釋曰：雜
X03n0221_p0576c09║集且依通相而說，若分別言，希相全殊。十二、論議者，
X03n0221_p0576c10║一、佛自宣說，二、諸菩薩等互相論難故。瑜伽八十一
X03n0221_p0576c11║云：論議者，謂諸經典循環研覈。摩怛理迦，謂於是處
X03n0221_p0576c12║世尊自廣分別。乃至云：摩怛理迦亦名阿毗達磨。此
X03n0221_p0576c13║經問明品等諸菩薩更相問難，即論議經也。辨相竟。
X03n0221_p0576c14║第二、辨所攝者，此經於三藏中正唯脩多羅攝，兼通
X03n0221_p0576c15║餘二，謂十藏品中說戒藏故，第二地中明戒品故，淨
X03n0221_p0576c16║行、賢首、十住、梵行、十行等中皆有其文，不可繁引，由
X03n0221_p0576c17║此故通毗奈耶攝。又此經或佛自說隨好品等，或加
X03n0221_p0576c18║持說十地品，莫不皆悉循環研覈甚深了義，由此亦
X03n0221_p0576c19║是對法所攝。此經於二藏中，唯菩薩藏十二分教一
X03n0221_p0576c20║切皆攝。所以者何？文中具有十二分故。初、有契經者，
X03n0221_p0576c21║如涅槃說，始從如是我聞乃至歡喜奉行，如是一切
X03n0221_p0576c22║名脩多羅故。二、有應頌者，上下文中多有此分，不可
X03n0221_p0576c23║具引。三、有記別者，如說十住品、初發心功德品、出現
X03n0221_p0576c24║品等，十方佛為聞法者授記是也，廣如前說。四、有諷
X03n0221_p0577a01║誦者，如賢首品及三天偈讚品等。五者、自說者，如十
X03n0221_p0577a02║忍住處等品。六、有因緣者，除前自說，所餘皆是。七、有
X03n0221_p0577a03║譬喻者，上下文中多有此分，不可繁述。八、有本事。九、
X03n0221_p0577a04║有本生者，如毗盧舍那品中說大威光生處及其逢
X03n0221_p0577a05║事諸佛獲利益事，并入法界品中諸善知識說自在
X03n0221_p0577a06║往世本生事等是也。十、有方廣者，此經名義令分正
X03n0221_p0577a07║攝。十一、有希法者，上下文中說無㝵法界體、德、用等
X03n0221_p0577a08║自在之相，非權、小、凡等所有境界，故希有也。十二、有
X03n0221_p0577a09║論議者，上下經文若佛自說，若加持菩薩說，所有脩
X03n0221_p0577a10║環研覈甚深了義，皆論議攝。辨攝竟。問：若此大乘具
X03n0221_p0577a11║十二分，涅槃等說當云何通？故涅槃第三云：護大乘
X03n0221_p0577a12║者，受持九部。法華第一云：我此九部法，隨順眾生說。
X03n0221_p0577a13║瑜伽二十五、三十八、八十五、地持十一皆云：聲聞藏
X03n0221_p0577a14║中無方廣故。答：彼諸經論各依別義，且約一相故作
X03n0221_p0577a15║是說，理實大小皆通十二。故深蜜第三說：菩薩依十
X03n0221_p0577a16║二分教修奢摩他、毗鉢舍那。瑜伽二十一云：佛為聲
X03n0221_p0577a17║聞一一具演十二分教。而涅槃說九部大者，由依三
X03n0221_p0577a18║部小乘相故：一、據因緣中因犯制戒，不據因請因事；
X03n0221_p0577a19║二、依譬喻中誘引義，不依顯深廣義；三、約論議中非
X03n0221_p0577a20║了義說，不約了義說。具顯如前。法華經說九部小者，
X03n0221_p0577a21║由依三部大乘相故：一、依記別中記作佛義，不依弟
X03n0221_p0577a22║子死生記故；二、據自說中不請友義，不據為重法義；
X03n0221_p0577a23║三、約方廣中廣大利樂義，不約正法廣陳義。瑜伽、地
X03n0221_p0577a24║持同此會釋，各有所據，不相違也。問：若藏部中脩多
X03n0221_p0577b01║唯總而非別者，餘中豈不各有餘部？謂一切分中各
X03n0221_p0577b02║有一切，廣如諸經，不可繁引。然其應頌與諷誦，本事
X03n0221_p0577b03║與本生，及本事、本生與記別，互望並無，而自說因緣
X03n0221_p0577b04║容得互有，如涅槃經說因緣相，無人請故。答：脩多羅
X03n0221_p0577b05║是總，名義俱令，餘但義通，故並別攝。門諸分別，具顯
X03n0221_p0577b06║如章。上來第二藏部攝竟。
X03n0221_p0577b07║第三、立教差別中三：一敘異說，二辨順違，三顯正義。
X03n0221_p0577b08║就初門中略敘一十九家，勒為六門。
X03n0221_p0577b09║第一、立一音教門，自有兩家：一、後魏菩提留支云：如
X03n0221_p0577b10║來一代說法，不離一音。故如來一音，同時報萬，大小
X03n0221_p0577b11║並陳。是故聖教雖多差別，不離一音也。二、東秦羅什
X03n0221_p0577b12║三藏云：佛一圓音，平等無二，無思普應，機聞自殊，非
X03n0221_p0577b13║謂言音本陳大小。故維摩云：佛以一音演說法，眾生
X03n0221_p0577b14║各各隨所解故。
X03n0221_p0577b15║第二、立二種教門，自有四家：一者、齊朝武丘山隱士
X03n0221_p0577b16║劉虬立漸、頓二教，謂云：如來一代所說無出漸、頓，華
X03n0221_p0577b17║嚴經等是其頓教，餘名為漸。漸約五時以顯其相：一、
X03n0221_p0577b18║佛初成道，為提謂等說五戒、十善、人、天教門；二、佛成
X03n0221_p0577b19║道已，十二年中說三乘差別教門，如為聲聞說四諦
X03n0221_p0577b20║教等；三、佛成道後，三十年中說般若空相教門；四、佛
X03n0221_p0577b21║成道已，四十年後於八年中說法華經，明破三皈一
X03n0221_p0577b22║教門；五、佛臨涅槃，一日一夜說大涅槃，明佛性常住
X03n0221_p0577b23║教門。如是約時次第說，故名之為漸。二、隋朝誕法
X03n0221_p0577b24║師等，亦立漸頓二教，與前稍異。謂若約直往頓悟機，
X03n0221_p0577c01║大不由小，所說唯是菩薩乘教，則名為頓。若約漸悟
X03n0221_p0577c02║機，大由小起，所設具有三乘之教，則名為漸。三、西
X03n0221_p0577c03║秦曇牟讖三藏立半滿二教，謂依涅槃經喻顯大小
X03n0221_p0577c04║乘教，如半滿字。隋遠法師亦同此立。四、唐初南印
X03n0221_p0577c05║法師亦立二教：一、屈曲教，謂釋迦經遂機性說，隨計
X03n0221_p0577c06║破著故，如涅槃經等；二、平道教，謂盧舍那經遂法性
X03n0221_p0577c07║說故，如華嚴經。又此二教略有四異：一、主異，謂釋迦
X03n0221_p0577c08║化身與舍那十身異故；二、處異，謂娑婆界中木樹、草
X03n0221_p0577c09║座與華藏界中寶樹、寶座異故；三、眾異，謂地前菩薩、
X03n0221_p0577c10║二乘、凡夫等雜眾與唯十地菩薩眾異故；四、說異，謂
X03n0221_p0577c11║局處之說與通方之說異故。廣顯差別，如彼華嚴疏。
X03n0221_p0577c12║第三、立三種教，亦有四家：一、後魏光統律師立漸、頓、
X03n0221_p0577c13║圓三種教，謂初為根未熟者，先說無常，後方說常，先
X03n0221_p0577c14║為說空，後說不空，如是漸次，故名為漸；二、為根已熟
X03n0221_p0577c15║者，於一法門具足演說一切佛法常與無常、空不空
X03n0221_p0577c16║等，更無由漸，故名為頓；三、為於上達分階佛境者，說
X03n0221_p0577c17║於如來無㝵解脫究竟果德圓極祕密自在法門，故
X03n0221_p0577c18║名為圓。其門人遵統，亦同此立。二、玄奘三藏依解
X03n0221_p0577c19║深密經立三時法輪教：初為發趣聲聞乘者，於波羅
X03n0221_p0577c20║奈國施鹿林中創開生死涅槃因果，此即第一四諦
X03n0221_p0577c21║法輪。次為發趣菩薩乘者，鷲峯山等十六會說諸般
X03n0221_p0577c22║若，此即第二無相法輪。後為發趣一切乘者，蓮華藏
X03n0221_p0577c23║等淨穢土中說深密等，此即第三了義法輪。此如測
X03n0221_p0577c24║法師解深密記第一中敘。三、真諦三藏，依金光明
X03n0221_p0578a01║經立轉、照、持三法輪教。謂佛二月八日成道，四月八
X03n0221_p0578a02║日於波羅奈鹿野苑中，為聲聞眾轉四諦法輪。後於
X03n0221_p0578a03║成道第七年中，在舍衛國去祇園五里智慧江邊，為
X03n0221_p0578a04║諸菩薩及二乘眾說般若等經。此時具二，謂轉、照、法
X03n0221_p0578a05║輪。又於成道三十年後，未涅槃前，在毗舍離國鬼王
X03n0221_p0578a06║法堂，為真常菩薩說解節經。此時具有轉、照、持等三
X03n0221_p0578a07║種法輪也。四、唐吉藏法師立三法輪教：一、根本法
X03n0221_p0578a08║輪教，即華嚴經佛初成道說故。二、枝末法輪教，謂佛
X03n0221_p0578a09║成道已五十七日後，於波羅奈林轉四諦法輪故。三、
X03n0221_p0578a10║攝末皈本法輪教，謂法華經如來成道四十年後，說
X03n0221_p0578a11║會三歸一理故。
X03n0221_p0578a12║第四、立四種教門，於中自有五家：一、齊朝大衍法師
X03n0221_p0578a13║立四宗教：一、因緣宗，謂薩婆多；二、假名宗，謂經部教；
X03n0221_p0578a14║三、不真宗，謂般若教；四、真宗，謂法界、真理、佛性等教。
X03n0221_p0578a15║二、陳朝智顗禪師立四教云：一、三藏教，此教明因
X03n0221_p0578a16║緣生滅四諦理，正教小乘，傍教菩薩。乃至云：此之三
X03n0221_p0578a17║藏的囑小乘，故名三藏教。法華云：貪著小乘三藏學
X03n0221_p0578a18║者故。二、通教，通，同也，三乘同稟故。此教明因緣即空
X03n0221_p0578a19║無生四真諦理，是摩訶衍初門，正教菩薩，傍教二乘。
X03n0221_p0578a20║故大品云：欲學聲聞者，當學般若等云云。三、別教，別
X03n0221_p0578a21║是不共之名，不共二乘人說故。此教正明因緣假名
X03n0221_p0578a22║無實四真諦理，的化菩薩，不涉二乘，聲聞在座，如聾
X03n0221_p0578a23║如啞。乃至云：非如方等、大品二乘共聞而教菩薩，兼
X03n0221_p0578a24║欲簡非圓教，名為別，不名不共。四、圓教以不偏為義，
X03n0221_p0578b01║此教明不思議因緣二諦中道理事具足不別，為最
X03n0221_p0578b02║上利根人說。故華嚴云：顯現自在力，為說圓滿經，無
X03n0221_p0578b03║量諸眾生，悉受菩提記。乃至廣說。具如顗師別行四
X03n0221_p0578b04║教中辨。三、梁朝光宅寺雲：法師立四乘教。彼依法
X03n0221_p0578b05║華譬喻品說，以臨門三車為權教三乘，四衢等授大
X03n0221_p0578b06║車為實教大乘，權實合論故立為四。故云：若不爾者，
X03n0221_p0578b07║諸子出宅各應得車，無宜更索。謂羊鹿是權，可使出
X03n0221_p0578b08║門不得；牛車是實，如何齊素？又若四衢等授即是三
X03n0221_p0578b09║中牛者，且二子先自無心，得大是不期而會，求牛正
X03n0221_p0578b10║當無志，何說非本所望？又若不爾者，經不應言：初以
X03n0221_p0578b11║三車引誘諸子，然後但與大車。如來亦爾，初說三乘
X03n0221_p0578b12║引導眾生，然後但以大乘而度脫之。又不應言：於一
X03n0221_p0578b13║佛乘分別說三。又不應言：彼佛出時雖非惡世，以本
X03n0221_p0578b14║願故說三乘法。解云：惡世本願方說三乘，不爾諸佛
X03n0221_p0578b15║唯說其一。明知三中之大非實教大也。具釋如彼法
X03n0221_p0578b16║華疏中。四、隋朝笈多三藏亦立四教云：一、四諦教，
X03n0221_p0578b17║謂四阿含等諸小乘經。二、無相教，謂諸部般若。三、法
X03n0221_p0578b18║相教，謂楞伽經等。四、觀行教，謂華嚴經。五、唐新羅
X03n0221_p0578b19║國元曉法師亦立四教：一、三乘別教，如四諦教、緣起
X03n0221_p0578b20║經等。二、三乘通教，如般若、深密經等。三、一乘分教，如
X03n0221_p0578b21║梵網經等。四、一乘滿教，如華嚴經等。然三乘共學，名
X03n0221_p0578b22║三乘教。不明法空，名別相教。通說法空，是為通教。不
X03n0221_p0578b23║共二乘，名一乘教。於中未顯普法，名隨分教。復明普
X03n0221_p0578b24║法，名圓滿教。具顯如彼華嚴疏中。
X03n0221_p0578c01║第五、立五種教門，自有三家：一、齊朝護身法師立三
X03n0221_p0578c02║宗教：一、因緣宗；二、假名宗；三、不真宗。此上三教同衍
X03n0221_p0578c03║師說。四、真宗教，謂涅槃經說佛性常住等故。五、法界
X03n0221_p0578c04║宗教，謂華嚴經說法界法門故。二、唐初波頗三藏
X03n0221_p0578c05║亦立五教：一、四諦教，謂小乘經。二、無相教，謂般若經。
X03n0221_p0578c06║三、觀行教，謂華嚴經。此上三教同笈多說。四、安樂教，
X03n0221_p0578c07║謂涅槃經，說常樂故。五、守護教，謂大集經，說守護正
X03n0221_p0578c08║法事故。三、有古德亦立五教：一、小乘教，二、初教，三、
X03n0221_p0578c09║終教，四、頓教，五、圓教。此五大都影響天台，唯加頓教
X03n0221_p0578c10║令別爾。然以天台呼小乘為三藏教，其名謬濫，故直
X03n0221_p0578c11║目為小乘教。通教但被初根，故改為初教。別教被於
X03n0221_p0578c12║熟機，故改名終教。圓教之名，仍其舊也。所立頓名，不
X03n0221_p0578c13║據根機，入法非漸。故引思益經云：得諸法正性者，不
X03n0221_p0578c14║從一地至於一地。又引楞伽云：初地即八地，無所有
X03n0221_p0578c15║何次？又云：呵教勸離，毀相泯心。生心即妄，不生即佛。
X03n0221_p0578c16║亦無佛無不佛，無生無不生。如淨名哩住顯不二等，
X03n0221_p0578c17║是其頓也（其相同此）。
X03n0221_p0578c18║第六、立六種教門。唯有一家，謂耆闍法師云：教有六
X03n0221_p0578c19║種：一、因緣宗教，二、假名宗教，此上二教同衍師說；三、
X03n0221_p0578c20║不真宗教，謂諸大乘通說諸法如幻化理故；四、真宗
X03n0221_p0578c21║教，謂說諸法真空理故；五、常宗教，謂說真理恒沙、功
X03n0221_p0578c22║德常恒等義故；六、圓宗教，謂法界自在、緣起無㝵、德
X03n0221_p0578c23║用圓備故。
X03n0221_p0578c24║第二辨違順者，前之所敘一十九家，雖各有憑教理
X03n0221_p0579a01║成立，中間非無名義可不，故此略明順違之相也。
X03n0221_p0579a02║初一音教中，兩師俱依本質教說。若□唯識，教分本
X03n0221_p0579a03║影，則非唯一音，影像多故，隨聞者識，聚集異故。若依
X03n0221_p0579a04║無㝵法界，則說聽圓融，令互相攝，一多無㝵也。
X03n0221_p0579a05║第二二教門內，初劉虬立漸頓中云初時但說人天
X03n0221_p0579a06║教者，此判若唯對一類機理則無爽，若用五時刻定
X03n0221_p0579a07║全斷，便乖提謂密迹等經，彼經皆云第二七日說三
X03n0221_p0579a08║乘故。若十二年中說三差別，則深密應非說三差別，
X03n0221_p0579a09║真諦記中佛成道後三十八年說解節經故。若十二
X03n0221_p0579a10║年後三十年前說般若空教者，龍樹菩薩釋大品經，
X03n0221_p0579a11║則不應云諸比丘眾聞說般若各脫三衣施佛不犯
X03n0221_p0579a12║缺衣者，由是十二年前未制廣戒故。又與真諦引教
X03n0221_p0579a13║相違記中，說佛成道七年後即說般若經故。又云說
X03n0221_p0579a14║般若時未說破三皈一教者，何故大品云舍利弗問
X03n0221_p0579a15║須菩提言：若都不退空復不異，何故得有三乘差別
X03n0221_p0579a16║不唯一乘？須菩提言：無二無三，若聞不怖能得菩提。
X03n0221_p0579a17║據此已說，何言未耶？若三十年後說破三皈一教者，
X03n0221_p0579a18║深乖前引大品所說。若臨涅槃時唯說佛性常位了
X03n0221_p0579a19║義者，遺教應非臨涅槃說。此上且約隨說乖妨，大都
X03n0221_p0579a20║此人未識佛法，謂不知如來本質色、聲聞同時異應，
X03n0221_p0579a21║一切時處但與諸機作增上緣，非目前後說大小法，
X03n0221_p0579a22║故不識佛也。又不知影像教，但結集家隨機見聞，故
X03n0221_p0579a23║前後大小之相，故不識法也。由不知判教多失，諸有
X03n0221_p0579a24║同者準此應知。二、誕法師等漸頓教者，教既有憑，
X03n0221_p0579b01║義復無失。故出現品云：若即說深法，眾生恐怖，是故
X03n0221_p0579b02║如來漸降法雨，如摩那斯；若頓說大乘法，如大莊嚴。
X03n0221_p0579b03║又法華云：若但讚佛乘，眾生沒在苦，是故以方便，分
X03n0221_p0579b04║別說三乘等。廣說應知。文既至義，教復極成，無過故
X03n0221_p0579b05║也。三、曇牟讖三藏立半滿教者，文義令依涅槃所
X03n0221_p0579b06║說，既亦教義至極無所違也。四江南印法師等立
X03n0221_p0579b07║平道屈曲二種教者，義寬斷狹多所違犯。何者？謂云
X03n0221_p0579b08║釋迦說經皆是遂機隨計破著，舍那說經皆遂法性
X03n0221_p0579b09║自在而說。若爾者，涅槃法華維摩楞伽密嚴勝鬘佛
X03n0221_p0579b10║藏經等皆釋迦說，應不明於如來藏性實相法界等。
X03n0221_p0579b11║華嚴梵網既舍那說，何故華嚴於四諦普賢行等品，
X03n0221_p0579b12║皆云隨諸眾生所應調伏作如是說？又問：明淨行梵
X03n0221_p0579b13║行三賢十地離世間入法界等諸品之中，不應皆說
X03n0221_p0579b14║對治行法。梵網應唯遂法性說，不隨雜類畜生等器
X03n0221_p0579b15║方便而說，亦不應說化身佛禮報身佛請問法等。四
X03n0221_p0579b16║異中眾處兩異皆違經說，七處並是娑婆界故。出現
X03n0221_p0579b17║品云：十方諸佛讚普賢言能說此法，今此會中有佛
X03n0221_p0579b18║剎塵數眾生發菩提心故。發心功德品中亦同此說。
X03n0221_p0579b19║准此故知有地前器是此師所立，多違教理甚難依
X03n0221_p0579b20║也。
X03n0221_p0579b21║第三、三種教門內四說之中，初光統立漸、頓、圓者，若
X03n0221_p0579b22║漸根生、熟俱漸，頓根生、熟但頓，漸、頓可分。既云未熟
X03n0221_p0579b23║名漸，已熟名頓，此則於一漸根生、熟為異，無頓義也。
X03n0221_p0579b24║或應彼一有漸、頓二根，生必至熟，熟必從生故；或應
X03n0221_p0579c01║一切皆是漸根，無有不從生至熟故。又圓機既是分
X03n0221_p0579c02║階佛境，則地前無有堪聞此經，此經此釋便有自教
X03n0221_p0579c03║相違。出現品云：今此會中有佛剎塵數眾生發阿耨
X03n0221_p0579c04║菩提心故。又發心功德品及離世間品皆云：我等諸
X03n0221_p0579c05║佛悉共同心護持此經，令現在、未來諸菩薩眾未曾
X03n0221_p0579c06║聞者，皆當得聞故。釋曰：此未曾得聞之輩，應是地上。
X03n0221_p0579c07║既爾，必唯被上達分階佛境者耶？二、玄奘三藏三
X03n0221_p0579c08║時法輪，祇可唯是漸教，唯論三性，一法唯為一機，不
X03n0221_p0579c09║可以為定量剖判一切佛法。測法師解深密記宗趣
X03n0221_p0579c10║中，敘清辨、護法兩家判教云：問：諸部般若宗明無相，
X03n0221_p0579c11║此經了義淺深何別？清辨解云：深密等經明有所得，
X03n0221_p0579c12║淺而非深；諸部般若顯無所得，為最甚深。護法判云：
X03n0221_p0579c13║二時所說無相之理，理無淺深，而說深密為了義者，
X03n0221_p0579c14║約三性義決判諸經有無道理，顯了說故，名為了義；
X03n0221_p0579c15║非無相中有淺深故，名為了義。又成唯識記第八卷
X03n0221_p0579c16║中會釋云：清辨菩薩說解深密為不了者，有所得故；
X03n0221_p0579c17║諸部般若名為了義，無所得故。而彼經中說深密等
X03n0221_p0579c18║為了義者，以對機根說三性義，易可了知，勸令受覺，
X03n0221_p0579c19║於一時間說為了義，非約盡理名為了教。釋曰：准此
X03n0221_p0579c20║所敘，故知深密不能定斷一切佛法。若不爾者，則眾
X03n0221_p0579c21║生界中無頓機故，又使佛無圓音應故，又不能斷佛
X03n0221_p0579c22║性常住、法界解脫、具分真性、如來藏等無量法門，約
X03n0221_p0579c23║時尅教難極成也。若謂三時約義淺深不據時節者，
X03n0221_p0579c24║深密不應說初昔今，故彼第二云：世尊初於一時在
X03n0221_p0580a01║波羅痆斯國仙人墮處施鹿林中，唯為發趣聲聞乘
X03n0221_p0580a02║者，以四諦相轉正法輪。乃至云：世尊在昔第二時中，
X03n0221_p0580a03║唯為發趣脩大乘者，以隱密相轉正法輪。乃至云：世
X03n0221_p0580a04║尊於今第三時中，普為發趣一切乘者，以顯了相轉
X03n0221_p0580a05║正法輪。又前敘異說中引深密記，辨三法輪時處前
X03n0221_p0580a06║後歷然差別，如何拒諱也？三真諦、三藏、三時法輪尅
X03n0221_p0580a07║定年月，斷教淺深會同前說。四、吉藏法師三法輪
X03n0221_p0580a08║中，若初時唯是根本法輪無技末者，何故此經入法
X03n0221_p0580a09║界品云：譬如餓鬼至恒河邊而不見水，設有見者見
X03n0221_p0580a10║其枯竭。此喻聲聞在根本教法界會中，雖不見聞佛
X03n0221_p0580a11║菩薩境，然能見聞自分境界。又此所立亦違密跡、提
X03n0221_p0580a12║謂等經，彼經皆云第二七日說三乘故。若四十年後
X03n0221_p0580a13║總是會末皈本教者，佛臨涅槃不應更說遺教誡經。
X03n0221_p0580a14║又此所判為漸為頓？若為漸根，則不應說先大後小；
X03n0221_p0580a15║若為頓根，則不應有以後會前漸次之相。又按無量
X03n0221_p0580a16║義經，佛一切時說大說小，機一切時有大有小，各別
X03n0221_p0580a17║自聞、各別獲益，是故約時尅教皆不可也。
X03n0221_p0580a18║第四、立四種教門內，五說之中，初衍法師四教：第一、
X03n0221_p0580a19║名因緣者，此名寬濫，何教之內不說因緣？經部標為
X03n0221_p0580a20║假名宗者，仁王、大品皆立三假，豈唯經部？又不真之
X03n0221_p0580a21║與假名，難表差別也。二、智顗禪師四教：初、名三藏
X03n0221_p0580a22║教者，按立此名本依智度，謂對迦陀延尼子弟子而
X03n0221_p0580a23║言，三藏中如是如是說，非謂一切也。故彼論一部文
X03n0221_p0580a24║中通名小宗，或云聲聞法，或云二乘法，或云小乘法，
X03n0221_p0580b01║或云三藏法。當知小乘之名隨自宗語，三藏之稱隨
X03n0221_p0580b02║他宗言，非共名也。而顗禪之徒不曉此意，務存詭異，
X03n0221_p0580b03║誤製教名，自成四失：一、濫涉大乘失，謂若小有三藏
X03n0221_p0580b04║則名三藏教，大既有三藏何不名三藏？二、大無三藏
X03n0221_p0580b05║失，謂小乘有三藏獨名為三藏，大不名三藏，大應無
X03n0221_p0580b06║三藏。三、特違至教失，謂法華云不得親近小乘三藏
X03n0221_p0580b07║學者，既以小乘為能別之言，明知三藏不唯屬小，諸
X03n0221_p0580b08║大乘經皆無偏目小乘為三藏者，闍王下卷及入大
X03n0221_p0580b09║乘論皆破小乘不許立三藏也。四、有不定失，謂智度
X03n0221_p0580b10║十一龍樹自云：如提達呵多等亦以三藏聲聞法、摩
X03n0221_p0580b11║訶衍法教人，而身入地獄。是事云何等？又經量部唯
X03n0221_p0580b12║立經、律二藏，經詮慧處是對法故。大眾部師說有四
X03n0221_p0580b13║藏，三藏之外更立雜藏，通詮三學故。犢子部師亦立
X03n0221_p0580b14║四藏，於三藏外立呪藏故。成實論宗立有五藏，於三
X03n0221_p0580b15║藏外更立雜藏及菩薩藏。准上諸部，立藏多少數既
X03n0221_p0580b16║不定，何得都名小乘為三藏教？故今與作不定過云：
X03n0221_p0580b17║為如一切有部立三藏故，小乘定名為三藏耶？為如
X03n0221_p0580b18║經量部等不立三藏，小乘不定名三藏耶？（有喻云云）又若
X03n0221_p0580b19║此教傍教菩薩，則應一切菩薩皆因小起，總無頓機，
X03n0221_p0580b20║無簡言故。二、以三乘同稟名為通教。此明因緣即空
X03n0221_p0580b21║無生四真諦理者，小宗之中，亦說聲聞、辟支、菩薩同
X03n0221_p0580b22║稟小教，亦應名通教耶？又佛說般若時，二乘在會，為
X03n0221_p0580b23║聞生空？為聞二空？若唯生空，則與菩薩異，何名同稟？
X03n0221_p0580b24║若言聞之雖異，以同會故，名同稟者，則諸教皆爾，何
X03n0221_p0580c01║直般若一音異應，豈不然乎？亦不可說聞二空教獲
X03n0221_p0580c02║二乘果，行果雜亂故。又別、圓兩教，豈亦不說因緣即
X03n0221_p0580c03║空無生四直諦理？三、別教以不共二乘人的化菩薩，
X03n0221_p0580c04║二乘在座，如聾如啞。此教明因緣假名者，圓教應共
X03n0221_p0580c05║二乘人說，非的化菩薩。又別、圓二教所相因緣，應不
X03n0221_p0580c06║即空，應執一切為實有也。四、圓教明不思議因緣二
X03n0221_p0580c07║諦中道理事具足不別，為上利根人說者，華嚴為是
X03n0221_p0580c08║別教？為是圓耶？若別非圓，則應說因緣假名，不說不
X03n0221_p0580c09║可思議因緣二諦中道所說理事，應別不具，不為上
X03n0221_p0580c10║利根人說。若圓非別，二乘在會，應不如聾。若亦圓亦
X03n0221_p0580c11║別，有前相違，或無四教也。三、光宅雲：法師四乘教
X03n0221_p0580c12║者，一三之名，備陳眾典；權實之說，尤著法華。能詮則
X03n0221_p0580c13║憑於實教，所詮則當乎了義。權實合論，總目為四。依
X03n0221_p0580c14║乘立教，理極成也。四笈多、三藏、四教、四諦之名，大
X03n0221_p0580c15║乘亦有無相之理，楞伽不無。楞伽雖有法相，宗豈存
X03n0221_p0580c16║乎相也？四諦無相，皆是觀門，何獨華嚴唯明觀行？僧
X03n0221_p0580c17║祇、壽量、住處等品，說何觀耶？若謂宗明，則諸經甚眾
X03n0221_p0580c18║矣。五曉法師立四教中云唯明生空名三乘別教
X03n0221_p0580c19║者，此但是小乘教，何用三名？若言是三中小與大別
X03n0221_p0580c20║故名別者，有大乘經為異小乘唯說法空，彼亦應名
X03n0221_p0580c21║三乘別教。又云具顯二空名三乘通教者，一乘亦應
X03n0221_p0580c22║名為通教，分滿教中具二空故，一三雖殊空無異故。
X03n0221_p0580c23║又不共二乘名一乘者，法華、維摩、涅槃等經應非一
X03n0221_p0580c24║乘，彼經會中有聲聞故。
X03n0221_p0581a01║第五立五種教三說內，初護身法師五宗教中，初之
X03n0221_p0581a02║三教會釋如前。衍師所說四五兩教，但是部別之宗，
X03n0221_p0581a03║非通宗之教。二、波頗三藏五中，初二同前笈多所
X03n0221_p0581a04║會，餘之三教亦但一部之宗爾。三、古德五教中立
X03n0221_p0581a05║頓，既引思益云得諸法正性者等，及楞伽云無所有
X03n0221_p0581a06║何次等，又云呵教勸離，毀相泯心，乃至云如淨名嘿
X03n0221_p0581a07║等者，當知此並亡詮顯理，何復將此立為能詮？若此
X03n0221_p0581a08║是教，更詮何理？若言以教離言故，與理不別者，終、圓
X03n0221_p0581a09║二教豈不離言？若許離言，總應名頓，何有五教？若謂
X03n0221_p0581a10║雖說離言，不㝵言說者，終、圓二教亦應名頓，以皆離
X03n0221_p0581a11║言，不㝵言故。又此頓望誕及光統所立之頓，便有兩
X03n0221_p0581a12║重，以彼漸頓機中皆有勸脩離言者故。蓋知此所立
X03n0221_p0581a13║頓，但是餘教所詮法性，非能詮教也。
X03n0221_p0581a14║第六、耆闍法師六宗教中，初二同前衍師所會，第三、
X03n0221_p0581a15║第四只是一義，謂不真如幻約喻顯空，真空理性就
X03n0221_p0581a16║法說空，法望於喻，豈二門也？第五、恒沙功德與第六、
X03n0221_p0581a17║無㝵德用，此之二宗相望稍別，亦無過也。
X03n0221_p0581a18║第三顯正義中二：初以理成立，後問答分別。前中古
X03n0221_p0581a19║來立教各據不同，或依言音、或約時機、或就別宗、或
X03n0221_p0581a20║據乘立，此之多類具述如前。今依所詮法性以顯能
X03n0221_p0581a21║詮差別，謂有全隱全顯、分隱分顯以立四教。故寶性
X03n0221_p0581a22║論第四云：有四種眾生不識如來如生盲人：一者凡
X03n0221_p0581a23║夫、二者聲聞、三者辟支佛、四初心菩薩。今之所存依
X03n0221_p0581a24║此而立：初迷真異執教當彼凡夫，二真一分半教當
X03n0221_p0581b01║彼聲聞及辟支佛，三真一分滿教當彼初心菩薩，四
X03n0221_p0581b02║真具分滿教當彼識如來藏之根器。（准法華？譬喻品內，三品大乘當
X03n0221_p0581b03║此第三教，法彼四衢等授一乘當此第四教。大寶積經？無盡慧所問會中及寶性論第四皆云：初心菩薩教者
X03n0221_p0581b04║當此第三教。智度論三十七云：共教者〔互〕當此第三教。又云：不共者當此第四教。解深密第二云：世尊在昔第
X03n0221_p0581b05║二時中唯為發趣脩大乘者。又云：世尊於今第三時中普為發趣一切乘者等。此二時教既俱大乘有了不了，
X03n0221_p0581b06║當知二中有權有實。性各隨宗諍了不了，大乘權實終自有憑。寶性等云：初心教者，約根勝劣名其初終，非據
X03n0221_p0581b07║修行初終時位。不爾，凡夫於茲絕分。）
X03n0221_p0581b08║初迷真異執教者，謂世及出世，情非情類，莫不皆依
X03n0221_p0581b09║真性建立。而諸凡夫，福慧微薄，於正法中不中，不得
X03n0221_p0581b10║真實。於虗妄法，橫起推求，謬執異因，將為正道。無利
X03n0221_p0581b11║勤苦，不免輪迴。由先業力，堅執不捨。此等皆由迷真
X03n0221_p0581b12║所致。故密嚴經第二云：諸仁者，意在身中，如風速轉。
X03n0221_p0581b13║業風吹動，遍在諸根。七識同時，如浪而起。外道所計
X03n0221_p0581b14║勝性微塵自在時等，悉是清淨阿賴耶識。由先業力，
X03n0221_p0581b15║乃愛為因，成就世間若干品類。妄計之人，執為作者。
X03n0221_p0581b16║此識體相，微細難知。未見真實，心迷不了。（此經宗意，以生滅與
X03n0221_p0581b17║不生滅和合，成阿賴耶識。故以阿賴耶名，名如來藏也。）就此教中有二：先敘西
X03n0221_p0581b18║域，後述此方。前中西方外道色類，總有九十五種。其
X03n0221_p0581b19║中執有異因，傳習文教者有十。一、□□□論師計立
X03n0221_p0581b20║二十五諦，謂從自性三德，變成大等二十三法。真我
X03n0221_p0581b21║於中，但能受用，而非作者。此計自性為萬物因，是常，
X03n0221_p0581b22║是涅槃因。二、勝論師計立六句義，謂實、德、業、大，有同
X03n0221_p0581b23║異和合。於實句中，真我能為作者，互能受用。故此真
X03n0221_p0581b24║我是萬物因，是常，是涅槃因。三、塗灰外道計三界中，
X03n0221_p0581c01║有所一切大地，命非命物，皆是摩醯首羅天之所生。
X03n0221_p0581c02║故此天是實，是常，是周遍能生萬物，是涅槃因。四、圍
X03n0221_p0581c03║陀論師計圍陀，此云明也。彼計那羅延天，能生四姓
X03n0221_p0581c04║煞生祭祀梵天，得生彼天，是即涅槃。故那羅延是一
X03n0221_p0581c05║切物因，是常，是涅槃因。五、時散外道，計一切萬□□
X03n0221_p0581c06║時生滅，是故時即是常，是萬物因，是涅槃因。六、方論
X03n0221_p0581c07║師，計方生世人天地，後滅還入於方，是故方即是常，
X03n0221_p0581c08║是萬物因，是涅槃因。七、安荼論師，計世間最初唯有
X03n0221_p0581c09║大水，時有大荼安出，生如雞卵，金色。後為兩段，上為
X03n0221_p0581c10║天，下為地，中生一梵天，能作一切有命無命。故此梵
X03n0221_p0581c11║天是萬物因，是常，是涅槃因。八、無因論師，計一切萬
X03n0221_p0581c12║物無因無緣，自然生，自然滅。故此自然是萬物因，是
X03n0221_p0581c13║常，是涅槃因。九、口力論師，計虗空為物因，從空生風，
X03n0221_p0581c14║風生火，火生水，水生凍堅作地，地生五糓五穀生命，
X03n0221_p0581c15║命歿後還歸虗空。是故虗空為萬物因，是常，是涅槃
X03n0221_p0581c16║因。十、宿作論師，計一切眾生受苦樂報，皆隨往日本
X03n0221_p0581c17║業因緣。是故若持戒精進，受身心苦，能壞本業。本業
X03n0221_p0581c18║既盡滅，眾苦盡滅，即得涅槃。是故宿作為一切因。廣
X03n0221_p0581c19║破此計，如涅槃經第四十說。十一、路伽耶論師，計色
X03n0221_p0581c20║心等法皆是極微所作，是故極微為萬物因，是常，是
X03n0221_p0581c21║涅槃因。此上諸計，若廣分別，具如瑜伽第六，顯楊第
X03n0221_p0581c22║九、第十，婆沙第十一、第十二，金七十論等。敘西域竟。
X03n0221_p0581c23║第二、述此方者。除偽書之外，說天地萬物本所從生，
X03n0221_p0581c24║莫出於易、老、莊也。此三家大意略同，而文稍異。初、依
X03n0221_p0582a01║孔丘述，易為萬物之始，生於萬物。故易繫云：易有大
X03n0221_p0582a02║極，是生兩儀，兩儀生四象，四象生八卦，八卦定吉凶，
X03n0221_p0582a03║吉凶生大業。又曰：一陰一陽之謂道，陰陽不測之謂
X03n0221_p0582a04║神。二、依李聃計自然為萬物因，則萬物無非自然。故
X03n0221_p0582a05║道經云：道可道，非常道。名可名，非常名。無名天地始，
X03n0221_p0582a06║有名萬物母。德經云：道生一，一生二，二生三，三生萬
X03n0221_p0582a07║物。又曰：人法地，地法天，天法道，道法自然。（此計道即自然，或道
X03n0221_p0582a08║次於自然。）三、莊周計道為萬物因，則道無不在。故莊子內
X03n0221_p0582a09║篇太宗師云：夫道，有情有信，無為無形。可傳而不可
X03n0221_p0582a10║受，可得而不可見。自本自古以固存。神鬼神帝，生天
X03n0221_p0582a11║生地。釋曰：此上三家所計物生，自虗萬無而響像。
X03n0221_p0582a12║學人摸塔釋教，即謂如藏隨緣，是彼無生萬有。若此
X03n0221_p0582a13║者，豈唯不識如來之藏，抑亦未辨虗無之宗。何則？如
X03n0221_p0582a14║寧有生生萬物耶？如寧先無有後方生有耶？如寧有
X03n0221_p0582a15║所在而無不在耶？（有無在〔有〕，非即離故。）如寧展轉生諸法耶？（空即
X03n0221_p0582a16║薀故。）如寧可傳有可得耶？（離名言故，無所得故。若謂無傳傳、無得得者，愛之與見，何
X03n0221_p0582a17║不爾耶？）道豈同如體相用耶？相即相在耶？主伴隱顯耶？
X03n0221_p0582a18║純雜微細耶？重重無盡耶？同時具足耶？既於如藏未
X03n0221_p0582a19║能巨細許別，建立染淨，同如隨緣，深可悲愍。與夫執
X03n0221_p0582a20║礫為寶，謂蠹知文，其何爽矣！（一切外道，不說因緣無〔性有〕，空空有有，不即〔不〕
X03n0221_p0582a21║不離。摸搭之人，持由迷此。若〔諦〕心不可為說，慮其竊真飾偽故也。）
X03n0221_p0582a22║第二真一分半教者，謂於真如隨緣不變二分義中，
X03n0221_p0582a23║唯說生空所顯之理。雖一切有部及多聞部說三無
X03n0221_p0582a24║為，分別論者立四無為，大眾一說說出世，雞胤等部
X03n0221_p0582b01║說九無為，化地部說真如等九，而擇滅等皆是凝然
X03n0221_p0582b02║生空所顯，仍有數量。以其根劣，未堪聞說二空所顯
X03n0221_p0582b03║無分限真。故智度三十一云：小乘弟子鈍根故，為說
X03n0221_p0582b04║眾生空。起信論云：法我見者，依二乘根鈍，如來但為
X03n0221_p0582b05║說人無我。涅槃第五云：以諸聲聞無有力，是故如來
X03n0221_p0582b06║為說半字九部經典，而不為說毗伽羅論方等大乘。
X03n0221_p0582b07║釋曰：當此教機，雖不同前別執異道，然由未聞真具
X03n0221_p0582b08║分義，故依六識三毒建立染淨根本所依。故阿含云：
X03n0221_p0582b09║貪恚愚癡是世間根本。乃至云：以此三毒為因緣故
X03n0221_p0582b10║起於三業，三業因緣起於三界，是故有一切法。又云：
X03n0221_p0582b11║眾生癡所覆，為後起三行。乃至云：是謂為生死，諸法
X03n0221_p0582b12║之根本。此據染根本說，具如中觀第四引。又二十部
X03n0221_p0582b13║中分別說部，立一切凡夫聖眾生皆以空為本，所以
X03n0221_p0582b14║凡聖眾生皆從出（如佛性論第一卷說）。經部師計以現在色心
X03n0221_p0582b15║等為染淨因，然有三說：一根本經部，計六識及色不
X03n0221_p0582b16║相應并心法受熏持種；二末經部，計識類受熏持種；
X03n0221_p0582b17║三復有末計雙熏事類，具如順正理第八卷說。上座
X03n0221_p0582b18║部計色心前後各各自類，前為後因，因果義成，如成
X03n0221_p0582b19║唯識第三中說。又計微細意識為染淨因，撿犢子部
X03n0221_p0582b20║計補特伽羅為染淨因，故宗輪云：犢子部說諸法若
X03n0221_p0582b21║離補特伽羅，無說前世轉至後世，依補特伽羅可說
X03n0221_p0582b22║有轉移故。薩婆多計雜染清淨，依未來藏得建立撿。
X03n0221_p0582b23║又說隨眠為雜染依，故俱舍十九云：隨眠諸有本，此
X03n0221_p0582b24║差別有六，謂貪瞋亦慢，無明見及疑。廣說如彼。經量
X03n0221_p0582c01║部計異生位中亦有聖法，執有勝義補特伽羅，如宗
X03n0221_p0582c02║輪說。釋曰：此教雖有多部異計，莫不皆迷真具分義，
X03n0221_p0582c03║故別建立染淨之因。問：此教若於真如隨緣不變義
X03n0221_p0582c04║中唯說生空所顯之理名真一分半者，智度論說當
X03n0221_p0582c05║云何通？三十二云：問：聲聞法中何故不說如是法性
X03n0221_p0582c06║實際，而摩訶衍法中處處說耶？答：聲聞法中有說處，
X03n0221_p0582c07║但少爾。如雜阿含中說：有一比丘問佛：十二因緣為
X03n0221_p0582c08║是佛作？為是餘人作？佛告比丘：我不作十二因緣，亦
X03n0221_p0582c09║非餘人作，有故是事有等。答：雖有此說，由四義故但
X03n0221_p0582c10║為真一分半。一者諸大乘經多分說彼二乘智劣，佛
X03n0221_p0582c11║不為說，法空理故。二者彼小教中多分不說，法無我
X03n0221_p0582c12║故。三者智度所引但是少分，說彼無故。四者彼雖說
X03n0221_p0582c13║名而不釋義，隱密相故。如攝大乘亦引彼說阿賴耶
X03n0221_p0582c14║名欣喜愛樂，豈即由此都名滿分？故今所立依多分
X03n0221_p0582c15║說。第二教竟。
X03n0221_p0582c16║第三真一分滿教者，謂於真如隨緣、不變二分義中，
X03n0221_p0582c17║具說不變生法二空所顯真性。當此教機，雖不同前
X03n0221_p0582c18║執法有體，而二空所顯還是凝然。故成唯識第九云：
X03n0221_p0582c19║真如者，真謂真實，顯非虗妄；如謂如常，表無變易。謂
X03n0221_p0582c20║此真如於一切位常如具住，故曰真如，即是湛然不
X03n0221_p0582c21║虗妄義。釋曰：由此真如但是不變，無隨緣故，故依生
X03n0221_p0582c22║滅八識建立生死根本及涅槃因。故無性攝論第一
X03n0221_p0582c23║引阿毗達磨大乘經頌云：無始時來界，一切法等依，
X03n0221_p0582c24║由此有諸趣，及涅槃證得。無性釋云：此引阿笈摩證
X03n0221_p0583a01║阿賴耶，名所知依。無始時者，初際無故。界者，因也，即
X03n0221_p0583a02║種子也。是誰因種？謂一切法。此唯雜染，非是清淨。故
X03n0221_p0583a03║後當言：多聞熏習所依，非阿賴耶所攝。彼一切法等
X03n0221_p0583a04║所依者，能住持義，是所依義，非因性義，所依、能依性
X03n0221_p0583a05║各異故。若不爾者，界聲已了，無假依言。護法論師釋
X03n0221_p0583a06║前頌文，與無性異。故成唯識第三云：頌中初半顯第
X03n0221_p0583a07║八識為因緣用，後半頌顯為流轉還滅作依持用。界
X03n0221_p0583a08║是因義，即種子識無始時來展轉相續親生諸法，故
X03n0221_p0583a09║名為因。依是緣義，即執持識無始時來與一切法等
X03n0221_p0583a10║為依止，故名為緣，謂能執持諸法種子故，與現行法
X03n0221_p0583a11║為所依故。釋曰：此教既說依生滅識成世出世，是故
X03n0221_p0583a12║四智心品為相所遷，說佛三身具常無常，以有為智
X03n0221_p0583a13║證無為理，義說不異而實非一，真俗二諦迢然別故。
X03n0221_p0583a14║依他起性似有不無，非即無性，真空圓成。釋經空義，
X03n0221_p0583a15║但約所執同時四相，滅表後無非斷非常，果生因滅
X03n0221_p0583a16║根本後得，緣境斷惑決定不同，義說雙觀而實別照。
X03n0221_p0583a17║既說有為不即無為，故亦不說流即無流。佛果說有
X03n0221_p0583a18║有為無流，眾生識中建立本有無流種子。理行二性
X03n0221_p0583a19║根本既異，是故五性畢竟差別，說眾生界有佛化境
X03n0221_p0583a20║各殊。如是義類廣有眾多，皆由真性唯凝然故。准釋
X03n0221_p0583a21║可知。
X03n0221_p0583a22║第四真具分滿教中有二門：一理事無礙門，二事事
X03n0221_p0583a23║無㝵門。初中聖教說真如隨緣作一切法不失自體，
X03n0221_p0583a24║諸法即真不㝵生滅。所以者何？由無自性理諸法得
X03n0221_p0583b01║成，由諸法成方顯無性理。為顯此義，諸聖教中總有
X03n0221_p0583b02║三說：一依理成事，二會事歸理，三理事互成。且說初
X03n0221_p0583b03║者，如寶性論第四云：無始時來性，作諸法依止，依此
X03n0221_p0583b04║有諸道，及證涅槃果。堅慧論師釋云：性者謂如來藏
X03n0221_p0583b05║性。如聖者勝鬘經說：依如來藏故有生死，依如來藏
X03n0221_p0583b06║故有涅槃。起信論意亦同此說。密嚴第三云：世間諸
X03n0221_p0583b07║眾生，染淨等諸法，皆依於藏識，為因而得生。佛說如
X03n0221_p0583b08║來藏，以為阿賴耶，惡慧不能知，藏即賴耶識。此經問
X03n0221_p0583b09║明品中顯一心生種種果，意亦同也。二會事歸理者，
X03n0221_p0583b10║法華方便品云：是法住法位，世間相常住。又云：諸佛
X03n0221_p0583b11║兩足尊，知法常無性。仁王觀空品云：若有脩習聽說，
X03n0221_p0583b12║無聽無說如虗空。法同法性，聽同一切法皆如也。維
X03n0221_p0583b13║摩菩薩品云：一切眾生皆如也，一切法亦如也。又觀眾
X03n0221_p0583b14║生品云：言說文字皆解脫相。此經十忍品云：譬如谷
X03n0221_p0583b15║響從緣所起，而與法性無有相違。涅槃第八云：若言
X03n0221_p0583b16║無明因緣諸行，凡夫聞已生二法想，智者了達其性
X03n0221_p0583b17║無二，無二之性即是實性。乃至云：若言一切法無我，
X03n0221_p0583b18║如來祕藏亦無有我，凡夫謂二，智者了達其性無二，
X03n0221_p0583b19║無二之性即是實性。第八迴向云：譬如真如，以一切
X03n0221_p0583b20║法無性為性、無相為相。涅槃四十云：無相者，謂一切
X03n0221_p0583b21║法無自相、無他相、無自他相。乃至云：如是等相，隨所
X03n0221_p0583b22║滅處名真實相、名為法界、名第一義諦、名第一義空。
X03n0221_p0583b23║三理事互成者，此經第四迴向中云：於有為界示無
X03n0221_p0583b24║為法，而不滅壞有為之相；於無為界示有為法，而不
X03n0221_p0583c01║分別無為之相。第七迴向云：法性不違相，法相不違
X03n0221_p0583c02║性；法生不違性，法性不違生。離世間品云：於有為無
X03n0221_p0583c03║為不生二想，佛所攝持。密嚴第三云：如來清淨藏，世
X03n0221_p0583c04║間阿賴耶，如金與指環，展轉無差別。維摩弟子品云：
X03n0221_p0583c05║諸法畢竟不生不滅，是無常義，乃至廣說。大品三十
X03n0221_p0583c06║九云：諸法平等，所謂無相。須菩提白佛言：是法平等，
X03n0221_p0583c07║為是有為？為是無為？佛言：非有為法，非無為法。何以
X03n0221_p0583c08║故？離有為法，無為法不可得；離無為法，有為法不可
X03n0221_p0583c09║得。須菩提！是有為、無為二法，不合不散。釋曰：由上教
X03n0221_p0583c10║理，顯有為、無為非一非異，故不同前教說生滅智證
X03n0221_p0583c11║無生滅理，不說如外智證智外如。緣境斷惑，不二而
X03n0221_p0583c12║二，說能、所斷；二而不二，說為內證。照惑本無，即是智
X03n0221_p0583c13║體；照體無自，即是證如。若依此釋，無能、所斷，證方為
X03n0221_p0583c14║真。斷證始本無二之智，應用無邊說無盡智，非唯二、
X03n0221_p0583c15║四等。如是智體非相能遷，非為、無為三界唯心，依第
X03n0221_p0583c16║一義，非唯生滅識。理、行二性不二而二，故凡有心悉
X03n0221_p0583c17║有佛性，但有流心會自本性成無漏智，非無漏外有
X03n0221_p0583c18║別有漏心能得無漏。法無此失，故不別立。有為、無漏
X03n0221_p0583c19║無因緣種，是故乘破三殊，姓無五異。依他無性，即是
X03n0221_p0583c20║圓成，更無二執。三性一觀，不待別脩。同時四相滅，非
X03n0221_p0583c21║後無因果，即空即有，非斷非常。如是義類，廣有眾多，
X03n0221_p0583c22║不可繁文，應准思擇。二、事事無㝵門者，謂此事、彼
X03n0221_p0583c23║事，或由法性力所致，或由神通等轉變，是故互望於
X03n0221_p0583c24║同類、異類中，有相即、相在等，相作、相入等。然此總依
X03n0221_p0584a01║三相以顯：一、體事，二、德相，三、業用。初、體事者，謂色、心、
X03n0221_p0584a02║時、處、身、方、教、義、行、位等。此通二種：一、純淨無漏，謂佛
X03n0221_p0584a03║菩提從無生智證淨法界所起依正，此即德相所依
X03n0221_p0584a04║體事也；二、通染、無染，此即業用所依體事也。二、德相
X03n0221_p0584a05║者，謂相即、相在等。由佛菩提無染依止，莫不皆以真
X03n0221_p0584a06║如為體，真如既具過恒沙德，真所起事德量亦然，是
X03n0221_p0584a07║故此事德相一同真性，無㝵自在。三、業用者，謂佛菩
X03n0221_p0584a08║提證得淨法界故，成就通明三昧解脫，而能於彼染
X03n0221_p0584a09║淨體事示現自在相作、相入等。上來略顯事事無㝵，
X03n0221_p0584a10║若廣分別明行相證成，如下第七顯義中說。
X03n0221_p0584a11║第二問答分別者，如別行三教對辨中說。上來真具
X03n0221_p0584a12║分滿教了。上來總辨第三大段立教差別門竟。
X03n0221_p0584a13║第四、教所被機中二：初明正為，後辨兼為。前中即是
X03n0221_p0584a14║具分教機，於三乘中唯是實教大乘菩薩，故出現品
X03n0221_p0584a15║云：此法門，如來不為餘眾生說，唯為趣向大乘菩薩
X03n0221_p0584a16║說，唯為乘不思議乘菩薩說。釋曰：此簡持名也。簡中
X03n0221_p0584a17║二種：一者、二乘；二、是漸悟。俱非正為，故云唯為趣向
X03n0221_p0584a18║大乘菩薩也。持者，乘是運載之義，謂無分別智所有
X03n0221_p0584a19║脩行及所成位等一切諸法，不同行布乘教，彼中行
X03n0221_p0584a20║但一，多行但多，上位但上，下位但下，理在事外，事在
X03n0221_p0584a21║理外。今此不爾，一即多而不壞一，多即一而不失多，
X03n0221_p0584a22║上即下而不壞上，下即上而不失下，事即理而非理，
X03n0221_p0584a23║理即事而非事，恒是不是，不是而是，理事鎔融，互無
X03n0221_p0584a24║障㝵。如斯運載，乘謂一不可以一思議，以即多故，乃
X03n0221_p0584b01║至理不可以理思議，由即事故，是故名此為不思議，
X03n0221_p0584b02║此亦可是簡非名爾。又此簡彼二乘小，故名為大，非
X03n0221_p0584b03║彼下乘所能測，故名不思議。雖有兩釋，前說為勝也。
X03n0221_p0584b04║後兼為中三：一、引為；二、轉為；三、遠為。初是真一分滿
X03n0221_p0584b05║教機也。於三乘中，權教大乘菩薩、五種姓內菩薩種
X03n0221_p0584b06║姓及不定性中一分菩薩，由此根性未可正為，但應
X03n0221_p0584b07║且依權教脩習，從此引入實教中故。出現品云：設有
X03n0221_p0584b08║菩薩於無量百千億那由他劫行六波羅蜜，修習種
X03n0221_p0584b09║種菩提分法，若未聞此如來不思議大威德法門，或
X03n0221_p0584b10║時聞已，不信不解，不順不入，不得名為真實菩薩。釋
X03n0221_p0584b11║曰：理實菩薩經爾所時脩六度等，無有不聞此經不
X03n0221_p0584b12║信不解。今假設言，設爾所時依彼權教脩六度等，而
X03n0221_p0584b13║未聞此實教大乘，或聞不信，此尚不名真實菩薩，況
X03n0221_p0584b14║聞權教少時脩行，而得名為真實菩薩？問：若權教菩
X03n0221_p0584b15║薩畢竟還須入實教者，權教所說十他、佛他，豈虗設
X03n0221_p0584b16║耶？答：權教所設因果行相，非實非虗。非虗者，為接引
X03n0221_p0584b17║故，長養根器，故無實；十地、佛地，故非是實也。亦如小
X03n0221_p0584b18║教說佛菩薩因行果證，彼說非實非不實也。是故實
X03n0221_p0584b19║證實果，唯在實教。以此教中說如來藏具分義故，因
X03n0221_p0584b20║果行相稱法性故，一即一切，一切即一，乃至廣說。故
X03n0221_p0584b21║出現品云：此法名演說如來根本實性不思議究竟
X03n0221_p0584b22║法。又云：此經珍寶不入一切餘眾生手，唯除如來法
X03n0221_p0584b23║王真子，生如來家，種如來相諸善根者，乃至廣說。
X03n0221_p0584b24║二、轉為者，謂即真一分半教機也，於三乘五姓中隨
X03n0221_p0584c01║其所應。今依此經但應轉為，不可直被。故出現品云：
X03n0221_p0584c02║如藥樹王唯除三處，不能為作生長利益，所謂地獄
X03n0221_p0584c03║深坑及水輪中，然亦於彼初無厭捨。如來知慧大藥
X03n0221_p0584c04║王樹亦復如是，唯除三處，不能為作生長利益，所謂
X03n0221_p0584c05║二乘墮無為坑及壞善根，非器眾生溺大邪見貪愛
X03n0221_p0584c06║之水，然亦於彼曾無厭捨。釋曰：無厭捨言，非畢竟無
X03n0221_p0584c07║生長利益菩提涅槃故。然諸二乘以根鈍故，不能直
X03n0221_p0584c08║入實教之中，要先迴至權教大乘，捨二乘名得菩薩
X03n0221_p0584c09║稱，然後方入真具分教。有釋此經亦直被小現相品
X03n0221_p0584c10║說彼獲益，故第九會列聲聞眾故者，今按此釋乃為
X03n0221_p0584c11║謗經。所以者何？出現品說一切二乘不聞此經，何況
X03n0221_p0584c12║受持書寫等故。而現相品說二乘獲益，非在此會聞
X03n0221_p0584c13║此法故。第九會中正為簡彼非此所被，故列彼眾顯
X03n0221_p0584c14║如聾盲。問：此經既不被於二乘，何名具分？答：若被二
X03n0221_p0584c15║乘，何名具分？思之可見。三、遠為者，謂即迷真異執，
X03n0221_p0584c16║無聞非法，亦即是前壞於善根，溺見水等，於五姓中
X03n0221_p0584c17║畢竟無有般涅槃法諸有情也。今依此經，但得遠為，
X03n0221_p0584c18║非可正被。故出現品云：如來智慧無處不至。何以故？
X03n0221_p0584c19║無一眾生而不具有如來智慧，但以妄想顛倒執著
X03n0221_p0584c20║而不證得。若離妄想，一切智、自然智、無㝵智則得現
X03n0221_p0584c21║前。譬如有大經卷，量等大千，書寫大千世界中事，一
X03n0221_p0584c22║切皆盡。乃至云：雖復量等大千世界，而全在一微塵
X03n0221_p0584c23║之內。如一微塵，一切微塵皆亦如是。如來智慧亦復
X03n0221_p0584c24║如是，無量無㝵，普攝利益一切眾生，具足在於眾生
X03n0221_p0585a01║身中。但諸凡愚妄想執著，不知不覺，不得利益，乃至
X03n0221_p0585a02║廣說。寶性論宗亦同此教。故彼第三云：向說一闡提
X03n0221_p0585a03║常不入涅槃，無涅槃性者，為欲示現謗大乘因故，為
X03n0221_p0585a04║欲迴轉謗大乘心不求大乘心故，依無量時故作是
X03n0221_p0585a05║說。以彼實有清淨性故，不得說言彼常畢竟無清淨
X03n0221_p0585a06║性。上來聖教除正為外，無有凡愚不至二乘，無有二
X03n0221_p0585a07║乘不至權教大乘，無有權教不至實教，是故一切三
X03n0221_p0585a08║乘五姓無非此經之所被者。此中總攝現為當為四
X03n0221_p0585a09║生六趣外道闡提一切皆盡，無一眾生無佛智故。出
X03n0221_p0585a10║現品云：佛子！譬如大海，其水潛流四天下地及八十
X03n0221_p0585a11║億小洲，有穿鑿者無不得水。佛智慧海亦復如是，流
X03n0221_p0585a12║入一切眾生心中，若有眾生觀察境界脩習善法，則
X03n0221_p0585a13║得智慧清淨明了，而如來智平等無二，乃至廣說。此
X03n0221_p0585a14║猶且約行性而說，若依法性，非情亦是此經所為。所
X03n0221_p0585a15║以者何？情與非情其性一故，攝相歸性相亦無二，是
X03n0221_p0585a16║故但被有情則為已被非情也。第四門竟。
X03n0221_p0585a17║第五、教體中兼辨諸宗，通有其三：一薩婆多宗，二經
X03n0221_p0585a18║部宗，三大乘宗。就初宗中自有三說：一大婆沙中於
X03n0221_p0585a19║四法內唯取音聲以為教體，故彼一百二十六云：問：
X03n0221_p0585a20║如是佛教以何為體？為是語業？為是名等？答：應作是
X03n0221_p0585a21║說：語業為體。問：若爾，次後所說當云何通？如說佛教
X03n0221_p0585a22║名為何法？答：謂名身、句身、文身，次第行列、次第安
X03n0221_p0585a23║布、次第連合。答：後文為顯佛教作用，不欲開示佛教
X03n0221_p0585a24║自體，謂次第行列、安布連合名、句、文身是佛教用。有
X03n0221_p0585b01║說：佛教名等為體。問：若爾，此文所說當云何通？如說：
X03n0221_p0585b02║佛教云何？答：謂佛語言、唱詞、評論、語音路、語業表，是
X03n0221_p0585b03║謂佛教。答：依展轉因，故作是說。如世子孫展轉生
X03n0221_p0585b04║法，謂語起名，名能顯義。評家釋云：如是說者，語業為
X03n0221_p0585b05║體，佛意所說，他所聞故。雜心論說，意亦同此。二、依
X03n0221_p0585b06║順正理，於四法中用名、句、文三法為體。故彼第三云：
X03n0221_p0585b07║牟尼說法蘊，數有八十千，彼體語或名，此色行蘊攝。
X03n0221_p0585b08║俱舍第一亦有此頌。正理釋云：論曰：有說佛教語為
X03n0221_p0585b09║自性，彼說法蘊皆色蘊攝，語用音聲為自性故。有說
X03n0221_p0585b10║佛教名為自性，彼說法蘊皆行蘊攝，名不相應行為
X03n0221_p0585b11║性故。問：語、教異名，教是語、名別體，教何是名？答：要
X03n0221_p0585b12║由有名乃說為教，是故佛教體即是名。所以者何？詮
X03n0221_p0585b13║義如實，故名佛教；名能詮義，故教是名。由是佛教定
X03n0221_p0585b14║名為體，舉名為首以攝句文。顯宗第三亦同此說。問：
X03n0221_p0585b15║豈不正理依婆沙等，如何乃違評家正義？答：眾賢
X03n0221_p0585b16║論師無適莫，但理長者即為自義，故順正理名等為
X03n0221_p0585b17║正。發智論說意亦同此。三、依俱舍，通取四法，總為
X03n0221_p0585b18║教體。故彼第一中有頌，同前正理，而長行但敘兩家，
X03n0221_p0585b19║無偏定斷。故彼敘云：諸說佛教語為體者，彼說法蘊
X03n0221_p0585b20║皆色蘊攝；諸說佛教名為體者，彼說法蘊皆行蘊攝。
X03n0221_p0585b21║次後文中釋蘊量云：如實義者，世尊宣說八萬法蘊，
X03n0221_p0585b22║如彼所說八萬法蘊，皆此五中二蘊所攝。釋曰：准此
X03n0221_p0585b23║論文，既無別斷，當知意在通取四法。問：婆沙、俱舍只
X03n0221_p0585b24║是一宗，豈應別立？答：俱舍、婆沙，理實無異。今且據
X03n0221_p0585c01║文而有差別：一則不同正理，定取名等；二則不同婆
X03n0221_p0585c02║沙，評家定斷。今故別列也。
X03n0221_p0585c03║第二、依經部宗，聲為教體。故正理十四破彼計云：汝
X03n0221_p0585c04║不應說名、句、文身即聲為體。無性攝論第一亦云：諸
X03n0221_p0585c05║契經句，語為自性。且不應理。然此宗中自有三說：一
X03n0221_p0585c06║云：十二處中，聲處為性，離聲無別名、句、字故。一云：法
X03n0221_p0585c07║處相續，假聲為體，唯是意識所緣境故。一云：通假及
X03n0221_p0585c08║實，二聲為性，由前二說皆有理故。
X03n0221_p0585c09║第三、就大乘宗中自有四宗：一、真俗俱有宗，二、真俗
X03n0221_p0585c10║雙泯宗，三、理事無㝵宗，四、事事無㝵宗。初謂真諦理
X03n0221_p0585c11║實，故說為有；俗諦不壞，故說非無。於中三：一、隨相辨
X03n0221_p0585c12║體，二、唯識辨體，三、會性辨體。初中復三：一、唯能詮，二、
X03n0221_p0585c13║通所詮，三、通諸法。初能詮中復有三說：一云：教體唯
X03n0221_p0585c14║是音聲，由聲是實，名等假故。故深密第五云：如來言
X03n0221_p0585c15║音略有三種：一者契經，二者調伏，三者本母。一云：教
X03n0221_p0585c16║體用名、句、文，由名、句、文有別體故。故成唯識第二破
X03n0221_p0585c17║經部云：若名、句、文不異聲者，法詞無㝵，境應無別。一
X03n0221_p0585c18║云：聲、名、句、文合為教體，由前二說皆有教理為定量
X03n0221_p0585c19║故。又深密第四云：不可捨於言說文字而能宣說，是
X03n0221_p0585c20║故我依般若波羅蜜多能取諸法無自性性。問：教豈
X03n0221_p0585c21║非一？如何辨體，諸說不同？玄奘三藏釋此義云：以假
X03n0221_p0585c22║從實，聲為其體，離聲無別名、句等故。以體從用，名等
X03n0221_p0585c23║為性，能詮諸法自性差別二所依故。生解：究竟要由
X03n0221_p0585c24║文、義二種合為教體。瑜伽八十一云：諸契經體略有
X03n0221_p0586a01║二種：一、文，二、義。文是所依，義是能依，如是二種總名
X03n0221_p0586a02║一切所知境界。釋曰：此論意顯無教則無義，無義則
X03n0221_p0586a03║無教，教之與義不可離異，故合為體。三、通諸法者，謂
X03n0221_p0586a04║餘一切情、非情境。所以者何？如來身二業能為自身、
X03n0221_p0586a05║他身、非身等三相應化故。意唯二化，非情已是心等
X03n0221_p0586a06║現故。如佛地論第七卷說。又阿彌陀經云：彼國常有
X03n0221_p0586a07║種種奇妙雜色之鳥，宣暢菩提分法，乃至微風吹動
X03n0221_p0586a08║諸寶行樹，出微妙音，眾生聞者皆發念佛、念法、念僧
X03n0221_p0586a09║之心。釋曰：此文即顯自身相應或非身相應，彼土無
X03n0221_p0586a10║有實畜生故。依此三化所顯之教，皆是通明三昧、解
X03n0221_p0586a11║脫以為其體。
X03n0221_p0586a12║二唯識辨中二：一本質教體，二影像教體。言本質者，
X03n0221_p0586a13║諸佛自宣說若文若義，皆是如來妙觀察智相應淨
X03n0221_p0586a14║識之所顯現，離識無別文義可得。故佛地論第一云：
X03n0221_p0586a15║有義聞者，善根本願增上緣力，如來識上文義相生。
X03n0221_p0586a16║此文義相是佛利他善根所起，名為佛說。此顯如來
X03n0221_p0586a17║淨識為教體也。
X03n0221_p0586a18║二、約顯影像教體。謂聞者識上所變文義，皆不離識。
X03n0221_p0586a19║故佛地論云：佛說法時，聞者識心雖不取得，然似彼
X03n0221_p0586a20║相分明顯現，故名我聞。又云：如來慈悲本願增上緣
X03n0221_p0586a21║力，聞者識上文義相生。此文義相，雖親依自善根力
X03n0221_p0586a22║起，而就強緣，名為佛說。由耳根力，自心變現，名為我
X03n0221_p0586a23║聞。又無性攝論第一云：貫穿縫綴，故名為經。此中即
X03n0221_p0586a24║是隨墮八時，聞者識上直非直說，聚集顯現，以為教
X03n0221_p0586b01║體。釋曰：八時者，舊人四說。一云：如來說法，於八轉聲
X03n0221_p0586b02║中，隨用一聲，逗機說故。一云：佛說華嚴八會時故。一
X03n0221_p0586b03║云：依聲明論，晝夜各有四時，如來隨於此時，應機說
X03n0221_p0586b04║故。一云：依十地論，如來說法，離八非時，依八正時故。
X03n0221_p0586b05║故彼論第十一云：如王懷憂惱，病恚著諸欲，險處無
X03n0221_p0586b06║侍衛，纔侫無忠臣。於此八難時，智臣不應語，心王亦
X03n0221_p0586b07║如是，非時不應說。釋曰：尋上諸說，雖各有據，然勘梵
X03n0221_p0586b08║本，並不相應。謂梵稱一瑟吒，此云欲樂；梵言遏瑟吒，
X03n0221_p0586b09║此謂之八。而攝論梵本，則是一瑟吒，非遏瑟吒也。由
X03n0221_p0586b10║其兩音相濫，致使時譯者謬傳。既翻欲樂為八大，復
X03n0221_p0586b11║虗如時字，故勞諸德擾動智海。玉巵雖寶，無當奈何！
X03n0221_p0586b12║是故正譯應云：隨墮欲樂，聞者識上直非直說，聚集
X03n0221_p0586b13║顯現。釋曰：此文意顯聞而欲樂成聚集故。言直非直
X03n0221_p0586b14║說者，五釋不同。一云：詮法自性名為直，詮法差別名
X03n0221_p0586b15║非直說。一云：長行名直說，偈頌非直說。一云：十二分
X03n0221_p0586b16║教中契經名直說，餘十一分名非直說。一云：直爾說
X03n0221_p0586b17║法名為直說，以譬喻說名非直說。一云：如實說者名
X03n0221_p0586b18║為直說，方便說者名非直說。言聚集顯現者，今且依
X03n0221_p0586b19║未自在位聞四字句、五心次第以辨聚集。謂如佛說
X03n0221_p0586b20║諸行無常四字之時，此中即有四聲、四字、四名、一句
X03n0221_p0586b21║及所詮義，於聞者識聚集顯現。然此義中西方四釋。
X03n0221_p0586b22║一云：如說諸字有率爾、尋求二心，然未定知諸字所
X03n0221_p0586b23║屬無決定故。次說行字，由先熏習連帶解生，有三心
X03n0221_p0586b24║起，謂率爾、尋求、決定知諸字所屬一切行故。聞諸行
X03n0221_p0586c01║字雖知自性，然未知義。為令知義，復說無字，但有二
X03n0221_p0586c02║心，謂率爾、尋求、未有決定，以未定知無字所屬。後說
X03n0221_p0586c03║常字，由前字力展轉熏習連後字生，具起五心，謂率
X03n0221_p0586c04║爾、尋求、決定染淨等流心等，於最後時四字周圓方
X03n0221_p0586c05║能解義。總十二心，初二、次三、次二、後五也。十四相，謂
X03n0221_p0586c06║四聲、四字、四名、一句、一義，名聚集也。一云：說諸字時，
X03n0221_p0586c07║率爾耳識、同時意識，但緣其聲，是現量故。尋求心中
X03n0221_p0586c08║唯尋耳識所緣境故，亦但緣聲，不緣字名。此之三心
X03n0221_p0586c09║所變聲上，雖有字名，如生等相，而不緣之。至決定心
X03n0221_p0586c10║緣聲字名，有三相現。說行字時，率爾耳識、同時意識
X03n0221_p0586c11║及尋求心亦但緣聲，至決定心緣聲字名，有三相現。
X03n0221_p0586c12║說無字時，率爾耳識、同時意識及尋求心亦但緣聲，
X03n0221_p0586c13║至決定心緣聲字名，有九相現。說常字時，率爾耳識、
X03n0221_p0586c14║同時意識及尋求心亦但緣聲，至決定心緣聲字名。
X03n0221_p0586c15║經：十六心有十四相，謂四聲、四字、四名并句及義，名
X03n0221_p0586c16║為聚集。若不散亂，起染淨心及等流心；若散亂時，生
X03n0221_p0586c17║心不定。一云：率爾耳識、同時意識但緣於聲，是現量
X03n0221_p0586c18║故。尋求心中緣聲字名，非現量故。由此然小。經：十二
X03n0221_p0586c19║心有三六九十四相現，名為聚集。若不散亂，決定心
X03n0221_p0586c20║生；若散亂時，生心不定。一云：卒爾耳識但緣於聲，同
X03n0221_p0586c21║時意識緣聲字名。若不爾者，尋求意識尋何等名？此
X03n0221_p0586c22║中曲有兩釋：一云：四率爾耳識各緣其聲，四同時意
X03n0221_p0586c23║識緣聲字名，是其現量，四尋求心方得圓滿。經：十二
X03n0221_p0586c24║心有三六九十四相現，名為聚集。一云：同時意識容
X03n0221_p0587a01║非現量，得緣過去，緣於八心。四率爾耳識、四同時意
X03n0221_p0587a02║識有三六九十四相現，名為聚集。問：同時意識既是
X03n0221_p0587a03║現量，何得緣字名耶？答：現量亦緣名字自相，不緣
X03n0221_p0587a04║名義相繫屬故。上來且依未自在位五心次第聞教
X03n0221_p0587a05║聚集，若傳教者是自在位，則非此說。所以者何？自在
X03n0221_p0587a06║位者得淨耳根，一剎那頃聞一字時，於餘一切皆就
X03n0221_p0587a07║領受無障礙故。或有聞說先受持教，由純熟故不待
X03n0221_p0587a08║率爾。耳識引發及尋求等，雖有決定或染淨或等流
X03n0221_p0587a09║等，或有字句增減之者，亦即非如前說相心數量多
X03n0221_p0587a10║小，但隨所應字句而說。若具顯五心，如瑜伽第一及
X03n0221_p0587a11║餘處章說。
X03n0221_p0587a12║問：此既說有本、影二教，何故有聖教說佛無色、聲、心、
X03n0221_p0587a13║意、識耶？答：教說有無各別所據，今約五義會其違
X03n0221_p0587a14║相：一、遮過顯德，二、真俗二諦，三、傳古非作，四、悲願所
X03n0221_p0587a15║成，五、本質影像。初中為遮過患故說非有，為顯實德
X03n0221_p0587a16║故說非無。如十卷楞伽第八云：如來不說墮文字法。
X03n0221_p0587a17║若人言如來說墮文字法者，此即妄語。四卷楞伽第
X03n0221_p0587a18║三云：我從某夜得最正覺，乃至某夜入般涅槃，於其
X03n0221_p0587a19║中間不說一字，亦不已說當說是佛。說佛性論第二
X03n0221_p0587a20║云：如實義者，如來無有色聲麤相功德可得。檢兜率
X03n0221_p0587a21║偈讚云：色身非是佛，音聲亦復然，亦不離色聲，見佛
X03n0221_p0587a22║神通力。釋曰：此上意顯有過失之色聲則佛非有，無
X03n0221_p0587a23║過失之色聲則佛非無。然此非無是不有之非無、不
X03n0221_p0587a24║無之非無也。故密嚴第一云：或說菩薩入於諸地，乃
X03n0221_p0587b01║至淨所依止入於佛地，無漏蘊界常無變易。涅槃三
X03n0221_p0587b02║十七云：凡夫之色從煩惱生，是故智者說色無常、苦、
X03n0221_p0587b03║空、無我。如來色者遠離煩惱，故說是常、恒、無變易。乃
X03n0221_p0587b04║至云：以是因緣，如來色常乃至識常。此經現相品說
X03n0221_p0587b05║如來六根皆無有量，出現品說如來三業亦無有量。
X03n0221_p0587b06║二、真俗二諦者，真諦離相，故說非有；俗諦隨機，故
X03n0221_p0587b07║說非無。金光明云：佛果唯有如如及如如智獨存。大
X03n0221_p0587b08║般若四百二十五云：我從成佛已來，不說一字，汝亦
X03n0221_p0587b09║不聞。維摩云：其說法者，無說無示；其聽法者，無聞無
X03n0221_p0587b10║得。仁王觀空品云：若有脩習聽說，無聽無說，如虗空
X03n0221_p0587b11║法同法性，一切法皆如也。釋曰：此上唯就真勝義說。
X03n0221_p0587b12║兜率偈讚云：眾生妄分別，是佛是世界；了達法性者，
X03n0221_p0587b13║無佛無世界。大般若五百六十七云：眾生各各謂佛
X03n0221_p0587b14║獨為說法，而佛本來無說無示。涅槃二十六明菩薩
X03n0221_p0587b15║具足多聞中亦同此說。釋曰：此上雙約真俗以顯。
X03n0221_p0587b16║三、傳古非作者，謂佛所說，但是傳述古佛之教，非自
X03n0221_p0587b17║製造。楞伽云：如來不說法者，緣本位法故。般若論云：
X03n0221_p0587b18║須菩提言：如來無所說。此義云何？無有一法，唯獨如
X03n0221_p0587b19║來說，餘佛不說故。四、悲願所成，謂佛所無有盡三
X03n0221_p0587b20║業應眾生者，皆是廣劫悲願為眾生感，非自所有，故
X03n0221_p0587b21║說佛果無有色聲。然即以此為他為自，故亦說有。下
X03n0221_p0587b22║文云：如來不出世，亦無有涅槃，以本大願力，顯現自
X03n0221_p0587b23║在法。出現品云：如來身遍一切處，乃至非至非不至。
X03n0221_p0587b24║何以故？如來無身故，為眾生故示現其身。五本質
X03n0221_p0587c01║影像者，謂佛三業平等普應，無彼差別影像色聲，故
X03n0221_p0587c02║說非有。然即與彼差別聞見為增上緣，因質有影，故
X03n0221_p0587c03║說非無上。五義會諸聖教不相違也。
X03n0221_p0587c04║三、會性辨體者，謂此教雖不說真如隨緣之義，然說
X03n0221_p0587c05║佛正體智證最淨法界，而於後得安立教法，故亦說
X03n0221_p0587c06║如為體性。故成唯識第十釋真如云：三、勝流真如者，
X03n0221_p0587c07║謂此真如所流教法，於餘教法極為勝故。七、法無別
X03n0221_p0587c08║真如者，謂此真如雖多教法種種安立，而無異故。釋
X03n0221_p0587c09║曰：教法既從法界流，是故教法依真建立。上來第一
X03n0221_p0587c10║門竟。
X03n0221_p0587c11║第二、約真俗雙泯宗出體者，謂真諦離相，故說非有；
X03n0221_p0587c12║俗諦無性，故說為空。次第如前三門出體，皆悉是空，
X03n0221_p0587c13║畢竟非有，即以此空為教體性。如清辨論師掌珍頌
X03n0221_p0587c14║云：真性有為空，如幻緣生故，無為無有實，不起似空
X03n0221_p0587c15║華。此二比量，依真勝義，不依世俗，故說皆空。廣說（云云）。
X03n0221_p0587c16║第三、理事無㝵宗出體中三：一、隨相；二、唯心；三、法性。
X03n0221_p0587c17║初隨相中三：一、約能詮；二、通所詮；三、通諸法。就能詮
X03n0221_p0587c18║中亦三：一、唯音聲為體，故維摩第一云：佛以一音演
X03n0221_p0587c19║說法故。二、唯名句文為體，故仁王觀空品云：是經名
X03n0221_p0587c20║味句，百佛、千佛、百千萬佛說名味句故。三、合前二說
X03n0221_p0587c21║四法為體，故十地品云：如空中彩畫，如空中風相，牟
X03n0221_p0587c22║尼智如是，分別甚難見。佛藏經第一卷初亦同此說。
X03n0221_p0587c23║十地論云：說者以此二事說，聽者以此二事聞，謂音
X03n0221_p0587c24║聲及善字。釋曰：此文舉下攝上，故但云字，或舉所依
X03n0221_p0588a01║攝能依故。問：前來諸宗皆說聲等四法為體，今此亦
X03n0221_p0588a02║爾，何以甄別？答：名言雖同，理趣胡越。所以者何？初、
X03n0221_p0588a03║有實體故；二、唯是聲，有體假故；三、就大中，一、稱實故，
X03n0221_p0588a04║二、俱不立故，三、即理事故；後第四宗中，四法融故。二、
X03n0221_p0588a05║通所詮者，十住品云：文隨於義，義隨文故。三、通諸法
X03n0221_p0588a06║者，謂非但如前依能所詮，取耳意識境以為體，亦復
X03n0221_p0588a07║通於六識之境以為教體，由悉能為開悟利益所知
X03n0221_p0588a08║境故。維摩？香積品云：眾生香菩薩，謂維摩詰：我土如
X03n0221_p0588a09║來無文字說，但以眾香令諸天人得入律行。菩薩各
X03n0221_p0588a10║各坐香樹下，聞斯妙香，即獲一切得藏三昧。釋曰：但
X03n0221_p0588a11║示此香，即為說法。故彼文次前云：彼土無有聲聞、辟
X03n0221_p0588a12║支佛名，唯有清淨大菩薩眾，佛為說法故。又菩薩行
X03n0221_p0588a13║品云：有以光明而作佛事，有以菩薩或佛化人，或菩
X03n0221_p0588a14║提樹，或以衣服、臥具，或以飲食、園林、臺觀、三十二相、
X03n0221_p0588a15║八十種好，或以佛身，或以虗空、夢、幻、影、響、鏡中像、水中
X03n0221_p0588a16║月、熱時焰，或以音聲、語言、文字而作佛事。或有佛土，
X03n0221_p0588a17║寂寞無言、無說、無示、無識、無作而作佛事。阿難！諸佛
X03n0221_p0588a18║進止威儀，無非佛事。乃至廣說八萬四千諸塵勞門
X03n0221_p0588a19║而作佛事。十卷楞伽第四云：佛告大慧：非一切佛土言
X03n0221_p0588a20║語說法故。有佛國土，直視不瞬，口無言說，名為說法。
X03n0221_p0588a21║有佛國土，宜爾示相，名為說法。有佛國土，但動眉相，
X03n0221_p0588a22║名為說法。有佛國土，唯動眼相，名為說法。有佛國土，
X03n0221_p0588a23║咲名說法。有佛國土，欠呿名說法。有佛國土，咳名說
X03n0221_p0588a24║法。有佛國土，念名說法。有佛國土，動身名說法。釋曰：
X03n0221_p0588b01║准上二經，種種境界開悟眾生，皆名說法。是故教體
X03n0221_p0588b02║隨其所應，非但四法，乃所詮也。二、唯心辨體者，謂
X03n0221_p0588b03║前所說能詮等三，莫不皆是真心所現，離此真心更
X03n0221_p0588b04║無有法。故起信云：依一心法有二種門：一者、心真如
X03n0221_p0588b05║門；二者、心生滅門。如是二門皆各總攝一切法。此義
X03n0221_p0588b06║云何？以此二門不相離故。心真如者，即是一法界大
X03n0221_p0588b07║總相法門體，所謂心性不生不滅，一切諸法但依妄
X03n0221_p0588b08║念而有差別。釋曰：各攝世、出世間，故無漏散，不離真
X03n0221_p0588b09║心也。梵行品云：知一切法即心自性，成就慧身，不由
X03n0221_p0588b10║他悟故。問：此中即依真心辨體，有本影不？答：有、無、
X03n0221_p0588b11║無㝵。本疏釋此四句分別：一、唯本無影，謂令唯能說，
X03n0221_p0588b12║以聽者不離說者真心故。二、唯影無本，謂令唯能聽，
X03n0221_p0588b13║以說者不離聽者真心故。三、亦本亦影，謂令說、令聽
X03n0221_p0588b14║俱時現前，以真心不壞說、聽故。四、非本非影，謂令說、
X03n0221_p0588b15║令聽俱非現前，以真心無二，非說、聽故。三、法性辨
X03n0221_p0588b16║體者，謂前相、心二教，即令法性所成，真心即法性之
X03n0221_p0588b17║別號，是故離真如外，更無有法。仁王二諦品云：大王！
X03n0221_p0588b18║法輪者，法本如，應誦如，乃至云論議如，此名味、句、音
X03n0221_p0588b19║聲、果、文字、記句一切如。上來隨相等三，總會為一，理
X03n0221_p0588b20║事無㝵教體也。
X03n0221_p0588b21║第四、事事無㝵宗出體者，此中聲、名、句、文、能詮、所詮
X03n0221_p0588b22║等，莫不一一皆具無盡無㝵法界，謂具正智所生法
X03n0221_p0588b23║性，所起色、心、時、處、身、方、行、位等體、事、相等德相，相入
X03n0221_p0588b24║業用。所以然者，此中無有一法而不具足一切法故。
X03n0221_p0588c01║廣釋體、事等三義，如下第七、顯義門說。問：此宗亦有
X03n0221_p0588c02║本影義不？答：有、無、無等㝵成一四句。所以者何？佛
X03n0221_p0588c03║中有眾生，眾生中有佛故。故出現品云：如來成正覺
X03n0221_p0588c04║時，於其身中普見一切眾生成等正覺，乃至普見入
X03n0221_p0588c05║般涅槃，皆同一性，所謂無性。廣說云云。又佛性論第
X03n0221_p0588c06║二云：一切眾生悉在如來智內，以如如智稱如如境。
X03n0221_p0588c07║故一切眾生決定無出如如境者，普為如來之所攝
X03n0221_p0588c08║持，故名所藏眾生為如來藏。（此明眾生在佛中也。）又出現品云：
X03n0221_p0588c09║菩薩摩訶薩應知自心念念常有佛成正覺。何以故？
X03n0221_p0588c10║諸佛如來不離此心成正覺故。如自心中，一切眾生
X03n0221_p0588c11║心中亦復如是，悉有如來成等正覺。（此明佛在眾生中也。）言四
X03n0221_p0588c12║句者：一、果門攝法界盡故，則因無異果之因，而唯本
X03n0221_p0588c13║無影；二、因門攝法界盡故，則果無異因之果，而唯影
X03n0221_p0588c14║無本；三、法界緣起，因果無礙，互相在故，則亦本亦影；
X03n0221_p0588c15║四、法界緣起，因果相攝，雙相辨盡，俱非二心，則非本
X03n0221_p0588c16║非影。是故由前第三句故，佛心中眾生聽，眾生心中
X03n0221_p0588c17║佛說法；眾生心中佛，為佛心中眾生說法。由前第四
X03n0221_p0588c18║句故，佛心眾生無聽，眾生心中佛無說。問：何故前立
X03n0221_p0588c19║教中明體、事、業、用通於染、淨，今此教體唯局淨耶？
X03n0221_p0588c20║答：前辨業用所依體事，故通染淨。今顯諸相及淨業
X03n0221_p0588c21║用所依體事，故不通染也。問：此中地身非情等說法，
X03n0221_p0588c22║與前一分滿教通諸法說有差別。答：彼據三種化
X03n0221_p0588c23║說，已如前辨。今此所有菩薩說剎、說眾生、說業，即是
X03n0221_p0588c24║佛說。所以者何？三種世間無非佛故。是故教體該攝
X03n0221_p0589a01║法界所有諸法也（上來教體門竟）。
X03n0221_p0589a02║第六、宗趣者，宗謂尊崇，趣即意指。謂此一部經內，所
X03n0221_p0589a03║詮義中，最所珍貴高尚之義，謂之宗也。宗意所向，謂
X03n0221_p0589a04║之趣也。此宗即趣，或宗之趣，通其二釋。因此部宗，二
X03n0221_p0589a05║門分別：初通論三教，後別明當部。前中三教，各有四
X03n0221_p0589a06║宗：謂一、通宗，二、別宗，三、隨部宗，四、隨義宗。又有會宗、
X03n0221_p0589a07║品宗，恐繁不述。
X03n0221_p0589a08║初真一分半教中通宗者，謂二十部對法及四阿含
X03n0221_p0589a09║雖多所立，莫不同詮生空之理，是故通名生空法有
X03n0221_p0589a10║宗也。二別宗者，謂即前之二十對法各立宗別，如宗
X03n0221_p0589a11║輪論中說，不可具引，略顯三宗。一、三世俱有宗，此
X03n0221_p0589a12║一切有部計，謂過未名色體是實有，同現在故。二、
X03n0221_p0589a13║法無去來宗。此大眾部計，謂去來色體用俱無，唯有
X03n0221_p0589a14║現法及無為故。三、現通假實宗。此說假部計，謂去
X03n0221_p0589a15║來二世法定非有，唯有現法，於中在界處是假，在蘊
X03n0221_p0589a16║是實。經部同此。三、隨部宗者，謂即於前二十對法，
X03n0221_p0589a17║一一宗內有多部論，宗有不同。如薩婆多中，婆沙、正
X03n0221_p0589a18║理、俱舍等，當當部部宗各別故。又如四阿含中，各有
X03n0221_p0589a19║多部經，詮宗各別。又如正法念、雜寶藏等，並准應知。
X03n0221_p0589a20║四、隨義宗者，謂即前諸經論中，凡所立義，一一皆有
X03n0221_p0589a21║宗旨，廣說應知。
X03n0221_p0589a22║第二、真一分滿教中，初、通宗者，謂或有大乘經說真
X03n0221_p0589a23║俗俱有，或有說言真俗俱空，雖此有異，莫不皆辨生
X03n0221_p0589a24║法二空，是故通名生法俱空宗也。二、別宗者，謂即於
X03n0221_p0589b01║前通宗之內開成兩宗。然有兩說：一云：一、三性皆空
X03n0221_p0589b02║宗，如三無性論等。二、三性空有宗，如深密等。此二
X03n0221_p0589b03║學從互言顯密。一云：即真俗俱空有等，是前宗也。謂
X03n0221_p0589b04║勝義真實故不無，世俗因果不失故是有，此則真俗
X03n0221_p0589b05║俱有，如深密、瑜伽等。二、若二勝義相盡為空，世俗緣
X03n0221_p0589b06║生如幻非有，如前所述清辨比量，此則真俗俱空，如
X03n0221_p0589b07║大般若等。三、隨部宗者，深密以境行果無等為宗，
X03n0221_p0589b08║十輪以佛輪等十輪為宗，阿彌陀經以稱淨土為宗，
X03n0221_p0589b09║大般若十八空為宗。四、隨義宗者，謂前深密十輪
X03n0221_p0589b10║大般若中，隨所說義，有所成立，即以為宗。問：大般若
X03n0221_p0589b11║等亦說色空相即之義，此則正當理事無㝵，何故列
X03n0221_p0589b12║在一分滿教？答：此色義兩宗釋異。一分滿云：依所
X03n0221_p0589b13║執性故說為空。具分滿云：依他無性故說為空。設依
X03n0221_p0589b14║後釋，而般若中復有說處，是不了義。故大般若五百
X03n0221_p0589b15║九十二中說三乘五姓畢竟差別，唯說色空依所執
X03n0221_p0589b16║說，是故且配屬前教攝。若所說色空依緣生死性，則
X03n0221_p0589b17║具分滿攝。
X03n0221_p0589b18║第三真具分滿教中，初通宗者，謂此宗中雖說理事
X03n0221_p0589b19║無㝵真，莫不皆顯有為無為非一非異，是故通名為
X03n0221_p0589b20║無為非一異宗也。二別宗者，謂於前通宗之內分成
X03n0221_p0589b21║兩宗：一理事無㝵宗，此即楞伽、密嚴、維摩、法華、涅槃、
X03n0221_p0589b22║勝鬘、仁王等經。二、事事無㝵宗，謂即此經及如來
X03n0221_p0589b23║不思議境界經等。問：華嚴等亦說理事無㝵，何獨事
X03n0221_p0589b24║事無㝵宗攝？仁王、維摩、涅槃經等亦說事事無㝵之
X03n0221_p0589c01║相，何不事事無㝵宗收？答：兼正異故。又仁王等唯
X03n0221_p0589c02║依業用說故，此經具德相等故。三、隨部宗者，初理
X03n0221_p0589c03║事無㝵宗中，如楞伽以五法、三自性、八識、二無我為
X03n0221_p0589c04║宗，內證聖智所行境界為趣，或以一百八句為宗，一
X03n0221_p0589c05║心為趣。密嚴以現法樂住，內證智境為宗。維摩以抑
X03n0221_p0589c06║挫二乘，顯菩提解脫為宗。法華以會三歸一為宗。勝
X03n0221_p0589c07║鬘以空智如藏及攝受正法為宗。涅槃以佛性常住
X03n0221_p0589c08║為宗。仁王以三種般若為宗。後事事無㝵宗中，不思
X03n0221_p0589c09║議境界經以如來不思議境界三昧為宗。
X03n0221_p0589c10║後別明當部宗者，古來異釋，總有七家，前六古說，後
X03n0221_p0589c11║一現傳。前中，一、笈多三藏云：此經以三十二聖觀行
X03n0221_p0589c12║為宗。二、敏法師云：以因果為宗。印法師亦同此說。三、
X03n0221_p0589c13║遠法師云：以華嚴三昧為宗。由此經意，令觀因果成
X03n0221_p0589c14║三昧故。四、衍法師云：以無障㝵法界為宗。五、裕法師
X03n0221_p0589c15║云：以甚深法界心境為宗。法界門中，義分心境，諸佛
X03n0221_p0589c16║證之，以成淨土。法界即是一心，諸佛證之，以成法身。
X03n0221_p0589c17║故此經初品內頌云：無盡平等妙法界，悉皆充滿如
X03n0221_p0589c18║來身。又經最後品內，明入法界，故知唯以法界為宗。
X03n0221_p0589c19║六、光統律師云：以因果理實為宗。二現傳者，即是
X03n0221_p0589c20║本疏所立也。於中二：初簡持，後釋義。前中謂前六家
X03n0221_p0589c21║宗內，初三但顯所成因果，次二唯明所依理實，後一
X03n0221_p0589c22║雖該前二，然以名意不具令義不明，故現所傳具言
X03n0221_p0589c23║因果緣起理實法界以為宗趣。
X03n0221_p0589c24║後釋義中二：先釋別名，後解通稱。謂因果緣起、理實
X03n0221_p0590a01║法界唯囑此經，故名為別，宗趣之目通餘一切。前中
X03n0221_p0590a02║四：一、因果緣起與理實法界分相別顯，二、融理實法
X03n0221_p0590a03║界以成因果緣起，三、會因果緣起以歸理實法界，四、
X03n0221_p0590a04║雙融。次前二門無㝵存泯。初中有十法、五對：一、無等
X03n0221_p0590a05║境，此有二種：一、在纏為所信境，二、出障為所證境。二、
X03n0221_p0590a06║無等心，此亦二種：一、大菩提心為主故，二、喜、捨等心
X03n0221_p0590a07║為伴故。三、無等行，此亦二種：一、差別行，歷位顯故；二、
X03n0221_p0590a08║融攝行，一即一切故。四、無等位，如前行說。五、無等果，
X03n0221_p0590a09║此亦二種：一、依果，謂華藏世界海故；二、正果，謂十身
X03n0221_p0590a10║故。此上五對，初一是理實法界，次三緣起因，後一緣
X03n0221_p0590a11║起果也。第二中亦十法五對：一、所信因果；二、差別
X03n0221_p0590a12║因果；三、平等因果，亦是出現因果；四、成行因果；五、證
X03n0221_p0590a13║入因果。此門配經，如第二卷疏科文中說。第三中
X03n0221_p0590a14║亦十法五對，謂即會前理實之因果，而還歸於理實。
X03n0221_p0590a15║所以者何？五對因果，莫不皆以無㝵法性而為自性，
X03n0221_p0590a16║是故不㝵即相即性也。第四、雙融。次前二門無㝵
X03n0221_p0590a17║存泯者，謂即於一無㝵法界，而性相混融，自在成就，
X03n0221_p0590a18║亦有十義：一、由離相故，因果不異理實，即因果非因
X03n0221_p0590a19║果也；二、由離性故，理實不異因果，即理實非理實也；
X03n0221_p0590a20║三、由離相不壞相故，理實即因果，以非因果為因果
X03n0221_p0590a21║也；四、由離性不泯性故，因果即理實，以非理實為理
X03n0221_p0590a22║實也；五、由離相不異離性故，因果理實二俱泯絕，逈
X03n0221_p0590a23║超言念；六、由不壞不異不泯故，果因理實二俱現前，
X03n0221_p0590a24║熾然言念；七、由上存泯不相異故，常以絕見聞而見
X03n0221_p0590b01║聞故，此即無見聞之見聞也，常以離言念而言念故，
X03n0221_p0590b02║此無言念之言念也；八、由理實性融不可分故，即理
X03n0221_p0590b03║實之果統攝理實，無不盡即，因隨所依而在果中，是
X03n0221_p0590b04║故佛中有菩薩也；九、即理實之因攝義亦爾，是故菩
X03n0221_p0590b05║薩中有佛也；十、因果二位各隨所應，收攝無邊差別
X03n0221_p0590b06║諸法，相即相在微細帝網等。此十義中，初七是理事
X03n0221_p0590b07║無㝵宗，後三是事事無㝵宗。
X03n0221_p0590b08║後尺通稱中，義類繁廣，略顯十法五對：一、人法相對，
X03n0221_p0590b09║謂舉人為宗，顯法為趣，如佛華嚴之大方廣故。或反
X03n0221_p0590b10║上，謂大方廣之佛華嚴故。二、理事相對，謂舉事為宗，
X03n0221_p0590b11║會理為趣，或舉理為宗，融事為趣，如舉具分真性故。
X03n0221_p0590b12║三、境智相對，謂舉境為宗，成觀為趣，或舉智為宗，攝
X03n0221_p0590b13║境為趣，如心性是一等。四、行位相對，謂舉位為宗，成
X03n0221_p0590b14║行為趣，或舉行為宗，顯位為趣，如圓行成圓位。五、因
X03n0221_p0590b15║果相對，謂舉因為宗，成果為趣，或舉果為宗，脩因為
X03n0221_p0590b16║趣。然此宗之與趣，及因果、緣起、理實、法界等，互望融
X03n0221_p0590b17║鎔，相即相在，皆無障㝵。謂因之果、果之因，或因即果、
X03n0221_p0590b18║果即因，或因果即緣起，或理實即法界，或因果緣起
X03n0221_p0590b19║之理實法界，或因果緣起即理實法界，或宗即趣、宗
X03n0221_p0590b20║之趣，或因果、緣起、理實、法界之宗趣，或即宗趣，皆准
X03n0221_p0590b21║思之。上來四宗相望，寬狹有三，謂初一唯寬，後一唯
X03n0221_p0590b22║狹，中間別及隨部二部，互寬狹望前後故。此經於三
X03n0221_p0590b23║通宗，是為、無為、非一異宗攝；於三別宗，是事事無㝵
X03n0221_p0590b24║宗收；於三隨部宗中，是因果、緣起、理實、法界宗；於三
X03n0221_p0590c01║一隨義宗內，即諸法相即、相在、相攝、相入等宗。於色
X03n0221_p0590c02║大小無增減，於時長短無延促，餘一切義准應知。第
X03n0221_p0590c03║六、宗趣門竟。
X03n0221_p0590c04║第七、顯義分齊者，於中有別有通。別謂隨會、隨品、隨
X03n0221_p0590c05║文句字等，一一皆有義分齊故。通謂一部大宗義之
X03n0221_p0590c06║分齊。今此所辨，唯通非別，謂即事事無㝵法界宗中
X03n0221_p0590c07║義之分齊爾。於中二：初辨相，後問答。前中三：一、體事，
X03n0221_p0590c08║二、德相，三、業用。初體事者，即是德用所依。此通二種：
X03n0221_p0590c09║一、純淨無漏，是德相所依體事；二、通漏無漏，是業用
X03n0221_p0590c10║所依體事。今通前二體事，略舉十法，餘可思准，謂色、
X03n0221_p0590c11║心、時、處、身、方、教、義、行、位。初色者，謂外器世間能造、所
X03n0221_p0590c12║造，下至微塵，上至廣剎，及中一切所有事物。二、心者，
X03n0221_p0590c13║謂佛、菩薩及諸眾生，所有染淨心及心法。三、時者，謂
X03n0221_p0590c14║迦羅時、三摩耶時，大劫、小劫、九世、十世，下至一剎那
X03n0221_p0590c15║等。四、處者，謂盡十方世界，依色所顯大小方量，上至
X03n0221_p0590c16║廣剎，下至一塵毛端等處。五、身者，謂佛身、菩薩身、二
X03n0221_p0590c17║乘人身，乃至一切眾生身，下至一毛孔，上至全身。六、
X03n0221_p0590c18║方者，謂東方、南方，乃至上方、下方，上至盡十方虗空
X03n0221_p0590c19║界分，下至一毛端量處。七、教，謂能詮名、句、字、聲，及通
X03n0221_p0590c20║一切，下至一名、一句、一字、一聲、一光香等，上至種種
X03n0221_p0590c21║無量差別名、句、字等。八、義者，謂教之所詮一切法門，
X03n0221_p0590c22║下至一義，上至一切。九、行者，謂諸菩薩所有脩行無
X03n0221_p0590c23║邊行海，下至一行，上至無盡。十、位者，謂三賢、十地等，
X03n0221_p0590c24║上至佛位，下至十住初心等。
X03n0221_p0591a01║第二、德相者，第八迴向說真如一百門德，皆名真如
X03n0221_p0591a02║相。又起信論云：真如相大者，具足無量性功德故。此
X03n0221_p0591a03║德即是相，名德相也。今此將顯如所起果，故以如德
X03n0221_p0591a04║而名其果。就此門中二：先通辨德相因，後別顯德相
X03n0221_p0591a05║果。前中謂佛菩薩從初發意修諸行時，一一皆與法
X03n0221_p0591a06║性相應，常觀諸法若同類、若異類，若同體、若異體，若
X03n0221_p0591a07║雜染、若清淨，相雖差別，其性是一，所謂無性。以無性
X03n0221_p0591a08║故，性相無㝵。此相彼相既同一性，相隨性而融通，是
X03n0221_p0591a09║故此事彼事成即在等，無障㝵也。又由大願迴向善
X03n0221_p0591a10║根同如相故，證淨法界，所感依正還同真性，具足一
X03n0221_p0591a11║切無邊無㝵德相。（普賢行品云：何況最勝智，三世諸佛法，從於法界生，充滿如來地。）
X03n0221_p0591a12║真如性既具過恒沙德，真所起事德量亦然。是故此
X03n0221_p0591a13║事及德同無為性，非相所遷，非分限取，唯普眼見，非
X03n0221_p0591a14║餘境界。今略舉真如十種德相，以顯此中體事德相。
X03n0221_p0591a15║第八迴向云：譬如真如與一切法而共相應，不相捨
X03n0221_p0591a16║離，不離諸法，恒守本性，無有改變，無所不在。一切法
X03n0221_p0591a17║中性常平等，性常隨順，與一切法同其體性，常住無
X03n0221_p0591a18║盡，普攝諸法，一切法中畢竟無盡。釋曰：此十德相，凡
X03n0221_p0591a19║有其一必具餘九，具餘九具百具十具過恒沙，如八
X03n0221_p0591a20║德水。何以故？同體性故、無分限故。法界體事既全如
X03n0221_p0591a21║起，是故一一具餘一切。今且依總別分相略辨十門，
X03n0221_p0591a22║餘應思准。謂一由法界體事一一皆有同法性中與
X03n0221_p0591a23║一切法而共相應不相捨離德故，一一隨應同時具
X03n0221_p0591a24║足一切體德。二由此彼事各有同法性中不離諸法
X03n0221_p0591b01║德故，相望有相即德。三由此彼事各有同法性中無
X03n0221_p0591b02║所不在德，相望有相在德。四由諸體事各有同法性
X03n0221_p0591b03║中性常隨順德及恒守本性無改變德故，一一隨應
X03n0221_p0591b04║有隱顯德。五由此彼事各有同法性中與一切法共
X03n0221_p0591b05║相應德故，相望有主伴德。六由諸體事各有同法性
X03n0221_p0591b06║中與一切法同體性德故，一一即是一切諸法德。七
X03n0221_p0591b07║由諸體事各有同法性中常住無盡德故，一一自具
X03n0221_p0591b08║無盡法德。八由諸體事各有同法性中普攝諸法德
X03n0221_p0591b09║及一切法中性常平等德故，一一隨應有純雜德。九
X03n0221_p0591b10║由諸事一一皆有同法性中普攝於法德故，一一隨
X03n0221_p0591b11║應具微細德。十由諸體事一一各有同法性中無所
X03n0221_p0591b12║不在德及一切法中畢竟無盡德故，互望重重有如
X03n0221_p0591b13║因陀羅網德也。
X03n0221_p0591b14║二、別顯德相果者，准前略顯十種德相，餘類應知。
X03n0221_p0591b15║初同時具足相應德者，謂後九門所有體事同類異
X03n0221_p0591b16║類，及中一多大小長短位上下等，同時具足在於一
X03n0221_p0591b17║法。是故此門為後九門之總，後九是此一門之別。然
X03n0221_p0591b18║以總別不相離故，凡舉一法必具所餘一切門者，是
X03n0221_p0591b19║此門攝。若舉一法但具當自一門法者，是餘門攝。（華藏
X03n0221_p0591b20║頌云：華藏世界所有塵，一一塵中見法界。妙嚴品初顯佛法界身德云：譬如虗空具含眾像。舊經？性起品云：三
X03n0221_p0591b21║世一切劫，佛剎及諸法，諸根心心法，一切虛妄法，於一佛身上，此法皆悉現，是故說菩提，無量無有邊。）
X03n0221_p0591b22║二、相即德者，謂諸體事同類、異類，及中一多、大小、長
X03n0221_p0591b23║短、位上下等相望。此中同異體事相望，但各兩句，謂
X03n0221_p0591b24║此即彼、彼即此等。其中同類體上一多等相望，或有
X03n0221_p0591c01║六句，謂此一即彼一、多即多、一即多、多即一、一即多、
X03n0221_p0591c02║一多即一多，乃至餘大小、長短、位上下等互望皆爾。
X03n0221_p0591c03║異類體上互望相即，當知亦爾。思準可知。（十住品云：一即是多
X03n0221_p0591c04║多即一，文隨於義義隨文，如是一切展轉成。釋曰：既云展轉，即是異體也。四十七云：諸佛知一切佛語即一佛
X03n0221_p0591c05║語，知三世一切劫即一剎那。初發心品云：以發心故，即與三世一切諸佛體性平等。乃至云：真實智慧等者，此
X03n0221_p0591c06║顯位上下相即也。七十八云：彌勒告眾云：言餘諸菩薩經無量百千億那由他劫，乃能滿足菩薩行願，乃能親
X03n0221_p0591c07║近諸佛菩薩。此長者子於一生內則能淨佛剎。乃至云：則能具足普賢諸行。釋曰：此顯行位及時相即也。）
X03n0221_p0591c08║三、相在德者，謂諸體事同類、異類，及中一多、大小、長
X03n0221_p0591c09║短、位上下等相望，是故非但一多相容。此中體事同
X03n0221_p0591c10║類自相望，但各兩句，謂彼在此，此在彼。若異類及中
X03n0221_p0591c11║一多等相望，各有六句。初六句者，且如身土相望，依
X03n0221_p0591c12║中有依，正中有正，依中有正，正中有依，依中有依正，
X03n0221_p0591c13║正中有正依，餘體事准思。後六句者，謂一中有一，多
X03n0221_p0591c14║中有多，一中有多，多中有一，一中有多一，多中有一
X03n0221_p0591c15║多，餘大小等准之。（普賢三昧品初說佛身中有國土及諸佛菩薩等者，是正中有依正也。初
X03n0221_p0591c16║發心品云一微塵中無量剎，無量諸佛及佛子，諸剎各別無雜亂等者，是依中有依正也。現相品云如來一一
X03n0221_p0591c17║毛孔中，一切剎塵諸佛坐，菩薩眾會共圍繞等，七十九云善財入樓閣，見種種境界，乃至云又見其中有無量
X03n0221_p0591c18║百千諸妙樓閣，一一嚴飾，皆悉如前，廣博嚴麗，同於虛空，不相障㝵，亦不雜亂，於一處中見一切處，一切處中
X03n0221_p0591c19║悉如是見。釋曰：此百千閣，分量皆等，不礙內外，互相容在，而不相雜。）
X03n0221_p0591c20║四隱顯德者，謂諸體事同類異類，及中一多大小長
X03n0221_p0591c21║短位上下等，一一隨應有隱有顯。如見此者不見彼，
X03n0221_p0591c22║見彼者不見此，雖不互見而各收盡，雖各收盡而不
X03n0221_p0591c23║相雜。如見既爾，聞等隨應知亦然。如一人身，六親所
X03n0221_p0591c24║望雖各不同，然各全得亦不雜亂。（夜摩偈讚云：十方一切處，皆謂佛在
X03n0221_p0592a01║此，或見在人間，或見在天宮。十定品第七定云：或見佛身其量七肘，或見八肘九肘十肘，乃至或見佛身量等
X03n0221_p0592a02║不可說不可說世界，如來本身無增無減。譬如月輪，閻浮提人見其形小而亦不減，月中住者見其形大而亦
X03n0221_p0592a03║不增。釋曰：如佛身隱顯既爾，當知言音依果所有，及一切法門教義行位等亦然。諸大菩薩成就如是法界體
X03n0221_p0592a04║事德相者，並準可知。）
X03n0221_p0592a05║五、主伴德者，謂諸體事同類異類，及中一多大小位
X03n0221_p0592a06║上下等相望。此中據兩法已去互隱顯相望，不同前
X03n0221_p0592a07║門但一法上即有隱顯（諸會中說普賢等類輔翼之眾皆是果海，菩薩更相主助
X03n0221_p0592a08║同遍法界，主主不並、伴伴不俱，主伴伴主同時成就。又脩多羅光明總持三昧，乃至菩薩無邊行海，皆有主伴，
X03n0221_p0592a09║如第二中說）。
X03n0221_p0592a10║六、同體成即德，謂諸體事同類、異類，及中一多、大小、
X03n0221_p0592a11║長短、位上下等，一一即是一切諸法。此中不同前相
X03n0221_p0592a12║即門，前據此彼相望相即，此約即體，是一即是一切
X03n0221_p0592a13║諸法。此中不同造色地即是一切法，如體事能造色
X03n0221_p0592a14║地即是水等，亦即所造香、味、觸等，亦即異類心、心法，
X03n0221_p0592a15║乃至一切悉亦如是，餘一切法一一亦然，並應類准。
X03n0221_p0592a16║（妙嚴第一云：其身充滿一切世間，其音普順十方國土，如來所處宮殿樓閣充遍十方。第二云：十方虛空可知
X03n0221_p0592a17║量，佛毛孔量不可得。又說依即正，謂摩尼幢放光說法，菩提樹亦爾，並出菩薩眾，師子座亦然。又見毛孔中說
X03n0221_p0592a18║法，乃至眼即耳等，不同權宗諸根互用。夜摩偈讚云：佛坐夜摩宮，普遍十方界，此事甚奇特，世間所希有。七十
X03n0221_p0592a19║六說：摩耶夫人如常之身，能容十佛剎微塵數菩薩，並各乘宮殿及八萬龍王，皆在胎中而不迫窄。七十八云：
X03n0221_p0592a20║彌勒菩薩謂善財言：汝但遍觀樓閣，則能了知學菩薩脩、行菩薩道。釋曰：此色法即是教義也。八十云：善財從
X03n0221_p0592a21║初發心乃至得見普賢已前，中間所入一切諸佛剎海，今於普賢一毛孔內一念所入諸佛剎土，過不可說不
X03n0221_p0592a22║可說佛剎微塵數世界，如是而行緣盡〔來〕來劫，猶不能知一毛孔中剎海次第乃至邊際。釋曰：此顯一毛孔量
X03n0221_p0592a23║不增，即如是廣大也。）
X03n0221_p0592a24║七、具足無盡德者，謂諸體事同類異類，及中一多、大
X03n0221_p0592b01║小長短、位上下等，一一自體皆無窮盡。如水中文，此
X03n0221_p0592b02║不同後。如帝網德，此但當體即具無盡，彼依互在重
X03n0221_p0592b03║重無盡。又亦不同微細德相，彼據一中多法齊現，此
X03n0221_p0592b04║約一一即無盡窮。（妙嚴品云：佛身普遍諸大會，充滿法界無窮盡。又云：其菩提樹恒出
X03n0221_p0592b05║妙音，說種種法無有盡極。十住品頌云：欲具演說一句法，阿僧祇劫無窮盡，而今文義各不同，菩薩以此初發
X03n0221_p0592b06║心。六十五說：具足優婆夷於一小器中出一切資具飲食等，畢竟無盡，然不減少。釋曰：此皆體德自在，非約解
X03n0221_p0592b07║脫等業用。）
X03n0221_p0592b08║八、純雜德者，謂諸體事，同類異類，及中一多，大小長
X03n0221_p0592b09║短，位上下等相望，各具普別。然普與別，非即非離，融
X03n0221_p0592b10║無障碍。非即故，諸體諸德，繁興萬品。非離故，一體一
X03n0221_p0592b11║德，即為究竟。（妙嚴品說：諸異生眾，及餘同生，各各唯得一解脫門，是純門也。普賢菩薩，得不
X03n0221_p0592b12║思議諸解脫門，是雜門也。六十五云：慈行童女，見三十六恒河沙佛，彼諸如來，各以異門，令慈行入般若波羅
X03n0221_p0592b13║蜜普莊嚴門者，此純雜無碍也。又善財童子所求諸善知識，各言：我唯知此法門。又皆云：多劫唯修。此純門也。
X03n0221_p0592b14║彼諸善知識，皆推進云：諸大菩薩，種種知見，種種脩行，〔種〕證得者，此雜門也。自言唯一，他推有多，自他雖異，然
X03n0221_p0592b15║屬一身，此亦純雜無碍也。又善財普獲諸善知識解行德證，亦雜門爾。上下文中，更有此類，準知。）
X03n0221_p0592b16║九微細德者，謂諸體事同類異類，及中一多大小長
X03n0221_p0592b17║短位上下等，一一之中即具諸法。此不同前相在之
X03n0221_p0592b18║義，彼約解別體別德相望相在，此但當法即具一切
X03n0221_p0592b19║炳然齊著。（此門亦可名普門德，故七十一云：寂靜音海謂善財言：此菩薩念念出生廣大喜莊
X03n0221_p0592b20║嚴解脫門者，即是普門，於一事普見一切諸神變故。第九迴向中說微細智微細境各七十二門，不可繁引。六
X03n0221_p0592b21║十二中善財於德雲比丘所聞勝進行法，廣說念佛門中云：住微細念佛門，於一毛端處有不可說如來出現，
X03n0221_p0592b22║悉至其所而承事故。又離世間品說菩薩有十種甚微細至相，依之總名微細，相容安立。今分德用，彼文屬用，
X03n0221_p0592b23║如後業用門具引應知。）
X03n0221_p0592b24║十、如因陀羅德者，謂諸體事同類異類，及中一多大
X03n0221_p0592c01║小長短位上下等，相望此門據互相容在，展轉重重
X03n0221_p0592c02║無有窮盡。（阿僧祇品頌中從不可言說諸佛剎至此剎為塵說更難等有四重也。又四十七云：
X03n0221_p0592c03║諸佛有十種知一切法盡無有餘。乃至第十云：知一切法界中如因陀羅網差別盡無有餘。）
X03n0221_p0592c04║上來十種德相，於前純淨無漏體事，一一具有，是故
X03n0221_p0592c05║成百成千等門也。第三、業用中二：先通顯所因，後
X03n0221_p0592c06║別辨其相。前中謂佛菩薩成就無㝵法界相應三昧，
X03n0221_p0592c07║通明解脫陀羅尼等。用前體事，對應度者，轉變自在。
X03n0221_p0592c08║此所轉境，通於染淨，如後所引。
X03n0221_p0592c09║二、別辨相中，略顯十類，餘可准知。謂同時具足相應、
X03n0221_p0592c10║相即、相在、相入、相作、純雜、隱顯、主伴、微細，如因陀羅
X03n0221_p0592c11║網。初同時具足相應用者，謂以諸體事同類異類，
X03n0221_p0592c12║及中一多、大小延促、去住染淨、定散位上下等對應
X03n0221_p0592c13║度者，隨於一法即普示現後之九門同時具足，乃至
X03n0221_p0592c14║盡法界所有染淨法無不同時具足相應。所以者何？
X03n0221_p0592c15║一切染法一真性故，一切淨法真所起故，故於堪應
X03n0221_p0592c16║者現此境界。（普賢三昧品云：能令一切國土微塵悉能容受無邊法界。第十行文云：此菩薩
X03n0221_p0592c17║於其身中現一切剎、一切眾生、一切法、一切諸佛。八十云：善財見普賢一一身分、一一毛孔有十方一切世界、
X03n0221_p0592c18║三千界中地水等輪、諸山河海、人天宮殿，時劫佛菩薩如見現在世界，如是前際後際一切世界中悉爾明見，
X03n0221_p0592c19║乃至十方剎塵中現三世一切境界、一切佛剎、一切眾生、一切佛出興、一切菩薩及聞佛菩薩眾生言音。釋曰：
X03n0221_p0592c20║此一普賢身遍十方一切世界塵內無邊佛會中，一一毛孔現法界中所有諸法，莫不皆令同時具足也。）
X03n0221_p0592c21║二、相即用者，謂以諸體事同類、異類，及中一多、大小、
X03n0221_p0592c22║長短、去住、染淨、定散位、上下等，相望成用。（忉利、夜摩、兜率等三
X03n0221_p0592c23║處，昇天品中皆云：爾時佛神力故，不離於此菩提樹下，而上昇天宮者，此顯坐即昇，昇即坐也。五十三云：菩薩
X03n0221_p0592c24║有十種入劫智，所謂入可數劫，即是不可數劫，乃至入劫即一念，入一念即劫。釋曰：此上約異體相望，顯相即
X03n0221_p0593a01║用。若得同體，亦有即義，而不名相。准前德相第六，此應名同體成即用。五十六云：菩薩有十種遊戲，乃至第十
X03n0221_p0593a02║云：菩薩不分身，遍一切佛會者，此一身即是一切身故也。摩耶夫人如常之身，量同虗空者，若依大願智、幻解
X03n0221_p0593a03║脫力而成就說，亦即是此業用門也。勝熱婆羅門刀山火聚，即無分別慧，能斷惑網，破癡闇故。七十七說善財
X03n0221_p0593a04║歎樓閣云：不動本處，能普詣一切佛剎者住處；不離一毛端處，而普現身一切世界者住處。釋曰：此皆一即一
X03n0221_p0593a05║切也。）
X03n0221_p0593a06║三相在用者，謂以諸體事同類異類，及中一多、大小、
X03n0221_p0593a07║長短、去住、染淨、定、散位、上下等，相望成用。此中有二
X03n0221_p0593a08║六句，准前德相相在中說。（現相品：一一塵中無量身，復現種種莊嚴剎，三世所
X03n0221_p0593a09║有一切劫，一剎那中悉能現。賢首品云：一微塵中入三昧，成就一切微塵定，而彼微塵亦不增，於一普現難思
X03n0221_p0593a10║剎。彼一塵內眾多剎，或有有佛或無佛，或有雜染或清淨，或有廣大或狹小。乃至云：如一塵中所示現，一切微
X03n0221_p0593a11║塵悉亦然。此大名稱諸聖人，三昧解脫神通力。第九迴向云：此菩薩以無著無縛解脫心，於一毛端量處，悉能
X03n0221_p0593a12║包容盡虛空遍法界不可說不可說一切國土，皆使明見。如一毛端量遍法界，虛空界一一毛端量處，悉亦如
X03n0221_p0593a13║是。又云：於一念中現一眾生不可說不可說劫念心，乃至現一切眾生爾所劫念心。六十八云：一一毛孔內，各
X03n0221_p0593a14║現無數身，一一毛孔內，各現無數剎。釋曰：上下文中同此門者準之。）
X03n0221_p0593a15║四、相入用者，謂以諸體事同類、異類，及中一多、大小、
X03n0221_p0593a16║長短、去住、染淨定、散位、上下等，相望成用。此亦同前，
X03n0221_p0593a17║有二、六句（十行品云：能於一一三昧中普入無數諸三昧，無量無邊諸國土悉令共入一微塵。
X03n0221_p0593a18║第八迴向云：此菩薩於一毛孔中普能容納一切國土。第九迴向云：於一身中悉能包納盡法界不可說不可
X03n0221_p0593a19║說身，而眾生界無增無減。如一身，乃至周遍法界一切身悉亦如是。十地品云：第十地菩薩知佛十種入劫智，
X03n0221_p0593a20║所謂一劫入多劫、多劫入一劫，乃至長劫入短劫、短劫入長劫。十定品第二定云：三千世界微塵數三千大千
X03n0221_p0593a21║世界悉入是菩薩身，是菩薩身亦入是諸世界。第十定云：菩薩自見其身往彼眾會，亦自見身普入諸地。釋曰：
X03n0221_p0593a22║此文即是諸位相入也。普賢行品云：菩薩有十種普入，謂一切世界入一毛道、一毛道入一切世界，乃至云一
X03n0221_p0593a23║世入一切世、一切世入一世。離世間品十種無碍用中亦說眾生一多相入。六十云：上方菩薩以自在力令一
X03n0221_p0593a24║切世界展轉相入。六十一云：此諸菩薩入一切無諍境界，乃至能令小大自在相入，此一切方普入一方。釋曰：
X03n0221_p0593b01║此約方體事顯相入也）。
X03n0221_p0593b02║五、相作用者，謂以諸體事，同類、異類，及中、一、多、大、小、
X03n0221_p0593b03║長、短、去、住、染、淨、定、散位、上、下等，相望成用。此亦同前，
X03n0221_p0593b04║有二六句。（第八地前頌云：大剎隨念變為小，小剎隨念變為大，如是神通無有量，世間共說不
X03n0221_p0593b05║能盡。又後長行云：此菩薩隨眾生所樂，能以眾生身等十種身互相作。第十文云：此菩薩神通，隨能以廣、狹、〔活〕、
X03n0221_p0593b06║淨、亂住、〔住〕、次第住、倒住、正住等世界，皆互相作。五十六云：以一國土作多國土，以多國土作一國土，以不可說
X03n0221_p0593b07║劫作一劫，以一劫作不可說劫。光明覺品云：一身為無量，無量復為一。）
X03n0221_p0593b08║六、純雜用者，謂以諸體事同類及異類中，一多、大小、
X03n0221_p0593b09║延促、前後、染淨、定散位、上下等，相望成用。（第九迴向云：以無縛
X03n0221_p0593b10║無著解脫心，成就普賢佛自在力，於一門中示現種種不可說不可說劫，無有窮盡，令一切眾生皆得悟入。以
X03n0221_p0593b11║無著無縛解脫心，成就普賢佛自在刀，於種種門示現種種不可說不可說劫，無有窮盡，令一切眾生皆得悟
X03n0221_p0593b12║入，其身普現一切佛前。）
X03n0221_p0593b13║七、隱顯用者，謂以諸體事同類、異類，及中一多、大小、
X03n0221_p0593b14║長短、染淨、定散位、上下等，相望成用。（賢首品云：有勝三昧名方網，菩
X03n0221_p0593b15║薩住此廣開示，一切方中普現身，或現入定，或從定出，乃至廣說。釋曰：菩薩一身，隨應見異。七十六云：摩耶夫
X03n0221_p0593b16║人告善財言：菩薩將下生，放一切如來受生功德光輪，入於我身。爾時我身雖不踰本，然其實已超過世間。乃
X03n0221_p0593b17║至云：如於此處為菩薩母，三千世界閻浮提中悉亦如是，由得菩薩大願幻解脫門故。釋曰：本身無二，非一處
X03n0221_p0593b18║住，故一隱多顯也；非多處住，故多隱一顯也。）
X03n0221_p0593b19║八主伴用者，謂以諸體事同類異類，及中一多大小
X03n0221_p0593b20║位上下等相望成用（現相品說佛眉間出勝音菩薩，與諸眷屬坐華鬘臺，顯示主伴
X03n0221_p0593b21║教差別相。出現品說佛放眉間出現光明，無量百千億那由他阿僧祇光以為眷屬。釋曰：人光教等主伴既爾，
X03n0221_p0593b22║餘法准知）。
X03n0221_p0593b23║九微細用者，謂以體事同類異類，及中一多大小長
X03n0221_p0593b24║短去位位上下等，隨其所應，當體即全，具一切法，同
X03n0221_p0593c01║時炳然，齊現成用。（第九迴向云：此菩薩於一念中，現一切眾生各不可說不可說念心。
X03n0221_p0593c02║離世間品云：菩薩十種甚微細極，所謂在母胎中，示現初發菩提心，乃至灌頂地。住母胎中，示現住兜率天，初
X03n0221_p0593c03║生童子地，處王宮，出家，苦行，詣道場，成正覺，轉法輪，般涅槃。乃至云：示現大微細，謂一切菩薩行，一切如來自
X03n0221_p0593c04║在神力。無量差別門六十七云：一一毛孔內，各現無數身，一毛孔內，各現無數剎。）
X03n0221_p0593c05║十如因陀羅網用者，謂以諸體事同類異類，及中一
X03n0221_p0593c06║多大小長短位上下等，相望互在重重無盡成用。（普賢
X03n0221_p0593c07║三昧品云：佛身所現一切國土所有微塵，一一塵中有世界海塵數佛剎，一一剎中有世界海塵數諸佛，一一
X03n0221_p0593c08║佛前有世界海塵數普賢。入此三昧阿僧祇品頌中，從一毛端處所有剎已下，有多重重同類異類，皆神力現。
X03n0221_p0593c09║六十四說體捨優婆夷答發心久近，謂善財言：菩薩神通無有量，普現一切剎網故。）
X03n0221_p0593c10║第二問答者，具如別行旋澓章說第七門竟。
X03n0221_p0593c11║第八、部類傳譯者，依教流次第，應云翻譯部類傳通。
X03n0221_p0593c12║今准此分三：一、翻譯時代，二、部類本末，三、傳通感應。
X03n0221_p0593c13║初中，此經前後翻譯補闕，四本不同。初本者，晉義熈
X03n0221_p0593c14║十四年，此天竺三藏佛度䟦陀羅，此云覺賢，於揚州
X03n0221_p0593c15║謝司空寺翻梵本三萬六千頌，成漢經五十卷或六
X03n0221_p0593c16║十卷，沙門法業筆受，慧嚴、慧觀潤色。第二本者，大
X03n0221_p0593c17║唐永隆元年，中天竺三藏地婆訶羅，此云日照，於西
X03n0221_p0593c18║京大原寺譯。出入法界品內兩處脫文：一、從摩耶夫
X03n0221_p0593c19║人後至彌勒菩薩前，中間脫天主光等十善知識；二、
X03n0221_p0593c20║從彌勒菩薩後至普賢菩薩前，中間脫文殊師利申
X03n0221_p0593c21║手過百一十由旬。按善財頂等半紙餘文，大德道成
X03n0221_p0593c22║律師、薄塵法師、大乘基法師潤色，依六十卷本為定。
X03n0221_p0593c23║第三本者，證聖元年，于闐國三藏實叉難陀，此云
X03n0221_p0593c24║喜學，於東都佛授記寺再譯舊文，兼補諸闕，計益九
X03n0221_p0594a01║千頌。通舊總翻四萬五千頌，合成漢本八十卷。大德
X03n0221_p0594a02║義淨三藏弘景禪師、圓測法師、神英法師、寶法法師、
X03n0221_p0594a03║華嚴和上等同譯，復禮法師綴文。第四本者，謂前
X03n0221_p0594a04║第三本中雖繕數處，然復漏脫日照三藏所補入法
X03n0221_p0594a05║界品內文殊手按善財頂處一段要文，由此遂令前
X03n0221_p0594a06║文虗指於後，後經來無所因。謂前七十七及七十九
X03n0221_p0594a07║中皆云彌勒善財詣文殊所，後文既𨷂，便將善財違
X03n0221_p0594a08║彌勒命。又前七十九中彌勒告善財言：文殊師利為
X03n0221_p0594a09║汝說一切功德。既漏此文，及使彌勒記言無驗。又八
X03n0221_p0594a10║十初云善財一心願見文殊師利，見三千大千世界
X03n0221_p0594a11║塵數知識者，此文失次，居然可見。謂上句既云願見
X03n0221_p0594a12║文殊師利，次句忽云見三千等，此語斷緒，無來由故。
X03n0221_p0594a13║是故知上以新舊兩經與梵本讎校，還將日照補文
X03n0221_p0594a14║安喜學脫處，遂得斷文再續，缺義復全。今之所傳，即
X03n0221_p0594a15║此第四本也。
X03n0221_p0594a16║二、部類本末中三：一、本部；二、別行；三、論釋。初中。西域
X03n0221_p0594a17║相傳，佛涅槃後六百年時，龍樹菩薩入龍宮，見此經
X03n0221_p0594a18║有上、中、下三本。其上本有十三千大千世界微塵數，
X03n0221_p0594a19║頌四天下微塵數品；中本有四十九萬八十八百，頌
X03n0221_p0594a20║一千二百品；下本有十萬，頌三十九品。龍樹乃誦得
X03n0221_p0594a21║下本，流布人間。今此所傳，即其本也。二、別行者，一
X03n0221_p0594a22║切經中，兜沙經一卷是名號品，菩薩本業經一卷是
X03n0221_p0594a23║淨行品，小十住經一卷是十住品，大十住經四卷是
X03n0221_p0594a24║十地品，如來性起微密藏經兩卷是出現品，顯無邊
X03n0221_p0594b01║佛土功德經一卷是壽量品，度世經六卷是離世間
X03n0221_p0594b02║品，羅麻伽經三卷是入法界品，等目菩薩所問三昧
X03n0221_p0594b03║經二卷是十定品。又于闐國三藏提雲陀般若所翻
X03n0221_p0594b04║脩慈經一卷，金剛鬘經十卷，並實叉難陀三藏譯如
X03n0221_p0594b05║來不思議境界經等，並是華嚴眷屬，非本部內別行
X03n0221_p0594b06║之經，以其三種世間嚴事劣故。三、論釋者，龍樹菩
X03n0221_p0594b07║薩造大不思議論，有十萬頌，備傳西域。此方漢本十
X03n0221_p0594b08║住毗婆沙論十六卷，是彼中釋十地內初兩地也。又
X03n0221_p0594b09║世親菩薩造十地論，釋十地品。魏朝勒那三藏及菩
X03n0221_p0594b10║提流支各翻一本。于時光統律師自善梵文，又奏二
X03n0221_p0594b11║三藏對御參詳，糅成一部，一十一卷，見傳於代。又魏
X03n0221_p0594b12║朝僧靈辨愛重此經，於五臺山頂戴祈請，經于三載，
X03n0221_p0594b13║遂感冥加，悟斯玄旨，爰詣懸瓮山造此經釋，凡一百
X03n0221_p0594b14║卷，頗傳於代。三、傳通感應者，舊本靈徵，具如五卷華
X03n0221_p0594b15║嚴傳說。今此八十卷本，初釋之後，佛授記寺諸大德
X03n0221_p0594b16║等，共請華嚴和上講此經。其年十月十五日開講，便
X03n0221_p0594b17║即入文。至十二月十二日晚上講，講至華藏世界，海
X03n0221_p0594b18║震動之。其講堂中及寺院內，忽然震動。于時聽眾道
X03n0221_p0594b19║俗，有數千人，共覩斯徵，歎未曾有。時三藏法師實叉
X03n0221_p0594b20║難陀，及寺大德明詮律師、德感法師等，述茲靈應，具
X03n0221_p0594b21║狀以聞。都維那慧表，署狀為首。即以聖曆三年臈月
X03n0221_p0594b22║十九日進。則天聖皇后親運神筆，批狀報云：省狀
X03n0221_p0594b23║具之。昨因敷演微言，弘揚祕賾。初譯之日，夢甘露以
X03n0221_p0594b24║呈祥；開講之辰，感地動而標異。斯乃如來降跡，用符
X03n0221_p0594c01║九會之文；豈眹庸虗，敢當六種之應。披覽來狀，欣暢
X03n0221_p0594c02║兼懷。此批並狀，具如別錄。第八門竟。
X03n0221_p0594c03║第九、具釋題目中二：初通辨諸經，後別顯當部。前中
X03n0221_p0594c04║諸經得名，大例有二種：一單名，二複稱。單中六：一依
X03n0221_p0594c05║說法者名，如無盡意菩薩經等。二依請法者名，如賢
X03n0221_p0594c06║護經、思益經等。三依所為者名，如大集經、須達經、優
X03n0221_p0594c07║填王經等。四依說法處名，如密嚴經、楞伽、恒水經等。
X03n0221_p0594c08║五依喻名，如大雲經、大寶積經等。六依所說立名，此
X03n0221_p0594c09║類稍多，略顯八種，餘准應知。一依所說人名，如僧染
X03n0221_p0594c10║經、孛經等。二依所說處名，如阿彌陀經、阿閦佛國經
X03n0221_p0594c11║等。三依所說時名，如時經、賢劫經、新歲經等。四依所
X03n0221_p0594c12║說喻名，如群牛譬經、雜譬喻經等。五依所說行名，如
X03n0221_p0594c13║正恭敬經、施燈功德經、善戒經、大悲經、修慈經、諸三
X03n0221_p0594c14║昧為經、忍辱經等。六依所說依名，如十住經、佛地經
X03n0221_p0594c15║等。七依所說事名，如華手經、胎藏經等。八依所說法
X03n0221_p0594c16║門名，如僧伽吒經、緣起經等。二複稱者，謂即如前
X03n0221_p0594c17║單名之類，或有二三四等，和合一處，共目一經。此類
X03n0221_p0594c18║亦多，略顯三五，餘准應知。謂或以法喻合名，如法華
X03n0221_p0594c19║經等。或以智果為名，如大般若等。或智喻為名，如金
X03n0221_p0594c20║剛般若等。或以教義為名，如解深密等。或是約人為
X03n0221_p0594c21║名，上首菩薩同此名故。或有以數喻為名，如百喻經、
X03n0221_p0594c22║十輪經等。或人法數喻為名，勝鬘經等。乃至廣說。其
X03n0221_p0594c23║單名複稱，皆有釋名得名，不可具敘。
X03n0221_p0594c24║二別顯當部中二：初辨異名、後顯本號。前中二：初明
X03n0221_p0595a01║餘部中所說、後明當部中所說。前中三：一以所說法
X03n0221_p0595a02║為名，如智度論屬累品中，此經為不思議解脫經故。
X03n0221_p0595a03║二喻名，如涅槃經及觀佛三昧海經，名此經為雜華
X03n0221_p0595a04║經故。三數名，如梁攝論第十勝相中，名此經為百千
X03n0221_p0595a05║經故。後明當部中異名者，如下文出現品及離世間
X03n0221_p0595a06║品，依別德用各立十名，至後當辨。
X03n0221_p0595a07║後顯本號者，謂此一部經首總相，稱為大方廣佛華
X03n0221_p0595a08║嚴故。於中三：一、總相科簡；二、別顯義類；三、釋名得名。
X03n0221_p0595a09║初中有四對八事：一、教義相對，謂大等字是所詮義，
X03n0221_p0595a10║經之一字是能詮教。二、就義中，人、法相對，謂大等三
X03n0221_p0595a11║字是所得法，佛等三字是能得人。三、就人中，行、果相
X03n0221_p0595a12║對，謂佛字是所嚴果，華字是能嚴行，嚴之一字通前
X03n0221_p0595a13║能、所，無別自體。四、就法中，體、用相對，謂大之一字是
X03n0221_p0595a14║無㝵法界體，方廣兩字是無㝵法界用。
X03n0221_p0595a15║二別顯義類者，謂大等六事各有多義，且初大義具
X03n0221_p0595a16║顯則無量，略辨十種，餘准思之。一處大，謂此經充遍
X03n0221_p0595a17║十方法界一切世界，乃至塵內空毛端處微細重重
X03n0221_p0595a18║一切剎故。二時大，謂此經遍前後際九世十世，乃至
X03n0221_p0595a19║念劫重重故。三歸大，謂餘所得終歸此故，如被機中
X03n0221_p0595a20║說。四信大，謂此教中說信能具一切佛法故，如賢首
X03n0221_p0595a21║品說。五心大，謂初發菩提心所期無限皆與佛等故，
X03n0221_p0595a22║如發心品說。六願大，謂凡所脩行迴向三處無自為
X03n0221_p0595a23║故，如迴向品說。七行大，謂菩薩行海一一悉包無盡
X03n0221_p0595a24║法界故，如普賢行品及離世間品說。八果大，謂依正
X03n0221_p0595b01║二種具足十身通三世間故，如華藏品及十身相海
X03n0221_p0595b02║品等說。九能詮教大，謂此經一一名句字即是盡十
X03n0221_p0595b03║方法界世界前後際劫，乃至微細重重時剎中諸佛
X03n0221_p0595b04║所說教海無有餘故，如上下文中具顯。十義大，謂稱
X03n0221_p0595b05║前教故。二方廣有十義，謂雜集有五義，入大乘論有
X03n0221_p0595b06║六義，中間除共同者合有十義。初雜集中五者，彼論
X03n0221_p0595b07║第十一云：方廣者，謂菩薩藏相應言說，一切有情利
X03n0221_p0595b08║益安樂所依處故，宣說廣大甚深義故，廣破一切障
X03n0221_p0595b09║故，無有諸法能比類故。入大乘論六義者，彼第一云：
X03n0221_p0595b10║毗佛略者，為眾生說對治法故，亦有眾多義故，亦以
X03n0221_p0595b11║多莊嚴具故，亦能出生無量大果報故，非是稱量所
X03n0221_p0595b12║能知，除斷一切諸邪見故。釋曰：前論破重障，後論隨
X03n0221_p0595b13║對治，此二同也。是故合有十義。三、佛有十義，然有兩
X03n0221_p0595b14║說：一、如佛地論第一說云：具一切智、一切種智，離煩
X03n0221_p0595b15║惱障及所知障，於一切法、一切種相能自開覺一切
X03n0221_p0595b16║有情，如睡夢覺、如蓮華開，故名為佛。二、如真諦三藏
X03n0221_p0595b17║七事記中引真實論：佛具十義，謂覺勝天鼓，不由他
X03n0221_p0595b18║悟；離二無知，已過睡眠。譬如蓮華自性無染，具足三
X03n0221_p0595b19║義（一、假名佛，謂六神通；二、寂靜佛，謂惑不生；三、真實佛，謂即真也），具足三德（般若、解脫、法身），
X03n0221_p0595b20║具足三寶性，自知令他知（謂自覺謂他也）。四、華是雜華，喻
X03n0221_p0595b21║於萬行。略顯十義，餘准應知。一、無染著義，謂雖為能
X03n0221_p0595b22║造水等所造，不為水著，喻離相行；雖因有漏境界脩
X03n0221_p0595b23║成，而不為漏法所染。二、柔耎義，喻柔和行。三、自開義，
X03n0221_p0595b24║喻無功用行。四、可觀義，喻慈忍行。五、馚馥義，喻戒定
X03n0221_p0595c01║等行。六、鮮淨義，喻離障行。七、相狀巧成義，喻中道無
X03n0221_p0595c02║住行。八、味甘美義，喻禪行適悅故。九、堪為嚴義，喻脩
X03n0221_p0595c03║顯行。十、能感果義，喻脩生行。五、嚴有二義，謂能嚴、所
X03n0221_p0595c04║嚴故，即以前無盡行華嚴前無邊佛果也。六、經有八
X03n0221_p0595c05║義或十義，謂雜心五義：一、出生；二、顯示；三、涌泉；四、繩
X03n0221_p0595c06║墨；五、結鬘。佛地論中說有二義：一、貫穿所說；二、攝持
X03n0221_p0595c07║所化。依涅槃、仁王同說一義，謂總相義，如藏部中辨。
X03n0221_p0595c08║或十義者，於前更加常、法二義，此如俗書訓釋，可知。
X03n0221_p0595c09║三、辨得名。釋名中二：初、得名；後、釋名。前中，大以當體
X03n0221_p0595c10║為目，包含為義；方廣就用標稱，周遍為義；佛以覺照
X03n0221_p0595c11║彰名，果滿為義；華是喻名，感果為義；嚴以資莊得名，
X03n0221_p0595c12║通能、所為義；經以總相得名，契合為義。後釋名中四：
X03n0221_p0595c13║一、以體望用，有一釋，謂瑜伽二十一云：佛為聲聞說
X03n0221_p0595c14║十二分教，今為簡彼方廣，故謂之大。准此而言，則大
X03n0221_p0595c15║之方廣依主釋。二、以人望法，通有二釋，謂以法簡人，
X03n0221_p0595c16║即大方廣之佛，非下乘佛也；以人簡法，即佛之大方
X03n0221_p0595c17║廣，非因依所得法故。皆依主釋，亦通有財。三、就人中，
X03n0221_p0595c18║行望於果，即佛之華嚴，而行非餘果之行；果望於行，
X03n0221_p0595c19║即華嚴之佛，而果非餘行之果。皆依主釋，亦通有財。
X03n0221_p0595c20║四、教、義相望，教是義教，即大方廣佛華嚴之經；義是
X03n0221_p0595c21║教義，即經之大方廣佛華嚴。皆依主釋，有有財。同第
X03n0221_p0595c22║九門竟。
X03n0221_p0595c23║
X03n0221_p0595c24║續華嚴略疏刊定記卷第一