X03n0221_p0809a01║
X03n0221_p0809a02║
X03n0221_p0809a03║續華嚴略疏刊定記卷第十二（盡佛不思議法品）
X03n0221_p0809a04║
X03n0221_p0809a05║十定品第二十七
X03n0221_p0809a06║將釋此品，四門同前。
X03n0221_p0809a07║初釋名中二：先解會名，後明品稱。前中此名重會
X03n0221_p0809a08║普光明殿會，謂前第二會已於此會，今復來此，故云
X03n0221_p0809a09║重會。普光等言，義如前說。何重此耶？前來歷會答問，
X03n0221_p0809a10║問是此起，今答將結歸於本，故還來此。又顯果不離
X03n0221_p0809a11║因，故得果不捨因，異二乘故出現所說。何結歸耶？因
X03n0221_p0809a12║前方成出現世故，此正得果不捨因也。後釋品中
X03n0221_p0809a13║二：先得名，後釋名。前中按梵本內名為如來，十三昧
X03n0221_p0809a14║品具。三昧與定雖非敵對，然以三昧離於沈掉，專注
X03n0221_p0809a15║一境持心不散，是定住義，故以等持而名為定。如來
X03n0221_p0809a16║兩字譯家在略，此雖菩薩定，由是等覺亦得名如來，
X03n0221_p0809a17║故依十標稱帶數釋也。別行經本名等目菩薩所得
X03n0221_p0809a18║三昧經。
X03n0221_p0809a19║第二來意中二：先會來者，謂前說十地正位，今辨位
X03n0221_p0809a20║後勝進及所成果；或前明十地位，今顯等覺位及妙
X03n0221_p0809a21║覺位故來也。問：勝進、等覺今此依何？答：二俱無碍。
X03n0221_p0809a22║所以然者，此但名殊而行相無別，約開合故諸教說
X03n0221_p0809a23║異。謂仁王經以第十地位中位後二行合故，不立勝
X03n0221_p0809a24║進亦無等覺。故彼上卷教化品云：五忍是菩薩法，伏
X03n0221_p0809b01║忍上中下、信忍上中下、順忍上中下、無生忍上中下、
X03n0221_p0809b02║寂滅忍上中下。乃至云：寂滅忍，佛與菩薩同用此忍
X03n0221_p0809b03║入金剛三昧。下忍中行名為菩薩，上忍中行名為薩
X03n0221_p0809b04║婆若，共觀第一義諦。釋曰：寂滅忍既唯有上下，佛與
X03n0221_p0809b05║第十地同用此忍，即明不立等覺位也。若依本業經，
X03n0221_p0809b06║開彼二行立等覺位。故彼上卷初品諸菩薩請云：開
X03n0221_p0809b07║示我意，佛本纓絡、十住、十行、十迴向、十地、無垢地、妙
X03n0221_p0809b08║覺地，為我說要等云云。又賢聖學觀品云：六種性者，
X03n0221_p0809b09║所謂習種性、性種性、道種性、聖種性、等覺性、妙覺性。
X03n0221_p0809b10║復名六堅、六忍、六慧、六觀，并十住等六位名。總有六
X03n0221_p0809b11║六三十六名，名名差別，廣說如彼。瑜伽亦同開出等
X03n0221_p0809b12║覺，故說八義與佛不同（勘）。若依此經，自有兩種：一、同
X03n0221_p0809b13║前仁王及餘教說，唯立五位。故此品等所明行相，既
X03n0221_p0809b14║異地中，又非佛果，然不別標等覺之稱。雖此後文說
X03n0221_p0809b15║此菩薩即名佛等，然云於此十大三昧得成就者也。
X03n0221_p0809b16║二、同前本業、瑜伽等說，許有六位具標其稱。故下離
X03n0221_p0809b17║世間品說十種智慧助道，其第三中云常隨順住六
X03n0221_p0809b18║堅固法，如前具顯。由是此位應名等覺也。問：此位菩
X03n0221_p0809b19║薩既名等覺，即是佛齊，更有何劣非妙覺耶？答：依
X03n0221_p0809b20║仁王經，與佛同用寂滅忍入金剛定中，但得其下忍，
X03n0221_p0809b21║不得上忍，故不名佛。又云：無相名薩云：若覺有相，名
X03n0221_p0809b22║等覺故。又瑜伽菩薩地云：此菩薩雖已脩行功德海
X03n0221_p0809b23║滿，由未能捨三種法故，不名妙覺：一、由未能捨劣無
X03n0221_p0809b24║漏法；二、由未捨白淨無記法；三、由未捨有漏善法，謂
X03n0221_p0809c01║佛身不得有劣法故，不得有無記法故，不得有有漏
X03n0221_p0809c02║法故。此三不障道故，能至於此；障佛果故，於此須捨。
X03n0221_p0809c03║捨此三已，方名妙覺。（勘）二品來中有二義：一、此品是
X03n0221_p0809c04║十地後勝進行，六品中第一故；二、其六品明等覺位
X03n0221_p0809c05║行，前明十地位行，今辨等覺行中初品，故先來也。
X03n0221_p0809c06║第三、宗趣中，先會宗者，顯第十地勝進行相并其果
X03n0221_p0809c07║相為宗，明生解因果及與出現因果所依為趣。
X03n0221_p0809c08║第四釋文者，就此會中有十一品經，於中前九品明
X03n0221_p0809c09║生解因修及所成果，後二品明出現因果。前中初六
X03n0221_p0809c10║品明第十地勝進行亦等覺位行，後三品明佛果德
X03n0221_p0809c11║相。前中分五：一初二品明業用廣大，二次一品明行
X03n0221_p0809c12║相深奧，三次一品約能數數顯所數多行，四次一品
X03n0221_p0809c13║約時以彰行廣，五後一品約處以明行遍。就初二品
X03n0221_p0809c14║即分為二：前一品依定時用，後一品據智辨用。
X03n0221_p0809c15║就前品中分為三分：一、序分；二、爾時，普眼下，明請分；
X03n0221_p0809c16║三、普眼，普賢菩薩下，明示說者分。
X03n0221_p0809c17║就初中二：先辨時、主、處等三種成就；後與十佛剎下，
X03n0221_p0809c18║明眾成就。前中二：初總相舉三種成就；後始成等
X03n0221_p0809c19║下，別顯時等三種成就。前總相釋，具如初會。後別顯
X03n0221_p0809c20║中，初始成等，約主顯時，亦如上釋；二、於普光下，約主
X03n0221_p0809c21║顯處。問：此會既在普光明殿，何故經首云阿蘭等？
X03n0221_p0809c22║答：此義如上第二會初已廣分別。三、入剎那下，別歎
X03n0221_p0809c23║主成就中十二句，分四：一、明能現；二、現如來下，明所
X03n0221_p0809c24║現；三、能合下，明益物；四、恒住下，總結現因。初中二句：
X03n0221_p0810a01║初一顯定名體，是能發起；後一辨智及通，是所發起。
X03n0221_p0810a02║前中名剎那際者，有二義故：一、為顯所說行相，是於
X03n0221_p0810a03║有為界修行，行至後邊際故。本業下卷云：菩薩爾時
X03n0221_p0810a04║住大寂門，中品忍觀功行滿足，登大山臺。乃至云：唯
X03n0221_p0810a05║有累果，無常生滅，行過十地，解與佛同，坐佛坐處，其
X03n0221_p0810a06║智見常、無常一切法境界，當知如佛，名為學佛。下地
X03n0221_p0810a07║一切菩薩，於此菩薩不能別知，於佛名菩薩，於此下
X03n0221_p0810a08║菩薩名為佛。二、為說有為行相，即真際故。後所發起
X03n0221_p0810a09║中二：初一顯正體智，故云一切；後一明佛神通，故云
X03n0221_p0810a10║自也。此通為二能：一、能顯自三業；二、能令他見，不應
X03n0221_p0810a11║見故。不應見有二種：一、上非下境故；二、意業，非眼境
X03n0221_p0810a12║故。二、次二所現中七句，於中初三身業：先一總舉，後
X03n0221_p0810a13║二別顯。別中前一無障，後一無著。問：佛身元不隱，何
X03n0221_p0810a14║故言現耶？答：現其身中，三業作用故。初但云身者，
X03n0221_p0810a15║言總意別故。次二意業中，前一離緣外境，後一內住
X03n0221_p0810a16║於止。次一身業，謂福慧內充，而外威敬畏；後一意業，
X03n0221_p0810a17║謂常處世，而不著世。三、次二益物中，初一正明，令見
X03n0221_p0810a18║聞悟益，不應見見故；後一益悟應時，謂感赴合符。然
X03n0221_p0810a19║有二種：一、稱根漸頓，故曰隨宜；二、相會如期，故云不
X03n0221_p0810a20║失於時。四、末後一句結，總上所現，不離定心，定心恒
X03n0221_p0810a21║住一法性故。上來辨三成就竟。
X03n0221_p0810a22║第二明眾成就中五：一舉數同前會釋，二靡不下歎
X03n0221_p0810a23║德，三其名下列名，四如是等下結數，五往昔下集意。
X03n0221_p0810a24║就第二歎德中十句分二：初五歎自分德，後五歎勝
X03n0221_p0810b01║進德。前中初一時位極故云灌頂，若依仁王經此是
X03n0221_p0810b02║第十地，若依本業經則為等覺位。此經通二，廣如前
X03n0221_p0810b03║說。二行脩滿足，如文可知。三明所具之行深而且廣，
X03n0221_p0810b04║此行既廣無邊量也。四成就大定普見無涯，故云獲
X03n0221_p0810b05║諸等。上明自德深廣。五大悲等，明悲德廣大利物難
X03n0221_p0810b06║量。後明勝進德中五句，初三同佛三業：一身通用同
X03n0221_p0810b07║佛果，二深智入際語演實義，三意業種智降伏四魔。
X03n0221_p0810b08║後二明無住行，初釋後結。前中不住涅槃故入世間
X03n0221_p0810b09║也，不住世間故心恒寂也。下句結德屬人，此是彼菩
X03n0221_p0810b10║薩無住解脫。三列各四結，數並可知。五集意者，謂此
X03n0221_p0810b11║皆是往昔與佛同行，故令預會。餘同前。序分說竟。
X03n0221_p0810b12║自下第二大段明請，分中四：一、普眼請問；二、佛言：普
X03n0221_p0810b13║眼下，許問；三、普眼菩薩言下，正顯所問；四、佛言：善哉
X03n0221_p0810b14║下，歎問利益。
X03n0221_p0810b15║第三大段明示說法者，分中二：先示法所屬人，後爾
X03n0221_p0810b16║時如來下答前所問法。前中文有十段：一、示人令
X03n0221_p0810b17║問；二、爾時，會中下，聞名獲益；三、爾時，普眼白佛下，重
X03n0221_p0810b18║問重示；四、佛言：如是！善男下，顯普質德深不見；五、爾
X03n0221_p0810b19║時，普眼菩薩聞下，聞普賢德，獲三昧益；六、佛言：如是！
X03n0221_p0810b20║如是下，重顯普賢解脫自在；七、善男子！若有下，見、聞
X03n0221_p0810b21║普賢獲益；八、爾時，普眼及一切下，眾於普賢渴仰；九、
X03n0221_p0810b22║爾時，佛告普眼下，教起方便；十、爾時，普賢下，為現令
X03n0221_p0810b23║見。就初段中三：一示入令問。於中復三：一示其處，
X03n0221_p0810b24║二已能下歎德，三汝應下教問。初中可知。二歎德中
X03n0221_p0810c01║十句：一成勝通，二出過下最上難過，三從於下兩行
X03n0221_p0810c02║生身，四大願已淨，五行成不退，六度，七據，八辨，九悲
X03n0221_p0810c03║益物，十本願無盡。三教問中令見其意故。第二段
X03n0221_p0810c04║中三：初得十種益，二其請下希欲見然不見，三此由
X03n0221_p0810c05║下釋隱所以，為欲令希仰普賢重獲勝益。第三中
X03n0221_p0810c06║同前，不見可知。第四中二：初徵不見；後善男子下，
X03n0221_p0810c07║釋為德深。不見有十句：一、住離言真如，故云甚深不
X03n0221_p0810c08║可說；二、智德無邊；三、大定奮迅；四、勝通自在；五、入最
X03n0221_p0810c09║清淨無碍際，一切三世間等並在其內；六、生十力智；
X03n0221_p0810c10║七、法性為藏，一切三世間等並在其內；八、諸佛共與
X03n0221_p0810c11║力；九、念頃證諸佛平等智；十、是故下，總結不見。第
X03n0221_p0810c12║五中，普眼聞普賢深德獲三昧，即用此定觀彼不見，
X03n0221_p0810c13║白佛申意。第六中三：一、初一句標不思解脫；二、普
X03n0221_p0810c14║眼！於汝下，以法喻。於中二：先喻況；後佛言下，法說。前
X03n0221_p0810c15║中二：先問、後答。問意云：幻字中諸相住處有能說耶？
X03n0221_p0810c16║答意云：幻相無實，彼無住處，故云不也。後法說中
X03n0221_p0810c17║二：先牒前。幻相是虗假麤淺境界猶不可說，普賢三
X03n0221_p0810c18║業俱祕密境而可入見。入謂意識觀察趣入，見謂眼
X03n0221_p0810c19║覩。三、何以下，重徵，釋前能入是言。於中二：先徵；後普
X03n0221_p0810c20║賢下，釋。前徵意云：普賢既是因位，有何深德不可入
X03n0221_p0810c21║見？後釋中十一句分二：初一句總，後十句別。總中三：
X03n0221_p0810c22║一、讚德深，超言慮；二、讚德廣，過數量；三、過量故，不可
X03n0221_p0810c23║具述。俱應舉要而言。別中，一、以金等者，慧力威猛照
X03n0221_p0810c24║相皆云：如世執金剛杵者，以杵擬須彌等，使碎為塵。
X03n0221_p0811a01║此亦如是。如上文云：以金剛智普照境界，同一法性
X03n0221_p0811a02║是也。二、於剎常行而無行，由前慧力故。三、無住者，義
X03n0221_p0811a03║如行釋。上三據依果辨。四、知眾生身等者，身相泯故。
X03n0221_p0811a04║五、無去來者，於剎中能行者不可得故。上二約正報
X03n0221_p0811a05║說。六、得通名。無斷盡者，化用無息故；無差別者，平等
X03n0221_p0811a06║化故；自在者，所作無碍故。七、無依者，通加行心，迴寄
X03n0221_p0811a07║首離根、境、識故。八、無作者，離於功用，成辨業故。九、無
X03n0221_p0811a08║動轉者，往還變現相故。十、至於等者，法界無餘故。上
X03n0221_p0811a09║來十句，初舉普入，末舉至際，是舉要言之。所餘無量，
X03n0221_p0811a10║略而不論。第七中明於普賢見聞等十種事，皆益
X03n0221_p0811a11║不空，文易可知。第八中，眾於普賢心渴，口稱身禮，
X03n0221_p0811a12║並亦可解。第九中二：先教、後行。前中二：初十句明
X03n0221_p0811a13║正教；後若能下，總結。正教中，一、教禮求請；二、普觀十
X03n0221_p0811a14║方；三、想念其人；四、思遍法界；五、欣德厭失；六、誓同行
X03n0221_p0811a15║願；七、入不二法門；八、身普現在；九、悉知下，知法器；十、
X03n0221_p0811a16║遍一切下，遍修普行。後總結，可知。第二行中，謂依教
X03n0221_p0811a17║而行爾。第十中有四：一以解脫力為現色身者，難
X03n0221_p0811a18║見已表得應現故。二令彼下正明得見。於中四：一見
X03n0221_p0811a19║在此處，二見餘處來，三見彼說法。略明五種：一說行
X03n0221_p0811a20║法，二說佛後得智隨世俗方便化，三明菩薩通，四說
X03n0221_p0811a21║菩薩威德，五現三世佛境。四是時普眼下，眾菩薩見
X03n0221_p0811a22║普賢身及前狀已，喜躍頂禮尊如見佛。三是時以佛
X03n0221_p0811a23║下，其文兩勢：一由眾見普賢現身等狀慶喜之瑞，二
X03n0221_p0811a24║為普賢將說十定豫先瑞應。雖通二種，今且依後。文
X03n0221_p0811b01║中二：先明瑞因，後自然下正明瑞應。前中可知。後瑞
X03n0221_p0811b02║應中七：一興雲雨物故云雨雲。先總後別可知。二不
X03n0221_p0811b03║可說下動剎，三奏下皷樂，四放下放光，五令下息苦，
X03n0221_p0811b04║六嚴下淨剎，七令不可說下益眾。於中三：一創相應
X03n0221_p0811b05║者名入，二先已習者名成，三久修者圓滿。四爾時普
X03n0221_p0811b06║眼下歎普賢德，於中二：先普眼歎，後如來印述。前中
X03n0221_p0811b07║十句約人住位以顯其德，皆是果位名字。初名如前
X03n0221_p0811b08║釋，二除佛所餘無與齊等，三眾惡已斷，四眾德無退
X03n0221_p0811b09║異二我故，五等現眾生，六言教真實，七大悲隨俗，八
X03n0221_p0811b10║大智稱如，九善巧調御，十解脫業用。後如來印述中
X03n0221_p0811b11║亦有十德，於中二：先印述，後普賢下正顯。顯中二：初
X03n0221_p0811b12║總顯無數，後所謂下別說十種，皆約數數顯其多德。
X03n0221_p0811b13║數名如阿僧祇品說：一誓願，二法財，三戒，四忍，五身
X03n0221_p0811b14║業應感，六語業稱揚三寶，七意業思法，八但顯數不
X03n0221_p0811b15║明德（檢梵本），九同諸佛德，十無盡善根。上來答第一示
X03n0221_p0811b16║法所屬人問竟。
X03n0221_p0811b17║第二、答前所問法中二：初、列名歎勝，佛教令說，即為
X03n0221_p0811b18║本分；二、爾時，普賢菩薩承如來下，依教廣陳，即為說
X03n0221_p0811b19║分。
X03n0221_p0811b20║前中四：一、舉益令說；二、何者下，列名示法；三、此十下，
X03n0221_p0811b21║歎其功德；四、是故普賢下，結勸令說。
X03n0221_p0811b22║初中二：先佛誡普賢說益此眾，後諸菩薩下後益三
X03n0221_p0811b23║世菩薩（此文須勘梵文）令出離。前中，初始善入，後終令成滿
X03n0221_p0811b24║普賢行願。
X03n0221_p0811c01║二、列名中，此十定是因滿者之定，故皆云大。顯定加
X03n0221_p0811c02║行共為名，故皆結云三昧善巧智。列普光等名，即為
X03n0221_p0811c03║答前何定問也。顯其十數，答前幾定問也。一、普光明
X03n0221_p0811c04║者，有二義：由住此定，了知身心無有實體，其身普住
X03n0221_p0811c05║一切佛境，以佛智光明修菩提行故。二、由住此定，觀
X03n0221_p0811c06║察法身，見諸世間，普入其身，於中明見一切世間及
X03n0221_p0811c07║世間法。釋曰：普是外境，光明是內智。雖有兩釋，前釋
X03n0221_p0811c08║為勝。二、妙光明者，由住此定，能現多身，放多光明，現
X03n0221_p0811c09║多妙用故。三、次第遍往諸佛國土神通者，菩薩由住
X03n0221_p0811c10║此定，能以神通遍往十方，各過阿僧祇剎塵剎中，皆
X03n0221_p0811c11║入此定故。四、清淨深心行者，由住此定，能知一一佛
X03n0221_p0811c12║身等眾生數，見阿僧祇世界塵數如來，一一佛所皆
X03n0221_p0811c13║以深重清淨心種種供佛，請法稱讚故。五、知過去莊
X03n0221_p0811c14║嚴藏者，此菩薩住此定故，能知諸佛出世即為莊嚴
X03n0221_p0811c15║國界，從佛出生無盡善法，是故佛即是藏。依過去門
X03n0221_p0811c16║顯佛比德，故名為過去莊嚴藏。亦名過去清淨藏者，
X03n0221_p0811c17║佛是清淨者故，能淨世間故。餘如前說。六、智光明藏
X03n0221_p0811c18║者，由此菩薩住此定故，能知未來一切世界一切劫
X03n0221_p0811c19║中佛所有事業，能以智慧皆悉了知，依智起於照用，
X03n0221_p0811c20║故曰光明。七、了知一切世界佛莊嚴者，此菩薩住此
X03n0221_p0811c21║定故，於現在世能次第入十方世界，皆見諸佛，示現
X03n0221_p0811c22║種種佛事，利益世間。八、一切眾生差別身者，此菩薩
X03n0221_p0811c23║住此定故，入定起定，內身入外身起，外身入內身起
X03n0221_p0811c24║等，差別多門。雖亦通依三種世間，且依眾生一相而
X03n0221_p0812a01║說。九、法界自在者，菩薩住此定故，知事法界邊際與
X03n0221_p0812a02║理法界邊際不一不異，得如是知見自在無碍故。十、
X03n0221_p0812a03║無碍輪者，此有二義：一、由此菩薩入此定時，能住無
X03n0221_p0812a04║碍三業等，能圓滿佛果，即初十句釋無碍義；得菩薩
X03n0221_p0812a05║下，十一一句牒前起後，能成圓滿佛果釋輪義。二、但
X03n0221_p0812a06║取初十句釋無碍輪，謂住前九種無碍故，能成就第
X03n0221_p0812a07║十轉無碍清淨法輪也。
X03n0221_p0812a08║三、歎德中三：初、總歎，謂大人能入三世間說；二、若諸
X03n0221_p0812a09║下，別歎行人所得功德；三、是故普賢下，結勸令說。別
X03n0221_p0812a10║歎行人德中二：先明受行；後如是之人下，顯得益。前
X03n0221_p0812a11║中略舉四種：一、於十定深生愛樂；二、尊崇貴重；三、習
X03n0221_p0812a12║學修行；四、精勤不懈。後明得益中五：一、上同佛果；二、
X03n0221_p0812a13║此菩薩下，周遍普入；三、此是諸菩薩下，明該攝諸法；
X03n0221_p0812a14║四、若菩薩入此下，明勝德無限；五、得法界故下，明智
X03n0221_p0812a15║德自在。此五段中各有十種。初中十種皆是佛果異
X03n0221_p0812a16║名，准釋可知。二、周遍普入十中，一、普入世界，通帝網
X03n0221_p0812a17║等處，下諸句皆通帝網，准知；二、普入眾生界；三、普入
X03n0221_p0812a18║法身；四、普入即理之事法界；五、普近三寶，初佛，次法，
X03n0221_p0812a19║法中二，後僧之中二；六、普得三世佛知；七、普知三世
X03n0221_p0812a20║法；八、普說佛教；九、普轉法輪；十、普成菩提。三、該攝諸
X03n0221_p0812a21║法十中，攝為五：初二境智一對，次二因果一對，次二
X03n0221_p0812a22║三業一對，次二佛法一對，後二嚴土攝生一對。四、勝
X03n0221_p0812a23║德無限十中，一、稱法界力，故云無盡；二、行等虗空；三、
X03n0221_p0812a24║位齊法王；四、智無不達；五、十力圓滿；六、心無不寂；七、
X03n0221_p0812b01║大悲自在；八、智力有餘，名為丈夫；九、燃正法燈，破無
X03n0221_p0812b02║明闇；十、結德無盡，非二乘了。五、智德自在十中，一、理
X03n0221_p0812b03║智不動；二、量智隨俗；三、無相入相；四、得種性家生；五、
X03n0221_p0812b04║說別了無；六、法施知時；七、開悟名智；八、攝生令淨；九、
X03n0221_p0812b05║示得果而不捨因；十、得果智巧現通
X03n0221_p0812b06║四、結勸令說，可知。上來本分竟。
X03n0221_p0812b07║第二說分中三：一承旨總告，二佛子云何下別釋十
X03n0221_p0812b08║定，三末云佛子此是下總結。初總可知。二、別釋
X03n0221_p0812b09║中，十定則為十分，一一分中復各三分，謂徵名、釋義、
X03n0221_p0812b10║結名。
X03n0221_p0812b11║就初定中，初徵，可知。二、別釋中四：一、智無盡；二、佛子！
X03n0221_p0812b12║此菩薩摩訶薩發下，明無邊心；三、佛子！此菩薩摩訶
X03n0221_p0812b13║薩有十種入三下，明入定差別；四、佛子！此菩薩摩訶
X03n0221_p0812b14║薩有十種入大下，明入定善巧智。於此四中，末後一
X03n0221_p0812b15║段文明入定方便，次前一段明定業用，又次前兩段
X03n0221_p0812b16║明定利益。此四段文倒安布者，隨方語言，儀式異故，
X03n0221_p0812b17║未迴文也。今且依文次第解釋，於四段中各有十種。
X03n0221_p0812b18║就初兩段二十種同辨定益中，初十明智無盡，後十
X03n0221_p0812b19║明發無邊心。前中，初二品能化、所化智無盡，次二任
X03n0221_p0812b20║運應現照徹無性智無盡。初二善攝不退智無盡，次
X03n0221_p0812b21║二能轉、所轉智無盡，後二始修智無盡。後明發十種
X03n0221_p0812b22║無邊心中，初二救生事佛，次二供佛見佛，次二轉法
X03n0221_p0812b23║現通，次二為得果不捨因以入微細智說法，次二入
X03n0221_p0812b24║佛不思境於佛辨起志樂領受法，末後一現自在身
X03n0221_p0812c01║入一切佛會，此增數十故。三、明定業用。十中，約諸方
X03n0221_p0812c02║入出不同，故云差別；從加行心共名，故復云智。其十
X03n0221_p0812c03║種者，約四方、四維方及上下方相望入出故。四、明定
X03n0221_p0812c04║方便善巧智十種中二：先十種法說；後佛子！如羅睺
X03n0221_p0812c05║下，喻況。前中十內：一、依定起巧智，現大蓮華；二、身遍
X03n0221_p0812c06║華坐；三、身內現大千界。以是百億、箇百億，故重言爾。
X03n0221_p0812c07║此數亦合著小百億，成大百億也。六、於彼下，現菩薩
X03n0221_p0812c08║修行。七、一一菩薩下，牒行生勝解，故云決定解。八、一
X03n0221_p0812c09║一決定下，牒解令根性滿。九、一一根下，牒根成法業。
X03n0221_p0812c10║十、就所現總結自在。後喻況中二：初脩羅自在喻；後
X03n0221_p0812c11║佛子！譬如比丘下，觀身不淨喻。前中二：先喻，後法。何
X03n0221_p0812c12║況菩薩說法，以劣況勝！前喻可知，後法說以劣顯勝。
X03n0221_p0812c13║於中十句：初五句約喻顯法；後見如實下五句，就法
X03n0221_p0812c14║辨德，可知。二、觀身不淨喻中，有法、喻、合，並可知。上來
X03n0221_p0812c15║釋說。是名下，結名，可知。釋初定竟。
X03n0221_p0812c16║第二妙覺定中三：初徵，次釋，後結。初徵可知。次釋中
X03n0221_p0812c17║二：初就法說，後約喻辨。前中十句，明妙光定力，令
X03n0221_p0812c18║菩薩身於諸世界能入、能納。於中，前六重身雲重入，
X03n0221_p0812c19║為調伏眾生；七、是為下，別明所知、所入諸雜世界；八、
X03n0221_p0812c20║是諸世界亦悉下，明即彼所入世界還即入於菩薩
X03n0221_p0812c21║身內；九、身所入界，界亦入自界內身中而無雜亂；十、
X03n0221_p0812c22║種種法亦不壞滅。後約喻辨說中有六喻：一、寶山
X03n0221_p0812c23║光影喻；二、佛子！譬如幻下，明幻現時、處喻；三、如有幻
X03n0221_p0812c24║師下，時幻事不壞本法喻；四、如世幻者下，明幻必依
X03n0221_p0813a01║處喻；五、菩薩摩訶薩得不思議下，明同佛幻智喻；六、
X03n0221_p0813a02║如彼幻師下，明幻師不迷幻事喻。
X03n0221_p0813a03║就初喻中二：先喻顯；後佛子！菩薩下，法合。前中有四：
X03n0221_p0813a04║一、日照七寶山現影，後照山間水內影現。二、其寶山
X03n0221_p0813a05║上已下，明山上日影共山間水日影互相照現，故云
X03n0221_p0813a06║更相影現。三、或說下，明相。現名出入，謂此影現彼；此
X03n0221_p0813a07║名出，彼名入；彼影現，此准之。又本日出時，謂從山等
X03n0221_p0813a08║處出；本日沒時，謂於山等處入。四、但此下時，互無初
X03n0221_p0813a09║際，體實非有，相現非無。不住山等，結山上也；不住水
X03n0221_p0813a10║等，結山間也。次法合中二：先明相入而不壞；後觀一
X03n0221_p0813a11║切下，釋所由。以世界在身內，不壞世界，不滅諸法。又
X03n0221_p0813a12║以世界在身中，故云不住世界內；以身還在身內世
X03n0221_p0813a13║界中，故云不住世界外；以同時俱現，即不住內外。世
X03n0221_p0813a14║界與身不可分別，故云無所分別，而亦不壞世界本
X03n0221_p0813a15║相。後釋所由中，謂一相無相，故得相入；雖無相而不
X03n0221_p0813a16║滅虗相，故恒不壞也。真性不碍於虗相，故云住真恒
X03n0221_p0813a17║不捨也。此是法性融通門也。
X03n0221_p0813a18║第二喻中，先喻，後菩薩摩訶薩下法合。前中四：一總
X03n0221_p0813a19║舉幻事，二別顯幻時長短，三隨其下明幻處，四不以
X03n0221_p0813a20║下彰幻與本法互不相碍。後法合中五：一此云現者，
X03n0221_p0813a21║准下結中能以無數剎入一剎；二其阿僧下明彼剎
X03n0221_p0813a22║中三世間染淨人物等同入也；三菩薩於此下明入
X03n0221_p0813a23║時相狀；四何以故下徵釋所由；五佛子！菩薩如是下
X03n0221_p0813a24║結成上義。初二段可知。三入時相狀中二：先明能見，
X03n0221_p0813b01║後不以下明所現。前中三：初一句總標，次五句別顯，
X03n0221_p0813b02║後一句總結。初云菩薩於此者，於此多剎入一剎也。
X03n0221_p0813b03║別中普明見者，謂同時頓見前三世間淨染人物等，
X03n0221_p0813b04║故下普字並准此。二入者，頓見入故。三觀者，頓觀諸
X03n0221_p0813b05║剎佛會故。四慧者，頓聞諸剎佛說法頓思惟故。五了
X03n0221_p0813b06║者，既思惟已頓解了故。後總結云：以無盡智者常智
X03n0221_p0813b07║故，如實智者稱境知故。後所現中兩句，先明多入於
X03n0221_p0813b08║一，一不為多所逼破；後顯一容於多，多不為一所損
X03n0221_p0813b09║滅也。四徵釋所由中二：先徵意云：以何義多入於少？
X03n0221_p0813b10║各本相如故而不相壞故。後釋中有九義，約九觀九
X03n0221_p0813b11║名以顯，若開第一第五中各二名，則名有十一也。其
X03n0221_p0813b12║我差別名，諸聖教中或依人執說，或約法執說，今此
X03n0221_p0813b13║通二顯二無我。初云菩薩知等者，二無我觀也。入無
X03n0221_p0813b14║命法者，法無我也。謂命是不相應行法，行蘊所攝故。
X03n0221_p0813b15║智度論云：命謂計有我，眾生等命根成就故。言眾生
X03n0221_p0813b16║者，顯五蘊故。無作法者者，人無我也。智度云：作者謂
X03n0221_p0813b17║計有我人，用手足等作眾事故。入字通人法兩處，謂
X03n0221_p0813b18║俱證會故。二菩薩於一切等者，無諍觀也。謂勤修二
X03n0221_p0813b19║無我行時，不見人法中有二相之諍故。住無我法者，
X03n0221_p0813b20║瑜伽云：我謂於五取蘊我我所現行故。今此言無，照
X03n0221_p0813b21║彼空故。二菩薩如實等者，緣起觀也。照身從眾緣而
X03n0221_p0813b22║起，無能起者，故云如實見身也。住無眾生法者，智度
X03n0221_p0813b23║云：眾生見謂計有我人，依於五陰和合而生故。今照
X03n0221_p0813b24║彼陰無和合故，智住此理故云住，住亦名行，行此理
X03n0221_p0813c01║故。四菩薩知等者，無生觀也。觀有為法剎那生滅不
X03n0221_p0813c02║得自在，何能為因而生於果？補特伽羅者，瑜伽釋云：
X03n0221_p0813c03║數數往取諸趣無厭故。謂不厭其果而數數造因，造
X03n0221_p0813c04║因故數受其果，令知彼唯是一聚有為生滅，了無造
X03n0221_p0813c05║因往趣之者。五菩薩知法等者，性平等觀也。意生者，
X03n0221_p0813c06║勘梵本中名摩努闍，謂有作此計云：我是意生者，依
X03n0221_p0813c07║止於意或高或下生故。摩納婆者，此云儒童，謂少小
X03n0221_p0813c08║而有學植者，仍要是四姓中婆羅門種。不爾，雖小有
X03n0221_p0813c09║學但名俱摩羅，此云童子也。今此知諸法性平等故，
X03n0221_p0813c10║意生高下及四姓中高皆不可得，故並云無。以其二
X03n0221_p0813c11║名義類同，故一處列也。六菩薩知一切者等，性寂觀
X03n0221_p0813c12║也。菩薩觀無明風擊藏識海，雖生死洪涉爛汗三界，
X03n0221_p0813c13║而有為本寂初未甞動。七菩薩知一切一相者，無相
X03n0221_p0813c14║觀也。住無分別法者，分別亦是差別之言，謂一切法
X03n0221_p0813c15║同一無相故名一相，一相故無差別。相通體相及相
X03n0221_p0813c16║狀相。上來七門是會相歸性顯理事無碍，便顯事事
X03n0221_p0813c17║無碍依展轉說。八菩薩知法界等者，法界無差別觀
X03n0221_p0813c18║也。謂即理之事此彼互望相有差別，由解脫業用令
X03n0221_p0813c19║互鎔融相即在等，同一無碍名無差別。住不思等者，
X03n0221_p0813c20║從無碍業用為名，亦通德相。文云菩薩知故，此正合
X03n0221_p0813c21║前多入於一事事無碍法界。九菩薩勤等者，大悲觀
X03n0221_p0813c22║也。是前菩薩勤以方便對應度者，現此事事無碍境
X03n0221_p0813c23║界，是極大悲調機也。此位菩薩寧有勤耶？雖無功用
X03n0221_p0813c24║約化不息，名為勤爾。五結成上義中三：初牒前然現，
X03n0221_p0814a01║二智無數下略明前三世間淨染人物等，三亦自見
X03n0221_p0814a02║下明無碍行相。初中可知。二中五：一牒前諸國土無
X03n0221_p0814a03║量眾生等，二無數菩薩者牒前菩薩眾會等，三觀無
X03n0221_p0814a04║數佛等者牒諸佛出興，四彼諸如來所說等者顯前
X03n0221_p0814a05║句中佛興說法，五諸菩薩等者顯前菩薩句眾會總
X03n0221_p0814a06║法，此則略牒結也。三明無碍行相中二：先明行相，後
X03n0221_p0814a07║常勤下明修觀。前中三：一此菩薩自身在自定境界
X03n0221_p0814a08║中，二然不捨下顯法界無碍體用，謂體一故不捨此
X03n0221_p0814a09║彼，不碍用故見在此彼，約體不異、約用不一。二彼身
X03n0221_p0814a10║下唯就體顯不異。三入法界故一句結歸所依，謂菩
X03n0221_p0814a11║薩見身及處得此不一不異無障碍者，由證入法界
X03n0221_p0814a12║無碍體用故也。
X03n0221_p0814a13║第三、喻中二：先喻說；後菩薩摩訶薩下，法合。喻中可
X03n0221_p0814a14║知。法合中二：先正合喻；後菩薩了知下，類知諸法皆
X03n0221_p0814a15║同幻化。於中二：先總；後知法下，別。別中七句，三重展
X03n0221_p0814a16║轉遞起：一、牒前起後，謂由知世幻故，知此能知智亦
X03n0221_p0814a17║幻；二、由了能知智幻故，此智起業用亦幻；三、由知智
X03n0221_p0814a18║及業幻故，後以幻智觀所起業用也。
X03n0221_p0814a19║第四喻中，先喻；後菩薩摩訶薩下，法合。喻說可知。法
X03n0221_p0814a20║合中，世間依空合，彼依所有標起徵釋可知。此中虗
X03n0221_p0814a21║空是真性之空，是非事虗空也。菩薩能於空中見世，
X03n0221_p0814a22║亦能於空修業者，以了如幻，於無處現有故。又一念
X03n0221_p0814a23║現多，不令念廣者，皆如上幻，與本法無碍故也。
X03n0221_p0814a24║第五喻中三：先法說，次思惟下喻顯，後決定下法合。
X03n0221_p0814b01║初中三句：一明所住神力業用究竟，故云到彼岸。二
X03n0221_p0814b02║住幻際者，際謂邊際，智契即有即無之理極處也。三
X03n0221_p0814b03║於世中諸法並在幻數，菩薩善達故云入也。二喻顯
X03n0221_p0814b04║中四句分二：先一句總，後三句別。顯前中凡所思莫
X03n0221_p0814b05║不皆然故。又此幻法恒不離心，故云思惟也。別中一
X03n0221_p0814b06║不違幻世者，不碍存也。盡幻知者，不碍亡也。凡是幻
X03n0221_p0814b07║法要具此二義，是故約境智互舉存泯理實齊具。二
X03n0221_p0814b08║了知下明境智不異也。三決定下心是幻法，不可其
X03n0221_p0814b09║邊際也。次如諸下引佛幻智為喻。後摩訶薩下合法
X03n0221_p0814b10║同喻，可知。
X03n0221_p0814b11║第六喻中，先喻意云：幻師身雖不同彼幻，而明了於
X03n0221_p0814b12║幻；後法中，菩薩心雖不我入法，而明了於法。離常斷
X03n0221_p0814b13║故，不壞真俗故。後結可知。上來第二定了。
X03n0221_p0814b14║第三次第遍往諸佛國土神通定中三：先徵，次釋，後
X03n0221_p0814b15║結。初徵可知。次釋中三，謂法、喻、合。中五：一於一切處
X03n0221_p0814b16║入定，二或剎那下於一切時入定，三若久下總結差
X03n0221_p0814b17║別，四菩薩於彼下明不起心念，五雖離下不癈起用。
X03n0221_p0814b18║並可知。第三竟。
X03n0221_p0814b19║第四、清淨深心行定中三：先徵，次釋，後結。初徵，可知。
X03n0221_p0814b20║次釋中二：先法說；後佛子！如散動下，喻顯。前中三：初
X03n0221_p0814b21║廣知諸佛；次於彼下，廣興供養；後然於下，了無所得。
X03n0221_p0814b22║就供養中二：先十種外事供；後於彼一一下，明內三
X03n0221_p0814b23║業供：初身業；次語業；後入下，意業。後了無所得中，可
X03n0221_p0814b24║知。第二、喻顯中有三喻：初、明應念無知喻，喻、合可知；
X03n0221_p0814c01║二、如日中下，明陽焰非水似水喻，喻、合可知；三、佛子！
X03n0221_p0814c02║此三昧名為下寤憶夢事喻，有法喻、合。合中二：初合
X03n0221_p0814c03║不忘；後而以此下，明以所憶法利益眾生；後結名，可
X03n0221_p0814c04║知。第四、定竟。
X03n0221_p0814c05║第五、知過法莊嚴藏定中三：先徵，次釋，後結。初徵，可
X03n0221_p0814c06║知。次釋中五：一、知過去佛出現所作次第之相，有十
X03n0221_p0814c07║句，可知。二、佛子！此菩薩摩訶薩得下，明增廣智前所
X03n0221_p0814c08║知剎益。於中十句內，第五云知法者，有二義：一、知教
X03n0221_p0814c09║法，二、知世、出世法。餘並可知。三、佛子！此三昧名下，明
X03n0221_p0814c10║一念入劫，從少至多有十三重，可知。四、佛子！彼菩薩
X03n0221_p0814c11║下，明雖入過去定而不滅現在法，亦不作功用緣於
X03n0221_p0814c12║過去，故云不緣過去。何以不滅現在者？若滅現在者，
X03n0221_p0814c13║即無過去可緣。所以者何？九世尚即一念，一念即是
X03n0221_p0814c14║九世，況唯過去與現不俱耶！五、明出定獲益中三：初、
X03n0221_p0814c15║總辨舉數，謂位終成果，名領受不思灌頂法；二、屬己，
X03n0221_p0814c16║名得；三、得淨治，名清淨；四、究竟，名成就；五、契合，名入；
X03n0221_p0814c17║六、證會；七、圓滿；八、住持；九、平等普知；十、三輪淨者，三
X03n0221_p0814c18║業離障也。二、何等下，別中十內，初四是四無碍解，可
X03n0221_p0814c19║知；二、心言無失；次二於未受苦者為依令免，已受苦
X03n0221_p0814c20║者救令得脫；後二因善勝果位妙；三、結得時達法。喻、
X03n0221_p0814c21║合，可知。結名易解。第五、定竟。
X03n0221_p0814c22║第六、智光明藏定中三：初徵，次釋，後結。初徵可知。次
X03n0221_p0814c23║釋中有十門：前六正明此定業用，後四明住定得益。
X03n0221_p0814c24║前中，初一總知未來諸佛；二、所謂下，別知名號，有九
X03n0221_p0815a01║句；三、常出現下，明佛所作事業，有十二句：初二出現
X03n0221_p0815a02║利生；次二作法王，紹繼先佛及降魔伏外等；次二說
X03n0221_p0815a03║世、出世福；次二說進善治惡。正分者，善、惡二分中，善
X03n0221_p0815a04║是自分故。次二明於相修無相，後二位滿成果。四、彼
X03n0221_p0815a05║諸如來下，明智彼佛因圓果滿。十句可知。五、彼諸如
X03n0221_p0815a06║來名姓下時，亦知彼佛出生名姓、所作事說、入涅槃
X03n0221_p0815a07║等。六、此菩薩下，於一念中能入如是無盡劫者，釋上
X03n0221_p0815a08║所知未來諸佛所出劫數，故言入大千世界塵數劫、
X03n0221_p0815a09║入佛剎塵數劫。此文須梵本，准第八定中，從大千後
X03n0221_p0815a10║至百千億那由他大千界故。上來正明三昧事畢。後
X03n0221_p0815a11║四門明住定得益者：一、得入持門益；二、佛子！菩薩摩
X03n0221_p0815a12║訶薩住此下，得善功益，上二自利也；三、佛子！菩薩摩
X03n0221_p0815a13║訶薩如是下，得不空益；四、佛子！菩薩摩訶薩住此下，
X03n0221_p0815a14║敬養益上二利他也。初中有十種：一、心憶持佛，佛護
X03n0221_p0815a15║念故；二、心住持法，得總持辨；三、住持行，令願滿；四、神
X03n0221_p0815a16║力無能伏；五、智力持所行法無碍；六、以悲持法，為物
X03n0221_p0815a17║說故；七、巧持句字，令法明淨；八、不畏生死流轉，即受
X03n0221_p0815a18║生三界，名師子受生法持，謂心如此勇猛大菩提志，
X03n0221_p0815a19║不避淤泥，方出淤泥也；九、以智力持行，不休息也；十、
X03n0221_p0815a20║善友力任持，淨多機故；十一、無住之力所持，能入多
X03n0221_p0815a21║劫；十二、以善巧智知諸法性淨，此不入法之力任持
X03n0221_p0815a22║也。二、法得善巧益中有三：初法說；次佛子！譬如日出
X03n0221_p0815a23║下，喻顯；後此大三昧下，法合。初中有十二種：初二巧
X03n0221_p0815a24║住時處處，次三巧知眾生根類，次三巧知眾生根行
X03n0221_p0815b01║思念，次二巧知說法及佛興，後二巧知通慧。次喻顯
X03n0221_p0815b02║中明日光無念喻，後法合可知。三、得不空益中十種，
X03n0221_p0815b03║謂若有眾生於此菩薩三業所作見聞同住等，皆獲
X03n0221_p0815b04║勝益，無空過者，故名不空，其文易可知。四、由於眾生
X03n0221_p0815b05║有此不空益故，遂得天等十王賀恩供養，並易了。第
X03n0221_p0815b06║六、定竟。
X03n0221_p0815b07║第七、了知一切世界佛莊嚴定中三：初徵，次釋，後結。
X03n0221_p0815b08║初中兩重徵者：初徵義，後徵名。後釋義中，先釋其名，
X03n0221_p0815b09║後為釋義。謂住此定故，能次第入十方世界，是了知
X03n0221_p0815b10║一切世界也；皆見諸佛出興現神力等，是佛莊嚴也。
X03n0221_p0815b11║於中二：先明此定體；後佛子！菩薩摩訶薩住此三昧
X03n0221_p0815b12║成就下，明得定利益。前中八：一、明住此定能入十方
X03n0221_p0815b13║世界者，是現在世界，以異前二定明過、未故也。二、皆
X03n0221_p0815b14║見下，明於彼十方諸世界中廣見諸佛出現業用十
X03n0221_p0815b15║事，然非是一佛有十事，乃至通十方多佛同皆有此，
X03n0221_p0815b16║為顯無盡，故明十也。下諸門並准此知。三、亦見諸佛
X03n0221_p0815b17║眾會下，明見諸佛眷屬、徒眾所被機等十類差別，可知。
X03n0221_p0815b18║四、亦見眾會其量下，見眾會多少、數量不同，二十門
X03n0221_p0815b19║欠一，可知。五、亦見諸佛於彼下，見彼諸佛各於自眾
X03n0221_p0815b20║會中各示異相以化眾生，故云種種相；住時多少，故
X03n0221_p0815b21║云種種時等。十種並准，可知。六、菩薩摩訶薩亦見自
X03n0221_p0815b22║往彼下，明菩薩往諸眾中或說法、持法，乃至自見入
X03n0221_p0815b23║諸法等十九門。七、如是見時下，明在定雖見而心不
X03n0221_p0815b24║動，亦無分別法、喻、合。法中八句，可知。喻中，明所詮諸
X03n0221_p0815c01║法自不能分別自性，然不捨自性；能詮音聲、名字亦
X03n0221_p0815c02║爾，不自分別，亦不滅名字。合中，從後合不捨於行，行
X03n0221_p0815c03║謂菩薩自行，合自性不捨；捨隨世所作，合名字不滅
X03n0221_p0815c04║也。而於此二無所著者，合前二住各無分別也。八、佛
X03n0221_p0815c05║子！菩薩摩訶薩見佛無量光色下，明見佛色量不同。
X03n0221_p0815c06║於中五：初、見分明；二、或見佛身種種光下十種，明見
X03n0221_p0815c07║佛身色不同；三、或見佛具量下，明見佛身分量不同；
X03n0221_p0815c08║四、佛子！菩薩如是見下，約所見佛身色形業用；五、佛
X03n0221_p0815c09║子！菩薩如是見於佛身下，明見有差別，佛無增減。於
X03n0221_p0815c10║中有三喻：一、空無增減喻。世人將芥子檜中虗空與
X03n0221_p0815c11║多世界中虗空寬狹不同，而真空不爾，隨事大小，理
X03n0221_p0815c12║各無限，亦無二相，故無增減。合喻，可知。二、月無增減
X03n0221_p0815c13║喻。法合，可知。三、受生心現喻。謂善業見淨。法合，可知。
X03n0221_p0815c14║梵本中云：譬如眾生命終之後，將欲受生，憶念所從，
X03n0221_p0815c15║心淨無碍。菩薩摩訶薩亦復如是，住此三昧，以佛智
X03n0221_p0815c16║故，知諸世界種種莊嚴，心淨無碍。佛子下，同上來時
X03n0221_p0815c17║三昧體用竟。第二、明得定利益中有七種：一、得速成
X03n0221_p0815c18║行願益十句，准釋，可知。二、佛子！此菩薩下，得法印同
X03n0221_p0815c19║佛益十種中，初二福慧同；次二二諦境同；次二體用
X03n0221_p0815c20║同；次二無住同，上句不住生死，下句不住涅槃；後二
X03n0221_p0815c21║善巧平等同。三、佛子！菩薩摩訶薩成就此下，明以德
X03n0221_p0815c22║成人益。於中二：初總標定名，顯修成憱；後是老師下，
X03n0221_p0815c23║正明其益。於中，皆先標人者，後釋德用。初二為一對：
X03n0221_p0815c24║一、自德不由他，二、大志能悟他。次二為一對：一、內達
X03n0221_p0816a01║性淨，二、外救世間。次二為一對：一、安慰恐怖，二、令住
X03n0221_p0816a02║種性。次二為一對：一、智實，二、言實。後二為一對：一、法
X03n0221_p0816a03║藏內滿，二、法雨外灑。四、佛譬如下，得廣大知藏益。於
X03n0221_p0816a04║中二：先喻，後法。喻中，明天帝髻珠。喻有十勝相，可知。
X03n0221_p0816a05║法中十內：初二照剎知生智，次二變化入佛身智，次
X03n0221_p0816a06║二佛法淨法智，次二令入法身見法智，後二到岸無
X03n0221_p0816a07║餘智。五、佛子！菩薩摩訶薩住此下，得寂淨威德身益，
X03n0221_p0816a08║謂身放光及變化現自在，故名也。十中，一、照剎；二、令
X03n0221_p0816a09║淨；三、調生；四、近佛；五、事佛；六、供佛調生；七、成就眾生；
X03n0221_p0816a10║八、遠方請法；九、令見聞不空；十、開祕密法。六、佛子！菩
X03n0221_p0816a11║薩摩訶薩得此下，明得利他圓滿益。於中二：先牒前
X03n0221_p0816a12║起後；後何等為十下，明正顯。顯中十益：初二令見佛、
X03n0221_p0816a13║信佛；次二令聞法、知剎；次二令見佛力、業力；次二令
X03n0221_p0816a14║定圓，入佛淨境；後二令發心、智圓。梵本中云：能令眾
X03n0221_p0816a15║生得十種加持圓滿。七、佛子！菩薩摩訶薩令眾生下，
X03n0221_p0816a16║明轉利他，令得作佛事益。於中二：先牒前起後；後何
X03n0221_p0816a17║等為十下，正顯。顯中，初二以聲、色開覺眾生；次二內
X03n0221_p0816a18║以憶念，外動世界；次二覺中方便，夢中現相；次二以
X03n0221_p0816a19║光照修行；次二以成佛、轉法輪；後二以住壽、入滅為
X03n0221_p0816a20║佛事。此有十二種，是增數十也。後結名，可知。第七、定
X03n0221_p0816a21║竟。
X03n0221_p0816a22║第八、一切眾生差別身定中三：先徵；次佛子！菩薩摩
X03n0221_p0816a23║訶薩住此下，釋；後是名下，結。初徵，可知。次釋中三：一、
X03n0221_p0816a24║以住此定德十無著法，准釋，可知。二、佛子！菩薩摩訶
X03n0221_p0816b01║薩於此下，明入、出三昧之相。於中，初問，後釋成。釋成
X03n0221_p0816b02║中有法、喻、合。法中略、總，辨有十類：或於正報眾生六
X03n0221_p0816b03║趣形互為入、出，或依報事物中入、出，或依、正相對入、
X03n0221_p0816b04║出，或約數多少入、出，或眾生數多少中入、出，或染、淨
X03n0221_p0816b05║眾生互入、出，或於眼等諸根入、出，或於微塵多少中
X03n0221_p0816b06║入、出，或異聖身入、出，或念劫入、出，或於理、事中入、出。
X03n0221_p0816b07║次佛子！譬如有人下，以四喻略合前法：初、明鬼力持
X03n0221_p0816b08║人喻，法、合，可知；二、呪起死屍喻，法、合，亦可解；三、羅漢
X03n0221_p0816b09║現通喻，法、合，可知，亦易了；四、地一苗多喻，法、合，准喻。
X03n0221_p0816b10║三、佛子！菩薩摩訶薩住此下，明住定得益相。於中五：
X03n0221_p0816b11║一、得讚同佛果益，十種，可知。梵本云：住此三昧，以十
X03n0221_p0816b12║種稱讚法得所稱讚。二、得光明照曜益，亦十稱，可知。
X03n0221_p0816b13║三、得無所作益，亦十種，並明業用。無作，可知。四、佛子！
X03n0221_p0816b14║菩薩摩訶薩住此下，明於此三昧入、出自在大用境
X03n0221_p0816b15║界中二：先法說；後譬如幻師下，以六喻喻其大用。前
X03n0221_p0816b16║法說，可知。喻中，一、幻現六境喻，二、脩羅潛入藕絲喻，
X03n0221_p0816b17║上並法合，可知。三、農夫下，種喻，喻菩薩一多自在德。
X03n0221_p0816b18║四、受胎生長喻，喻菩薩三昧成事德。五、龍下，雲上喻，
X03n0221_p0816b19║六、梵宮普現喻，喻並法合，可知。五、佛子！此菩薩下，明
X03n0221_p0816b20║到十通岸，可知。後結名，易了。第八、定竟。
X03n0221_p0816b21║第九、法界自在定中三：先徵；次佛子！此菩薩下，釋；後
X03n0221_p0816b22║是名下，結。初徵，可知。次釋中三：初、正顯定體用；二、菩
X03n0221_p0816b23║薩如是善知下，明得定所成益；三、佛子！譬如無熱惱
X03n0221_p0816b24║下，明喻，況前二。初中四：一、於自身諸根毛孔入定，了
X03n0221_p0816c01║三世間法；二、菩薩於彼下，明多劫修行；三、又於下，明
X03n0221_p0816c02║於彼多劫入出三昧及作、所作，并釋成，以於法界得
X03n0221_p0816c03║自在故；四、善分別下，明以於法界自在故，能善分別
X03n0221_p0816c04║六根等，盡其邊際，可知。第二、明得定成益中有十種：
X03n0221_p0816c05║一、生起成就十千億功德，有二十一句，可知。二、佛子！
X03n0221_p0816c06║此菩薩摩訶薩復有下，復得無盡功能，有二十句。於
X03n0221_p0816c07║中，初十明所具之能，後十明能具之相。三、佛子！菩薩
X03n0221_p0816c08║摩訶薩住此下，明為十方佛攝受。於中三：初、為佛所
X03n0221_p0816c09║攝；二、為現說法；三、令修下，令獲益入法；四、佛子！菩薩
X03n0221_p0816c10║摩訶薩住此下，結彼諸佛護念成益；五、佛子！菩薩摩
X03n0221_p0816c11║訶薩住此下，得十海自在益，可知。六、復得十能益，易
X03n0221_p0816c12║了。七、復得十力益，於中二：先別明十力，後通能多力；
X03n0221_p0816c13║八、佛子！菩薩下，結，具如上諸勝能十句，可知。九、此菩
X03n0221_p0816c14║薩功能下，明無能說此菩薩功能邊際；十、此菩薩所
X03n0221_p0816c15║獲下，明功能廣多，說不能盡。上明利益竟。第三、喻，況
X03n0221_p0816c16║前二中三：初法說，次正喻，後法合。初中二：先了知乃
X03n0221_p0816c17║至不可說不可說三昧，二亦了彼一一定中所知、所
X03n0221_p0816c18║作，並可知。二、正喻中略辨三義：一、池出四河；二、河間
X03n0221_p0816c19║華草；三、法寶影現。廣有多義，如下合處辨。三、佛子！無
X03n0221_p0816c20║熱下，合法。於中有十二門：一、以四辨合四河：先總合，
X03n0221_p0816c21║後別合。於中無盡辨是樂說力也。餘並可知。二、如四
X03n0221_p0816c22║大河下，合菩薩三業隨智流注四方入果海，合四河
X03n0221_p0816c23║繞池入四海。菩薩四方者：一、見佛，二、聞法，三、智圓，四、
X03n0221_p0816c24║悲滿。三、如四大河間華等，從菩提心說法調生，令見
X03n0221_p0817a01║嚴土，合之可知。四、如無熱池下，以菩提心無邊，合彼
X03n0221_p0817a02║縱廣淨善充滿，無濁離垢，可知。其於菩提心中間六
X03n0221_p0817a03║字，梵本云於所化境中。五、如無熱池下，明菩提智寶
X03n0221_p0817a04║嚴岸，並散善香，對合可解。六、如無熱池底下，微妙智
X03n0221_p0817a05║等合金沙，種種法寶合種種摩尼等。七、阿那下，菩薩
X03n0221_p0817a06║現生無染，合龍王無惱。八、四河潤等下，以菩薩四智
X03n0221_p0817a07║潤澤人天，令入佛海：一、願智，二、行智，三、寶智，四、悲智，
X03n0221_p0817a08║對合可知。九、如四大海下，明菩薩行終極，入佛果海。
X03n0221_p0817a09║十、如四河下，明行智入佛海，無能為障。十一、如四河
X03n0221_p0817a10║下，明行入佛海無疲厭。十二、佛子！如日光下，明菩薩
X03n0221_p0817a11║於一一毛孔見不可說不可說剎塵等佛，合彼金沙
X03n0221_p0817a12║等互相影現。二、何以故下，徵釋涉入所由，有十門可
X03n0221_p0817a13║知。二、佛子！菩薩摩訶薩雖能下，菩薩權實雙行自在
X03n0221_p0817a14║門，二十句可知。第三句云雖善入剎那等者，梵本云
X03n0221_p0817a15║雖善入剎那際定，利益眾生，下並同也。次後云譬如
X03n0221_p0817a16║虗空等者，梵本云譬如虗空雖能容受一切諸物，而
X03n0221_p0817a17║離有無想。後結名，釋第九定竟。
X03n0221_p0817a18║第十、無碍輪定中三：先徵；後佛子！菩薩摩訶薩入此
X03n0221_p0817a19║下，釋；三、佛子！此是下，結名。初、徵，可知。二、釋中二：先明
X03n0221_p0817a20║入定時三昧業用，亦即顯此定名；後佛子！菩薩摩訶
X03n0221_p0817a21║薩住此下，明出定時三昧業用。前中二十句內，初十
X03n0221_p0817a22║一句約因行辨用，後九句就果門辨用。第二、出定時
X03n0221_p0817a23║業用中六：一、觀佛智用；二、佛子！此菩薩摩訶薩有一
X03n0221_p0817a24║蓮華下，明現事成行用；三、佛子！菩薩入如是下，明證
X03n0221_p0817b01║入諸法用；四、佛子！此菩薩摩訶薩住普賢下，明住普
X03n0221_p0817b02║賢行用；五、佛子！菩薩摩訶薩以此三昧下，明上攝果
X03n0221_p0817b03║用；六、佛子！菩薩摩訶薩住此下，明正同佛果用。
X03n0221_p0817b04║初中三：初正觀佛智，二何以下徵，三此菩薩下釋。初
X03n0221_p0817b05║中九句：初一結前生後此總句，次二觀緣真智，三觀
X03n0221_p0817b06║緣俗智，四緣真智用，五緣俗智用，六常緣體用不捨，
X03n0221_p0817b07║七八由常緣故常見二智，九由常見二智見果不捨
X03n0221_p0817b08║因鎔融行願。於中二十句：初十體廣，後十用恒。二徵
X03n0221_p0817b09║意云：何以得此如佛體用故。三釋意：由成就大願等
X03n0221_p0817b10║故。於中五：一法說，二喻說，三法合，四徵，五釋。初中八：
X03n0221_p0817b11║一成大願此亦總句，二起大行，三入方便海，四巧慧
X03n0221_p0817b12║照行，五覆因神變，六同佛護念，七常悲眾生，八得佛
X03n0221_p0817b13║常法。二喻況可知。三菩薩摩訶薩下法合。言成就智
X03n0221_p0817b14║慧以為心寶者，合前巧慧照諸菩薩行如摩尼寶。觀
X03n0221_p0817b15║一切智普皆明現者，合前觀一切智常見。見然不捨
X03n0221_p0817b16║於菩薩行者，合前得不捨因。如摩尼雖同衣色，不捨
X03n0221_p0817b17║自性。四、徵意云：既成如來不變異法，此即因修果滿，
X03n0221_p0817b18║何以復須行菩薩行？五、釋意云：菩薩無障碍願，法應
X03n0221_p0817b19║爾故。但隨眾生所須，即應不唯現佛，不唯菩薩，乃至
X03n0221_p0817b20║一切。於中五：初、法說，二、喻況，三、徵，四、釋，五、合。初中九：
X03n0221_p0817b21║一、發願，此為總句；二、益生，三、度生，四、事佛，五、嚴剎，六、
X03n0221_p0817b22║慰生，七、契深法，八、財法施，九、照世如幻。心常不失、不
X03n0221_p0817b23║易、不倦、不滿，故云不退等也。二、喻，三、徵，四、釋，並可知。
X03n0221_p0817b24║五、合中五：一、正合前法、喻；二、佛子！譬如涅槃下，喻前
X03n0221_p0817c01║合中無倦；三、徵，四、釋，可知。五、合中五：一、正合法、喻；二、
X03n0221_p0817c02║佛子！如薩婆下，喻、況；三、何以下，徵；四、一切智下，釋；五、
X03n0221_p0817c03║菩薩摩訶薩下，合。上來初段竟。
X03n0221_p0817c04║第二、現事成行中三：一、現神通事；二、佛子！菩薩摩訶
X03n0221_p0817c05║薩住此下，會事成行；三、佛子！菩薩摩訶薩以此開示
X03n0221_p0817c06║下，證行勝能。初中二：初明依果殊勝；後菩薩摩訶
X03n0221_p0817c07║薩於此華下，顯正報自在。前中二：先明相嚴；後此大
X03n0221_p0817c08║蓮華下，明能。並可知。後正報自在中二：先明身量廣
X03n0221_p0817c09║大；後一切諸佛下，明佛加放光。前中可知。放光中文
X03n0221_p0817c10║有二十重，一一中數皆百萬億那由他不可說佛剎
X03n0221_p0817c11║塵數等。然始從菩薩一一毛孔乃至眾生調伏，展轉
X03n0221_p0817c12║遂現，數倍漸增，至第二十，難可量也。二會事成行
X03n0221_p0817c13║中七十五句，分二：初明證體，後成就下明證用。前中
X03n0221_p0817c14║六句：一牒前起後。此亦是總句，謂會前所現事，通力
X03n0221_p0817c15║緣現無性稱真，故不生染著。二安住等者，於中二：初
X03n0221_p0817c16║標法體，後無去來下重自釋。標中云安住者，證會相
X03n0221_p0817c17║應故。無邊等者，謂中邊相盡不可說故，自住性從證
X03n0221_p0817c18║門說故。性淨等者，不為客塵汗故。如來種者，聞熏此
X03n0221_p0817c19║性成佛性故。無碍等者，體無際限故。釋中云無去來
X03n0221_p0817c20║等者，釋性淨故。彼無底釋無際，現量等釋安住心，不
X03n0221_p0817c21║迷等轉釋悟字。三諸佛印可，四還源，五正智緣真，六
X03n0221_p0817c22║後得了俗。二證用中七十句，分四：一依證善巧行，二
X03n0221_p0817c23║功能下廣大法界行，三所證下證菩提行，四入不二
X03n0221_p0817c24║下明無住行。初中九句：初八別說，後一總結。一示如
X03n0221_p0818a01║來藏，二緣俗智境，三語業化物，四出到菩提成滿隣
X03n0221_p0818a02║向佛住，故云趣丈夫。五無間道智所斷境，微細碍等
X03n0221_p0818a03║不能為碍。六得等覺正智，能起安立思擇等法智。七
X03n0221_p0818a04║以本願力受隨類生。八現通化物。九總結善巧。二廣
X03n0221_p0818a05║大行中十六句：初別說，後一句總結。別中一福慧圓
X03n0221_p0818a06║淨，二智用廣，三觀佛境，四住願堅，五福無盡，六於如
X03n0221_p0818a07║來藏及佛所覺能覺常觀以增明其智，故云積智寶。
X03n0221_p0818a08║七淨無明住地，八不空三業，九見多佛，十照染法相
X03n0221_p0818a09║盡，十一照淨法究竟，十二以主伴同善根行故，隨佛
X03n0221_p0818a10║所在攝法上首。十三、佛護念故成法身。十四、得無忘
X03n0221_p0818a11║失。十五、定心絕寄。十六、總結廣大。三、證菩提行中六
X03n0221_p0818a12║句：一、所證廣，能證離。二、益世。三、證真故達俗。四、境離
X03n0221_p0818a13║三輪名淨施，此解不動名住心，從此慧成名淨種。淨
X03n0221_p0818a14║種是成佛正因，故順生菩提也。五中，初標善巧；後具
X03n0221_p0818a15║徵下，釋，謂離過力堅。六、知佛威神。四、無住行中三十
X03n0221_p0818a16║八句分二：初一句總標，餘皆別釋。初中總標總釋，謂
X03n0221_p0818a17║住無相法四字，釋入不二門四字，此中住無所住無
X03n0221_p0818a18║所住。次別釋中，一、無說說。二、了欲等永無而常調
X03n0221_p0818a19║生。三、身即法界，法界即身。四、智無盡。五、勤難壞。六、見
X03n0221_p0818a20║佛福源。七、了劫。八、法化。九、住剎。十、嚴土。十一中，初標，
X03n0221_p0818a21║後演下，釋。十二、示大悲法。十三、示善趣行。十四、所生
X03n0221_p0818a22║見佛。十五、得等覺智，因位極。十六、能齊佛故攝受，次
X03n0221_p0818a23║隣佛位，故未來入佛數。十七、尅遂到此，皆諸佛力。十
X03n0221_p0818a24║八、福慧俱勝。十九、受說皆如大雲。二十、證會究竟，故
X03n0221_p0818b01║更無有碍。二十一、行無分別，故心不動。二十二、斷微
X03n0221_p0818b02║細著等。二十三、知教法盡。二十四、受隨類生。二十五、
X03n0221_p0818b03║了深無作，而用周法界。二十六、常說而無說。二十七、
X03n0221_p0818b04║知假。二十八、無著。二十九、了空。三十、成法界行。三十
X03n0221_p0818b05║一、真不碍俗。三十二、多德一顯，一即一切。三十三、學
X03n0221_p0818b06║佛所行，大乘同性經佛有十地，毗盧遮那智海藏等
X03n0221_p0818b07║證契經同。三十四、由智免生死，泥溺至佛果。三十五、
X03n0221_p0818b08║照盡法性。三十六、深達地義。三十七、大願究竟。三、
X03n0221_p0818b09║證行勝能中二：初總顯十句；後雖一切時下，別辨初
X03n0221_p0818b10║句。前中，初云以此者，謂此前證行也。開示者，顯其勝
X03n0221_p0818b11║能。云何勝能？謂由證行能顯無分別法性。云何能顯？
X03n0221_p0818b12║謂於一切法有不碍無、無不碍有。即由此能，名為方
X03n0221_p0818b13║便；是行遊入，名為門下。九句可知。後別辨前總句中
X03n0221_p0818b14║有無無碍義，總四十一句，分二：初一句明有不碍無，
X03n0221_p0818b15║以其有是無之有故，亦即二而不二之義；後四十句
X03n0221_p0818b16║明無不碍有，以其無是有之無故，亦即不二而二之
X03n0221_p0818b17║義。文並可知。
X03n0221_p0818b18║第三明證入用中四：一顯證功用，二而此下明用離
X03n0221_p0818b19║念，三何以下徵，四菩薩三昧下釋。初中十句，初一句
X03n0221_p0818b20║總標定名，後九句別釋定用。名中正應云大威德智
X03n0221_p0818b21║輪三昧，經依梵文勢隔越故，以智輪兩字安三昧下。
X03n0221_p0818b22║大威德者，因定之中此定勢力最勝故。智輪者有二
X03n0221_p0818b23║義：一所依義，如四輪相依，謂此定為智所依，能發金
X03n0221_p0818b24║剛會故。二摧伏義，謂此定所發之智能摧如金剛惑
X03n0221_p0818c01║故。別釋用中九句皆是佛地之法，此菩薩得此定故
X03n0221_p0818c02║即能尅證彼，是故皆云即能也。於中一證佛所證法
X03n0221_p0818c03║性，二契教同佛，三成神通同佛，四果圓同佛，五積行
X03n0221_p0818c04║究竟同，六斷惑盡同，七住聖天梵住同，八十力智明
X03n0221_p0818c05║同，九照境一法性同。二用離念中十二句分二：初兩
X03n0221_p0818c06║句明能得定人及所得定法，可知。後十句明念所離，
X03n0221_p0818c07║於中一是前積集究竟；二三兩是前清淨；四是前成
X03n0221_p0818c08║就；五是前了達；六是前安住，謂四禪、四無量、三空等
X03n0221_p0818c09║皆依思惟故；七是前證得；八是前趣入；九是前與一
X03n0221_p0818c10║切法自性相應。三徵意有三：一者何以此三昧用要
X03n0221_p0818c11║離能所念故；二者何以入一定然得多果法故；三者
X03n0221_p0818c12║何以入因定能得果法故。釋中二：先正釋前徵，後此
X03n0221_p0818c13║三昧下轉釋第三殊勝。前中次第釋前三徵：一、謂此
X03n0221_p0818c14║定體離念故，用亦如體；二、此定雖一，而德用無邊，故
X03n0221_p0818c15║能得多果法，如一心力生種種法；三、雖是因定，而威
X03n0221_p0818c16║力殊勝，故能得佛所得。後轉釋第三殊勝中二：初略
X03n0221_p0818c17║舉三德；後所謂下，廣釋第三德。言境界者，定所緣故；
X03n0221_p0818c18║威力者，得勝果教；深入者，契徹故。後廣釋第三深入
X03n0221_p0818c19║中二十八句：一、無盡智，智即是門；二、諸無相忍；三、多
X03n0221_p0818c20║彼岸行，謂離三輪故；四、諸定；五、智包法界；六、見如來
X03n0221_p0818c21║藏恒沙德；七、所度境；八、證信等；九、迅疾通；十、所證理
X03n0221_p0818c22║境；十一、得平等見佛眼；十二、積普行；十三、堅智身；十
X03n0221_p0818c23║四、說佛智廣；十五、起多神變；十六、生諸佛無盡智門，
X03n0221_p0818c24║門即巧方便也；十七、諸佛現前觀；十八、淨普智，謂令
X03n0221_p0819a01║障盡故；十九、開普法門，謂一即一切等二十智微細
X03n0221_p0819a02║法界、二十一境微細法界、二十二智勝用、二十三到
X03n0221_p0819a03║神通岸、二十四隨宜巧說、二十五智身周法界、二十六
X03n0221_p0819a04║八相化物遍法界、二十七差別定、二十八知諸佛心。
X03n0221_p0819a05║第四、住普賢行用中四：一、校量顯勝；二、佛子！菩薩摩
X03n0221_p0819a06║訶薩入普賢下，住定加；三、佛子！此菩薩摩訶薩如是
X03n0221_p0819a07║下，住定勝益；四、佛子！此菩薩摩訶薩已到下，明到普
X03n0221_p0819a08║賢行際。
X03n0221_p0819a09║初中五：一、舉劣顯勝；二、何以下，徵；三、知一切下，釋成；
X03n0221_p0819a10║四、佛子！如如意下，喻況；五、佛子！菩薩摩訶薩如是修
X03n0221_p0819a11║行普賢下，結前定用，歸普賢行。初中云此菩薩住普
X03n0221_p0819a12║賢等者，謂若不入普賢三昧，雖入餘多定，終不見普
X03n0221_p0819a13║賢三昧境界及佛境界。菩薩行嚴前際等，具如後十
X03n0221_p0819a14║句顯。二、徵意云何？以入多定，不見普賢定境界等故。
X03n0221_p0819a15║三、釋意云：餘定雖多，所知有盡，而普賢三昧緣境無
X03n0221_p0819a16║盡故。於中十句：一、知法；二、知剎；三、知眾生；四、知前際；
X03n0221_p0819a17║五、知未來；六、知現在；七、知佛境；八、知菩薩行；九、知佛
X03n0221_p0819a18║所說境界；十、知幻心所緣。此上，初一總，餘九別。且略
X03n0221_p0819a19║說十，理實無邊，然知此十及更無量，皆是無盡。四、喻
X03n0221_p0819a20║況中有三喻，喻定用無盡：一、如意珠喻，喻定應境用；
X03n0221_p0819a21║二、凡夫生心喻，喻定緣境用；三、龍王降雨喻，喻定入
X03n0221_p0819a22║法用。就初喻中四：一、舉喻，喻隨應無盡，而珠力不竭；
X03n0221_p0819a23║二、法合，合定心如殊，生諸境界，隨應遺；三、徵意云：定
X03n0221_p0819a24║心既如幻，生境非實，何以能應而無盡耶？四、釋意云：
X03n0221_p0819b01║由菩薩得普賢無碍行智，觀幻境隨應無盡，謂觀境
X03n0221_p0819b02║界從緣有故如幻，隨緣應故如影像，應緣無來故無
X03n0221_p0819b03║增，緣謝無去故無減，無增減故無盡也。二、凡夫生心
X03n0221_p0819b04║喻中四：一、舉喻，凡夫各各三世生心緣境數多難測；
X03n0221_p0819b05║二法合可知；三徵意，云何以一定而多用難思；四釋
X03n0221_p0819b06║意，以了普賢普幻門故。三龍王降雨喻中三：一舉喻，
X03n0221_p0819b07║二菩薩摩訶薩亦復下法合，三是故諸菩薩下結勸
X03n0221_p0819b08║修定。初中四：一降大雨滴，二雨多無際，三雲體無盡，
X03n0221_p0819b09║四龍王無作境。難陀等，梵語可知。二法合中四：一正
X03n0221_p0819b10║顯法合，二為一切下業用成德，三何以下徵，四譬如
X03n0221_p0819b11║下釋。初中四：一住定業用，二於一念下業用時分，三
X03n0221_p0819b12║如是入時下業用多定心廣，四不疲下業用無作。初
X03n0221_p0819b13║初中二十一句，初一總，餘別。此合前際大雨滴，總中
X03n0221_p0819b14║應云菩薩住此三昧亦復如是，今須梵本故也。別中
X03n0221_p0819b15║皆云門者，通智遊入故。就中略釋三五，餘可知准。言
X03n0221_p0819b16║自在者，離世間品云智慧能入阿僧祇諸三昧故。神
X03n0221_p0819b17║變者，化現難測故，如離世間品說十種變化，謂變化
X03n0221_p0819b18║一切眾生一切剎等。神通者，於所知所作境無擁故、
X03n0221_p0819b19║難測故，如離世間品說十種神通，謂宿命天耳等。幻
X03n0221_p0819b20║網等者，謂諸法各多因緣親疎相續集成如網，無能
X03n0221_p0819b21║獨立似有如幻。言世界有體無體等者，謂淨業所成
X03n0221_p0819b22║故名有體，妄業所成故名無體，餘並准知。二業用時
X03n0221_p0819b23║中云於一念等者，顯定力勝用，於促時緣多法復皆
X03n0221_p0819b24║攝境此合前降雨時。三、業用多，定心廣，雙合前雨
X03n0221_p0819c01║無際，雲無盡。四、業用無作，合前龍無作境。於中十句：
X03n0221_p0819c02║一、由無功用故無疲，二、無疲故無厭故，三、無厭故無
X03n0221_p0819c03║間斷，四、無疲厭故無休息，五、究竟故無退，六、純熟故
X03n0221_p0819c04║無失，七、善達處非處，八、思生死涅槃，九、等等持，十、趣
X03n0221_p0819c05║果無間。二、業用成德中七句：一、為世燈，二、轉多法輪，
X03n0221_p0819c06║三、請法無限，四、示成多佛，五、調生不捨，六、常勤普行，
X03n0221_p0819c07║七、現多色身。三、徵意云：菩薩豈無行滿成佛，何以業
X03n0221_p0819c08║用無際限耶？四、釋意云：菩薩本為眾生修行，非為自
X03n0221_p0819c09║求作佛所為。眾生既無際無盡，故菩薩業用不可盡
X03n0221_p0819c10║也。文中六：一、舉喻顯；二、菩薩摩訶薩下，理釋通；三、何
X03n0221_p0819c11║以下，徵；四、此菩薩摩訶薩下，重釋；五、是故下，結勸勤
X03n0221_p0819c12║修；六、佛子下，總結修成。初中喻意，火隨緣起滅。二、以
X03n0221_p0819c13║理釋中二：初標其大心，後乃至別顯廣業。前中，觀三
X03n0221_p0819c14║境，知空際。初為眾生既爾，菩薩行願無終極也。後別
X03n0221_p0819c15║顯廣心業用中六：初、一念頓等，舉小類多也，謂於一
X03n0221_p0819c16║念間能至爾所佛邊故；二、於彼多佛所，各入多世俗
X03n0221_p0819c17║智境；三、化爾所多境，淨信等根故；四、令多未至，普門
X03n0221_p0819c18║者得至故；五、以多巧慧人，多三世三灾大劫；六、於多
X03n0221_p0819c19║三灾世間，起多悲願，調生令盡離。三、徵意云：何以一
X03n0221_p0819c20║念起爾所多業用耶？四、釋意云：普度眾生界，淨普賢
X03n0221_p0819c21║行願智。五、結勸勤修中，初是故諸菩薩五字是前；後
X03n0221_p0819c22║應於下，勸修。前中，謂結前住定業用、緣境二十門也。
X03n0221_p0819c23║後勸修中二：先明所應脩法，即前住定所緣法也；後
X03n0221_p0819c24║三昧之中下顯能修行相。前中十一句：初種類者，是
X03n0221_p0820a01║前入普賢三昧，由於三昧中入三昧，故云種類；二境
X03n0221_p0820a02║界者，是前法；三威德，是前神通變等；四廣大，是前廣
X03n0221_p0820a03║佛剎；五無量，是前不可說菩薩充滿；六不思議，是前
X03n0221_p0820a04║幻化等；七普照明，是前智；八諸佛現前住，是前見諸
X03n0221_p0820a05║佛及親近塵數如來；九佛護念，是前加持；十成就往
X03n0221_p0820a06║昔等，是前知眾生根，謂根由往昔習起，今知已而成
X03n0221_p0820a07║就故；十一心不動，是前心自在。二能修行相中二：初
X03n0221_p0820a08║正顯能修行相，後所謂下逐難重釋。前中初一句總，
X03n0221_p0820a09║餘十四句別。總云三昧中者，明脩所依勤。加脩者，正
X03n0221_p0820a10║顯勤詞。別中略釋一二，餘可准知。言入難思智地者，
X03n0221_p0820a11║上攝佛位同性經云：如來有十地，一名甚深難知廣
X03n0221_p0820a12║明智德地，乃至第十名毗盧遮那智海藏地。今此即
X03n0221_p0820a13║是彼初地名難思，是難知是智德，餘文略也。言諸法
X03n0221_p0820a14║智等者，法智即是二十一功德中盡一切疑功德，謂
X03n0221_p0820a15║佛能知器根有善法無善法智，於佛此智但宜定住
X03n0221_p0820a16║一味，不應分別境智之異。後逐難重釋者，謂前句言
X03n0221_p0820a17║略難解，顯理未盡故此重明。於中三十句：一近佛開
X03n0221_p0820a18║悟，二說法益物，三令物捨邪歸正，四願觀出離，五淨
X03n0221_p0820a19║三輪成諸度，六信佛，七觀理。餘句可知。五總結。前是
X03n0221_p0820a20║定用歸普賢行十一句，初一總，餘是別。此應准前釋
X03n0221_p0820a21║普賢三昧緣境無盡十句配釋。
X03n0221_p0820a22║第二、住定佛加中四：一、正顯加持；二、佛子！菩薩摩訶
X03n0221_p0820a23║薩如是滿足下，加以成用；三、何以下，徵；四、佛子下，釋。
X03n0221_p0820a24║初中三：一、加所依，謂住定時；二、十方下，顯能加者，謂
X03n0221_p0820b01║多諸佛；三、與如來下，正顯加相。前二可知。加相中十
X03n0221_p0820b02║句：一、佛境之念，二、知能詮慧，三、所詮慧，四、果智，五、因
X03n0221_p0820b03║盡智，六、常化智，七、無碍辨，八、神通，九、圓音，十、不空三
X03n0221_p0820b04║業。二、加以成用中二：先牒前兩段中，一、前成滿普賢
X03n0221_p0820b05║行，二、次前佛加相。二、淨出離下，正顯成用。於中七句：
X03n0221_p0820b06║一、滅障，二、成果智，三、輪化，四、成果福，五、普賢明淨。第
X03n0221_p0820b07║六句可知。七、說法盡未來。三、徵。意云：普賢行既滿足，
X03n0221_p0820b08║何以更須盡未來行、調生行邪？四、釋。意云：菩薩無障
X03n0221_p0820b09║碍，願法爾故。於中二：初正釋，可知；後即為下，顯願所
X03n0221_p0820b10║作。於中十句：一、法師，二、法日，三、智月，四、須彌，五、智海，
X03n0221_p0820b11║六、法燈，七、示德，八、順佛願，九、修普行，十、勸眾生住定
X03n0221_p0820b12║現用。
X03n0221_p0820b13║第三住定勝益中二：初牒前加相中令得十法，准配
X03n0221_p0820b14║可知。後證不思下正顯獲益，於中八句：一證不思解
X03n0221_p0820b15║脫，此依三昧不依勝解。二正安住。三因滿至果。四因
X03n0221_p0820b16║中習學，若據次第，第四是第一，第三是第二，第一是
X03n0221_p0820b17║第三，第二是第四，思之可見。五證即理之事參而不
X03n0221_p0820b18║雜。六於普賢多定出入無碍。七住自在定發智。八恒
X03n0221_p0820b19║住十法藏。此第八中有四：一標，二徵，三釋，四佛子下
X03n0221_p0820b20║難勝。標藏者，法門之藏多所包含故，如後影勝說。釋
X03n0221_p0820b21║中第六云平等相菩提者，三世佛所覺法同一味故。
X03n0221_p0820b22║第十云觀察等者，時微細法界故。彰勝中云難忍受
X03n0221_p0820b23║者，廣大難可領受故。餘並可知。
X03n0221_p0820b24║第四列普賢證中三：初正顯益，二何以下徵，三菩薩
X03n0221_p0820c01║下釋。初標行體勝，後開示下行用勝。體中可知。用中
X03n0221_p0820c02║六句：一開示善，二增勢力，三滿巧德，四成行，五聞義
X03n0221_p0820c03║持，六真俗無碍。二徵意云：既常住實際，何以還隨世
X03n0221_p0820c04║俗故？三釋意云：住定者法合如此，謂本觀真俗無礙
X03n0221_p0820c05║成故。
X03n0221_p0820c06║第五上攝佛果用中三：一正顯攝果，二何以下徵，三
X03n0221_p0820c07║菩薩摩訶薩下釋。初中十句：一得廣智，二得廣辨，三
X03n0221_p0820c08║得無畏，四得定方便智，五得善巧，六法光照到安世
X03n0221_p0820c09║岸，七知根生熱，八照世令生智，九具福為世範，十示
X03n0221_p0820c10║定令生慧。二徵意云：菩薩正修定時，何故復能起業
X03n0221_p0820c11║用耶？三釋意云：此定無碍故。文中三：一正擇在定不
X03n0221_p0820c12║碍業用，二於此下顯業用行相，三佛子下逐難重釋。
X03n0221_p0820c13║初中十二句分二：初句云菩薩等者標脩定時，後十
X03n0221_p0820c14║句別顯可知。二業用行相中十句分三：初句牒前作
X03n0221_p0820c15║業，此簡持也。次六句正顯作業時行相：一無厭，二不
X03n0221_p0820c16║易緣，二不易解，四不懈，五不疑，六解緣俱不易。後三
X03n0221_p0820c17║句約前作業，用此六心思惟作業乃至究竟。三逐難
X03n0221_p0820c18║重釋者，謂前十句中初云不作餘業，此未廣顯故此
X03n0221_p0820c19║重明。文中三：初標略起，次何以下徵，後譬如下廣顯。
X03n0221_p0820c20║初標中二：初標人，後無異下標行。行中兩句：初反顯，
X03n0221_p0820c21║後隨釋。文中難據利物相顯，具說身語理實通意。二
X03n0221_p0820c22║獲三業無異，何故菩薩即得此耶？三喻釋意云：菩薩
X03n0221_p0820c23║本依行得名，若無行從何立稱？文中十喻即為十段：
X03n0221_p0820c24║一金剛難壞喻，喻菩薩由不離法行為名；二真金妙
X03n0221_p0821a01║色喻，喻菩薩不離善業為名；三日有光明喻，喻菩薩
X03n0221_p0821a02║不離慧為名；四須彌四岸喻，喻菩薩不離善根；五大
X03n0221_p0821a03║地能持喻，喻菩薩不離大悲；六大海含水喻，喻菩薩
X03n0221_p0821a04║不捨大願；七軍將明戰喻，喻菩薩慣習三昧行；八、輪
X03n0221_p0821a05║王護世喻，喻菩薩依定度生；九、植種令生喻，喻菩薩
X03n0221_p0821a06║令物增善法；十、雲雨生種喻，喻菩薩依定修行，令物
X03n0221_p0821a07║成佛。前九喻中各二：初喻況，後法合。並可知。就第十
X03n0221_p0821a08║喻中四：一、喻況；二、菩薩摩訶薩下，法合；三、何以下，徵；
X03n0221_p0821a09║四、菩薩摩訶下，釋。初喻，可知。二、法合中二：先明菩薩
X03n0221_p0821a10║法施，合前降雨；後乃至下，顯法施益，合前增長種子。
X03n0221_p0821a11║喻、合，可知。後合中十四句：十、煩惱障盡；二、得斷果；三、
X03n0221_p0821a12║得智果，菩提願滿，故安隱也；四、平等法身，波羅蜜果
X03n0221_p0821a13║位成滿也；五、永離五怖等；六、了根生熟；七、堪為應供
X03n0221_p0821a14║入，令行離蔽障，檀度攝餘，故唯說施；九、教、證二法不
X03n0221_p0821a15║可轉動，或無功用位；十、緣真、俗無碍，如大般若第九
X03n0221_p0821a16║說；十一、離二障所依趣；十二、四智、十智圓滿；十三、得
X03n0221_p0821a17║佛所覺果法；十四、展轉佛果益。此最後兩句，或合為
X03n0221_p0821a18║一，是諸菩薩等所成智，謂依佛智聞法為先，得生智
X03n0221_p0821a19║已，後展轉說法，後後菩薩生智。三、徵意云：菩薩依何
X03n0221_p0821a20║行力說法，然成此廣大益物？四、釋意，由成無量證法
X03n0221_p0821a21║界行故。文中二：先標，後釋。標中四：一、標人得法，二、由
X03n0221_p0821a22║得法令慧明了，三、由慧明證入法界，四、證法界成多
X03n0221_p0821a23║勝行。行釋中二：初略顯八種功德，並可知；後佛子下，
X03n0221_p0821a24║結其廣多。結廣中二：先正結行廣；後於如是等下，結
X03n0221_p0821b01║前成行所因。於中十句，略釋一、二。言入智慧地者，謂
X03n0221_p0821b02║十地。言同分善根，謂迴向法性故，成主、伴因故。超世
X03n0221_p0821b03║間等者，與法性相應所修成故。餘准可知。
X03n0221_p0821b04║第六、正同佛果用中二：初正顯用同佛果；後爾時，普
X03n0221_p0821b05║賢下，問答分別。前中三：初總舉同佛；次何者下，總徵；
X03n0221_p0821b06║後所謂下，別顯。初二可知。別顯中一十句：一、相嚴；二、
X03n0221_p0821b07║放光；三、神變；四、普身圓音；五、應現淨土；六、普攝語言；
X03n0221_p0821b08║七、無盡辨才；八、說法無畏；九、念入三世；十、示佛莊嚴
X03n0221_p0821b09║等。二、問答分別中二：初普眼問；後普賢下，答。前中二：
X03n0221_p0821b10║先牒前同佛；後何故不名下，辨違。前中十一句可知。
X03n0221_p0821b11║後答中二：初讚問縱難；後佛子！此菩薩摩訶薩已能
X03n0221_p0821b12║下，正答。答中五：一、說法；二、佛子！譬如下，喻說；三、佛子！
X03n0221_p0821b13║菩薩摩訶薩亦復下，法合；四、何以下，雙徵因果相違；
X03n0221_p0821b14║五、欲以下，雙釋。初中十一段，次第答前十一句問。普
X03n0221_p0821b15║易，可知。二、喻況中三：一、明象王依正勝嚴；二、若天
X03n0221_p0821b16║帝釋下，明象王神變；三、佛子！彼伊羅下，明於本處身
X03n0221_p0821b17║不至天上，為供帝釋故變現。三、法合中三：一、具眾行
X03n0221_p0821b18║嚴；二、為欲下，明因果無碍行，合前至天下，為供帝釋
X03n0221_p0821b19║故變現；三、佛子！菩薩摩訶薩本身下，明菩薩身不動
X03n0221_p0821b20║而應現，合前不變象身，而於天上種種現化。初中十
X03n0221_p0821b21║句可知。二、因果無碍行中二：先明修無碍行所為；後
X03n0221_p0821b22║不捨普賢下，正顯無碍行相。前中二：初明為無碍果；
X03n0221_p0821b23║後大悲下，明為無碍因。後正顯行，於中二：先總標；後
X03n0221_p0821b24║現不可下，別顯。前中云不捨普賢，現成最正覺者，此
X03n0221_p0821c01║法界因果不一不異，無障碍也。後別顯中二：先別顯
X03n0221_p0821c02║因果；後復於一切下，別顯果門因行。前中七句：一、智
X03n0221_p0821c03║果；二、說法果；三、般若相應集諸善根果；四、斷果；五、多
X03n0221_p0821c04║處現果；六、多善屬果；七、多時現果。就時略顯十時，理
X03n0221_p0821c05║實無限，並可知。後別顯果因行中有十四句，可知。四、
X03n0221_p0821c06║雙徵因果相違意。云何故因門現果，果後作因？五、別
X03n0221_p0821c07║釋二門：初釋果作因意；後佛子！汝應觀下，釋因現果
X03n0221_p0821c08║意中，前十句文易可知。後因現果中四：一、法說；二、如
X03n0221_p0821c09║伊羅下，喻顯；三、佛子！菩薩摩訶薩亦復下，法合。合中
X03n0221_p0821c10║十句分二：初一、標人；次二、明不捨因行；後七、現果；四、
X03n0221_p0821c11║佛子！菩薩摩訶薩安住下，歎勝。上來第二、釋相竟。
X03n0221_p0821c12║第三、總結，可知。
X03n0221_p0821c13║上來別釋第十定訖。自下總結十段可知。十定品釋
X03n0221_p0821c14║了。
X03n0221_p0821c15║卍按已下十通品、十忍品、阿僧祇品、壽量品、菩薩
X03n0221_p0821c16║住處品及不思議品之釋闕而不傳，惜哉！