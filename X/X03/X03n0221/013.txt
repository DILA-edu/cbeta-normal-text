X03n0221_p0821c17║
X03n0221_p0821c18║
X03n0221_p0821c19║
X03n0221_p0821c20║續華嚴略疏刊定記卷第十三（本末合）（盡出現品）
X03n0221_p0821c21║
X03n0221_p0821c22║如來十身相海品第三十四釋此品文，四門同前。
X03n0221_p0821c23║初釋名者，按梵本名如來十身相海。如來之名，廣如
X03n0221_p0821c24║前釋。十身者，如上文第八地中兩種說十身：一、眾生
X03n0221_p0822a01║身、國土身等；二、菩提身、願身等。廣說如章。相海者，內
X03n0221_p0822a02║德外彰，標表超勝，其數繁廣，難可測量。此則如來之
X03n0221_p0822a03║十身，十身之相海，正當依主，亦帶數釋也。
X03n0221_p0822a04║二、來意者，有二種：一、遠答，第二會初後佛果德問；二、
X03n0221_p0822a05║近望，前品總明果法，此品別顯相德，故來也。
X03n0221_p0822a06║三、宗趣者，辨佛果無邊相海為宗，顯差別因成差別
X03n0221_p0822a07║果為趣也。
X03n0221_p0822a08║四、釋文中三：一、誡聽許說；二、如來頂上下，略說九十
X03n0221_p0822a09║七相；三、佛子！毗盧遮那下，廣結十華藏塵數相。
X03n0221_p0822a10║就第二略說中，顯相依處有四十六。若細論之，相所
X03n0221_p0822a11║依處與相數等，以無重疊者故。其一一相文中，或五、
X03n0221_p0822a12║四、三、二等。五謂：一、相所依處；二、相名；三、莊嚴；四、業用；
X03n0221_p0822a13║五、成益。具與不具，文各自顯。此中最初明頂相，後辨
X03n0221_p0822a14║足相者，依觀佛三昧海經說，觀佛有逆順，今此是順
X03n0221_p0822a15║觀。若先從足觀，是逆觀也。問：此明大相相福，與後品
X03n0221_p0822a16║所說好福何厚薄邪？答：善生經中自有校量，故後
X03n0221_p0822a17║文云：一切世間所有福不及如來一毛功德，如來一
X03n0221_p0822a18║切毛功德不及一好功德，聚合八十種好功德不及
X03n0221_p0822a19║一相功德，一切相功德不及白毫相功德，白毫功德
X03n0221_p0822a20║復不及無見頂相功德。
X03n0221_p0822a21║就初相中三：先總標相依所處及通嚴，次其中下別
X03n0221_p0822a22║顯，後佛子下總結。就別顯中同前依處，有三十二相。
X03n0221_p0822a23║初相文三，謂：一名，二一切妙下莊嚴，三一一下業用。
X03n0221_p0822a24║二中、三中、四中、五中皆同。初文三也。六中嚴內二：先
X03n0221_p0822b01║明菩薩以寶焰摩尼為冠，後明具佛力等寶為鬘。業
X03n0221_p0822b02║中可知。七中三可知。八中嚴內如意寶與摩尼寶別
X03n0221_p0822b03║者，摩尼單名意故。業中三海約三業也。九中三同
X03n0221_p0822b04║前加益物。十中、三十一中三同前。十二中業有益世、
X03n0221_p0822b05║獲淨剎、斷妄想。十三中三同上。十四中業用云四菩
X03n0221_p0822b06║薩行者，謂四攝行也。十五、十六、十七、十八文並易了。
X03n0221_p0822b07║十九具足千輪者，梵本云具千輻輪。業用中云發明
X03n0221_p0822b08║智日者，智日即是佛之別稱，謂光中出聲讚佛功德
X03n0221_p0822b09║故。二十可知。二十一業用中云顯現諸佛菩薩智慧
X03n0221_p0822b10║妙藏者，謂光中出聲說佛菩薩智慧善巧，說法應機
X03n0221_p0822b11║故。二十二、二十三、二十四文並可知。二十五業中云
X03n0221_p0822b12║舒大焰網乃至示諸眾生一切業海者，光中出聲說
X03n0221_p0822b13║善惡業決定不亡，或說一一眾生業海繁廣故。二十
X03n0221_p0822b14║六、二十七並可知。二十八業中光現三世間故。二十
X03n0221_p0822b15║九中略無莊嚴業中有明利益，可知。三十中亦無莊
X03n0221_p0822b16║嚴業中令得見無所見益。三十一中亦無莊嚴。三十
X03n0221_p0822b17║二中同上有名嚴業。上來別明頂相竟。三、佛子！如來
X03n0221_p0822b18║下，總結，可知。上來諸相表名中皆稱雲者，舊經解云：
X03n0221_p0822b19║是周遍義、潤益義、無體義、無礙義、現相義、降雨義。今
X03n0221_p0822b20║謂上下文中說諸供具，或佛菩薩，或能化佛事等，多
X03n0221_p0822b21║用此語，皆同一義。所謂：應感則形，形必成益，而來無
X03n0221_p0822b22║所從；感畢則謝，謝無停止。具茲五德，如世間雲，故名
X03n0221_p0822b23║雲爾。
X03n0221_p0822b24║自下第三十三眉間有一相，文四，謂依處、名、嚴、業
X03n0221_p0822c01║也。第三十四眼有一相，第三十五鼻有一相，並文四
X03n0221_p0822c02║同眉間。第三十六舌有二相，前相文七：一相依處，二
X03n0221_p0822c03║名，三嚴，四因，五依處分量，六業用，七利益。後相三十
X03n0221_p0822c04║七云如來舌復有等者，准梵本，復字是相字，文中五：
X03n0221_p0822c05║一依處，二名，三依處體狀，四嚴，五業。業中云其光普
X03n0221_p0822c06║照一切佛剎唯塵所成者，梵本云：一切佛剎自性離
X03n0221_p0822c07║於塵相，以光威力令色相土無和合相，顯散塵相，隨
X03n0221_p0822c08║應度者見此獲益。此光即是為菩薩時說因緣法。無
X03n0221_p0822c09║和合者，無有自體之所致爾。第三十八舌端有二相，
X03n0221_p0822c10║前一文中五：一依處，二名，三嚴，四業，五利益。後相三
X03n0221_p0822c11║十九中，文五同前。第四十上㗁有一相，文四，謂所依、
X03n0221_p0822c12║名、嚴、業，可知。第四十一右輔下牙有一相，文四易了。
X03n0221_p0822c13║第四十二右輔上牙，文四同前。第四十三左輔下牙
X03n0221_p0822c14║有一相，文四。第四十四左輔上牙有一相，文四。業用
X03n0221_p0822c15║中云流布法乳等者，法謂教菩薩法，能長養其胎故
X03n0221_p0822c16║名乳，令勝解成就故名燈，令依勝解成行故此可貴
X03n0221_p0822c17║故名寶。此三同是伏忍位中，或別配三賢。第四十五
X03n0221_p0822c18║齒有一相，文四同前。第四十六脣有一相，文中三：一
X03n0221_p0822c19║依處，二名，三業。第四十七頸相，文四莊嚴中紺蒲成
X03n0221_p0822c20║就，如音義說。四十八右肩有二相：前文三，謂依處、名、
X03n0221_p0822c21║業；後相四十九，文四，謂依處、名、體、業。第五十右肩有
X03n0221_p0822c22║三相：初相文四，謂依處、名、嚴、業；次相五十一，文四，謂
X03n0221_p0822c23║所依、名字、莊嚴、業、用；後相五十二，文四，依、名、嚴、業。第
X03n0221_p0822c24║五十三胷臆相，文六：一依處，三形狀，形如卍字者，梵
X03n0221_p0823a01║本云室利靺瑳，三名字，四莊嚴，五業用，六利益。第五
X03n0221_p0823a02║十四吉祥相，右邊有五相，謂五十四、五、六、七、八也。唯
X03n0221_p0823a03║第二相文中五，餘四文各四。五謂如前依處乃至利
X03n0221_p0823a04║益，四謂除利益一種。第五十九吉祥相，左邊五相，謂
X03n0221_p0823a05║五十九、六十、六十一、六十二、六十三也。文中各四，如前
X03n0221_p0823a06║所說。第六十四右手有五相，謂六十四、五、六、七、八。文
X03n0221_p0823a07║中各四，皆同前說。六十六中云成變化網者，梵本云
X03n0221_p0823a08║放光化成網也。第六十九左手有四相，謂六十九、七
X03n0221_p0823a09║十、七十一、七十二也。文中亦各有四。第七十三右手
X03n0221_p0823a10║指相，文四。第七十四左手指相，文四。第七十五右手
X03n0221_p0823a11║掌相，文五，謂處、名、嚴、業、益。第七十六、左手掌相，文中
X03n0221_p0823a12║亦五，同前。第七十七、陰藏相，文四。第七十八、右臀相，
X03n0221_p0823a13║文四。第七十九、左臀相，文中四。第八十、右䏶相，文五。
X03n0221_p0823a14║五中第四明䏶相狀，餘四同前。第八十一、左䏶相，文
X03n0221_p0823a15║中五。五中初四同前，第五利益。第八十二、右腨相，文
X03n0221_p0823a16║中五。於中第五形相，餘四同前。第八十三、左腨相，文
X03n0221_p0823a17║中五。五中第四明色相，餘四同前。第八十四、寶腨相，
X03n0221_p0823a18║文中四：一、依處，二、名字，三、相狀，四、業用。第八十五、足
X03n0221_p0823a19║下相者，此中略無左右，以標譯家脫漏。復勘梵本，文
X03n0221_p0823a20║中四：一、依處，二、名，三、色相，四、業用。第八十六、右足上
X03n0221_p0823a21║相，文中四：依、名、嚴、業也。第八十七、左足上相，中四，同
X03n0221_p0823a22║前。第八十八、右足指間相，文中四，同右足上相。第八
X03n0221_p0823a23║十九、左足指間卍字相者，梵本云室利靺瑳相，文中
X03n0221_p0823a24║五，同右足上四，外并有利益。第九十、右足跟相，第九
X03n0221_p0823b01║十一、左足跟相，文中并同右足上。九十二、右足趺相，
X03n0221_p0823b02║第九十三、左足趺相，文並同前右足上四。第九十四、
X03n0221_p0823b03║右足四周相，第九十五、左足四周相，文中皆四，同前
X03n0221_p0823b04║可知。第九十六、右足指端相，第九十七、左足指端相，
X03n0221_p0823b05║文皆四，同前可知。上來大段第二、依佛身四十六處，
X03n0221_p0823b06║略顯九十七相竟。
X03n0221_p0823b07║自下大段第三，以別說難周故，次總結無盡，故云毗
X03n0221_p0823b08║盧遮那如來有如是等十華藏世界海微塵數大人
X03n0221_p0823b09║相等也。十身相海品，略分文指當一二了。
X03n0221_p0823b10║如來隨好光明功德品第三十五釋此品文，四門
X03n0221_p0823b11║同前。
X03n0221_p0823b12║初釋名者，如來謂乘如實道故。隨好者，隨逐大相益
X03n0221_p0823b13║加姿好故。光明者，顯曜除冥故。功德者，行成攝益故。
X03n0221_p0823b14║此即標人以顯相，因相而發光，因光以獲益，總名如
X03n0221_p0823b15║來隨好。光明之功德，亦隨好之光，亦如來之隨好，皆
X03n0221_p0823b16║依主釋。若隨好等是如來所有，名如來之隨好等，即
X03n0221_p0823b17║皆有財釋也。
X03n0221_p0823b18║二、來意者，前品明大相，今此辨隨好，好有勝益相因
X03n0221_p0823b19║顯也。
X03n0221_p0823b20║三、宗趣者，有二義：一、辨好為宗，顯相為趣；二、說好為
X03n0221_p0823b21║宗，彰益為趣。
X03n0221_p0823b22║四、釋文中二：先明果隨好；後佛子！我為下，辨因隨好。
X03n0221_p0823b23║前中二：初告上首菩薩；後如來下，正說隨好。前中
X03n0221_p0823b24║告寶手者，寶，功德也。手，信心也。將說好光功德，非深
X03n0221_p0823c01║植信根者不被，故此表也。後正說中佛自說者，好
X03n0221_p0823c02║是微相，其用乃廣，非佛自陳，恐難信受。故古德云：阿
X03n0221_p0823c03║僧祇品是差別因滿處，此品是差別果滿處，各是究
X03n0221_p0823c04║竟。故佛自說者，此或不然。所以者何？十定品既不同
X03n0221_p0823c05║彼，於中亦佛自說。文中三：一、好名，名圓海王者，令見
X03n0221_p0823c06║聞者生究竟自在福故；二、此隨下，顯光名，名熾盛者，
X03n0221_p0823c07║德殊勝故；三、七百下，辨光眷屬。後明因好中，文有六
X03n0221_p0823c08║段：一、菩薩於兜率放光相；二、佛子！菩薩足下下，明足
X03n0221_p0823c09║下隨好放光利益；三、天子！汝等應發下，勸發大心；四、
X03n0221_p0823c10║淨治其意下，勸懺除障；五、說此法時下，時眾聞法得
X03n0221_p0823c11║益；六、爾時，諸天子以上眾華下，展轉利益。
X03n0221_p0823c12║就初段中五：一、放光時，二、放光處，三、光名字，四、光照
X03n0221_p0823c13║處，五、彼世界下光所照益。益中四：一、脫地獄苦，二、得
X03n0221_p0823c14║十眼耳等，三、生天，四、聞天皷說得生天因緣。於中四：
X03n0221_p0823c15║一、不放逸故，二、於種福故，三、昔近善友故，四、佛威神
X03n0221_p0823c16║力故。
X03n0221_p0823c17║第二、足下，隨好光益物，中三：一、相輪名；二、此有下，隨
X03n0221_p0823c18║好名；三、常放下，明好業用。業用中二：先標總數；後中
X03n0221_p0823c19║有下，別舉其一，存略故也。別舉中三：一、光名；二、能照
X03n0221_p0823c20║下，光所照；三、隨諸下，光所益。益中四：一、隨機成就；二、
X03n0221_p0823c21║離苦趣；三、得生天；四、聞天鼓說法。說法中二：先勸誨；
X03n0221_p0823c22║後如我說我下，正顯。前中三：一、天鼓勸誨；二、爾時，諸
X03n0221_p0823c23║天子下，恠鼓聲，尋所因；三、是時，天皷下，鼓為說因，因
X03n0221_p0823c24║即諸天子善根也。後正顯中六：一、鼓無我所，說我所，
X03n0221_p0824a01║喻佛證無我所，說我所。文中喻法，可知。二、如我音聲
X03n0221_p0824a02║下，鼓聲緣感無所從，喻緣起無來處。文中喻法，可知。
X03n0221_p0824a03║三、譬如汝等下，地獄及身無所從，喻光及聲無所來。
X03n0221_p0824a04║文中二：初、喻；二、合。問：喻中云但由於汝顛倒等生地
X03n0221_p0824a05║獄身，此即現有來處，何故乃云此無根本？答：從緣之
X03n0221_p0824a06║法皆無自性，即是無根本也。餘文同此者，准知。四、譬
X03n0221_p0824a07║如須彌下，樂具無從喻，喻鼓無所從。文中喻、合。五、譬
X03n0221_p0824a08║如億那下，一音說法應多喻，喻菩薩一隨好光現多
X03n0221_p0824a09║自在力。合中二：先正合；後一切聲聞下，顯勝。前中云
X03n0221_p0824a10║大歡喜者，各稱根欲故。雖多時說，不生疲厭；為多眾
X03n0221_p0824a11║說，不生退怯；雖多恭敬，不生憍慢；雖多安樂，不生放
X03n0221_p0824a12║逸。六、諸天子！汝當往詣下，勸供養離欲。文中二：先勸；
X03n0221_p0824a13║後時，諸天子下，依勸供養。前中二：先總勸；後勿復下，
X03n0221_p0824a14║別勸。前總者，令往菩薩所供養。此有二意：一、能蹔別
X03n0221_p0824a15║五欲；二、能報恩德。後別中三：一、說五欲過，令離無善
X03n0221_p0824a16║根障故。文中三：法、喻、合，可知。二、汝等應當下，明報恩
X03n0221_p0824a17║損益。文中四：一、勸報恩益；二、其有下，明不報恩損；三、
X03n0221_p0824a18║汝等今者下，雙結損益。謂若離不報，脩於報行，迴損
X03n0221_p0824a19║向益，故云宜疾迴向等也。四、如我天鼓下，因為說法。
X03n0221_p0824a20║於中二：先說二空觀；後汝等若能下，結觀成益。前中
X03n0221_p0824a21║二：初明生空中，先喻後法。法中非男女者，即男女相
X03n0221_p0824a22║不可得，此顯離斷常故。後如我天鼓下，明法空中，亦
X03n0221_p0824a23║先喻後法。法中五蘊不生者，非常故；不滅者，非斷故。
X03n0221_p0824a24║後結觀成益。云則入無依印者，印是決定之義，謂此
X03n0221_p0824b01║定無寄，不依根、境、識等一切諸法，以此無依印印一
X03n0221_p0824b02║切法，皆無依故。後依勸修供中七：一、聞天鼓勸；二、即
X03n0221_p0824b03║皆下，身化出興；三、即共下，欲供不逐；四、時有下，諸天
X03n0221_p0824b04║子聞菩薩下，生母胎；五、時諸天子以天眼下，見菩薩
X03n0221_p0824b05║處母胎；六、諸天子眾下，諸天子各將眷屬諸菩薩起
X03n0221_p0824b06║居；七、時天鼓中下，鼓顯菩薩諸生假實。於中二：先喻
X03n0221_p0824b07║況，後法說。說中云離分別者，令菩薩示現受生非實
X03n0221_p0824b08║生歿故；除憍慢者，令不自謂天宮勝故；無染著，令捨
X03n0221_p0824b09║五欲求菩提故。
X03n0221_p0824b10║第三勸發大心中，大心梵名阿耨等者，此云無上正
X03n0221_p0824b11║遍知覺心，心體有三，具如上釋。
X03n0221_p0824b12║第四、勸懺除障中三：初、明勸懺罪障；二、聞是語下，問
X03n0221_p0824b13║其懺法；三、爾時，天鼓下，為說懺法。初中四：一略標
X03n0221_p0824b14║身意二業為能懺緣。言淨治意者，令離垢淨分別故。
X03n0221_p0824b15║住善威儀者，令脩善行相儀不住相故。二懺除下列
X03n0221_p0824b16║所懺障。障有四種：一業者，小宗五逆業障聖道，今此
X03n0221_p0824b17║七逆加和上阿闍梨故。二煩惱障者，小宗九十八使
X03n0221_p0824b18║并十纏為障，今此以分別俱生所執實我薩迦耶等
X03n0221_p0824b19║一百二十八根本煩惱及彼等流，能遮見修二種其
X03n0221_p0824b20║道及道方便，故總名障。三報障者，小宗以三惡道北
X03n0221_p0824b21║鬱單無想天等報能遮聖道，故為障也。今此更加四
X03n0221_p0824b22║果四向，皆能於大菩提見修二道極成障故。攝大乘
X03n0221_p0824b23║云：非往諸惡趣，極障大菩提，如住於聲聞，及以獨覺
X03n0221_p0824b24║地。又諸大乘經論廣明此理，具如別行章說。四見障
X03n0221_p0824c01║者，此唯所知，不同小宗但說煩惱。若不爾者，有重言
X03n0221_p0824c02║失，前煩惱中有五見故。此行相者，謂於真俗理事別
X03n0221_p0824c03║執，由迷真如隨緣不變二分之義，乃至執佛四智菩
X03n0221_p0824c04║提有為無漏涅槃。第二云：外道邪見可說如來同於
X03n0221_p0824c05║有為，持戒比丘不應如是。若言如來是有為者，即是
X03n0221_p0824c06║妄語，當知此人死入地獄。乃至云：應知如來即是無
X03n0221_p0824c07║為。三以盡法界下，重顯三業廣大懺悔。文中四句分
X03n0221_p0824c08║三：初兩句廣前善住威儀脩五輪禮儀。初句身者，顯
X03n0221_p0824c09║兩肘兩膝四輪也。後句頭者，明頂輪通前五也。次一
X03n0221_p0824c10║句舌者，廣明語業，陳說罪障自性無依。後以盡法界
X03n0221_p0824c11║乃至善身業等下，總結三業皆盡法界。眾生數者，由
X03n0221_p0824c12║昔來起障既未曾治，於境攀緣造作莫限，是故障緣
X03n0221_p0824c13║遍眾生界。今欲懺除，故還數等於彼也。
X03n0221_p0824c14║第二問懺法中二：先聞能所懺喜，後而問下正顯也。
X03n0221_p0824c15║第三為說懺法中二：先顯說因，後諸天子下正說。正
X03n0221_p0824c16║說中二：初總說，後諸天子如我下別顯。前中三：一舉
X03n0221_p0824c17║能識業障，體若不識則不能除故。何以偏舉菩薩？以
X03n0221_p0824c18║諸天子賀菩薩恩深信重故。次不從東方下正明懺
X03n0221_p0824c19║相。問：此中問懺四障，何故唯說業耶？答：此有二義：
X03n0221_p0824c20║一、以四障展轉相緣不相離故，見障是煩惱所依，依
X03n0221_p0824c21║煩惱而起於業，依業感報故。二、由同是從緣無自性
X03n0221_p0824c22║觀故，以一觀通治四障。若依此解，障無不起，不待除
X03n0221_p0824c23║亡。三、菩薩結善識障體苦故。後別顯中二：先別以六
X03n0221_p0824c24║門明懺除障法各有喻法；後若如是知下，總結懺法
X03n0221_p0825a01║真實之相。前中六者：一、鼓聲說業無說說，喻佛無說
X03n0221_p0825a02║而有說。二、天鼓聲無生滅能隨悟，喻業能隨報。三、鼓
X03n0221_p0825a03║恒出聲離斷常，喻佛恒說無斷常。四、鼓隨心樂皆得
X03n0221_p0825a04║樂聞，諸佛亦爾，隨心悉令見。五、頗梨鏡現器情影，喻
X03n0221_p0825a05║業現果無出入。六、幻師幻惑餘人眼，喻業現果然無
X03n0221_p0825a06║實。後總結中云若如是知者，牒前總別所說，四障如
X03n0221_p0825a07║幻緣生無體。是真實懺悔者，對小乘權大執有能所
X03n0221_p0825a08║治體，彼非真實故。一切罪惡悉清淨者，彼見能所治
X03n0221_p0825a09║令滅者，非真實淨，以障除障故。
X03n0221_p0825a10║第五時眾聞法得益中四：一餘剎兜率天子得無生
X03n0221_p0825a11║忍，二諸六欲天子發無上菩提心，三諸六欲天女皆
X03n0221_p0825a12║捨女身亦發大心。四爾時下此處兜率天子得益，於
X03n0221_p0825a13║中六：一得證地益，二得三昧益，三得多淨三業益，四
X03n0221_p0825a14║懺除四障，五見眾多佛菩薩。六而猶未現等益分齊，
X03n0221_p0825a15║謂雖得十地當未究竟，故云未現少分之力。
X03n0221_p0825a16║第六、展轉益中四：一、華供佛菩薩普雨香益；二、若有
X03n0221_p0825a17║眾生見其蓋下，見蓋益；三、若有蹔得下，見前輪王放
X03n0221_p0825a18║摩尼光益；四、成就如是肉眼下，以喻重顯，并聞說喻
X03n0221_p0825a19║益。
X03n0221_p0825a20║初中有法、喻、合。法中三：一以上眾華者，上字是梵本
X03n0221_p0825a21║中前字，謂是諸天子前欲詣遮那菩薩供養時，所化
X03n0221_p0825a22║作華香樂幢蓋讚等中之華也。二復於身毛孔化出
X03n0221_p0825a23║多華共以供佛散億佛身者，表散華者行必感果故。
X03n0221_p0825a24║三以前香雨諸剎於彼益生喻中喻蒙香者，業障銷
X03n0221_p0825b01║滅得解脫樂故，非隨第四禪中有變實受樂。不爾，彼
X03n0221_p0825b02║地非捨受故，喻取少分相似邊說。合中云若有聞者
X03n0221_p0825b03║者，還只是前身蒙香者爾。此文有四：一香舉前蒙香
X03n0221_p0825b04║者，二彼諸下顯滅惑數，三了知下明伏害差別，四成
X03n0221_p0825b05║就下辨得善根益。問：既六種皆益，何偏言聞？答：因
X03n0221_p0825b06║香獲益，故明惑數中此八萬四千煩惱，但有都名而
X03n0221_p0825b07║非巨細，致使昔來諸德種種安立。初一云：眾生根本
X03n0221_p0825b08║煩惱有十，然一惑力復各有十，即為一百。計應分為
X03n0221_p0825b09║九品，但上品重故開為三品，中下輕故各為一品，合
X03n0221_p0825b10║為五品即是五百。復於外內境起，謂以自五塵為內，
X03n0221_p0825b11║以他五塵為外，一一各五百即為五千。別迷四諦則
X03n0221_p0825b12║成二萬，并本一千則有二萬一千，依多三毒及等分
X03n0221_p0825b13║故為八萬四千。二云：以十惡為本展轉相成，一一各
X03n0221_p0825b14║十故成一百，迷自五塵為五百，迷他亦爾合有一千。
X03n0221_p0825b15║正迷十諦法門，謂四諦、三諦、二諦、一諦，或約迷說誠
X03n0221_p0825b16║諦等十諦，空有不同分成二萬，或約十善二諦亦是
X03n0221_p0825b17║二萬，并本一千總為二萬一千，依三毒多分及等分
X03n0221_p0825b18║故成八萬四千煩惱也。三、依賢劫經，別有八萬四千，
X03n0221_p0825b19║如上九地記中釋。雖有三說，今依前二，前二依此經
X03n0221_p0825b20║文內外等故。三、伏害文中云了知如是悉是虗妄者，
X03n0221_p0825b21║此但了知六根境等是妄，伏惑不起非害斷也。或可
X03n0221_p0825b22║害斷了法悉妄相盡理，即是斷惑證如亦無違也。四、
X03n0221_p0825b23║得善根，可知。
X03n0221_p0825b24║二見蓋益中有法、喻、合。初中二：先明種一恒河沙數
X03n0221_p0825c01║輪王善根。按梵本中非但一王一恒善根，乃是一恒
X03n0221_p0825c02║輪王善根，故梵本云恒河沙齊等也。後佛子菩薩住
X03n0221_p0825c03║此下，明得此王位所化利益。言於百千等者，正明境
X03n0221_p0825c04║分齊。按本業經上卷云：初地菩薩作四天王有一萬
X03n0221_p0825c05║子，百法身百佛國土中化十方天子，二地菩薩作忉
X03n0221_p0825c06║利天王有二萬子，從此後諸地子數皆同略無化境。
X03n0221_p0825c07║初地既遍百佛國土，當知後後漸增，乃至第十地菩
X03n0221_p0825c08║薩作淨居天王，准其化境與此一恒沙數箇清淨金
X03n0221_p0825c09║網輪王同等，以是菩薩攝報位極故。次喻及合中明
X03n0221_p0825c10║但聞彼佛名必生彼佛土，顯此但見第十地菩薩蓋
X03n0221_p0825c11║即得十地位爾。
X03n0221_p0825c12║三見前輪王身光益中有法、喻、合。法中云若暫遇光
X03n0221_p0825c13║者，謂前輪王放摩尼光明也。彼雖未轉分段，必定得
X03n0221_p0825c14║法雲地位故。言以先修行善根者，顯此勝益非無因
X03n0221_p0825c15║緣、非小因緣，必由宿植此大教善根見聞信樂等故。
X03n0221_p0825c16║喻中云雖未命終見梵天處等。又云得諸禪等者者，
X03n0221_p0825c17║類上三靜慮也。合中二：先明放光，後若有眾生下重
X03n0221_p0825c18║明得益。於中五：一得第十地位，二成就無量智慧光
X03n0221_p0825c19║明，三得六根各十種清淨，四得具無量深定，五假使
X03n0221_p0825c20║下以喻重顯。并聞說喻益中二：先明喻顯，後若有善
X03n0221_p0825c21║男子下明聞說喻益。前中重顯上來見蓋見光皆是
X03n0221_p0825c22║肉眼，肉眼所見蓋及光明只是障內之色，何有乃得
X03n0221_p0825c23║如是益耶？文中雖說以菩薩善根及金網輪王三昧
X03n0221_p0825c24║福善，終自難信故。
X03n0221_p0826a01║喻重顯。文中二：先假設譬喻，顯輪王肉眼所見剎塵
X03n0221_p0826a02║廣多；後亦見百億下，明見佛廣多。前中五：一、見億那
X03n0221_p0826a03║由他剎塵數剎，復末此剎為塵，十方各行。如上塵數
X03n0221_p0826a04║剎乃下一塵，十方各爾，下剎塵皆盡。又以前所下塵
X03n0221_p0826a05║及不下塵數剎，總成一剎。二、寶手！於汝下，問答顯廣。
X03n0221_p0826a06║三、若有眾生下，明聞說喻得益，顯剎難思故。四、寶手！
X03n0221_p0826a07║設復下，重積前數以顯剎廣。謂以前廣剎積至千億
X03n0221_p0826a08║剎塵數剎，復末為塵。依前喻下，塵盡總攝，共成一土，
X03n0221_p0826a09║復末為塵。如是經八十反。五、如是一切下，明業報。肉
X03n0221_p0826a10║眼一念中見前一切廣剎之微塵，後見佛廣多中有
X03n0221_p0826a11║法、喻、合，文顯可知。釋隨好品了。
X03n0221_p0826a12║普賢行品第三十六（按梵本中名說普賢行品。）
X03n0221_p0826a13║釋此品文，四門分別。
X03n0221_p0826a14║初釋名中二：先得名，後釋名。前中此品約人標稱。言
X03n0221_p0826a15║普者，遍也。賢，善也，道也，因也。謂此菩薩身遍法界，若
X03n0221_p0826a16║依若正，乃至微塵毛端等剎故，具滿眾善德海故。雖
X03n0221_p0826a17║成正覺，不捨因行，徹窮來際，常脩利樂，無竟期故。故
X03n0221_p0826a18║普賢三昧品云：普賢遍住於諸剎，坐寶蓮華眾所觀。
X03n0221_p0826a19║又云：普賢恒以種種身，法界周流悉充滿。又云：一切
X03n0221_p0826a20║佛身所有剎，悉現其形而詣彼。又云：普賢廣大功德
X03n0221_p0826a21║海，遍往十方親近佛，一切塵中所有剎，悉能詣彼而
X03n0221_p0826a22║明現。又云：佛子能以普遍身，悉詣十方諸國土，眾生
X03n0221_p0826a23║大海咸濟度，法界微塵無不入。又云：入於法界一切
X03n0221_p0826a24║塵，其身無盡無差別，譬如虗空悉周遍。又理趣般若
X03n0221_p0826b01║云：普賢菩薩自體遍故。釋曰：此普與賢，各是別義，相
X03n0221_p0826b02║違釋也。若總言之，是依主釋也，普賢之行故。
X03n0221_p0826b03║二、來意者，上來從名號品至隨好品明差別因果，從
X03n0221_p0826b04║此品下明出現因果。於中普賢行品辨因，出現品明
X03n0221_p0826b05║果，故次來也。
X03n0221_p0826b06║三、宗趣者，此下二品俱是自在果成，為物出現因果
X03n0221_p0826b07║為宗，徹窮來際利樂為趣。
X03n0221_p0826b08║四、釋，文中二：先長行，後偈頌。前中亦二：先正說；後爾
X03n0221_p0826b09║時，佛神力故下，辨瑞。前中亦二：先敘說所因；後佛子！
X03n0221_p0826b10║我不見下，正顯。
X03n0221_p0826b11║前中三：一、指前所說，是隨器略說，謂是前所說差別
X03n0221_p0826b12║因果。二、何以故，徵。徵意云：何以將彼差別因果為略
X03n0221_p0826b13║少故。三、諸佛下，釋。釋意云：由差因俱是因因，其行未
X03n0221_p0826b14║普；差別果但是因果，略顯相好，未可廣陳。若出現因
X03n0221_p0826b15║果，則因是因，一一行量盡法界；果是果果，境界如空。
X03n0221_p0826b16║因果俱盡，未來利樂無竟，故前云略少。若爾，何不唯
X03n0221_p0826b17║說出現因果？故此釋云：諸佛世尊為惡眾生出興故，
X03n0221_p0826b18║將說出現時先說差別，故云為諸眾生無知乃至隨
X03n0221_p0826b19║流遠道故出興也。然此說差別所由中，略顯十種：一、
X03n0221_p0826b20║無智無明者，通獨頭、相應二種。二、作惡諸纏者，此有
X03n0221_p0826b21║八種。十種八者，謂昏沉、睡眠此二障，止掉舉、惡作二
X03n0221_p0826b22║障，觀嫉、慳障，捨無慚、無愧障。尸羅十者，謂於前八加
X03n0221_p0826b23║忿、覆二種，此皆現起纏繞於心，令不自在故。廣如章
X03n0221_p0826b24║釋。三、我、我所者，此通生法見、修二種，具如別章。四、身
X03n0221_p0826c01║見者，謂五見中唯薩迦耶故。五、三、四、七、八倒者，三謂
X03n0221_p0826c02║心想見，四即常謂無常乃至淨謂無淨，七謂前三四，
X03n0221_p0826c03║八謂前四乃無常謂常等四。六、疑者，謂心猶豫故。七、
X03n0221_p0826c04║邪見者，五見中乖僻正理之見故。八、結者，有三、五、九
X03n0221_p0826c05║種，三謂身見、戒禁取、疑，五謂愛、恚、慢、嫉、慳，九謂愛、慢、
X03n0221_p0826c06║無明、見取、疑、慳、嫉。九、縛者，有二種、四種，二謂相及麤
X03n0221_p0826c07║重。相者，有二說。一云：相是相分，由有漏得相，令彼見
X03n0221_p0826c08║分不得自在，名為相縛。此相即是縛，名為相縛。一云：
X03n0221_p0826c09║第七末那為相縛體，由第七識、餘眼等識於所緣相
X03n0221_p0826c10║不得自在。若依此說，相之縛名為相縛。麤重縛者，亦
X03n0221_p0826c11║有二種。一云：有漏法上無堪任性，名麤重縛，與有漏
X03n0221_p0826c12║法非一非異，無別體故非實，斷不斷別故非一。二云：
X03n0221_p0826c13║二障種子通名麤重，雖有二說，取種為勝。或有說云：
X03n0221_p0826c14║一切漏相分名為相縛，由彼令見分不自在故。即彼
X03n0221_p0826c15║相分上能縛諸惑，名麤重縛，行相麤故。若總言之，所
X03n0221_p0826c16║緣相分名相縛，能緣見分貪等諸惑名麤重縛。四者、
X03n0221_p0826c17║貪欲、瞋恚、戒取、我見。十、隨流遠道，可知。後一句結。結
X03n0221_p0826c18║意云：世尊為此多惑障眾生出興，是故先須說差別
X03n0221_p0826c19║因果，後為說出現因果也。
X03n0221_p0826c20║後正顯中二種：一、先辨所治廣多，有百萬障；後佛子！
X03n0221_p0826c21║我不見有下，明能治廣大，有六十種行。前中三：初、總
X03n0221_p0826c22║舉；二、何等下，別顯；三、佛子！若菩薩下，結。初中三：先標，
X03n0221_p0826c23║次徵，後釋。初中，按梵本云：佛子！諸菩薩過失中，我不
X03n0221_p0826c24║見有一法過菩薩。於他菩薩起瞋心者，釋曰：雖諸煩
X03n0221_p0827a01║惱皆能通障一切聖道，然瞋一種具有二義，故偏舉
X03n0221_p0827a02║之：一、親障菩薩，不能攝受饒益眾生；二、於菩薩道，諸
X03n0221_p0827a03║障之中最尤重故。決定毗尼云：菩薩寧起百千貪心，
X03n0221_p0827a04║不起一瞋，違害大悲莫過此故。善戒經說與此同也。
X03n0221_p0827a05║二、別顯中，先徵，後顯。顯中有一百門，寄位分五：初、障
X03n0221_p0827a06║十信行；二、不樂佛法下，明障十住行；三、不得菩薩諸
X03n0221_p0827a07║根下，障十行；四、樂誹謗一切智語下，障十迴向大願
X03n0221_p0827a08║行；五、不樂與菩薩同住下，障十地真證行。此中亦耳
X03n0221_p0827a09║不聞無礙法故者，梵本云：耳不聞法處受身障。釋曰：
X03n0221_p0827a10║謂生於無佛處故，菩薩萬行不過此故。五位起一瞋
X03n0221_p0827a11║心，一切頓障。又以所障法界如帝網重，重令能障同
X03n0221_p0827a12║於所障，亦皆無盡。起一瞋成百億障，理實無盡。結中
X03n0221_p0827a13║三：初正結；次何以故，徵意；後佛子！我不見下，釋成。亦
X03n0221_p0827a14║即是後辨能治廣大也。就辨能治廣大中三：初躡前
X03n0221_p0827a15║總顯；次是故諸菩薩下，別明；後佛子！菩薩摩訶薩聞
X03n0221_p0827a16║此下，結勸。初中可知。次別顯中有六位，皆依前起後。
X03n0221_p0827a17║初中三：一、牒勸修治；二、依勸徵問；三、所謂下，正顯。顯
X03n0221_p0827a18║中十句攝為五對：初二約人：前不捨下，後不慢上。次
X03n0221_p0827a19║二約法：一、不誹教，二、不迷事。次二約心行：一、樂行，二、
X03n0221_p0827a20║堅心。次二約降制伏，使前降後制；後二悲、智，前悲後
X03n0221_p0827a21║智。第二清淨中三段同前。初謂依前正法行，成離染
X03n0221_p0827a22║勝，故云清淨。十句亦攝為五對：初三於教法淨：一、信，
X03n0221_p0827a23║二、求，三、護。次二於理法淨：一、廣大，二、甚大。次二於化
X03n0221_p0827a24║清淨：一、了器，二、僧福。次二於時劫淨：一、不著，二、勸察。
X03n0221_p0827b01║後一結成性。第三廣大智者，由離染障，令智廣大故。
X03n0221_p0827b02║此十句亦為五對：初二了所化智，次二知化法智：一、
X03n0221_p0827b03║能詮，二、所詮。次二知持辨智，次具身、語業用智，後二
X03n0221_p0827b04║照依、正智。第四入十普入者，由得廣智，能普契所知，
X03n0221_p0827b05║令互相入，故十句中各自多少為對。初二、大色小處
X03n0221_p0827b06║互相入，次二、多身一身互相入，次二、多劫一念互入，
X03n0221_p0827b07║次二、多法一法互入，次二、多處一處互入，次二、多根
X03n0221_p0827b08║一根互入，次二、多根與境互入，次二、多想一想互入，
X03n0221_p0827b09║次二、多言音一言音互入，後二、三世一世互入。第五、
X03n0221_p0827b10║住十勝妙心者，轉變無礙，應機成益，故心得勝妙。正
X03n0221_p0827b11║顯中，一、住離言，二、住離念，三、住無常愛果因，四、住常
X03n0221_p0827b12║果因，五、住祕密深，六、住平等深，七、住滅猶豫，八、住諸
X03n0221_p0827b13║世平等，九、住三世佛平等，十、住佛十力、四無量。第六、
X03n0221_p0827b14║得十一種佛法善巧智者，依前勝妙心，起此巧智。正
X03n0221_p0827b15║顯中，一、了理法，二、出生行法，三、宣說教法，四、證果法，
X03n0221_p0827b16║五、明了三乘法，六、悟解一乘法，七、巧言詞說法，八、純
X03n0221_p0827b17║門說法，九、雜門說法，十、知別不別、二二不二、不二二
X03n0221_p0827b18║十一、於第一義諦唯識門究竟故。三、明結勸中三：初、
X03n0221_p0827b19║正顯勸，二、何以故徵意，三、菩薩摩訶薩釋意。由聞此
X03n0221_p0827b20║法得佛果故，功德海滿故，利生等故。
X03n0221_p0827b21║第二、辨瑞中二：先感瑞；後爾時，佛神力故下，明證成。
X03n0221_p0827b22║前中二：先此土；後如此世界下，結通十方。前中二：先
X03n0221_p0827b23║顯瑞因。因有二，謂佛力及法爾。後明瑞相。相中二：先
X03n0221_p0827b24║動地；後雨諸色雲。並可知。後證成中亦二：先此土；後
X03n0221_p0827c01║如此道場下，結通十方。問：此感瑞自是重會普光明
X03n0221_p0827c02║殿，會中何故結通，乃云菩提樹下、菩提場、菩薩宮殿
X03n0221_p0827c03║中耶？答：以菩提樹是本故，前後諸會不一不異故。
X03n0221_p0827c04║第二偈頌中二：先敘意，後正頌。前中二：初示相，謂
X03n0221_p0827c05║自他二力是所因也，觀十方者念所化故，觀法界者
X03n0221_p0827c06║思所說故。後欲開下述意，謂為欲述此十種意故說
X03n0221_p0827c07║此偈頌：一明因行，二顯果德，三說大願，四行起時處，
X03n0221_p0827c08║五機熟願佛，六稱機授法，七所說利益，八明因得果，
X03n0221_p0827c09║九果淨身，十語業開現。此十種義，下偈頌中普具顯
X03n0221_p0827c10║之。正頌中有一百二十一頌，分二：初二十二頌顯說
X03n0221_p0827c11║分齊，餘九十九頌正辨普賢行相。此並不是重前文，
X03n0221_p0827c12║但與綺互共顯普賢行用，謂前是略明、此是廣說，前
X03n0221_p0827c13║體後用故。前中，初二頌誡聽許說；二、亦說諸劫下八
X03n0221_p0827c14║頌，明此菩薩學過去佛弘誓願行；三、於一賢劫下十
X03n0221_p0827c15║一頌，明學相學現未脩三輪行。於中，初七舉現未佛，
X03n0221_p0827c16║後四學成三輪淨行。四、行者下一頌，結說分竟。
X03n0221_p0827c17║第二、正顯普賢行相中亦二：初六十九頌明自德大
X03n0221_p0827c18║智行；後未安者令安下，三十頌明外化大悲行。前明
X03n0221_p0827c19║普賢大智行中十種：一、初七頌明善入帝網大智行；
X03n0221_p0827c20║二、深入微細下，十七頌明深入時處微細智行；三、世
X03n0221_p0827c21║界及如來下，五頌明了三世佛心祕要行，謂世界名
X03n0221_p0827c22║及佛名，此等最麤，猶於多劫說不能盡，況佛心中所
X03n0221_p0827c23║知境界，謂真妙法界等，然此菩薩亦能了知成普賢
X03n0221_p0827c24║大智行；四、如是未來世下，四頌了未來攝化業行；五、
X03n0221_p0828a01║現在所攝下，四頌通達現在佛境界行；六、出生無㝵
X03n0221_p0828a02║眼下，五頌明六根化用行；七、諸佛甚深智下，十頌明
X03n0221_p0828a03║器世間自在行；八、了知諸世間下，六頌明智正覺世
X03n0221_p0828a04║間自在行；九、如來法身藏下，五頌明非身示法身行；
X03n0221_p0828a05║十、譬如工幻下，六頌明非量不量淨心行。上來自德
X03n0221_p0828a06║智了第二、外大悲行中亦十行：初六頌化物令發菩
X03n0221_p0828a07║提心行；二、眾生身無量下，二頌讚歎現佛攝生行；三、
X03n0221_p0828a08║諸佛能現身等，一頌明分布過去舍利行；四、如是未
X03n0221_p0828a09║來等，一頌明能起未來佛德行；五、如是三世下，四頌
X03n0221_p0828a10║明法輪深入行；六、無量無邊下，五頌了物心器染淨
X03n0221_p0828a11║行；七、眾生皆妄下，三頌了物業報緣起行；八、眼、耳、鼻、
X03n0221_p0828a12║舌下，五頌了達根境無㝵行；九、佛說等，一頌了知三
X03n0221_p0828a13║輪三世中說法行；十、末後二頌明三世相行。普賢行
X03n0221_p0828a14║品釋了
X03n0221_p0828a15║如來出現品第三十七釋此品文，四門分別。
X03n0221_p0828a16║初釋名中二：先得名，後釋名。前中如來者，略有二義：
X03n0221_p0828a17║一、智乘因行而來成果，此智即如，故雖來未曾來也。
X03n0221_p0828a18║金剛般若云：如來者，即諸法如義故。二、果智契理一，
X03n0221_p0828a19║如時不礙，常應所化，故來也。仁王教化品云：超度世
X03n0221_p0828a20║諦、第一義諦之外，為第十一地。薩云：若覺非有非無，
X03n0221_p0828a21║湛然清淨，常住不變，同真際，等法性，無緣大悲，教化
X03n0221_p0828a22║一切眾生，乘般若乘來化三界故。今此出現，是後非
X03n0221_p0828a23║前也。後釋名者，或如之來，或如即來，或如來之出現，
X03n0221_p0828a24║或如來即出現。初二而者，謂如之與來，非一非異故。
X03n0221_p0828b01║雖如不壞來，此來是如之來，依主釋也。雖來不失如，
X03n0221_p0828b02║此即是來，持業釋也。後二句者，一、正來即如，時而不
X03n0221_p0828b03║礙，乘一切智乘來化三界，此即如來之出現，依主釋
X03n0221_p0828b04║也。二、正乘一切智來化之時，此即如來復即出現，持
X03n0221_p0828b05║業釋也。問：晉本名為性起，今此乃曰出現，何故爾耶？
X03n0221_p0828b06║答：舊翻如來性起四字中，如來兩字，正依梵本性字，
X03n0221_p0828b07║全無起字。或通以溫鉢底言，正譯為生為現，通有起
X03n0221_p0828b08║義故。
X03n0221_p0828b09║二、來意者，前品明果因出現，此品辨果果出現義，次
X03n0221_p0828b10║第故來也。
X03n0221_p0828b11║三宗趣者，此品顯果果出現為宗，以徹窮來際利樂
X03n0221_p0828b12║有情無竟期為趣。
X03n0221_p0828b13║四、釋文者，此品長科有七分：一、加分；二、爾時，如來性
X03n0221_p0828b14║起下，本分；三、時，性起妙德下，請分；四、爾時，普賢菩薩
X03n0221_p0828b15║摩訶薩告下，說分；五、佛子！此法一名為：如來祕密下，
X03n0221_p0828b16║顯名受持分；六、爾時，佛神力故下，表瑞證成分；七、爾
X03n0221_p0828b17║時，普賢菩薩承佛下，偈頌總攝分。
X03n0221_p0828b18║初中二：先毫光加請法主；後爾時，如來即於口中下，
X03n0221_p0828b19║口光加持說法主。前中二：先長行，後偈讚。前中二：先
X03n0221_p0828b20║光加；後時，此道場下，明眾益。前中有十：初光出處眉
X03n0221_p0828b21║間者，表證道離二邊故。白毫者，表中道法界，為諸教
X03n0221_p0828b22║本故。二、顯光名如來出現者，欲表諸佛無障㝵，顯果
X03n0221_p0828b23║果出現故。三、無量等者，是光因業。四、其光者，是舒業。
X03n0221_p0828b24║五、右繞等者，是敬業。六、覺悟等，是覺業。七、除滅等者，
X03n0221_p0828c01║是正業。八、映蔽等，是降伏業。九、顯示等，是示現業。十、
X03n0221_p0828c02║作是事已下，明卷業。入妙德頂者，正明加相。何故加
X03n0221_p0828c03║此菩薩者？欲令問果法故，為顯金剛種性義故。後明
X03n0221_p0828c04║眾益中二：先得喜踊益；後復作如是下，知光是說
X03n0221_p0828c05║法。先相，後偈讚，中二：初標說頌之人；後正覺下，正顯。
X03n0221_p0828c06║顯中十頌分六：初一頌歎佛申禮；二、有五頌歎佛放
X03n0221_p0828c07║光；三、有一頌歎前光益；四、有一頌歎眾有堪聞之德；
X03n0221_p0828c08║五、有一頌歎佛悲智利世。故先放光將說法，六、末後
X03n0221_p0828c09║一頌請佛示說法意。何不直請佛說法，乃轉請示餘
X03n0221_p0828c10║人者，此有二意：一、光入身時，已令知覺，佛不自說故；
X03n0221_p0828c11║二、同上多例，佛不自說故。後口光加持說法意者，前
X03n0221_p0828c12║既請示，故今示爾。於中二：先加；後其光下，加益。前中
X03n0221_p0828c13║有十：初、光出處口放者，表教道得通故。二、光名無㝵
X03n0221_p0828c14║者，表辨才不滯故。無畏者，不懼深而難說故，顯其已
X03n0221_p0828c15║離眾威德故。餘同前。說入普賢口者，令說如佛說故，
X03n0221_p0828c16║口傳授故。何故加普賢者，表此所說是普賢法故。不
X03n0221_p0828c17║入頂者，以兼教故。後加益中云過本百億者，顯加力
X03n0221_p0828c18║故。及過餘者，簡異故。唯除佛者，顯尊卑故。加分竟。
X03n0221_p0828c19║第二本分中二：先問，後普賢菩薩摩訶薩言下答。答
X03n0221_p0828c20║中二：一引昔類今，後說是語下現瑞表相。相有二種：
X03n0221_p0828c21║一動地者，顯普賢引昔相應故。二出問法光者，表有
X03n0221_p0828c22║問法菩薩名，表所問故。謂說佛果出現法門，令所問
X03n0221_p0828c23║者生起種性勝德，故云如來性起妙德菩薩。
X03n0221_p0828c24║第三請分中二：先長行，後偈頌。前中二：先總相舉法
X03n0221_p0829a01║請，後善哉！佛子下列十門請。前中三：初舉法請，二佛
X03n0221_p0829a02║子！此諸下歎眾請，三佛子！汝已下歎說者請。初請可
X03n0221_p0829a03║知。二中三：初歎眾大，二皆久下歎德高，三具如是下
X03n0221_p0829a04║結眾集。初可知。歎德中十種：一淨戒久，二三念慧成，
X03n0221_p0829a05║四誓願極，五具佛儀，六憶念佛，七大悲觀，八了通境，
X03n0221_p0829a06║九得佛加，十受佛法。三結可知。三中二：先別顯，後總
X03n0221_p0829a07║結。前中十種：一事佛多，二成妙行，三定自在，四證祕
X03n0221_p0829a08║密，五知教法，六除眾疑，七佛力加，八知物根，九隨樂
X03n0221_p0829a09║說，十順佛智。後結可知。後別列十門請中三：初讚德
X03n0221_p0829a10║總牒請，次身相下別列中門云轉法者，梵本云轉法
X03n0221_p0829a11║輪，後如是下結。後偈頌中十偈分三：初一頌標歎說
X03n0221_p0829a12║聽，二菩薩云何下正頌別列問請，三此說下歎德勸。
X03n0221_p0829a13║就正頌別列中四頌分七：初半偈頌如來出現法，次
X03n0221_p0829a14║一句頌身語心境界，語謂音聲，次一句頌佛行，次一
X03n0221_p0829a15║句頌成菩提，次一句頌轉法輪，次一句頌般涅槃，次
X03n0221_p0829a16║二頌一句頌見聞親近出善根。三歎德勸說中五頌
X03n0221_p0829a17║分六：初半頌歎眾敬法重人，次半頌讚普賢德請說，
X03n0221_p0829a18║謂是聽者生功德海之境界故，亦是能淨治眾生惑
X03n0221_p0829a19║障者故。次一頌舉六事請，謂以因喻證明與理相應，
X03n0221_p0829a20║聞已發心疑除智淨。次一頌舉四事請，謂以因喻巧
X03n0221_p0829a21║說示佛身，如是十方佛身無異。前半舉例，後半請問。
X03n0221_p0829a22║次一頌歎眾希有請，謂十方佛土無量劫中難可得
X03n0221_p0829a23║見，如今所集之眾。次一頌歎眾仰法敬人請，以淨心
X03n0221_p0829a24║具演出現法。上來請分竟。
X03n0221_p0829b01║第四說分中答前十問，即為十段，一一各二，謂先長
X03n0221_p0829b02║行，後偈頌。十中初答如來出現之法，法是出現所依
X03n0221_p0829b03║之因緣。後答身等九種，正顯能依出現之相，猶如因
X03n0221_p0829b04║果非是因果，以並是果中所現法故。
X03n0221_p0829b05║就初長行中三：先法說，次佛子！譬如下喻顯，後佛子！
X03n0221_p0829b06║菩薩摩訶薩知如來下約法通結。此三各有十門，然
X03n0221_p0829b07║初十一一通中間十門，故此因緣總有四重：一云十
X03n0221_p0829b08║種者，據初略也。二云百者，以初十入中十故，則一一
X03n0221_p0829b09║具十有百門也。三云千者，以後結十一一結前百，故
X03n0221_p0829b10║有千門也。四無量阿僧祇者，彼千門中後各容有多
X03n0221_p0829b11║因緣故，如四智風輪十光明等，又亦通攝身等九中
X03n0221_p0829b12║諸因緣故。文中二：先總告眾令知，後此處下正顯。顯
X03n0221_p0829b13║中二：先歎，後何等下正說。前中四：一歎難言念，二所
X03n0221_p0829b14║謂下辨難所由，三何以故重徵所以，四非以下顯難
X03n0221_p0829b15║差別。差別中二：先反顯，後以十無量下順釋。釋意謂
X03n0221_p0829b16║此但數量繁廣，故云不可思議，非約理性言絕也。數
X03n0221_p0829b17║量者，如前分別十百千等四重展轉，餘文可知。後正
X03n0221_p0829b18║說中三：初徵起，次所謂下正顯，後佛子下總結。顯中
X03n0221_p0829b19║一多大心攝生成故，二多淨勝志樂成故，三多慈悲
X03n0221_p0829b20║成故，四多行願成故，五福智無厭成故，六多二利行
X03n0221_p0829b21║成故，七多巧慧成故，八多淨德藏成故，九多智慧嚴
X03n0221_p0829b22║成故，十多說實法成故。結中云成於如來，此結出現
X03n0221_p0829b23║因緣，非說成佛因也。
X03n0221_p0829b24║第二喻顯中有喻，一一有三：先喻，次合，後結。前請中
X03n0221_p0829c01║云願以因緣及譬喻者，前法說即是因緣，此下明其
X03n0221_p0829c02║譬喻。十喻中。
X03n0221_p0829c03║第一大千興造喻，喻佛眾緣成出現。顯此喻中有二：
X03n0221_p0829c04║先約緣相喻出現因緣，後法性如是下待緣性喻出
X03n0221_p0829c05║現因緣。前中三：初總舉多因緣，二所謂下別辨多因
X03n0221_p0829c06║緣，三佛子如是等下總結多因緣。初中二：先反顯，後
X03n0221_p0829c07║以無量下順釋。前中云非以一緣等者，梵本云曩翳
X03n0221_p0829c08║繫糸垢囊，此云非以一因也。曩翳繫囊迦後云以無
X03n0221_p0829c09║欏囊，此云非以一事緣也。若唯是緣，則應云鉢欏底
X03n0221_p0829c10║耶？文既不爾，故知事緣為後。云以無量者，准前可知。
X03n0221_p0829c11║別中二：先舉四風輪，後如是皆由下出所因。前中二：
X03n0221_p0829c12║先總顯四輪相依，後其四者下別辨四輪。謂依雲雨
X03n0221_p0829c13║起四風輪。一名能持者，眾生業力於空劫處世界將
X03n0221_p0829c14║成，於上空中先起雲雨。若無風持雨，水無停處壞餘
X03n0221_p0829c15║世界，是故業力起初風輪。水若不減，無由得起諸天
X03n0221_p0829c16║宮殿，是故業力起第二風輪。雖能消水處起無由，是
X03n0221_p0829c17║故業力起第三風輪。減一節水起一層天宮，如是漸
X03n0221_p0829c18║下至起須彌及大地等，雖起總處不能辨彼別類莊
X03n0221_p0829c19║嚴，故彼業起第四風輪。令此世界乃至圓滿，先起器
X03n0221_p0829c20║世間，後起有情世間，廣如俱舍分別世品中說。後出
X03n0221_p0829c21║所因中，三應眾生外增上業共感，其中有共、中共、共
X03n0221_p0829c22║中不共，可知。二、諸菩薩善根所起者，此約淨染、染淨
X03n0221_p0829c23║二類界說。所以者何？純染界中無菩薩故，純淨界中
X03n0221_p0829c24║無眾生故，二種可得故。就二類中，染界容有菩薩悲
X03n0221_p0830a01║願現彼，除純苦趣。故賢首品云：或有剎土無有佛於
X03n0221_p0830a02║彼示現成正覺或有剎土無有法於彼示現說法藏
X03n0221_p0830a03║等。三、令於下，通顯前同處異感，各隨所應。如維摩云：
X03n0221_p0830a04║譬如諸天共寶器食餅色異等。下文第六十六中，大
X03n0221_p0830a05║光王告善財言：妙光城所住眾生皆是。三、佛子下，總
X03n0221_p0830a06║結，可知。後明緣性出現中三：初、法性如是一句，是總
X03n0221_p0830a07║顯。二、無有下，四句明即相而性，故不礙生、作、知、成，即
X03n0221_p0830a08║無生等；即性而相，故雖無生等，而不礙生等。二、法合
X03n0221_p0830a09║中，合前緣相、緣性及相性中，各三相顯。其四種大智
X03n0221_p0830a10║風輪者：一、任持不失智，持法雲雨；次二、依法起自利
X03n0221_p0830a11║行所成智：一、滅惑，二、成德；後一、依利他行所成智。餘
X03n0221_p0830a12║文可知。三、總結中，結及勸前，文相易了。
X03n0221_p0830a13║第二、洪霔大千喻。三段同前。此中是前風所持雨喻，
X03n0221_p0830a14║喻佛深廣難知德，謂得無盡陀羅尼力，說此成就如
X03n0221_p0830a15║來出現法，一切二乘不堪容受，唯除大乘菩薩。所以
X03n0221_p0830a16║者何？此菩薩信佛有無障礙願力，至果方乃相續利
X03n0221_p0830a17║樂，無竟期故，故云唯除諸大菩薩心相續力者也。此
X03n0221_p0830a18║論根器，不可限以位地分爾，則八地已還非所被故。
X03n0221_p0830a19║第三、大雨無從喻。此中大雨，同前所說眾生業力感
X03n0221_p0830a20║龍雲雨。然無來去喻，喻佛出現無來無去。此有多釋：
X03n0221_p0830a21║一、應機無來，機謝無去；二、從因緣現故，現時無來，來
X03n0221_p0830a22║既不來，滅盡無去；三、從初現來，則已不來不去，以是
X03n0221_p0830a23║從因緣現故。
X03n0221_p0830a24║第四、大雨難知喻，亦名摩醯數渧喻。此亦是前成劫
X03n0221_p0830b01║大雨喻，喻佛出現大機堪受德。古德釋云：此有四義：
X03n0221_p0830b02║一、教廣，二、行大，三、因深，四、果遠。故非二乘所預。
X03n0221_p0830b03║第五、大雨成敗喻，喻佛滅惑成智。德各有五種：初、能
X03n0221_p0830b04║滅炎熾；二、能起處所；三、能壞大水；四、能成海中一切
X03n0221_p0830b05║眾寶；五、能莊嚴大千界處。法中，初二滅惑成福，次二
X03n0221_p0830b06║滅障成智，後一以法照機。
X03n0221_p0830b07║第六一，雨隨別喻，喻佛一味隨器德。
X03n0221_p0830b08║第七、有二喻：初、先成色界喻，喻佛勝緣先際德；二、後
X03n0221_p0830b09║喻釋疑。就二喻中，前先成由業力，後法異由機殊。餘
X03n0221_p0830b10║益可知。
X03n0221_p0830b11║第八、喻中三：先、喻；二、佛子！大雲下，結；三、佛子！如來下，
X03n0221_p0830b12║合。初中二：先顯水輪生華；後爾時，於中下，明風輪起。
X03n0221_p0830b13║前中，依五卷大悲經第三卷云：何故名賢劫？阿難！此
X03n0221_p0830b14║三千大千世界劫欲成時，盡為一水。淨居天以天眼
X03n0221_p0830b15║觀見此世界唯一大水，見有千枝諸妙蓮華，一一蓮
X03n0221_p0830b16║華各有千葉金色之光，大明普照，香氣芬熏，甚可愛
X03n0221_p0830b17║樂。彼淨居天因見此事，心生歡喜，乃至讚言：奇哉！希
X03n0221_p0830b18║有！如此劫中常千佛出世，故號此為賢劫。釋曰：華名
X03n0221_p0830b19║如來出現者，先召之名也。後風輪中，每一節水減，一
X03n0221_p0830b20║風輪起，成一處所，十風次第成處滿足。二、結中，善根
X03n0221_p0830b21║異故，風及剎殊，而雨無別。三、法合佛成，辨大事德。文
X03n0221_p0830b22║中二：先正顯合；後佛子！一切如來下，釋疑。前中四：一、
X03n0221_p0830b23║如出現令水；二、放智光，授菩薩記，合華生，表佛出數；
X03n0221_p0830b24║三、佛子！如來出現下，合十風，此表佛德應機不同；四、
X03n0221_p0830c01║佛子！如來大悲下，合上結文。後釋疑中三：一、順前文
X03n0221_p0830c02║辨正理勸知；二、眾生念言下，舉偏執之疑於機緣。緣
X03n0221_p0830c03║成之中一句，謂佛獨辨不應道理，故云此非也。三、佛
X03n0221_p0830c04║子！乃至下，具顯緣成，便彰無作之義。文中三：先辨菩
X03n0221_p0830c05║薩依佛種善根；後但以下，顯佛因菩薩有善根故，方
X03n0221_p0830c06║以威力令其具佛德；三、而佛下，顯前根緣互應是緣
X03n0221_p0830c07║成，無能所作故無成，無成故無壞，無成壞故無差別
X03n0221_p0830c08║也。第九、四輪相依喻，喻佛體用依持德。然水輪所依
X03n0221_p0830c09║之風有四義：一、持水，名安住；二、不可搖撼，名不動；三、
X03n0221_p0830c10║成直至劫壞，名究竟；四、體質不可損傷，名堅固。其厚
X03n0221_p0830c11║有十六洛叉法。合中，初合四風，後合四輪。前中，一、攝
X03n0221_p0830c12║取；二、授法；三、守護；四、照實。有配四攝，合四風，理可通
X03n0221_p0830c13║矣。合四輪中，饒益慈悲合前地輪，大方便合水，如來
X03n0221_p0830c14║合風，無礙慧光合寶遞。依持准釋。
X03n0221_p0830c15║第十、大千饒益，喻化興世利生德，令明三學益慧中：
X03n0221_p0830c16║一、內得真理，二、外用照明。餘准可知。
X03n0221_p0830c17║第三結勸中十一句，一一皆通結前十門，謂：一行多，
X03n0221_p0830c18║二周遍，三離相遷，四離分別，五永寂，六無主寄，七無
X03n0221_p0830c19║窮已，八無休息，九佛智無碍，十觀為無為非一異，十
X03n0221_p0830c20║一迴向願得滿足。
X03n0221_p0830c21║第二、偈頌中三十七頌，分三：初十四頌頌歎深許說，
X03n0221_p0830c22║頌上總答；二、譬如世界下，二十二頌頌上十喻；三、有
X03n0221_p0830c23║一頌頌歎難說說。初中二：初十二頌頌歎法難量；後
X03n0221_p0830c24║是故下，二頌明除說分齊。前中亦二：先十一頌歎所
X03n0221_p0831a01║知甚深；後若有欲知下，一頌頌歎能知器淨。前中亦
X03n0221_p0831a02║二：初一頌總顯佛德深廣難量；後十力功德下，十頌
X03n0221_p0831a03║別頌佛德十門難量。各一頌顯佛一德：初一顯佛難
X03n0221_p0831a04║思德總舉，後九別辨，皆先喻後法；二、末塵喻，喻佛無
X03n0221_p0831a05║限德；三、量空喻，喻佛廣大德；四、數心喻，喻佛無量德；
X03n0221_p0831a06║五、法界喻，喻佛甚深德；六、真如喻，喻佛離相德；七、實
X03n0221_p0831a07║際喻，喻佛無礙德；八、法性如空喻，喻佛性淨德；九、法
X03n0221_p0831a08║性離言喻，喻佛離說德；十、法性寂如鳥跡喻，喻即寂
X03n0221_p0831a09║而用，非色顯色德。次一顯能知淨中，前半總相勸，後
X03n0221_p0831a10║半別顯。下二、許說中，初一誡聽許說，後一略示九門。
X03n0221_p0831a11║第二、頌上十喻中，初二頌頌初喻：先一頌喻，後一頌
X03n0221_p0831a12║合；二、有二頌頌第二喻；三、有二頌頌第三喻；四、有二
X03n0221_p0831a13║頌頌第四喻；五、有二頌頌第五喻，唯除於世自在人
X03n0221_p0831a14║者，梵本云：唯除於世自在主；六、有二頌頌第六喻；七、
X03n0221_p0831a15║有二頌頌第七喻；八、有四頌頌第八喻；九、有二頌頌
X03n0221_p0831a16║第九喻；十、有二頌頌第十喻；三、末後一頌歎出現法
X03n0221_p0831a17║難喻說說。上來十門中，第一、明能出現因緣法竟。
X03n0221_p0831a18║第二、別答大段九門所出法中，先明身業，以是後八
X03n0221_p0831a19║所依故。就長行中三：先、總標舉；二、佛子！菩薩摩訶薩
X03n0221_p0831a20║應於下，釋相；三、以心無量下，結勸顯。
X03n0221_p0831a21║釋相中，有五百門分別，謂初約法總顯，有五門；後所
X03n0221_p0831a22║喻別辨，有十身，即為五十；三、通結能知，亦十門，即為
X03n0221_p0831a23║五百也。准例亦應有千門，但以總中略故也。初中二：
X03n0221_p0831a24║先總標德廣；後何以下，釋成。於中二：先反顯；後應遍
X03n0221_p0831b01║下，順釋。前中五：一、法是事所依，事即行事；二、行是能
X03n0221_p0831b02║行故；三、身是行所成；四、剎是身所依；五、眾生是所化，
X03n0221_p0831b03║各盡法界，故皆無量。後依喻別辨中，略明如來出現
X03n0221_p0831b04║十身：一、周遍無身身；二、無別令別身；三、大用成益身；
X03n0221_p0831b05║四、平等應機身；五、密益身、劣根身；六、超劣隨應身；七、
X03n0221_p0831b06║一多無㝵身；八、無功成事身；九、體用成益身；十、隨願
X03n0221_p0831b07║令滿身。為顯此十身，舉十喻以辨於一。一中各三，謂
X03n0221_p0831b08║喻、合、結。
X03n0221_p0831b09║就初中明虗空周遍至不至喻，以此虗空無形故，無
X03n0221_p0831b10║可量也。又即由無形㝵故，無所不至也。喻佛法界身
X03n0221_p0831b11║非有非無故，本為眾生而有其身，非自有故，名非有
X03n0221_p0831b12║身。又願以此為眾生身，為自身故，名非自身。前徵喻
X03n0221_p0831b13║云：既遍一切處等，何故復非至耶？釋曰：以無自身故，
X03n0221_p0831b14║身是聚義故。後徵法准喻可知，餘文易了。
X03n0221_p0831b15║第二，虗空非色現色喻。喻佛無別，令別身具。標、釋、結，
X03n0221_p0831b16║可知。
X03n0221_p0831b17║第三日光饒益喻，喻佛大用成益身。文中喻有十義。
X03n0221_p0831b18║第五義廓徹虗空者，梵本云：照徹虗空。合中四，謂總、
X03n0221_p0831b19║別、徵、釋。別中十種：一滅惡生善，二治障發慧，三與樂
X03n0221_p0831b20║拔苦，四授法長道，五令心淨除疑，六見聞四諦理事
X03n0221_p0831b21║無盡，七令自他死此生彼，八見無性理不損無漏善
X03n0221_p0831b22║根，九覺菩提開智照明。梵本云：為諸眾生放光益智
X03n0221_p0831b23║光，令諸弟子功德華敷。釋曰：智日照菩提心華開敷，
X03n0221_p0831b24║如日光照赤蓮華也。經云令智修明者，修，長也，永照
X03n0221_p0831c01║故。十依大菩提心成於萬行，三徵，四釋，義可知。
X03n0221_p0831c02║第四喻中有二喻：一、日光等照喻，喻佛平等應機身。
X03n0221_p0831c03║合中有六位，謂三乘及三聚眾生無念而照益。二、日
X03n0221_p0831c04║月隨照喻，喻佛隨根應現身。意者釋前疑云：若機有
X03n0221_p0831c05║異、法不異者，何故現見聖教差別種種耶？釋云：教亦
X03n0221_p0831c06║彼希望施設，故致異爾。
X03n0221_p0831c07║第五日照生盲喻，喻佛密益身劣根身。喻中二：先無
X03n0221_p0831c08║見，後密益。合中二：先略合，後佛子！如來下廣顯。顯中
X03n0221_p0831c09║二：先辨能益光明，後五百光明普照下方下明所益
X03n0221_p0831c10║眾生。前中二：先列十光：初二成施行，次一成戒行，次
X03n0221_p0831c11║二聞慧，次一思修，次二成證智，後二成淨智。後結廣
X03n0221_p0831c12║云千種者，古人釋云：五百照下者，是五位自分行；五
X03n0221_p0831c13║百照上者，五位勝進行。後所益中四：一利益菩薩得
X03n0221_p0831c14║普賢位十十之德，後因得彼法成就種智。於中諸處
X03n0221_p0831c15║者，是前十眼耳等也。二住二乘下益二乘令垢滅者，
X03n0221_p0831c16║以不求種智故。三其餘下益生盲，謂人天中不知有
X03n0221_p0831c17║出道令得三益：一身樂，二心調，三行成其堪道器。四
X03n0221_p0831c18║地獄下益惡道中，先身光救惡道，二慈音破邪見。又
X03n0221_p0831c19║釋有七：一拔苦與樂。二佛子！彼諸下因起邪見，謂初
X03n0221_p0831c20║願力，後釋梵作。三是時下妙音示正。四彼諸下迴向
X03n0221_p0831c21║邪知正。五心喜故下起報恩行。六佛與授記。七結光
X03n0221_p0831c22║利益。
X03n0221_p0831c23║第六、月光奇特喻，喻佛起劣隨應身。合中明佛此身
X03n0221_p0831c24║有四奇特：一、無明現起，二、常身即延促，三、住體恒現
X03n0221_p0832a01║彰，四、一身普現對。言菩提器者，眾生堪授道之心有
X03n0221_p0832a02║定水故，現佛影像故。
X03n0221_p0832a03║第七、梵身普應喻，喻佛一多無㝵身，亦無起念等。
X03n0221_p0832a04║第八、醫王巧術喻，喻佛無功成事。身喻中二：先顯醫
X03n0221_p0832a05║王現德；後彼大醫王下，明歿後持身，如本救物。合中
X03n0221_p0832a06║亦二：初醫現德；後於無量下，合呪覺藥持身等。文中
X03n0221_p0832a07║三：初、皆到彼岸等，合命終以生死永盡；二、善能等，合
X03n0221_p0832a08║藥塗呪持，隨有報化，住持不絕；三、無思等，合無功成
X03n0221_p0832a09║事。
X03n0221_p0832a10║第九、摩尼利物喻，喻佛體用成益。身合中二：先體，後
X03n0221_p0832a11║法。用合可知。
X03n0221_p0832a12║第十、寶王應念喻，喻佛隨願令滿身。梵本云：復次，佛
X03n0221_p0832a13║子！譬如大海有大如意珠王。餘文易了。後唯除下，釋
X03n0221_p0832a14║疑。若有眾生因見等者，梵本云：若有眾生應見佛身
X03n0221_p0832a15║而成就者，如來爾時為成就故，示現其身。
X03n0221_p0832a16║第三結勸知中十句：一、信十方佛；二、所行自在；三、遍
X03n0221_p0832a17║證法界；四、住法深；五、時不遷；六、世無實；七、無分別；八、
X03n0221_p0832a18║度無竟；九、嚴剎；十、嚴身。
X03n0221_p0832a19║第二頌中二十偈，依次頌十種身，唯第八有四頌，餘
X03n0221_p0832a20║九各二頌，可知。
X03n0221_p0832a21║第三、出現語業中長行內三：初、徵起；二、佛子！菩薩摩
X03n0221_p0832a22║訶薩應知下，釋相；三、佛子！如來應正下，總結。
X03n0221_p0832a23║就釋相中三：一、略說十種聲德；二、佛子！菩薩摩訶薩！
X03n0221_p0832a24║如來音聲非量下，廣顯前十種，一一有十種，故成百
X03n0221_p0832b01║門；三、復次，佛子！應知如來音聲有十種下，通結前別
X03n0221_p0832b02║顯百門，成一千門，巨細言之，各各無量也。就初說中，
X03n0221_p0832b03║約德辨聲有十種：一、體廣；二、稱欲樂；三、稱勝解；四、應
X03n0221_p0832b04║時；五、體常隨應；六、業集緣起；七、難度；八、正真；九、無門；
X03n0221_p0832b05║十、無改。第二、廣顯中三：初總標；次何以故，徵；後佛子！
X03n0221_p0832b06║譬如下，釋。就標中有三對六句：初對非量等者，佛聲
X03n0221_p0832b07║非限故，隨限故；次對非主等者，從緣起故；後非示等
X03n0221_p0832b08║者，相而性故，性而相故。二、徵意云何？以非限、非主、非
X03n0221_p0832b09║示三聲而不㝵有緣故。三、釋中三：初喻；次佛子！如來
X03n0221_p0832b10║下，合；後佛子！是為下，結。下九喻文同有此三。
X03n0221_p0832b11║此前第一劫盡唱聲喻，喻佛緣起有無。聲即一聲，上
X03n0221_p0832b12║具前標中三對義故。此劫盡時空中聲，准俱舍第二
X03n0221_p0832b13║云：生無色界有二因，一因謂近習及數習，二業力謂
X03n0221_p0832b14║上界後報，業果報將至故。若生色界有三因，二因如
X03n0221_p0832b15║前更加法力，但器壞時法爾有聲故。又不得越次生
X03n0221_p0832b16║二禪等，仍待火至初禪方生二禪，乃至風至三禪方
X03n0221_p0832b17║生第四。法合中，佛將破壞生死，世間亦出四種聲說
X03n0221_p0832b18║法，而聲體平等無主無作。餘文可知。
X03n0221_p0832b19║第二、響聲隨應喻，喻佛無方應現聲。文三，同前。合中
X03n0221_p0832b20║從眾生欲解緣，合前山谷地中應有佛，以慈悲本願
X03n0221_p0832b21║略故不說。
X03n0221_p0832b22║第三、天鼓開覺喻，喻佛教誡放逸聲。合中二：先辨能
X03n0221_p0832b23║開覺；後無數下，明所開覺。前中三：初總；次所謂下，別；
X03n0221_p0832b24║後以此下，結。別中有十一種聲。於中，初二通大、小教，
X03n0221_p0832c01║次六唯小，後三唯大，餘可知。後所開覺中三：初、總標；
X03n0221_p0832c02║二、所謂下，別顯；三、佛子！是為下，總結，可知。
X03n0221_p0832c03║第四、天女善口喻，喻佛圓音聲。謂佛一圓音，出無量
X03n0221_p0832c04║眾生相應音聲，於彼一一音聲之中，復說無量法，各
X03n0221_p0832c05║隨解了。
X03n0221_p0832c06║第五、梵聲各聞喻，喻佛根熟。獨聞聲不出眾外者，根
X03n0221_p0832c07║未熟故。
X03n0221_p0832c08║第六，水隨器別喻，喻佛一異無㝵聲。
X03n0221_p0832c09║第七、龍王降雨喻，喻佛長養善根。聲不從外來者，離
X03n0221_p0832c10║佛無聲；不從內出者，離機無聲故。
X03n0221_p0832c11║第八龍王漸雨喻，喻佛漸教說法聲，亦是審根說法
X03n0221_p0832c12║聲。合中二：先現法雲等，合前先起大雲等，此明說擁
X03n0221_p0832c13║小教也。後得其熟已者，合前普降甘露等，此時說大
X03n0221_p0832c14║乘實教，普得令同一實果。故梵本云：若諸眾生善根
X03n0221_p0832c15║未熟未雨法雨，若即說深法眾生恐怖，是故如來先
X03n0221_p0832c16║興法雲成就眾生，諸根就已然後廣樹甘露法雨。
X03n0221_p0832c17║第九龍王連注喻，喻佛種種差別，聲隨聲異說異，並
X03n0221_p0832c18║從淨法界流，故無異之異也。
X03n0221_p0832c19║第十遍降喻，喻佛普雨法界聲。喻中有六：一雲、二電、
X03n0221_p0832c20║三雷、四風、五雨、六結。合中先合十身雲，初一總，後九
X03n0221_p0832c21║別。別中初四約外相，次四內功德，後一稱性。二合依
X03n0221_p0832c22║身雲放十電光。三合雷震中言三昧者，明依定起說，
X03n0221_p0832c23║從所依為名。十種可知。四合風，謂將說法時先從慈
X03n0221_p0832c24║悲起，後知警覺加被，令身心柔耎以成法器，然後說
X03n0221_p0833a01║法。五合十法雨。初坐道場菩薩者，正坐覺樹臨將成
X03n0221_p0833a02║佛者也。法雨名法界無差別者，此有二種：一理事無
X03n0221_p0833a03║差別，謂理即事、事即理故。雖此亦有不一之義，今依
X03n0221_p0833a04║不異說故。二事事無差別，謂此事彼事互望，亦約不
X03n0221_p0833a05║異義說。菩薩雖從初地已來常聞說此，然未極說，今
X03n0221_p0833a06║此最極故偏說爾。二最後身者，是已處胎出生未坐
X03n0221_p0833a07║道場故。法雨名遊戲等者，此有二義：一現道即為說
X03n0221_p0833a08║法故名密教，二現通亦為說密教。密教者甚深祕密，
X03n0221_p0833a09║聲聞對坐而不聞故。三一生所繫者，是未處胎前同
X03n0221_p0833a10║彌勒等。法雨名清淨等者，謂說斷果將滿，智果欲圓，
X03n0221_p0833a11║並令圓滿故。已上並等覺位。四、灌頂者，是第十地菩
X03n0221_p0833a12║薩，十方佛同以法水灌其智頂，授佛職位故。法雨名
X03n0221_p0833a13║如來莊嚴具嚴者，即法水灌頂是也。五、得忍者，忍有
X03n0221_p0833a14║五種，莫不同一無生之理。今言得者，正在七、八、九地。
X03n0221_p0833a15║法雨名功德寶等者，說大悲大智非一異行，是福慧
X03n0221_p0833a16║無㝵功德寶故。六、住向者，三賢菩薩趣向正證故。法
X03n0221_p0833a17║雨名入現前等者，說勝解力變現境界故。七、初發心
X03n0221_p0833a18║菩薩者，十住初心也。法雨名出生如來等者，說菩薩
X03n0221_p0833a19║心慈悲為本，如來從此故。八、為獨覺深知緣起等者，
X03n0221_p0833a20║依分相說故，無明行感識等果故離斷，果起因謝故
X03n0221_p0833a21║離常，亦顯順觀離斷，逆觀離常，由此得解脫果，故言
X03n0221_p0833a22║不壞也。九、為求聲聞者說大智慧劒等者，說入空慧
X03n0221_p0833a23║為劒，四住惑為怨害之，為究竟故。十、為積集善根等
X03n0221_p0833a24║者，此三聚眾生也。一、正定，二、邪定，三、不定。法雨名能
X03n0221_p0833b01║令成就等者，各隨所應說，令行法得成，故歡喜也。六、
X03n0221_p0833b02║結中二：先結十雨充法界，後結佛心等合龍王心平
X03n0221_p0833b03║等。餘可知。
X03n0221_p0833b04║第三、結前十聲中二：先直結前十種；後復次下，結十
X03n0221_p0833b05║種各有無量。前結可知，後結可知。後結中三：一、總舉；
X03n0221_p0833b06║二、何等下，別顯；三、佛子！如來下，結數。就別中，先徵，後
X03n0221_p0833b07║列。列中，十種無量一一各通結前十聲。於中，各先舉
X03n0221_p0833b08║喻顯，後釋義。義顯，可知。上來總以一千門分別如來
X03n0221_p0833b09║音聲竟。
X03n0221_p0833b10║後頌中有二十頌，頌前十段文，一一各二頌，如次應
X03n0221_p0833b11║知。然第九頌梵本云：譬如梵王一言音，能令眾生皆
X03n0221_p0833b12║歡喜，其音唯在梵眾中，令普得聞除憂惱。上來總答
X03n0221_p0833b13║如來音聲竟。
X03n0221_p0833b14║第四、意業中，長行內二：先徵起；後佛子！如來下，釋相。
X03n0221_p0833b15║釋相中三：初、約法總辨；二、譬如虗空下，別顯；三、佛子！
X03n0221_p0833b16║菩薩摩訶薩應以如是等下，總結。初中云如來心、意、
X03n0221_p0833b17║識下，此簡法體，遮非顯是。謂佛無心等，但有智故。然
X03n0221_p0833b18║於此文，三說不同。一云：佛地無有有漏心及法，而具
X03n0221_p0833b19║有淨分心及法。今言無有心、意、識，但應以智無量故
X03n0221_p0833b20║者，依淨分中無彼染心等故，無漏位中智強識劣故。
X03n0221_p0833b21║不爾，無王，所依何立？故成唯識第三引如來功德莊
X03n0221_p0833b22║嚴經云：如來無垢識，是淨無漏故，解脫一切障，圓鏡
X03n0221_p0833b23║智相應。一云：以無分別故言無，謂無體故。攝大乘第
X03n0221_p0833b24║八云：無分別智所依非心，非思義故，亦非非心為依，
X03n0221_p0833c01║止心種類故。以心為因，數習勢引得此位，名心種類。
X03n0221_p0833c02║一云：佛果實無心意識及餘心法，唯有大智我故。梁
X03n0221_p0833c03║攝論云：佛果無有色聲麤相功德可得，唯如如及如
X03n0221_p0833c04║如智特存。佛地論云：法攝大覺地，謂四智及如如。不
X03n0221_p0833c05║言更有餘法。若依成唯識第十，佛地四智已辨八識
X03n0221_p0833c06║所作之業，不藉心王及餘心。所謂鏡智，純淨圓德，現
X03n0221_p0833c07║種依持，能現能生身土智影。此辨第八識作用也。平
X03n0221_p0833c08║等智，觀一切法，自他有情悉皆平等，能隨樂現受用
X03n0221_p0833c09║身土影像。此翻顯末那，辨彼作用。餘二智辨五六作
X03n0221_p0833c10║用，如論應知。一云：諸經論說，土雖似實，眾異無盡。所
X03n0221_p0833c11║以者何？說無心等者，依無染分說；說有心等者，依有
X03n0221_p0833c12║淨分說。若不爾者，既令聖教互致列違，亦使佛無能
X03n0221_p0833c13║現不現。若一向無者，色聲亦應不有；若一向有者，離
X03n0221_p0833c14║染亦應無。上來雖有多說，今依第四也。
X03n0221_p0833c15║二、就喻顯中，略舉十種大喻，喻佛十種大智。
X03n0221_p0833c16║一、虗空無依喻，喻佛平等無依智，謂能與化作增上
X03n0221_p0833c17║緣故，能與他為依不依他故。依是何義？復言無耶？謂
X03n0221_p0833c18║從因緣而得起故說依因緣，因緣無體則無依也。然
X03n0221_p0833c19║即不壞因緣、不失智體，是故常有能所依而常無也。
X03n0221_p0833c20║二、法界無改喻，喻佛性無增減智，合能依後得隨世
X03n0221_p0833c21║虧盈，所依真智無有增減。
X03n0221_p0833c22║三、大海潤益喻。喻佛益生無念智，謂加持眾生資其
X03n0221_p0833c23║念力，故云流入眾生心中也。
X03n0221_p0833c24║四、寶珠出生喻，喻佛用興體密。智合中六：一、佛海合
X03n0221_p0834a01║大海；二、智珠合寶珠；三、福智能生三乘道果，合能生
X03n0221_p0834a02║眾寶；四、引四寶名合四珠。辨法師釋此四寶配屬四
X03n0221_p0834a03║乘，謂三乘及天乘。衍法師等配云：初、是證道智，斷惑
X03n0221_p0834a04║障；二、助道智，斷業障；三、是不住道智，捨報障。上三自
X03n0221_p0834a05║利，四利他。此釋並非經意。所以者何？此中顯已成之
X03n0221_p0834a06║佛，何得配三道智耶？故今不爾，謂：一、巧便無著智；二、
X03n0221_p0834a07║於為無為不一異智；三、於性相融無㝵智；四、應時化
X03n0221_p0834a08║物智；五、此四智下，合深勝。凡夫、龍、神等皆不見，此同
X03n0221_p0834a09║法華王髻明珠，有功勳臣方見。亦此四智下，合端嚴、
X03n0221_p0834a10║方正等。
X03n0221_p0834a11║五、珠消海水喻，喻佛無功用等智。文中三：先喻況；後
X03n0221_p0834a12║佛子！如來下，法合；三、佛子！是為下，總結。初中二：先明
X03n0221_p0834a13║海有四寶；後佛子！若大下，辨寶業用。前中二：先通顯
X03n0221_p0834a14║四寶；後何等下，別列。其名可知。後業用中二：先明要
X03n0221_p0834a15║用；後佛子！此下，正顯珠業。若依俗書，自有兩說：一云：
X03n0221_p0834a16║大海內近東有沃燋石，常能消吸海水，令盡不溢。一
X03n0221_p0834a17║云：彼沃燋東有大壑，其名尾閭，海水注中，故常無異。
X03n0221_p0834a18║若小宗中起世經及大婆沙說：於大海下有阿鼻獄，
X03n0221_p0834a19║猛火吞，消爍海水，便不盈溢。餘同此者，為究竟說，實
X03n0221_p0834a20║則非了。餘文可知。合中二：先合前列名；後佛子！諸菩
X03n0221_p0834a21║薩下，合後業用。前中，古德將此四智配大乘光明集、
X03n0221_p0834a22║福德王、賢護、首楞嚴等三昧智，亦有配屬禪定、方便、
X03n0221_p0834a23║如理、如量等智，此並訛言，不堪憑信。今但依文，文自
X03n0221_p0834a24║有解，可怙古人。凡見一文，即將舊語以屬配之，何必
X03n0221_p0834b01║一切皆是舊言？古人之中，往往有此。本疏云：初、能除
X03n0221_p0834b02║流散染業障，二、能除味定著淨障，三、能除根本無明
X03n0221_p0834b03║障，四、障盡成果智。今謂此四智，乃是佛果出現門中
X03n0221_p0834b04║辨四種智業，覺悟菩薩，令行增進，不應妄配地前、地
X03n0221_p0834b05║上三昧智等。初、滅一切等者，謂佛以智光照觸菩薩，
X03n0221_p0834b06║令住定心修善，滅散修故。此照地前，令入地至三地
X03n0221_p0834b07║也。二、除一切等者，以智光照菩薩，令捨著禪味，起廣
X03n0221_p0834b08║神通故。此從三地至五地也。三、慧光等者，以智光照
X03n0221_p0834b09║菩薩，令捨廣通，住功用行故。此從五地至六、七地也。
X03n0221_p0834b10║四、與如來等者，以智光照菩薩，令捨功用，依無功用
X03n0221_p0834b11║故。此從八地至如來地也。三、結文及餘文，並可知。
X03n0221_p0834b12║六、虗空含受喻。喻佛起住無㝵智。三門同前。合中釋
X03n0221_p0834b13║云：如來智慧遍一切故等者，謂佛智遍一切眾生心
X03n0221_p0834b14║中，而眾生從自心內種性生智，即是從佛智生，還依
X03n0221_p0834b15║佛智住，是故雖容無量智，無分別也。三、結，可知。
X03n0221_p0834b16║七藥王生長喻，喻佛種性深廣智。喻中有六：初明樹
X03n0221_p0834b17║生處及名，梵本中名無退根。二明從生因深。三樹功
X03n0221_p0834b18║廣大，以能生一切樹根等故。四此藥王下釋樹名。五
X03n0221_p0834b19║佛子彼下簡非生處。六然亦下明無捨厭，晉本云然
X03n0221_p0834b20║亦不捨生性。次合中二：初總、後別。前中舉法同喻，總
X03n0221_p0834b21║言亦如是。後別中四：一合樹身生長乃至成果，二佛
X03n0221_p0834b22║子如來下合釋樹名，三佛子如來下合令一切樹根
X03n0221_p0834b23║生等，四佛子如來下合簡非生處。初中七：一以過去
X03n0221_p0834b24║等大智願悲三法，此習所成性也，合樹根。二於一切
X03n0221_p0834c01║下合從生因深，謂從諸法無性中生此性種也。三堅
X03n0221_p0834c02║固下合樹莖，謂以善巧精進為身故。四遍法界下合
X03n0221_p0834c03║樹枝，隨所引生諸度行故。五禪定下合樹葉，謂以四
X03n0221_p0834c04║禪八定三空等故。六總持下合樹華，謂以總持辨才
X03n0221_p0834c05║菩提分等故。七究竟下合樹果，謂以大菩提常樂故。
X03n0221_p0834c06║二合釋名中二：先總標徵釋，後以究空下別顯。顯中
X03n0221_p0834c07║三：一以菩提心一發無休息時故，二得果不捨因故
X03n0221_p0834c08║無斷也，三以前前菩薩行成後後如來體，如是展轉
X03n0221_p0834c09║無窮盡。三合令一切樹根等生等有六，並文顯可知。
X03n0221_p0834c10║四合簡生處中三：初總標非處，二所謂下別顯三類。
X03n0221_p0834c11║墮無為坑者，住小見故𨷂大悲水，緣不同生長利益
X03n0221_p0834c12║故。此合地獄坑，有火無水故不生。問：豈此許彼住無
X03n0221_p0834c13║餘依？不爾，如何遮言墮坑？答：此有二義：一、怖令勇
X03n0221_p0834c14║猛故；二、令無迂迴故。二、及壞等者，住耶見故、斷善根
X03n0221_p0834c15║故，信不具足、不住法器，永沉生死、貪愛長流，此合水
X03n0221_p0834c16║輪中有水無土緣，故不生也。三、不捨生性中云然亦
X03n0221_p0834c17║等者，舉前𨷂緣雖即不生，生性不無故云亦也。曾無
X03n0221_p0834c18║厭捨者，佛菩薩性不厭生死、不捨眾生，其性既在故
X03n0221_p0834c19║云無厭捨。故前住耶小位只說𨷂緣不生，言三無性
X03n0221_p0834c20║不生。近有一僧指前墮坑溺水之語，即謗此經說畢
X03n0221_p0834c21║竟無性義，不觀此後句然亦之文，乃是顯有佛性之
X03n0221_p0834c22║理。此僧大與末代眾生作惡知識，持少世聽誦得法
X03n0221_p0834c23║相章句，而於數科成佛要義皆作留難，是知佛所懸
X03n0221_p0834c24║記期為可驗。經云：我滅度後之時分，後五百歲魔作
X03n0221_p0835a01║比丘，滿閻浮提壞亂我法。後總結可知。
X03n0221_p0835a02║八、劫火燒盡喻，喻佛知不盡智。合中略舉四境無不
X03n0221_p0835a03║斷盡。釋中云智慧平等悉明達者，證彼一切法一時
X03n0221_p0835a04║性分明了達故。
X03n0221_p0835a05║九、劫風持壞喻，喻佛巧令留惑智。謂佛有此善巧方
X03n0221_p0835a06║便，令諸菩薩留惑潤生，生於三界。由此留惑，惑方至
X03n0221_p0835a07║盡，得一切智。不同二乘速出，故斷惑令盡，不生三有。
X03n0221_p0835a08║具明留惑，如別行章。
X03n0221_p0835a09║十塵含經卷喻，喻佛性通平等智。於中文四：一、法說；
X03n0221_p0835a10║二、佛子！譬如下，喻況；三、佛子！如來下，合；四、佛子！是為
X03n0221_p0835a11║下，結。初中三：先標，謂佛果智遍在眾生中，即因性本
X03n0221_p0835a12║覺也。此即在纏之因，具出纏果法。二、何以下，徵。意云：
X03n0221_p0835a13║眾生界中，經說有五種種性，何以總說因果等有？三、
X03n0221_p0835a14║無一下，釋。意云：此中唯除草木瓦礫，無有一因性與
X03n0221_p0835a15║果智別。此中文二：先反解，謂但由無明覆故，將為有
X03n0221_p0835a16║別；以後若離下，順釋，謂若除無明，佛智便現，非始生
X03n0221_p0835a17║也。二、喻顯中五：一、總明經卷分量；二、所謂下，別顯經
X03n0221_p0835a18║中所錄；三、此大下，明器前雖大，潛在一塵；四、如一下，
X03n0221_p0835a19║准知餘塵；五、時有下，出經益物。三、合中，一、合經在塵，
X03n0221_p0835a20║謂佛智在眾生煩惱身中；二、但凡愚下，合經在塵，而
X03n0221_p0835a21║不知者無益；三、爾時下，合出經益物，謂佛示眾生各
X03n0221_p0835a22║自身具有佛慧，教修聖道，離妄見自佛慧；四、佛子下，
X03n0221_p0835a23║結成，可知。
X03n0221_p0835a24║三、總結，大段可知。
X03n0221_p0835b01║第二大段重頌中有二十二頌，分二：初二頌頌前約
X03n0221_p0835b02║法總辨佛心智等，後二十頌每二頌頌前一喻益，准
X03n0221_p0835b03║釋可知。
X03n0221_p0835b04║第五、通出現境界中長行內：一、法說；二、佛子！如大龍
X03n0221_p0835b05║下，喻顯；三、佛子！菩薩摩訶薩為入下，總結。
X03n0221_p0835b06║初中三：一、舉能知知所知；二、佛子！如一切下，舉所知
X03n0221_p0835b07║多以顯能知多；三、佛子！菩薩摩訶薩應知下，會釋心
X03n0221_p0835b08║智不異。初中所知有十種：一、一切世間者，謂諸可破
X03n0221_p0835b09║壞法墮虗妄中故；二、一切三世間，遷流可壞故；三、一
X03n0221_p0835b10║切剎者，器世間故；四、一切法者，心、心法故；五、一切眾
X03n0221_p0835b11║生者，諸蘊上假者故。已上並世俗諦攝。六、真如無差
X03n0221_p0835b12║別者，無性一味故；七、染淨實體故；八、純淨邊際故；九、
X03n0221_p0835b13║無質㝵性故；十、所緣實性故。已上勝義諦攝。上來十
X03n0221_p0835b14║種，由佛所知之境界也。二、明所知多顯能知多者，能
X03n0221_p0835b15║知無障㝵智一味平等，若不舉所知差別之境，無以
X03n0221_p0835b16║顯能知多故。十種准前，但翻顯為異。三、會釋心智不
X03n0221_p0835b17║異者，十中准舉初門顯無量義，文中二：初總顯心智
X03n0221_p0835b18║不異；後何以故下，徵釋。前中二：先標心之境即是智
X03n0221_p0835b19║境；後如心下，舉心緣多境無縛無脫，智緣多境亦爾。
X03n0221_p0835b20║言無縛脫者，謂勸此菩薩知心本無體無能隨，知相
X03n0221_p0835b21║本不生無所隨。既不隨相，則無相縛。先既無縛，後亦
X03n0221_p0835b22║無脫。相縛義，廣如前普賢品中說。此心與智，王所不
X03n0221_p0835b23║離故。如王既爾，其所亦然。或此亦為隣近釋也。後中
X03n0221_p0835b24║先徵意云：佛智緣境平等一味，無有多小，何以言無
X03n0221_p0835c01║量故耶？後釋意云：佛緣境平等，必不壞差別多少，是
X03n0221_p0835c02║故隨彼種種分別思惟，有種種多境界也。
X03n0221_p0835c03║第二喻顯中三：一大龍降雨喻，喻佛境界無所從。
X03n0221_p0835c04║此則顯前徵意與釋意無違，謂佛境離平等一味，然
X03n0221_p0835c05║不壞種之相。二、海水心起喻，喻佛智海昔願起。此
X03n0221_p0835c06║則顯前釋意與徵意無違，謂佛智海雖無分別，往昔
X03n0221_p0835c07║大願無差失故。上二喻皆先喻後合，並文顯可知。
X03n0221_p0835c08║三、海水無量喻，喻佛智海四種無量。於中二：先喻；後
X03n0221_p0835c09║佛子！於汝下，合。前中二：先別明水多；後如是下，通顯
X03n0221_p0835c10║四多。前中，一、四洲中水；二、十龍王雨海水；三、海龍王
X03n0221_p0835c11║太子雨滿水；四、十龍王宮殿中水；五、海龍王太子宮
X03n0221_p0835c12║殿中水；六、海龍王雨海水；七、海龍王宮殿中水。上七
X03n0221_p0835c13║種水，皆後水陪多，前水入大海中。後通顯四多者：一、
X03n0221_p0835c14║水；二、眾寶；三、眾生；四、大地。後法合中二：先問答；後佛
X03n0221_p0835c15║子！此大海下，正顯。顯中二：先合別顯，謂從百分中，一
X03n0221_p0835c16║分乃至比對分不及一，此皆有數量、語言及故。所喻
X03n0221_p0835c17║佛海乃至一極微，皆不可比，以非數量法故，非語言
X03n0221_p0835c18║及故，故云非譬所及。一、復合通顯四多中，一、得初等
X03n0221_p0835c19║者，合海中水多；二、一切菩提等者，合海中寶聚多；三、
X03n0221_p0835c20║所經眾生等，合海中眾生多；四、住等者，合海中大地
X03n0221_p0835c21║多。
X03n0221_p0835c22║第三大段，總結，可知。
X03n0221_p0835c23║後重頌中五頌分五：初一頌頌法說，次二頌頌初二
X03n0221_p0835c24║喻及合，後二頌頌第三喻及合，並如文可知。
X03n0221_p0836a01║第六、出現行中長行內三：初、牒前徵起；二、佛子！菩薩
X03n0221_p0836a02║摩訶薩應知下，正顯；三、菩薩摩訶薩應以如是下，總
X03n0221_p0836a03║結。
X03n0221_p0836a04║能顯中二：先法說；後佛子！如真如下，喻顯。前中二
X03n0221_p0836a05║行內，一、無㝵行者，是即理之事行，他用自在故。二、真
X03n0221_p0836a06║如行者，是即事之理行，常化無化故。後喻顯中兩
X03n0221_p0836a07║說，一云：初一喻喻後行，後四喻喻前行。一云：五喻通
X03n0221_p0836a08║二行。今依後說，其中各有法合。初喻合中云不生等
X03n0221_p0836a09║者，謂如為三際，依非三際合行，過未非緣，故不生不
X03n0221_p0836a10║動也；現在離緣，故不起也。二、法界喻合中云非量等
X03n0221_p0836a11║者，謂染淨法所顯真性之行，非少可量，又非多不可
X03n0221_p0836a12║量，以非形質故，然因法顯界不無故。三、鳥飛喻合中
X03n0221_p0836a13║云無邊際等者，謂畢竟無窮盡行，然非不行故。四、金
X03n0221_p0836a14║翅喻合中云住無㝵等者，謂無分別無㝵行故。五、日
X03n0221_p0836a15║月喻合中云性本寂等者，謂離作念行故，然非不運
X03n0221_p0836a16║行故。餘文並顯，可知。
X03n0221_p0836a17║後偈中五頌，各頌一喻，可知。釋行了。
X03n0221_p0836a18║第七、出現菩薩中長行，內三：初、牒前徵起；二、佛子！菩
X03n0221_p0836a19║薩摩訶薩應知下，正顯；三、佛子！菩薩摩訶薩如是下，
X03n0221_p0836a20║總結。
X03n0221_p0836a21║初中云成正覺者，此有四義：一彰此差別，謂晉本名
X03n0221_p0836a22║此為菩提故。准梵本中，若言菩提則唯是境，若云勃
X03n0221_p0836a23║陀則唯是智。今云成正覺，便為境智總合之稱。二具
X03n0221_p0836a24║釋三字者，謂境是真俗二諦不一不異故，智是究竟
X03n0221_p0836b01║圓滿無分別大智故。境智合稱者，謂智即境、境即智，
X03n0221_p0836b02║仍不離非即離故。三字簡異三類眾故：一異眾生，眾
X03n0221_p0836b03║生無正無覺故；二異二乘，二乘有覺無正故；三異菩
X03n0221_p0836b04║薩，菩薩有正有覺而未成故。唯佛具三，故名之爾。四
X03n0221_p0836b05║種類中三：初就菩提中五：一有二種菩提，大品云：性
X03n0221_p0836b06║淨菩提、修成菩提故。二有三種，涅槃第四十云：下智
X03n0221_p0836b07║觀故聲聞菩提，中智觀故緣覺菩提，上智觀故無上
X03n0221_p0836b08║菩提。三有五種，大品云：發心菩提、伏心菩提、明心菩
X03n0221_p0836b09║提、出到菩提、無上菩提。此中初一是十解初住，二是
X03n0221_p0836b10║三賢，三是初地見道，四是修道滿，五是佛果究竟。四
X03n0221_p0836b11║有十菩提，如離間說。五通一切法，維摩云：一切法即
X03n0221_p0836b12║菩提相故。二就勃陀中，或二或四或十，具如諸經及
X03n0221_p0836b13║此經上下文說。三就合說者，即如此文也。
X03n0221_p0836b14║第二、正顯中有十段：一、體無過失；二、出過下，明業用；
X03n0221_p0836b15║三、佛子！諸佛菩提下，明甚深；四、佛子！如來應正下，明
X03n0221_p0836b16║廣大；五、佛子！如來成正覺時下，明現因果；六、佛子！譬
X03n0221_p0836b17║如虗空下，明體離虧盈；七、假使有人下，明用無增減；
X03n0221_p0836b18║八、如來成正覺時下，明依定起用；九、佛子！菩薩摩訶
X03n0221_p0836b19║薩應知如來身一毛下，明佛周遍法界身；十、佛子！菩
X03n0221_p0836b20║薩摩訶薩應知自心下，明遍心中有佛。
X03n0221_p0836b21║初體無過失中有九，是減數十故，謂：一、佛智於境無
X03n0221_p0836b22║所觀觀故；二、於平等法性隨緣、不變二分中無猶豫
X03n0221_p0836b23║故；三、無二者，無二念故，亦曰不二現行，亦云二行永
X03n0221_p0836b24║絕。世親釋云：於所知一向無障功德，非如二乘亦有
X03n0221_p0836c01║障亦無障故。無性兩釋：一、釋曰：前二云：此中無有二
X03n0221_p0836c02║處現行，謂生死、涅槃。親光釋云：謂諸異生住著生死，
X03n0221_p0836c03║二乘聖者住著涅槃。如是二障，世尊無故。四、無相者，
X03n0221_p0836c04║無性為性故。五、無行者，非生滅故。六、無止者，無住著
X03n0221_p0836c05║故。七、無量者，是多功德故。八、無際者，後邊無故。九、遠
X03n0221_p0836c06║離二邊等者，離斷常故。
X03n0221_p0836c07║第二、明業用中三，謂法、喻、合。初、法說中九，亦減數十
X03n0221_p0836c08║也：一、出過文字書記故；二、出過言說故；三、知眾心行；
X03n0221_p0836c09║四、知根；五、知性；六、知欲樂；七、知煩惱；八、知習氣；九、一
X03n0221_p0836c10║念中知三世一切法也。二、喻況中，明大海印，現喻所
X03n0221_p0836c11║現，如後可知。三、法合中，心、念、諸根等皆現，佛大智海
X03n0221_p0836c12║中略舉十境也。而無所現者，此有三義：一、不持作意
X03n0221_p0836c13║現故；二、所現無故；三、無別體而不㝵別故。即自體顯
X03n0221_p0836c14║照，名之為覺。起信云：諸佛如來離於見相，無所不遍，
X03n0221_p0836c15║心真實故，即是諸法之性。自體顯照一切妄法，有大
X03n0221_p0836c16║智用，無量方便，隨諸眾生所應得解，自體開示種種
X03n0221_p0836c17║法義，是故得名一切種智。釋曰：此則無思顯照同體
X03n0221_p0836c18║之境，名菩提智業用，不同餘法有能、所取故。
X03n0221_p0836c19║第三明甚深中四：初三別，後一總。前中一非文宣故
X03n0221_p0836c20║深，二非聲及故深，三非語說故深。後一總者，前三但
X03n0221_p0836c21║是方便遮詮，非表詮故，故云但隨等也。
X03n0221_p0836c22║第四、廣大中三：初、舉身廣大；二、佛子！如所得下，類顯
X03n0221_p0836c23║結心；三、得如是，總結。初中有十三種身，此增數十也。
X03n0221_p0836c24║一、是眾生世間，謂得能同一切眾生身之身故。諸句
X03n0221_p0837a01║中皆云量等身者，量，分也；等，齊也。謂佛身令作彼諸
X03n0221_p0837a02║身，然不動彼，故云分等身者。依義、聚義，諸身隨應配，
X03n0221_p0837a03║可知。二、通方執無方軌；三、器世間；四、德相世及不相
X03n0221_p0837a04║應行遷流性，依色、心立，與三摩耶為依故；五、隨諸智
X03n0221_p0837a05║正覺隨應之身故；六、德相語言及世間語言；七、諸法
X03n0221_p0837a06║無性性；八、染淨法所顯真性；九、事空無質㝵體故；十、
X03n0221_p0837a07║得事事無㝵法界德相及業用故；十一、得諸大願身
X03n0221_p0837a08║故；十二、得功德海滿行身故；十三、大涅槃界身故。二、
X03n0221_p0837a09║類顯中，依辨語、心，語、心亦十三種身，可知。三、總結中，
X03n0221_p0837a10║身等一一各等法界，故云無量等也。
X03n0221_p0837a11║第五、明現因果中三：初、總顯；二、無盡下，別辨；三、知一
X03n0221_p0837a12║切下，總結。初中四：一、標一性；二、略釋；三、徵何性；四、重
X03n0221_p0837a13║釋無相性。相即體也。以菩提身等於眾生，是故眾生
X03n0221_p0837a14║悉於中現。以彼所現同能現故，是故眾生無不成佛。
X03n0221_p0837a15║問：此中所現眾生，為約事？為約理耶？設爾，何失？二俱
X03n0221_p0837a16║有過。若約事者，何故釋中云皆同一性，所謂無性耶？
X03n0221_p0837a17║若約理者，何故標中云普見成正覺等耶？答：此中所
X03n0221_p0837a18║現約事理。所以者何？因修法性觀，果成事理無㝵，事
X03n0221_p0837a19║事無㝵德相故。謂理即事，事即理，及此事彼事相在
X03n0221_p0837a20║等時，皆不壞本相。自他非一異。三世相望，非一非異，
X03n0221_p0837a21║當知悉然。是故佛心中有一切眾生，佛所發心乃至
X03n0221_p0837a22║涅槃，即是眾生發心乃至涅槃，此即自他非一異門。
X03n0221_p0837a23║常是佛，常不是佛，思之可見。二、別辨中十一句以顯
X03n0221_p0837a24║此義：一、眾生染相本性自無。二、有二義：一、無物可盡
X03n0221_p0837b01║故；二、常故；三、本來不生故；四、亦無期滅故；五、我性自
X03n0221_p0837b02║空故；六、非我性亦無故；七、眾生緣之生非是生故；八、
X03n0221_p0837b03║即前非生之性亦不可得故；九、所證菩提無所得故；
X03n0221_p0837b04║十、所依法界亦無性故；十一、本性空界本無體故；十
X03n0221_p0837b05║二、能證智體無能得故。三、總結中三：初、結前知無性；
X03n0221_p0837b06║二、得下，明由智故，得大智悲。若不爾者，悲智非大；三、
X03n0221_p0837b07║由此悲智能度眾生到究竟故。
X03n0221_p0837b08║第六顯體離虧盈中二：先喻，後合。喻中明虗空常性，
X03n0221_p0837b09║顯菩提無增減，由體常滿足，成與不成等無二故。
X03n0221_p0837b10║第七、明用無增減中三：先、喻顯；二、普賢下，法合；三、佛
X03n0221_p0837b11║子下，總結。初中化現無形，顯菩提成不平等。言化多
X03n0221_p0837b12║心者，喻各各修多因故。心化作如來者，喻成多果故。
X03n0221_p0837b13║以此因果俱無色相，是故化與不化等無異。合、結，可
X03n0221_p0837b14║知。
X03n0221_p0837b15║第八、明依定起用中三：初、唯舉一定。定名驚覺者，順
X03n0221_p0837b16║理警機，故依此定出眾生數等菩提之身。二、如一下，
X03n0221_p0837b17║類顯。謂如一定中出既爾，餘一一定亦然；如多定既
X03n0221_p0837b18║爾，餘一一法門亦然。謂大悲、大智、大總持等，則知菩
X03n0221_p0837b19║提之身無盡無盡，不可稱說也。三、佛子下，結，可知。
X03n0221_p0837b20║第九、明周遍法界，中三：先、標；二、何以故下，徵釋；三、隨
X03n0221_p0837b21║其下，結。初中三：先一、毛孔者，此有二種：一云、於佛身
X03n0221_p0837b22║生毛之處孔中，即於此處見前門中眾生數等，菩提
X03n0221_p0837b23║之身無不圓滿；二云、於佛身上毛內孔中見也。上下
X03n0221_p0837b24║文中有此毛孔之者，並准此二釋。二、類顯一切毛道
X03n0221_p0837c01║皆爾。三、類顯一切法界處悉重重普遍。二、徵。釋中，先
X03n0221_p0837c02║徵、後釋，釋成周遍。三、結法屬人，謂毗盧遮那於此座
X03n0221_p0837c03║上坐時，即遍周法界處現種種身也。
X03n0221_p0837c04║第十、明遍心中二：先明自心例他；後如自心下，例他
X03n0221_p0837c05║心亦爾。前三謂標佛菩提果遍在菩薩身心中，非是
X03n0221_p0837c06║菩薩有菩提因性，以此正辨佛菩提故。二、徵意云：何
X03n0221_p0837c07║以將同理性說，事亦同故。三、釋意云：佛果即以無性
X03n0221_p0837c08║理成故，故云如來不離此心成正覺故。此義具顯，如
X03n0221_p0837c09║前第六門中。復例他心中二：先例，可知；後悉有下，結
X03n0221_p0837c10║德。言廣大等者，遍一切處也。不離是相，即不斷是，不
X03n0221_p0837c11║壞本相故。入不思等者，即理即事，即因即果故。
X03n0221_p0837c12║第三、總結中者，結前十門勸菩薩應知。
X03n0221_p0837c13║後偈中六頌：初頌頌初體無過失，次頌頌第二業用，
X03n0221_p0837c14║次頌頌第六體離虧盈，次頌頌第七用無增減，次頌
X03n0221_p0837c15║頌第八依定起用，後一頌却頌第九顯現因果，及頌
X03n0221_p0837c16║初門業用中說法。其末後一頌云如三世等者，梵本
X03n0221_p0837c17║云：三世諸劫剎眾生，及心根欲一切法，悉於佛身平
X03n0221_p0837c18║等現，是故正覺亦無量。門略無頌釋菩提了。
X03n0221_p0837c19║第八、明出現轉法輪中長行，內三：初、牒前徵起；二、佛
X03n0221_p0837c20║子！菩薩摩訶薩應如是下，正顯；三、佛子！諸菩薩下，總
X03n0221_p0837c21║結。
X03n0221_p0837c22║就正顯中七：一、體相；二、一切文字下，廣深；三、佛子！譬
X03n0221_p0837c23║如下，是無盡；四、佛子！如來法輪悉入下，無住；五、一切
X03n0221_p0837c24║眾生種種語下，分齊；六、復次，佛子下，出生；七、能如是
X03n0221_p0838a01║知下，顯知法益。初中十種：一、知以心自在力者，是
X03n0221_p0838a02║法輪，因宿願故。無起無轉者，是為眾生轉，非自為也。
X03n0221_p0838a03║二、知一切法等者，是所轉之法對緣方起，故恒無起。
X03n0221_p0838a04║三、以三種轉等者，示相、勸知、別證。三中偏舉斷業，餘
X03n0221_p0838a05║略可知。四、知一切法離邊見者，是業用，能破見故。五、
X03n0221_p0838a06║離欲際非際者，所破者不見愛體而離愛故。六、入虗
X03n0221_p0838a07║空際者，畢竟無實故。七、無言說者，離言說故。八、不可
X03n0221_p0838a08║說者，說前離言亦不可說故。九、究竟寂滅者，永無而
X03n0221_p0838a09║有故。十、涅槃性者，圓滿寂靜，利樂紛然，無竟期故。
X03n0221_p0838a10║第二明廣深中四：一廣，二深，三四皆俱廣深，各有標
X03n0221_p0838a11║釋。初中前標，後如來下釋廣遍也。二標說聲如響，釋
X03n0221_p0838a12║了實性是深也。三標一音出多，是廣釋以無主深也。
X03n0221_p0838a13║四標無遺盡，是廣釋無著深也。第三明無盡中二：
X03n0221_p0838a14║前文字無盡喻，後合法輪無盡。可知。第四明無住
X03n0221_p0838a15║中三：初法說，謂佛法輪不定住一處；二喻況，可知；三
X03n0221_p0838a16║法合，略舉五類佛語，用彼說法，故云善入也。第五
X03n0221_p0838a17║明分齊中二，前中二：前標，後何以下徵釋。先徵意云：
X03n0221_p0838a18║眾生語言但是執染，何以得作淨法輪故耶？釋意云：
X03n0221_p0838a19║執染即實相，實相是法輪故。於中二：先標後釋，皆約
X03n0221_p0838a20║體用得成法輪也。第六、復次，佛子下，明出生。於中
X03n0221_p0838a21║四：一、標門；二、何等下，徵起；三、佛子！如來下，總舉；四、何
X03n0221_p0838a22║以下，別釋。釋中，先通辨，謂欲轉法輪，入此三昧者，是
X03n0221_p0838a23║所依門故也。無㝵者，是辨才。無畏者，無怯懼。二、入此
X03n0221_p0838a24║下，正顯多音。釋成總中，出隨眾生心，行欲樂音也。令
X03n0221_p0838b01║一切眾生等者，稱根授法，故皆歡喜也。第七、能如
X03n0221_p0838b02║是知下，明知法益。謂如上而知即順大菩提，不爾即
X03n0221_p0838b03║非也。
X03n0221_p0838b04║三、總結，可知。
X03n0221_p0838b05║後頌五偈：初半頌頌初體相，次半頌頌第三無盡，次
X03n0221_p0838b06║一頌頌第四無住，次二頌頌第六出生，末後一頌却
X03n0221_p0838b07║頌第二廣深。其第五、第七，略不頌釋轉法輪了。
X03n0221_p0838b08║第九、明出現涅槃中長行，內三：初、牒前徵起；二、佛子！
X03n0221_p0838b09║菩薩摩訶薩欲知下，正顯。顯中長分有八：一、體實真
X03n0221_p0838b10║常；二、佛子！如來下，簡異灰斷；三、佛子！諸佛下，不㝵出
X03n0221_p0838b11║沒；四、佛子！譬如日出下，隨器虧盈；五、佛子！譬如火大
X03n0221_p0838b12║下，起世隨緣；六、復次，佛子！譬如幻師下，存沒俱存；七、
X03n0221_p0838b13║復次，佛子！如來、應、正等覺示涅槃時下，用窮來際；八、
X03n0221_p0838b14║佛子！如來住於下，總結能知相。
X03n0221_p0838b15║就初中三：先舉法勸知，即根本自性；次云如、真如等
X03n0221_p0838b16║也。二、如、真如下，正辨所知。先標真如，次會涅槃。謂即
X03n0221_p0838b17║雙林示滅，即同真如平等一味，不生不滅，故云如、真
X03n0221_p0838b18║如、涅槃。如來涅槃亦如是。下九例然。並是如之異名，
X03n0221_p0838b19║意顯涅槃同彼真性，令明淨故。約此多門顯也。三、何
X03n0221_p0838b20║以故下，指喻同法。先徵，後釋。徵意云：何不直說如來
X03n0221_p0838b21║涅槃非永滅度，乃至當須了知根本自性如、真如、真
X03n0221_p0838b22║如、涅槃，乃言如、真如、際等耶？釋意云：若先識真如等
X03n0221_p0838b23║根本自性是不生義，即知畢竟無滅。如來涅槃亦爾。
X03n0221_p0838b24║若不知根本，即不知無滅之深，故云若法無生無出，
X03n0221_p0838c01║則無有滅。
X03n0221_p0838c02║二簡灰斷中三：先標，次徵，後釋。標中云如來不為等
X03n0221_p0838c03║者，約人顯實故，謂於二乘亦說如來永斷滅故。今就
X03n0221_p0838c04║實教大機盡理而談，故不為說。次徵意云：眾生亦有
X03n0221_p0838c05║宜聞永滅，得何以不為說故？三釋意言：雖有益生是
X03n0221_p0838c06║小非大，今為令見常現前故等。亦不起二不二根者，
X03n0221_p0838c07║謂佛界有二不二：二者應現時有，已滅未滅故；不二
X03n0221_p0838c08║者一切皆己佛事，說如此想亦不起故。次復徵意云：
X03n0221_p0838c09║縱事非有，想何得無？釋意：根因事起，此實教中菩薩
X03n0221_p0838c10║從發心來初無熏習，彼現由何起？故云永離一切想
X03n0221_p0838c11║著也。
X03n0221_p0838c12║三、不㝵出沒中三：先、標，謂應機有出沒不㝵；二、徵意，
X03n0221_p0838c13║云何以作此不定故；三、釋云，據佛自體常住，隨物示
X03n0221_p0838c14║滅。
X03n0221_p0838c15║四、隨器虧盈中二：先喻；後佛子！如來下，法合。前中舉
X03n0221_p0838c16║日影隨器現不現喻，顯佛隨器有虧盈。如無性攝論
X03n0221_p0838c17║第十云：問：若如來是常住者，於一切時何故不現？
X03n0221_p0838c18║答：眾生罪故不現。故彼頌云：眾生罪不見，如月於破
X03n0221_p0838c19║器，遍滿諸世間，由法光如日。釋曰：如破器中無水，月
X03n0221_p0838c20║影不得住，此非月過，是器之失。眾生身中無奢摩他
X03n0221_p0838c21║清深定水，佛影不現，非如來過，是眾生失。
X03n0221_p0838c22║五起盡緣起中三：初喻，次合，後結。喻中火事隨薪有
X03n0221_p0838c23║無燒不燒別，佛隨彼化緣有起盡故。攝論第十云：或
X03n0221_p0838c24║涅槃如火者，如世間火有處燒然有處息滅。諸佛亦
X03n0221_p0839a01║爾，於諸善根未成熟者，現等正覺令其成就速得解
X03n0221_p0839a02║脫。於諸善根已得成熟已解脫者，現般涅槃無所為
X03n0221_p0839a03║故。
X03n0221_p0839a04║六、存沒俱存中三，謂喻、合、結。喻中舉幻師隨捨不捨，
X03n0221_p0839a05║顯佛隨機有滅有存，法界身恒遍。言善知等者，明佛
X03n0221_p0839a06║此身即是法界身故。
X03n0221_p0839a07║七、用窮來際中十二：初、定力現佛；二、佛身放光；三、光
X03n0221_p0839a08║出華蘃；四、蘃有莊；五、依莊有佛；六、佛數等所化；七、佛
X03n0221_p0839a09║德具願海；八、佛應機化益；九、佛窮來際；十、佛體離有
X03n0221_p0839a10║無；十一、佛常住所由；十二、正結知見。此並如來雙林
X03n0221_p0839a11║示滅之時有此事也。
X03n0221_p0839a12║八、總結能知相中十句：一、無量者，結上簡異灰斷，彰
X03n0221_p0839a13║大涅槃功用無邊；二、無㝵者，顯隨緣起盡，明滅不滅
X03n0221_p0839a14║無㝵；三、究竟法界者，為萬行所依，結存歿俱存；四、虗
X03n0221_p0839a15║空界者，結不㝵出沒，上云其實如來無有出世，亦無
X03n0221_p0839a16║涅槃，是故同虗空也；五、真如法性無生滅者，結隨器
X03n0221_p0839a17║虧盈，上云其實如來不生不滅也；六、實際者，結前最
X03n0221_p0839a18║初體實真常，結上實際等十義；七、為諸眾生隨時示
X03n0221_p0839a19║現者，通結諸門因應機現用也；八、本願持故，無有休
X03n0221_p0839a20║息，不捨一切眾生；九、不捨利；十、不捨法。此上三，結末
X03n0221_p0839a21║後用窮來際，謂願力持故，盡窮來際等，可知。
X03n0221_p0839a22║後頌中六偈：初頌頌第四。明日等者，梵本云：譬如日
X03n0221_p0839a23║光照世間，器壞水流影隨滅，佛智日光照法界，無信
X03n0221_p0839a24║正見見涅槃。次頌頌第五。次頌頌第六。次二頌頌第
X03n0221_p0839b01║七。說一頌頌初門，餘略不述涅槃出現了。
X03n0221_p0839b02║第十、出現見聞親近所種善根中長行內三：一、見聞
X03n0221_p0839b03║信向益；二、佛子！我今告汝下，見聞不信益；三、佛子！如
X03n0221_p0839b04║來下，簡喻異法。
X03n0221_p0839b05║初中二。先總法說，後佛子！譬如丈夫下，喻顯。然一
X03n0221_p0839b06║一中皆有徵、合等。初中十一句，先一句總，後十句別。
X03n0221_p0839b07║總中云於如來所乃至覺慧故者，謂見佛色身、聞佛
X03n0221_p0839b08║名號、受佛戒香、得佛法味、若佛光觸、若憶念佛，皆種
X03n0221_p0839b09║善根，生無盡覺慧。覺慧謂大菩提智也。若供佛曾行
X03n0221_p0839b10║地及佛塔廟，亦具善根，滅惑得樂。乃至雖見聞佛，由
X03n0221_p0839b11║業障纏覆不生信樂者，亦種善根，無空過，乃至畢竟
X03n0221_p0839b12║大般涅槃。後別中，一、斷果，二、窮來際利樂，三、不錯謬，
X03n0221_p0839b13║四、大願滿，五、了有為性，六、所行與無為合，七、所作生
X03n0221_p0839b14║真慧，八、所修皆無限，九、所行皆佛正因，十、所行皆八
X03n0221_p0839b15║地已上不動因。上來初唯斷，後唯智中皆通，如文可
X03n0221_p0839b16║知。
X03n0221_p0839b17║二、喻顯中三喻：一、吞小金剛喻，喻於佛種少善根，
X03n0221_p0839b18║畢竟得大菩提涅槃益。文中六：一、喻金剛性堅利，非
X03n0221_p0839b19║肉身腹內所能銷化，故云食少許終竟不銷，要穿身
X03n0221_p0839b20║過出在外。舊經云下，入至金剛際乃住。二、何以故，徵
X03n0221_p0839b21║意云：何以至彼方住耶？三、釋意云：身業非金剛住處
X03n0221_p0839b22║故。四、合云：佛所種少為，非一異善，不住一切有為行
X03n0221_p0839b23║等身中，要至為即無為智處住。五、重徵云：何以少許
X03n0221_p0839b24║即能如此故？六、重釋云：多少雖殊，其性是一，必不與
X03n0221_p0839c01║一切有為法同性住故。二、小火燒薪喻。喻於佛種
X03n0221_p0839c02║少善，必斷二障益。文中六：一、喻，謂小火能燒大草積。
X03n0221_p0839c03║二、徵云，草積極大，火體極小，何以小火能燒大積草
X03n0221_p0839c04║故。三、釋意云，以火是性能燒物，乾草性是易燒，故小
X03n0221_p0839c05║能燒多也。四、合云，於佛種少善，必燒一切惑盡至大
X03n0221_p0839c06║涅槃。五、徵，六、釋，並易。三、藥樹多療喻，喻於佛積少
X03n0221_p0839c07║善不空過益。文中，一、喻佛為眾生六根境益物不空。
X03n0221_p0839c08║文中二：先約佛現在；後若有眾生下，約佛滅後。前中，
X03n0221_p0839c09║見者眼得淨等，可知。與寶性論大同。故彼論云：諸佛
X03n0221_p0839c10║身如虗空無相，為諸勝智者作六根境界，示現微妙，
X03n0221_p0839c11║出于妙音聲，令嗅佛戒香，嘗佛妙法味，使覺三昧觸，
X03n0221_p0839c12║令知深妙法。後明佛滅後中，取彼地土者，喻後世遇
X03n0221_p0839c13║遺教及供塔廟等益。二、佛子！如來下，法合。文顯，可知。
X03n0221_p0839c14║第二、見聞不信益中二：先正顯業障。眾生雖見聞佛，
X03n0221_p0839c15║及滅後遇經教、供塔廟等，由惡業障纏覆，不生信樂
X03n0221_p0839c16║者，亦種善根。後佛子！菩薩下，并前信向等，總結。問：如
X03n0221_p0839c17║何不信亦名種善根，不名造罪耶？答：且據得益邊
X03n0221_p0839c18║說，謗罪非無。故文殊巡行經云：文殊師利言：我由過
X03n0221_p0839c19║去謗般若故，無量劫墮三惡道。即由謗時聞般若故，
X03n0221_p0839c20║今得解脫。又如來祕密藏經云：譬如罵藥，服之還得
X03n0221_p0839c21║病愈；罵沉，燒之還發香氣；於佛瞋罵，猶勝恭敬讚歎
X03n0221_p0839c22║外道。
X03n0221_p0839c23║第三、簡喻異法中三：初、標云：無有譬喻能說此法。二、
X03n0221_p0839c24║何以故？徵。意云：向來唯約喻顯諸法，今何以言非故？
X03n0221_p0840a01║三、釋云：但隨眾生心見聞愛樂處，且作是說，令漸得
X03n0221_p0840a02║入。理實不只如此，故云心智路絕等。上來總明大段
X03n0221_p0840a03║第四、說分竟。此門偈頌在後。顯名受持下，此是教相
X03n0221_p0840a04║中相，第塔鉤鎻義故。
X03n0221_p0840a05║第五大段、顯名受持。分中三：先顯名；次佛子！此時門
X03n0221_p0840a06║下，辨受持；後佛子！菩薩摩訶薩成就下，結益。
X03n0221_p0840a07║前中名有十種：一、如來祕密者，於佛所說中見幽奧
X03n0221_p0840a08║義，所謂理事，事事無㝵法，非權小所及故。二、世不能
X03n0221_p0840a09║知，權小尚迷，何況世間故。三、入佛印者，佛印即是一
X03n0221_p0840a10║切法無性故。四、開大智門者，佛果大智，此教為門，於
X03n0221_p0840a11║此開悟，是為方便得佛智故。五、示佛種性者，佛體
X03n0221_p0840a12║唯是無性理故。六、成就菩薩，熏此種性成故。七、不能
X03n0221_p0840a13║壞者，熏成金剛種子，非人天中受銷故。八、一向隨順
X03n0221_p0840a14║佛境者，佛以真俗非一為境故。九、能淨眾生界者，悉
X03n0221_p0840a15║淨治故。十、演說等者，此教唯說隨緣不變真性，此為
X03n0221_p0840a16║諸佛根本故。
X03n0221_p0840a17║後辨受持中四：一、定所為受持；二、是故菩薩下，舉益
X03n0221_p0840a18║勸修；三、若得聞此下，信順成益；四、菩薩摩訶薩聞此
X03n0221_p0840a19║經已下，勸修成益。
X03n0221_p0840a20║初中三，謂法、喻、合。法中二：先明為非，後佛子下明受
X03n0221_p0840a21║非受。前中二：初不為餘者，謂權小凡故；後唯為等者，
X03n0221_p0840a22║謂大乘實教菩薩故。於中有二：先明地，前名趣向大
X03n0221_p0840a23║乘，無分別智為乘體故；後是十地菩薩乘名不思議，
X03n0221_p0840a24║此乘非彼權小凡等所思議故。又乘是運載義，若從
X03n0221_p0840b01║信至賢、從賢至聖是可思議，今乃十信滿心、十住初
X03n0221_p0840b02║位即是佛果，故名不思議乘也。後受非受中二：先明
X03n0221_p0840b03║不能受，後唯菩薩下顯能受。不能受中云不入手者，
X03n0221_p0840b04║手信也。上文賢首品云：信為道元功德母，乃至為清
X03n0221_p0840b05║淨手受眾行。喻中五句可知。合中亦五：一此經等合
X03n0221_p0840b06║七寶，二不入手合無堪持也，三唯除真子從種性中
X03n0221_p0840b07║生者合第一夫人所生太子，四種如來相等者合具
X03n0221_p0840b08║聖王相，五若無此等者合若無太子七寶散滅，以無
X03n0221_p0840b09║修行故教法不行名為經滅。般若論云：法欲滅時者
X03n0221_p0840b10║修行滅故。何以故下釋無真子經滅所由。
X03n0221_p0840b11║第二舉益勸信中二：先明聞信之益，後佛子！設有下
X03n0221_p0840b12║明聞信難得。前中有標及徵釋。標云：菩薩聞此應大
X03n0221_p0840b13║喜頂受。二徵意云：豈佛所說有勝有劣，有聞不大喜
X03n0221_p0840b14║等者耶？三釋意云：由菩薩聞此生於信樂，即疾得菩
X03n0221_p0840b15║提故。後聞信難得中二：先顯真菩薩，後以不能下釋
X03n0221_p0840b16║成。初中三：初明但依權教修行，不約實教熏習為因，
X03n0221_p0840b17║故云設多劫修六度菩提法也。後若未聞下明前既
X03n0221_p0840b18║無因故後無果，故云未聞或聞不信等。不順者，不能
X03n0221_p0840b19║依教行故。不入者，由無行故不能證會故。後釋成中
X03n0221_p0840b20║意，若依實教畢有證會之時得名真實，而生信尚無，
X03n0221_p0840b21║竟何證會得名真實耶？
X03n0221_p0840b22║第三、信受利益中，文有十一句：一、聞實教法名如來
X03n0221_p0840b23║等者，此唯諸佛無盡祕藏解脫大智境界故。二、聞已
X03n0221_p0840b24║能信解等，乃至住佛家故。無性攝論釋云：生如來家
X03n0221_p0840c01║者，謂佛法界，於此證會，故名為生。世親釋云：由此能
X03n0221_p0840c02║令諸佛種性不斷絕故。十住毗婆沙第一云：今此菩
X03n0221_p0840c03║薩行如來道，相續不斷故。更有多釋，廣如彼說。三、順
X03n0221_p0840c04║佛智境，真俗鎔融。四、悲智行具。五、住境佛界，此亦於
X03n0221_p0840c05║佛所化、能化故。六、無諸雜染。七、能增長佛果所行。八、
X03n0221_p0840c06║諸菩薩化生法皆了達。九、於佛神通作用不疑。十、億
X03n0221_p0840c07║無師自然智。十一、於佛無㝵解脫證會故。
X03n0221_p0840c08║第四、修行成益中亦十句：一、大智普智，一性法故；二、
X03n0221_p0840c09║真心，念真如故；三、現見諸佛故；四、以加行力入平等
X03n0221_p0840c10║觀；五、由神通念力遊多世界，或於諸事物中以自在
X03n0221_p0840c11║念力身遍其中；六、以智導眾福；七、由無師自然智永
X03n0221_p0840c12║離世染；八、以菩提心入十方網救護眾生。方網者，謂
X03n0221_p0840c13║一剎海中有十不可說剎種，一一種上有二十層，從
X03n0221_p0840c14║最下層有一佛剎塵數，乃至最上層有二十佛剎塵
X03n0221_p0840c15║數，總有二百一十剎塵數剎，此剎一一各有十佛剎
X03n0221_p0840c16║塵數廣大剎繞，又此廣剎一一各有十剎塵數眷屬
X03n0221_p0840c17║剎繞，如是三重諸剎遞如網，以其上下四方四維皆
X03n0221_p0840c18║相當，相去近遠亦有相似故，其一一層中諸方相望
X03n0221_p0840c19║既爾，故名方網，總相觀之狀如網故；九、知三世佛同
X03n0221_p0840c20║一體。如此知之，名大觀察。十、以善根迴向之智，能普
X03n0221_p0840c21║入諸法。謂凡觀一法，必具一切。然智入時，以無能、所
X03n0221_p0840c22║緣而入，故名無入之入也。若依梵本，應言：佛子！菩薩
X03n0221_p0840c23║摩訶薩聞此法已，應以普遍隨行智入，應以積集中
X03n0221_p0840c24║無量意樂隨行心入，應以離一切分別計度勝意樂
X03n0221_p0841a01║入，應以一切如來現前作意入，應以了知平等如虗
X03n0221_p0841a02║空殊勝念入，應以菩薩無中邊法界意業樂行入，應
X03n0221_p0841a03║以普遍一切功德成就神通智、自然智入，應發除滅
X03n0221_p0841a04║一切世間垢濁心入，應以盡一切方網菩薩普遍觀
X03n0221_p0841a05║入，應以善根迴向三世諸佛同一體性智入，應以此
X03n0221_p0841a06║諸法入。然無所入，不於一法而有攀緣，應以一法觀
X03n0221_p0841a07║一切法。釋曰：此上十種入，是聞此法已，從如是十種
X03n0221_p0841a08║方便法入。此法不同新譯經文，思之！
X03n0221_p0841a09║後頌中四頌，此但頌前第十大段見聞等益，不頌顯
X03n0221_p0841a10║名受持也。四頌分四：初一頌法說，次三頌各頌前一
X03n0221_p0841a11║喻，如次應知。
X03n0221_p0841a12║第六大段，表瑞證成。分中二：先表瑞；後是時十方下，
X03n0221_p0841a13║證成。前中二：先此土謂動地雨供表法真實，後如
X03n0221_p0841a14║此下結遍通十方，即明一說一切說也。此亦通結，前
X03n0221_p0841a15║所說法皆順根成利益故。後證成中二：初明果人
X03n0221_p0841a16║證；後爾時，十方下，明因人證。前中二：先明證法；後令
X03n0221_p0841a17║此會中下，舉益。證中四：一、現身證；二、而作下，讚說；三、
X03n0221_p0841a18║佛子！我等下，別意說；四、如我下，類通說，可知。後舉益
X03n0221_p0841a19║證中五：一、得因位滿益，謂一生菩薩得十通，蒙記盡，
X03n0221_p0841a20║現一生成佛故。二、佛剎下，佛剎塵數眾生發菩提心，
X03n0221_p0841a21║一記多劫成佛。同號佛勝境者，同緣佛出現境界故。
X03n0221_p0841a22║三、我等為令下，明佛護持經久住。四、如此下，類結前
X03n0221_p0841a23║度生益。五、出前遍益所因中，略顯十因：一、十方佛現
X03n0221_p0841a24║在力故；二、當處佛本願力故；三、有此法起處，即合有
X03n0221_p0841b01║此益故；四、彼得益者，自善根力故；五、佛加持令起，不
X03n0221_p0841b02║虗加故；六、根緣契會故；七、隨可驚覺時，即驚覺故；八、
X03n0221_p0841b03║往因不失故；九、令成普行故；十、顯佛智自在。後明因
X03n0221_p0841b04║人證中二：先明此處作證；後如我表此下，類遍十方。
X03n0221_p0841b05║前中二：先釋文，後問答。前中有十六節：一乘處遠近，
X03n0221_p0841b06║二有十不可下眾數，三來詣下明充滿法界而來，四
X03n0221_p0841b07║現菩薩莊嚴相，五放光，六動剎，七壞魔宮，八滅惡道
X03n0221_p0841b08║苦，九顯歌讚佛德，十雨諸色雨，十一現諸色身，十二
X03n0221_p0841b09║受無量法，十三以佛下讚說法者，十四佛子下自述
X03n0221_p0841b10║同名及來處，十五彼一切下述彼同此所說法同，略
X03n0221_p0841b11║有六種文句義理宣說決定，決定即是益物。十六我
X03n0221_p0841b12║等下顯來意作證，故略出二因，佛力故得、法故得。類
X03n0221_p0841b13║通可知。後問答者，問：如上發心品中唯佛證成，所餘
X03n0221_p0841b14║會中菩薩作證，今此品內通因果耶？答：發心品中說
X03n0221_p0841b15║初發心即是佛，故證此難，信佛自證。餘會唯菩薩者，
X03n0221_p0841b16║為證所說諸菩薩行，一即一切、一切即一故。今此相
X03n0221_p0841b17║顯出現行等皆是果位所行之行，此則雖得佛道而
X03n0221_p0841b18║不捨菩薩行，故通因果也。
X03n0221_p0841b19║第七大段重頌分中分二：先辨意，後正顯頌。前中二：
X03n0221_p0841b20║初觀眾，後欲重下顯意。顯意中有十句：一佛出現等
X03n0221_p0841b21║明總句出現正法，二如來正法等是語業音聲，三無
X03n0221_p0841b22║量善根是身業，四諸佛出世業是菩提，五善能等是
X03n0221_p0841b23║心業，六隨應等是轉法輪，七出諸菩薩等是於佛見
X03n0221_p0841b24║聞敬養，八一切諸佛自在等是境界，九一切一身等
X03n0221_p0841c01║是涅槃，十從本大行等是出現行也。後正顯頌中四
X03n0221_p0841c02║偈：初一頌頌前說分，次二頌頌前顯名受持分，後一
X03n0221_p0841c03║歎勝勸持。
X03n0221_p0841c04║
X03n0221_p0841c05║續華嚴略疏刊定記卷第十三