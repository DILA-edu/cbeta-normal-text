X03n0221_p0866b15║
X03n0221_p0866b16║
X03n0221_p0866b17║續華嚴略疏刊定記卷第十五（本末合）
X03n0221_p0866b18║
X03n0221_p0866b19║四、與□□等者，別彰□□□□□□□□□□□三
X03n0221_p0866b20║諸世主。初菩薩中，舉數、列名、□□□□□□□□賢、
X03n0221_p0866b21║文殊者，是助化中之首，故釋名如□□□□□□五
X03n0221_p0866b22║百數，唯一百四十一人。大位十十中間有增□□□
X03n0221_p0866b23║同名幢者，顯德行高出故；二十同名威力者，福智感
X03n0221_p0866b24║動故；三十同名藏者，具德含攝故；四十同名明者，眼
X03n0221_p0866c01║照法界故；五十同名冠者，表勝德嚴於心頂故；六十
X03n0221_p0866c02║同名髻者，表德尊高故；七十同名光者，身智二光照
X03n0221_p0866c03║內外故；八十同名幢者，前約獨出，今依降伏，各據一
X03n0221_p0866c04║義，前後別列故；九十同名音者，妙響體故；十十同名
X03n0221_p0866c05║上者，無上故；十一十同名勝者，無劣故；十二十同名
X03n0221_p0866c06║自在王者，業用無礙故；十三十同名音者，無礙應機
X03n0221_p0866c07║故；十四十同名覺者，悟佛境故。三、結數，可知。
X03n0221_p0866c08║三歎德，中二：先一句總，後十句別。初總云普賢行願
X03n0221_p0866c09║者，即後別十十句皆是普賢行願也。於中，一緣諸佛
X03n0221_p0866c10║境，二身遍親近，三覩佛神變，四普至覺樹，五智照法
X03n0221_p0866c11║海，六顯說多劫無盡，七廣智緣境悉極，八從無依慧
X03n0221_p0866c12║現應機身，九了生無生滅不了見，十廣智普照一切
X03n0221_p0866c13║法界法故。二聲聞眾中亦三：一舉數，二顯類，三「悉覺
X03n0221_p0866c14║下」歎德。前二可知。歎德中十句皆具二分：一菩薩分，
X03n0221_p0866c15║二聲聞分。當知此是諸佛密語，顯詮聲聞法、密詮菩
X03n0221_p0866c16║薩法，以每句中含二義故。所以者何？《如來不思議境
X03n0221_p0866c17║界經》云：「時有他方諸佛，為欲莊嚴毗盧遮那道場眾
X03n0221_p0866c18║故，示菩薩形來在會座。乃至云：復有無量千億菩薩，
X03n0221_p0866c19║現聲聞形亦來會坐，其名曰舍利弗、大目健連等。」廣
X03n0221_p0866c20║說如彼。釋曰：准此故知句通二分。初覺真諦者，謂四
X03n0221_p0866c21║真諦，此一一諦下證生空如故。亦是真俗二諦中，真
X03n0221_p0866c22║諦通大小乘俱有，故言含顯顯密也。對於俗諦，故名
X03n0221_p0866c23║真諦。二實際者，二空真如自體無限，然與有為住際
X03n0221_p0866c24║畔故，故以邊際觀標其名爾。三入法性者，證一切法
X03n0221_p0867a01║無性之體，故顯密同前。四出有海者，二乘身出行不
X03n0221_p0867a02║出，灰斷永滅唯淨法界故；菩薩行永出身不出故，取
X03n0221_p0867a03║二出同義故云也。五依佛功德者，二乘有為無為功
X03n0221_p0867a04║德，與菩薩無邊福慧，皆依佛成故。六離結使縛者，大
X03n0221_p0867a05║小宗四縛、九結、十使，大小多同，准小宗中見取結縛，
X03n0221_p0867a06║大乘名我見縛，餘皆相似，故此一句會於大小成顯
X03n0221_p0867a07║密也。七住無礙處者，就小顯說坐臥空中神通無礙，
X03n0221_p0867a08║就大密詮得無礙解脫神通業用。八心寂靜如空者，
X03n0221_p0867a09║能證二空智各如境，故無自猶空也。九於佛德海未
X03n0221_p0867a10║滿歎盡故，十於佛智海生深信也。三諸世主眾中二：
X03n0221_p0867a11║先舉數可知，後「悉曾」下歎德。於中十句：一久供多佛，
X03n0221_p0867a12║二利物出世，三不請而友，四護物善根，五願常處有，
X03n0221_p0867a13║六生勝聞慧，七護理教行亦即護果，八發大菩提願
X03n0221_p0867a14║還熏佛種，九願證初地，十志向佛慧。上來序竟。
X03n0221_p0867a15║第二請分，中三：一標眾起念，二「如來」下顯所念，三「唯
X03n0221_p0867a16║願」下請說。
X03n0221_p0867a17║初中三：一、眾同作念，故云咸也。問：准此經上下文，皆
X03n0221_p0867a18║云一切二乘不聞此經，何乃今與菩薩等同念法請？
X03n0221_p0867a19║答：意法師云：「理處不隔故得同疑，未積大心故不
X03n0221_p0867a20║測其次。又之表同在祇洹故同念請，普眼未照故盲
X03n0221_p0867a21║等。」今解不然，應如前歎德中說。
X03n0221_p0867a22║二、顯所念法中總有六十句。古德意法師判云：「前三
X03n0221_p0867a23║十句明佛自入法界，後三十句明佛令他入法界。」本
X03n0221_p0867a24║疏云：「六十句中，初十念請果法。何以得知所請是果？
X03n0221_p0867b01║謂次十明下位不能測量故。既盡下不能知，云何令
X03n0221_p0867b02║欲請？謂次十明因緣力具，或亦明知識力具。得前未
X03n0221_p0867b03║知此眾有知力不？謂次十顯此眾根器力具。若無佛
X03n0221_p0867b04║力，亦無能知。謂次十明佛利他因具。雖利他因滿，若
X03n0221_p0867b05║無現起利他，果用亦無，由今知故。次十顯果用。攝生
X03n0221_p0867b06║既盡，此緣具故。」
X03n0221_p0867b07║結請云：唯願現等。又云：初三十句念法請，後三十句
X03n0221_p0867b08║念德請。今評經意，乃是直言，不煩多釋。謂前三十句
X03n0221_p0867b09║請，隨所疑說；後三十句請，隨所宜說。前中三：初十句
X03n0221_p0867b10║明佛果法；次十句明於前果法下類不測故；後十句
X03n0221_p0867b11║明下既不測，待上力加。就初十中，一、佛所知境，如〈出
X03n0221_p0867b12║現品〉說一切世間境界等十種境界。又如〈佛不思議
X03n0221_p0867b13║法品〉說十種境界，謂：一者、一切諸佛一加趺坐，遍滿
X03n0221_p0867b14║十方一切世界等，乃至廣說。二、如來智行者，簡異不
X03n0221_p0867b15║相應行，故云智行，佛智所行故。〈出現品〉云：「無礙行是
X03n0221_p0867b16║如來行」等，廣如彼說。三、如來加持者，佛威神力護助
X03n0221_p0867b17║故。四、如來力者，處非處等十種力也。又〈佛不思議法
X03n0221_p0867b18║品〉云：廣大力乃至無能動力等。五、無畏者，四無畏、十
X03n0221_p0867b19║無畏是。菩薩此中說，佛何故引耶？引彼果故。故彼因
X03n0221_p0867b20║未云：「若諸菩薩安住此法，即得諸佛無上大無畏，而
X03n0221_p0867b21║亦不捨菩薩無畏。」釋曰：得佛果無畏時，不待捨菩薩
X03n0221_p0867b22║無畏，是故菩薩無畏即是佛無畏，即佛無畏即是菩
X03n0221_p0867b23║薩無畏。六、三昧者，謂〈十定品〉說十種定用，及〈佛不思
X03n0221_p0867b24║議法品〉中十三昧等。七、所住者，〈佛不思議法品〉云：「如
X03n0221_p0867c01║來有無量住，謂常住大悲等十種」云云。又云：「一切諸
X03n0221_p0867c02║佛有十種住一切法，謂覺悟一切法界」等。八、自在者，
X03n0221_p0867c03║〈佛不思議法品〉云：「有十種自在法，謂於一切法悉得
X03n0221_p0867c04║自在，明達種種句身、味身」等。九、身者，謂三身、十身，具
X03n0221_p0867c05║顯如章。十、智者，謂四智、十智也。此中十問與初會所
X03n0221_p0867c06║問果德大同也。次十句明於前果法下不能測，中二：
X03n0221_p0867c07║先總標人天不能測，可知。後「無能過」下別顯不倒八
X03n0221_p0867c08║相，於中有十種：一於彼法中心有權滯，二自無慧足
X03n0221_p0867c09║可以進詣，三心不決定，四心未明曉，五不能印可容
X03n0221_p0867c10║納，六未得委照，七未細分別，八不能顯爾眾，九不能
X03n0221_p0867c11║分別陳述，十不能令他解了。後十句明下既不測待
X03n0221_p0867c12║上力加，中二：先總標簡，後「加被」下別顯。一加被，謂神
X03n0221_p0867c13║力任持故；二通力；三威力；四願力；五宿善力；六善友
X03n0221_p0867c14║攝力；七深淨心力；八解心明達力；九淨心向果力；十
X03n0221_p0867c15║求果願力。後三十句請隨宜說，中二：初別顯三十句，
X03n0221_p0867c16║後「如是等」下總結請說。前中二：初總標，後「種種」下別
X03n0221_p0867c17║顯。顯中二：初十一句歎機堪受，後二十句正明請說。
X03n0221_p0867c18║前中，一希望，二明了，三照知，四言說，五任業化，六住
X03n0221_p0867c19║位，七宿淨器，八思量作業，九心所緣，十託佛諸德，十
X03n0221_p0867c20║一堪受佛現一切法門。後二十句中二：初十句請說
X03n0221_p0867c21║住因圓滿，後十句請說果德用。前中二：初顯等四字
X03n0221_p0867c22║是總貫諸句故，後「往昔」下別顯。於中，一心求佛智，二
X03n0221_p0867c23║菩薩願，三淨三輪，四入位，五因行滿，六行善巧，七脩
X03n0221_p0867c24║諸度，八脩對治，九起通，十所經事。後十歎說果德用
X03n0221_p0868a01║中十事五對：一成佛說法，二嚴土調生，三開智城示
X03n0221_p0868a02║物路，四入物界受物施，五說施福現佛像。後總結請
X03n0221_p0868a03║說，可知。
X03n0221_p0868a04║第三三昧分，中二：先問答，後釋文。前中問：何故入
X03n0221_p0868a05║定為佛？名顯法界身雲故。問：前諸會皆先集眾後
X03n0221_p0868a06║入定，此何先入定耶？答：此有二義。一、前明從相入
X03n0221_p0868a07║實故，今顯依體起用故；二、明前是因人入定，今彰果
X03n0221_p0868a08║德自在故。問：何故此會佛自入定？答：為表法界解
X03n0221_p0868a09║脫唯佛窮了故。後釋文，中四：一、入定緣；二、「大悲為
X03n0221_p0868a10║身」下，入定因；三、「入師子頻申」下，正入定；四、入定意。初
X03n0221_p0868a11║中知心念者，以他心智領前疑念，即入定之緣。二、以
X03n0221_p0868a12║四種大悲明入定因，謂入定益物，要以大悲為本，故
X03n0221_p0868a13║以為因。一、身者，利物之身，積悲而立，即三昧所依之
X03n0221_p0868a14║身也。二、門者，佛以大智、大定、大悲等為方便，引物令
X03n0221_p0868a15║入法獲益，故名為門。三、首者，盡既益物，諸所造作，皆
X03n0221_p0868a16║以大悲先導故。四、以大悲法為方便，充滿虗空者，悲
X03n0221_p0868a17║雖為首，若無善巧，悲即滯有，不得入法界。三、正入定
X03n0221_p0868a18║者，明定業用，從喻為名，如師子頻申。言頻申者，梵音
X03n0221_p0868a19║訛略也，具正應云堅實稟多，此翻為自在無畏。如師
X03n0221_p0868a20║子王入出群獸之中，自在無畏，無障礙也。此定亦爾，
X03n0221_p0868a21║能得之者，入出一切諸三昧中，自在無礙。依《涅槃經》
X03n0221_p0868a22║第二十六〈師子吼菩薩品〉，意多同此。故彼中云：「善男
X03n0221_p0868a23║子！如師子王，自知身力，牙齒鋒鋩，四足據地，安住巖
X03n0221_p0868a24║穴，振尾出覩。若有能具如是諸相，當知是即能師子
X03n0221_p0868b01║吼。真師子王，晨朝出穴，頻申欠㰦，四向領望，發觀震
X03n0221_p0868b02║吼，為十一事。」乃至廣說，如彼云云。三昧之稱，如上具
X03n0221_p0868b03║顯。舊名奮迅者，梵音既違，又未譯其言也。
X03n0221_p0868b04║第四、現淨土分，中三：初、現器世間圓滿；二、「所謂見如
X03n0221_p0868b05║來身」下，明智正覺世間圓滿。初中二：先明逝多林
X03n0221_p0868b06║現嚴淨土；後「如於」下，頻通十方。前中亦二：初正顯莊
X03n0221_p0868b07║嚴；後「何以故」下，出嚴因。前中二：先總標；後「于時此」下，
X03n0221_p0868b08║別顯。顯中三：初、樓閣廣嚴；二、「爾時，後以」下，明逝多林
X03n0221_p0868b09║莊嚴；三、「時逝多林上虗空之中」下，顯虗空莊嚴。初中
X03n0221_p0868b10║二：先廣處，後顯嚴。前中忽然廣博者，顯佛力自在故。
X03n0221_p0868b11║後顯嚴中有十種：一、金剛地；二、地上散華及寶；三、瑠
X03n0221_p0868b12║璃柱，大光寶嚴；四、金及意寶周帀莊柱上；五、樓閣、棟
X03n0221_p0868b13║宇、室階竝寶嚴作物像，其階墀合是樓閣前地，今文
X03n0221_p0868b14║家來在一處也；六、寶網霞；七、建幢幡；八、道場外階際
X03n0221_p0868b15║欄楯。二、逝多林廣博嚴，中二：先舉因，後正顯。顯中，先
X03n0221_p0868b16║總；後「一切妙寶」下，別。別中十一句：一、寶間飾；二、寶遍
X03n0221_p0868b17║地；三、寶牆；四、寶樹；五、香河。河中曲有七句：一、香水；二、
X03n0221_p0868b18║湍；三、澓；四、華隨流；五、出法音；六、華布水上；七、華樹列
X03n0221_p0868b19║岸；六、臺榭，如《音義》說；七、寶網覆臺；八、多寶放光；九、寶
X03n0221_p0868b20║嚴地；十、燒香；十一、建種種幢。曲有十五句，文易可知。
X03n0221_p0868b21║三、虗空嚴中十二句：初一標，次十別，後一結。別中，一、
X03n0221_p0868b22║天宮；二、香樹；三、須彌山；四、枝葉；五、蓮華；六、寶坐；七、天
X03n0221_p0868b23║王像；八、白真珠；九、赤珠嚴閣具；十、金剛珠。後結可知。
X03n0221_p0868b24║第二、出嚴因，中二：先徵記，何門有此諸不可說嚴事
X03n0221_p0868c01║故；後「如來」下，釋。釋中十句：一、宿因；二、現果，純淨無漏，
X03n0221_p0868c02║故名自法；三、福德威；四、約業用內，顯一即一切也；五、
X03n0221_p0868c03║約業用內，顯依正入正；六、約業用門，於少現多、於小
X03n0221_p0868c04║現大，此亦通德相；七、於一正少分現多，令分亦現在
X03n0221_p0868c05║無礙，故云現過去佛；八、約正業用轉，顯一即多；九、約
X03n0221_p0868c06║正少分出多，依果具分；十、約正少分現多，具分依果
X03n0221_p0868c07║成住等。後結通十方，文易可知。問：逝多林園，近人造
X03n0221_p0868c08║立，何乃結通十方法界？答：此中俱論稱法不稱，不
X03n0221_p0868c09║論新舊等一切諸法。若與法界相應時，凡一體事，即
X03n0221_p0868c10║大小遠近新舊等，相即相在等無所障礙。故此林園，
X03n0221_p0868c11║非唯遍在十方法界，一切世界，亦彼一切剎等，在此
X03n0221_p0868c12║林園中。思之。二、智正覺，世間云見佛身住逝多林
X03n0221_p0868c13║者，見即此普遍之林園中佛。三、眾生世間，中二：初
X03n0221_p0868c14║顯眾滿林園，可知；後「見普雨」下，明雨供，於中有十四
X03n0221_p0868c15║種供雲現，可知。上來現淨土分竟。
X03n0221_p0868c16║第五、集新眾分，中二：初明所集眾；後「皆是如來威神
X03n0221_p0868c17║力」下，顯集眾因。
X03n0221_p0868c18║前中二：初別集十方，後「如是十方」下總歎其德。前中
X03n0221_p0868c19║十方即為十數。就中初二及第六各有九門，餘方各
X03n0221_p0868c20║有十。初東方九義者，一來處遠近，謂過不可說剎塵
X03n0221_p0868c21║數剎海外，表法深遠故。二有世界名聖燈雲幢者，聖
X03n0221_p0868c22║燈略有二義：一破闇，二照現。雲亦二義：一蔭凉，二含
X03n0221_p0868c23║水。三佛號毗盧遮那，義如上說。勝謂殊勝，德即功德，
X03n0221_p0868c24║王者自在故。四菩薩名，初同前。願光明者，本願照物
X03n0221_p0869a01║故。五眷屬俱來。六興供雲。七詣佛禮供。八依本方化
X03n0221_p0869a02║樓竝華座而坐。九寶網霞身顯勝德自在。若准下殊
X03n0221_p0869a03║方，餘如第十。或髻珠或天冠，表勝相故。餘方世界佛
X03n0221_p0869a04║名等，准釋可知。南方持供來供內云悉以神力充遍
X03n0221_p0869a05║等者，依業用門供遍諸剎海。西方供中云須彌山雲
X03n0221_p0869a06║者，皆高廣妙好，有清凉利物之能故。充滿法界義，如
X03n0221_p0869a07║前說釋。北方供中同名衣者，表依慚愧行故。東北方
X03n0221_p0869a08║供中同名樓閣，表二利行相因成高位故。東南供中
X03n0221_p0869a09║同名圓滿光者，表內因行說真實教，資物圓滿慧故。
X03n0221_p0869a10║西南方供中同名𦦨者，表因內行令他成就，治淨慧
X03n0221_p0869a11║火燒惑薪故。西北方供中以三世間形像者，為顯世
X03n0221_p0869a12║出世境界皆同形像，以有非真故，即相無相故。下方
X03n0221_p0869a13║供中同名音覩者，此有二義：一、顯語言文字皆緣成，
X03n0221_p0869a14║無適主宰；二、顯音覩語言雖假安立，而能善巧入深
X03n0221_p0869a15║法門。上方供中顯諸菩薩於六處中現三世佛及眾，
X03n0221_p0869a16║并現昔十度本事。問：小宗有部過未色心有體無用，
X03n0221_p0869a17║現在五蘊體用見存；大乘現法體用俱有，過未體用
X03n0221_p0869a18║皆即是無，何得此云本事猶在？答：此中本事者，是
X03n0221_p0869a19║昔脩行稱理之行，非但除蔽名淨三輪，持應治見事
X03n0221_p0869a20║理融會，由此不壞真俗二諦，於一依他起非真非俗，
X03n0221_p0869a21║依此脩行照生滅法，與不生滅和合非一非異，由此
X03n0221_p0869a22║行故漸退生滅染法分，得無生滅淨分故。《密嚴》第三
X03n0221_p0869a23║云：「金剛藏菩薩現種種形說種種法，乃至云：淨所依
X03n0221_p0869a24║止入於佛地，如來蘊界常無變易。」大乘權教即無此
X03n0221_p0869b01║事，從本已來理事別脩故。問：菩薩證如已，所感依正
X03n0221_p0869b02║自各有因，何須此耶？答：彼即是此，更何別也？斯即
X03n0221_p0869b03║德相門之體事爾。
X03n0221_p0869b04║第二歎德中三十七句，分三：初一句總歎，次「以淨」下
X03n0221_p0869b05║三十五句別歎，後「如是等」下結。初總中云皆從等者，
X03n0221_p0869b06║同脩普德而生其身，所謂證遍自體脩顯行故。次別
X03n0221_p0869b07║中二：初兩句上緣佛境，「已得」下自力所成。前中初一
X03n0221_p0869b08║句見佛法界身，後一句聞佛法界法。後自力成中，初
X03n0221_p0869b09║兩句通三業自在，二「親近」下明身業自在，三「知一切
X03n0221_p0869b10║眾生」下意業自在，四「勇猛」下語業自在，五「於虗空」下
X03n0221_p0869b11║亦意業自在。初通三業者，神通通三業故。二親近者，
X03n0221_p0869b12║身近佛也。一身充滿等者，一即一切不待分遍，此德
X03n0221_p0869b13║相門或通業用。一塵等者，身所依中一小處現多大
X03n0221_p0869b14║處故。一毛等者，於正報少小處現多大音故。三意業
X03n0221_p0869b15║中七，知生如幻者，了因果似有非實有故。知佛如影
X03n0221_p0869b16║者，隨機質勝劣應故。趣如夢者，暫有昧略境，而無究
X03n0221_p0869b17║竟真實故。業報如鏡像者，隨質現故。諸有生如陽𦦨
X03n0221_p0869b18║者，緣合暫起故。知剎如化者，本無如是如是廣狹形
X03n0221_p0869b19║狀因緣力故。先無令有，同無忽有故。此約一分，故言
X03n0221_p0869b20║他也。力、無畏、智，皆意業，義如上說。四、語業中三：師子
X03n0221_p0869b21║吼者，無畏說故。無盡辨者，凉演不窮，稱根機故。得言
X03n0221_p0869b22║辭海智者，雖言得智，用在隨類說故。五、意業中十六
X03n0221_p0869b23║種：初、隨意即欲往，皆無難故；二、知法速達；三、通皆離
X03n0221_p0869b24║障；四、降魔怨；五、知了三世；六、知法無，達離取；七、無求
X03n0221_p0869c01║而求；八、無觀而觀；九、了法無性不乖性；十、於無差別
X03n0221_p0869c02║而明了差別；十一、於業用門顯互相入；十二、隨物受
X03n0221_p0869c03║生；十三、了知剎形；十四、小大無礙；十五、得佛加即，得
X03n0221_p0869c04║諸佛如；十六、十方佛剎網，乃至重重照皆明見。後一
X03n0221_p0869c05║句結歸佛力，逝多雖狹，悉能容也。
X03n0221_p0869c06║第六舉劣顯勝分，中三：初顯能不見人，二「皆悉」下明
X03n0221_p0869c07║所不見境，三「何以故」下釋不見所由。
X03n0221_p0869c08║初中，據前列名，大數五百。今此略標上首十人，具釋
X03n0221_p0869c09║名字，如《音義》下卷。
X03n0221_p0869c10║二、明所不見境，中二：先彰不見佛果境界；後「亦復不
X03n0221_p0869c11║見」下，明菩薩境界。前中十句，與上大眾念請多分同
X03n0221_p0869c12║也。問：此若非器，請中不應菩薩。同既列念，今何不見？
X03n0221_p0869c13║答：法名是一，義通淺深。前據淺同，今約深別，廣如
X03n0221_p0869c14║前顯。十中，初一總，餘別。總云神力者，無礙作用業用
X03n0221_p0869c15║門中相即在等。別中，一十華藏剎海相及隨好故。二
X03n0221_p0869c16║境界者，如前引〈出現品〉說。三遊戲者，依十通化生遊
X03n0221_p0869c17║戲故。四神變者，神力變現種種境界故。五尊勝者，攝
X03n0221_p0869c18║三世間，具十身故。六妙行者，亦如前引〈出現品〉說。七
X03n0221_p0869c19║威德者，功德海滿，福力令驚畏故。八住持者，謂佛力
X03n0221_p0869c20║所持令住在故，如佛舍利形像浮圖塔廟袈裟等。九
X03n0221_p0869c21║淨剎者，即娑婆是華藏等故。後明不見菩薩境界中
X03n0221_p0869c22║三十一句，初一句總，餘句別，後一句結。初總云境界
X03n0221_p0869c23║者，如〈離世間品〉云菩薩有十種境界及十境界無礙
X03n0221_p0869c24║用，廣說如彼。餘別中，一云大會者，一會即是一切會
X03n0221_p0870a01║故。二普入者，菩薩入一會時即入一切會故。三普至
X03n0221_p0870a02║者，至一會即至一切會故。四普詣者，往一會時即往
X03n0221_p0870a03║一切故。五神變者，〈離世間品〉云菩薩有十種神通及
X03n0221_p0870a04║十種神無礙用，神通變化即神變故。六遊戲者，〈離世
X03n0221_p0870a05║間品〉云菩薩有十種遊戲，謂三昧力對應化者，種種
X03n0221_p0870a06║現化令彼獲益，名遊戲故，廣說如彼。七眷屬者，十方
X03n0221_p0870a07║菩薩來此會，各剎海塵數所現所作悉是廣深，非二
X03n0221_p0870a08║乘知見故。八方所者，於彼來處莫識何方。九莊嚴師
X03n0221_p0870a09║子，莊諸嚴具非彼能識。十宮殿者，〈離世間品〉云菩薩
X03n0221_p0870a10║有十種宮殿，廣說云云，或是來時。十一住處者，〈離世
X03n0221_p0870a11║間品〉說菩薩有十種住處，如彼云云。十二所入三昧
X03n0221_p0870a12║自在者，三昧定體、自在定用，〈離世間品〉云菩薩有十
X03n0221_p0870a13║種入三昧，如彼應知。十三觀察者，〈離世間品〉云菩薩
X03n0221_p0870a14║有十種觀察應知。十四頻申者，得定自在，具如前說。
X03n0221_p0870a15║十五勇猛者，菩薩一生成就三劫所行是勇猛義，俱
X03n0221_p0870a16║非二乘測量境界。十六供養者，菩薩供養一華一香
X03n0221_p0870a17║即遍法界，供一如來即為供養一切如來故。十七受
X03n0221_p0870a18║記者，〈離世間品〉云菩薩有十種自知受記，此亦不是
X03n0221_p0870a19║二乘所及故。十八成就者，菩薩觀知根欲性，應時說
X03n0221_p0870a20║法令解脫故。十九勇猛者，一念遍至十方諸佛會故。
X03n0221_p0870a21║二十法身清淨者，證性淨如故，此會菩薩他方佛故、
X03n0221_p0870a22║惑垢永淨故、法身顯故。二十一智身者，十智具足故。
X03n0221_p0870a23║二十二願身者，無障礙願成就故。二十三色身者，隨
X03n0221_p0870a24║形應物故。二十四諸相者，二十八相或同佛相故。二
X03n0221_p0870b01║十五常光者，常隨照身種種色故。二十六放大光網
X03n0221_p0870b02║者，隨遠近照廣大交絡故。二十七起變化雲者，變身
X03n0221_p0870b03║多種益物如雲。二十八身遍者，隨十方中堪化應故。
X03n0221_p0870b04║二十九諸行圓者，因行畢故。後一句結，可知。
X03n0221_p0870b05║三釋不見所由，中三：初徵，次「以善」下正釋，後「如來等
X03n0221_p0870b06║事」下總結。初徵，意云：諸大聲聞盡預坐會中，何以
X03n0221_p0870b07║不得見故？次正釋，中二：先以法說；後「佛子」下，喻顯。
X03n0221_p0870b08║前中四：一、行劣故不見；二、「如是」下，總相，指由境勝不
X03n0221_p0870b09║見；三、「何以故」下，依小教行故不見；四、「是故」下，總結不
X03n0221_p0870b10║見。初行劣中十九句，初一句總，餘句別。初句通言
X03n0221_p0870b11║善根者，順理益物，生見佛增上緣因故。不同者，異菩
X03n0221_p0870b12║薩故。別中，一、無見佛無障因；二、無讚淨土因；三、無讚
X03n0221_p0870b13║佛神變因；四、無自發大心因；五、無勸他住大心因；六、
X03n0221_p0870b14║無念佛種不斷因；七、無攝眾生因；八、無觀他脩到彼
X03n0221_p0870b15║岸因；九、無勸他求佛智眼因；十、無自習佛智因；十一、
X03n0221_p0870b16║無無漏因；十二、無嚴土通智因；十三、無菩薩眼境因；
X03n0221_p0870b17║十四、無求超世不共菩提因；十五、無發菩薩大願因；
X03n0221_p0870b18║十六、無佛加持生因；十七、無知法如幻因；十八、無知
X03n0221_p0870b19║菩薩如夢因；十九、無得菩薩廣大法喜因。
X03n0221_p0870b20║二境勝不見，中二：初明德勝故不見，後「復次」下正顯
X03n0221_p0870b21║勝德名體。前中三：初兩句總標，次「以是」下別顯，後
X03n0221_p0870b22║「是故」下總結。初中上句云普賢菩薩眼境界者，約行
X03n0221_p0870b23║顯勝，謂體事、業用等境，唯智能知，非餘境界。下句云
X03n0221_p0870b24║不與一切等者，約乘教顯勝，謂此大乘實教所顯，非
X03n0221_p0870c01║小乘及大權劣境故。次別顯中，十句牒前，餘句正顯。
X03n0221_p0870c02║顯中不能見等者，既無普眼等，故後總結，約前不見
X03n0221_p0870c03║句也。
X03n0221_p0870c04║後正顯勝德名體，中五：一顯勝名體，二「是故」下重成
X03n0221_p0870c05║前義十種不能，三能「何以故」徵，四「諸大弟子」下釋成，
X03n0221_p0870c06║五「是故」下總。初中二：先明無自利所成德；後「又亦」
X03n0221_p0870c07║下，顯無利他業用。前中二：初十句顯無勝德；後「是故」
X03n0221_p0870c08║下，結成前不能義。前中通佛、菩薩。初、善根者，謂普賢
X03n0221_p0870c09║行因，具如前說。二、智眼，同前。三、三昧者，〈佛不思議法
X03n0221_p0870c10║品〉云佛有十種佛三昧、十定等，亦如前顯。四、解脫者，
X03n0221_p0870c11║謂〈佛不思議法品〉中佛有十種無礙解脫，〈離世間品〉
X03n0221_p0870c12║云菩薩有十種解脫。五、神通者，亦如上說。六、威德者，
X03n0221_p0870c13║佛及菩薩皆具勝福，外感驚畏，亦如前顯。七、勢力者，
X03n0221_p0870c14║勝力乃能展轉加持，有所成壞。八、自在者，神通業用，
X03n0221_p0870c15║已如上顯。九、住處者，如前所引〈離世間品〉說。十、境界
X03n0221_p0870c16║者，亦如前說。後結成前不能義，中二：先明自行不
X03n0221_p0870c17║能，後「又亦不能」下明利他不能。前中十句，初二可知，
X03n0221_p0870c18║三入者分明了達故，四證者契合相應故，餘句准釋。
X03n0221_p0870c19║後不能利他中十句，准前思釋。三、徵，意云：此諸聲
X03n0221_p0870c20║聞並是佛大弟子，既復預會，何以不得聞見彼境界
X03n0221_p0870c21║故？四釋，意云：此等雖是佛大弟子，預會座中內熏
X03n0221_p0870c22║習異，故不得見聞。初四句，謂依教聖道脩行得果別
X03n0221_p0870c23║故。五於無有諦者，生空法有故。六常住實際者，如上
X03n0221_p0870c24║釋。七究竟寂靜不住自事者，捨生死位無餘依行故。
X03n0221_p0871a01║八「於彼」下十句，捨菩薩悲智行願等。五結，雖會中
X03n0221_p0871a02║坐不見也。
X03n0221_p0871a03║後喻顯中有十喻，遠法師等諸德，皆將此喻配前所
X03n0221_p0871a04║迷佛果十句功能。唯第九、二無喻，喻上第二如來莊
X03n0221_p0871a05║嚴。餘皆次第融釋，可知。本疏云：「就十喻，見與不見三
X03n0221_p0871a06║義分別：一、第一、第五、第十，此三喻二乘不見佛果功
X03n0221_p0871a07║德；二、第二、三、第四，此三喻菩薩能見果德；餘四喻如
X03n0221_p0871a08║來自見果德，亦見二乘等法。」又云：「此十別相者，鬼對
X03n0221_p0871a09║恒河喻，喻二乘有所知障，故不見勝境。」辨法師云：「如
X03n0221_p0871a10║餓者，喻二乘人不得菩薩法界行食，故云餓也。鬼者，
X03n0221_p0871a11║似人非人，喻二乘所得涅槃似而非真也。裸形者，以
X03n0221_p0871a12║無菩薩慚懃行眼故。飢濁者，不得無二理觀，沾至神
X03n0221_p0871a13║故。舉體燋然者，四相所遷不息故。烏鷲犲狼競來搏
X03n0221_p0871a14║撮者，此與舊文稍異，此喻有業餘故，為諸無漏業所
X03n0221_p0871a15║債不自在故。為渴所逼欲求水飲者，喻諸聲聞本無
X03n0221_p0871a16║大悲水，故為渴逼也。內既無悲水，外復臨河而不見
X03n0221_p0871a17║河，故猶渴也。」見枯竭者，梵本又云：或覩灰河，謂但見
X03n0221_p0871a18║聞自分之境，證有苦煩惱也。次徵意，何以住在會中
X03n0221_p0871a19║不見故？釋意，可知。二、覺夢境喻，喻二乘守劣乖勝，故
X03n0221_p0871a20║不見。於中，先喻；後「一切菩薩」下，法說。法說中，先總，次
X03n0221_p0871a21║別，後結。別中九句：一、久積善；二、發大願；三、學佛德；四、
X03n0221_p0871a22║行菩薩嚴果行；五、滿果智；六、滿普行願；七、趣十地；八、
X03n0221_p0871a23║顯定業用化物；九、脩事事無㝵觀。後結，中二：先結菩
X03n0221_p0871a24║薩，後結聲聞。三、愚對雪山喻，喻二乘心狹無悲故不
X03n0221_p0871b01║見。四、地有伏藏喻，喻二乘無巧方便故不見。五、盲人
X03n0221_p0871b02║不見寶洲喻，喻二乘無深定故不見。六、有得淨眼喻，
X03n0221_p0871b03║喻二乘無深智故不見。七、遍處定境喻，喻二乘無深
X03n0221_p0871b04║定故不見。此中十二處者，前八觀欲界、色處，作無邊
X03n0221_p0871b05║行解觀故；第九、第十餘處各別觀，作無邊空行解、無
X03n0221_p0871b06║邊識行解。今此合觀為一，名天遍處也。十、名種種眾
X03n0221_p0871b07║生身者，身業故；十一、名語言音聲，是語業故；十二、名
X03n0221_p0871b08║一切所緣遍處者，意業故。依小宗中，前八在第四禪，
X03n0221_p0871b09║第九、第十在空處、識處，通凡聖脩，唯有漏道也。八、醫
X03n0221_p0871b10║形自見喻，喻二乘無深行故不見。九、二天隨人喻，喻
X03n0221_p0871b11║二乘無密相故不見。十、滅定無見喻，喻二乘住位息
X03n0221_p0871b12║求故不見。舉劣顯勝分竟。
X03n0221_p0871b13║第七、以偈讚德分中，十方菩薩說偈讚，即為十頌：
X03n0221_p0871b14║就初頌中二：前五頌述前頻申業用，後五頌諸來菩
X03n0221_p0871b15║薩德。前中，初頌上半正讚定用所依，謂佛道即法，法
X03n0221_p0871b16║即三昧；下半歎於林現通；次一頌歎用多勝非下了；
X03n0221_p0871b17║次一頌歎定深非世測；次一頌歎佛以無相為相；後
X03n0221_p0871b18║一頌歎定用非言。及後歎菩薩中，初頌述來，次頌歎
X03n0221_p0871b19║德具歎量，次頌歎非二乘境，後二頌歎位極德堅業
X03n0221_p0871b20║用廣大。
X03n0221_p0871b21║第二、菩薩十頌，分二：前七頌歎菩薩，後三頌歎佛。前
X03n0221_p0871b22║中五：初一頌勸眾具二行，次一歎慧明善定智境難
X03n0221_p0871b23║量，次二頌歎處眾集，次二頌歎悟深離障垢智堅實
X03n0221_p0871b24║業，次一頌歎身不分而來。後三頌中，一、歎佛感眾來，
X03n0221_p0871c01║二法深此眾能通三，後一歎佛證一性說差別。
X03n0221_p0871c02║第三菩薩十頌分二：初三法說歎佛：一歎佛說法應
X03n0221_p0871c03║時，二歎佛力用摧邪，三歎佛超情量。後七喻顯佛德：
X03n0221_p0871c04║一智達三際，二悲德圓滿，三神變無息，四現化無礙，
X03n0221_p0871c05║五法輪為依，六佛法速遍，七智輪為本。
X03n0221_p0871c06║第四、菩薩十頌，分九喻顯：一、佛山益世喻，二、悲海除
X03n0221_p0871c07║炎喻，三、山佛出法海，四、五二頌無師智寶在佛海中，
X03n0221_p0871c08║五、巧現應機，六、隨願能滿，七、普智照緣，八、隨方等照，
X03n0221_p0871c09║九、智水淨根。
X03n0221_p0871c10║第五、菩薩十頌，分四：初一頌歎佛身，令見者成佛因。
X03n0221_p0871c11║二、次六頌歎佛現通。於中：一、遍法界塵內現淨諸菩
X03n0221_p0871c12║薩；二、次歎通力現菩薩境界非世測；三、次一神力顯
X03n0221_p0871c13║相嚴身僧菩薩行位；四、次一於多淨剎現成佛；五、次
X03n0221_p0871c14║一現多神通；六、後一頌現諸菩薩行。三、次一讚菩薩
X03n0221_p0871c15║脩行法界智。四、末後二頌歎佛圓智說法淨世。
X03n0221_p0871c16║第六、菩薩十頌，分三：初三明勝境非凡小能知；二、次
X03n0221_p0871c17║四正顯所不知勝境：一、深智；二、勝通；三、善巧；四、應化。
X03n0221_p0871c18║後三顯能知勝者：一、大願；二、懃；三、脩調廣。
X03n0221_p0871c19║第七、菩薩十頌，分二：前六歎佛身，後四歎佛菩提智。
X03n0221_p0871c20║前中，初二歎身，後四歎身業。就歎身中，初一顯身是
X03n0221_p0871c21║智身，不礙色相，故非思及；後一彰身因。後歎身業中，
X03n0221_p0871c22║初二身光：一、法說，二、喻顯；後二明光用：一、淨三有，二、
X03n0221_p0871c23║現多色。後四歎菩提智中，一、會覺諸法，二、念達三世，
X03n0221_p0871c24║三、歎菩提智難思，四、歎超言。
X03n0221_p0872a01║第八、菩薩十頌，分三：初二智德：一、依思，二、依脩。次三
X03n0221_p0872a02║堅行：一、歎，二、信，三、向。後五斷德。於中，初二離染成自
X03n0221_p0872a03║行，後三離染成利他行。
X03n0221_p0872a04║第九、菩薩十頌，分五：初一歎佛難聞若近必益，二次
X03n0221_p0872a05║一歎意業，三次二身業利益，四次二身語業雙益，後
X03n0221_p0872a06║四利益見聞。
X03n0221_p0872a07║第十、菩薩十一頌，分五：初一歎佛身見者獲益；二、次
X03n0221_p0872a08║一轉法輪；三、次五歎佛大悲，佛大悲為物忍苦；四、次
X03n0221_p0872a09║一釋忍苦所由；五、後三明見佛成益。
X03n0221_p0872a10║第八、普賢開發分者，為令眾生發生信故。於中二：先
X03n0221_p0872a11║長行，後偈頌。
X03n0221_p0872a12║前中三：初、明說意。言普觀等者，謂前明教主入定，廣
X03n0221_p0872a13║現其事，未有言說；今辨普賢廣以語言資開發前定
X03n0221_p0872a14║所示業用，令諸菩薩同入此法故。二、「以等法界方便」
X03n0221_p0872a15║下，明所顯事廣多善巧，有十一句：一、以等法界方便
X03n0221_p0872a16║者，謂事法界法之界法，或即界數量，廣多應機；現事
X03n0221_p0872a17║善巧，廣多數量同此故。二、等虗空界者，謂太空是事
X03n0221_p0872a18║空，雖體無質礙，然隨所包容，分量廣多。「應機」下同前。
X03n0221_p0872a19║餘句亦爾。三、等眾生界方便者，有情數多故。四、等三
X03n0221_p0872a20║世者，三際時分多故，邊畔難知故。五、等一切劫者，一
X03n0221_p0872a21║切剎中劫量數多故。知娑婆等望安樂等剎，長短既
X03n0221_p0872a22║多，同類又廣，說復大、中、小等也。六、等一切眾生業者，
X03n0221_p0872a23║眾生當多，況各各業都計皆廣也。七、欲，八、解，九、根，十、
X03n0221_p0872a24║成熟。成熟者，令從因至果故。十一、等一切法光影方
X03n0221_p0872b01║便者，光影之名簡異水影觀雜故。謂水等二影依明
X03n0221_p0872b02║顯己，光影一種映明現己，前可喻現身，後可喻因緣
X03n0221_p0872b03║法，成、壞同時。三、「為諸菩薩」下，正顯說彼廣多善巧。於
X03n0221_p0872b04║中四：一、標，二、徵，三、釋，四、「佛子！此十」下，結。初中亦四：一、
X03n0221_p0872b05║標為菩薩；二、標數，以十法句故；三、標以言說故；四、標
X03n0221_p0872b06║定，名頻申故。二、徵，可知。三、釋中十門。初云標說能示
X03n0221_p0872b07║現者，此有二義：一、今以言說說前所示現事故，二、今
X03n0221_p0872b08║於言說中示現前事。等法界者，如前說一切佛剎等，
X03n0221_p0872b09║竝是所示現事也。自下九句中，顯、示並同初門釋。四、
X03n0221_p0872b10║結中二：先顯略結廣；後結非餘境，唯佛境故。
X03n0221_p0872b11║後偈頌，中二：初敘意，後正頌。前中承佛力者，顯非自
X03n0221_p0872b12║力故；觀如來者，有所稟故；觀眾會者，有所為故；餘句
X03n0221_p0872b13║觀其所說，此等並是佛差別德故。正頌中十頌：初中，
X03n0221_p0872b14║上半頌前等法界剎塵等，下半頌佛興等。二中，上半
X03n0221_p0872b15║頌等空界佛剎，下半頌盡未來佛處座讚佛德。三中，
X03n0221_p0872b16║上半頌等空界佛剎，下半頌佛出世菩薩圍繞聽。四
X03n0221_p0872b17║中，上半頌等空界佛剎，下半頌菩薩眾會。五中，上半
X03n0221_p0872b18║頌毛孔出三世佛化身，下半頌充滿法界。六中，初句
X03n0221_p0872b19║頌平等現，下三句頌一身滿一切剎。七中，上半頌前
X03n0221_p0872b20║第八內一切剎塵現中三世諸剎塵數佛，下半頌種
X03n0221_p0872b21║種神變經多劫。八中，上三句頌前第七內現三世佛
X03n0221_p0872b22║神變，即脩行法海行是也；下句頌諸境界中。九中，上
X03n0221_p0872b23║半頌毛孔出生三世佛智奇音，下半頌化道菩薩。十
X03n0221_p0872b24║中，上半頌令佛座量同法界，下半頌菩薩眾會中盡
X03n0221_p0872c01║未來轉法輪。上來開發信心分竟。
X03n0221_p0872c02║第九、毫光示益分者，令眾證法界故。於中三：初、舉佛
X03n0221_p0872c03║放光為示法之緣；二、「時逝多林」下，明依緣見法；三、「其
X03n0221_p0872c04║有此」下，明見法得益，正入法界。
X03n0221_p0872c05║初中五句：一、標，即意欲令菩薩因人隨分亦得此三
X03n0221_p0872c06║昧故。又此三昧中所現事，即是大眾前所疑問，故佛
X03n0221_p0872c07║答問入此定，令眾亦得方為答也。二、放白毫光者，顯
X03n0221_p0872c08║中道平等白淨法界，是前三昧攝生業用。三、名普照
X03n0221_p0872c09║等者，依義立名，謂遍照三世法界門悉顯現故，今諸
X03n0221_p0872c10║菩薩皆證入故。四、「以不可說」下，明攝眷屬具主伴故。
X03n0221_p0872c11║五、「普照十方」下，顯攝化分齊。
X03n0221_p0872c12║二依緣見法，中二：先舉能見人，謂普雲集，此通新舊
X03n0221_p0872c13║二眾。後明所見法中亦二：初見此方法界，後「如此會」
X03n0221_p0872c14║下類通十方。前中亦二：先見一切世界中現身說法，
X03n0221_p0872c15║後「或現在天宮」下明見一切宮殿中現身說法。前中
X03n0221_p0872c16║先舉所說之處，後「如是等」下正明現身說法，具三世
X03n0221_p0872c17║間可知。二就天宮等中亦二：先所現處，即前世界中
X03n0221_p0872c18║塵內十種天宮等。後「現種種性」下明現身說法，亦有
X03n0221_p0872c19║十種。此等所現竝是通答前所疑問，謂如來境界等，
X03n0221_p0872c20║可准思之。二類通，中三：先舉此會，後「如是」下類通，三
X03n0221_p0872c21║「不壞」下明自在。初舉此會可知。二類通，中二：初麤類，
X03n0221_p0872c22║十方世界中器世間及眾生普是實報顯現，故名也。
X03n0221_p0872c23║後「一切虗空」下細類，毛孔中可知。三明自在中，初一
X03n0221_p0872c24║句不壞廣事，謂雖在毛孔微細之中，而亦不壞三世
X03n0221_p0873a01║九世廣大無邊，眾生界等差別儼然。次四句業用，謂：
X03n0221_p0873a02║一隨心現像，二隨樂說法，三普入眾會現身種種而
X03n0221_p0873a03║智無差別，四隨應教化無竟期也。
X03n0221_p0873a04║三、見法得益，中二：先顯見法因緣；後「或入法身」下，正
X03n0221_p0873a05║明得益。前中二：初約緣，佛有宿緣故見；二「或是見
X03n0221_p0873a06║聞」下，約行，已脩其德方便。前中二句：一佛通以一切
X03n0221_p0873a07║善根攝，二佛唯以四攝攝。後約行，中二：初明二利，後
X03n0221_p0873a08║結入法。前中二：初三自利，謂見聞等故，發大心故，故
X03n0221_p0873a09║與佛同種善故；後一利他，謂以成菩提法化故。後結
X03n0221_p0873a10║入法界者，謂然由前得入後益，此句亦是後所入之
X03n0221_p0873a11║初為總也。
X03n0221_p0873a12║後正明益，中三：初、明因見得法；二、「其諸菩薩」下，因法
X03n0221_p0873a13║成德；三、「爾時，諸菩薩」下，因德起用。
X03n0221_p0873a14║初中三：初一句結前生後，屬前末後。初如前分別。然
X03n0221_p0873a15║此意標所得佛地大三昧，以此中眾並是普賢位中
X03n0221_p0873a16║諸菩薩故，是故所得無漸唯頓，即皆究竟也。二、「或入」
X03n0221_p0873a17║下，顯其所得。於中三：先總標所得，略列十門。於中，初
X03n0221_p0873a18║六明得菩薩行位究竟，後四明得佛果自在成滿。二、
X03n0221_p0873a19║「後諸菩薩」下，行結略顯廣。於中二：初結名，後結數。名
X03n0221_p0873a20║中十種：初、解者，明了故；二、道者，大行願故；三、門者，方
X03n0221_p0873a21║便故；四、入者，於中分明解悟故；五、理趣者，所顯理故；
X03n0221_p0873a22║六、順隨者，無違逆故；七、智慧者，決斷擇法故；八、助道
X03n0221_p0873a23║者，三十七品等法；九、方便者，加行故；十、三昧者，定體
X03n0221_p0873a24║故。後結數中有二種：一、此十為首，乃至有十不可說
X03n0221_p0873b01║佛剎塵數；二、即此十不可說佛剎塵數，餘等一一復
X03n0221_p0873b02║有爾所數量，以後廣明百門定末結云菩薩以如是
X03n0221_p0873b03║等不可說佛剎數三昧入毗盧等故。三、「云何種種」下，
X03n0221_p0873b04║偏顯定廣。於中三：初一句總牒徵數；二、「所謂」下，別列
X03n0221_p0873b05║一百二門；三、「菩薩以如是」下，總結。就別中二：先百門
X03n0221_p0873b06║顯自分因終，後二門約勝進果滿。此中何故偏廣三
X03n0221_p0873b07║昧？以諸門種種皆依定現故。又前文云：欲令諸菩薩
X03n0221_p0873b08║安住師子頻申三昧故。一百二中，初一名普莊嚴法
X03n0221_p0873b09║界者，無盡行海嚴平等法界，便出纏究竟，圓明具德
X03n0221_p0873b10║故。入如來力者，梵本中云十力解釋。次云一切法界
X03n0221_p0873b11║旋轉藏者，梵本中云一切法界理趣旋腹，中間諸定
X03n0221_p0873b12║隨文思釋。三、總結者，結前一百二定通果定故。上來
X03n0221_p0873b13║因見得法竟。
X03n0221_p0873b14║第二因法成德，中二：先別顯德，後「其諸」下總結。前中
X03n0221_p0873b15║有十門顯德：一成深智德。二「為諸眾生」下了法為師
X03n0221_p0873b16║德。三「知諸世間」下隨緣無著德。四「遍入一切」下成就
X03n0221_p0873b17║眾生德。五「示真實際」下解深具行德。六「具三昧力」下
X03n0221_p0873b18║得法智能德。七「證分別」下巧便勝智德。八「得一切法
X03n0221_p0873b19║無礙」下理智契真德。九「放淨法光」下攝生見佛德，於
X03n0221_p0873b20║中初攝生成益，後「普見」下見佛得益。十一「身充滿」下
X03n0221_p0873b21║三業自在德，於中五：一一身普遍。二「乘大智」下智慧
X03n0221_p0873b22║無礙決了佛地。甚深定趣者，梵云甚深所行。三「以無
X03n0221_p0873b23║盡句」下演法無盡。四「獲大智」下念成就。五「恒以」下轉
X03n0221_p0873b24║顯業用益物定慧神變。後總結，可知。
X03n0221_p0873c01║第三因德起用，中三：初總顯，次「所謂」下別顯，後「是諸
X03n0221_p0873c02║菩薩」下總結。初中二：先明前所得，後「各於」下正顯起
X03n0221_p0873c03║用。次別中十事差別可知。後結中云得法光明等者，
X03n0221_p0873c04║是此法力也。上來第九毫光示益分竟。
X03n0221_p0873c05║第十、文殊述德分，中三：初、長行敘意；二、正頌其德；三、
X03n0221_p0873c06║「爾時，彼諸」下，明諸菩薩以佛三昧光照得入此定。
X03n0221_p0873c07║初中，略述頌意，可知。二、正頌中十三偈，分二：初五
X03n0221_p0873c08║頌歎逝多林中所顯示法。於中，初二頌歎林中器世
X03n0221_p0873c09║間自在用，次二頌歎眾生世間自在用，後一頌歎智
X03n0221_p0873c10║正覺世間自在用。後八頌歎諸菩薩等得法業用。於
X03n0221_p0873c11║中，初一歎林上空中說菩薩德，次一頌林中樹說眾
X03n0221_p0873c12║生業海，次頌林中諸事內現佛神通，次一頌一方國
X03n0221_p0873c13║土入佛毛孔，次一頌林中諸事內顯佛放光，次一頌
X03n0221_p0873c14║林中諸事體廣遍十方，次一頌三世佛嚴事皆現此
X03n0221_p0873c15║林諸事中，後一頌總結諸菩薩多劫嚴事皆現此林
X03n0221_p0873c16║諸嚴事中。三、諸菩薩以佛三昧光照得入此定，中
X03n0221_p0873c17║三：初、明所得行體，謂由佛三昧光照，得此大悲，為利
X03n0221_p0873c18║物行體。二、「於其身上一一」下，明所得行相，謂毛光現
X03n0221_p0873c19║菩薩所化之形。三、「普為」下，明行勝用，中二：初總顯大
X03n0221_p0873c20║用遍滿法界；後「或現不可說」下，別顯悲用。於中六：一、
X03n0221_p0873c21║顯能化法；二、「往詣一切」下，所化處；三、「以平等大悲」下，
X03n0221_p0873c22║能化心；四、「或有見已」下，明化令益；五、「佛子！此逝多」下，
X03n0221_p0873c23║現住處；六、「佛子！此諸菩薩」下，現能化身。初中二：先別
X03n0221_p0873c24║說；後「以如是等」下，結數。前中，初八以欣、厭門化；二、「或
X03n0221_p0874a01║現不可說檀」下，十度門化。初中可知。十度中，一、先八
X03n0221_p0874a02║門明六度化，七、八二種慧度攝故；次一或現隨諸眾
X03n0221_p0874a03║生時善等，是方便度；次一或現降魔等，是力度；次七
X03n0221_p0874a04║門或現知一切工巧等下，皆是智度。後結，可知。二、住
X03n0221_p0874a05║所化處中二：先結前生後，即為總句；後「所謂」下，別顯
X03n0221_p0874a06║中十四處，可知。三、能化心中四，謂悲、願、智、方便也。四、
X03n0221_p0874a07║化益中八種，文顯，可知。五、現所住處中四句：初一標，
X03n0221_p0874a08║次二別略顯，後一不離本處。此中類結不離者，意顯
X03n0221_p0874a09║於後文殊出會遊化，亦不離本處故。六、現能化身中，
X03n0221_p0874a10║初一總標；末後「而亦」下，總結；中間從「所謂」下，別顯。一、
X03n0221_p0874a11║現身中有十種，可知。二、「往詣」下，現形。三、威儀。四、音聲。
X03n0221_p0874a12║五、言論。六、住處。七、脩行。八、說法。說法中五句，竝准可
X03n0221_p0874a13║知。上來從會初至此十數，總明本會竟。
X03n0221_p0874a14║第二大段、明末會者，亦名菩薩會，以菩薩為會主故。
X03n0221_p0874a15║前本會亦名佛會，佛為會主故。然此本末鎔融，非即
X03n0221_p0874a16║非離，為一無障礙法界會也。就此文初，略有二種：先、
X03n0221_p0874a17║明文殊為能化起機；二、「爾時，尊者舍利弗」下，明所化
X03n0221_p0874a18║就應。
X03n0221_p0874a19║前中三：一總標文殊出閣，二「與無量」下別明同異眷
X03n0221_p0874a20║屬，三「文殊師利」下結前生後往人間也。初中顯吉祥
X03n0221_p0874a21║妙慧證真了俗，故說文殊出閣也。二別明眷屬中，先
X03n0221_p0874a22║顯同生眾者，即是會初所列者也。後「及常」下顯異生
X03n0221_p0874a23║眾，於中有二十三眾，各依行標稱令亦隨釋：一衛護
X03n0221_p0874a24║故；二為物化彼成行為供故；三恒隨足下布華故；四
X03n0221_p0874b01║樂植善種於心因故；五悲涼水除熱惱故；六智火光
X03n0221_p0874b02║照故；七冠蔽風塵故；八知方土儀式故；九照生死暗
X03n0221_p0874b03║故；十明佛自在故；十一嚴法界空故；十二度有海眾
X03n0221_p0874b04║故；十三積集高大助道法故；十四護物心城故；十五
X03n0221_p0874b05║守護法城故；十六勤護物命故，梵本訓釋藥叉此曰
X03n0221_p0874b06║苦活故；十七尋逐如來於定慧香生歡喜故；十八以
X03n0221_p0874b07║己所離令物離故；十九生死海中拔出天人龍故；二
X03n0221_p0874b08║十成佛大身故；二十一喜歎故；二十二厭有樂佛故；
X03n0221_p0874b09║二十三重供讚故。三結前生後，中二：先牒前二眾略
X03n0221_p0874b10║讚其德，後「出自」下明了俗順機，由先內證故乃至云
X03n0221_p0874b11║辭佛南行。
X03n0221_p0874b12║二、明所化就應，中四：初、明六千比丘會；二、「爾時，文殊
X03n0221_p0874b13║菩薩」下，明諸龍會；三、「復有無量」下，明諸乘人漸增，作
X03n0221_p0874b14║入大乘宗教方便故；四、「時，福城人」下，明善財會。福城
X03n0221_p0874b15║者，梵本云駄寧阿羯羅。若以長聲呼駄寂，即云糓也，
X03n0221_p0874b16║謂多出穀米之處故；若以短聲呼云但寂，即云福也，
X03n0221_p0874b17║是福德之處故。今梵本中有此多處，呼召不同，故譯
X03n0221_p0874b18║從長，存福為正也。
X03n0221_p0874b19║就初中三：一、明文殊從善住閣出下，見友之遠緣也；
X03n0221_p0874b20║二、「時尊者」下，鶖子與自眾隨逐文殊者，此明六千見
X03n0221_p0874b21║發之近緣也；三、「此六千」下，正明六千見先發鶖子指
X03n0221_p0874b22║授。於中四：一、明經家敘六千名德。於中二：先略列
X03n0221_p0874b23║十名及德，可知。中間自所住處者，同在聲聞教法中
X03n0221_p0874b24║住故。出家未久者，發心摝出三乘家來，近故。後歎德
X03n0221_p0874c01║中，先歎、後結。前中七：一、福深，望淺說故；二、解廣；三、信
X03n0221_p0874c02║徹；四、觀佛境；五、了法自性；六、益物以出世；七、求成佛
X03n0221_p0874c03║德。後結，並因文殊化成。二、「爾時，尊者」下，鶖子教六
X03n0221_p0874c04║千觀文殊十種德：一、身嚴；二、光益物；三、光網滅苦；四、
X03n0221_p0874c05║菩薩眾會；五、行處平恒；六、道場常隨；七、行脩福嚴，左
X03n0221_p0874c06║右伏藏；八、供佛善流樹間，出嚴藏；九、諸世主雨供；十、
X03n0221_p0874c07║十方佛將說法，先放光照身入頂。後結，可知。三、後
X03n0221_p0874c08║「諸比丘」下，明六千聞讚文殊德。獲益中二：先敘；後「彼
X03n0221_p0874c09║諸」下，顯益。益中十六句：一、心淨；二、信堅；三、獲喜；四、體
X03n0221_p0874c10║柔；五、根悅；六、憂苦除；七、垢盡；八、常見佛；九、求正法；十、
X03n0221_p0874c11║具菩薩力；十二、發大悲；十三、發大願；十四、入廣深境；
X03n0221_p0874c12║十五、佛海常現；十六、深信樂一切智。
X03n0221_p0874c13║四即自下諸見勝緣，中五：一白尊請引見，二「時舍利
X03n0221_p0874c14║弗」下指授六千，三「爾時文殊」下文殊觀彼六千，四「時
X03n0221_p0874c15║諸比丘」下明六千發願，五「爾時文殊」下明勸成十法。
X03n0221_p0874c16║初二文觀可知。三文殊觀六千者，顯其根性堪進入
X03n0221_p0874c17║法界故。言如象王迴者，謂身首俱轉，現前事重攝受
X03n0221_p0874c18║相故。問：六千豈不本大乘耶？答：本是小乘，有堪入大
X03n0221_p0874c19║性，如不定性故。四中發願亦可知。五中四：一勸成十
X03n0221_p0874c20║種趣大乘法者，迴入實教心無疲厭故。於中一積善，
X03n0221_p0874c21║二見佛聚事，三求法，四脩離三輪，五滿諸定，六入三
X03n0221_p0874c22║世入即明解也，七普嚴剎，八調化一切，九諸剎劫中
X03n0221_p0874c23║成就菩薩行，十為成就一眾生故脩剎塵等行成佛
X03n0221_p0874c24║一力，如是為成就一切眾生故成就如來一切力也。
X03n0221_p0875a01║二「比丘！若若善男」下明能深發前十心得益：一長養
X03n0221_p0875a02║善根，二捨生死，二超世種性，三不墮二乘地，四生佛
X03n0221_p0875a03║家，五具菩薩願，六習佛功德，七脩菩薩諸行，八得佛
X03n0221_p0875a04║十力摧魔伏外，九滅惑，十入菩薩位近佛果。
X03n0221_p0875a05║三、「時諸比丘」下，明六千同前勸進獲三昧益。由得此
X03n0221_p0875a06║定得無礙眼，由得此眼故能成二十五種益：一、能見
X03n0221_p0875a07║一切佛境界；二、見無量剎佛道場；三、見彼諸趣；四、見
X03n0221_p0875a08║彼諸剎差別；五、見彼諸剎微塵；六、見彼眾生宮殿；七、
X03n0221_p0875a09║聞彼剎中種種佛言音說法；八、觀察彼剎中眾生根
X03n0221_p0875a10║欲心；九、能憶念彼中眾生前後十生；十、憶彼剎中過
X03n0221_p0875a11║未各十劫事；十一、憶彼佛十本生事；十二、成正覺；十
X03n0221_p0875a12║三、轉法；十四、十神通；十五、十說法；十六、十教誡；十七、
X03n0221_p0875a13║十辨才；十八、成十千菩薩菩提心；十九、十千定；二十、
X03n0221_p0875a14║十千三輪淨；二十一、得大智；二十二、光明圓滿；二十
X03n0221_p0875a15║三、得菩薩十通；二十四、身心調暢，故云柔耎微妙也；
X03n0221_p0875a16║二十五、住菩薩心堅固也。
X03n0221_p0875a17║四、「爾時，文殊」下，結前下勸進六千究竟所得。中八：一、
X03n0221_p0875a18║住普賢行；二、入願海；三、成大願海；四、心清淨；五、身清
X03n0221_p0875a19║淨；六、身根利；七、得神通；八、由大通故，雖在文殊邊，然
X03n0221_p0875a20║普遍十方所現身成就佛法。
X03n0221_p0875a21║第二攝龍眾會，中四：初結前起後，可知。二「漸次」下詣
X03n0221_p0875a22║後化處。於中二：先標名，後「往昔」下讚勝。於中三：一昔
X03n0221_p0875a23║佛曾住，二今佛昔脩行處，三八部等常供養。三「文殊」
X03n0221_p0875a24║下明說法。於中先顯經名，後「說此」下顯益。前中經名
X03n0221_p0875b01║普照法界者，說十眼圓明頓見理事，理事無礙法界
X03n0221_p0875b02║故。釋法界名義，具如別行旋澓章說。後顯益中，先顯
X03n0221_p0875b03║類，謂諸龍眾。後明益，中二：初百千億龍厭捨龍身生
X03n0221_p0875b04║人天，後一萬龍不退菩提。
X03n0221_p0875b05║第三、攝諸眾會漸增進位入實教之因緣，具如教被
X03n0221_p0875b06║機中說。諸餘別分，如常可知。
X03n0221_p0875b07║第四攝善財會，中二：先以義料簡，後正釋文。前中略
X03n0221_p0875b08║以八門分別：一會數開合，二說聽起就，三科為五相，
X03n0221_p0875b09║四會主類別，五南行不定，六歎問有無，七推讓後勝，
X03n0221_p0875b10║八問答分別。
X03n0221_p0875b11║初門中二：先敘晉本，後依唐譯。前中依光統師等云：
X03n0221_p0875b12║此中善知識總四十四人，初文殊一人配十信，次四
X03n0221_p0875b13║十人配十住、十行、十向、十地，次二人配等覺位，後一
X03n0221_p0875b14║人配妙覺位。若依五臺山論及意法師等，總不配位
X03n0221_p0875b15║亦無科截，但隨諸會依文散釋。後依唐譯者，始從文
X03n0221_p0875b16║殊終至普賢，總五十三會，童子童女同一問答故，遍
X03n0221_p0875b17║友有問無答不成會故，文殊前後雖是一身兩會別
X03n0221_p0875b18║故。
X03n0221_p0875b19║二、說聽起就者，此有三類：一、由能化者依大悲行，住
X03n0221_p0875b20║不請友，故文殊正趣等，起聽而化也。二、由令所化者
X03n0221_p0875b21║行敬法行，要待就請說，故海雲、海幢等，待求問方說
X03n0221_p0875b22║也。三、由具前二行，故觀自在菩薩、安住地神等，善財
X03n0221_p0875b23║未聞，先即讚歎，此同不請友也。然復有請為說，此同
X03n0221_p0875b24║敬法行也。彌勒後，文殊、普賢等，皆亦同此也。
X03n0221_p0875c01║三科為五相者，此中總有五十五位。若依本疏，初、四
X03n0221_p0875c02║十一人明寄位脩行相；次從「摩耶」下，有九會十一人
X03n0221_p0875c03║明會緣入實相；三、彌勒一人明攝位成因相；四、後文
X03n0221_p0875c04║殊一人明智照無二相；五、普賢一人明顯因廣大相。
X03n0221_p0875c05║若依今本，大都無異，中間少別者，謂從文殊至第四
X03n0221_p0875c06║十一瞿婆，總名寄位脩行相，寄歷諸位，顯脩行故。二、
X03n0221_p0875c07║從摩耶至童子、童女同得幻住解脫，總名會緣入實
X03n0221_p0875c08║相，謂寄男、女相別，以幻住理會其差別，入平等實性，
X03n0221_p0875c09║故名也。若依位判，此是十地勝進位，後三相是等覺
X03n0221_p0875c10║位。但以初歷位多，從多名小爾。三、彌勒菩薩處得入
X03n0221_p0875c11║三世一切境界不忘念智莊嚴解脫，名攝德成因相，
X03n0221_p0875c12║謂攝三世境在念無忘失智，以成應化佛德之因故。
X03n0221_p0875c13║四、後文殊師利得無量大智光明、總持、大願、三昧、神
X03n0221_p0875c14║通、智慧，入普賢道場，住文殊所住，名智慧無二智，謂
X03n0221_p0875c15║善財至此乃入普賢所入、住文殊所住，與二聖同照
X03n0221_p0875c16║一境界故。五、普賢菩薩處得普賢諸行願海，與普賢
X03n0221_p0875c17║等，與諸佛等，一身充滿一切剎等，行正覺等，神通等，
X03n0221_p0875c18║法轉等，辨才等，言辭等，音聲等，力、無畏等，佛所住等，
X03n0221_p0875c19║大慈悲等，不可思議解脫自在，悉皆同等，名顯因廣
X03n0221_p0875c20║大相，謂當來大果，今成彼因，福彼廣大果之因故。
X03n0221_p0875c21║四會類別者，總有二十類：一、比丘，二、毉人，三、長者，四、
X03n0221_p0875c22║優婆夷，五、仙人，六、婆羅門，七、童女，八、童子，九、居士，十、
X03n0221_p0875c23║人王，十一、外道，十二、船師，十三、比丘尼，十四、女人，十
X03n0221_p0875c24║五、菩薩，十六、天神，十七、地神，十八、夜神，十九、林神，二
X03n0221_p0876a01║十、先生也。
X03n0221_p0876a02║五、南行不定者，梵音呼南曰䭾器尼。依西域訓釋，南
X03n0221_p0876a03║是右義，右是順義。以彼城邑、宮殿、園苑、屋宅、菩提樹
X03n0221_p0876a04║等，皆面向東，則南為右。人多右穩，穩便為順。右繞等
X03n0221_p0876a05║事，皆因此言。故於此中，顯文殊順化，善財順求，皆曰
X03n0221_p0876a06║南行爾。古人釋云：「善財南行，表中道法界，離東西二
X03n0221_p0876a07║邊故。又表是正指南之說故。」若爾者，向使教從此起，
X03n0221_p0876a08║可取此國司南之正，用指南之義。盡教從西起，何不
X03n0221_p0876a09║依彼訓釋南義？蓋知不然，應取順義。故此經〈淨行品〉
X03n0221_p0876a10║云：「右繞於塔，當願眾生，所行無逆，成一切智。」晉本〈離
X03n0221_p0876a11║世間品〉云：「攝右法，是不違一切佛所說故。」今本云：「隨
X03n0221_p0876a12║順，是不盡一切尊者教故。」按隨順言，即梵云駄器尼，
X03n0221_p0876a13║此云右也。《尊婆須密論》亦同此說。此表善財所求善
X03n0221_p0876a14║友，一一隨順，不盡其教。由此南行是右行故，右行即
X03n0221_p0876a15║是隨順義故。是故中間，設往忉利天宮、菩提場等，皆
X03n0221_p0876a16║不違於南行之義，以彼悉是順教行故。
X03n0221_p0876a17║六、歎問有無者，此有二義：一、由菩提是諸菩薩敬重
X03n0221_p0876a18║故，聞其能發無不稱歎；二、由有別緣故而無歎也。別
X03n0221_p0876a19║緣有三：一、善財善友時正受故，如解脫長者、海幢比
X03n0221_p0876a20║丘等；二、善財於善友說自發心已，善友不即隨答歎
X03n0221_p0876a21║美，乃述自所得故，此門多是脫略也；三、由善友示逆
X03n0221_p0876a22║相化，若說聞發心而即稱讚者，便與逆相相違故，如
X03n0221_p0876a23║無厭足王、勝熱婆羅門、婆須密多女等。所餘善友無
X03n0221_p0876a24║此三緣，故皆歎爾。
X03n0221_p0876b01║七推仰後勝者，此諸位中唯後文殊及普賢菩薩無
X03n0221_p0876b02║別推勝者，顯其人尊位極，除斯以往餘皆有推。中設
X03n0221_p0876b03║無者，脫略故也，無別所以也。
X03n0221_p0876b04║八、問答分別者，問：此等諸會竝無佛說，何得為經耶？
X03n0221_p0876b05║答：此等竝是傳法菩薩結集當時求法說法諸菩
X03n0221_p0876b06║薩事，同上本會所顯逝多林園自在等法，令彼大眾
X03n0221_p0876b07║見已入法，雖無佛語豈即非經？問：前本會中佛雖無
X03n0221_p0876b08║說，諸所顯事並在佛會之中，今此遠方異處又非佛
X03n0221_p0876b09║說，後不對佛豈得為例？答：雖在遠處而不離本會，
X03n0221_p0876b10║是故常在佛前。如上文逝多林內一一境界，當攝十
X03n0221_p0876b11║方一切佛剎，說此處而不攝耶？是故此五十三會不
X03n0221_p0876b12║出本會，故名為一會，謂〈入法界品〉也。既此諸處並在
X03n0221_p0876b13║逝多，下文善財應見普賢及佛大眾在此國下，何故
X03n0221_p0876b14║乃見在金剛道場？答：以覺樹金剛為九會本故，是故
X03n0221_p0876b15║不動覺樹遍諸會處，尋末見本還在此故。又此會初
X03n0221_p0876b16║普賢及佛在逝多林處，更無移動見在覺樹，即是逝
X03n0221_p0876b17║多亦在樹下，思之。上來略分別竟。
X03n0221_p0876b18║後正釋文者，依前五相以釋其文。
X03n0221_p0876b19║就初相中，有四十一人。於中，初、文殊一人寄當十信，
X03n0221_p0876b20║表信非位，故但一也；二、從德雲比丘至慈行童女，寄
X03n0221_p0876b21║十住位；三、從善見比丘至遍行外道，寄十行位；四、從
X03n0221_p0876b22║鬻香長者至安住地神，寄十迴向位；五、從婆演底夜
X03n0221_p0876b23║神至瞿婆，寄十地位。就初、文殊一人寄十信善友者，
X03n0221_p0876b24║《本業經》上卷云：「未上住前，有十心名字。菩薩常行十
X03n0221_p0876c01║心，所謂：信心、念心、精進心、慧心、定心、不退心、迴向心、
X03n0221_p0876c02║護心、戒心、願心。」釋曰：信名彼此雖同，然行相、境界，二
X03n0221_p0876c03║經全別，如上〈賢首品〉等已顯。今此文中分六：一、集眾
X03n0221_p0876c04║分；二、「爾時，文殊童子」下，觀機授說分；三、「爾時，文殊」下，
X03n0221_p0876c05║觀已為說分；四、「爾時，文殊如象王迴」下，讚觀攝受分；
X03n0221_p0876c06║五、「善男子！於此」下，指示後友分；六、「爾時，善財」下，念思
X03n0221_p0876c07║辭變分。初中二：先總舉；後「時有」下，別顯。別顯中四眾：
X03n0221_p0876c08║一、優婆塞，二、優婆夷，三、童男，四、童女。形各五百。於中，
X03n0221_p0876c09║初、二眾通稱優婆夷等者，是梵音，此云近事男、近事
X03n0221_p0876c10║女，謂男子親近承事比丘僧故，女人親近承事比丘
X03n0221_p0876c11║尼故。列別，可知。
X03n0221_p0876c12║二、觀機分，中二：初通標說意，可知；後「復於」下，文殊別
X03n0221_p0876c13║觀善財。於中二：初先明現在；後「又知」下，明宿生。前中
X03n0221_p0876c14║四：一、明入胎時現奇寶；次「善財」下，明身相具足；次「其
X03n0221_p0876c15║七」下，具顯寶物；後「以此」下，總結立名。二、明宿生中略
X03n0221_p0876c16║顯十德：一、昔曾供佛；二、信解心廣；三、樂善友；四、三業
X03n0221_p0876c17║無過；五、菩薩行淨；六、求佛智；七、成法器；八、淨心如空；
X03n0221_p0876c18║九、迴向行；十、得無障門。
X03n0221_p0876c19║三、為說分中二：先明為說法；後「爾時，善財」下，明說偈
X03n0221_p0876c20║求濟。前中三：一、時觀察善財慰喻發起，可知；二、「而
X03n0221_p0876c21║為演說」下，正為說法；三、「爾時，文殊」下，結說勸進。就說
X03n0221_p0876c22║法中二：先總標；後「所謂」下，別顯。別顯中十句：一、多行
X03n0221_p0876c23║學；二、不斷絕；三、說佛出前後；四、說佛會淨；五、說佛法
X03n0221_p0876c24║輪化導；六、說佛身相好；七、說佛法身；八、說佛詞教；九、
X03n0221_p0877a01║說佛光照；十、說諸一味。三、結說中可知。
X03n0221_p0877a02║後善財說偈求濟，中二：先長行，述意可知；後正說。頌
X03n0221_p0877a03║中總三十四頌，分二：先四頌自述在纏，後三十頌讚
X03n0221_p0877a04║文殊德以求濟。前中，初頌明依三界恃倨慠，出入不
X03n0221_p0877a05║離五趣之門，由以深愛自溺也。次頌三毒覆燒互生
X03n0221_p0877a06║死，如臣事王。次頌會貪繩繫縛，諂誑轡勒，疑遮慧眼
X03n0221_p0877a07║入耶道。後一頌慳嫉𱞽因，入三惡受八苦也。後三十
X03n0221_p0877a08║頌中，一一分，二多分。上三句讚文殊德，下一句求運
X03n0221_p0877a09║濟。前中，一、智日悲月；二、智月慈日；三、法界輪王遊法
X03n0221_p0877a10║界，真空法寶導前；四、福慧商主勇求佛寶利物；五、智
X03n0221_p0877a11║忍伏魔；六、定慧證法頂；七、滅地獄因，淨三有果；八、離
X03n0221_p0877a12║三惡趣果，成淨善因；九、見八倒行正；八；十、了耶正，無
X03n0221_p0877a13║疑惑；十一、住佛見，長佛樹，行佛；十二、如三世佛日出
X03n0221_p0877a14║現；十三、智慧決定染淨業三乘行；十四、悲願信忍為
X03n0221_p0877a15║輪轂轄；十五、持箱慈蓋辨鈴震；十六、淨行三昧法皷
X03n0221_p0877a16║音；十七、四攝德寶慙愧歎；十八、施輪戒香忍辱華；十
X03n0221_p0877a17║九、禪方便不退轉；二十、願持堅力智慧成；二十一、普
X03n0221_p0877a18║行悲，皆無恡；二十二、堅善巧無礙；二十三、與生極淨
X03n0221_p0877a19║等空樂；二十四、淨業惑，斷行苦，摧魔外；二十五、滿智
X03n0221_p0877a20║遍嚴剎，普霑善願；二十六、除愛見，淨如空，利一切；二
X03n0221_p0877a21║十七、住定普運願力速；二十八、運生如水，如地不動；
X03n0221_p0877a22║二十九、四攝總持日光；三十、入法城，著智冠，繫法繒。
X03n0221_p0877a23║四、讚勸攝受分，中三：初、讚述發心；二、「善財白言」下，重
X03n0221_p0877a24║請解脫；三、「爾時，文殊」下，正答所問。初中二：先讚發
X03n0221_p0877b01║心。言如象王迴者，前已略顯，此由內有審諦之量，外
X03n0221_p0877b02║無淺促之儀，迴面向機表攝受相故。後「復欲」下述意
X03n0221_p0877b03║勸勉，於中二：先述、後勸。述中三句：一近友，二求解，三
X03n0221_p0877b04║脩行。後「善男」下勸中二句，先牒前。近養是成佛初
X03n0221_p0877b05║因，故《涅槃》第二十云：「一切眾生得阿耨菩提近因緣
X03n0221_p0877b06║者，莫先善友。」乃至廣說。後結勸中為成佛亡勞謗懈
X03n0221_p0877b07║也。
X03n0221_p0877b08║二重請中同下教問。准梵本中有十二句：一問學，二
X03n0221_p0877b09║問信受，三趣向，四脩行，五成就，六淨，七入，八出生，九
X03n0221_p0877b10║隨順，十憶念，十一增廣，十二圓滿普賢行。其第二問
X03n0221_p0877b11║云何脩菩薩行者，梵本云鉢還提簸多綿彌鹽及，此
X03n0221_p0877b12║云脩，亦曰信受。此文十一句，分三：初一學解脩，次九
X03n0221_p0877b13║正脩，後一究竟。就正脩中，初一總問亦離惡，二專趣
X03n0221_p0877b14║向行，三進善，四亡相，五於行分明解悟，六悉具定，七
X03n0221_p0877b15║不違理事，八憶持前脩，九習前令廣，十勸巧速圓。
X03n0221_p0877b16║三文殊正答，中二：先以偈，後「爾時文殊」下長行重讚
X03n0221_p0877b17║發心教求善友。前中十頌，分二：初一總歎善財具福
X03n0221_p0877b18║悲物求佛如來，後九歎善財已具大願大行。於中一
X03n0221_p0877b19║為滅物苦發願脩行，二文殊勸云若不厭生死，此是
X03n0221_p0877b20║為物具普賢行堅也。三中上半歎善財福能滅苦名
X03n0221_p0877b21║光也，福能摧障名威力也，生處顯寶名福處也，亡相
X03n0221_p0877b22║福廣名淨海也；下半結是為物願行。四中上半見多
X03n0221_p0877b23║佛，下半聞法不忘。五中上半見多佛，下半願海成具
X03n0221_p0877b24║脩行。六中上半明住位中善巧脩行攝同佛果，故文
X03n0221_p0877c01║云初發心時即與三世佛等故，乃至廣說。下半重顯
X03n0221_p0877c02║上半常濟佛果不壞本位，故云隨學當來也。七中歎
X03n0221_p0877c03║善財遍剎塵劫脩普賢行道成。八中歎善財多剎劫
X03n0221_p0877c04║脩普行願滿。九中述多眾聞善財願發大心、願學大
X03n0221_p0877c05║法。問：善財是何位人？答：經無明文，人斷難依，古雖
X03n0221_p0877c06║多說，不足記錄。若准下文，安住地神處眾神相，謂云
X03n0221_p0877c07║此人已生法王種中者，斯文可定，然釋不同。一云：此
X03n0221_p0877c08║據智契法性，生在佛家，名生法王種中，此即是已入
X03n0221_p0877c09║大地菩薩也。一云：此據多聞熏習，勝解真性，成就佛
X03n0221_p0877c10║種，名生法王種中者，此即是三賢位內種性菩薩也。
X03n0221_p0877c11║問：若屬信攝，此偈所說廣大見聞願行等，當云何通？
X03n0221_p0877c12║答：此言信者，不同《本業經》中所說信也。
X03n0221_p0877c13║後長行重讚發心教求善友，中四：初、重讚發心教求
X03n0221_p0877c14║真友；二、「善男子！於此」下，指示後友；三、「爾時，善財」下，戀
X03n0221_p0877c15║思辭退；四、「向勝樂」下，依教趣求。就前初門中三：一、
X03n0221_p0877c16║歎能發心；二、已後更求行，行難中之難，故云信也；三、
X03n0221_p0877c17║「善男子」正教求友，此得法也。於中二：先教求，後誡勸。
X03n0221_p0877c18║前中二種：一、樂成佛果，故云一切智智；二、要求真友。
X03n0221_p0877c19║言真善知識者，謂能令於未知善法得知，於未識惡
X03n0221_p0877c20║法得識，名善知識也。言真者，略顯有四種：一、令識三
X03n0221_p0877c21║惡苦得免，令知人天樂得生，此雖善知識，非真也；二、
X03n0221_p0877c22║令識生死苦可厭，令知涅槃樂可欣，此雖善知識，非
X03n0221_p0877c23║真也；三、令識有為有漏法可捨，令知有為無漏法可
X03n0221_p0877c24║欣，此雖善知識，亦非真也；四、令知生死非離染，涅槃
X03n0221_p0878a01║非寂靜，然常遠離雜染，恒脩離相行，令如是知者，為
X03n0221_p0878a02║真善友也。若廣分別，如別行善知識章說。後誡勸中
X03n0221_p0878a03║四：一、雖歷多所，為重法故，身心亡倦；二、雖晝夜親近，
X03n0221_p0878a04║為重法故，愛無飽足；三、於所曉誨，聞必奉行；四、逆行
X03n0221_p0878a05║方便，推非己境，何見過也？二、指示後友，中四：一、國
X03n0221_p0878a06║勝樂者，位勝過前可欣樂故；二、山妙峯者，謂前心離
X03n0221_p0878a07║過位高故妙峯也。比丘德雲者，比丘三義：一、乞士；二、
X03n0221_p0878a08║破惡；三、怖魔。今創發大心魔宮震動故，其德如雲含
X03n0221_p0878a09║法雨故；四、教宮震動故。問中十一句同前，故云乃至。
X03n0221_p0878a10║三念思辭戀，中二：初念聞法故喜躍，後離別法音
X03n0221_p0878a11║故悲淚也。問：文殊師利觀識善財根欲等皆見，既足
X03n0221_p0878a12║得為說一切佛法，何乃多人令轉別問？答：此非無意，
X03n0221_p0878a13║略有五焉：一為現在未來作軌範故，二顯脩萬行要
X03n0221_p0878a14║必先求真友故，三明修行不自用故，四顯依善友不
X03n0221_p0878a15║局一故，五顯求友無選擇故。問：善財求法稱分行足，
X03n0221_p0878a16║何要博訪多事多知？答：菩薩為救眾生，求於多聞，
X03n0221_p0878a17║不惜身命，若不遍學遍脩，德海不滿，何以隨應也？古
X03n0221_p0878a18║來諸德，此辨善友處，文或作三分、四分、五分、六、七、八、
X03n0221_p0878a19║九、十等，今則不爾，但隨文作其分數，不可勒限也。上
X03n0221_p0878a20║來二十五種相中，第一寄位脩行相內，第一明文殊
X03n0221_p0878a21║師利寄十信竟。
X03n0221_p0878a22║自下第二、明十信善友中，第一、德雲比丘寄初發心
X03n0221_p0878a23║住善友。於中六：
X03n0221_p0878a24║初、依教趣求，中二：一、依教尋覓國山釋說。言經于七
X03n0221_p0878b01║日者，本疏云：「先淨七支，見善友故；徐出經行者，伴思
X03n0221_p0878b02║行故。」二、「見已，往詣」下，明請問。於中四：一、設敬儀；二、「作
X03n0221_p0878b03║如是」下，述自發心；三、「而未知」下，正顯問，問同前；四、「我
X03n0221_p0878b04║聞」下，結問請說。
X03n0221_p0878b05║三、「時德雲」下，正明答。於中二：先歎發心求法；後「善男
X03n0221_p0878b06║子！我得」下，明自所得法。前中二：初歎發心；後「能」下，歎
X03n0221_p0878b07║問脩行法。此歎有十一句，皆有求字：一、求行法，總問
X03n0221_p0878b08║也；二、所行分齊；三、行對治因；四、行出離因，此亦是果；
X03n0221_p0878b09║五、已淨大心；六、得自在用；七、示解脫方便；八、示同事
X03n0221_p0878b10║業；九、知他心；十、不住行；十一、求為無為，非一非異。二、
X03n0221_p0878b11║明自所得法，中二：先明所得法體；後「往詣十方」下，明
X03n0221_p0878b12║業用。前中二：先標體；後「信眼」下，釋相。前中自在者，作
X03n0221_p0878b13║用無礙故。決定解力者，解謂勝解，決定印持，由此名
X03n0221_p0878b14║力。謂於境界決定印持，轉變無㝵也。後釋相有三：一、
X03n0221_p0878b15║信；二、智；三、結釋。謂由淨信，即眼即境，轉變決定無㝵
X03n0221_p0878b16║也。二、由智光遍照，於境無障㝵，故自在也。三、結釋。由
X03n0221_p0878b17║此知外善觀，信內明徹，清淨行具，故勝解力決定自
X03n0221_p0878b18║在也。後明業用，中二：初略標四業；後「所謂」下，廣明第
X03n0221_p0878b19║四業。前中，一、詣十方剎敬養佛業；二、常作念佛業；三、
X03n0221_p0878b20║總持諸佛正法業；四、常見諸佛現在業。後廣明第四
X03n0221_p0878b21║業，中二：先總說見佛；後「一一方」下，明別見佛種種事。
X03n0221_p0878b22║前中二：先展說東方，謂始從見一佛，乃至見不可說
X03n0221_p0878b23║不可說佛剎微塵數佛。後九准初略說，可知。中間云
X03n0221_p0878b24║見三千世界微塵佛，佛剎微塵佛者，引梵本中云娜
X03n0221_p0878c01║奢勃陀憩怛羅鉢羅忙奴攞闍，此云十佛剎微塵數，
X03n0221_p0878c02║漢本脫十字也。後別見佛種種事。前中二：先佛能應；
X03n0221_p0878c03║後「隨眾生」下，明所應。前中十種，始從色相乃至壽命，
X03n0221_p0878c04║可知。後所應中三：一、隨機樂；二、現成佛；三、說法。
X03n0221_p0878c05║四、謙己推勝，中二：先謙己唯知一法，即牒前念佛門；
X03n0221_p0878c06║後「豈能」下推勝於他。前中云憶念諸境界者，謂十方
X03n0221_p0878c07║佛數量分齊佛，即所觀境故。智慧光明者，無分別智
X03n0221_p0878c08║所照故。普見者，盡照見故。法門者，總結屬故，創入住
X03n0221_p0878c09║位光明念佛三昧。廣見佛者，依佛為本故，故初住中
X03n0221_p0878c10║云此菩薩見佛形貌等也。後推勝，中三：初一句總，次
X03n0221_p0878c11║「所謂」別顯，後「而我」下一句結。總中無邊智慧等者，照
X03n0221_p0878c12║無盡佛境故，行無邊佛行故。別中有二十一句，各先
X03n0221_p0878c13║舉得定，後明業用差別。初十念佛勝德圓備，後十一
X03n0221_p0878c14║念佛妙用自在。前中一具見諸佛主伴德，故云常見
X03n0221_p0878c15║諸佛國土等；二念佛令眾生離倒之德，故云清淨；三
X03n0221_p0878c16║念佛是處非處等十力等之德；四念佛於法無倒能
X03n0221_p0878c17║說能授，亦是菩薩心於法無倒，故能念見佛已聞法
X03n0221_p0878c18║受持；五已達佛海智，見諸佛剎無異；六念微細境中
X03n0221_p0878c19║佛，見彼中佛自在用；七念諸劫中佛無間見；八念諸
X03n0221_p0878c20║時中佛一切時親近不離；九念諸剎中佛咸見殊勝
X03n0221_p0878c21║身；十念諸世中佛隨心普見。後明妙用自在中：一、念
X03n0221_p0878c22║佛遍諸差別境界中次第現；二、念佛示涅槃相；三、念
X03n0221_p0878c23║佛於一日中從自所住處出去無間；四、念佛身充滿
X03n0221_p0878c24║諸法界；五、念多佛於一毛端現悉承事；六、念佛一切
X03n0221_p0879a01║處現，成佛示自在；七、念佛出現，放智光轉法；八、唯心
X03n0221_p0879a02║念佛，知佛隨心樂現像；九、隨樂念佛，隨心樂知眾生
X03n0221_p0879a03║業，隨彼業所所集善現形；十、念佛神力現身，坐華遍
X03n0221_p0879a04║法界；十一、念佛實德如虗空，身嚴法界空。後結，可知。
X03n0221_p0879a05║五、指示後友，中二：先指示見人；後「善男子！海雲」下，指
X03n0221_p0879a06║示得法。前中五：一、指方，准前。二、示國海門者，謂脩德
X03n0221_p0879a07║心海之方便，故曰海門，此國正當南海口故。三、比丘
X03n0221_p0879a08║海雲者，比丘義如上。海雲，謂此比丘內含法水，深廣
X03n0221_p0879a09║如海；外應機說，如雲降雨。四、勸往問法。五、「海雲比丘」
X03n0221_p0879a10║下，讚彼善說，並易知。彼指示得法中九句：一、令得實
X03n0221_p0879a11║教助道，如《薩遮尼乾子經》說；二、得成一切智因；三、聞
X03n0221_p0879a12║說發大心因；四、得生實教慧見；五、得能脩與法性相
X03n0221_p0879a13║應行；六、能行普賢行海；七、得成滿普賢願；八、得清淨
X03n0221_p0879a14║誓願方便；九、得生無緣大慈悲力。
X03n0221_p0879a15║六、念恩難捨觀察辭退。第一住竟。
X03n0221_p0879a16║第二、海雲比丘治地住善友，中七：一、念前所說；二、「漸
X03n0221_p0879a17║次」下，依教尋覓；三、「作如是言」下，見已問法；四、「時海雲
X03n0221_p0879a18║比丘告」下，正答；五、「善男子！我唯知」下，謙己推勝；六、「善
X03n0221_p0879a19║男子！從此南行」下，指示後友；七、「時善財」下，念德瞻退。
X03n0221_p0879a20║初中十一句：初一句總，餘句別。別中，一、智照用；二、無
X03n0221_p0879a21║礙用方便；三、定方便；四、菩薩大眾；五、觀佛現前；六、觀
X03n0221_p0879a22║佛所住；七、觀諸他儀准則；八、觀佛界廣；九、觀佛出現
X03n0221_p0879a23║次第；十、觀佛入巧化。上十句門者，皆方便義故。
X03n0221_p0879a24║二、依教尋覓，中三：初、至處；二、向海雲所；三、「頂禮」下，明
X03n0221_p0879b01║問法。於中三：初、設敬儀；二、「作如是」下，述已發心；三、「而
X03n0221_p0879b02║未知」下，正顯問辭。於中十句：一、捨世俗，生出世；二、過
X03n0221_p0879b03║無明，入智明；三、離凡，入聖；四、斷順流，入逆流；五、破三
X03n0221_p0879b04║有輪轉，成就大悲願輪；六、滅樂雜染，行離染行；七、竭
X03n0221_p0879b05║貪愛海，長大悲海；八、塞三惡八難，開人天涅槃門；九、
X03n0221_p0879b06║出三界城，入佛智城；十、捨諸玩好，悉益眾生。
X03n0221_p0879b07║四、正答，中三：一、本審發心；二、「海雲言」下，歎發心難得；
X03n0221_p0879b08║三、「善男子！我住此」下，辨其觀行。初中，先審問；後「善
X03n0221_p0879b09║財言唯」下，答也。二、歎難得，中三：初逆難，次順難，後
X03n0221_p0879b10║「發菩提心者」下別釋。初逆云若不種善則不能發也。
X03n0221_p0879b11║次順難中十一句，前十句別明，末一句總結。前中一
X03n0221_p0879b12║云要得普門善根光明者，謂脩一行即一切行，一一
X03n0221_p0879b13║行時智明了故光明也。二具真實道三昧智光者，稱
X03n0221_p0879b14║法性脩定生智光明。三生廣福。四增長無漏中無間
X03n0221_p0879b15║斷，故云無懈怠也。五重法故事友亡疲。六重法故不
X03n0221_p0879b16║惜所有也。七普願荷載。八普欲秡苦。九與樂不捨濟
X03n0221_p0879b17║拔。十恒觀佛境。末句結可知。後別釋，中二：先總標；
X03n0221_p0879b18║後「所謂」下，別顯。有十一句，一一句中皆有標釋：初、是
X03n0221_p0879b19║拔苦；二、祐是與樂，以福助護，令不離樂故；三、滅苦；四、
X03n0221_p0879b20║離惡法；五、守護不令怖畏；六、離諸障㝵；七、滿法界；八、
X03n0221_p0879b21║等空界；九、竟遠見多佛；十、於三世境悉隨順知；十一、
X03n0221_p0879b22║普照境界皆入智海。
X03n0221_p0879b23║三、辨行，中四：一、觀海為能詮方便；二、「善男子！我思惟
X03n0221_p0879b24║時」下，得見法界無㝵依正；三、「時此如來」下，領受所流
X03n0221_p0879c01║無邊教法；四、「若有眾生從十方」下，傳授眾生同入法
X03n0221_p0879c02║界。就初中二：先總標；後「所謂」下，別辨。總云住此十有
X03n0221_p0879c03║二年者，古人有云：謂觀十二因緣故。或古釋云：住於
X03n0221_p0879c04║菩薩十二住故。或有釋云：即此十住中之第二，故云
X03n0221_p0879c05║十二也。常以海為所觀，故云境界。後別中十句：一、廣
X03n0221_p0879c06║大教；二、甚深理；三、漸次住；四、多法寶嚴；五、積大悲水；
X03n0221_p0879c07║六、隨機拔異；七、所化多類；八、教海所容諸佛菩薩；九、
X03n0221_p0879c08║教海包容所詮義理；十、教海湛然，化多滅度，生界不
X03n0221_p0879c09║滅，不化多滅，生界不增。二、得見法界無㝵依正，中
X03n0221_p0879c10║二：先明見依果；後「滅時見彼」下，明見正果。前中二：初
X03n0221_p0879c11║明現果；後「此大」下，明宿因。前中二：先明現華所因，於
X03n0221_p0879c12║中有四句可知。後正明所現依果中二：先牒作念；後
X03n0221_p0879c13║「此海」下，正明所現果。現果中二：初辨華出處及時。處
X03n0221_p0879c14║謂大海中，時謂正作念時忽然出。後「以無能勝」下，明
X03n0221_p0879c15║嚴。嚴中二：先明當體嚴；後「百萬阿脩」下，外中嚴。前中
X03n0221_p0879c16║五：一、莖；二、華；三、葉；四、臺；五、髻。後外事嚴中有二十二
X03n0221_p0879c17║種，於中十一句雜嚴諸王有情執持，十一句非情為
X03n0221_p0879c18║嚴，並可知。後明宿因中十句，前九句別時，末一句總
X03n0221_p0879c19║結德無盡。前中，一、無漏因；二、諸菩薩隨喜；三、四如幻
X03n0221_p0879c20║夢等觀行因生；五、淨業；六、無諍定因；七、觀無為；八、住
X03n0221_p0879c21║自在用；九、觀佛深境；十、結。後明見正果中二十句：一、
X03n0221_p0879c22║見華上佛；二、蓮座；三、道場；四、諸相；五、隨好；六、神變；七、
X03n0221_p0879c23║色相淨；八、無見頂相；九、舌相廣長；十、巧說；十一、圓音；
X03n0221_p0879c24║十二、十力；十三、四無畏；十四、辨才；十五、宿因；十六、示
X03n0221_p0880a01║成佛；十七、演法；十八、普現諸嚴；十九、隨見各異；二十、
X03n0221_p0880a02║所益皆滿。三、領受教法，中二：先明伸右手摩海雲
X03n0221_p0880a03║頂；後「為我」下，正顯說經。前中，右手摩頂者，身業加持，
X03n0221_p0880a04║隨順攝受之相。後說經，中三：先明經之業用；二、「我從
X03n0221_p0880a05║於彼如來」下，聞經受持；三、「善男子！我於佛」下，受持時
X03n0221_p0880a06║法多少。就初中二：先顯經名。言普眼者，依此所詮，成
X03n0221_p0880a07║普眼故，所謂照見平等一法界故。後業示下，顯經業
X03n0221_p0880a08║用。於中十句：一、佛境；二、菩薩行；三、攝法輪；四、能淨佛
X03n0221_p0880a09║土；五、能摧邪；六、滅魔軍；七、令眾生喜；八、能照物心；九、
X03n0221_p0880a10║能了物根；十、隨心令悟。二、聞經授持，中二：先明成就
X03n0221_p0880a11║六法；後「假使」下，校量多少。前中，一、納法在心故；二、各
X03n0221_p0880a12║不失故；三、對文宣唱故；四、背文宣陳故；五、追記不忘
X03n0221_p0880a13║故；六、思惟明審故。後校量中，以多筆墨書寫一品中，
X03n0221_p0880a14║乃至一句尚不得少分者，顯其法門廣大故也。三、受
X03n0221_p0880a15║持時法多少，中二：初一句總；後「於日日」下，別。前中云
X03n0221_p0880a16║於千二百年受持者，顯一部故也。後別中十句，日日
X03n0221_p0880a17║皆爾，一一皆是無數品，故知一部有十無數也。一、聞
X03n0221_p0880a18║持總持光明故，領受無數品；二、寂靜明故，趣入；三、旋
X03n0221_p0880a19║明故，普入；四、隨地明故，分別；五、威德明故，普攝；六、蓮
X03n0221_p0880a20║華明故，引發；七、淨音明故，開演；八、空華明故，顯示；九、
X03n0221_p0880a21║光聚明故，增廣；十、海藏總持光明故，辨折無數品。
X03n0221_p0880a22║四、傳授眾生，中二：先明十類王及民眾來聽，可知。後
X03n0221_p0880a23║「如是」下正明為說法，於中二：先顯能說，有四句：一樂
X03n0221_p0880a24║示，二解釋，三稱揚，四讚歎。後「咸令」下明利物中三句：
X03n0221_p0880b01║一愛樂，二趣入，三安住。
X03n0221_p0880b02║五、謙己推勝，中二：先謙己知一，釋法門名如前；後「如
X03n0221_p0880b03║諸」下，推勝知。多中十一句：前十句別明，後一句總結。
X03n0221_p0880b04║前中，一、悟解行海發願脩行，入字是悟解義，下同；二、
X03n0221_p0880b05║悟解大願多劫住世；三、悟解眾生隨樂益；四、悟解心
X03n0221_p0880b06║海生力智光；五、悟解物根調化；六、悟解嚴剎；七、懈悟
X03n0221_p0880b07║解佛體常供；八、悟解法教而解悟分明；九、悟解福業
X03n0221_p0880b08║具明；十、悟解物言音說法。後一句結勝所知，非己能
X03n0221_p0880b09║斷。
X03n0221_p0880b10║六、指示後友，中六：一、南行，如前可解；二、六千由旬者，
X03n0221_p0880b11║古德釋云：脩六度行故；三、楞伽道邊者，向彼山之路
X03n0221_p0880b12║次也；四、有一聚落者，人眾所居也；五、名海岸者，南海
X03n0221_p0880b13║之北岸也；六、比丘名善住者，身住虗空，表內心住於
X03n0221_p0880b14║真性故；七、「時善財童子」下，念德瞻退，可知。第二住竟。
X03n0221_p0880b15║第三、善住比丘脩行住善友，中六：一、依教趣求；二、「善
X03n0221_p0880b16║財童子」下，正明問法；三、「時善住比丘」下，正明答；四、「善
X03n0221_p0880b17║男子！我唯」下，謙己推勝中；五、「善男子！從此」下，指示後
X03n0221_p0880b18║友；六、「時善財」下，眷德辭退。
X03n0221_p0880b19║就初中二：先念前所聞中十句：一、念指示教，二、念所
X03n0221_p0880b20║示法，三、念佛加持，四、念持法句，五、分明悟解法海門，
X03n0221_p0880b21║六、思法差別，七、悟解法界至深處，八、頓悟解一切法
X03n0221_p0880b22║性空，九、治淨法執，十、觀法空所從來處。後正明趣求，
X03n0221_p0880b23║中二：先辨其所趣處，可知；後「見此比丘」下，明見所趣
X03n0221_p0880b24║人。於中二：先見比丘空中經行；後「無相諸天」下，明諸
X03n0221_p0880c01║異類眾各申供養。於中十類：一、天，二、龍，三、緊那，四、摩
X03n0221_p0880c02║睺，五、脩羅，六、迦樓，七、羅剎，八、夜叉，九、梵王，十、淨居天。
X03n0221_p0880c03║二、明善財正問，中二：初牒前所見；後「作如是」下，起後。
X03n0221_p0880c04║起後中二：先自述已發大心；後「而未知」下，正陳所問。
X03n0221_p0880c05║問中二：先十一句聞佛之法，後十句不捨諸法。前中，
X03n0221_p0880c06║初十句別問，後一句結前問復。前中，一、起行，二、聚斂
X03n0221_p0880c07║不令散失，三、務令具足，四、於善知識數數聞法，五、漸
X03n0221_p0880c08║使益廣，六、括撮，七、令得至終，八、有垢治淨，九、審細再
X03n0221_p0880c09║治，十、盡所滯礙。後一句結前問復者，通前後兩數問
X03n0221_p0880c10║故。後十句一一皆云不捨者，於彼十法無蹔離心故：
X03n0221_p0880c11║一、見佛，常勤脩故；二、菩薩，同善根；三、佛法，明證故；四、
X03n0221_p0880c12║大願，普益生故；五、眾行，無疲厭故；六、佛剎，普嚴淨故；
X03n0221_p0880c13║七、佛力，見佛自在故；八、於有為不捨，不住於有，示變
X03n0221_p0880c14║化身；九、聞法，受正教故；十、智光，悟解三世一故。
X03n0221_p0880c15║三、正答，中二：先審問善財發心及能問法，可知；後「善
X03n0221_p0880c16║男子！我已」下，正述己所得。於中三：初、顯所成解脫；二、
X03n0221_p0880c17║「若來」下，明能成解脫方便；三、「知一切」下，顯解脫業用。
X03n0221_p0880c18║前中名菩薩無礙解脫者，因位所得名菩薩，所作自
X03n0221_p0880c19║在名無礙也。方便中二：初明脩習；後「即時」下，彰得解
X03n0221_p0880c20║脫。其智慧光明即是無礙解脫之別名爾。三、業用，中
X03n0221_p0880c21║三：初別明十二句無礙，次徵，後釋。初中，一、知物心行。
X03n0221_p0880c22║二、知物死生。三、知宿命。四、未來劫事。五、知現在事。六、
X03n0221_p0880c23║知言音。七、決疑問。八、知諸根。九、隨應化時；十、知一切
X03n0221_p0880c24║時分，謂剎那等。剎那等者，《仁王經》云：「九百生滅為一
X03n0221_p0881a01║剎那，九十剎那為一念。」按《俱舍》等，謂時之最少名一
X03n0221_p0881a02║剎那，一百二十剎那名一怛剎那，六十怛剎那名一
X03n0221_p0881a03║羅婆，三十羅婆名一牟呼栗多，三十牟呼栗多為一
X03n0221_p0881a04║晝夜。十一、知三世流轉。十二、身遍往十方。次徵意云
X03n0221_p0881a05║何，以得此於諸法中無障礙故。後釋意，中二：先顯，由
X03n0221_p0881a06║此解脫是無住等通力故，可知；後「善男子！我以」下，轉
X03n0221_p0881a07║釋於空，顯通多種作用。於中二：先總標，可知；後「於虗
X03n0221_p0881a08║空中」下，別顯。別顯中二十數：一行等無礙。二隱顯無
X03n0221_p0881a09║礙。三現身一多。四穿度。五加趺來往。六入地水。七身
X03n0221_p0881a10║出煙焰。八動地。九手捫日月。十高昇。十一現香等大
X03n0221_p0881a11║雲。十二於一念行過一剎乃至不可說不可說佛剎
X03n0221_p0881a12║塵數剎。十三於前所經剎中佛所聽法。十四於彼佛
X03n0221_p0881a13║所各顯無量佛剎塵數身。十五彼一身各無量佛剎
X03n0221_p0881a14║塵數供雲。「所謂」下，略列十種，可知。十六「一一如來」下，
X03n0221_p0881a15║聞受彼諸佛說。十七「一一國土」下，彼諸國所有嚴事
X03n0221_p0881a16║悉憶。十八結十方，皆題此通。十九「如是一切」下，明上
X03n0221_p0881a17║諸剎中眾生見其身者皆決定得菩提。二十隨彼彼
X03n0221_p0881a18║眾生示同類身化。
X03n0221_p0881a19║四、謙己推勝，中二：先明謙己唯知一，後「如諸」下推勝
X03n0221_p0881a20║知多。前中名普速等者，謂為成就眾生行解證故，速
X03n0221_p0881a21║疾普供法界佛邊也。推勝多知中略明二十一句，前
X03n0221_p0881a22║二十句別顯持菩薩戒，始從大悲終至離垢，皆約持
X03n0221_p0881a23║心行相以為其名，准釋可知。末一句「如是」下顯非己
X03n0221_p0881a24║知。
X03n0221_p0881b01║五、指示後友，中四：一國名達里鼻荼者，此曰銷融，謂
X03n0221_p0881b02║銷融謬解依教正知，從聖教生名生貴住也。二城名
X03n0221_p0881b03║自在者，既得生貴名自在也。三善友名彌伽者，此翻
X03n0221_p0881b04║為雲，謂智含法水廣利生故。四「汝詣」下令問法。
X03n0221_p0881b05║六、「時，善財童子」下，念德、辭退。脩行住善友竟。
X03n0221_p0881b06║第四、毉人彌伽生貴住善友，中七：一、念前所聞；二、「漸
X03n0221_p0881b07║次」下，求友得見；三、「時，善財童子」下，正明問法；四、「爾時，
X03n0221_p0881b08║彌伽告」下，正明答；五、「善男子！我唯」下，謙己推勝；六、「善
X03n0221_p0881b09║男子！從此」下，指示後友；七、「爾時，善財」下，重友悲辭。
X03n0221_p0881b10║初中十句：一、念前法門，思惟生勝解，悟解分明；二、念
X03n0221_p0881b11║佛力，三寶常存；三、歎真實，從貪所顯；四、念善友恩；五、
X03n0221_p0881b12║照三際平等；六、憶念救生願；七、知有為性故；八、思諸
X03n0221_p0881b13║性；九、嚴剎；十、不著佛眾。
X03n0221_p0881b14║二、求友得見，中二：先明求覓；後「乃見」下，明得見，可知。
X03n0221_p0881b15║三、正明問，中二：先明述已發心；後「而我」下，正問。問中
X03n0221_p0881b16║十二句：初二句總，謂上句學，下句脩。後別中，一、身雖
X03n0221_p0881b17║勝轉，而心不依轉；二、得一性；三、得離染心堅；四、拔苦
X03n0221_p0881b18║無疲；五、明悟總持；六、生大智用；七、顯力決明深義；八、
X03n0221_p0881b19║念力悟異異法輪；九、諸趣說法；十、智力決斷諸法義
X03n0221_p0881b20║理。
X03n0221_p0881b21║四、正明答，中七：一審問發心；二「善財言唯」下，答其已
X03n0221_p0881b22║發；三「彌伽遽即」下，明歎發心，下座禮善財，華香供讚
X03n0221_p0881b23║發心；四「善男子！若有」下，讚發心利益；五「善男子！應知」
X03n0221_p0881b24║下，讚菩薩所作難等；六「彌伽！如是讚」下，明彌伽放光
X03n0221_p0881c01║召眾說法；七「彌伽！於是」下，答自所得法。就初審問者，
X03n0221_p0881c02║歎顯發心非率爾事，儻能實發世中奇特，將欲顯敬
X03n0221_p0881c03║令普智聞，故審問也。二中直爾曉對，故言唯也。三敬
X03n0221_p0881c04║發心中，急下座禮善財，散種種華香供讚。四讚發心
X03n0221_p0881c05║利益，中二：初讚成益，後「所謂」下釋前安隱。前中二十
X03n0221_p0881c06║二句，初一句總，所餘句別，應知發阿耨等十一字遍
X03n0221_p0881c07║歷諸句。由菩提心具三心故，佛種不斷也；具深直心
X03n0221_p0881c08║故，嚴剎也；大悲心故，成就眾生也；直心故，達法性也；
X03n0221_p0881c09║深直心故，悟解業種相性也；深心故，滿諸行也；三心
X03n0221_p0881c10║故，大願不絕；直心故，稱實性離貪；深直心故，見三世
X03n0221_p0881c11║相性，於諸法得勝解亦爾；具三心故，諸佛護持，佛憶
X03n0221_p0881c12║念亦爾，菩薩平等亦爾。具此三心為世依故，賢聖護，
X03n0221_p0881c13║梵王禮，天主供，夜叉護，羅剎侍，龍王迎，緊那讚，世主
X03n0221_p0881c14║稱，令物普安。後釋前安隱中十一句：一捨四惡趣，二
X03n0221_p0881c15║出八難，三斷人中貧窮因，四生天樂因，五遇善友，六
X03n0221_p0881c16║聞持正法，七發大心，八發亡相大心，九見菩薩行路，
X03n0221_p0881c17║十於菩薩智悟解分明，十一安住十地。五讚菩薩難，
X03n0221_p0881c18║中二：先標；後「為一切眾生恃怙」下，釋。前中四句：一所
X03n0221_p0881c19║作難，謂興物為依故；二難出，謂待機感故；三難值，謂
X03n0221_p0881c20║非薄福能遇故；四見者倍難，謂見菩薩所見處故。後
X03n0221_p0881c21║釋中十七句，一一句具前四難，或分為四：初七句釋
X03n0221_p0881c22║前所作難；次三句釋難出，謂智光出過眾星燈，大小
X03n0221_p0881c23║光德高出眾山，菩薩與二乘比德亦爾；次二釋難值，
X03n0221_p0881c24║謂薄福未合受榮，故不得見王及將，若遇菩薩，必成
X03n0221_p0882a01║行德；後五句釋見菩薩所見，必聞法生信，免漂度有
X03n0221_p0882a02║也。六彌放光，中二：先明放光集眾；後「彌伽大士」下，明
X03n0221_p0882a03║為說法，令聞者不退菩提。言輪字品者，本疏云：「日照
X03n0221_p0882a04║三藏解云：輪有多義，略顯三釋：一約字相，楞伽中字
X03n0221_p0882a05║輪圓滿，猶象跡故；二約所詮，盡理周備，如輪滿足；三
X03n0221_p0882a06║約業用，所言不虗故。」如文，可知。七答己所得中二：先
X03n0221_p0882a07║明遽昇座所以。敬重法人，故遽下座，却禮善財，令顯
X03n0221_p0882a08║師資之禮；還為敬法，昇座方說。後「善男子」下，正明得
X03n0221_p0882a09║法。得法中二：先標法名，謂妙音陀羅尼；後「能分別知」
X03n0221_p0882a10║下，正釋，謂能分別知名妙，諸天等語言名音陀羅尼，
X03n0221_p0882a11║彌伽智中總持此故。餘並可知。
X03n0221_p0882a12║五、謙己推勝，中二：初謙己知一，後「如諸」下推勝知多。
X03n0221_p0882a13║前中十四句，先十三句別顯，末一句結非己知。別中
X03n0221_p0882a14║施設者，威儀也。究竟者，終畢也。上句者，勝句也。上上
X03n0221_p0882a15║句者，勝中之勝故。字輪際者，輪如前釋，際者即邊際
X03n0221_p0882a16║字，輪之極處故。
X03n0221_p0882a17║六、指示後友，中二：先顯名等，後「汝詣」勸令問法。前中
X03n0221_p0882a18║聚落義如前。名住林者，具眾德以建立故。長者者，年
X03n0221_p0882a19║耆德艾、事長於人故。解脫者，於自所得法門業用無
X03n0221_p0882a20║礙故。後勸問中四句，可知。
X03n0221_p0882a21║七、深重善友瞻戀辭退。生貴善友竟。
X03n0221_p0882a22║第五、長者解脫方便具足住友，中七：一、念前所得法；
X03n0221_p0882a23║二、「漸次遊行」下，明依教趣求；三、「既得見已」下，正明問；
X03n0221_p0882a24║四、「爾時，解脫長者即入」下，正明答；五、「善男子！我唯」下，
X03n0221_p0882b01║謙己推勝；六、「善男子！從此南剎」下，指示後友；七、「時，善
X03n0221_p0882b02║財童子」下，戀德悲辭。
X03n0221_p0882b03║就初中四十一句，分二：前十一句正念先所得法；後
X03n0221_p0882b04║「誓願」下三十句，自勵其心，令依所教。前中，初一句總
X03n0221_p0882b05║標前法門名字，後十句別。別顯中，一、深悟解語言，二、
X03n0221_p0882b06║念知難知行之加行，三、觀離過心，四、成照益善根，五、
X03n0221_p0882b07║能發心淨，六、磨礪攝生智，七、堅牢廣志樂，八、任持勝
X03n0221_p0882b08║志樂，九、淨德信解，十、思菩薩脩行心。後自勵中，初十
X03n0221_p0882b09║句堅志護持；次十句了差別境，即無差別；後十句了
X03n0221_p0882b10║身心入境，境入身心。
X03n0221_p0882b11║二、依教趣求中，十二年者，古人釋云：脩自分勝進各
X03n0221_p0882b12║六度行故。城等釋名，竝如前顯。
X03n0221_p0882b13║三、正明問，中四：一設敬儀，中三：初自度獲利，次徵，後
X03n0221_p0882b14║釋。釋中有標、顯、結。標結可知。顯中十句：難出現者，明
X03n0221_p0882b15║解菩薩道者世間希出故；承接者，承近接納故；喜悅
X03n0221_p0882b16║者，常順教命故。餘准可知。二述已發心，中三：初正述
X03n0221_p0882b17║先發心；二「為欲事」下，明發心所為；三「聖者！我今」下，明
X03n0221_p0882b18║為前所為作意業等心。三「我聞聖者」下，讚能誘誨諸
X03n0221_p0882b19║菩薩。四「唯願」下，正請宣說。初中可知。二述已三中，先
X03n0221_p0882b20║亦可知。二發心所為中三十一句，於中分四：一前十
X03n0221_p0882b21║三句，欲窮盡佛寶境界故；二「為欲聞」下五句，欲窮盡
X03n0221_p0882b22║法寶境界故；三「為欲與一切」下五句，欲窮盡僧寶行
X03n0221_p0882b23║願故；四「為欲得」下八句，明欲窮盡十藏故。一一並准
X03n0221_p0882b24║釋可知。三句為前所為中十句：初一總，餘九別。並亦
X03n0221_p0882c01║可知。三讚能誘誨，中二：先總舉，後示意。「道路」下，別顯。
X03n0221_p0882c02║別顯二十七句，分三：初三句，指示脩行方便要法；二
X03n0221_p0882c03║「令除」下十三句，令離過患；三「令其速」下十一句，令獲
X03n0221_p0882c04║利益。一一准釋應知。四正諸說，中二：先一句標，後四
X03n0221_p0882c05║句略請。
X03n0221_p0882c06║四、正明答，中三：初、明入定；二、「爾時解脫長者從三昧」
X03n0221_p0882c07║下，明出定；三、「告善財」下，述己所得法門。初中三：先、明
X03n0221_p0882c08║定所依因緣，有三：一、過去自善根為因，二、佛神力為
X03n0221_p0882c09║緣，三、文殊念力為緣。二、「即入」下，明定名。名普攝一切
X03n0221_p0882c10║佛剎無邊旋陀羅尼者，謂攝多剎，隨智而持，所轉攝
X03n0221_p0882c11║在能轉智中，名總持也。三、「入此三昧已」下，明定業用。
X03n0221_p0882c12║於中，初、明身內現佛三世間身；二、「或於一世界處」下，
X03n0221_p0882c13║現八相成道；三、「善財童子！悉能」下，明善財入彼身所
X03n0221_p0882c14║顯剎中佛所聽法。二、明出定者，定事訖故，將欲說法
X03n0221_p0882c15║故，定無言說故。三、述己所得法門，中三：初、明解脫名
X03n0221_p0882c16║體；二、「善男子！我出、入」下，明其業用；三、「善男子！當知菩
X03n0221_p0882c17║薩」下，勸脩令入。初名如來無礙莊嚴者，是現果德定，
X03n0221_p0882c18║故名如來也。無礙者，本疏有四義：一、一切如來各具
X03n0221_p0882c19║無礙莊嚴故；二者、一一如來互遍無礙故；三、一切如
X03n0221_p0882c20║來莊嚴悉入此長者身內故；四、長者徹見十方佛海。
X03n0221_p0882c21║今更助一釋，謂此三昧力能令得者見十方佛及國
X03n0221_p0882c22║土眾會，出入皆無障礙故。二、明定業用，中二：初明見
X03n0221_p0882c23║十方各一佛；後「善男子」下，總結見十方各十佛剎塵
X03n0221_p0882c24║數佛。前中，初一總標出入此定時；後「即見」下，別明見
X03n0221_p0883a01║十方佛及道場眾會。後總結見多佛，中四：一、總標佛
X03n0221_p0883a02║數；二、「彼諸」下，標見佛不待往來；三、「我若欲」下，明欲見
X03n0221_p0883a03║諸佛。欲見即見，如前不待往來，略列九佛。四、釋見不
X03n0221_p0883a04║待往來所由，云：知佛及自心如夢故，如水影故，如幻
X03n0221_p0883a05║故，如響故，所見由心故。三、勸修令入，中二：先舉所作
X03n0221_p0883a06║得法；後「如是」下，明所作之因。前中十一：初一句總舉；
X03n0221_p0883a07║後「淨諸」下，十句別顯。後明作得之因，中二：先一句云
X03n0221_p0883a08║一切皆由心者，總標；後「是故」下，別辨。辨中十句：初云
X03n0221_p0883a09║扶助者，相資故。怛蕩者，寬平故。知證潔自者，牢徹故。
X03n0221_p0883a10║鈍淨，不雜也。解易，可知。
X03n0221_p0883a11║五、謙己推勝，中二：先謙己知一；後「如諸」下，推勝。知多
X03n0221_p0883a12║中十三句：初十二別顯；後「如是妙行」下一句，總結非
X03n0221_p0883a13║己所知。
X03n0221_p0883a14║六、指示後友，中三：先顯處，次「彼有」下辨友，後「汝詣」下
X03n0221_p0883a15║明遣問法。初中云閻浮畔者，此洲南際故國名梵音，
X03n0221_p0883a16║此所未詳。二善友海幢者，智慧深廣故如海也，解行
X03n0221_p0883a17║高出眾歸故如幢也。
X03n0221_p0883a18║七、「時善財」下，戀德悲辭於友，有九事：一、憶念依位，二、
X03n0221_p0883a19║承事，三、恭敬，四、由得佛智，五、不盡逆，六、無諂誑，七、常
X03n0221_p0883a20║隨順，八、慈母想，九、慈文想。第五住善友竟。
X03n0221_p0883a21║第六、比丘海幢正心住善友，中九：一、念前長者教；二、
X03n0221_p0883a22║「漸次」下，依教趣求；三、「周遍求覓」下，海幢入定；四、「善財
X03n0221_p0883a23║讚言」下，讚定業用；五、「聖者」下，問定名；六、「善財童子言」
X03n0221_p0883a24║下，問定境界；七、「善男子！我唯」下，謙己推勝；八、「善男子！
X03n0221_p0883b01║從此」下，指示後友；九、「時，善財」下，戀德辭退。
X03n0221_p0883b02║就初數中有十三句：一、正念彼教故；二、觀察；三、憶念；
X03n0221_p0883b03║四、思惟；五、深入，謂深悟解；六、趣向；七、明見；八、解了；九、
X03n0221_p0883b04║分別；十、思惟，謂再審所由；十一、了達；十二、脩行；十三、
X03n0221_p0883b05║發起。並顯可知。
X03n0221_p0883b06║二、依教趣求中，至其國境邊，亦此洲南際，如前解。古
X03n0221_p0883b07║人釋云：所以得般若，是六度之後邊，故云畔也。
X03n0221_p0883b08║三、海幢入定中，曲有五門：一、定名；二、「從其足下」下，明
X03n0221_p0883b09║定業用；三、「海幢比丘」下，於身毛孔出光明網等；四、「善
X03n0221_p0883b10║財一心」下，思彼入定；五、「如是住立」下，明其出定。
X03n0221_p0883b11║初中定名入滅受想，故云離出入息無別思覺身安
X03n0221_p0883b12║不動也。一、定業用者，皆是定加行時發願力也。於身
X03n0221_p0883b13║所現有十四處：一足下出長者等，明脩行之初以施
X03n0221_p0883b14║為首。二從兩膝出剎帝利等眾，以愛語同事攝生。三
X03n0221_p0883b15║從腰出仙人者，以此不信宿因乃信導餌，得蹔延年
X03n0221_p0883b16║將之為道，此既信中途外緣不信本因故。從腰出仙
X03n0221_p0883b17║者，此顯離染欲故，隨應為說梵行法也。淮梵本中此
X03n0221_p0883b18║是齊輪出仙也。故梵經云𭒅髀曼荼羅，此云齊輪也。
X03n0221_p0883b19║向若是腰即合云迦胝，故是誤也。四從脇出龍者，以
X03n0221_p0883b20║龍之業用多以膊脇之力，今隨慣習所作相似化導，
X03n0221_p0883b21║故雨諸香華等。五從𮌎室唎靺搓中出阿脩羅者，室
X03n0221_p0883b22║唎靺搓相是出世中奇勝，脩羅能現幻術，是雜類中
X03n0221_p0883b23║奇勝也。此顯大力降魔震搖山海等故。六從背出二
X03n0221_p0883b24║乘者，由彼與大乘相背故也。七肩出夜叉等者，現大
X03n0221_p0883c01║筋力者，背樘肩努膊，今欲現此筋力而化，故從肩出
X03n0221_p0883c02║也。雖顯種種可畏之形，多以守護眾生及諸賢聖之
X03n0221_p0883c03║業。八從腹出緊那乾闥王及女，各隨所能奏樂為供
X03n0221_p0883c04║歌讚三寶。九從面門出輪王眾行十善化。問：女色不
X03n0221_p0883c05║施，此何許？答：此約十善但斷耶婬白衣五戒，非授
X03n0221_p0883c06║入道緇服者也。十從目出日輪者，目能照用同日光
X03n0221_p0883c07║故，隨其照用作諸利益，謂照地獄離苦故、幽闇得明
X03n0221_p0883c08║故、捨愚闇等故。十一從眉白毫中出帝釋眾，表於佛
X03n0221_p0883c09║正法純信清白，常以正法化自天眾，或彰福力慧力
X03n0221_p0883c10║乃至成顯眾生事業。十二從額出梵王眾者，額在身
X03n0221_p0883c11║之高處故，梵王居在色初禪故，以色相威儀美音利
X03n0221_p0883c12║世勸佛轉法輪等。十三從頭出菩薩，說十度法門隨
X03n0221_p0883c13║所應化。十四頂出佛身者，顯最尊高故。
X03n0221_p0883c14║於中二：先總明三業；後「為一切」下，別顯語業。前中二：
X03n0221_p0883c15║初一句總標；後「其身」下，別明三業。三業中，初身業有
X03n0221_p0883c16║三句：一、相好莊嚴；二、威光熾盛；三、光照十方。二、語業
X03n0221_p0883c17║一句，妙音滿法界；三、意業現通。後別顯語業，中二：
X03n0221_p0883c18║先一句總標，後「所謂」下三十二句別顯，末後一句總
X03n0221_p0883c19║結周遍。初標，可知。二、別顯中分二：前十二句為諸菩
X03n0221_p0883c20║薩說法，後二十句為諸眾生說法。前中，一、普知平等
X03n0221_p0883c21║法者，觀等覺菩薩普知諸法一性平等，速成妙覺故。
X03n0221_p0883c22║二、入普門法者，勸灌頂菩薩學佛十種智三世平等，
X03n0221_p0883c23║謂於智所緣皆普悟解分明故。三、普莊嚴法者，勸法
X03n0221_p0883c24║王子菩薩學知法王處善巧、法王處執度等，於彼境
X03n0221_p0884a01║界悉遍學知，為莊嚴故。四、堅固山法者，勸童真菩薩
X03n0221_p0884a02║學知佛剎乃至一剎那中供多佛等，於此知見不可
X03n0221_p0884a03║改易，故云堅固。梵行高峻，喻名為山。五、海藏法者，勸
X03n0221_p0884a04║不退菩薩學十種廣大法，謂於法界德相一一境界
X03n0221_p0884a05║包攝色心等大小一多，即在等無㝵無盡，故海藏法
X03n0221_p0884a06║復名廣大海。六、普境界法者，勸正心菩薩學知一切
X03n0221_p0884a07║法無相無體等，標十以顯無盡，是普境故。七、自性門
X03n0221_p0884a08║法者，勸方便具足菩薩知眾生自性無邊無量，乃至
X03n0221_p0884a09║知眾生無自性故。八、隨順世間法者，了知眾生及器
X03n0221_p0884a10║行果，隨順說故。九、普悲愍法者，勸脩行菩薩學觀眾
X03n0221_p0884a11║生及法界、四大、三界，於中遍起悲愍。十、積集藏法者，
X03n0221_p0884a12║勸德地菩薩學誦習多聞，乃至遠迷不動等。此中若
X03n0221_p0884a13║誦行等，皆有脩習生德之義，故名積集藏。新學即是
X03n0221_p0884a14║創治心地，發利益等十心也。十一、攝眾生法者，勸初
X03n0221_p0884a15║發心菩薩學勸供佛，樂住生死，主導世間，故云攝眾
X03n0221_p0884a16║生法也。十二、無盡境界普現前法者，勸信解菩薩勝
X03n0221_p0884a17║進脩行十種信心，觀彼境界，令增勝分明，故曰現前。
X03n0221_p0884a18║信是解資，故名信解也。問：准此處文，十住滿後，即到
X03n0221_p0884a19║坐道場菩薩等覺之位。不爾，何故不說十行等耶？
X03n0221_p0884a20║答：此即顯法性大宗，約位上下相融攝義，廣如上懸
X03n0221_p0884a21║談第九顯義門說。
X03n0221_p0884a22║後二十句為眾生說法中，為色界說普門法者，彼著
X03n0221_p0884a23║色身為謂自勝，今令普觀無色法故。二、普藏法者，慈
X03n0221_p0884a24║生梵世宿習多慈，雖憐不普唯己眷屬，今為說普，普
X03n0221_p0884b01║生廣福故。三、為大自在天說生力法者，謂此天王智
X03n0221_p0884b02║力自在，一念能知大千界中雨滴數更無勝者，今勸
X03n0221_p0884b03║求佛智力，故云生力也。四、為魔眾說心幢法者，此他
X03n0221_p0884b04║化自在天攝，謂說慈心如幢降諸魔眾，故名慈心為
X03n0221_p0884b05║幢也。五、為化樂天說淨念法，謂彼天自化樂受用，今
X03n0221_p0884b06║還隨說自念淨法故。六、為兜率天說生定法者，謂於
X03n0221_p0884b07║出世法生喜足意故。七、為夜摩天說歡喜法者，為說
X03n0221_p0884b08║應機合時之法令歡喜故。八、為忉利天說疾莊嚴虗
X03n0221_p0884b09║空界法者，謂居天以嚴空界為奇故，說福智嚴法性
X03n0221_p0884b10║空界故。九、為夜叉說歡喜法者，謂夜叉、羅剎多現可
X03n0221_p0884b11║畏恐怖之形，今為說眾生見形令歡喜法也。十、為乾
X03n0221_p0884b12║闥婆說金剛輪法者，此類事王不得自隨喜，為說得
X03n0221_p0884b13║自在法，謂持呪者作金剛曼荼羅，或凡欲作法悉得
X03n0221_p0884b14║自在，此亦如是，故名也。十一、為阿脩羅說大境界法
X03n0221_p0884b15║者，謂此類自恃身貌長大起於高慢，今為說佛身相
X03n0221_p0884b16║周遍法界，故名大境界法也。十二為迦樓羅說無邊
X03n0221_p0884b17║光明法者，謂此鳥但能觀一洲四大海，照見諸龍知
X03n0221_p0884b18║有離命，今為說佛智光明照法界眾生，悉知根欲性
X03n0221_p0884b19║等故。十三為緊那說一切世間殊勝智者，此類以世
X03n0221_p0884b20║歌樂為殊勝伎能，今隨彼根說出世勝智。十四為人
X03n0221_p0884b21║王說無樂著法者，世間諸王多著欲樂，今隨其病說
X03n0221_p0884b22║無樂著。十五為龍說歡喜幢法者，諸龍多患三苦逼，
X03n0221_p0884b23║今為說其離憂苦法，故云歡喜幢。十六為摩睺羅說
X03n0221_p0884b24║大休息法者，此類蟒身為性毒惡，今隨病為說令止
X03n0221_p0884c01║息惡毒，故云也。十七為地獄眾生說正念莊嚴法者，
X03n0221_p0884c02║謂彼眾生眼見苦具身為苦逼，惶怖心亂無暇正念，
X03n0221_p0884c03║今為說法令心安正，此即為莊嚴也。十八為畜生說
X03n0221_p0884c04║智慧藏法者，因為說法令彼捨患生智故，此所說法
X03n0221_p0884c05║即名為藏。十九為閻羅趣說無畏法者，彼界常以熱
X03n0221_p0884c06║鐵融銅為其所食，今為說其離彼炎畏，故云也。二十
X03n0221_p0884c07║為厄難眾生說普安慰法者，謂諸厄難者若身若心
X03n0221_p0884c08║晝夜憂苦，今為說其身安心樂法，故名也。末後一
X03n0221_p0884c09║句總結周遍，可知。
X03n0221_p0884c10║三、海幢身毛孔出光網，中六：一、能現光毛孔，二、光網
X03n0221_p0884c11║數，三、光色相，四、光莊嚴，五、光境界，六、光事業滿法界。
X03n0221_p0884c12║四、思彼入定中十句：初一總，餘九別。總中，由見善友
X03n0221_p0884c13║前定業用，思見出定，欲有啟問，故渴仰也。別中，一、憶
X03n0221_p0884c14║前定用，二、思得彼定人，三、思定利生，四、思定普嚴依
X03n0221_p0884c15║正勝境，五、思定嚴法界智，六、思得定佛加智，七、思定
X03n0221_p0884c16║生無㝵用神力，八、思定加行願力，九、思定能增行力。
X03n0221_p0884c17║五、明出定，中二：先顯立住，思察所經時分；後「過此」下，
X03n0221_p0884c18║正明出定。前中，始一日夜，乃至六月六日，本疏釋云：
X03n0221_p0884c19║「是第六住故。」後明出定者，利益事訖故。
X03n0221_p0884c20║四、讚定業用中有四十一句：前十一句標勝，後「所謂」
X03n0221_p0884c21║下二十句出因。前中初一句總，餘十句別。別中，一近
X03n0221_p0884c22║而不知頂故，二稱法界故，三分齊難量，四力用叵測，
X03n0221_p0884c23║五光用無變，六嚴事數多，七力勢不可止，八所緣無
X03n0221_p0884c24║二，九照用普遍，十益物無窮。後二十句出因者，通顯
X03n0221_p0885a01║前十各由此因，故曰甚深等。一離貧苦，二離地獄苦，
X03n0221_p0885a02║乃至能令安住一切智智境界中，並文易可知。於中
X03n0221_p0885a03║第八有本云能令增長有為樂故者，今勘梵本乃晉
X03n0221_p0885a04║朝經，皆云能令厭離有為樂故。
X03n0221_p0885a05║五、問定名、中二：先問，後「海幢」下答。答中二：先答定名，
X03n0221_p0885a06║後「善男子」下答得定所由。前有三名：一普眼捨得者，
X03n0221_p0885a07║以平等慧照法界故。捨者障無不盡故，得者理無不
X03n0221_p0885a08║證故。二名般若等者，以離垢慧光照淨境故。三名普
X03n0221_p0885a09║嚴等者，以淨善根為方便莊嚴智慧故。後答得法所
X03n0221_p0885a10║用，中二：初得三定，後「得此」下明得眷屬三昧也。
X03n0221_p0885a11║六、問定境界，中二：先問；後「海幢言」下，答。答中有二十
X03n0221_p0885a12║三句，明於諸剎、佛、眾生境無所障㝵。初一句總；後「了
X03n0221_p0885a13║知」下，別。別中分五：初六於剎無障礙，謂：一、了知；二、往
X03n0221_p0885a14║詣；三、超過；四、莊嚴；五、脩治；六、嚴淨。二、有十句明於佛
X03n0221_p0885a15║境無障礙：一、見佛；二、觀佛威德；三、知佛自在力；四、證
X03n0221_p0885a16║佛廣大力；五、入佛功德海；六、受佛妙法；七、入佛法脩
X03n0221_p0885a17║行；八、證佛轉法輪平等智；九、入佛道場眾會；十、觀十
X03n0221_p0885a18║方佛法。三、有二句於眾生無礙：一、大悲攝生；二、大悲
X03n0221_p0885a19║充滿。四、有一句見十方佛無厭足。五、有三句於眾生
X03n0221_p0885a20║境無礙：一、入眾生海；二、知眾生根海；三、知眾生諸根
X03n0221_p0885a21║差別智。
X03n0221_p0885a22║七、謙己推勝，中二：先謙己知一，後「如諸」下推勝知多。
X03n0221_p0885a23║前中如前釋。後知多中有二十一句，前十句顯彼勝
X03n0221_p0885a24║者所知，後「而我」下明非己能知。前中十句成五對：一
X03n0221_p0885b01║智悟巧化遍法界淨，二了達多剎諸趣根欲，三知蘊
X03n0221_p0885b02║諸法入無礙定，四起無漏通善說無已，五巧演地義
X03n0221_p0885b03║與物為依。後「而我」下顯非己知中有十一句：初妙行
X03n0221_p0885b04║者，利他善巧故；三所行者，自所脩故；六入要門者，悟
X03n0221_p0885b05║解旋澓義處故；八道分者，行位故；九、十心境者，知他
X03n0221_p0885b06║心境故。餘並可知。
X03n0221_p0885b07║八、指示後友者，中三：一、處，二、善友，三、令聞法。初中海
X03n0221_p0885b08║潮者，善友住處近南海北岸，潮所至處表不退住中
X03n0221_p0885b09║二利行不失限故。林名普莊嚴者，依正二果皆殊勝
X03n0221_p0885b10║故。善友休捨者，梵本正云呼舍羅，此曰希望，亦云意
X03n0221_p0885b11║樂，亦云滿願，謂隨諸眾生來求法者，皆遂希求滿其
X03n0221_p0885b12║願故。三、令聞法，可知。
X03n0221_p0885b13║九、念思辭戀，中二：先述得益，後「五體」下正辭。前中十
X03n0221_p0885b14║一句：初一總舉，次九正明獲益，後一結益歡喜。後正
X03n0221_p0885b15║辭中十三句可知。第六住竟。
X03n0221_p0885b16║第七、優婆夷休捨不退住善友，中七：一、念前善友教
X03n0221_p0885b17║謙思；二、「漸漸」下，依教求覓；三、「爾時，善財童子入」下，明
X03n0221_p0885b18║見友問法；四、「休捨告言」下，正答所問；五、「善男子！我唯
X03n0221_p0885b19║知此」下，謙己推勝；六、「善男子！於此南方」下，指示後友；
X03n0221_p0885b20║七、「時，善財童子頂禮」下，念思悲辭。
X03n0221_p0885b21║就初中二：先念教詔思，得見解增明，故云蒙力等。於
X03n0221_p0885b22║中四句：一、蒙力；二、蒙教；三、念語；四、深愛樂友。後「作是」
X03n0221_p0885b23║下，念因善友展轉利益。於中五句：一、令見佛；二、令聞
X03n0221_p0885b24║法；二、令益勝行；四、令普見真佛體；五、令得成佛華。
X03n0221_p0885c01║二、依教求覓，中二：先明至前所指處，前已具釋；後「眾
X03n0221_p0885c02║寶」下，二：先明外人物嚴；後「時休捨」下，明正報嚴。前中
X03n0221_p0885c03║二：初明依報嚴；後「百萬天子」下，明有情嚴。前中有八
X03n0221_p0885c04║段：一、寶壚周繞有一句；二、「一切寶樹」下，明眾寶樹嚴；
X03n0221_p0885c05║三、「其地」下，明地殿堂等嚴；四、「園中復有」下，明宮殿、地
X03n0221_p0885c06║柱、樓閣及宮殿十寶華座嚴；五、「園中復有」下，眾寶帳
X03n0221_p0885c07║嚴；六、「有百萬大寶網」下，眾寶網嚴；七、「有百萬大光」下，
X03n0221_p0885c08║眾摩尼寶光嚴；八、「常雨百萬嚴具」下，明香華纓等雜
X03n0221_p0885c09║供養嚴。後明有情嚴中三段：一、天子；二、采女；三、菩薩。
X03n0221_p0885c10║後明正報嚴，中二：先明正報受用嚴；後「其有見此」下，
X03n0221_p0885c11║明業用益生。前中，金座、珠冠、寶釧、寶網嚴，寶璫、寶纓
X03n0221_p0885c12║眾敬，十方欲、色界天及人、非人來敬。後益生中十五
X03n0221_p0885c13║句：一、除病；二、滅惑；三、拔見；四、摧障；五、悟解大用；六、增
X03n0221_p0885c14║善根；七、分明悟解智方便；八、總持方便；九、定方便；十、
X03n0221_p0885c15║大願方便；十一、行方便；十二、福方便皆現前；十三、心
X03n0221_p0885c16║廣；十四、具通；十五、身普遍至。
X03n0221_p0885c17║三、見友問法，中二：初明見友，可知；後「往詣」下，正明問
X03n0221_p0885c18║法，中二：初自述已發心；後「而未知」下，正發問。辭並易
X03n0221_p0885c19║了。
X03n0221_p0885c20║四、正答，中八：一、自述唯得一法；二、「若有見」下，顯益物；
X03n0221_p0885c21║三、「善男子」下，明難得見；四、「善男子」下，究竟益物；五、「善
X03n0221_p0885c22║男子！東方」下，德高感佛，佛恒不離；六、「善男子！我此」下，
X03n0221_p0885c23║明同行眷屬及餘利物。七、「善財白言」下，問發心久近，
X03n0221_p0885c24║中二：先問，先發心時；後「善財言：聖者」下，問當成佛時。
X03n0221_p0886a01║前中二：先問，可知。後益，中三：初、略顯從燃燈佛等前
X03n0221_p0886a02║十佛；二、「善男子！我憶」下，明過去多劫多生，經三十六
X03n0221_p0886a03║恒沙事養，聞、授、脩行；三、「善男子！菩薩」下，明發心限量
X03n0221_p0886a04║難知。於中十一句：一、充滿一切法界故，謂此心無有
X03n0221_p0886a05║少分色心時、處等，一切境界不遍故；二、悲心，普入世
X03n0221_p0886a06║間故；三、大願，畢法界故；四、大慈，普覆物故；五、一切時、
X03n0221_p0886a07║處中脩行故；六、定力，令道不退故；七、陀羅尼力，住持
X03n0221_p0886a08║世間故；八、智光力，證入三世平等性故；九、通力，普顯
X03n0221_p0886a09║於一切剎網者，謂凡於一剎種中有二十層，於中一
X03n0221_p0886a10║一剎皆三重，展轉遞繞，遙觀如網故；十、顯力，一、普令
X03n0221_p0886a11║一切悉解故；十一、淨身，悉遍一切佛剎故。八、「善財言：
X03n0221_p0886a12║聖者」下，問當得成佛時中，先問，後答。答中三：初、不為
X03n0221_p0886a13║限齊故發心；二、「欲教化、調伏」下，正為作無限齊事故
X03n0221_p0886a14║發心。於中各有十四事，相翻可知。三、「是故，善男子」下，
X03n0221_p0886a15║但然脩行無有限齊，不答成佛。問：若爾，豈竟無成？
X03n0221_p0886a16║答：只此無成方是成佛意，以無所得得菩提故。五、「善
X03n0221_p0886a17║財童子言」下，問答解脫名離名憂。安隱幢者，大心多
X03n0221_p0886a18║劫盡苦無憂，懃脩正行心安無倦，德高眾歸故名為
X03n0221_p0886a19║幢也。
X03n0221_p0886a20║六、「善男子！我喻」下，謙己推勝。前中，謙唯知一。後「如諸」
X03n0221_p0886a21║下，推勝中十一句，前十正顯勝者所知，後「而我」下一
X03n0221_p0886a22║句彰非己知。
X03n0221_p0886a23║七、「善男子！於此」下，指示後友中三：初、處那羅索者，此
X03n0221_p0886a24║云不懈墮。二、善友名毗目瞿沙者，具稱應曰毗沙摩
X03n0221_p0886b01║烏多羅涅槃瞿沙。言毗沙摩者，此云無怖畏也；烏多
X03n0221_p0886b02║羅者，上涅槃也；瞿沙者，出聲也。謂此善友常為眾生
X03n0221_p0886b03║出增上無怖畏聲。三、「汝諸」下，令往問法，可知。
X03n0221_p0886b04║八、「時，善財童子」下，眷德辭退，中三：初正明辭儀；次「作
X03n0221_p0886b05║是」下，顯善友處，有十種難，可知；末一句正辭。第七住
X03n0221_p0886b06║竟。
X03n0221_p0886b07║第八仙人毗目瞿沙童真住善友，中八。
X03n0221_p0886b08║一、念前友教思惟作意，於中十二句：初二句順前脩
X03n0221_p0886b09║行法，後十句依彼生增進心福慧等。初二可知。後十
X03n0221_p0886b10║中：一、增福心，二、增見佛，三、出生佛心，四、增願心，五、見
X03n0221_p0886b11║法心，六、照法實性心，七、散障心，八、法界無闇心，九、淨
X03n0221_p0886b12║意寶心，十、摧魔心。
X03n0221_p0886b13║二、依教求覓，中二：先至國；後「周遍」下，見。依果可知。
X03n0221_p0886b14║三、「時善財」下，明見正果。於中二：先明領眾及服飾，後
X03n0221_p0886b15║明見。「善財見已」下，設禮讚友。讚友中十一句：初一句
X03n0221_p0886b16║總標，後十句別顯。標中云真善知識者，如前已釋。釋
X03n0221_p0886b17║真實道者，實教大乘故。夷險道者，善惡道，亦生死、涅
X03n0221_p0886b18║槃二道故，大悲海潮故，不失時故。餘文可知。
X03n0221_p0886b19║四、「作是語已」下，問法，中三：初、設禮；二、述已發心；三、「而
X03n0221_p0886b20║未知」下，正問。
X03n0221_p0886b21║五、「時毗目」下，時答。答中四：初、讚發心所為；二、「時諸化」
X03n0221_p0886b22║下，敬養發心；三、「住如是」下，顯發心當果；四、「時毗目」下，
X03n0221_p0886b23║正答所得法。初中二：先總告；後「此童子普施」下，正顯。
X03n0221_p0886b24║顯中十一句，文易可知。二、敬養發心中，先外物供，後
X03n0221_p0886c01║內身供。三、讚當果中二：先十四句別明時；後「時毗目」
X03n0221_p0886c02║下，結讚當果。前中，滅苦蘊者，絕行蘊故。破無明闇者，
X03n0221_p0886c03║斷無明住地惑故。福德輪園者，功德滿足故。顯淨智
X03n0221_p0886c04║日者，大智圓明故。開示善根法藏者，示法苦樂，令避
X03n0221_p0886c05║龍故。後結讚當果，中二：先通顯一切；後「此善男」下，別
X03n0221_p0886c06║指善財。四、正答得法中二：先述己所得法門。名無勝
X03n0221_p0886c07║幢者，此住勝進，應勸學知於器世間動轉，觀詣遊等，
X03n0221_p0886c08║超過前住，彼莫能逾，故曰無勝。又應勸學受諸佛說
X03n0221_p0886c09║法，顯自在用，大音遍吼，事養多佛，由此降伏耶論異
X03n0221_p0886c10║道，使歸從故，如帝釋幢也。或此能降伏外道耶小，彼
X03n0221_p0886c11║莫逾此，亦曰無能勝幢也。二、「善財白」下，問境界，中二：
X03n0221_p0886c12║先問；後「時毗目」下，神力加持，今自證見。於中五：一、仙
X03n0221_p0886c13║人摩頂執手；二、令善財自見身往十方佛剎，數剎見
X03n0221_p0886c14║彼佛會，聞佛會彼說，達其文義無雜，又知十種化眾
X03n0221_p0886c15║生法；三、「爾時，善財」下，明為十種法門，照得十種三昧，
X03n0221_p0886c16║可知；四、「時彼仙人放」下，善財自見在本處；五、「仙人問
X03n0221_p0886c17║善財」下，問答定中所見。
X03n0221_p0886c18║六、「仙人言」下，謙己推勝。推勝中二十一句：初十句明
X03n0221_p0886c19║彼勝者所能得，後十一句顯己不能知。初一句總舉，
X03n0221_p0886c20║餘十句別顯。
X03n0221_p0886c21║七、「善男子！於此」下，指示後友。於中三：初處，次人，後令
X03n0221_p0886c22║往問法。處中聚落名伊沙那者，此曰長直，謂此處里
X03n0221_p0886c23║巷逕迂延永也。人中名勝熱者，處五熱身中不為所
X03n0221_p0886c24║因，非只安然無患，亦乃成於勝行，故令問中可知。
X03n0221_p0887a01║八、「時，善財」下，念德辭退。第八住竟。
X03n0221_p0887a02║第九、婆羅門勝熱法王子住中十二數：初、明得前解
X03n0221_p0887a03║脫力用；二、「念善」下，依教趣求；三、「時善財童子」下，正問；
X03n0221_p0887a04║四、「婆羅門言」下，授自所行；五、「時善財」下，生疑念；六、「作
X03n0221_p0887a05║是」下，諸梵天等勸；七、「爾時，善財聞如是」下，生悔過心；
X03n0221_p0887a06║八、「爾時，善財」下，依前教命，登山入火；九、「善男子！我唯」
X03n0221_p0887a07║下，謙己推勝；十、「善男子！於此」下，指示後友；十一、「汝詣
X03n0221_p0887a08║彼」下，令往問法；十二、「時善財」下，戀德辭退。
X03n0221_p0887a09║初中二：先一句明得前解脫力用，後三十句明彼解
X03n0221_p0887a10║脫光照任持力用。於中分三：初六句明所得：一、得佛
X03n0221_p0887a11║神力，二、菩薩法門通智，三、菩薩定慧用，四、時定慧用，
X03n0221_p0887a12║五、知境依想定慧用，六、得了俗慧用。二、次十二句依
X03n0221_p0887a13║前所得用而起：一、現身，二、說法，三、照境，四、聞法忍受，
X03n0221_p0887a14║五、了法性，六、能脩行，七、求佛智不退，八、得十力用，九、
X03n0221_p0887a15║求法無厭，十、脩行悟佛境，十一、誓嚴，十二、願淨。三、後
X03n0221_p0887a16║十二句明知剎度生成行。於中，初三句標三章，後九
X03n0221_p0887a17║句各別顯。於中，初六句以無窮智知世界境界，了菩
X03n0221_p0887a18║薩行；後三句以無性心度生，了菩薩行。
X03n0221_p0887a19║二、依教趣求，中二：先明至處，後顯見人登刀山入火
X03n0221_p0887a20║聚。
X03n0221_p0887a21║三、「時善財」下，述自發心問菩薩道。
X03n0221_p0887a22║四、「婆羅門言」下，令善財依婆羅門登刀山入火。
X03n0221_p0887a23║五、「時善財」下，生疑念。於中二：先總，後別。別中二十一
X03n0221_p0887a24║句分三：初十二句惜身難得，不得可輙捨；次「此將非」
X03n0221_p0887b01║下三句，正明可疑之狀；後「而欲」下六句，顯作留難行
X03n0221_p0887b02║相。
X03n0221_p0887b03║六、梵天等勸中有十三眾，悉述己為勝熟隨應說法，
X03n0221_p0887b04║獲其利益：一、梵天眾；二、魔眾；三、自在天眾；四、化樂天
X03n0221_p0887b05║眾；五、兜率天眾；六、三十三天眾；七、龍王眾；八、夜叉王
X03n0221_p0887b06║眾；九、乾闥婆王眾；十、阿脩羅王眾；十一、迦樓羅王眾；
X03n0221_p0887b07║十二、緊那羅王眾；十三、欲界諸天眾。就初眾中四：一、
X03n0221_p0887b08║勸不生疑；二、「今此」下，讚彼德用。十句：一、得定光；二、發
X03n0221_p0887b09║懃勇；三、度生無倦；四、斷渴愛海；五、截見網；六、燒惑薪；
X03n0221_p0887b10║七、照惑林；八、斷盡死怖；九、壞世障；十、放法光，皆言欲
X03n0221_p0887b11║作；三、「善男子」下，自述耶見；四、「見婆羅門」下，蒙化除疑。
X03n0221_p0887b12║二、魔眾中三：一、散寶供養；二、「告善財」下，讚彼德用；三、
X03n0221_p0887b13║「我與」下，顯彼化力。三、自在天眾中三：一、散華供養；二、
X03n0221_p0887b14║「作如是」下，讚彼德用；三、「即與」下，顯彼化力。令得八種
X03n0221_p0887b15║自在者，取作由己，皆遂志故。初心者，慈悲等故。受生
X03n0221_p0887b16║者，出入住胎明了故。業障者，速能離故。嚴具者，能示
X03n0221_p0887b17║現故。長短者，延促任意故。佛法者，明了文義故。餘並
X03n0221_p0887b18║可知。四、化樂天王眾中三：一、天樂供養；二、「作如是」下，
X03n0221_p0887b19║讚彼德用；三、「即與」下十三句，明聞法獲益。五、兜率天
X03n0221_p0887b20║王眾中三：初雨香供養；次「作如是」下，述彼德用；後「共
X03n0221_p0887b21║詣」下，聞法得益。六、三十三天王眾中四：一、雨天華供；
X03n0221_p0887b22║二、「作如是」下，述彼德用；三、「共詣」下，聞法樂菩提；四、「又
X03n0221_p0887b23║善男」下，述怖發心。七、龍王眾中二：初、雨香華，奏天樂
X03n0221_p0887b24║為供；二、「作如是」下，讚彼德用，有十句：一、光照處所；二、
X03n0221_p0887c01║離沙怖；二、離鳥怖；三、滅患；四、身涼；五、心無垢；六、聞法
X03n0221_p0887c02║解；七、厭其趣；八、悔障；九、發大心；十、住果智。八、夜叉王
X03n0221_p0887c03║眾中三：初、雨諸供，供及善財。二、「作如是」下，讚彼德用，
X03n0221_p0887c04║於中三：一、身及眷屬并羅剎、鳩槃等生慈心；二、不害
X03n0221_p0887c05║物；三、不樂自宮。三、即與不聞法發心。九、乾闥婆王眾
X03n0221_p0887c06║中二：初、讚婆羅門德用，於中二：先光照住處；後受多
X03n0221_p0887c07║快樂；後「是故」下，明聞法發心不退。十、阿脩羅王眾中
X03n0221_p0887c08║三：初、明禮敬；二、「作如是」下，讚彼德用，震動宮海地，令
X03n0221_p0887c09║捨憍逸；三、「是故」下，聞法利益。十一、迦樓羅王眾中三：
X03n0221_p0887c10║初、明勇力持王化形在空；二、「嗢如是」下，讚彼德用，放
X03n0221_p0887c11║光照宮，震動恐怖；三、「是故」下，聞法利益。十二、緊那王
X03n0221_p0887c12║眾中三：初、讚彼德用，於中三：一、明諸聲出處，謂宮中
X03n0221_p0887c13║諸樹等；二、「善男子」下，明比校數多；三、「善男子」下，聞法
X03n0221_p0887c14║利益。十三、欲界諸天王眾中二：初、明妙供養供；次、「唱
X03n0221_p0887c15║如是」下，讚彼德用，於中三：一、光照地獄；二、「我等」下，見
X03n0221_p0887c16║光生信；三、「從彼」下，還生彼天；後「為知」下，明聞法利益。
X03n0221_p0887c17║七、生悔過，中三：初、明善財聞上十三眾所說，以勸曉
X03n0221_p0887c18║歡喜；二、「唱如是」下，請恕疑心；三、「時婆羅門」下，顯無疑
X03n0221_p0887c19║獲益。
X03n0221_p0887c20║八、依前教命，中三：初、登山入火；二、「未至」下，得益。益中
X03n0221_p0887c21║二：先明暫。始到火時，得善住定者，善能安住焚惑性
X03n0221_p0887c22║故。後得靜樂通定者，得離諠適悅定，起無㝵用故。三、
X03n0221_p0887c23║「善財」下，讚其定緣。逆順翻顯，故曰甚奇。
X03n0221_p0887c24║九、謙己推勝中，謙己唯名菩薩無盡輪解脫者，謂以
X03n0221_p0888a01║精進誓願，如風輪轉住諸行，不令退轉故。推勝有三：
X03n0221_p0888a02║初總云大功德焰者，即福之慧，能燒我見故；次「必不」
X03n0221_p0888a03║下六句，別顯；後「而我」下一句，結自所不知。
X03n0221_p0888a04║十、指示後友中，師子奮迅者，如上具顯。童女名慈行
X03n0221_p0888a05║者，善知眾生受生等十種行故，起慈饒益行故。
X03n0221_p0888a06║十一、「汝詣彼」下，令問法，可知。
X03n0221_p0888a07║十二、「時，善財」下，戀德辭退。第九住竟。
X03n0221_p0888a08║第十童女慈行灌頂住善友，中八。
X03n0221_p0888a09║初念前善友恩生極尊重意中有二十四句，此即總
X03n0221_p0888a10║句，後皆別顯。於中一、廣淨解，二、念我，三、求智，四、願見
X03n0221_p0888a11║佛，五、觀法，六、無礙智常現，七、決了法實際，八、常住際，
X03n0221_p0888a12║九、剎那際，十、如空際，十一、無二際，十二、無分別際，十
X03n0221_p0888a13║三、義無障際，十四、劫無壞際，十五、佛無際際，十六、於
X03n0221_p0888a14║佛心無別，十七、破想網，十八、離執，十九、不取佛眾會，
X03n0221_p0888a15║二十、不取淨國，二十一、知生無我，二十二、知聲如響，
X03n0221_p0888a16║二十三、知色如影。
X03n0221_p0888a17║二、依教趣求，中二：初、至彼城推覓；二、「善財入已」下，見
X03n0221_p0888a18║彼依果，可知。
X03n0221_p0888a19║三、「其慈行童女」下，明見正報，聞法可知。
X03n0221_p0888a20║四、「時，慈行」下，正答。答中二：一、令善財觀其宮殿。於中
X03n0221_p0888a21║二：先總顯；後「周遍」下，別顯。別中二：先明能現壁等諸
X03n0221_p0888a22║事，初有十一句；後「走見」下，明所現一切佛從發心至
X03n0221_p0888a23║佛果事；二、「爾時，善財」下，明善財意問，童女懸領以言
X03n0221_p0888a24║答。答中三：先、答法門名；二、答本得法處；三、答得法時
X03n0221_p0888b01║入方便名。般若普莊嚴者，慧心如空，福德成滿故。
X03n0221_p0888b02║五、「善財白言」下，問境界，中二：先問；後「童女答言」下，正
X03n0221_p0888b03║顯。顯中二：初總答，謂入此門思惟等時，得普門總持
X03n0221_p0888b04║故；後「所謂」下，別明。明中有一百二十句總持，分為十
X03n0221_p0888b05║段：一、初八理事總持；二、「福德」下十門，明願行持；三、「業
X03n0221_p0888b06║不」下十門，明業持；四、「三昧」下六門，明定用持；五、「心海」
X03n0221_p0888b07║下五門，明知他心持；六、「知眾生」下十二門，明知所化
X03n0221_p0888b08║持；七、「大悲」下十五門，明能起化持；八、「世界」下十七門，
X03n0221_p0888b09║明知世界持；九、「見諸佛」下二十五門，明佛海自在持；
X03n0221_p0888b10║十、「菩提心」下十二門，明知菩提心因、果、行、願、智、淨等
X03n0221_p0888b11║總持。
X03n0221_p0888b12║六、謙己推勝中，謙己可知。推有十五句，明推勝者能
X03n0221_p0888b13║知，末句結已不知。
X03n0221_p0888b14║七、指示後友中，三處人可知，令問法可知。
X03n0221_p0888b15║八，仰德辭奉可知。第十住竟。
X03n0221_p0888b16║
X03n0221_p0888b17║續華嚴疏刊定記卷第十五