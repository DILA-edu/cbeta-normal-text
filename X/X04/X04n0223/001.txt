X04n0223_p0004c01║
X04n0223_p0004c02║No. 223-A
X04n0223_p0004c03║ 大周新譯大方廣佛華嚴經序
X04n0223_p0004c04║
X04n0223_p0004c05║天𠕋金輪聖神皇帝製
X04n0223_p0004c06║蓋聞造化權輿之首，天道未分；龜龍繫象之初，人文
X04n0223_p0004c07║始著。雖萬八千歲同臨有截之區，七十二君詎識無
X04n0223_p0004c08║邊之義？由是人迷四忍，輪迴於六趣之中；家纏五蓋，
X04n0223_p0004c09║沒溺於三塗之下。及夫鷲巖西峙，象駕東驅，慧日法
X04n0223_p0004c10║王超四大而高視，中天調御越十地以居尊。包括鐵
X04n0223_p0004c11║圍，延促沙劫。其為體也，則不生不滅；其為相也，則無
X04n0223_p0004c12║去無來。念處正勤，三十七品為其行；慈悲喜捨，四無
X04n0223_p0004c13║量法運其心。方便之力難思，圓對之機多緒。混太空
X04n0223_p0004c14║而為量，豈算數之能窮？入纖芥之微區，匪名言之可
X04n0223_p0004c15║述。無得而稱者，其唯　大覺歟？朕曩劫殖因，叨承
X04n0223_p0004c16║佛記。金僊降旨，大雲之偈先彰；玉扆披詳，寶雨之文
X04n0223_p0004c17║後及。加以積善餘慶，俯集微躬，遂得地平天成，河清
X04n0223_p0004c18║海晏。殊禎絕瑞，既日至而月書；貝葉靈文，亦時臻而
X04n0223_p0004c19║歲洽。踰海越漠，獻賝之禮備焉；架險航深，重譯之詞
X04n0223_p0004c20║罄矣。大方廣佛華嚴經者，斯乃諸佛之密藏，如來
X04n0223_p0004c21║之性海。視之者莫識其指歸，挹之者罕測其涯際。有
X04n0223_p0004c22║學、無學，志絕窺覦；二乘、三乘，寧希聽受？最勝種智，莊
X04n0223_p0004c23║嚴之跡既隆；普賢、文殊，願行之因斯滿。一句之內，包
X04n0223_p0004c24║法界之無邊；一毫之中，置剎土而非隘。摩竭陀國，肇
X04n0223_p0005a01║興妙會之緣；普光法堂，爰敷寂滅之理。緬惟奧義，譯
X04n0223_p0005a02║在晉朝，時逾六代，年將四百。然一部之典，纔獲三萬
X04n0223_p0005a03║餘言，唯啟半珠，未窺全寶。朕聞其梵本，先在于闐國
X04n0223_p0005a04║中，遣使奉迎，近方至此。既覩百千之妙頌，乃披十萬
X04n0223_p0005a05║之正文。粵以證聖元年，歲次乙未，月旅姑洗，朔惟戊
X04n0223_p0005a06║申，以其十四日辛酉，於大徧空寺，親受筆削，敬譯斯
X04n0223_p0005a07║文。遂得甘露流津，預夢庚申之夕；膏雨灑潤，後覃壬
X04n0223_p0005a08║戌之辰。式開實相之門，還符一味之澤。以聖曆二年，
X04n0223_p0005a09║歲次己亥，十月壬午朔，八日己丑，繕寫畢功。添性海
X04n0223_p0005a10║之波瀾，廓法界之彊域。大乘頓教，普被於無窮；方廣
X04n0223_p0005a11║真詮，遐該於有識。豈謂後五百歲，忽逢金口之言；娑
X04n0223_p0005a12║婆境中，俄啟珠凾之祕。所冀闡揚沙界，宣暢塵區，竝
X04n0223_p0005a13║兩曜而長懸，彌十方而永布。一窺寶偈，慶溢心靈；三
X04n0223_p0005a14║復幽宗，喜盈身意。雖則無說無示，理符不二之門；然
X04n0223_p0005a15║因言顯言，方闡大千之義。輒申鄙作，爰題序云：
X04n0223_p0005a16║
X04n0223_p0005a17║
X04n0223_p0005a18║
X04n0223_p0005a19║
X04n0223_p0005a20║No. 223-B
X04n0223_p0005a21║ 大方廣佛華嚴經合論序
X04n0223_p0005a22║
X04n0223_p0005a23║宋沙門慧研奉　王旨撰
X04n0223_p0005a24║夫法界之真源也，濬十重之藏海，涌萬德之華王。體
X04n0223_p0005b01║用齊彰，身剎互含於影像；果因相入，智悲交煥於靈
X04n0223_p0005b02║真。原其無性妙光，若金波而粲影；幻生齊應，同眾水
X04n0223_p0005b03║以分形。良由瞥循一照之精明，倐晦千光之圓鑒。返
X04n0223_p0005b04║認創成於心體，雲點太清；依心發動於輪迴，波搖玉
X04n0223_p0005b05║海。故我毗盧遮那如來愍乎寢惑，布以身雲，於一切
X04n0223_p0005b06║法而坐道場，於一切智而成正覺，說此大方廣佛華
X04n0223_p0005b07║嚴經也。繇是即閻浮之境界，統華嚴之莊嚴，星羅於
X04n0223_p0005b08║五位神天，鏡寫於十方剎海。彫宮紺殿，含莫限之勞
X04n0223_p0005b09║生；玉樹金臺，誕微塵之佛子。一念未移於蓮座，九天
X04n0223_p0005b10║同發於雷音，神光開十會法門，寶澤潤三周因果。故
X04n0223_p0005b11║此經初，世主雲集，同心嘿請，有三十七問，備陳體用
X04n0223_p0005b12║因果法門，則一部雄文之宗極也。謂藏身為體，行海
X04n0223_p0005b13║為用。以體起用，斷習為因；以用全體，習盡為果。中有
X04n0223_p0005b14║神通之義，心境互彰者，則明因果相入，體用一揆。是
X04n0223_p0005b15║以從心念法，明體起用，則菩薩神通；從境宣音，明用
X04n0223_p0005b16║全體，則佛神通。咸諸妙門，同醻此問。若夫法無宗旨，
X04n0223_p0005b17║人莫准憑，爰彰古佛之果因，以顯今人之證信。是以
X04n0223_p0005b18║初會世尊，光騰皓齒，海眾雲舒，則示乎果也。次乃玉
X04n0223_p0005b19║毫相中，誕諸佛子，則示乎因也。後以普賢承威，宣華
X04n0223_p0005b20║藏海，則因全果也。然以毗盧印之，則明古佛果因，總
X04n0223_p0005b21║答前法。又以智海無性，因覺妄而成凡。達妄原虗，即
X04n0223_p0005b22║凡心而見佛。故第二會普光明殿，以佛果為凡心信
X04n0223_p0005b23║因。三會妙峯山，凡心相盡成佛住。四會夜摩天，以智
X04n0223_p0005b24║從用成佛行。五會兜率天，智行相入成佛迴向。六會
X04n0223_p0005c01║他化天，自他同體成佛地。七會三禪天，智行清淨成
X04n0223_p0005c02║佛華。八會普光明殿，自因成果為佛出現。九會普光
X04n0223_p0005c03║明殿，因果圓融即普賢常行。十會給孤園，諸位齊明
X04n0223_p0005c04║同彰法界。此則發心因果，總答前法。次復圓悟一真，
X04n0223_p0005c05║恐迷修進。不盡千門之惑習，焉成萬行之智悲。故以
X04n0223_p0005c06║善財特行軌範，初參文殊佛智信因。南詢諸友，發行
X04n0223_p0005c07║治習。入慈氏閣，習盡成果。再面文殊，因果同時，便見
X04n0223_p0005c08║普賢法界原行。此顯修道行門，一周因果。良以三周
X04n0223_p0005c09║十會之玄稱，三十七義之指歸。一字法門，書海墨而
X04n0223_p0005c10║無盡。二乘權學，諒涯涘而莫窮。故此教非貝巖所編，
X04n0223_p0005c11║乃文殊結集。總三部，一部有十三千大千世界微塵
X04n0223_p0005c12║數偈。一四天下微塵數品，一部有四十九萬八千八
X04n0223_p0005c13║百偈。一千二百品，一部有十萬偈。四十八品，隱乎龍
X04n0223_p0005c14║藏，未擅閻浮。逮從正法光餘年，將五百則。第十四代
X04n0223_p0005c15║祖師龍樹，運神海藏，觀前二部，非世人所及。乃誦後
X04n0223_p0005c16║部，歸于五天。傳布千年，方垂華夏。東晉初譯，地涌靈
X04n0223_p0005c17║泉。唐朝次翻，天降甘露。玄宗開元中，太原有逸士李
X04n0223_p0005c18║通玄者，間代淨名也。而神鑒物表，陶情釋氏。因閱華
X04n0223_p0005c19║嚴義疏，嘆云：大教弘芳，多家繁製。勞文白首，豈暇進
X04n0223_p0005c20║修。遂窮八十卷之真詮，總括四十軸之玄論。夜驅神
X04n0223_p0005c21║筆，舒玉齒之祥光。日探幽玄，感天童之給饍。張皇教
X04n0223_p0005c22║海，羅列義天。大中，載無諸有。高僧志寧，緬思後進之
X04n0223_p0005c23║披尋，難測法門之豐富。遂合經論，文旨相須。然其義
X04n0223_p0005c24║類繁衍，未圓品藻。慧研因參雲水，叨覽指歸。敢搵牋
X04n0223_p0006a01║毫，整斯漏略。列經論以標舉，彰教理而相收。義朗文
X04n0223_p0006a02║清，不假猊臺而抱帙。神輝智發，何勞鷲嶺以尋師。總
X04n0223_p0006a03║圓一部，一百二十卷。粤有報恩光教道場正覺空慧
X04n0223_p0006a04║禪師永安，傳心祖印，味道華嚴。仰聞　王旨以傾金，
X04n0223_p0006a05║開印傳通而廣益。慧研虔膺制命，俾序真文。輙述大
X04n0223_p0006a06║綱，深慚麗則。所冀長光佛日，將兩曜以齊明。永贊金
X04n0223_p0006a07║輪，等二儀而遠大。時龍集乾德歲旅丁卯蕤賓之月
X04n0223_p0006a08║望日序
X04n0223_p0006a09║
X04n0223_p0006a10║
X04n0223_p0006a11║
X04n0223_p0006a12║
X04n0223_p0006a13║No. 223-C
X04n0223_p0006a14║ 大方廣佛華嚴經合論序
X04n0223_p0006a15║
X04n0223_p0006a16║唐福州開元寺沙門志寧述
X04n0223_p0006a17║邈矣曠古，太素為混沌之先；存而不論，道為一生之
X04n0223_p0006a18║始。洪儒之子，浴歸沂水之濱；周聖孔明，樂在先王之
X04n0223_p0006a19║道。安有得於太空之量，現法界於一塵之中？耘除始
X04n0223_p0006a20║終，蔑彼生滅。太虗不能齊量，無為猶是假名。常用而
X04n0223_p0006a21║常無，居有而非有。華嚴經者，蓋非羅漢結集，亦非小
X04n0223_p0006a22║聖傳持。大本華嚴，非佛不能知見；中本華嚴，住地菩
X04n0223_p0006a23║薩乃能知之。小本華嚴，即十萬之偈。今之所傳，只獲
X04n0223_p0006a24║四萬五千餘偈，即八十卷經是也（此准華嚴經纂靈記中說也）。經
X04n0223_p0006b01║云：此經不入二乘人手。若無大心凡夫，此之法門即
X04n0223_p0006b02║當散滅。經有十玄六相，義如結綰眾絲。帝網天珠，重
X04n0223_p0006b03║重各有條貫。談端舉一，則萬類齊歸；義海千殊，爛如
X04n0223_p0006b04║星布。以緣生為旨，以法界性為宗。法身與報化同時，
X04n0223_p0006b05║體用別無二相。以華嚴為遊履，以菩提心為家，以萬
X04n0223_p0006b06║德萬行為家業，以文殊為種智，以普賢為行華，以毗
X04n0223_p0006b07║盧遮那為結果之身，以四十二位而為眷屬。演則彌
X04n0223_p0006b08║綸法界，卷則巨海毛端。會萬象雖以云多，入塵毛尚
X04n0223_p0006b09║有餘地。圓融行布，理事互參。行布圓融，主伴交現。如
X04n0223_p0006b10║斷金之杖，一即是多。如斷杖之金，多即是一。隨觀一
X04n0223_p0006b11║境，四種法界圓頓現前。一地初登，百門妙義聯綿俱
X04n0223_p0006b12║集。證趣七地，功用方休。八地定力轉深，起智還由諸
X04n0223_p0006b13║佛。風帆既便，任運而行。其勢不停，直至法雲之地。會
X04n0223_p0006b14║中十地，普眼初遊，未見普賢佛前。大智十大聲聞，不
X04n0223_p0006b15║覩逝多之勝事。良由發心既小，大願未圓。等覺妙覺
X04n0223_p0006b16║現前，爾乃二愚方盡。此經法界無始無終，佛身非有
X04n0223_p0006b17║成與不成。大智無滅無生，常以利人為本。普慧二百
X04n0223_p0006b18║大問，普賢二千法詶。法界性本如如，出沒卷舒自在。
X04n0223_p0006b19║（經云：如人化心化作佛，化與不化等無異。一切諸佛成菩提，成與不成無差別。）善財童子，成
X04n0223_p0006b20║道只在一生。六千比丘，發智不由多劫。白牛之駕將
X04n0223_p0006b21║悟，即以超於大乘。金色世界現前，文殊之智全證。法
X04n0223_p0006b22║華龍女，成佛只在剎那。妙峯見佛光明，初住便登正
X04n0223_p0006b23║覺。但隨圓見，网取漸修。頓悟只在剎那，如牛食肥膩
X04n0223_p0006b24║之草。大唐忻代之間，有長者姓李號通玄，其實異人，
X04n0223_p0006c01║莫知來處。造斯經論四十卷成，彼有記云：猛虎䭾經
X04n0223_p0006c02║引於巖下，下筆之後，常得天人餉食，乃至論終身亦
X04n0223_p0006c03║去世。後人獲其藁本，傳寫流行。其論所明，與諸家疏
X04n0223_p0006c04║義稍有差別。經有十處十會，義搜瓔珞經文（瓔珞經兩卷是），
X04n0223_p0006c05║四十品之妙文，文在第三。禪說十十以為圓數，豈合
X04n0223_p0006c06║只有三十九品之文？恐是梵本翻譯之時有所流落。
X04n0223_p0006c07║今尋經見義，又似貫華，甘露澤流，猶如瓶寫。去聖懸
X04n0223_p0006c08║遠，誰復證明？十萬之途，孰能往檢？亦如生公忍死，清
X04n0223_p0006c09║辯留身，後若勘同，方知義在。普光明殿三會，豈乃成
X04n0223_p0006c10║三？善財福城之東，良亦成其會數。志寧雖不親觀造
X04n0223_p0006c11║論，皆憑人世盛傳，覽此論文，稍似得其大意。今見此
X04n0223_p0006c12║方君子好善之流，以論與經難為和會。志寧不揆衰
X04n0223_p0006c13║邁，才無能為，今將論文注於經下，使後之覽者無費
X04n0223_p0006c14║乃心。纔始開經，便得見論，稽首諸佛、毗盧遮那、一切
X04n0223_p0006c15║聖賢，願垂加護。論從第八卷起註入經，兼論與經共
X04n0223_p0006c16║成一百二十卷，願諸達士罔有怪焉。論有會釋七卷，
X04n0223_p0006c17║不入註文，今亦寫附於初矣。
X04n0223_p0006c18║
X04n0223_p0006c19║
X04n0223_p0006c20║
X04n0223_p0006c21║
X04n0223_p0006c22║
X04n0223_p0006c23║
X04n0223_p0006c24║
X04n0223_p0007a01║No. 223-D
X04n0223_p0007a02║ 釋大方廣佛華嚴經論主李長者
X04n0223_p0007a03║事迹
X04n0223_p0007a04║
X04n0223_p0007a05║李長者，諱通玄，莫詳所自。或有詢其本者，但言滄州
X04n0223_p0007a06║人。開元二十七年三月望日，曳策荷笈，至于太原盂
X04n0223_p0007a07║縣西四十里同穎鄉，村名大賢。有高山奴者，尚德慕
X04n0223_p0007a08║士，延納無倦。長者徑詣其門，山奴諦瞻神儀，知非常
X04n0223_p0007a09║器，遂罄折禮接，請歸安居。每旦唯食棗十顆，柏葉餅
X04n0223_p0007a10║子如匕大者一枚。自爾不交外人，掩室獨處，含毫臨
X04n0223_p0007a11║紙，曾無虗時，如是者三稔。一旦，捨山奴南去五六里，
X04n0223_p0007a12║至馬氏古佛堂，自搆土室，寓于其側，端居宴默，于茲
X04n0223_p0007a13║十年。後復囊挈經書，遵道而去。二十里餘，次韓氏別
X04n0223_p0007a14║業，即今冠蓋村焉。忽逢一虎，當塗馴伏，如有所待。長
X04n0223_p0007a15║者語之曰：吾將著論釋華嚴經，可與吾擇一捿止處。
X04n0223_p0007a16║言畢虎起，長者徐而撫之，遂將所挈之囊，挂于虎背，
X04n0223_p0007a17║任其所止。於是虎望神福山原，直下三十餘里，當一
X04n0223_p0007a18║土龕前，便自蹲駐。長者旋收囊裝，置於龕內，虎乃屢
X04n0223_p0007a19║顧，妥尾而去。其龕瑩潔圓迴，廣袤尋丈，自然而有，非
X04n0223_p0007a20║人力成。龕之四旁，舊無泉㵎，長者始來之夕，風雷暴
X04n0223_p0007a21║作，拔去一古松，高三百餘尺。及旦，松根之下，化為一
X04n0223_p0007a22║潭，深極數尋，迴還五十餘步，甘逾瑞露，色奪琉璃，時
X04n0223_p0007a23║人號為長者泉。至今澄明，未曾增減，𠍴陽之歲，祈之
X04n0223_p0007a24║必應。長者製論之夕，心窮玄奧，口出白光，照耀龕中，
X04n0223_p0007b01║以代燈燭。居山之後，忽有二女子，容華絕世，皆可笄
X04n0223_p0007b02║年，俱衣大布之衣，悉以白巾幪首，姓氏居處，一無所
X04n0223_p0007b03║言。常為長者汲水焚香，供給紙筆，卯辰之際，輙具淨
X04n0223_p0007b04║饌，甘珍畢備，置長者前。齋罷撤器，莫知所止。歷于五
X04n0223_p0007b05║祀，曾不闕時。及其著論將終，遂爾絕迹。謹按華嚴舊
X04n0223_p0007b06║傳，東晉三藏佛䭾䟦陀羅，於江都謝司空寺譯經。有
X04n0223_p0007b07║二青衣童子，忽自庭沼而出，承事梵僧，爇香添缾，不
X04n0223_p0007b08║離座右。每欲將夕，還潛沼中，日日皆然，率為常事。及
X04n0223_p0007b09║譯畢寫淨，沉默無迹。長者感通，事符曩昔。長者身長
X04n0223_p0007b10║七尺二寸，廣眉朗目，丹唇紫肥，長髯美茂，修臂圓直，
X04n0223_p0007b11║髮彩紺色，毛端右旋，質狀無倫，風姿特異，殊妙之相，
X04n0223_p0007b12║靡不具足。首冠樺皮之冠，身披麻衣，長裙博袖，散腰
X04n0223_p0007b13║而行，亦無韋帶。居常跣足，不務將迎，放曠人天，無所
X04n0223_p0007b14║拘制。忽一日出山，訪舊止之里，適值野人，聚族合樂。
X04n0223_p0007b15║長者徧語之曰：汝等好住，吾將欲歸。眾乃罷樂，驚惶
X04n0223_p0007b16║相顧，咸皆惻愴，必謂長者却還滄州，揮涕同詞，懇請
X04n0223_p0007b17║留止。長者曰：縱在百年，會當歸去。於是舉眾却送長
X04n0223_p0007b18║者入山，至其龕所，復語之曰：去住常然耳，汝等可各
X04n0223_p0007b19║還家。及眾旋踵之頃，嵐霧四起，景物不分，行路之人，
X04n0223_p0007b20║咸共駭異。翌日，長叟結徒，登山禮候，但見姿容端儼，
X04n0223_p0007b21║已坐化於龕中矣。時當三月二十八日，報齡九十六。
X04n0223_p0007b22║有一巨蛇，蟠當龕外，張目呀口，不可向近。眾乃歸誠
X04n0223_p0007b23║致祝：某等今欲收長者全身，將營殯藏，乞潛威靈，願
X04n0223_p0007b24║得就事。蛇因攝形不現，耆舊潸泣。舉荷擇地，於大山
X04n0223_p0007c01║之陰，累石為墳，蓋取堅淨，即神福山逝多蘭若，今方
X04n0223_p0007c02║山是也。初，長者隱化之日，及成墳之時，煙雲凝布，巖
X04n0223_p0007c03║谷震蕩，有二白鶴哀唳當空，二鹿相叫連夕，其餘飛
X04n0223_p0007c04║走，悲鳴滿山。鄉原之人，相率變服，追攀孺慕，若喪所
X04n0223_p0007c05║天。每當建齋，即墳上雲起，七七如是，良足異夫。長者
X04n0223_p0007c06║平昔之時，每年常於三月末間，設十方賢聖淨會，不
X04n0223_p0007c07║以女人造食，貴使觸事精誠，至於棗核米泔，不許輙
X04n0223_p0007c08║棄，齋畢任用，犬彘徧霑。如斯之會，遵承到今，未曾廢
X04n0223_p0007c09║絕。至大曆九年二月六日，有僧廣超，於逝多蘭若，獲
X04n0223_p0007c10║長者所著論二部，一是大方廣佛新華嚴經論四十
X04n0223_p0007c11║卷，一是十二緣生解迷顯智成悲十明論一卷，傳寫
X04n0223_p0007c12║揚顯，徧於并汾。廣超門人道光，能繼師志，肩負二論，
X04n0223_p0007c13║同遊燕趙，昭示淮泗，使後代南北學人，悉得參閱論
X04n0223_p0007c14║文，宗承長者，皆超、光二僧流布之功耳。其為論也，統
X04n0223_p0007c15║貫經意，標表法身，廓性海於無邊，歷剎塵而不動，分
X04n0223_p0007c16║泮眾教，極彼源流，融鎔上乘，會此華藏，俾迷徑者獲
X04n0223_p0007c17║道，滯教者忘機，可謂毗盧之指歸，華嚴之日月矣。若
X04n0223_p0007c18║非聖人愍世降生，開導昏瞑，孰能條釋大典，指授大
X04n0223_p0007c19║心歟？長者行止玄微，固難遐究，虗空不可等度，況擬
X04n0223_p0007c20║求邊際耶？比歲僧元覘，特抵方山，求長者遺迹，初禮
X04n0223_p0007c21║石墳，次尋龕址，龕前有松三株，一已查立，俱是長者
X04n0223_p0007c22║手植。長者將化之月，一株遂枯，至今二株，常有靈鶴
X04n0223_p0007c23║結巢於頂。又於壽陽南界解愁村，遇李士源者，乃傳
X04n0223_p0007c24║論僧廣超之猶子也，示長者真容圖，瞻禮而迴，斯為
X04n0223_p0008a01║滿願矣。向之云云，蓋在摭實，枝葉華藻，無所務焉。雲
X04n0223_p0008a02║居散人馬支纂錄
X04n0223_p0008a03║
X04n0223_p0008a04║
X04n0223_p0008a05║
X04n0223_p0008a06║
X04n0223_p0008a07║
X04n0223_p0008a08║
X04n0223_p0008a09║大方廣佛新華嚴經合論目錄
X04n0223_p0008a10║序一（沙門慧研奉王旨撰）
X04n0223_p0008a11║序二（沙門志寧）
X04n0223_p0008a12║論主事迹
X04n0223_p0008a13║目錄
X04n0223_p0008a14║卷第一之第七
X04n0223_p0008a15║會釋
X04n0223_p0008a16║卷第八
X04n0223_p0008a17║世主妙嚴品第一之一
X04n0223_p0008a18║卷第九
X04n0223_p0008a19║世主妙嚴品第一之二
X04n0223_p0008a20║卷第十
X04n0223_p0008a21║世主妙嚴品第一之三
X04n0223_p0008a22║卷第十一
X04n0223_p0008a23║世主妙嚴品第一之四
X04n0223_p0008a24║卷第十二
X04n0223_p0008b01║世主妙嚴品第一之五
X04n0223_p0008b02║卷第十三
X04n0223_p0008b03║世主妙嚴品第一之六
X04n0223_p0008b04║卷第十四
X04n0223_p0008b05║世主妙嚴品第一之七
X04n0223_p0008b06║卷第十五
X04n0223_p0008b07║世主妙嚴品第一之八
X04n0223_p0008b08║卷第十六
X04n0223_p0008b09║世主妙嚴品第一之九
X04n0223_p0008b10║卷第十七
X04n0223_p0008b11║世主妙嚴品第一之十
X04n0223_p0008b12║卷第十八
X04n0223_p0008b13║如來現相品第二
X04n0223_p0008b14║卷第十九
X04n0223_p0008b15║如來現相品第二之餘
X04n0223_p0008b16║普賢三昧品第三
X04n0223_p0008b17║卷第二十
X04n0223_p0008b18║世界成就品第四
X04n0223_p0008b19║卷第二十一
X04n0223_p0008b20║華藏世界品第五之一
X04n0223_p0008b21║卷第二十二
X04n0223_p0008b22║華藏世界品第五之二
X04n0223_p0008b23║卷第二十三
X04n0223_p0008b24║華藏世界品第五之三
X04n0223_p0008c01║卷第二十四
X04n0223_p0008c02║毗盧遮那品第六
X04n0223_p0008c03║卷第二十五
X04n0223_p0008c04║佛名號品第七
X04n0223_p0008c05║卷第二十六
X04n0223_p0008c06║佛名號品第七之餘
X04n0223_p0008c07║卷第二十七
X04n0223_p0008c08║四聖諦品第八
X04n0223_p0008c09║光明覺品第九
X04n0223_p0008c10║卷第二十八
X04n0223_p0008c11║光明覺品第九之餘
X04n0223_p0008c12║菩薩問明品第十
X04n0223_p0008c13║卷第二十九
X04n0223_p0008c14║菩薩問明品第十之餘
X04n0223_p0008c15║淨行品第十一
X04n0223_p0008c16║賢首品第十二之一
X04n0223_p0008c17║卷第三十
X04n0223_p0008c18║賢首品第十二之二
X04n0223_p0008c19║卷第三十一
X04n0223_p0008c20║賢首品第十二之三
X04n0223_p0008c21║昇須彌山頂品第十三
X04n0223_p0008c22║須彌頂上偈讚品第十四
X04n0223_p0008c23║卷第三十二
X04n0223_p0008c24║須彌頂上偈讚品第十四之餘
X04n0223_p0009a01║十住品第十五
X04n0223_p0009a02║卷第三十三
X04n0223_p0009a03║十住品第十五之餘
X04n0223_p0009a04║卷第三十四
X04n0223_p0009a05║梵行品第十六
X04n0223_p0009a06║初發心功德品第十七
X04n0223_p0009a07║卷第三十五
X04n0223_p0009a08║初發心功德品第十七之餘
X04n0223_p0009a09║明法品第十八
X04n0223_p0009a10║卷第三十六
X04n0223_p0009a11║明法品第十八之餘
X04n0223_p0009a12║昇夜摩天宮品第十九
X04n0223_p0009a13║卷第三十七
X04n0223_p0009a14║夜摩天宮偈讚品第二十
X04n0223_p0009a15║十行品第二十一
X04n0223_p0009a16║卷第三十八
X04n0223_p0009a17║十行品第二十一之餘
X04n0223_p0009a18║卷第三十九
X04n0223_p0009a19║十無盡藏品第二十二
X04n0223_p0009a20║卷第四十
X04n0223_p0009a21║昇兜率天宮品第二十三
X04n0223_p0009a22║卷第四十一
X04n0223_p0009a23║昇兜率天宮品第二十三之餘
X04n0223_p0009a24║卷第四十二
X04n0223_p0009b01║兜率天宮偈讚品第二十四
X04n0223_p0009b02║十迴向品第二十五之一
X04n0223_p0009b03║卷第四十三
X04n0223_p0009b04║十迴向品第二十五之二
X04n0223_p0009b05║卷第四十四
X04n0223_p0009b06║十迴向品第二十五之三
X04n0223_p0009b07║卷第四十五
X04n0223_p0009b08║十迴向品第二十五之四
X04n0223_p0009b09║卷第四十六
X04n0223_p0009b10║十迴向品第二十五之五
X04n0223_p0009b11║卷第四十七
X04n0223_p0009b12║十迴向品第二十五之六
X04n0223_p0009b13║卷第四十八
X04n0223_p0009b14║十迴向品第二十五之七
X04n0223_p0009b15║卷第四十九
X04n0223_p0009b16║十迴向品第二十五之八
X04n0223_p0009b17║卷第五十
X04n0223_p0009b18║十迴向品第二十五之九
X04n0223_p0009b19║卷第五十一
X04n0223_p0009b20║十迴向品第二十五之十
X04n0223_p0009b21║卷第五十二
X04n0223_p0009b22║十迴向品第二十五之十一
X04n0223_p0009b23║卷第五十三
X04n0223_p0009b24║十迴向品第二十五之十二
X04n0223_p0009c01║十地品第二十六之一
X04n0223_p0009c02║卷第五十四
X04n0223_p0009c03║十地品第二十六之二
X04n0223_p0009c04║卷第五十五
X04n0223_p0009c05║十地品第二十六之三
X04n0223_p0009c06║卷第五十六
X04n0223_p0009c07║十地品第二十六之四
X04n0223_p0009c08║卷第五十七
X04n0223_p0009c09║十地品第二十六之五
X04n0223_p0009c10║卷第五十八
X04n0223_p0009c11║十地品第二十六之六
X04n0223_p0009c12║卷第五十九
X04n0223_p0009c13║十地品第二十六之七
X04n0223_p0009c14║卷第六十
X04n0223_p0009c15║十地品第二十六之八
X04n0223_p0009c16║卷第六十一
X04n0223_p0009c17║十地品第二十六之九
X04n0223_p0009c18║卷第六十二
X04n0223_p0009c19║十地品第二十六之十
X04n0223_p0009c20║卷第六十三
X04n0223_p0009c21║十地品第二十六之十一
X04n0223_p0009c22║卷第六十四
X04n0223_p0009c23║十地品第二十六之十二
X04n0223_p0009c24║卷第六十五
X04n0223_p0010a01║十地品第二十六之十三
X04n0223_p0010a02║卷第六十六
X04n0223_p0010a03║十地品第二十六之十四
X04n0223_p0010a04║卷第六十七
X04n0223_p0010a05║十定品第二十七之一
X04n0223_p0010a06║卷第六十八
X04n0223_p0010a07║十定品第二十七之二
X04n0223_p0010a08║卷第六十九
X04n0223_p0010a09║十定品第二十七之三
X04n0223_p0010a10║卷第七十
X04n0223_p0010a11║十定品第二十七之四
X04n0223_p0010a12║卷第七十一
X04n0223_p0010a13║十定品第二十七之五
X04n0223_p0010a14║十通品第二十八
X04n0223_p0010a15║卷第七十二
X04n0223_p0010a16║十通品第二十八之餘
X04n0223_p0010a17║十忍品第二十九
X04n0223_p0010a18║卷第七十三
X04n0223_p0010a19║阿僧祇品第三十
X04n0223_p0010a20║壽量品第三十一
X04n0223_p0010a21║菩薩住處品第三十二
X04n0223_p0010a22║卷第七十四
X04n0223_p0010a23║佛不思議法品第三十三之一
X04n0223_p0010a24║卷第七十五
X04n0223_p0010b01║佛不思議法品第三十三之餘
X04n0223_p0010b02║如來十身相海品第三十四
X04n0223_p0010b03║卷第七十六
X04n0223_p0010b04║如來十身相海品第三十四之餘
X04n0223_p0010b05║如來隨好光明功德品第三十五
X04n0223_p0010b06║卷第七十七
X04n0223_p0010b07║如來隨好光明功德品第三十五之餘
X04n0223_p0010b08║普賢行品第三十六
X04n0223_p0010b09║卷第七十八
X04n0223_p0010b10║如來出現品第三十七之一
X04n0223_p0010b11║卷第七十九
X04n0223_p0010b12║如來出現品第三十七之二
X04n0223_p0010b13║卷第八十
X04n0223_p0010b14║如來出現品第三十七之三
X04n0223_p0010b15║卷第八十一
X04n0223_p0010b16║離世間品第三十八之一
X04n0223_p0010b17║卷第八十二
X04n0223_p0010b18║離世間品第三十八之二
X04n0223_p0010b19║卷第八十三
X04n0223_p0010b20║離世間品第三十八之三
X04n0223_p0010b21║卷第八十四
X04n0223_p0010b22║離世間品第三十八之四
X04n0223_p0010b23║卷第八十五
X04n0223_p0010b24║離世間品第三十八之五
X04n0223_p0010c01║卷第八十六
X04n0223_p0010c02║離世間品第三十八之六
X04n0223_p0010c03║卷第八十七
X04n0223_p0010c04║離世間品第三十八之七
X04n0223_p0010c05║卷第八十八
X04n0223_p0010c06║入法界品第三十九之一
X04n0223_p0010c07║卷第八十九
X04n0223_p0010c08║入法界品第三十九之二
X04n0223_p0010c09║卷第九十
X04n0223_p0010c10║入法界品第三十九之三
X04n0223_p0010c11║卷第九十一
X04n0223_p0010c12║入法界品第三十九之四
X04n0223_p0010c13║卷第九十二
X04n0223_p0010c14║入法界品第三十九之五
X04n0223_p0010c15║卷第九十三
X04n0223_p0010c16║入法界品第三十九之六
X04n0223_p0010c17║卷第九十四
X04n0223_p0010c18║入法界品第三十九之七
X04n0223_p0010c19║卷第九十五
X04n0223_p0010c20║入法界品第三十九之八
X04n0223_p0010c21║卷第九十六
X04n0223_p0010c22║入法界品第三十九之九
X04n0223_p0010c23║卷第九十七
X04n0223_p0010c24║入法界品第三十九之十
X04n0223_p0011a01║卷第九十八
X04n0223_p0011a02║入法界品第三十九之十一
X04n0223_p0011a03║卷第九十九
X04n0223_p0011a04║入法界品第三十九之十二
X04n0223_p0011a05║卷第一百
X04n0223_p0011a06║入法界品第三十九之十三
X04n0223_p0011a07║卷第一百一
X04n0223_p0011a08║入法界品第三十九之十四
X04n0223_p0011a09║卷第一百二
X04n0223_p0011a10║入法界品第三十九之十五
X04n0223_p0011a11║卷第一百三
X04n0223_p0011a12║入法界品第三十九之十六
X04n0223_p0011a13║卷第一百四
X04n0223_p0011a14║入法界品第三十九之十七
X04n0223_p0011a15║卷第一百五
X04n0223_p0011a16║入法界品第三十九之十八
X04n0223_p0011a17║卷第一百六
X04n0223_p0011a18║入法界品第三十九之十九
X04n0223_p0011a19║卷第一百七
X04n0223_p0011a20║入法界品第三十九之二十
X04n0223_p0011a21║卷第一百八
X04n0223_p0011a22║入法界品第三十九之二十一
X04n0223_p0011a23║卷第一百九
X04n0223_p0011a24║入法界品第三十九之二十二
X04n0223_p0011b01║卷第一百十
X04n0223_p0011b02║入法界品第三十九之二十三
X04n0223_p0011b03║卷第一百十一
X04n0223_p0011b04║入法界品第三十九之二十四
X04n0223_p0011b05║卷第一百十二
X04n0223_p0011b06║入法界品第三十九之二十五
X04n0223_p0011b07║卷第一百十三
X04n0223_p0011b08║入法界品第三十九之二十六
X04n0223_p0011b09║卷第一百十四
X04n0223_p0011b10║入法界品第三十九之二十七
X04n0223_p0011b11║卷第一百十五
X04n0223_p0011b12║入法界品第三十九之二十八
X04n0223_p0011b13║卷第一百十六
X04n0223_p0011b14║入法界品第三十九之二十九
X04n0223_p0011b15║卷第一百十七
X04n0223_p0011b16║入法界品第三十九之三十
X04n0223_p0011b17║卷第一百十八
X04n0223_p0011b18║入法界品第三十九之三十一
X04n0223_p0011b19║卷第一百十九
X04n0223_p0011b20║入法界品第三十九之三十二
X04n0223_p0011b21║卷第一百二十
X04n0223_p0011b22║入法界品第三十九之三十三
X04n0223_p0011b23║
X04n0223_p0011b24║大方廣佛新華嚴經合論目錄
X04n0223_p0011c01║
X04n0223_p0011c02║音切
X04n0223_p0011c03║𤀹（思閏切。）煥（呼貫切。）粲（且旦切。）瞥（疋滅切。）倐（式六切。）晦（荒內切。）鑒
X04n0223_p0011c04║（古陷切。）創（楚亮切。）搖（餘昭切。）寢（七稔切。）繇（由音。）彤（徒工切。）紺（古暗切。）
X04n0223_p0011c05║誕（徒旱切。）嘿（莫北切。）備（皮祕切。）皓（胡老切。）軌（居水切。）範（犯音。）詢（息遵
X04n0223_p0011c06║切。）諒（力尚切。）涘（牀史切。）編（布玄切。）擅（視戰切。）逮（徒載切。）閱（余說切。）
X04n0223_p0011c07║暇（何嫁切。）詮（七全切。）軸（逐音。）驅（豈俱切。）探（他紺切。）饍（時戰切。）緬（彌演
X04n0223_p0011c08║切。）衍（演音。）藻（早音。）研（五堅切。）搵（烏困切。）牋（則千切。）摽（卑遙切。）假（居馬
X04n0223_p0011c09║切。）猊（五兮切。）抱（薄保切。）帙（池質切。）輝（虗韋切。）嶺（力井切。）傾（口營切。）
X04n0223_p0011c10║虔（奇連切。）膺（於陵切。）俾（必弭切。）慙（昨酣切。）麗（郎計切。）贊（祖旦切。）蕤
X04n0223_p0011c11║（植之切。）邈（墨角切。）曠（苦浪切。）儒（人朱切。）沂（魚衣切。）濱（必鄰切。）耘（禹軍
X04n0223_p0011c12║切。）蔑（莫結切。）纂（作管切。）綰（烏板切。）爛（郎肝切。）履（力几切。）綸（輪音。）融
X04n0223_p0011c13║（以戎切。）聯（力然切。）帆（凡梵二音。）醻（時遊切。）肥（扶非切。）膩（女致切。）忻（喜斤
X04n0223_p0011c14║切。）䭾（徒賀切。）巖（五銜切。）餉（失向切。）藁（古老切。）稍（所教色。）搜（色流切。）
X04n0223_p0011c15║翻（番音。）途（度胡切。）孰（熟音。）撿（居冉切。）勘（苦紺切。）覽（力敢切。）揆（葵癸切。）
X04n0223_p0011c16║邁（莫芥切。）註（之喻切。）怪（古壞切。）曳（弋勢切。）笈（其立切。）盂（羽俱切。）穎
X04n0223_p0011c17║（余頃切。）顆（苦果切。）匕（必以切。）枚（莫回切。）稔（如枕切。）搆（古候切。）挈（苦結
X04n0223_p0011c18║切。）馴（似均切。）撫（孚武切。）龕（苦含切。）蹲（拄昆切。）駐（丈具切。）屢（良遇切。）
X04n0223_p0011c19║妥（湯果切。）饌（士卷切。）撤（直列切。）沼（支紹切。）爇（而悅切。）缾（蒲丁切。）髯
X04n0223_p0011c20║（汝占切。）樺（胡化切。）跣（蘇殄切。）惶（胡光切。）惻（楚力切。）愴（楚上切。）駭（胡騃
X04n0223_p0011c21║切。）翌（與職切。）儼（宜檢切。）呀（虗牙切。）殯（俾刃切。）潸（所班切。）轝（羊恕切。）
X04n0223_p0011c22║核（下革切。）泔（古三切。）彘（直例切。）汾（扶云切。）泮（普旦切。）瞑（面音。）覘（敕亷
X04n0223_p0011c23║切。）址（諸耳切。）摭（之石切。）
X04n0223_p0011c24║
X04n0223_p0012a01║
X04n0223_p0012a02║No. 223
X04n0223_p0012a03║大方廣佛新華嚴經合論卷第一
X04n0223_p0012a04║
X04n0223_p0012a05║唐于闐國三藏沙門實叉難陀譯經
X04n0223_p0012a06║唐太原方山長者李通玄造論
X04n0223_p0012a07║唐福州開元寺沙門志寧釐經合論
X04n0223_p0012a08║【論】夫以有情之本，依智海以為源；含識之流，總法
X04n0223_p0012a09║身而為體。只為情生智隔，想變體殊；達本情亡，知
X04n0223_p0012a10║心體合。今此大方廣佛華嚴經者，明眾生之本際，
X04n0223_p0012a11║示諸佛之果源。其為本也，不可以功成；其為源也，
X04n0223_p0012a12║不可以行得。功亡本就，行盡源成。源本無功，能隨
X04n0223_p0012a13║緣自在者，即此毗盧遮那也。以本性為先，智隨根
X04n0223_p0012a14║應；大悲濟物，以此為名。依本如是，設其教澤；滂流
X04n0223_p0012a15║法界，以潤含生。於是寄位四天，示形八相。菩提場
X04n0223_p0012a16║內，現蘭若以始成；普光法堂，處報身之大宅。普賢
X04n0223_p0012a17║長子，舉果德於藏身；文殊小男，創啟蒙於金色。以
X04n0223_p0012a18║海印三昧，周法界而降靈；用普眼之法門，覩塵中
X04n0223_p0012a19║之剎海。依正二報，身土交參；因果兩門，體用相徹。
X04n0223_p0012a20║以釋天之寶網，彰十剎以重重；取離垢之摩尼，明
X04n0223_p0012a21║十身而隱隱。無邊剎境，自他不隔於毫端；十世古
X04n0223_p0012a22║今，始終不移於當念。其為廣也，以虗空而為量；其
X04n0223_p0012a23║為小也，處極微而無跡。十方無卷，匪虧於小相之
X04n0223_p0012a24║中；纖塵不舒，含十方而非礙。於智海果德，殊分於
X04n0223_p0012b01║五位之門；常住法堂，示進修於九天之上。此方如
X04n0223_p0012b02║是，十剎同然；聖眾如雲，海會相入。智凡不礙，狀多
X04n0223_p0012b03║鏡以納眾形；彼此無妨，若千燈而共一室。此經總
X04n0223_p0012b04║有四十品之勝典，玄開果德之門，百萬億之妙言，
X04n0223_p0012b05║咸舉佛華之行海。十身、十會，闡十十之法門；十處、
X04n0223_p0012b06║十方，啟十通而疏十辯。出現品內，示因、果以結始、
X04n0223_p0012b07║終；給孤獨園，利人、天之明法界。目連、鶖子，隔視、聽
X04n0223_p0012b08║於對顏；六千比丘，啟十明於路上。覺城東際，五眾
X04n0223_p0012b09║咸臻；古佛廟前，同登十智。善財發明導首，用彰來
X04n0223_p0012b10║眾齊然。又成五位法門，具德行其軌範，令使啟蒙
X04n0223_p0012b11║易達，解行無疑，還信首文殊之前，正證妙峯之頂。
X04n0223_p0012b12║經過五眾，成一百一十之法門，至慈氏之園，結會
X04n0223_p0012b13║一生之佛果。返示文殊之初友，明以果同因；後入
X04n0223_p0012b14║普賢之妙身，彰體、用圓極。此經名大方廣佛華嚴
X04n0223_p0012b15║經者，大以無方為義，方以理、智為功，廣則毫剎相
X04n0223_p0012b16║含，佛乃體、用無作，華喻行門可樂，能敷理、事之功，
X04n0223_p0012b17║嚴即依、正莊嚴，經即貫穿縫綴。世主妙嚴品者，菩
X04n0223_p0012b18║薩示生，皆為世主，同臻海會，故號妙嚴。品者，類會
X04n0223_p0012b19║同流，法門均隔為品。此經總有四十品之勝典，此
X04n0223_p0012b20║品建初，故稱第一。是故言大方廣佛華嚴經世主
X04n0223_p0012b21║妙嚴品第一。
X04n0223_p0012b22║釋此一部之經，總作十門分別：第一明依教分宗，
X04n0223_p0012b23║第二明依宗教別，第三明教義差別，第四明成佛
X04n0223_p0012b24║同別，第五明見佛差別，第六明說教時分，第七明
X04n0223_p0012c01║淨土權實，第八明攝化境界，第九明因果延促，第
X04n0223_p0012c02║十明會教始終。
X04n0223_p0012c03║第一明依教分宗
X04n0223_p0012c04║夫如來成道，體應真源。理事二門，一多相徹。智境
X04n0223_p0012c05║圓寂，何法不周。只為器有差殊，軌儀各異。始終漸
X04n0223_p0012c06║頓，隨根不同。設法應宜，大小全別。時分因果，延促
X04n0223_p0012c07║不同。化佛本身，施詮各異。國土淨穢，增減不同。地
X04n0223_p0012c08║位果因，自有投分。創學之流，未諳教跡。執權成實，
X04n0223_p0012c09║迷不進修。若不咸舉眾宗，類其損益，無以了其迷
X04n0223_p0012c10║滯者矣。今略分十法，以辯闡猷。使得學者知宗，遷
X04n0223_p0012c11║權就實。不滯其行，速證菩提。第一小乘戒經，為情
X04n0223_p0012c12║有為宗。第二菩薩戒，為情有及真俱示為宗。第三
X04n0223_p0012c13║般若教，說空彰實為宗。第四解深密經，為不空不
X04n0223_p0012c14║有為宗。第五楞伽經，五法三自性八識二無我為
X04n0223_p0012c15║宗。第六維摩經，以會融染淨二見現不思議為宗。
X04n0223_p0012c16║第七法華經，會權就實為宗。第八大集經，以守護
X04n0223_p0012c17║正法為宗。第九涅槃經，明佛性為宗。第十名大方
X04n0223_p0012c18║廣佛華嚴經，以此經名一切諸佛根本智慈因圓
X04n0223_p0012c19║果滿一多相徹法界理事自在緣起無礙佛乘為
X04n0223_p0012c20║宗。已上分宗，皆是承前先德所立宗旨。設有少分
X04n0223_p0012c21║增減不同，為見解各別。大意名目，亦多相似。如西
X04n0223_p0012c22║域及此方諸德，各立宗教，後當更明。
X04n0223_p0012c23║第一、小乘戒經為情有為宗者，為如來創，為凡夫
X04n0223_p0012c24║造業處，說是應作，是不應作，捨者善，不捨者不善。
X04n0223_p0013a01║如此立教，未為實有。如此有教，且約凡情虗妄之
X04n0223_p0013a02║處，橫計諸惡，以教制之，令生人天。是故戒序云：若
X04n0223_p0013a03║欲生天上，及生人中者，常當護戒足，勿令有毀損。
X04n0223_p0013a04║眾生有為作業，虗妄非實得，故生人天。無常虗妄
X04n0223_p0013a05║非實，未得法身、智身，非為實有宗，且為情有宗，於
X04n0223_p0013a06║小乘中為軌持教也。如華嚴經持戒即不然。經云：
X04n0223_p0013a07║身是梵行耶？身業四威儀，乃至佛法僧十眾、七遮
X04n0223_p0013a08║和尚、羯磨壇場等，是梵行耶？如是諦觀，求梵行者
X04n0223_p0013a09║了不可得，是故名為清淨梵行。如梵行品說：如是
X04n0223_p0013a10║清淨行者，名持佛性戒，得佛法身故，乃至初發心
X04n0223_p0013a11║時便成正覺。以持佛性戒故，與佛體齊，理事平等，
X04n0223_p0013a12║混真法界。如是持戒，不見自身能持戒者，不見他
X04n0223_p0013a13║身有破戒者，非凡夫行，非賢聖行，不見自身發菩
X04n0223_p0013a14║提心，不見諸佛成等正覺。若好若惡，若有少法可
X04n0223_p0013a15║得，不名菩提，不名淨行，當如是觀。如是性戒即法
X04n0223_p0013a16║身也，法身者即如來智慧也，如來智慧者即正覺
X04n0223_p0013a17║也，是故不同小乘有取捨故。
X04n0223_p0013a18║第二、如梵網經菩薩戒為情有及真俱示為宗者，
X04n0223_p0013a19║如來為凡夫之中有大心眾生樂行慈悲，有忻求
X04n0223_p0013a20║佛果者，說盧舍那佛為本身，千百億為化身，頓令
X04n0223_p0013a21║識末還本。故經言：如是千百億，各接微塵眾，俱來
X04n0223_p0013a22║至我所。又言：若人受佛戒，即入諸佛位，位同大覺
X04n0223_p0013a23║已，真是諸佛子。即為性戒故，即為真宗。此乃為大
X04n0223_p0013a24║心眾生頓示法身性戒，下劣者得漸，一教應二根。
X04n0223_p0013b01║如是千百億，各接微塵眾，俱來至我所，明捨權而
X04n0223_p0013b02║就實，此為實有教。當教之內頓示權實故，不同小
X04n0223_p0013b03║乘前亦無常、後亦無常，為但生人天故。雖然，立實
X04n0223_p0013b04║有宗，不同華嚴經毗盧遮那所說也。此經仍隨化
X04n0223_p0013b05║身所化，方來至本身也。圓教之宗一下，頓示本身，
X04n0223_p0013b06║本法界大智，報身因果，理事齊彰。又如華嚴經中
X04n0223_p0013b07║世界量與梵網經中蓮華形量亦不同，廣狹全別，
X04n0223_p0013b08║廣如下文所說。
X04n0223_p0013b09║第三般若教為說空彰實為宗者，為如來初為人
X04n0223_p0013b10║天凡夫說二乘教，繫著理事俱實不能離障，為說
X04n0223_p0013b11║空教破所繫著，故般若經中說十八種空法，世間
X04n0223_p0013b12║三寶四諦三世等一切皆空，空亦空，廣如經說。此
X04n0223_p0013b13║乃空却無明諸障等業，無明總盡障業皆無，自性
X04n0223_p0013b14║涅槃自然顯著，此為真有不名空宗。雖然為真有，
X04n0223_p0013b15║所說教門多有成壞，故未可為圓。如華嚴經具報
X04n0223_p0013b16║相好莊嚴能虗能實，當部之內當品之中，十十菩
X04n0223_p0013b17║薩等上下自相輪貫，空有之法不獨孤行。又以普
X04n0223_p0013b18║賢文殊上下交參，理事相徹互相交映，一部之典
X04n0223_p0013b19║品品相徹句句相參，一品之中四十品經，同入一
X04n0223_p0013b20║言之內十萬頌之齊麾，一成即一切成，一壞即一
X04n0223_p0013b21║切壞，總以性齊時齊行齊故。如上等齊說法亦齊，
X04n0223_p0013b22║如是齊故。如今成佛與三世佛齊成佛故，為無三
X04n0223_p0013b23║世故，為無時故，不同彼教成壞別時故，因果前後
X04n0223_p0013b24║故。
X04n0223_p0013c01║第四解深密經為不空不有宗者，如來說於有教
X04n0223_p0013c02║空教之後，說此一部之教和會有無二見為不空
X04n0223_p0013c03║不有，即說九識為純淨無染識。如瀑水流生多波
X04n0223_p0013c04║浪，諸波浪等以水為依，五六七八等識皆以阿陀
X04n0223_p0013c05║那識為依故，如彼波浪以水為依。如深密經云：如
X04n0223_p0013c06║善鏡面，若有一影生緣現前唯一影起，若二若多
X04n0223_p0013c07║影生緣現前有多影起，非此鏡面轉變為影，亦無
X04n0223_p0013c08║受用滅盡可得。此明五六七八識所依第九淨識
X04n0223_p0013c09║處也。又云：如是菩薩雖由法住智為依止為建立
X04n0223_p0013c10║故，此經意欲令於識處便明識體本唯真智故，如
X04n0223_p0013c11║彼瀑流不離水體而生波浪。又如明鏡依彼淨體
X04n0223_p0013c12║無所分別含多影像，不礙有而常無故。如是自心
X04n0223_p0013c13║所現識相不離本體，無作淨智所現影相，都無自
X04n0223_p0013c14║他內外等執，任用隨智無所分別，以破空有二繫
X04n0223_p0013c15║為不空不有。故深密經頌曰：阿陀那識甚深細，一
X04n0223_p0013c16║切種子如瀑流，我於凡愚不開演，恐彼分別執為
X04n0223_p0013c17║我。阿陀那識甚深細者，引彼凡流就識成智，不同
X04n0223_p0013c18║二乘及漸始學菩薩破相成空，不同凡夫繫而實
X04n0223_p0013c19║有，不同彼故不空不有。何法不空？為智能隨緣照
X04n0223_p0013c20║機利物故。何法不有？為智正隨緣時無性相故、無
X04n0223_p0013c21║生住滅故。以是義故名不空不有。此經雖復如是，
X04n0223_p0013c22║於心識之處令知空有無二。華嚴經則不然，但彰
X04n0223_p0013c23║本身本法界一真之根本智佛體用故，混真性相
X04n0223_p0013c24║法報之海，直為上上根人頓示佛果德一真法界
X04n0223_p0014a01║本智，以為開示悟入之門，不論隨妄而生識等。法
X04n0223_p0014a02║華經以佛智慧示悟眾生，使得清淨故、出現於世，
X04n0223_p0014a03║故不為餘乘若二若三。又三乘之人於佛性相之
X04n0223_p0014a04║法，如來不許彼知解，故法華經云：種種性相義，我
X04n0223_p0014a05║及十方佛，乃能知是事。舍利弗、辟支佛及不退諸
X04n0223_p0014a06║菩薩，皆悉不能知。以法華經會三乘權學來歸佛
X04n0223_p0014a07║乘實法界故，門前三駕且受權乘，露地白牛方明
X04n0223_p0014a08║實德。以此義故，於中有少分義意與華嚴經相符，
X04n0223_p0014a09║龍女即是所乘白牛之乘，又與善財同其所得，是
X04n0223_p0014a10║故華嚴教門直彰本體用法界，佛果門直授上根
X04n0223_p0014a11║凡夫令其悟入，不同深密經中安立五六七八九
X04n0223_p0014a12║識施設權門。如深密經權施第九阿陀那識，意有
X04n0223_p0014a13║異途為二乘之人久厭患生死，修空滅識直趣空
X04n0223_p0014a14║寂。又第二時說般若等教，為迴二乘及漸學菩薩
X04n0223_p0014a15║多說空破有，以六波羅蜜為行所乘。於中二乘雖
X04n0223_p0014a16║少分迴心及漸學菩薩樂空增勝，為彼權學菩薩
X04n0223_p0014a17║初對治門，還與小乘初對治門少分相似，但有一
X04n0223_p0014a18║分慈悲增勝，未證法身佛性根本智等道理，但以
X04n0223_p0014a19║空門而為所乘，六波羅蜜而為行相。初對治門還
X04n0223_p0014a20║同二乘無常不淨白骨微塵等觀，方入空觀。二乘
X04n0223_p0014a21║趣滅，菩薩留生，以空無我等觀折伏我法不令增
X04n0223_p0014a22║長，元來未是法身佛性根本智，為見未真故樂空
X04n0223_p0014a23║增勝。以是義故，解深密經方便安立七八識外，別
X04n0223_p0014a24║說九識為純淨識，云七八識以淨識為依止故。未
X04n0223_p0014b01║即直為說第八種子識為如來藏者，為彼學徒畏
X04n0223_p0014b02║苦習故，若說業種恒真生怖難信故，是故權且安
X04n0223_p0014b03║立第九阿陀那識為淨識故。欲令不滅識性長大
X04n0223_p0014b04║菩提，是故維摩經云未具佛法亦不滅受而取證
X04n0223_p0014b05║也。受既不滅，想識亦然。如楞伽經直為根熟者說
X04n0223_p0014b06║第八識業種為如來藏，下文更明。維摩經云塵勞
X04n0223_p0014b07║之疇為如來種等。夫修道之士品類異途，解行差
X04n0223_p0014b08║殊千端萬別，除二乘之外，菩薩之乘有四品不同：
X04n0223_p0014b09║一修空無我菩薩，二漸見佛性菩薩，三頓見佛性
X04n0223_p0014b10║菩薩，四以如來自性清淨智，以五位加行起差別
X04n0223_p0014b11║智，滿普賢行成大慈悲菩薩，究竟不出剎那際，充
X04n0223_p0014b12║滿十方佛果門。此略示名目，下文廣明。如華嚴經
X04n0223_p0014b13║說：有一類菩薩，經百千億那由他劫行六波羅蜜，
X04n0223_p0014b14║不生佛家，猶名假名菩薩。廣會在下文。以雖見佛
X04n0223_p0014b15║性未彰智業，猶名假名菩薩。
X04n0223_p0014b16║第五、楞伽經以五法、三自性、八識、二無我為宗者，
X04n0223_p0014b17║彼經於南海中楞伽山說：如來於此山下過，羅婆
X04n0223_p0014b18║那夜叉王與摩諦菩薩乘華宮殿來請，如來於此
X04n0223_p0014b19║山上說法。其山高峻，下瞻大海，傍無門戶，得神通
X04n0223_p0014b20║者堪能昇往，乃表心地法門無修無證者方能昇
X04n0223_p0014b21║也。下瞻大海，表其心海本自清淨，因境風所轉，識
X04n0223_p0014b22║浪波動，欲明達境自空，心海自寂，心境俱寂，事無
X04n0223_p0014b23║不照，猶如大海無風，日月參羅，煥然明現。彼經意
X04n0223_p0014b24║直為根熟菩薩頓說種子業識為如來藏，異彼二
X04n0223_p0014c01║乘滅識趣寂者故，亦為異彼般若修空菩薩樂空
X04n0223_p0014c02║增勝者故，直明識體本性全真，便成智用故。如彼
X04n0223_p0014c03║大海無風即境像，更明心海法門亦復如是，了真
X04n0223_p0014c04║即識成智。此經異彼深密經意，別立九識接引初
X04n0223_p0014c05║根，漸令留惑長大菩提，故不令其心植種於空，亦
X04n0223_p0014c06║不令其心如彼敗種。解深密經乃是入惑之初門，
X04n0223_p0014c07║楞伽維摩直示惑之本實。楞伽即明八識為如來
X04n0223_p0014c08║藏，淨名即觀身實相，觀佛亦然。淨名與楞伽略同，
X04n0223_p0014c09║深密經文與此二部少別也。如華嚴經不爾，佛身
X04n0223_p0014c10║及境界法門行相懸自不同，說彼楞伽經即是化
X04n0223_p0014c11║身，所說境界即是穢土山峯所居法門。說識境界
X04n0223_p0014c12║為真，問答即以大慧菩薩為首。化身明教是權，大
X04n0223_p0014c13║慧且論簡擇。如華嚴經教，佛身即是本真法報，境
X04n0223_p0014c14║界即是華藏，所居法門即是佛果。法界為門，問答
X04n0223_p0014c15║即是文殊普賢理事智之妙用。五位行相因果互
X04n0223_p0014c16║融，十剎十身體徹相入。若論同別未可具言，更待
X04n0223_p0014c17║下文依位廣辯。
X04n0223_p0014c18║第六、維摩經不思議為宗者，維摩經與華嚴十種
X04n0223_p0014c19║別、一種同。別者：一、淨土莊嚴別；二、佛身諸相報化
X04n0223_p0014c20║別；三、不思議德神通別；四、所設法門對根別；五、諸
X04n0223_p0014c21║有聞法來眾別；六、設教安立法門別；七、淨名菩薩
X04n0223_p0014c22║建行別；八、所闡法門處所別；九、常隨佛眾部從別；
X04n0223_p0014c23║十、所付法藏流通別。一、同者，入道方便法門略同。
X04n0223_p0014c24║一、淨土莊嚴別者，如維摩經中所說：淨土如來以
X04n0223_p0015a01║足指按地，即三千大千世界若干百千珍寶嚴飾，
X04n0223_p0015a02║譬如寶莊嚴佛無量功德。寶莊嚴土一切大眾歎
X04n0223_p0015a03║未曾有，而皆自見坐寶蓮華，而未說無盡佛剎莊
X04n0223_p0015a04║嚴等事在一毫塵中。如華嚴經中具說：十佛毗盧
X04n0223_p0015a05║遮那境界、十蓮華藏世界海，一一世界海有無盡
X04n0223_p0015a06║世界海重重相入，一塵之內有無盡世界海圓滿
X04n0223_p0015a07║十方。佛境界、眾生境界互相涉入，不相障礙，眾寶
X04n0223_p0015a08║莊嚴如光如影。廣如經說，不但獨言三千大千世
X04n0223_p0015a09║界之所嚴淨。二、佛身諸相報化別者，說此維摩經
X04n0223_p0015a10║是三十二大人之相，化佛所說；說華嚴經佛是九
X04n0223_p0015a11║十七大人之相，及十華藏世界海微塵數大人之
X04n0223_p0015a12║相，實報如來之所說也。三、不思議德神通別者，如
X04n0223_p0015a13║維摩經說：菩薩神通以須彌之高廣內芥子中，能
X04n0223_p0015a14║以四大海水入一毛孔。又小室之內能容三萬二
X04n0223_p0015a15║千師子之座，各各高八萬四千由旬，八千菩薩、五
X04n0223_p0015a16║百聲聞、百千天人。維摩詰置其右手掌，擎其大眾，
X04n0223_p0015a17║往詣菴園。又以手斷取東方妙喜佛國，來至此土，
X04n0223_p0015a18║示於大眾，送還本處。如是神變，且為權學三乘聲
X04n0223_p0015a19║聞、菩薩等眾，現如斯事。何以故？為權教聲聞、菩薩
X04n0223_p0015a20║等，見道未實，自他未亡，所現神變，依根所見，皆有
X04n0223_p0015a21║往來分劑限量。又是一時之間，聖意以神力變化，
X04n0223_p0015a22║起諸小根，令漸增進故，非是法爾力故。如華嚴經
X04n0223_p0015a23║中，以本法力，法如是故，能以一塵之內，含容十方
X04n0223_p0015a24║一切佛剎，眾生剎總在塵中，世界不小，微塵不大，
X04n0223_p0015b01║十方世界所有微塵，一一塵中，總皆如是。如經所
X04n0223_p0015b02║說，菩薩於一小眾生身中，成等正覺，廣度眾生，其
X04n0223_p0015b03║小眾生，不知不覺。當知佛以權教引小根故，身外
X04n0223_p0015b04║見佛，現神通力，而有來去。實教之中，以自本覺，自
X04n0223_p0015b05║覺本心，身心性相，與佛無異，無有內外往來諸見。
X04n0223_p0015b06║是故毗盧遮那佛，不移本處，而身徧坐一切道場，
X04n0223_p0015b07║十方來眾，不移本處，而隨化往，都無來去，亦無神
X04n0223_p0015b08║力所致。是故經言，法如是故。經中每言，以佛神力，
X04n0223_p0015b09║及法如是力者，以佛神力，推佛為尊，法如是故，推
X04n0223_p0015b10║其本德，都無變化。一一國剎，身心性相，以依本故，
X04n0223_p0015b11║不隨妄故，大小諸境，皆如光如影，互相映徹，周徧
X04n0223_p0015b12║十方，都無往來，都無分限。即一一眾生，身諸毛孔
X04n0223_p0015b13║之內，周遍十方。不同權教，以其神力，分劑往來，擎
X04n0223_p0015b14║來送去。致斯妄見，違本法身，障真菩提本覺性智。
X04n0223_p0015b15║是故淨名菩薩現斯神變已，方陳實教。維摩經云：
X04n0223_p0015b16║觀身實相，觀佛亦然。我觀如來，前際不來，後際不
X04n0223_p0015b17║去，今則不住。如阿閦佛品廣明。是故權教小見，樂
X04n0223_p0015b18║欲希奇。菩薩稱根，麤施接引，令生樂學，方授實門。
X04n0223_p0015b19║不可以執化成真，恒迷智眼，識權就實，遷入法界
X04n0223_p0015b20║之門。有作之法難成，隨緣無作無辦。作者勞而無
X04n0223_p0015b21║功，不作隨緣自就。無功之功，功不虗棄；有功之功，
X04n0223_p0015b22║功皆無常。多劫積修，終歸敗壞。不如一念緣起無
X04n0223_p0015b23║生，超彼三乘權學等見。四、所設法門，對根別者。彼
X04n0223_p0015b24║維摩經，對二乘根，令迴向菩提，入大乘故。又對大
X04n0223_p0015c01║乘中，滯淨菩薩，悲智未滿者，令進修故。即如眾香
X04n0223_p0015c02║世界，諸來菩薩眾，欲還本土，請佛世尊，願賜少法。
X04n0223_p0015c03║如來依根，見彼菩薩，滯於淨土，悲智心劣，便為說
X04n0223_p0015c04║法，令學有盡無盡解脫門。下文云：不離大慈，不捨
X04n0223_p0015c05║大悲，深發一切智心，而不忽忘。教化眾生，終不厭
X04n0223_p0015c06║倦。於四攝法，常念順行。在諸禪定，如地獄想；於生
X04n0223_p0015c07║死中，如園觀想；見來求者，如善師想。廣如維摩經
X04n0223_p0015c08║說。彼經對二乘三乘悲智未滿，令且漸修增長悲
X04n0223_p0015c09║智，未即一下頓示佛門，未即說言十住初心便成
X04n0223_p0015c10║正覺，未即示其廣大妙事皆有分劑故。五諸有來
X04n0223_p0015c11║眾聞法別者，如維摩經中所有來眾，除文殊慈氏
X04n0223_p0015c12║等大菩薩眾，舍利弗等影響聲聞，餘外來眾總是
X04n0223_p0015c13║三乘之中權學之眾。設有於中菩薩生於諸趣同
X04n0223_p0015c14║類俱來，皆欲成就三乘權學漸令增進，未說圓滿
X04n0223_p0015c15║諸佛本乘。如華嚴經中所有來眾，皆是乘如來乘
X04n0223_p0015c16║佛智果德，自體法身具普賢行，而隨影現十方剎
X04n0223_p0015c17║海一切道場，還成如來所乘本法，無有一箇三乘
X04n0223_p0015c18║根機。設有三乘根機，如盲如聾不知不覺，猶如盲
X04n0223_p0015c19║人對於日月，猶如聾人聽天樂音，如業貧人對天
X04n0223_p0015c20║寶藏，如大福德處於地獄，亦如餓鬼臨大海邊。三
X04n0223_p0015c21║乘之器道力未窮未迴心者，常居法界海中諸佛
X04n0223_p0015c22║境界，與佛同德同身，終不能信不覺不知別求佛
X04n0223_p0015c23║見。如華嚴經云：佛子！設有菩薩於無量百千億那
X04n0223_p0015c24║由他劫行六波羅蜜，修習種種菩提分法，若未聞
X04n0223_p0016a01║此如來不思議功德法門，或時聞已不信不解不
X04n0223_p0016a02║順不入，不得名為真實菩薩，以不能生如來家故。
X04n0223_p0016a03║當知聞法眾全別。維摩經中娑婆之眾彼此未亡，
X04n0223_p0016a04║香積諸徒垢淨全在，當知此類並是見解未真，守
X04n0223_p0016a05║一方之淨剎，雖名菩薩諦道未圓，如是之徒未詳
X04n0223_p0016a06║佛意，雖有忻菩提之志願，滯淨剎以居心，彼與法
X04n0223_p0016a07║身智身懸隔。是故法華經云：不退諸菩薩，其數如
X04n0223_p0016a08║恒沙，亦復不能知。即如華嚴之眾，自身與佛身無
X04n0223_p0016a09║別，自智與佛智無差。性相含容，一多同別。居法界
X04n0223_p0016a10║海之智水，示作魚龍。住涅槃之大宅，現陰陽而化
X04n0223_p0016a11║物。主伴自在，交暎相參。師弟互融，因果通徹。並是
X04n0223_p0016a12║如斯之眾也。六設教安立法門別者，彼維摩經以
X04n0223_p0016a13║淨名居士現少許不思議之通變，令二乘迴心。又
X04n0223_p0016a14║處於生死，現身有疾，令知染淨無二。又表菩薩大
X04n0223_p0016a15║悲有疾。菩薩具陳不二之門，建定慧觀智用，彰不
X04n0223_p0016a16║求之法最要。故云：夫求法者，於一切法應無所求。
X04n0223_p0016a17║然未似華嚴經具陳十住、十行、十迴向、十地、等覺、
X04n0223_p0016a18║五位、六位、行相、因果、同別法門。七淨名菩薩示行
X04n0223_p0016a19║別者，淨名為表大悲示入生死，現其病行。華嚴經
X04n0223_p0016a20║毗盧遮那以大悲示入生死，成正覺行，彰大智能
X04n0223_p0016a21║出世故。八所闡法門處所別者，說維摩經在毗耶
X04n0223_p0016a22║離城菴羅園，及在淨名之室。說華嚴經在摩竭國
X04n0223_p0016a23║菩提場中，及一切世界，及一切塵中說。九常隨佛
X04n0223_p0016a24║眾別者，說維摩經時，聲聞為常隨佛眾，但具五百。
X04n0223_p0016b01║說華嚴經時，總是一乘大菩薩眾，為常隨佛眾，具
X04n0223_p0016b02║十佛剎微塵大眾，總是具普賢、文殊體用等眾。十、
X04n0223_p0016b03║所付法藏流通別者，彼維摩經？囑累品中說：佛告
X04n0223_p0016b04║彌勒菩薩言：彌勒！我今以是無量億阿僧祇劫所
X04n0223_p0016b05║集阿耨多羅三藐三菩提法付囑於汝故。即以其
X04n0223_p0016b06║經付囑已成菩薩、已生佛家者，華嚴經？如來出現
X04n0223_p0016b07║品中付囑流通，即以其經法付囑凡夫初心始能
X04n0223_p0016b08║見道生在佛家者。何以然？此經難入，許人能證，以
X04n0223_p0016b09║自證故方堪能說，表三乘是權。但以聖勸修證，所
X04n0223_p0016b10║有得法未成實故，所有說法者亦未實故。華嚴經
X04n0223_p0016b11║云：此經珍寶不入一切餘眾生手，唯除如來法王
X04n0223_p0016b12║真子生如來家、種如來種諸善根者。佛子！若無此
X04n0223_p0016b13║等佛之真子，如是法門不久散滅。問曰：若計佛之
X04n0223_p0016b14║真子，即十方世界無盡無邊，以世界微塵莫知其
X04n0223_p0016b15║數，何須慮此經若無真子即便散滅？答曰：此經意
X04n0223_p0016b16║者，付囑凡夫令覺悟入此法門故，令生佛家使其
X04n0223_p0016b17║轉教佛種不斷，即凡夫令得入真之境。若囑累諸
X04n0223_p0016b18║大菩薩，凡夫無緣、諸聖自明，無凡夫修學者，凡夫
X04n0223_p0016b19║道中佛種即斷，此經散滅。以此義故，付囑凡夫令
X04n0223_p0016b20║修，不付已前大菩薩舊見道者。一、入道方便同者，
X04n0223_p0016b21║維摩經云：夫求法者，於一切法應無所求，乃至觀
X04n0223_p0016b22║身實相、觀佛亦然。我觀如來前際不來、後際不去，
X04n0223_p0016b23║今則無住等是。初觀智門略同於入道行相，門戶
X04n0223_p0016b24║次第軌則全別，廣如下明。
X04n0223_p0016c01║第七、法華經會權入實為宗者，此經引彼三根之
X04n0223_p0016c02║人歸一乘實教，故引眾流而歸大海，攝三末而還
X04n0223_p0016c03║源。藏法師等前諸大德會為共教一乘？為三乘同
X04n0223_p0016c04║聞故？華嚴經為別教一乘？為不與三乘同聞故？參
X04n0223_p0016c05║詳此理，會此二門，法華經引權器以歸真，華嚴者
X04n0223_p0016c06║頓示大根而直受。雖一乘名合，法事略同，論其軌
X04n0223_p0016c07║範，有多差別。今欲備舉，事廣難周，略舉十門，用知
X04n0223_p0016c08║綱目。十門者：一者、教主別；二、放光別；三、國土別；四、
X04n0223_p0016c09║請法主別；五、大會莊嚴真化別；六、序分之中列眾
X04n0223_p0016c10║別；七、龍女轉身成佛別；八、龍女成佛所居國土別；
X04n0223_p0016c11║九、六千之眾發心別；十、受諸聲聞遠記別。一、教主
X04n0223_p0016c12║別者，說此法華經即是化身佛說，還過去滅度多
X04n0223_p0016c13║寶佛來證成此經，三世諸佛同共宣說。如華嚴經
X04n0223_p0016c14║即不然，教主即是毗盧遮那，為教主故，即是法、報、
X04n0223_p0016c15║理、智真身，具無量相海功德之身之所莊嚴。三世
X04n0223_p0016c16║諸佛同為一際、一時、一法界，報相重重，無有障礙，
X04n0223_p0016c17║古今一際，非三世故。舊佛非過去，今佛非新出，為
X04n0223_p0016c18║根本智性相齊，理事不異故。如是本佛說本法，頓
X04n0223_p0016c19║受大根故，不是化佛故，不似法華經有舊佛滅度
X04n0223_p0016c20║多寶如來，今佛出世說法華經。以是義故，言教主
X04n0223_p0016c21║別。二、放光明別者，說法華經雖放眉間毫相果光，
X04n0223_p0016c22║所照境界但言萬八千土，皆如金色仍有限量，不
X04n0223_p0016c23║稱無邊無量無盡，故但彰果法不彰因位。華嚴一
X04n0223_p0016c24║部經典教行因果表法光明，始終具十後當更明。
X04n0223_p0017a01║三國土別者，說法華經時三變世界令成淨土，移
X04n0223_p0017a02║諸天人置於他土，然後安置他方來眾，變此穢境
X04n0223_p0017a03║令成淨剎。說華嚴經時即此娑婆世界，即是蓮華
X04n0223_p0017a04║藏世界，一一世界互相含入。經云：一一世界滿十
X04n0223_p0017a05║方，十方入一亦無餘，世界不增亦不減，無比功德
X04n0223_p0017a06║故如是。又云：諸佛成道在一小眾生身中化無量
X04n0223_p0017a07║眾，其彼小眾生不知不覺，只為凡聖同體無移轉
X04n0223_p0017a08║相，纖塵之內自他同體，不同法華之會移轉人天
X04n0223_p0017a09║方明淨剎。此是對權根乃分自他滯見者之所建
X04n0223_p0017a10║立，是故今明國土別也。四請法主別者，說法華經
X04n0223_p0017a11║時請法主者，即是舍利弗以為勸請之首。說華嚴
X04n0223_p0017a12║經時，佛令文殊普賢隨位菩薩，各自說自位法門
X04n0223_p0017a13║為說法首。佛表果法舉果為因，起大悲行成根本
X04n0223_p0017a14║智，果體自成故無言不說也。以大悲行從無作根
X04n0223_p0017a15║本智起，故文殊普賢表因位可說佛果法示悟眾
X04n0223_p0017a16║生。阿僧祇品世間數法廣大難量，唯佛究竟不屬
X04n0223_p0017a17║五位中因果門，故是佛自位內法門還佛自說。隨
X04n0223_p0017a18║好光明功德品，即是如來自成因果後自說佛法。
X04n0223_p0017a19║法爾之力恒常福智光明之法門，亦不屬五位之
X04n0223_p0017a20║內行相因果，故佛亦自說。此明佛果無二愚也。除
X04n0223_p0017a21║此二品經外，諸餘三十八品皆是五位之內行相
X04n0223_p0017a22║法門，是故佛不自說，總令十信、十住、十行等當位
X04n0223_p0017a23║之內菩薩自說，佛但放光表之。其所放光表法之
X04n0223_p0017a24║相，後當廣明。當說華嚴經時，一無聲聞及小菩薩
X04n0223_p0017b01║為請法主，皆佛果位內諸大菩薩自相問答，安立
X04n0223_p0017b02║佛果法門行相，為悟大根者故，頓將佛果直受為
X04n0223_p0017b03║因，因即以果為因，果即以因為果，如種種子等，以
X04n0223_p0017b04║定慧力思之可見，是故今言請法主別。五、大會莊
X04n0223_p0017b05║嚴真化別者，如法華會令三千大千世界清淨莊
X04n0223_p0017b06║嚴，其諸化眾亦皆充滿，所來諸佛皆云是化。華嚴
X04n0223_p0017b07║經即不爾，即有十處十會眾皆滿十方，不移本處
X04n0223_p0017b08║而充法界，一一身相及身毛孔國剎重重，菩薩佛
X04n0223_p0017b09║身互相徹入，雜類眾生亦皆無礙，身土相徹如影
X04n0223_p0017b10║含容，所來之眾不壞法身而隨相好，法身相好一
X04n0223_p0017b11║際無差，即相全真無有化也。不同餘教說化說真
X04n0223_p0017b12║有相參會，是故今言大會別也。六、序分之中列眾
X04n0223_p0017b13║別者，法華會中先列聲聞眾萬二千人俱，次列摩
X04n0223_p0017b14║訶波闍波提與眷屬六千人俱，此為姨母六千人
X04n0223_p0017b15║俱，次列耶輸陀羅比丘尼，此是佛為太子時夫人，
X04n0223_p0017b16║佛為太子時有三夫人，一名瞿夷，二名耶輸，三名
X04n0223_p0017b17║摩奴舍，瞿夷是善財童子十地法雲地善知識，表
X04n0223_p0017b18║十地法悅能慈故為法利生，法悅身心是其妻義，
X04n0223_p0017b19║次列菩薩八萬人俱，次列諸天龍鬼等。華嚴經即
X04n0223_p0017b20║不然，先列菩薩，上首有十佛世界微塵數，不論其
X04n0223_p0017b21║從者。次列執金剛神眾，已後諸神龍天等眾部類，
X04n0223_p0017b22║總有五十五眾。一一部從各別，各各部從各有佛
X04n0223_p0017b23║世界微塵數眾，或有部從直言無量。且於初會通
X04n0223_p0017b24║菩提場眾，有五十五部眾。其於十會之眾，後當更
X04n0223_p0017c01║明。大意論之，佛身眾海無邊，法界以重重，一一諸
X04n0223_p0017c02║身普含容而無際。一身即以法界為量，自他之境
X04n0223_p0017c03║都亡。法界即自身遍周，能所之情見絕。約略論之，
X04n0223_p0017c04║如是十會列眾，後當更明。從初至八會，都不聞聲
X04n0223_p0017c05║聞之名。九會之中，始有比丘。三眾至位，方明行相。
X04n0223_p0017c06║七龍女轉身成佛別者，如法華經，龍女於剎那之
X04n0223_p0017c07║際，即轉女身，具菩薩行，南方成佛。如華嚴經即不
X04n0223_p0017c08║然，但使自無情見，大智逾明，即萬法體真，無轉變
X04n0223_p0017c09║相。如維摩經中，舍利弗謂天女曰：何故不轉女身？
X04n0223_p0017c10║天女謂舍利弗：我十二年來，求女人相，了不可得，
X04n0223_p0017c11║當何所轉？如菴提遮女謂舍利弗：自男生我女，當
X04n0223_p0017c12║知萬法本自體如，有何可轉？如華嚴經入法界品
X04n0223_p0017c13║中，善財童子、善知識、文殊、普賢比丘、比丘尼、長者
X04n0223_p0017c14║童子、優婆夷童女、仙人、外道五十三人，各各自具
X04n0223_p0017c15║菩薩行，自具佛法，隨諸眾生見身不同，不云有轉。
X04n0223_p0017c16║若以法眼觀，無俗不真。若以世間肉眼觀，無真不
X04n0223_p0017c17║俗。以法華經對權教三根，見未盡者令成信種，且
X04n0223_p0017c18║將女相速轉成佛，令生奇特，方始發心趣真知見，
X04n0223_p0017c19║不堪本法而起善根。此明且引三權令歸一實。又
X04n0223_p0017c20║破彼時劫定執三僧祇，令於剎那證三世性，本來
X04n0223_p0017c21║一際，無始無終，稱法平等。裂三乘之見網，撤菩薩
X04n0223_p0017c22║之草菴，令歸法界之門，入佛真實之宅。故令龍女
X04n0223_p0017c23║成佛，明非過去久修；年始八歲，又表今非舊學。轉
X04n0223_p0017c24║女時分不逾剎那，具行佛果無虧毫念，法本如是，
X04n0223_p0018a01║自體無時。權學三根自將見隔，自迷實法返稱為
X04n0223_p0018a02║化，不知躬己本事如斯，全處宅中猶懷滯見，云何
X04n0223_p0018a03║界外懸指僧祇？此見不離，定乖永劫，迴心見謝，方
X04n0223_p0018a04║始舊居。何如今時滅諸見業，徒煩多劫苦困方迴？
X04n0223_p0018a05║如華嚴經法界緣起門，明凡聖一真猶存見隔，見
X04n0223_p0018a06║在即凡，情亡即佛。稱性緣起，俯仰進退、屈伸謙敬
X04n0223_p0018a07║皆菩薩行，無有一法可轉變相，有生住滅，是故不
X04n0223_p0018a08║同龍女轉身成佛。八、龍女成佛所居國土別者，即
X04n0223_p0018a09║言南方無垢世界，非此娑婆。解云：心得應真，故稱
X04n0223_p0018a10║無垢；正順本覺，故號南方。為南，北為正故。又南為
X04n0223_p0018a11║明、為虗，南為離，離中虗，八卦中離法心，心虗無故，
X04n0223_p0018a12║則明還依世俗八卦表之。餘方雖無八卦之名，其
X04n0223_p0018a13║方法是一法也故。雖然理如是，有理即有事，故還
X04n0223_p0018a14║須有國，眾所歸依。若有別住南方，自他彼此猶隔，
X04n0223_p0018a15║此乃猶順三乘，分引權根而生信解，還就佛乘，故
X04n0223_p0018a16║為三乘餘執勢分難摧。且有一分迴心，自他之情
X04n0223_p0018a17║未絕，頓印法界之體，不同華嚴自他相徹，一一微
X04n0223_p0018a18║塵之內住因陀羅網之門，是故今言所居國土別。
X04n0223_p0018a19║九、六千之眾發心別者，如法華經云：龍女成佛時，
X04n0223_p0018a20║娑婆世界菩薩、聲聞舉眾皆遙見龍女成佛，普為
X04n0223_p0018a21║時會人天說法，心大歡喜，悉遙敬禮。又下文娑婆
X04n0223_p0018a22║世界三千眾生住不退地，三千眾生發菩提心而
X04n0223_p0018a23║得受記，智積菩薩及舍利弗一切眾會默然信受。
X04n0223_p0018a24║雖智積菩薩反舍利弗而為智士，寄在迷流，為利
X04n0223_p0018b01║啟蒙，故遣教行益濟凡學，令成軌躅。既娑婆之眾
X04n0223_p0018b02║皆遙敬禮，六千發意彼此未亡，但順三乘權學有
X04n0223_p0018b03║為菩提，未得普門法界、本覺菩提，自他同體。以此
X04n0223_p0018b04║義故，故有遙敬禮。華嚴經即不然，即以普門法界、
X04n0223_p0018b05║普見法門如來藏身三昧之境，因陀羅網莊嚴法
X04n0223_p0018b06║門世界海漩，重重妙智一時同得，為一證一切證、
X04n0223_p0018b07║一斷一切斷，故即自身之內有十身諸佛剎海莊
X04n0223_p0018b08║嚴，佛身之內即自身之境重重隱現，十方世界法
X04n0223_p0018b09║爾如斯。猶如眾流歸於大海，雖未入海，潤性無差；
X04n0223_p0018b10║若入大海，皆同鹹味。一切眾生亦復如是，迷之與
X04n0223_p0018b11║悟雖然有殊，本來佛海元本不異，云何法華經中
X04n0223_p0018b12║娑婆之眾有遙敬禮？以此事儀法則與華嚴全別。
X04n0223_p0018b13║只如法界品內，六千之眾剎那十眼逾明，五百小
X04n0223_p0018b14║童一生十身咸證，餘眾皆爾。善財南詢諸友佛果，
X04n0223_p0018b15║文殊慈氏已圓，復入普賢之身，海漩漩門總備，理
X04n0223_p0018b16║事齊亘無法不彰，法界既處塵中，何得有遙敬禮？
X04n0223_p0018b17║是故今言六千之眾發心別。十、授聲聞遠記別者，
X04n0223_p0018b18║為法華之中，龍女雖復頓印法界，無時之門全彰
X04n0223_p0018b19║佛果，三乘權學雖有信順之心，餘風未珍未能頓
X04n0223_p0018b20║證，遠劫方登故受遠記，不同華嚴迷即處凡悟即
X04n0223_p0018b21║是佛，設有餘習以佛知見而用治之，無佛知見但
X04n0223_p0018b22║成折伏不得入佛，駛水之流還經遠劫方能入也。
X04n0223_p0018b23║為三乘之初心，信根下劣故不能離縛，籠繫煩多
X04n0223_p0018b24║樂著生死，雖求出世根器下劣滯住退還，如來於
X04n0223_p0018c01║是以生老病死、無常不淨、剎那滅壞、念念不住如
X04n0223_p0018c02║是等觀，使令觀之令生厭離，捨厭心成心居淨穢。
X04n0223_p0018c03║如來於化教之中為此根故，雖復勸修悲智以求
X04n0223_p0018c04║佛果，仍推淨土在於餘方，為彼三乘見分未亡，見
X04n0223_p0018c05║此娑婆恒常是穢，說因說果破彼疑心暫化令淨，
X04n0223_p0018c06║却攝神力還當見穢，三乘教印自有明文，則因斯
X04n0223_p0018c07║無常觀智習性難迴，龍女雖頓示佛乘，雖信未能
X04n0223_p0018c08║即證，以是義故法華會內所受記別，皆蒙遠劫法
X04n0223_p0018c09║華漸引來歸，華嚴當時直授發心即佛故，以此義
X04n0223_p0018c10║故行相不同。其此一部之經同門有二：一、乘如來
X04n0223_p0018c11║乘，直至道場。如來乘者，即一乘也。如華嚴經？賢首
X04n0223_p0018c12║品云：一切世間羣生類，尠有欲求聲聞乘；求緣覺
X04n0223_p0018c13║者轉復少，求大乘者甚希有；求大乘者猶為易，能
X04n0223_p0018c14║信此法甚為難。又經云：若有諸眾生，其心饜沒者；
X04n0223_p0018c15║為說聲聞道，令離於眾苦。若復有眾生，其心少明
X04n0223_p0018c16║利；為說因緣法，令得辟支佛。若復有眾生，樂學慈
X04n0223_p0018c17║悲心；廣饒益眾生，為說菩薩道。若復有眾生，決定
X04n0223_p0018c18║樂大事；轉無盡佛法，為說一乘道。此乃華嚴經中
X04n0223_p0018c19║分四乘義也。如法華經中，門前三駕，且示權門；露
X04n0223_p0018c20║地白牛，方明正教。佛乘唯有一，無二亦無三；二三
X04n0223_p0018c21║門外之權宗，方明露地之實教。四乘契會，二教共
X04n0223_p0018c22║同；施設化儀，各有差殊。又法華云：唯此一事實，餘
X04n0223_p0018c23║二則非真。准此一文，似立三乘；論其契會，還成四
X04n0223_p0018c24║法。唯此一事實者，即佛乘事實；餘二者，即菩薩大
X04n0223_p0019a01║乘，通緣覺、聲聞是。餘二為緣覺、聲聞，厭苦相似，故
X04n0223_p0019a02║足為龜鏡，可以明鑑。二、龍女一剎那之際印三世
X04n0223_p0019a03║性。又從凡夫即聖，不移毫分，此乃與善財童子解
X04n0223_p0019a04║行入道法門略同。善財一生成佛者，不離剎那際，
X04n0223_p0019a05║證三世性，古今總齊；還與龍女一剎那際轉身，具
X04n0223_p0019a06║行成佛，一時總畢，皆稱本法，法如是故。立時劫者，
X04n0223_p0019a07║眾生、情、塵也。善財證此，名為一生、為三世。時劫既
X04n0223_p0019a08║盡，更有何生？故名為一生。諸餘施設十種不同，前
X04n0223_p0019a09║已論訖。龍女轉身，善財不變，為轉、無所轉有異故。
X04n0223_p0019a10║
X04n0223_p0019a11║大方廣佛新華嚴經合論卷第一
X04n0223_p0019a12║
X04n0223_p0019a13║音切
X04n0223_p0019a14║滂（普郎切。）徹（丑列切。）匪（非尾切。）虧（去危切。）鶖（秋音。）穿（尺絹切。）縫（逢音。）
X04n0223_p0019a15║綴（陟衛切。）諳（烏含切。）猷（由音。）遷（千音。）狹（侯夾切。）繫（古詣切。）互（于音。）暎
X04n0223_p0019a16║（於敬切。）麾（許為切。）瀑（蒲木切。）疇（直由切。）峻（私閏切。）飾（舒弋切。）擎（巨京
X04n0223_p0019a17║切。）劑（抂細切。）閦（初六切。）輸（式朱切。）瞿（其俱切。）逾（羊朱切。）宍（肉音。）裂
X04n0223_p0019a18║（列音。）撤（直列切。）庵（諳音。）摧（昨回切。）躅（直錄切。）漩（似專切。）鹹（咸音。）殄（徒典
X04n0223_p0019a19║切。）駛（使音。）尠（息淺切。）饜（於豔切。）鑑（監音。）