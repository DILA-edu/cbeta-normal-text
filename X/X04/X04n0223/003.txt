X04n0223_p0026b01║大方廣佛新華嚴經合論卷第三
X04n0223_p0026b02║唐于闐國三藏沙門實叉難陀譯經
X04n0223_p0026b03║唐太原方山長者李通玄造論
X04n0223_p0026b04║唐福州開元寺沙門志寧釐經合論
X04n0223_p0026b05║【論】第二、明依宗教別。夫大覺出興，稱真智而自在；
X04n0223_p0026b06║法身無際，等羣品以同軀。任器現形，應根施教。如
X04n0223_p0026b07║空谷響，應擊成音，谷響無心，亦無處所，但以隨緣
X04n0223_p0026b08║而能普應。如來設教亦復如是，稱自根緣，得自心
X04n0223_p0026b09║之法，隨根增廣而成熟之，示無常宗而成立教。對
X04n0223_p0026b10║病施藥，病痊藥除，一念之間，雨無量法，稱周法界，
X04n0223_p0026b11║對現色身。法既無窮，宗教無盡，無前後際，普備諸
X04n0223_p0026b12║根，但為眾生自分前後。且如毗盧遮那之教，無始
X04n0223_p0026b13║無終，稱性無方，無斷無絕，隨其根類，自見入胎、出
X04n0223_p0026b14║家、說法、始終教行、入寂涅槃。其實如來本不如是。
X04n0223_p0026b15║即《法華經》亦說：「吾從成佛已來，經無量阿僧祇劫。
X04n0223_p0026b16║以性海圓智，一念即無量劫也。」如是圓智，何有前
X04n0223_p0026b17║後者焉？此經云：「入剎那際三昧，示現初生涅槃。」又
X04n0223_p0026b18║如此經中，兜率天子三生十地，第二生上，猶從惡
X04n0223_p0026b19║道中來，蒙光照身，生於兜率天上，得離城三昧，便
X04n0223_p0026b20║見如來住金剛寶地化大菩薩，在閻浮提始入母
X04n0223_p0026b21║胎。又《法華經》云：「眾生見劫盡，大火所燒時，我此土
X04n0223_p0026b22║安穩。」有何前後教之差別也？但隨一期，同而且異，
X04n0223_p0026b23║約立先德十家之教行也。約為軌範，餘可准知。第
X04n0223_p0026b24║一、後魏菩提留支立一音教；第二、陳朝真諦三藏
X04n0223_p0026c01║立二教同時；第三、後魏光統律師立三種教；第四、
X04n0223_p0026c02║齊朝大衍法師立四種教；第五、護身法師立五種
X04n0223_p0026c03║教；第六、陳朝南嶽思禪師、智者等立四教同時；第
X04n0223_p0026c04║七、唐朝海東新羅國元曉法師造此經疏，亦立四
X04n0223_p0026c05║教。第八、唐朝吉藏法師立三種教。第九、梁朝光宅
X04n0223_p0026c06║寺雲法師立四教。第十、唐朝江南印法師立二教。
X04n0223_p0026c07║第一、後魏菩提留支立一音教者，謂一切聖教唯
X04n0223_p0026c08║是如來一圓音教，但隨根異，故種種差殊，如經一
X04n0223_p0026c09║雨所潤等。經云：「佛以一音演說法，眾生隨類各得
X04n0223_p0026c10║解。」第二、陳朝真諦三藏立二教者，謂一、漸，二、頓。約
X04n0223_p0026c11║漸悟菩薩大由小起，所設具有三乘之教，名為漸，
X04n0223_p0026c12║即《涅槃》等經。若約直往頓機，大不由小起，所設教
X04n0223_p0026c13║唯菩薩乘，是故名為頓，即《華嚴經》是。大遠法師亦
X04n0223_p0026c14║同此說。第三、後魏光統律師承習佛陀三藏立三
X04n0223_p0026c15║教者，一、漸，二、頓，三、圓。光師釋意：一、為根熟之輩於
X04n0223_p0026c16║一法中具足演說一切法，謂常與無常、空不空等
X04n0223_p0026c17║教，一切具說，更無漸次，故名為頓。二、為上達之人
X04n0223_p0026c18║分契佛境者，說於如來解脫無礙究竟果德圓極
X04n0223_p0026c19║祕密自在法門，故名圓教。於二教之上分為三教。
X04n0223_p0026c20║第四、齊朝大衍法師立四教者，一、因緣教，謂小乘
X04n0223_p0026c21║薩婆多等部；二、假名教，謂《成實論》及經部等；三、不
X04n0223_p0026c22║實教，謂《般若》說即空理，明一切不實等；四、真宗教，
X04n0223_p0026c23║謂《華嚴》、《涅槃》、法界、真理性等。第五、護身法師立五
X04n0223_p0026c24║教者，謂於前等四教內真如佛性以為真教，即《涅
X04n0223_p0027a01║槃經》是。第五法界教，即《華嚴》明法界自在無礙門
X04n0223_p0027a02║是。第六、陳朝南嶽思禪師、智者禪師等立四教。一、
X04n0223_p0027a03║三藏教，亦名小乘教，如《法華經》云：「不得親近小乘
X04n0223_p0027a04║三藏學者。」《智論》中小乘為三藏，大乘為摩訶衍藏。
X04n0223_p0027a05║二、名通教，亦名漸教，謂大乘經中通說三乘，通備
X04n0223_p0027a06║三根，又如《大品經》中乾慧地等通三乘者是。三名
X04n0223_p0027a07║別教，亦名頓教，謂頓說大乘經中所說法門道理，
X04n0223_p0027a08║不通小乘者是也。四謂圓教，亦名祕密教，說法界
X04n0223_p0027a09║自在具足圓滿，一即一切，一切即一，無礙法門，《華
X04n0223_p0027a10║嚴》、《法華經》等是也。第七、唐朝海東新羅國元曉法
X04n0223_p0027a11║師造此經，疏亦立四教：一、三乘別教，謂如四諦教、
X04n0223_p0027a12║《緣起經》等；二、三乘通教，謂如般若教、《深密經》等；三、
X04n0223_p0027a13║三乘分教，如《瓔珞經》及《梵網》等經；四、一乘滿教，謂
X04n0223_p0027a14║如《華嚴經》普賢教釋。四別如彼疏中。第八、唐朝吉
X04n0223_p0027a15║藏法師立三種教，謂三輪：一、根本法輪，即《華嚴經》
X04n0223_p0027a16║最初說；二、支末法輪，即三乘等於後所說；三、攝末
X04n0223_p0027a17║歸本法輪，《法華經》四十年後說迴三入一之教。第
X04n0223_p0027a18║九、梁朝光宅寺雲法師立四教者，謂如《法華經》中
X04n0223_p0027a19║臨門三車即為三乘，四衢道中所授大白牛車為
X04n0223_p0027a20║第四乘，以臨門牛車亦同羊、鹿，俱不得故。若不爾，
X04n0223_p0027a21║長者宅內引諸子時，云此三車指在門外，諸子出
X04n0223_p0027a22║宅即合得車，如何出已索本所指之車而不得故，
X04n0223_p0027a23║後更索耶？故知是權，同於羊、鹿也，以是大乘權教
X04n0223_p0027a24║方便說故。具釋如彼《法華疏》中。第十、唐朝江南印
X04n0223_p0027b01║法師立二教：一、釋迦經，名屈曲教，以逐機性，隨計
X04n0223_p0027b02║說故；二、《華嚴經》盧舍那十身等教。彼法師立二教，
X04n0223_p0027b03║略有四別：一、主別，謂彼釋迦化身所說，此是舍那
X04n0223_p0027b04║十身所說；二、處別，謂彼說娑婆世界木樹草座上
X04n0223_p0027b05║所說，此經於蓮華藏世界寶樹金座上說。三、眾別，
X04n0223_p0027b06║謂彼與聲聞及菩薩說，此唯菩薩極位同說。四、說
X04n0223_p0027b07║別，謂彼但是當方所說，此要論十方同說，一如《華
X04n0223_p0027b08║嚴經》中說。已上十家所釋，並依今唐朝吉藏法師
X04n0223_p0027b09║所集，同異各是一家，竝是當世英才智超羣品，皆
X04n0223_p0027b10║為統賢靈之法將，開佛日之明燈，不可是非加其
X04n0223_p0027b11║名也，但知仰敬其高旨。只如思智二德位已昇堂，
X04n0223_p0027b12║雲公演法雨華庭下，悟靈山於即夕法眼逾明，登
X04n0223_p0027b13║果位於今辰道齊遐古。只如佛說內外中間之言，
X04n0223_p0027b14║遂即入定。後有五百阿羅漢各解此言，佛出定後
X04n0223_p0027b15║同問：「世尊！誰當佛意？」佛言：「竝非我意。」諸人問佛：「既
X04n0223_p0027b16║不當佛意，將無得罪？」佛言：「雖非我意，各順正理，堪
X04n0223_p0027b17║為聖教，有福無罪。」況此諸德所說，各有典據。然今
X04n0223_p0027b18║唐朝藏法師承習儼法師為門人，立教深有道理，
X04n0223_p0027b19║亦可敘其指趣：一、小乘教，二、大乘始教，三、終教，四、
X04n0223_p0027b20║頓教，五、圓教。初小乘可知。二、始教者，《深密經》中立
X04n0223_p0027b21║第三時教，同許定性二乘俱不成佛，故今會總為
X04n0223_p0027b22║一教。此說未盡大乘法理，是故立為大乘始教。三、
X04n0223_p0027b23║終教者，定性二乘無佛性者，及闡提悉當成佛，猶
X04n0223_p0027b24║未盡大乘至極之說，立為終教。然上始終二教，竝
X04n0223_p0027c01║依地位漸次修成，俱為漸教。四、頓教者，但一念不
X04n0223_p0027c02║生即名為佛，不從地位漸次而說，故立為頓教。如
X04n0223_p0027c03║《思益經》得諸法正性者，不從一地至一地。《楞伽經》
X04n0223_p0027c04║云：「初地即八地，乃至無所有。」有何等次？又下〈十地
X04n0223_p0027c05║品〉中，十地猶如空中鳥跡，豈有差別可得？具如《諸
X04n0223_p0027c06║法無行經》等。說五圓教者，一位即一切位，一切位
X04n0223_p0027c07║即一位，故十信滿心即攝六位成正覺等。依普賢
X04n0223_p0027c08║法界，帝網重重，主伴具足，故名圓教，如此經等說。
X04n0223_p0027c09║藏法師作如是和會。又西域戒賢法師遠承彌勒、
X04n0223_p0027c10║無著，近踵護法、難陀，依《深密經》、《瑜伽》等論，立三種
X04n0223_p0027c11║教，謂佛初鹿園說小乘法，雖說生空，猶未說法空
X04n0223_p0027c12║真理，以非了義，即四阿含等經是。第二時中雖依
X04n0223_p0027c13║遍計所執自性說諸法空，然猶未說依他圓成唯
X04n0223_p0027c14║識道理，故亦非了義，即諸部般若等教是。第三時
X04n0223_p0027c15║中方就大乘正理具說三性、三無性等唯識二諦，
X04n0223_p0027c16║方為了義，即《解深密經》等。又此三位各三義釋：一、
X04n0223_p0027c17║機，二、說教，三、顯理。且初唯攝聲聞，唯說小乘，唯顯
X04n0223_p0027c18║生空；二唯攝菩薩，唯說大乘，唯顯二空；三普攝諸
X04n0223_p0027c19║機，通說諸乘，具顯空有。是故前二攝機，理各有闕，
X04n0223_p0027c20║故非了義；後一教無不攝，故教無不具、理無不圓，
X04n0223_p0027c21║故為了義。又智光論師遠承文殊、龍樹，近稟提婆、
X04n0223_p0027c22║清辯，依《般若》等經、《中觀》等論，亦立三教，謂佛初鹿
X04n0223_p0027c23║園為諸小根說小乘法，明心境俱有；第二時中為
X04n0223_p0027c24║彼中根說法相大乘，明境空心有，唯識道理，以根
X04n0223_p0028a01║猶劣故，未能全入平等真空，故作是說；第三時中
X04n0223_p0028a02║為上根說無相大乘，辯心境俱空，平等一味，為真
X04n0223_p0028a03║了義。又此三位亦三義釋：先攝初機者，初時唯攝
X04n0223_p0028a04║二乘人機；二通攝大小三機，以此宗許一分二乘
X04n0223_p0028a05║不向佛果；三唯攝菩薩通於漸頓，以諸二乘悉向
X04n0223_p0028a06║佛果更無餘路故。二約教者，初說小乘，二說通三，
X04n0223_p0028a07║後唯一乘。三約顯理者，初破外道自然性故，說緣
X04n0223_p0028a08║生法定是實有；二漸次破二乘故緣生實有執，說
X04n0223_p0028a09║此緣生以為假有，以彼怖畏此真空故，猶存假有
X04n0223_p0028a10║而接引之。方於後時就究竟大乘，說此緣生即是
X04n0223_p0028a11║性空，平等一味不礙二諦，是故法相大乘有所得
X04n0223_p0028a12║等，屬第二教非真了義。此三教次第，如智光論師
X04n0223_p0028a13║說。此乃西國法將立教，各有一途皆詮聖教，在彼
X04n0223_p0028a14║一方軌式，仰惟高旨未可僉量。但通玄自參聖教，
X04n0223_p0028a15║隨己管窺以述意懷，用呈後哲。准其教旨略立十
X04n0223_p0028a16║種教，總該佛日出興始終教意。何者為十？第一時
X04n0223_p0028a17║說小乘純有教，第二時說般若破有明空教，第三
X04n0223_p0028a18║時說《解深密經》和會空有明不空不有教，第四時
X04n0223_p0028a19║說《楞伽經》明契假即真教，第五時說《維摩經》明即
X04n0223_p0028a20║俗恒真教，第六時說《法華經》明引權歸實教，第七
X04n0223_p0028a21║時說《涅槃經》令諸三乘捨權向實教，第八時說《華
X04n0223_p0028a22║嚴經》於剎那之際通攝十世，圓融無始終前後通
X04n0223_p0028a23║該教，第九共不共教，第十不共共教。第一時說小
X04n0223_p0028a24║乘純有教者，為諸凡夫繫著世法以為實有，隨於
X04n0223_p0028b01║色塵作諸不善，以不善故墮於苦趣，還將有法轡
X04n0223_p0028b02║勒彼心，以戒防護制諸不善，故名純有教。於小乘
X04n0223_p0028b03║中還說無表性戒等通其大體，但隨根性用事不
X04n0223_p0028b04║同，如菩薩戒亦爾。經云：「若人受佛戒，即入諸佛位。」
X04n0223_p0028b05║亦以性戒論之。又云：「如是千百億，各接微塵眾，俱
X04n0223_p0028b06║來至我所者，所謂初以化身化報引接，後以令歸
X04n0223_p0028b07║法身實報。」若上根者，法身事理一時為依本故。第
X04n0223_p0028b08║二時說般若破有明空教者，既說小乘實有令成
X04n0223_p0028b09║軌範，制其身語意得住善法，即說生空等觀，方說
X04n0223_p0028b10║法空教，破彼繫著漸向法身。第三時說《解深密經》
X04n0223_p0028b11║為和會空有教者，為於前空有二教和會，令邊見
X04n0223_p0028b12║者不滯空有二門為不空不有教。為二乘人滅識
X04n0223_p0028b13║證寂住寂無知，為迴彼故寄說第九阿陀那識為
X04n0223_p0028b14║純淨識。五六七八等識常依彼九識以為依止，凡
X04n0223_p0028b15║愚不了妄執為我，如水瀑流不離水體，諸波浪等
X04n0223_p0028b16║以水為依。五六七八識常以淨識為依，故漸迴二
X04n0223_p0028b17║乘之心達識成智。何故安立九識為淨識者？為二
X04n0223_p0028b18║乘人久於生死業種六七八識有怖畏故，恐彼難
X04n0223_p0028b19║信，方便於生死種外別立淨識漸漸引之，意欲使
X04n0223_p0028b20║令留惑不滅，使令悲智漸漸得生。《深密經》云：「如是
X04n0223_p0028b21║菩薩雖由法住，以智為依止，漸令空見達識成智。」
X04n0223_p0028b22║第四時說《楞伽經》云說假即真教者，如《楞伽經》直
X04n0223_p0028b23║為大乘根堪之者，頓說第八業種之識名為如來
X04n0223_p0028b24║藏識。又云：「得相者曰識，不得相曰智。」又經云：「藏識
X04n0223_p0028c01║海常住，境界風所動。」此經直於無明業種以明智
X04n0223_p0028c02║門，明與無明其性不二。《起信論》亦同此說。此教雖
X04n0223_p0028c03║說無明業種成智，猶希出俗未現同纏也。第五、說
X04n0223_p0028c04║《維摩經》時，明即俗恒真教者，為《維摩經》中不以聲
X04n0223_p0028c05║聞、二乘及三乘菩薩為知法者故，是以十大弟子
X04n0223_p0028c06║杜口於毗耶，彌勒、光嚴息芳言於法席。此經破前
X04n0223_p0028c07║四種教中菩薩、聲聞染淨未融，常忻出俗，即以淨
X04n0223_p0028c08║名身居俗士，明即俗常真，壞彼淨相，常懷染淨，故
X04n0223_p0028c09║說有身為如來種，無明、有愛為種等，使令三乘之
X04n0223_p0028c10║眾淨相心亡，出俗入纏，平等無礙，方明實德也。為
X04n0223_p0028c11║有實宗，還現實報淨土，如佛以足指按地所現之
X04n0223_p0028c12║土是也。為三乘根劣，藉佛神通，信劣土亡，非自證
X04n0223_p0028c13║故。自餘之意，前判教分宗門中已說。是故此《維摩
X04n0223_p0028c14║經》明即俗恒真教，故以文殊為法身，即以維摩詰
X04n0223_p0028c15║明入纏之行，即以法身為體、以行為用，此經乃令
X04n0223_p0028c16║體用自相問答。為三乘樂學如如空理，厭假修真，
X04n0223_p0028c17║積行多生，方成佛者，令歸法界。性相、理事、因果同
X04n0223_p0028c18║時，此經同別，前已判教分宗門中已說訖。第六時
X04n0223_p0028c19║說《法華經》，引權歸實教者，為羅漢隨空會寂，緣覺
X04n0223_p0028c20║會十二緣生法皆無體性，以明六根、識及名色、心、
X04n0223_p0028c21║境三事自性無生，如是二人皆心識滅，三界業滅，
X04n0223_p0028c22║智慈不生。又為㭊法明空，以空破惑，樂生淨土，及
X04n0223_p0028c23║留惑潤生菩薩，竝不了一切眾生無明諸惑，皆從
X04n0223_p0028c24║一切如來根本性清淨普光明無中邊智之所生，
X04n0223_p0029a01║皆有淨土穢土自佛他佛忻厭等諸邪見不稱真
X04n0223_p0029a02║理，引此三根令歸本智故。即以妙法蓮華令知無
X04n0223_p0029a03║明生死性，本唯智體性自無染，但迷悟不同無有
X04n0223_p0029a04║二性，以蓮華像之，引彼三根令歸本故。是故《法華
X04n0223_p0029a05║經》云：「明世間相常住。」一如判教分宗中已說。第七
X04n0223_p0029a06║說《涅槃經》時，令諸三乘捨權向實教者，為餘三乘
X04n0223_p0029a07║教中為責慢故、為不信故，說有無性有情畢究不
X04n0223_p0029a08║得成佛，令起信進修行。於此經中明一切有情皆
X04n0223_p0029a09║有佛性如佛無異，但為無明覆故，不見前為三權、
X04n0223_p0029a10║末後是實，是三乘中修假真如及空教三祇之滿
X04n0223_p0029a11║極，是見性之初門。於中佛與迦葉菩薩問答，亦和
X04n0223_p0029a12║會初成正覺時為大菩薩說法界法門時道理故。
X04n0223_p0029a13║更有餘同別意，前已判教分宗門中已說。《涅槃經》
X04n0223_p0029a14║是三乘中捨權就實相盡見性之門，《法華》即是捨
X04n0223_p0029a15║權就實智法界緣起理事性相之門。二部之經俱
X04n0223_p0029a16║是三乘中第六時教，但為化相門中說時前後，故
X04n0223_p0029a17║分《涅槃經》為第七時教，然其智境無有次第古今
X04n0223_p0029a18║時也。第八說《華嚴經》時，於剎那際通攝三世及十
X04n0223_p0029a19║世圓融教者。如經說云：「入剎那際三昧，降神受生，
X04n0223_p0029a20║八相成道，入涅槃，總不移時。為依本性理智，本無
X04n0223_p0029a21║時故，非權依本也，故名為入。」非是本法性中而有
X04n0223_p0029a22║出入三昧，以化儀軌則施方便言，不可無言滯其
X04n0223_p0029a23║化跡，令諸羣品都無所歸。是故諸明人莫隨其言，
X04n0223_p0029a24║言佛世尊一人入剎那際三昧，諸佛世尊當於法
X04n0223_p0029b01║身智海與眾生數等。諸三昧門應眾生見，本無出
X04n0223_p0029b02║入，應如是知如來三昧出入之相。此經教門無始
X04n0223_p0029b03║無終，是佛實報果德，性相圓周。若求其頭尾長矩，
X04n0223_p0029b04║始終路絕，該括諸教諸行。世間境界一切行解，依
X04n0223_p0029b05║本總作一時一際，法門本如是故。該彼三世諸時
X04n0223_p0029b06║為一際一剎那時教，猶如眾流皆歸海故。出此法
X04n0223_p0029b07║外，別生情量，總是權門，非究竟說。如此法門，佛不
X04n0223_p0029b08║出世，亦無涅槃，為依本法，非情教故。依本法者，即
X04n0223_p0029b09║無出入；依權學者，即說出世入般涅槃。從初發心
X04n0223_p0029b10║十住之首，以三昧力頓印三界。三世一際，諸法一
X04n0223_p0029b11║味，解脫涅槃常寂滅味，更無始終。因果一際，諸性
X04n0223_p0029b12║一性，諸智一智，諸相一相，諸行一行，三世一念，一
X04n0223_p0029b13║念三世乃至十世，如是等法自在無礙。此經法門
X04n0223_p0029b14║無始無終，名為常轉法輪。是故此經教門依本安
X04n0223_p0029b15║立，以備大根；依本一際，不立始終。為非虗妄見故，
X04n0223_p0029b16║入一總得餘，為法界一際故。不同權學，見未盡故，
X04n0223_p0029b17║入餘總得一，為法界體無礙故。如圓珠無方，如明
X04n0223_p0029b18║鏡頓照，如虗空無隔，如響無依，如影不礙，如化人
X04n0223_p0029b19║所生。此法門者，是該括始終一際，圓滿無礙，無成
X04n0223_p0029b20║無壞、無出無沒，常轉法輪。若人了得此法門者，佛
X04n0223_p0029b21║智、自然智、無師智之所現前。為此法無出沒故，還
X04n0223_p0029b22║以自然無出沒智而自能得之，非情計思量之所
X04n0223_p0029b23║能得也。一切權教法門，總在其中，一時而說。為諸
X04n0223_p0029b24║權教，不出法界，無三世故，各依自見，無量差殊。此
X04n0223_p0029c01║一乘教，是始成正覺時說；若依情，是最初成佛時
X04n0223_p0029c02║說；若依智，無始終說。第九、共不共教者。為說諸大
X04n0223_p0029c03║乘經，人天三乘同聞，得益各別。又《華嚴經》，於一毛
X04n0223_p0029c04║量處，及以一塵中，諸佛轉法輪，眾生解差別。又經
X04n0223_p0029c05║云：「菩薩在一小眾生身中，成等正覺，轉法輪，度無
X04n0223_p0029c06║量眾生。其此小眾生，不知不覺。此乃常與眾生共，
X04n0223_p0029c07║及以大小乘共。」在佛海中，身之與心，本無差別。然
X04n0223_p0029c08║見佛不見佛，聞法不聞法，解脫知見，大小及苦樂，
X04n0223_p0029c09║各各不同。是故名為共不共教。又經云：「入剎那際，
X04n0223_p0029c10║三昧示現，從兜率天，降神母胎，出現轉法輪，入涅
X04n0223_p0029c11║槃。」此乃於無時之中，諸眾生等自得時分見初中
X04n0223_p0029c12║後，於一音法內自得天人、小乘、大乘、佛乘，自得道
X04n0223_p0029c13║果各各不同，見佛住劫壽命長短各自差別，而實
X04n0223_p0029c14║如來性無造作無生無滅，然以無作法性無垢白
X04n0223_p0029c15║淨之智自體清淨，與一切眾生本來體同，故稱眾
X04n0223_p0029c16║生應見應聞不違彼念。為法性智本無造作者，以
X04n0223_p0029c17║法性智自在故，能稱彼念令無失時。如是與佛共
X04n0223_p0029c18║法、共智、共時、共身、共心、共乘，以知見解脫各各不
X04n0223_p0029c19║共，故言共不共教。亦如五百聲聞共在華嚴會，而
X04n0223_p0029c20║如聾如盲是其事也。第十不共共教者，如《華嚴經》
X04n0223_p0029c21║中十方雲集諸來菩薩及佛國土，所從來方不同
X04n0223_p0029c22║各別，所共同聲說法總同，聞法獲益能同能別。又
X04n0223_p0029c23║於會中天龍八部人非人等各各差殊，同得聞毗
X04n0223_p0029c24║盧遮那果德法門具同具別自在。諸餘三乘亦有
X04n0223_p0030a01║如是不共共教，准例可知。如是十教總是如來於
X04n0223_p0030a02║本法界一剎那際一時一聲頓印如響，隨諸眾生
X04n0223_p0030a03║自分根力漸頓不同，是故於今以圓數故略分十
X04n0223_p0030a04║種教門，用彰進修解行差別。如上十時教門總是
X04n0223_p0030a05║如來無三世智海一時說故，由根聞故大小及時
X04n0223_p0030a06║分差別自根而生。
X04n0223_p0030a07║第三明教義差別
X04n0223_p0030a08║夫三界大雄，應真寂寞，身心性相，都無所為。然以
X04n0223_p0030a09║性起大悲，稱法同體，從無作智，隨緣教生，一雨普
X04n0223_p0030a10║滋，任生各異。或名同而義別（即漸教十地、圓教十地等），或言別
X04n0223_p0030a11║而義同（十方世界法門，皆是四諦法門），或理事兩乖，或體用相徹，
X04n0223_p0030a12║或初或漸，或頓或圓。法不自施，依根教立，根羸則
X04n0223_p0030a13║法劣，器廣則道圓，稱物所宜，大小隨見。或同言而
X04n0223_p0030a14║解別，或異語而齊知，當類所堪，應時施設。或樂門
X04n0223_p0030a15║前之駕，廢遊露地之乘，且約最上之徒，及以漸漸
X04n0223_p0030a16║之眾，麤陳十法，義理差殊，使得始學之流，不以滯
X04n0223_p0030a17║權而妨實者也。其十門者：一、佛日出興教主別，二、
X04n0223_p0030a18║光明表法現相別，三、問答所詮主伴別，四、所示因
X04n0223_p0030a19║圓果滿別，五、地位所行行相別，六、重令善財證法
X04n0223_p0030a20║別，七、明六位菩薩來眾別，八、明所施法門理事別，
X04n0223_p0030a21║九、與諸三乘得果別，十、所付法藏流通別。
X04n0223_p0030a22║第一、佛日出興教主別者，此教即以毗盧遮那為
X04n0223_p0030a23║教主也。梵云毗者種種，盧遮那云光明遍照。又毗
X04n0223_p0030a24║之云遍，以大智種種光明照諸眾生根機，此即以
X04n0223_p0030b01║法身悲智為名，不同權教以姓為號。牟尼者，此云
X04n0223_p0030b02║寂默，但且讚法體無說，不言智悲，但有三十二相、
X04n0223_p0030b03║八十種好，不具無邊相海故。又是剃除鬚髮，非是
X04n0223_p0030b04║頂著華冠佛故，是同三乘出俗者故，不同此教即
X04n0223_p0030b05║俗即真無出入故。如毗盧遮那如來，大約且以九
X04n0223_p0030b06║十七種大人之相，頂上華冠具足嚴好，三十二種
X04n0223_p0030b07║寶王化無量種種莊嚴，手著鐶釧，頸串瓔珞，廣如
X04n0223_p0030b08║經說，一一相中及以隨好皆無盡相。
X04n0223_p0030b09║第二、光明表法現相別者，除〈如來十身相海品〉中
X04n0223_p0030b10║九十七種相中所放光明，亦除夜摩天等所放光
X04n0223_p0030b11║明，但且直論表法光明始終有十，一一皆表因果
X04n0223_p0030b12║次第。十信、十住、十行、十迴向、十地等位，其中行相
X04n0223_p0030b13║無有襍亂，不同餘教化佛放光，或放多光，或放一
X04n0223_p0030b14║光而無十，或全身悉放而無次，或放果光而無因，
X04n0223_p0030b15║或放因光而無果。如《法華經》直放眉間毫相果光，
X04n0223_p0030b16║而無足輪下信位因光。如《大品經》中佛放足輪下
X04n0223_p0030b17║光，及全身一時盡放光明，一時普攝三乘因果，直
X04n0223_p0030b18║從下向上以放光明，以成漸次，從凡向聖，多劫積
X04n0223_p0030b19║修，行滿之後，方成果德。不同此經放光，從果成因，
X04n0223_p0030b20║以因成果，因果一體，不壞進修。第一、先放齒間十
X04n0223_p0030b21║種光明，莊嚴法界一切道場，為初登正覺，十方告
X04n0223_p0030b22║眾，使令咸集，如經廣明，此為莊嚴告眾雲集光故。
X04n0223_p0030b23║第二、放眉間果光入足輪中，以果成因，起信之首。
X04n0223_p0030b24║第三、然後還從足輪下放出所入果光，用照金色
X04n0223_p0030c01║世界，不動智佛還是果佛，亦是根本金剛智體，文
X04n0223_p0030c02║殊師利即是初心及究竟成果已來所覺根本法
X04n0223_p0030c03║身成智之母。以彼眉間果光入足輪中，即是以果
X04n0223_p0030c04║成因。還以足輪下所入之果光，復出照金色世界
X04n0223_p0030c05║不動智佛，即是用因成果、用果成因，因果頓示用
X04n0223_p0030c06║成初信之門，即以智首等十首菩薩用成信位，其
X04n0223_p0030c07║位行相後當廣明。第四又說〈十住品〉時昇須彌頂
X04n0223_p0030c08║上，如來於足指端放光，以明發足之始、見道之初，
X04n0223_p0030c09║以三昧力住法之頂。從前信位入真實證須彌山
X04n0223_p0030c10║者，明因止而慧明，以入十住聖位之中，要定方能
X04n0223_p0030c11║真證慧明也。故十住位菩薩下名共同，皆名為慧。
X04n0223_p0030c12║第五如來昇夜摩天上，放足趺上光以明用成行
X04n0223_p0030c13║位，此天離地際故說十行位也，表依空起行用也，
X04n0223_p0030c14║表法以明先證法身根本智慧始行萬行。第六〈昇
X04n0223_p0030c15║兜率天宮品〉中，如來膝上放光說十迴向，表此天
X04n0223_p0030c16║處欲界之中理事無礙，故名迴向。初發心住時理
X04n0223_p0030c17║事無礙，非獨此處方有迴向，但以次第名言法須
X04n0223_p0030c18║安立，然實體中一一位中皆具足也。膝者明屈伸
X04n0223_p0030c19║迴旋自在，故說迴向義也，表真俗自在故、生死涅
X04n0223_p0030c20║槃自在，成智悲故也。第七他化自在天中，放眉間
X04n0223_p0030c21║毫相果德光明說十地位也，為十地菩薩因果位
X04n0223_p0030c22║終故，還像此天依他起化，無自心化，故表十地菩
X04n0223_p0030c23║薩但為眾生所須教化，自無業化。又於欲界之際
X04n0223_p0030c24║即無欲故，還同四禪及出三界之法門故，異彼小
X04n0223_p0031a01║乘修生涅槃出三界惑故，又異權教菩薩於第四
X04n0223_p0031a02║禪中成十地故。又從兜率天超過化樂天至他化
X04n0223_p0031a03║自在天者，表十地位法徧法界故，不須次第。上界
X04n0223_p0031a04║四禪亦在其會，不來而到，不往而至，不動而見，故
X04n0223_p0031a05║上下諸天皆處其中，十方世界悉在毛孔，但以表
X04n0223_p0031a06║法階降如是，實無上下彼此往來。十一地普賢佛
X04n0223_p0031a07║華三昧會在第三禪天說，來文未足。第八、如來普
X04n0223_p0031a08║光明殿說〈如來出現品〉放眉間毫光灌文殊頂，明
X04n0223_p0031a09║前他化天上十地果終，第三禪中等覺位畢，設法
X04n0223_p0031a10║已成，陳施本教行相規模，規摸既終，因果圓備，設
X04n0223_p0031a11║教既畢，後方出現，未說法門，何名出現？又〈世主妙
X04n0223_p0031a12║嚴品〉中始成正覺出現，起自信心，修行五位，五位
X04n0223_p0031a13║既成，佛果自現。後〈出現品〉中即明自己證修果終，
X04n0223_p0031a14║自己稱法所見出現。又明從初始終於佛法界體
X04n0223_p0031a15║上安諸地位次第之門，於始於終長明出現本來
X04n0223_p0031a16║一際，無前無後。放光灌文殊之頂，以果光灌果法，
X04n0223_p0031a17║以文殊是佛法身根本智，欲令文殊、普賢菩薩共
X04n0223_p0031a18║相問答，結會五位始終因果體用徹故，文殊菩薩
X04n0223_p0031a19║知而故問。經云：「誰為佛長子？我今當問誰？」於是如
X04n0223_p0031a20║來放口中光灌普賢口。第九、如來口中放光灌普
X04n0223_p0031a21║賢口。口中光者，是佛教光，欲令普賢以差別智說
X04n0223_p0031a22║佛出現果德法門，文殊因佛放光始知問法之處。
X04n0223_p0031a23║夫聖智本自相知，今以佛法印成用成，後則此乃
X04n0223_p0031a24║九度放光以成一部經之始終法則，結會已前五
X04n0223_p0031b01║位因果體用之門，此之三人始終不相離故，以明
X04n0223_p0031b02║如來是文殊、普賢二人之果。第十、復更於給園之
X04n0223_p0031b03║內更放眉間毫相果光明。以上五位因果已成，還
X04n0223_p0031b04║將果法用利眾生，故〈入法界品〉中令人天凡夫、六
X04n0223_p0031b05║千比丘、五百優婆塞、五百優婆夷、五百童男女等，
X04n0223_p0031b06║皆令於此法門得道成佛，更餘廣意後當更明。從
X04n0223_p0031b07║此已上十度放光，於中表意各有分劑，此經放光
X04n0223_p0031b08║具足表德圓滿，故具足其十皆周法界，不同化佛
X04n0223_p0031b09║所放光明，說一部經時或一度放光，或即全身未
X04n0223_p0031b10║曾有，如此經中圓周始終一一成備，德具其十也。
X04n0223_p0031b11║但言說十備德無盡，十為圓數故也。
X04n0223_p0031b12║第三、問答所詮主伴別者，說此一部經之問答，體
X04n0223_p0031b13║用所乘宗之大意。總相具德有三：一、佛，二、文殊，三、
X04n0223_p0031b14║普賢。佛表果德無言，當不可說、不可修、不可得、不
X04n0223_p0031b15║可證，但因成果自得。文殊因位可說，以此說法身
X04n0223_p0031b16║果德勸修；普賢自行可行，行其行海充滿法界故。
X04n0223_p0031b17║用此三德將為利樂眾生，文殊成讚法身本智，普
X04n0223_p0031b18║賢成其差別智之行德。一切諸佛皆依此二尊者
X04n0223_p0031b19║以為師範，而能成就大菩提之極果。或說普賢為
X04n0223_p0031b20║長子，為建行成滿眾生故；或說文殊為小男，為創
X04n0223_p0031b21║始發心證法身本智佛性之首，為最初證法身本
X04n0223_p0031b22║智佛性，為初生諸佛聖性智慧家故，為啟蒙發明
X04n0223_p0031b23║之首故。為小男主東北方為艮卦，艮為小男。又為
X04n0223_p0031b24║山為石，在丑寅兩間，表平旦創明，暗相已無，日光
X04n0223_p0031c01║未著，像啟蒙之首，十住初心創見道也。故指文殊
X04n0223_p0031c02║師利在東北方清涼山也，且取此閻浮之洲境位
X04n0223_p0031c03║也，託法在於世間，使令易解。又經云：「一切處文殊
X04n0223_p0031c04║師利。」即明法身徧也。又過東方十佛剎微塵世界，
X04n0223_p0031c05║有金色世界，有文殊師利。又十方文殊師利所從
X04n0223_p0031c06║來國金色世界，金為白色，其相黃，體白而黃相者，
X04n0223_p0031c07║即明法身佛性智也。體白淨清潔，非屬色形，身心
X04n0223_p0031c08║無染，非如世間色白之白也。法身佛性，無心無身，
X04n0223_p0031c09║任性無作，緣緣自淨，物物無心，唯無依智，名為白
X04n0223_p0031c10║淨。若諸菩薩證如是性、如是智，身皆黃色，為黃為
X04n0223_p0031c11║福慶之色，無貪嗔恚，即有和氣智慈益物之德也。
X04n0223_p0031c12║經云：「應真菩薩，皆真金色」也。故言文殊師利從金
X04n0223_p0031c13║色世界來者，明一切處法皆真也，表一真法界也。
X04n0223_p0031c14║普賢長子者，位在東方卯位，為震卦，震為長男，為
X04n0223_p0031c15║頭，為首，為青龍，為吉慶，為春生，為建法則之初也。
X04n0223_p0031c16║世間佛法，皆取東方為初首，表像日出，咸照萬物，
X04n0223_p0031c17║悉皆明了，堪施作務，隨緣運用，故普賢為行首，故
X04n0223_p0031c18║為長男也。觀音為悲首，位在西方，住金剛山之西
X04n0223_p0031c19║阿，說慈悲經，西為酉位，酉為兌卦，兌為金，為白虎，
X04n0223_p0031c20║為凶危，為秋煞，故以慈悲觀音主之，於不善處行
X04n0223_p0031c21║慈，是觀音也。文殊、普賢、觀音三法，是十方諸佛共
X04n0223_p0031c22║行，為善財童子十迴向中第七慈悲位中善知識。
X04n0223_p0031c23║餘廣義，後當更明。佛法無言，以用世間法託事表
X04n0223_p0031c24║之，有言說者，皆是世間法也。若也無言，啟蒙何達？
X04n0223_p0032a01║以此義故，用佛、文殊、普賢、觀音三德互為主伴，以
X04n0223_p0032a02║成法則，化利眾生之首。佛收一切果，文殊收一切
X04n0223_p0032a03║所行因果法身本智，普賢收一切因果行身差別
X04n0223_p0032a04║智。以此義故，或說文殊、普賢為一切諸佛之師，或
X04n0223_p0032a05║說文殊、普賢為小男長子，三人互體成一法界之
X04n0223_p0032a06║體用也。即文殊為始見道初法身本智之門，普賢
X04n0223_p0032a07║即為始見道之後行行之門，佛即二事之中無作
X04n0223_p0032a08║體也。故以文殊、法身該此一部之教，所說法身本
X04n0223_p0032a09║智備一切眾生初見道門；普賢該此一部之教，所
X04n0223_p0032a10║說行門差別智備一切眾生行行之門。法行具足
X04n0223_p0032a11║名之為佛，化佛教中無此所表。《涅槃經》中佛隱身
X04n0223_p0032a12║不現，昔雪山童子所得了諸行無常是生滅法，獨
X04n0223_p0032a13║表法身涅槃無有行故。《大品經》中薩陀波倫菩薩
X04n0223_p0032a14║求般若波羅蜜門，具六波羅蜜，未有方便波羅蜜
X04n0223_p0032a15║願、力、智等十波羅蜜，但為引聲聞人天小器，未堪
X04n0223_p0032a16║聞方便、願、力、智等波羅蜜也。六波羅蜜中無方便
X04n0223_p0032a17║波羅蜜者，為方便波羅蜜行於非道，彼小器未堪
X04n0223_p0032a18║聞也。何以然者，有畏愛故。及於彼經中多有聲聞
X04n0223_p0032a19║人共佛為問答，非大菩薩故。設有菩薩，非文殊普
X04n0223_p0032a20║賢故。設有文殊無普賢者，表未具行故。設有普賢
X04n0223_p0032a21║無文殊者，明不見法身本智慧故。設有文殊、普賢，
X04n0223_p0032a22║不自相問答，明理事未徹故。又不言一切處文殊，
X04n0223_p0032a23║一切處及微塵中普賢，行眾行故。又化佛自為問
X04n0223_p0032a24║答主，但有因果行，待三僧祇劫之後，為引小器之
X04n0223_p0032b01║徒，未說即因即果，理事圓融，十住初心即是佛故，
X04n0223_p0032b02║無前後際故，頓全法界故，真俗俱真。以此不同，用
X04n0223_p0032b03║例化佛所說之教，無如此經也。一切諸教皆權施
X04n0223_p0032b04║設，引彼諸根咸來至此華嚴大海，入毗盧遮那一
X04n0223_p0032b05║真境界，以三乘空觀折伏現行無明不生不滅根
X04n0223_p0032b06║本智，未具差別智故，忻生他土，厭此娑婆。設有住
X04n0223_p0032b07║者，猶言留惑也。又此經中，善財童子依十住中徧
X04n0223_p0032b08║行五位法門行相，徧行滿故。以此十住位內具有
X04n0223_p0032b09║十地行門，以表此法德用滿故，不同餘教行也。如
X04n0223_p0032b10║雪山童子見一善知識，得一法門，薩陀波倫亦然。
X04n0223_p0032b11║《法華經》中略示龍女成佛，猶指南方，非為法界，自
X04n0223_p0032b12║他圓滿故，分示少多，仍問答主別。教主即是化佛
X04n0223_p0032b13║穢國，設化令淨，非實淨土，仍移人天置於他土，仍
X04n0223_p0032b14║彼此未終也。若說有經與餘經別者，事廣而難終，
X04n0223_p0032b15║略而言之，且復如是。
X04n0223_p0032b16║
X04n0223_p0032b17║大方廣佛新華嚴經合論卷第三
X04n0223_p0032b18║
X04n0223_p0032b19║音切
X04n0223_p0032b20║擊（古歷切。）嶽（岳音。）祕（兵備切。）踵（之隴切。）瑜（羊朱切。）稟（筆錦切。）僉（七亷
X04n0223_p0032b21║切。）窺（去隨切。）轡（祕音。）析（先擊切。）羸（力為切。）鐶（戶關切。）串（古患切。）