X04n0223_p0032c01║大方廣佛新華嚴經合論卷第四
X04n0223_p0032c02║唐于闐國三藏沙門實叉難陀譯經
X04n0223_p0032c03║唐太原方山長者李通玄造論
X04n0223_p0032c04║唐福州開元寺沙門志寧釐經合論
X04n0223_p0032c05║【論】第四、所示因圓果滿別者，顯佛果有三種不同：
X04n0223_p0032c06║一、亡言絕行，獨明法身無作果；二、從行積修，行滿
X04n0223_p0032c07║功成，多劫始成果；三、創發心時，十住初位，體用隨
X04n0223_p0032c08║緣所成果。初、亡言絕行，所明法身無作果者，即涅
X04n0223_p0032c09║槃無行等經，是隱身不現，萬事休息。又云：羅剎為
X04n0223_p0032c10║雪山童子說諸行無常，是生滅法；生滅滅已，寂滅
X04n0223_p0032c11║為樂，是無作果，不具行故。二、從行積修，行滿多劫
X04n0223_p0032c12║方明果者，即權教之中，說從行修成三僧祇劫，行
X04n0223_p0032c13║滿所成佛果是也。此以不了無明十二有支，本是
X04n0223_p0032c14║法身智慧厭，而以空觀折伏現行煩惱，忻別淨門。
X04n0223_p0032c15║三、從凡十住初心，創證隨緣運用所成果者，即華
X04n0223_p0032c16║嚴經是也。十信終心，即以方便三昧，達無明十二
X04n0223_p0032c17║有支，成理智大悲，即具文殊、普賢體用法界法門。
X04n0223_p0032c18║又如化佛所施因果教行定經，三僧祇中所有佛
X04n0223_p0032c19║功德，總是修生百劫，修相好業，然燈得光明，不殺
X04n0223_p0032c20║得長壽，布施得資財，忍辱得端正，一一因果屬對，
X04n0223_p0032c21║相似具足，仍對治種種法門，始得見性成佛。如華
X04n0223_p0032c22║嚴經即不然，一念頓證法界法門，身心性相，本唯
X04n0223_p0032c23║法體，施為運用動寂，任無作智，即是佛也。為一切
X04n0223_p0032c24║佛，法應如是，無長無短，始終畢竟，法皆如是。於一
X04n0223_p0033a01║真法界，任法施為，悉皆具足恒沙德用，即因即果
X04n0223_p0033a02║以此普門，法界理智諸障自無，無別對治別修別
X04n0223_p0033a03║斷，不見變化變與不變無異性相，故普觀一切無
X04n0223_p0033a04║非法門無非解脫，但為自心強生繫著，為多事故
X04n0223_p0033a05║沈潛苦流，故勞聖說種種差別，於所說處復生繫
X04n0223_p0033a06║著，以此義故聖說不同，或漸或圓應諸根器。如此
X04n0223_p0033a07║經教頓示圓乘，上上乘人所應堪受，設不堪受者
X04n0223_p0033a08║當須樂修，究竟歸流畢居此海。是故餘教先因後
X04n0223_p0033a09║果，不同此教因果同時，為法性智海中因果不可
X04n0223_p0033a10║得故，為不可得中因果同時無有障礙也。可得因
X04n0223_p0033a11║果即有前後，有所得者皆是無常，非究竟說也。若
X04n0223_p0033a12║先因後果者，因亦不成故果亦壞也。緣生之法不
X04n0223_p0033a13║相續故，即斷滅故，自他不成故。如數一錢不數後
X04n0223_p0033a14║錢，無後二者一亦不成，為剎那不相續剎那不成
X04n0223_p0033a15║果亦壞，多劫不相續多劫因果壞，要待數後錢時
X04n0223_p0033a16║前一始成。因果亦爾，要待一時中無間者因果始
X04n0223_p0033a17║成。若爾者，如數兩錢同數，無前無後誰為一二？如
X04n0223_p0033a18║豎二指誰為因果？如二指等隨心數處為因，後數
X04n0223_p0033a19║為果。若如是有前有後即有中間者，還有剎那間
X04n0223_p0033a20║斷，有間斷者不成因果。若同時者，如豎二指無前
X04n0223_p0033a21║無後誰為因果？亦皆不成。如此華嚴經因果同時
X04n0223_p0033a22║者，俱無如是前後因果及同時情量繫著妄想，有
X04n0223_p0033a23║無俱不俱常無常等繫著因果，但了法體非所施
X04n0223_p0033a24║設，非因果繫名為因果，非情所立同時前後之妄
X04n0223_p0033b01║想也。如是者，何異楞伽漸教之說？此則不然，前說
X04n0223_p0033b02║教主別、問答主別等，即明文殊、普賢佛等三德體
X04n0223_p0033b03║用主伴無礙，故楞伽經中化佛及大慧菩薩問答
X04n0223_p0033b04║破相，但教顯理無繫著故，不論緣起。如緣起法界
X04n0223_p0033b05║者，法界不成不破，但知了法如是故。是故楞伽經
X04n0223_p0033b06║云：先示相似物，後當與真實。又云：得相者是識，不
X04n0223_p0033b07║得相者是智。即是明成壞也。如此經中意者，即真
X04n0223_p0033b08║無有假法，諸法總真純真，更無假無相似，存真存
X04n0223_p0033b09║假。經云：眾生界即佛界也。如此經中，文殊以理會
X04n0223_p0033b10║行，普賢以行會理，二人體用相徹，以成一真法界，
X04n0223_p0033b11║前後相收。四十品經互相該括，前後相徹，文義相
X04n0223_p0033b12║收，一法門中具多法也。是故經云：於多法中為一
X04n0223_p0033b13║法，於一法中為多法。於漸教中設有少分，義同多
X04n0223_p0033b14║分，不相似故。如覺首等十首菩薩，各說一法以成
X04n0223_p0033b15║十信，於十信中共成一信，為十箇信位互體相成，
X04n0223_p0033b16║不獨施設以十信成一信，以一信成十信，有解者
X04n0223_p0033b17║不可偏取一門。十慧菩薩、十林菩薩、十幢菩薩、十
X04n0223_p0033b18║藏菩薩，又說十定、十通、十忍，如是一一位次法門，
X04n0223_p0033b19║皆悉如是互相成就。如帝釋網互相徹入，一中無
X04n0223_p0033b20║量，無量中一，諸佛菩薩體用相成，因果相入，同時
X04n0223_p0033b21║無二。如經中說：法慧菩薩入定，即十方世界同名
X04n0223_p0033b22║法慧佛來；功德林菩薩入定，十方世界同名功德
X04n0223_p0033b23║林佛來；金剛幢菩薩入定，即十方世界同名金剛
X04n0223_p0033b24║幢佛來；金剛藏菩薩入定，即十方世界同名金剛
X04n0223_p0033c01║藏佛來。摩頂如是位位之內、地地之中，佛與菩薩
X04n0223_p0033c02║因果相成、體用相徹，所來諸佛即明是果，入定菩
X04n0223_p0033c03║薩即明是因。明因果無二故，於佛法身智體上安
X04n0223_p0033c04║立十住、十行、十迴向、十地、十一地等行相，引凡接
X04n0223_p0033c05║俗化生之門，諸位即佛、佛即諸位。若上上根人於
X04n0223_p0033c06║此教中起信行者，還依此法創首十住初心，正證
X04n0223_p0033c07║如來佛果智法，方行一切菩薩萬行，為初證之首，
X04n0223_p0033c08║為知法體智性故。設同凡事經過多劫行，而於自
X04n0223_p0033c09║見本不移時，於初發心時與三世佛同成正覺，無
X04n0223_p0033c10║前無後際故。法如是故，應如是知，不同權教經三
X04n0223_p0033c11║僧祇方成佛果，是故今言與諸三乘得果別故。又
X04n0223_p0033c12║於此經乘如來一切智乘得佛果故，無二乘人得
X04n0223_p0033c13║四沙門果，亦無權教菩薩諸地行相因前果後也。
X04n0223_p0033c14║第五、明地位所行行相別者，凡發大乘心者，依其
X04n0223_p0033c15║根品有六種所乘、三種五位十地差別行相不同。
X04n0223_p0033c16║其名數如何？一、念佛願生淨土門；二、作淨土觀行
X04n0223_p0033c17║所生淨土門；三、修空無我所乘門；四、和會有無觀
X04n0223_p0033c18║智門；五、漸見佛性進修門；六、頓證佛性圓融門。修
X04n0223_p0033c19║大乘者不離此六種所乘行相。何者三種五位十
X04n0223_p0033c20║地？一修假詮假智假真如等，安立五位十地。二修
X04n0223_p0033c21║分真分證一分真如，安立五位十地。三頓修頓證
X04n0223_p0033c22║頓真頓說佛境界圓滿真如，安立十地五位行相
X04n0223_p0033c23║（此佛乘中無假法言說名相總真）。如是三種十地五位行相，向菩
X04n0223_p0033c24║提者、行菩薩行者、滿佛果者，莫不總在其中。今以
X04n0223_p0034a01║總舉，各以己所乘宗辯其權實，使令離障，進修有
X04n0223_p0034a02║功不相誹毀，顯了差別令無疑悔，令進修者分明
X04n0223_p0034a03║了知權實故，令成佛者不迃滯其功故。一念佛力，
X04n0223_p0034a04║修戒發願力生於淨土，是化佛淨土非真淨土，為
X04n0223_p0034a05║非見性及不了無明，是一切如來根本智故、是有
X04n0223_p0034a06║為故，如阿彌陀經是也。二作淨土觀行，所生淨土
X04n0223_p0034a07║是化淨土，從心想生故、是有為故，不見佛性本智
X04n0223_p0034a08║慧故，即無量壽觀經是也。三修空無我觀所乘門
X04n0223_p0034a09║者，為初說般若破凡夫實有，二乘生空我執故，多
X04n0223_p0034a10║修空法空有俱空，為空增勝故，雖行六波羅蜜，修
X04n0223_p0034a11║種種菩提分法，得六神通行菩薩行，福勝人天，不
X04n0223_p0034a12║生佛家不見佛性，為析法明空不了無明，是如來
X04n0223_p0034a13║智慧故。華嚴經亦同此訶責，如前已述。如法華經
X04n0223_p0034a14║云：假使有人讀誦八萬四千法藏，為人解說行六
X04n0223_p0034a15║波羅蜜得六神通亦未為難，暫讀此經是則為難，
X04n0223_p0034a16║法華經成就佛乘故、非菩薩乘故。是故如來於涅
X04n0223_p0034a17║槃經中說：一切眾生皆有佛性常樂我淨。有諸菩
X04n0223_p0034a18║薩自悔過言：我於無量劫流轉生死，只為無我之
X04n0223_p0034a19║所惑亂。有如此過故，迴心方可得見性達我是智。
X04n0223_p0034a20║諸般若中有文殊師利菩薩為問答者，皆論一分
X04n0223_p0034a21║法身佛性道理，如文殊般若是也。若與聲聞為問
X04n0223_p0034a22║答者，多為破二乘生空我執說法空故。與普賢問
X04n0223_p0034a23║答者，多約行門。凡說法依根但見問答，主伴可知，
X04n0223_p0034a24║表裏准之可見。四和會有無觀智門者，即解深密
X04n0223_p0034b01║經第三時教，說九識為淨，識與業種為依，并說三
X04n0223_p0034b02║性三無性，所謂徧計所執性、依他起性、圓成實性，
X04n0223_p0034b03║互相成壞離諸執障，不成不壞性自涅槃。如深密
X04n0223_p0034b04║經頌曰：一切諸法皆無性，無生無滅本來寂，諸法
X04n0223_p0034b05║自性恒涅槃，誰有智者無密意。此經為破般若修
X04n0223_p0034b06║空增勝者，壞緣生法故，空見現前違道理故。但於
X04n0223_p0034b07║此經成就緣生諸法自體涅槃，不須誹撥言空言
X04n0223_p0034b08║有互相破斥，不令計有不令計無。又此經雖安立
X04n0223_p0034b09║十地名同華嚴，於中義意軌則各別。又無地前三
X04n0223_p0034b10║賢十信等位，但立十地斷惑行相，及說佛地為十
X04n0223_p0034b11║一地。於其十地位之內，復說有十一種麤重、二十
X04n0223_p0034b12║二種愚癡。所以此經不安立地前三賢十信具足
X04n0223_p0034b13║行門，為此經地前非見道故。又為第三時教中間
X04n0223_p0034b14║但和會有無，未是文殊普賢理事相攝行滿故。是
X04n0223_p0034b15║故華嚴經中說十信、十住、十行、十迴向、十地法門
X04n0223_p0034b16║時，十方諸佛同來印可故，一切諸佛國土總說此
X04n0223_p0034b17║門故，十三種相加表真實故，三乘經中但說十地
X04n0223_p0034b18║攝諸眾生不盡故。此即是三種十地中假詮、假智、
X04n0223_p0034b19║假真如十地行故。何以然者，為此十一地是佛位，
X04n0223_p0034b20║佛位之內猶有障故，明十一地已前未有真理本
X04n0223_p0034b21║智故。若全真理智，云何十一地有十一麤重？既有
X04n0223_p0034b22║麤重，即非地地中有佛智為因果故。此經且漸和
X04n0223_p0034b23║會有無令無滯住，未似普賢、文殊理事智盡大用
X04n0223_p0034b24║而說故。如仁王經說五位十地行門，安立從凡漸
X04n0223_p0034c01║習積行多生修假真如。又有教說地前伏惑地上
X04n0223_p0034c02║見道，或說留惑不斷要經三僧祇劫方可成佛。如
X04n0223_p0034c03║是等教竝對權根假施設有，未為實說。但化佛所
X04n0223_p0034c04║說皆是引中下根人未盡實說，餘准可知。又二乘
X04n0223_p0034c05║人迴心向權教中所忻佛果，及權教菩薩所忻佛
X04n0223_p0034c06║果，僧祇滿後但只樂求三千大千世界佛之報果，
X04n0223_p0034c07║不忻十佛境界毗盧遮那無盡十方境界之報果
X04n0223_p0034c08║也。不如華嚴經中十信菩薩所忻佛果，勝解心上
X04n0223_p0034c09║具足凡夫即樂忻修十身毗盧遮那之境界，深心
X04n0223_p0034c10║廣大盡無極重玄之妙境界也。不同權教佛之境
X04n0223_p0034c11║界皆立分劑限量，此乃為根狹未廣故且權安立。
X04n0223_p0034c12║如解深密經中十地斷惑分劑：第一、初地中對治
X04n0223_p0034c13║惡趣煩惱業生雜染障，第二、地中對治微細悞犯
X04n0223_p0034c14║現行障，第三、地中對治欲貪障，第四、地中對治定
X04n0223_p0034c15║愛及法愛障，第五、地中對治生死涅槃一向背趣
X04n0223_p0034c16║障；第六地中，對治麤相現行障；第七地中，對治細
X04n0223_p0034c17║相現行障；第八地中，對治於無相無作功用及於
X04n0223_p0034c18║有相不得自在障；第九地中，對治於一切種善巧
X04n0223_p0034c19║言辭不得自在障；第十地中，對治不得圓滿法身
X04n0223_p0034c20║證得障。善男子！此奢摩他、毗鉢舍那，於如來地對
X04n0223_p0034c21║治極微細、最極微細煩惱障及所知障。如華嚴經，
X04n0223_p0034c22║但於地前三賢初發心住中，即能頓證佛果法門，
X04n0223_p0034c23║普印諸位十住、十行、十迴向、十地、等覺諸位。如印
X04n0223_p0034c24║印時，文相具足，無前後際。即以初發心時，頓印三
X04n0223_p0035a01║界無明，便為佛智之海。以如來法身、智身、大悲之
X04n0223_p0035a02║印一下，頓印世間，以為法界大用，無前後故。法如
X04n0223_p0035a03║是故，不同權教法外施設，且引三根來歸一實故。
X04n0223_p0035a04║五、漸見佛性進修門者，如涅槃經云：十住菩薩少
X04n0223_p0035a05║分見性，乃至十地未能了了。起信論云：十住菩薩
X04n0223_p0035a06║少分得見法身，化八相成道故。如彼論釋，言是願
X04n0223_p0035a07║力所為。既是願力，非為實報，總為漸見佛性，皆是
X04n0223_p0035a08║權教分分中漸引之宗，非為圓故。如是之類，從初
X04n0223_p0035a09║發心住已後，所證佛果不定僧祇。何以故？如涅槃
X04n0223_p0035a10║經云：記屠兒廣額於賢劫中成佛。闡提創發心尚
X04n0223_p0035a11║有越劫之功，何況具足信根，復能少分見性者，何
X04n0223_p0035a12║有僧祇之隔哉？世有諸德，解屠兒廣額是化作爾
X04n0223_p0035a13║者，此乃曲逐人情，未詳佛意者也。漸漸引權向實，
X04n0223_p0035a14║豈令見劫存情，令違本耶？漸漸引至龍女、善財一
X04n0223_p0035a15║念之中得成佛者，始成實說。三乘小見但念長時，
X04n0223_p0035a16║時體本無，空嗟忻仰，無繩自縛，何有休期？前略說
X04n0223_p0035a17║三種十地，又以經義校量有六種十地者，如三乘
X04n0223_p0035a18║權教中有三種十地，實教中有三種十地。如仁王
X04n0223_p0035a19║經、解深密大品經，此三部經中所說十地，多立假
X04n0223_p0035a20║真如門以成十地行相，如此是權教中三種十地。
X04n0223_p0035a21║第四、如涅槃經中十住菩薩少分見性，十地菩薩
X04n0223_p0035a22║見性未能了了，即明以佛性為所乘門，分修分證
X04n0223_p0035a23║十地。第五、又涅槃經如牛食雪山肥膩草純得醍
X04n0223_p0035a24║醐等，即明證佛位故，即為五種十地。此教通華嚴
X04n0223_p0035b01║經，初發心上同佛正覺故。第六、一乘十地，如華嚴
X04n0223_p0035b02║經所說法界門重玄無盡法以成十地，是為六種
X04n0223_p0035b03║十地。涅槃、法華、龍女剎那成佛，皆是引權向實教
X04n0223_p0035b04║故。且三乘十地菩薩所忻佛果境界，但忻三千大
X04n0223_p0035b05║千世界為報佛之果故，此即實教中第三化身，非
X04n0223_p0035b06║為實報身故。三種化身者：一者、佛化身，作種種眾
X04n0223_p0035b07║生身；二、化身者，化作一四天下及二十八天所化
X04n0223_p0035b08║之佛；三、化身者，化作三千大千世界佛也。實報身
X04n0223_p0035b09║者，十身毗盧遮那互體相徹，重玄境界量齊法界，
X04n0223_p0035b10║及徹纖塵，塵塵之內皆齊法界，具如華嚴經說。三
X04n0223_p0035b11║乘之教既權，所說法門及佛報境界總未實說，是
X04n0223_p0035b12║故大品經中名共教三乘共行十地。第二、解深密
X04n0223_p0035b13║經所說十地，直為解深密廣意菩薩、廣慧菩薩、清
X04n0223_p0035b14║淨慧菩薩等，共為問答主伴說十地門，不共聲聞
X04n0223_p0035b15║為問答主伴。為深密經迴彼般若樂空增勝者，故
X04n0223_p0035b16║此大品深密等經但說十地之名，無地前十信三
X04n0223_p0035b17║賢四資糧位。第三如仁王經中具足五位行相法
X04n0223_p0035b18║門。如是權教中所說三賢十聖，多分總是說假真
X04n0223_p0035b19║如，次第漸細方明佛性，方可說乘如來乘直至道
X04n0223_p0035b20║場。將知權教非真，所說地位次第未實。第四如來
X04n0223_p0035b21║乘中，如涅槃經中說十住少分見性，十地菩薩未
X04n0223_p0035b22║全了了者，如起信論中十住菩薩少分見性，以誓
X04n0223_p0035b23║願力能八相成佛者是其流也。雖未圓滿，為見少
X04n0223_p0035b24║分性力故勢力如是。猶如儲君為有因緣，父王令
X04n0223_p0035c01║其統紹君政，為是王真子故、力堪如是故、為少見
X04n0223_p0035c02║性故、為如來真子生佛家故。不同餘教假真如假
X04n0223_p0035c03║智等，待於初地方云生佛家故，明見性力真勝餘
X04n0223_p0035c04║宗故。少分如是，何況全得。第五明圓教十地者，一
X04n0223_p0035c05║念體道智全佛故，以會無明體全智故。經云：一成
X04n0223_p0035c06║一切成，一壞一切壞。後當廣明。是名五種十地。此
X04n0223_p0035c07║四種十地位次第行相，以化下中根接生門中大
X04n0223_p0035c08║同小異。至於本法教門，而權教之中三種假立真
X04n0223_p0035c09║如為觀智，與從法身佛性體上安立漸頓二門全
X04n0223_p0035c10║別。如權教中，雖復還從初地之中對治惡趣煩惱
X04n0223_p0035c11║業生雜染障，乃至第七地中對治細相現行猶成
X04n0223_p0035c12║障，障無相智未全自在。至於八地，無相無作功用
X04n0223_p0035c13║及於有相功用亦未自在。如是地地中不自在，皆
X04n0223_p0035c14║有障故。如前依解深密經中地位斷惑次第法門
X04n0223_p0035c15║說。如三乘中十地畢定，如是階降斷惑，經三僧祇
X04n0223_p0035c16║百劫修相好業，如涅槃經等。佛性門中安立諸地
X04n0223_p0035c17║次第，如前已明。如本業瓔珞經云：十住菩薩銅寶
X04n0223_p0035c18║瓔珞，銅輪王百福子為眷屬，生一佛土，受佛學行，
X04n0223_p0035c19║教二天下。十行菩薩銀寶瓔珞，銀輪王五百福子
X04n0223_p0035c20║為眷屬，生三佛國中，受教行，化三天下。十迴向菩
X04n0223_p0035c21║薩金剛寶瓔珞，金輪王千福子為眷屬，入十方佛
X04n0223_p0035c22║國中，化一切眾生，處四天下。初地已上百寶瓔珞，
X04n0223_p0035c23║二地千寶，三地萬寶，四地菩薩不可稱數寶為瓔
X04n0223_p0035c24║珞，乃至十地寶瓔珞漸漸增廣，及十地、十一地通
X04n0223_p0036a01║佛法王及三賢菩薩，總有十五種輪王位。廣如瓔
X04n0223_p0036a02║珞經說。又言：三賢菩薩伏三界煩惱麤業道、麤相
X04n0223_p0036a03║續果，亦不起麤見道。喜忍伏三業道，離忍伏地獄、
X04n0223_p0036a04║餓鬼、畜生、人中業道，明忍伏六天業道，炎忍伏諸
X04n0223_p0036a05║見業道，勝忍伏疑見業道，現忍伏因業道，無生忍
X04n0223_p0036a06║伏果業道，不動忍伏色因業道，光忍伏心因業道，
X04n0223_p0036a07║寂滅忍伏心色二習業道，無垢忍伏習果業道。習
X04n0223_p0036a08║前已除，而果不敗亡。是故佛子！三賢名為伏斷。喜
X04n0223_p0036a09║忍已上，亦伏亦斷一切煩惱。覺忍現時，法界中一
X04n0223_p0036a10║切無明頓斷無餘。如是已上說十一種忍，三堅菩
X04n0223_p0036a11║薩用除三界麤煩惱故，亦伏斷故。解云：三堅者，即
X04n0223_p0036a12║三賢菩薩也。十住、十行、十迴向地，前三位也。又瓔
X04n0223_p0036a13║珞經云：佛子！初地一念無相法身智，成就百萬阿
X04n0223_p0036a14║僧祇功德，雙照二諦，心心寂滅。法流水中，不可以
X04n0223_p0036a15║凡夫心識量二種法身。解云：二身者，一、法性身，二、
X04n0223_p0036a16║報化身。法流水者，言初地菩薩即法性智流中任
X04n0223_p0036a17║運至佛位故，無所修造，何況二地、三地故。又經云：
X04n0223_p0036a18║地前三賢菩薩入聖人位，但法性流中心心寂滅，
X04n0223_p0036a19║自然流入妙覺大海。佛子！乃至三賢十地之名，亦
X04n0223_p0036a20║無名無相，但以應化故，古佛道法有十地之名。此
X04n0223_p0036a21║經即是說華嚴經已後教化三乘人，於別時中重
X04n0223_p0036a22║於初始成佛，菩提樹下重略敘華嚴法門。此瓔珞
X04n0223_p0036a23║經中皆言：我曾於普光堂說淨土法門，及至忉利
X04n0223_p0036a24║天說十住。今更略說，廣如彼經說。准此經次第說
X04n0223_p0036b01║十地已後，於第三禪中說十一地法門，經在西方
X04n0223_p0036b02║不來。經云：佛子！吾先於第三禪中集八禪眾，說一
X04n0223_p0036b03║生補處菩薩入佛華三昧，說百萬億偈。今已略說
X04n0223_p0036b04║一偈之義，開眾生心，汝等受持。又依瓔珞經，安十
X04n0223_p0036b05║地斷惑法相門。經云：佛子！前三賢伏三界無明，而
X04n0223_p0036b06║用除麤業。何以故？當受生時，善為緣子。解云：三賢
X04n0223_p0036b07║菩薩初受法性智慧，生佛家時，悲心增勝，為觀一
X04n0223_p0036b08║切三界眾生總為子故，誓願無捨；為慈悲故，潤生
X04n0223_p0036b09║三界業，故三界受生。又經云：為潤業故，受未來果，
X04n0223_p0036b10║故名息用。解云：於三界無造新業，故為息用。又經
X04n0223_p0036b11║云：而不斷愛用。解云：然三界業亡，慈業受生不亡。
X04n0223_p0036b12║經云：有十一人，亦伏法界中三界業果故。解云：十
X04n0223_p0036b13║一人者，十地并等覺位為十一人。又經云：初地乃
X04n0223_p0036b14║至七地，三界業果俱伏盡無餘，八地乃盡故。解云：
X04n0223_p0036b15║七地已前伏盡，八地稱法盡故。從此已上示現作
X04n0223_p0036b16║佛王宮、受生、出家、得道、轉法輪、滅度，示現一切化
X04n0223_p0036b17║佛界故。無子！愛三界之報，唯有無明習在。解云：此
X04n0223_p0036b18║八地現前住無功用智，雖度眾生無眾生想。七地
X04n0223_p0036b19║已前悲勝，八地已後無相智現前智勝。雖無受生
X04n0223_p0036b20║任運度人，非無愛法習故佛地始盡，以本願力故
X04n0223_p0036b21║變化生。是以我昔天中說生不生義。業生變生。佛
X04n0223_p0036b22║子！聖位中二種業：一慧業，無相無生智心，心緣法
X04n0223_p0036b23║性而生無照，是名慧業。二功德業，實智出有諦中
X04n0223_p0036b24║有為無漏，集百萬阿僧祇功德故，名為功德業。從
X04n0223_p0036c01║初聖已上而現受生，以變易故不造新，以願力故
X04n0223_p0036c02║住壽百劫千劫變化生。以上竝依本業瓔珞經說。
X04n0223_p0036c03║此即是圓教中亦頓亦漸二門。亦頓者，此經云：三
X04n0223_p0036c04║賢菩薩即入聖人位，入法性流中任運至佛海，更
X04n0223_p0036c05║無造作。漸者，斷惑階降一一進修。此瓔珞經三賢
X04n0223_p0036c06║十住即入法性之流，不同權教初地見道、道前伏
X04n0223_p0036c07║惑。若望華嚴經？十地品，初地令凡夫修行，不云要
X04n0223_p0036c08║聖人方學，彼經自有明文。又明進退者，如瓔珞經
X04n0223_p0036c09║云：佛子！若退若進者，十住已前一切凡夫法中發
X04n0223_p0036c10║菩提心，有恒河沙眾生學行佛法，信相心中行者
X04n0223_p0036c11║是退分善根。諸善男子！一劫、二劫乃至修行十信
X04n0223_p0036c12║入十住，是人爾時從初至第六住中，若修第六般
X04n0223_p0036c13║若波羅蜜正觀現前，復值諸佛菩薩善知識所護
X04n0223_p0036c14║念故，出到第七住常住不退自在，七住已前名為
X04n0223_p0036c15║退分。佛子！若不退者，入第六般若修行，於空、無我、
X04n0223_p0036c16║無人、無主者，畢竟不生、畢竟入定佛位。佛子！若不
X04n0223_p0036c17║值善知識者，若一劫、若二劫乃至十劫退菩提心。
X04n0223_p0036c18║如我初會眾中有八萬人退，如淨目天子、法才王
X04n0223_p0036c19║子、舍利弗等欲入第七住，其中值惡因緣故，退入
X04n0223_p0036c20║凡夫不善惡中，不名習種性人。退入外道，若一劫、
X04n0223_p0036c21║若十劫乃至千劫，作大邪見及五逆，無惡不造也。
X04n0223_p0036c22║問：如涅槃經聞常住二字，尚七劫不墮地獄。如華
X04n0223_p0036c23║嚴經云：設聞如來名及所說法，不生信解亦能成
X04n0223_p0036c24║種，必得解脫至成佛故。何故今言第六住心及從
X04n0223_p0037a01║凡夫信位猶言有退？此意若為？和會解云：十信之
X04n0223_p0037a02║中勝解未成，未得謂得便生憍慢，不近善友、不敬
X04n0223_p0037a03║賢良，為慢怠故久處人天惡業便起，能成就大地
X04n0223_p0037a04║獄業。若一信不慢常求勝友，即無此失。若權教中
X04n0223_p0037a05║第六住心可有退位，實教中為稽滯者責令進修。
X04n0223_p0037a06║如舍利弗是示現聲聞非實聲聞，所作方便皆度
X04n0223_p0037a07║眾生使令進策。如權教中第六住心可說實退。何
X04n0223_p0037a08║以故？為權教中地前三賢總未見道，所修作業皆
X04n0223_p0037a09║是有為，所有無明皆是折伏，功不強者便生退還，
X04n0223_p0037a10║若折伏有力亦不退失。如蛇有毒，為呪力故毒不
X04n0223_p0037a11║能起。但於佛法中種於信心，謙下無慢敬順賢良，
X04n0223_p0037a12║於諸惡人心常慈忍，於諸勝己者諮受未聞，所聞
X04n0223_p0037a13║勝法奉行無忘，所有虗妄依教蠲除，於三菩提道
X04n0223_p0037a14║常勤不息。夫為人生之法，法合如然，但不長惡而
X04n0223_p0037a15║生，何須慮退？已上五種十地，權教中三種十地，如
X04n0223_p0037a16║大品般若但有十地名，第八名大人地，第九名乾
X04n0223_p0037a17║慧地，地名少殊。解深密經中十地名雖，與華嚴經
X04n0223_p0037a18║中十地名雖同，從初地至十一地，有十一種麤重、
X04n0223_p0037a19║二十二種愚癡。此二部經中但有十地，總無地前
X04n0223_p0037a20║四種資糧。仁王經中雖說地前十信、十住、十行、十
X04n0223_p0037a21║迴向四資糧，十信即說為外凡，十住為內凡，即不
X04n0223_p0037a22║同實教中十住初心便登聖性體齊諸佛。十信之
X04n0223_p0037a23║中若不信自身與佛身因果無二者，不成信解。是
X04n0223_p0037a24║故如來出現品云：菩薩摩訶薩應知自心之內，一
X04n0223_p0037b01║念念中有十方諸佛成等正覺、轉正法輪。何以故？
X04n0223_p0037b02║佛心與自心無二故。如是信心方名信故，何況十
X04n0223_p0037b03║住之位不證此心？若不證此心，云何為住？以是義
X04n0223_p0037b04║故，住於佛住名之為住，是故初發心住便成正覺。
X04n0223_p0037b05║又權教中說十地時，竝無他方佛與說法者同名
X04n0223_p0037b06║故。又無同名佛來證成，表同因果故。以是義故，地
X04n0223_p0037b07║及教門竝是接小根眾生權施設故，諸有智者勿
X04n0223_p0037b08║滯其中應忻昇進。是故說華嚴經中五位十地法
X04n0223_p0037b09║門時，十住中法慧菩薩入定。欲說十住法門時，過
X04n0223_p0037b10║十方千佛世界外，有千佛世界微塵數同名法慧
X04n0223_p0037b11║佛來，手摩法慧菩薩頂，及語業讚歎，及與法慧智
X04n0223_p0037b12║力十三種加持。說十行位時，功德林菩薩入定，十
X04n0223_p0037b13║方過萬佛世界外，有萬佛世界微塵數佛來，俱名
X04n0223_p0037b14║功德林，及十三種加功德林菩薩等。說十迴向時，
X04n0223_p0037b15║十方過百萬佛世界外，有百萬佛世界微塵數佛
X04n0223_p0037b16║來，同名金剛幢，亦十三種加金剛幢菩薩。十地亦
X04n0223_p0037b17║然。佛與菩薩名同者，明因果同故，後當廣明。如十
X04n0223_p0037b18║地論是天親菩薩造，解十地經是華嚴經中十地
X04n0223_p0037b19║品也。於解義處，文義通三乘及一乘義解。於中解
X04n0223_p0037b20║者多解三乘義，於一乘義人多不解，為一乘道理
X04n0223_p0037b21║情解不及。設有以情解者，疑網不除，且信佛語故
X04n0223_p0037b22║自疑不斷，會久在無思，不厭苦者、不滯寂者、悟常
X04n0223_p0037b23║樂我淨者之所能知故。是故五種十地三種是權，
X04n0223_p0037b24║餘二種十地是實教故。是故瓔珞經云：古佛道法，
X04n0223_p0037c01║為化眾生，有此十地。當知三乘權教，十地名雖同，
X04n0223_p0037c02║所設方便，引眾生行解全別。以此當處具說，未有
X04n0223_p0037c03║同名佛共成印信，因果契證故。六、明頓證佛性理
X04n0223_p0037c04║智萬行圓融門者，如華嚴經第一會如來現相品
X04n0223_p0037c05║中，如來齒間放光，又放眉間中道果德光明。又令
X04n0223_p0037c06║普賢菩薩入三昧，說世界成就品、華藏世界品、毗
X04n0223_p0037c07║盧遮那品，說諸佛果法，令生愛樂。既生愛樂已，於
X04n0223_p0037c08║第二會中，令文殊師利說如來名號品、四聖諦品。
X04n0223_p0037c09║又於兩足輪下放光明，其光明過十方十佛剎微
X04n0223_p0037c10║塵數世界外，各有十佛剎微塵數菩薩，皆來集會。
X04n0223_p0037c11║又說菩薩問明品、淨行品、賢首品，成就十信之門。
X04n0223_p0037c12║兩足輪下光者，為其最下，明入信之首，以信為因，
X04n0223_p0037c13║信為最下故。此是如來眉間果光放入故。前如來
X04n0223_p0037c14║現相品中，如來眉間放光已，入兩足輪中，為欲明
X04n0223_p0037c15║舉佛果德，用成信位。諸有學者，還信果法，用成初
X04n0223_p0037c16║證，入於十住之門故。以是義故，十方各有十佛剎
X04n0223_p0037c17║微塵數十首菩薩，皆從十色世界十智如來所來，
X04n0223_p0037c18║以十信為入道之初故。是故所來菩薩，皆名為首。
X04n0223_p0037c19║十色世界者，為十信菩薩未成實證，明是凡夫，雖
X04n0223_p0037c20║信果德，佛境未離色塵，以色為國。十住菩薩，理事
X04n0223_p0037c21║圓明，以華為國，為創從凡位，理事開敷故。十行菩
X04n0223_p0037c22║薩，善達簡擇，覺慧圓明，以慧為國。十迴向、十地以
X04n0223_p0037c23║妙用自在，以妙為國。從當位法門所來，以法為國，
X04n0223_p0037c24║非為四大地、水、火、風故。入聖智者，已離此障。十信
X04n0223_p0038a01║位中菩薩皆從十智佛所來者，所謂不動智佛、無
X04n0223_p0038a02║礙智佛、解脫智佛。如是十智佛者，智為果德，為十
X04n0223_p0038a03║信位中以果成信故，為明信從果來以果為因故。
X04n0223_p0038a04║若不以果為信，即無所信，故信無所依。何故？文殊
X04n0223_p0038a05║師利為上首者，為文殊師利皆啟蒙之主故，十方
X04n0223_p0038a06║諸佛皆以文殊師利妙德為發信心之首故，以彰
X04n0223_p0038a07║顯法身根本智故。常以文殊為果前之信，普賢明
X04n0223_p0038a08║是差別智為果後之行故。是故善財童子初見文
X04n0223_p0038a09║殊為信門，後見慈氏為佛位。又自見其身入普賢
X04n0223_p0038a10║身，是佛果後行。文殊為小男，普賢為長子，二聖合
X04n0223_p0038a11║體，名之為佛。文殊為法身妙慧，普賢為萬行成德，
X04n0223_p0038a12║故體用自在，名之為佛。文殊小男者，為信證法身
X04n0223_p0038a13║根本智慧為初生故，因初證本智法身能生佛家
X04n0223_p0038a14║故。普賢為長子者，為依根本智起行，行差別智治
X04n0223_p0038a15║佛家法，諸波羅蜜事自在故，常以行門建佛家法，
X04n0223_p0038a16║治佛家事。但諸經之內，以文殊為問答主者，多明
X04n0223_p0038a17║法身佛性之門；普賢為問答主者，多論其行，以此
X04n0223_p0038a18║表之。又文殊乘師子者，為明創證法身佛性根本
X04n0223_p0038a19║智斷惑之駿故。普賢乘香象王者，表行庠序為威
X04n0223_p0038a20║德故。又文殊常居東方金色世界不動智佛所者，
X04n0223_p0038a21║為明金為白色，能離垢故。金色者，表法身也。不動
X04n0223_p0038a22║智者，依法性身根本智起，智用即無動故。普賢菩
X04n0223_p0038a23║薩常居東方寶威德上王佛所者，明萬行為寶，以
X04n0223_p0038a24║此行故，成其威德。若具行者，以法寶身自在也。威
X04n0223_p0038b01║德無畏，自在為王。若不具行者，皆有所畏。設居高
X04n0223_p0038b02║位，不得為王，為有所畏故。與文殊師利同在東方
X04n0223_p0038b03║者，為法身智身，理事體用，本自一故，本無二故。又
X04n0223_p0038b04║文殊居東北方清涼山者，像艮卦，艮為小男，主東
X04n0223_p0038b05║北方故。艮為小男，為童蒙，為文殊常化凡夫，啟蒙
X04n0223_p0038b06║見性，及本智之初首故。又與普賢俱在東方卯位，
X04n0223_p0038b07║卯為震卦，震為長男。又像日出東方，春陽發萌，無
X04n0223_p0038b08║物不生，無物不照，表理智雙徹，體一無二。如日出
X04n0223_p0038b09║東方，無物不照，春陽發萌，無物不生，以根本智、差
X04n0223_p0038b10║別智，無別體用，生萬行故。是故子為佛位，丑為信
X04n0223_p0038b11║位，寅為十住，卯為十行，辰為十迴向，已為十地，午
X04n0223_p0038b12║為等覺，未為晦明，入俗同俗化迷，申酉戌亥為所
X04n0223_p0038b13║化故。如是安立法，則法合如是。故易卦坎為君，離
X04n0223_p0038b14║為臣，震為上相，酉為上將，東為青龍，西為白虎，前
X04n0223_p0038b15║為朱雀，後為玄武，青龍為吉慶，白虎為凶害，朱雀
X04n0223_p0038b16║為其明，玄武為其黑。是故如來治坎而發明。普賢
X04n0223_p0038b17║為智相，主萬行。觀音為大悲之首，治凶危為上將。
X04n0223_p0038b18║文殊為覺蒙之首，常為接信之師。互體交參，以持
X04n0223_p0038b19║佛家之法。皆令眾生住於中道，處恬和之性，智慈
X04n0223_p0038b20║益物。以是身皆金色，目髮紺青，體白而相黃，為應
X04n0223_p0038b21║真和氣也。皆為無形之形，無色之色也。若以其體
X04n0223_p0038b22║用也，一一菩薩總具智德無邊。次其法，則常以文
X04n0223_p0038b23║殊為創信之首。今以南北，且立東西之一門。若論
X04n0223_p0038b24║互體重玄，一方總俱有十。經云：一切處普賢菩薩，
X04n0223_p0038c01║一切處金色世界，一切處文殊師利，一切處不動
X04n0223_p0038c02║智佛。經云：佛身充滿於法界，普現一切眾生前，應
X04n0223_p0038c03║受化器悉充滿，佛故處此菩提樹。一切佛剎微塵
X04n0223_p0038c04║等，爾所佛坐一毛孔，皆有無量菩薩眾，各為具說
X04n0223_p0038c05║普賢行。如是一方即十方無盡，一塵即剎海無窮。
X04n0223_p0038c06║今為化儀，各示方分總別。今言十信者，信何等位？
X04n0223_p0038c07║決定成於十信之門。如經十信中光明覺品云：十
X04n0223_p0038c08║方一切處，文殊師利於十方一切處，說十方一切
X04n0223_p0038c09║處法門，歎佛十種果德，以成信位。如光明覺品說。
X04n0223_p0038c10║又令起信根者，轉更明淨。文殊師利又問十首菩
X04n0223_p0038c11║薩等，業不知心，心不知業等。十問令起信者，自身
X04n0223_p0038c12║觀照，轉令深固。經云：諸法無作用，亦無有體性，是
X04n0223_p0038c13║故彼一切，各各不相知。又作水流、火𦦨、風起、大地
X04n0223_p0038c14║所生不相知喻。又下頌云：分別觀內身，此中誰是
X04n0223_p0038c15║我？若能如是解，彼達我有無。如是文殊師利問十
X04n0223_p0038c16║首菩薩所成十信觀行之門，具如問明品說。又賢
X04n0223_p0038c17║首品中，從凡夫位以信為首，決定取佛大菩提果
X04n0223_p0038c18║故。從凡夫地信十方諸佛心不動智，與自心無異
X04n0223_p0038c19║智故，只為無明所迷故，無明與十方諸佛心本來
X04n0223_p0038c20║無二故。從凡夫地信十方諸佛身根本智，與自身
X04n0223_p0038c21║無異故。何以故？皆是一法性身、一根本智，猶如樹
X04n0223_p0038c22║枝，一根生多枝葉等，以因緣故，一樹枝上成壞不
X04n0223_p0038c23║同故。從凡夫地信如來十住、十行、十迴向、十地，我
X04n0223_p0038c24║悉盡能行之。何以故？自憶無始時來，波流苦海，無
X04n0223_p0039a01║益之事尚以行之，何況如今有益之事？菩薩萬行
X04n0223_p0039a02║濟眾生事，豈不能為？從凡夫地信十方諸佛皆從
X04n0223_p0039a03║三昧生，我亦當得。何以故？諸佛三昧皆從如來自
X04n0223_p0039a04║性方便生，我亦具有如來自體清淨之性，與佛平
X04n0223_p0039a05║等。從凡夫地信十方佛一切神通，我亦當得。何以
X04n0223_p0039a06║故？諸佛神通依真智而得，我但依真性智中無有
X04n0223_p0039a07║煩惱，無明成智，一切業亡，唯有智慈通化自在。從
X04n0223_p0039a08║凡夫地信佛智慧，我亦當得。何以故？一切諸佛悉
X04n0223_p0039a09║從凡夫來故。從凡夫地信佛大悲普覆一切，我亦
X04n0223_p0039a10║當得。何以故？諸佛大悲從大願起，我亦如諸佛發
X04n0223_p0039a11║大願故。從凡夫地信佛自在，我亦當得。何以故？諸
X04n0223_p0039a12║佛自在於性起法門，智身法身入眾生界，不染色
X04n0223_p0039a13║塵諸根自在，我亦不離性起如來智故。從凡夫地
X04n0223_p0039a14║信自發心，經無盡劫修功德行滿，位齊諸佛不移
X04n0223_p0039a15║一念。何以故？為三世無時故。如是從凡夫信解始
X04n0223_p0039a16║終徹佛果位。如上所發十種信者，必能決定成就
X04n0223_p0039a17║十信之門，住於堅固之種永不退轉。又十信中，文
X04n0223_p0039a18║殊師利及覺首等十首菩薩，皆從十色世界來。所
X04n0223_p0039a19║謂金色世界者，表本白淨法中來故，為明信心依
X04n0223_p0039a20║本信故。妙色世界者，為依理事自在妙用而生信
X04n0223_p0039a21║故。蓮華色世界者，依行能信故為蓮華，表萬行故。
X04n0223_p0039a22║薝蔔華色世界者，表從福慶之色，以理智大慈中
X04n0223_p0039a23║和性而生信心故。五色之中黃色為最，此為應真
X04n0223_p0039a24║色，亦中宮色也，表中道色故，為此華為黃色華故，
X04n0223_p0039b01║此信心菩薩為智慈中和之色應真世界來故。優
X04n0223_p0039b02║鉢羅華色世界者，其華赤黃色兼有紫𦦨氣，表一
X04n0223_p0039b03║行行一切行，能純能襍而生信故。寶色世界，表智
X04n0223_p0039b04║慈法行成信而可貴故。金剛色世界，表以佛果德
X04n0223_p0039b05║而生信心故，必能決斷諸煩惱故。頗棃色世界似
X04n0223_p0039b06║水精，表信心本清淨故。平等色世界，表信法界平
X04n0223_p0039b07║等無二故。如是十色世界，皆是十信菩薩所信之
X04n0223_p0039b08║法門，皆從自信法門中來，故名曰從如是世界中
X04n0223_p0039b09║來。已下本所事佛，所謂不動智佛、無礙智佛、解脫
X04n0223_p0039b10║智佛。如是十箇智佛，即是佛果中佛，明信自智從
X04n0223_p0039b11║佛智果為因故來，表不因佛果不成信故。其十住
X04n0223_p0039b12║位中昇須彌山頂，於兩足指端放百千妙色光明，
X04n0223_p0039b13║明前十信位。於普光明殿兩足下千輻輪中放光，
X04n0223_p0039b14║表信位在凡，未離凡地。光出足下，為表以信為初
X04n0223_p0039b15║因，其位最下。今說十住上昇須彌之頂者，明十住
X04n0223_p0039b16║初心證法頂故，從地昇上至相盡處故，陟山王頂
X04n0223_p0039b17║至法王位處故，明其止為山也，以入真實證非止
X04n0223_p0039b18║不會。於兩足指端放百千妙色光者，為明足指以
X04n0223_p0039b19║艮為手足之指，初取聖道非止不明。履踐之始，表
X04n0223_p0039b20║創從十信凡夫之位，極始在十住初首，履踐如來
X04n0223_p0039b21║法王聖蹤，以其定門普觀凡聖一切境界，性相無
X04n0223_p0039b22║礙色無不妙，故稱為光。如本業瓔珞經云：修三賢
X04n0223_p0039b23║法入聖位，法流水中心心寂滅，自然流入妙覺之
X04n0223_p0039b24║位。然此華嚴經意即不然，識滅時亡情塵頓絕，唯
X04n0223_p0039c01║真智境一念則五位齊明，為全將佛果以為因故。
X04n0223_p0039c02║設凡夫住世百年及以多劫，而於自見不見須臾
X04n0223_p0039c03║可遷，不見當成佛、不見已成佛、不見現成佛，十住
X04n0223_p0039c04║之位法既如是，更有何生不成佛耶？更有何生而
X04n0223_p0039c05║成正覺？此華嚴經是本法界門，一切諸佛本住大
X04n0223_p0039c06║宅，一切佛子究竟所歸，化身權乘總居其外，若有
X04n0223_p0039c07║入者一入全真。此位中初發心住菩薩見道，住佛
X04n0223_p0039c08║知見，入佛知見，直與如來同身心性智相，故頓印
X04n0223_p0039c09║五位行相總在其中，如持明鏡普臨眾色。此經法
X04n0223_p0039c10║門法合如是，所有歎說應如是知，應如是信解，為
X04n0223_p0039c11║法界法門圓無始終，於一念中歲月晦明重重無
X04n0223_p0039c12║盡，一毫之內佛境眾生境色相無邊，一成一切成，
X04n0223_p0039c13║一壞一切壞。此十住位中有十箇菩薩，下同悉同，
X04n0223_p0039c14║名之為慧。本從來土皆號為華，從十箇華國土來
X04n0223_p0039c15║本所事佛，下名悉同，名之為月。釋云：此位自己證
X04n0223_p0039c16║真，善簡邪正，名之為慧。理事齊發，開敷若華，以開
X04n0223_p0039c17║敷法門為國所居，得法惱除，清涼如月，名為本所
X04n0223_p0039c18║事佛。此之名目總是十住位中所證法門，非虗名
X04n0223_p0039c19║也。經云：爾時法慧菩薩以佛神力入菩薩無量方
X04n0223_p0039c20║便三昧，以三昧力故，十方各千佛剎微塵數世界
X04n0223_p0039c21║之外有千佛剎微塵數諸佛皆同一號，名曰法慧，
X04n0223_p0039c22║普現其前，以十三種加法慧菩薩。十三加者：語業
X04n0223_p0039c23║加，以言稱歎善哉善哉；身業加者，以手摩法慧菩
X04n0223_p0039c24║薩頂；智業加者，經云：即與法慧菩薩十種無礙智
X04n0223_p0040a01║及此土如來光照其身。是為十三。
X04n0223_p0040a02║
X04n0223_p0040a03║大方廣佛新華嚴經合論卷第四
X04n0223_p0040a04║
X04n0223_p0040a05║音切
X04n0223_p0040a06║潛（昨鹽切。）撥（北末切。）斥（尺音。）悞（五故切。）儲（直魚切。）憍（舉喬切。）稽（古奚
X04n0223_p0040a07║切。）策（楚革切。）蠲（古玄切。）擇（池格切。）駿（子峻切。）庠（似羊切。）萌（莫耕切。）
X04n0223_p0040a08║恬（徒亷切。）燄（以贍切。）薝（瞻音。）蔔（蒲北切。）輻（方六切。）創（初亮切。）