X04n0223_p0040a09║
X04n0223_p0040a10║
X04n0223_p0040a11║
X04n0223_p0040a12║大方廣佛新華嚴經合論卷第五
X04n0223_p0040a13║唐于闐國三藏沙門實叉難陀譯經
X04n0223_p0040a14║唐太原方山長者李通玄造論
X04n0223_p0040a15║唐福州開元寺沙門志寧釐經合論
X04n0223_p0040a16║【論】十方佛所以同名為慧，此十住法證聖位法流，
X04n0223_p0040a17║已入法界大海，同佛入聖位智慧故。是以佛與法
X04n0223_p0040a18║慧，菩薩名同，為表法同故。又明十住法門因果齊
X04n0223_p0040a19║故，佛位果德，菩薩為因，因與果體不異，是故同名。
X04n0223_p0040a20║說此十住法時，昇須彌山頂。上有六品經，共成十
X04n0223_p0040a21║住法門之行相：一、昇須彌山品；二、偈讚品；三、十住
X04n0223_p0040a22║品；四、梵行品；五、初發心功德品；六、明法品。但依此
X04n0223_p0040a23║六品經中解行法門修學悟入，必能成就十住法
X04n0223_p0040a24║門，住佛種性，生如來家，為佛真子，不同權教初地
X04n0223_p0040b01║菩薩始生佛家。或說三賢菩薩以誓願成佛，此華
X04n0223_p0040b02║嚴經直論實證位，不論誓願。為此教門，總一時、一
X04n0223_p0040b03║際、一法界，無異念，前後情絕，凡聖一性。不論情計，
X04n0223_p0040b04║應以無念無作法界門照之可見。若立情見，不可
X04n0223_p0040b05║信也。設生信者，懸信佛語，故非是自見。若自見者，
X04n0223_p0040b06║非情絕想亡，心與理合，智與境冥，方知萬境性相
X04n0223_p0040b07║通收。若不如斯，心常彼此，是非競作，垢淨何休？若
X04n0223_p0040b08║也稱性，情亡法界，重玄之門，自達一多，純襍自在；
X04n0223_p0040b09║含容總別之門，圓融自在。於利生之法，善達諸根，
X04n0223_p0040b10║隨所堪能，悉皆成益，敬承親近者，皆能友之。如昇
X04n0223_p0040b11║夜摩天宮，說十行品，及如來於兩足趺上放百千
X04n0223_p0040b12║妙色光明，為表依空建行，始可理事自在。明十住
X04n0223_p0040b13║之位，證法身本智。十行之位，以法身根本智無礙，
X04n0223_p0040b14║方行萬行，行亦無礙。若不見法身本智，所行萬行
X04n0223_p0040b15║皆屬人天因果，皆為有漏生滅之福。以法身自智
X04n0223_p0040b16║慧用治諸惑，以萬行悲濟眾生，法身智身任無作
X04n0223_p0040b17║大悲一時頓用。雖寄七地悲增、八地智增之行相，
X04n0223_p0040b18║此華嚴法界門，十住初位總該諸位。在十住初門，
X04n0223_p0040b19║位同佛果，為一法界體用故。以一位中具十波羅
X04n0223_p0040b20║蜜諸十法故，以諸法重玄門照之可見。此乃總是
X04n0223_p0040b21║如來藏身、普賢菩薩世界海漩法門。此乃如日月
X04n0223_p0040b22║照臨，盲者不見，非日月咎，應自責躬，循德可以頂
X04n0223_p0040b23║敬。以定慧觀之，如來藏身者，即法身也。諸福智海
X04n0223_p0040b24║莫不居中，故稱為藏。若不見法身，一切福智、大慈
X04n0223_p0040c01║大悲悉皆不辦，總屬生滅。世界海漩者，悲智觀根，
X04n0223_p0040c02║屈曲徹俗，身土及業重重，眾生重重，諸業各別，大
X04n0223_p0040c03║悲普救，根無不盡，故名之曰海漩。漩者，甚深漩澓
X04n0223_p0040c04║義也。像此佛果位中，菩薩一入法界之門，攝重重
X04n0223_p0040c05║眾生，根業盡故，無出世心，永沒生死，大海漩流，無
X04n0223_p0040c06║出沒故。此十行門同普賢行，前十住門同文殊師
X04n0223_p0040c07║利法身根本無相智慧。二人齊體，互為主伴，中間
X04n0223_p0040c08║無作智即為佛果。三人體一，寄安五位，用接凡迷。
X04n0223_p0040c09║若有凡夫信滿發心，十住之初，三身同得。文殊是
X04n0223_p0040c10║佛法身，普賢是佛行身，無作之智果是佛報身。常
X04n0223_p0040c11║以文殊法身無相妙慧以為先導，說時先後證，即
X04n0223_p0040c12║三身一時，法合如是，廢一不可。若廢文殊存普賢，
X04n0223_p0040c13║所有行門屬有漏；若廢普賢存文殊，所證寂定是
X04n0223_p0040c14║二乘；若廢佛存普賢、文殊，佛是覺義，無覺者故。以
X04n0223_p0040c15║是義故，三人不可廢一；若廢一，三不成故。是故三
X04n0223_p0040c16║乘權教中無此三人，始終不相去離。以教門未實，
X04n0223_p0040c17║總皆化身，權逐小根，且略權施，待其熟故，方遷就
X04n0223_p0040c18║實。如法華、涅槃，總是漸漸遷向實教。如此經中十
X04n0223_p0040c19║住初位，即是十行、十迴向、十地、等覺位，總得其初
X04n0223_p0040c20║及得其終，互相貫通，一位中得五十法門。以互相
X04n0223_p0040c21║徹故，一一位中二千五百總別之義齊現，乃至無
X04n0223_p0040c22║盡諸位等進修行相層級，不廢漸漸而是一時，不
X04n0223_p0040c23║廢一時中漸漸。此十行位中，隨其十方，各有一大
X04n0223_p0040c24║菩薩來至佛所，各將十佛剎微塵數菩薩而來集
X04n0223_p0041a01║會。十箇上首菩薩，下名悉同，名之為林；本從來國，
X04n0223_p0041a02║下名悉同，名之為慧；本所事佛，下名悉同，名之為
X04n0223_p0041a03║眼；十箇上首菩薩，下名悉同，名之曰林。林有五德：
X04n0223_p0041a04║一、建立德，二、身根榦枝條緣互相生無生德，三、華
X04n0223_p0041a05║葉果實成益德，四、能障炎暑清涼德，五、人龍鳥獸
X04n0223_p0041a06║鬼神所歸德。一、何謂林為建立德？謂如大林，內有
X04n0223_p0041a07║龍神所居，外無大風所折。若不如是，不得建立高
X04n0223_p0041a08║顯成林。明此位菩薩，內有大智之龍，常以大慈悲
X04n0223_p0041a09║神而自守護，了境自寂；外無色塵，境風所折，異道
X04n0223_p0041a10║邪論以智摧之，無能所伐而建萬行，與一切眾生
X04n0223_p0041a11║皆共同之，常為利益，故為建立德。二、何謂身根榦
X04n0223_p0041a12║枝條緣互相生無生德？為明樹身根榦枝條上，各
X04n0223_p0041a13║各求能生所生性了不可得，但為緣生之法緣緣
X04n0223_p0041a14║無所生，本來不生生、本來生不生。為明此位菩薩
X04n0223_p0041a15║所行行無盡門故，為以法身本智為先導故常行
X04n0223_p0041a16║萬行，於身於境求能行所行了不可得，但以法如
X04n0223_p0041a17║是行故。三、何謂華葉果實成益德？如樹林華敷可
X04n0223_p0041a18║觀令人愛樂，葉能映障炎熱令得清涼，果實資養
X04n0223_p0041a19║眾生飢渴者皆令充足。明此位菩薩常行萬行令
X04n0223_p0041a20║人天樂見，廣布大慈悲之葉令人親而不捨，施大
X04n0223_p0041a21║智之果充足法界眾生，皆令滿足本願方終。四、云
X04n0223_p0041a22║何障炎暑清涼德？謂如林隨所歸者，皆得離暑獲
X04n0223_p0041a23║清涼樂。如林為明此性都無有心，此位菩薩所歸
X04n0223_p0041a24║依者，隨其根性皆得清涼，本性無心利與不利。五、
X04n0223_p0041b01║云何鬼神所歸德？謂好茂林，人多所採、龍多所居、
X04n0223_p0041b02║眾鳥所都。明此位菩薩亦復如是，以建萬行之林，
X04n0223_p0041b03║眾人所歸採其眾德，龍鬼所居常恭敬，鳥獸所歸
X04n0223_p0041b04║離恐怖。又林為多義，以此位菩薩建行眾多故。又
X04n0223_p0041b05║以行多故功德亦多，言以法身悲智行諸行功德
X04n0223_p0041b06║如林故，是故菩薩下名悉同名之曰林。何故本從
X04n0223_p0041b07║來國下名悉同名之曰慧？凡夫人以土地所居名
X04n0223_p0041b08║之為國，此位菩薩以定慧解脫安養自他平等名
X04n0223_p0041b09║之為國，皆令離苦名之為國。地水火風所居之國，
X04n0223_p0041b10║是眾生業之影像，非是實故。法身、智慧、解脫是諸
X04n0223_p0041b11║菩薩常住本體之國，非業幻生之國，是故菩薩以
X04n0223_p0041b12║慧為國。又此位菩薩以建萬行，行解利生，行能同
X04n0223_p0041b13║事，慧能設教，利樂人天，名所居之國。何故本所事
X04n0223_p0041b14║佛，下名悉同，名之為眼？此華嚴經以事表法，以其
X04n0223_p0041b15║佛名同己所證，所證法處名之為佛。為此位菩薩
X04n0223_p0041b16║以行益眾生，善能觀根，稱根中法，不失時度，名之
X04n0223_p0041b17║為眼。經云：爾時，功德林菩薩承佛神力，入菩薩善
X04n0223_p0041b18║思惟三昧。入是三昧已，十方各過萬佛剎微塵數
X04n0223_p0041b19║世界外，有萬佛剎微塵數諸佛，皆號功德林，而現
X04n0223_p0041b20║其前，還如前十三種加功德林菩薩。只如佛果位
X04n0223_p0041b21║內，菩薩法身、悲、智常現在前，定、慧法門常當具足，
X04n0223_p0041b22║何須入定諸佛來加？為諸菩薩設教度生，要成軌
X04n0223_p0041b23║則。言佛神力推德於尊，雖法界體齊平等，為化儀
X04n0223_p0041b24║故，須存師弟；為化儀故，入定觀法。出定方說三昧
X04n0223_p0041c01║者，名為等引；引生正解，名善思惟。十住之內過千
X04n0223_p0041c02║佛世界，十行之內過萬佛世界者，表位增廣，化儀
X04n0223_p0041c03║軌則，行相眉目，法合如是，然其真性皆滿十方。他
X04n0223_p0041c04║方所來諸佛與入定菩薩同名功德林者，明因果
X04n0223_p0041c05║俱齊，法智一種。以此所來諸佛與入定菩薩同名
X04n0223_p0041c06║十三種加者：一、語加；二、手加摩頂；三、與十種智及
X04n0223_p0041c07║此土如來光照其身。以語加者，表法不謬；以手摩
X04n0223_p0041c08║頂者，法身、智、悲、知見、解脫相及故。又摩頂者，安慰
X04n0223_p0041c09║之相；與十智者，明菩薩智與佛果齊，故名之為與。
X04n0223_p0041c10║又推德於尊，謙和離慢，故名之佛與。於經中皆云：
X04n0223_p0041c11║法如是故，自善根故，皆是化儀軌則。故有此言。此
X04n0223_p0041c12║十行位總有四品經，共成此位法則之門：一、昇夜
X04n0223_p0041c13║摩天宮品，二、夜摩天宮偈讚品，三、十行品，四、十無
X04n0223_p0041c14║盡藏品。十行門中所有法門，當依此四品經修行，
X04n0223_p0041c15║理事悉皆具足。如說十迴向品時，何故昇兜率天？
X04n0223_p0041c16║因何如來兩膝之上而放光明？何故上首菩薩，下
X04n0223_p0041c17║名悉同，名之為幢？所從來國，下名悉同，名之為妙？
X04n0223_p0041c18║本所事佛，下名悉同，名之為幢？為兜率天於欲界
X04n0223_p0041c19║中上下處中故。如四天王天總是帝釋所攝，連妙
X04n0223_p0041c20║高頂總是一天之界，所収夜摩天名第二天，四天
X04n0223_p0041c21║王天、帝釋、妙高俱連地界。夜摩天已上方是空居，
X04n0223_p0041c22║以次兜率天上下居中，向上即化樂、他化二天，以
X04n0223_p0041c23║此天於欲界處中故。故於此天和會理事，會於中
X04n0223_p0041c24║道，迴理向事，迴事向理，理事無礙，成智慈妙用之
X04n0223_p0042a01║門，故名迴向。夫十住初心，理事元來自會，非在後
X04n0223_p0042a02║位始有迴向，為化眾生故，名目法則須存。從初發
X04n0223_p0042a03║心住已後，五位之內理事本自迴向，今此第三位
X04n0223_p0042a04║中迴向，前十住、十行一一法位無礙，說名迴向之
X04n0223_p0042a05║位，不在第三普和諸位，名為迴向。託事表法，故於
X04n0223_p0042a06║此天說十迴向。如來膝上放光者，為膝迴旋屈伸
X04n0223_p0042a07║之所，自在莫過於膝，故於膝上放百千億那由他
X04n0223_p0042a08║光明，用表理事涅槃生死無礙卷舒自在，亦是以
X04n0223_p0042a09║事表法。此之一部之典，名言、境界、處所、身相、名目
X04n0223_p0042a10║及放光明，總是所表自證法門。此位中上首菩薩
X04n0223_p0042a11║名之為幢，為明十迴向菩薩智悲自在，能壞自他
X04n0223_p0042a12║惑業，於生死中能建眾德，名之為幢。幢者，建德不
X04n0223_p0042a13║傾動義、降怨義、摧壞義、堅固義。勝智立法幢豎，建
X04n0223_p0042a14║大慈心堅固，摧慢山遊寶路，藉蓮臺成妙悟，是故
X04n0223_p0042a15║此位菩薩名之為幢，為以不動無作智悲能破自
X04n0223_p0042a16║他生死故。此華嚴經教十住、十行、十迴向、十地，位
X04n0223_p0042a17║位有佛果故。又此位菩薩能建勝德常處生死，誓
X04n0223_p0042a18║度一切無盡眾生而智無怯懼，名之曰幢，以了無
X04n0223_p0042a19║明為智故，有忻厭者不可為。又行施波羅蜜時，若
X04n0223_p0042a20║有乞者乞諸財寶盡世所有，及身若命盡世所有，
X04n0223_p0042a21║皆悉歡喜心不傾動，名之曰幢。幢者，不傾動義。施
X04n0223_p0042a22║有二種：一者以法施；二者事施。以法施者，以法施
X04n0223_p0042a23║人無我所故一切無念，名為法施。事施者，以物與
X04n0223_p0042a24║眾生，於身命財所求無恡。此位菩薩行二種施尋
X04n0223_p0042b01║常無懈，廣如此十迴向位中說。何為所從來國名
X04n0223_p0042b02║之為妙？明此位菩薩智慧妙用，以妙用自在不滯
X04n0223_p0042b03║有無，及諸見量限礙等過，名之為國。何為本所事
X04n0223_p0042b04║佛同名為幢？與己同號。明此位菩薩既成妙用，與
X04n0223_p0042b05║佛妙用理事因果當位體齊，還同前十住十行當
X04n0223_p0042b06║位與所事佛因果體齊，位位如是。爾時，金剛幢菩
X04n0223_p0042b07║薩承佛神力，入菩薩智光三昧。入是三昧已，十方
X04n0223_p0042b08║各過十萬佛剎微塵數世界外，有十萬佛剎微塵
X04n0223_p0042b09║數諸佛，皆同一號，號金剛幢，而現其前，還如前十
X04n0223_p0042b10║三種加。金剛幢菩薩言：承佛神力者，推德於尊師
X04n0223_p0042b11║弟之敬。入智光三昧者，名之等引。入是三昧，引生
X04n0223_p0042b12║無量教光，以根本智為光體，差別智為教光，隨根
X04n0223_p0042b13║與益。智能破闇光者，是教為教，能破迷惑故；發生
X04n0223_p0042b14║明解，開一切眾生智日故；令其眾生密雲昏夜不
X04n0223_p0042b15║迷亂故；能決盲聾，開耳目故；能令邪慢之山悉傾
X04n0223_p0042b16║倒故。教光如是不可思議。前十行位，功德林菩薩
X04n0223_p0042b17║入善思惟三昧；此十迴向位，金剛幢菩薩入智光
X04n0223_p0042b18║三昧，以明五位層級次第增廣眉目行相。前位明
X04n0223_p0042b19║始善思惟，此位明妙用自在教光遐照。前位過萬
X04n0223_p0042b20║佛剎塵，此位過十萬佛剎微塵世界外，有十萬佛
X04n0223_p0042b21║剎塵佛來，亦明五位次第增廣進修之門，皆亡情
X04n0223_p0042b22║以定慧門入重玄，理事照之方可迷解，不可懸頭
X04n0223_p0042b23║斟酌生增上慢。十三加者，以言善讚，以手摩頂。十
X04n0223_p0042b24║方諸佛與金剛幢菩薩十種智，此土如來光照其
X04n0223_p0042c01║身。十三加者，以言讚歎，為明所說法者及法不謬
X04n0223_p0042c02║故。手摩其頂者，表說法者與佛智相及故。與智慧
X04n0223_p0042c03║者，明說法者與佛智同故。此土如來光照其身者，
X04n0223_p0042c04║明與佛教光合故，又以光覺觸許令說法故。十三
X04n0223_p0042c05║加意者，欲令後世斷疑成法令生信故。論其實體，
X04n0223_p0042c06║總是諸佛隨諸五位行門，依本位法而立其名而
X04n0223_p0042c07║現其身，與眾生作法軌則，令其倣學使令悟入。佛
X04n0223_p0042c08║既立教，學者必得不虗，所以同名者也。十住十行
X04n0223_p0042c09║中已釋訖。此位之內有昇兜率天宮品、兜率天宮
X04n0223_p0042c10║中偈讚品、十迴向品，此三品經成斯一位十迴向
X04n0223_p0042c11║法門法用軌則，學之者依之成則。如說十地品時，
X04n0223_p0042c12║何故不從兜率天次第而昇化樂？何故越化樂天
X04n0223_p0042c13║而昇他化自在天？為明十地菩薩法門功德廣博，
X04n0223_p0042c14║攝境超前不依次第。又明十地妙用無方蘊功自
X04n0223_p0042c15║在，說處亦須自在，同彼天稱名為自在。又明十地
X04n0223_p0042c16║菩薩以稱理體性，自體無心無自心化，皆因眾生
X04n0223_p0042c17║起大悲智，因他起化德似彼天，以處表德故。是故
X04n0223_p0042c18║於他化自在天而說十地：一明功高勝前故須超
X04n0223_p0042c19║次第，二表自在而化眾生，故於此天處而說十地。
X04n0223_p0042c20║如普賢等覺位在第三禪，集八禪天眾入佛華三
X04n0223_p0042c21║昧說百萬億偈，此之一會文廣不可於世傳持，如
X04n0223_p0042c22║是超間位倍倍於前。佛華者，佛行也。入佛行三昧
X04n0223_p0042c23║者，是普賢法界行也。何故十信、十住、十行、十迴向
X04n0223_p0042c24║四位之中菩薩，但舉十箇上首菩薩同名？此十地
X04n0223_p0043a01║位中何故舉三十七箇菩薩同名為藏？解脫月菩
X04n0223_p0043a02║薩何故獨名為月？此一部之教各各菩薩與佛果
X04n0223_p0043a03║功齊，皆十方來佛與入定菩薩同名者，為表當位
X04n0223_p0043a04║之內菩薩證入與佛齊，因果相似，以成龜鏡。然六
X04n0223_p0043a05║位、五位中，層級非無次第同別之義，影互參差，能
X04n0223_p0043a06║純能襍，能同能別，能成能壞，以六相總別、同異、成
X04n0223_p0043a07║壞門准之可見。六相者：一、總門；二、別門；三、同門；四、
X04n0223_p0043a08║異門；五、成門；六、壞門。此六門義，一門中具六，互為
X04n0223_p0043a09║純襍，不可廢一也。十重玄義亦然。此之文繁，出於
X04n0223_p0043a10║別本，但且影響參之。然十地法，且於別門中立層
X04n0223_p0043a11║級處，說其行相。此十地位為中道果終之教，是故
X04n0223_p0043a12║前位膝上放光。此位如來眉間出清淨光明，名菩
X04n0223_p0043a13║薩力燄明，此百千阿僧祇光明以為眷屬。眉間光
X04n0223_p0043a14║者，表中道果終之義。此眉間光，從初會中如來現
X04n0223_p0043a15║相品中，如來於眉間放果德光明，入足下輪中明，
X04n0223_p0043a16║以果成因，便令普賢菩薩示佛果德，令其信樂。既
X04n0223_p0043a17║生樂已，便說信門，即於光明覺品中，還從兩足下
X04n0223_p0043a18║輪中放出。初眉間放入果德光明，用照金色世界
X04n0223_p0043a19║不動智佛，以成信位。以次欲說十住品時，昇須彌
X04n0223_p0043a20║山頂，於偈讚品中，於如來兩足指端放光明。以次
X04n0223_p0043a21║欲說十行品時，於偈讚品中，於如來兩足趺上放
X04n0223_p0043a22║光。以次欲說十迴向品時，於如來膝上放光。如今
X04n0223_p0043a23║說十地法門，還於初會之中，眉間放中道佛果光，
X04n0223_p0043a24║終而復始，至果極際。三乘中十地不同，於此行相
X04n0223_p0043b01║全別。十地菩薩見道，未能明了。初會中如來眉間
X04n0223_p0043b02║放佛果光明，名一切菩薩智光明普照耀十方藏。
X04n0223_p0043b03║此光使令菩薩入佛果德門故，還放果光使令入
X04n0223_p0043b04║果，以因果忻修相似故。經云：爾時世尊欲令一切
X04n0223_p0043b05║菩薩大眾得於如來無邊境界神通力故，放眉間
X04n0223_p0043b06║光，名一切菩薩智光明普照耀十方藏，其狀猶如
X04n0223_p0043b07║寶色燈雲。其光名為普照耀十方藏者，即照此十
X04n0223_p0043b08║地之藏，一一地內皆徧法界、虗空界、福智大悲之
X04n0223_p0043b09║藏。今此十地即是初會之內，如來使令菩薩所成
X04n0223_p0043b10║之門終而復始，以放眉間光明相似故，放光處相
X04n0223_p0043b11║似故。前初會放光，其狀猶如寶色燈雲。此十地放
X04n0223_p0043b12║光，名菩薩力燄明。此前後光明因果相似故，燈之
X04n0223_p0043b13║興燄相似故。前之放光，名菩薩智光明普照耀十
X04n0223_p0043b14║方藏者，即明如來開悟菩薩智，令諸菩薩至此十
X04n0223_p0043b15║地故。此十地品中如來所放光明，名菩薩力燄明
X04n0223_p0043b16║者，即明菩薩自力功極而登十地。前光開發，後明
X04n0223_p0043b17║自力。以自力故，至於如來初開發處，稱佛本心始
X04n0223_p0043b18║終相似，是故明此十地中道果終之門。後徹初故，
X04n0223_p0043b19║前光舉果勸修，後十地放光明自修至果，是故光
X04n0223_p0043b20║明名菩薩力。以菩薩修自精勤力、無退轉力、不懈
X04n0223_p0043b21║怠力，而能修習至此十地如來法界藏故，是故菩
X04n0223_p0043b22║薩悉名為藏。藏者，含藏蘊德不遺失義。此法界自
X04n0223_p0043b23║體清淨無漏法門，體該法界，含藏一切大智大慈
X04n0223_p0043b24║諸功德故，興萬行雲普雨法雨潤眾生故。此位菩
X04n0223_p0043c01║薩稱如斯法名之為藏。此位中有三十七箇菩薩
X04n0223_p0043c02║同名為藏者，為明此十地法門果終，意欲辯知正
X04n0223_p0043c03║道助道故，故立三十七菩薩成三十七助道法門，
X04n0223_p0043c04║非正果故。十住已來菩薩所行皆是助道，非是正
X04n0223_p0043c05║位故。意欲明行所行者是為助道，無住無行任真
X04n0223_p0043c06║自體，名之為正果故。若以初發心住，以法性無相
X04n0223_p0043c07║根本智不離無作用之體行諸萬行，菩薩與佛因
X04n0223_p0043c08║果本來體齊。若簡佛果無作無修，菩薩正加行已
X04n0223_p0043c09║來總名助道，以動寂無礙正助元來不異一法門
X04n0223_p0043c10║也。眉目不可不簡，體用圓寂正助全同，此即全別
X04n0223_p0043c11║全同門。還以重玄門思之可解，聞所未聞之法聞
X04n0223_p0043c12║之不疑，全別全同境界難解。佛及凡夫各自別有，
X04n0223_p0043c13║是全別義故二見恒存，若全同故便成滯寂，圓融
X04n0223_p0043c14║道理事理不礙。若也法門全分兩向是凡夫法，全
X04n0223_p0043c15║合一體是二乘法，但以理事自在其道在中，留心
X04n0223_p0043c16║滅之此亦不可，以心存之此亦不可，此助道行門
X04n0223_p0043c17║與正智果德無作之門體合無二，事中軌則不可
X04n0223_p0043c18║不分，以其體用不可一向全別，以全同作全別，以
X04n0223_p0043c19║全別作全同，不可全別無全同，不可全同無全別，
X04n0223_p0043c20║如迷此同別二門，即智不自在。如解脫月菩薩三
X04n0223_p0043c21║十七箇同名為藏，三十七菩薩外獨自一箇名解
X04n0223_p0043c22║脫月。何以故？同名為藏者，總明十地法中正助之
X04n0223_p0043c23║內為同法眾，三十七即為其主，唯解脫月一箇菩
X04n0223_p0043c24║薩獨是伴，明非同法眾，故立別名以為賓主，須有
X04n0223_p0044a01║啟請擊難十地之法，令現在及後世得聞正法無
X04n0223_p0044a02║疑。經意如是應如是知，是故此十地法門即是解
X04n0223_p0044a03║脫月為眾請法首，金剛藏菩薩為眾說法首。已上
X04n0223_p0044a04║可知。爾時金剛藏菩薩承佛神力入菩薩智慧光
X04n0223_p0044a05║明三昧者，十迴向位中金剛幢菩薩入菩薩大智
X04n0223_p0044a06║光明三昧，今此十地金剛藏菩薩入菩薩大智慧
X04n0223_p0044a07║光明三昧，此位菩薩智增明故，妙用決擇增明更
X04n0223_p0044a08║加其慧，此乃明位位層級法門漸增勝故，然諸餘
X04n0223_p0044a09║位非無慧用。入是三昧已，即時十方各過十億佛
X04n0223_p0044a10║剎微塵數世界外，各有十億佛剎微塵數諸佛同
X04n0223_p0044a11║名金剛藏而現其前，則以十三種法加金剛藏菩
X04n0223_p0044a12║薩：一、以言讚諭；二、十方諸佛與無能映奪身；三、與
X04n0223_p0044a13║無礙樂說辯；四、與善分別清淨智；五、與善憶念不
X04n0223_p0044a14║忘力；六、與善決定明了慧；七、與至一切處開悟眾
X04n0223_p0044a15║生智；八、與成道自在力；九、與如來無所畏；十、與一
X04n0223_p0044a16║切智人觀察分別諸法門辯才智；十一、與一切如
X04n0223_p0044a17║來上妙身語意具足莊嚴；十二、十方諸佛手摩其
X04n0223_p0044a18║頂；十三、此土如來光照其身。與意加者，欲令後世
X04n0223_p0044a19║斷疑成法令生信故。一如經說，以言讚諭許說無
X04n0223_p0044a20║疑，以手摩其頂安慰許智相及。何以同名者，明金
X04n0223_p0044a21║剛藏菩薩證法因果與佛所證相似，如五位菩薩
X04n0223_p0044a22║與佛因果俱齊，皆以同名佛印之成法，令現在眾
X04n0223_p0044a23║及後世無疑，并此土如來光照其身，為十三種加，
X04n0223_p0044a24║如等覺位中普賢境界。准菩薩本業瓔珞經在第
X04n0223_p0044b01║三禪說，來文不備，不可和會。本業經是說華嚴經
X04n0223_p0044b02║竟，化三乘眾於後重，於菩提場中更略說，彼經自
X04n0223_p0044b03║有明文。此五位教門依品次第，今且略說。後法界
X04n0223_p0044b04║品內善財童子求五位菩薩善知識一一行之師
X04n0223_p0044b05║弟軌則行相利益眾生，後當更明地地法門一一
X04n0223_p0044b06║別相，隨文釋義，方解略會三乘十地門差別。三乘
X04n0223_p0044b07║十地教行印信全別，上下披讀思之，可見三乘十
X04n0223_p0044b08║地無似此華嚴法界佛所乘門。法門次第經中五
X04n0223_p0044b09║位六位行門，皆以菩薩自證果德為己躬之號，即
X04n0223_p0044b10║如十信位中與覺首等十首菩薩，十住位中法慧
X04n0223_p0044b11║等十慧菩薩，十行位中功德林等十林菩薩是也。
X04n0223_p0044b12║如前所述，皆以當位之內自證本法名之，所從來
X04n0223_p0044b13║國皆以根本智導利眾生，觀根滅惑之智號之為
X04n0223_p0044b14║本所事佛。當位之內有十方同名諸佛來現，其前
X04n0223_p0044b15║十三種加成信，表因果體齊以現同名，總別通徹
X04n0223_p0044b16║時劫互融，無盡重玄一多相徹，一切諸法皆如帝
X04n0223_p0044b17║網，同別重重無障礙。三乘之中三賢十地無此印
X04n0223_p0044b18║信行相全別，有修真者須知權實勿滯其功，滯權
X04n0223_p0044b19║迷實虗煩多劫也。
X04n0223_p0044b20║第六、重令善財證法別者，如經中從第二會光明
X04n0223_p0044b21║覺品，於如來兩足輪下放光明，徧照百千那由他
X04n0223_p0044b22║三千大千世界，乃至如是無量無數、無邊無等、不
X04n0223_p0044b23║可稱、不可量、不可說，盡虗空徧法界所有世界，四
X04n0223_p0044b24║維上下亦復如是。蒙光照及一切處金色世界，一
X04n0223_p0044c01║切處文殊師利，乃至十色世界中覺首、目首等十
X04n0223_p0044c02║首菩薩，各與佛剎微塵數菩薩同時發來，各說一
X04n0223_p0044c03║法，如是十法共成信位法門。如善財童子於覺城
X04n0223_p0044c04║東，見文殊師利說種種法而生信心，還倣前信位
X04n0223_p0044c05║之中文殊覺首等十首菩薩所成信位。第三會昇
X04n0223_p0044c06║須彌山頂，法慧等十慧菩薩各說一法門，共或十
X04n0223_p0044c07║住。如善財童子南行至妙峯山頂，見德雲比丘及
X04n0223_p0044c08║已下十善知識，還如前經中昇須彌頂法慧等十
X04n0223_p0044c09║慧菩薩說十住法門。第四會昇夜摩天宮中，功德
X04n0223_p0044c10║林等十林菩薩各說一法，共成十行法門。如善財
X04n0223_p0044c11║童子南行至三眼國，見善見比丘及已下十善知
X04n0223_p0044c12║識，還如前經中功德林等說十行法門，一一以行
X04n0223_p0044c13║行之。第五會昇兜率天宮中，金剛幢菩薩等十幢
X04n0223_p0044c14║菩薩各說一法，共成十迴向法門。如善財童子南
X04n0223_p0044c15║行至廣大國，青蓮華長者及已下十善知識，還如
X04n0223_p0044c16║前經中金剛幢等十幢菩薩所說十迴向法門，善
X04n0223_p0044c17║財一一詢友，以行行之。第六會昇他化自在天宮，
X04n0223_p0044c18║金剛藏等菩薩說十地法門。如善財童子至此閻
X04n0223_p0044c19║浮提迦毗羅城婆珊婆演底夜天，及已下十善知
X04n0223_p0044c20║識，還如前經中他化自在天上金剛藏菩薩說十
X04n0223_p0044c21║地法門，善財詢友，一一以行行之。第七會，昇第三
X04n0223_p0044c22║禪，為八禪眾說一生補處菩薩入佛華三昧所有
X04n0223_p0044c23║法門，十一地等覺位中普賢境界。如善財童子至
X04n0223_p0044c24║摩耶夫人，及已下十善知識，還如前瓔珞經中重
X04n0223_p0045a01║說華嚴次第十一地法門普賢境界，善財詢友，一
X04n0223_p0045a02║一以行倣而行之。令成後，則第八會佛地法門，於
X04n0223_p0045a03║菩提場中始成正覺時說。如善財童子至海岸國
X04n0223_p0045a04║大莊嚴園林廣大樓閣，名毗盧遮那莊嚴藏彌勒
X04n0223_p0045a05║菩薩所，此為善財佛果圓滿善知識也，還如前經
X04n0223_p0045a06║中如來於菩提場中始成正覺。及三十七如來出
X04n0223_p0045a07║現品，如經中如來出現品前即是普賢行品，出現
X04n0223_p0045a08║品後即是離世間品，還是普賢菩薩說，善財童子
X04n0223_p0045a09║一一倣之。還從前五位摩耶夫人、十一地等覺位
X04n0223_p0045a10║中，乘普賢行而自成正覺，出現世間，還以普賢行
X04n0223_p0045a11║導引眾生，令離世間，善財童子還以倣之。從彌勒
X04n0223_p0045a12║菩薩後，自見其身入普賢身中，即明自乘普賢行
X04n0223_p0045a13║自成正覺，出現於世，常以普賢行導引眾生，令離
X04n0223_p0045a14║世間。自見其身入普賢身者，明行滿同普賢故，法
X04n0223_p0045a15║相似同一體故。如出現品，即是經中如來自放眉
X04n0223_p0045a16║間光灌文殊頂，口中光灌普賢口，令此二人共相
X04n0223_p0045a17║問答，明因果理事交徹相入故。以此二人理事體
X04n0223_p0045a18║用二門成佛果故，出現世間。如善財童子至於彌
X04n0223_p0045a19║勒所，彌勒菩薩還令善財還見初善知識文殊師
X04n0223_p0045a20║利。善財聞已，憶念之間，便聞普賢菩薩名，乃入無
X04n0223_p0045a21║量三昧門，便見其身入普賢身。及於彌勒樓閣中
X04n0223_p0045a22║會三世事，在於今時，即是善財童子功窮果極，彌
X04n0223_p0045a23║勒菩薩而與會之，令成法則，令使後學信解證入
X04n0223_p0045a24║無疑。經中但有法門，未有人求學者，故令善財詢
X04n0223_p0045b01║友，一一以行行之，一如前經之法則。若也空施法
X04n0223_p0045b02║則，還恐在行猶迷，故令善財以行行之，令使後學
X04n0223_p0045b03║無滯彌勒。令善財却見文殊，明從法身理體根本
X04n0223_p0045b04║智為因。見彌勒菩薩，是善財乘法身本智為果，及
X04n0223_p0045b05║諸善知識所行普賢行，以成自己佛果。見彌勒之
X04n0223_p0045b06║後，入普門法界，自見其身入普賢身者，雖成正覺，
X04n0223_p0045b07║常以普賢行利益眾生，即明文殊、普賢、彌勒佛果
X04n0223_p0045b08║三人始終一處，表通因徹果。此三人之道，是古佛
X04n0223_p0045b09║之大都，是源始之法際。若迷解者，即本來全得處；
X04n0223_p0045b10║迷者，自沒輪迴。為古佛道法，本來常如是，故非生
X04n0223_p0045b11║滅法，無作無為也。修之者及以放逸者，皆有作者，
X04n0223_p0045b12║故忻寂不當放逸，還非以自情纏乖其聖性。是故
X04n0223_p0045b13║修道者，以定慧力善自觀之，勿滯其事。
X04n0223_p0045b14║第七、明六位菩薩來眾別者，且如權教之內所說
X04n0223_p0045b15║菩薩諸地位次，但說假真如為因果，仍地前三賢
X04n0223_p0045b16║未能正證。初地之中一地證一真如，十地證十真
X04n0223_p0045b17║如，證十真如之後方能始見佛性。前證真如復言
X04n0223_p0045b18║有十真如障，真如既能成障，明知權教之中即施
X04n0223_p0045b19║設假真如，非本真也。所說地位三乘同聞，聲聞人
X04n0223_p0045b20║天共會，此經不爾，總是果位菩薩。六位之中一位
X04n0223_p0045b21║具十，又當位之內十箇菩薩下名悉同，各從十方
X04n0223_p0045b22║與十佛剎微塵數菩薩來至佛所。信位之內俱名
X04n0223_p0045b23║為首，初名覺首，次名目首，有十首菩薩也。創初起
X04n0223_p0045b24║信即有一切處，文殊師利所從來國，金色世界本
X04n0223_p0045c01║所事佛，皆號不動智。華嚴經即事表法，無一事不
X04n0223_p0045c02║表法門。金色世界者，白法也。金為白色，明法身本
X04n0223_p0045c03║體也。不動智佛明法身之內無作性智，是根本智
X04n0223_p0045c04║也。文殊師利即是能證之因，不動智佛即是所證
X04n0223_p0045c05║之果。今舉此因果同體無二用，成十信之初門，還
X04n0223_p0045c06║令諸信者信果成因，還修果法以成因位，十住初
X04n0223_p0045c07║心之上便成正覺，為從證果本智為因也。是故此
X04n0223_p0045c08║經下云以少方便疾得菩提，不同權教菩提同有
X04n0223_p0045c09║為，故立能證所證也。一念之間無有能所，能所盡
X04n0223_p0045c10║處名為正覺，亦不同小乘滅能所也。了能所本無
X04n0223_p0045c11║動故，此乃住法性故。動寂皆平為本智，非動寂故
X04n0223_p0045c12║妄謂為動。愚夫不了，棄動而求寂，為大苦也。故維
X04n0223_p0045c13║摩經云：五受陰洞達空為苦義。為小乘有忻厭故，
X04n0223_p0045c14║即苦生也。以此文殊等十首菩薩，還興果德示悟
X04n0223_p0045c15║眾生。法華經云：以佛智慧示悟眾生，使得清淨故。
X04n0223_p0045c16║以此義故，覺首等十首菩薩，皆從本所事佛，下名
X04n0223_p0045c17║皆同，名之為智。所謂不動智佛、無礙智佛、解脫智
X04n0223_p0045c18║佛，如是十智如來所來，皆表所從本智所來。來處
X04n0223_p0045c19║是己身之智，所來者是因也，即明因從本智果來。
X04n0223_p0045c20║猶如全將金體以成環釧，全將佛體以成菩薩，全
X04n0223_p0045c21║將佛果以作自身。今還以自佛本智成初證也，一
X04n0223_p0045c22║切眾生總皆如是。今從佛所來者，即表初發心時
X04n0223_p0045c23║頓證本智，如佛體用以成初覺，以此正覺為初證
X04n0223_p0045c24║之因，是故彼十首菩薩以表因從果來。次十住位
X04n0223_p0046a01║中十慧菩薩，所謂法慧菩薩、一切慧菩薩、勝慧菩
X04n0223_p0046a02║薩，如是等十慧菩薩，各各與佛剎微塵數菩薩來
X04n0223_p0046a03║至佛所。所從來國本所事佛，所謂殊特月佛、無盡
X04n0223_p0046a04║月佛、不動月佛，如是等十箇月佛所表是果，法慧
X04n0223_p0046a05║等十慧菩薩所表是因，還表因從果來。佛皆為月
X04n0223_p0046a06║者，表此十住之內創證果德，無明熱除性清涼故。
X04n0223_p0046a07║以此義故，表果德清涼故，佛名為月。像此位初證
X04n0223_p0046a08║者，故還同體清涼也。經云：法慧菩薩入菩薩無量
X04n0223_p0046a09║方便三昧，以三昧力故，十方各千佛剎微塵數世
X04n0223_p0046a10║界外，有千佛剎微塵數諸佛，皆同一號，名曰法慧。
X04n0223_p0046a11║普現法慧菩薩前慰歎：善哉！如此言千者，為一一
X04n0223_p0046a12║佛皆滿十方故，不同權教有限量彼此國土也。此
X04n0223_p0046a13║則明此位之中創發心時，因果相成無差別體故，
X04n0223_p0046a14║是故菩薩與佛號名同。但法慧菩薩為印因果為
X04n0223_p0046a15║一體故，佛名與己同名，表一切證道者皆然。前十
X04n0223_p0046a16║信中不動智佛是根本智，此十住中佛果名號月
X04n0223_p0046a17║者，是隨位進修獲益之果。因果者，即是非因果之
X04n0223_p0046a18║因果，但以無依止處名之因果，亦不同外道以情
X04n0223_p0046a19║撥無因果，不同人天凡夫繫成因果，不同此二名
X04n0223_p0046a20║為佛因果也。如此位中十住初首，證此非因果之
X04n0223_p0046a21║因果也，是故初發心時即是佛故。如此位之中無
X04n0223_p0046a22║上慧菩薩，頌曰：凡夫無覺解，佛令住正法，諸法無
X04n0223_p0046a23║所住，悟此見自身。非身而說身，非起而現起，無身
X04n0223_p0046a24║亦無見，是佛無上身。問曰：何故前信位之中，十首
X04n0223_p0046b01║菩薩不入三昧即便說法？又無同名覺首佛而稱
X04n0223_p0046b02║歎，何故此十住位中，法慧菩薩入三昧始說法？又
X04n0223_p0046b03║千佛世界微塵數佛與法慧同名，皆號之為法慧
X04n0223_p0046b04║來慰歎。何故前十信無此等相者，何為也？答曰：為
X04n0223_p0046b05║信位但示果法，因果同舉但令生信，未有實證故
X04n0223_p0046b06║不入三昧，以十住之位入真實證故。以此義故，須
X04n0223_p0046b07║入三昧方能真證，為與眾生成證法則故。為正證
X04n0223_p0046b08║果德同號佛來印成，因果一味故。前信位中但且
X04n0223_p0046b09║成信未正證故，以此不入三昧，亦無同號佛來印
X04n0223_p0046b10║成因果，當如是知、如是信解。如是千佛已，次萬佛
X04n0223_p0046b11║者，明進修行相故。如十行品中，功德林菩薩入菩
X04n0223_p0046b12║薩善思惟三昧，入是三昧已，十方各過萬佛剎微
X04n0223_p0046b13║塵數世界外，有萬佛剎微塵數佛皆同一號，號曰
X04n0223_p0046b14║功德林而現其前，歎慰功德林還如前位，因果同
X04n0223_p0046b15║故。其佛名號與菩薩名同，還以菩薩為因、佛為果
X04n0223_p0046b16║德，二體同故，是故名同。十林菩薩本所來國皆名
X04n0223_p0046b17║為慧，功德林等十林菩薩，各各與佛剎微塵數菩
X04n0223_p0046b18║薩俱，從十方萬佛剎微塵數國土外諸世界中來，
X04n0223_p0046b19║其國名親慧世界、幢慧世界、寶慧世界，如是十慧
X04n0223_p0046b20║世界本所事佛，所謂常住眼佛、無勝眼佛、無住眼
X04n0223_p0046b21║佛，如是等十眼佛。問：何故前十住位中同名法慧
X04n0223_p0046b22║佛，只舉千佛剎微塵為數，所有菩薩來亦過千世
X04n0223_p0046b23║界外來，所來世界名同為華，本所事佛名同為月。
X04n0223_p0046b24║何故此十行位中，本從來國皆同名為慧，本所事
X04n0223_p0046c01║佛同名為眼？何意如是？答曰：為十住位中從凡創
X04n0223_p0046c02║證果德始，從凡夫來故，國土名同皆名為華。為創
X04n0223_p0046c03║住佛所住，自佛智慧開敷故，證佛慧初生諸佛家
X04n0223_p0046c04║故，佛號皆同為月，以表得法清涼如月。此十行位
X04n0223_p0046c05║之中，始終總佛內外俱真，國亦以法為名，佛亦以
X04n0223_p0046c06║法為號。前位始證以表如月清涼，此位已真純名
X04n0223_p0046c07║之為眼。眼者法眼也。為此行中明法眼圓明，應機
X04n0223_p0046c08║照俗以成德故。以次千及萬數漸漸增廣者，明法
X04n0223_p0046c09║界圓明不增不減，但以佛果位菩薩引生方便，引
X04n0223_p0046c10║接凡庸令增勝故，皆為如來密意方便故。如佛名
X04n0223_p0046c11║經無量聲如來日月光明世尊，偏增致敬重加三
X04n0223_p0046c12║禮云滅罪名者，如來方便引凡心生令策志故。豈
X04n0223_p0046c13║謂諸佛體同一味，功德有差別邪？今時佛果中諸
X04n0223_p0046c14║菩薩，安立地位境界增廣如是。漸次言千佛世界、
X04n0223_p0046c15║萬佛世界乃至數終，一一數體緣起相徹，一一數
X04n0223_p0046c16║中始終相入無前後際，是諸佛密意方便故。猶如
X04n0223_p0046c17║十錢去一錢十，總無著一錢十，全成為諸數，如響
X04n0223_p0046c18║應聲同時緣起故。得初即得終，還以性齊時齊緣
X04n0223_p0046c19║起同時故。今此中安立境界法門如此（此下似闕十迴向文）。
X04n0223_p0046c20║
X04n0223_p0046c21║大方廣佛新華嚴經合論卷第五
X04n0223_p0046c22║
X04n0223_p0046c23║音切
X04n0223_p0046c24║映（於敬切。）怯（去劫切。）恡（良刃切。）斟（職深切。）酌（之若切。）倣（分兩切。）遺
X04n0223_p0047a01║（以規切。）