X04n0223_p0047a02║
X04n0223_p0047a03║
X04n0223_p0047a04║
X04n0223_p0047a05║大方廣佛新華嚴經合論卷第六
X04n0223_p0047a06║唐于闐國三藏沙門實叉難陀譯經
X04n0223_p0047a07║唐太原方山長者李通玄造論
X04n0223_p0047a08║唐福州開元寺沙門志寧釐經合論
X04n0223_p0047a09║【論】初地菩薩多百法明門王，化多百佛世界；二地
X04n0223_p0047a10║菩薩多千法明門王，化多千佛世界者，不同權教
X04n0223_p0047a11║實有分限，如前數法互相徹入。又如人以指畫空，
X04n0223_p0047a12║作百千微塵數分，復以手除之令盡，然彼空中無
X04n0223_p0047a13║有增減。以情量故，見彼虗空數有增減。此經亦爾，
X04n0223_p0047a14║所有菩薩安立諸地法門增減，亦復如是。為成諸
X04n0223_p0047a15║有情故，使令進修。若也一槩皆平，無心進也。凡夫
X04n0223_p0047a16║無有策修之心，發心修至不修，方知萬法無修也。
X04n0223_p0047a17║而實教菩薩，一得一切得，為稱法體中無前後故。
X04n0223_p0047a18║猶如帝網光影，互相參徹相入，無前後際也。亦如
X04n0223_p0047a19║百千寶鏡同臨妙像，一一鏡中影像相入，色像齊
X04n0223_p0047a20║平。如佛果位中諸菩薩，為從性起法身根本智，為
X04n0223_p0047a21║十住之中創證心故，所有法門境界皆悉依本，以
X04n0223_p0047a22║體用通收皆悉徹故。還以性齊即時齊故，更有餘
X04n0223_p0047a23║不齊之法為不可也。不同權學情障未亡，九地已
X04n0223_p0047a24║來未見佛性，所立地位皆有分劑而實可得，為未
X04n0223_p0047b01║見佛性有假真如障故。是故經云：十地差別，如空
X04n0223_p0047b02║中鳥跡。如是地位法門權施增減，為逐眾生情故。
X04n0223_p0047b03║體道者，真俗便為一真也。一切真故，都無假法。不
X04n0223_p0047b04║可於此圓教作增減見，同其漸也。此經所有一切
X04n0223_p0047b05║眾海，菩薩、天、龍、諸神等眾，皆佛果位海。諸菩薩眾
X04n0223_p0047b06║非是凡夫，欲令入者即同聖故。明毗盧遮那攝化
X04n0223_p0047b07║境界等眾生徧故，皆是佛果位眾，以化儀主伴故。
X04n0223_p0047b08║如是果德位眾，共會成法，示悟眾生。成法之後，入
X04n0223_p0047b09║法界品中，文殊師利以此果德法門，出祇園會外
X04n0223_p0047b10║南行，欲往覺城中利樂於人。舍利弗六千比丘路
X04n0223_p0047b11║上發心，得十耳十眼。覺城東會，善財徧求諸友，一
X04n0223_p0047b12║生佛果圓明。五百優婆塞、五百優婆夷、五百童子、
X04n0223_p0047b13║五百童女，皆如善財經文，不可一一具陳，同會總
X04n0223_p0047b14║皆如是。若也無緣，總亦不聞。如祇園羅漢比丘等
X04n0223_p0047b15║同會，不聞不見如來說此華嚴經典。是五眾同會，
X04n0223_p0047b16║於文殊所同聞此法，悉皆同證之流。是故經云：此
X04n0223_p0047b17║經不入凡夫手。能深信者，情過三乘權學之流，何
X04n0223_p0047b18║況能證者。故此經賢首品中云：一切世間羣生類，
X04n0223_p0047b19║尠有欲求聲聞乘，求緣覺乘轉復少，求大乘者甚
X04n0223_p0047b20║希有。求大乘者猶為易，能信此法為甚難。是故當
X04n0223_p0047b21║知，正集海會，未有人中凡夫，純是諸天果位菩薩
X04n0223_p0047b22║集會，成其教法。文殊覺城所化，始明以此教法，將
X04n0223_p0047b23║用利樂閻浮提眾生。善財等五眾，總表實得此法
X04n0223_p0047b24║者，餘意如前所明。如是來眾，純是果位菩薩來明
X04n0223_p0047c01║果德，用備上機，都無權教菩薩、小乘人天、凡夫因
X04n0223_p0047c02║果等眾來集此會。權教菩薩至於九地已來，不預
X04n0223_p0047c03║此眾，何況凡夫。何以故？為行六波羅蜜故。有雖行
X04n0223_p0047c04║十波羅蜜者，由三僧祇劫成道果德故。不同此教，
X04n0223_p0047c05║一時即一切時，非情所收故。出祇園會文殊南行，
X04n0223_p0047c06║六千比丘路上發心者，此明許聲聞亦有最上之
X04n0223_p0047c07║器，堪能入此最上乘中。又彼六千比丘於舍利弗
X04n0223_p0047c08║所皆新出家，未忻小果，以器利故方能發心至此
X04n0223_p0047c09║位流。若登小果卒迴難得，如舍利弗即是影響聲
X04n0223_p0047c10║聞，非實聲聞也，即是已登佛位入流接凡。以此義
X04n0223_p0047c11║故，此經來眾與權教不同。化佛設有處純會菩薩
X04n0223_p0047c12║無小乘者，亦不同此教。何以故？或有教說即因成
X04n0223_p0047c13║佛者，即不行五位，或五位行相體用不同，如前已
X04n0223_p0047c14║述故。如是准例無有同者，法既不同眾亦全別。又
X04n0223_p0047c15║於此經中所有來眾有十種同，法與諸經來眾不
X04n0223_p0047c16║同：一色身同、二法身根本智同、三慈悲智位次同、
X04n0223_p0047c17║四言說法輪同、五來處同、六所成法則同、七與佛
X04n0223_p0047c18║因果同、八事佛師弟同、九報身國土圓滿同、十懷
X04n0223_p0047c19║疑獲益同。一色身同者，如五位中諸菩薩各從十
X04n0223_p0047c20║方來，一一方來眾皆有十佛剎微塵數眾菩薩來，
X04n0223_p0047c21║皆金色身目髮紺青，與當位菩薩色身相似，諸天
X04n0223_p0047c22║八部之眾當類相似，明得法同故報亦同。如初會
X04n0223_p0047c23║中有五十五種部類雖別，明行門攝化異故。然其
X04n0223_p0047c24║行相身色法門，五十五部互相參徹，一行作多行、
X04n0223_p0048a01║多行作一行、一身作多身、多身作一身相似故。前
X04n0223_p0048a02║後十處十會例然。二法身本智同者，如十處十會
X04n0223_p0048a03║中所有眾海，皆同如來法性身本智慧故。設有新
X04n0223_p0048a04║學凡夫入會之者，見聞佛法剎那證入，皆齊如來
X04n0223_p0048a05║法性身根本智故，無有入會見聞法者。不同佛身
X04n0223_p0048a06║智慧者，五百羅漢身在會內，不見不聞不知不覺。
X04n0223_p0048a07║此之大會及所說法門，不同權教菩薩，一乘人天
X04n0223_p0048a08║八部同會，見佛聞法獲益全殊。三慈悲智同者，法
X04n0223_p0048a09║身本智及差別智，慈悲體同解行合故，為文殊普
X04n0223_p0048a10║賢佛果始終一法故。如華嚴經三寶者，佛為佛寶、
X04n0223_p0048a11║文殊為法寶、普賢為僧寶，是古今佛之舊法故。若
X04n0223_p0048a12║合即一切皆同，為本如是故，非造作有、非成壞故。
X04n0223_p0048a13║四言說法輪同者，如經中五位菩薩各十方來，一
X04n0223_p0048a14║一方各有十佛剎微塵數菩薩來至此會，十方世
X04n0223_p0048a15║界皆悉如是，一時雲集異口同音，十方眾海一時
X04n0223_p0048a16║說偈皆同文句，名字恰合一無差別，為智慧同、法
X04n0223_p0048a17║行同，所說法門十方世界一種皆同，不似餘經之
X04n0223_p0048a18║眾解行差別有得不得故。五五位菩薩眾來處同
X04n0223_p0048a19║者，為此五位菩薩所來會者，十方一切處皆至。又
X04n0223_p0048a20║十方世界及微塵中，一一菩薩皆共住，為居法界
X04n0223_p0048a21║體，自他彼此遠近情盡故，總不出一塵故，亦本來
X04n0223_p0048a22║無入故，不似權教三祇未滿諸見未亡，來至此已
X04n0223_p0048a23║各還本土。又未論一塵之境圓法界故，然通變皆
X04n0223_p0048a24║有限故，皆言神通非本法故。六所成法則同者，十
X04n0223_p0048b01║信十住五位六位菩薩行門，十方世界同施設故，
X04n0223_p0048b02║十方世界古今諸佛同此法故，頓示因果在剎那
X04n0223_p0048b03║中，其法元來無前後故，非同權教因前果後故。十
X04n0223_p0048b04║地位終方始見性，地前菩薩是凡夫故，設有地前
X04n0223_p0048b05║成佛者，推為誓願力能非本法故，或推地上菩薩
X04n0223_p0048b06║引諸凡夫起勝行故，非論本法本來佛故。此華嚴
X04n0223_p0048b07║經所施法則，直論根本智佛自乘門，不論權教開
X04n0223_p0048b08║三乘門設多劫故，直明眾生本來自體無作者故，
X04n0223_p0048b09║性本自法界元真佛智慧故，以為所乘也。七與佛
X04n0223_p0048b10║因果同者，既是文殊法身智身諸佛果德，普賢行
X04n0223_p0048b11║門本來一法，此諸眾海皆悉同之，故初發心時便
X04n0223_p0048b12║成正覺，於一剎那際皆得此之法者，不許於剎那
X04n0223_p0048b13║際外有別時得者，即非本法故。若有人於佛法中
X04n0223_p0048b14║見佛成道，作劫量延促處所而生見者，信亦未成，
X04n0223_p0048b15║未論修道見道，是故修道者莫作如是順情所迷，
X04n0223_p0048b16║妄云修道輪轉生死無有休息，此是情量非是佛
X04n0223_p0048b17║法。是故此經來眾皆與佛果位齊，還成佛果位法。
X04n0223_p0048b18║若有見聞悟入，皆同佛果位，為依本智慧法故。八、
X04n0223_p0048b19║事佛師弟同者，如因陀羅網，影互相徹。此十會法
X04n0223_p0048b20║界海中菩薩，徧法界中一切佛所，皆有其身，奉事
X04n0223_p0048b21║諸佛，成師弟之敬門。能同佛果，師弟之敬不失故；
X04n0223_p0048b22║不同權教，有自他佛故；有往彼佛所來，還歸自土
X04n0223_p0048b23║故；不同此教，不移本處，不作神通，而依本法恒徧
X04n0223_p0048b24║滿故；承事諸佛，能同別故。九、報身圓滿國土同者，
X04n0223_p0048c01║為以實法故而起信修，法既恒徧，身亦徧故。依法
X04n0223_p0048c02║智行，身土皆圓，此以一圓即一切滿故。以無作智，
X04n0223_p0048c03║終大小量故。為依本法身、智身，為依正報亦等故。
X04n0223_p0048c04║十、懷疑獲益同者，如初會中五十五眾，一時同疑
X04n0223_p0048c05║心念，同請如來放光，示現果德；一時同益諸眾，各
X04n0223_p0048c06║得一法，一人得諸人之法。已下九會，皆悉如是。如
X04n0223_p0048c07║上來眾十種同法，比於餘教，全無相似。此本智、本
X04n0223_p0048c08║法、本時、本處，古佛本法六位行門，大眾之海，充滿
X04n0223_p0048c09║虗空微塵之中，重重如是，一時集會。如此經中大
X04n0223_p0048c10║眾之海，從前至後，皆是成就彰表如來所乘五位、
X04n0223_p0048c11║六位佛因果門，無有一人得三乘果者。皆以此法，
X04n0223_p0048c12║十住初心，體用齊佛，依本智法故，不增不減，於法
X04n0223_p0048c13║體性，任運利生。十處、十會來眾行相，隨文釋義，方
X04n0223_p0048c14║可料簡。
X04n0223_p0048c15║第八、明所施法門理事別者。如化佛權教中說：有
X04n0223_p0048c16║情有佛性，無情無佛性，一切草木不能成道轉法
X04n0223_p0048c17║輪等。如華嚴經，即是越情實教，即不如彼化佛權
X04n0223_p0048c18║宗。約凡化教，如功德林菩薩等。十林菩薩所從來
X04n0223_p0048c19║國，國亦名慧，一切境界總名慧體。何以然者，無有
X04n0223_p0048c20║情無無情故。所以然者，無二見故，為一真智境界，
X04n0223_p0048c21║無成佛者無不成者故。夫有情無情者，此是依業
X04n0223_p0048c22║說。夫論成佛者，非屬業故。若非屬業者，即非有情
X04n0223_p0048c23║非無情故。何得於出情法上，計言有成佛不成佛
X04n0223_p0048c24║耶？彼有情此無情者，是業收非佛解脫故。豈將自
X04n0223_p0049a01║己情業之計，作如是卜量情與非情、成與不成？如
X04n0223_p0049a02║經所說：是諸法空相，不生不滅，不垢不淨，世間相
X04n0223_p0049a03║常住，諸法住法位。如是之道，為有情及非情邪？如
X04n0223_p0049a04║此華嚴經中大意，本無凡聖情與非情全真法體，
X04n0223_p0049a05║為一佛智境界，更無餘事。莫將凡夫情量妄作斟
X04n0223_p0049a06║量。若存情計者，見有情成佛，見無情不成佛，此為
X04n0223_p0049a07║自身業執。如是解者，終不成佛。夫言理性徧非情
X04n0223_p0049a08║者，而不同有情成佛者，此由未見法空，不依實慧，
X04n0223_p0049a09║未了得世間諸相本來常住，但見隨情識變生滅
X04n0223_p0049a10║之相，而妄斟酌言非情但有，其理徧故。只如成佛，
X04n0223_p0049a11║豈可理外別有佛耶？若理即是佛者，於此理中，情
X04n0223_p0049a12║與非情本無異相，豈從妄見立情非情耶？如佛是
X04n0223_p0049a13║非情，應不得成佛。若有成大菩提者，不依此二見。
X04n0223_p0049a14║是故法華經，會權歸一實。經云：種種性相義，我及
X04n0223_p0049a15║十方佛，乃能知是事。聲聞辟支佛，不退諸菩薩，如
X04n0223_p0049a16║是等三乘，權學總皆不能了。廣如彼經。如華嚴經
X04n0223_p0049a17║中，無有情與非情俱為智智境界，一切山河樹木
X04n0223_p0049a18║皆能現佛，菩薩身及說法與佛體同，能同能別，自
X04n0223_p0049a19║在無礙。佛於世界中，住持安立自在莊嚴，境界差
X04n0223_p0049a20║殊，莊嚴各異，於其妙剎國土莊嚴，一一境中纖塵
X04n0223_p0049a21║之內佛身出現，剎海重重，佛身無盡，佛身毛孔亦
X04n0223_p0049a22║復如是，境界重重，佛身無盡，互相徹入，能同能別，
X04n0223_p0049a23║全同全異，淨穢國土無障無礙。不論如是情與非
X04n0223_p0049a24║情，是故今言所施教門別。又權教之中，諸行為先，
X04n0223_p0049b01║佛果在十地之後。此教之中，佛果根本智為先證，
X04n0223_p0049b02║以差別智而互為資，因果行相一時頓徹，無前後
X04n0223_p0049b03║際，一成一切成，一壞一切壞，不同餘教一地修一
X04n0223_p0049b04║地，以為性齊、時齊、行齊、智齊故。以修定慧，用智觀
X04n0223_p0049b05║之，莫將情解。
X04n0223_p0049b06║第九明與諸三乘得果別者，如經所說，為聲聞人
X04n0223_p0049b07║說四諦法生老病死，為緣覺人說十二緣行，為諸
X04n0223_p0049b08║菩薩說應六波羅蜜。今此華嚴經亦說四諦法，即
X04n0223_p0049b09║與聲聞四諦法不同，如四諦品中廣明，皆為四諦
X04n0223_p0049b10║明苦集本真元來是根本智，不同三乘有忻厭故。
X04n0223_p0049b11║又五地菩薩作十諦觀，一切十方世界諸佛皆說
X04n0223_p0049b12║四諦法輪，但隨類音不同爾。如世間孔老一切治
X04n0223_p0049b13║眾生法，總是四諦法，但隨器所授深淺不同，或說
X04n0223_p0049b14║十二分教門，或作呪說，皆為四諦法輪所收。聲聞
X04n0223_p0049b15║之人但隨自根器得一分斷苦之教，只如小乘斷
X04n0223_p0049b16║苦之法，廣如小乘等部所說。且約四乘總相所趣
X04n0223_p0049b17║成果處論之，聲聞觀苦集二諦深生厭離，作無常
X04n0223_p0049b18║不淨白骨微塵等觀，知身空寂，隨空寂法智滅身
X04n0223_p0049b19║亡，不生悲智名之為滅，以此滅處名為涅槃。設當
X04n0223_p0049b20║從空起後，亦無世間三毒等過，為在道前修諸觀
X04n0223_p0049b21║等，以觀折伏如呪毒蛇。又修生空，知心性滅本來
X04n0223_p0049b22║無我，以此人無我法故，空三毒業不生悲智，出定
X04n0223_p0049b23║入定無離此修，不離此者畢竟同空，悲心頓息名
X04n0223_p0049b24║為滅諦，滅伏諸苦名為滅諦，以此滅諦名為道諦。
X04n0223_p0049c01║如楞伽經說：譬如昏醉人，酒消然後覺，彼覺法亦
X04n0223_p0049c02║然，得佛無上身。如是等比不依佛慧偏修空定，從
X04n0223_p0049c03║此知過迴心從正能成佛身。如經所說有永滅者，
X04n0223_p0049c04║為滯寂故責令早修不應永滅也，為修生涅槃非
X04n0223_p0049c05║永滅故。此乃大乘經中自有和會，如華嚴經中都
X04n0223_p0049c06║無此文。如緣覺之流知十二緣生之法本來無實
X04n0223_p0049c07║自體皆空，知身知心自皆無主，身心無主性恒無
X04n0223_p0049c08║我，以無我故無明便滅，無明滅十二緣滅，逍遙任
X04n0223_p0049c09║性獨覺自居，異聲聞故不趣於寂，異菩薩故無有
X04n0223_p0049c10║悲智。准不趣寂故即勝聲聞，准能持法故即不如
X04n0223_p0049c11║聲聞。以聲聞之人聞佛所說大乘經典亦能宣傳，
X04n0223_p0049c12║但未親證，如淨名所責，無以生滅心行說實相法。
X04n0223_p0049c13║權教菩薩創迴二乘及小菩薩，未能全具大悲智
X04n0223_p0049c14║者，如大品經等是也。但說六波羅蜜，引起小根令
X04n0223_p0049c15║成智慧，以彼偏修定業滯在無智故。但說六波羅
X04n0223_p0049c16║蜜，以根劣故猶怖生死。未說七八九十波羅蜜等，
X04n0223_p0049c17║為無方便波羅蜜成其大悲故，處於生死能運度
X04n0223_p0049c18║故。如仁王經中，外凡內凡修六波羅蜜作六種人
X04n0223_p0049c19║王，忍等已上四波羅蜜俱是四種輪王，十地十聖
X04n0223_p0049c20║修十波羅蜜能成十種天王。又餘經漸迴彼二乘
X04n0223_p0049c21║分學及頓學等根成其悲智，雖修十波羅蜜猶修
X04n0223_p0049c22║假真如觀，作諸法從本已來自體凝然不遷不變
X04n0223_p0049c23║觀，破修空有二執成不生不滅法門，猶觀當情九
X04n0223_p0049c24║地已來未明佛性，為修彼假智乃成障故，如前已
X04n0223_p0050a01║說。如此經為上上根人頓示本智初心創發，十住
X04n0223_p0050a02║位上即與佛同智慧，如善財妙峯山頂得憶念一
X04n0223_p0050a03║切諸佛智慧光明，是其義也。以依本智法即無所
X04n0223_p0050a04║修故、本無障故，任運悲智不作而成，隨緣六道無
X04n0223_p0050a05║非法界，了緣生法自體恒真更無修作，所有念慮
X04n0223_p0050a06║皆從智生，但知任運對現色身，說法應機如響相
X04n0223_p0050a07║對，恒處生死流法身常寂，雖經多劫體不移時，入
X04n0223_p0050a08║死出生非沒生也。任大悲智法隨緣故，法應如是
X04n0223_p0050a09║性無憂惱，不住證修法如是故。龍女善財總明如
X04n0223_p0050a10║是此法難信，三乘拱手遙推是化非是人修，直說
X04n0223_p0050a11║僧祇逐情立劫，焉能信此無時智門？是故經云能
X04n0223_p0050a12║信此法為甚難者，即其事也。設經多劫勤苦作修，
X04n0223_p0050a13║有得有求，作長作短，作是作非，作成作壞，捨身壞
X04n0223_p0050a14║命，豈有成佛之期？何如初心即須如是入佛智境
X04n0223_p0050a15║修學，豈不省力不枉功邪？以此義故，聲聞、緣覺、權
X04n0223_p0050a16║教菩薩，不真解四諦、十二緣及真如法身實智境
X04n0223_p0050a17║界，皆是毗盧遮那方便引修，向此華嚴真實之海，
X04n0223_p0050a18║令歸本法任智施為，所修諸地隨智所作不起能
X04n0223_p0050a19║心，而皆成辨一切種智，不似諸教地上別作對治。
X04n0223_p0050a20║但十信終心、十住初位，即自了知混然法界本智
X04n0223_p0050a21║慧境，凡聖不異脫體全真，不見有情無情、有性無
X04n0223_p0050a22║性，如是繫障任法不生。如經所說，如來成等正覺
X04n0223_p0050a23║出興於世，以其自身之智普見眾生成等正覺，善
X04n0223_p0050a24║惡情絕性相無殊，雖度眾生而無度者，是則名為
X04n0223_p0050b01║種如來相諸善根故。如是之法付囑流通，全與三
X04n0223_p0050b02║乘淺深懸異。如大乘、權學二乘及人天，不聞如此
X04n0223_p0050b03║華嚴經典上上根流，唯希佛因果位諸菩薩等而
X04n0223_p0050b04║能聞之。如上四乘之內具有明證，如是所乘既別
X04n0223_p0050b05║見諦全殊，於一名言淺深全隔。又如華嚴？十地品
X04n0223_p0050b06║所說，五地菩薩修十種四諦觀，六地菩薩修十種
X04n0223_p0050b07║十二緣，以此不同三乘、四諦、十二緣
X04n0223_p0050b08║第十、明所付法藏流通別者，如此如來出現品中
X04n0223_p0050b09║說：佛子！此法門如來不為餘眾生說，唯為趣向大
X04n0223_p0050b10║乘菩薩者說，唯為乘不思議乘菩薩說。此經法門
X04n0223_p0050b11║不入一切餘眾生手，唯除菩薩摩訶薩。佛子！譬如
X04n0223_p0050b12║轉輪聖王所有七寶，因此寶故，顯示輪王。此寶不
X04n0223_p0050b13║入餘眾生手，唯除第一夫人所生太子，具足成就
X04n0223_p0050b14║聖王相者。若轉輪王無此太子具眾德者，正命終
X04n0223_p0050b15║後，此諸寶等於七日中悉皆散滅。佛子！此經珍寶
X04n0223_p0050b16║亦復如是，不入一切餘眾生手，唯除如來法王真
X04n0223_p0050b17║子，生如來家，種如來相諸善根者。佛子！若無此等
X04n0223_p0050b18║佛之真子，如是法門不久散滅。何以故？一切二乘
X04n0223_p0050b19║不聞此經，何況受持、讀誦、書寫、分別解說？唯諸菩
X04n0223_p0050b20║薩乃能如是。是故菩薩聞此法門，應大歡喜，以尊
X04n0223_p0050b21║重心恭敬頂受。何以故？菩薩摩訶薩信樂此經，疾
X04n0223_p0050b22║得阿耨多羅三藐三菩提故。解云：生如來家者，自
X04n0223_p0050b23║覺自身法身根本智，與佛真性性相平等，同無性
X04n0223_p0050b24║味，混然法界，自他情盡。唯佛智慧明徹十方，無性、
X04n0223_p0050c01║無依、無生死性，名為生在佛家。以自體無作平等
X04n0223_p0050c02║悲智力故，紹隆正法，統治眾生，隨所應作，以法調
X04n0223_p0050c03║伏，令諸眾生差生死業，所有一切安樂之法皆悉
X04n0223_p0050c04║樂之，是則名為持佛家法。又云：種如來相諸善根
X04n0223_p0050c05║者。解云：證佛法身，性同法界，同佛悲智。如是信修，
X04n0223_p0050c06║理事不殊，性相平等。如是學者，種如來相，同佛善
X04n0223_p0050c07║根，不同權教，付囑三乘，聲聞、菩薩所共流通。又三
X04n0223_p0050c08║乘之教多付囑諸聖及未生佛家者諸凡夫，此經
X04n0223_p0050c09║付囑最上大心凡夫，唯求如來不思議乘生佛家
X04n0223_p0050c10║者。若無大心凡夫求此法門生如來家，此經當滅。
X04n0223_p0050c11║何以故？為此經難信。設有聖說，凡夫不信不證，此
X04n0223_p0050c12║經當滅。若不如是付囑凡夫令生佛家，聖位菩薩
X04n0223_p0050c13║有一切佛世界微塵數如來，何慮此經散滅？當知
X04n0223_p0050c14║如是如來意者，令諸凡夫而起信修得生佛家，不
X04n0223_p0050c15║念已齊佛位諸菩薩眾。諸有行者應如是知。何故
X04n0223_p0050c16║三乘之教多付囑諸聖者令使流通，及付囑未生
X04n0223_p0050c17║佛家諸凡夫等？為三乘之法未出情塵，明法未真
X04n0223_p0050c18║易信解故，且令凡聖共讚令教流行，善根不斷未
X04n0223_p0050c19║出情量，不似此十信之終剎那即佛故。以此義故，
X04n0223_p0050c20║三乘之教且漸引生未出情塵，三僧祇劫方得作
X04n0223_p0050c21║佛。順情之教根易信故，凡聖共讚皆得流通，不同
X04n0223_p0050c22║華嚴十方諸佛根本智法及差別智、大慈大悲法。
X04n0223_p0050c23║出情塵教深難信故，要待入證十住之位，生在佛
X04n0223_p0050c24║家為佛真子方是流通。但有聖說無入證者不名
X04n0223_p0051a01║流通，但有凡夫說教無入證者亦不名流通，為自
X04n0223_p0051a02║法不明疑情猶在，不破自他暗故、未能決定知佛
X04n0223_p0051a03║意故。以此義故，要待入證同諸佛智心，方可決知
X04n0223_p0051a04║佛教門故。以是義故，付囑大心凡夫入證者故始
X04n0223_p0051a05║名流通，但聞不契不名流通。
X04n0223_p0051a06║第四明成佛同別
X04n0223_p0051a07║夫智身寥廓，總萬象以成軀；萬象無形，與智身而
X04n0223_p0051a08║齊體。違真相隔，得本形同，只為乖本相殊，致使化
X04n0223_p0051a09║儀各別。或見形羸道樹，藉草蓐以微軀；或見色究
X04n0223_p0051a10║竟天，處蓮華之妙相；或見寶菩提樹，居淨土以成
X04n0223_p0051a11║真；或見遠劫修行；或見剎那當證；或見報身圓滿，
X04n0223_p0051a12║相海無邊；或見化體分身，具三十二相。如是殊形
X04n0223_p0051a13║異狀，徧含識以情根，萬別千差，言何能悉？且約人
X04n0223_p0051a14║天共感四乘權實之流，細作十門成道差別，使得
X04n0223_p0051a15║童蒙起信，發解除疑，識本離權，情希勝德。十門者：
X04n0223_p0051a16║第一、成佛身別；第二、成佛時別；第三、菩提樹別；第
X04n0223_p0051a17║四、所坐座別；第五、同住眾別；第六、所示相別；第七、
X04n0223_p0051a18║轉法輪別；第八、轉法輪處別；第九、大會莊嚴別；第
X04n0223_p0051a19║十、所受法門別。第一、成佛身別者，此毗盧遮那佛
X04n0223_p0051a20║身，如經所說，有九十七種相及無盡相身，非三十
X04n0223_p0051a21║二相、八十種好身。第二、成佛時別者，如權教中，佛
X04n0223_p0051a22║生之後，即以逾城出家，菩提樹下成等正覺時，以
X04n0223_p0051a23║之為時。如毗盧遮那佛即實不如是，如來安立化
X04n0223_p0051a24║相，為度三乘眾生，應見如是出家成佛。如華嚴經
X04n0223_p0051b01║中，實法界海即不如是，如法華經云：吾從成佛已
X04n0223_p0051b02║來，經無量阿僧祇劫。此即是迴彼三乘人。就實而
X04n0223_p0051b03║論，此毗盧遮那佛依本法界成大菩提，還依本法
X04n0223_p0051b04║界無始無終，不出不沒，無成無壞，無有時分。此經
X04n0223_p0051b05║云：如來不出世，亦無有涅槃。此為實說。又頂著華
X04n0223_p0051b06║冠，本非出家，都無八相之事。若有人能知如來不
X04n0223_p0051b07║出不沒，不成不壞，即知如來常住在世，常轉法輪，
X04n0223_p0051b08║即是毗盧遮那出興於世。又從兜率天下降神，入
X04n0223_p0051b09║母胎，轉法輪，入涅槃，不出一剎那際，彼天猶未下，
X04n0223_p0051b10║母胎猶未出，此已入涅槃，一切法事總畢。第三、菩
X04n0223_p0051b11║提樹別者，三乘之中見佛道樹是木樹，高下稱人
X04n0223_p0051b12║間。如一乘中如來成道所居之樹，即寶樹，高顯殊
X04n0223_p0051b13║特。如金剛藏身中所現之樹，高百三千大千世界，
X04n0223_p0051b14║其身周圓，廣十三千大千世界，大意總一切處徧
X04n0223_p0051b15║故。第四、所坐座別者，三乘中化身成道，棄榮貴，藉
X04n0223_p0051b16║草蓐。此一乘中本身成道，坐寶蓮華師子之座，妙
X04n0223_p0051b17║寶嚴飾，具眾莊嚴。第五、大眾別者，為毗盧遮那佛
X04n0223_p0051b18║所有大眾圍繞，皆是普賢、文殊等眾，及有新發意
X04n0223_p0051b19║者，皆是志求佛果法界之眾，非是三乘權學為求
X04n0223_p0051b20║聲聞、緣覺，厭苦菩薩之道，樂生淨土之眾。設有聲
X04n0223_p0051b21║聞之眾，若未迴心，如聾不聞，不知不見，說此甚深
X04n0223_p0051b22║華嚴經典，亦非因前經三祇劫後得果之眾也，皆
X04n0223_p0051b23║智圓多劫一際，無前後時之眾。第六、示相別者，如
X04n0223_p0051b24║權教中即以兜率天受生、降神、入胎、八相、成道等，
X04n0223_p0051c01║一乘教中即以初發心住會法身本智以為正覺，
X04n0223_p0051c02║情絕始終，不見時遷及以不遷，不乖當念蘊功即
X04n0223_p0051c03║佛，都無時分遷轉之相，應真自性常轉法輪，不似
X04n0223_p0051c04║權教八相等事，或於摩醯首羅天坐華王之寶座，
X04n0223_p0051c05║或以三千大千之國土以為報境。如是施設分量
X04n0223_p0051c06║限劑者，皆引眾生之化儀，漸令心廣，未為究竟之
X04n0223_p0051c07║實相也。如此華嚴法界之妙門者，約分十佛剎塵，
X04n0223_p0051c08║蓮華藏剎海參映重重，為明無盡佛國互相徹入，
X04n0223_p0051c09║一一佛剎皆滿十方，十佛剎塵國土皆無限礙，身
X04n0223_p0051c10║土相稱，都無此彼往來之相，不同三乘為小根故，
X04n0223_p0051c11║權安分劑身土之相。如此盧舍那之相海也，纖塵
X04n0223_p0051c12║匪隔其十方，毛孔詎虧於剎海？三乘示相者，螢光
X04n0223_p0051c13║不可以比日月之照功，琉璃難以類摩尼之淨德，
X04n0223_p0051c14║此乃非由佛爾，只為器劣故然。第七、轉法輪別者，
X04n0223_p0051c15║化佛轉三乘法輪，毗盧遮那轉一乘法輪。一乘者，
X04n0223_p0051c16║所謂佛乘。如法華經云：佛乘唯有一，無二亦無三，
X04n0223_p0051c17║但以假言說，引導於羣生。乃至乘如來乘直至道
X04n0223_p0051c18║場，為法華經會三乘引令至實，如前依判教分宗
X04n0223_p0051c19║門中已說。只為三乘種性人，還依本種性作三乘
X04n0223_p0051c20║教說，說龍女剎那成佛是化，反成謗教，不順佛心。
X04n0223_p0051c21║元佛本意者，令龍女剎那成佛為本法，法自無時
X04n0223_p0051c22║證盡，時處即為實法，反云是化，此是苦哉！當復奈
X04n0223_p0051c23║何？不期甘露反成毒藥，翻將寶玉喚作泥塵，以實
X04n0223_p0051c24║為虗，將虗為實。請後達士，莫踵前賢先聖法門，普
X04n0223_p0052a01║咸垂訓。隨根權實，事非一途，深可久思，具閑佛意，
X04n0223_p0052a02║了明權實，順教流通，不滯諸根，權實俱濟。只可引
X04n0223_p0052a03║小歸大，眾聖允心；以實成虗，佛不悅可。依宗傳教，
X04n0223_p0052a04║福利人天，使得金玉煥然，各不沈沒。是故毗盧遮
X04n0223_p0052a05║那佛說佛乘，化佛說三乘。化佛教中，法華、涅槃漸
X04n0223_p0052a06║漸引權令歸實門，即龍女剎那成佛，雪山肥膩草，
X04n0223_p0052a07║喻若牛食者純得醍醐等是也。皆為分有未具，全
X04n0223_p0052a08║示一一具足因果報相之門，唯此華嚴具足，是故
X04n0223_p0052a09║今言轉法輪別。第八、轉法輪處別者。權教中化佛
X04n0223_p0052a10║轉法輪，或言鹿園，或言給孤獨園等，皆有處所上
X04n0223_p0052a11║下往來。此經即十處、十會及一切塵中佛國、佛身，
X04n0223_p0052a12║重重重重，重重無盡，無盡無盡，常轉法輪，不去不
X04n0223_p0052a13║來，不出不沒。十會名處，後當更明，皆云不離菩提
X04n0223_p0052a14║場而昇一切處，經自具言。第九、大會莊嚴別者。說
X04n0223_p0052a15║此經時，天上、人中，十會、十處，一時普集十方聖眾。
X04n0223_p0052a16║大心眾生無有三乘定性未迴心者，設在其會，不
X04n0223_p0052a17║在其流。又十會之眾各從十方來，隨所來方皆云
X04n0223_p0052a18║有十佛剎微塵眾而來集會，位位地地以次十百
X04n0223_p0052a19║千增多為明無盡。又一一會眾皆徧法界，重重重
X04n0223_p0052a20║重參光影像，纖塵之內亦眾會重重，一一塵中眾
X04n0223_p0052a21║會皆與法界虗空等，乃至於一小眾生身內成等
X04n0223_p0052a22║正覺，眾海重重轉正法輪，其彼眾生不知不覺。如
X04n0223_p0052a23║是眾會皆為諸佛菩薩性徧一切處，身土眾會皆
X04n0223_p0052a24║徧一切處故。不似三乘中化佛眾會皆有處所限
X04n0223_p0052b01║量分劑往來，為眾生根小非佛故。然第十所授法
X04n0223_p0052b02║門別者，如權教中或從小乘漸漸修習無常苦空，
X04n0223_p0052b03║厭老病死修四諦觀，於中苦集二諦以為世諦，滅
X04n0223_p0052b04║道二諦以為真諦，觀彼苦集真實是苦，深生厭離
X04n0223_p0052b05║趣求寂滅，以無常不淨白骨等觀觀彼微塵成於
X04n0223_p0052b06║空觀，故苦集本無識滅智亡，以空為證且令苦盡，
X04n0223_p0052b07║然後方為說大乘法，令使迴心修法空觀，行諸六
X04n0223_p0052b08║度漸起悲智。或有大乘菩薩種性者，觀行對治似
X04n0223_p0052b09║彼小乘，性有慈悲樂行諸度，不取空證留惑益生，
X04n0223_p0052b10║成法空等觀。或有大乘菩薩種性，一下頓修假真
X04n0223_p0052b11║如等觀，以假真如門加行調伏，經三僧祇劫十地
X04n0223_p0052b12║見性方始成佛。或有教說，地前三賢菩薩，以觀力
X04n0223_p0052b13║故，折伏無明，地上見道。或有教說，三賢菩薩，少分
X04n0223_p0052b14║得見法身。如是等說，總是三乘權教，所說如此。華
X04n0223_p0052b15║嚴經即不爾，直為上上根人，一下直授法界自體
X04n0223_p0052b16║根本法身。古佛智海，迷在無明，頓令以方便三昧，
X04n0223_p0052b17║而令現之。全將佛果，頓授十住初心一念一時一
X04n0223_p0052b18║際一法界門，頓收文殊普賢萬行理事，更無情量，
X04n0223_p0052b19║卷舒延縮，不廢隨俗。時劫了然，具存三世日月，歲
X04n0223_p0052b20║數差別，了然明著。然其歲劫，當自不移，常與無常，
X04n0223_p0052b21║不成不壞。法本如是，了知苦諦，本來聖諦，元無諸
X04n0223_p0052b22║苦，亦無涅槃。若如是信解，如是證入，經云：以少分
X04n0223_p0052b23║方便，疾得菩提。即以智幻門，幻生其身，等眾生界，
X04n0223_p0052b24║同眾生事。即以無礙念門，了眾生根。即以師範門，
X04n0223_p0052c01║以成軌則。即以眾蓻門，訓誨眾生。即以無依道場
X04n0223_p0052c02║門，法無所著。即以無念門，念而不著。即以淨智光
X04n0223_p0052c03║明門，恒照無礙，安立諸法，度脫眾生。即以無盡相
X04n0223_p0052c04║門，不壞色身。即以誠願語門，出言誠諦。即以幻住
X04n0223_p0052c05║門，常住世間，成就眾生，諸根解脫。如是十法，即是
X04n0223_p0052c06║善財童子等覺位內，善知識利安眾生之門。令諸
X04n0223_p0052c07║學者，頓修悟入，行此十法，利安眾生，善住世間，解
X04n0223_p0052c08║脫法門。殊非如三乘之眾，厭苦集樂滅道之法也。
X04n0223_p0052c09║亦非留惑樂空出纏，別求淨土也。
X04n0223_p0052c10║第五明見佛差別
X04n0223_p0052c11║夫佛身性相，一體無差，器有萬端，依根各異，情存
X04n0223_p0052c12║想隔，見絕體齊，身立影生，情留佛異，佛由情應，以
X04n0223_p0052c13║此乖真，心盡情亡，智身自稱，隨緣無作，動寂俱真，
X04n0223_p0052c14║如是相應，名毗盧遮那佛也。毗盧遮那者，名種種
X04n0223_p0052c15║光明徧照也。以法身悲智，示相教光，用對諸根，隨
X04n0223_p0052c16║情現色，為情乖相別，見異佛殊，以體用混收，本是
X04n0223_p0052c17║毗盧遮那一智身也。只可歸真去假，不可滯假亡
X04n0223_p0052c18║真，略立十門見佛差別，使得留心創信者，返末而
X04n0223_p0052c19║還源也。一、人中見佛，但有三十二相；二、諸天見佛，
X04n0223_p0052c20║但有八十種好；三、諸龍見佛，或同人所見，或見但
X04n0223_p0052c21║為大龍王也，餘畜例然；四、諸仙人見佛，但見仙人；
X04n0223_p0052c22║五、諸餘外道還見佛，與己同類；六、八部神等見佛，
X04n0223_p0052c23║與己為王；七、小乘人見佛，為大聲聞；八、緣覺人見
X04n0223_p0052c24║佛，還為緣覺；九、權教中菩薩見佛，但為三千大千
X04n0223_p0053a01║世界之主，福智充徧三千大千世界；十、一乘教中
X04n0223_p0053a02║菩薩見佛，為十佛剎塵蓮華藏世界海，為法界主，
X04n0223_p0053a03║具云十佛剎塵蓮華藏世界，為明無盡總攝一切
X04n0223_p0053a04║剎故，福智充滿一切諸剎，無盡相海重重故。如上
X04n0223_p0053a05║十種，見佛不同，皆由發心之時，信樂差別，以信樂
X04n0223_p0053a06║力故，見佛不同。是故當知，發心之者，發廣大心，信
X04n0223_p0053a07║廣大教門，發廣大願，行廣大行，入廣大智，利益成
X04n0223_p0053a08║就無盡眾生，即得速成菩提，行願福智，悉皆圓滿。
X04n0223_p0053a09║若不如是，終非畢竟成大菩提，勞而功少，何如直
X04n0223_p0053a10║往一切智之本智中也。
X04n0223_p0053a11║第六明說教時分
X04n0223_p0053a12║夫創證覺心，道源虗寂，智圓三世，始終俱盡。會萬
X04n0223_p0053a13║象，齊有無，混去來，即今古。豁達唯神，恬怕應真，情
X04n0223_p0053a14║亡智立，想絕悲存。圓聲遐布，隨根受益，一雨普滋，
X04n0223_p0053a15║百卉齊得。如空谷響，稱擊成音，諸機獲益，任智無
X04n0223_p0053a16║心。剎那無際，焉存古今？略依權實，且立十種，教起
X04n0223_p0053a17║前後，時分不同。第一、如力士經說：佛初成道，一七
X04n0223_p0053a18║日思惟已，即於鹿園說法。第二、如大品經說：佛初
X04n0223_p0053a19║鹿苑轉四諦法輪，無量眾生發聲聞心乃至獨覺
X04n0223_p0053a20║心、大菩提心等。第三、如法華經說：三七日詣鹿園
X04n0223_p0053a21║說法。第四、如四分律及薩婆多論：六七日方說法。
X04n0223_p0053a22║第五、如興起行經及出曜經：七七日方說法。第六、
X04n0223_p0053a23║如五分律：八七日方說法。第七、如大智論：五七日
X04n0223_p0053a24║方說法。第八、如十二遊經：一年不說法。第九、依今
X04n0223_p0053b01║唐朝藏法師判如來成道定經：二七日後方說華
X04n0223_p0053b02║嚴經。第十、通玄：今依此華嚴經法界門，總不依如
X04n0223_p0053b03║上所說。如此經以法界本智、性、自體、用、理、事、大悲、
X04n0223_p0053b04║本實為宗，不依情量時分之說。古今見盡，常轉法
X04n0223_p0053b05║輪，無始無終，法本如是。如上所說，總依根自見時
X04n0223_p0053b06║分，竝非如來有此不同。如來本法智體，竝無時分
X04n0223_p0053b07║可立，但使令心信解法界無時，即是如來說法時
X04n0223_p0053b08║也。情亡心盡，任智利人，即是如來成佛轉法輪時
X04n0223_p0053b09║也。若也情存立見，云如來如是時出世，如是時說
X04n0223_p0053b10║法者，竝不依佛見，總是自情。如此華嚴經教門，即
X04n0223_p0053b11║是無始無終為門，不可逐情強立時分。此經乃是
X04n0223_p0053b12║無時之時，一切時說。如法華經云吾從成佛已來，
X04n0223_p0053b13║經無量阿僧祇劫者，量既本無，知欲將何為說法
X04n0223_p0053b14║時也？皆是如來一智用、一圓音、一剎那時，以無時
X04n0223_p0053b15║之時為說法時也。
X04n0223_p0053b16║第七明淨土權實
X04n0223_p0053b17║夫以滔滔智海，茫茫莫究其涯；淼淼真源，蕩蕩罕
X04n0223_p0053b18║尋其際。遮那法界，體相括於塵沙；方廣靈門，淨穢
X04n0223_p0053b19║互參於無極。但隨自修業用，見境不同，致使聖說
X04n0223_p0053b20║乖違，依根不定。或權分淨土於他國，指穢境於娑
X04n0223_p0053b21║婆；或此處為化儀，示上方為實報。文殊住居東國，
X04n0223_p0053b22║金色世界而來；觀音身處西方，安樂妙土而至。如
X04n0223_p0053b23║是權儀各別，啟蒙的信無依。今以略會諸門，令使
X04n0223_p0053b24║創修有託。約申十種，以定指南：第一、阿彌陀淨土；
X04n0223_p0053c01║第二、無量壽觀經淨土；第三、維摩經淨土；第四、梵
X04n0223_p0053c02║網經淨土；第五、摩醯首羅天淨土；第六、涅槃經中
X04n0223_p0053c03║所指淨土；第七、法華經三變淨土；第八、靈山會所
X04n0223_p0053c04║指淨土；第九、唯心淨土；第十、毗盧遮那所居淨土。
X04n0223_p0053c05║第一、阿彌陀淨土者，此為一分取相凡夫，未信法
X04n0223_p0053c06║空實理，以專憶念，念想不移，以專誠故，其心分淨，
X04n0223_p0053c07║得生淨土。是權未實。第二、無量壽觀經淨土者，為
X04n0223_p0053c08║一分未信法空實理眾生樂妙色相者，令使以其
X04n0223_p0053c09║心想，想彼色像，想成就故，而生佛國。此權非實。第
X04n0223_p0053c10║三、維摩經淨土者，佛以足指按地，加其神力，暫現
X04n0223_p0053c11║還無。是實報土，未具陳廣狹。是實未廣。第四、梵網
X04n0223_p0053c12║經淨土者，雖說一大華王，而有千華，一一華上，有
X04n0223_p0053c13║百億化佛，教化百億四天下眾生。然彼千華及彼
X04n0223_p0053c14║華王，為三乘菩薩，見未廣故，分示報境，未成圓滿。
X04n0223_p0053c15║是權未實。第五、摩醯首羅天淨土者，如來於彼坐
X04n0223_p0053c16║寶蓮華座成等正覺以為實報，此閻浮提摩竭提
X04n0223_p0053c17║國菩提場中成正覺者是化，此為三乘中權教菩
X04n0223_p0053c18║薩染淨未亡者說，言此閻浮提及六天等是欲界
X04n0223_p0053c19║有漏，彼上界摩醯首羅天是無漏，故心存染淨彼
X04n0223_p0053c20║此未亡，此為權教未為實說。第六涅槃經所指淨
X04n0223_p0053c21║土者，云如來有實報淨土在西方，過三十二恒河
X04n0223_p0053c22║沙佛土外者，為三乘權教一分染淨未亡者，言此
X04n0223_p0053c23║三千大千世界總是穢土，權推如來報境淨土在
X04n0223_p0053c24║西方，此權非實。第七法華經三變淨土者，此為三
X04n0223_p0054a01║乘權教菩薩染淨未亡者，言移諸人天置於他土，
X04n0223_p0054a02║是權非實。第八靈山會所指淨土者，此引三乘中
X04n0223_p0054a03║權教菩薩染淨未亡者，令知此土即穢恒淨，諸眾
X04n0223_p0054a04║信可未能自見，是實非權信而未見。第九唯心淨
X04n0223_p0054a05║土者，自證自心當體無心，性唯真智不念淨穢，稱
X04n0223_p0054a06║真任性心無罣礙，無貪嗔癡任大悲智安樂眾生，
X04n0223_p0054a07║是實淨土以自淨故，教化眾生令他亦淨故。是故
X04n0223_p0054a08║維摩經云：隨其心淨即佛土淨，欲得淨土當淨其
X04n0223_p0054a09║心。第十毗盧遮那所居淨土者，即居十佛剎塵蓮
X04n0223_p0054a10║華佛國土，淨穢總含無穢無淨，無有上下彼此自
X04n0223_p0054a11║他之相，一一佛土皆充法界無相障隔。略言十佛
X04n0223_p0054a12║剎塵國土，為知無盡佛國不出一塵，為無大小故，
X04n0223_p0054a13║不立限量故，以法為界不限邊際，相海純襍色像
X04n0223_p0054a14║重重，此為實報非是權收。
X04n0223_p0054a15║
X04n0223_p0054a16║大方廣佛新華嚴經合論卷第六
X04n0223_p0054a17║
X04n0223_p0054a18║音切
X04n0223_p0054a19║槩（古代切。）預（羊庶切。）卒（倉物切。）怡（苦洽切。）寥（落蕭切。）廓（苦郭切。）蓐
X04n0223_p0054a20║（而蜀切。）軀（豈俱切。）醯（呼鷄切。）螢（戶扃切。）縮（所六切。）怕（普伯切。）卉（許偉
X04n0223_p0054a21║切。）滔（土刀切。）茫（莫郎切。）淼（莫沼切。）蕩（徒朗切。）乖（古懷切。）穢（於廢切。）
X04n0223_p0054a22║括（古活切。）的（端力切。）罕（呼旱切。）