X04n0223_p0054b01║
X04n0223_p0054b02║大方廣佛新華嚴經合論卷第七
X04n0223_p0054b03║唐于闐國三藏沙門實叉難陀譯經
X04n0223_p0054b04║唐太原方山長者李通玄造論
X04n0223_p0054b05║唐福州開元寺沙門志寧釐經合論
X04n0223_p0054b06║【論】第八、明攝化境界。
X04n0223_p0054b07║夫佛境無邊順機各異，隨情廣狹見有差殊，非是
X04n0223_p0054b08║如來分其量數，情微即境狹、量廣即境寬。若也智
X04n0223_p0054b09║契真源，佛境彌綸法界，或見閻浮為化境、或見四
X04n0223_p0054b10║洲以濟生、或見形滿大千、或見報身十海，如是種
X04n0223_p0054b11║種器有萬端，設教不同千差萬別，發蒙始學憑准
X04n0223_p0054b12║何依？略示五門識其權實，使得捨諸條而從本、返
X04n0223_p0054b13║末而還源，速證菩提無令稽障。一、人中見佛境界；
X04n0223_p0054b14║二、諸天見佛境界；三、二乘見佛境界；四、權教菩薩
X04n0223_p0054b15║見佛境界；五、實教菩薩見佛境界。第一、人中見佛，
X04n0223_p0054b16║但見化一閻浮提眾生。第二、諸天見佛者，但應自
X04n0223_p0054b17║見境，見佛亦然，隨自見廣狹故。如帝釋、梵王及諸
X04n0223_p0054b18║天王即是菩薩位，即依菩薩位配所見佛攝化境
X04n0223_p0054b19║界廣狹，不可依諸凡見天人之類，如帝釋即是二
X04n0223_p0054b20║地菩薩位，乃至漸昇至梵天王是十地菩薩位也。
X04n0223_p0054b21║或時以佛暫時佛神通力成就眾生，亦令人天中
X04n0223_p0054b22║凡夫及二乘并小菩薩總得見佛報土境界故，即
X04n0223_p0054b23║如維摩經佛以足指按地所現淨土是也。或時以
X04n0223_p0054b24║佛神力亦令人天總得相見故，即如大集經中所
X04n0223_p0054c01║說，寶坊之上處欲界上色界下，大集人天之眾總
X04n0223_p0054c02║在其中，如彼經說。第三、二乘中羅漢見佛攝化境
X04n0223_p0054c03║界者，如大羅漢以天眼力得見佛攝化三千大千
X04n0223_p0054c04║之境界也，即如阿那律云：我以天眼見釋迦牟尼
X04n0223_p0054c05║佛土三千大千世界，如觀掌中庵摩勒菓。如小羅
X04n0223_p0054c06║漢即不定，或見佛攝化一閻浮提，此即以久伏忍
X04n0223_p0054c07║力能斷結使，未有定力亦名斷結，未有神力通變
X04n0223_p0054c08║等事。如以次羅漢，或見佛攝化四洲及上三界境
X04n0223_p0054c09║界也。此廣說在小乘諸部中。第四、權教菩薩見佛
X04n0223_p0054c10║攝化境界者，初地百佛，二地千佛，三地萬佛，境界
X04n0223_p0054c11║以此漸增，如三乘大乘教說。第五、實教菩薩見佛
X04n0223_p0054c12║攝化境界者，初地菩薩即見多百佛，多千佛即是
X04n0223_p0054c13║無盡之百，不是一百之百；二地菩薩即見多千佛
X04n0223_p0054c14║等，即是無盡之千；故三地菩薩即云多千萬等。以
X04n0223_p0054c15║實之說，諸地菩薩皆悉齊見，如帝網等三賢菩薩
X04n0223_p0054c16║亦然。非但十佛剎塵蓮華藏為其報境，法界虗空
X04n0223_p0054c17║總皆平等，為十住初心初見道時，即已無大小見
X04n0223_p0054c18║故，即總見佛化境皆如法界，不分大小，行布之中
X04n0223_p0054c19║寄位階降。如此經初地見多百佛境界者，即明滿
X04n0223_p0054c20║義故，非如三乘單百之百，此多百者即齊無盡之
X04n0223_p0054c21║數故。如三乘教，化佛即攝一四天下，報佛即云攝
X04n0223_p0054c22║化千百億四天下為一釋迦報境，如梵網經所說，
X04n0223_p0054c23║如華嚴經所說毗盧遮那攝化境界。且約立一大
X04n0223_p0054c24║蓮華藏世界海，廣大無際，與法界虗空等，但為化
X04n0223_p0055a01║眾生故，約陳形狀，令眾生心廣大，發開狹劣心故。
X04n0223_p0055a02║於此大蓮華中，總言有十不可說佛剎微塵數世
X04n0223_p0055a03║界種，為教文有限。且立其一百一十一箇世界種
X04n0223_p0055a04║中心，有十一箇世界種，上下各具二十重蓮華藏
X04n0223_p0055a05║世界。最下重中，有一佛世界微塵數廣大世界圍
X04n0223_p0055a06║遶。次上第二重，二佛世界微塵數。次上第三重，三
X04n0223_p0055a07║佛世界微塵數。此十一箇世界種，皆悉如是，從下
X04n0223_p0055a08║向上，轉轉倍增。最上重中，具足二十佛世界微塵
X04n0223_p0055a09║數廣大剎，一一剎各有十佛剎微塵數諸小剎圍
X04n0223_p0055a10║繞。其十一箇二十重世界外，有一百箇一重世界
X04n0223_p0055a11║種，圍繞十一箇二十重世界。此一百箇世界種外，
X04n0223_p0055a12║近金剛山，復有十箇四重世界種。其中國剎，重重
X04n0223_p0055a13║之內，如上所說。於金剛山內，圍繞如上。諸世界種
X04n0223_p0055a14║等，如天帝網分布而住，如來所化，周徧其間，淨穢
X04n0223_p0055a15║純襍。諸世界海等，如三乘中所說。世界種者，數三
X04n0223_p0055a16║千大千之剎，至一恒河沙，為一世界性。數性世界，
X04n0223_p0055a17║至恒河沙，為一世界海。數海世界，至恒河沙，為一
X04n0223_p0055a18║世界種。如此經世界，竝數一佛剎微塵、二佛剎微
X04n0223_p0055a19║塵、三佛剎微塵，如是倍增，至最上重中二十佛剎
X04n0223_p0055a20║微塵數世界。如是上下通數，總二百一十佛剎微
X04n0223_p0055a21║塵數廣大剎，始成一世界種，非為恒沙以限其數。
X04n0223_p0055a22║三乘之中，多取恒河沙數為量。如此經中，常取一
X04n0223_p0055a23║佛剎塵、十佛剎塵為表，無盡為其數。如是增廣，令
X04n0223_p0055a24║小狹劣眾生，知佛攝化境界，發菩提心。其佛攝化
X04n0223_p0055b01║境界，一一塵中，境界與法界、虗空界等，不言獨化
X04n0223_p0055b02║三千大千世界。於中表法，至後釋華藏世界品廣
X04n0223_p0055b03║明。
X04n0223_p0055b04║第九明因果延促
X04n0223_p0055b05║夫法界圓寂，無始無終；理智虗空，非因非果。但為
X04n0223_p0055b06║有情存量，假寄其名；情亡量絕，何名能立？名不自
X04n0223_p0055b07║施，本由量起；量亡情盡，名亦自真。今以無名之真
X04n0223_p0055b08║名，談無果之真果；以無說之真說，談無因之真因。
X04n0223_p0055b09║啟蒙之士，不可以滯其名；始學之流，不可以廢其
X04n0223_p0055b10║說。滯名則名立，廢說則言亡。當可任性隨緣，起為
X04n0223_p0055b11║法起；若無緣者，滅唯法滅。有此法者，性不相知。今
X04n0223_p0055b12║談因果延促，如空中鳥跡，如石女之子。但為眾生，
X04n0223_p0055b13║情有愚智，隨心照惑，遲速不同；劈竹登梯，稱機各
X04n0223_p0055b14║別。因茲之類，延促不同，非謂日月與作時分。教不
X04n0223_p0055b15║自施，因機故起；教隨根應，有根教生。今以依根，約
X04n0223_p0055b16║立十門因果延促，使得啟蒙之士，後學無疑也。第
X04n0223_p0055b17║一，小乘善來得阿羅漢果；第二，小乘一生得阿羅
X04n0223_p0055b18║漢果；第三，小乘三生得阿羅漢果；第四，小乘六十
X04n0223_p0055b19║劫得阿羅漢果；第五，緣覺四生得緣覺果；第六，緣
X04n0223_p0055b20║覺遲經百劫得緣覺果；第七，依權教，菩薩成佛，定
X04n0223_p0055b21║經三僧祇劫得成佛果；第八，依法華經實教，會三
X04n0223_p0055b22║歸一，令龍女一剎那成佛。破彼三乘，經於多劫，方
X04n0223_p0055b23║始成佛。第九、華嚴經說兜率天子三生得十地果。
X04n0223_p0055b24║第十、善財童子一生成佛。如上所說，皆是三乘及
X04n0223_p0055c01║一乘聖教。依根約器所說，各各依其部教，自有和
X04n0223_p0055c02║會。今欲廣引諸義，文句繁多，根有萬端，依根教別。
X04n0223_p0055c03║今以略分十種大意，得果延促不同，意令知權向
X04n0223_p0055c04║實，不滯虗乘，入真實門，速成佛道。如龍女破三乘
X04n0223_p0055c05║之定劫，成剎那之實門。涅槃經屠兒廣額，授賢劫
X04n0223_p0055c06║中成佛之記者，破闡提之無性，說越三僧祇之功。
X04n0223_p0055c07║兜率天子明一乘之教，殊勝之力，聞之生信。為不
X04n0223_p0055c08║修故，設入地獄中，亦能成種。蒙光觸身，來生兜率
X04n0223_p0055c09║天上，登十地位，一如隨好光明功德品說。舉此一
X04n0223_p0055c10║事，意令信此諸佛所乘。以難信故，信即必定成種。
X04n0223_p0055c11║為信解內熏，必至成佛。設暫著樂，遇苦便修。若至
X04n0223_p0055c12║十住初心，位齊十地，更無退轉。如善財童子一生
X04n0223_p0055c13║成佛者，明於十住初心，一剎那際，情亡想盡，三世
X04n0223_p0055c14║一念，更無所生，名為一生。不取存情立劫時分之
X04n0223_p0055c15║生，如是無生，便成佛果。如本生故，名為一生。還同
X04n0223_p0055c16║龍女一剎那際，情盡時亡，名之為佛。
X04n0223_p0055c17║第十明會教始終
X04n0223_p0055c18║夫慧日世尊，稱法界而徧照；智周萬有，與凡聖而
X04n0223_p0055c19║同真。理事互融，體用相入。即四十品之勝典，終始
X04n0223_p0055c20║交羅；百萬頌之妙言，前後參映。十處十會，如帝網
X04n0223_p0055c21║之重重；十剎十身，若鏡像之相入。舉一門，眾門俱
X04n0223_p0055c22║發；談一品，諸品齊麾。道樹始成，九天同屆；普光一
X04n0223_p0055c23║集，十處咸登。今古無差，舊新一念。不離一位，便分
X04n0223_p0055c24║五位之門；一行之中，乃建塵沙門海。法界體上，安
X04n0223_p0056a01║立訓俗之詮；果德性齊，施設引生之教。文殊以贊
X04n0223_p0056a02║明法體，普賢為成備行修。二人悲智參光，使得雲
X04n0223_p0056a03║滋寶澤；法界品內，復令善財重修。倣此一部之經，
X04n0223_p0056a04║一一行其行相；菩薩接生之軌，各各次第分明。發
X04n0223_p0056a05║心求進，師資差別，具陳法則，令使童蒙易解，學者
X04n0223_p0056a06║不枉功程。一念與道相應，便得超過永劫。今分十
X04n0223_p0056a07║法，以約紀綱，教體參差，略知分劑。第一明毗盧遮
X04n0223_p0056a08║那始成正覺，第二明示果勸修，第三明信心成備，
X04n0223_p0056a09║第四明入真實證，第五明發行修行，第六明理事
X04n0223_p0056a10║相入，第七明蘊修成德，第八明隨緣無礙，第九明
X04n0223_p0056a11║因果位終，第十明令凡實證。
X04n0223_p0056a12║第一、明毗盧遮那始成正覺者，即世主妙嚴一品
X04n0223_p0056a13║經是。言始成正覺者，以自身心證盡三世古今等
X04n0223_p0056a14║法，在一念中無久近相，於一念中而亦不壞眾生
X04n0223_p0056a15║三世久近劫智，及種種眾生差別知見智。如經智
X04n0223_p0056a16║入三世而無來往，如是有十種智，具在經說。如是
X04n0223_p0056a17║上下前後四十品經，總於始成正覺時，於一剎那
X04n0223_p0056a18║際以法界海智印三昧門，一時頓印身色言音說
X04n0223_p0056a19║諸佛法，及一切塵中諸國剎海普宣流布，及入涅
X04n0223_p0056a20║槃不移。一時一際一性皆是法如，是故前佛後佛
X04n0223_p0056a21║古今如是，總在一時。隨諸眾生現差別法，古今相
X04n0223_p0056a22║徹，名之為始；契法如是，名之為成；依法如是，非心
X04n0223_p0056a23║造作，名之為正；智達斯理，名之為覺。此經在晉朝
X04n0223_p0056a24║初譯有三十四品，今於唐朝再譯為三十九品。又
X04n0223_p0056b01║檢菩薩瓔珞本業經云：佛子！吾先於第六天說十
X04n0223_p0056b02║地道化天人，今故略開眾生心，汝等受行。又下文：
X04n0223_p0056b03║佛子！第四十一地心者，名入法界心。又此下文：佛
X04n0223_p0056b04║子！吾先於第三禪中集八禪眾，說一生補處菩薩
X04n0223_p0056b05║入佛華三昧定，說百萬億偈。今以略說一偈之義
X04n0223_p0056b06║開眾生心，汝等受持。此品即在十地品後，是十一
X04n0223_p0056b07║地等覺位，計此品名還名佛華品，為依法為名故。
X04n0223_p0056b08║又下文：佛子！吾先在此樹下說法界海時，有八萬
X04n0223_p0056b09║無垢菩薩現身得佛，故今為此大眾略開佛果行
X04n0223_p0056b10║處，汝應頂受。如瓔珞本業經，即是說華嚴經竟，化
X04n0223_p0056b11║諸三乘眾來詣菩提樹下，一一重敘初成正覺時
X04n0223_p0056b12║所說華嚴五位法門，具如彼經說。為華嚴經少十
X04n0223_p0056b13║一地一品經，今將彼對勘方知次第，後有聞者不
X04n0223_p0056b14║須生疑，但取彼經勘驗可知皁白。今以第三禪中
X04n0223_p0056b15║說十一地佛華品，即總有十處十會四十品，竝在
X04n0223_p0056b16║初成正覺時，以一剎那際海印法門一時頓說，以
X04n0223_p0056b17║依本法無前後故，為法本如是故，以本身以本智
X04n0223_p0056b18║示本法故，無重會普光明殿及三會等事故。若重
X04n0223_p0056b19║重重重無盡之重不論三會，以其法界海門總收
X04n0223_p0056b20║三世，一念前後竝是一時，亦無往彼重來入此，如
X04n0223_p0056b21║來但以本智對現色身海印門故一時普示。今言
X04n0223_p0056b22║於普光明殿重重三會者，此非如是，總是一時頓
X04n0223_p0056b23║印之法。如經云：如來於一言說中，演說無邊契經
X04n0223_p0056b24║海。但從法門品類，為表法故菩薩名殊，非是先來
X04n0223_p0056c01║後來之眾，於法界海內不可以情作前後之想，違
X04n0223_p0056c02║本法故。於一念之內現三世事者，為眾生故，非於
X04n0223_p0056c03║本法而有三世。此為明本法不可從末，前已覆車
X04n0223_p0056c04║後須改轍，不可直推先德以為龜鏡。檢參經意都
X04n0223_p0056c05║無重會之名，以文字敘致法門似有重意，不觀品
X04n0223_p0056c06║中經意總是敘其前後，通括一時一際一法界之
X04n0223_p0056c07║智用法門。如十定品、離世間品皆云：如是我聞，一
X04n0223_p0056c08║時佛在摩竭提國菩提場中始成正覺。普光明殿
X04n0223_p0056c09║入剎那際三昧者，但隨法位菩薩名別，非是如來
X04n0223_p0056c10║去已重來，以普光明殿為法界果智體故。於一時
X04n0223_p0056c11║之際會其理事，不離無作定門，以十定門是法界
X04n0223_p0056c12║體故。以普賢行是法界用，即離世間品是也。會此
X04n0223_p0056c13║二品，不離普光明殿果德大宅，智之本都如此。三
X04n0223_p0056c14║度之說，總是一處、一時、一法界、一會之說，非是如
X04n0223_p0056c15║情所見前後往來。通餘九會，總在一會、一時、一法
X04n0223_p0056c16║界、一智海。法門重重，一時隱現，無障無礙。今於一
X04n0223_p0056c17║法界內，隨其進修方便行相門中，寄處表法，以分
X04n0223_p0056c18║其十處。十會者：一、菩提場第一會，二、普光明殿第
X04n0223_p0056c19║二會，三、昇須彌山頂第三會，四、昇夜摩天第四會，
X04n0223_p0056c20║五、昇兜率天第五會，六、昇他化自在天第六會，七、
X04n0223_p0056c21║昇三禪天第七會，八、給孤獨園第八會，九、覺城東
X04n0223_p0056c22║大塔廟處第九會，十、於一切國剎及塵中一切虗
X04n0223_p0056c23║空法界會。名為十處十會。普光明殿中，會此經中
X04n0223_p0056c24║五位六位法門、十定妙理、普賢萬行、始終體用。十
X04n0223_p0057a01║處十會，總在普光明殿一真法界，因圓果滿，報居
X04n0223_p0057a02║之宅之所含容。十方世界，都為一法、一處、一時、一
X04n0223_p0057a03║體用際，攝末歸本，不可別分作前後往來三會之
X04n0223_p0057a04║說，不可以己情塵翳障真教。又此經中諸法，皆以
X04n0223_p0057a05║十為圓數，不可但言七處九會之說。又問：何故至
X04n0223_p0057a06║第七會，但至三禪，集八天眾，說十一地法門，何故
X04n0223_p0057a07║不至第四禪天者？答曰：為四禪天，依其次第，是佛
X04n0223_p0057a08║果處。故佛正於菩提場中，正證佛果，通收四禪及
X04n0223_p0057a09║十方世界，總為一普光明殿。法界之宅，報居之都，
X04n0223_p0057a10║更無上下往來進修所在可得之相。明佛四禪，心
X04n0223_p0057a11║相無依，無進修處，故無往來也。情絕應真，同法界
X04n0223_p0057a12║故，是佛第四禪。以菩提樹下，寄同阿蘭若處普光
X04n0223_p0057a13║明殿，即是本居之報宅。以此三說始終因果，重敘
X04n0223_p0057a14║前初成佛之時，以明前後不離菩提體本智海故。
X04n0223_p0057a15║如此圓融始終因果，成一際門。於此經中，前後有
X04n0223_p0057a16║六處和會也。示果勸修門中有二處。巳信修行門
X04n0223_p0057a17║中有四處。一、如初會中，普賢菩薩入如來藏身三
X04n0223_p0057a18║昧，以世界海漩法門，示佛本源法界十蓮華藏世
X04n0223_p0057a19║界海因果始終報得之門，即普賢菩薩是其行，如
X04n0223_p0057a20║來藏身是其體，即明以用入體，理事徹故。二、毗盧
X04n0223_p0057a21║遮那所坐之座諸有莊嚴，亦明因果始終體用相
X04n0223_p0057a22║徹故，即以遮那佛以為報果，以一切法空本智為
X04n0223_p0057a23║座體，以普賢萬行為用莊嚴。以此一切莊嚴具，即
X04n0223_p0057a24║還以輪臺戶牖諸莊嚴具中出眾菩薩，有十佛世
X04n0223_p0057b01║界微塵數雨寶供佛，即明如來果德常居一切法
X04n0223_p0057b02║空之座，普賢眾行妙用常感依報之所莊嚴，理事
X04n0223_p0057b03║因果體用常相益故。又以信修行門中有四度和
X04n0223_p0057b04║會，因果無二門者，即普光明殿三說始成正覺攝
X04n0223_p0057b05║末歸本一際法界，是一度和會。二、三十七品名如
X04n0223_p0057b06║來出現品，如來放眉間光灌文殊頂，放口中光灌
X04n0223_p0057b07║普賢口，令此二人共相問答，說佛出現果德之門，
X04n0223_p0057b08║即文殊為本智法體，普賢為行，為明和會體用徹
X04n0223_p0057b09║故。以此徹處，即名為佛。初會中佛，即明佛所自成
X04n0223_p0057b10║佛也。三十七品中佛，即明菩薩自力所及也。因初
X04n0223_p0057b11║佛故，而起信進所修，以信進修行故。自力所及，自
X04n0223_p0057b12║佛果故，以自佛果與前所信無異故。三、祇園之中，
X04n0223_p0057b13║如來以師子頻伸三昧門，舉五位因果，導利人天。
X04n0223_p0057b14║四、善財童子彌勒樓閣中和會，文殊、普賢始終因
X04n0223_p0057b15║果，及彌勒菩薩始終因果，都為一際，體用徹故。通
X04n0223_p0057b16║前示果勸修門中，普賢菩薩毗盧遮那二處和會，
X04n0223_p0057b17║及後普光明殿如來出現品給孤獨園，及彌勒樓
X04n0223_p0057b18║閣，四處通為六處和會，體用因果，無二一際法門。
X04n0223_p0057b19║是故彌勒樓閣，名毗盧遮那莊嚴藏，與初會中普
X04n0223_p0057b20║賢菩薩所入三昧，名如來藏身，前後名字，一相似
X04n0223_p0057b21║故。但取經文品類意況尋之，參驗可見。如來會通，
X04n0223_p0057b22║總為一時一際，以剎那際根本智宅門，出生滅度，
X04n0223_p0057b23║及常住在世，轉正法輪，總無虧一念成正覺時。是
X04n0223_p0057b24║故經言：智入三世，而無來往。此經總有十處十會。
X04n0223_p0057c01║四十品經，於九會中，雲集都眾，總有三百四十二
X04n0223_p0057c02║種眾，并第三禪中一會九種眾，亦在其數。如是之
X04n0223_p0057c03║眾，各各云有佛世界微塵數，或云十佛世界微塵
X04n0223_p0057c04║數。如是眾會，一時俱會，在始成正覺一剎那際，猶
X04n0223_p0057c05║如大海，周徧十方，互相參映，無障無礙。若以第十
X04n0223_p0057c06║會一切國剎，及塵中虗空法界，一切會中者，即十
X04n0223_p0057c07║方世界虗空法界，及纖塵之內，及一切眾生身塵
X04n0223_p0057c08║毛孔，海會如海，十方無間，重重重重，無盡無盡，諸
X04n0223_p0057c09║佛菩薩，眾海常然，三世一念，古今咸即，今時之際，
X04n0223_p0057c10║過去未來無盡之劫，同時無虧一念成正覺時也。
X04n0223_p0057c11║如是時體，成佛不成佛，覺與不覺時，法如是故。
X04n0223_p0057c12║第二、明示果勸修者，即如來現相品、普賢三昧品、
X04n0223_p0057c13║世界成就品、華嚴世界品、毗盧遮那品，如是五品
X04n0223_p0057c14║經是也。於現相品，如來口中眾齒之間放光，以光
X04n0223_p0057c15║中音聲十方告眾，使令咸集。普賢菩薩為佛長子，
X04n0223_p0057c16║治佛家法，入佛三昧，舉佛果德，令眾敬愛，起信樂
X04n0223_p0057c17║修。如來於自身及座，舉體用因果門，令眾咸知。以
X04n0223_p0057c18║佛自身為法界大智身，以諸莊嚴具為普賢行用
X04n0223_p0057c19║報果，以一切法空為座身，以此三法齊平興悲智
X04n0223_p0057c20║門，無始無終，示悟眾生，名之為佛如來。又於眉間
X04n0223_p0057c21║毫相中放光明，名一切菩薩智光明，普照耀十方
X04n0223_p0057c22║世界藏，其狀猶如寶色燈雲，普照十方世界已，右
X04n0223_p0057c23║遶於佛，從足下入，及於眉間毫相之內，出十佛世
X04n0223_p0057c24║界微塵數菩薩眾，於其佛前共坐一蓮華之座，復
X04n0223_p0058a01║讚歎佛境界甚深，此明因果無二。光入足下，明以
X04n0223_p0058a02║果成因。眉間光者，十地智果之光，今入佛足下，以
X04n0223_p0058a03║果成因。十信之位，還從足下輪中出此光也。至十
X04n0223_p0058a04║住位內，次至足指端出十行之內，從足趺上出十
X04n0223_p0058a05║迴向之內，膝上出十地之內，還至眉間出，終而復
X04n0223_p0058a06║始。毫相光明是十地之果光，其中出菩薩是其因
X04n0223_p0058a07║行，明因從果出，明此已上五品經是示佛果德，令
X04n0223_p0058a08║眾信樂故。
X04n0223_p0058a09║第三明信心成備者，即第二會中如來名號品、四
X04n0223_p0058a10║聖諦品、光明覺品、菩薩問明品、淨行品、賢首品已
X04n0223_p0058a11║上六品經是也。此六品經共成十信之一位：一如
X04n0223_p0058a12║來名號品，信佛名號十方世界隨生不同。二四聖
X04n0223_p0058a13║諦品，信知十方世界法門名字差殊，皆以四聖諦
X04n0223_p0058a14║為本。三光明覺品，知光明本從果而來入佛足下，
X04n0223_p0058a15║今還從足下放彼果光用成信位。四菩薩問明品，
X04n0223_p0058a16║信菩薩所問之法門。五淨行品，明信菩薩淨行從
X04n0223_p0058a17║大願力生。六賢首品，信知成佛以信為首。信此六
X04n0223_p0058a18║品法門共成信位。此六品經於普光明殿中說，以
X04n0223_p0058a19║普光明殿是佛智用果滿報居之本宅，還從中說
X04n0223_p0058a20║信位法門，為明說果成信。既信果德，從茲已後至
X04n0223_p0058a21║十地十一地佛華品已來，方明入道進修五位成
X04n0223_p0058a22║滿，階降同別一通一切通，為從因至果不隔時故，
X04n0223_p0058a23║皆以根本不動智等十箇佛以為所信之門，還以
X04n0223_p0058a24║自心根本不動智佛以為會體用故。
X04n0223_p0058b01║第四明入真實證者，從第三會昇須彌山頂上，於
X04n0223_p0058b02║如來兩足指端放光明，於中說六品經是：一、昇須
X04n0223_p0058b03║彌山頂品；二、須彌頂上偈讚品；三、十住品；四、梵行
X04n0223_p0058b04║品；五、初發心功德品；六、明法品。此六品經中，如須
X04n0223_p0058b05║彌山頂品及偈讚品兩品經，是帝釋諸天迎讚如
X04n0223_p0058b06║來歎佛功德及處之勝。十住品、梵行品、初發心功
X04n0223_p0058b07║德品、明法品四品經，明創證法門住佛所住、生在
X04n0223_p0058b08║佛家，同佛智性功德解行理智，如佛初發心時便
X04n0223_p0058b09║成正覺。此會兩足指端放光者，明初證法門發足
X04n0223_p0058b10║之始。昇須彌山頂者，明從前信心今昇十住法王
X04n0223_p0058b11║山頂，至法之際智照無礙，如上高山至相盡處故。
X04n0223_p0058b12║又山者表定，能發慧故。從茲已去任法無功始終
X04n0223_p0058b13║俱佛，不從八地方具無功。瓔珞經云：三賢菩薩法
X04n0223_p0058b14║流水中任運至佛。初水後水一性水者，因佛果佛
X04n0223_p0058b15║一性佛故，於其中間無初中後不隔念故。依本法
X04n0223_p0058b16║故無念可隔，因果便終一念相應。一念佛故不論
X04n0223_p0058b17║相好及與神通，相好神通從此正覺中得。若證正
X04n0223_p0058b18║覺即不著諸相，但以覺道恒相應故，通變相好不
X04n0223_p0058b19║求自至。設至於後福智終時，三世一時不隔念故。
X04n0223_p0058b20║第五發行修行者，從第四會昇夜摩天上，於如來
X04n0223_p0058b21║兩足趺上放光，說四品經：一、昇夜摩天宮品；二、夜
X04n0223_p0058b22║摩天宮偈讚品；三、十行品；四、十無盡藏品。如此會
X04n0223_p0058b23║中昇夜摩天宮品、夜摩天中偈讚品兩品，是諸天
X04n0223_p0058b24║迎佛讚歎佛功德及歎處之勝。十行品、十無盡藏
X04n0223_p0058c01║品兩品經，明從智身具普賢行，悲智具足理智行
X04n0223_p0058c02║門所成，依正二報福智無盡。此位從如來兩足上
X04n0223_p0058c03║放光及昇夜摩天上說者，為明從須彌山頂至相
X04n0223_p0058c04║盡際，證佛智身至夜摩天下，依法空本智起普賢
X04n0223_p0058c05║萬行門故，以處表法令易解故，如彼諸天離地際
X04n0223_p0058c06║故。此天依空而住，為明十行依本智法空而行故。
X04n0223_p0058c07║第六明理事相入者，從第五會昇兜率天宮，於如
X04n0223_p0058c08║來膝上放光說十迴向，有三品經：一昇兜率天宮
X04n0223_p0058c09║品、二兜率天宮偈讚品、三十迴向品。前之二品經
X04n0223_p0058c10║是諸天迎讚如來敬歎佛德及歎處之勝，後之一
X04n0223_p0058c11║品是正說十迴向之法門。迴向者，令諸事法皆入
X04n0223_p0058c12║理故，以十行事法入前十住中，理事無礙故名迴
X04n0223_p0058c13║向。前十住即是文殊法身本智，後十行即是普賢
X04n0223_p0058c14║之萬行，明二人體用相徹名為迴向。膝上放光者，
X04n0223_p0058c15║明理事卷舒自在故，猶如人膝屈伸迴旋皆由於
X04n0223_p0058c16║膝。何故兜率天說此位者，為明此天於欲界之中
X04n0223_p0058c17║處中故，又於天上五位五處五會之中故。向下有
X04n0223_p0058c18║帝釋宮夜摩之兩會，向上即有他化三禪之兩會，
X04n0223_p0058c19║處五會中故，於欲界中此天處中故，故說十迴向
X04n0223_p0058c20║令會理事無礙。根本智、差別智、智悲均融處於中
X04n0223_p0058c21║道，以處表法故，須此處說十迴向之門故。
X04n0223_p0058c22║第七、明蘊修成德者。從第六會，昇他化自在天宮
X04n0223_p0058c23║中，如來眉間放光明，名菩薩力𦦨明。此光與初會
X04n0223_p0058c24║中，如來眉間所放光明，終而復始，至本處故，說十
X04n0223_p0059a01║地一品經是也。何故無昇他化天宮品，無偈讚品
X04n0223_p0059a02║者？為明十地果終，住法本宮，恒徧一切，功終行極，
X04n0223_p0059a03║更無昇進。乃至三禪十方世界，亦同此也。為表果
X04n0223_p0059a04║終，十地智滿，無進修故，常對諸佛現在前故，為非
X04n0223_p0059a05║新來無稱歎故。此十地門，但於十住、十行、十迴向
X04n0223_p0059a06║中，蘊積功成，使令淳熟，更無所住，任運而成，自令
X04n0223_p0059a07║具足一切諸法。何故於此天處而說十地法門？為
X04n0223_p0059a08║此天依他起化，以成自樂，名之他化自在天。此位
X04n0223_p0059a09║菩薩，依眾生故，而行悲智，興諸行雲，雨諸法雨，以
X04n0223_p0059a10║此為樂，無自心想，作諸行相，以處表法，故須此處
X04n0223_p0059a11║而說十地法門。依藏法師說此品時，有三加五請
X04n0223_p0059a12║者。檢尋經意，佛有十三種加，金剛藏菩薩、解脫月
X04n0223_p0059a13║及諸菩薩有四重請。十三種加者：一、十方同號佛
X04n0223_p0059a14║現身，以言讚慰使令說法。又十方佛與十種智及
X04n0223_p0059a15║目善根力、勝智力、法如是力。十二、十方佛手摩金
X04n0223_p0059a16║剛藏菩薩頂許令說法。十三、毗盧遮那如來放眉
X04n0223_p0059a17║間光照金剛藏身，光中說偈勸令說法。是名十三
X04n0223_p0059a18║明。以言讚慰是語業加，與十種智是智業加，手摩
X04n0223_p0059a19║頂是身業加，眉間光照光中說法是法力加。總通
X04n0223_p0059a20║言讚，與十智手摩頂及光照身，都為十三種加。四
X04n0223_p0059a21║種請者：一、解脫月菩薩舉大眾疑請，金剛藏菩薩
X04n0223_p0059a22║止而不說。二、解脫月重請，金剛藏重止。三、解脫月
X04n0223_p0059a23║三請。四、諸大菩薩一時同請。都為四請。未知三加
X04n0223_p0059a24║五請從何而來？若但取身語意業為三加者，即與
X04n0223_p0059b01║十智眉間光照金剛藏身及光說法，其加即有餘。
X04n0223_p0059b02║若但取十方諸佛言讚使說為五請者，佛位居尊，
X04n0223_p0059b03║軌則之中不合為請。以此之義總有十三種加。四
X04n0223_p0059b04║種請與十種智業，雖是智體不殊，為不迷法相成
X04n0223_p0059b05║差別智，故用時各別，不可直取同門。以一同中有
X04n0223_p0059b06║十三種所加各別，四度重請皆殊。超昇之義前已
X04n0223_p0059b07║說訖。
X04n0223_p0059b08║第八、隨緣無礙者，於第七會第三禪天，集八禪眾，
X04n0223_p0059b09║說一生補處菩薩入佛華三昧定，說十一地等覺
X04n0223_p0059b10║位中普賢法門。十地已終，明自分道終。等覺位中
X04n0223_p0059b11║行普賢行，徧明入俗，徧周法界。行門重疊，廣及虗
X04n0223_p0059b12║空，及微塵中諸國剎海，重重無礙，究竟如法界，廣
X04n0223_p0059b13║大如虗空，名為等覺位中普賢行也。言佛華三昧
X04n0223_p0059b14║者，華之言行，能堪可觀，開敷感果義也。此為佛行
X04n0223_p0059b15║法門。佛者，覺也。明十一地等覺行，用明十地成佛
X04n0223_p0059b16║已終，次十一地覺行滿也，故名佛華法門。三昧者，
X04n0223_p0059b17║法界本體大寂法門，定亂情盡，名為本寂。以此定
X04n0223_p0059b18║故，行普賢行門。一切三昧，此乃為本體。故於彼天
X04n0223_p0059b19║處，為於色界、無色界八禪之眾，說一生補處菩薩
X04n0223_p0059b20║入佛華三昧定門，有百萬億偈。以此位菩薩入佛
X04n0223_p0059b21║華法門，善明入俗，廣利含生自在，故名隨緣無礙。
X04n0223_p0059b22║此位明法界行周。何故在彼天處說十一地法門？
X04n0223_p0059b23║為彼天處憂苦情亡，唯三昧樂。為明此位菩薩定
X04n0223_p0059b24║亂情亡，唯智悲利眾生樂故。以處表法故，於此處
X04n0223_p0059c01║說十一地法門。地位行門，廣如瓔珞經說。此以當
X04n0223_p0059c02║華嚴經來，文未足
X04n0223_p0059c03║第九、明因果位終者，從十定品、十通品、十忍品、阿
X04n0223_p0059c04║僧祇品、壽量品、諸菩薩住處品、不思議法品、如來
X04n0223_p0059c05║十身相海品、如來隨好光明功德品、普賢行品、如
X04n0223_p0059c06║來出現品、離世間品，已上十二品經是也。何以然
X04n0223_p0059c07║者，為十定品至離世間品總該五位，十地佛位及
X04n0223_p0059c08║普賢萬行始終因果門前後徹故。是以十定品、離
X04n0223_p0059c09║世間品二品經，初皆却敘初會及第二會，云如是
X04n0223_p0059c10║我聞：一時佛在摩竭提國阿蘭若法菩提場中始
X04n0223_p0059c11║成正覺，於普光明殿入剎那際諸佛三昧者，非是
X04n0223_p0059c12║重來集會，但為十定及離世間二品是體用門，通
X04n0223_p0059c13║始終故。於普光明殿如來重敘，依其法門菩薩眾
X04n0223_p0059c14║名號差別，非是去已還復重來，於十住、十行、十迴
X04n0223_p0059c15║向、十地、十一地法徧諸天處，一時頓說諸位。此之
X04n0223_p0059c16║二品意明體用，徹於始終佛因果門故。十定體是
X04n0223_p0059c17║文殊，離世間法是普賢，是故如來出現品中放光
X04n0223_p0059c18║和會。二人因果相徹門故，放眉間光入文殊頂，放
X04n0223_p0059c19║口中光入普賢口，令其理事自相問答，說佛果門。
X04n0223_p0059c20║佛果之門總在二人根本智、差別智之際，以定慧
X04n0223_p0059c21║力照之可見。此之十二品經，一時都會，諸會六位
X04n0223_p0059c22║十一地，總入普光本智法堂果德大宅法界之門
X04n0223_p0059c23║故。是故十定品及離世間品，皆敘前之初一二之
X04n0223_p0059c24║會。說此經時，譬如空中置百千寶鏡，置一佛像在
X04n0223_p0060a01║於地上，以眾菩薩圍繞莊嚴，於彼百千寶鏡之中
X04n0223_p0060a02║一時頓現，一一鏡中影像互相參入，都無往來。如
X04n0223_p0060a03║來亦爾，於始成正覺之時，天上人間十方國土一
X04n0223_p0060a04║時頓現，互相參徹，都無來去，故彼此言音句義悉
X04n0223_p0060a05║皆參入，都無來去。不論重會，不得作世間情解，作
X04n0223_p0060a06║往來重會之心，如前已述。事須計會，至而復說。此
X04n0223_p0060a07║之經末，須知和會始終。如來出現品，明五位十一
X04n0223_p0060a08║地果終之門，一部之經始終之際，以是義故，流通
X04n0223_p0060a09║付囑總在其中。出現品前普賢行品，即明自己佛
X04n0223_p0060a10║果修行之行。出現品後離世間品，即明自己佛果
X04n0223_p0060a11║之後利生之行。明佛果之後，所行大悲智行，諸習
X04n0223_p0060a12║總盡，雖行普賢萬行，不染世間，名離世間品。自修
X04n0223_p0060a13║佛果，前普賢行，明是自所乘，并勸他學佛果也。後
X04n0223_p0060a14║普賢行，自己佛果已終，果後純是利他，以此能令
X04n0223_p0060a15║三寶不斷。十通十忍，亦是十定，徧通五位，體徹始
X04n0223_p0060a16║終也。通者，總通明義也。忍者，法忍之門。阿僧祇，乃
X04n0223_p0060a17║明數量之門。壽量者，乃明佛壽量。隨人菩薩住處
X04n0223_p0060a18║者，明菩薩所為人，攝化住持境界，常在不滅。不思
X04n0223_p0060a19║議法者，為明如來化儀，法則自在，非諸二乘及三
X04n0223_p0060a20║乘權學所知。如來十身相海品者，明十世界海，十
X04n0223_p0060a21║毗盧遮那，皆有九十七種相，及十華藏世界微塵
X04n0223_p0060a22║數相。如來隨好光明功德品，為明如來隨好光明
X04n0223_p0060a23║照燭功德，蒙光獲益。普賢行品，為明果前進修之
X04n0223_p0060a24║行。如來出現品，為明五位菩薩自力果終，出現因
X04n0223_p0060b01║果位極。離世間品，為明佛果之後，純是利他。此已
X04n0223_p0060b02║上三十九品，經六位、五位因果位終，利及諸天、諸
X04n0223_p0060b03║神王眾。入法界一品，經如來入師子頻伸三昧，還
X04n0223_p0060b04║舉佛果五位，利及人間。已前總結初會、二會，乃至
X04n0223_p0060b05║十一地七會之中，佛位因果法門竟。八會在祇園
X04n0223_p0060b06║中，後當更敘。
X04n0223_p0060b07║第十明令凡實證者，從第八會在祇園之中，如來
X04n0223_p0060b08║入師子頻伸三昧門，還舉法界果德現諸世間，令
X04n0223_p0060b09║生信樂達佛實相。五百聲聞、目連、鶖子示同不聞，
X04n0223_p0060b10║寄同二乘有信不信。如初會中五十五眾，及覺首
X04n0223_p0060b11║等十首菩薩、功德林等十林菩薩、金剛幢等十幢
X04n0223_p0060b12║菩薩、金剛藏等三十七箇藏菩薩，如是各各有十
X04n0223_p0060b13║佛剎微塵數菩薩共集，隨位倍增寄成諸位，令諸
X04n0223_p0060b14║人天凡夫得此法門。如此會中六千比丘明是凡
X04n0223_p0060b15║夫，於文殊師利所頓明十耳十眼，此眾雖居在路，
X04n0223_p0060b16║發心境界不離佛會，路上發心為表進修，非是即
X04n0223_p0060b17║離其佛會。乃至第九會覺城東會一萬龍眾、五百
X04n0223_p0060b18║優婆塞、五百優婆夷、五百童子、五百童女，竝明是
X04n0223_p0060b19║凡夫同證佛位，是故今言令凡實證。第九會覺城
X04n0223_p0060b20║東過去佛大塔廟處，文殊師利說普照法界修多
X04n0223_p0060b21║羅門，無量諸龍得生人趣，一萬諸龍發菩提心，覺
X04n0223_p0060b22║城五眾俱登佛果，但舉善財一人為首，俱及其五
X04n0223_p0060b23║百之數，法皆同然。五百者表五位，六千者表六位，
X04n0223_p0060b24║信亦在中。一萬龍者表其萬行之門故，無有一事
X04n0223_p0060c01║浪施設故，皆表法門。過去諸佛大塔廟處為其會
X04n0223_p0060c02║者，明古佛今佛道跡不殊，還同如來會內一種。善
X04n0223_p0060c03║財南詢諸友，還明進修，又明菩薩攝化眾生之行
X04n0223_p0060c04║相。第十會者，一切國剎及塵中虗空法界一切會，
X04n0223_p0060c05║此十會徧一切剎塵中虗空法界有情身塵毛孔
X04n0223_p0060c06║之內，如來重重重重海會無盡故。如是法界佛果
X04n0223_p0060c07║法門，諸有信解及初發心證入之者，猶如師子王
X04n0223_p0060c08║之子初生之時，雖則未能如其師子王力勢自在，
X04n0223_p0060c09║然則師子相全體無異，一切諸獸皆當畏之。如於
X04n0223_p0060c10║此華嚴經佛果法門，修信解及初證入者亦復如
X04n0223_p0060c11║是，能信自己身心性相全體同諸佛果，自體恒真，
X04n0223_p0060c12║本大智故。及證入者，同諸如來佛果之門，本無修
X04n0223_p0060c13║造，自體全佛。以此真門成備進修差別萬行，恒無
X04n0223_p0060c14║始終。一真果德雖未能堪，力用如佛，是則名為種
X04n0223_p0060c15║佛種子在於身田，以信為始。以定慧力證入之者，
X04n0223_p0060c16║初發心時，十住之首已入佛智慧，是則名為生在
X04n0223_p0060c17║佛家，為佛真子。已與佛智同故，具足如來諸善根
X04n0223_p0060c18║故，便即超彼三乘，得神通菩薩九地等見，一切三
X04n0223_p0060c19║乘人天外道智所不及。是故應當根堪之士一心
X04n0223_p0060c20║奉行。
X04n0223_p0060c21║
X04n0223_p0060c22║大方廣佛新華嚴經合論卷第七
X04n0223_p0060c23║
X04n0223_p0060c24║音切
X04n0223_p0061a01║劈（普擊切。）熏（許云切。）轍（直列切。）牗（與久切。）驗（魚欠切。）