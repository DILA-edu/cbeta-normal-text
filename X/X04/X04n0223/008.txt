X04n0223_p0061a02║
X04n0223_p0061a03║
X04n0223_p0061a04║
X04n0223_p0061a05║大方廣佛新華嚴經合論卷第八
X04n0223_p0061a06║唐于闐國三藏沙門實叉難陀譯經
X04n0223_p0061a07║唐太原方山長者李通玄造論
X04n0223_p0061a08║唐福州開元寺沙門志寧釐經合論
X04n0223_p0061a09║世主妙嚴品第一之一
X04n0223_p0061a10║【論】稽首十方清淨海，法界真報盧遮那，六位因果
X04n0223_p0061a11║諸菩薩，文殊普賢大海眾。所說法門清淨輪，果德
X04n0223_p0061a12║圓滿金剛句，我今釋此微妙典，將欲廣利諸眾生。
X04n0223_p0061a13║唯願眾聖垂加護，令於法門無罣礙，諸有見聞獲
X04n0223_p0061a14║大利，皆同遮那清淨海。
X04n0223_p0061a15║夫闡教弘經，須分四義：一長科經意，二明經宗趣，
X04n0223_p0061a16║三明其教體，四總陳會數。
X04n0223_p0061a17║一、長科經意者，略作十段長科：一、明如來始成正
X04n0223_p0061a18║覺；二、明舉果勸修；三、明以果成信；四、明入真實證；
X04n0223_p0061a19║五、明發行修行；六、明智悲相入；七、明蘊修成德；八、
X04n0223_p0061a20║明利生自在；九、明諸賢寄位；十、明令凡實證。一、明
X04n0223_p0061a21║始成正覺者，即〈世主妙嚴品〉是。二、舉果勸修者，即
X04n0223_p0061a22║〈現相品〉已下至〈毗盧遮那品〉總五品經是，及〈世主
X04n0223_p0061a23║妙嚴品〉舉佛所成之果，令使人修。三、明以果成信
X04n0223_p0061a24║者，即從〈佛名號品〉已下至〈賢首品〉六品經是，亦通
X04n0223_p0061b01║取前〈世主妙嚴品〉已來總是，便以十箇智佛以為
X04n0223_p0061b02║自心之果，以不動智佛為首，明自心智隨分別性，
X04n0223_p0061b03║無所動故。四、入真實證者，從〈昇須彌山頂品〉已下
X04n0223_p0061b04║六品經是，以十住為體，住佛智慧家生故。五、發行
X04n0223_p0061b05║修行者，從〈夜摩天宮〉已下四品經是，以十行為體，
X04n0223_p0061b06║行佛行故。六、明智悲相入者，從〈昇兜率天宮品〉已
X04n0223_p0061b07║下三品經是，以十迴向為體，體圓真俗，成大悲故。
X04n0223_p0061b08║七、明蘊修成德者，從他化自在天中〈十地〉一品是，
X04n0223_p0061b09║蘊修前三法，令慣習成就故。八、利生自在者，〈十定
X04n0223_p0061b10║品〉已下乃至〈普賢行品〉等十二品經總是，以十地
X04n0223_p0061b11║中蘊德成功，十一地利生行滿，方名法行圓滿。佛
X04n0223_p0061b12║於始於終無作體性，不移毫念，為以法界圓明大
X04n0223_p0061b13║智之性為十住，見道之初無時念故，三世無性故，
X04n0223_p0061b14║總一時故，此非情識所知，唯智會故。九、諸賢寄位
X04n0223_p0061b15║者，即已上六位諸菩薩并〈佛出現世間品〉亦是，皆
X04n0223_p0061b16║從性海大智境界中方便出現，其身寄位，成十信、
X04n0223_p0061b17║十住、十行、十迴向、十地及等覺位十一地法門，令
X04n0223_p0061b18║凡夫信入，倣學依跡，不迷其事。十、明令凡實證者，
X04n0223_p0061b19║以法界性中安立十信等六位，進修方便行，不離
X04n0223_p0061b20║體用，不壞方便，其智彌高，其行彌下，逐根行滿，故
X04n0223_p0061b21║名進修。隨力堪能，安立諸位，隨位知行，令不迷因
X04n0223_p0061b22║果，使學者善明總別，依位成功，不滯始故，不離初
X04n0223_p0061b23║故。即如下文善財等眾，優婆塞、優婆夷、童子、童女，
X04n0223_p0061b24║各列有五百，具明十住、十行、十迴向、十地。十一地
X04n0223_p0061c01║五位，一位有十，通為五百。如六千比丘，通信亦不
X04n0223_p0061c02║退，總云六千。一萬諸龍，以明萬行。如是之眾，竝是
X04n0223_p0061c03║凡夫，皆信是法界佛果智境門故，而登十住、十地，
X04n0223_p0061c04║故名令凡實證。已上十段長科經意竟。於中廣意，
X04n0223_p0061c05║至文方明。如〈法界〉一品，總通前後四十品經，總法
X04n0223_p0061c06║界故；明三世法，總法界故。以此〈法界〉一品，是一切
X04n0223_p0061c07║諸佛及以一切眾生之果也。於此一部之經，總有
X04n0223_p0061c08║五種因果徧周義：一、示成正覺因果徧周，即〈世主
X04n0223_p0061c09║妙嚴品〉，通下五品經是。二、信位及進修因果徧周，
X04n0223_p0061c10║從〈佛名號品〉已下六品經，通十住、十行、十迴向、十
X04n0223_p0061c11║地位中，共二十品經是。三、定體徧周，即〈十定〉、〈十通〉、
X04n0223_p0061c12║〈十忍〉等品是。四、行海徧周，即〈普賢行品〉、〈離世間品〉
X04n0223_p0061c13║是。五、法界不思議大圓明智海徧周，即〈法界品〉是。
X04n0223_p0061c14║有此五徧周義故。以此一部之經，有五品之內，品
X04n0223_p0061c15║初皆有「爾時世尊在摩竭提國」以為品首者，明此
X04n0223_p0061c16║五法是一時、一法界、一剎那際、一體用、一切諸佛
X04n0223_p0061c17║一共同之法、一因果等周圓滿，無前後義，一切諸
X04n0223_p0061c18║佛皆如是。如是之法，不離十定之中剎那際。降神、
X04n0223_p0061c19║入胎、示現、成佛、入涅槃，不離一剎那際，更無移也。
X04n0223_p0061c20║以此一部之典，五度一箇「爾時世尊在摩竭提國」，
X04n0223_p0061c21║唯〈法界品〉別。總明此一部之經大體宗趣。一、法界
X04n0223_p0061c22║大圓明智，有此五種徧周之因果。從初信心進修
X04n0223_p0061c23║諸行，始終因果，萬行圓滿，畢竟不出十定之體，無
X04n0223_p0061c24║時之性，凡聖總齊，本來如是。由情妄計，時量隨生，
X04n0223_p0062a01║由妄計故，生老便有。若於根本法界門中起延促
X04n0223_p0062a02║見，皆是自情妄見，非實有故。如是迷無性理，違本
X04n0223_p0062a03║無時智境之法門，起逐情隨妄見時劫延促者，於
X04n0223_p0062a04║佛正法之中不成信種。當知是人設修行出三界
X04n0223_p0062a05║果，未有成佛之種故。即權教六通菩薩、聲聞、緣覺
X04n0223_p0062a06║是也。如《法華經》「不退諸菩薩，亦復不能知。」此明出
X04n0223_p0062a07║生死之不退，未成處生死中不退。又亦但得以空
X04n0223_p0062a08║觀折伏現行煩惱，入初地見道位，非是已達根本
X04n0223_p0062a09║無明，得根本智見不退。如是三乘見道，總是三種
X04n0223_p0062a10║意生身菩薩，皆非是根本法界大圓明智初發心
X04n0223_p0062a11║住中能十方成佛等不退。三種意生身者，初、二、三
X04n0223_p0062a12║地名三摩䟦提樂意生身，四、五、六地名覺法自性
X04n0223_p0062a13║意生身，七、八、九、十地名種類俱生無行作意生身。
X04n0223_p0062a14║如是三種意生身菩薩，竝是法界大圓明智海大
X04n0223_p0062a15║宅門外草室權施方便安立，令諸子等且免火難。
X04n0223_p0062a16║如此經下文「聲聞在會如聾若盲，六通菩薩設聞
X04n0223_p0062a17║此經不能生信」，如經具明為從無始際來隨計。設
X04n0223_p0062a18║能於佛法生信，但隨情生信。迷自智境故，無自契
X04n0223_p0062a19║實智起真信修故，若不迴心畢竟不成佛故。設復
X04n0223_p0062a20║教化眾生，還能成得三乘及人天之種。但住一方
X04n0223_p0062a21║之淨剎，無廣大法界量等虗空無邊智之大見，十
X04n0223_p0062a22║方塵剎對現色身，一切眾生隨根引接三乘無分，
X04n0223_p0062a23║但云見三千大千之境。如此經有世界海、有世界
X04n0223_p0062a24║性、有世界種，皆甚深廣大與法界虗空等，具如〈華
X04n0223_p0062b01║藏世界品〉說。如三乘中設見如來身三十二相、八
X04n0223_p0062b02║十種好，設復廣大云八萬四千，不見如來十佛剎
X04n0223_p0062b03║微塵等身相隨好。三乘之種但見如來化滿三千
X04n0223_p0062b04║大千世界等行，不見如來化滿無盡佛剎微塵等
X04n0223_p0062b05║行。三乘之種所作一切皆有邊量，不見法界一一
X04n0223_p0062b06║塵中無邊量法。普賢行法互參不礙也。
X04n0223_p0062b07║二、明經宗趣者，其義有六：一、明經宗趣。二、此經何
X04n0223_p0062b08║藏所攝。三、分其序分。四、定其正宗。五、明此經付囑
X04n0223_p0062b09║何人。六、明此經流通所在。一、明經宗趣者，此經
X04n0223_p0062b10║名毗盧遮那大智法界，本真自體寂用圓滿，果德
X04n0223_p0062b11║法報性相無礙，佛自所乘為宗。如《法華經》云：「乘此
X04n0223_p0062b12║寶乘直至道場。」又此經云：「有樂求佛果者，說最勝
X04n0223_p0062b13║乘、上乘、無上乘、不思議乘等。」是還令初發心者，為
X04n0223_p0062b14║志樂廣大故，還得如是如來大智之果，與自智合
X04n0223_p0062b15║一無二故。此經宗趣甚深難信，若有信者，勝過承
X04n0223_p0062b16║事十佛剎微塵數諸佛，盡經於一劫所得功德，不
X04n0223_p0062b17║如信此經中如來大智境界佛果法界門而自有
X04n0223_p0062b18║之，信此福勝於彼。如〈賢首品〉下文頌云：「有以手擎
X04n0223_p0062b19║十佛剎，盡於一劫空中住，彼之所作未為難，能信
X04n0223_p0062b20║此法為甚難。十剎塵數眾生所，悉施樂具經一劫，
X04n0223_p0062b21║彼之福德未為勝，信此法者為最勝。十剎塵數如
X04n0223_p0062b22║來所，悉皆承事盡一劫，若於此品能誦持，其福最
X04n0223_p0062b23║勝過於彼。」又前頌云：「一切世界諸羣生，少有欲求
X04n0223_p0062b24║聲聞乘，求獨覺者轉復少，趣大乘者甚希有。趣大
X04n0223_p0062c01║乘者猶為易，能信此法倍甚難。」為明此經宗趣甚
X04n0223_p0062c02║深難信，修空觀者息妄修禪，垢淨情存聲聞獨覺
X04n0223_p0062c03║六通菩薩，未迴心者無如是分。如經下文云：「設有
X04n0223_p0062c04║菩薩經無量百千那由他劫，行六波羅蜜得六神
X04n0223_p0062c05║通，猶名假名菩薩。」不真菩薩，設聞此經不信不入。
X04n0223_p0062c06║如《法華經》亦是為迴三乘人令歸一乘故，迴彼門
X04n0223_p0062c07║外三車權引諸子，令歸如來大智法界真實門故，
X04n0223_p0062c08║破彼几案所依法故，令得如來無依住智本自在
X04n0223_p0062c09║故。《華嚴經》即是始成正覺時頓為上根者說，《法華
X04n0223_p0062c10║經》即是佛出世後四十年中為迴三乘者說。又佛
X04n0223_p0062c11║乘三乘一時總說，但隨根自應一音法門各有差
X04n0223_p0062c12║別，總別義生。為真體無時，無可作前後故。如《法華
X04n0223_p0062c13║經》云：「十方佛土中，唯有一乘法，無二亦無三，但以
X04n0223_p0062c14║假名字，引導於眾生。」又云：「唯此一事實，餘二即非
X04n0223_p0062c15║真。」餘二者，但以十方諸佛共所乘門為實，三乘為
X04n0223_p0062c16║餘二。但權施設未真者是餘二故，以一實對諸權
X04n0223_p0062c17║皆是餘二。為《法華經》責聲聞、緣覺、不退菩薩三乘
X04n0223_p0062c18║等皆未能信一乘法故。為權教菩薩雖有一分求
X04n0223_p0062c19║菩提之心，猶有怖生死故得離染不退，未得稱真
X04n0223_p0062c20║染淨平等不退。如修空觀菩薩樂空增勝，及假真
X04n0223_p0062c21║如觀一向離纏皆有忻厭，及樂生淨土等諸菩薩
X04n0223_p0062c22║眾，皆能離生死出纏不退，不入法界性海一真無
X04n0223_p0062c23║忻厭門故。望此佛乘，樂生死者及厭生死者二俱
X04n0223_p0062c24║是退。設觀空增勝修假真如門，行六波羅蜜得六
X04n0223_p0063a01║神通，是離生死不退，非是生死涅槃一性中不退
X04n0223_p0063a02║故。以是義故，《華嚴》及《法華經》說得六神通菩薩不
X04n0223_p0063a03║聞不信此經典故。如《法華經》云：「設有菩薩讀誦八
X04n0223_p0063a04║萬四千法藏，為人解說得六神通亦未為難，暫讀
X04n0223_p0063a05║此經是則為難。」唯此智境界違情所解，故甚難信
X04n0223_p0063a06║也。三乘信解順情所忻。何以故？說佛果即在三僧
X04n0223_p0063a07║祇之後，說佛淨土在於他方。此娑婆是穢土，修菩
X04n0223_p0063a08║提者厭垢忻真樂生淨國。設有住世菩薩，所言留
X04n0223_p0063a09║惑潤生為濟眾生故，非由法爾根本智自在力合
X04n0223_p0063a10║如斯故。如是菩薩皆是順情之法，法易信故，非如
X04n0223_p0063a11║此經說入佛果不逾剎那，但隔迷悟說無量劫，總
X04n0223_p0063a12║不移一時故。說從凡夫地創見道時，因果一時無
X04n0223_p0063a13║前後際，不見未成佛時、不見成正覺時、不見煩惱
X04n0223_p0063a14║斷、不見菩提證，畢竟不移毫念修習，五十位滿一
X04n0223_p0063a15║切種智悉皆成就，總別同異成壞一時自在，皆非
X04n0223_p0063a16║世情所見故，是故難信也。其所信者，如經下文十
X04n0223_p0063a17║信之位，金色世界不動智佛，上首菩薩名文殊師
X04n0223_p0063a18║利，此云妙德。云金色者，明白淨無垢，即法身之理。
X04n0223_p0063a19║不動智佛者，即理中智也。一切凡聖身等共有之，
X04n0223_p0063a20║故云一切處文殊師利、一切處金色世界、一切處
X04n0223_p0063a21║不動智佛。今之信者，當信自心無依住性，妙慧解
X04n0223_p0063a22║脫是自文殊。於心無依住中無性妙理，有自在分
X04n0223_p0063a23║別無性可動，名不動智佛。理智無二妙用自在，是
X04n0223_p0063a24║故號曰妙德菩薩。是故一切諸佛從此信生，故號
X04n0223_p0063b01║文殊為十方諸佛之母，亦號文殊為童子菩薩，為
X04n0223_p0063b02║皆以信為初生故。信心成就，即以定慧觀智力印
X04n0223_p0063b03║之相契，一念相應名十住初心，便成正覺。取能行
X04n0223_p0063b04║行處號曰普賢，取妙慧無依處號曰妙德，取善能
X04n0223_p0063b05║分別知根之智號之為不動智佛，自契相應名為
X04n0223_p0063b06║正覺。且能信處號曰信心，自契相應名為住心，為
X04n0223_p0063b07║住佛所住妙慧解脫相盡無生法故。若心外有佛
X04n0223_p0063b08║不名信心，名為邪見人也。一切諸佛皆同自心，一
X04n0223_p0063b09║切眾生皆同自性，性無依故體無差別，智慧一性
X04n0223_p0063b10║應如是知。以此同體妙慧如諸佛心及眾生心，應
X04n0223_p0063b11║如是信解不自欺誑。是故此經宗趣為大心眾生
X04n0223_p0063b12║設如斯法，諸佛自所乘門一乘妙典法界道理，令
X04n0223_p0063b13║大心眾生入佛根本大智佛果故。一念契真理智
X04n0223_p0063b14║同現即便佛故，為法界道理見則無初中後故。異
X04n0223_p0063b15║彼三乘劣解者，宜聞三無數劫登佛果故，宜說釋
X04n0223_p0063b16║迦淨土在於他方，此娑婆是穢土故。是故《法華經》
X04n0223_p0063b17║內為迴三乘劣解者，令龍女非器剎那成佛，明信
X04n0223_p0063b18║心廣大非權施設現實教故，所修實教不迂滯故。
X04n0223_p0063b19║言龍女始年八歲，表今生始學非舊學故。畜生女
X04n0223_p0063b20║者，明非過去積修，此明此生所信法門理直無滯
X04n0223_p0063b21║故。法界體性非三世收，一念應真三世情盡，智無
X04n0223_p0063b22║出沒即佛果故。是故經云為劣解眾生興度八相
X04n0223_p0063b23║等事。娑婆世界舉眾遙見龍女即往南方無垢世
X04n0223_p0063b24║界成佛者，解云：南方者，為明為正，以主離故。離為
X04n0223_p0063c01║明為日為虗，無即無垢也。舉眾遙見者，明三乘權
X04n0223_p0063c02║學信而未自證故，故言遙見。夫法界一真自他相
X04n0223_p0063c03║徹，若當自得焉得稱遙見？此經即令善財一生得
X04n0223_p0063c04║佛，解云：一生者，從凡夫地起信之後，十住初心契
X04n0223_p0063c05║無生也。即任法界智生，非業生也。至文廣釋。今且
X04n0223_p0063c06║略明此經宗之所趣佛果法門竟，博達君子孰可
X04n0223_p0063c07║思焉？二、明此經何藏所攝者，此經名毗盧遮那
X04n0223_p0063c08║法界藏所攝，以徧照法界海一切諸法門盡含藏
X04n0223_p0063c09║故。又此經不許三乘化佛權教所收眾生所知解
X04n0223_p0063c10║故，化佛教中菩薩及二乘之眾不能解了一真法
X04n0223_p0063c11║界報佛法門，唯知三乘自分法故。設是菩薩，但知
X04n0223_p0063c12║三千大千世界為一報佛境界故，千百億釋迦是
X04n0223_p0063c13║化身故，不解此一乘實報法界報佛所說法門故，
X04n0223_p0063c14║是故此經還名毗盧遮那法界佛果智海所收，非
X04n0223_p0063c15║同三乘菩薩化佛教中權施菩薩藏所攝。是故下
X04n0223_p0063c16║文〈法界品〉中，慈氏所居樓閣名毗盧遮那莊嚴藏，
X04n0223_p0063c17║善財入已，唯見無量諸佛法藏行門報相莊嚴，無
X04n0223_p0063c18║盡福相皆阿僧祇，一一具如經說。此即依毗盧遮
X04n0223_p0063c19║那佛所教法法行行之因所報得，所居宮殿樓閣
X04n0223_p0063c20║一依法界藏行行所成因果故，乃至諸佛報得莊
X04n0223_p0063c21║嚴因果亦如之故。藏者，含容義，含容法界一切法
X04n0223_p0063c22║門，因果法皆無盡故。三乘經多以恒河沙為法門
X04n0223_p0063c23║數之比量，成廣大義。此一乘經多以一佛剎塵及
X04n0223_p0063c24║十佛剎塵，乃至無量佛剎微塵為法數之比量。又
X04n0223_p0064a01║三乘法相，或一、或二、三等，七、八、九、十為數，此經法
X04n0223_p0064a02║門一一具十為數，以明佛果法門圓滿故。名詮既
X04n0223_p0064a03║是廣狹不同，法藏必當差別，是故此經是毗盧遮
X04n0223_p0064a04║那藏所收，非三乘菩薩藏所攝故。此經常以佛果
X04n0223_p0064a05║為進修道跡，是佛根本大智古跡，修差別智故。若
X04n0223_p0064a06║異佛古跡而有進修，無成佛義，如三乘且免一分
X04n0223_p0064a07║麤生死苦，非是依佛智體古跡契修佛乘也。是故
X04n0223_p0064a08║此經是毗盧遮那藏所收，非三乘菩薩藏所攝。
X04n0223_p0064a09║三、明分。經序分者，分為二門：一、都該一部；二、當品
X04n0223_p0064a10║自有序分。一、都該一部者，即〈世主妙嚴品〉是。二、當
X04n0223_p0064a11║品自有序分，如經品品之中、會會之內，皆有爾時
X04n0223_p0064a12║如是如是序其品內之意。又此一部經，上下五度
X04n0223_p0064a13║序其世尊所居菩提場之處所。問：何以如是？答曰：
X04n0223_p0064a14║從初第一卷「如是我聞：一時，佛在摩竭提國」，明初
X04n0223_p0064a15║成佛處在蘭若之中。次第二會中，又「爾時，世尊在
X04n0223_p0064a16║摩竭提國阿蘭若法菩提場中，始成正覺」，明不移
X04n0223_p0064a17║本處，而至報宅中居，為普光明殿。明理智之行，報
X04n0223_p0064a18║得之宅，寄同世間，蘭若契證，方詣宅居。自此已去，
X04n0223_p0064a19║上昇天宮，皆「云不離本處，而身徧坐一切道場」，或
X04n0223_p0064a20║云「而昇如是天」。上昇天，明列位進修。不移本處者，
X04n0223_p0064a21║明法界道理，以法性妙理無往來內外故，大智體
X04n0223_p0064a22║自徧周故。次四十卷初〈十定品〉又云：「爾時，世尊在
X04n0223_p0064a23║摩竭提國阿蘭若法菩提場中，始成正覺，於普光
X04n0223_p0064a24║明殿入剎那際三昧」，明以法界法身為定體，無三
X04n0223_p0064b01║世性故。從兜率天下降神及入涅槃，四十九年住
X04n0223_p0064b02║世，轉一切法輪，總不出剎那際。以此三昧圓通始
X04n0223_p0064b03║終，非三世古今故。如是敘致。以總言之，一切過、現、
X04n0223_p0064b04║未來諸佛，皆盡一時成佛，并眾生生死亦不移剎
X04n0223_p0064b05║那。但眾生妄計有年歲長短，如佛所說，即生即死，
X04n0223_p0064b06║皆不移時。是故經云：「一念普觀無量劫，無去無來
X04n0223_p0064b07║亦無住，如是徧知三世事，超諸方便成十力。」如此
X04n0223_p0064b08║一品經，總括前後始終之際，無去來今古性，盡明
X04n0223_p0064b09║從凡夫地一念發心，忽然見道，進修十住、十行、十
X04n0223_p0064b10║迴向、十地、十一地五位等法，成佛、轉法輪、入涅槃，
X04n0223_p0064b11║總不移剎那。為以法界門，為開示悟入，故明實教
X04n0223_p0064b12║一乘法界之門。法如是故，以三昧名目明之。此品
X04n0223_p0064b13║都舉此一乘根本法界寂用之門，始終一際，無本
X04n0223_p0064b14║末時分，故以為成佛之頭。次〈離世間品〉亦然，敘致
X04n0223_p0064b15║始成正覺，乃至普光明殿者，為普賢菩薩入佛華
X04n0223_p0064b16║三昧。佛華者，是所修佛行故。三昧者，明寂用無礙
X04n0223_p0064b17║也。還同前敘致所在者，明修佛行體用無始終，常
X04n0223_p0064b18║圓滿無三世也。此品明修以普賢行，還以法界體
X04n0223_p0064b19║大智常隨眾行，圓該三世，還不移剎那際等，故明
X04n0223_p0064b20║其眾行即法界體用也。故如是敘致，皆明時不移，
X04n0223_p0064b21║亦不移處，以菩提場無中邊故，所修眾行常等如
X04n0223_p0064b22║剎那，三世無增減故，無去來故。次〈入法界品〉云：「爾
X04n0223_p0064b23║時世尊在室羅筏國誓多林給孤獨園」者，此舉正
X04n0223_p0064b24║宗。如來所乘，通前徹後，天上、人間、十方世界，總以
X04n0223_p0064c01║法界為體，非虗妄體故，為眾生隨迷不達故。此品
X04n0223_p0064c02║之內，都舉天上、人間、十方世界，總不思議法界體
X04n0223_p0064c03║寂用自在故，故令眾生悟入。是故此之一品，如來
X04n0223_p0064c04║但以不思議神力說，不藉口言，明世間總真總神
X04n0223_p0064c05║無出沒故，以明法界普該前後本一際故。不須同
X04n0223_p0064c06║敘菩提場，以菩提即法界故，前會總在法界會中
X04n0223_p0064c07║故，故如是敘致也。十會之體用，總以此品通括一
X04n0223_p0064c08║體、一性、一時、一智之本母故。此五度敘其初成正
X04n0223_p0064c09║覺者，總明此法界一時無前後說。如此一部經內，
X04n0223_p0064c10║〈世主妙嚴品〉、〈佛名號品〉、〈十定品〉、〈離世間品〉，四度皆
X04n0223_p0064c11║重敘致始成正覺普光明殿，〈入法界品〉但言給孤
X04n0223_p0064c12║園，此五品經大意有五種佛果徧周，總該餘品，此
X04n0223_p0064c13║五品經意是故重敘。但為此五種徧周法界因果，
X04n0223_p0064c14║一剎那際五事頓彰，該收諸位總在其內，成法界
X04n0223_p0064c15║大智果故。以此有五箇經頭題目相似，唯〈入法界
X04n0223_p0064c16║品〉獨言給孤園。云何為五種徧周因果者？一、〈世主
X04n0223_p0064c17║妙嚴品〉，明始成佛果徧周，經云：不移本處，而身徧
X04n0223_p0064c18║坐一切道場。二、〈佛名號品〉，在普光明殿中，說明報
X04n0223_p0064c19║身及國土名號法門，設化利物，總徧周此會，說六
X04n0223_p0064c20║品經，成就信位佛果。此明信心徧周。三、〈十定品〉，如
X04n0223_p0064c21║來入剎那際三昧，以此三昧普該此經及無盡三
X04n0223_p0064c22║世劫，總是一時，本來如是，為佛道合然相應，現其
X04n0223_p0064c23║本法，成佛說法及滅度時分，無有遷移。此明佛大
X04n0223_p0064c24║智本性自體寂用，定體徧周，乃至入涅槃四十九
X04n0223_p0065a01║年，住世說法處，母胎猶未出在，兜率天猶未下生，
X04n0223_p0065a02║以實法際體，然無往來今古性故。四、〈離世間品〉，明
X04n0223_p0065a03║以法界自體本寂定大智為普賢行體，即明覺行
X04n0223_p0065a04║徧周。佛華者，覺行也。三昧者，本覺體也。五、〈入法界
X04n0223_p0065a05║品〉，明根本法界本體大智，佛果徧周。此五種徧周，
X04n0223_p0065a06║總以法界為體，總是一徧周法門。此五徧周，該收
X04n0223_p0065a07║諸位諸差別故。恐人不解，失其意趣，故一部經內，
X04n0223_p0065a08║五處敘致，題目鉤連，前後相攝。為明此經，以法界
X04n0223_p0065a09║體本無次第、本末、兩頭、中間、時分、長短故。如王寶
X04n0223_p0065a10║印，一時普印，無前後成文也。以法界寶印普印諸
X04n0223_p0065a11║位，但明五位、十住、十行等進修習氣不同，故性無
X04n0223_p0065a12║差別。以總別、同異、成壞、十玄、六相義融通道理，自
X04n0223_p0065a13║明此六字義為緣起。三對六字，都該萬法：一、總別
X04n0223_p0065a14║一對，二、同異一對，三、成壞一對。總不相離，不可廢
X04n0223_p0065a15║一留一，亦不可雙立，亦不可雙捨，總是斷常生滅
X04n0223_p0065a16║中邊等見，皆是情量，不了任法自性緣生，此乃以
X04n0223_p0065a17║無思正慧力方解，以思而知之者，且信心也。此是
X04n0223_p0065a18║初地菩薩觀察世間一切緣起法，雖總同時，不計
X04n0223_p0065a19║俱有，雖總具別，皆無自性，不可計法俱無，餘兩對
X04n0223_p0065a20║亦然，皆是有無非有無，俱不俱，常無常，情所計故，
X04n0223_p0065a21║如一切緣生法，如空中響，本自無為，應物成音，如
X04n0223_p0065a22║善筮蓍龜者，無思無為，不鬼不神，而應緣能知萬
X04n0223_p0065a23║有，而告人古今吉凶，如指掌者也。應如是知，任法
X04n0223_p0065a24║緣起，非如情也。一多總別諸同異門，一切成壞，皆
X04n0223_p0065b01║非前後，同時等計法界法門道理，亦復如是，皆非
X04n0223_p0065b02║前後有無同時俱不俱，或滅或留，情所計故，皆是
X04n0223_p0065b03║性起大悲，無作大願，任法緣起，稱無作智，非故非
X04n0223_p0065b04║新，施設轉正法輪，出生滅沒，皆不可作故新去來
X04n0223_p0065b05║之解，皆是如來無生滅智，自在力故。雖異二乘，自
X04n0223_p0065b06║寂取證，滅情亡智，即以起大願等，利諸眾生，而無
X04n0223_p0065b07║願想，雖以大慈大悲，饒益眾生，而無愛想，雖入生
X04n0223_p0065b08║死，不沒淤泥，雖在涅槃，十方世界，利入不息，皆是
X04n0223_p0065b09║如來無性無依無作智力，皆不可作去來現在古
X04n0223_p0065b10║今之解。四、定其正宗者，有三種正宗：一、隨位正
X04n0223_p0065b11║宗，二、隨品正宗，三、大體正宗。一、若以隨位正宗，十
X04n0223_p0065b12║信、十住、十行、十迴向、十地、十一地各有正宗。十信
X04n0223_p0065b13║以佛根本不動智以為正宗。十住即以證入法界
X04n0223_p0065b14║智、如來果德理體妙慧以為正宗。十行以佛根本
X04n0223_p0065b15║智起普賢行進修以為正宗。十迴向以理智圓融
X04n0223_p0065b16║真俗、起興大願以成悲智，使令理智大悲均平、不
X04n0223_p0065b17║偏靜亂以為正宗。十地蘊修悲智、使令慣習功濟
X04n0223_p0065b18║以為正宗。十一地普賢行等眾生情流充滿法界
X04n0223_p0065b19║海、任用利生以為正宗。此為隨位正宗。二、若以一
X04n0223_p0065b20║部教門，四十品之內當品自有正宗，隨品名目總
X04n0223_p0065b21║是可知。三、以一部教大體正宗，以如來大智法界
X04n0223_p0065b22║性絕古今、體用圓滿一乘佛果以為正宗，常以此
X04n0223_p0065b23║佛果正宗以為開示、悟入、進修，使令慣習成就。又
X04n0223_p0065b24║此經四十品中以〈法界品〉為正宗，餘品為伴，為十
X04n0223_p0065c01║方諸佛以自心分別煩惱成一切智一切種智，法
X04n0223_p0065c02║界體用以為所乘成正覺故。此根本煩惱非三乘
X04n0223_p0065c03║所知故，二乘且伏而不起，菩薩以空觀折伏無現
X04n0223_p0065c04║行故。廣如《勝鬘經》說，一切眾生以法界門以為開
X04n0223_p0065c05║示悟入，明如來根本智是眾生分別心，契同無二
X04n0223_p0065c06║故，則法界自在故。以是義故，十住初心便成正覺，
X04n0223_p0065c07║以將十行、十迴向、十地、十一地法門治令慣習智
X04n0223_p0065c08║悲成就，更亦不離初心法界智體用故。但以此法
X04n0223_p0065c09║界智體用無依住門治諸習惑，惑薄智明分分殊
X04n0223_p0065c10║勝，但須定慧照用身心諸法，內外無依無根無本，
X04n0223_p0065c11║諸貪恚癡漸漸微薄，諸佛智慧漸漸增明，法樂自
X04n0223_p0065c12║娛非貪世樂，此是法界中漸漸非始末也。五、此
X04n0223_p0065c13║經法門付囑何人者，此經法付囑大心凡夫。經云：
X04n0223_p0065c14║「此經法不入餘眾生手。」解云：餘眾生者，三乘及外
X04n0223_p0065c15║道樂著人天及求出世樂者。何以故？此經不許三
X04n0223_p0065c16║乘菩薩具六神通，尚自未能聞經生信，何況二乘
X04n0223_p0065c17║人天外道？經云：「唯除生如來家法王真子。」即大心
X04n0223_p0065c18║凡夫能生信證入故生於佛家，不言已生佛家諸
X04n0223_p0065c19║大菩薩。諸大菩薩常為眾生說法，無大心凡夫信
X04n0223_p0065c20║證，不名付囑、不名流通，為無人信、無人悟入故。經
X04n0223_p0065c21║云：「若無此子，此經當滅」者，解云：若無凡夫信證者，
X04n0223_p0065c22║此經當滅。若不如是者，諸大菩薩已生佛家者，已
X04n0223_p0065c23║有如是無量佛世界海微塵數故，如來何須念此
X04n0223_p0065c24║經當滅？既不念已生佛家大菩薩眾，明知當念大
X04n0223_p0066a01║心凡夫，非為已入聖者，當知此經付囑大心凡夫
X04n0223_p0066a02║故。如〈出現品〉說。六、明此經流通所在者，此經流
X04n0223_p0066a03║通分每在品末，有動地雨華、菩薩供養處總是。大
X04n0223_p0066a04║都付囑流通分在〈如來出現品〉不在經末者，為此
X04n0223_p0066a05║品是經之末，為此品是三十七品，是五位菩薩結
X04n0223_p0066a06║會五位因果行門之終，以是義故是經之末。又如
X04n0223_p0066a07║來從前第六卷初第二〈現相品〉內齒間放光，令普
X04n0223_p0066a08║賢菩薩說眾生因果、如來因果。如來因果者，世界
X04n0223_p0066a09║報得、國土莊嚴，眉間放光令文殊師利、覺首、賢首
X04n0223_p0066a10║等說十信之門，次後說十住、十行、十迴向、十地、十
X04n0223_p0066a11║一地、十定、十通等法。從〈現相品〉至〈如來出現品〉有
X04n0223_p0066a12║三十六品經，等覺位中一會在第三禪說有一品
X04n0223_p0066a13║經，來文未足，通取其數有三十七品，前後總有四
X04n0223_p0066a14║十品經。至其〈如來出現品〉是五位因果始終之末，
X04n0223_p0066a15║故〈如來出現品〉中示現法則表其始終，五位因果
X04n0223_p0066a16║滿故，即以眉間光灌文殊頂、口中光灌普賢口，令
X04n0223_p0066a17║此二人體用因果互相問答。以文殊為法界體，普
X04n0223_p0066a18║賢為法界用，二人互為體用。或文殊為因，普賢為
X04n0223_p0066a19║果，或二人互為因果。此一部經常以此二人表體
X04n0223_p0066a20║用因果，今古諸佛同然，皆依此跡以明因果進修
X04n0223_p0066a21║之益。故如來放果光明及口中教光加此二大士，
X04n0223_p0066a22║即明五位教門始終之畢。口光是付囑義、流通義，
X04n0223_p0066a23║令教行流通故。眉間毫光是果義，以放果光付囑
X04n0223_p0066a24║文殊，令文殊發問果法。普賢說佛出現即是流通，
X04n0223_p0066b01║此品之內具說付囑流通，亦作輪王太子福具王
X04n0223_p0066b02║相，明能治王位等喻。釋文至品方明為〈如來出現
X04n0223_p0066b03║品〉。後〈離世間品〉，即是佛自成果後行普賢利他之
X04n0223_p0066b04║行、訓俗之門。十一地果前行普賢行有自利利他，
X04n0223_p0066b05║十一地果後行普賢行純是利他，如前七卷會釋
X04n0223_p0066b06║中略已釋訖。如〈法界〉一品總該一部教，總是法界
X04n0223_p0066b07║門。在祇園者，明眾生世間即法界故，眾生性即不
X04n0223_p0066b08║思議故，眾生分別即如來智故，即明就眾生世間
X04n0223_p0066b09║說是法界不思議故。
X04n0223_p0066b10║
X04n0223_p0066b11║大方廣佛新華嚴經合論卷第八
X04n0223_p0066b12║
X04n0223_p0066b13║音切
X04n0223_p0066b14║慣（古患切。）筏（無達切。）筮（時制切。）蓍（式之切。）淤（依倨切。）鬘（麥班切。）娛
X04n0223_p0066b15║（愚俱切。）