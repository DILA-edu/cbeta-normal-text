X04n0223_p0066b16║
X04n0223_p0066b17║
X04n0223_p0066b18║
X04n0223_p0066b19║大方廣佛新華嚴經合論卷第九
X04n0223_p0066b20║唐于闐國三藏沙門實叉難陀譯經
X04n0223_p0066b21║唐太原方山長者李通玄造論
X04n0223_p0066b22║唐福州開元寺沙門志寧釐經合論
X04n0223_p0066b23║世主妙嚴品第一之二
X04n0223_p0066b24║【論】三、明教體者，依涉法師釋出經教體云：「一切聖
X04n0223_p0066c01║教，四法為體，名、句、文、身，語為性故，以先慣習相領
X04n0223_p0066c02║解故。此為四，聞特流布，令法久住故。」然此法依六
X04n0223_p0066c03║處轉：一者、依法，謂十二分教故；二者、依義，隨位相
X04n0223_p0066c04║故；三者、依彼時，說去、來、今、自、他事故；四者、依處，要
X04n0223_p0066c05║在世界、國城故；五者、依數，一、十、百、千至微塵故；六
X04n0223_p0066c06║者、依彼補特伽羅，必有說佛時故。由斯六處，得有
X04n0223_p0066c07║正法久住。補特伽羅者，此云數取趣也。上依涉法
X04n0223_p0066c08║師立教體竟。今通玄以自管闚，依此《大方廣佛華
X04n0223_p0066c09║嚴經》立其教體。約立十法以為教體，廣乃無盡：一、
X04n0223_p0066c10║一切眾生根器，佛一圓音，一念三世，無始無終，常
X04n0223_p0066c11║轉法輪，以為教體。二、一切聖凡境界莊嚴果報以
X04n0223_p0066c12║為教體，此乃見境發心，不待說故，見惡厭之，見善
X04n0223_p0066c13║樂之，總能起善故，又一切法無非佛事故。三、一切
X04n0223_p0066c14║法自性清淨以為教體，以觀察力，心契自相應故，
X04n0223_p0066c15║不待說故。四、以行、住、坐、臥四威儀以為教體，見敬
X04n0223_p0066c16║發心不待語故。五、以佛菩薩出現涅槃以為教體，
X04n0223_p0066c17║以此法事令諸眾生見敬及念戀發心故。六、以佛
X04n0223_p0066c18║菩薩神通道力以為教體，現諸自在，見者發心不
X04n0223_p0066c19║待文句故。七、以無常苦空為教體，觀者發心不待
X04n0223_p0066c20║語故。八、以無言寂然為教體，即淨名居士默答，不
X04n0223_p0066c21║待名句文及以語故。九、以名句文身語及眾生根
X04n0223_p0066c22║為教體，藉言方現故。十、以法界一切法本真為教
X04n0223_p0066c23║體，眾生法之能淨垢故。大要言之，一切眾生諸煩
X04n0223_p0066c24║惱海，一切眾生隨分善根，人天樂果，聲聞、緣覺、菩
X04n0223_p0067a01║薩、佛乘，解脫涅槃，名句文身語業等，及一切善惡
X04n0223_p0067a02║果報，虗空法界，言與無言，一切法無非教體。以自
X04n0223_p0067a03║觀智，或以聞法，或自思惟，內薰智現，能離諸惡，及
X04n0223_p0067a04║得涅槃，說與不說，皆是教體。若無煩惱，即無教體。
X04n0223_p0067a05║四、總陳眾會者，於中大意，其義有三：一、總舉會數，
X04n0223_p0067a06║二、陳其會意，三、說佛出世所由。一、總舉會數者，
X04n0223_p0067a07║其會有十。二陳其會意者，一初會在菩提場中，
X04n0223_p0067a08║明示現初成正覺為化眾生故。第二會在普光明
X04n0223_p0067a09║殿，明法報及行所行報，得依正二報所居之宅。是
X04n0223_p0067a10║故於此品初重言如是我聞，顯起初會為初蘭若
X04n0223_p0067a11║菩提場體，不離此體得道此處報宅所居故。猶如
X04n0223_p0067a12║世人於靜處得道方始歸來，示現此法本無來去
X04n0223_p0067a13║遷其時分。第三昇須彌山頂帝釋宮是第三會，明
X04n0223_p0067a14║從普光明殿中說十信之位，於其地上創起信心。
X04n0223_p0067a15║今於帝釋天宮表其進修之位法行增勝，故於此
X04n0223_p0067a16║天說十住之門，明十住之位創始應真，心與空合
X04n0223_p0067a17║一分，自得慧用自在如天故。如上高山身與空合，
X04n0223_p0067a18║以處表法位勝，不即要在生天，明無相慧用如天
X04n0223_p0067a19║自在故。又明山體於世間中出高過俗也，表於十
X04n0223_p0067a20║住初心禪定如山不動，無相妙慧出俗現前能破
X04n0223_p0067a21║障故。第四會在夜摩天宮者，明夜摩天居在空際
X04n0223_p0067a22║不與地連，明其十行依空行行，不與貪欲癡愛繫
X04n0223_p0067a23║著諸有之連故。於此處說十行位，表法如是不要
X04n0223_p0067a24║身生彼天，明在行洹空無所依故。第五會在兜率
X04n0223_p0067b01║天宮者，明此天處是樂知足故說十迴向，為表迴
X04n0223_p0067b02║向之位均融理事，大願大悲大智使不偏僻，不貪
X04n0223_p0067b03║世樂不貪涅槃，不著大悲不著大願不離其中，使
X04n0223_p0067b04║令處世如蓮華同塵而不污。又表此天於欲界處
X04n0223_p0067b05║中，下有忉利夜摩，上有化樂他化，以明上下此天
X04n0223_p0067b06║處欲界之中。還說十迴向門，表令法身大智萬行
X04n0223_p0067b07║大願大悲均調處中，不令同世慈悲有愛，不令如
X04n0223_p0067b08║三乘樂修、出世心增、二乘趣寂、菩薩留生及捨淨
X04n0223_p0067b09║土等過，皆非稱其法爾故。表法如是不即要生彼
X04n0223_p0067b10║天，明迴真入俗使悲智均平。第六會在他化自在
X04n0223_p0067b11║天，為於此天說其十地、為此天以他變化用成己
X04n0223_p0067b12║樂，以明十地大悲大智皆悉成滿，但化眾生以為
X04n0223_p0067b13║自己涅槃之樂，無自樂故。問：何故超化樂而於他
X04n0223_p0067b14║化說十地之行？答曰：為明從十迴向均融理智，大
X04n0223_p0067b15║悲大願成滿增勝，不依次第而超化樂，不同下位
X04n0223_p0067b16║次第而修。如世興易，初以十錢得利一倍，後以二
X04n0223_p0067b17║十便成四十，即便超初及第二利故。又明十地果
X04n0223_p0067b18║終，居欲界之際而得自在，同而不染、出而不離。又
X04n0223_p0067b19║明十地菩薩功超欲縛故，此天同其魔梵教化波
X04n0223_p0067b20║旬故，同魔王位攝魔眷屬教化自在，故居此天。又
X04n0223_p0067b21║明菩薩進修行相，十地之位道力功行階降合然，
X04n0223_p0067b22║以無明住地未純熟故、未明淨故。其無明住地果
X04n0223_p0067b23║極方終，設至十一地二愚猶在，是故此經〈阿僧祇
X04n0223_p0067b24║品〉、〈如來隨好功德品〉，此二品之法，佛果已前十一
X04n0223_p0067c01║地普賢行滿未能達盡。以是義故，如來自說明果
X04n0223_p0067c02║終始，知算數之極。如來隨好功德佛果方終已前，
X04n0223_p0067c03║諸位法門當位菩薩自說。最下〈入法界〉一品，如來
X04n0223_p0067c04║神力說，表法界中明一切法總神總真總不思議，
X04n0223_p0067c05║明法界體凡聖一性故。於人中說至文方明。以此
X04n0223_p0067c06║二愚佛果方息，是故十地之位隨力所堪堪至此
X04n0223_p0067c07║天，故雖進修階降位位差殊，然法界體一時一念
X04n0223_p0067c08║一得一切得，為明法界無始終法故，不可即作始
X04n0223_p0067c09║終長短存情思想違理之見故，以定慧照之可見。
X04n0223_p0067c10║第七會在第三禪說，此一會說百萬億偈。此會來
X04n0223_p0067c11║文未足，如《纓絡本業經》具云：彼經是化三乘人已，
X04n0223_p0067c12║後如來領至菩提樹下，却說初成佛時說華嚴經
X04n0223_p0067c13║會次第。彼經具言：計此一會通為十處，十會四十
X04n0223_p0067c14║品經，為此經十十成法皆圓滿故。明三禪之中初
X04n0223_p0067c15║禪除憂、二禪滅苦，憂苦既無，三禪唯是法悅樂故。
X04n0223_p0067c16║由法樂故喜動還存，以喜動故色心還在，此色心
X04n0223_p0067c17║是樂禪悅、樂無思之色，非如欲界之色，故心有無
X04n0223_p0067c18║思樂禪之色。出入之息猶存，報得淨身，身如皓雪、
X04n0223_p0067c19║衣如金色，過身一倍行即遊空足不履踐，初禪身
X04n0223_p0067c20║長二里半、二禪身五里、三禪身十里，衣與身倍至
X04n0223_p0067c21║文廣明。明於此天說十一地法門，表等覺位中順
X04n0223_p0067c22║其法身行其萬行，教化眾生徧周法界常法樂故。
X04n0223_p0067c23║至第四禪寄同是佛位，故稱真法性，無出入息隨
X04n0223_p0067c24║理普周，任眾生見習氣迷法之愚一時總盡，世及
X04n0223_p0068a01║出世法無事不窮，號之為種種光明徧照義也。以
X04n0223_p0068a02║智滿故表法如是，不即如是上下往來，但以法身
X04n0223_p0068a03║大智虗空一切智日對現色身，於法界中隨其器
X04n0223_p0068a04║水普現眾像。此之一會超前十地，過初禪二禪二
X04n0223_p0068a05║天，明此十一地智倍倍增故。已上昇天寄處，表法
X04n0223_p0068a06║昇進漸漸自在，非是法屬彼天，皆徧一切處故。第
X04n0223_p0068a07║八會在普光明殿說十定法門，其定名入剎那際，
X04n0223_p0068a08║如三乘說八十生滅為一剎那，八十剎那名為一
X04n0223_p0068a09║念，此明三乘說。如此一乘中但以剎那是極短促，
X04n0223_p0068a10║思慮不及之故，終不論別有生滅，明如來出世始
X04n0223_p0068a11║終不離剎那際。如〈離世間品〉說，如來正處胎時住
X04n0223_p0068a12║兜率天，并初生、出家、學道、成菩提、轉法輪、入涅槃
X04n0223_p0068a13║總一時身，猶處胎未出為此定體，稱法界本性以
X04n0223_p0068a14║為定體，更無長短，始終三世總為一際，更不許如
X04n0223_p0068a15║世妄情想佛出興作長短計，違真理故，即明時之
X04n0223_p0068a16║極也。更不論剎那外別有生滅，此是當部經之意
X04n0223_p0068a17║趣，不同古人釋此會為重會普光法堂者，意不如
X04n0223_p0068a18║是，不以見名。言教中兩度三度重敘普光明殿，即
X04n0223_p0068a19║云重會乃至三會等，故失其真意，豈可令他作去
X04n0223_p0068a20║來之見？如經意者，但以佛自體無作大悲為母，以
X04n0223_p0068a21║一切種智為佛，以法無性無所依為時日歲月，以
X04n0223_p0068a22║一切眾生根器為明鏡，佛於一切眾生心海任物
X04n0223_p0068a23║自見各得自法，皆令向善及得菩提，非是如來有
X04n0223_p0068a24║重來重去相，故但明此普光明殿是如來自性一
X04n0223_p0068b01║切智種智之都體也。為依報所居，此剎那際定是
X04n0223_p0068b02║佛一切智種智之法性，故意在總括一切法界眾
X04n0223_p0068b03║海會等總體，不令學者有往來自他故。今者却作
X04n0223_p0068b04║往來重會之見，此將不可也。總明如王寶印一時
X04n0223_p0068b05║頓印，不可作重會去來之見，經無此意。第九會在
X04n0223_p0068b06║普光明殿者，明從此處而起信心發行，修十住、十
X04n0223_p0068b07║行、十迴向、十地、十定、十通、十忍，乃至〈如來出現品〉
X04n0223_p0068b08║佛果位終，皆悉不離普賢舊行。是故佛果向前十
X04n0223_p0068b09║住已上自乘普賢行滿，即〈如來出現品〉前三十六
X04n0223_p0068b10║品經至〈普賢行品〉，是佛果位後自行已滿，純是利
X04n0223_p0068b11║他普賢行故。〈出現品〉後〈離世間品〉，是為從第二會
X04n0223_p0068b12║普光明殿中起信心已經過五位，始終因果不離
X04n0223_p0068b13║本跡諸佛果滿。舊普賢門於〈十定品〉中亦其此處，
X04n0223_p0068b14║明以法身定體圓通終始，一際一處三法同一不
X04n0223_p0068b15║移。普光明殿報居之宅齊頭普印，無有重會三會
X04n0223_p0068b16║去已還來。古人釋此會為重會三會普光明殿，以
X04n0223_p0068b17║法界門不可作世情思想解故。如善財從覺城東
X04n0223_p0068b18║大塔廟處妙德之所初生信心，經過五十箇位門
X04n0223_p0068b19║至德生童子、有德童女，為未是佛果已前自利利
X04n0223_p0068b20║他普賢行終故。十二位中妙覺之位見慈氏如來
X04n0223_p0068b21║是佛果終位，却令其善財却見文殊，明今至果不
X04n0223_p0068b22║離舊所。初信之門菩提理智，便聞普賢名、便見其
X04n0223_p0068b23║身等普賢身者，彼明果後普賢之行。經云更入無
X04n0223_p0068b24║量三昧者，為明證過佛果位內二種愚故。二愚者：
X04n0223_p0068c01║一、迷阿僧祇廣大數愚；二、佛位之內隨好功德廣
X04n0223_p0068c02║大愚。此之二法唯佛究竟自利進修，五位菩薩未
X04n0223_p0068c03║過故。以是義故，此兩品經如來自說，及〈法界品〉如
X04n0223_p0068c04║來不思議神力說，為明法界是一切諸佛共所究
X04n0223_p0068c05║竟果故，以將此品示悟眾生。餘三十七品是當位
X04n0223_p0068c06║菩薩說。《勝鬘經》云：「無明住地，佛地方除。」三乘三祇
X04n0223_p0068c07║之果及淨穢別報菩薩，還歸本土。二見順情多不
X04n0223_p0068c08║相似，如法界因果當念不遷不虧，階級總別一多
X04n0223_p0068c09║通融方便全殊。此普光明殿說〈離世間品〉，明信心
X04n0223_p0068c10║及究竟佛果普賢行總不離舊跡，亦如慈氏樓閣
X04n0223_p0068c11║內普現三世，一念普觀三世諸佛及以菩薩，一切
X04n0223_p0068c12║眾生視如即夕無有古今，即其義也。第十會在〈法
X04n0223_p0068c13║界品〉，明此一會普含諸會及十方剎海法界虗空
X04n0223_p0068c14║界，總之一會重重無盡、無盡重重，一切諸佛海會
X04n0223_p0068c15║及一切眾生之海，總以此〈法界〉一品總為一體，一
X04n0223_p0068c16║切境界隨眾生心以此為別，以六相十玄該之，以
X04n0223_p0068c17║無思之心照之，觀之可見。或以〈世主妙嚴品〉為一
X04n0223_p0068c18║會，此普光明殿三會為一會，通前〈世主妙嚴品〉為
X04n0223_p0068c19║二會，上昇須彌、夜摩、兜率、他化、第三禪等天為五
X04n0223_p0068c20║會，通前兩會為七會，〈法界品〉祇園人間為第八會，
X04n0223_p0068c21║善財大塔廟處為第九會，以虗空法界一切處會
X04n0223_p0068c22║為十會，即該收前後十方總盡，亦是一家所釋，亦
X04n0223_p0068c23║不違道理。古人云九會者，為未知有十一地在第
X04n0223_p0068c24║三禪說，此經總十法為准，不可說九也。如善財覺
X04n0223_p0069a01║城東會，明前諸會但且寄成五位之法，未寄顯能
X04n0223_p0069a02║修行之人，如覺城一會即明能修行之人及菩薩
X04n0223_p0069a03║攝生方便法則。第三說佛出世所由者，如來出
X04n0223_p0069a04║世寄位示真，若見如來始成正覺及正像末三時
X04n0223_p0069a05║教者，非正覺見、非見佛出興，此乃劣解。眾生且如
X04n0223_p0069a06║是見，求正覺者不應如是。問曰：云何見佛出興？答
X04n0223_p0069a07║曰：當見自身無身無心、無出無沒、無內無外、不動
X04n0223_p0069a08║不寂、無思無求，世及出世都無住處，無心所法、無
X04n0223_p0069a09║法法心，心法無依、性無始末，以無依住智說如斯
X04n0223_p0069a10║法，教化眾生皆令悟入，是名見佛出興。如〈光明覺
X04n0223_p0069a11║品〉文殊師利頌曰：「世及出世見，一切皆超越，而能
X04n0223_p0069a12║善知法，當成大光耀。若於一切智，發生迴向心，見
X04n0223_p0069a13║心無所生，當獲大名稱。眾生無所生，亦復無有壞，
X04n0223_p0069a14║若得如是智，當成無上道。一中解無量，無量中解
X04n0223_p0069a15║一，了彼互生起，當成無所畏。」前兩行頌明佛出興，
X04n0223_p0069a16║後兩行頌明正覺中智。佛出興世當知如是，不令
X04n0223_p0069a17║眾生取佛出興滅沒之相，見初見末；但見自身，眾
X04n0223_p0069a18║生身心無生滅體是出世間。
X04n0223_p0069a19║夫說一部之經，始終徒眾形相，總有二百二十八
X04n0223_p0069a20║眾。形類部從、莊嚴道場，形類各異，當會事意，皆有
X04n0223_p0069a21║所表，至位方明，不可懸摸。且初一品有四十五眾，
X04n0223_p0069a22║表意如下，至文方釋。教文廣博，預陳難解，對事方
X04n0223_p0069a23║指，目擊道存。如前長科經意十段門中，第一會中
X04n0223_p0069a24║始成正覺，總有六品經，經有十一卷。其中品名者：
X04n0223_p0069b01║一、〈世主妙嚴品〉；二、〈如來現相品〉；三、〈普賢三昧品〉；四、
X04n0223_p0069b02║〈世界成就品〉；五、〈華藏世界品〉；六、〈毗盧遮那品〉。此六
X04n0223_p0069b03║品經，於初會中有六種意。此初會中，從「如是我聞」
X04n0223_p0069b04║已下，有序分、正說分、流通分，自餘會皆然。此初會
X04n0223_p0069b05║中，從「如是我聞」六字義至「始成正覺」，是序分；「其地
X04n0223_p0069b06║堅固，金剛所成」已下，是正說分；至「動地雨華」，是流
X04n0223_p0069b07║通分。從正說分中，說如來成佛因果，菩薩神天五
X04n0223_p0069b08║十眾，表佛自行利生之眾，令諸來菩薩見如來因
X04n0223_p0069b09║果，及示現得道入法。入即同佛所知見法，與後學
X04n0223_p0069b10║者以為樣式。從其凡夫入法，即同佛知見，故初發
X04n0223_p0069b11║心時，便成正覺。從此義生已後，諸會皆悉自有序
X04n0223_p0069b12║分，至文方明。大都付囑流通分，從「如是我聞」至「如
X04n0223_p0069b13║來出現品」是，前已敘竟，如輪王太子喻是。一、初〈世
X04n0223_p0069b14║主妙嚴品〉，明佛初成正覺，諸世間主來集，慶佛成
X04n0223_p0069b15║道，又自求所益，又所表如來自行五位法門。二、〈如
X04n0223_p0069b16║來現相品〉，明佛初成正覺，口光告眾，毫光示法。三、
X04n0223_p0069b17║〈普賢三昧品〉，明佛令普賢長子入如來藏身三昧，
X04n0223_p0069b18║審諦觀法，從三昧起，說佛果報，眾生業力，成就世
X04n0223_p0069b19║界依正二報，國土莊嚴。四便說〈世界成就品〉，明由
X04n0223_p0069b20║眾生業力起。五、明華藏世界海佛自智果報得莊
X04n0223_p0069b21║嚴。六、〈毗盧遮那品〉，即明引古證今，令眾信順，法不
X04n0223_p0069b22║虗來，古今相照，令信不疑。今此初會六品經，皆有
X04n0223_p0069b23║意趣。就六品之中，還依會釋，分為二門：一從〈世主
X04n0223_p0069b24║妙嚴〉一品經，明佛始成正覺，略示依正二報之所
X04n0223_p0069c01║莊嚴。二〈如來現相品〉已下五品經，明示果勸修。於
X04n0223_p0069c02║此二門，且於初門〈世主妙嚴〉一品，義分十門：第一
X04n0223_p0069c03║明毗盧遮那始成正覺，依正二報之所莊嚴。第二
X04n0223_p0069c04║明十普賢眾常隨佛眾。第三明諸神八部諸天來
X04n0223_p0069c05║集。第四明結眾已來。第五明十大天王，以自得益
X04n0223_p0069c06║法門，歎佛十地行果。第六明日月天子八部王等，
X04n0223_p0069c07║以自得法門，歎佛十迴向行果。第七明十眾諸神
X04n0223_p0069c08║王，主稼神為首，各以自所得法門，歎佛十行之果。
X04n0223_p0069c09║第八明海月光大明菩薩等十大菩薩，通九眾諸
X04n0223_p0069c10║神，以自得法門，歎佛十住行果。第九明座出自眾，
X04n0223_p0069c11║明佛自行普賢行，歎佛自行普賢行果。第十明華
X04n0223_p0069c12║藏世界動地興供，明佛出興，大眾歡喜，福威感應。
X04n0223_p0069c13║已上初會十門中，菩薩神天，總得如來五位法門，
X04n0223_p0069c14║但化令入位者，皆得一分應真理智，總得稱之為
X04n0223_p0069c15║神，能主導眾生，非鬼神之神，已入如來智，法力自
X04n0223_p0069c16║在故。十地如天，亦明自在，至文方明。
X04n0223_p0069c17║今釋初會中〈世主妙嚴〉一品，如前十段科文中第
X04n0223_p0069c18║一段，明佛始成正覺。於此一段，復分為二：一、釋經
X04n0223_p0069c19║題目，二、隨文釋義。
X04n0223_p0069c20║一、釋經題目者，何故名為〈大方廣佛華嚴經．世主
X04n0223_p0069c21║妙嚴品第一〉？解云：大者，無方義。方者，法則義。廣者，
X04n0223_p0069c22║理智徧周義。佛者，智體無依住義，智自在義。華者，
X04n0223_p0069c23║徧法界無盡行義，以行能開敷自他果故。華是感
X04n0223_p0069c24║果義，開敷義。嚴是莊飾義，明初發心住位，以十信
X04n0223_p0070a01║中有作行華，開敷十住位中妙理智慧果故。復生
X04n0223_p0070a02║無作十種行華，常以法行互嚴，用淨自利利他之
X04n0223_p0070a03║道故。行為嚴飾義。世主妙嚴者，以此初品有諸神
X04n0223_p0070a04║天八部之眾，皆為世間主，各將十佛世界微塵數
X04n0223_p0070a05║隨身部從，或但云無量，來嚴道場，此為依眾成名
X04n0223_p0070a06║也，故云世主妙嚴。又佛及菩薩皆為世間主故，以
X04n0223_p0070a07║能主導眾生，總為世間主。亦此初品總標一部，一
X04n0223_p0070a08║部都舉，總有二百二十八眾，形狀不同，各各部類。
X04n0223_p0070a09║或言一佛世界微塵，或十佛剎微塵，或言無量以
X04n0223_p0070a10║嚴海會，故言世主妙嚴。或以佛福報境界妙嚴依
X04n0223_p0070a11║正，亦得稱為世主妙嚴。為如來亦為世間主，主導
X04n0223_p0070a12║眾生故，此為依主得名。品者，均別義，明五位及信
X04n0223_p0070a13║心同異差降，意類別敘，進修生熟，各有條貫，次第
X04n0223_p0070a14║分明，令後學者自識本行，進修不惑，故為品類均
X04n0223_p0070a15║別義也。第一者，非是次第前後之第一，為法界門
X04n0223_p0070a16║中無前頭在後之次第，皆是一時無二念，同時顯
X04n0223_p0070a17║著諸品之第一，一多緣起同時之第一，是名同時
X04n0223_p0070a18║具足相應門，一多相容不同門。以十玄門及六相
X04n0223_p0070a19║義通融品名，亦如是可知。不可如情所計，故名第
X04n0223_p0070a20║一。
X04n0223_p0070a21║第二、隨文釋義者，從「如是我聞」至「如是無量功德」
X04n0223_p0070a22║已來，於中有七十一行經，長科為四分。
X04n0223_p0070a23║【經】如是我聞：一時，佛在摩竭提國阿蘭若法菩提場
X04n0223_p0070a24║中，始成正覺。
X04n0223_p0070b01║【論】第一、從初「如是我聞」已下，至「始成正覺」，於中有
X04n0223_p0070b02║八句經（二十四言），總明斷疑成信分。前之六字，明結集
X04n0223_p0070b03║聞經之主；後之五句，敘致如來得道之處。義分為
X04n0223_p0070b04║三：一、定傳教人，二、定說經時分，三、釋經文義。一
X04n0223_p0070b05║定傳教人者，如三乘中《大智度論》第二卷所釋：「如
X04n0223_p0070b06║來臨入涅槃時，告阿難：『十二部經，汝當流通。』復告
X04n0223_p0070b07║優波離：『一切戒律，汝當受持。』告阿那律：『汝得天眼，
X04n0223_p0070b08║常守護舍利，勸人供養。』告大眾言：『我若住世一劫，
X04n0223_p0070b09║若減一劫，會亦當滅。』語已，雙林北首而臥，入般涅
X04n0223_p0070b10║槃。阿難親屬，愛習未除，心沒憂海。阿泥盧豆語阿
X04n0223_p0070b11║難：『汝是守護佛法藏者，不應如凡夫人，自沒憂海。
X04n0223_p0070b12║諸有為法，竝是無常，汝何愁憂？又佛世尊，手付汝
X04n0223_p0070b13║法，汝今愁悶，失所受事。世尊今日雖在，明朝即無，
X04n0223_p0070b14║汝當問佛未來要事。』盧豆教問要事有四：一問如
X04n0223_p0070b15║來在世，親自說法，人皆信受。如來滅後，一切經首，
X04n0223_p0070b16║當置何言？二問如來在世，諸比丘等，以佛為師。如
X04n0223_p0070b17║來滅後，以何為師？三問佛在世，諸比丘依佛而住。
X04n0223_p0070b18║如來滅後，依誰而住？四問如來在世，惡性車匿，佛
X04n0223_p0070b19║自治之。佛滅度後，云何共住？阿難如教，請問世尊。
X04n0223_p0070b20║世尊答云：經首當置『如是我聞一時』等六字為句。
X04n0223_p0070b21║二云比丘皆以波羅提木叉為師。三云諸比丘皆
X04n0223_p0070b22║以四念處住。四云惡性比丘以梵檀治之，此云默
X04n0223_p0070b23║擯。若心耎伏，為說《迦旃延經》，此云離有無，破我慢
X04n0223_p0070b24║心。」又如五卷《大悲經》中，阿難請佛：「云何結集法眼？」
X04n0223_p0070c01║佛告阿難：「我滅度後，大德比立，應如是問：『世尊何
X04n0223_p0070c02║處說《大阿陀那》等經？』汝應如是答：『如是我聞，一時
X04n0223_p0070c03║佛在摩伽陀國菩提樹下初成正覺說法，乃至娑
X04n0223_p0070c04║羅雙樹間說如是等二十餘處所說之經。』」佛自重
X04n0223_p0070c05║教阿難結集如是，是故此六字句義佛教立故，斷
X04n0223_p0070c06║後聞經者疑，知非是他餘人說故，亦非阿難自說，
X04n0223_p0070c07║故依涅槃安立如經。初准科文，從「如是我聞」至「始
X04n0223_p0070c08║成正覺」有八句，依五卷經說令斷眾疑：一者從「如
X04n0223_p0070c09║是」是一句，「我聞」是二句，「一時」是三句，「佛在」是四句。
X04n0223_p0070c10║「摩竭提國阿蘭若法菩提場中」，此之三句義唯是
X04n0223_p0070c11║一，但陳一處三法是一，并始成正覺為六句。是故
X04n0223_p0070c12║「如是我聞，一時佛在菩提場始成正覺」，總為六句。
X04n0223_p0070c13║今言如是者，如即如佛所言，是者是佛所說，簡非
X04n0223_p0070c14║異說，兩名相順契信不殊，明真是佛說，非阿難自
X04n0223_p0070c15║說，亦非魔梵所說。又我聞一句，是阿難從佛所聞，
X04n0223_p0070c16║非轉轉傳聞故，亦非是非人所制故，又非如外道
X04n0223_p0070c17║經書青鳥銜來石崖崩得，是斷疑成信分。如真諦
X04n0223_p0070c18║三藏云：「依微細律，阿難當昇法座結集法藏之時，
X04n0223_p0070c19║其身如佛具足相好，眾見此瑞遂生三疑：一疑佛
X04n0223_p0070c20║大師從涅槃起更為眾生說法，二疑他方佛來，三
X04n0223_p0070c21║疑阿難轉身成佛。今為除此三疑故安立六字，是
X04n0223_p0070c22║阿難自稱如是之法我從佛聞，知非是佛重起所
X04n0223_p0070c23║說法，亦非他方佛來，又非阿難自身成佛，但以法
X04n0223_p0070c24║力故令我似佛，是故下高座已復本形。以此義故，
X04n0223_p0071a01║以此六字用斷眾疑。」問：如阿難既是如三乘中說，
X04n0223_p0071a02║是佛得道夜生，年二十方為佛弟子，其二十年已
X04n0223_p0071a03║後經，是親聞已前傳聞。故《轉法輪經》云：「阿難結集
X04n0223_p0071a04║時自說偈：『佛初說法時，爾時我不見，如是展轉聞，
X04n0223_p0071a05║佛遊波羅奈國，為五比丘眾轉四諦法輪。』」故知已
X04n0223_p0071a06║前非親聞故。答：《薩婆多論》云：「阿難為佛作侍者時，
X04n0223_p0071a07║請願言：『願佛二十年中所說之經盡為我說，勿與
X04n0223_p0071a08║我故衣及殘食。』將知此也是親聞。」又如《涅槃經》云：
X04n0223_p0071a09║「阿難多聞士，若在若不在，自然當解了，常與無常
X04n0223_p0071a10║義。又阿難得覺意三昧，佛所說經遠近常聞。」此已
X04n0223_p0071a11║上阿難傳法，竝是三乘經中所說。如此《大方廣佛
X04n0223_p0071a12║華嚴經》傳法阿難，非如上說。夫天中之天，十方調
X04n0223_p0071a13║御，化儀主伴，豈是小緣？自非器類齊肩，示陰陽而
X04n0223_p0071a14║影響，三世窮劫，一念而知，無盡古今，常如即夕。今
X04n0223_p0071a15║以三乘情見延促始終者，未可詳其傳教之主。今
X04n0223_p0071a16║此《華嚴經》明傳教主伴者，皆是神洞玄源，道齊智
X04n0223_p0071a17║海，如文殊、普賢互為師範之者所為也。豈論生時
X04n0223_p0071a18║年歲，作前後之見？如是佛出興世轉法輪時，如來
X04n0223_p0071a19║以性海大智之印，印眾生情欲為文字，於一音中
X04n0223_p0071a20║無前後際，一時普印，隨樂不同，各隨自心所樂之
X04n0223_p0071a21║法，皆得聞之。設阿難示行傳教之主伴者，是普賢
X04n0223_p0071a22║行海，隨器高低，出沒任流，依根現跡，皆不得以三
X04n0223_p0071a23║乘定例，同己凡夫，識達聖詮，簡權從實。如上所說，
X04n0223_p0071a24║竝是聖賢密潛同事，是應三乘權化，未為了教。如
X04n0223_p0071b01║《阿闍世王懺悔經》有三種阿難：一、阿難陀，此云慶
X04n0223_p0071b02║喜，持聲聞法藏，於上二乘隨力隨分；二、阿難陀䟦
X04n0223_p0071b03║陀羅，此云慶喜賢，持中乘法藏，於上大乘隨力隨
X04n0223_p0071b04║分，於下小乘容與兼持；三、名阿難陀婆伽羅，此云
X04n0223_p0071b05║慶喜海，持菩薩大乘法藏，於下小乘容興兼持。此
X04n0223_p0071b06║者亦是三乘中傳教阿難，未為實教。如是《華嚴經》
X04n0223_p0071b07║傳教阿難者，正是阿難昇高座時，身同諸佛，一時
X04n0223_p0071b08║頓演四乘等教，隨根總結集，即阿難與佛體同不
X04n0223_p0071b09║殊，此釋亦不違道理。又如《涅槃經》云：「阿難所未聞
X04n0223_p0071b10║經，弘廣菩薩當為流通。」若望此經，非三乘所知，即
X04n0223_p0071b11║此弘廣菩薩傳教非謬。今此稱如是我聞者，弘廣
X04n0223_p0071b12║菩薩也。又《大智度論》云：「是文殊師利稱如是我聞。」
X04n0223_p0071b13║以彼論中云：「文殊師利佛涅槃後四百年中，時文
X04n0223_p0071b14║殊師利猶在世間故。」又如《智度論》云：「文殊師利與
X04n0223_p0071b15║阿難在餘清淨處，結集摩訶衍藏。」如上所釋，總是
X04n0223_p0071b16║聖者隨方便言。若以大體論之，總是如來、文殊師
X04n0223_p0071b17║利、普賢菩薩隨事之行故。設言三身阿難亦復如
X04n0223_p0071b18║之，總是佛自普賢行中，隨根方便，隨器高低故。已
X04n0223_p0071b19║上定傳教人竟。二、定說經時分者，略立十種說
X04n0223_p0071b20║教，前後不同：一、如《力士經》說：佛初成道，一七日思
X04n0223_p0071b21║惟已，即於鹿園說法。二、如《大品經》說：佛初成道，鹿
X04n0223_p0071b22║苑轉四諦法輪，無量眾生發聲聞心乃至獨覺心、
X04n0223_p0071b23║大菩提等心，不言時日。三、如《法華經》說：三七日詣
X04n0223_p0071b24║鹿園說法。四、如《四分律》及《薩婆多論》：六七日方說
X04n0223_p0071c01║法。五、如《興起行經》及《出曜經》：七七日方說法。六、如
X04n0223_p0071c02║《五分律》：八七日方說法。七、如《大智度論》：五十日方
X04n0223_p0071c03║說法。八、如《十二遊經》說：一年不說法。九、如今唐朝
X04n0223_p0071c04║藏法師決定將如來成道定二七日說《華嚴經》。已
X04n0223_p0071c05║上見佛說法前後不同，皆是隨自見佛說法前後
X04n0223_p0071c06║不同，非是依本法界成實之說。十、今通玄依此華
X04n0223_p0071c07║嚴法界門定說法時分，還依本教定其時分，總不
X04n0223_p0071c08║如上。如來依真出世利物，還令至真，若也各自隨
X04n0223_p0071c09║逐自情，永劫迷輪苦趣，乖真逐妄。佛意不然，經自
X04n0223_p0071c10║有文，何須違教？逐權背實，障業何休？如〈十定品〉說：
X04n0223_p0071c11║「如來於剎那際出現，於世入涅槃。」總無時也。言剎
X04n0223_p0071c12║那際者，猶是寄言爾。以無時即一切時出現，一切
X04n0223_p0071c13║時說法，一切時涅槃，為寂用無礙故，隨眾生心現
X04n0223_p0071c14║故。又如《法華經》：「吾從成佛已來，經無量阿僧祇劫。」
X04n0223_p0071c15║以無時可量，故言無量，此為佛說法時也。以此為
X04n0223_p0071c16║定，不逐世情遠思為無量之想也。以無時是佛說
X04n0223_p0071c17║法時也，以本教說本時。本時者，法界無時也。如〈十
X04n0223_p0071c18║定品〉以剎那際出現，住世入涅槃者，意言時無可
X04n0223_p0071c19║移，如剎那際，總明法界無可遷移時也。今定說經
X04n0223_p0071c20║時分，只是三世古今情盡以為本說法時也，不可
X04n0223_p0071c21║依前權教逐情引接之說。三、隨文釋義者，從初
X04n0223_p0071c22║六字八句斷疑成信分中，依《大智度論》云：「如者，順
X04n0223_p0071c23║也。又是者，印也。即印順信受，故言如是。如是總舉
X04n0223_p0071c24║一部文義，即指己所聞之法故，故云如是。」又依長
X04n0223_p0072a01║耳三藏，約三寶釋：一、約佛，謂如佛所說，是我所聞，
X04n0223_p0072a02║是佛所說。又依藏法師釋，約法云：謂如我所聞，是
X04n0223_p0072a03║佛所說。又如稱理教，是我所聞。又今通玄約法釋
X04n0223_p0072a04║云：如者，諸法如故，即是佛，故言如是。以法界大智
X04n0223_p0072a05║之真我，聞佛說法界大智之真經，故言如是我聞，
X04n0223_p0072a06║即明師弟體一。此約華嚴法界門釋，為明初發心
X04n0223_p0072a07║因果理智不異佛故。又一切法如也，以法體如，所
X04n0223_p0072a08║說法者及法亦如，以法界智是所聞之智，智亦如
X04n0223_p0072a09║故，故言如是。心境不二，方聞佛所說經。若心境有
X04n0223_p0072a10║差，不可聞佛所說，亦復不能信順領受。故我聞者，
X04n0223_p0072a11║是法界智之真我，還見法界智之真佛，還聞法界
X04n0223_p0072a12║智之真經，總法界智之真人互為主伴，還化法界
X04n0223_p0072a13║之真眾生，悟入法界智之真性故，故言如是我聞。
X04n0223_p0072a14║夫佛日出興，化羣生之軌範，所有結集傳經之主
X04n0223_p0072a15║伴，自非氣類齊光，道相知而利物，以弘廣菩薩、文
X04n0223_p0072a16║殊師利、如來自行、普賢等傳持聖教，是實也。非實
X04n0223_p0072a17║是三乘種智等人能傳教乎？設是阿難，亦是同流，
X04n0223_p0072a18║皆以常樂我淨大智慧之真我，聞如來大智所說
X04n0223_p0072a19║之真經，非假我故，皆如佛知見，故言如是我聞，不
X04n0223_p0072a20║同《涅槃》具四緣和合之所聞故。云何四緣？一耳根
X04n0223_p0072a21║不壞，二聲在可聞，三中間無障礙，四有欲欲聞。如
X04n0223_p0072a22║是之聞，是凡夫聞故。又凡夫及三乘，有十種緣方
X04n0223_p0072a23║得聞：一本識為依，二耳識種子為因，三末那為染
X04n0223_p0072a24║污依，四意識相依，五自類耳識為無間依，六耳根
X04n0223_p0072b01║不壞為境根，七作意欲聞，八境界為所緣緣，九中
X04n0223_p0072b02║間無障礙，十境近在可聞。如是之聞，是凡夫及三
X04n0223_p0072b03║乘有限量聞。不同此教，菩薩以徧法界大智慧為
X04n0223_p0072b04║聞，更無能所，以一圓明智境，一念普聞三世劫無
X04n0223_p0072b05║量等諸聲，皆不如上說凡夫及三乘。計無量劫者，
X04n0223_p0072b06║是法界聞中一念一時聞，以智無裏外一時聞故。
X04n0223_p0072b07║一時者，依梁論，一時有三義：一平等時，無沈浮顛
X04n0223_p0072b08║倒故；二和合時，謂今聞能聞正聞故；三轉法輪時，
X04n0223_p0072b09║即正說正受時。如依諸古人說，正說《法華經》時，非
X04n0223_p0072b10║是說餘經時；正說《金剛般若經》時，非是說餘經時，
X04n0223_p0072b11║名為一時。取正是說當部經時，名為一時。今此說
X04n0223_p0072b12║《大方廣佛華嚴經》時即不爾，即是以法界體寄言
X04n0223_p0072b13║一剎那際出世及涅槃，以一言音一時徧周十方
X04n0223_p0072b14║國土，轉法輪時名為一時，非如上說一時之義。佛
X04n0223_p0072b15║者，覺也。覺有二義：一、始覺，二、本覺。此佛者，覺無始
X04n0223_p0072b16║終，三世障盡，名之為佛。不如權教有出世，涅槃有
X04n0223_p0072b17║始終故。又佛者，《大智度論》中有四義：一、名有德，謂
X04n0223_p0072b18║婆伽名德，婆名有故；二、名巧分別，婆伽名分別，婆
X04n0223_p0072b19║名巧故；三、名有名聲，婆伽名名聲，婆名有故；四、名
X04n0223_p0072b20║能破婬怒癡，婆伽名破婆，名婬怒癡故。又《佛地論》
X04n0223_p0072b21║說有六義，頌云：「自在熾盛與端嚴，名稱吉祥及尊
X04n0223_p0072b22║貴，如是六種義差別，是故總號婆伽婆。」在者，在何
X04n0223_p0072b23║處所？在有二義：一、指事，二、舉法。指事者，在摩竭提
X04n0223_p0072b24║國，且指其國。二、舉法者，在何處？在法界，即事即法
X04n0223_p0072c01║界無二故，為法界無中邊、大小、彼此故。又摩竭提
X04n0223_p0072c02║者，此云不害國。摩者云無，竭提云害，總云無害國。
X04n0223_p0072c03║又云：摩者，不也。竭提者，至也。言其此國將謀兵勇，
X04n0223_p0072c04║隣國敵不能侵至。又摩者徧也。竭提云聰慧，此國
X04n0223_p0072c05║為多有聰慧人徧其國內故。又云：摩者，大也。竭提
X04n0223_p0072c06║者，體也。謂五印土中，此國最大，統攝諸國，故云大
X04n0223_p0072c07║體也。又此國王不行刑戮，其有辠者送置寒林中，
X04n0223_p0072c08║為明佛大悲，以處表德故。阿蘭若法，此云寂靜處。
X04n0223_p0072c09║寂靜有二義：一事，二理。一事者，在摩伽陀國尼連
X04n0223_p0072c10║河側漚樓頻螺聚落中，去人間五里一牛吼地，得
X04n0223_p0072c11║阿耨多羅三藐三菩提。此處有一萬道場神常在
X04n0223_p0072c12║其處，一切諸佛示成正覺總在其中，表如來萬行
X04n0223_p0072c13║圓滿，中道無偏故，此處是閻浮提之中心故。二理
X04n0223_p0072c14║者，即一切法自體靜故，即動而常靜故。菩提道場
X04n0223_p0072c15║者，有二義故：一事，二理。一事者，如前尼連河邊。二
X04n0223_p0072c16║理者，徧法界也。法界無邊，道場亦無邊，於一切剎
X04n0223_p0072c17║皆示成佛故。如世間場簡穢故，法場治惑故，示現
X04n0223_p0072c18║成佛治眾生惑故。此場依主釋為佛在其中現成
X04n0223_p0072c19║道故，依主得名為覺場也。始成正覺者，古今情盡
X04n0223_p0072c20║名之為始，心無所依名之為正，理智相應名之為
X04n0223_p0072c21║覺，得如是法名之為成。又自覺覺他名之為覺。已
X04n0223_p0072c22║上釋八句中斷疑成信分竟。
X04n0223_p0072c23║
X04n0223_p0072c24║大方廣佛新華嚴經合論卷第九
X04n0223_p0073a01║
X04n0223_p0073a02║音切
X04n0223_p0073a03║闚（去隨切。）數（所角切。）僻（普擊切。）虧（去危切。）模（莫胡切。）稼（古訝切。）匿
X04n0223_p0073a04║（女力切。）擯（必刃切。）輭（而兗切。）崖（擬皆切。）崩（北滕切。）敵（田的切。）戮（力竹
X04n0223_p0073a05║切。）