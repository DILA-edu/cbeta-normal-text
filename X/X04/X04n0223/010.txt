X04n0223_p0073a06║
X04n0223_p0073a07║
X04n0223_p0073a08║
X04n0223_p0073a09║大方廣佛新華嚴經合論卷第十
X04n0223_p0073a10║唐于闐國三藏沙門實叉難陀譯經
X04n0223_p0073a11║唐太原方山長者李通玄造論
X04n0223_p0073a12║唐福州開元寺沙門志寧釐經合論
X04n0223_p0073a13║世主妙嚴品第一之三
X04n0223_p0073a14║【經】其地堅固，金剛所成。上妙寶輪及眾寶華，清淨摩
X04n0223_p0073a15║尼以為嚴飾，諸色相海無邊顯現。摩尼為幢，常放光
X04n0223_p0073a16║明，恒出妙音。眾寶羅網，妙香華纓，周帀垂布。摩尼寶
X04n0223_p0073a17║王變現自在，雨無盡寶及眾妙華，分散於地。寶樹行
X04n0223_p0073a18║列，枝葉光茂。佛神力故，令此道場一切莊嚴於中影
X04n0223_p0073a19║現。其菩提樹高顯殊特，金剛為身，琉璃為榦，眾襍妙
X04n0223_p0073a20║寶以為枝條。寶葉扶疎，垂蔭如雲。寶華襍色，分枝布
X04n0223_p0073a21║影。復以摩尼而為其果，含輝發𦦨，與華間列。其樹周
X04n0223_p0073a22║圍咸放光明，於光明中雨摩尼寶。摩尼寶內有諸菩
X04n0223_p0073a23║薩，其眾如雲，俱時出現。又以如來威神力故，其菩提
X04n0223_p0073a24║樹恒出妙音，說種種法，無有盡極。如來所處宮殿樓
X04n0223_p0073b01║閣，廣博嚴麗，充徧十方。眾色摩尼之所集成，種種寶
X04n0223_p0073b02║華以為莊校。諸莊嚴具流光如雲，從宮殿間萃影成
X04n0223_p0073b03║幢。無邊菩薩道場眾會咸集其所，以能出現諸佛光
X04n0223_p0073b04║明。不思議音摩尼寶王而為其網，如來自在神通之
X04n0223_p0073b05║力，所有境界皆從中出。一切眾生居處屋宅，皆於此
X04n0223_p0073b06║中現其影像。又以諸佛神力所加，一念之間悉包法
X04n0223_p0073b07║界。其師子座高廣妙好，摩尼為臺，蓮華為網，清淨妙
X04n0223_p0073b08║寶以為其輪，眾色襍華而作纓絡。堂榭、樓閣、階砌、戶
X04n0223_p0073b09║牖，凡諸物像備體莊嚴。寶樹枝果周迴間列，摩尼光
X04n0223_p0073b10║雲互相照耀。十方諸佛化現珠王，一切菩薩髻中妙
X04n0223_p0073b11║寶悉放光明而來瑩燭。復以諸佛威神所持，演說如
X04n0223_p0073b12║來廣大境界，妙音遐暢，無處不及。
X04n0223_p0073b13║【論】第二、莊嚴道場分者，從其地堅固已下，至妙音
X04n0223_p0073b14║遐暢，無處不及。於中有二十六行半經（四百五十二言），總
X04n0223_p0073b15║明歎佛依正二報及菩薩神力莊嚴道場分，此如
X04n0223_p0073b16║帝網之重重。於此一段文中，明如來本性中，行四
X04n0223_p0073b17║種因，感四種果報；於一心性中，有四種因，行十波
X04n0223_p0073b18║羅蜜；又於其中，各得十種莊嚴。何者為四種因果？
X04n0223_p0073b19║第一、明法身因報得金剛地果，經云其地堅固
X04n0223_p0073b20║者是也。其地上有十種莊嚴，即以十波羅蜜以成
X04n0223_p0073b21║依報，金剛地為正報。何者為十種莊嚴？一、以法性
X04n0223_p0073b22║中大智以為檀體，即一行中具十行總圓故，以此
X04n0223_p0073b23║經宗一行即一切行，主伴恒圓滿故。故以寶輪圓
X04n0223_p0073b24║滿用嚴金地，明一即一切故。二、以寶華以嚴金地，
X04n0223_p0073c01║明其性戒清潔，猶如妙華開敷菡萏令人樂見，發
X04n0223_p0073c02║生自他善因果故。三、摩尼寶以嚴金地，摩尼者，此
X04n0223_p0073c03║云離垢寶也，以忍行清高心無諸垢所招依果故。
X04n0223_p0073c04║四、諸色相海以嚴金地，以精進波羅蜜總該眾行，
X04n0223_p0073c05║能招自他果故，以招報故得諸色相海以嚴金地。
X04n0223_p0073c06║五、摩尼為幢莊嚴者，明定體恒淨無傾動故所招
X04n0223_p0073c07║果也，禪波羅蜜能普寂故。六、幢常放光明及出妙
X04n0223_p0073c08║音莊嚴法界者，明定能發慧、慧能說教，以為依果
X04n0223_p0073c09║以嚴虗空，又明第六波羅蜜空慧滿故。七、寶網莊
X04n0223_p0073c10║嚴者，明方便波羅蜜成就大悲，覆護眾生施教行
X04n0223_p0073c11║故，所招依果。為明七住、七地等成大悲法門故，施
X04n0223_p0073c12║教行之網漉出眾生，安置於大般涅槃之岸故。因
X04n0223_p0073c13║行如是，依果亦然。八、妙香華纓垂布莊嚴虗空，此
X04n0223_p0073c14║網向下懸垂之飾也。明第八願波羅蜜，以任運之
X04n0223_p0073c15║大智入俗益生教行所招依果也。如十地菩薩，七
X04n0223_p0073c16║地已前作七度鍊真金轉令明淨喻，八地即作種
X04n0223_p0073c17║種莊嚴華鬘喻故。九、摩尼寶王變現自在莊嚴虗
X04n0223_p0073c18║空者，明第九力波羅蜜，九住及九地等為大法師
X04n0223_p0073c19║說法自在所招依果故。明十住第九、十行中第九、
X04n0223_p0073c20║十迴向中第九、十地中第九，總明法師位說法自
X04n0223_p0073c21║在所招報故。十、雨寶及華以嚴金地者，明十住、十
X04n0223_p0073c22║地等大智法雲，雨眾法寶及利眾生行普周徧故，
X04n0223_p0073c23║所招依果。從第九摩尼寶變現自在即雨十地法
X04n0223_p0073c24║雲之寶者，明住住地地五位相即故。第二、明萬
X04n0223_p0074a01║行因果者，其如來自行、普賢行為因，所招寶樹行
X04n0223_p0074a02║列莊嚴金地，周徧十方為依果。故經云令此道場
X04n0223_p0074a03║一切嚴具樹中現像者，明覺行相徹、體用徹故。此
X04n0223_p0074a04║總陳樹上莊嚴，後別舉菩提樹一箇，用明眾樹亦
X04n0223_p0074a05║爾。其菩提樹有十種依果者，常以金剛地為正報，
X04n0223_p0074a06║其上莊嚴為依報。又如來身為正報，金剛地及地
X04n0223_p0074a07║上一切莊嚴為依報。今樹者以如來行為因，因行
X04n0223_p0074a08║招報樹為依報。又樹上其樹金剛為身，金剛為正
X04n0223_p0074a09║報，榦、枝、條、葉、華、果為依。明以行樹、法華、智果、慈悲
X04n0223_p0074a10║之葉，以十波羅蜜為枝榦，法身以為其莖，而隨十
X04n0223_p0074a11║行之上報，得十種依果莊嚴。何者為十？一、金剛為
X04n0223_p0074a12║樹身，以法性為檀行體故。所招金剛樹身依果，為
X04n0223_p0074a13║明一切行從法性生故，是故以金剛為身。云樹高
X04n0223_p0074a14║顯者，如下十地品說，十地菩薩行中依果所招之
X04n0223_p0074a15║樹，其莖周圍十萬三千大千世界，高百萬三千大
X04n0223_p0074a16║千世界。如十地菩薩行中依果尚自如是，況復如
X04n0223_p0074a17║來？二、瑠璃為榦者，生枝已上為榦，向下無枝條處
X04n0223_p0074a18║為樹身。明自行淨戒為因，外招瑠璃為樹榦故。直
X04n0223_p0074a19║出者為榦，傍生者為枝，枝上生者為條。明萬行隨
X04n0223_p0074a20║流以淨戒為體，以無染故，皆是法性身隨流而無
X04n0223_p0074a21║染淨行果所招報相。三、眾妙襍寶以為枝條以嚴
X04n0223_p0074a22║其榦者，明純襍萬行對緣成忍，能利自他所招依
X04n0223_p0074a23║果故。四、寶葉扶疎，垂蔭如雲，而嚴其條者，扶疎者，
X04n0223_p0074a24║蔭映得所，明精進波羅蜜，自利利他，教行法門，覆
X04n0223_p0074b01║護得所，不省不繁恰中故，外招依果樹葉，以嚴覆
X04n0223_p0074b02║蔭眾生得所故也。五、寶華襍色，分枝布影，以嚴寶
X04n0223_p0074b03║樹者，明如來以無量三昧方便，隨流利生，影應一
X04n0223_p0074b04║切眾生之行，隨類現形，外招其華，以嚴寶樹，亦明
X04n0223_p0074b05║三昧能開敷故。六、智慧果故，報得依果，以華為嚴，
X04n0223_p0074b06║摩尼為果，與華間列者，明以定華，能敷慧果，寂用
X04n0223_p0074b07║自在故，含輝發𦦨者，慧能照燭自他故，所招依果，
X04n0223_p0074b08║華果間嚴。七、樹出光嚴者，明方便波羅蜜，以大悲
X04n0223_p0074b09║心，處纏同事，方便破闇故，所招依果故，樹出光嚴。
X04n0223_p0074b10║八、光出摩尼者，明第八願波羅蜜，興智自在，所招
X04n0223_p0074b11║果故。九、摩尼寶內，有諸菩薩，俱時出現者，明第九
X04n0223_p0074b12║力波盡蜜，以無功智身，出應隨緣，利含識故，九地
X04n0223_p0074b13║菩薩，為大法師，所招依正，本末相似，以行果能招
X04n0223_p0074b14║樹報，樹出菩薩眾，還明本行，明依正交參，具總別
X04n0223_p0074b15║故，為明本行萬行，報得樹嚴，樹出菩薩，以明因果
X04n0223_p0074b16║徹故，以明摩尼寶中，現菩薩身雲者，表八地無功
X04n0223_p0074b17║之淨智，九地出行，設教利生故，以菩薩是行，樹是
X04n0223_p0074b18║行中報得，還於樹中出菩薩故。十、菩提樹，恒出妙
X04n0223_p0074b19║音，說法莊嚴者，明如來十住十地等智波羅蜜，以
X04n0223_p0074b20║大法雲，雨法雨故，所招依果。第三、明大悲因果
X04n0223_p0074b21║者，以如來大悲為因，如來所處宮殿為依果。此中
X04n0223_p0074b22║有五種德而共成之：一、如來大悲含育德以成其
X04n0223_p0074b23║宮；二、以正智利眾生德以成其殿；三、以智觀照利
X04n0223_p0074b24║自他德能成其樓；四、以大智知根設教益生德能
X04n0223_p0074c01║成其閣；五、以大悲弘願周徧利生德，報得宮殿樓
X04n0223_p0074c02║閣周徧十方。又以十波羅蜜行隨大悲生，復成十
X04n0223_p0074c03║種依果。何者為十？以隨法身、隨萬行、隨大悲、隨大
X04n0223_p0074c04║智所招依果，各自區分，不相障礙。猶如大地生諸
X04n0223_p0074c05║卉木，地唯是一，萬像不同，如水資生喻，思之可見。
X04n0223_p0074c06║但十波羅蜜理唯一性，隨其法身、萬行、大悲、大智，
X04n0223_p0074c07║報自差殊故。如法身、大願、大悲、大智，十波羅蜜廢
X04n0223_p0074c08║一不可，至八地已來其功未熟，若廢一即一切不
X04n0223_p0074c09║成。欲學佛菩提者，如此通融，不修一行。若偏修理
X04n0223_p0074c10║即滯寂，偏修智即無悲，偏修悲即染習便增，若但
X04n0223_p0074c11║修大願即有為情起。菩薩於此眾行不去不留，以
X04n0223_p0074c12║法性均融得所即得，以定慧力善觀察之，不可懸
X04n0223_p0074c13║情斟酌，長諸癡愛。其十種行以為十種依果莊嚴
X04n0223_p0074c14║者：一、以十方一切諸佛平等法性無著大慈大悲
X04n0223_p0074c15║心行檀波羅蜜所招依果，眾色摩尼之所集成，以
X04n0223_p0074c16║大悲位中萬行或染或淨非一色故，所招依果非
X04n0223_p0074c17║一色故，以嚴宮殿。二、以法性自體清淨無表戒體
X04n0223_p0074c18║隨大慈悲行守護眾生，名為行華，能感自他果故，
X04n0223_p0074c19║所招寶華報以嚴宮殿。三、以忍波羅蜜處世濟凡
X04n0223_p0074c20║毀譽不變動故，外招依果諸寶流光光化為幢，幢
X04n0223_p0074c21║者不傾動義，勝怨義勝於毀讚之怨故。四、以精進
X04n0223_p0074c22║波盡蜜隨大悲行，外招依果無邊菩薩道場眾會
X04n0223_p0074c23║以嚴宮殿咸集其所。五、以禪波羅蜜隨大悲行，外
X04n0223_p0074c24║招依果菩薩出現光明，以定能發大悲慧光明故。
X04n0223_p0075a01║六、以慧波羅蜜隨大悲行，外招依果得不思議摩
X04n0223_p0075a02║尼寶王而為其網，以慧能簡擇成諸法網故，還得
X04n0223_p0075a03║不思議音寶網用嚴宮殿。七、以方便波羅蜜能隨
X04n0223_p0075a04║大悲同於染淨隨流之行，外招依果得自在神通
X04n0223_p0075a05║之力，所有境界皆從中出，明如來以法無依住智
X04n0223_p0075a06║慧之門成大悲方便之行為因，所招神力以嚴宮
X04n0223_p0075a07║殿，如七地位中所行方便行成大悲門。經中喻云：
X04n0223_p0075a08║猶如一國純穢、一國純淨，於此二國事難可了知。
X04n0223_p0075a09║明七地菩薩以成就大悲方便萬行，於染淨二見
X04n0223_p0075a10║難斷難成故，為此悲門化利眾生無休息故。八、以
X04n0223_p0075a11║願波羅蜜外招依果眾生所居屋宅現宮殿中，明
X04n0223_p0075a12║如來大願應眾生為因，所招依果如斯顯現故，又
X04n0223_p0075a13║以此中明智悲圓淨故。九、如來以力波羅蜜門隨
X04n0223_p0075a14║大悲行為大法師故，諸佛神力所加以嚴宮殿以
X04n0223_p0075a15║為依果。十、以如來行智波羅蜜為因，外招神力一
X04n0223_p0075a16║念之間宮殿悉皆包含十方法界，明智隨悲用普
X04n0223_p0075a17║含覆故。已上十種行用嚴宮殿上莊嚴，皆是如來
X04n0223_p0075a18║隨大悲行所招依報故。文勢連貫互體相依，明一
X04n0223_p0075a19║行一切行互參故，一切報果不可無因而得。以此
X04n0223_p0075a20║知之，故但以智細細思之，本來因果內外相似。
X04n0223_p0075a21║第四、明如來大智隨萬行因果者，即智通萬行出
X04n0223_p0075a22║現世間示成正覺為正因也。師子座為依果，從其
X04n0223_p0075a23║師子座一段文中義分為三：一、釋座名；二、陳座高
X04n0223_p0075a24║廣；三、明座上莊嚴因果。一、釋座名師子者，依主釋
X04n0223_p0075b01║如來於大眾中得無畏故，非於座上有師子莊嚴，
X04n0223_p0075b02║設有者但明依報故。二、陳座高廣者，經但言高廣
X04n0223_p0075b03║不言量數，今以例比之，如下十住位中帝釋天宮
X04n0223_p0075b04║佛座高十千層級，十行位中夜摩天宮佛座高百
X04n0223_p0075b05║萬層級，十迴向位中兜率天宮佛座高百萬億層
X04n0223_p0075b06║級，高廣隨位各各相稱。以次類之，十地之位他化
X04n0223_p0075b07║天宮其座高億萬億層級，彼天宮已超化樂故，第
X04n0223_p0075b08║三禪中說十一地又超二天倍倍更高，十地品不
X04n0223_p0075b09║言佛座層級高廣之量也。但以次類之，此之四位
X04n0223_p0075b10║佛座高下層級不同者，以明隨十住、十行、十迴向、
X04n0223_p0075b11║十地進修階降，隨位所見高下不同。以實而論，佛
X04n0223_p0075b12║座高廣無有決定，大小高不可得，為如來心量盡
X04n0223_p0075b13║所繫故無有量也。所招依果亦不可以量度故，如
X04n0223_p0075b14║無邊身菩薩量佛身際不可得故，已出情際心數
X04n0223_p0075b15║量故。以此義故，住毛孔中而身不小，居法界中而
X04n0223_p0075b16║身不大，為情量盡故身若隨類，及座高廣座亦隨
X04n0223_p0075b17║類。若以如來自報體而言，以法界為座體，因既如
X04n0223_p0075b18║是，依果亦然，故亦非可量。如法界品中等，于法界
X04n0223_p0075b19║座量為定。三、明座上莊嚴因果者，略有十種，皆以
X04n0223_p0075b20║如來智隨萬行一切處示成正覺為因，一切處十
X04n0223_p0075b21║種莊嚴為依果故。其十者何？一、摩尼為臺者，明如
X04n0223_p0075b22║來智隨法施成檀波羅蜜門，明智體淨，所招依果
X04n0223_p0075b23║得離垢寶為嚴故。摩尼者，此云離垢寶也。智能出
X04n0223_p0075b24║俗，以此為臺，明智體超塵逈出義也。二、蓮華為網
X04n0223_p0075c01║者，以智隨萬行成戒波羅蜜門，明其性戒得真不
X04n0223_p0075c02║證，處纏不汙，猶如蓮華處水無染為網者，明智隨
X04n0223_p0075c03║戒體教行漉眾生故，所招依果報相似故。三、清淨
X04n0223_p0075c04║妙寶以為其輪者，明如來以智隨行成其忍門，生
X04n0223_p0075c05║在王宮及示成正覺，假令調達梵魔波旬惱而不
X04n0223_p0075c06║恚，所招依果妙寶為輪，明佛忍行圓滿故，果報圓
X04n0223_p0075c07║滿也。四、眾色襍華而作纓絡者，明如來以智隨眾
X04n0223_p0075c08║行成精進波羅蜜故，所招依果眾色之華而作纓
X04n0223_p0075c09║絡以嚴寶座，為明精進行為嚴，大智法身為華纓
X04n0223_p0075c10║故，明智行互嚴。五、堂榭樓閣、階砌戶牖，凡諸物像
X04n0223_p0075c11║備體莊嚴者，明如來以智隨行成禪波羅蜜門故，
X04n0223_p0075c12║明其如來智隨禪行無動不寂，明此禪門總攝法
X04n0223_p0075c13║身大悲大智進修行門，層級次第總皆具足，所招
X04n0223_p0075c14║依果亦具足故，總舉凡諸物像備體莊嚴。俗書云：
X04n0223_p0075c15║大屋曰榭，其狀上平，可以為臺觀，四周置簷，上下
X04n0223_p0075c16║以軒檻階砌嚴之，中虗為其室。亦云：臺上有木為
X04n0223_p0075c17║榭。此為略言之。六、寶樹枝果周迴間列者，明如來
X04n0223_p0075c18║智隨慧用，依根同行所招，依果樹嚴寶座。寶樹枝
X04n0223_p0075c19║果周迴間列者，明理智悲願互參同時，總別得所，
X04n0223_p0075c20║不偏修故，以十玄門參之。七、摩尼光雲互相照耀
X04n0223_p0075c21║者，明如來智隨方便行，隨器與益所招。如是依果
X04n0223_p0075c22║莊嚴照耀者，知根同事。八、十方諸佛化現珠王，一
X04n0223_p0075c23║切菩薩髻中妙寶，悉放光明而來瑩燭者，明如來
X04n0223_p0075c24║因中八地大智，大願功終，大悲已滿，大智圓明，諸
X04n0223_p0076a01║佛摩頂，能十方示成佛身，一切菩薩願行齊等，故
X04n0223_p0076a02║招依果。佛化珠王，明同十方諸佛自在故。菩薩妙
X04n0223_p0076a03║寶共來瑩座者，明菩薩行圓。瑩者，明淨義。燭者，照
X04n0223_p0076a04║耀義。以明如來因中八地大智，隨本大願力，照眾
X04n0223_p0076a05║生根，依根與益，故為依果也。皆以十玄六相該通，
X04n0223_p0076a06║總一剎那際，同別具足，故不可順情而知，常不異
X04n0223_p0076a07║理智而知，依無作定體方明。思而知之者，信位也。
X04n0223_p0076a08║九、復以諸佛威神所持者，如來大智隨行成力波
X04n0223_p0076a09║羅蜜，為大法師說佛法輪，同諸佛力，故所招依果。
X04n0223_p0076a10║佛力持座，令座說法。十、座出音聲，說佛境界，妙音
X04n0223_p0076a11║遐暢，無處不及者，遐者，遠也。暢者，悅也。明座出音，
X04n0223_p0076a12║說佛境界，徧周法界，遠悅眾生故。此如來因位，十
X04n0223_p0076a13║地法雲潤澤，所招依果故。
X04n0223_p0076a14║【經】爾時，世尊處于此座，於一切法成最正覺，智入三
X04n0223_p0076a15║世悉皆平等，其身充滿一切世間，其音普順十方國
X04n0223_p0076a16║土。譬如虗空具含眾像，於諸境界無所分別；又如虗
X04n0223_p0076a17║空普徧一切，於諸國土平等隨入。身恒徧坐一切道
X04n0223_p0076a18║場菩薩眾中，威光赫奕，如日輪出，照明世界；三世所
X04n0223_p0076a19║行眾福大海悉已清淨，而恒示生諸佛國土；無邊色
X04n0223_p0076a20║相圓滿光明，周徧法界等無差別；演一切法如布大
X04n0223_p0076a21║雲，一一毛端悉能容受一切世界而無障礙；各現無
X04n0223_p0076a22║量神通之力，教化調伏一切眾生；身徧十方而無來
X04n0223_p0076a23║往，智入諸相，了法空寂；三世諸佛所有神變，於光明
X04n0223_p0076a24║中靡不咸覩；一切佛土不思議劫所有莊嚴，悉令顯
X04n0223_p0076b01║現。
X04n0223_p0076b02║【論】第三、爾時，世尊處于此座已下，至所有莊嚴，悉
X04n0223_p0076b03║令顯現，有十三行經，明歎佛成道，修行果滿，依正
X04n0223_p0076b04║報得，悲智攝生，自在無邊分。於此分中，從爾時，世
X04n0223_p0076b05║尊已下，至所有莊嚴，悉令顯現。於中有十三行經
X04n0223_p0076b06║（二百二十言），總明如來處座，成佛身、語、智等三業自在，
X04n0223_p0076b07║眷屬莊嚴，利生自在。如來所坐之座，以法界為座
X04n0223_p0076b08║體，以如來一切萬行報得為依果莊嚴。如來是大
X04n0223_p0076b09║智之身，緣座上所有莊嚴，皆是如來大智隨行，任
X04n0223_p0076b10║運報得。如龍遊雲起，虎嘯風生，報感之應，然非物
X04n0223_p0076b11║能與為也。成最正覺者，為簡非外道、聲聞、緣覺，於
X04n0223_p0076b12║權教中，木樹草座，厭俗出纏，令劣解眾生起三乘
X04n0223_p0076b13║種，且拔分段苦，非究竟覺之正覺。簡非如是覺故，
X04n0223_p0076b14║故言成最正覺。此正覺者，不忻不厭，不出不沒，染
X04n0223_p0076b15║淨情盡。以大圓鏡智，稱法界性，自在教化，盡一切
X04n0223_p0076b16║眾生。世界剎海，皆非限劑。所有報境，身國相徹，圓
X04n0223_p0076b17║滿十方。諸佛眾生，自他同處，互相參入，影現重重，
X04n0223_p0076b18║不云報滿三千大千之剎，不云淨土在於他方。略
X04n0223_p0076b19║說大相，有九十七種大人之相，隨好無盡，頂著華
X04n0223_p0076b20║冠，項著纓絡，手著環釧，非同三乘厭俗出家，勸諸
X04n0223_p0076b21║菩薩生於他方佛國淨土。簡非如是，故言成最正
X04n0223_p0076b22║覺，號毗盧遮那，此云光明徧照佛，以其大智教光，
X04n0223_p0076b23║依根破障故。如經一一自有其文。智入三世，悉皆
X04n0223_p0076b24║平等者，明智能隨俗，言入三世，即俗體本真，故言
X04n0223_p0076c01║平等。以總別、同異、成壞六相義該括，即總而全別，
X04n0223_p0076c02║即別而全總，即同而俱異，即異而恒同，即成而俱
X04n0223_p0076c03║壞，即壞而俱成，皆非情計一異、俱不俱、有無非有
X04n0223_p0076c04║無、常無常、生滅相故。如是皆是如來理智，體用、依
X04n0223_p0076c05║正悉自在故，以自體無念力大智照之可見。此一
X04n0223_p0076c06║段十三行經，總明如來身、語、智三業依正隨用自
X04n0223_p0076c07║在，經文自具，不煩更釋。
X04n0223_p0076c08║【經】有十佛世界微塵數菩薩摩訶薩所共圍遶，其名
X04n0223_p0076c09║曰：普賢菩薩摩訶薩、普德最勝燈光照菩薩摩訶薩、
X04n0223_p0076c10║普光師子幢菩薩摩訶薩、普寶𦦨妙光菩薩摩訶薩、
X04n0223_p0076c11║普音功德海幢菩薩摩訶薩、普智光照如來境菩薩
X04n0223_p0076c12║摩訶薩、普寶髻華幢菩薩摩訶薩、普覺悅意聲菩薩
X04n0223_p0076c13║摩訶薩、普清淨無盡福光菩薩摩訶薩、普光明相菩
X04n0223_p0076c14║薩摩訶薩、海月光大明菩薩摩訶薩、雲音海光無垢
X04n0223_p0076c15║藏菩薩摩訶薩、功德寶髻智生菩薩摩訶薩、功德自
X04n0223_p0076c16║在王大光菩薩摩訶薩、善勇猛蓮華髻菩薩摩訶薩、
X04n0223_p0076c17║普智雲日幢菩薩摩訶薩、大精進金剛臍菩薩摩訶
X04n0223_p0076c18║薩、香𦦨光幢菩薩摩訶薩、大明德深美音菩薩摩訶
X04n0223_p0076c19║薩、大福光智生菩薩摩訶薩。如是等而為上首，有十
X04n0223_p0076c20║佛世界微塵數。此諸菩薩，往昔皆與毗盧遮那如來
X04n0223_p0076c21║共集善根，修菩薩行；皆從如來善根海生，諸波羅蜜
X04n0223_p0076c22║悉已圓滿；慧眼明徹，等觀三世；於諸三昧，具足清淨；
X04n0223_p0076c23║辯才如海，廣大無盡；具佛功德，尊嚴可敬；知眾生根，
X04n0223_p0076c24║如應化伏；入法界藏，智無差別；證佛解脫，甚深廣大；
X04n0223_p0077a01║能隨方便入於一地，而以一切願海所持恒與智俱；
X04n0223_p0077a02║盡未來際，了達諸佛希有廣大祕密之境，善知一切
X04n0223_p0077a03║佛平等法；已踐如來普光明地，入於無量三昧海門；
X04n0223_p0077a04║於一切處，皆隨現身；世法所行，悉同其事；總持廣大，
X04n0223_p0077a05║集眾法海；辯才善巧，轉不退輪；一切如來功德大海，
X04n0223_p0077a06║咸入其身；一切諸佛所在國土，皆隨願往；已曾供養
X04n0223_p0077a07║一切諸佛，無邊際劫歡喜無倦；一切如來得菩提處，
X04n0223_p0077a08║常在其中親近不捨；恒以所得普賢願海，令一切眾
X04n0223_p0077a09║生智身具足。成就如是無量功德。
X04n0223_p0077a10║【論】第四、從有十佛世界微塵數菩薩已下，至無量
X04n0223_p0077a11║功德。於中有三十行經（五百一十一言），明菩薩大眾圍遶
X04n0223_p0077a12║分。
X04n0223_p0077a13║於此分中，都顯初會總有四十七眾，皆是圍遶，皆
X04n0223_p0077a14║有其意。於此四十七眾之內，從初菩提樹內流光
X04n0223_p0077a15║眾已下，至普賢等十箇，上名悉同，名之為普眾，具
X04n0223_p0077a16║分為三：一、菩提樹內流光眾，是明本因五位，進
X04n0223_p0077a17║修建行，利生成報。顯因眾，如前所釋。二、如來所
X04n0223_p0077a18║居宮殿內眾。明佛本因大悲圓滿，覆育含生利生
X04n0223_p0077a19║之行等眾。顯因成報眾。三十佛世界微塵數菩
X04n0223_p0077a20║薩眾中，普賢等，上名悉同。同名為普者，十箇菩薩
X04n0223_p0077a21║眾，明古今諸佛共行普賢行眾。已上三眾，皆是
X04n0223_p0077a22║古今諸佛共行萬行大悲大智，隨五位中進修自
X04n0223_p0077a23║利利他十波羅蜜四攝四無量等之常行普賢之
X04n0223_p0077a24║道也。一切菩薩以此為體，一切凡夫以此為所乘，
X04n0223_p0077b01║如大王路法則常然，行與不行非道之異。
X04n0223_p0077b02║從此十普賢眾已下，至第四從三十三天王至大
X04n0223_p0077b03║自在天王眾已來，隨位復分為五：第一、從爾時，
X04n0223_p0077b04║世尊處於此座，成最正覺，并十普賢眾，此是現果
X04n0223_p0077b05║成因生信分。何以然者，為如來是正覺之果，普賢
X04n0223_p0077b06║等眾是佛行果，如來所居華藏淨土是佛報得依
X04n0223_p0077b07║果，一切眾生以自根性觀如來三種因果，及行佛
X04n0223_p0077b08║自行普賢門而生信心故。若不如是，從何生信？是
X04n0223_p0077b09║故如來以此三種因果，而令眾生信樂修行。以是
X04n0223_p0077b10║義故，此之初會及普光明殿中第二會，至賢首品
X04n0223_p0077b11║已來十二品經，總是舉果勸修生信分。第二從
X04n0223_p0077b12║海月光大明菩薩等已下菩薩眾，并取已下第二
X04n0223_p0077b13║執金剛神等九眾諸神，以明十住因果。何以然者，
X04n0223_p0077b14║海月光大明菩薩亦是普賢等眾，分為異名意者，
X04n0223_p0077b15║明還以佛果位內普賢行門入俗利生隨行名別。
X04n0223_p0077b16║既以佛果位內諸佛共行普賢法入俗利生，所堪
X04n0223_p0077b17║利者還得舊法不移舊行。以是義故，還以普賢位
X04n0223_p0077b18║內海月光異名菩薩便為十住初心，明從凡夫地
X04n0223_p0077b19║修學十信心，信諸佛正覺之果無異自心本性清
X04n0223_p0077b20║淨，如諸佛性所有分別本性清淨，名無依住智。如
X04n0223_p0077b21║諸佛根本智以禪波羅蜜無作印印之，即法界性
X04n0223_p0077b22║自然相稱，所行諸行即普賢行故、動靜無二故、所
X04n0223_p0077b23║轉法輪即與十方諸佛智契同不異。如是修習慣
X04n0223_p0077b24║習使熟，正覺不移其本一故、會同諸佛舊覺本智
X04n0223_p0077c01║同一性故、行行不移舊普賢行故。以是義故，將普
X04n0223_p0077c02║賢眾內十箇海月光等異名菩薩眾為成十住初
X04n0223_p0077c03║心，明十住初心不離舊法智故，以此下文初發心
X04n0223_p0077c04║時便成正覺。又如海月光大明菩薩向下獲益歎
X04n0223_p0077c05║德中經云：復次海月光大明菩薩摩訶薩得出生
X04n0223_p0077c06║菩薩諸地諸波羅蜜教化眾生及嚴淨一切佛國
X04n0223_p0077c07║土方便解脫門，明以普賢行成就眾生入佛大智
X04n0223_p0077c08║法界行普賢行五位次第進修法門，故以普賢入
X04n0223_p0077c09║俗果行名海月光，通已下等共成十眾。用成十住
X04n0223_p0077c10║菩薩位門已下通九眾諸神至主藥神等，明是入
X04n0223_p0077c11║十住之果行也。為入十住應真稱之為神，明入住
X04n0223_p0077c12║菩薩以自應真法合為神，覆育含識故，以智靈通
X04n0223_p0077c13║救生自在故，稱之為神，非世鬼神也。次後諸神天
X04n0223_p0077c14║等，明五位進修增勝故，漸漸自在也。以此菩薩神
X04n0223_p0077c15║天總明十住已上入位菩薩皆隨自位攝生因果
X04n0223_p0077c16║自在行故，非鬼神之神。若自心達理不與妄合，其
X04n0223_p0077c17║智自神不為不思，而智善通萬有故，此諸神眾皆
X04n0223_p0077c18║是如來以五位行攝生得益之眾，還將行相法門
X04n0223_p0077c19║次第作法樣式，令其後學者一一倣之，善知因果
X04n0223_p0077c20║故。第三、從主稼神已下，至主晝神，此十眾諸神，
X04n0223_p0077c21║明十行利生法門因果故。第四、從阿修羅王已
X04n0223_p0077c22║下，至日天子，中有十眾，明十迴向利生法則因果。
X04n0223_p0077c23║第五、從三十三天王已下，至大自在天王，於中
X04n0223_p0077c24║有十大天王，明十地利生因果。已上五眾是寄
X04n0223_p0078a01║位，表佛果五位行門因果故。為利眾生故，寄位顯
X04n0223_p0078a02║法，寄位入法，與眾生作法樣，令眾生證修。
X04n0223_p0078a03║從如來座內眾，至如來眉間毫相中所出眾，於中
X04n0223_p0078a04║有四種眾，其意如何？第一、如來座內眾，明是如
X04n0223_p0078a05║來往昔自行，與古同因彰果眾。二十方菩薩，來
X04n0223_p0078a06║集興供眾。三、諸來菩薩毛孔光明眾，是法界性
X04n0223_p0078a07║起無礙一多同異自在大悲無盡不思議眾，明此
X04n0223_p0078a08║法界門法爾如此、體本如是，法行依正重重無礙，
X04n0223_p0078a09║以法界智境身土一多法爾相容故。四、如來眉
X04n0223_p0078a10║間毫中眾，是示果成因，生信利生眾。此是成佛已
X04n0223_p0078a11║後，以十信心位，乃至十住、十行、十迴向、十地、十一
X04n0223_p0078a12║地、徧法界法門眾。舉此自修之因果，還令學者倣
X04n0223_p0078a13║之。
X04n0223_p0078a14║已上諸眾配位及來意，即通前樹內流光眾、宮殿
X04n0223_p0078a15║樓閣眾，總有十一眾。隨位別配，即四十七眾，為五
X04n0223_p0078a16║位之內，十箇普賢總為一眾。當位不分十十部類，
X04n0223_p0078a17║故海月光大明菩薩眾，及已下神天十住、十行、十
X04n0223_p0078a18║迴向、十地，各各有十種部從，故都為四十。通十普
X04n0223_p0078a19║賢為一眾，取上四十，共為四十一。并菩提樹內流
X04n0223_p0078a20║光眾、如來所居宮殿眾、如來座內眾、十方諸來菩
X04n0223_p0078a21║薩眾、菩薩毛孔眾、如來眉間毫中眾，都為四十七
X04n0223_p0078a22║眾。且長科眾意如是，於中義趣，至文方明。菩提樹
X04n0223_p0078a23║內眾、如來宮殿內眾，前已釋訖。已上且長科初會
X04n0223_p0078a24║眾竟，餘待至文。已上總明舉果行徧周，以成信位。
X04n0223_p0078b01║
X04n0223_p0078b02║大方廣佛新華嚴經合論卷第十
X04n0223_p0078b03║
X04n0223_p0078b04║音切
X04n0223_p0078b05║網（网音。）纓（於盈切。）帀（子答切。）幹（古案切。）扶（服夫切。）蔭（於禁切。）𦦨（以贍
X04n0223_p0078b06║切。）麗（郎計切。）校（教音。）萃（疾醉切。）榭（祥夜切。）砌（千計切。）互（牙音。）耀（亦笑
X04n0223_p0078b07║切。）髻（古詣切。）瑩（烏定切。）暢（丑亮切。）赫（許格切。）奕（亦音。）礙（五蓋切。）靡
X04n0223_p0078b08║（亡彼切。）覩（當土切。）悅（予月切。）垢（苟音。）猛（莫幸切。）臍（藏奚切。）徹（丑列切。）
X04n0223_p0078b09║踐（慈演切。）菡（胡感切。）漉（盧谷切。）鍊（郎殿切。）中（去聲。）譽（芋庶切。）嘯（笑音。）