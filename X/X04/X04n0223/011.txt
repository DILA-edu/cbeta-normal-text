X04n0223_p0078b10║
X04n0223_p0078b11║
X04n0223_p0078b12║
X04n0223_p0078b13║大方廣佛新華嚴經合論卷第十一
X04n0223_p0078b14║唐于闐國三藏沙門實叉難陀譯經
X04n0223_p0078b15║唐太原方山長者李通玄造論
X04n0223_p0078b16║唐福州開元寺沙門志寧釐經合論
X04n0223_p0078b17║世主妙嚴品第一之四
X04n0223_p0078b18║【論】第一、此已上四十七眾，若別列十普賢眾，即五
X04n0223_p0078b19║十七眾諸大眾海，皆是大眾圍遶分。從此初段中，
X04n0223_p0078b20║有三十行經，分為三段：一、初有七行半經，總列菩
X04n0223_p0078b21║薩之數，及陳同號普賢菩薩之名。二、從「海月光大
X04n0223_p0078b22║明菩薩」已下，至「十佛世界微塵數」，於此一段文中，
X04n0223_p0078b23║有七行半經，陳異名菩薩眾，并都結已上諸菩薩
X04n0223_p0078b24║數。三、從「此諸菩薩」已下，至「成就無量功德」，於中有
X04n0223_p0078c01║十五行半經，陳大眾本修行之因，及歎大眾之德。
X04n0223_p0078c02║從初段中七行半經，列同號普賢之內，義分為三：
X04n0223_p0078c03║一、釋菩薩名下之義；二、釋菩薩同號之意；三、舉眾
X04n0223_p0078c04║所為因緣。一、釋菩薩名者，略釋普賢菩薩一號，
X04n0223_p0078c05║餘可准之。行與理齊，利生皆徧，號之為普。知根利
X04n0223_p0078c06║俗，稱之為賢。菩之言覺，薩言眾生，善覺眾生，號名
X04n0223_p0078c07║菩薩，廣云摩訶菩提薩埵也。摩訶云大，梵言摩訶
X04n0223_p0078c08║薩，此云大覺眾生，謂常於生死海覺悟無盡眾生
X04n0223_p0078c09║故。已下九箇同號為普者，普賢菩薩通號也。明一
X04n0223_p0078c10║一菩薩皆有此十種德行，約德為名故。為表德行
X04n0223_p0078c11║圓滿，始終具十，一一菩薩隨行之號無盡故，為行
X04n0223_p0078c12║無盡行故。但以其名下之義，即彰自行，餘准知之。
X04n0223_p0078c13║總以十波羅蜜為體。二、釋同號之意者，明此十
X04n0223_p0078c14║普之義是一人之普，一一菩薩具十普也。一切菩
X04n0223_p0078c15║薩總然。下名別者，明一一普賢能徧別故，方知普
X04n0223_p0078c16║義得成也。總是十方諸佛同行之行，更無故新，如
X04n0223_p0078c17║大王路，發跡登之者，即是無奈不行之何。一念隨
X04n0223_p0078c18║喜，少分見性智慧現前，總是不離佛正覺根本智
X04n0223_p0078c19║故，不離普賢行故。如普賢行一念中，少分善心總
X04n0223_p0078c20║是向法流者故。如下經云：「聞如來名號及所說法
X04n0223_p0078c21║門，聞而不信，猶能畢竟至於金剛智地，何況信修
X04n0223_p0078c22║者也。」三、舉眾所為因緣者，明佛出興世所現依
X04n0223_p0078c23║正二報，大集普賢菩薩眾海，意為令眾生見果生
X04n0223_p0078c24║信修行故。此是舉果勸修生信分。如來是十方諸
X04n0223_p0079a01║佛正覺根本智之果，十普賢等是十方諸佛差別
X04n0223_p0079a02║行果，舉此二法中因果報得，令眾生信樂修行趣
X04n0223_p0079a03║入故。如三轉法輪中，一、示相，八相成道是；二、勸修，
X04n0223_p0079a04║以觀果知因，勸人天等修學；三、證同，云我與汝等
X04n0223_p0079a05║同如是三乘一乘等證。今此一乘中，將此佛乘根
X04n0223_p0079a06║本智果、普賢徧法界行果，勸令大心眾生生信修
X04n0223_p0079a07║行，此乃即是五位中十一地普賢等覺位門。十方
X04n0223_p0079a08║諸佛成佛竟，亦行之不息，如初發菩提心者行之
X04n0223_p0079a09║不息。今將此位以為信門，若不如是，以何為信入？
X04n0223_p0079a10║故佛果後普賢行純是利他，初發心已後普賢行
X04n0223_p0079a11║是自利利他行故。今此初眾并佛所為，如是舉果
X04n0223_p0079a12║勸修，令生信樂修行趣入，故今之經大意為若此
X04n0223_p0079a13║也。將舊果勸初心向下海月光大明菩薩諸神天
X04n0223_p0079a14║眾，即明信已入證十住十地修行進趣，漸漸增修
X04n0223_p0079a15║因果也。明立隨位當分之因果，令後學者見其體
X04n0223_p0079a16║樣信樂無疑，趣入隨位各異故。若不如是，滯在一
X04n0223_p0079a17║法智無增勝故。已上一段且是初見佛成道見佛
X04n0223_p0079a18║果，五位菩薩集眾示現入法入，即同佛所知與佛
X04n0223_p0079a19║齊見。若信他佛然，初心菩薩未能然也，未是自信
X04n0223_p0079a20║自心自身，是佛大智境界，是佛法身，是堪行普賢
X04n0223_p0079a21║行者。從第二會〈光明覺品〉已後，一切處金色世界
X04n0223_p0079a22║寶色世界，即明自心法性是金色白淨無染，名為
X04n0223_p0079a23║所居世界。不動智佛即是自心於無性理中無分
X04n0223_p0079a24║別之智本來無動。上首菩薩文殊師利，明是自心
X04n0223_p0079b01║無性之中善能簡擇妙分別慧。覺首菩薩即是自
X04n0223_p0079b02║心如是真信之首。目首菩薩即是自心明見可信
X04n0223_p0079b03║之心心境俱佛，如海門國法普見自他俱佛故。至
X04n0223_p0079b04║文廣釋，方明是身作佛是心作佛，心外見佛不名
X04n0223_p0079b05║信心。已上大眾圍遶分中釋同號眾竟。
X04n0223_p0079b06║第二、釋海月光等異名眾。其意如何？此七行半經，
X04n0223_p0079b07║其中義分為三：一、陳菩薩眾意；二、釋菩薩名號；三、
X04n0223_p0079b08║結眾數。一、陳菩薩眾意者，此十箇異名眾所以
X04n0223_p0079b09║異名，為表初發心住前，同號意況，如前段已釋竟。
X04n0223_p0079b10║此一段異名意趣，為明以彼普賢行入俗利生，隨
X04n0223_p0079b11║其行異，名亦還異；為明以普徧別，方名為普。其眾
X04n0223_p0079b12║意為明入俗利生，教化眾生，還令眾生得自身之
X04n0223_p0079b13║法，是故寄位在十住初心，以明用彰十住初心一
X04n0223_p0079b14║下，頓乘古法，不移古跡，故無異舊道，如大王路，新
X04n0223_p0079b15║舊同行。以此以舊古法入俗利生，開悟迷流，還令
X04n0223_p0079b16║學古。以是義故，還將佛果位內普賢異名之眾，寄
X04n0223_p0079b17║位成十住初心，為彰後悟，不移舊跡故。又明前如
X04n0223_p0079b18║來成正覺佛果及普賢行果，古今諸佛所乘常道，
X04n0223_p0079b19║是明所信之門。此入俗利生異名之眾，即明所化
X04n0223_p0079b20║眾生入道初心，還同自法，不移古跡故。後有發心
X04n0223_p0079b21║之士，一一自心以定慧力照之可見，不可以情信
X04n0223_p0079b22║者堪為，自非久種善根，應當聞而不惑。設使三乘
X04n0223_p0079b23║根種，六通菩薩尚自懷疑，凡流之中，一乘之性處
X04n0223_p0079b24║凡流而信入，如下經自有明文。為三乘種性劣，解
X04n0223_p0079c01║佛隨根性，且說此娑婆為穢，土是五濁，故淨土在
X04n0223_p0079c02║他方。或言此方是穢，向上第四禪已上，別有菩薩
X04n0223_p0079c03║淨土。或說佛果在僧祇之後方成，未說淨穢含容，
X04n0223_p0079c04║塵含法界，凡聖同居，各無妨礙等教，執權成實難
X04n0223_p0079c05║信。此法界一乘之門，為學假詮、假教、假觀，破麤現
X04n0223_p0079c06║行無明繫著故，行一分麤波羅蜜門，得三種意生
X04n0223_p0079c07║身，見諸佛國土，有自有他，有淨有穢，忻彼厭此，兼
X04n0223_p0079c08║修淨行，修諸假真如觀及空觀等，得一分神通報
X04n0223_p0079c09║勝，諸天神通亦勝，忻厭心勝，更亦不生惡國穢土，
X04n0223_p0079c10║為本願力，有佛成道處，暫來還去。如說三乘教中，
X04n0223_p0079c11║多有此事，未迴心者，常當如是。學權教者，為根下
X04n0223_p0079c12║劣故，不聞此教，聞亦不信，如經下文自具說故。如
X04n0223_p0079c13║《維摩經》、《法華經》，為破彼故，方始一分略說，猶未具
X04n0223_p0079c14║論。是故學教者，慎勿偏習一門。諸部經文，總各深
X04n0223_p0079c15║思意趣，大有一生學道，為聞慧不妙不廣，返謗真
X04n0223_p0079c16║宗，廣說云云，且略而陳爾。已上陳異名菩薩眾意
X04n0223_p0079c17║趣竟。二、釋菩薩名者，此十箇菩薩名，一箇是隨
X04n0223_p0079c18║十住位中一箇波羅蜜之通稱，一一中具十，為隨
X04n0223_p0079c19║行成名故。此十箇菩薩所行十箇波羅蜜，各是五
X04n0223_p0079c20║位中菩薩通行。又隨五位行中，十住具十、十行具
X04n0223_p0079c21║十、十迴向具十、十地具十、十一地具十，通為百數。
X04n0223_p0079c22║此明一波羅蜜中有十、十中有百。又十住中一一
X04n0223_p0079c23║住中具十、十住中具百，五位總然，通為五百箇波
X04n0223_p0079c24║羅蜜門。隨其行位名目感果各別，通位總是此十
X04n0223_p0080a01║箇菩薩之名號是也。何故號曰海月光大明菩薩
X04n0223_p0080a02║摩訶薩？以法行無邊大悲，廣利如海所有蒙益，總
X04n0223_p0080a03║令見性清涼，號名月光。既得清涼之後，智無不照，
X04n0223_p0080a04║號曰大明。一切世界大覺眾生，故名摩訶菩提薩
X04n0223_p0080a05║埵。摩訶云大，菩提此云覺也，薩埵此云眾生，為不
X04n0223_p0080a06║捨眾生生死故，廣云摩訶菩提薩埵也，略云菩薩。
X04n0223_p0080a07║梵云摩訶，此云大覺道。眾生為自覺道不捨生死，
X04n0223_p0080a08║大覺悟眾生故。又眾生生死是菩薩菩提故，明法
X04n0223_p0080a09║界一真無異相故。此是檀波羅蜜為主，餘九菩薩
X04n0223_p0080a10║名號為伴，明以法界行大施門，廣濟如海利他得
X04n0223_p0080a11║益，為月光除煩惱熱得清涼故。以此名號即是所
X04n0223_p0080a12║行之行，即此十箇菩薩之號，是十住位中初發心
X04n0223_p0080a13║住十波羅蜜之主伴萬行故。此像下文〈十住品〉位
X04n0223_p0080a14║內菩薩本所事佛下名號之為月，十住位中十箇
X04n0223_p0080a15║佛下名悉同號之為月，倣此法也。次戒波羅蜜中
X04n0223_p0080a16║菩薩號雲音海光無垢藏菩薩摩訶薩者，明性戒
X04n0223_p0080a17║大悲音雨法音故號雲音，性戒無染猶如大海不
X04n0223_p0080a18║宿死屍故，明法界無性以為戒體，無法不淨如海
X04n0223_p0080a19║廣大故。光者明性戒之體心境俱真名之為光，又
X04n0223_p0080a20║以淨智常當照俗名之為光。無垢者，法性無染也。
X04n0223_p0080a21║藏者，明法界性常令萬象無法不淨。明一真故總
X04n0223_p0080a22║別俱真無垢淨故，故號雲音海光無垢藏故。菩薩
X04n0223_p0080a23║如前。次忍波羅蜜中菩薩號功德寶髻智生者，明
X04n0223_p0080a24║法忍莊嚴其身故號名功德寶髻。寶髻者首上之
X04n0223_p0080b01║飾，明菩薩發心忍為上首故寶嚴其頂也。智生者
X04n0223_p0080b02║以能忍故是智生也。菩薩如前，明忍為華鬘義故。
X04n0223_p0080b03║次精進波羅蜜中菩薩號功德自在王大光者，明
X04n0223_p0080b04║勤行饒益眾生招多功德，所行萬行無不益他故
X04n0223_p0080b05║自在如王。大光者普照也，以常於生死海中以智
X04n0223_p0080b06║光明益生無倦故，竝令開曉故號大光。菩薩如前。
X04n0223_p0080b07║次禪波羅蜜中號善勇猛蓮華髻菩薩者，明法勇
X04n0223_p0080b08║為禪體，從凡夫地起信心已入證之初，明一念無
X04n0223_p0080b09║思頓超諸想、真智冥會，故云勇猛也。智能達俗處
X04n0223_p0080b10║世無染，故號蓮華也。髻者明此位菩薩，表法中以
X04n0223_p0080b11║蓮華冠頂，明禪體處世即真不染寂亂故。次般若
X04n0223_p0080b12║波羅蜜中號普智雲日幢菩薩者，明第六智慧如
X04n0223_p0080b13║雲雨法雨故，慧光破暗名之為日，摧邪顯正號之
X04n0223_p0080b14║為幢。次方便波羅蜜中號大精進金剛臍菩薩者，
X04n0223_p0080b15║明第七住、第七行、第七迴向、第七地。五位中凡是
X04n0223_p0080b16║第七位總修悲位故，以其真理圓融染淨故名方
X04n0223_p0080b17║便。如下十地中第七地菩薩舉喻云：譬如一國純
X04n0223_p0080b18║淨、一國純穢，於此淨穢事難可了知。如善財童子
X04n0223_p0080b19║於第七住中見休捨優婆夷，此云滿願，為明此第
X04n0223_p0080b20║七住位成就深厚大悲，滿一切眾生願故。又告善
X04n0223_p0080b21║財言：「我有八萬四千那由他同行眷屬常居此園。」
X04n0223_p0080b22║如是之意明每住位中第七方便波羅蜜成大悲
X04n0223_p0080b23║位。言八萬四千那由他同行眷屬者，八萬四千一
X04n0223_p0080b24║切諸塵勞門我皆同行，常以生死為園林故。如此
X04n0223_p0080c01║菩薩即明是十住位中初發心住一住中十箇波
X04n0223_p0080c02║羅蜜中第七波羅蜜故，非是第七住中第七波羅
X04n0223_p0080c03║蜜故。十住之中有十箇第七方便波羅蜜，當一一
X04n0223_p0080c04║住中各各以方便圓其悲智萬行故。餘波羅蜜亦
X04n0223_p0080c05║同，於十住中一一具十，十行、十迴向、十地、十一地，
X04n0223_p0080c06║總然各有十故。此十箇菩薩名號，且圓初發心住
X04n0223_p0080c07║上第一住內十波羅蜜中第七方便門故，且圓一
X04n0223_p0080c08║住中悲智主伴十波羅蜜故，明大悲堅固。處生死
X04n0223_p0080c09║而無疲倦名大精進，壞他堅垢號曰金剛，處俗同
X04n0223_p0080c10║纏無虧中道號之曰臍。臍者，明處智悲中際。如佛
X04n0223_p0080c11║放受生光在臍輪者，表智悲中際。廣意在下文方
X04n0223_p0080c12║明。菩薩如前。此是十住位中初發心住內第七方
X04n0223_p0080c13║便波羅蜜，且明一住中十波羅蜜主伴也。治地住、
X04n0223_p0080c14║修行住，如是十住，各自具十波羅蜜，主伴圓融。一
X04n0223_p0080c15║住具十，十住具百，五位例然，通有五百，乃至無盡。
X04n0223_p0080c16║次明第八願波羅蜜中菩薩名號，名香𦦨光幢者，
X04n0223_p0080c17║大願弘芳，號之為香。智能隨願，依根破惑，故名為
X04n0223_p0080c18║光。入邪破障，故號為幢。如第八智住中，多作外道
X04n0223_p0080c19║邪師，與邪同行，破邪師道。如八住中毗目多羅仙
X04n0223_p0080c20║等，是善財第八住中善知識也。明智淨方能破邪
X04n0223_p0080c21║故。次第九力波羅蜜中菩薩名號，大明德深美音
X04n0223_p0080c22║菩薩者，明力波羅蜜為大法師位，善說法故，故名
X04n0223_p0080c23║大明德深美音也。菩薩如前釋。次第十智波羅蜜
X04n0223_p0080c24║中菩薩名大福光智生菩薩者，明此是智波羅蜜
X04n0223_p0081a01║故。此上十菩薩名，明初發心住中，以十波羅蜜用，
X04n0223_p0081a02║治初發心住中染淨，成法身悲智門故。計此修治，
X04n0223_p0081a03║法合一法。今說諸波羅蜜各各修行不同，明於一
X04n0223_p0081a04║法上以十法修治，慣習增明，以成一故。其法不離
X04n0223_p0081a05║舊行也，時亦不移舊時也，故時無性故，三世無去
X04n0223_p0081a06║來故，但於一法上具十箇波羅蜜。行門體用，但於
X04n0223_p0081a07║一法上修行。生熟處分，一住二住，但於一法上會
X04n0223_p0081a08║悲智願行。生熟智者，淺深不同，隨不同處分，其地
X04n0223_p0081a09║位差別故，非是法異故。以總別、同異、成壞六相義
X04n0223_p0081a10║圓通可知。三、都結眾數者，經云：「如是等而為上
X04n0223_p0081a11║首，有十佛世界微塵數」者是。
X04n0223_p0081a12║第三歎德者，從「此諸菩薩」已下，十五行半經是也。
X04n0223_p0081a13║經自具文，不煩更釋。
X04n0223_p0081a14║如是已上大眾之海，總是普賢行滿，常住世間安
X04n0223_p0081a15║立法則，成就菩薩十住、十行、十迴向、十地等位次
X04n0223_p0081a16║第，令諸眾生開示悟入，常為世間一切依護。如上
X04n0223_p0081a17║歎德中具明，已下獲益中亦具明。如獲益中總是
X04n0223_p0081a18║作利生方便入法次第，入則同佛所知，與後學者
X04n0223_p0081a19║作見道之樣。迷即是凡，悟即同佛，知見皆是本來
X04n0223_p0081a20║舊達，竝是影響眾也。已下神天亦同是此例，皆是
X04n0223_p0081a21║助佛揚化顯德，令佛法化流行，久住世間眾生獲
X04n0223_p0081a22║益故。
X04n0223_p0081a23║【經】復有佛世界微塵數執金剛神，所謂：妙色那羅延
X04n0223_p0081a24║執金剛神、日輪速疾幢執金剛神、須彌華光執金剛
X04n0223_p0081b01║神、清淨雲音執金剛神、諸根美妙執金剛神、可愛樂
X04n0223_p0081b02║光明執金剛神、大樹雷音執金剛神、師子王光明執
X04n0223_p0081b03║金剛神、密𦦨勝目執金剛神、蓮華光摩尼髻執金剛
X04n0223_p0081b04║神，如是等而為上首，有佛世界微塵數，皆於往昔無
X04n0223_p0081b05║量劫中，恒發大願，願常親近供養諸佛；隨願所行，已
X04n0223_p0081b06║得圓滿，到於彼岸；積集無邊清淨福業，於諸三昧所
X04n0223_p0081b07║行之境，悉已明達；獲神通力，隨如來住，入不思議解
X04n0223_p0081b08║脫境界；處於眾會，威光特達；隨諸眾生所應現身，而
X04n0223_p0081b09║往調伏；一切諸佛化形所在，皆隨化往；一切如來所
X04n0223_p0081b10║住之處，常勤守護。
X04n0223_p0081b11║【論】第二、復有佛世界微塵數執金剛神，此一段有
X04n0223_p0081b12║十三行半經（二百二十六言）。於中義意，分之為四：一、舉眾
X04n0223_p0081b13║數，二、寄位表法，三、釋名配行，四、列數并歎神德。一、
X04n0223_p0081b14║舉眾數者，初行是明神眾是道。以性齊諸佛，智同
X04n0223_p0081b15║真理，隨普賢行，處世護持，稱之為神，護持正法故。
X04n0223_p0081b16║二、隨行表法者，為表十住位內第二治地住門主
X04n0223_p0081b17║戒波羅蜜，明戒為防護義，故以法身為戒體，稱真
X04n0223_p0081b18║不壞，號曰金剛。前海月光大明菩薩為十住中初
X04n0223_p0081b19║發心住，於中意義，如前段文已釋。此一眾有十神
X04n0223_p0081b20║明，第二治地住法門，主戒為防護義，故號為執金
X04n0223_p0081b21║剛神。執者，執持不犯，名之為執；其智應真，號之為
X04n0223_p0081b22║神。三、釋名配行者，此之一眾神，以戒波羅蜜為體。
X04n0223_p0081b23║十箇神名，即是隨戒體上十箇波羅蜜，名一箇神
X04n0223_p0081b24║是一行。第一、妙色那羅延執金剛神，主戒波羅蜜
X04n0223_p0081c01║中檀波羅蜜門。以性戒成檀，感招妙色，法空破惑，
X04n0223_p0081c02║故號那羅延，是不壞義。此位明以持性戒故，得不
X04n0223_p0081c03║壞身。執者，執持義；金剛者，不壞義也。二、日輪速疾
X04n0223_p0081c04║幢執金剛神，主性戒中戒波羅蜜。為戒光無缺，名
X04n0223_p0081c05║號日輪。見者應真，名為速疾。自他惑盡，名之為幢。
X04n0223_p0081c06║心無異念，名之為執。性不可破，號曰金剛。稱真自
X04n0223_p0081c07║在，名之為神。以智為神故。三、須彌華光執金剛神，
X04n0223_p0081c08║主戒波羅蜜中忍波羅蜜。為法忍高勝，號曰須彌。
X04n0223_p0081c09║以忍嚴行，人見皆悅，號之為華。觀之破慢，號之為
X04n0223_p0081c10║光。忍心無失，名之為執。法性為忍，猶如金剛。智無
X04n0223_p0081c11║思而知萬有，號之為神。四、清淨雲音執金剛神，主
X04n0223_p0081c12║戒波羅蜜中精進波羅蜜。履俗恒真，名為清淨。演
X04n0223_p0081c13║法無懈，潤澤含識，號曰雲音。聞法破惑，號之金剛。
X04n0223_p0081c14║智不為而知萬有，稱之名神。五、諸根美妙執金剛
X04n0223_p0081c15║神，主戒波羅蜜中禪波羅蜜。為禪無思，六根隨智
X04n0223_p0081c16║而用，故名諸根美妙也。用而恒寂，名之為執。無思
X04n0223_p0081c17║可破，號曰金剛。又無思之智，能破自他惑，故號金
X04n0223_p0081c18║剛。寂然智不動，正慧隨用，號之為神。六、可愛樂光
X04n0223_p0081c19║明執金剛神主慧，能破闇故。七、大樹雷音主第七
X04n0223_p0081c20║大悲門。樹是覆蔭義，明方便波羅蜜門，覆蔭眾生
X04n0223_p0081c21║故。八、師子王光明者，主願波羅蜜，起無功用智自
X04n0223_p0081c22║在，如師子王，能破外道諸邪論故。九、蜜𦦨勝目者，
X04n0223_p0081c23║主力波羅蜜，法力自在，潛流同事，或作外道邪師
X04n0223_p0081c24║同事，破所繫故。此位是大法師位。凡第九波羅蜜，
X04n0223_p0082a01║徧入五位中五百箇波羅蜜門，皆第九為法師位。
X04n0223_p0082a02║十住第九為法王子住，如善財童子善知識。十住
X04n0223_p0082a03║中第九住法師位中，作勝熱婆羅門，示入外道五
X04n0223_p0082a04║熱炙身，上刀山，入火聚等，此名密𦦨勝目。密潛同
X04n0223_p0082a05║事，設教破愚，故名密𦦨。智目知根，故名勝目。十、蓮
X04n0223_p0082a06║華光摩尼髻執金剛神者，主戒波羅蜜中智波羅
X04n0223_p0082a07║蜜，如善財童子第十灌頂住中善知識作童女，名
X04n0223_p0082a08║曰慈行。得真不證，處俗無汙，名曰蓮華。大智知根，
X04n0223_p0082a09║名之為光。位昇灌頂，名曰摩尼髻。摩尼者，此云離
X04n0223_p0082a10║垢寶也。此是第二治地住中十住十波羅蜜主伴。
X04n0223_p0082a11║十住主伴萬行，號曰十箇執金剛神名，皆以行位
X04n0223_p0082a12║立名之故。明十住中，一住具十，十住具百，五位皆
X04n0223_p0082a13║然。一一次第，以名義配當，法合如然。第四、「有佛剎」
X04n0223_p0082a14║已下七行，經列數、歎德二門，如文可知。
X04n0223_p0082a15║【經】復有佛世界微塵數身眾神，所謂：華髻莊嚴身眾
X04n0223_p0082a16║神、光照十方身眾神、海音調伏身眾神、淨華嚴髻身
X04n0223_p0082a17║眾神、無量威儀身眾神、最上光嚴身眾神、淨光香雲
X04n0223_p0082a18║身眾神、守護攝持身眾神、普現攝取身眾神、不動光
X04n0223_p0082a19║明身眾神。如是等而為上首，有佛世界微塵數，皆於
X04n0223_p0082a20║往昔成就大願，供養承事一切諸佛。
X04n0223_p0082a21║【論】第三、是十住中修行住。於中有六行半經（一百一十
X04n0223_p0082a22║三言），義分為四：一、列數；二、寄位表法；三、釋名配行；四、
X04n0223_p0082a23║重結其數，并歎神德。一、列數者，如上初行是。二、寄
X04n0223_p0082a24║位表法者，此十箇身眾神寄位，表十住中忍波羅
X04n0223_p0082b01║蜜以法忍成就，於生死中利生自在，號曰為神。下
X04n0223_p0082b02║文歎德中成就大願，供養承事一切諸佛，明於往
X04n0223_p0082b03║昔以調忍心承事一切眾生，令其成佛，為諸佛、眾
X04n0223_p0082b04║生體無有二故。已成諸佛，何須藉其供養？以無量
X04n0223_p0082b05║身、無量眾供養承事，於一切時中供養一切眾生，
X04n0223_p0082b06║令其成佛，是調忍義，是身眾義。三、釋名配行者，此
X04n0223_p0082b07║十箇神是忍波羅蜜中十波羅蜜故，明一一行徧
X04n0223_p0082b08║一切行故。第一、所謂華髻莊嚴身眾神者，主忍波
X04n0223_p0082b09║羅蜜中檀波羅蜜門，明忍辱為華髻報得，以嚴其
X04n0223_p0082b10║頂上之飾故。身眾者，為忍位中行檀，明以眾多身
X04n0223_p0082b11║雲眾多嚴具，徧周法界，承事供養，廣利眾生故。神
X04n0223_p0082b12║者，智隨忍行自在，故號之為神。此十波羅蜜以忍
X04n0223_p0082b13║為體。二、光照十方身眾神者，主忍波羅蜜中戒波
X04n0223_p0082b14║羅蜜，此位中以法忍為戒體，明忍戒圓明，見者歡
X04n0223_p0082b15║喜。法忍戒光，號之為光照十方身眾神，如前釋。三、
X04n0223_p0082b16║海音調伏身眾神者，主忍波羅蜜中忍波羅蜜故，
X04n0223_p0082b17║明海音者，聞諸善惡毀讚，音聲廣多，猶如海潮之
X04n0223_p0082b18║音，不生憂喜，是調伏義，是為能忍也。又以自聲如
X04n0223_p0082b19║海潮音，知時教化眾生令無失時故。四、淨華嚴髻
X04n0223_p0082b20║身眾神者，主忍波羅蜜中精進波羅蜜，以法忍進
X04n0223_p0082b21║名之為淨也。進行可觀名之為華，因行招果用嚴
X04n0223_p0082b22║頂髻，明精進是長道之首故，故以華嚴頂飾。五、無
X04n0223_p0082b23║量威儀身眾神，主忍波羅蜜中禪波羅蜜，稱根現
X04n0223_p0082b24║法名為無量，動止常寂名為威儀，明行住坐臥不
X04n0223_p0082c01║離定體名曰威儀。六、最上光嚴身眾神，主智慧照
X04n0223_p0082c02║曜自他故，明以定慧光明照燭心境以嚴法身。七、
X04n0223_p0082c03║淨光香雲身眾神明，第七大悲方便染淨不拘名
X04n0223_p0082c04║為淨光，慈悲含覆出言成法悅可眾心號曰香雲，
X04n0223_p0082c05║明法雨潤眾生故，即明雨戒、定、慧、解脫、解脫知見
X04n0223_p0082c06║五分法身之香也。八、守護攝持身眾神明，智隨大
X04n0223_p0082c07║願攝持一切眾生故。八、住八地但五位，第八位中
X04n0223_p0082c08║明無功之智，功成即得十方諸佛手灌其頂，是諸
X04n0223_p0082c09║佛攝持義故。九、普現攝取身眾神明，第九力波羅
X04n0223_p0082c10║蜜法力自在法王之位，普現諸教九十六種邪流
X04n0223_p0082c11║及一切眾生悉同行故，名普現攝取也，即勝熱婆
X04n0223_p0082c12║羅門等是。十、不動光明身眾神明，第十智波羅蜜
X04n0223_p0082c13║名不動光明，亦為灌頂位名不動光也。且明此忍
X04n0223_p0082c14║位中十波羅蜜之一終。四、結數歎德，如文可知。已
X04n0223_p0082c15║上十波羅蜜以忍為體，此明善惡毀讚得不動智
X04n0223_p0082c16║也。
X04n0223_p0082c17║【經】復有佛世界微塵數足行神，所謂：寶印手足行神、
X04n0223_p0082c18║蓮華光足行神、清淨華髻足行神、攝諸善見足行神、
X04n0223_p0082c19║妙寶星幢足行神、樂吐妙音足行神、栴檀樹光足行
X04n0223_p0082c20║神、蓮華光明足行神、微妙光明足行神、積集妙華足
X04n0223_p0082c21║行神。如是等而為上首，有佛世界微塵數，皆於過去
X04n0223_p0082c22║無量劫中，親近如來，隨逐不捨。
X04n0223_p0082c23║【論】第四段中，有六行半經（一百一十一言），義分為四：一、舉
X04n0223_p0082c24║眾數，二、寄位表法，三、釋名配行，四、結數歎德。一、舉
X04n0223_p0083a01║眾數者，如初一行，都列數是。二、寄位表法者，此十
X04n0223_p0083a02║箇足行神，表十住位中生貴住主精進波羅蜜。如
X04n0223_p0083a03║下歎德中，無量劫中，親近如來，隨逐不捨，是精進
X04n0223_p0083a04║義。為明以法性真如為行之體，以此法行用嚴法
X04n0223_p0083a05║身。足行者，表精勤義。以眾行滿足，故名足行神。神
X04n0223_p0083a06║者，是隨行之智。三、釋名配行者，一、寶印手足行神，
X04n0223_p0083a07║主精進波羅蜜中檀波羅蜜門，明以法寶之智，印
X04n0223_p0083a08║行精勤之行，引接眾生，故手為引取之義。二、蓮華
X04n0223_p0083a09║光足行神者，明生貴住中精進波羅蜜中戒波羅
X04n0223_p0083a10║蜜，常居生死之海，猶如蓮華，無所染故，見者發心，
X04n0223_p0083a11║名之為光。足行是精進修行無疲勞義。智自在故，
X04n0223_p0083a12║號之為神。三、清淨華髻足行神，主精進波羅蜜中
X04n0223_p0083a13║忍波羅蜜，法忍無垢，名為清淨也。忍招依果，華嚴
X04n0223_p0083a14║頂飾為忍，為華鬘義故。四、攝諸善見足行神，主精
X04n0223_p0083a15║進波羅蜜中精進波羅蜜，攝諸見者，是精進義。為
X04n0223_p0083a16║常攝諸根，不令起見，即無見不善。五、妙寶星幢足
X04n0223_p0083a17║行神，主禪波羅蜜門。以妙理為禪，故名為妙寶。寶
X04n0223_p0083a18║者，道也。隨行知惑，故名星幢。為萬行為星，不離禪
X04n0223_p0083a19║體，皆有光照。隨根破惑，知根了了，名之為星。此位
X04n0223_p0083a20║以精進行為禪體，以禪能現智，智能知法，還以善
X04n0223_p0083a21║知法，故名星也。幢為定也。六、樂吐妙音足行神，主
X04n0223_p0083a22║慧波羅蜜。樂吐妙音者，謂以精進為慧體故，常樂
X04n0223_p0083a23║為人說法故。七、栴檀樹光足行神者，主第七方便
X04n0223_p0083a24║波羅蜜，成大悲行故。以香樹為名，表慈悲覆蔭義
X04n0223_p0083b01║故。光者，照燭眾生義。八、蓮華光明足行神，主智隨
X04n0223_p0083b02║大願，隨所利生，無所染故。九、微妙光足行神，主力
X04n0223_p0083b03║波羅蜜法王之位，以微妙法光化眾生故。十、積集
X04n0223_p0083b04║妙華足行神，主智波羅蜜。以智積集諸教，猶貫華
X04n0223_p0083b05║結鬘，不令散失，教化眾生。已上十波羅蜜，皆以精
X04n0223_p0083b06║進波羅蜜以為體位。位內自有同別義，思之可見，
X04n0223_p0083b07║不可作一槩准之。四、結數歎德，如文可知。
X04n0223_p0083b08║【經】復有佛世界微塵數道場神，所謂：淨莊嚴幢道場
X04n0223_p0083b09║神、須彌寶光道場神、雷音幢相道場神、雨華妙眼道
X04n0223_p0083b10║場神、華纓光髻道場神、雨寶莊嚴道場神、勇猛香眼
X04n0223_p0083b11║道場神、金剛彩雲道場神、蓮華光明道場神、妙光照
X04n0223_p0083b12║曜道場神，如是等而為上首，有佛世界微塵數，皆於
X04n0223_p0083b13║過去值無量佛，成就願力，廣興供養。
X04n0223_p0083b14║【論】第五段，有六行半經（一百一十三言），義分為四：一、舉眾
X04n0223_p0083b15║數，二、寄位表法，三、釋名配法，四、結數歎德。一、舉眾
X04n0223_p0083b16║數者，如上初行是。二、寄位表法者，此之一位，表具
X04n0223_p0083b17║足方便住中十波羅蜜，以禪波羅蜜為體。以道場
X04n0223_p0083b18║是除蘊穢義，明禪能治蘊義故，如世間場也。為明
X04n0223_p0083b19║禪定淨六七識之取染，顯般若能開妙慧，簡擇理
X04n0223_p0083b20║智體之本實，故以禪波羅蜜以為場體。般若波羅
X04n0223_p0083b21║蜜以為人功，以普賢萬行為䭾，運至法界普光明
X04n0223_p0083b22║智殿為大都居，以一切種種智為大藏。此中十箇
X04n0223_p0083b23║神，一神為一波羅蜜，為自益益之人行樣。三、釋名
X04n0223_p0083b24║配法者，一、淨莊嚴幢道場神，主具足方便住禪波
X04n0223_p0083c01║羅蜜中檀波羅蜜門故。以法性定體為檀，名為淨
X04n0223_p0083c02║也；以無虧定體萬行，為莊嚴幢也。幢名定體不動
X04n0223_p0083c03║義。以法性無性為所乘，名之為道；以無性之禪定，
X04n0223_p0083c04║能治所依之蘊，名之為場。神者，是無依無性之中
X04n0223_p0083c05║大智也。以不思不為，無形無質，等周法界，而知萬
X04n0223_p0083c06║有者，稱之為神。二、須彌寶光道場神，以須彌是高
X04n0223_p0083c07║顯義，寶光是無垢義。以戒光照俗，見者發心故；以
X04n0223_p0083c08║禪定為戒，出過情識，是須彌義。以定能無妄，是無
X04n0223_p0083c09║垢義；以定能發慧，寶光義。三、雷音幢相道場神，主
X04n0223_p0083c10║禪波羅蜜中忍波羅蜜，明毀譽之音如雷，法忍不
X04n0223_p0083c11║動，名幢相道場神，如前釋。十波羅蜜隨五位中，各
X04n0223_p0083c12║各自具道場儀故。四、雨華妙眼道場神，主禪波羅
X04n0223_p0083c13║蜜中精進波羅蜜，明法身為定體，依定體起萬行
X04n0223_p0083c14║精進，名為雨華，是精進義。定能起慧，故稱妙眼。以
X04n0223_p0083c15║其法眼行華，利生無懈，是精進故。五、華纓光髻道
X04n0223_p0083c16║場神，主禪波羅蜜中禪波羅蜜，以法界自體無動
X04n0223_p0083c17║靜上而起行禪，化諸亂意，名為華纓。以定能發慧，
X04n0223_p0083c18║故名之為光。以行招果，用嚴其頂，以此為名。又此
X04n0223_p0083c19║十波羅蜜皆為頂法。何以然者，謂以十住初心一
X04n0223_p0083c20║一度門至佛果故，無初中後故，以從佛果起勝進
X04n0223_p0083c21║故。六、雨寶莊嚴道場神，主慧波羅蜜，慧能雨法寶
X04n0223_p0083c22║故。七、勇猛香眼道場神，主方便波羅蜜，此位是慈
X04n0223_p0083c23║悲位故。常處生死，名為勇猛慈；眼視眾生，名為香
X04n0223_p0083c24║眼。以戒、定、慧、解脫、解脫知見五分法身之香而視
X04n0223_p0084a01║眾生，拔苦與樂，故名香眼。八、金剛彩雲道場神，明
X04n0223_p0084a02║第八願波羅蜜以為願雲覆眾生故。以此位是無
X04n0223_p0084a03║功用智，能破邪流，號曰金剛彩雲明，能同異道故。
X04n0223_p0084a04║九、蓮華光明道場神，主力波羅蜜是法王之位，處
X04n0223_p0084a05║世如蓮華，說法為光明故。十、妙光照曜道場神，主
X04n0223_p0084a06║智波羅蜜以大智知根，名為妙光；知根破惑，故名
X04n0223_p0084a07║照耀。已上十波羅蜜皆禪波羅蜜為體。四、結數歎
X04n0223_p0084a08║德，如文可知。
X04n0223_p0084a09║【經】復有佛世界微塵數主城神，所謂：寶峯光曜主城
X04n0223_p0084a10║神、妙嚴宮殿主城神、清淨喜寶主城神、離憂清淨主
X04n0223_p0084a11║城神、華燈𦦨眼主城神、𦦨幢明現主城神、盛福光明
X04n0223_p0084a12║主城神、清淨光明主城神、香髻莊嚴主城神、妙寶光
X04n0223_p0084a13║明主城神，如是等而為上首，有佛世界微塵數，皆於
X04n0223_p0084a14║無量不思議劫，嚴淨如來所居宮殿。
X04n0223_p0084a15║【論】第六、正心住，主般若波羅蜜為體，十箇主城神
X04n0223_p0084a16║為此般若波羅蜜中十波羅蜜。於中有六行半經
X04n0223_p0084a17║（一百一十三言），義分為四：一、舉眾數，二、寄位表法，三、釋名
X04n0223_p0084a18║配行，四、結數歎德。一、舉眾數者，如初行是。二、寄位
X04n0223_p0084a19║表法者，寄此神眾，表正心住。空觀成就，明善守心
X04n0223_p0084a20║城，名正心住。如善財童子十住之中第六善知識，
X04n0223_p0084a21║海幢比丘是也。其在經行，道側念止，端居寂默，出
X04n0223_p0084a22║入息盡，膝出阿修羅，臍中出天身，頂上出諸佛等，
X04n0223_p0084a23║以廣大身雲周徧法界，教化眾生。又如十住位中
X04n0223_p0084a24║正心住位，經云：「此菩薩聞十種法，心定不動。」即明
X04n0223_p0084b01║正心住，善守護心城。故以主城神寄表正心之住
X04n0223_p0084b02║也。三、釋名配行者，所謂寶峯光曜主城神，主般若
X04n0223_p0084b03║波羅蜜中檀波羅蜜，明以無性妙慧廣施含生，故
X04n0223_p0084b04║號寶峯光曜，如其山峯，以至虗空相盡處故。明以
X04n0223_p0084b05║法空慧至相盡處，故以無相妙慧廣施眾生，名為
X04n0223_p0084b06║照曜。主者，空慧自在，名之為主。城者，空有自在，不
X04n0223_p0084b07║與涅槃生死合散，故名之為城。又以法慧施人，不
X04n0223_p0084b08║與情慾之漏合，故名之為城。二、妙嚴宮殿主城神，
X04n0223_p0084b09║明以慧利含生以為戒體，以妙慧為宮，治人為殿，
X04n0223_p0084b10║萬行為嚴。又以菩薩正慧為妙嚴，大慈大悲為宮
X04n0223_p0084b11║殿，心無思慮為主城。無相妙慧任理智而知，名之
X04n0223_p0084b12║為神。此以慧利為主，以戒為防護義，防護一切眾
X04n0223_p0084b13║生為城。三、清淨喜寶主城神，主慧波羅蜜中忍波
X04n0223_p0084b14║羅蜜，明以法空慧而成忍故，故名清淨喜。以忍即
X04n0223_p0084b15║喜，故以法喜即名為寶，故明能忍為寶也。自此下
X04n0223_p0084b16║四眾神，准上排位配之。經文廣大，不可一一釋之，
X04n0223_p0084b17║略知法則然爾。如主道場神、主城神、主地神等，總
X04n0223_p0084b18║是女神，為明慈悲故，而實體中非男非女，但隨事
X04n0223_p0084b19║示現。
X04n0223_p0084b20║【經】復有佛世界微塵數主地神，所謂：普德淨華主地
X04n0223_p0084b21║神、堅福莊嚴主地神、妙華嚴樹主地神、普散眾寶主
X04n0223_p0084b22║地神、淨目觀時主地神、妙色勝眼主地神、香毛發光
X04n0223_p0084b23║主地神、悅意音聲主地神、妙華旋髻主地神、金剛嚴
X04n0223_p0084b24║體主地神，如是等而為上首，有佛世界微塵數，皆於
X04n0223_p0084c01║往昔發深重願：願常親近諸佛如來，同修福業。
X04n0223_p0084c02║【論】第七、主地神（有七行經一百一十七言），主第七不退住，方便
X04n0223_p0084c03║波羅蜜中十波羅蜜故，各以十箇神名配之。此以
X04n0223_p0084c04║法身為地體，能生萬行；以理、智、慈、悲為神性，無所
X04n0223_p0084c05║退動故；大悲如地，養萬有故。
X04n0223_p0084c06║【經】復有無量主山神，所謂：寶峯開華主山神、華林妙
X04n0223_p0084c07║髻主山神、高幢普照主山神、離塵淨髻主山神、光照
X04n0223_p0084c08║十方主山神、大力光明主山神、威光普勝主山神、微
X04n0223_p0084c09║密光輪主山神、普眼現見主山神、金剛密眼主山神，
X04n0223_p0084c10║如是等而為上首，其數無量，皆於諸法得清淨眼。
X04n0223_p0084c11║【論】第八、主山神（有六行經九十八言），是童真住行願波羅蜜
X04n0223_p0084c12║中十波羅蜜。山者，不動義、高勝義。神者，智體應真
X04n0223_p0084c13║自在，明第八住、第八行、第八迴向、第八地，總無功
X04n0223_p0084c14║之智，不動如山，故以山神表之。其中十箇神，即是
X04n0223_p0084c15║此位中十波羅蜜行，亦名智能出世，高勝如山。
X04n0223_p0084c16║【經】復有不可思議數主林神，所謂：布華如雲主林神、
X04n0223_p0084c17║擢幹舒光主林神、生芽發曜主林神、吉祥淨業主林
X04n0223_p0084c18║神、垂布𦦨藏主林神、清淨光明主林神、可意雷音主
X04n0223_p0084c19║林神、光香普徧主林神、妙光迴照主林神、華果光味
X04n0223_p0084c20║主林神，如是等而為上首，不思議數，皆有無量可愛
X04n0223_p0084c21║光明。
X04n0223_p0084c22║【論】第九、主林神（有六行經一百一言），是法王子住，主力波羅
X04n0223_p0084c23║蜜。明說法如林，廣多覆蔭，故是法師位也。
X04n0223_p0084c24║【經】復有無量主藥神，所謂：吉祥主藥神、栴檀林主藥
X04n0223_p0085a01║神、清淨光明主藥神、名稱普聞主藥神、毛孔光明主
X04n0223_p0085a02║藥神、普治清淨主藥神、大發吼聲主藥神、蔽日光幢
X04n0223_p0085a03║主藥神、明見十方主藥神、益氣明目主藥神，如是等
X04n0223_p0085a04║而為上首，其數無量，性皆離垢，仁慈祐物。
X04n0223_p0085a05║【論】第十、主藥神（有五行半經九十五言），明灌頂住，主智波羅
X04n0223_p0085a06║蜜。於中十箇神，主智波羅蜜中十波羅蜜，明智能
X04n0223_p0085a07║知根與法藥故。第四、歎德，如文可知。
X04n0223_p0085a08║已上從海月光大明菩薩至此主藥神，表如來五
X04n0223_p0085a09║位眾中十住之智門。百波羅蜜竟。十行之眾，如下
X04n0223_p0085a10║須知。如此一部之典，一切施設總是法門，終不唐
X04n0223_p0085a11║設一事一字，總是五位之中信修悟入之法則故。
X04n0223_p0085a12║入法方便門戶，此明佛果五位入法益生覆育之
X04n0223_p0085a13║樣式故。入之者，創與智合，名之為神，亦以覆育眾
X04n0223_p0085a14║生故，為神祐物也。以修行自在處如天，亦以化利
X04n0223_p0085a15║諸天故，於十方三界示受天報。亦以迴向門同修
X04n0223_p0085a16║羅身，入諸鬼趣，亦表自在如王。
X04n0223_p0085a17║
X04n0223_p0085a18║大方廣佛新華嚴經合論卷第十一
X04n0223_p0085a19║
X04n0223_p0085a20║音切
X04n0223_p0085a21║幢（直岡切。）𦦨（以瞻切。）髻（計音。）攝（書涉切。）栴（之連切。）檀（徒干切。）纓（於盈
X04n0223_p0085a22║切。）曜（以笑切。）旋（似專切。）擢（直角切。）榦（古案切。）舒（商居切。）芽（五佳切。）
X04n0223_p0085a23║迥（戶頂切。）吼（呼口切。）蔽（必祕切。）純（常倫切。）擇（池革切。）繫（古詣切。）濟
X04n0223_p0085a24║（子計切。）倣（分兩切。）屍（式之切。）鬘（麥班切。）倦（巨眷切。）亂（郎段切。）摧（昨回
X04n0223_p0085b01║切。）臍（昨奚切。）融（以戎切。）纏（直連切。）虧（去危切。）軌（居委切。）缺（苦穴切。）
X04n0223_p0085b02║潛（昨鹽切。）灌（古玩切。）藉（慈夜切。）䭾（陀音。）譽（芋庶切。）