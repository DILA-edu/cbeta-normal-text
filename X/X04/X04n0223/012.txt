X04n0223_p0085b03║
X04n0223_p0085b04║
X04n0223_p0085b05║
X04n0223_p0085b06║大方廣佛新華嚴經合論卷第十二
X04n0223_p0085b07║唐于闐國三藏沙門實叉難陀譯經
X04n0223_p0085b08║唐太原方山長者李通玄造論
X04n0223_p0085b09║唐福州開元寺沙門志寧釐經合論
X04n0223_p0085b10║世主妙嚴品第一之五
X04n0223_p0085b11║【論】第三、從「主稼神」已下，至「主晝神」，此十眾神，明十
X04n0223_p0085b12║行利生法門因果者，以主稼神為表行，為資糧故。
X04n0223_p0085b13║如世間以禾稼為資糧，長養有為之身；佛法即以
X04n0223_p0085b14║十波羅蜜行為資糧，長養法身，令使世間習氣漸
X04n0223_p0085b15║微，出世習氣大慈、大悲、大智得辦。如資糧位，准三
X04n0223_p0085b16║乘說，十信、十住、十行、十迴向為道前四種資糧，初
X04n0223_p0085b17║地已上為見道，加行為三乘。地前菩薩經一大僧
X04n0223_p0085b18║祇劫，修有為有漏行，初地見道。如此經十信之中，
X04n0223_p0085b19║全信自心與十方諸佛性相大智無差別體。十住
X04n0223_p0085b20║初心以修方便三昧力見道，從初發心住及已上
X04n0223_p0085b21║諸住，總為見道之位。十行、十迴向、十地，總為加行，
X04n0223_p0085b22║總為資糧。為資糧加行與佛因果同進，故為加行
X04n0223_p0085b23║與佛果齊資。以普賢行用資悲願成滿，以十住初
X04n0223_p0085b24║心所見法身理智性果資糧。普賢行不屬人天有
X04n0223_p0085c01║為無常，從初發心住，五位進修如來法身理智性
X04n0223_p0085c02║果、普賢行果，於一真法界之中互為資糧，廢一二
X04n0223_p0085c03║俱不成，即一垢一淨心起，是故以佛理智之果嚴
X04n0223_p0085c04║行，以行嚴果故為佛華嚴也。是故已下十住、十行、
X04n0223_p0085c05║十迴向位中，皆得十方諸佛與入位菩薩同號，及
X04n0223_p0085c06║與智摩頂會同體智也。如三乘菩薩多生他方淨
X04n0223_p0085c07║土，及四禪向上別有菩薩淨土。設在欲界，即言以
X04n0223_p0085c08║悲願力故留惑潤生，非如此經法門乘如來法界
X04n0223_p0085c09║乘，從初發心住，以如來大智法身性果、普賢行果
X04n0223_p0085c10║普周生死，動寂均平，理事普進。以法界體用以治
X04n0223_p0085c11║餘習，法無前却故新等執，不如三乘別教說他方
X04n0223_p0085c12║別有淨土留惑娑婆，加行即在初地位，初資糧即
X04n0223_p0085c13║在十信、十住、十行、十迴向，五位既無佛果，明知十
X04n0223_p0085c14║地見道未真。如此經於十信心中，自信自心有十
X04n0223_p0085c15║種佛果、十種世界，即如金色世界、妙色世界、蓮華
X04n0223_p0085c16║色世界，如是有十箇色世界，為十信心是有為故，
X04n0223_p0085c17║所信佛境界是色也。本所事佛、不動智佛、無礙智
X04n0223_p0085c18║佛、解脫智佛，如是十箇智佛即是自心。所信自心
X04n0223_p0085c19║十種智果，以為十種佛果號故。畢竟證修諸佛滿
X04n0223_p0085c20║處，為成此智不異此智。除此十信位中，以生滅心
X04n0223_p0085c21║信十色世界十智如來，至十住、十行、十迴向、十地、
X04n0223_p0085c22║等覺十一地，總有五十箇因果，皆以普賢行為因，
X04n0223_p0085c23║以如來法身理智性為果，或更互參之以相資發。
X04n0223_p0085c24║以此二種因果，五位之中共有一百重佛因果，通
X04n0223_p0086a01║取本五位上各有五重因、五重果，總為一百一十
X04n0223_p0086a02║重因果。如十住位中佛因果者，即因陀羅華世界、
X04n0223_p0086a03║波頭摩華世界、寶華世界，佛號殊特月佛、無盡月
X04n0223_p0086a04║佛、不動月佛。如是十華世界，十箇同號月佛以為
X04n0223_p0086a05║佛果。法慧菩薩等十箇慧菩薩，以為普賢行修行
X04n0223_p0086a06║之因。為此十住以入方便三昧力，真證法身妙慧，
X04n0223_p0086a07║即世界名華，以華開敷現果故。所現佛果皆號之
X04n0223_p0086a08║為月者，為明十住之中創見法身，妙慧現前無煩
X04n0223_p0086a09║惱熱，得佛法身清涼如月，故以所見道除惑處為
X04n0223_p0086a10║作佛名，以心開悟處而為世界。如因陀羅華者，此
X04n0223_p0086a11║云能主華也，明初發心住生在佛家，能為眾生設
X04n0223_p0086a12║法主故。波頭摩華者，赤蓮華也，明治地住進修增
X04n0223_p0086a13║勝赫弈開敷可觀之義。總是以隨位入道處因果
X04n0223_p0086a14║為佛，及國土世界菩薩之名皆非外有，總明自行
X04n0223_p0086a15║所行也。如十行位中十箇慧世界、十箇佛號皆名
X04n0223_p0086a16║之為眼，以為其佛果，功德林等十林菩薩以為其
X04n0223_p0086a17║行行之因，以次十迴向、十地如經可知，至位方明。
X04n0223_p0086a18║大要言之，以當位十佛為本位之果，當位十菩薩
X04n0223_p0086a19║為當位修行之因，如此初會中以如來為當五位
X04n0223_p0086a20║之果，普賢菩薩及諸神天等為五位修行之因。又
X04n0223_p0086a21║普賢菩薩及諸神天等，以毗盧遮那根本智為起
X04n0223_p0086a22║修行本因，以自己修行之身為佛差別智果，故為
X04n0223_p0086a23║以佛性智果為因，以現修之身即理智之性果，故
X04n0223_p0086a24║互為因果、互為體用，是故神天歎德中先歎佛德，
X04n0223_p0086b01║次歎自己與佛同智同德也。此為入法之樣，令諸
X04n0223_p0086b02║學者迷即凡、悟即佛，故以智悲齊進也。如善財童
X04n0223_p0086b03║子十行初位中，歡喜行善知識所居之國名為三
X04n0223_p0086b04║眼，還同十行菩薩所居世界名為親慧世界、幢慧
X04n0223_p0086b05║世界、寶慧世界等十慧世界也。如三眼者，一摩訶
X04n0223_p0086b06║般若、二解脫、三法身，亦以智眼、慧眼、法眼為三眼
X04n0223_p0086b07║故。如世i字，如摩醯首羅天王面上三目，故為一
X04n0223_p0086b08║切佛法不離此大智大慧法身，故此十慧世界義
X04n0223_p0086b09║通此三眼，以是善財十行之中初善知識國名三
X04n0223_p0086b10║眼，比丘名善見，即同十行之位，佛號常住眼佛、無
X04n0223_p0086b11║勝眼佛。名為善見者，具三眼也。為十行之中以智
X04n0223_p0086b12║眼知眾生根而同行故，佛號為眼，善知識名善見。
X04n0223_p0086b13║目髮紺青皮膚金色圓光一尋相好如佛者，明十
X04n0223_p0086b14║行中所行三眼行因果即佛也。在林中經行者，明
X04n0223_p0086b15║萬行稠林覆蔭眾生故，還如十行位中菩薩號功
X04n0223_p0086b16║德林、慧林、勝林等十林菩薩也。善財十行中知識，
X04n0223_p0086b17║即以比丘為十行位中之行處。林中經行，如下文
X04n0223_p0086b18║中以功德林等十林菩薩為所行。今此初會中即
X04n0223_p0086b19║以主稼神為佛果十行資糧，資糧眾生入佛位故，
X04n0223_p0086b20║資糧見道菩薩長大悲故。如此初會佛果五位，與
X04n0223_p0086b21║第二三會已後諸菩薩進修五位，及善財童子示
X04n0223_p0086b22║行五位，前後相參體勢相似，總明佛果、普賢行果
X04n0223_p0086b23║體用相資始終不異。以是義故，五位中五十種資
X04n0223_p0086b24║糧、五十種佛果，互為主伴、互為因果、互為體用，以
X04n0223_p0086c01║如來理智性果常資普賢行使令無染，普賢行常
X04n0223_p0086c02║資如來性果使得圓滿，悲智廢一邊一切不成，所
X04n0223_p0086c03║有行門即是人天因果，設得出世即是聲聞二乘
X04n0223_p0086c04║及出世淨土菩薩及留惑潤生等，此非是法爾理
X04n0223_p0086c05║智，世及出世大悲動靜染淨自在圓融故。如此十
X04n0223_p0086c06║行與佛果資糧，猶如黃瓜果華同出，華果相資以
X04n0223_p0086c07║無功而為自在也，法爾理智行周故。
X04n0223_p0086c08║【經】復有無量主稼神，所謂：柔輭勝味主稼神、時華淨
X04n0223_p0086c09║光主稼神、色力勇健主稼神、增長精氣主稼神、普生
X04n0223_p0086c10║根果生稼神、妙嚴環髻主稼神、潤澤淨華主稼神、成
X04n0223_p0086c11║就妙香主稼神、見者愛樂主稼神、離垢淨光主稼神，
X04n0223_p0086c12║如是等而為上首，其數無量，莫不皆得大喜成就。
X04n0223_p0086c13║【論】於此主稼神一段文中（有六行經九十八言），義分為四：一、
X04n0223_p0086c14║舉其眾數，二、寄位表法，三、釋名配行，四、結數歎德。
X04n0223_p0086c15║一、舉眾數者，如初行一句是。二、寄位表法者，以主
X04n0223_p0086c16║稼神表資糧位中十行位也。三、釋名配行者，所謂
X04n0223_p0086c17║柔輭勝味主稼神者，主歡喜行中檀波羅蜜。於此
X04n0223_p0086c18║檀中有二義：一、法檀，二、事檀。一、法檀者，見來求法
X04n0223_p0086c19║者，歡喜無厭，故名柔輭勝味。以法味資人，令心調
X04n0223_p0086c20║伏故。二、事檀者，即主稼神是后稷神之流也。以神
X04n0223_p0086c21║祐五穀，令生勝味，資益含生，故徧十方世界，隨處
X04n0223_p0086c22║異名。二、時華淨光主稼神者，即是歡喜行檀波羅
X04n0223_p0086c23║蜜中戒波羅蜜。知根同行，號曰時華。令得性戒開
X04n0223_p0086c24║敷，名之淨光。亦是世間五穀之華，依時祐之，令光
X04n0223_p0087a01║淨開敷故。三、色力勇健主稼神，明檀波羅蜜中忍
X04n0223_p0087a02║波羅蜜。明法忍功成，名為勇健。隨忍成果，故得色
X04n0223_p0087a03║力嚴身。諸力之中，風力為最；諸行之內，忍力為最，
X04n0223_p0087a04║八風不能動故。以能隨行成忍，故名勇健。如善財
X04n0223_p0087a05║十行中第三行具足優婆夷是，其行以明忍為諸
X04n0223_p0087a06║行中果故，故名具足。四、增長精氣主稼神，主檀波
X04n0223_p0087a07║羅蜜中精進波羅蜜。以精進力資糧法力、大慈大
X04n0223_p0087a08║悲力，處生死海，教化眾生而無勞倦，自無所求，故
X04n0223_p0087a09║名增長精氣主稼神。表無精進力，即諸行不成故。
X04n0223_p0087a10║五、普生根果主稼神，主檀波羅蜜中禪波羅蜜，以
X04n0223_p0087a11║法性為禪，出生萬行理智妙慧，名普生根果，以法
X04n0223_p0087a12║性理禪生智慧萬行故。即根即果，以明根從果生，
X04n0223_p0087a13║本末無異故。如佛果、普賢行果互相資故，明從果
X04n0223_p0087a14║生根，以根資果。六、妙嚴環髻主稼神，主檀波羅蜜
X04n0223_p0087a15║中慧波羅蜜，明以妙慧嚴行，行復嚴慧，行慧互嚴，
X04n0223_p0087a16║將用利生以招依果，以環其髻用嚴其首，此是垂
X04n0223_p0087a17║髻如環，明解行圓滿故。七、潤澤淨華主稼神，主檀
X04n0223_p0087a18║波羅蜜中方便波羅蜜，此位明成就大悲故，為潤
X04n0223_p0087a19║澤淨華利他行故，令他解行法開敷故，此為檀波
X04n0223_p0087a20║羅蜜中方便門，成大慈悲故。八、成就妙香主稼神，
X04n0223_p0087a21║主檀波羅蜜中願波羅蜜，十行第八位中同於八
X04n0223_p0087a22║地，智無功用，五分法身香悉成就故。又以淨智知
X04n0223_p0087a23║根，依根設教，用成戒定慧之妙香故。九、見者愛樂
X04n0223_p0087a24║主稼神，主檀波羅蜜中力波羅蜜，明法師位成，說
X04n0223_p0087b01║法利生，見聞法者皆愛樂故。十、離垢淨光主稼神，
X04n0223_p0087b02║主檀波羅蜜中智波羅蜜，以智能離自他垢故。諸
X04n0223_p0087b03║法灌頂，同十住十地中灌頂位也。四、結數歎德，如
X04n0223_p0087b04║文可知。已上十箇主稼神，總是歡喜行中檀波羅
X04n0223_p0087b05║蜜中十波羅蜜資糧，從行成號。已下例然，法則如
X04n0223_p0087b06║上。
X04n0223_p0087b07║【經】復有無量主河神，所謂：普發迅流主河神、普潔泉
X04n0223_p0087b08║㵎主河神、離塵淨眼主河神、十方徧吼主河神、救護
X04n0223_p0087b09║眾生主河神、無熱淨光主河神、普生歡喜主河神、廣
X04n0223_p0087b10║德勝幢主河神、光照普世主河神、海德光明主河神，
X04n0223_p0087b11║如是等而為上首，有無量數，皆勤作意利益眾生。
X04n0223_p0087b12║【論】第二、十箇主河神（有六行，經九十八言），是饒益行，行戒波
X04n0223_p0087b13║羅蜜中十波羅蜜。第一、普發迅流主河神，明十行
X04n0223_p0087b14║中戒波羅蜜中檀波羅蜜。若以其事如此，孟母是
X04n0223_p0087b15║也。如善財童子饒益行中，善知識於河渚中一萬
X04n0223_p0087b16║童子，釋天為首，聚沙為戲，以河為行主，戒體明饒
X04n0223_p0087b17║益故。此初會中，河神為戒體，前後相似，普發迅流，
X04n0223_p0087b18║明應一乘之種。第二、普潔泉㵎主河神，明應三乘
X04n0223_p0087b19║及人天等善法，主十行中戒波羅蜜中戒波羅蜜
X04n0223_p0087b20║已下諸神，依行位名號以名下義，如前配之可知。
X04n0223_p0087b21║如十行中戒體者，如釋天童子以算數法相，黶子
X04n0223_p0087b22║法五行陰陽，以利人之巧術，以為十行之中戒體，
X04n0223_p0087b23║故名普潔泉㵎義。若不如是行，行不滿故，明人天
X04n0223_p0087b24║及三乘總化，以巧術利生，是普潔義。
X04n0223_p0087c01║【經】復有無量主海神，所謂：出現寶光主海神、成金剛
X04n0223_p0087c02║幢主海神、遠離塵垢主海神、普水宮殿主海神、吉祥
X04n0223_p0087c03║寶月主海神、妙華龍髻主海神、普持光味主海神、寶
X04n0223_p0087c04║𦦨華光主海神、金剛妙髻主海神、海潮雷聲主海神，
X04n0223_p0087c05║如是等而為上首，其數無量，悉以如來功德大海充
X04n0223_p0087c06║滿其身。
X04n0223_p0087c07║【論】第三、主海神（有六行經一百二言），明無違逆行，明忍波羅
X04n0223_p0087c08║蜜如海，能納眾流，是無違逆也。主忍波羅蜜有十
X04n0223_p0087c09║箇海神，即明忍波羅蜜中十波羅蜜也。各隨名下
X04n0223_p0087c10║義，如前配之。大意此十行中，忍以法性大悲以為
X04n0223_p0087c11║忍體，是故如海含潤，處其下流，能容一切無明、高
X04n0223_p0087c12║慢、生死之流，皆為法流而無妨礙，故名無違逆行。
X04n0223_p0087c13║如善財童子無違逆行中善知識，南方有城名曰
X04n0223_p0087c14║海住，有優婆夷名具足素服。垂髮者，慈忍之貌。具
X04n0223_p0087c15║足成忍，無行不周，故名具足。海神者，女神，明慈悲
X04n0223_p0087c16║柔輭，處行能忍，其心如海，福智具足，饒益眾生，是
X04n0223_p0087c17║故忍為萬行中果也。能容眾流。
X04n0223_p0087c18║【經】復有無量主水神，所謂：普興雲幢主水神、海潮雲
X04n0223_p0087c19║音主水神、妙色輪髻主水神、善巧漩澓主水神、離垢
X04n0223_p0087c20║香積主水神、福橋光音主水神、知足自在主水神、淨
X04n0223_p0087c21║喜善音主水神、普現威光主水神、吼音徧海主水神，
X04n0223_p0087c22║如是等而為上首，其數無量，常勤救護一切眾生而
X04n0223_p0087c23║為利益。
X04n0223_p0087c24║【論】第四、主水神（有六行經一百二言），明無屈撓行，主精進波
X04n0223_p0088a01║羅蜜，為明水體能淨諸垢，以明此位菩薩以法性
X04n0223_p0088a02║之水，常勤精進，教化眾生，一一知根而益，而無屈
X04n0223_p0088a03║撓其心。如水潤生，隨物而益，各得其所，而無屈撓。
X04n0223_p0088a04║於中十箇水神，即是精進波羅蜜中十波羅蜜，明
X04n0223_p0088a05║其萬行如水，同事潤生，各各隨名下義配之。常以
X04n0223_p0088a06║十行中精進為體，如十住中精進門樂勤觀法性
X04n0223_p0088a07║為體。此十行中，以精進門處世益生，以行潤物為
X04n0223_p0088a08║體。位位中各隨當位主行為體。餘九於主忍行體
X04n0223_p0088a09║上作別，不得一向解故，即體意不當。如十迴向中，
X04n0223_p0088a10║精進波羅蜜圓融理智大悲，使令均平自在。如是
X04n0223_p0088a11║五位得一，即五位俱有齊等。以慣習生熟，須有次
X04n0223_p0088a12║第。雖立次第，以法界智體而無前却，是無前後中
X04n0223_p0088a13║次第，是一性無差別中同異，不可以情作前却解
X04n0223_p0088a14║也。以實而論，初發心住中，如一渧之水入大海，水
X04n0223_p0088a15║中總同海體，諸龍魚寶藏咸在其中。為教化眾生
X04n0223_p0088a16║故，教網筌罤，方法不可不具。以名言竹帛著籙，即
X04n0223_p0088a17║似如前後義生。體道者明鑒，即如持寶鏡普臨萬
X04n0223_p0088a18║象。十地即明使慣習功成，等覺位中即明自在行
X04n0223_p0088a19║周。法界若但置十住一位，但明見道初功，又安十
X04n0223_p0088a20║行修行，但有出世心勝，加十迴向，興大願雲，使令
X04n0223_p0088a21║悲智萬行圓滿。十地但蘊功成德，使令慣習須成。
X04n0223_p0088a22║十一地入俗，自在行周，任法饒益，明張教網，學者
X04n0223_p0088a23║有所歸依。若不如斯，發心者何措？
X04n0223_p0088a24║【經】復有無數主火神，所謂：普光𦦨藏主火神、普集光
X04n0223_p0088b01║幢主火神、大光普照主火神、眾妙宮殿主火神、無盡
X04n0223_p0088b02║光髻主火神、種種𦦨眼主火神、十方宮殿如須彌山
X04n0223_p0088b03║主火神、威光自在主火神、光明破闇主火神、雲音電
X04n0223_p0088b04║光主火神，如是等而為上首，不可稱數，皆能示現種
X04n0223_p0088b05║種光明，令諸眾生熱惱除滅。
X04n0223_p0088b06║【論】第五、主火神（有六行經一百十言），明無癡亂行，主禪波羅
X04n0223_p0088b07║蜜。於中十神，明禪波羅蜜中十波羅蜜，皆以十行
X04n0223_p0088b08║位禪為行體。即明普智照而恒寂故，即以火神為
X04n0223_p0088b09║定體。即寂而常照，即事而常理，悲智照用而無礙
X04n0223_p0088b10║故，以火神為定體。若其世間事也，即南方離神是
X04n0223_p0088b11║也；若其人也，是其心也，離法心故；若其法也，是虗
X04n0223_p0088b12║無之智也；若外事，是其日也；若在其身也，是其目
X04n0223_p0088b13║也；若在方法也，為中道，為正，為明，為虗無，為智照
X04n0223_p0088b14║萬有，為普光明殿，是女神故。善財童子南行意者，
X04n0223_p0088b15║為若此也。明無癡亂行，以火神能破暗故，不迷惑
X04n0223_p0088b16║故，無暗障故。此一段，約用而為定也。
X04n0223_p0088b17║【經】復有無量主風神，所謂：無礙光明主風神、普現勇
X04n0223_p0088b18║業主風神、飄擊雲幢主風神、淨光莊嚴主風神、力能
X04n0223_p0088b19║竭水主風神、大聲遍吼主風神、樹梢垂髻主風神、所
X04n0223_p0088b20║行無礙主風神、種種宮殿主風神、大光普照主風神，
X04n0223_p0088b21║如是等而為上首，其數無量，皆勤散滅我慢之心。
X04n0223_p0088b22║【論】第六、主風神（有六行經九十八言），明善現行，以般若波羅
X04n0223_p0088b23║蜜為體。十箇風神，明智慧波羅蜜中十波羅蜜也。
X04n0223_p0088b24║若世間也，即辰巳之間巽神也，是女神故，為法則
X04n0223_p0088c01║也，為言說，為教令。如周易乾四世卦，巽上坤下曰
X04n0223_p0088c02║觀。《易》云：「風行地上，可以觀象。」君子設政教，而眾人
X04n0223_p0088c03║從之而法之，可以觀。以是義故，巽為風教，明第六
X04n0223_p0088c04║波羅蜜智慧功成，善現言教，教化眾生，此名善現
X04n0223_p0088c05║行也。又辰巳之間，如來取之為齋戒法則，明吉凶
X04n0223_p0088c06║之際，成善之終。至午，即萬法為正也。上值角宿，角
X04n0223_p0088c07║為天門，主僧尼道士在其中，明是設教令成眾善
X04n0223_p0088c08║之門也。一切風化，皆從此起象，以口為天門，吐納
X04n0223_p0088c09║風氣，成政教故。以智為神，又敷華發果，發生一切，
X04n0223_p0088c10║能持世界，能成能壞，故名善現行也。此經下文云：
X04n0223_p0088c11║「如海有四種風：一名積集，能集眾寶，明大圓鏡智；
X04n0223_p0088c12║二名能成，能成眾寶，明成所作智；三名揀擇，能揀
X04n0223_p0088c13║眾寶，明妙觀察智；四名能散，能散眾寶，明平等性
X04n0223_p0088c14║智。」是故以四智為風神，能現法自在故，以風神為
X04n0223_p0088c15║表善現行故。為此第六智慧法，以智慧風神善現
X04n0223_p0088c16║一切法行，悉皆自在故。如十信位中第六信位，佛
X04n0223_p0088c17║果配在東南方，佛號究竟智。為東南方是巽，以巽
X04n0223_p0088c18║為風神。又《易》云：「巽為言說。」以借物表法，將風神明
X04n0223_p0088c19║智慧能善現眾法故。方者，法也，以取其法，大象無
X04n0223_p0088c20║方也。
X04n0223_p0088c21║【經】復有無量主空神，所謂：淨光普照主空神、普遊深
X04n0223_p0088c22║廣主空神、生吉祥風主空神、離障安住主空神、廣步
X04n0223_p0088c23║妙髻主空神、無礙光𦦨主空神、無礙勝力主空神、離
X04n0223_p0088c24║垢光明主空神、深遠妙音主空神、光遍十方主空神，
X04n0223_p0089a01║如是等而為上首，其數無量，心皆離垢，廣大明潔。
X04n0223_p0089a02║【論】第六、主空神（有六行經九十八言），明無著行主，方便波羅
X04n0223_p0089a03║蜜，成大悲門。以法空起行，教化攝取一切眾生，故
X04n0223_p0089a04║名方便，故名無著行。於中眾神明方便波羅蜜中，
X04n0223_p0089a05║十波羅蜜以一切法空為體，以智為神，故無所著；
X04n0223_p0089a06║以一切法空能生悲智故，即萬行無著。
X04n0223_p0089a07║【經】復有無量主方神，所謂：遍住一切主方神、普現光
X04n0223_p0089a08║明主方神、光行莊嚴主方神、周行不礙主方神、永斷
X04n0223_p0089a09║迷惑主方神、普遊淨空主方神、大雲幢音主方神、髻
X04n0223_p0089a10║目無亂主方神、普觀世業主方神、周遍遊覽主方神，
X04n0223_p0089a11║如是等而為上首，其數無量，能以方便，普放光明，恒
X04n0223_p0089a12║照十方，相續不絕。
X04n0223_p0089a13║【論】第八、主方神（有六行經一百六言），明難得行，為智用無功，
X04n0223_p0089a14║功難成故。主願波羅蜜，為智體性淨，以願防之，念
X04n0223_p0089a15║其本願，引智起行，令行周遍，使令不住涅槃，不住
X04n0223_p0089a16║生死。於中十箇神，明願波羅蜜中十波羅蜜。方者，
X04n0223_p0089a17║法也。以第八行大智成就，以智設法，饒益眾生，此
X04n0223_p0089a18║是大智為神。總以震、坎、兌、離、四維、上下正方之神
X04n0223_p0089a19║都舉，明無功之智圓攝故。
X04n0223_p0089a20║【經】復有無量主夜神，所謂：普德淨光主夜神、喜眼觀
X04n0223_p0089a21║世主夜神、護世精氣主夜神、寂靜音海主夜神、普現
X04n0223_p0089a22║吉祥主夜神、普發樹華主夜神、平等護育主夜神、遊
X04n0223_p0089a23║戲快樂主夜神、諸根常喜主夜神、出生淨福主夜神，
X04n0223_p0089a24║如是等而為上首，其數無量，皆勤修習，以法為樂。
X04n0223_p0089b01║【論】第九、主夜神（有六行經九十八言），明善法行，主力波羅蜜。
X04n0223_p0089b02║法力已成，法王功辨，常處生死長夜，以法照明世
X04n0223_p0089b03║間，故名善法行。於中十神主力波羅蜜中十波羅
X04n0223_p0089b04║蜜，是女神也。此為善財童子十地中知識故，以明
X04n0223_p0089b05║此位行體徹十地法故。
X04n0223_p0089b06║【經】復有無量主晝神，所謂：示現宮殿主晝神、發起慧
X04n0223_p0089b07║香主晝神、樂勝莊嚴主晝神、香華妙光主晝神、普集
X04n0223_p0089b08║妙藥主晝神、樂作喜目主晝神、普現諸方主晝神、大
X04n0223_p0089b09║悲光明主晝神、善根光照主晝神、妙華瓔珞主晝神，
X04n0223_p0089b10║如是等而為上首，其數無量，皆於妙法能生信解，恒
X04n0223_p0089b11║共精勤嚴飾宮殿。
X04n0223_p0089b12║【論】第十、主晝神（有六行經一百六言），明真實行，主智波羅蜜。
X04n0223_p0089b13║於中十神，明智波羅蜜中十波羅蜜，以智日恒明，
X04n0223_p0089b14║名為主晝；智無為而應萬有，稱之為神。歎德中俱
X04n0223_p0089b15║共精勤嚴飾宮殿者，以智普周，教化眾生，成法宮
X04n0223_p0089b16║殿。悲為宮，智為殿，成就眾生悲智宮殿，展轉相益
X04n0223_p0089b17║故。已上明十行位竟。
X04n0223_p0089b18║第四、從「阿修羅王」至「日天子」，於中有十眾用表十
X04n0223_p0089b19║迴向。何以然者，為阿修羅居大海中不沒其身，表
X04n0223_p0089b20║十迴向圓融真俗，常處生死大海不沒其身。前之
X04n0223_p0089b21║十住、十行，但修出世悲智心增，加以迴向迴真入
X04n0223_p0089b22║俗，以成處世悲智圓滿，故以阿修羅等十眾以表
X04n0223_p0089b23║十迴向。處大海而不溺，表此位菩薩以大悲心得
X04n0223_p0089b24║真不證、知真同俗、處俗無染、利生自在。
X04n0223_p0089c01║【經】復有無量阿修羅王，所謂：羅睺阿修羅王、毗摩質
X04n0223_p0089c02║多羅阿修羅王、巧幻術阿修羅王、大眷屬阿修羅王、
X04n0223_p0089c03║大力阿修羅王、遍照阿修羅王、堅固行妙莊嚴阿修
X04n0223_p0089c04║羅王、廣大因慧阿修羅王、出現勝德阿修羅王、妙好
X04n0223_p0089c05║音聲阿修羅王，如是等而為上首，其數無量，悉已精
X04n0223_p0089c06║勤摧伏我慢及諸煩惱。
X04n0223_p0089c07║【論】第一、從初一眾阿修羅王（有六行經一百八言），義分為四：
X04n0223_p0089c08║一、舉眾數，二、寄位表法，三、釋名配行，四、結數歎德。
X04n0223_p0089c09║一、舉眾數者，如初一行是。二、寄位表法者，寄阿修
X04n0223_p0089c10║羅位，表救護一切眾生離眾生相迴向。為明此初
X04n0223_p0089c11║迴向，如阿修羅雖處大海，而海水不沒；雖同天趣，
X04n0223_p0089c12║無天妙樂故。如此位菩薩處於生死，無生死中五
X04n0223_p0089c13║欲樂；雖處涅槃，無涅槃中寂滅之樂，故名救護眾
X04n0223_p0089c14║生離眾生相迴向。又如〈法界品〉云：「成就如來高出
X04n0223_p0089c15║世間阿修羅王。」又王者，自在義，明此位菩薩於涅
X04n0223_p0089c16║槃生死中得自在故。又阿修羅亦云阿素羅，阿之
X04n0223_p0089c17║言無，素云遊故。又云妙，又羅云戲。如《婆沙論》釋為
X04n0223_p0089c18║非天也。雖天趣攝，為多諂詐，而無天妙樂像。此位
X04n0223_p0089c19║菩薩行大悲方便萬行，似如諂詐，似如生死，無有
X04n0223_p0089c20║人天五欲樂，無常住涅槃出世寂滅之樂，主十迴
X04n0223_p0089c21║向中檀波羅蜜門。舊名不須此，舊翻謬矣。或云毗
X04n0223_p0089c22║摩之母，以本從卵生故，故名劣天。如《阿含經》云：「劫
X04n0223_p0089c23║初成時，光音天來入海中洗浴，水觸其身，失精在
X04n0223_p0089c24║水，還成肉卵。經八千歲，乃生一女，身若須彌山，有
X04n0223_p0090a01║九百九十頭，頭有千眼；有九百九十口，口有四牙，
X04n0223_p0090a02║牙上出火，猶如霹靂；一十四手，九百九十脚，在海
X04n0223_p0090a03║浮戲，水精入身，生一肉卵。經八千歲，生毗摩質多，
X04n0223_p0090a04║身有九頭，頭有千眼，口中出水；有九百九十手，有
X04n0223_p0090a05║八脚，其形四倍大於須彌山。純食淤泥及以藕根。」
X04n0223_p0090a06║又與天諍，廣如《正法念經》說。然阿修羅住處有五：
X04n0223_p0090a07║一、地上眾寶山中；二、云在須彌山北，下入大海二
X04n0223_p0090a08║萬一千由旬，有阿修羅王，名羅睺，此云障礙，能以
X04n0223_p0090a09║手障日月明，領無量眾；三、從此更下二萬一千由
X04n0223_p0090a10║旬，有阿修羅王，名勇健，亦領多眾；四、復過二萬一
X04n0223_p0090a11║千由旬，有阿修羅王，名華鬘，亦領諸眾。第五、復過
X04n0223_p0090a12║是數，名毗摩質多羅，此名響高，是舍脂父。舍脂是
X04n0223_p0090a13║天帝釋后父，身如須彌山，與天帝釋鬬戰時，發自
X04n0223_p0090a14║海中，揚聲大叫云：「我是毗摩質多！我是毗摩質多！」
X04n0223_p0090a15║時閻浮提山岳一時震動。亦名穴居，謂彼中有光
X04n0223_p0090a16║明城，於中住故。或天趣攝。已上《佛地論》。依《毗曇》，鬼
X04n0223_p0090a17║趣攝。又毗摩質多羅，此云種種事。又毗摩者，此云
X04n0223_p0090a18║遍空；質多羅，云種種嚴儀。言此修羅與帝釋戰時，
X04n0223_p0090a19║嚴備種種軍仗之儀，空中而列。舊云響高，又曰穴
X04n0223_p0090a20║居者，非。此依唐朝禮法師等飜，是第四惡趣攝。如
X04n0223_p0090a21║經中十種阿修羅王表位進修中，以明菩薩大悲
X04n0223_p0090a22║徹下，如居大海而得其底。身出大海，明菩薩不沒
X04n0223_p0090a23║惡道，能離自憍慢故。以真攝俗，真俗圓融，處苦海
X04n0223_p0090a24║而恒出。寄其此位，表迴向法門。三、釋名配行者：一、
X04n0223_p0090b01║羅睺阿修羅王，明十迴向中檀波羅蜜中檀波羅
X04n0223_p0090b02║蜜門故。此迴向中十波羅蜜，以事表法中取阿修
X04n0223_p0090b03║羅，明此十迴向純以大悲大願以為十度之體，無
X04n0223_p0090b04║自求益之心，似彼修羅所居徹下，其身處海。徹上，
X04n0223_p0090b05║出身之半，總明託事表法，令易解故。似大悲門，用
X04n0223_p0090b06║彰此位中一一度門，純以大智大悲大願徹真俗
X04n0223_p0090b07║為體。如羅睺者，此云能障，明此位菩薩以大悲心
X04n0223_p0090b08║入生死趣，顯大法空障諸惡趣故。二毗摩質多阿
X04n0223_p0090b09║修羅王者，明檀波羅蜜中戒波羅蜜。毗摩質多者，
X04n0223_p0090b10║此云響高，明以大悲大願音聲誓度三界六道，故
X04n0223_p0090b11║以悲願為戒體。王者自在義，處苦海中沈浮自在
X04n0223_p0090b12║故。三巧幻術阿修羅王者，明忍波羅蜜，明此位菩
X04n0223_p0090b13║薩雖居生死大海，常得如幻忍故。四大眷屬阿修
X04n0223_p0090b14║羅王者，主精進波羅蜜，明以萬行攝眾生遍故。五
X04n0223_p0090b15║大力阿修羅王者，明以法性大禪定力在苦海而
X04n0223_p0090b16║無苦故。六遍照阿修羅王者，明慧光攝化眾生遍
X04n0223_p0090b17║故。七堅固行妙莊嚴阿修羅王者，明大悲方便為
X04n0223_p0090b18║嚴故。八廣大因慧阿修羅王者，以智慧增明，以本
X04n0223_p0090b19║願利生為因，為在第八位中得智增明，皆須念初
X04n0223_p0090b20║發心時大願為因故，令度眾生故。九出現勝德阿
X04n0223_p0090b21║修羅王者，明法師位成力波羅蜜。十妙好音聲阿
X04n0223_p0090b22║修羅王者，明智位成就妙音善說法故。四結數歎
X04n0223_p0090b23║德，如文可知。已上十波羅蜜，皆是知真處俗，融會
X04n0223_p0090b24║大悲性中十波羅蜜。如是十度以大悲為體，故託
X04n0223_p0090c01║事顯法在於阿修羅，喻菩薩處生死海而得其底，
X04n0223_p0090c02║而恒不沒生死海中，是故下文成就如來高出世
X04n0223_p0090c03║間阿修羅王。又十住、十行，但明達智應真，號之為
X04n0223_p0090c04║神。十迴向、十地，皆以十王表之，明以慣習增長自
X04n0223_p0090c05║在故。自餘廣意，至〈十迴向品〉方明。
X04n0223_p0090c06║【經】復有不可思議數迦樓羅王，所謂：大速疾力迦樓
X04n0223_p0090c07║羅王、無能壞寶髻迦樓羅王、清淨速疾迦樓羅王、心
X04n0223_p0090c08║不退轉迦樓羅王、大海處攝持力迦樓羅王、堅固淨
X04n0223_p0090c09║光迦樓羅王、巧嚴冠髻迦樓羅王、普捷示現迦樓羅
X04n0223_p0090c10║王、普觀海迦樓羅王、普音廣目迦樓羅王，如是等而
X04n0223_p0090c11║為上首不思議數，悉已成就大方便力，善能救攝一
X04n0223_p0090c12║切眾生。
X04n0223_p0090c13║【論】第二（有七行經一百二十二言），明不壞迴向，為明以真理智
X04n0223_p0090c14║而同纏利生，成大悲戒。為達俗性真，真俗不二故。
X04n0223_p0090c15║《法華經》名妙法蓮華者，是其義也。此經名《大方廣
X04n0223_p0090c16║佛華嚴》者，亦其義也。以理智大悲法界自體清淨
X04n0223_p0090c17║覺而興萬行，故號佛華嚴經。明菩薩以法性大智
X04n0223_p0090c18║大悲不捨世流同事，名之為水。具普賢行，名之蓮
X04n0223_p0090c19║華。以覺行同資，名為妙法。故名不壞迴向。真性無
X04n0223_p0090c20║虧，同流入俗，名為不壞。明無性菩提無依住，智自
X04n0223_p0090c21║在故。今以迦樓羅王託事顯之，是金翅鳥也。於此
X04n0223_p0090c22║一段文中，義分為四：一、舉眾數，二、寄位表法，三、釋
X04n0223_p0090c23║名配行，四、結數歎德。一、舉眾數者，如初行可知。二、
X04n0223_p0090c24║寄位表法者，託事寄迦樓羅王位，明於大海上以
X04n0223_p0091a01║清淨目觀命盡之龍，而以兩翼而搏取之。明勉濟
X04n0223_p0091a02║義，如〈法界品〉云：「恒願拔濟眾生出諸有海。」迦樓羅
X04n0223_p0091a03║王，此云金翅鳥王，顯十迴向菩薩常於生死大海
X04n0223_p0091a04║之上，以法空清淨智目觀有根熟眾生，而以止觀
X04n0223_p0091a05║兩翼而搏取之，安置自性清淨涅槃之岸。此止觀
X04n0223_p0091a06║以法性為止體，以自性無性智為觀體，非能觀所
X04n0223_p0091a07║觀而有二事，主戒波羅蜜戒淨故。猶如大海不宿
X04n0223_p0091a08║死屍，明大悲大智戒不宿人天及三乘染淨二見
X04n0223_p0091a09║之死屍故。此金翅鳥兩翼相去三百三十六萬里。
X04n0223_p0091a10║三、釋名配行者，大速疾力迦樓羅王明戒波羅蜜
X04n0223_p0091a11║中檀波羅蜜，明此位菩薩以性起大悲入生死海
X04n0223_p0091a12║度根熟眾生，以止觀力如一念頃至於佛果涅槃
X04n0223_p0091a13║之岸，為明於一念至法界性中非古今三世所繫
X04n0223_p0091a14║故。以金翅鳥取龍之喻如速疾力者，以金翅鳥取
X04n0223_p0091a15║龍之時，於一念頃掇身入海水，水波未合取龍而
X04n0223_p0091a16║出，名為速疾力也。故下文歎德中善能救攝一切
X04n0223_p0091a17║眾生出生死海。得道菩薩亦復如是，以定慧觀察
X04n0223_p0091a18║力，從無明大海之際繫長短心一念應真，古今三
X04n0223_p0091a19║世一時見盡，如是見道如是修道，是名為發心畢
X04n0223_p0091a20║竟二不別。如是發心先心難，但明十住初心從凡
X04n0223_p0091a21║夫地一念應真難故，非為究竟佛果難故，至於究
X04n0223_p0091a22║竟不異初心故，明法不異智慧不異時復不遷故，
X04n0223_p0091a23║以明法界體用故。以定慧照之可見，以情思之即
X04n0223_p0091a24║迷也。已下以諸波羅蜜依名義配之可知。四、結數
X04n0223_p0091b01║歎德，如文可知。
X04n0223_p0091b02║
X04n0223_p0091b03║大方廣佛新華嚴經合論卷第十二
X04n0223_p0091b04║
X04n0223_p0091b05║音切
X04n0223_p0091b06║稼（古訝切。）輭（而兗切。）健（渠彥切。）環（還音。）迅（信音。）潔（結音。）潮（朝音。）漩（似專
X04n0223_p0091b07║切。）澓（扶福切。）闇（暗音。）飄（普昭切。）擊（古歷切。）杪（彌小切。）覽（郎淡切。）續
X04n0223_p0091b08║（似欲切。）快（苦壞切。）瓔（於盈切。）珞（洛音。）睺（矦音。）幻（胡慣切。）捷（疾葉切。）攝
X04n0223_p0091b09║（施葉切。）冠（官音。）廢（方吠切。）敷（芳無切。）赫（呼格切。）弈（亦音。）i（伊字。）醯（呼雞
X04n0223_p0091b10║切。）紺（古暗切。）膚（甫無切。）稠（直由切。）稷（子力切。）渚（章與切。）黶（於琰切。）
X04n0223_p0091b11║貌（皃音。）撓（奴巧切。）渧（都計切。）筌（此緣切。）罤（杜奚切。）著（智呂切。）籙（力玉
X04n0223_p0091b12║切。）措（倉故切。）梢（所交切。）徹（丑列切。）溺（奴歷切。）諂（丑琰切。）詐（側駕切。）
X04n0223_p0091b13║翻（孚袁切。）謬（靡幼切。）霹（普擊切。）靂（郎擊切。）脂（旨夷切。）宄（居委切。）曇
X04n0223_p0091b14║（徒含切。）憍（舉喬切。）翅（施智切。）翼（與職切。）搏（補各切。）勉（明辯切。）掇（都活
X04n0223_p0091b15║切。）遷（七延切。）