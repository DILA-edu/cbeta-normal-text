X04n0223_p0091b16║
X04n0223_p0091b17║
X04n0223_p0091b18║
X04n0223_p0091b19║大方廣佛新華嚴經合論卷第十三
X04n0223_p0091b20║唐于闐國三藏沙門實叉難陀譯經
X04n0223_p0091b21║唐太原方山長者李通玄造論
X04n0223_p0091b22║唐福州開元寺沙門志寧釐經合論
X04n0223_p0091b23║世主妙嚴品第一之六
X04n0223_p0091b24║【經】復有無量緊那羅王，所謂：善慧光明天緊那羅王、
X04n0223_p0091c01║妙華幢緊那羅王、種種莊嚴緊那羅王、悅意吼聲緊
X04n0223_p0091c02║那羅王、寶樹光明緊那羅王、見者欣樂緊那羅王、最
X04n0223_p0091c03║勝光莊嚴緊那羅王、微妙華幢緊那羅王、動地力緊
X04n0223_p0091c04║那羅王、攝伏惡眾緊那羅王。如是等而為上首，其數
X04n0223_p0091c05║無量，皆勤精進，觀一切法，心恒快樂，自在遊戲。
X04n0223_p0091c06║【論】第三、緊那羅王（有七行經一百一十七言），明等一切諸佛迴
X04n0223_p0091c07║向。以一切諸佛處於生死，以法忍門以為萬行之
X04n0223_p0091c08║主，令一切眾生皆得菩提無上法樂，故寄表。緊那
X04n0223_p0091c09║羅王，此云疑神，亦為行主。似人而頂上有角，口似
X04n0223_p0091c10║牛口，人見皆疑人耶？非人耶？故曰疑神。明此位菩
X04n0223_p0091c11║薩以十迴向成大慈心，以法忍力生於六道，同行
X04n0223_p0091c12║益生，人見皆疑為凡？為聖？若是凡夫，有智如佛；若
X04n0223_p0091c13║是賢聖，行同凡事。故以疑神寄表其行也。此神能
X04n0223_p0091c14║作行主，與天作戲主。忍波羅蜜門以忍為萬行主，
X04n0223_p0091c15║若無忍者，萬行不成，是故忍為行主。於中四義，如
X04n0223_p0091c16║上准之。十箇疑神，以忍波羅蜜中十波羅蜜以名。
X04n0223_p0091c17║下義配之，可見此類畜生道攝。
X04n0223_p0091c18║【經】復有無量摩睺羅伽王，所謂：善慧摩睺羅伽王、清
X04n0223_p0091c19║淨威音摩睺羅伽王、勝慧莊嚴髻摩睺羅伽王、妙目
X04n0223_p0091c20║主摩睺羅伽王、如燈幢為眾所歸摩睺羅伽王、最勝
X04n0223_p0091c21║光明幢摩睺羅伽王、師子臆摩睺羅伽王、眾妙莊嚴
X04n0223_p0091c22║音摩睺羅伽王、須彌堅固摩睺羅伽王、可愛樂光明
X04n0223_p0091c23║摩睺羅伽王。如是等而為上首，其數無量，皆勤修習
X04n0223_p0091c24║廣大方便，令諸眾生永割癡網。
X04n0223_p0092a01║【論】第四、摩睺羅伽王（有八行，經一百三十一言），此云大蟒也，亦
X04n0223_p0092a02║云大腹羅伽，云胷腹行也，主精進波羅蜜。胷腹行
X04n0223_p0092a03║者，明趣求樂法利人，匍匐離慢謙敬也，是精進義
X04n0223_p0092a04║也。明至一切處迴向也，六道四生無處不入。此是
X04n0223_p0092a05║守護伽藍神，能護法故。如法界品云：見佛歡喜，曲
X04n0223_p0092a06║躬恭敬摩睺羅伽王。此中十王，明精進波羅蜜中
X04n0223_p0092a07║十波羅蜜，一一以名。下義配之，可見。此眾亦明方
X04n0223_p0092a08║便。同於眾生愛著所為，明菩薩處生死同行，令除
X04n0223_p0092a09║愛網。如下歎德中習廣大方便，令諸眾生永割癡
X04n0223_p0092a10║網故。
X04n0223_p0092a11║【經】復有無量夜叉王，所謂：毗沙門夜叉王、自在音夜
X04n0223_p0092a12║叉王、嚴持器仗夜叉王、大智慧夜叉王、𦦨眼主夜叉
X04n0223_p0092a13║王、金剛眼夜叉王、勇健臂夜叉王、勇敵大軍夜叉王、
X04n0223_p0092a14║富資財夜叉王、力壞高山夜叉王。如是等而為上首，
X04n0223_p0092a15║其數無量，皆勤守護一切眾生。
X04n0223_p0092a16║【論】第五、夜叉王（有五行半經九十一言），明無盡功德藏迴向
X04n0223_p0092a17║主禪波羅蜜。以禪定夜叉守護一切眾生心，令心
X04n0223_p0092a18║不妄，得大功德藏故。夜叉者，此云苦活，或名伺察。
X04n0223_p0092a19║明以禪門守護伺察一切眾生苦活心，令心不妄。
X04n0223_p0092a20║如法界品云：常勤守護眾生諸夜叉王。餘十王是
X04n0223_p0092a21║禪波羅蜜中十波羅蜜。以名下義，隨位配之，可見。
X04n0223_p0092a22║又毗沙門夜叉，因主所管得名。毗沙門天王領夜
X04n0223_p0092a23║叉眾，在須彌山北面。
X04n0223_p0092a24║【經】復有無量諸大龍王，所謂：毗樓博叉龍王、娑竭羅
X04n0223_p0092b01║龍王、雲音妙幢龍王、𦦨口海光龍王、普高雲幢龍王、
X04n0223_p0092b02║德叉迦龍王、無邊步龍王、清淨色龍王、普運大聲龍
X04n0223_p0092b03║王、無熱惱龍王。如是等而為上首，其數無量，莫不勤
X04n0223_p0092b04║力興雲布雨，令諸眾生熱惱銷滅。
X04n0223_p0092b05║【論】第六（有五行半經九十二言）：毗樓博叉龍王，亦依所管得
X04n0223_p0092b06║名。毗樓博叉天王，主領龍眾，在須彌山西，并富多
X04n0223_p0092b07║那。此主熱病鬼。此之龍王，主隨順堅固迴向，明般
X04n0223_p0092b08║若波羅蜜門。如龍遊空，能隱顯降雨，潤眾生故。以
X04n0223_p0092b09║般若空慧，自在有無，雨諸法雨，益眾生故，以龍表
X04n0223_p0092b10║之也。毗樓博叉者，具云毗路波呵迄叉，亦云雜語
X04n0223_p0092b11║主。舊云醜目，新名。毗者，種種也。路者，色也。波呵迄
X04n0223_p0092b12║叉者，根也。以種種色莊嚴眼根，明以種種慧莊嚴
X04n0223_p0092b13║諸見，令見無著。龍有五種龍：一、象形，二、蛇形，三、馬
X04n0223_p0092b14║形，四、魚形，五、蝦蟇形。一、善住龍王，為一切象形龍
X04n0223_p0092b15║主。二、難陀龍王，此云歡喜，為一切蛇形龍主。三、那
X04n0223_p0092b16║婆達多龍王，此云無熱惱，亦名清涼，為一切馬形
X04n0223_p0092b17║龍主。此一箇龍王，遠離諸龍三種過患：一、熱沙不
X04n0223_p0092b18║墮其頭，二、不以蛇形行欲，三、無金翅鳥畏。又更有
X04n0223_p0092b19║一苦，以風吹寶衣，露身生苦，唯此龍王得免斯惱，
X04n0223_p0092b20║故曰清涼。依智度論，此龍王是七住菩薩。四、婆樓
X04n0223_p0092b21║那龍王，此云水天，為一切魚形龍主。五、摩那蘇婆
X04n0223_p0092b22║帝龍王，亦名摩那斯，此云慈心。慈心風不鳴條，雨
X04n0223_p0092b23║不破塊，亦名得意。又云摩那，此云意高，以此龍有
X04n0223_p0092b24║威德故，名為意高，為一切蝦蟇形龍主。如四分律
X04n0223_p0092c01║文中說：諸龍初生時、睡時、瞋時、行欲時，此四時中
X04n0223_p0092c02║不能變形，餘時皆能變形。此約三乘中龍王，其事
X04n0223_p0092c03║如是。如此一乘中龍王，其德竝是入不思議乘佛
X04n0223_p0092c04║果位中大菩薩等，為化眾生故，徧於諸道普現其
X04n0223_p0092c05║身。今於此會賀佛出興，酬其本緣，寄位表法。即如
X04n0223_p0092c06║此經毗樓博叉龍王得銷滅一切諸龍趣熾然解
X04n0223_p0092c07║脫門，為明此位般若智慧之龍常遊法空，以種種
X04n0223_p0092c08║語言設諸教網故。此是十迴向中檀波羅蜜。娑竭
X04n0223_p0092c09║羅龍王，此云海也。得一念中轉自龍形示現無量
X04n0223_p0092c10║眾生身解脫門，明此是入生死海，成大悲戒報，得
X04n0223_p0092c11║願力神通故。此十迴向大體，成慈悲願行，得願力
X04n0223_p0092c12║神通。雲音幢龍王得一切諸有趣中以清淨音說
X04n0223_p0092c13║佛無邊名號海解脫門，此明忍招名譽。如是獲益
X04n0223_p0092c14║分中廣明。德叉迦龍王者，此云能害，於所害為德。
X04n0223_p0092c15║叉是所害聲，迦是能害聲。言此龍瞋時，噓視人畜，
X04n0223_p0092c16║皆致命終故。舊云多舌龍者，由多言故，故云多舌，
X04n0223_p0092c17║非是口中有多舌故。表進修中，此是第六般若波
X04n0223_p0092c18║羅蜜門，善說多法故，故云多舌。託此龍位，寄顯法
X04n0223_p0092c19║故。已下准上，以名義配之，可知。已上十龍王，以十
X04n0223_p0092c20║迴向中般若波羅蜜為體，表智慧遊空，雨法自在。
X04n0223_p0092c21║【經】復有無量鳩槃茶王，所謂：增長鳩槃茶王、龍主鳩
X04n0223_p0092c22║槃茶王、善莊嚴幢鳩槃茶王、普饒益行鳩槃茶王、甚
X04n0223_p0092c23║可怖畏鳩槃茶王、美目端嚴鳩槃茶王、高峯慧鳩槃
X04n0223_p0092c24║茶王、勇健臂鳩槃茶王、無邊淨華眼鳩槃茶王、廣大
X04n0223_p0093a01║天面阿脩羅眼鳩槃茶王。如是等而為上首，其數無
X04n0223_p0093a02║量，皆勤修學無礙法門，放大光明。
X04n0223_p0093a03║【論】第七（有六行半，經一百十二言），等隨順一切眾生迴向，以鳩
X04n0223_p0093a04║槃茶王主之。明此位菩薩成大悲，徧入諸道，垂慈
X04n0223_p0093a05║利生。此是魘魅鬼神，噉食精氣，亦名冬瓜鬼，依正
X04n0223_p0093a06║法念經說其名字。如是惡眾生，菩薩亦皆隨順，是
X04n0223_p0093a07║故名等隨順一切眾生迴向，乃至地獄悉皆徧入。
X04n0223_p0093a08║此神是南方天王，領二部眾：一名鳩槃茶，二名薜
X04n0223_p0093a09║茘鬼。此鳩槃茶陰囊大如冬瓜，若行乃擎置肩上，
X04n0223_p0093a10║坐時即踞之而坐。法界品云：常勤除滅諸餓鬼趣
X04n0223_p0093a11║鳩槃茶王。明愛染貪求猶如餓鬼，大悲菩薩盡興
X04n0223_p0093a12║隨行，斷一切貪求故。
X04n0223_p0093a13║【經】復有無量乾闥婆王，所謂：持國乾闥婆王、樹光乾
X04n0223_p0093a14║闥婆王、淨目乾闥婆王、華冠乾闥婆王、普音乾闥婆
X04n0223_p0093a15║王、樂搖動妙目乾闥婆王、妙音師子幢乾闥婆王、普
X04n0223_p0093a16║放寶光明乾闥婆王、金剛樹華幢乾闥婆王、樂普現
X04n0223_p0093a17║莊嚴乾闥婆王。如是等而為上首，其數無量，皆於大
X04n0223_p0093a18║法深生信解，歡喜愛重，勤修不倦。
X04n0223_p0093a19║【論】第八（有六行半，經一百十二言），真如相迴向，寄乾闥婆王以
X04n0223_p0093a20║表法。此云尋香，有香氣處以作娛樂而求其食。託
X04n0223_p0093a21║事表真如相位，菩薩常以真如法界、戒、定、慧、解脫、
X04n0223_p0093a22║解脫知見、五分法身無染之香，娛樂眾生，令其愛
X04n0223_p0093a23║樂。故下文云：皆於大法深生信解，歡喜愛重，勤修
X04n0223_p0093a24║不倦。入法界品云：常令眾生增長歡喜，乾闥婆王
X04n0223_p0093b01║以法悅眾生義故。於中十王明願波羅蜜中十波
X04n0223_p0093b02║羅蜜，此位智增，隨根設教，悅眾生故，令歡喜也。
X04n0223_p0093b03║【經】復有無量月天子，所謂月天子：華王髻光明天子、
X04n0223_p0093b04║眾妙淨光明天子、安樂世間心天子、樹王眼光明天
X04n0223_p0093b05║子、示現清淨光天子、普遊不動光天子、星宿王自在
X04n0223_p0093b06║天子、淨覺月天子、大威德光明天子。如是等而為上
X04n0223_p0093b07║首，其數無量，皆勤顯發眾生心寶。
X04n0223_p0093b08║【論】第九（有五行半經九十二言），無縛無著解脫迴向，託事於
X04n0223_p0093b09║月天子，表力波羅蜜。以無縛無著法性虗空智慧，
X04n0223_p0093b10║照燭眾生，淨煩惱熱，得法清涼故。於中十箇月天
X04n0223_p0093b11║子，明力波羅蜜。中十波羅蜜，隨名下義，配之可見。
X04n0223_p0093b12║【經】復有無量日天子，所謂日天子：光𦦨眼天子、須彌
X04n0223_p0093b13║光可畏敬幢天子、離垢寶莊嚴天子、勇猛不退轉天
X04n0223_p0093b14║子、妙華纓光明天子、最勝幢光明天子、寶髻普光明
X04n0223_p0093b15║天子、光明眼天子、持勝德天子、普光明天子。如是等
X04n0223_p0093b16║而為上首，其數無量，皆勤修習，利益眾生，增其善根。
X04n0223_p0093b17║【論】第十（有六行經九十九言），入法界無量迴向，以日天子託
X04n0223_p0093b18║事表之，明十迴向中智波羅蜜。如日處空下，臨照
X04n0223_p0093b19║萬有，其位於上，其功益下。像此位菩薩，其智甚高，
X04n0223_p0093b20║其行彌下，徹至人天、神鬼、外道、邪行、畜生、地獄，盡
X04n0223_p0093b21║同其行。猶如日月，其形在上，其功在下，善惡俱照
X04n0223_p0093b22║故。於中十日天子，明智波羅蜜中十波羅蜜，一一
X04n0223_p0093b23║隨名義配之，常以智波羅蜜為體。已上十王，配十
X04n0223_p0093b24║迴向中十波羅蜜竟。如十住、十行、十迴向，乃至十
X04n0223_p0093c01║地，一一位中波羅蜜，各隨當位取意即得，一例取
X04n0223_p0093c02║之，即不知其趣。如日月二位，其形狀及高下者，如
X04n0223_p0093c03║俱舍論：月去地四萬由旬，廣四十由旬，以水精、白
X04n0223_p0093c04║銀合為兩面，迴轉相映，故有虧盈。此論如是說，未
X04n0223_p0093c05║可為定依，但依經說者為指南。依長阿含經：其月
X04n0223_p0093c06║上有城，其城正方一千九百六十里，高下亦爾。二
X04n0223_p0093c07║分天金作，一分瑠璃作，以遙看似圓。天子五百歲，
X04n0223_p0093c08║子孫相襲一劫，日月相近，光影相映，即有虧盈，此
X04n0223_p0093c09║可為定。日廣五十由旬，其城正方二千四十里，高
X04n0223_p0093c10║下亦爾。其城純金，七寶鎣飾，王坐二十里，壽命子
X04n0223_p0093c11║孫同月天子，以風持故，遶須彌山。日月天子，總是
X04n0223_p0093c12║四天王所攝。此已上多依長阿含經說。如是日月
X04n0223_p0093c13║天子，皆表十迴向，成大悲願行之門。明悲智無依，
X04n0223_p0093c14║常以法空為體，隨根普照，無有所為，任無功之智，
X04n0223_p0093c15║日稱萬有而成益。
X04n0223_p0093c16║第五、從三十三天王已下，至大自在天王，於中有
X04n0223_p0093c17║十大天王，明十地利生因果者。
X04n0223_p0093c18║【經】復有無量三十三天王，所謂：釋迦因陀羅天王、普
X04n0223_p0093c19║稱滿音天王、慈目寶髻天王、寶光幢名稱天王、發生
X04n0223_p0093c20║喜樂髻天王、可愛樂正念天王、須彌勝音天王、成就
X04n0223_p0093c21║念天王、可愛樂淨華光天王、智日眼天王、自在光明
X04n0223_p0093c22║能覺悟天王。如是等而為上首，其數無量，皆勤發起
X04n0223_p0093c23║一切世間廣大之業。
X04n0223_p0093c24║【論】從初第一，三十三天十大天王（有六行經一百七言），託事
X04n0223_p0094a01║表初歡喜地。義分為四：一、舉天王名號，二、寄位表
X04n0223_p0094a02║法，三、釋名配行，四、結數歎德。一、舉天王名號者，如
X04n0223_p0094a03║經云：所謂釋迦因陀羅天王等十大天王名號是。
X04n0223_p0094a04║二、寄位表法者，寄託此天表歡喜地。菩薩得歡喜
X04n0223_p0094a05║地時，得法悅心，無有世間五欲等諸繫著故，樂唯
X04n0223_p0094a06║是法樂。以此義故，多歡喜，多適悅。猶如世人創得
X04n0223_p0094a07║生於忉利天上，受天妙樂。又如昇山頂，至無相際，
X04n0223_p0094a08║身與空合。明此位菩薩從十住、十行、十迴向習氣
X04n0223_p0094a09║之有為，而昇此初地之位。法空之際，一分習氣盡
X04n0223_p0094a10║故，以須彌之頂、忉利之天寄表其位，令易解故。十
X04n0223_p0094a11║住、十行寄表如神，十迴向位寄表如王，於此十地
X04n0223_p0094a12║寄表如天，明其進修漸漸慣習殊勝。以總別、同異、
X04n0223_p0094a13║成壞門三對六字義該之，亦以十玄門該之。如是
X04n0223_p0094a14║進修差別，總是一剎那中同異，皆不得如情所知，
X04n0223_p0094a15║如理思之可見。又如仁王經云：習種銅輪二天下，
X04n0223_p0094a16║銀輪三天性種性，道種堅德轉輪王，七寶金輪四
X04n0223_p0094a17║天下。初地菩薩忉利王，二地菩薩夜摩王。以次寄
X04n0223_p0094a18║位配當，明福智殊勝，不可以世間之樂為比也。以
X04n0223_p0094a19║實而言，如菩薩悲智所攝，周徧六道所生，不棄微
X04n0223_p0094a20║流一切惡生之類，但以饒益故，法性自在故，寄表
X04n0223_p0094a21║如天、如王。自在之義，不忻世樂之所表之如此。華
X04n0223_p0094a22║嚴經下文，初地菩薩多作閻浮提王，今十大天王
X04n0223_p0094a23║但為表法進修，不離一剎那間，漸漸殊勝故。又此
X04n0223_p0094a24║天名妙高天，其山在大海中，出水高八億由旬，入
X04n0223_p0094b01║水深八億由旬，四寶合成，北面黃金，南面琉璃，西
X04n0223_p0094b02║面水精，東面白銀，形如腰鼓，上有四層級，四天王
X04n0223_p0094b03║各隨方所居四面，其山頂上四埵，埵別八天王，各
X04n0223_p0094b04║有自部眾，中頂帝釋居，眾寶所莊嚴，以是名妙高，
X04n0223_p0094b05║亦名妙峯山，亦名忉利天，此云能主天，由帝釋能
X04n0223_p0094b06║為天主也，依主為名故。下有七重海，重別金山，圍
X04n0223_p0094b07║遶迦樓羅，速飛七日，方始達金山，有天居，皆四天
X04n0223_p0094b08║王所攝。其上三十三天所有天，身長一由旬，衣長
X04n0223_p0094b09║二由旬，廣一由旬，衣重六銖，壽一千歲，一日一夜
X04n0223_p0094b10║同此人間一百年，三十日為一月，十二月為一歲。
X04n0223_p0094b11║已上依俱舍、三法等論說，此天王有五種名：一名
X04n0223_p0094b12║能主，一名釋提桓，一名憍尸迦，一名天帝釋，一名
X04n0223_p0094b13║因陀羅天。此名天主，具云釋迦、因陀羅。釋迦者，此
X04n0223_p0094b14║名百也，為先因百度，設無遮齋，得作天主。此配歡
X04n0223_p0094b15║喜地中檀波羅蜜，已下十天王是檀波羅蜜中十
X04n0223_p0094b16║波羅蜜，各隨名義，配之可見。其四段配文，如前可
X04n0223_p0094b17║知。此位菩薩對治觀行苦、空、無常，世法非實，皆從
X04n0223_p0094b18║十二緣生，本無體相，成於捨法身、命、財等。如是於
X04n0223_p0094b19║諸佛法信順修行，且治欲界麤慳恡業，行檀波羅
X04n0223_p0094b20║蜜，於十二緣生未善了知，六地菩薩方明十二緣
X04n0223_p0094b21║法作，如鍊真金，數數入火，喻明對治慳障。
X04n0223_p0094b22║【經】復有無量須夜摩天王，所謂：善時分天王、可愛樂
X04n0223_p0094b23║光明天王、無盡慧功德幢天王、善變化端嚴天王、總
X04n0223_p0094b24║持大光明天王、不思議智慧天王、輪臍天王、光𦦨天
X04n0223_p0094c01║王、光照天王、普觀察大名稱天王。如是等而為上首，
X04n0223_p0094c02║其數無量，皆勤修習廣大善根，心常喜足。
X04n0223_p0094c03║【論】第二、復有無量須夜摩天王（有五行半經九十五言），託事
X04n0223_p0094c04║表離垢地。為此天離地際故，依空而居，有眾妙樂
X04n0223_p0094c05║也。像此位菩薩戒波羅蜜增勝，有法妙樂，以法身
X04n0223_p0094c06║為戒體，故漸增進，離前地世間繫故。初地檀度為
X04n0223_p0094c07║勝，此位上上十善淨戒為勝，名為離垢初地。須彌
X04n0223_p0094c08║之頂，世界與人連，寄同世間；此位以空居，寄同出
X04n0223_p0094c09║世間，故名離垢初地。喻鍊真金，未云加藥，但數數
X04n0223_p0094c10║入火，轉轉明淨；此地鍊真金，加以礬石，轉令明淨，
X04n0223_p0094c11║以戒為礬石。然金體無二，明以戒對治欲界中愛
X04n0223_p0094c12║欲等麤障，但以法身、大慈、大悲、大願、四攝、四無量、
X04n0223_p0094c13║十波羅蜜、三十七道品之法藥，互相磨鎣，使令智
X04n0223_p0094c14║悲自在故。夜摩天者，此云時分天也。為此天無日
X04n0223_p0094c15║月，天光自相照，不分晝夜，但蓮華開合，知其晝夜
X04n0223_p0094c16║時分故。此天身長二由旬，衣長四由旬，廣二由旬，
X04n0223_p0094c17║衣重三銖，壽二千歲，日月歲數與前天倍。此天王
X04n0223_p0094c18║有十天眾，即明此戒波羅蜜中十波羅蜜，各隨位
X04n0223_p0094c19║名義配之，可知。此位修上上十善戒，治欲界現行
X04n0223_p0094c20║麤惑習氣。三地修九次第定，方無三界煩惱，生如
X04n0223_p0094c21║來家，同如來性。
X04n0223_p0094c22║【經】復有不可思議數兜率陀天王，所謂：知足天王、喜
X04n0223_p0094c23║樂海髻天王、最勝功德幢天王、寂靜光天王、可愛樂
X04n0223_p0094c24║妙目天王、寶峯淨月天王、最勝勇健力天王、金剛妙
X04n0223_p0095a01║光明天王、星宿莊嚴幢天王、可愛樂莊嚴天王。如是
X04n0223_p0095a02║等而為上首，不思議數，皆勤念持一切諸佛所有名
X04n0223_p0095a03║號。
X04n0223_p0095a04║【論】第三、復有不可思議兜率天王（有六行經一百言），此託
X04n0223_p0095a05║事表。發光地，此名知足天。佛地論云：最後身菩薩
X04n0223_p0095a06║於此教化。如纓珞本業經十一地、等覺地，始名一
X04n0223_p0095a07║生補處，方名最後身，配在第三禪。此知足天為最
X04n0223_p0095a08║後身，菩薩在中者，皆是如來隨時方便，設法利生，
X04n0223_p0095a09║不可定也。前位明以上上十善淨戒，離欲界現行
X04n0223_p0095a10║麤惑垢故。此位菩薩以九次第定，淨色界、無色界
X04n0223_p0095a11║并欲界心習，得出三界心，作鍊金喻，善巧鍊之，不
X04n0223_p0095a12║失銖兩，轉轉明淨。明以九次第定鍊之，以法眼觀
X04n0223_p0095a13║之，以行加之，無虧本法，但轉明淨。欲界修定，以治
X04n0223_p0095a14║欲障；上界修慧，以治定障。如是對治，即如六地菩
X04n0223_p0095a15║薩，位在色界。初禪修十二緣觀，用治定障，隨順法
X04n0223_p0095a16║行，方便利生，無所染著，名發光地，以忍波羅蜜為
X04n0223_p0095a17║體。於中十大天王，是忍波羅蜜中十波羅蜜。此天
X04n0223_p0095a18║身長四由旬，衣長八由旬，廣四由旬，壽四千歲，日
X04n0223_p0095a19║月歲數皆與前天倍。此知足天，當修三法，得生其
X04n0223_p0095a20║中，所謂戒、定、慧。若但修戒、施，即生餘天，皆有放逸。
X04n0223_p0095a21║若一乘法中，其事不爾，以智徧周以為天體故。
X04n0223_p0095a22║【經】復有無量化樂天王，所謂：善變化天王、寂靜音光
X04n0223_p0095a23║明天王、變化力光明天王、莊嚴主天王、念光天王、最
X04n0223_p0095a24║上雲音天王、眾妙最勝光天王、妙髻光明天王、成就
X04n0223_p0095b01║喜慧天王、華光髻天王、普見十方天王。如是等而為
X04n0223_p0095b02║上首，其數無量，皆勤調伏一切眾生，令得解脫。
X04n0223_p0095b03║【論】第四、化樂天王（有五行半經九十七言），託事表𦦨慧地。菩
X04n0223_p0095b04║薩以三十七助道品觀，以捨為體，以本願故，法如
X04n0223_p0095b05║是故，不捨教化一切眾生。以三十七助道觀門，莊
X04n0223_p0095b06║嚴慧業，將用化利一切眾生，以為自樂。像此天處，
X04n0223_p0095b07║常以變化，以悅自樂，亦名樂變化天。心外無境，從
X04n0223_p0095b08║心變故。表此位菩薩，從初發心住，以法空現前，心
X04n0223_p0095b09║外無境，為進修故。以三十七品助道法門，對治此
X04n0223_p0095b10║天及三界邪見等障，鍊磨心地，用嚴慧業，使令明
X04n0223_p0095b11║淨，將用教化一切眾生，以為自樂，故名𦦨慧地也。
X04n0223_p0095b12║如菩薩纓珞本業經云：一、歡喜地菩薩，名為逆流；
X04n0223_p0095b13║二、離垢地，名為道流；三、明地，名為入流；四、地須陀
X04n0223_p0095b14║洹；五、地斯陀含；六、地阿那含；七、地阿羅漢；八、地變
X04n0223_p0095b15║化生死；九、地是智慧妙善地；十、地是法雲地。又纓
X04n0223_p0095b16║珞經云：十住菩薩入法流水，任運至佛。如此華嚴
X04n0223_p0095b17║經，十住、十行、十迴向、十地、十一地，五位之中，一一
X04n0223_p0095b18║各有十重佛果。普賢行為因，十信位心，便信自心
X04n0223_p0095b19║分別之性，為不動智佛、無礙智佛等十箇佛果，總
X04n0223_p0095b20║為自心之智，方名信心。如是和會，多諸同異，隨信
X04n0223_p0095b21║解別，親疎不等。但依當部進修行門，皆以總別、同
X04n0223_p0095b22║異、成壞門該通圓融，皆不離剎那際，即義通也。若
X04n0223_p0095b23║延時取解，即違法界之道理。此天王眾有十天王，
X04n0223_p0095b24║皆是精進波羅蜜中十波羅蜜，各各隨名義配之，
X04n0223_p0095c01║可見常以精進波羅蜜為體。此位作鍊真金，作莊
X04n0223_p0095c02║嚴具，喻精進，明修三十七助道之觀，對治三界邪
X04n0223_p0095c03║業習故。此天身長八由旬，衣長十六由旬，廣八由
X04n0223_p0095c04║旬，壽八千歲，日月歲數與前天倍，衣重一銖，食甘
X04n0223_p0095c05║露味。歎德餘門，如前可解。
X04n0223_p0095c06║【經】復有無數他化自在天王，所謂：得自在天王、妙目
X04n0223_p0095c07║主天王、妙冠幢天王、勇猛慧天王、妙音句天王、妙光
X04n0223_p0095c08║幢天王、寂靜境界門天王、妙輪莊嚴幢天王、華蘂慧
X04n0223_p0095c09║自在天王、因陀羅力妙莊嚴光明天王。如是等而為
X04n0223_p0095c10║上首，其數無量，皆勤修習自在方便廣大法門。
X04n0223_p0095c11║【論】第五、復有無數他化自在天王（有五行半經九十七言），託
X04n0223_p0095c12║事表難勝地。為此天在欲界頂，明菩薩欲境難超
X04n0223_p0095c13║故，故曰難勝地。明五地已來，菩薩於五欲境界未
X04n0223_p0095c14║得全自在故，但為觀照諸波羅蜜修行力故，不沒
X04n0223_p0095c15║其中，未同八地無功法流自在故。此位菩薩修十
X04n0223_p0095c16║諦觀，以治三界染淨惑障餘習故，得工巧明門，五
X04n0223_p0095c17║明方現。此天處若不如是修十諦觀治之，便為魔
X04n0223_p0095c18║境，三界染淨業習不能自在，故曰難勝地。此位菩
X04n0223_p0095c19║薩常以禪波羅蜜以為觀體。魔王波旬居此天中，
X04n0223_p0095c20║修十諦觀，即為菩薩位；不修觀者，是魔眷屬。又此
X04n0223_p0095c21║天名他化自在，以他變化以為自樂像。此位菩薩
X04n0223_p0095c22║常教化眾生，令他得樂，以為己樂。此作硨磲磨金
X04n0223_p0095c23║喻，明以十諦觀為硨磲。於中十大天王，明禪波羅
X04n0223_p0095c24║蜜中十波羅蜜。以名下之義配之，可見。此天身長
X04n0223_p0096a01║十六由旬，衣長三十二由旬，壽命歲月悉與前倍。
X04n0223_p0096a02║【經】復有不可數大梵天王，所謂：尸棄天王、慧光天王、
X04n0223_p0096a03║善慧光明天王、普雲音天王、觀世言音自在天王、寂
X04n0223_p0096a04║靜光明眼天王、光徧十方天王、變化音天王、光明照
X04n0223_p0096a05║耀眼天王、悅意海音天王。如是等而為上首，不可稱
X04n0223_p0096a06║數，皆具大慈，憐愍眾生，舒光普照，令其快樂。
X04n0223_p0096a07║【論】第六、復有不可數大梵天王（有五行半經九十六言），明現
X04n0223_p0096a08║前地以十二緣生觀，得寂滅神通三解脫門，空、無
X04n0223_p0096a09║相、無願，智慧增明，除其初禪樂靜迷真障，明在欲
X04n0223_p0096a10║界修定，如三地菩薩是也。在禪界修慧，心染勝處，
X04n0223_p0096a11║即以法治之，不令障真無依之性，故常處三界，不
X04n0223_p0096a12║在其中也。名尸棄天王，此依新飜為具梵摩，此云
X04n0223_p0096a13║清潔寂靜，以初禪是色界，無女人生，無欲界染故。
X04n0223_p0096a14║依佛地論云：離欲寂靜，故名梵身。又依長阿含云：
X04n0223_p0096a15║梵眾中以梵音語故，故名為梵。又尸棄者，或云持
X04n0223_p0096a16║髻，或云螺髻，或云火頂，以火災至此天故。修得初
X04n0223_p0096a17║禪者，得生此天。此天王於梵眾中發大梵音，諸天
X04n0223_p0096a18║各自謂言：唯共我語，於大千界最得自在。顏如童
X04n0223_p0096a19║子，身如白銀色，長半由旬，衣如金色，無男女形，禪
X04n0223_p0096a20║悅為食，壽命一劫。此依長阿含經說。此位作毗琉
X04n0223_p0096a21║璃寶，磨真金轉轉明淨，喻明十種逆順緣生觀，得
X04n0223_p0096a22║十空定門，為毗琉璃寶也。毗之云光明。此位菩薩
X04n0223_p0096a23║以十種十二緣生觀及十空三昧，表以十二緣觀，
X04n0223_p0096a24║如明淨琉璃，用磨智慧，轉轉明淨，明觀無明，成根
X04n0223_p0096b01║本智，更令明淨。於中有十大梵王，明般若波羅蜜
X04n0223_p0096b02║中十波羅蜜，各各以名。下義如前，配之可解。此第
X04n0223_p0096b03║六地、第六住等，總明出三界業，現前寂滅神通，三
X04n0223_p0096b04║空自在。如十住中，以海幢比丘表之。如十地、第六
X04n0223_p0096b05║地，以夜神名，守護一切城，增長勝力是也。總如善
X04n0223_p0096b06║財善知識表之。第七地，明入纏同事，如下
X04n0223_p0096b07║【經】復有無量光音天王，所謂：可愛樂光明天王、清淨
X04n0223_p0096b08║妙光天王、能自在音天王、最勝念智天王、可愛樂清
X04n0223_p0096b09║淨妙音天王、善思惟音天王、普音徧照天王、甚深光
X04n0223_p0096b10║音天王、無垢稱光明天王、最勝淨光天王。如是等而
X04n0223_p0096b11║為上首，其數無量，皆住廣大寂靜喜樂無礙法門。
X04n0223_p0096b12║【論】第七、復有無量光音天王（有五行半，經九十八言），明遠行
X04n0223_p0096b13║地。如此二禪天，初禪滅憂，二禪滅苦，明此位菩薩
X04n0223_p0096b14║在七地諸行已終，大悲圓滿，四攝、四無量、十波羅
X04n0223_p0096b15║蜜、三十七助道法常在現行，自苦已無，常度他苦。
X04n0223_p0096b16║染淨二障，此位通過。譬如真金飾，以眾妙襍寶，轉
X04n0223_p0096b17║更殊勝，明以法身為金體，悲智萬行圓滿為眾妙
X04n0223_p0096b18║寶，互為莊嚴，常以行網教光普化一切眾生故，故
X04n0223_p0096b19║像此天已滅憂苦。以心淨故，出語口中光生，用明
X04n0223_p0096b20║此位菩薩教光破暗故。於此有十大光音天，以明
X04n0223_p0096b21║方便波羅蜜中十波羅蜜各隨名。下義配之，可解。
X04n0223_p0096b22║此天身長二由旬，壽二劫。此天水災至
X04n0223_p0096b23║【經】復有無量徧淨天王，所謂：清淨名稱天王、最勝見
X04n0223_p0096b24║天王、寂靜德天王、須彌音天王、淨念眼天王、可愛樂
X04n0223_p0096c01║最勝光照天王、世間自在主天王、光𦦨自在天王、樂
X04n0223_p0096c02║思惟法變化天王、變化幢天王、星宿音妙莊嚴天王。
X04n0223_p0096c03║如是等而為上首，其數無量，悉已安住廣大法門，於
X04n0223_p0096c04║諸世間勤作利益。
X04n0223_p0096c05║【論】第八、復有無量徧淨天（有六行經一百六言），明不動地菩
X04n0223_p0096c06║薩。明此天憂苦已無，唯有禪悅像。此位菩薩功用
X04n0223_p0096c07║已終，唯有法悅。法悅習氣，十地始無。此天風災至，
X04n0223_p0096c08║為有禪悅，喜動其性像。此位菩薩無功智現前，猶
X04n0223_p0096c09║有無生法樂智淨習氣。以諸佛三加七種勸發，令
X04n0223_p0096c10║憶本願，方始隨智行，廣利眾生，十方世界度生無
X04n0223_p0096c11║限。此乃如來設教防之防護。初發心之際，圓融悲
X04n0223_p0096c12║智，非獨是此位方有滯淨之功，是一即一切中防
X04n0223_p0096c13║護也。望七地中，萬事總具，何得第八地中佛果知
X04n0223_p0096c14║見猶自未終，還以十玄六相通融？不可違法界體，
X04n0223_p0096c15║作前後解。凡夫妄作無量劫，只是法界中無始終。
X04n0223_p0096c16║此位作治真金，作人王寶，冠諸臣冠。不勝喻，明八
X04n0223_p0096c17║地法性無功智勝故。十力、四無畏，猶十地方終；普
X04n0223_p0096c18║賢行海，十一地方滿。
X04n0223_p0096c19║【經】復有無量廣果天王，所謂：愛樂法光明幢天王、清
X04n0223_p0096c20║淨莊嚴海天王、最勝慧光明天王、自在智慧幢天王、
X04n0223_p0096c21║樂寂靜天王、普智眼天王、樂旋慧天王、善種慧光明
X04n0223_p0096c22║天王、無垢寂靜光天王、廣大清淨光天王。如是等而
X04n0223_p0096c23║為上首，其數無量，莫不皆以寂靜之法而為宮殿，安
X04n0223_p0096c24║住其中。
X04n0223_p0097a01║【論】第九、復有無量廣果天（有六行經一百二言），明善慧地為
X04n0223_p0097a02║此第四禪無出入息，三灾不及。又此十天，如歎德
X04n0223_p0097a03║中，莫不皆以寂靜法門而作宮殿，表九地善慧莊
X04n0223_p0097a04║嚴。以百千阿僧祇彌羅尼門法寶宮殿教化眾生，
X04n0223_p0097a05║能以一箇言音為一切眾生說種種法。無心意識
X04n0223_p0097a06║為大法師，任智法明，一切具足，故像此天。無思意
X04n0223_p0097a07║識能為語言，此天無下界意識，有色界意識，乃至
X04n0223_p0097a08║非想天皆有微識。若識想盡，即非三界業收，故此
X04n0223_p0097a09║位作如真金用。作輪王寶冠，喻一切小王寶冠；不
X04n0223_p0097a10║勝，喻以此位菩薩智慧寶冠，下地菩薩無有能勝。
X04n0223_p0097a11║於中有十天王，明力波羅蜜中，十波羅蜜各隨名
X04n0223_p0097a12║義配之，可解。此天身衣及壽，與前天皆倍，明此位
X04n0223_p0097a13║菩薩常以法宮而為安止，以福德廣大，名為廣果
X04n0223_p0097a14║天。
X04n0223_p0097a15║【經】復有無數大自在天王，所謂：妙𦦨海天王、自在名
X04n0223_p0097a16║稱光天王、清淨功德眼天王、可愛樂大慧天王、不動
X04n0223_p0097a17║光自在天王、妙莊嚴眼天王、善思惟光明天王、可愛
X04n0223_p0097a18║樂大智天王、普音莊嚴幢天王、極精進名稱光天王。
X04n0223_p0097a19║如是等而為上首，不可稱數，皆勤觀察無相之法，所
X04n0223_p0097a20║行平等。
X04n0223_p0097a21║【論】第十、大自在天王（有六行經一百二言），表第十、法雲地。如
X04n0223_p0097a22║下歎德中，皆勤觀察無相之法，所行平等，明此位
X04n0223_p0097a23║無相智成。如菩薩本業纓珞經云：三賢菩薩能伏
X04n0223_p0097a24║三界麤業、麤相續果。初地已上，亦伏亦斷。八地已
X04n0223_p0097b01║去，色因業勝，因境緣法，法執習故。明猶有於境，見
X04n0223_p0097b02║未純熟，猶執法習在故。九地已去，心因業勝，內心
X04n0223_p0097b03║自緣，法執習故。九地有內心緣，法執習故。十地之
X04n0223_p0097b04║中，心、色二習一時總盡，十一地方心、境二緣中得
X04n0223_p0097b05║無礙自在故。從八地至十地，無功用中緣真法執，
X04n0223_p0097b06║內外習亡，於十一地普賢門猶未自在。如十定品
X04n0223_p0097b07║中，求覓普賢不見者是。又智度論云：第九天外，更
X04n0223_p0097b08║別有十地菩薩天，名摩醯首羅。此天有八臂、三目，
X04n0223_p0097b09║騎白牛，一念知三千大千世界雨滴之數。此是引
X04n0223_p0097b10║進菩薩方便設法，託事表法，及攝化境界，漸增勝
X04n0223_p0097b11║故。望一乘法界，理事同參，一微塵內諸佛國土，人
X04n0223_p0097b12║天同處，身塵毛孔，如影相入。修真之者，須當如實
X04n0223_p0097b13║而知，莫隨化相應。須以同時具足相應門、一多相
X04n0223_p0097b14║容不同門、諸法相即自在門、因陀羅網境界門、微
X04n0223_p0097b15║細相容安立門、祕密隱顯俱得門、十世隔別異成
X04n0223_p0097b16║門、主伴交參無礙門、託事現法生解門、唯心迴轉
X04n0223_p0097b17║善成門，以此十玄門該之，即理順故。已上神天之
X04n0223_p0097b18║位，但利生門中，託事表法，令易解故。如如來實非
X04n0223_p0097b19║牛王、龍王、象王，以託事表之，令生解故。望得道處，
X04n0223_p0097b20║其智無形無為，而能知萬有，即為神也。以此神性，
X04n0223_p0097b21║隨行祐生，即行非虗也。以智常居三界，不隨染淨，
X04n0223_p0097b22║以此自在，寄位如王。以通化無方，福過羣品，寄位
X04n0223_p0097b23║同天，即隨行徧生，行非虗也。同異總得，表實無妨。
X04n0223_p0097c01║大方廣佛新華嚴經合論卷第十三
X04n0223_p0097c02║
X04n0223_p0097c03║音切
X04n0223_p0097c04║臆（憶音。）割（葛音。）鳩（居尤切。）槃（薄官切。）臂（必義切。）乾（渠言切。）闥（他達切。）
X04n0223_p0097c05║蘂（如水切。）蟒（莫朗切。）胷（許容切。）腹（方六切。）匍（蒲胡切。）匐（蒲北切。）敵
X04n0223_p0097c06║（徒的切。）伺（相吏切。）蝦（胡加切。）蟇（莫霞切。）塊（苦對切。）酬（市流切。）熾（昌志
X04n0223_p0097c07║切。）噓（朽居切。）𣧩（終音。）魘（乙染切。）魅（莫祕切。）噉（徒敢切。）薜（蒲計切。）茘
X04n0223_p0097c08║（郎計切。）擎（巨京切。）踞（居御切。）娛（遇俱切。）縛（符郭切。）襲（似入切。）鎣（烏定
X04n0223_p0097c09║切。）棄（詰利切。）層（疾稄切。）銖（市朱切。）慳（苦閑切。）恡（良刃切。）數（所角切。）
X04n0223_p0097c10║互（胡悞切。）螺（落戈切。）騎（奇音。）滴（丁歷切。）祕（必備切。）