X04n0223_p0097c11║
X04n0223_p0097c12║
X04n0223_p0097c13║
X04n0223_p0097c14║大方廣佛新華嚴經合論卷第十四
X04n0223_p0097c15║唐于闐國三藏沙門實叉難陀譯經
X04n0223_p0097c16║唐太原方山長者李通玄造論
X04n0223_p0097c17║唐福州開元寺沙門志寧釐經合論
X04n0223_p0097c18║世主妙嚴品第一之七
X04n0223_p0097c19║【論】從大眾圍遶常隨佛眾之中，從普賢菩薩至大
X04n0223_p0097c20║自在天已來，此四十一眾，義分為二：一、現果成因
X04n0223_p0097c21║彰位分（如已前列眾是），二、從位舉法進修寄同獲益分（如向
X04n0223_p0097c22║下直至普賢海月光等是）。今從第二卷初爾時如來道場眾海
X04n0223_p0097c23║悉已雲集已下，至第五卷中海月光大明菩薩眾
X04n0223_p0097c24║已來，此四十一眾，是從位舉法進修寄同獲益分。
X04n0223_p0098a01║此中合有五十眾，為普賢等眾。十箇菩薩當等覺
X04n0223_p0098a02║十一地法門，十箇互參，自具十眾，為一人具十，總
X04n0223_p0098a03║為五十眾。如下獲益分中，入則同佛知見，為與後
X04n0223_p0098a04║學者作樣式，令倣之也。不悟是凡悟己，同佛知見，
X04n0223_p0098a05║故名初發心時便成正覺。如已下神天獲益之中，
X04n0223_p0098a06║各有二十行頌，皆初兩行歎佛之德，後十八行皆
X04n0223_p0098a07║三句歎佛，一句自歎，與佛同知，其例如是。隨時科
X04n0223_p0098a08║文，隨時稱歎，無煩更釋。唯普賢菩薩一人獨入十
X04n0223_p0098a09║法者，普賢眾明一位普周眾行也。海月光眾但歎
X04n0223_p0098a10║佛德，與自所入之法相似，以此頌中更不別歎自
X04n0223_p0098a11║德。如普賢眾中加淨德妙光菩薩，是文殊師利別
X04n0223_p0098a12║號，文殊師利此云妙德。又法華經內往昔號妙光。
X04n0223_p0098a13║又妙德與光其意相似，以德為光，以能破暗發明
X04n0223_p0098a14║故。今在普賢眾內表法，明因果理智萬行圓融故。
X04n0223_p0098a15║普賢獨獲十種益者，明一即一切故，明一多自在
X04n0223_p0098a16║延促自由故，是總攝義也。
X04n0223_p0098a17║【經】爾時，如來道場眾海，悉已雲集；無邊品類，周帀徧
X04n0223_p0098a18║滿；形色部從，各各差別；隨所來方，親近世尊，一心瞻
X04n0223_p0098a19║仰。此諸眾會，已離一切煩惱心垢及其餘習，摧重障
X04n0223_p0098a20║山，見佛無礙。如是皆以毗盧遮那如來往昔之時，於
X04n0223_p0098a21║劫海中修菩薩行，以四攝事而曾攝受；一一佛所種
X04n0223_p0098a22║善根時，皆已善攝；種種方便，教化成熟，令其安立一
X04n0223_p0098a23║切智道；種無量善，獲眾大福，悉已入於方便願海；所
X04n0223_p0098a24║行之行，具足清淨；於出離道，已能善出；常見於佛，分
X04n0223_p0098b01║明照了；以勝解力，入於如來功德大海，得於諸佛解
X04n0223_p0098b02║脫之門遊戲神通。所謂：妙𦦨海大自在天王，得法界、
X04n0223_p0098b03║虗空界寂靜方便力解脫門；自在名稱光天王，得普
X04n0223_p0098b04║觀一切法悉自在解脫門；清淨功德眼天王，得知一
X04n0223_p0098b05║切法不生不滅、不來不去、無功用行解脫門；可愛樂
X04n0223_p0098b06║大慧天王，得現見一切法真實相智慧海解脫門；不
X04n0223_p0098b07║動光自在天王，得與眾生無邊安樂大方便定解脫
X04n0223_p0098b08║門；妙莊嚴眼天王，得令觀寂靜法滅諸癡暗怖解脫
X04n0223_p0098b09║門；善思惟光明天王，得善入無邊境界不起一切諸
X04n0223_p0098b10║有思惟業解脫門；可愛樂大智天王，得普往十方說
X04n0223_p0098b11║法而不動無所依解脫門；普音莊嚴幢天王，得入佛
X04n0223_p0098b12║寂靜境界普現光明解脫門；名稱光善精進天王，得
X04n0223_p0098b13║住自所悟處而以無邊廣大境界為所緣解脫門。爾
X04n0223_p0098b14║時，妙𦦨海天王，承佛威力，普觀一切自在天眾，而說
X04n0223_p0098b15║頌言：
X04n0223_p0098b16║【論】一、從爾時如來道場眾海已下，有二十六行經
X04n0223_p0098b17║（四百四十一言），義分為二：第一、從初爾時已下，有十一行
X04n0223_p0098b18║經，明眾已雲集。於此段中，義有其五：一、陳眾雲集，
X04n0223_p0098b19║二、陳部類各別，三、都歎眾德，四、明本因佛化，五、明
X04n0223_p0098b20║今以勝解力入佛所知。第二、從所謂妙𦦨海大自
X04n0223_p0098b21║在天王已下，有十五行經。於此段中，義有其二：一、
X04n0223_p0098b22║明天王獲益，二、明天王乘威說頌。
X04n0223_p0098b23║【經】佛身普徧諸大會，充滿法界無窮盡，
X04n0223_p0098b24║寂滅無性不可取，為救世間而出現。
X04n0223_p0098c01║如來法王出世間，能然照世妙法燈，
X04n0223_p0098c02║境界無邊亦無盡，此自在名之所證。
X04n0223_p0098c03║佛不思議離分別，了相十方無所有，
X04n0223_p0098c04║為世廣開清淨道，如是淨眼能觀見。
X04n0223_p0098c05║如來智慧無邊際，一切世間莫能測，
X04n0223_p0098c06║永滅眾生癡暗心，大慧入此深安住。
X04n0223_p0098c07║如來功德不思議，眾生見者煩惱滅，
X04n0223_p0098c08║普使世間獲安樂，不動自在天能見。
X04n0223_p0098c09║眾生癡闇常迷覆，如來為說寂靜法，
X04n0223_p0098c10║是則照世智慧燈，妙眼能知此方便。
X04n0223_p0098c11║如來清淨妙色身，普現十方無有比，
X04n0223_p0098c12║此身無性無依處，善思惟天所觀察，
X04n0223_p0098c13║如來音聲無限礙，堪受化者靡不聞，
X04n0223_p0098c14║而佛寂然恒不動，此樂智天之解脫。
X04n0223_p0098c15║寂靜解脫天人主，十方無處不現前。
X04n0223_p0098c16║光明照耀滿世間，此無礙法嚴幢見。
X04n0223_p0098c17║佛於無邊大劫海，為眾生故求菩提，
X04n0223_p0098c18║種種神通化一切，名稱光天悟斯法。
X04n0223_p0098c19║【論】於此二十行頌中，有其二義：第一、兩行頌，純歎
X04n0223_p0098c20║佛德；第二、十八行頌，皆三句歎佛，一句自歎，與佛
X04n0223_p0098c21║同知；已下例然。唯普賢少異，前已敘意訖。
X04n0223_p0098c22║【經】復次，可愛樂法光明幢天王，得普觀一切眾生根
X04n0223_p0098c23║為說法斷疑解脫門；淨莊嚴海天王，得隨憶念令見
X04n0223_p0098c24║佛解脫門；最勝慧光明天王，得法性平等無所依莊
X04n0223_p0099a01║嚴身解脫門；自在智慧幢天王，得了知一切世間法
X04n0223_p0099a02║一念中安立不思議莊嚴海解脫門；樂寂靜天王，得
X04n0223_p0099a03║於一毛孔現不思議佛剎無障礙解脫門；普智眼天
X04n0223_p0099a04║王，得入普門觀察法界解脫門；樂旋慧天王，得為一
X04n0223_p0099a05║切眾生種種出現無邊劫常現前解脫門；善種慧光
X04n0223_p0099a06║明天王，得觀一切世間境界入不思議法解脫門；無
X04n0223_p0099a07║垢寂靜光天王，得示一切眾生出要法解脫門；廣大
X04n0223_p0099a08║清淨光天王，得觀察一切應化眾生令入佛法解脫
X04n0223_p0099a09║門。爾時，可愛樂法光明幢天王，承佛威力，普觀一切
X04n0223_p0099a10║少廣天、無量廣天、廣果天眾，而說頌言：
X04n0223_p0099a11║諸佛境界不思議，一切眾生莫能測，
X04n0223_p0099a12║普令其心生信解，廣大意樂無窮盡。
X04n0223_p0099a13║若有眾生堪受法，佛威神力開導彼，
X04n0223_p0099a14║令其恒覩佛現前，嚴海天王如是見。
X04n0223_p0099a15║一切法性無所依，佛現世間亦如是。
X04n0223_p0099a16║普於諸有無依處，此義勝智能觀察。
X04n0223_p0099a17║隨諸眾生心所欲，佛神通力皆能現。
X04n0223_p0099a18║各各差別不思議，此智幢王解脫海。
X04n0223_p0099a19║過去所有諸國土，一毛孔中皆示現，
X04n0223_p0099a20║此是諸佛大神通，愛樂寂靜能宣說，
X04n0223_p0099a21║一切法門無盡海，同會一法道場中。
X04n0223_p0099a22║如是法性佛所說，智眼能明此方便。
X04n0223_p0099a23║十方所有諸國土，悉在其中而說法，
X04n0223_p0099a24║佛身無去亦無來，愛樂慧旋之境界，
X04n0223_p0099b01║佛觀世法如光影，入彼甚深幽奧處，
X04n0223_p0099b02║說諸法性常寂然，善種思惟能見此。
X04n0223_p0099b03║佛善了知諸境界，隨眾生根雨法雨，
X04n0223_p0099b04║為啟難思出要門，此寂靜天能悟入。
X04n0223_p0099b05║世尊恒以大慈悲，利益眾生而出現，
X04n0223_p0099b06║等雨法雨充其器，清淨光天能演說。
X04n0223_p0099b07║復次，清淨慧名稱天王，得了達一切眾生解脫道方
X04n0223_p0099b08║便解脫門；最勝見天王，得隨一切諸天眾所樂如光
X04n0223_p0099b09║影普示現解脫門；寂靜德天王，得普嚴淨一切佛境
X04n0223_p0099b10║界大方便解脫門；須彌音天王，得隨諸眾生永流轉
X04n0223_p0099b11║生死海解脫門；淨念眼天王，得憶念如來調伏眾生
X04n0223_p0099b12║行解脫門；可愛樂普照天王，得普門陀羅尼海所流
X04n0223_p0099b13║出解脫門；世間自在主天王，得能令眾生值佛生信
X04n0223_p0099b14║藏解脫門；光𦦨自在天王，得能令一切眾生聞法信
X04n0223_p0099b15║喜而出離解脫門；樂思惟法變化天王，得入一切菩
X04n0223_p0099b16║薩調伏行如虗空無邊無盡解脫門；變化幢天王，得
X04n0223_p0099b17║觀眾生無量煩惱普悲智解脫門；星宿音妙莊嚴天
X04n0223_p0099b18║王，得放光現佛三輪攝化解脫門。爾時，清淨慧名稱
X04n0223_p0099b19║天王，承佛威力，普觀一切少淨天、無量淨天、徧淨天
X04n0223_p0099b20║眾而說頌言：
X04n0223_p0099b21║了知法性無礙者，普現十方無量剎，
X04n0223_p0099b22║說佛境界不思議，令眾同歸解脫海。
X04n0223_p0099b23║如來處世無所依，譬如光影現眾國，
X04n0223_p0099b24║法性究竟無生起，此勝見王所入門。
X04n0223_p0099c01║無量劫海修方便，普淨十方諸國土，
X04n0223_p0099c02║法界如如常不動，寂靜德天之所悟。
X04n0223_p0099c03║眾生愚癡所覆障，盲闇恒居生死中，
X04n0223_p0099c04║如來示以清淨道，此須彌音之解脫。
X04n0223_p0099c05║諸佛所行無上道，一切眾生莫能測，
X04n0223_p0099c06║示以種種方便門，淨眼諦觀能悉了。
X04n0223_p0099c07║如來恒以總持門，譬如剎海微塵數，
X04n0223_p0099c08║示教眾生徧一切，普照天王此能入。
X04n0223_p0099c09║如來出世甚難值，無量劫海時一遇，
X04n0223_p0099c10║能令眾生生信解，此自在天之所得。
X04n0223_p0099c11║佛說法性皆無性，甚深廣大不思議，
X04n0223_p0099c12║普使眾生生淨信，光𦦨天王能善了。
X04n0223_p0099c13║三世如來功德滿，化眾生界不思議，
X04n0223_p0099c14║於彼思惟生慶悅，如是樂法能開演。
X04n0223_p0099c15║眾生沒在煩惱海，愚癡見濁甚可怖，
X04n0223_p0099c16║大師哀愍令永離，此化幢王所觀境。
X04n0223_p0099c17║如來恒放大光明，一一光中無量佛，
X04n0223_p0099c18║各各現化眾生事，此妙音天所入門。
X04n0223_p0099c19║復次，可愛樂光明天王，得恒受寂靜樂而能降現銷
X04n0223_p0099c20║滅世間苦解脫門；清淨妙光天王，得大悲心相應海
X04n0223_p0099c21║一切眾生喜樂藏解脫門；自在音天王，得一念中普
X04n0223_p0099c22║現無邊劫一切眾生福德力解脫門；最勝念智天王，
X04n0223_p0099c23║得普使成住壞一切世間皆悉如虗空清淨解脫門；
X04n0223_p0099c24║可愛樂淨妙音天王，得愛樂信受一切聖人法解脫
X04n0223_p0100a01║門；善思惟音天王，得能經劫住演說一切地義及方
X04n0223_p0100a02║便解脫門；演莊嚴音天王，得一切菩薩從兜率天宮
X04n0223_p0100a03║沒下生時大供養方便解脫門；甚深光音天王，得觀
X04n0223_p0100a04║察無盡神通智慧海解脫門；廣大名稱天王，得一切
X04n0223_p0100a05║佛功德海滿足出現世間方便力解脫門；最勝淨光
X04n0223_p0100a06║天王，得如來往昔誓願力發生深信愛樂藏解脫門。
X04n0223_p0100a07║爾時，可愛樂光明天王，承佛威力，普觀一切少光天、
X04n0223_p0100a08║無量光天、極光天眾而說頌言：
X04n0223_p0100a09║我念如來昔所行，承事供養無邊佛，
X04n0223_p0100a10║如本信心清淨業，以佛威神今悉見。
X04n0223_p0100a11║佛身無相離眾垢，恒住慈悲哀愍地，
X04n0223_p0100a12║世間憂患悉使除，此是妙光之解脫。
X04n0223_p0100a13║佛法廣大無涯際，一切剎海於中現，
X04n0223_p0100a14║如其成壞各不同，自在音天解脫力。
X04n0223_p0100a15║佛神通力無與等，普現十方廣大剎，
X04n0223_p0100a16║悉令嚴淨常現前，勝念解脫之方便。
X04n0223_p0100a17║如諸剎海微塵數，所有如來咸敬奉，
X04n0223_p0100a18║聞法離染不唐捐，此妙音天法門用。
X04n0223_p0100a19║佛於無量大劫海，說地方便無倫匹，
X04n0223_p0100a20║所說無邊無有窮，善思音天如此義。
X04n0223_p0100a21║如來神變無量門，一念現於一切處，
X04n0223_p0100a22║降神成道大方便，此莊嚴音之解脫。
X04n0223_p0100a23║威力所持能演說，及現諸佛神通事。
X04n0223_p0100a24║隨其根欲悉令淨，此光音天解脫門。
X04n0223_p0100b01║如來智慧無邊際，世中無等無所著，
X04n0223_p0100b02║慈心應物普現前，廣大名天悟斯道。
X04n0223_p0100b03║佛昔修習菩提行，供養十方一切佛，
X04n0223_p0100b04║一一佛所發誓心，最勝光聞大歡喜。
X04n0223_p0100b05║復次，尸棄梵王，得普住十方道場中說法而所行清
X04n0223_p0100b06║淨無染著解脫門；慧光梵王，得使一切眾生入禪三
X04n0223_p0100b07║昧住解脫門；善思慧光明梵王，得普入一切不思議
X04n0223_p0100b08║法解脫門；普雲音梵王，得入諸佛一切音聲海解脫
X04n0223_p0100b09║門；觀世言音自在梵王，得能憶念菩薩教化一切眾
X04n0223_p0100b10║生方便解脫門；寂靜光明眼梵王，得現一切世間業
X04n0223_p0100b11║報相各差別解脫門；普光明梵王，得隨一切眾生品
X04n0223_p0100b12║類差別皆現前調伏解脫門；變化音梵王，得住一切
X04n0223_p0100b13║法清淨相寂滅行境界解脫門；光曜眼梵王，得於一
X04n0223_p0100b14║切有無所著、無邊際、無依止、常勤出現解脫門；悅意
X04n0223_p0100b15║海音梵王，得常思惟觀察無盡法解脫門。爾時，尸棄
X04n0223_p0100b16║大梵王，承佛威力，普觀一切梵身天、梵輔天、梵眾天、
X04n0223_p0100b17║大梵天眾，而說頌言：
X04n0223_p0100b18║佛身清淨常寂滅，光明照耀徧世間，
X04n0223_p0100b19║無相無行無影像，譬如空雲如是見。
X04n0223_p0100b20║佛身如是定境界，一切眾生莫能測，
X04n0223_p0100b21║示彼難思方便門，此慧光王之所悟。
X04n0223_p0100b22║佛剎微塵法門海，一言演說盡無餘。
X04n0223_p0100b23║如是劫海演不窮，善思慧光之解脫。
X04n0223_p0100b24║諸佛圓音等世間，眾生隨類各得解。
X04n0223_p0100c01║而於音聲不分別，普音梵天如是悟。
X04n0223_p0100c02║三世所有諸如來，趣入菩提方便行，
X04n0223_p0100c03║一切皆於佛身現，自在音天之解脫。
X04n0223_p0100c04║一切眾生業差別，隨其因感種種殊，
X04n0223_p0100c05║世間如是佛皆現，寂靜光天能悟入。
X04n0223_p0100c06║無量法門皆自在，調伏眾生徧十方。
X04n0223_p0100c07║亦不於中起分別，此是普光之境界。
X04n0223_p0100c08║佛身如空不可盡，無相無礙徧十方，
X04n0223_p0100c09║所有應現皆如化，變化音王悟斯道。
X04n0223_p0100c10║如來身相無有邊，智慧音聲亦如是，
X04n0223_p0100c11║處世現形無所著，光曜天王入此門。
X04n0223_p0100c12║法王安處妙法宮，法身光明無不照，
X04n0223_p0100c13║法性無比無諸相，此海音王之解脫。
X04n0223_p0100c14║復次，自在天王，得現前成熟無量眾生自在藏解脫
X04n0223_p0100c15║門；善目主天王，得觀察一切眾生樂令入聖境界樂
X04n0223_p0100c16║解脫門；妙寶幢冠天王，得隨諸眾生種種欲解令起
X04n0223_p0100c17║行解脫門；勇猛慧天王，得普攝為一切眾生所說義
X04n0223_p0100c18║解脫門；妙音句天王，得憶念如來廣大慈增進自所
X04n0223_p0100c19║行解脫門；妙光幢天王，得示現大悲門摧滅一切憍
X04n0223_p0100c20║慢幢解脫門；寂靜境天王，得調伏一切世間瞋害心
X04n0223_p0100c21║解脫門；妙輪莊嚴幢天王，得十方無邊佛隨憶念悉
X04n0223_p0100c22║來赴解脫門；華光慧天王，得隨眾生心念普現成正
X04n0223_p0100c23║覺解脫門；因陀羅妙光天王，得普入一切世間大威
X04n0223_p0100c24║力自在法解脫門。爾時，自在天王，承佛威力，普觀一
X04n0223_p0101a01║切自在天眾而說頌言：
X04n0223_p0101a02║佛身周徧等法界，普應眾生悉現前，
X04n0223_p0101a03║種種教門常化誘，於法自在能開悟。
X04n0223_p0101a04║世間所有種種樂，聖寂滅樂為最勝，
X04n0223_p0101a05║住於廣大法性中，妙眼天王觀見此。
X04n0223_p0101a06║如來出現徧十方，普應羣心而說法，
X04n0223_p0101a07║一切疑念皆除斷，此妙幢冠解脫門。
X04n0223_p0101a08║諸佛徧世演妙音，無量劫中所說法，
X04n0223_p0101a09║能以一言咸說盡，勇猛慧天之解脫。
X04n0223_p0101a10║世間所有廣大慈，不及如來一毫分，
X04n0223_p0101a11║佛慈如空不可盡，此妙音天之所得。
X04n0223_p0101a12║一切眾生慢高山，十力摧殄悉無餘，
X04n0223_p0101a13║此是如來大悲用，妙光幢王所行道。
X04n0223_p0101a14║慧光清淨滿世間，若有見者除癡闇。
X04n0223_p0101a15║令其遠離諸惡道，寂靜天王悟斯法。
X04n0223_p0101a16║毛孔光明能演說，等眾生數諸佛名，
X04n0223_p0101a17║隨其所樂悉得聞，此妙輪幢之解脫。
X04n0223_p0101a18║如來自在不可量，法界虗空悉充滿，
X04n0223_p0101a19║一切眾會皆明覩，此解脫門華慧入。
X04n0223_p0101a20║無量無邊大劫海，普現十方而說法，
X04n0223_p0101a21║未曾見佛有去來，此妙光天之所悟。
X04n0223_p0101a22║復次，善化天王，得開示一切業變化力解脫門；寂靜
X04n0223_p0101a23║音光明天王，得捨離一切攀緣解脫門；變化力光明
X04n0223_p0101a24║天王，得普滅一切眾生癡闇心令智慧圓滿解脫門；
X04n0223_p0101b01║莊嚴主天王，得示現無邊悅意聲解脫門；念光天王，
X04n0223_p0101b02║得了知一切佛無盡福德相解脫門；最上雲音天王，
X04n0223_p0101b03║得普知過去一切劫成壞次第解脫門；勝光天王，得
X04n0223_p0101b04║開悟一切眾生智解脫門；妙髻天王，得舒光疾滿十
X04n0223_p0101b05║方虗空界解脫門；喜慧天王，得一切所作無能壞精
X04n0223_p0101b06║進力解脫門；華光髻天王，得知一切眾生業所受報
X04n0223_p0101b07║解脫門；普見十方天王，得示現不思議眾生形類差
X04n0223_p0101b08║別解脫門。爾時，善化天王，承佛威力，普觀一切善化
X04n0223_p0101b09║天眾而說頌言：
X04n0223_p0101b10║世間業性不思議，佛為羣迷悉開示，
X04n0223_p0101b11║巧說因緣真實理，一切眾生差別業。
X04n0223_p0101b12║種種觀佛無所有，十方求覓不可得，
X04n0223_p0101b13║法身示現無真實，此法寂音之所見。
X04n0223_p0101b14║佛於劫海修諸行，為滅世間癡闇惑，
X04n0223_p0101b15║是故清淨最照明，此是力光心所悟。
X04n0223_p0101b16║世間所有妙音聲，無有能比如來音，
X04n0223_p0101b17║佛以一音徧十方，入此解脫莊嚴主。
X04n0223_p0101b18║世間所有眾福力，不與如來一相等，
X04n0223_p0101b19║如來福德同虗空，此念光天所觀見。
X04n0223_p0101b20║三世所有無量劫，如其成敗種種相，
X04n0223_p0101b21║佛一毛孔皆能現，最上雲音所了知，
X04n0223_p0101b22║十方虗空可知量，佛毛孔量不可得，
X04n0223_p0101b23║如是無礙不思議，妙髻天王已能悟。
X04n0223_p0101b24║佛於曩世無量劫，具修廣大波羅蜜，
X04n0223_p0101c01║勤行精進無厭怠，喜慧能知此法門。
X04n0223_p0101c02║業性因緣不可思，佛為世間皆演說。
X04n0223_p0101c03║法性本淨無諸垢，此是華光之入處。
X04n0223_p0101c04║汝應觀佛一毛孔，一切眾生悉在中，
X04n0223_p0101c05║彼亦不來亦不去，此普見王之所了。
X04n0223_p0101c06║復次，知足天王，得一切佛出興世圓滿教輪解脫門；
X04n0223_p0101c07║喜樂海髻天王，得盡虗空界清淨光明身解脫門；最
X04n0223_p0101c08║勝功德幢天王，得銷滅世間苦淨願海解脫門；寂靜
X04n0223_p0101c09║光天王，得普現身說法解脫門；善目天王，得普淨一
X04n0223_p0101c10║切眾生界解脫門；寶峯月天王，得普化世間常現前
X04n0223_p0101c11║無盡藏解脫門；勇健力天王，得開示一切佛正覺境
X04n0223_p0101c12║界解脫門；金剛妙光天王，得堅固一切眾生菩提心
X04n0223_p0101c13║令不可壞解脫門；星宿幢天王，得一切佛出興咸親
X04n0223_p0101c14║近觀察調伏眾生方便解脫門；妙莊嚴天王，得一念
X04n0223_p0101c15║悉知眾生心隨機應現解脫門。爾時，知足天王，承佛
X04n0223_p0101c16║威力，普觀一切知足天眾而說頌言：
X04n0223_p0101c17║如來廣大徧法界，於諸眾生悉平等，
X04n0223_p0101c18║普應羣情闡妙門，令入難思清淨法。
X04n0223_p0101c19║佛身普現於十方，無著無礙不可取，
X04n0223_p0101c20║種種色像世咸見，此喜髻天之所入。
X04n0223_p0101c21║如來往昔修諸行，清淨大願深如海，
X04n0223_p0101c22║一切佛法皆令滿，勝德能知此方便。
X04n0223_p0101c23║如來法身不思議，如影分形等法界，
X04n0223_p0101c24║處處闡明一切法，寂靜光天解脫門。
X04n0223_p0102a01║眾生業惑所纏覆，憍慢放逸心馳蕩，
X04n0223_p0102a02║如來為說寂靜法，善目照知心喜慶，
X04n0223_p0102a03║一切世間真導師，為救為歸而出現。
X04n0223_p0102a04║普示眾生安樂處，峯月於此能深入。
X04n0223_p0102a05║諸佛境界不思議，一切法界皆周徧，
X04n0223_p0102a06║入於諸法到彼岸，勇慧見此生歡喜。
X04n0223_p0102a07║若有眾生堪受化，聞佛功德趣菩提，
X04n0223_p0102a08║令住福海常清淨，妙光於此能觀察。
X04n0223_p0102a09║十方剎海微塵數，一切佛所皆往集，
X04n0223_p0102a10║恭敬供養聽聞法，此莊嚴幢之所見。
X04n0223_p0102a11║眾生心海不思議，無住無動無依處，
X04n0223_p0102a12║佛於一念皆明見，妙莊嚴天斯善了。
X04n0223_p0102a13║復次，時分天王，得發起一切眾生善根令永離憂惱
X04n0223_p0102a14║解脫門；妙光天王，得普入一切境界解脫門；無盡慧
X04n0223_p0102a15║功德幢天王，得滅除一切患大悲輪解脫門；善化端
X04n0223_p0102a16║嚴天王，得了知三世一切眾生心解脫門；總持大光
X04n0223_p0102a17║明天王，得陀羅尼門光明憶持一切法無忘失解脫
X04n0223_p0102a18║門；不思議慧天王，得善入一切業自性不思議方便
X04n0223_p0102a19║解脫門；輪臍天王，得轉法輪成就眾生方便解脫門；
X04n0223_p0102a20║光𦦨天王，得廣大眼普觀眾生而往調伏解脫門；光
X04n0223_p0102a21║照天王，得超出一切業障不隨魔所作解脫門；普觀
X04n0223_p0102a22║察大名稱天王，得善誘誨一切諸天眾令受行心清
X04n0223_p0102a23║淨解脫門。爾時，時分天王，承佛威力，普觀一切時分
X04n0223_p0102a24║天眾而說頌言：
X04n0223_p0102b01║佛於無量久遠劫，已竭世間憂惱海，
X04n0223_p0102b02║廣闢離塵清淨道，永耀眾生智慧燈。
X04n0223_p0102b03║如來法身甚廣大，十方邊際不可得，
X04n0223_p0102b04║一切方便無限量，妙光明天智能入，
X04n0223_p0102b05║生老病死憂悲苦，逼迫世間無暫歇。
X04n0223_p0102b06║大師哀愍誓悉除，無盡慧光能覺了。
X04n0223_p0102b07║佛如幻智無所礙，於三世法悉明達，
X04n0223_p0102b08║普入眾生心行中，此善化天之境界。
X04n0223_p0102b09║總持邊際不可得，辯才大海亦無盡，
X04n0223_p0102b10║能轉清淨妙法輪，此是大光之解脫。
X04n0223_p0102b11║業性廣大無窮盡，智慧覺了善開示，
X04n0223_p0102b12║一切方便不思議，如是慧天之所入。
X04n0223_p0102b13║轉不思議妙法輪，顯示修習菩提道。
X04n0223_p0102b14║永滅一切眾生苦，此是輪臍方便地。
X04n0223_p0102b15║如來真身本無二，應物隨形滿世間。
X04n0223_p0102b16║眾生各見在其前，此是𦦨天之境界。
X04n0223_p0102b17║若有眾生一見佛，必使淨除諸業障，
X04n0223_p0102b18║離諸魔業永無餘，光照天王所行道。
X04n0223_p0102b19║一切眾會廣如海，佛在其中最威耀，
X04n0223_p0102b20║普雨法雨潤眾生，此解脫門名稱入。
X04n0223_p0102b21║復次，釋迦因陀羅天王，得憶念三世佛出興乃至剎
X04n0223_p0102b22║成壞皆明見大歡喜解脫門；普稱滿音天王，得能令
X04n0223_p0102b23║佛色身最清淨廣大世無能比解脫門；慈目寶髻天
X04n0223_p0102b24║王，得慈雲普覆解脫門；寶光幢名稱天王，得恒見佛
X04n0223_p0102c01║於一切世主前現種種形相威德身解脫門；發生喜
X04n0223_p0102c02║樂髻天王，得知一切眾生城邑宮殿從何福業生解
X04n0223_p0102c03║脫門；端正念天王，得開示諸佛成熟眾生事解脫門；
X04n0223_p0102c04║高勝音天王，得知一切世間成壞劫轉變相解脫門；
X04n0223_p0102c05║成就念天王，得憶念當來菩薩調伏眾生行解脫門；
X04n0223_p0102c06║淨華光天王，得了知一切諸天快樂因解脫門；智日
X04n0223_p0102c07║眼天王，得開示一切諸天子受生善根俾無癡惑解
X04n0223_p0102c08║脫門；自在光明天王，得開悟一切諸天眾令永斷種
X04n0223_p0102c09║種疑解脫門。爾時，釋迦因陀羅天王，承佛威力，普觀
X04n0223_p0102c10║一切三十三天眾而說頌言：
X04n0223_p0102c11║我念三世一切佛，所有境界悉平等，
X04n0223_p0102c12║如其國土壞與成，以佛威神皆得見。
X04n0223_p0102c13║佛身廣大徧十方，妙色無比利羣生，
X04n0223_p0102c14║光明照耀靡不及，此道普稱能觀見。
X04n0223_p0102c15║如來方便大慈海，往劫修行極清淨，
X04n0223_p0102c16║化導眾生無有邊，寶髻天王斯悟了。
X04n0223_p0102c17║我念法王功德海，世中最上無與等，
X04n0223_p0102c18║發生廣大歡喜心，此寶光天之解脫。
X04n0223_p0102c19║佛知眾生善業海，種種勝因生大福，
X04n0223_p0102c20║皆令顯現無有餘，此喜髻天之所見。
X04n0223_p0102c21║諸佛出現於十方，普遍一切世間中，
X04n0223_p0102c22║觀眾生心示調伏，正念天王悟斯道。
X04n0223_p0102c23║如來智身廣大眼，世界微塵無不見，
X04n0223_p0102c24║如是普徧於十方，此勝音天之解脫。
X04n0223_p0103a01║一切佛子菩提行，如來悉現毛孔中，
X04n0223_p0103a02║如其無量皆具足，此念天王所明見。
X04n0223_p0103a03║世間所有安樂事，一切皆由佛出生，
X04n0223_p0103a04║如來功德勝無等，此解脫處華王入。
X04n0223_p0103a05║若念如來少功德，乃至一念心專仰，
X04n0223_p0103a06║諸惡道怖悉永除，智眼於此能深悟。
X04n0223_p0103a07║寂滅法中大神通，普應羣心靡不周，
X04n0223_p0103a08║所有疑惑皆令斷，此光明王之所得。
X04n0223_p0103a09║復次，日天子，得淨光普照十方眾生盡未來劫常為
X04n0223_p0103a10║利益解脫門；光𦦨眼天子，得以一切隨類身開悟眾
X04n0223_p0103a11║生令入智慧海解脫門；須彌光歡喜幢天子，得為一
X04n0223_p0103a12║切眾生主令勤修無邊淨功德解脫門；淨寶月天子，
X04n0223_p0103a13║得修一切苦行深心歡喜解脫門；勇猛不退轉天子，
X04n0223_p0103a14║得無礙光普照令一切眾生益其精爽解脫門；妙華
X04n0223_p0103a15║纓光明天子，得淨光普照眾生身令生歡喜信解海
X04n0223_p0103a16║解脫門；最勝幢光明天子，得光明普照一切世間令
X04n0223_p0103a17║成辦種種妙功德解脫門；寶髻普光明天子，得大悲
X04n0223_p0103a18║海現無邊境界種種色相寶解脫門；光明眼天子，得
X04n0223_p0103a19║淨治一切眾生眼令見法界藏解脫門；持德天子，得
X04n0223_p0103a20║發生清淨相續心令不失壞解脫門；普運行光明天
X04n0223_p0103a21║子，得普運日宮殿照十方一切眾生令成就所作業
X04n0223_p0103a22║解脫門。爾時，日天子，承佛威力，徧觀一切日天子眾
X04n0223_p0103a23║而說頌言：
X04n0223_p0103a24║如來廣大智慧光，普照十方諸國土，
X04n0223_p0103b01║一切眾生咸見佛，種種調伏多方便，
X04n0223_p0103b02║如來色相無有邊，隨其所樂悉現身，
X04n0223_p0103b03║普為世間開智海，𦦨眼如是觀於佛。
X04n0223_p0103b04║佛身無等無有比，光明照耀徧十方，
X04n0223_p0103b05║超過一切最無上，如是法門歡喜得。
X04n0223_p0103b06║為利世間修苦行，往來諸有無量劫，
X04n0223_p0103b07║光明徧淨如虗空，寶月能知此方便。
X04n0223_p0103b08║佛演妙音無障礙，普徧十方諸國土，
X04n0223_p0103b09║以法滋味益羣生，勇猛能知此方便。
X04n0223_p0103b10║放光明網不思議，普淨一切諸含識。
X04n0223_p0103b11║悉使發生深信解，此華纓天所入門。
X04n0223_p0103b12║世間所有諸光明，不及佛一毛孔光，
X04n0223_p0103b13║佛光如是不思議，此勝幢光之解脫。
X04n0223_p0103b14║一切諸佛法如是，悉坐菩提樹王下。
X04n0223_p0103b15║令非道者住於道，寶髻光明如是見。
X04n0223_p0103b16║眾生盲闇愚癡苦，佛欲令其生淨眼，
X04n0223_p0103b17║是故為然智慧燈，善目於此深觀察。
X04n0223_p0103b18║解脫方便自在尊，若有曾見一供養，
X04n0223_p0103b19║悉使修行至於果，此是德天方便力。
X04n0223_p0103b20║一法門中無量門，無量千劫如是說。
X04n0223_p0103b21║所演法門廣大義，普運光天之所了。
X04n0223_p0103b22║復次，月天子，得淨光普照法界攝化眾生解脫門；華
X04n0223_p0103b23║王髻光明天子，得觀察一切眾生界令普入無邊法
X04n0223_p0103b24║解脫門；眾妙淨光天子，得了知一切眾生心海種種
X04n0223_p0103c01║攀緣轉解脫門；安樂世間心天子，得與一切眾生不
X04n0223_p0103c02║可思議樂令踊躍大歡喜解脫門；樹王眼光明天子，
X04n0223_p0103c03║得如田家作業種芽莖等隨時守護令成就解脫門；
X04n0223_p0103c04║出現淨光天子，得慈悲救護一切眾生令現見受苦
X04n0223_p0103c05║受樂事解脫門；普遊不動光天子，得能持清淨月普
X04n0223_p0103c06║現十方解脫門；星宿王自在天子，得開示一切法如
X04n0223_p0103c07║幻如虗空無相無自性解脫門；淨覺月天子，得普為
X04n0223_p0103c08║一切眾生起大業用解脫門；大威德光明天子，得普
X04n0223_p0103c09║斷一切疑惑解脫門。爾時，月天子，承佛威力，普觀一
X04n0223_p0103c10║切月宮殿中諸天眾會而說頌言：
X04n0223_p0103c11║佛放光明徧世間，照耀十方諸國土，
X04n0223_p0103c12║演不思議廣大法，永破眾生癡惑闇。
X04n0223_p0103c13║境界無邊無有盡，於無量劫常開導，
X04n0223_p0103c14║種種自在化羣生，華髻如是觀於佛。
X04n0223_p0103c15║眾生心海念念殊，佛智寬廣悉了知，
X04n0223_p0103c16║普為說法令歡喜，此妙光明之解脫。
X04n0223_p0103c17║眾生無有聖安樂，沈迷惡道受諸苦，
X04n0223_p0103c18║如來示彼法性門，安樂思惟如是見。
X04n0223_p0103c19║如來希有大慈悲，為利眾生入諸有，
X04n0223_p0103c20║說法勸善令成就，此目光天所了知。
X04n0223_p0103c21║世尊開闡法光明，分別世間諸業性，
X04n0223_p0103c22║善惡所行無失壞，淨光見此生歡喜。
X04n0223_p0103c23║佛為一切福所依，譬如大地持宮室，
X04n0223_p0103c24║巧示離憂安隱道，不動能知此方便。
X04n0223_p0104a01║智火大明周法界，現形無數等眾生。
X04n0223_p0104a02║普為一切開真實，星宿王天悟斯道。
X04n0223_p0104a03║佛如虗空無自性，為利眾生現世間，
X04n0223_p0104a04║相好莊嚴如影像，淨覺天王如是見。
X04n0223_p0104a05║佛身毛孔普演音，法雲覆世悉無餘，
X04n0223_p0104a06║聽聞莫不生歡喜，如是解脫光天悟。
X04n0223_p0104a07║
X04n0223_p0104a08║大方廣佛新華嚴經合論卷第十四
X04n0223_p0104a09║
X04n0223_p0104a10║音切
X04n0223_p0104a11║奧（鳥到切。）銷（消音。）歿（莫勃切。）捐（與專切。）殄（徒典切。）癡（丑之切。）闡（昌善
X04n0223_p0104a12║切。）倫（力均切。）匹（疋音。）輔（父音。）誘（與久切。）攀（普班切。）曩（那朗切。）馳（直知
X04n0223_p0104a13║切。）蕩（唐朗切。）闢（毗益切。）逼（彼力切。）迫（百音。）歇（許謁切。）爽（疎兩音。）俾
X04n0223_p0104a14║（𢍉爾切。）靡（文彼切。）沒（莫勃切。）涯（五佳切。）踊（余隴切。）躍（以灼切。）莖（戶耕
X04n0223_p0104a15║切。）寬（苦官切。）