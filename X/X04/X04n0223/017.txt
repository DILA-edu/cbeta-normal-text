X04n0223_p0118b01║
X04n0223_p0118b02║
X04n0223_p0118b03║大方廣佛新華嚴經合論卷第十七
X04n0223_p0118b04║唐于闐國三藏沙門實叉難陀譯經
X04n0223_p0118b05║唐太原方山長者李通玄造論
X04n0223_p0118b06║唐福州開元寺沙門志寧釐經合論
X04n0223_p0118b07║世主妙嚴品第一之十
X04n0223_p0118b08║【經】爾時，如來師子之座，眾寶妙華，輪臺基陛，及諸戶
X04n0223_p0118b09║牖，如是一切莊嚴具中，一一各出佛剎微塵數菩薩
X04n0223_p0118b10║摩訶薩，其名曰：海慧自在神通王菩薩摩訶薩、雷音
X04n0223_p0118b11║普震菩薩摩訶薩、眾寶光明髻菩薩摩訶薩、大智日
X04n0223_p0118b12║勇猛慧菩薩摩訶薩、不思議功德寶智印菩薩摩訶
X04n0223_p0118b13║薩、百目蓮華髻菩薩摩訶薩、金𦦨圓滿光菩薩摩訶
X04n0223_p0118b14║薩、法界普音菩薩摩訶薩、雲音淨月菩薩摩訶薩、善
X04n0223_p0118b15║勇猛光明幢菩薩摩訶薩。如是等而為上首，有眾多
X04n0223_p0118b16║佛剎微塵數同時出現。此諸菩薩，各興種種供養雲，
X04n0223_p0118b17║所謂：一切摩尼寶華雲、一切蓮華妙香雲、一切寶圓
X04n0223_p0118b18║滿光雲、無邊境界香𦦨雲、日藏摩尼輪光明雲、一切
X04n0223_p0118b19║悅意樂音雲、無邊色相一切寶燈光𦦨雲、眾寶樹枝
X04n0223_p0118b20║華果雲、無盡寶清淨光明摩尼王雲、一切莊嚴具摩
X04n0223_p0118b21║尼王雲，如是等諸供養雲，有佛世界微塵數。彼諸菩
X04n0223_p0118b22║薩，一一皆興如是供養雲，雨於一切道場眾海，相續
X04n0223_p0118b23║不絕。現是雲已，右遶世尊，經無量百千帀，隨其方面，
X04n0223_p0118b24║去佛不遠，化作無量種種寶蓮華師子之座，各於其
X04n0223_p0118c01║上結跏趺坐。是諸菩薩，所行清淨，廣大如海，得智慧
X04n0223_p0118c02║光照普門法，隨順諸佛，所行無礙，能入一切辯才法
X04n0223_p0118c03║海，得不思議解脫法門，住於如來普門之地；巳得一
X04n0223_p0118c04║切陀羅尼門，悉能容受一切法海，善住三世平等智
X04n0223_p0118c05║地；巳得深信，廣大喜樂，無邊福聚，極善清淨，虗空法
X04n0223_p0118c06║界靡不觀察，十方世界一切國土所有佛興咸勤供
X04n0223_p0118c07║養。爾時，海慧自在神通王菩薩摩訶薩，承佛威力，普
X04n0223_p0118c08║觀一切道場眾海，即說頌言：
X04n0223_p0118c09║【論】如來座內眾。經云：如來師子之座，眾寶、妙華、輪
X04n0223_p0118c10║臺、基陛及諸戶牖，如是一切莊嚴具中，一一各出
X04n0223_p0118c11║佛剎微塵數菩薩摩訶薩。於此段中，義分為二：一、
X04n0223_p0118c12║述眾來意；二、長科經文。一、述眾來意者，是中其意
X04n0223_p0118c13║有三：一、明諸菩薩是古佛舊行；二、明今佛契同；三、
X04n0223_p0118c14║明古今不二為門，所坐之座合古，所行菩薩行依
X04n0223_p0118c15║舊故。如下頌中諸佛所悟我巳知，常以法身為座
X04n0223_p0118c16║體，以普賢萬行為莊嚴，以無作大悲之智為座。上
X04n0223_p0118c17║佛、前佛、後佛，皆同此也。明今佛契同古跡定，眾生
X04n0223_p0118c18║狐疑，是故須來，是名為如來自行，與古同因眾為
X04n0223_p0118c19║座體。體是法界所行，行亦是法界，以此無礙自在
X04n0223_p0118c20║故。座身是正報，座上莊嚴是行所招依報，今還從
X04n0223_p0118c21║本行報得之果內，還出本自行因菩薩眾也。亦明
X04n0223_p0118c22║因果不二體故，如法界品如來師子之座，普徧法
X04n0223_p0118c23║界為座體故。第二、長科經文者，從爾時如來師子
X04n0223_p0118c24║座已下，有二十九行經（四百九十言，今二十五行），於中其義有
X04n0223_p0119a01║七：一明座上莊嚴出眾，二列所出眾名，三來眾與
X04n0223_p0119a02║供，四其眾遶佛致敬，五致敬已昇座而坐，六歎來
X04n0223_p0119a03║眾之德，七乘威說頌。從此已下有十菩薩各說二
X04n0223_p0119a04║十行頌，歎如來成道福智依正及往昔所修之因，
X04n0223_p0119a05║任其後哲隨文隨義稱歎，不煩更釋。此一段明今
X04n0223_p0119a06║佛合古行，古行合今佛，明座外普賢之眾是佛利
X04n0223_p0119a07║他之行，座內之人是佛自行所契普賢之眾。此之
X04n0223_p0119a08║大眾，古今一切諸佛同道更無二路，眾生乘之即
X04n0223_p0119a09║名乘不思議乘、如來乘、最勝乘、無上乘。至於道場，
X04n0223_p0119a10║此以一切法皆為道場也。以法界為場地，諸波羅
X04n0223_p0119a11║蜜為人功，治一切垢本自淨故，治無明成根本智
X04n0223_p0119a12║故。教文弘廣略申體意，隨文讚歎任在後賢。此十
X04n0223_p0119a13║箇頌中，向下歎佛十波羅蜜及十地有二十行頌，
X04n0223_p0119a14║自餘皆二十行也。准知。
X04n0223_p0119a15║【經】諸佛所悟悉已知，如空無礙皆明照，
X04n0223_p0119a16║光徧十方無量土，處於眾會普嚴潔。
X04n0223_p0119a17║如來功德不可量，十方法界悉充滿，
X04n0223_p0119a18║普坐一切樹王下，諸大自在共雲集。
X04n0223_p0119a19║佛有如是神通力，一念現於無盡相，
X04n0223_p0119a20║如來境界無有邊，各隨解脫能觀見，
X04n0223_p0119a21║如來往昔經劫海，在於諸有勤修行，
X04n0223_p0119a22║種種方便化眾生，令彼受行諸佛法。
X04n0223_p0119a23║毗盧遮那具嚴好，坐蓮華藏師子座，
X04n0223_p0119a24║一切眾會皆清淨，寂然而住同瞻仰。
X04n0223_p0119b01║摩尼寶藏放光明，普發無邊香𦦨雲，
X04n0223_p0119b02║無量華纓共垂布，如是座上如來坐。
X04n0223_p0119b03║種種嚴飾吉祥門，恒放燈光寶𦦨雲，
X04n0223_p0119b04║廣大熾然無不照，牟尼處上增嚴好。
X04n0223_p0119b05║種種摩尼綺麗窻，妙寶蓮華所垂飾，
X04n0223_p0119b06║恒出妙音聞者悅，佛坐其上特明顯。
X04n0223_p0119b07║寶輪承座半月形，金剛為臺色𦦨明，
X04n0223_p0119b08║持髻菩薩常圍遶，佛在其中最光耀。
X04n0223_p0119b09║種種變化滿十方，演說如來廣大願。
X04n0223_p0119b10║一切影像於中現，如是座上佛安坐。
X04n0223_p0119b11║爾時，雷音普震菩薩摩訶薩，承佛威力，普觀一切道
X04n0223_p0119b12║場眾海，即說頌言：
X04n0223_p0119b13║世尊往集菩提行，供養十方無量佛，
X04n0223_p0119b14║善逝威力所加持，如來座中無不覩。
X04n0223_p0119b15║香𦦨摩尼如意王，填飾妙華師子座，
X04n0223_p0119b16║種種莊嚴皆影現，一切眾會悉明矚。
X04n0223_p0119b17║佛座普現莊嚴相，念念色類各差別，
X04n0223_p0119b18║隨諸眾生解不同，各見佛坐於其上。
X04n0223_p0119b19║寶枝垂布蓮華網，華開踊現諸菩薩，
X04n0223_p0119b20║各出微妙悅意聲，稱讚如來坐於座。
X04n0223_p0119b21║佛功德量如虗空，一切莊嚴從此生。
X04n0223_p0119b22║一一地中嚴飾事，一切眾生不能了。
X04n0223_p0119b23║金剛為地無能壞，廣博清淨極夷坦，
X04n0223_p0119b24║摩尼為網垂布空，菩提樹下皆周徧，
X04n0223_p0119c01║其地無邊色相殊，真金為末布其中，
X04n0223_p0119c02║普散名華及眾寶，悉以光瑩如來座。
X04n0223_p0119c03║地神歡喜而踊躍，剎那示現無有盡。
X04n0223_p0119c04║普與一切莊嚴雲，恒在佛前瞻仰住。
X04n0223_p0119c05║寶燈廣大極熾然，香𦦨流光無斷絕。
X04n0223_p0119c06║隨時示現各差別，地神以此為供養。
X04n0223_p0119c07║十方一切剎土中，彼地所有諸莊嚴，
X04n0223_p0119c08║今此道場無不現，以佛威神故能爾。
X04n0223_p0119c09║爾時，眾寶光明髻菩薩摩訶薩，承佛威力，普觀一切
X04n0223_p0119c10║道場眾海，即說頌言：
X04n0223_p0119c11║世尊往昔修行時，見諸佛土皆圓滿，
X04n0223_p0119c12║如是所見地無盡，此道場中皆顯現。
X04n0223_p0119c13║世尊廣大神通力，舒光普雨摩尼寶，
X04n0223_p0119c14║如是寶藏散道場，其地周迴悉嚴麗，
X04n0223_p0119c15║如來福德神通力，摩尼妙寶普莊嚴，
X04n0223_p0119c16║其地及以菩提樹，遞發光音而演說。
X04n0223_p0119c17║寶燈無量從空雨，寶王間錯為嚴飾，
X04n0223_p0119c18║悉吐微妙演法音，如是地神之所現。
X04n0223_p0119c19║寶地普現妙光雲，寶炬𦦨明如電發，
X04n0223_p0119c20║寶網遐張覆其上，寶枝襍布為嚴好。
X04n0223_p0119c21║汝等普觀於此地，種種妙寶所莊嚴，
X04n0223_p0119c22║顯示眾生諸業海，令彼了知真法性。
X04n0223_p0119c23║普徧十方一切佛，所有圓滿菩提樹，
X04n0223_p0119c24║莫不皆現道場中，演說如來清淨法。
X04n0223_p0120a01║隨諸眾生心所樂，其地普出妙音聲，
X04n0223_p0120a02║如佛座上所應演，一一法門咸具說，
X04n0223_p0120a03║其地恒出妙香光，光中普演清淨音，
X04n0223_p0120a04║若有眾生堪受法，悉使得聞煩惱滅，
X04n0223_p0120a05║一一莊嚴悉圓滿，假使億劫無能說。
X04n0223_p0120a06║如來神力靡不周，是故其地皆嚴淨。
X04n0223_p0120a07║爾時，大智日勇猛慧菩薩摩訶薩，承佛威力，普觀一
X04n0223_p0120a08║切道場眾海，即說頌言：
X04n0223_p0120a09║世尊凝睟處法堂，炳然照耀宮殿中，
X04n0223_p0120a10║隨諸眾生心所樂，其身普現十方土。
X04n0223_p0120a11║如來宮殿不思議，摩尼寶藏為嚴飾，
X04n0223_p0120a12║諸莊嚴具咸光耀，佛坐其中特明顯。
X04n0223_p0120a13║摩尼為柱種種色，真金鈴鐸如雲布，
X04n0223_p0120a14║寶堦四面列成行，門闥隨方咸洞啟。
X04n0223_p0120a15║妙華繒綺莊嚴帳，寶樹枝條共嚴飾，
X04n0223_p0120a16║摩尼纓珞四面垂，智海於中湛然坐。
X04n0223_p0120a17║摩尼為網妙香幢，光𦦨燈明若雲布，
X04n0223_p0120a18║覆以種種莊嚴具，超世正知於此坐。
X04n0223_p0120a19║十方普現變化雲，其雲演說徧世間，
X04n0223_p0120a20║一切眾生悉調伏，如是皆從佛宮現。
X04n0223_p0120a21║摩尼為樹發妙華，十方所有無能匹，
X04n0223_p0120a22║三世國土莊嚴事，莫不於中現其影。
X04n0223_p0120a23║處處皆有摩尼聚，光𦦨熾然無量種。
X04n0223_p0120a24║門牖隨方相間開，棟宇莊嚴極殊麗，
X04n0223_p0120b01║如來宮殿不思議，清淨光明具眾相，
X04n0223_p0120b02║一切宮殿於中現，一一皆有如來坐，
X04n0223_p0120b03║如來宮殿無有邊，自然覺者處其中，
X04n0223_p0120b04║十方一切諸眾會，莫不向佛而來集，
X04n0223_p0120b05║爾時，不思議功德寶智印菩薩摩訶薩，承佛威力，普
X04n0223_p0120b06║觀一切道場眾海，即說頌言：
X04n0223_p0120b07║佛昔修治眾福海，一切剎土微塵數，
X04n0223_p0120b08║神通願力所出生，道場嚴淨無諸垢，
X04n0223_p0120b09║如意珠王作樹根，金剛摩尼以為身，
X04n0223_p0120b10║寶網遐施覆其上，妙香氛氳共旋遶。
X04n0223_p0120b11║樹枝嚴飾備眾寶，摩尼為榦爭聳擢，
X04n0223_p0120b12║枝條密布如重雲，佛於其下坐道場。
X04n0223_p0120b13║道場廣大不思議，其樹周迴盡彌覆，
X04n0223_p0120b14║密葉繁華相庇映，華中悉結摩尼果。
X04n0223_p0120b15║一切枝間發妙光，其光徧照道場中，
X04n0223_p0120b16║清淨熾然無有盡，以佛願力如斯現。
X04n0223_p0120b17║摩尼寶藏以為華，布影騰輝若綺雲，
X04n0223_p0120b18║帀樹垂芳無不徧，於道場中普嚴飾。
X04n0223_p0120b19║汝觀善逝道場中，蓮華寶網俱清淨，
X04n0223_p0120b20║光𦦨成輪從此現，鈴音鐸響雲間發。
X04n0223_p0120b21║十方一切國土中，所有妙色莊嚴樹，
X04n0223_p0120b22║菩提樹中無不現，佛於其下離眾垢。
X04n0223_p0120b23║道場廣大福所成，樹枝雨寶恒無盡，
X04n0223_p0120b24║寶中出現諸菩薩，悉往十方供事佛。
X04n0223_p0120c01║諸佛境界不思議，普令其樹出樂音，
X04n0223_p0120c02║如昔所集菩提道，眾會聞音咸得見，
X04n0223_p0120c03║爾時，百目蓮華髻菩薩摩訶薩，承佛威力，普觀一切
X04n0223_p0120c04║道場眾海，即說頌言：
X04n0223_p0120c05║一切摩尼出妙音，稱揚三世諸佛名，
X04n0223_p0120c06║彼佛無量神通事，此道場中皆現覩。
X04n0223_p0120c07║眾華競發如纓布，光雲流演徧十方。
X04n0223_p0120c08║菩提樹神持向佛，一心瞻仰為供養。
X04n0223_p0120c09║摩尼光𦦨悉成幢，幢中熾然發妙香，
X04n0223_p0120c10║其香普熏一切眾，是故其處皆嚴潔。
X04n0223_p0120c11║蓮華垂布金色光，其光演佛妙聲雲，
X04n0223_p0120c12║普蔭十方諸剎土，永息眾生煩惱熱。
X04n0223_p0120c13║菩提樹王自在力，常放光明極清淨，
X04n0223_p0120c14║十方眾會無有邊，莫不影現道場中。
X04n0223_p0120c15║寶枝光𦦨若明燈，其光演音宣大願，
X04n0223_p0120c16║如佛往昔於諸有，本所修行皆具說，
X04n0223_p0120c17║樹下諸神剎塵數，悉共依於此道場，
X04n0223_p0120c18║各各如來道樹前，念念宣揚解脫門。
X04n0223_p0120c19║世尊往昔修諸行，供養一切諸如來，
X04n0223_p0120c20║本所修行及名聞，摩尼寶中皆悉現。
X04n0223_p0120c21║道場一切出妙音，其音廣大徧十方，
X04n0223_p0120c22║若有眾生堪受法，莫不調伏令清淨，
X04n0223_p0120c23║如來往昔普修治，一切無量莊嚴事，
X04n0223_p0120c24║十方一切菩提樹，一一莊嚴無量種，
X04n0223_p0121a01║爾時，金𦦨圓滿光菩薩摩訶薩，承佛威力，普觀一切
X04n0223_p0121a02║道場眾海，即說頌言：
X04n0223_p0121a03║佛昔修習菩提行，於諸境界解明了，
X04n0223_p0121a04║處與非處淨無疑，此是如來初智力。
X04n0223_p0121a05║如昔等觀諸法性，一切業海皆明徹，
X04n0223_p0121a06║如是今於光網中，普徧十方能具演。
X04n0223_p0121a07║往劫修治大方便，隨眾生根而化誘，
X04n0223_p0121a08║普使眾會心清淨，故佛能成根智力。
X04n0223_p0121a09║如諸眾生解不同，欲樂諸行各差別，
X04n0223_p0121a10║隨其所應為說法，佛以智力能如是。
X04n0223_p0121a11║普盡十方諸剎海，所有一切眾生界，
X04n0223_p0121a12║佛智平等如虗空，悉能顯現毛孔中，
X04n0223_p0121a13║一切處行佛盡知，一念三世畢無餘。
X04n0223_p0121a14║十方剎劫眾生時，悉能開示令現了。
X04n0223_p0121a15║禪定解脫力無邊，三昧方便亦復然，
X04n0223_p0121a16║佛為示現令歡喜，普使滌除煩惱闇。
X04n0223_p0121a17║佛智無礙包三世，剎那悉現毛孔中，
X04n0223_p0121a18║佛法國土及眾生，所現皆由隨念力，
X04n0223_p0121a19║佛眼廣大如虗空，普見法界盡無餘，
X04n0223_p0121a20║無礙地中無等用，彼眼無量佛能演。
X04n0223_p0121a21║一切眾生具諸結，所有隨眠與習氣，
X04n0223_p0121a22║如來出現徧世間，悉以方便令除滅，
X04n0223_p0121a23║爾時，法界普音菩薩摩訶薩，承佛威力，普觀一切道
X04n0223_p0121a24║場眾會海已，即說頌言：
X04n0223_p0121b01║佛威神力徧十方，廣大示現無分別，
X04n0223_p0121b02║大菩提行波羅蜜，昔所滿足皆令見。
X04n0223_p0121b03║昔於眾生起大悲，修行布施波羅蜜，
X04n0223_p0121b04║以是其身最殊妙，能令見者生歡喜。
X04n0223_p0121b05║昔在無邊大劫海，修治淨戒波羅蜜，
X04n0223_p0121b06║故獲淨身徧十方，普滅世間諸重苦。
X04n0223_p0121b07║往昔修行忍清淨，信解真實無分別，
X04n0223_p0121b08║是故色相皆圓清，普放光明照十方。
X04n0223_p0121b09║往昔勤修多劫海，能轉眾生深重障，
X04n0223_p0121b10║故能分身徧十方，悉現菩提樹王下。
X04n0223_p0121b11║佛久修行無量劫，禪定大海普清淨，
X04n0223_p0121b12║故令見者心歡喜，煩惱障垢悉除滅。
X04n0223_p0121b13║如來往修諸行海，具足般若波羅蜜，
X04n0223_p0121b14║是故舒光普照明，克殄一切愚癡暗。
X04n0223_p0121b15║種種方便化眾生，令所修治悉成就。
X04n0223_p0121b16║一切十方皆徧往，無邊際劫不休息，
X04n0223_p0121b17║佛昔修行大劫海，淨治諸願波羅蜜，
X04n0223_p0121b18║是故出現徧世間，盡未來際救眾生。
X04n0223_p0121b19║佛無量劫廣修治，一切法力波羅蜜，
X04n0223_p0121b20║由是能成自然力，普現十方諸國土。
X04n0223_p0121b21║佛昔修治普門智，一切智性如虗空，
X04n0223_p0121b22║是故得成無礙力，舒光普照十方剎。
X04n0223_p0121b23║爾時，雲音淨月菩薩摩訶薩，承佛威力，普觀一切道
X04n0223_p0121b24║場眾會海已，即說頌言：
X04n0223_p0121c01║神通境界等虗空，十方眾生靡不見。
X04n0223_p0121c02║如昔修行所成地，摩尼果中咸具說。
X04n0223_p0121c03║清淨勤修無量劫，入於初地極歡喜。
X04n0223_p0121c04║出生法界廣大智，普見十方無量佛，
X04n0223_p0121c05║一切法中離垢地，等眾生數持淨戒，
X04n0223_p0121c06║已於多劫廣修行，供養無邊諸佛海。
X04n0223_p0121c07║積集福德發光地，奢摩他藏堅固忍，
X04n0223_p0121c08║法雲廣大悉已聞，摩已果中如是說。
X04n0223_p0121c09║𦦨海慧明無等地，善了境界起慈悲。
X04n0223_p0121c10║一切國土平等身，如佛所治皆演暢，
X04n0223_p0121c11║普藏等門難勝地，動寂相順無違反，
X04n0223_p0121c12║佛法境界悉平等，如佛所淨皆能說，
X04n0223_p0121c13║廣大修行慧海地，一切法門咸徧了。
X04n0223_p0121c14║普現國土如虗空，樹中演暢此法音。
X04n0223_p0121c15║周徧法界虗空身，普照眾生智慧燈。
X04n0223_p0121c16║一切方便皆清淨，昔所遠行今具演。
X04n0223_p0121c17║一切願行所莊嚴，無量剎海皆清淨，
X04n0223_p0121c18║所有分別無能動，此無等地咸宣說。
X04n0223_p0121c19║無量境界神通力，善入教法光明力，
X04n0223_p0121c20║此是清淨善慧地，劫海所行皆備闡，
X04n0223_p0121c21║法雲廣大第十地，含藏一切徧虗空，
X04n0223_p0121c22║諸佛境界聲中演，此聲是佛威神力。
X04n0223_p0121c23║爾時，善勇猛光幢菩薩摩訶薩，承佛威力，普觀一切
X04n0223_p0121c24║道場眾會海已，即說頌言：
X04n0223_p0122a01║無量眾生處會中，種種信解心清淨，
X04n0223_p0122a02║悉能悟入如來智，了達一切莊嚴境。
X04n0223_p0122a03║各起淨願修諸行，悉曾供養無量佛。
X04n0223_p0122a04║能見如來真實體，及以一切諸神變，
X04n0223_p0122a05║或有能見佛法身，無等無礙普周徧，
X04n0223_p0122a06║所有無邊諸法性，悉入其身無不盡。
X04n0223_p0122a07║或有見佛妙色身，無邊色相光熾然，
X04n0223_p0122a08║隨諸眾生解不同，種種變現十方中。
X04n0223_p0122a09║或見無礙智慧身，三世平等如虗空，
X04n0223_p0122a10║普隨眾生心樂轉，種種差別皆令見。
X04n0223_p0122a11║或有能了佛音聲，普徧十方諸國土，
X04n0223_p0122a12║隨諸眾生所應解，為出言音無障礙。
X04n0223_p0122a13║或見如來種種光，種種照耀徧世間，
X04n0223_p0122a14║或有於佛光明中，復見諸佛現神通，
X04n0223_p0122a15║或有見佛海雲光，從毛孔出色熾然，
X04n0223_p0122a16║示現往昔修行道，令生深信入佛智。
X04n0223_p0122a17║或見佛相福莊嚴，及見此福所從生，
X04n0223_p0122a18║往昔修行諸度海，皆佛相中明了見，
X04n0223_p0122a19║如來功德不可量，充滿法界無邊際，
X04n0223_p0122a20║及以神通諸境界，以佛力故能宣說。
X04n0223_p0122a21║爾時，華藏莊嚴世界海，以佛神力，其地一切六種、十
X04n0223_p0122a22║八相震動。所謂：動、徧動、普徧動，起、徧起、普徧起，踊、徧
X04n0223_p0122a23║踊、普徧踊，震、徧震、普徧震，吼、徧吼、普徧吼，擊、徧擊、普
X04n0223_p0122a24║徧擊。此諸世主，一一皆現不思議諸供養雲，雨於如
X04n0223_p0122b01║來道場眾海。所謂：一切香華莊嚴雲、一切摩尼妙飾
X04n0223_p0122b02║雲、一切寶𦦨華網雲、無邊種類摩尼寶圓光雲、一切
X04n0223_p0122b03║眾色寶真珠藏雲、一切寶栴檀香雲、一切寶蓋雲、清
X04n0223_p0122b04║淨妙聲摩尼王雲、日光摩尼纓珞輪雲、一切寶光明
X04n0223_p0122b05║藏雲、一切各別莊嚴具雲。如是等諸供養雲，其數無
X04n0223_p0122b06║量，不可思議。此諸世主，一一皆現如是供養雲，雨於
X04n0223_p0122b07║如來道場眾海，靡不周徧。如此世界中，一一世主，心
X04n0223_p0122b08║生歡喜，如是供養；其華藏莊嚴世界海中，一切世界
X04n0223_p0122b09║所有世主，悉亦如是而為供養。其一切世界中，悉有
X04n0223_p0122b10║如來坐於道場，一一世主，各各信解，各各所緣，各各
X04n0223_p0122b11║三昧方便門，各各修習助道法，各各成就，各各歡喜，
X04n0223_p0122b12║各各趣入，各各悟解諸法門，各各入如來神通境界，
X04n0223_p0122b13║各各入如來力境界，各各入如來解脫門。如於此華
X04n0223_p0122b14║藏世界海，十方盡法界、虗空界，一切世界海中，悉亦
X04n0223_p0122b15║如是。
X04n0223_p0122b16║【論】從爾時，華藏莊嚴世界海已下，有二十一行經
X04n0223_p0122b17║（三百六十二言，今十八行半），明動地興供。於此一段經文，其意
X04n0223_p0122b18║有七：一、明舉世界之名；二、推佛神力，地六震動；三、
X04n0223_p0122b19║世主興供歡喜；四、明以此例同多土；五、明佛徧興
X04n0223_p0122b20║於世；六、明世主各隨自解；七、明法會興供，普同十
X04n0223_p0122b21║方。問曰：何為地動？答曰：其地動大意有五：一、此會
X04n0223_p0122b22║大眾得道；二、智人出現；三、智人去世；四、世間災變；
X04n0223_p0122b23║五、得道歡悅。此明大眾獲益歡悅，故地動。推佛神
X04n0223_p0122b24║力者，明師弟之敬，推德於上。問曰：何故於此段中
X04n0223_p0122c01║地動興供？答曰：為至此中一段，明初會中常隨佛
X04n0223_p0122c02║眾，當境之內神天眾，及如來座內古今諸佛同因
X04n0223_p0122c03║眾，菩提樹內流光眾，并如來宮殿內大悲眾，如是
X04n0223_p0122c04║當佛自眾來集，復得益及賀佛出興，心歡喜故，眾
X04n0223_p0122c05║心喜動故，地亦隨心動故。此明初會當境之內大
X04n0223_p0122c06║集一終，然後面門放光，普集他土，亦來此會。此是
X04n0223_p0122c07║無自他中他也，以明化儀主伴。此乃龍行雲應，法
X04n0223_p0122c08║事合然，為化眾生，軌模如是。以真法性，塵剎普周，
X04n0223_p0122c09║一剎那之中，三世同際。還以一多相容不同門，該
X04n0223_p0122c10║括如是放光集眾意，令知佛境界，相參無二。已上
X04n0223_p0122c11║是初成正覺，顯示五位行門，一終因果。此一部之
X04n0223_p0122c12║經，總有六重因果。一從世主妙嚴品，及至華藏世
X04n0223_p0122c13║果品五品經，明初成正覺，顯示五位行門報得，及
X04n0223_p0122c14║示現入法一重因果。二毗盧遮那品，是古佛因果，
X04n0223_p0122c15║引古證今，明佛佛相襲，道不虗來。三第二會普光
X04n0223_p0122c16║明殿，顯示十信因果。四從須彌之頂，直至離世間
X04n0223_p0122c17║品，顯菩薩證修因果。五入法界品，明古今本法不
X04n0223_p0122c18║思議因果。此是一切諸佛共所乘宗，為一切佛之
X04n0223_p0122c19║本體，眾生同具，只為迷之。六覺城東會，明顯示菩
X04n0223_p0122c20║薩利生行門，善知識攝生形狀法則，進修因果。若
X04n0223_p0122c21║但說其法，在行猶迷。此經設教，及行證修，前後六
X04n0223_p0122c22║度，總舉解行證修因果，令使啟蒙易解，不滯其功。
X04n0223_p0122c23║
X04n0223_p0122c24║大方廣佛新華嚴經合論卷第十七
X04n0223_p0123a01║
X04n0223_p0123a02║音切
X04n0223_p0123a03║基（居之切。）陛（傍禮切。）牖（焉久切。）跏（加音。）趺（夫音。）綺（去倚切。）麗（郎計切。）
X04n0223_p0123a04║填（田音。）瑩（烏定切。）凝（魚陵切。）睟（宣醉切。）炳（彼永切。）鈴（令音。）鐸（徒各切。）
X04n0223_p0123a05║闥（他達切。）繒（疾陵切。）棟（都弄切。）𣱦（符分切。）聳（息勇切。）擢
X04n0223_p0123a06║（直角切。）覆（敷救切。）庇（𢍉至切。）暎（於敬切。）響（許兩切。）競（渠敬切。）薰（許云
X04n0223_p0123a07║切。）狐（戶吳切。）遞（特計切。）模（莫胡切。）總（作孔切。）