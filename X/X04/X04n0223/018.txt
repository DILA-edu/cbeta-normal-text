X04n0223_p0123a08║
X04n0223_p0123a09║
X04n0223_p0123a10║
X04n0223_p0123a11║大方廣佛新華嚴經合論卷第十八
X04n0223_p0123a12║唐于闐國三藏沙門實叉難陀譯經
X04n0223_p0123a13║唐太原方山長者李通玄造論
X04n0223_p0123a14║唐福州開元寺沙門志寧釐經合論
X04n0223_p0123a15║如來現相品第二
X04n0223_p0123a16║【論】釋此一品，義分為三：一、釋品名目，二、釋品來意，
X04n0223_p0123a17║三、隨文釋義。一、釋品名目者，此品何故名現相品？
X04n0223_p0123a18║為諸菩薩神天眾皆悉已集，嘿思心念，請法問有
X04n0223_p0123a19║三十七問。如來知念，即於面門舒光現相，及集十
X04n0223_p0123a20║方眾，答前所問。此品之內，如來兩度放光：齒光告
X04n0223_p0123a21║眾令集，毫光示法令信，佛境界及所行因果行門。
X04n0223_p0123a22║又諸來菩薩毛孔放光，通為三度放光故。又集十
X04n0223_p0123a23║方眾海佛境界相、菩薩境界相，答前眾所問，故名
X04n0223_p0123a24║現相品。此經表法及集眾，如來放光，前後總十度
X04n0223_p0123b01║放光故：一、面門齒光，集他方之眾；二、眉間毫光，示
X04n0223_p0123b02║果成因；三、足下輪中放光，成十信；四、帝釋宮中，足
X04n0223_p0123b03║指端放光，集眾入道，成十住位；五、夜摩天宮，足趺
X04n0223_p0123b04║上放光，成十行門；六、兜率天宮，膝上放光，成十迴
X04n0223_p0123b05║向；七、他化天宮，眉間毫相放光，成十地；八、如來出
X04n0223_p0123b06║現品，眉間放光，入文殊頂；九、口中放光，入普賢口，
X04n0223_p0123b07║令此二人問答如來出現始終因果道理；十、法界
X04n0223_p0123b08║品中，放眉間光，名普照三世法界門。是為十。如隨
X04n0223_p0123b09║好光明功德品，常放光明，隨根普照，此光非獨緣
X04n0223_p0123b10║五位進修表法也，是常依根攝化光也。二、釋品來
X04n0223_p0123b11║意者，此品為前世間主等默念三十七問，此品放
X04n0223_p0123b12║光集眾，示其法相，答前眾所問三十七法，此品故
X04n0223_p0123b13║來。三、隨文釋義者，復分為二：一、長科經意；二、科其
X04n0223_p0123b14║當品。一、長科經意者，自此現相品乃至普賢三昧
X04n0223_p0123b15║品、世界成就品、華藏世界品、毗盧遮那品，此五品
X04n0223_p0123b16║經總是答前三十七問，明舉果勸修，分二科。其當
X04n0223_p0123b17║品者，於此當品，其意有四：
X04n0223_p0123b18║【經】爾時，諸菩薩及一切世間主，作是思惟：云何是諸
X04n0223_p0123b19║佛地？云何是諸佛境界？云何是諸佛加持？云何是諸
X04n0223_p0123b20║佛所行？云何是諸佛力？云何是諸佛無所畏？云何是
X04n0223_p0123b21║諸佛三昧？云何是諸佛無能攝取？云何是諸佛眼？云
X04n0223_p0123b22║何是諸佛耳？云何是諸佛鼻？云何是諸佛舌？云何是
X04n0223_p0123b23║諸佛身？云何是諸佛意？云何是諸佛身光？云何是諸
X04n0223_p0123b24║佛光明？云何是諸佛聲？云何是諸佛智？唯願世尊，哀
X04n0223_p0123c01║愍我等，開示演說！又十方世界海一切諸佛，皆為諸
X04n0223_p0123c02║菩薩說世界海、眾生海、佛海、佛波羅蜜海、佛解脫海、
X04n0223_p0123c03║佛變化海、佛演說海、佛名號海、佛壽量海，及一切菩
X04n0223_p0123c04║薩誓願海、一切菩薩發趣海、一切菩薩助道海、一切
X04n0223_p0123c05║菩薩乘海、一切菩薩行海、一切菩薩出離海、一切菩
X04n0223_p0123c06║薩神通海、一切菩薩波羅蜜海、一切菩薩地海、一切
X04n0223_p0123c07║菩薩智海。願佛世尊，亦為我等如是而說！爾時，諸菩
X04n0223_p0123c08║薩威神力故，於一切供養具雲中，自然出音，而說頌
X04n0223_p0123c09║言：
X04n0223_p0123c10║無量劫中修行滿，菩提樹下成正覺。
X04n0223_p0123c11║為度眾生普現身，如雲充徧盡未來。
X04n0223_p0123c12║眾生有疑皆使斷，廣大信解悉令發，
X04n0223_p0123c13║無邊際苦普使除，諸佛安樂咸令證。
X04n0223_p0123c14║菩薩無數等剎塵，俱來此會同瞻仰。
X04n0223_p0123c15║願隨其意所應受，演說妙法除疑惑。
X04n0223_p0123c16║云何了知諸佛地？云何觀察如來境？
X04n0223_p0123c17║佛所加持無有邊，願示此法令清淨。
X04n0223_p0123c18║云何是佛所行處，而以智慧能明入？
X04n0223_p0123c19║佛力清淨廣無邊，為諸菩薩應開示。
X04n0223_p0123c20║云何廣大諸三昧？云何淨治無畏法？
X04n0223_p0123c21║神通力用不可量，願隨眾生心樂說。
X04n0223_p0123c22║諸佛法王如世主，所行自在無能制，
X04n0223_p0123c23║及餘一切廣大法，為利益故當開演。
X04n0223_p0123c24║佛眼云何無有量？耳、鼻、舌、身亦復然？
X04n0223_p0124a01║意無有量復云何？願示能知此方便。
X04n0223_p0124a02║如諸剎海眾生海，法界所有安立海，
X04n0223_p0124a03║及諸佛海亦無邊，願為佛子咸開暢。
X04n0223_p0124a04║永出思議眾度海，普入解脫方便海。
X04n0223_p0124a05║所有一切法門海，此道場中願宣說。
X04n0223_p0124a06║【論】第一、從爾時諸菩薩及一切世間主已下一段，
X04n0223_p0124a07║長行并偈頌是世主請法分。義分為三：一、從爾時
X04n0223_p0124a08║已下至唯願世尊哀愍我等，於中長行有八行半
X04n0223_p0124a09║經，純請十八種佛法；二、又十方世界海已下有六
X04n0223_p0124a10║行半經，問佛海、菩薩海有十九問，通為三十七問；
X04n0223_p0124a11║三、願佛世尊已下可兩行經，明菩薩神力故，一切
X04n0223_p0124a12║供具放光，光中說頌。請佛斷疑分第一。從初爾時
X04n0223_p0124a13║諸菩薩及一切世間主作是思惟，明心念嘿請。云
X04n0223_p0124a14║何是諸佛地？法界不思議地是佛地故。下文云：法
X04n0223_p0124a15║性如虗空，諸佛於中住。此為如來地也。云何是諸
X04n0223_p0124a16║佛境界？如下經云：如來處此菩提座，一毛示現多
X04n0223_p0124a17║剎海，一一毛現悉亦然。此是如來之境界。又法界
X04n0223_p0124a18║是如來境界。云何是諸佛加持？下如來加普賢菩
X04n0223_p0124a19║薩入於三昧，說佛持故。云何是諸佛所行？經云：無
X04n0223_p0124a20║礙行是如來行。又普賢行是一切諸佛共所行行
X04n0223_p0124a21║故。云何是諸佛力？經云：如來有處非處，十種力是。
X04n0223_p0124a22║云何是諸佛無所畏？如來無五怖畏及四無畏是。
X04n0223_p0124a23║云何是諸佛無能攝取？如來無性妙智是無能攝
X04n0223_p0124a24║取。云何是諸佛眼？知一切法智、知一切眾生根智，
X04n0223_p0124b01║名一切種智，是佛眼故。又此經下文說十眼等是。
X04n0223_p0124b02║又如十身相海云：如來眼有大人相，名自在普見
X04n0223_p0124b03║雲。云何是諸佛耳？如法界品云：一切諸佛有無障
X04n0223_p0124b04║礙耳，悉能解了一切音聲。云何是諸佛鼻？如來鼻
X04n0223_p0124b05║有大人相，名一切神通智慧，於中出現無量化佛，
X04n0223_p0124b06║坐寶蓮華，往諸世界。云何是諸佛舌？如下經云：如
X04n0223_p0124b07║來舌有大人相，名示現音聲影像雲。云何是諸佛
X04n0223_p0124b08║身？下文云：諸佛同法身，無依無差別。又佛身充滿
X04n0223_p0124b09║於法界，普現一切眾生前。云何是諸佛意？如來出
X04n0223_p0124b10║現品云：云何知如來、應、正等覺心？佛子！如來心、意、
X04n0223_p0124b11║識無量，俱不可得，但智無量，故知如來心。云何是
X04n0223_p0124b12║諸佛身光？如來隨好常光，隨根照物，普周法界。云
X04n0223_p0124b13║何是諸佛光明？光有二種：一、教光；二、如此經光明
X04n0223_p0124b14║覺品是，及前後十度表法光明是。云何是諸佛智？
X04n0223_p0124b15║一切智、一切種種分別智是。又如下文：如來甚深
X04n0223_p0124b16║智，普入於法界，能隨三世轉，與世為明導。此已上
X04n0223_p0124b17║問十八種法竟。第二、經云：唯願世尊哀愍我等，有
X04n0223_p0124b18║三句經文結請佛說。十九種海、經云：一切諸佛皆
X04n0223_p0124b19║為諸菩薩說世界海。總舉問竟。眾生海。釋曰：如世
X04n0223_p0124b20║間眾生廣多如海故。佛海、經云：如來安處菩提座，
X04n0223_p0124b21║一毛示現多剎海，一一毛現悉亦然，如是普周於
X04n0223_p0124b22║法界。佛波羅蜜海、十波羅蜜徧一切菩薩行故。佛
X04n0223_p0124b23║解脫海、如來法身是佛解脫，又智慧解脫乃至五
X04n0223_p0124b24║分法身、戒、定、慧、解脫、解脫知見等是。佛變化海、如
X04n0223_p0124c01║下文：無體無住處，亦無生可得，無相亦無形，所現
X04n0223_p0124c02║皆如影。又一切剎土微塵數，常現身雲悉充滿。又
X04n0223_p0124c03║云：於一佛身上，化為無量身。佛演說海，下文：一一
X04n0223_p0124c04║毛孔中，光網徧十方，演佛妙音聲，調彼難調者。又：
X04n0223_p0124c05║一音徧諸根故，然如來音聲不從心出、不從身出。
X04n0223_p0124c06║佛名號海，如下名號品是如來名號等一切眾生
X04n0223_p0124c07║心也。佛壽量海，如下文：佛身如影現，生滅不可得
X04n0223_p0124c08║是。佛壽量海，又下文壽量品是。及一切菩薩誓願
X04n0223_p0124c09║海，淨行品等是，又十迴向品中大願是。一切菩薩
X04n0223_p0124c10║發趣海，如下文云：此會諸佛子，善修眾智慧，其人
X04n0223_p0124c11║已能入，如斯方便門。又下文云：從地而得地，住於
X04n0223_p0124c12║力地中，億劫勤修行，所獲法如是。明從地而得地
X04n0223_p0124c13║者，不離真法界自體清淨性地而行，進修十住、十
X04n0223_p0124c14║行等法，故云從地而得地。又十行品是十發趣加
X04n0223_p0124c15║行成就，令菩提心智悲純熟故。一切菩薩助道海，
X04n0223_p0124c16║三十七助道品是觀身、受、心、法為首。一切菩薩乘
X04n0223_p0124c17║海，乘如來乘、不思議乘、法界乘是。乃至八萬四千
X04n0223_p0124c18║乘等一切菩薩行海，普賢行是，如下經云：如是分
X04n0223_p0124c19║身智境界，普賢行中能建立。一切菩薩出離海，如
X04n0223_p0124c20║五位中加行方便是，如下經云：此會諸菩薩，入佛
X04n0223_p0124c21║難思地，一一皆能見，一切佛神力。又下文云：普賢
X04n0223_p0124c22║諸行願，修治已明潔，能於一切剎，普見佛神變。身
X04n0223_p0124c23║住一切處，一切皆平等，智能如是行，入佛之境界。
X04n0223_p0124c24║一切菩薩神通海，如下十方佛剎來集菩薩眾，及
X04n0223_p0125a01║毛孔出眾，隨行利生等事是。又下十通品亦是。又
X04n0223_p0125a02║下文一一佛剎中，往詣悉無餘，見佛神通力，入佛
X04n0223_p0125a03║所行處。一切菩薩波羅蜜海，如下經中十方來集
X04n0223_p0125a04║大眾，身諸毛孔各出十佛世界微塵數光，一一光
X04n0223_p0125a05║出十佛世界微塵數菩薩，悉能徧入一切法界諸
X04n0223_p0125a06║安立海，教化眾生，廣如經具說，是波羅蜜海也。此
X04n0223_p0125a07║是與發心者作普賢樣。一切菩薩地海，如下經云
X04n0223_p0125a08║從地而得地是也。又十地品是答。又如來地是菩
X04n0223_p0125a09║薩地，如下經云此會諸菩薩，入佛難思地。一切菩
X04n0223_p0125a10║薩智海，根本智是如來智，於根本智起差別智，教
X04n0223_p0125a11║化眾生，是菩薩智海，乃至十無盡智是也。唯願世
X04n0223_p0125a12║尊已下三句，總結勸請。准例十方諸佛既說，今佛
X04n0223_p0125a13║世尊亦合同說。又爾時已下四句，明供具說頌。已
X04n0223_p0125a14║上三十七問，向下至毗盧遮那品已來，有三種答
X04n0223_p0125a15║前所問：一、如下齒間放光集眾現相神通答；二、如
X04n0223_p0125a16║下眉間毫光出眾現相，及十菩薩偈頌答；三、普賢
X04n0223_p0125a17║入定出定，以言詮示佛業、眾生業因果，古今相襲
X04n0223_p0125a18║答。如世界成就品，菩薩眾生染淨報業，答前三十
X04n0223_p0125a19║七問，佛海、菩薩行海不離其中。又說華藏莊嚴世
X04n0223_p0125a20║界海，說佛報得所居之土，答前三十七問，佛境界
X04n0223_p0125a21║海、眾生海、菩薩行海、波羅蜜海總不離其中。又說
X04n0223_p0125a22║古往毗盧遮那品，是引古印今，令眾生信，承襲不
X04n0223_p0125a23║斷，法不虗來。若古無舊跡，今從何得？以是義故，引
X04n0223_p0125a24║古佛用印今時成信。從此初會一會至毗盧遮那
X04n0223_p0125b01║品，六品經總明舉果勸修。信他已成佛者，果德悲
X04n0223_p0125b02║智境界行、普賢行及報得莊嚴身土分。從佛名號
X04n0223_p0125b03║品重問二十八問，即是舉古佛果門，令今世及未
X04n0223_p0125b04║來發心者，自信自心佛果與古佛果不異，及菩薩
X04n0223_p0125b05║十信、十住、十行、十迴向、十地、十一地佛，眼、耳、鼻、舌、
X04n0223_p0125b06║身、意不異，故信自今修不異古法。有此二十八種
X04n0223_p0125b07║不異之法，具如佛名號品所問。二十八問之法，今
X04n0223_p0125b08║古不異，令初發心者應如是依古證修，使令道不
X04n0223_p0125b09║謬故。直至法界品，總是其答所問之法故。若依五
X04n0223_p0125b10║位法上，有一百一十重佛果、菩薩行，古今不異。若
X04n0223_p0125b11║通信位，即一百二十重古今佛，因果不異，至位方
X04n0223_p0125b12║明。三、從供具雲中出音說二十行頌，於中義分為
X04n0223_p0125b13║四：初兩行頌歎佛行滿成佛，行徧三世；次兩行頌
X04n0223_p0125b14║明勸佛為眾除疑得證；次兩行頌明大眾已集，勸
X04n0223_p0125b15║請除疑；次云何已下十四行頌明重頌前三十七
X04n0223_p0125b16║問。問曰：大眾何不以言自問？因何嘿念致疑？何不
X04n0223_p0125b17║自以言讚勸請？云何供具雲出音請佛？答曰：明佛
X04n0223_p0125b18║得法界心，與一切眾生同心故。以心不異故，知彼
X04n0223_p0125b19║心疑。供具說頌者，明一切法總法界體也。法界不
X04n0223_p0125b20║思議，一切法不思議故，明聖眾心境無二故。凡夫
X04n0223_p0125b21║迷法界，自見心境有二故，顛倒生也。
X04n0223_p0125b22║【經】爾時，世尊知諸菩薩心之所念，即於面門眾齒之
X04n0223_p0125b23║間，放佛剎微塵數光明。所謂：眾寶華徧照光明、出種
X04n0223_p0125b24║種音莊嚴法界光明、垂布微妙雲光明、十方佛坐道
X04n0223_p0125c01║場現神變光明、一切寶𦦨雲蓋光明、充滿法界無礙
X04n0223_p0125c02║光明、徧莊嚴一切佛剎光明、迥建立清淨金剛寶幢
X04n0223_p0125c03║光明、普莊嚴菩薩眾會道場光明、妙音稱揚一切佛
X04n0223_p0125c04║名號光明。如是等佛剎微塵數，一一復有佛剎微塵
X04n0223_p0125c05║數光明以為眷屬。其光悉具眾妙寶色，普照十方各
X04n0223_p0125c06║一億佛剎微塵數世界海。彼世界海諸菩薩眾，於光
X04n0223_p0125c07║明中，各得見此華藏莊嚴世界海。以佛神力，其光於
X04n0223_p0125c08║彼一切菩薩眾會之前，而說頌言：
X04n0223_p0125c09║無量劫中修行海，供養十方諸佛海，
X04n0223_p0125c10║化度一切眾生海，今成妙覺徧照尊。
X04n0223_p0125c11║毛孔之中出化雲，光明普照於十方，
X04n0223_p0125c12║應受化者咸開覺，令趣菩提淨無礙。
X04n0223_p0125c13║佛昔往來諸趣中，教化成熟諸羣生，
X04n0223_p0125c14║神通自在無邊量，一念皆令得解脫。
X04n0223_p0125c15║摩尼妙寶菩提樹，種種莊嚴悉殊特，
X04n0223_p0125c16║佛於其下成正覺，放大光明普威耀，
X04n0223_p0125c17║大音震吼徧十方，普為弘宣寂滅法。
X04n0223_p0125c18║隨諸眾生心所樂，種種方便令開曉。
X04n0223_p0125c19║往修諸度皆圓滿，等於千剎微塵數，
X04n0223_p0125c20║一切諸力悉已成，汝等應往同瞻禮。
X04n0223_p0125c21║十方佛子等剎塵，悉共歡喜而來集，
X04n0223_p0125c22║已雨諸雲為供養，今在佛前專覲仰。
X04n0223_p0125c23║如來一音無有量，能演契經深大海，
X04n0223_p0125c24║普雨妙法應羣心，彼兩足尊宜往見。
X04n0223_p0126a01║三世諸佛所有願，菩提樹下皆宣說。
X04n0223_p0126a02║一剎那中悉現前，汝可速詣如來所。
X04n0223_p0126a03║毗盧遮那大智海，面門舒光無不見，
X04n0223_p0126a04║今待眾集將演音，汝可往觀聞所說。
X04n0223_p0126a05║【論】第二、從爾時，世尊知諸菩薩心之所念已下，有
X04n0223_p0126a06║一段長行并一偈頌，是如來放齒光，十方告眾，令
X04n0223_p0126a07║眾咸集現法，答前所問分。於此分中，大意有十：一、
X04n0223_p0126a08║如來知眾心念有疑；二、齒光普照；三、其光有十名；
X04n0223_p0126a09║四、明光具眷屬；五、陳光色相；六、明光照遠近；七、明
X04n0223_p0126a10║大眾蒙光，彼此相見；八、明光徧他方眾會；九、明光
X04n0223_p0126a11║能出聲告眾；十、明十方之眾聞告咸來。問曰：何故
X04n0223_p0126a12║如來面門齒間出光告眾？答曰：面門及齒明，言音
X04n0223_p0126a13║出於中，故於中出光。今欲答眾所疑，普告十方佛
X04n0223_p0126a14║土大眾來集示法，答前三十七問中云何是諸佛
X04n0223_p0126a15║地、佛境界、佛加持、佛行、佛力等，故須口中齒間放
X04n0223_p0126a16║光。光者，除暗義。又答前云何是佛光明，除現在、未
X04n0223_p0126a17║來眾心疑暗故。口齒者，吐納言音，說法表告之所
X04n0223_p0126a18║由也，故於中出光。於此光明，說其二十行頌。於中
X04n0223_p0126a19║大意，歎如來道滿，利生光明，出音告眾，令集聞法。
X04n0223_p0126a20║【經】爾時，十方世界海一切眾會，蒙佛光明所開覺已，
X04n0223_p0126a21║各共來詣毗盧遮那如來所，親近供養。所謂：此華藏
X04n0223_p0126a22║莊嚴世界海東，次有世界海，名：清淨光蓮華莊嚴。彼
X04n0223_p0126a23║世界種中，有國土，名：摩尼纓珞金剛藏，佛號：法水覺
X04n0223_p0126a24║虗空無邊王。於彼如來大眾海中，有菩薩摩訶薩，名：
X04n0223_p0126b01║觀察勝法蓮華幢，與世界海微塵數諸菩薩俱，來詣
X04n0223_p0126b02║佛所，各現十種菩薩身相雲，徧滿虗空而不散滅；復
X04n0223_p0126b03║現十種雨一切寶蓮華光明雲，復現十種須彌寶峯
X04n0223_p0126b04║雲，復現十種日輪光雲，復現十種寶華纓珞雲，復現
X04n0223_p0126b05║十種一切音樂雲，復現十種粖香樹雲，復現十種塗
X04n0223_p0126b06║香燒香眾色相雲，復現十種一切香樹雲，如是等世
X04n0223_p0126b07║界海微塵數諸供養雲，悉徧虗空而不散滅。現是雲
X04n0223_p0126b08║已，向佛作禮，以為供養。即於東方，各化作種種華光
X04n0223_p0126b09║明藏師子之座，於其座上，結跏趺坐。此華藏世界海
X04n0223_p0126b10║南，次有世界海，名：一切寶月光明莊嚴藏。彼世界種
X04n0223_p0126b11║中，有國土，名：無邊光圓滿莊嚴，佛號：普智光明德須
X04n0223_p0126b12║彌王。於彼如來大眾海中，有菩薩摩訶薩，名：普照法
X04n0223_p0126b13║海慧，與世界海微塵數諸菩薩俱，來詣佛所，各現十
X04n0223_p0126b14║種一切莊嚴光明藏摩尼王雲，徧滿虗空而不散滅；
X04n0223_p0126b15║復現十種雨一切寶莊嚴具普照耀摩尼王雲，復現
X04n0223_p0126b16║十種寶𦦨熾然稱揚佛名號摩尼王雲，復現十種說
X04n0223_p0126b17║一切佛法摩尼王雲，復現十種眾妙樹莊嚴道場摩
X04n0223_p0126b18║尼王雲，復現十種寶光普照現眾化佛摩尼王雲，復
X04n0223_p0126b19║現十種普現一切道場莊嚴像摩尼王雲，復現十種
X04n0223_p0126b20║密𦦨燈說諸佛境界摩尼王雲，復現十種不思議佛
X04n0223_p0126b21║剎宮殿像摩尼王雲，復現十種普現三世佛身像摩
X04n0223_p0126b22║尼王雲，如是等世界海微塵數摩尼王雲，悉徧虗空
X04n0223_p0126b23║而不散滅。現是雲已，向佛作禮，以為供養。即於南方，
X04n0223_p0126b24║各化作帝青寶閻浮檀金蓮華藏師子之座，於其座
X04n0223_p0126c01║上，結跏趺坐。此華藏世界海西，次有世界海，名：可愛
X04n0223_p0126c02║樂寶光明。彼世界種中，有國土，名：出生上妙資身具，
X04n0223_p0126c03║佛號：香𦦨功德寶莊嚴。於彼如來大眾海中，有菩薩
X04n0223_p0126c04║摩訶薩，名：月光香𦦨普莊嚴，與世界海微塵數諸菩
X04n0223_p0126c05║薩俱，來詣佛所，各現十種一切寶香眾妙華樓閣雲，
X04n0223_p0126c06║徧滿虗空而不散滅；復現十種無邊色相眾寶王樓
X04n0223_p0126c07║閣雲，復現十種寶燈香𦦨樓閣雲，復現十種一切真
X04n0223_p0126c08║珠樓閣雲，復現十種一切寶華樓閣雲，復現十種寶
X04n0223_p0126c09║纓珞莊嚴樓閣雲，復現十種普現十方一切莊嚴光
X04n0223_p0126c10║明藏樓閣雲，復現十種眾寶粖間錯莊嚴樓閣雲，復
X04n0223_p0126c11║現十種眾寶周徧十方一切莊嚴樓閣雲，復現十種
X04n0223_p0126c12║華門鐸網樓閣雲，如是等世界海微塵數樓閣雲，悉
X04n0223_p0126c13║徧虗空而不散滅。現是雲已，向佛作禮，以為供養。即
X04n0223_p0126c14║於西方，各化作真金葉大寶藏師子之座，於其座上，
X04n0223_p0126c15║結跏趺坐。此華藏世界海北，次有世界海，名：毗琉璃
X04n0223_p0126c16║蓮華光圓滿藏。彼世界種中，有國土，名：優鉢羅華莊
X04n0223_p0126c17║嚴，佛號：普智幢音王。於彼如來大眾海中，有菩薩摩
X04n0223_p0126c18║訶薩，名：師子奮迅光明，與世界海微塵數諸菩薩俱，
X04n0223_p0126c19║來詣佛所，各現十種一切香摩尼眾妙樹雲，徧滿虗
X04n0223_p0126c20║空而不散滅；復現十種密葉妙香莊嚴樹雲，復現十
X04n0223_p0126c21║種化現一切無邊色相樹莊嚴樹雲，復現十種一切
X04n0223_p0126c22║華周布莊嚴樹雲，復現十種一切寶𦦨圓滿光莊嚴
X04n0223_p0126c23║樹雲，復現十種現一切旃檀香菩薩身莊嚴樹雲，復
X04n0223_p0126c24║現十種現往昔道場處不思議莊嚴樹雲，復現十種
X04n0223_p0127a01║眾寶衣服藏如日光明樹雲，復現十種普發一切悅
X04n0223_p0127a02║意音聲樹雲，如是等世界海微塵數樹雲，悉徧虗空
X04n0223_p0127a03║而不散滅。現是雲已，向佛作禮，以為供養。即於北方，
X04n0223_p0127a04║各化作摩尼燈蓮華藏師子之座，於其座上，結跏趺
X04n0223_p0127a05║坐。此華藏世界海東北方，次有世界海，名：閻浮檀金
X04n0223_p0127a06║頗棃色幢。彼世界種中，有國土，名：眾寶莊嚴，佛號：一
X04n0223_p0127a07║切法無畏燈。於彼如來大眾海中，有菩薩摩訶薩，名：
X04n0223_p0127a08║最勝光明燈無盡功德藏，與世界海微塵數諸菩薩
X04n0223_p0127a09║俱，來詣佛所，各現十種無邊色相寶蓮華藏師子座
X04n0223_p0127a10║雲，徧滿虗空而不散滅；復現十種摩尼王光明藏師
X04n0223_p0127a11║子座雲，復現十種一切莊嚴具種種校飾師子座雲，
X04n0223_p0127a12║復現十種眾寶鬘燈𦦨藏師子座雲，復現十種普雨
X04n0223_p0127a13║寶纓珞師子座雲，復現十種一切香華寶纓珞藏師
X04n0223_p0127a14║子座雲，復現十種示現一切佛座莊嚴摩尼王藏師
X04n0223_p0127a15║子座雲，復現十種戶牖階砌及諸纓珞一切莊嚴師
X04n0223_p0127a16║子座雲，復現十種一切摩尼樹寶枝莖藏師子座雲，
X04n0223_p0127a17║復現十種寶香間飾日光明藏師子座雲，如是等世
X04n0223_p0127a18║界海微塵數師子座雲，悉徧虗空而不散滅。現是雲
X04n0223_p0127a19║已，向佛作禮，以為供養。即於東北方，各化作寶蓮華
X04n0223_p0127a20║摩尼光幢師子之座，於其座上，結跏趺坐。此華藏世
X04n0223_p0127a21║界海東南方，次有世界海，名：金莊嚴瑠璃光普照。彼
X04n0223_p0127a22║世界種中，有國土，名：清淨香光明，佛號：普喜深信王。
X04n0223_p0127a23║於彼如來大眾海中，有菩薩摩訶薩，名：慧燈普明，與
X04n0223_p0127a24║世界海微塵數諸菩薩俱，來詣佛所，各現十種一切
X04n0223_p0127b01║如意王摩尼帳雲，徧滿虗空而不散滅；復現十種帝
X04n0223_p0127b02║青寶一切華莊嚴帳雲，復現十種一切香摩尼帳雲，
X04n0223_p0127b03║復現十種寶𦦨燈帳雲，復現十種示現佛神通說法
X04n0223_p0127b04║摩尼王帳雲，復現十種現一切衣服莊嚴色像摩尼
X04n0223_p0127b05║帳雲，復現十種一切寶華叢光明帳雲，復現十種寶
X04n0223_p0127b06║網鈴鐸音帳雲，復現十種摩尼為臺蓮華為網帳雲，
X04n0223_p0127b07║復現十種現一切不思議莊嚴具色像帳雲，如是等
X04n0223_p0127b08║世界海微塵數眾寶帳雲，悉徧虗空而不散滅。現是
X04n0223_p0127b09║雲已，向佛作禮，以為供養。即於東南方，各化作寶蓮
X04n0223_p0127b10║華藏師子之座，於其座上，結跏趺坐。此華藏世界海
X04n0223_p0127b11║西南方，次有世界海，名：日光徧照。彼世界種中，有國
X04n0223_p0127b12║土，名：師子日光明，佛號：普智光明音。於彼如來大眾
X04n0223_p0127b13║海中，有菩薩摩訶薩，名：普華光𦦨髻，與世界海微塵
X04n0223_p0127b14║數諸菩薩俱，來詣佛所，各現十種眾妙莊嚴寶蓋雲，
X04n0223_p0127b15║徧滿虗空而不散滅；復現十種光明莊嚴華蓋雲，復
X04n0223_p0127b16║現十種無邊色真珠藏蓋雲，復現十種出一切菩薩
X04n0223_p0127b17║悲愍音摩尼王蓋雲，復現十種眾妙寶𦦨鬘蓋雲，復
X04n0223_p0127b18║現十種妙寶嚴飾垂網鐸蓋雲，復現十種摩尼樹枝
X04n0223_p0127b19║莊嚴蓋雲，復現十種日光普照摩尼王蓋雲，復現十
X04n0223_p0127b20║種一切塗香燒香蓋雲，復現十種栴檀藏蓋雲，復現
X04n0223_p0127b21║十種廣大佛境界普光明莊嚴蓋雲，如是等世界海
X04n0223_p0127b22║微塵數眾寶蓋雲，悉徧虗空而不散滅。現是雲已，向
X04n0223_p0127b23║佛作禮，以為供養。即於西南方，各化作帝青寶光𦦨
X04n0223_p0127b24║莊嚴藏師子之座，於其座上，結跏趺坐。此華藏世界
X04n0223_p0127c01║海西北方，次有世界海，名：寶光照耀。彼世界種中，有
X04n0223_p0127c02║國土，名：眾香莊嚴，佛號：無量功德海光明。於彼如來
X04n0223_p0127c03║大眾海中，有菩薩摩訶薩，名：無盡光摩尼王，與世界
X04n0223_p0127c04║海微塵數諸菩薩俱，來詣佛所，各現十種一切寶圓
X04n0223_p0127c05║滿光雲，徧滿虗空而不散滅；復現十種一切寶𦦨圓
X04n0223_p0127c06║滿光雲，復現十種一切妙華圓滿光雲，復現十種一
X04n0223_p0127c07║切化佛圓滿光雲，復現十種十方佛土圓滿光雲，復
X04n0223_p0127c08║現十種佛境界雷聲寶樹圓滿光雲，復現十種一切
X04n0223_p0127c09║瑠璃寶摩尼王圓滿光雲，復現十種一念中現無邊
X04n0223_p0127c10║眾生相圓滿光雲，復現十種演一切如來大願音圓
X04n0223_p0127c11║滿光雲，復現十種演化一切眾生音摩尼王圓滿光
X04n0223_p0127c12║雲，如是等世界海微塵數圓滿光雲，悉徧虗空而不
X04n0223_p0127c13║散滅。現是雲已，向佛作禮，以為供養。即於西北方，各
X04n0223_p0127c14║化作無盡光明威德藏師子之座，於其座上，結跏趺
X04n0223_p0127c15║坐。此華藏世界海下方，次有世界海，名：蓮華香妙德
X04n0223_p0127c16║藏。彼世界種中，有國土，名：寶師子光明照耀，佛號：法
X04n0223_p0127c17║界光明。於彼如來大眾海中，有菩薩摩訶薩，名：法界
X04n0223_p0127c18║光𦦨慧，與世界海微塵數諸菩薩俱，來詣佛所，各現
X04n0223_p0127c19║十種一切摩尼藏光明雲，徧滿虗空而不散滅；復現
X04n0223_p0127c20║十種一切香光明雲，復現十種一切寶𦦨光明雲，復
X04n0223_p0127c21║現十種出一切佛說法音光明雲，復現十種現一切
X04n0223_p0127c22║佛土莊嚴光明雲，復現十種一切妙華樓閣光明雲，
X04n0223_p0127c23║復現十種現一切劫中諸佛教化眾生事光明雲，復
X04n0223_p0127c24║現十種一切無盡寶華蘂光明雲，復現十種一切莊
X04n0223_p0128a01║嚴座光明雲，如是等世界海微塵數光明雲，悉徧虗
X04n0223_p0128a02║空而不散滅。現是雲已，向佛作禮，以為供養。即於下
X04n0223_p0128a03║方，各化作寶𦦨燈蓮華藏師子之座，於其座上，結跏
X04n0223_p0128a04║趺坐。此華藏世界海上方，次有世界海，名：摩尼寶照
X04n0223_p0128a05║耀莊嚴。彼世界種中，有國土，名：無相妙光明，佛號：無
X04n0223_p0128a06║礙功德光明王。於彼如來大眾海中，有菩薩摩訶薩，
X04n0223_p0128a07║名：無礙力精進慧，與世界海微塵數諸菩薩俱，來詣
X04n0223_p0128a08║佛所，各現十種無邊色相寶光燄雲，徧滿虗空而不
X04n0223_p0128a09║散滅；復現十種摩尼寶網光𦦨雲，復現十種一切廣
X04n0223_p0128a10║大佛土莊嚴光𦦨雲，復現十種一切妙香光𦦨雲，復
X04n0223_p0128a11║現十種一切莊嚴光𦦨雲，復現十種諸佛變化光𦦨
X04n0223_p0128a12║雲，復現十種眾妙樹華光𦦨雲，復現十種一切金剛
X04n0223_p0128a13║光𦦨雲，復現十種說無邊菩薩行摩尼光𦦨雲，復現
X04n0223_p0128a14║十種一切真珠燈光𦦨雲，如是等世界海微塵數光
X04n0223_p0128a15║𦦨雲，悉徧虗空而不散滅。現是雲已，向佛作禮，以為
X04n0223_p0128a16║供養。即於上方，各化作演佛音聲光明蓮華藏師子
X04n0223_p0128a17║之座，於其座上，結跏趺坐。如是等十億佛剎微塵數
X04n0223_p0128a18║世界海中，有十億佛剎微塵數菩薩摩訶薩，一一各
X04n0223_p0128a19║有世界海微塵數諸菩薩眾，前後圍遶而來集會。是
X04n0223_p0128a20║諸菩薩，一一各現世界海微塵數種種莊嚴諸供養
X04n0223_p0128a21║雲，悉徧虗空而不散滅。現是雲已，向佛作禮，以為供
X04n0223_p0128a22║養。隨所來力，各化作種種寶莊嚴師子之座，於其座
X04n0223_p0128a23║上，結跏趺坐。如是坐已，其諸菩薩身毛孔中，一一各
X04n0223_p0128a24║現十世界海微塵數一切寶種種色光明；一一光中，
X04n0223_p0128b01║悉現十世界海微塵數諸菩薩，皆坐蓮華藏師子之
X04n0223_p0128b02║座。此諸菩薩，悉能徧入一切法界諸安立海所有微
X04n0223_p0128b03║塵；彼一一塵中，皆有十佛世界微塵數諸廣大剎；一
X04n0223_p0128b04║一剎中，皆有三世諸佛世尊。此諸菩薩，悉能徧往親
X04n0223_p0128b05║近供養。於念念中，以夢自在示現法門，開悟世界海
X04n0223_p0128b06║微塵數眾生；念念中，以示現一切諸天歿生法門，開
X04n0223_p0128b07║悟世界海微塵數眾生；念念中，以說一切菩薩行法
X04n0223_p0128b08║門，開悟世界海微塵數眾生；念念中，以普震動一切
X04n0223_p0128b09║剎歎佛功德神變法門，開悟世界海微塵數眾生；念
X04n0223_p0128b10║念中，以嚴淨一切佛國土顯示一切大願海法門，開
X04n0223_p0128b11║悟世界海微塵數眾生；念念中，以普攝一切眾生言
X04n0223_p0128b12║辭佛音聲法門，開悟世界海微塵數眾生；念念中，以
X04n0223_p0128b13║能雨一切佛法雲法門，開悟世界海微塵數眾生；念
X04n0223_p0128b14║念中，以光明普照十方國土周徧法界示現神變法
X04n0223_p0128b15║門，開悟世界海微塵數眾生；念念中，以普現佛身充
X04n0223_p0128b16║徧法界一切如來解脫力法門，開悟世界海微塵數
X04n0223_p0128b17║眾生；念念中，以普賢菩薩建立一切眾會道場海法
X04n0223_p0128b18║門，開悟世界海微塵數眾生。如是普徧一切法界，隨
X04n0223_p0128b19║眾生心，悉令開悟。念念中，一一國土，各令如須彌山
X04n0223_p0128b20║微塵數眾生，墮惡道者，永離其苦；各令如須彌山微
X04n0223_p0128b21║塵數眾生，住邪定者，入正定聚；各令如須彌山微塵
X04n0223_p0128b22║數眾生，隨其所樂，生於天上；各令如須彌山微塵數
X04n0223_p0128b23║眾生，安住聲聞、辟支佛地；各令如須彌山微塵數眾
X04n0223_p0128b24║生，事善知識，具眾福行；各令如須彌山微塵數眾生，
X04n0223_p0128c01║發於無上菩提之心；各令如須彌山微塵數眾生，趣
X04n0223_p0128c02║於菩薩不退轉地；各令如須彌山微塵數眾生，得淨
X04n0223_p0128c03║智眼，見於如來所見一切諸平等法；各令如須彌山
X04n0223_p0128c04║微塵數眾生，安住諸力、諸願海中，以無盡智而為方
X04n0223_p0128c05║便，淨諸佛國；各令如須彌山微塵數眾生，皆得安住
X04n0223_p0128c06║毗盧遮那廣大願海，生如來家。爾時，諸菩薩光明中，
X04n0223_p0128c07║同時發聲，說此頌言：
X04n0223_p0128c08║諸光明中出妙音，普徧十方一切國，
X04n0223_p0128c09║演說佛子諸功德，能入菩提之妙道。
X04n0223_p0128c10║劫海修行無厭倦，令苦眾生得解脫。
X04n0223_p0128c11║心無下劣及勞疲，佛子善入斯方便。
X04n0223_p0128c12║盡諸劫海修方便，無量無邊無有餘，
X04n0223_p0128c13║一切法門無不入，而恒說彼性寂滅。
X04n0223_p0128c14║三世諸佛所有願，一切修治悉令盡。
X04n0223_p0128c15║即以利益諸眾生，而為自行清淨業。
X04n0223_p0128c16║一切諸佛眾會中，普徧十方無不往，
X04n0223_p0128c17║皆以甚深智慧海，入彼如來寂滅法。
X04n0223_p0128c18║一一光明無有邊，悉入難思諸國土。
X04n0223_p0128c19║清淨智眼普能見，是諸菩薩所行境。
X04n0223_p0128c20║菩薩能住一毛端，徧動十方諸國土，
X04n0223_p0128c21║不令眾生有怖想，是其清淨方便地。
X04n0223_p0128c22║一一塵中無量身，復現種種莊嚴剎，
X04n0223_p0128c23║一念歿生普令見，獲無礙慧莊嚴者。
X04n0223_p0128c24║三世所有一切劫，一剎那中悉能現，
X04n0223_p0129a01║知身如幻無體相，證明法性無礙者，
X04n0223_p0129a02║普賢勝行皆能入，一切眾生悉樂見，
X04n0223_p0129a03║佛子能住此法門，諸光明中大音吼。
X04n0223_p0129a04║【論】第三、從爾時，十方世界海已下一段，長行并一
X04n0223_p0129a05║偈，頌是十方世界海蒙光所照，皆來雲集示法分。
X04n0223_p0129a06║於此段中，大意有十：一、明佛光普照；二、明十方眾
X04n0223_p0129a07║來；三、明來已興供；四、明興供不同；五、明眾海影像
X04n0223_p0129a08║相參；六、明大眾自他同異自在；七、明大眾毛孔出
X04n0223_p0129a09║光；八、明光出菩薩；九、明菩薩同事利生；十、明眾生
X04n0223_p0129a10║發心得果。此之十事，如文可知。如毛孔流光眾，明
X04n0223_p0129a11║法界體性自在不思議，自他無礙，能同能異眾。於
X04n0223_p0129a12║中，菩薩同行利生，即明古今已成正覺者。菩薩及
X04n0223_p0129a13║行十波羅蜜海、佛地、佛海等，舉其已成佛者。悲、智
X04n0223_p0129a14║境界，答前大眾三十七疑，用成來世與今同悟身、
X04n0223_p0129a15║心境界自在無礙，如帝網境界門。如此一段，以佛
X04n0223_p0129a16║神力放光集眾，答前所問。後之一段，毫光示法及
X04n0223_p0129a17║菩薩偈頌，答前所問。於此十方來眾光明中，同時
X04n0223_p0129a18║發聲說二十行，頌於此中，大意歎佛光明道行已
X04n0223_p0129a19║滿，身、口、意、耳、鼻總徧周剎海，滿普賢行，答前三十
X04n0223_p0129a20║七問，如文可知。
X04n0223_p0129a21║
X04n0223_p0129a22║大方廣佛新華嚴經合論卷第十八
X04n0223_p0129a23║
X04n0223_p0129a24║音切
X04n0223_p0129b01║頗（滂和切。）棃（力脂切。）粖（末音。）校（古孝切。）鬘（莫還切。）砌（七異切。）莖（戶耕
X04n0223_p0129b02║切。）叢（時紅切。）蘂（如水切。）歿（沒音。）覲（渠吝切。）奮（方問切。）