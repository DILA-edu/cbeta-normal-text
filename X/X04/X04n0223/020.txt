X04n0223_p0135c20║
X04n0223_p0135c21║
X04n0223_p0135c22║
X04n0223_p0135c23║大方廣佛新華嚴經合論卷第二十
X04n0223_p0135c24║唐于闐國三藏沙門實叉難陀譯經
X04n0223_p0136a01║唐太原方山長者李通玄造論
X04n0223_p0136a02║唐福州開元寺沙門志寧釐經合論
X04n0223_p0136a03║世界成就品第四
X04n0223_p0136a04║【論】今釋此品，略作三門分別：一、釋品名目，二、釋品
X04n0223_p0136a05║來意，三、隨文釋義。一、釋品名目者，為明世界海依
X04n0223_p0136a06║住形相、苦樂、淨穢，皆是眾生自業果報之所莊嚴，
X04n0223_p0136a07║不從他有。佛菩薩世界海，依大願力，依自體清淨
X04n0223_p0136a08║法性力，依諸波羅蜜諸行海等自體清淨力，依為
X04n0223_p0136a09║度眾生大慈悲智力，以不思議變化力之所成就，
X04n0223_p0136a10║故名世界成就品。二、釋品來意者，此品所來，大意
X04n0223_p0136a11║有五：一、答前世主三十七問佛海、眾生海、波羅蜜
X04n0223_p0136a12║海等。此品示業果報？示法果報？答前所問，故明向
X04n0223_p0136a13║前是佛光明神力；答此品，示其佛行海、眼耳鼻舌
X04n0223_p0136a14║波羅蜜海、徧法界海、眾生業行海。故三十七問一
X04n0223_p0136a15║時總答，令大眾海悟佛所行，入普賢菩薩所行也，
X04n0223_p0136a16║故號佛華嚴經。二、令諸現在、未來始發菩提心者，
X04n0223_p0136a17║識佛所行及菩薩行海、佛菩薩大慈悲海、能普徧
X04n0223_p0136a18║法界海、眾生行業海而利益之，令到究竟岸故。既
X04n0223_p0136a19║見是已，而倣效之，學佛行故。令始發心者，悲智圓
X04n0223_p0136a20║滿，行解不錯謬故。三、令始發心菩薩，知眾生業報
X04n0223_p0136a21║同異差別，由心造故。四、令始發心者，知眾生界廣
X04n0223_p0136a22║大，等法界、虗空界，如影相入，重重無盡，依住各別，
X04n0223_p0136a23║佛菩薩行悉充滿故。五、令始發心菩薩知諸佛菩
X04n0223_p0136a24║薩境界海、眾生境界一異不可得故，隨眾生自業
X04n0223_p0136b01║轉變剎海轉變故，隨自業成壞剎海成壞故，以眾
X04n0223_p0136b02║因緣故此品須來，發初蒙故。若無比品，初心菩薩
X04n0223_p0136b03║云何知其如來攝生、如來行門及以眾行業世界
X04n0223_p0136b04║廣狹之相？若不知者，依何發心乘佛大悲普濟願
X04n0223_p0136b05║行廣度？以是義故，如下頌云：離諸諂誑心清淨，常
X04n0223_p0136b06║樂慈悲性歡喜，志欲廣大深信人，彼聞此法生欣
X04n0223_p0136b07║悅。安住普賢諸願地，修行菩薩清淨道，觀察法界
X04n0223_p0136b08║虗空界，此乃能知佛行處。若不說眾生界、法界、佛
X04n0223_p0136b09║界、菩薩境界、虗空界無二無盡如影重重依住者，
X04n0223_p0136b10║所有發心者設不入二乘道修菩薩行，但得權教
X04n0223_p0136b11║菩薩心常染淨而有限礙，不入佛境界故，有自佛、
X04n0223_p0136b12║他佛及以國剎分劑，有往來所依處故，如三乘中
X04n0223_p0136b13║所說淨土在於他方，菩薩願生其中是也。說此品
X04n0223_p0136b14║者，意欲令初發菩提心者知眾生境界、諸佛境界
X04n0223_p0136b15║廣大之相，重重無礙無盡之相，佛及菩薩願行含
X04n0223_p0136b16║覆利益纖塵無遺，故此品須來。三、隨文釋義者，此
X04n0223_p0136b17║之一品有十一段經文，從初一段長行、一段偈頌
X04n0223_p0136b18║是此品中序分，後十段長行及十段偈頌是正說，
X04n0223_p0136b19║乃至華藏世界海總通此品為世界成就品，總為
X04n0223_p0136b20║正說分。
X04n0223_p0136b21║【經】爾時，普賢菩薩摩訶薩以佛神力，徧觀察一切世
X04n0223_p0136b22║界海、一切眾生海、一切諸佛海、一切法界海、一切眾
X04n0223_p0136b23║生業海、一切眾生根欲海、一切諸佛法輪海、一切三
X04n0223_p0136b24║世海、一切如來願力海、一切如來神變海；如是觀察
X04n0223_p0136c01║已，普告一切道場眾海諸菩薩言：佛子！諸佛世尊知
X04n0223_p0136c02║一切世界海成壞清淨智不可思議，知一切眾生業
X04n0223_p0136c03║海智不可思議，知一切法界安立海智不可思議，說
X04n0223_p0136c04║一切無邊佛海智不可思議，入一切欲解根海智不
X04n0223_p0136c05║可思議，一念普知一切三世智不可思議，顯示一切
X04n0223_p0136c06║如來無量願海智不可思議，示現一切佛神變海智
X04n0223_p0136c07║不可思議，轉法輪智不可思議，建立演說海不可思
X04n0223_p0136c08║議，清淨佛身不可思議，無邊色相海普照明不可思
X04n0223_p0136c09║議，相及隨好皆清淨不可思議，無邊色相光明輪海
X04n0223_p0136c10║具足清淨不可思議，種種色相光明雲海不可思議，
X04n0223_p0136c11║殊勝寶𦦨海不可思議，成就言音海不可思議，示現
X04n0223_p0136c12║三種自在海調伏成熟一切眾生不可思議，勇猛調
X04n0223_p0136c13║伏諸眾生海無空過者不可思議，安住佛地不可思
X04n0223_p0136c14║議，入如來境界不可思議，威力護持不可思議，觀察
X04n0223_p0136c15║一切佛智所行不可思議、諸力圓滿無能摧伏不可
X04n0223_p0136c16║思議、無畏功德無能過者不可思議、住無差別三昧
X04n0223_p0136c17║不可思議、神通變化不可思議、清淨自在智不可思
X04n0223_p0136c18║議、一切佛法無能毀壞不可思議。如是等一切法，我
X04n0223_p0136c19║當承佛神力及一切如來威神力故，具足宣說。為令
X04n0223_p0136c20║眾生，入佛智慧海故；為令一切菩薩，於佛功德海中
X04n0223_p0136c21║得安住故；為令一切世界海，一切佛自在所莊嚴故；
X04n0223_p0136c22║為令一切劫海中，如來種性恒不斷故；為令於一切
X04n0223_p0136c23║世界海中，顯示諸法真實性故；為令隨一切眾生無
X04n0223_p0136c24║量解海，而演說故；為令隨一切眾生諸根海，方便令
X04n0223_p0137a01║生諸佛法故；為令隨一切眾生樂欲海，摧破一切障
X04n0223_p0137a02║礙山故；為令隨一切眾生心行海，令淨修治出要道
X04n0223_p0137a03║故；為令一切菩薩，安住普賢願海中故。是時，普賢菩
X04n0223_p0137a04║薩復欲令無量道場眾海生歡喜故，令於一切法增
X04n0223_p0137a05║長愛樂故，令生廣大真實信解海故，令淨治普門法
X04n0223_p0137a06║界藏身故，令安立普賢願海故，令淨治入三世平等
X04n0223_p0137a07║智眼故，令增長普照一切世間藏大慧海故，令生陀
X04n0223_p0137a08║羅尼力持一切法輪故，令於一切道場中盡佛境界
X04n0223_p0137a09║悉開示故，令開闡一切如來法門故，令增長法界廣
X04n0223_p0137a10║大甚深一切智性故，即說頌言：
X04n0223_p0137a11║智慧甚深功德海，普現十方無量國，
X04n0223_p0137a12║隨諸眾生所應見，光明徧照轉法輪。
X04n0223_p0137a13║十方剎海叵思議，佛無量劫皆嚴淨，
X04n0223_p0137a14║為化眾生使成熟，出興一切諸國土。
X04n0223_p0137a15║佛境甚深難可思，普示眾生令得入，
X04n0223_p0137a16║其心樂小著諸有，不能通達佛所悟，
X04n0223_p0137a17║若有淨信堅固心，常得親近善知識，
X04n0223_p0137a18║一切諸佛與其力，此乃能入如來智。
X04n0223_p0137a19║離諸諂誑心清淨，常樂慈悲性歡喜，
X04n0223_p0137a20║志欲廣大深信人，彼聞此法生欣悅。
X04n0223_p0137a21║安住普賢諸願地，修行菩薩清淨道。
X04n0223_p0137a22║觀察法界如虗空，此乃能知佛行處。
X04n0223_p0137a23║此諸菩薩獲善利，見佛一切神通力，
X04n0223_p0137a24║修餘道者莫能知，普賢行人方得悟。
X04n0223_p0137b01║眾生廣大無有邊，如來一切皆護念，
X04n0223_p0137b02║轉正法輪靡不至，毗盧遮那境界力。
X04n0223_p0137b03║一切剎土入我身，所住諸佛亦復然，
X04n0223_p0137b04║汝應觀我諸毛孔，我今示汝佛境界，
X04n0223_p0137b05║普賢行願無邊際，我已修行得具足，
X04n0223_p0137b06║普眼境界廣大身，是佛所行應諦聽。
X04n0223_p0137b07║【論】從初序分中，長科為六段：一、爾時已下四行半
X04n0223_p0137b08║經，是普賢觀察十海分；二、如是觀察已下可八行
X04n0223_p0137b09║經，明普賢告眾，歎諸佛十種之智海，十不可思議；
X04n0223_p0137b10║三、建立演說海已下可六行經，明普賢歎佛十種
X04n0223_p0137b11║身業教化不可思議；四、從勇猛調伏諸眾生海無
X04n0223_p0137b12║空過者已下七行經，是普賢歎佛身、智二業，隨轉
X04n0223_p0137b13║法輪成就之眾入佛之地，十不可思議；五、如是等
X04n0223_p0137b14║一切法已下十八行半經，明普賢乘佛神力，說佛
X04n0223_p0137b15║智業、身業，教化饒益成就眾生海之德，令多菩薩
X04n0223_p0137b16║一切眾生入佛境界海故；六、明普賢說頌，重明前
X04n0223_p0137b17║法。於此二十行頌中，兩行為一頌。於中意有二十，
X04n0223_p0137b18║總答前三十七問，為頌含多義故：一、明佛智慧甚
X04n0223_p0137b19║深；二、明佛身業隨根普應；三、明佛語業普周；四、明
X04n0223_p0137b20║佛行多剎徧嚴；五、明諸佛大悲成熟眾生；六、明佛
X04n0223_p0137b21║普現出興與益；七、明眾生根劣隨迷；八、明大心淨
X04n0223_p0137b22║信堅固者堪為；九、明諸佛與力方知；十、明離諂慈
X04n0223_p0137b23║悲，志欲深廣能入；十一、明觀察法界如虗空而獲
X04n0223_p0137b24║善利；十二、簡修餘道者不堪普賢行人得入；十三、
X04n0223_p0137c01║明眾生界廣大，法輪普至；十四、明普賢自示身廣
X04n0223_p0137c02║大；十五、勸眾令觀毛孔；十六、明普賢示法與眾之
X04n0223_p0137c03║益；十七、明普賢行願無邊；十八、明普賢自歎行具；
X04n0223_p0137c04║十九、歎法眼、智眼，法身、智身廣大；二十、歎是佛所
X04n0223_p0137c05║行，應諦聽。此已上經文自具，可知。略科眉目如是。
X04n0223_p0137c06║第二正說分中，有十段經：
X04n0223_p0137c07║【經】爾時，普賢菩薩摩訶薩告諸大眾言：諸佛子！世界
X04n0223_p0137c08║海有十種事，過去、現在、未來諸佛已說、現說、當說。何
X04n0223_p0137c09║者為十？所謂：世界海起具因緣、世界海所依住、世界
X04n0223_p0137c10║海形狀、世界海體性、世界海莊嚴、世界海清淨、世界
X04n0223_p0137c11║海佛出興、世界海劫住、世界海劫轉變差別、世界海
X04n0223_p0137c12║無差別門。諸佛子！略說世界海有此十事；若廣說者，
X04n0223_p0137c13║與世界海微塵數等，過去、現在、未來諸佛已說、現說、
X04n0223_p0137c14║當說。諸佛子！略說以十種因緣故，一切世界海已成、
X04n0223_p0137c15║現成、當成。何者為十？所謂：如來神力故，法應如是故，
X04n0223_p0137c16║一切眾生行業故，一切菩薩成一切智所得故，一切
X04n0223_p0137c17║眾生及諸菩薩同集善根故，一切菩薩嚴淨國土願
X04n0223_p0137c18║力故，一切菩薩成就不退行願故，一切菩薩清淨勝
X04n0223_p0137c19║解自在故，一切如來善根所流及一切諸佛成道時
X04n0223_p0137c20║自在勢力故，普賢菩薩自在願力故。諸佛子！是為略
X04n0223_p0137c21║說十種因緣；若廣說者，有世界海微塵數。爾時，普賢
X04n0223_p0137c22║菩薩欲重宣其義，承佛威力，觀察十方而說頌言：
X04n0223_p0137c23║所說無邊眾剎海，毗盧遮那悉嚴淨，
X04n0223_p0137c24║世尊境界不思議，智慧神通力如是，
X04n0223_p0138a01║菩薩修行諸願海，普隨眾生心所欲，
X04n0223_p0138a02║眾生心行廣無邊，菩薩國土徧十方，
X04n0223_p0138a03║菩薩趣於一切智，勤修種種自在力，
X04n0223_p0138a04║無量願海普出生，廣大剎土皆成就。
X04n0223_p0138a05║修諸行海無有邊，入佛境界亦無量，
X04n0223_p0138a06║為淨十方諸國土，一一土經無量劫，
X04n0223_p0138a07║眾生煩惱所擾濁，分別欲樂非一相，
X04n0223_p0138a08║隨心造業不思議，一切剎海斯成立。
X04n0223_p0138a09║佛子剎海莊嚴藏，離垢光明寶所成，
X04n0223_p0138a10║斯由廣大信解心，十方所住咸如是。
X04n0223_p0138a11║菩薩能修普賢行，遊行法界微塵道，
X04n0223_p0138a12║塵中悉現無量剎，清淨廣大如虗空，
X04n0223_p0138a13║等虗空界現神通，悉詣道場諸佛所。
X04n0223_p0138a14║蓮華座上示眾相，一一身包一切剎。
X04n0223_p0138a15║一念普現於三世，一切剎海皆成立，
X04n0223_p0138a16║佛以方便悉入中，此是毗盧所嚴淨。
X04n0223_p0138a17║【論】第一段中，長行有十八行半經，於中大意有六：
X04n0223_p0138a18║一、明普賢告眾，欲說其法；二、正說世界海有十事
X04n0223_p0138a19║之法，一切三世諸佛同敷；三、正舉世界形狀體性
X04n0223_p0138a20║有十，廣大無盡；四、正說世界已成、現成、當成，具十
X04n0223_p0138a21║種因緣；五、正說由如來神力，法如是等，如下十事
X04n0223_p0138a22║因緣是也；六、承佛神力說頌。於此十八行頌中，重
X04n0223_p0138a23║頌前長行之法，明眾生界廣多，佛菩薩悲願含覆
X04n0223_p0138a24║故。以行廣大故，莊嚴國土廣大；以眾生業無量故，
X04n0223_p0138b01║菩薩行無量；以菩薩信心廣大離垢，所住國剎光
X04n0223_p0138b02║明寶成，清淨無垢。此明淨穢同居，業現各異，如文
X04n0223_p0138b03║可知。是故經云：菩薩修行諸願海，普隨眾生心所
X04n0223_p0138b04║欲，眾生心行廣無邊，菩薩國土徧十方。
X04n0223_p0138b05║【經】爾時，普賢菩薩復告大眾言：諸佛子！一一世界海
X04n0223_p0138b06║有世界海微塵數所依住。所謂：或依一切莊嚴住，或
X04n0223_p0138b07║依虗空住，或依一切寶光明住，或依一切佛光明住，
X04n0223_p0138b08║或依一切寶色光明住，或依一切佛音聲住，或依如
X04n0223_p0138b09║幻業生大力阿脩羅形金剛手住，或依一切世主身
X04n0223_p0138b10║住，或依一切菩薩身住，或依普賢菩薩願所生一切
X04n0223_p0138b11║差別莊嚴海住。諸佛子！世界海有如是等世界海微
X04n0223_p0138b12║塵數所依住。爾時，普賢菩薩欲重宣其義，承佛威力，
X04n0223_p0138b13║觀察十方而說頌言：
X04n0223_p0138b14║徧滿十方虗空界，所有一切諸國土，
X04n0223_p0138b15║如來神力之所加，處處現前皆可見。
X04n0223_p0138b16║或有種種諸國土，無非離垢寶所成，
X04n0223_p0138b17║清淨摩尼最殊妙，熾然普現光明海，
X04n0223_p0138b18║或有清淨光明剎，依止虗空界而住，
X04n0223_p0138b19║或在摩尼寶海中，復有安住光明藏，
X04n0223_p0138b20║如來處此眾會海，演說法輪皆巧妙，
X04n0223_p0138b21║諸佛境界廣無邊，眾生見者心歡喜，
X04n0223_p0138b22║有以摩尼作嚴飾，狀如華燈廣分布，
X04n0223_p0138b23║香𦦨光雲色熾然，覆以妙寶光明網，
X04n0223_p0138b24║或有剎土無邊際，安住蓮華深大海，
X04n0223_p0138c01║廣博清淨與世殊，諸佛妙善莊嚴故。
X04n0223_p0138c02║或有剎海隨輪轉，以佛威神得安住。
X04n0223_p0138c03║諸菩薩眾徧在中，常見無央廣大寶，
X04n0223_p0138c04║或有住於金剛手，或復有住天主身，
X04n0223_p0138c05║毗盧遮那無上尊，常於此處轉法輪。
X04n0223_p0138c06║或依寶樹平均住，香𦦨雲中亦復然。
X04n0223_p0138c07║或有依諸大水中，有住堅固金剛海，
X04n0223_p0138c08║或有依止金剛幢，或有住於華海中，
X04n0223_p0138c09║廣大神變無不周，毗盧遮那此能現。
X04n0223_p0138c10║或脩或短無量種，其相旋環亦非一。
X04n0223_p0138c11║妙莊嚴藏與世殊，清淨修治乃能見。
X04n0223_p0138c12║如是種種各差別，一切皆依願海住。
X04n0223_p0138c13║或有國土常在空，諸佛如雲悉充徧，
X04n0223_p0138c14║或有在空懸覆住，或時而有或無有，
X04n0223_p0138c15║或有國土極清淨，住於菩薩寶冠中，
X04n0223_p0138c16║十方諸佛大神通，一切皆於此中見。
X04n0223_p0138c17║諸佛音聲咸徧滿，斯由業力之所化。
X04n0223_p0138c18║或有國土周法界，清淨離垢從心起，
X04n0223_p0138c19║如影如幻廣無邊，如因陀網各差別，
X04n0223_p0138c20║或現種種莊嚴藏，依止虗空而建立。
X04n0223_p0138c21║諸業境界不思議，佛力顯示皆令見。
X04n0223_p0138c22║一一國土微塵內，念念示現諸佛剎，
X04n0223_p0138c23║數皆無量等眾生，普賢所作恒如是。
X04n0223_p0138c24║為欲成熟眾生故，是中修行經劫海。
X04n0223_p0139a01║廣大神變靡不興，法界之中悉周徧。
X04n0223_p0139a02║法界國土一一塵，諸大剎海住其中，
X04n0223_p0139a03║佛雲平等悉彌覆，於一切處咸充滿，
X04n0223_p0139a04║如一塵中自在用，一切塵內亦復然，
X04n0223_p0139a05║諸佛菩薩大神通，毗盧遮那悉能現，
X04n0223_p0139a06║一切廣大諸剎土，如影如幻亦如𦦨，
X04n0223_p0139a07║十方不見所從生，亦復無來無去處，
X04n0223_p0139a08║滅壞生成互循復，於虗空中無暫已。
X04n0223_p0139a09║莫不皆由清淨願，廣大業力之所持。
X04n0223_p0139a10║【論】第二段中。爾時已下九行半經，并四十四行頌，
X04n0223_p0139a11║明世界依住，如文具明。
X04n0223_p0139a12║【經】爾時，普賢菩薩復告大眾言：諸佛子！世界海有種
X04n0223_p0139a13║種差別形相，所謂：或圓，或方，或非圓方，無量差別；或
X04n0223_p0139a14║如水漩形，或如山𦦨形，或如樹形，或如華形，或如宮
X04n0223_p0139a15║殿形，或如眾生形，或如佛形。如是等，有世界海微塵
X04n0223_p0139a16║數。爾時，普賢菩薩欲重宣其義，承佛威力，觀察十方
X04n0223_p0139a17║而說頌言：
X04n0223_p0139a18║諸國土海種種別，種種莊嚴種種上，
X04n0223_p0139a19║殊形共美徧十方，汝等咸應共觀察。
X04n0223_p0139a20║其狀或圓或有方，或復三維及八隅，
X04n0223_p0139a21║摩尼輪狀蓮華等，一切皆由業令異。
X04n0223_p0139a22║或有清淨𦦨莊嚴，真金間錯多殊好，
X04n0223_p0139a23║門闥競開無擁滯，斯由業廣意無襍。
X04n0223_p0139a24║剎海無邊差別藏，譬如雲布在虗空。
X04n0223_p0139b01║寶輪布地妙莊嚴，諸佛光明照耀中，
X04n0223_p0139b02║一切國土心分別，種種光明而照現，
X04n0223_p0139b03║佛於如是剎海中，各各示現神通力，
X04n0223_p0139b04║或有襍染或清淨，受苦受樂各差別。
X04n0223_p0139b05║斯由業海不思議，諸流轉法恒如是。
X04n0223_p0139b06║一毛孔內難思剎，等微塵數種種住，
X04n0223_p0139b07║一一皆有徧照尊，在眾會中宣妙法。
X04n0223_p0139b08║於一塵中大小剎，種種差別如塵數，
X04n0223_p0139b09║平坦高下各不同，佛悉往詣轉法輪。
X04n0223_p0139b10║一切塵中所現剎，皆是本願神通力，
X04n0223_p0139b11║隨其心樂種種殊，於虗空中悉能作。
X04n0223_p0139b12║一切國土所有塵，一一塵中佛皆入，
X04n0223_p0139b13║普為眾生起神變，毗盧遮那法如是。
X04n0223_p0139b14║【論】第三段中。爾時已下，有六行經，并二十行頌，明
X04n0223_p0139b15║世界差別形由業，如文具明。
X04n0223_p0139b16║【經】爾時，普賢菩薩復告大眾言：諸佛子！應知世界海
X04n0223_p0139b17║有種種體。所謂：或以一切寶莊嚴為體，或以一寶種
X04n0223_p0139b18║種莊嚴為體，或以一切寶光明為體，或以種種色光
X04n0223_p0139b19║明為體，或以一切莊嚴光明為體，或以不可壞金剛
X04n0223_p0139b20║為體，或以佛力持為體，或以妙寶相為體，或以佛變
X04n0223_p0139b21║化為體，或以日摩尼輪為體，或以極微細寶為體，或
X04n0223_p0139b22║以一切寶𦦨為體，或以種種香為體，或以一切寶華
X04n0223_p0139b23║冠為體，或以一切寶影像為體，或以一切莊嚴所示
X04n0223_p0139b24║現為體，或以一念心普示現境界為體，或以菩薩形
X04n0223_p0139c01║寶為體，或以寶華蘂為體，或以佛言音為體。爾時，普
X04n0223_p0139c02║賢菩薩欲重宣其義，承佛威力，觀察十方而說頌言：
X04n0223_p0139c03║或有諸剎海，妙寶所合成，堅固不可壞，
X04n0223_p0139c04║安住寶蓮華，或是淨光明，出生不可知。
X04n0223_p0139c05║一切光莊嚴，依止虗空住，或淨光為體，
X04n0223_p0139c06║復依光明住，光雲作嚴飾，菩薩共遊處。
X04n0223_p0139c07║或有諸剎海，從於願力生，猶如影像住，
X04n0223_p0139c08║取說不可得。或以摩尼成，普放日藏光，
X04n0223_p0139c09║珠輪以嚴地，菩薩悉充滿。有剎寶𦦨成，
X04n0223_p0139c10║𦦨雲覆其上，眾寶光殊妙，皆由業所得。
X04n0223_p0139c11║或從妙相生，眾相莊嚴地，如冠共持戴。
X04n0223_p0139c12║斯由佛化起，或從心海生，隨心所解住。
X04n0223_p0139c13║如幻無處所，一切是分別。或以佛光明，
X04n0223_p0139c14║摩尼光為體，諸佛於中現，各起神通力。
X04n0223_p0139c15║或普賢菩薩，化現諸剎海，願力所莊嚴，
X04n0223_p0139c16║一切皆殊妙。
X04n0223_p0139c17║【論】第四段，爾時已下，有十三行經、十行頌，明世界
X04n0223_p0139c18║體差別。
X04n0223_p0139c19║【經】爾時，普賢菩薩復告大眾言：諸佛子！應知世界海
X04n0223_p0139c20║有種種莊嚴。所謂：或以一切莊嚴具中出上妙雲莊
X04n0223_p0139c21║嚴，或以說一切菩薩功德莊嚴，或以說一切眾生業
X04n0223_p0139c22║報莊嚴，或以示現一切菩薩願海莊嚴，或以表示一
X04n0223_p0139c23║切三世佛影像莊嚴，或以一念頃示現無邊劫神通
X04n0223_p0139c24║境界莊嚴，或以出現一切佛身莊嚴，或以出現一切
X04n0223_p0140a01║寶香雲莊嚴，或以示現一切道場中諸珍妙物光明
X04n0223_p0140a02║照耀莊嚴，或以示現一切普賢行願莊嚴，如是等有
X04n0223_p0140a03║世界海微塵數。爾時，普賢菩薩欲重宣其義，承佛威
X04n0223_p0140a04║力，觀察十方而說頌言：
X04n0223_p0140a05║廣大剎海無有邊，皆由清淨業所成，
X04n0223_p0140a06║種種莊嚴種種住，一切十方皆徧滿。
X04n0223_p0140a07║無邊色相寶𦦨雲，廣大莊嚴非一種，
X04n0223_p0140a08║十方剎海常出現，普演妙音而說法，
X04n0223_p0140a09║菩薩無邊功德海，種種大願所莊嚴，
X04n0223_p0140a10║此土俱時出妙音，普震十方諸剎網，
X04n0223_p0140a11║眾生業海廣無量，隨其感報各不同，
X04n0223_p0140a12║於一切處莊嚴中，皆由諸佛能演說。
X04n0223_p0140a13║三世所有諸如來，神通普現諸剎海，
X04n0223_p0140a14║一一事中一切佛，如是嚴淨汝應觀。
X04n0223_p0140a15║過去未來現在劫，十方一切諸國土，
X04n0223_p0140a16║於彼所有大莊嚴，一一皆於剎中見。
X04n0223_p0140a17║一切事中無量佛，數等眾生徧世間，
X04n0223_p0140a18║為令調伏起神通，以此莊嚴國土海。
X04n0223_p0140a19║一切莊嚴吐妙雲，種種華雲香𦦨雲，
X04n0223_p0140a20║摩尼寶雲常出現，剎海以此為嚴飾。
X04n0223_p0140a21║十力所有成道處，種種莊嚴皆具足，
X04n0223_p0140a22║流光布迥若彩雲，於此剎海咸令見。
X04n0223_p0140a23║普賢願行諸佛子，等眾生劫勤修習，
X04n0223_p0140a24║無邊國土悉莊嚴，一切處中皆顯現。
X04n0223_p0140b01║【論】第五段，爾時已下，有十一行經、二十行頌，明世
X04n0223_p0140b02║界莊嚴差別。
X04n0223_p0140b03║【經】爾時，普賢菩薩復告大眾言：諸佛子！應知世界海
X04n0223_p0140b04║有世界海微塵數清淨方便海。所謂：諸菩薩親近一
X04n0223_p0140b05║切善知識同善根故，增長廣大功德雲徧法界故，淨
X04n0223_p0140b06║修廣大諸勝解故，觀察一切菩薩境界而安住故，修
X04n0223_p0140b07║治一切諸波羅蜜悉圓滿故，觀察一切菩薩諸地而
X04n0223_p0140b08║入住故，出生一切淨願海故，修習一切出要行故，入
X04n0223_p0140b09║於一切莊嚴海故，成就清淨方便力故，如是等有世
X04n0223_p0140b10║界海微塵數。爾時，普賢菩薩欲重宣其義，承佛威力，
X04n0223_p0140b11║觀察十方而說頌言：
X04n0223_p0140b12║一切剎海諸莊嚴，無數方便願力生，
X04n0223_p0140b13║一切剎海常光曜，無量清淨業力起，
X04n0223_p0140b14║久遠親近善知識，同修善業皆清淨，
X04n0223_p0140b15║慈悲廣大徧眾生，以此莊嚴諸剎海。
X04n0223_p0140b16║一切法門三昧等，禪定解脫方便地，
X04n0223_p0140b17║於諸佛所悉淨治，以此出生諸剎海。
X04n0223_p0140b18║發生無量決定解，能解如來等無異。
X04n0223_p0140b19║忍海方便已修治，故能嚴淨無邊剎。
X04n0223_p0140b20║為利眾生修勝行，福德廣大常增長，
X04n0223_p0140b21║譬如雲布等虗空，一切剎海皆成就，
X04n0223_p0140b22║諸度無量等剎塵，悉已修行令具足。
X04n0223_p0140b23║願波羅蜜無有盡，清淨剎海從此生。
X04n0223_p0140b24║淨修無等一切法，生起無邊出要行，
X04n0223_p0140c01║種種方便化羣生，如是莊嚴國土海。
X04n0223_p0140c02║修習莊嚴方便地，入佛功德法門海。
X04n0223_p0140c03║普使眾生竭苦源，廣大淨剎皆成就。
X04n0223_p0140c04║力海廣大無與等，普使眾生種善根。
X04n0223_p0140c05║供養一切諸如來，國土無邊悉清淨。
X04n0223_p0140c06║【論】第六段，爾時已下，有十行經并二十行頌，明所
X04n0223_p0140c07║修行方便願力故，出生諸世界海莊嚴故。業清淨
X04n0223_p0140c08║故，莊嚴清淨；業垢濁故，莊嚴垢濁。
X04n0223_p0140c09║【經】爾時，普賢菩薩復告大眾言：諸佛子！應知一一世
X04n0223_p0140c10║界海，有世界海微塵數佛出現差別。所謂：或現小身，
X04n0223_p0140c11║或現大身，或現短壽，或現長壽，或唯嚴淨一佛國土，
X04n0223_p0140c12║或有嚴淨無量佛土，或唯顯示一乘法輪，或有顯示
X04n0223_p0140c13║不可思議諸乘法輪，或現調伏少分眾生，或示調伏
X04n0223_p0140c14║無邊眾生，如是等有世界海微塵數。爾時，普賢菩薩
X04n0223_p0140c15║欲重宣其義，承佛威力，觀察十方而說頌言：
X04n0223_p0140c16║諸佛種種方便門，出興一切諸剎海，
X04n0223_p0140c17║皆隨眾生心所樂，此是如來善權力。
X04n0223_p0140c18║諸佛法身不思議，無色無形無影像，
X04n0223_p0140c19║能為眾生現眾相，隨其心樂悉令見。
X04n0223_p0140c20║或為眾生現短壽，或現住壽無量劫，
X04n0223_p0140c21║法身十方普現前，隨宜出現於世間，
X04n0223_p0140c22║或有嚴淨不思議，十方所有諸剎海，
X04n0223_p0140c23║或唯嚴淨一國土，於一示現悉無餘，
X04n0223_p0140c24║或隨眾生心所樂，示現難思種種乘，
X04n0223_p0141a01║或有唯宣一乘法，一中方便現無量，
X04n0223_p0141a02║或有自然成正覺，令少眾生住於道，
X04n0223_p0141a03║或有能於一念中，開悟羣迷無有數，
X04n0223_p0141a04║或於毛孔出化雲，示現無量無邊佛，
X04n0223_p0141a05║一切世間皆現覩，種種方便度羣生，
X04n0223_p0141a06║或有言音普周徧，隨其心樂而說法，
X04n0223_p0141a07║不可思議大劫中，調伏無量眾生海，
X04n0223_p0141a08║或有無量莊嚴國，眾會清淨儼然坐，
X04n0223_p0141a09║佛如雲布在其中，十方剎海靡不充，
X04n0223_p0141a10║諸佛方便不思議，隨眾生心悉現前，
X04n0223_p0141a11║普住種種莊嚴剎，一切國土皆周徧。
X04n0223_p0141a12║【論】第七段，爾時已下，有八行經并二十行頌，明諸
X04n0223_p0141a13║世界諸佛出現差別，依眾生業行、壽命脩短、佛出
X04n0223_p0141a14║現不同。
X04n0223_p0141a15║【經】爾時，普賢菩薩復告大眾言：諸佛子！應知世界海
X04n0223_p0141a16║有世界海微塵數劫住。所謂：或有阿僧祇劫住，或有
X04n0223_p0141a17║無量劫住，或有無邊劫住，或有無等劫住，或有不可
X04n0223_p0141a18║數劫住，或有不可稱劫住，或有不可思劫住，或有不
X04n0223_p0141a19║可量劫住，或有不可說劫住，如是等有世界海微塵
X04n0223_p0141a20║數。爾時，普賢菩薩欲重宣其義，承佛威力，觀察十方
X04n0223_p0141a21║而說頌言：
X04n0223_p0141a22║世界海中種種劫，廣大方便所莊嚴，
X04n0223_p0141a23║十方國土咸觀見，數量差別悉明了，
X04n0223_p0141a24║我見十方世界海，劫數無量等眾生，
X04n0223_p0141b01║或長或短或無邊，以佛音聲今演說。
X04n0223_p0141b02║我見十方諸剎海，或住國土微塵劫，
X04n0223_p0141b03║或有一劫或無數，以願種種各不同，
X04n0223_p0141b04║或有純淨或純染，或復染淨二俱襍，
X04n0223_p0141b05║願海安立種種殊，住於眾生心想中，
X04n0223_p0141b06║往昔修行剎塵劫，獲大清淨世界海，
X04n0223_p0141b07║諸佛境界具莊嚴，永住無邊廣大劫，
X04n0223_p0141b08║有名種種寶光明，或名等音𦦨眼藏，
X04n0223_p0141b09║離塵光明及賢劫，此清淨劫攝一切。
X04n0223_p0141b10║有清淨劫一佛興，或一劫中無量現，
X04n0223_p0141b11║無盡方便大願力，入於一切種種劫，
X04n0223_p0141b12║或無量劫入一劫，或復一劫入多劫，
X04n0223_p0141b13║一切劫海種種門，十方國土皆明現，
X04n0223_p0141b14║或一切劫莊嚴事，於一劫中皆現覩，
X04n0223_p0141b15║或一劫內所莊嚴，普入一切無邊劫，
X04n0223_p0141b16║始從一念終成劫，悉依眾生心想生。
X04n0223_p0141b17║一切剎海劫無邊，以一方便皆清淨。
X04n0223_p0141b18║【論】第八段，爾時已下，有七行經，并二十行頌，明世
X04n0223_p0141b19║界劫住，不同由業。
X04n0223_p0141b20║【經】爾時，普賢菩薩復告大眾言：諸佛子！應知世界海
X04n0223_p0141b21║有世界海微塵數劫轉變差別。所謂：法如是故，世界
X04n0223_p0141b22║海無量成壞劫轉變；染汙眾生住故，世界海成染汙
X04n0223_p0141b23║劫轉變；修廣大福眾生住故，世界海成染淨劫轉變；
X04n0223_p0141b24║信解菩薩住故，世界海成染淨劫轉變；無量眾生發
X04n0223_p0141c01║菩提心故，世界海純清淨劫轉變；諸菩薩各各遊諸
X04n0223_p0141c02║世界故，世界海無邊莊嚴劫轉變；十方一切世界海
X04n0223_p0141c03║諸菩薩雲集故，世界海無量大莊嚴劫轉變；諸佛世
X04n0223_p0141c04║尊入涅槃故，世界海莊嚴滅劫轉變；諸佛出現於世
X04n0223_p0141c05║故，一切世界海廣博嚴淨劫轉變；如來神通變化故，
X04n0223_p0141c06║世界海普清淨劫轉變。如是等有世界海微塵數。爾
X04n0223_p0141c07║時，普賢菩薩欲重宣其義，承佛威力，觀察十方而說
X04n0223_p0141c08║頌言：
X04n0223_p0141c09║一切諸國土，皆隨業力生，汝等應觀察。
X04n0223_p0141c10║轉變相如是，染汙諸眾生，業惑纏可怖。
X04n0223_p0141c11║彼心令剎海，一切成染汙。若有清淨心，
X04n0223_p0141c12║修諸福德行。彼心令剎海，襍染及清淨，
X04n0223_p0141c13║信解諸菩薩，於彼劫中生，隨其心所有，
X04n0223_p0141c14║襍染清淨者，無量諸眾生，悉發菩提心。
X04n0223_p0141c15║彼心令剎海，住劫恒清淨。無量億菩薩，
X04n0223_p0141c16║往詣於十方，莊嚴所有殊，劫中差別見。
X04n0223_p0141c17║一一微塵內，佛剎如塵數，菩薩共雲集，
X04n0223_p0141c18║國土皆清淨。世尊入涅槃，彼土莊嚴滅，
X04n0223_p0141c19║眾生無法器，世界成襍染。若有佛興世，
X04n0223_p0141c20║一切悉珍好，隨其心清淨，莊嚴皆具足。
X04n0223_p0141c21║諸佛神通力，示現不思議。是時諸剎海，
X04n0223_p0141c22║一切普清淨。
X04n0223_p0141c23║【論】第九段，爾時已下，有十四行經并十行頌，明劫
X04n0223_p0141c24║隨業轉變淨穢。
X04n0223_p0142a01║【經】爾時，普賢菩薩復告大眾言：諸佛子！應知世界海
X04n0223_p0142a02║有世界海微塵數無差別。所謂：一一世界海中，有世
X04n0223_p0142a03║界海微塵數世界無差別；一一世界海中，諸佛出現
X04n0223_p0142a04║所有威力無差別；一一世界海中，一切道場徧十方
X04n0223_p0142a05║法界無差別；一一世界海中，一切如來道場眾會無
X04n0223_p0142a06║差別；一一世界海中，一切佛光明徧法界無差別；一
X04n0223_p0142a07║一世界海中，一切佛變化名號無差別；一一世界海
X04n0223_p0142a08║中，一切佛音聲普徧世界海無邊劫住無差別；一一
X04n0223_p0142a09║世界海中，法輪方便無差別；一一世界海中，一切世
X04n0223_p0142a10║界海普入一塵無差別；一一世界海中，一一微塵，一
X04n0223_p0142a11║切三世諸佛世尊廣大境界皆於中現無差別。諸佛
X04n0223_p0142a12║子！世界海無差別，略說如是；若廣說者，有世界海微
X04n0223_p0142a13║塵數無差別。爾時，普賢菩薩欲重宣其義，承佛神力，
X04n0223_p0142a14║觀察十方而說頌言：
X04n0223_p0142a15║一微塵中多剎海，處所各別悉嚴淨，
X04n0223_p0142a16║如是無量入一中，一一區分無襍越。
X04n0223_p0142a17║一一塵內難思佛，隨眾生心普現前。
X04n0223_p0142a18║一切剎海靡不周，如是方便無差別。
X04n0223_p0142a19║一一塵中諸樹王，種種莊嚴悉垂布，
X04n0223_p0142a20║十方國土皆同現，如是一切無差別。
X04n0223_p0142a21║一一塵內微塵眾，悉共圍遶人中主，
X04n0223_p0142a22║出過一切徧世間，亦不迫隘相襍亂。
X04n0223_p0142a23║一一塵中無量光，普徧十方諸國土，
X04n0223_p0142a24║悉現諸佛菩提行，一切剎海無差別。
X04n0223_p0142b01║一一塵中無量身，變化如雲普周徧。
X04n0223_p0142b02║以佛神通導羣品，十方國土亦無別，
X04n0223_p0142b03║一一塵中說眾法，其法清淨如輪轉，
X04n0223_p0142b04║種種方便自在門，一切皆演無差別。
X04n0223_p0142b05║一塵普演諸佛音，充滿法器諸眾生，
X04n0223_p0142b06║徧住剎海無央劫，如是音聲亦無異。
X04n0223_p0142b07║剎海無量妙莊嚴，於一塵中無不入，
X04n0223_p0142b08║如是諸佛神通力，一切皆由業性起。
X04n0223_p0142b09║一一塵中三世佛，隨其所樂悉令見。
X04n0223_p0142b10║體性無來亦無去，以願力故徧世間。
X04n0223_p0142b11║【論】第十、爾時已下，有十五行半經、二十行頌，明一
X04n0223_p0142b12║切世界海如來出現無差別，一一如文具明。此之
X04n0223_p0142b13║一品，答前三十七問，意令現在、未來發菩提心者，
X04n0223_p0142b14║識佛所行眾生業海無際，如來以普賢行普濟，以
X04n0223_p0142b15║法性理智無礙，從初發心與大願雲悲智普覆，以
X04n0223_p0142b16║波羅蜜海無剎不現其身，無行不同其事，塵毫內
X04n0223_p0142b17║剎影現重重，平等智身莫不隨入，以法界之體而
X04n0223_p0142b18║無往來。法常如是，令學者倣之，趣求不謬。此乃如
X04n0223_p0142b19║大王路，法爾常然，更有異求，偏僻不當也。
X04n0223_p0142b20║
X04n0223_p0142b21║大方廣佛新華嚴經合論卷第二十
X04n0223_p0142b22║
X04n0223_p0142b23║音切
X04n0223_p0142b24║諂（丑琰切。）誑（居況切。）擾（如沼切。）央（於良切。）懸（胡涓切。）覆（方木切。）循
X04n0223_p0142c01║（巡音。）隅（牛俱切。）擁（於拱切。）戴（帶音。）儼（魚險切。）斆（胡教切。）錯（倉各切。）狹
X04n0223_p0142c02║（胡夾切。）劑（在計切。）隘（於芥切。）僻（普擊切。）