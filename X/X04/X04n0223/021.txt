X04n0223_p0142c03║
X04n0223_p0142c04║
X04n0223_p0142c05║
X04n0223_p0142c06║大方廣佛新華嚴經合論卷第二十一
X04n0223_p0142c07║唐于闐國三藏沙門實叉難陀譯經
X04n0223_p0142c08║唐太原方山長者李通玄造論
X04n0223_p0142c09║唐福州開元寺沙門志寧釐經合論
X04n0223_p0142c10║華藏世界品第五之一
X04n0223_p0142c11║【論】將釋此品，略作十門分別：一、釋品來意；二、釋品
X04n0223_p0142c12║名目；三、釋華藏世界海因何報得；四、釋華藏世界
X04n0223_p0142c13║形狀安立；五、配華藏世界安立屬因；六、釋華藏世
X04n0223_p0142c14║界海純襍無礙；七、釋華藏世界海圓攝三世業境；
X04n0223_p0142c15║八、釋華藏世界本空出生所緣；九、明華藏世界因
X04n0223_p0142c16║何得隱現自在；十、隨文釋義。一、釋品來意者，此品
X04n0223_p0142c17║答前三十七問中佛世界海、眾生海、波羅蜜海等。
X04n0223_p0142c18║此品舉如來五位中行業因果報得，答前三十七
X04n0223_p0142c19║問，故此品須來。二、釋品名目者，為說此佛境報得
X04n0223_p0142c20║之土，蓮華所持，含藏一切，淨穢境界皆在其中，故
X04n0223_p0142c21║名華藏。三、釋華藏世界因何報得者，以從初信心
X04n0223_p0142c22║至於八地已來，恒以大志願力持，令其不退菩提
X04n0223_p0142c23║諸波羅蜜海，教化饒益一切眾生，至於八地，任利
X04n0223_p0142c24║無功，當知風輪是大願波羅蜜所成報故。眾生世
X04n0223_p0143a01║間，妄想業風所持；如來世間，以大願力智風能持
X04n0223_p0143a02║諸境。為以智能隨願，願能成智，還以大願法身大
X04n0223_p0143a03║智之所報成風輪之體。若不以法身，一切諸行總
X04n0223_p0143a04║有為故；若無志願，法身無性，不能自成，何況成他？
X04n0223_p0143a05║以此三事為緣，方堪利生，不滯空有，進修功熟，任
X04n0223_p0143a06║利無功。且取初因大願為首，令持萬境，總以大願
X04n0223_p0143a07║智風以為持境。是故此品下文：普散摩尼妙寶華，
X04n0223_p0143a08║以昔願力空中住。如是華藏世界所有莊嚴，總是
X04n0223_p0143a09║風輪上持諸境。由諸福行本從願生，還將本因以
X04n0223_p0143a10║持諸果，以此用願波羅蜜能成一切諸波羅蜜海。
X04n0223_p0143a11║以本因如此，故因果相持。今以第八及初發心時，
X04n0223_p0143a12║願波羅蜜中十波羅蜜以成十種風輪，用持其上
X04n0223_p0143a13║十種一切莊嚴。以願波羅蜜互體相參，能持其上
X04n0223_p0143a14║諸行報得一切莊嚴。如最下風輪名平等，是願波
X04n0223_p0143a15║羅蜜中檀波羅蜜報得，故能持其上一切寶𦦨熾
X04n0223_p0143a16║然莊嚴，還是願波羅蜜中檀度門法財慧施之所
X04n0223_p0143a17║報生。還自相持，因果相徹，法不虗得，因不唐捐。以
X04n0223_p0143a18║次准此，用願波羅蜜中十度法門配之十種風輪
X04n0223_p0143a19║報得，因果相持故。還如眾生世間妄想業風最居
X04n0223_p0143a20║其下，上持水際金剛地山令其安住，孛象玄光以
X04n0223_p0143a21║成天文，運遊不墮蓮華藏體，是法身隨行無依住
X04n0223_p0143a22║智體之所報得。及宮殿，總大悲含育之所報得。樓
X04n0223_p0143a23║閣，即是智照觀根順悲濟物之所報得。其地金剛
X04n0223_p0143a24║平等自性法身之所報得。但是諸莊嚴中所有金
X04n0223_p0143b01║剛為莊嚴者，皆法身隨行之報。但是摩尼莊嚴，皆
X04n0223_p0143b02║法身成戒體隨行報得。金剛輪圍山，即是大悲戒
X04n0223_p0143b03║防護之業之所報得。眾華莊嚴者，萬行利生開敷
X04n0223_p0143b04║眾善之所報得故。寶樹莊嚴者，建行利生覆蔭含
X04n0223_p0143b05║識之所報得。如十行位中功德林等十箇菩薩，下
X04n0223_p0143b06║名悉同，名之曰林，為行覆蔭故。師子座莊嚴者，即
X04n0223_p0143b07║是以法身隨智建法輪報得故。略而言之，且復如
X04n0223_p0143b08║是廣說報業所因，不可具悉。夫報不虗得，皆有所
X04n0223_p0143b09║因。若不知因，云何修果？是故此品之初云：此華藏
X04n0223_p0143b10║莊嚴世界海，是毗盧遮那如來往昔於世界海微
X04n0223_p0143b11║塵數佛一一佛所，淨修世界海微塵數大願之所
X04n0223_p0143b12║嚴淨。但云願者，為行由願成。又下云：普賢智地行
X04n0223_p0143b13║悉成，一切莊嚴從此出。如香水海大慈悲業之所
X04n0223_p0143b14║報得，香水河是進修之行之所報得。如下文殊師
X04n0223_p0143b15║利常隨眾中，總以名表法，即見名知行。如此華藏
X04n0223_p0143b16║世界海見果知因，不可別引餘經將來證此。此經
X04n0223_p0143b17║見名即知法，見果即知因，方可識此經之意趣。餘
X04n0223_p0143b18║經法相門戶，多不與此經相應。餘經云苦諦，此經
X04n0223_p0143b19║云苦聖諦，即義有餘。餘經說四諦，此經說十種聖
X04n0223_p0143b20║諦及十十二因緣。若廣說無量差別，不可卒申。以
X04n0223_p0143b21║是義故，此配因果，不可引於餘教配此經文。此經
X04n0223_p0143b22║見名知行，以果識因。如文殊師利常隨之眾云：明
X04n0223_p0143b23║練十方儀式主方神，除滅無明黑闇主夜神，一心
X04n0223_p0143b24║匪懈闡明佛日主晝神。即其例矣。此華藏世界報
X04n0223_p0143c01║得之體，大要總言大願法身、大智萬行、大慈大悲。
X04n0223_p0143c02║以此五事成滿，盡法界、虗空界乃至塵毫之內重
X04n0223_p0143c03║重剎海中，一切眾生行皆悉等，利至八地，任用無
X04n0223_p0143c04║功，自常充徧。以此為體，非是滯寂自安及人天自
X04n0223_p0143c05║求樂果者之所境界故，亦非樂生淨土菩薩者境
X04n0223_p0143c06║界故。此淨土菩薩設修六波羅蜜，得六神通，亦未
X04n0223_p0143c07║能生信故為本，不以法界根本智、差別智乘發生
X04n0223_p0143c08║信進修行故。四、釋華藏世界海形狀者。以無盡大
X04n0223_p0143c09║願風輪，持大悲水，生無邊行華。以法性虗空能容
X04n0223_p0143c10║萬境，重疊無礙，於其水上生一大蓮華，周空法界，
X04n0223_p0143c11║名種種蘂香幢。明根本智，起差別智，行差別行，名
X04n0223_p0143c12║蘂香幢。於蓮華內，日珠王寶上，有大輪圍山。經云：
X04n0223_p0143c13║日珠王蓮華之上者，只是華內有寶，名曰珠王，非
X04n0223_p0143c14║別有華也。具寶所成林樹香水，妙華開敷，經自有
X04n0223_p0143c15║文，具陳其事。其華內地，金剛所成，地具眾寶，間錯
X04n0223_p0143c16║嚴飾，經自具言。於其地上，無數香水海，眾寶為底，
X04n0223_p0143c17║如經具說。一一香水海外，各有四天下微塵數香
X04n0223_p0143c18║水河，右旋圍遶，從南向東，以次遶之，如六甲等為
X04n0223_p0143c19║右。其河嚴飾，經自具言。於不可說香水海中，一一
X04n0223_p0143c20║海內，各有一大世界種，而住其中。其世界種者，同
X04n0223_p0143c21║流所居，名之曰種。種者，類也。如先德釋云：三千大
X04n0223_p0143c22║千世界，數至恒沙，為一世界海。海世界，數至恒沙，
X04n0223_p0143c23║為一世界性。性數至恒沙，為一世界種。此中世界
X04n0223_p0143c24║種，有不可說佛剎微塵數。一一香水海中，各有其
X04n0223_p0144a01║一世界種。如經且略舉世界種，於最中心，香水海
X04n0223_p0144a02║名，名無邊妙華光明。中道智悲之妙用，為作名也。
X04n0223_p0144a03║即是風輪向上，種種蘂香幢大蓮華之內，處中香
X04n0223_p0144a04║水海也。此中海內，出大蓮華，名一切香摩尼王莊
X04n0223_p0144a05║號。有世界種，於中而住，名普照十方熾然寶光明。
X04n0223_p0144a06║此世界種，上下有二十重世界，各各相去佛剎微
X04n0223_p0144a07║塵數。此娑婆世界，在第十三重中。最下重中，有佛
X04n0223_p0144a08║剎微塵數世界周帀圍遶。次上重，有二佛剎塵。次
X04n0223_p0144a09║上重中，三佛剎塵數世界周帀圍遶。一重增一，至
X04n0223_p0144a10║最上二十重，有二十佛剎微塵數世界圍遶。如是
X04n0223_p0144a11║周旋，通中心有十一箇世界種，各有二十重，上下
X04n0223_p0144a12║相去遠近相似。此十一箇世界種外，周圍至輪圍
X04n0223_p0144a13║山，復有一百箇世界種，隨方各十，於中布列，直往
X04n0223_p0144a14║隨方行列而住。近輪圍山周帀十箇世界種，各各
X04n0223_p0144a15║上下四重，重數雖少，上下相去極遠。每第三重與
X04n0223_p0144a16║此娑婆世界齊等，最上重或言相去七佛剎塵，向
X04n0223_p0144a17║下第二重與下相去多言十佛剎微塵數。計四重
X04n0223_p0144a18║世界，還與中心十一箇、二十重世界種高下齊等。
X04n0223_p0144a19║此近輪圍山十箇世界種即有四重，餘九十箇世
X04n0223_p0144a20║界種不言重數。且略舉世界種，中心有十一箇世
X04n0223_p0144a21║界種，周圍有一百箇世界種，共有一百一十一箇
X04n0223_p0144a22║世界種，如天帝網分布而住。大都總數有不可說
X04n0223_p0144a23║佛剎微塵數諸世界種，總於種種蘂香幢大蓮華
X04n0223_p0144a24║之上，諸香水海各出蓮華，諸世界種各各而住，即
X04n0223_p0144b01║於其大華之上別華而居，即是第二重各別蓮華
X04n0223_p0144b02║之上布列而住。最下有須彌山微塵數風輪，而持
X04n0223_p0144b03║其上種種莊嚴，及持其上重重世界，猶如日月眾
X04n0223_p0144b04║星，以風所持，處空而住。餘廣者，經自有文，若廣引
X04n0223_p0144b05║文繁，恐當不見，略陳綱紀，麤而言之。五、配華藏世
X04n0223_p0144b06║界海安立屬因者。夫果不自生，從因而得。經云：廣
X04n0223_p0144b07║大願雲周法界，於一切劫化羣生，普賢智地行悉
X04n0223_p0144b08║成，所有莊嚴從此出。如經總舉不可說佛剎微塵
X04n0223_p0144b09║數世界種者，明普賢行攝化之境徧法界故，即是
X04n0223_p0144b10║座內眾、眉間眾所行、覺行、報得之境，總是都舉果
X04n0223_p0144b11║行圓周之境。於彼但言佛世界微塵眾對不可說
X04n0223_p0144b12║佛剎微塵數，於彼是略舉數，此是廣數。如說普賢
X04n0223_p0144b13║之行，且但言萬行，此是略言，意在無盡等法界行
X04n0223_p0144b14║也。即此二重舉果中普賢滿行，即如座內眾、眉間
X04n0223_p0144b15║眾，即此華藏莊嚴世界海不可說佛剎微塵世界
X04n0223_p0144b16║種，如天帝網分布在種種蘂香幢大蓮華之中，是
X04n0223_p0144b17║其彼果行所攝生報滿果所得之境。今在經中不
X04n0223_p0144b18║舉大數，但舉中心十一箇世界種，上下二十重，重
X04n0223_p0144b19║別相去一佛剎塵，最下重世界各有一佛剎塵世
X04n0223_p0144b20║界周帀圍遶而住其中，次上第二重中即云二佛
X04n0223_p0144b21║剎世界周帀圍遶，次上第三重中即言三佛剎塵
X04n0223_p0144b22║數世界周帀圍遶，以次向上一重加一，直至最上
X04n0223_p0144b23║重世界中有二十佛剎塵世界周帀圍遶。此中心
X04n0223_p0144b24║十一箇世界種總皆如是。此明十一地行門進修
X04n0223_p0144c01║攝化境界報得。中心十一箇即十一地報得。上下
X04n0223_p0144c02║二十重漸漸增廣者，明十一地行門中一地有兩
X04n0223_p0144c03║重因果為地，地進修中皆一正果、一向果，其二十
X04n0223_p0144c04║重中所有佛號皆是勝進中因果佛也。所有世界
X04n0223_p0144c05║是隨位中所化之境界也，即明十一地進修攝化
X04n0223_p0144c06║層降佛果，故各隨位配之，可見。除此十一箇世界
X04n0223_p0144c07║外，周圍別舉出一百箇世界種者，即明此十一地
X04n0223_p0144c08║攝化十波羅蜜行徧輪圍山法界內故。且隨方次
X04n0223_p0144c09║第各有其十，都言一百，明徧不可說佛剎塵境界
X04n0223_p0144c10║滿故。近金剛輪圍山周圍有十箇世界種，上下有
X04n0223_p0144c11║四重者，明十一地中四攝法徧故。餘九十箇世界
X04n0223_p0144c12║種不云重數者，明但是十波羅蜜，十中具百所攝
X04n0223_p0144c13║化境故。此是一箇因果竟。自餘十箇四重世界配
X04n0223_p0144c14║四攝法，更作一配。總舉中心十一箇世界種，并周
X04n0223_p0144c15║圍直至金剛輪圍山一百箇世界種，總共有一百
X04n0223_p0144c16║一十。一箇世界種配十住、十行、十迴向、十地、十一
X04n0223_p0144c17║地。五位法各有佛因果，都有一百本。五位中本自
X04n0223_p0144c18║有十重因果為本，五位中各有兩重因果即是十，
X04n0223_p0144c19║此為本。五位佛因果與五位中作進修故。即如此
X04n0223_p0144c20║初會五位佛果，是都有一百一十。更有一箇世界
X04n0223_p0144c21║種，為明佛位是一，徧一切中作一故。若無此一位，
X04n0223_p0144c22║諸位不成故。又明緣生之法皆須有一，故緣生之
X04n0223_p0144c23║法始成。如一、三、五、七、九與十作緣，但置二、四、六、八、
X04n0223_p0144c24║十，具滿數故。是圓數不可加減，是佛法、世間法皆
X04n0223_p0145a01║相似故。如一日、三日、五日、七日、九日，皆一、三、五、七、
X04n0223_p0145a02║九為法者，成緣生無盡，一多相徹故。明其一者，非
X04n0223_p0145a03║同時，無前、後、中間故。為一不自一，與萬法作一故；
X04n0223_p0145a04║為萬法不自多，為一作多故。為成緣起法合，如是
X04n0223_p0145a05║一多自在無作，任相成故。如俗法，一為陽，二為陰，
X04n0223_p0145a06║陽動陰隨，不可自用。陰若自用，即天地兩乖，雲不
X04n0223_p0145a07║興，雨不施，皆主伴陰陽，動靜相順，互為主伴，方成
X04n0223_p0145a08║緣生。兩剛即缺，兩柔即離，為不成濟故。是如來出
X04n0223_p0145a09║世，意在利生，真不隨俗，故行無所設也，德無所濟
X04n0223_p0145a10║也，即佛自佛，眾生自眾生。若為利生施設法，則即
X04n0223_p0145a11║佛為陽，德所設教為陰，是故此經名為圓教。佛處
X04n0223_p0145a12║坎之一，而設教即十，以坎為師卦故。是故普賢菩
X04n0223_p0145a13║薩為明設教利生，因果緣起，法須自在，不滯緣生，
X04n0223_p0145a14║故舉一百一十一世界種，配其五位因果，有一百
X04n0223_p0145a15║一十之門。為攝生報得，有一箇世界種，明其佛位
X04n0223_p0145a16║與五位，及一切諸行作多故。還如眉間之眾勝音
X04n0223_p0145a17║菩薩，獨坐蓮華臺，諸菩薩眾生，其華鬚明主伴萬
X04n0223_p0145a18║行，一多相即，故定慧觀之可見。十下作一，是其土
X04n0223_p0145a19║字，明仁士之法，法合十一。今以十一箇世界，安立
X04n0223_p0145a20║十一地法門。四重世界，明十波羅蜜、四攝法之方
X04n0223_p0145a21║便。大意舉前座內眾及眉間眾，明其所行之行。此
X04n0223_p0145a22║華藏世界，明彼行中報得依果。於中襍類世界，即
X04n0223_p0145a23║明所攝之眾生。同住一處，而境各異者，約法界理
X04n0223_p0145a24║智，真俗不殊。六、釋華藏世界純襍無礙者，為佛所
X04n0223_p0145b01║行之行，徧法界、眾生界故。既是行徧，所得依果亦
X04n0223_p0145b02║徧。但業不相應者，同住居而不見，猶如靈神及諸
X04n0223_p0145b03║鬼趣，與人同處，人不能見。如經云：譬如人身，常有
X04n0223_p0145b04║二天隨逐，天常見人，人不見天。此經為佛行周徧，
X04n0223_p0145b05║依正亦徧，不同三乘推淨土於餘方，而致去來自
X04n0223_p0145b06║他之相。為彼小心根劣者，且如是設教網，故畢竟
X04n0223_p0145b07║求大菩提心者，還須歸此不二之門，興徧周法界
X04n0223_p0145b08║之行願也。七、明華藏世界圓攝三世業境者，此華
X04n0223_p0145b09║藏世界海，明此教法一念三世故。一念者，為無念
X04n0223_p0145b10║也。無念即無三世古今等法，以明法身無念。一切
X04n0223_p0145b11║眾生妄念三世多劫之法，不離無念之中。以是義
X04n0223_p0145b12║故，此華藏世界所有莊嚴境界，能現諸佛業。眾生
X04n0223_p0145b13║三世所行，行業因果總現其中，或過去業現未來
X04n0223_p0145b14║中，或未來業現過去中，或過去、未來業現現在中，
X04n0223_p0145b15║或現在業現過去、未來中。如百千明鏡俱懸四面，
X04n0223_p0145b16║前後影像互相徹故。為法界之體性無時故，妄計
X04n0223_p0145b17║三世之業頓現無時法中。是故經言：智入三世而
X04n0223_p0145b18║無來往。經云：佛子汝應觀，剎種威神力，未來諸國
X04n0223_p0145b19║土，如夢悉令見。十方諸世界，過去國土海，咸於一
X04n0223_p0145b20║剎中，現像猶如化。三世一切佛，及以其國土，於一
X04n0223_p0145b21║剎種中，一切悉觀見。論主頌曰：三世無有時，妄計
X04n0223_p0145b22║三世法，以真無妄想，一念現三世。三世無時者，亦
X04n0223_p0145b23║無有一念，計著三世法，總現無時中。了達無時法，
X04n0223_p0145b24║一念成正覺。八、釋佛國本空。何為華藏世界出生
X04n0223_p0145c01║所緣者。緣何事意？緣意有四：一、為明二乘雖得解
X04n0223_p0145c02║脫三界麤業，無有福智，不利眾生，滯於涅槃。二、為
X04n0223_p0145c03║三乘菩薩有樂生淨土，淨相常存，障法性如理，染
X04n0223_p0145c04║淨當情，知見不普，情存淨土，不得自在，不如此法
X04n0223_p0145c05║隱現自在。為利眾生，顯勝福德故，即具相萬差，光
X04n0223_p0145c06║明顯照。若令眾生情無取著，如幻雲散，一物便無，
X04n0223_p0145c07║無有所得，存其繫故。三、為怖一切法空。眾生為法
X04n0223_p0145c08║空無相之理，謂言斷見，空無福智，不樂觀空，樂取
X04n0223_p0145c09║相縛，隨境存業，不能解脫者，所現福德，依正果故，
X04n0223_p0145c10║令觀空法，空却無明，成福德業。四、總為一切三乘
X04n0223_p0145c11║及一切凡夫，現廣大願行福智境界，量度樣式，令
X04n0223_p0145c12║其倣學，不偏執故。經云：諸佛國土如虗空，無等無
X04n0223_p0145c13║生無有相，為利眾生普嚴淨，本願力故住其中。九、
X04n0223_p0145c14║明華藏世界因何得隱現自在者，為從一切法空
X04n0223_p0145c15║之理，隨智現故，得隱現自在。世間龍鬼，具有三毒，
X04n0223_p0145c16║猶能隱現，何況法空，空諸三毒，純清淨智，不能隱
X04n0223_p0145c17║現自在。如善財入彌勒樓閣，以三昧力，具見眾莊
X04n0223_p0145c18║嚴，從三昧起，忽然不見，一相都無。善財白言：此莊
X04n0223_p0145c19║嚴何處去？彌勒答言：從來處去。曰：從何處來？曰：從
X04n0223_p0145c20║菩薩智慧神通來。依菩薩智慧神力而住，無有去
X04n0223_p0145c21║處，亦無住處，非集非常，遠離一切。又如幻師，作諸
X04n0223_p0145c22║幻事，無所從來，無所至去，雖無來去，以幻力故，分
X04n0223_p0145c23║明可見。彼莊嚴事，亦復如是，無所從來，亦無所去，
X04n0223_p0145c24║雖無來去，然以慣習不可思議幻智力故，及往昔
X04n0223_p0146a01║大願力故，如是顯現。華藏世界，亦復如是，以如來
X04n0223_p0146a02║大願智力，法性自體空無性力，隱現自在。若隨法
X04n0223_p0146a03║性，萬相都無，隨願智力，眾相隨現，隱現隨緣，都無
X04n0223_p0146a04║作者。但以理智，法爾自具不思議功，不思議變，無
X04n0223_p0146a05║能作者，自在隱現。凡夫執著，用作無明，執障既無，
X04n0223_p0146a06║智用自在。順法身，萬象俱寂，隨智用，萬象俱生，隨
X04n0223_p0146a07║大悲，常居生死，但隨理智，生死恒真。以此三事，隱
X04n0223_p0146a08║顯萬端，不離一真之智，化儀百變。十、隨文釋義者，
X04n0223_p0146a09║此一品經，長科為十二段。
X04n0223_p0146a10║【經】爾時，普賢菩薩復告大眾言：諸佛子！此華藏莊嚴
X04n0223_p0146a11║世界海，是毗羅遮那如來往昔於世界海微塵數劫
X04n0223_p0146a12║修菩薩行時，一一劫中親近世界海微塵數佛，一一
X04n0223_p0146a13║佛所淨修世界海微塵數大願之所嚴淨。諸佛子！此
X04n0223_p0146a14║華藏莊嚴世界海，有須彌山微塵數風輪所持。其最
X04n0223_p0146a15║下風輪，名：平等住，能持其上一切寶𦦨熾然莊嚴。次
X04n0223_p0146a16║上風輪，名：出生種種寶莊嚴，能持其上淨光照曜摩
X04n0223_p0146a17║尼王幢。次上風輪，名：寶威德，能持其上一切寶鈴。次
X04n0223_p0146a18║上風輪，名：平等𦦨，能持其上日光明相摩尼王輪。次
X04n0223_p0146a19║上風輪，名：種種普莊嚴，能持其上光明輪華。次上風
X04n0223_p0146a20║輪，名：普清淨，能持其上一切華𦦨師子座。次上風輪，
X04n0223_p0146a21║名：聲徧十方，能持其上一切珠王幢。次上風輪，名：一
X04n0223_p0146a22║切寶光明，能持其上一切摩尼王樹華。次上風輪，名：
X04n0223_p0146a23║速疾普持，能持其上一切香摩尼須彌雲。次上風輪，
X04n0223_p0146a24║名：種種宮殿遊行，能持其上一切寶色香臺雲。諸佛
X04n0223_p0146b01║子！彼須彌山微塵數風輪，最在上者，名：殊勝威光藏，
X04n0223_p0146b02║能持普光摩尼莊嚴香水海。此香水海有大蓮華，名：
X04n0223_p0146b03║種種光明蘂香幢。華藏莊嚴世界海住在其中，四方
X04n0223_p0146b04║均平，清淨堅固，金剛輪山周帀圍遶，地海眾樹各有
X04n0223_p0146b05║區別。是時，普賢菩薩欲重宣其義，承佛神力，觀察十
X04n0223_p0146b06║方而說頌言：
X04n0223_p0146b07║世尊往昔於諸有，微塵佛所修淨業，
X04n0223_p0146b08║故獲種種寶光明，華藏莊嚴世界海。
X04n0223_p0146b09║廣大悲雲徧一切，捨身無量等剎塵，
X04n0223_p0146b10║以昔劫海修行力，今此世界無諸垢，
X04n0223_p0146b11║放大光明徧住空，風力所持無動搖，
X04n0223_p0146b12║佛藏摩尼普嚴飾，如來願力令清淨，
X04n0223_p0146b13║普散摩尼妙藏華，以昔願力空中住。
X04n0223_p0146b14║種種堅固莊嚴海，光雲垂布滿十方，
X04n0223_p0146b15║諸摩尼中菩薩雲，普詣十方光熾然，
X04n0223_p0146b16║光𦦨成輪妙華飾，法界周流靡不徧。
X04n0223_p0146b17║一切寶中放淨光，其光普照眾生海，
X04n0223_p0146b18║十方國土皆周徧，咸令出苦向菩提。
X04n0223_p0146b19║寶中佛數等眾生，從其毛孔出化形，
X04n0223_p0146b20║梵主帝釋輪王等，一切眾生及諸佛，
X04n0223_p0146b21║化現光明等法界，光中演說諸佛名，
X04n0223_p0146b22║種種方便示調伏，普應羣心無不盡。
X04n0223_p0146b23║華藏世界所有塵，一一塵中見法界，
X04n0223_p0146b24║寶光現佛如雲集，此是如來剎自在。
X04n0223_p0146c01║廣大願雲周法界，於一切劫化羣生，
X04n0223_p0146c02║普賢智地行悉成，所有莊嚴從此出。
X04n0223_p0146c03║【論】第一、爾時，普賢菩薩已下，長行。有二十四行經，
X04n0223_p0146c04║并二十行頌，明歎佛往因，行菩薩行，修淨大願力，
X04n0223_p0146c05║報得風輪，以持華藏世界及眾莊嚴。
X04n0223_p0146c06║【經】爾時，普賢菩薩復告大眾言：諸佛子！此華藏莊嚴
X04n0223_p0146c07║世界海大輪圍山，住日珠王蓮華之上，栴檀摩尼以
X04n0223_p0146c08║為其身，威德寶王以為其峯，妙香摩尼而作其輪，𦦨
X04n0223_p0146c09║藏金剛所共成立，一切香水流注其間；眾寶為林，妙
X04n0223_p0146c10║華開敷，香艸布地，明珠開飾，種種香華處處盈滿；摩
X04n0223_p0146c11║尼為網，周帀垂覆。如是等，有世界海微塵數眾妙莊
X04n0223_p0146c12║嚴。爾時，普賢菩薩欲重宣其義，承佛神力，觀察十方
X04n0223_p0146c13║而說頌言：
X04n0223_p0146c14║世界大海無有邊，寶輪清淨種種色，
X04n0223_p0146c15║所有莊嚴盡奇妙，此由如來神力起。
X04n0223_p0146c16║摩尼寶輪妙香輪，及以真珠燈𦦨輪，
X04n0223_p0146c17║種種妙寶為嚴飾，清淨輪圍所安住。
X04n0223_p0146c18║堅固摩尼以為藏，閻浮檀金作嚴飾，
X04n0223_p0146c19║舒光發𦦨徧十方，內外暎徹皆清淨。
X04n0223_p0146c20║金剛摩尼所集成，復雨摩尼諸妙寶，
X04n0223_p0146c21║其寶精奇非一種，放淨光明普嚴麗，
X04n0223_p0146c22║香水分流無量色，散諸華寶及栴檀，
X04n0223_p0146c23║眾蓮競發如衣布，珍艸羅生悉芬馥。
X04n0223_p0146c24║無量寶樹普莊嚴，開華發蘂色熾然，
X04n0223_p0147a01║種種名衣在其內，光雲四照常圓滿。
X04n0223_p0147a02║無量無邊大菩薩，執蓋焚香充法界。
X04n0223_p0147a03║悉發一切妙音聲，普轉如來正法輪。
X04n0223_p0147a04║諸摩尼樹寶粖成，一一寶粖現光明，
X04n0223_p0147a05║毗盧遮那清淨身，悉入其中普令見。
X04n0223_p0147a06║諸莊嚴中現佛身，無邊色相無央數，
X04n0223_p0147a07║悉往十方無不徧，所化眾生亦無限。
X04n0223_p0147a08║一切莊嚴出妙音，演說如來本願輪。
X04n0223_p0147a09║十方所有淨剎海，佛自在力咸令徧。
X04n0223_p0147a10║【論】二、爾時已下，有八行半經，并二十行頌，明歎蓮
X04n0223_p0147a11║華之上，寶輪圍山，具眾嚴飾，由如來神力所生。
X04n0223_p0147a12║【經】爾時，普賢菩薩復告大眾言：諸佛子！此世界海大
X04n0223_p0147a13║輪圍山內所有大地，一切皆以金剛所成，堅固莊嚴，
X04n0223_p0147a14║不可沮壞，清淨平坦，無有高下；摩尼為輪，眾寶為藏，
X04n0223_p0147a15║一切眾生種種形狀諸摩尼寶以為間錯；散眾寶粖，
X04n0223_p0147a16║布以蓮華，香藏摩尼分置其間；諸莊嚴具充徧如雲，
X04n0223_p0147a17║三世一切諸佛國土所有莊嚴而為校飾；摩尼妙寶
X04n0223_p0147a18║以為其網，普現如來所有境界，如天帝網於中布列。
X04n0223_p0147a19║諸佛子！此世界海地有如是等世界海微塵數莊嚴。
X04n0223_p0147a20║爾時，普賢菩薩欲重宣其義，承佛神力，觀察十方而
X04n0223_p0147a21║說頌言：
X04n0223_p0147a22║其地平坦極清淨，安住堅固無能壞，
X04n0223_p0147a23║摩尼處處以為嚴，眾寶於中相間錯，
X04n0223_p0147a24║金剛為地甚可悅，寶輪寶網具莊嚴，
X04n0223_p0147b01║蓮華布上皆圓滿，妙衣彌覆悉周徧，
X04n0223_p0147b02║菩薩天冠寶纓珞，悉布其地為嚴好，
X04n0223_p0147b03║栴檀摩尼普散中，咸舒離垢妙光明，
X04n0223_p0147b04║寶華發𦦨出妙光，光𦦨如雲照一切。
X04n0223_p0147b05║散此妙華及眾寶，普覆於地為嚴飾。
X04n0223_p0147b06║密雲興布滿十方，廣大光明無有盡。
X04n0223_p0147b07║普至十方一切土，演說如來甘露法。
X04n0223_p0147b08║一切佛願摩尼內，普現無邊廣大劫，
X04n0223_p0147b09║最勝智者昔所行，於此寶中無不見，
X04n0223_p0147b10║其地所有摩尼寶，一切佛剎咸來入，
X04n0223_p0147b11║彼諸佛剎一一塵，一切國土亦入中，
X04n0223_p0147b12║妙寶莊嚴華藏界，菩薩遊行徧十方，
X04n0223_p0147b13║演說大士諸弘願，此是道場自在力。
X04n0223_p0147b14║摩尼妙寶莊嚴地，放淨光明備眾飾，
X04n0223_p0147b15║充滿法界等虗空，佛力自然如是現。
X04n0223_p0147b16║諸有修治普賢願，入佛境界大智人，
X04n0223_p0147b17║能知於此剎海中，如是一切諸神變。
X04n0223_p0147b18║【論】三、爾時已下，十行半經并二十行頌歎。輪圍山
X04n0223_p0147b19║內，平地金剛所成，具足眾寶間錯，其地華網莊嚴。
X04n0223_p0147b20║【經】爾時，普賢菩薩復告大眾言：諸佛子！此世界海大
X04n0223_p0147b21║地中，有不可說佛剎微塵數香水海，一切妙寶莊嚴
X04n0223_p0147b22║其底，妙香摩尼莊嚴其岸，毗盧遮那摩尼寶王以為
X04n0223_p0147b23║其網；香水暎徹，具眾寶色，充滿其中；種種寶華，旋布
X04n0223_p0147b24║其上；栴檀細粖，澄垽其下；演佛言音，放寶光明；無邊
X04n0223_p0147c01║菩薩，持種種蓋，現神通力；一切世界所有莊嚴，悉於
X04n0223_p0147c02║中現；十寶階陛，行列分布；十寶欄楯，周帀圍遶；四天
X04n0223_p0147c03║下微塵數一切寶莊嚴芬陀利華，敷榮水中；不可說
X04n0223_p0147c04║百千億那由他數十寶尸羅幢，恒河沙數一切寶衣
X04n0223_p0147c05║鈴網幢，恒河沙數無邊色相寶華樓閣，百千億那由
X04n0223_p0147c06║他數十寶蓮華城，四天下微塵數眾寶樹林，寶𦦨摩
X04n0223_p0147c07║尼以為其網；恒河沙數栴檀香，諸佛言音光𦦨摩尼，
X04n0223_p0147c08║不可說百千億那由他數眾寶垣牆，悉共圍遶，周徧
X04n0223_p0147c09║嚴飾。爾時，普賢菩薩欲重宣其義，承佛神力，觀察十
X04n0223_p0147c10║力而說頌言：
X04n0223_p0147c11║此世界中大地上，有香水海摩尼嚴，
X04n0223_p0147c12║清淨妙寶布其底，安住金剛不可壞。
X04n0223_p0147c13║香藏摩尼積成岸，日𦦨珠輪布若雲。
X04n0223_p0147c14║蓮華妙寶為纓珞，處處莊嚴淨無垢。
X04n0223_p0147c15║香水澄渟具眾色，寶華旋布放光明，
X04n0223_p0147c16║普震音聲聞遠近，以佛威神演妙法，
X04n0223_p0147c17║階陛莊嚴具眾寶，復以摩尼為間飾，
X04n0223_p0147c18║周迴欄楯悉寶成，蓮華珠網如雲布，
X04n0223_p0147c19║摩尼寶樹列成行，華蘂敷榮光赫弈，
X04n0223_p0147c20║種種樂音恒競奏，佛神通力令如是。
X04n0223_p0147c21║種種妙寶芬陀利，敷布莊嚴香水海，
X04n0223_p0147c22║香𦦨光明無暫停，廣大圓滿皆充徧。
X04n0223_p0147c23║明珠寶幢恒熾盛，妙衣垂布為嚴飾，
X04n0223_p0147c24║摩尼鈴網演法音，令其聞者趣佛智。
X04n0223_p0148a01║妙寶蓮華作城郭，眾彩摩尼所嚴瑩，
X04n0223_p0148a02║真珠雲影布四隅，如是莊嚴香水海。
X04n0223_p0148a03║垣牆繚繞皆周帀，樓閣相望布其上。
X04n0223_p0148a04║無量光明恒熾然，種種莊嚴清淨海，
X04n0223_p0148a05║毗盧遮那於往昔，種種剎海皆嚴淨，
X04n0223_p0148a06║如是廣大無有邊，悉是如來自在力。
X04n0223_p0148a07║【論】四、爾時已下一十六行半，經二十行頌，明金剛
X04n0223_p0148a08║寶地有眾香水海，眾寶為底，妙香嚴岸，具眾莊飾。
X04n0223_p0148a09║【經】爾時，普賢菩薩復告大眾言：諸佛子！一一香水海，
X04n0223_p0148a10║各有四天下微塵數香水河，右旋圍遶；一切皆以金
X04n0223_p0148a11║剛為岸，淨光摩尼以為嚴飾；常現諸佛寶色光雲，及
X04n0223_p0148a12║諸眾生所有言音；其河所有漩澓之處，一切諸佛所
X04n0223_p0148a13║修因行種種形相，皆從中出；摩尼為網，眾寶鈴鐸，諸
X04n0223_p0148a14║世界海所有莊嚴，悉於中現；摩尼寶雲以覆其上，其
X04n0223_p0148a15║雲普現華藏世界毗盧遮那十方化佛，及一切佛神
X04n0223_p0148a16║通之事；復出妙音，稱揚三世佛菩薩名；其香水中，常
X04n0223_p0148a17║出一切寶𦦨光雲，相續不絕。若廣說者，一一河，各有
X04n0223_p0148a18║世界海微塵數莊嚴。爾時，普賢菩薩欲重宣其義，承
X04n0223_p0148a19║佛神力，觀察十方而說頌言：
X04n0223_p0148a20║清淨香流滿大河，金剛妙寶為其岸，
X04n0223_p0148a21║寶粖為輪布其地，種種嚴飾皆珍好，
X04n0223_p0148a22║寶階行列妙莊嚴，欄楯周迴悉殊麗，
X04n0223_p0148a23║真珠為藏眾華飾，種種纓鬘共垂下，
X04n0223_p0148a24║香水寶光清淨色，恒吐摩尼競疾流。
X04n0223_p0148b01║眾華隨浪皆搖動，悉奏樂音宣妙法。
X04n0223_p0148b02║細粖栴檀作泥垽，一切妙寶同洄澓。
X04n0223_p0148b03║香藏𣱦氳布在中，發𦦨流芬普周徧。
X04n0223_p0148b04║河中出生諸妙寶，悉放光明色熾然，
X04n0223_p0148b05║其光布影成臺座，華蓋珠纓皆具足。
X04n0223_p0148b06║摩尼王中現佛身，光明普照十方剎，
X04n0223_p0148b07║以此為輪嚴飾地，香水暎徹常盈滿。
X04n0223_p0148b08║摩尼為網金為鐸，徧覆香河演佛音。
X04n0223_p0148b09║克宣一切菩提道，及以普賢之妙行。
X04n0223_p0148b10║寶岸摩尼極清淨，恒出如來本願音，
X04n0223_p0148b11║一切諸佛曩所行，其音普演皆令見，
X04n0223_p0148b12║其河所有漩流處，菩薩如雲常踊出，
X04n0223_p0148b13║悉往廣大剎土中，乃至法界咸充滿。
X04n0223_p0148b14║清淨珠王布若雲，一切香河悉彌覆，
X04n0223_p0148b15║其珠等佛眉間相，炳然顯現諸佛影。
X04n0223_p0148b16║【論】五、爾時已下十二行半，經二十行頌，明各各香
X04n0223_p0148b17║海具眾香河，其河底岸具諸嚴飾，右旋遶海。
X04n0223_p0148b18║【經】爾時，普賢菩薩復告大眾言：諸佛子！此諸香水河
X04n0223_p0148b19║兩間之地，悉以妙寶種種莊嚴；一一各有四天下微
X04n0223_p0148b20║塵數眾寶莊嚴，芬陀利華周帀徧滿；各有四天下微
X04n0223_p0148b21║塵數眾寶樹林，次第行列；一一樹中，恒出一切諸莊
X04n0223_p0148b22║嚴雲，摩尼寶王照耀其間，種種華香處處盈滿；其樹
X04n0223_p0148b23║復出微妙音聲，說諸如來一切劫中所修大願；復散
X04n0223_p0148b24║種種摩尼寶王，充徧其地，所謂：蓮華輪摩尼寶王、香
X04n0223_p0148c01║𦦨光雲摩尼寶王、種種嚴飾摩尼寶王、現不可思議
X04n0223_p0148c02║莊嚴色摩尼寶王、日光明衣藏摩尼寶王、周徧十方
X04n0223_p0148c03║普垂布光網雲摩尼寶王、現一切諸佛神變摩尼寶
X04n0223_p0148c04║王、現一切眾生業報海摩尼寶王，如是等有世界海
X04n0223_p0148c05║微塵數。其香水河兩間之地，一一悉具如是莊嚴。爾
X04n0223_p0148c06║時，普賢菩薩欲重宣其義，承佛神力，觀察十方而說
X04n0223_p0148c07║頌言：
X04n0223_p0148c08║其地平坦極清淨，真金摩尼共嚴飾，
X04n0223_p0148c09║諸樹行列蔭其中，聳榦垂條萃若雲。
X04n0223_p0148c10║枝條妙寶所莊嚴，華𦦨成輪光四照。
X04n0223_p0148c11║摩尼為果如雲布，普使十方常現覩，
X04n0223_p0148c12║摩尼布地皆充滿，眾華寶粖共莊嚴，
X04n0223_p0148c13║復以摩尼作宮殿，悉現眾生諸影像，
X04n0223_p0148c14║諸佛影像摩尼王，普散其地靡不周，
X04n0223_p0148c15║如是赫弈徧十方，一一塵中咸見佛。
X04n0223_p0148c16║妙寶莊嚴善分布，真珠燈網相間錯，
X04n0223_p0148c17║處處悉有摩尼輪，一一皆現佛神通，
X04n0223_p0148c18║眾寶莊嚴放大光，光中普現諸化佛，
X04n0223_p0148c19║一一周行靡不徧，悉以十方廣開演。
X04n0223_p0148c20║摩尼妙寶芬陀利，一切水中咸徧滿，
X04n0223_p0148c21║其華種種各不同，悉現光明無盡歇。
X04n0223_p0148c22║三世所有諸莊嚴，摩尼果中皆顯現，
X04n0223_p0148c23║體性無生不可取，此是如來自在力。
X04n0223_p0148c24║此地一切莊嚴中，悉現如來廣大身，
X04n0223_p0149a01║彼亦不來亦不去，佛昔願力皆令見。
X04n0223_p0149a02║此地一一微塵中，一切佛子修行道，
X04n0223_p0149a03║各見所記當來剎，隨其意樂悉清淨。
X04n0223_p0149a04║【論】六、爾時已下十五行半，經二十行頌，明香河兩
X04n0223_p0149a05║間平地具樹華果，眾妙莊嚴。芬陀利華，此云百葉
X04n0223_p0149a06║白蓮華。
X04n0223_p0149a07║【經】爾時，普賢菩薩復告大眾言：諸佛子！諸佛世尊世
X04n0223_p0149a08║界海莊嚴不可思議。何以故？諸佛子！此華藏莊嚴世
X04n0223_p0149a09║界海一切境界，一一皆以世界海微塵數清淨功德
X04n0223_p0149a10║之所莊嚴。爾時，普賢菩薩欲重宣其義，承佛神力，觀
X04n0223_p0149a11║察十方而說頌言：
X04n0223_p0149a12║此剎海中一切處，悉以眾寶為嚴飾，
X04n0223_p0149a13║發𦦨騰空布若雲，光明洞徹常彌覆。
X04n0223_p0149a14║摩尼吐雲無有盡，十方佛影於中現。
X04n0223_p0149a15║神通變化靡暫停，一切菩薩咸來集。
X04n0223_p0149a16║一切摩尼演佛音，其音美妙不思議，
X04n0223_p0149a17║毗盧遮那昔所行，於此寶內恒聞見，
X04n0223_p0149a18║清淨光明徧照尊，莊嚴具中皆現影。
X04n0223_p0149a19║變化分身眾圍遶，一切剎海咸周徧。
X04n0223_p0149a20║所有化佛皆如幻，求其來處不可得。
X04n0223_p0149a21║以佛境界威神力，一切剎中如是現。
X04n0223_p0149a22║如來自在神通事，悉徧十方諸國土，
X04n0223_p0149a23║以此剎海淨莊嚴，一切皆於寶中見。
X04n0223_p0149a24║十方所有諸變化，一切皆如鏡中像，
X04n0223_p0149b01║但由如來昔所行，神通願力而出生。
X04n0223_p0149b02║若有能修普賢行，入於菩薩勝智海，
X04n0223_p0149b03║能於一切微塵中，普現其身淨眾剎。
X04n0223_p0149b04║不可思議億大劫，親近一切諸如來，
X04n0223_p0149b05║如其一切之所行，一剎那中悉能現。
X04n0223_p0149b06║諸佛國土如虗空，無等無生無有相，
X04n0223_p0149b07║為利眾生普嚴淨，本願力故住其中。
X04n0223_p0149b08║【論】七、爾時已下，五行經、二十行頌，都結總歎此世
X04n0223_p0149b09║界海如來無量功德莊嚴。
X04n0223_p0149b10║
X04n0223_p0149b11║大方廣佛新華嚴經合論卷第二十一
X04n0223_p0149b12║
X04n0223_p0149b13║音切
X04n0223_p0149b14║洄（戶灰切。）澓（伏音。）壇（徒干切。）墠（常演切。）佉（丘伽切。）芬（分音。）馥（房六切。）
X04n0223_p0149b15║沮（才與切。）暎（於命切。）徹（丑列切。）麗（力制切。）蘂（如水切。）澄（直陵切。）垽
X04n0223_p0149b16║（魚靳切。）陛（旁禮切。）欄（勒丹切。）楯（述尹切。）渟（笛令切。）競（巨敬切。）奏（則候
X04n0223_p0149b17║切。）垣（于元切。）牆（才良切。）繚（了音。）繞（而沼切。）卍（萬音。）歇（許揭切。）孛（蒲沒
X04n0223_p0149b18║切。）縛（符郭切。）慣（古患切。）