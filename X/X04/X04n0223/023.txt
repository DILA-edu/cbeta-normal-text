X04n0223_p0155a10║
X04n0223_p0155a11║
X04n0223_p0155a12║
X04n0223_p0155a13║大方廣佛新華嚴經合論卷第二十三
X04n0223_p0155a14║唐于闐國三藏沙門實叉難陀譯經
X04n0223_p0155a15║唐太原方山長者李通玄造論
X04n0223_p0155a16║唐福州開元寺沙門志寧釐經合論
X04n0223_p0155a17║華藏世界品第五之三
X04n0223_p0155a18║【經】諸佛子此蓮華因陀羅網香水海右旋次有香水
X04n0223_p0155a19║海名積集寶香藏世界種名一切威德莊嚴以一切
X04n0223_p0155a20║佛法輪音聲為體此中最下方有世界名種種出生
X04n0223_p0155a21║形如金剛依種種金剛山幢住金剛寶光雲而覆其
X04n0223_p0155a22║上佛剎微塵數世界圍遶純一清淨佛號蓮華眼此
X04n0223_p0155a23║上過佛剎微塵數世界有世界名喜見音佛號生喜
X04n0223_p0155a24║樂此上過佛剎微塵數世界有世界名寶莊嚴幢佛
X04n0223_p0155b01║號一切智此上過佛剎微塵數世界有世界名多羅
X04n0223_p0155b02║華普照佛號無垢寂妙音此上過佛剎微塵數世界
X04n0223_p0155b03║有世界名變化光佛號清淨空智慧月此上過佛剎
X04n0223_p0155b04║微塵數世界有世界名眾妙間錯佛號開示福德海
X04n0223_p0155b05║密雲相此上過佛剎微塵數世界有世界名一切莊
X04n0223_p0155b06║嚴具妙音聲佛號歡喜雲此上過佛剎微塵數世界
X04n0223_p0155b07║有世界名蓮華池佛號名稱幢此上過佛剎微塵數
X04n0223_p0155b08║世界有世界名一切寶莊嚴佛號嚬伸觀察眼此上
X04n0223_p0155b09║過佛剎微塵數世界有世界名淨妙華佛號無盡金
X04n0223_p0155b10║剛智此上過佛剎微塵數世界有世界名蓮華莊嚴
X04n0223_p0155b11║城佛號日藏眼普光明此上過佛剎微塵數世界有
X04n0223_p0155b12║世界名無量樹峯佛號一切法靁音此上過佛剎微
X04n0223_p0155b13║塵數世界有世界名日光明佛號開示無量智此上
X04n0223_p0155b14║過佛剎微塵數世界有世界名依止蓮華葉佛號一
X04n0223_p0155b15║切福德山此上過佛剎微塵數世界有世界名風普
X04n0223_p0155b16║持佛號日耀根此上過佛剎微塵數世界有世界名
X04n0223_p0155b17║光明顯現佛號身光普照此上過佛剎微塵數世界
X04n0223_p0155b18║有世界名香靁音金剛寶普照佛號最勝華開敷相
X04n0223_p0155b19║此上過佛剎微塵數世界有世界名帝網莊嚴形如
X04n0223_p0155b20║欄楯依一切莊嚴海住光𦦨樓閣雲彌覆其上二十
X04n0223_p0155b21║佛剎微塵數世界圍遶純一清淨佛號示現無畏雲
X04n0223_p0155b22║諸佛子此積集寶香藏香水海右旋次有香水海名
X04n0223_p0155b23║寶莊嚴世界種名普無垢以一切微塵中佛剎神變
X04n0223_p0155b24║聲為體此中最下方有世界名淨妙平坦形如寶身
X04n0223_p0155c01║依一切寶光輪海住種種栴檀摩尼真珠雲彌覆其
X04n0223_p0155c02║上佛剎微塵數世界圍遶純一清淨佛號難摧伏無
X04n0223_p0155c03║等幢此上過佛剎微塵數世界有世界名熾然妙莊
X04n0223_p0155c04║嚴佛號蓮華慧神通王此上過佛剎微塵數世界有
X04n0223_p0155c05║世界名微妙相輪幢佛號十方大名稱無盡光此上
X04n0223_p0155c06║過佛剎微塵數世界有世界名𦦨藏摩尼妙莊嚴佛
X04n0223_p0155c07║號大智慧見聞皆歡喜此上過佛剎微塵數世界有
X04n0223_p0155c08║世界名妙華莊嚴佛號無量力最勝智此上過佛剎
X04n0223_p0155c09║微塵數世界有世界名出生淨微塵佛號超勝梵此
X04n0223_p0155c10║上過佛剎微塵數世界有世界名普光明變化香佛
X04n0223_p0155c11║號香象金剛大力勢此上過佛剎微塵數世界有世
X04n0223_p0155c12║界名光明旋佛號義成善名稱此上過佛剎微塵數
X04n0223_p0155c13║世界有世界名寶纓珞海佛號無比光徧照此上過
X04n0223_p0155c14║佛剎微塵數世界有世界名妙華燈幢佛號究竟功
X04n0223_p0155c15║德無礙慧燈此上過佛剎微塵數世界有世界名善
X04n0223_p0155c16║巧莊嚴佛號慧日波羅蜜此上過佛剎微塵數世界
X04n0223_p0155c17║有世界名栴檀華普光明佛號無邊慧法界音此上
X04n0223_p0155c18║過佛剎微塵數世界有世界名帝網幢佛號燈光迥
X04n0223_p0155c19║照此上過佛剎微塵數世界有世界名淨華輪佛號
X04n0223_p0155c20║法界日光明此上過佛剎微塵數世界有世界名大
X04n0223_p0155c21║威耀佛號無邊功德海法輪音此上過佛剎微塵數
X04n0223_p0155c22║世界有世界名同安住寶蓮華池佛號開示入不可
X04n0223_p0155c23║思議智此上過佛剎微塵數世界有世界名平坦地
X04n0223_p0155c24║佛號功德寶光明王此上過佛剎微塵數世界有世
X04n0223_p0156a01║界名香摩尼聚佛號無盡福德海妙莊嚴此上過佛
X04n0223_p0156a02║剎微塵數世界有世界名微妙光明佛號無等力普
X04n0223_p0156a03║徧音此上過佛剎微塵數世界有世界名十方普堅
X04n0223_p0156a04║固莊嚴照耀其形八隅依心王摩尼輪海住一切寶
X04n0223_p0156a05║莊嚴帳雲彌覆其上二十佛剎微塵數世界圍遶純
X04n0223_p0156a06║一清淨佛號普眼大明燈諸佛子此寶莊嚴香水海
X04n0223_p0156a07║右旋次有香水海名金剛寶聚世界種名法界行以
X04n0223_p0156a08║一切菩薩地方便法音聲為體此中最下方有世界
X04n0223_p0156a09║名淨光照耀形如珠貫依一切寶色珠纓海住菩薩
X04n0223_p0156a10║珠髻光明摩尼雲而覆其上佛剎微塵數世界圍遶
X04n0223_p0156a11║純一清淨佛號最勝功德光此上過佛剎微塵數世
X04n0223_p0156a12║界有世界名妙蓋佛號法自在慧此上過佛剎微塵
X04n0223_p0156a13║數世界有世界名寶莊嚴師子座佛號大龍淵此上
X04n0223_p0156a14║過佛剎微塵數世界有世界名出現金剛座佛號昇
X04n0223_p0156a15║師子座蓮華臺此上過佛剎微塵數世界有世界名
X04n0223_p0156a16║蓮華勝音佛號智光普開悟此上過佛剎微塵數世
X04n0223_p0156a17║界有世界名善慣習佛號持地妙光王此上過佛剎
X04n0223_p0156a18║微塵數世界有世界名喜樂音佛號法燈王此上過
X04n0223_p0156a19║佛剎微塵數世界有世界名摩尼藏因陀羅網佛號
X04n0223_p0156a20║不空見此上過佛剎微塵數世界有世界名眾妙地
X04n0223_p0156a21║藏佛號𦦨身幢此上過佛剎微塵數世界有世界名
X04n0223_p0156a22║金光輪佛號淨治眾生行此上過佛剎微塵數世界
X04n0223_p0156a23║有世界名須彌山莊嚴佛號一切功德雲普照此上
X04n0223_p0156a24║過佛剎微塵數世界有世界名眾樹形佛號寶華相
X04n0223_p0156b01║淨月覺此上過佛剎微塵數世界有世界名無怖畏
X04n0223_p0156b02║佛號最勝金光炬此上過佛剎微塵數世界有世界
X04n0223_p0156b03║名大名稱龍王幢佛號觀等一切法此上過佛剎微
X04n0223_p0156b04║塵數世界有世界名示現摩尼色佛號變化日此上
X04n0223_p0156b05║過佛剎微塵數世界有世界名光𦦨燈莊嚴佛號寶
X04n0223_p0156b06║蓋光徧照此上過佛剎微塵數世界有世界名香光
X04n0223_p0156b07║雲佛號思惟慧此上過佛剎微塵數世界有世界名
X04n0223_p0156b08║無怨讎佛號精進勝慧海此上過佛剎微塵數世界
X04n0223_p0156b09║有世界名一切莊嚴具光明幢佛號普現悅意蓮華
X04n0223_p0156b10║自在王此上過佛剎微塵數世界有世界名毫相莊
X04n0223_p0156b11║嚴形如半月依須彌山摩尼華海住一切莊嚴熾盛
X04n0223_p0156b12║光摩尼王雲而覆其上二十佛剎微塵數世界圍遶
X04n0223_p0156b13║純一清淨佛號清淨眼諸佛子此金剛寶聚香水海
X04n0223_p0156b14║右旋次有香水海名天城寶堞世界種名燈𦦨光明
X04n0223_p0156b15║以普示一切平等法輪音為體此中最下方有世界
X04n0223_p0156b16║名寶月光𦦨輪形如一切莊嚴具依一切寶莊嚴華
X04n0223_p0156b17║海住琉璃色師子座雲而覆其上佛剎微塵數世界
X04n0223_p0156b18║圍遶純一清淨佛號日月自在光此上過佛剎微塵
X04n0223_p0156b19║數世界有世界名須彌寶光佛號無盡法寶幢此上
X04n0223_p0156b20║過佛剎微塵數世界有世界名眾妙光明幢佛號大
X04n0223_p0156b21║華聚此上過佛剎微塵數世界有世界名摩尼光明
X04n0223_p0156b22║華佛號人中最自在此上過佛剎微塵數世界有世
X04n0223_p0156b23║界名普音佛號一切智徧照此上過佛剎微塵數世
X04n0223_p0156b24║界有世界名大樹緊那羅音佛號無量福德自在龍
X04n0223_p0156c01║此上過佛剎微塵數世界有世界名無邊淨光明佛
X04n0223_p0156c02║號功德寶華光此上過佛剎微塵數世界有世界名
X04n0223_p0156c03║最勝音佛號一切智莊嚴此上過佛剎微塵數世界
X04n0223_p0156c04║有世界名眾寶間飾佛號寶𦦨須彌山此上過佛剎
X04n0223_p0156c05║微塵數世界有世界名清淨須彌音佛號出現一切
X04n0223_p0156c06║行光明此上過佛剎微塵數世界有世界名香水蓋
X04n0223_p0156c07║佛號一切波羅蜜無礙海此上過佛剎微塵數世界
X04n0223_p0156c08║有世界名師子華網佛號寶𦦨幢此上過佛剎微塵
X04n0223_p0156c09║數世界有世界名金剛妙華燈佛號一切大願光此
X04n0223_p0156c10║上過佛剎微塵數世界有世界名一切法光明地佛
X04n0223_p0156c11║號一切法廣大真實義此上過佛剎微塵數世界有
X04n0223_p0156c12║世界名真珠粖平坦莊嚴佛號勝慧光明網此上過
X04n0223_p0156c13║佛剎微塵數世界有世界名琉璃華佛號寶積幢此
X04n0223_p0156c14║上過佛剎微塵數世界有世界名無量妙光輪佛號
X04n0223_p0156c15║大威力智海藏此上過佛剎微塵數世界有世界名
X04n0223_p0156c16║明見十方佛號淨修一切功德幢此上過佛剎微塵
X04n0223_p0156c17║數世界有世界名可愛樂梵音形如佛手依寶光網
X04n0223_p0156c18║海住菩薩身一切莊嚴雲而覆其上二十佛剎微塵
X04n0223_p0156c19║數世界圍遶純一清淨佛號普照法界無礙光。
X04n0223_p0156c20║【論】十此第九卷經都有十箇二十重世界種遶此
X04n0223_p0156c21║中心世界種總都有十一箇二十重世界種於中
X04n0223_p0156c22║意趣前已釋畢。
X04n0223_p0156c23║【經】爾時普賢菩薩復告大眾言諸佛子後離垢𦦨藏
X04n0223_p0156c24║香水海東次有香水海名變化微妙身此海中有世
X04n0223_p0157a01║界種名善布差別方次有香水海名金剛眼幢世界
X04n0223_p0157a02║種名莊嚴法界橋次有香水海名種種蓮華妙莊嚴
X04n0223_p0157a03║世界種名恒出十方變化次有香水海名無間寶王
X04n0223_p0157a04║輪世界種名寶蓮華莖密雲次有香水海名妙香𦦨
X04n0223_p0157a05║普莊嚴世界種名毗盧遮那變化行次有香水海名
X04n0223_p0157a06║寶粖閻浮幢世界種名諸佛護念境界次有香水海
X04n0223_p0157a07║名一切色熾然光世界種名最勝光徧照次有香水
X04n0223_p0157a08║海名一切莊嚴具境界世界種名寶𦦨燈如是等不
X04n0223_p0157a09║可說佛剎微塵數香水海其最近輪圍山香水海名
X04n0223_p0157a10║頗棃地世界種名常放光明以世界海清淨劫音聲
X04n0223_p0157a11║為體此中最下方有世界名可愛樂淨光幢佛剎微
X04n0223_p0157a12║塵數世界圍遶純一清淨佛號最勝三昧精進慧此
X04n0223_p0157a13║上過十佛剎微塵數世界與金剛幢世界齊等有世
X04n0223_p0157a14║界名香莊嚴幢十佛剎微塵數世界圍遶純一清淨
X04n0223_p0157a15║佛號無障礙法界燈此上過三佛剎微塵數世界與
X04n0223_p0157a16║娑婆世界齊等有世界名放光藏佛號徧法界無障
X04n0223_p0157a17║礙慧明此上過七佛剎微塵數世界至此世界種最
X04n0223_p0157a18║上方有世界名最勝身香二十佛剎微塵數世界圍
X04n0223_p0157a19║遶純一清淨佛號覺分華諸佛子彼無盡光明輪香
X04n0223_p0157a20║水海外次有香水海名具足妙光世界種名徧無垢
X04n0223_p0157a21║次有香水海名光耀蓋世界種名無邊普莊嚴次有
X04n0223_p0157a22║香水海名妙寶莊嚴世界種名香摩尼軌度形次有
X04n0223_p0157a23║香水海名出佛音聲世界種名善建立莊嚴次有香
X04n0223_p0157a24║水海名香幢須彌藏世界種名光明徧滿次有香水
X04n0223_p0157b01║海名栴檀妙光明世界種名華𦦨輪次有香水海名
X04n0223_p0157b02║風力持世界種名寶𦦨雲幢次有香水海名帝釋身
X04n0223_p0157b03║莊嚴世界種名真珠藏次有香水海名平坦嚴淨世
X04n0223_p0157b04║界種名毗琉璃粖種種莊嚴如是等不可說佛剎微
X04n0223_p0157b05║塵數香水海其最近輪圍山香水海名妙樹華世界
X04n0223_p0157b06║種名出生諸方廣大剎以一切佛摧伏魔音為體此
X04n0223_p0157b07║中最下方有世界名𦦨炬幢佛號世間功德海此上
X04n0223_p0157b08║過十佛剎微塵數世界與金剛幢世界齊等有世界
X04n0223_p0157b09║名出生寶佛號師子力寶雲此上與娑婆世界齊等
X04n0223_p0157b10║有世界名衣服幢佛號一切智海王於此世界種最
X04n0223_p0157b11║上方有世界名寶纓珞師子光明佛號善變化蓮華
X04n0223_p0157b12║幢諸佛子彼金剛𦦨光明香水海外次有香水海名
X04n0223_p0157b13║一切莊嚴具瑩飾幢世界種名清淨行莊嚴次有香
X04n0223_p0157b14║水海名一切寶華光耀海世界種名功德相莊嚴次
X04n0223_p0157b15║有香水海名蓮華開敷世界種名菩薩摩尼冠莊嚴
X04n0223_p0157b16║次有香水海名妙寶衣服世界種名淨珠輪次有香
X04n0223_p0157b17║水海名可愛華徧照世界種名百光雲照耀次有香
X04n0223_p0157b18║水海名徧虗空大光明世界種名寶光普照次有香
X04n0223_p0157b19║水海名妙華莊嚴幢世界種名金月眼纓珞次有香
X04n0223_p0157b20║水海名真珠香海藏世界種名佛光明次有香水海
X04n0223_p0157b21║名寶輪光明世界種名善化現佛境界光明如是等
X04n0223_p0157b22║不可說佛剎微塵數香水海其最近輪圍山香水海
X04n0223_p0157b23║名無邊輪莊嚴底世界種名無量方差別以一切國
X04n0223_p0157b24║土種種言說音為體此中最下方有世界名金剛華
X04n0223_p0157c01║蓋佛號無盡相光明普門音此上過十佛剎微塵數
X04n0223_p0157c02║世界有世界與金剛幢世界齊等名出生寶衣幢佛
X04n0223_p0157c03║號福德雲大威勢此上與娑婆世界齊等有世界名
X04n0223_p0157c04║眾寶具妙莊嚴佛號勝慧海於此世界種最上方有
X04n0223_p0157c05║世界名日光明衣服幢佛號智日蓮華雲諸佛子彼
X04n0223_p0157c06║帝青寶莊嚴香水海外次有香水海名阿脩羅宮殿
X04n0223_p0157c07║世界種名香水光所持次有香水海名寶師子莊嚴
X04n0223_p0157c08║世界種名徧示十方一切寶次有香水海名宮殿色
X04n0223_p0157c09║光明雲世界種名寶輪妙莊嚴次有香水海名出大
X04n0223_p0157c10║蓮華世界種名妙莊嚴徧照法界次有香水海名燈
X04n0223_p0157c11║𦦨妙眼世界種名徧觀察十方變化次有香水海名
X04n0223_p0157c12║不思議莊嚴輪世界種名十方光明普名稱次有香
X04n0223_p0157c13║水海名寶積莊嚴世界種名燈光照耀次有香水海
X04n0223_p0157c14║名清淨寶光明世界種名須彌無能為礙風次有香
X04n0223_p0157c15║水海名寶衣欄楯世界種名如來身光明如是等不
X04n0223_p0157c16║可說佛剎微塵數香水海其最近輪圍山香水海名
X04n0223_p0157c17║樹莊嚴幢世界種名安住帝網以一切菩薩智地音
X04n0223_p0157c18║聲為體此中最下方有世界名妙金色佛號香𦦨勝
X04n0223_p0157c19║威光此上過十佛剎微塵數世界與金剛幢世界齊
X04n0223_p0157c20║等有世界名摩尼樹華佛號無礙普現此上與娑婆
X04n0223_p0157c21║世界齊等有世界名毗琉璃妙莊嚴佛號法自在堅
X04n0223_p0157c22║固慧於此世界種最上方有世界名梵音妙莊嚴佛
X04n0223_p0157c23║號蓮華開敷光明王諸佛子彼金剛輪莊嚴底香水
X04n0223_p0157c24║海外次有香水海名化現蓮華處世界種名國土平
X04n0223_p0158a01║正次有香水海名摩尼光世界種名徧法界無迷惑
X04n0223_p0158a02║次有香水海名眾妙香日摩尼世界種名普現十方
X04n0223_p0158a03║次有香水海名恒納寶流世界種名普行佛言音次
X04n0223_p0158a04║有香水海名無邊深妙音世界種名無邊方差別次
X04n0223_p0158a05║有香水海名堅實積聚世界種名無量處差別次有
X04n0223_p0158a06║香水海名清淨梵音世界種名普清淨莊嚴次有香
X04n0223_p0158a07║水海名栴檀欄楯音聲藏世界種名迥出幢次有香
X04n0223_p0158a08║水海名妙香寶王光莊嚴世界種名普現光明力諸
X04n0223_p0158a09║佛子彼蓮華因陀羅網香水海外次有香水海名銀
X04n0223_p0158a10║蓮華妙莊嚴世界種名普徧行次有香水海名毗琉
X04n0223_p0158a11║璃竹密𦦨雲世界種名普出十方音次有香水海名
X04n0223_p0158a12║十方光𦦨聚世界種名恒出變化分布十方次有香
X04n0223_p0158a13║水海名出現真金摩尼幢世界種名金剛幢相次有
X04n0223_p0158a14║香水海名平等大莊嚴世界種名法界勇猛旋次有
X04n0223_p0158a15║香水海名寶華叢無盡光世界種名無邊淨光明次
X04n0223_p0158a16║有香水海名妙金幢世界種名演說微密處次有香
X04n0223_p0158a17║水海名光影徧照世界種名普莊嚴次有香水海名
X04n0223_p0158a18║寂音世界種名現前垂布如是等不可說佛剎微塵
X04n0223_p0158a19║數香水海其最近輪圍山香水海名密𦦨雲幢世界
X04n0223_p0158a20║種名一切光莊嚴以一切如來道場眾會音為體於
X04n0223_p0158a21║此最下方有世界名淨眼莊嚴佛號金剛月徧照十
X04n0223_p0158a22║方此上過十佛剎微塵數世界與金剛幢世界齊等
X04n0223_p0158a23║有世界名蓮華德佛號大精進善覺慧此上與娑婆
X04n0223_p0158a24║世界齊等有世界名金剛密莊嚴佛號娑羅王幢此
X04n0223_p0158b01║上過七佛剎微塵數世界有世界名淨海莊嚴佛號
X04n0223_p0158b02║威德絕倫無能制伏諸佛子彼積集寶香藏香水海
X04n0223_p0158b03║外次有香水海名一切寶光明徧照世界種名無垢
X04n0223_p0158b04║稱莊嚴次有香水海名眾寶華開敷世界種名虗空
X04n0223_p0158b05║相次有香水海名吉祥幄徧照世界種名無礙光普
X04n0223_p0158b06║莊嚴次有香水海名栴檀樹華世界種名普現十方
X04n0223_p0158b07║旋次有香水海名出生妙色寶世界種名勝幢周徧
X04n0223_p0158b08║行次有香水海名普生金剛華世界種名現不思議
X04n0223_p0158b09║莊嚴次有香水海名心王摩尼輪嚴飾世界種名示
X04n0223_p0158b10║現無礙佛光明次有香水海名積集寶纓珞世界種
X04n0223_p0158b11║名淨除疑次有香水海名真珠輪普莊嚴世界種名
X04n0223_p0158b12║諸佛願所流如是等不可說佛剎微塵數香水海其
X04n0223_p0158b13║最近輪圍山香水海名閻浮檀寶藏輪世界種名普
X04n0223_p0158b14║音幢以入一切智門音聲為體此中最下方有世界
X04n0223_p0158b15║名華蘂𦦨佛號精進施此上過十佛剎微塵數世界
X04n0223_p0158b16║與金剛幢世界齊等有世界名蓮華光明幢佛號一
X04n0223_p0158b17║切功德最勝心王此上過三佛剎微塵數世界與娑
X04n0223_p0158b18║婆世界齊等有世界名十力莊嚴佛號善出現無量
X04n0223_p0158b19║功德王於此世界種最上方有世界名摩尼香山幢
X04n0223_p0158b20║佛號廣大善眼淨除疑諸佛子彼寶莊嚴香水海外
X04n0223_p0158b21║次有香水海名持須彌光明藏世界種名出生廣大
X04n0223_p0158b22║雲次有香水海名種種莊嚴大威力境界世界種名
X04n0223_p0158b23║無礙淨莊嚴次有香水海名密布寶蓮華世界種名
X04n0223_p0158b24║最勝燈莊嚴次有香水海名依止一切寶莊嚴世界
X04n0223_p0158c01║種名日光明網藏次有香水海名眾多嚴淨世界種
X04n0223_p0158c02║名寶華依處次有香水海名極聰慧行世界種名最
X04n0223_p0158c03║勝形莊嚴次有香水海名持妙摩尼峯世界種名普
X04n0223_p0158c04║淨虗空藏次有香水海名大光徧照世界種名帝青
X04n0223_p0158c05║炬光明次有香水海名可愛摩尼珠充滿徧照世界
X04n0223_p0158c06║種名普吼聲如是等不可說佛剎微塵數香水海其
X04n0223_p0158c07║最近輪圍山香水海名出帝青寶世界種名周徧無
X04n0223_p0158c08║差別以一切菩薩震吼聲為體此中最下方有世界
X04n0223_p0158c09║名妙勝藏佛號最勝功德慧此上過十佛剎微塵數
X04n0223_p0158c10║世界與金剛幢世界齊等有世界名莊嚴相佛號超
X04n0223_p0158c11║勝大光明此上與娑婆世界齊等有世界名琉璃輪
X04n0223_p0158c12║普莊嚴佛號須彌燈於此世界種最上方有世界名
X04n0223_p0158c13║華幢海佛號無盡變化妙慧雲諸佛子彼金剛寶聚
X04n0223_p0158c14║香水海外次有香水海名崇飾寶埤堄世界種名秀
X04n0223_p0158c15║出寶幢次有香水海名寶幢莊嚴世界種名現一切
X04n0223_p0158c16║光明次有香水海名妙寶雲世界種名一切寶莊嚴
X04n0223_p0158c17║光明徧照次有香水海名寶樹華莊嚴世界種名妙
X04n0223_p0158c18║華間飾次有香水海名妙寶衣莊嚴世界種名光明
X04n0223_p0158c19║海次有香水海名寶樹峯世界種名寶𦦨雲次有香
X04n0223_p0158c20║水海名示現光明世界種名入金剛無所礙次有香
X04n0223_p0158c21║水海名蓮華普莊嚴世界種名無邊岸海淵次有香
X04n0223_p0158c22║水海名妙寶莊嚴世界種名普示現國土藏如是等
X04n0223_p0158c23║不可說佛剎微塵數香水海其最近輪圍山香水海
X04n0223_p0158c24║名不可壞海世界種名妙輪間錯蓮華場以一切佛
X04n0223_p0159a01║力所出音為體此中最下方有世界名最妙香佛號
X04n0223_p0159a02║變化無量塵數光此上過十佛剎微塵數世界與金
X04n0223_p0159a03║剛幢世界齊等有世界名不思議差別莊嚴門佛號
X04n0223_p0159a04║無量智此上與娑婆世界齊等有世界名十方光明
X04n0223_p0159a05║妙華藏佛號師子眼光𦦨雲於此最上方有世界名
X04n0223_p0159a06║海音聲佛號水天光𦦨門諸佛子彼天城寶堞香水
X04n0223_p0159a07║海外次有香水海名𦦨輪赫弈光世界種名不可說
X04n0223_p0159a08║種種莊嚴次有香水海名寶塵路世界種名普入無
X04n0223_p0159a09║量旋次有香水海名具一切莊嚴世界種名寶光徧
X04n0223_p0159a10║照次有香水海名布眾寶網世界種名安布深密次
X04n0223_p0159a11║有香水海名妙寶莊嚴幢世界種名世界海明了音
X04n0223_p0159a12║次有香水海名日宮清淨影世界種名徧入因陀羅
X04n0223_p0159a13║網次有香水海名一切皷樂美妙音世界種名圓滿
X04n0223_p0159a14║平正次有香水海名種種妙莊嚴世界種名淨密光
X04n0223_p0159a15║𦦨雲次有香水海名周徧寶𦦨燈世界種名隨佛本
X04n0223_p0159a16║願種種形如是等不可說佛剎微塵數香水海其最
X04n0223_p0159a17║近輪圍山香水海名積集纓珞衣世界種名化現妙
X04n0223_p0159a18║衣以三世一切佛音聲為體此中最下方有香水海
X04n0223_p0159a19║名因陀羅華藏世界名發生歡喜佛剎微塵數世界
X04n0223_p0159a20║圍遶純一清淨佛號堅悟智此上過十佛剎微塵數
X04n0223_p0159a21║世界與金剛幢世界齊等有世界名寶網莊嚴十佛
X04n0223_p0159a22║剎微塵數世界圍遶純一清淨佛號無量歡喜光此
X04n0223_p0159a23║上過三佛剎微塵數世界與娑婆世界齊等有世界
X04n0223_p0159a24║名寶蓮華師子座十三佛剎微塵數世界圍遶佛號
X04n0223_p0159b01║最清淨不空聞此上過七佛剎微塵數世界至此世
X04n0223_p0159b02║界種最上方有世界名寶色龍光明二十佛剎微塵
X04n0223_p0159b03║數世界圍遶純一清淨佛號徧法界普照明。
X04n0223_p0159b04║【論】等十一此第十卷中總舉一百箇世界種圍遶
X04n0223_p0159b05║中心十一箇二十重世界種布列而住近輪圍山
X04n0223_p0159b06║十箇世界種上下四重高下與此中心十一箇世
X04n0223_p0159b07║界種相似中間相去極遠自餘九十箇世界種不
X04n0223_p0159b08║云重數大數有一百一十一箇世界種於中表意
X04n0223_p0159b09║如前已釋。
X04n0223_p0159b10║【經】諸佛子如是十不可說佛剎微塵數香水海中有
X04n0223_p0159b11║十不可說佛剎微塵數世界種皆依現一切菩薩形
X04n0223_p0159b12║摩尼王幢莊嚴蓮華住各各莊嚴際無有間斷各各
X04n0223_p0159b13║放寶色光明各各光明雲而覆其上各各莊嚴具各
X04n0223_p0159b14║各劫差別各各佛出現各各演法海各各眾生徧充
X04n0223_p0159b15║滿各各十方普趣入各各一切佛神力所加持此一
X04n0223_p0159b16║一世界種中一切世界依種種莊嚴住遞相接連成
X04n0223_p0159b17║世界網於華藏莊嚴世界海種種差別周徧建立爾
X04n0223_p0159b18║時普賢菩薩欲重宣其義承佛威力而說頌言。
X04n0223_p0159b19║華藏世界海法界等無別莊嚴極清淨
X04n0223_p0159b20║安住於虗空此世界海中剎種難思議
X04n0223_p0159b21║一一皆自在各各無雜亂華藏世界海
X04n0223_p0159b22║剎種善安布殊形異莊嚴種種相不同
X04n0223_p0159b23║諸佛變化音種種為其體隨其業力現
X04n0223_p0159b24║剎種妙嚴飾須彌山城網水漩輪圍形
X04n0223_p0159c01║廣大蓮華開彼彼互圍遶山幢樓閣形
X04n0223_p0159c02║旋輪金剛形如是不思議廣大諸剎種
X04n0223_p0159c03║大海真珠𦦨光網不思議如是諸剎種
X04n0223_p0159c04║悉在蓮華住一一諸剎種光網不可說
X04n0223_p0159c05║光中現眾剎普徧十方海一切諸剎種
X04n0223_p0159c06║所有莊嚴具國土悉入中普見無有盡
X04n0223_p0159c07║剎種不思議世界無邊際種種妙嚴好
X04n0223_p0159c08║皆由大仙力一切剎種中世界不思議
X04n0223_p0159c09║或成或有壞或有已壞滅譬如林中葉
X04n0223_p0159c10║有生亦有落如是剎種中世界有成壞
X04n0223_p0159c11║譬如依樹林種種果差別如是依剎種
X04n0223_p0159c12║種種眾生住譬如種子別生果各殊異
X04n0223_p0159c13║業力差別故眾生剎不同譬如心王寶
X04n0223_p0159c14║隨心見眾色眾生心淨故得見清淨剎
X04n0223_p0159c15║譬如大龍王興雲徧虗空如是佛願力
X04n0223_p0159c16║出生諸國土如幻師呪術能現種種事
X04n0223_p0159c17║眾生業力故國土不思議譬如眾繢像
X04n0223_p0159c18║畫師之所作如是一切剎心畫師所成
X04n0223_p0159c19║眾生身各異隨心分別起如是剎種種
X04n0223_p0159c20║莫不皆由業譬如見導師種種色差別
X04n0223_p0159c21║隨眾生心行見諸剎亦然一切諸剎際
X04n0223_p0159c22║周布蓮華網種種相不同莊嚴悉清淨
X04n0223_p0159c23║彼諸蓮華網剎網所安住種種莊嚴事
X04n0223_p0159c24║種種眾生居或有剎土中險惡不平坦
X04n0223_p0160a01║由眾生煩惱於彼如是見雜染及清淨
X04n0223_p0160a02║無量諸剎種隨眾生心起菩薩力所持
X04n0223_p0160a03║或有剎土中雜染又清淨斯由業力起
X04n0223_p0160a04║菩薩之所化有剎放光明離垢寶所成
X04n0223_p0160a05║種種妙嚴飾諸佛令清淨一一剎種中
X04n0223_p0160a06║劫燒不思議所現雖敗惡其處常堅固
X04n0223_p0160a07║由眾生業力出生多剎土依止於風輪
X04n0223_p0160a08║及以水輪住世界法如是種種見不同
X04n0223_p0160a09║而實無有生亦復無滅壞一一心念中
X04n0223_p0160a10║出生無量剎以佛威神力悉見淨無垢
X04n0223_p0160a11║有剎泥土成其體甚堅硬黑闇無光照
X04n0223_p0160a12║惡業者所居有剎金剛成雜染大憂怖
X04n0223_p0160a13║苦多而樂少薄福之所處或有用鐵成
X04n0223_p0160a14║或以赤銅作石山險可畏罪惡者充滿
X04n0223_p0160a15║剎中有地獄眾生苦無捄常在黑闇中
X04n0223_p0160a16║𦦨海所燒然或復有畜生種種醜陋形
X04n0223_p0160a17║由其自惡業常受諸苦惱或見閻羅界
X04n0223_p0160a18║飢渴所煎逼登上大火山受諸極重苦
X04n0223_p0160a19║或有諸剎土七寶所合成種種諸宮殿
X04n0223_p0160a20║斯由淨業得汝應觀世間其中人與天
X04n0223_p0160a21║淨業果成就隨時受快樂一一毛孔中
X04n0223_p0160a22║億剎不思議種種相莊嚴未曾有迫隘
X04n0223_p0160a23║眾生各各業世界無量種於中取著生
X04n0223_p0160a24║受苦樂不同有剎眾寶成常放無邊光
X04n0223_p0160b01║金剛妙蓮華莊嚴淨無垢有剎光為體
X04n0223_p0160b02║依止光輪住金色栴檀香𦦨雲普照明
X04n0223_p0160b03║有剎月輪成香衣悉周布於一蓮華內
X04n0223_p0160b04║菩薩皆充滿有剎眾寶成色相無諸垢
X04n0223_p0160b05║譬如天帝網光明恒照耀有剎香為體
X04n0223_p0160b06║或是金剛華摩尼光影形觀察甚清淨
X04n0223_p0160b07║或有難思剎華旋所成就化佛皆充滿
X04n0223_p0160b08║菩薩普光明或有清淨剎悉是眾華樹
X04n0223_p0160b09║妙枝布道場蔭以摩尼雲有剎淨光照
X04n0223_p0160b10║金剛華所成有是佛化音無邊列成網
X04n0223_p0160b11║有剎如菩薩摩尼妙寶冠或有如座形
X04n0223_p0160b12║從化光明出或是栴檀粖或是眉間光
X04n0223_p0160b13║或佛光中音而成斯妙剎有見清淨剎
X04n0223_p0160b14║以一光莊嚴或見多莊嚴種種皆奇妙
X04n0223_p0160b15║或用十國土妙物作嚴飾或以千土中
X04n0223_p0160b16║一切為莊校或以億剎物莊嚴於一土
X04n0223_p0160b17║種種相不同皆如影像現不可說土物
X04n0223_p0160b18║莊嚴於一剎各各放光明如來願力起
X04n0223_p0160b19║或有諸國土願力所淨治一切莊嚴中
X04n0223_p0160b20║普見眾剎海諸修普賢願所得清淨土
X04n0223_p0160b21║三世剎莊嚴一切於中現佛子汝應觀
X04n0223_p0160b22║剎種威神力未來諸國土如夢悉令見
X04n0223_p0160b23║十方諸世界過去國土海咸於一剎中
X04n0223_p0160b24║現像猶如化三世一切佛及以其國土
X04n0223_p0160c01║於一剎種中一切悉觀見一切佛神力
X04n0223_p0160c02║塵中現眾生種種悉明見如影無真實
X04n0223_p0160c03║或有眾多剎其形如大海或如須彌山
X04n0223_p0160c04║世界不思議有剎善安住其形如帝網
X04n0223_p0160c05║或如樹林形諸佛滿其中或作寶輪形
X04n0223_p0160c06║或作蓮華狀八隅備眾飾種種悉清淨
X04n0223_p0160c07║或有如座形或復有三隅或如佉勒迦
X04n0223_p0160c08║城郭梵王身或如天主髻或有如半月
X04n0223_p0160c09║或如摩尼山或如日輪形或有世界形
X04n0223_p0160c10║譬如香海漩或作光明輪佛昔所嚴淨
X04n0223_p0160c11║或有輪網形或有壇墠形或如佛毫相
X04n0223_p0160c12║肉髻廣長眼或有如佛手或如金剛杵
X04n0223_p0160c13║或如𦦨山形菩薩悉周徧或如師子形
X04n0223_p0160c14║或如海蚌形無量諸色相體性各差別
X04n0223_p0160c15║於一剎種中剎形無有盡皆由佛願力
X04n0223_p0160c16║護念得安住有剎住一劫或住於十劫
X04n0223_p0160c17║乃至過百千國土微塵數或於一劫中
X04n0223_p0160c18║見剎有成壞或無量無數乃至不思議
X04n0223_p0160c19║或有剎有佛或有剎無佛或有惟一佛
X04n0223_p0160c20║或有無量佛國土若無佛他方世界中
X04n0223_p0160c21║有佛變化來為現諸能事歿天與降神
X04n0223_p0160c22║處胎及出生魔降成正覺轉無上法輪
X04n0223_p0160c23║隨眾生心樂示現種種相為轉妙法輪
X04n0223_p0160c24║悉應其根欲一一佛剎中一佛出興世
X04n0223_p0161a01║經於億千歲演說無上法眾生非法器
X04n0223_p0161a02║不能見諸佛若有心樂者一切處皆見
X04n0223_p0161a03║一一剎土中各有佛興世一切剎中佛
X04n0223_p0161a04║億數不思議此中一一佛現無量神變
X04n0223_p0161a05║悉徧於法界調伏眾生海有剎無光明
X04n0223_p0161a06║黑闇多恐懼苦觸如刀劒見者自酸毒
X04n0223_p0161a07║或有諸天光或有宮殿光或日月光明
X04n0223_p0161a08║剎網難思議有剎自光明或樹放淨光
X04n0223_p0161a09║未曾有苦惱眾生福力故或有山光明
X04n0223_p0161a10║或有摩尼光或以燈光明悉眾生業力
X04n0223_p0161a11║或有佛光明菩薩滿其中有是蓮華光
X04n0223_p0161a12║𦦨色甚嚴好有剎華光照有以香水照
X04n0223_p0161a13║塗香燒香照皆由淨願力有以雲光照
X04n0223_p0161a14║摩尼蜯光照佛神力光照能宣悅意聲
X04n0223_p0161a15║或以寶光照或金剛𦦨照淨音能遠震
X04n0223_p0161a16║所至無眾苦或有摩尼光或是嚴具光
X04n0223_p0161a17║或道場光明照耀眾會中佛放大光明
X04n0223_p0161a18║化佛滿其中其光普照觸法界悉周徧
X04n0223_p0161a19║有剎甚可畏號叫大苦聲其聲極酸楚
X04n0223_p0161a20║聞者生厭怖地獄畜生道及以閻羅處
X04n0223_p0161a21║是濁惡世界恒出憂苦聲或有國土中
X04n0223_p0161a22║常出可樂音悅意順其教斯由淨業得
X04n0223_p0161a23║或有國土中恒聞帝釋音或聞梵天音
X04n0223_p0161a24║一切世主音或有諸剎土雲中出妙聲
X04n0223_p0161b01║寶海摩尼樹及樂音徧滿諸佛圓光內
X04n0223_p0161b02║化聲無有盡及菩薩妙音周聞十方剎
X04n0223_p0161b03║不可思議國普轉法輪聲願海所出聲
X04n0223_p0161b04║修行妙音聲三世一切佛出生諸世界
X04n0223_p0161b05║名號皆具足音聲無有盡或有剎中聞
X04n0223_p0161b06║一切佛力音地度及無量如是法皆演
X04n0223_p0161b07║普賢誓願力億剎演妙音其音若靁震
X04n0223_p0161b08║住劫亦無盡佛於清淨國示現自在音
X04n0223_p0161b09║十方法界中一切無不聞
X04n0223_p0161b10║【論】十二第十卷經末一段頌都頌已前諸世界海
X04n0223_p0161b11║安住虗空或淨或穢純雜同居而不相障皆由業
X04n0223_p0161b12║力所起經文廣博不可子細科文文句亂繁障其
X04n0223_p0161b13║義趣於中義味大意前已略述餘之廣義經文自
X04n0223_p0161b14║具不同小經小經即須多引外文莊飾其義此大
X04n0223_p0161b15║部一乘之典餘經義與此多不相應意況與三乘
X04n0223_p0161b16║全別不可例此經典此已上十卷經明三度舉果
X04n0223_p0161b17║一前如來始成正覺及座內眾舉佛果行果明佛
X04n0223_p0161b18║自證二眉間眾是舉佛中道行果與一切未信者
X04n0223_p0161b19║作成信之因三華藏世界海明是所向前座內眾
X04n0223_p0161b20║眉間眾所行之行報得之果大意以佛報業之果
X04n0223_p0161b21║答前三十七問見果知因使後學者如是倣之行
X04n0223_p0161b22║如是行願得如是果報。
X04n0223_p0161b23║
X04n0223_p0161b24║大方廣佛新華嚴經合論卷第二十三
X04n0223_p0161c01║音切
X04n0223_p0161c02║淵（烏玄切）。怨（於袁切）。讎（市流切）。堞（徒頰切）。魔（莫和切）。軌（居水切）。幄
X04n0223_p0161c03║（於角切）。埤（頻支切）。堄（研禮切）。繢（胡對切）。燒（書曜切）。硬（五更切）。怖（普布
X04n0223_p0161c04║切）。醜（昌有切）。隘（於戒切）。杵（昌與切）。蜯（蒲項切）。觸（五欲切）。號（胡刀切）。
X04n0223_p0161c05║叫（占弔音）。酸（蘇官切）。楚（初舉切）。趣（七千切）。