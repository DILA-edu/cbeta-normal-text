X04n0223_p0161c06║
X04n0223_p0161c07║
X04n0223_p0161c08║
X04n0223_p0161c09║大方廣佛新華嚴經合論卷第二十四
X04n0223_p0161c10║唐于闐國三藏沙門實叉難陀譯經
X04n0223_p0161c11║唐太原方山長者李通玄造論
X04n0223_p0161c12║唐福州開元寺沙門志寧釐經合論
X04n0223_p0161c13║毗盧遮那品第六
X04n0223_p0161c14║【論】將釋此品，約作三門分別：一、釋品來意；二、釋品
X04n0223_p0161c15║名目；三、隨文釋義。一、釋品來意者，前之五品以舉
X04n0223_p0161c16║現世毗盧遮那佛果，恐不成信。何以然者，為古無
X04n0223_p0161c17║舊迹，今何所來？以此引古證今，明道不謬故。又明
X04n0223_p0161c18║古今諸佛三世法相似故，成其信者，不狐疑故。二、
X04n0223_p0161c19║釋品名毗盧遮那品者，此品依主得名，明引古佛
X04n0223_p0161c20║成今信，還以佛號以為品名。毗云種種，遮那云光
X04n0223_p0161c21║明，言以法身、悲、智設種種教行之光，破眾生之業
X04n0223_p0161c22║暗故。問曰：古佛、今佛，為一為異？答曰：為一為異。何
X04n0223_p0161c23║以然者，為法身、智身九十七大人之相，大慈、大悲、
X04n0223_p0161c24║智慧、解脫是一，各各眾生發心成佛是異。又無量
X04n0223_p0162a01║三世諸佛皆同一念成佛，無前後際是一，然亦不
X04n0223_p0162a02║壞一念中見無量眾生三世劫量是異。以十玄門、
X04n0223_p0162a03║六相義該通可解。經云：一切諸佛身，唯是一法身，
X04n0223_p0162a04║一身一智慧，力無畏亦然。三、隨文釋義者，於此一
X04n0223_p0162a05║品經中，長科總有十五段經文。於此十五段文中，
X04n0223_p0162a06║有四佛出世，總明毗盧遮那一號，各隨世間應緣
X04n0223_p0162a07║名異，非是佛名號異。此經下文佛名號品，一一佛
X04n0223_p0162a08║皆具等法界、眾生界隨緣名號。世間一切名號皆
X04n0223_p0162a09║是諸佛名，為如來德徧一切法故。猶如虗空徧含
X04n0223_p0162a10║眾法，無不淨故；一切眾生名入佛名號，無不淨故。
X04n0223_p0162a11║又如有香名為象藏，因龍鬬而生，燒之一丸，凝停
X04n0223_p0162a12║七日，降金色雨，霑人身者，悉皆金色。一切名言入
X04n0223_p0162a13║佛名號者，悉皆清淨，亦復如是。如是佛名號徧一
X04n0223_p0162a14║切世界名字故，始名毗盧遮那。以種種教行之光
X04n0223_p0162a15║徧照一切，以法眼照之。其長科十五段者。
X04n0223_p0162a16║【經】爾時，普賢菩薩復告大眾言：諸佛子！乃往古世，過
X04n0223_p0162a17║世界微塵數劫，復倍是數，有世界海，名：普門淨光明。
X04n0223_p0162a18║此世界海中，有世界，名：勝音，依摩尼華網海住，須彌
X04n0223_p0162a19║山微塵數世界而為眷屬。其形正圓，其地具有無量
X04n0223_p0162a20║莊嚴，三百重眾寶樹輪圍山所共圍遶，一切寶雲而
X04n0223_p0162a21║覆其上，清淨無垢，光明照耀，城邑、宮殿如須彌山，衣
X04n0223_p0162a22║服、飲食隨念而至。其劫名曰：種種莊嚴。
X04n0223_p0162a23║【論】一、爾時已下一段，八行經明普賢告眾，欲說其
X04n0223_p0162a24║法。於此段中，復分為十：一、舉古佛所過之劫數；二、
X04n0223_p0162b01║舉古世界海之名；三、舉世界海中別有世界之號；
X04n0223_p0162b02║四、舉世界所依住處；五、舉世界周圍眷屬之數；六、
X04n0223_p0162b03║舉世界形狀；七、舉世界地上莊嚴；八、舉世界寶樹
X04n0223_p0162b04║及山輪圍重數；九、舉世界城邑、宮殿；十、舉世界人
X04n0223_p0162b05║飲食、衣服隨念而至，及舉劫名。此已上，但隨文自
X04n0223_p0162b06║具，不煩更解。
X04n0223_p0162b07║【經】諸佛子！彼勝音世界中，有香水海，名：清淨光明。其
X04n0223_p0162b08║海中，有大蓮華須彌山出現，名：華𦦨普莊嚴幢，十寶
X04n0223_p0162b09║欄楯周帀圍遶。於其山上，有一大林，名：摩尼華枝輪，
X04n0223_p0162b10║無量華樓閣、無量寶臺觀周迴布列，無量妙香幢、無
X04n0223_p0162b11║量寶山幢迥極莊嚴，無量寶芬陀利華處處敷榮，無
X04n0223_p0162b12║量香摩尼蓮華網周帀垂布；樂音和悅，香雲照耀，數
X04n0223_p0162b13║各無量，不可紀極；有百萬億那由他城周帀圍遶，種
X04n0223_p0162b14║種眾生於中止住。
X04n0223_p0162b15║【論】二、諸佛子已下，有八行半經。於中大意，義分為
X04n0223_p0162b16║八：一、明勝音世界中香水海及舉其名；二、明海中
X04n0223_p0162b17║有華山出現，形如須彌；三、明山上莊嚴有十；四、明
X04n0223_p0162b18║山上有一大樹林及舉林名；五、舉山上五種無量
X04n0223_p0162b19║眾事莊嚴；六、明都舉莊嚴難紀；七、明山上諸城之
X04n0223_p0162b20║數；八、明襍類眾生共居。云芬陀利華者，此云白蓮
X04n0223_p0162b21║華也。此上一段，文自顯著，不煩更解。
X04n0223_p0162b22║【經】諸佛子！此林東有一大城，名：𦦨光明，人王所都，百
X04n0223_p0162b23║萬億那由他城周帀圍遶，清淨妙寶所共成立，縱廣
X04n0223_p0162b24║各有七千由旬；七寶為郭，樓櫓却敵，悉皆崇麗；七重
X04n0223_p0162c01║寶壍，香水盈滿；優鉢羅華、波頭摩華、拘物頭華、芬陀
X04n0223_p0162c02║利華，悉是眾寶，處處分布，以為嚴飾；寶多羅樹，七重
X04n0223_p0162c03║圍遶；宮殿樓閣，悉寶莊嚴；種種妙網，張施其上；塗香
X04n0223_p0162c04║散華，芬瑩其中；有百萬億那由他門，悉寶莊嚴；一一
X04n0223_p0162c05║門前，各有四十九寶尸羅幢，次第行列；復有百萬億
X04n0223_p0162c06║園林，周帀圍遶；其中皆有種種襍香、摩尼樹香，周流
X04n0223_p0162c07║普熏；眾鳥和鳴，聽者歡悅。此大城中所有居人，靡不
X04n0223_p0162c08║成就業報神足，乘空往來，行同諸天，心有所欲，應念
X04n0223_p0162c09║皆至。其城次南，有一天城，名：樹華莊嚴；其次右旋，有
X04n0223_p0162c10║大龍城，名曰：究竟；次有夜叉城，名：金剛勝妙幢；次有
X04n0223_p0162c11║乾闥婆城，名曰：妙宮；次有阿脩羅城，名曰：寶輪；次有
X04n0223_p0162c12║迦樓羅城，名：妙寶莊嚴；次有梵天王城，名：種種妙莊
X04n0223_p0162c13║嚴；如是等百萬億那由他數。此一一城，各有百萬億
X04n0223_p0162c14║那由他樓閣所共圍遶，一一皆有無量莊嚴。
X04n0223_p0162c15║【論】三、諸佛子已下十九行半經，明林東之城。於此
X04n0223_p0162c16║段中，義分為十：一、舉城之名；二、舉人王所居；三、舉
X04n0223_p0162c17║諸城圍遶；四、明城體眾寶所成；五、明城廣狹；六、明
X04n0223_p0162c18║城郭莊嚴悉皆崇麗；七、明城上下眾事莊嚴。言櫓
X04n0223_p0162c19║者，依音義解云：城上守禦曰櫓，出頭前引曰敵，眾
X04n0223_p0162c20║飾高勝曰崇，美而可觀曰麗，城下遶而長坑深廣
X04n0223_p0162c21║者曰壕，狹者曰壍。優鉢羅華者，此云青色華，根似
X04n0223_p0162c22║藕，其葉狹長，近下小圓，上漸尖似佛眼，故其華莖
X04n0223_p0162c23║無刺。准歎佛中，目淨脩廣如青蓮，即是青蓮華葉
X04n0223_p0162c24║也。波頭摩華，此云赤蓮華，其華莖有刺。拘物頭華，
X04n0223_p0163a01║其莖有刺，或曰赤白華也，其華葉頭稍短，未開敷
X04n0223_p0163a02║時，狀如郁蹙然也。芬陀利華者，白蓮華也。寶多羅
X04n0223_p0163a03║樹者（或云無憂樹，此之未定，撿文未得也），七重圍遶，法事中或一、三、
X04n0223_p0163a04║五、七、九，契陽數也。尸羅，此云清淨寶幢（已上莊嚴總為眾寶）。
X04n0223_p0163a05║八、明城中居人。九、明人得業報神通也，所念皆至。
X04n0223_p0163a06║十、明城四遶，天、龍、乾闥婆等七種襍類諸城所居，
X04n0223_p0163a07║及都結城，及莊嚴無量。問曰：此中一種是人非天
X04n0223_p0163a08║龍神，何得業報神通衣服飲食隨念而至？又所居
X04n0223_p0163a09║高勝依報寶嚴，以何業故報得如是？答曰：為因廣
X04n0223_p0163a10║大故業報廣大、為因高勝故業報所居高勝。問曰：
X04n0223_p0163a11║何者是因廣大高勝？答曰：為於往因，於此毗盧遮
X04n0223_p0163a12║那法界智體用無依住門性清淨法，而生信心修
X04n0223_p0163a13║信解力，常信自他凡聖一體，同知來智無所依住，
X04n0223_p0163a14║無我無我所，心境平等無二相故、無我所故。一切
X04n0223_p0163a15║凡聖本唯法界，無造作性、無生滅性，依真而住住
X04n0223_p0163a16║無所住，與一切諸佛眾生同一心智住。性真法界
X04n0223_p0163a17║所有分別，是一切諸佛本不動智，凡聖一真共同
X04n0223_p0163a18║此智，全信自心是佛種智及一切智故。不於心外
X04n0223_p0163a19║別有信佛之心，亦不於自心之內見自心有佛相
X04n0223_p0163a20║故。信如斯法自力未充，以此是人獲諸人中一切
X04n0223_p0163a21║勝報。以是信力還得毗盧遮那佛在國同居，而恒
X04n0223_p0163a22║出現神足通力與天同處，一切諸城所居神天龍
X04n0223_p0163a23║八部等皆是同緣，於此法中而生信解故。以此信
X04n0223_p0163a24║因高勝廣大，獲得如斯勝妙依正果報故。
X04n0223_p0163b01║【經】諸佛子！此寶華枝輪大林之中，有一道場，名：寶華
X04n0223_p0163b02║徧照，以眾大寶分布莊嚴，摩尼華輪徧滿開敷，然以
X04n0223_p0163b03║香燈，具眾寶色，𦦨雲彌覆，光網普照，諸莊嚴具常出
X04n0223_p0163b04║妙寶，一切樂中恒奏雅音，摩尼寶王現菩薩身，種種
X04n0223_p0163b05║妙華周徧十方。其道場前，有一大海，名：香摩尼金剛，
X04n0223_p0163b06║出大蓮華，名：華蘂𦦨輪，其華廣大百億由旬，莖、葉、鬚、
X04n0223_p0163b07║臺皆是妙寶，十不可說百千億那由他蓮華所共圍
X04n0223_p0163b08║遶，常放光明，恒出妙音，周徧十方。
X04n0223_p0163b09║【論】四、諸佛子已下，有九行經，明華枝林中，道場并
X04n0223_p0163b10║陳，嚴飾廣大。此林眾華嚴飾，常有妓樂之音。
X04n0223_p0163b11║【經】諸佛子！彼勝音世界，最初劫中，有十須彌山微塵
X04n0223_p0163b12║數如來出興於世。其第一佛，號：一切功德山須彌勝
X04n0223_p0163b13║雲。諸佛子！應知彼佛將出現時，一百年前，此摩尼華
X04n0223_p0163b14║枝輪大林中，一切莊嚴，周徧清淨。所謂：出不思議寶
X04n0223_p0163b15║𦦨雲，發歎佛功德音，演無數佛音聲；舒光布網，彌覆
X04n0223_p0163b16║十方；宮殿樓閣，互相照耀；寶華光明，騰聚成雲；復出
X04n0223_p0163b17║妙音，說一切眾生前世所行廣大善根，說三世一切
X04n0223_p0163b18║諸佛名號，說諸菩薩所修願行究竟之道，說諸如來
X04n0223_p0163b19║轉妙法輪種種言辭；現如是等莊嚴之相，顯示如來
X04n0223_p0163b20║當出於世。其世界中，一切諸王見此相故，善根成熟，
X04n0223_p0163b21║悉欲見佛而來道場。
X04n0223_p0163b22║【論】五、諸佛子已下，有十二行半經，明初劫中佛出
X04n0223_p0163b23║現之數，并陳初佛名號，及舉華枝、大林先現之瑞。
X04n0223_p0163b24║【經】爾時，一切功德山須彌勝雲佛，於其道場大蓮華
X04n0223_p0163c01║中，忽然出現。其身周普等真法界，一切佛剎皆示出
X04n0223_p0163c02║生，一切道場悉詣其所，無邊妙色具足清淨，一切世
X04n0223_p0163c03║間無能暎奪，具眾寶相一一分明，一切宮殿悉現其
X04n0223_p0163c04║像，一切眾生咸得目見，無邊化佛從其身出，種種色
X04n0223_p0163c05║光充滿世界。如於此清淨光明香水海，華𦦨莊嚴幢
X04n0223_p0163c06║須彌頂上，摩尼華枝輪大林中，出現其身而坐於座；
X04n0223_p0163c07║其勝音世界，有六十八千億須彌山頂，悉亦於彼現
X04n0223_p0163c08║身而坐。
X04n0223_p0163c09║【論】六、爾時已下，有九行半經，明初佛蓮華中忽然
X04n0223_p0163c10║出現，并陳佛身徧坐一切法界道場，眾生皆見等
X04n0223_p0163c11║事。問曰：何故此佛蓮華化現出興，釋迦佛母胎出
X04n0223_p0163c12║現？答曰：隨根所見，母胎出現，唯劣解眾生自根見
X04n0223_p0163c13║爾。如離世間品云：為劣解眾生母胎出爾，應大根
X04n0223_p0163c14║眾生皆見蓮華出現也。
X04n0223_p0163c15║【經】爾時，彼佛即於眉間放大光明，其光名：發起一切
X04n0223_p0163c16║善根音，十佛剎微塵數光明而為眷屬，充滿一切十
X04n0223_p0163c17║方國土。若有眾生應可調伏，其光照觸，即自開悟，息
X04n0223_p0163c18║諸惑熱，裂諸蓋網，摧諸障山，淨諸垢濁，發大信解，生
X04n0223_p0163c19║勝善根，永離一切諸難恐怖，滅除一切身心苦惱，起
X04n0223_p0163c20║見佛心，趣一切智。時，一切世間主并其眷屬無量百
X04n0223_p0163c21║千，蒙佛光明所開覺故，悉詣佛所，頭面禮足。
X04n0223_p0163c22║【論】七、爾時已下，有八行經，明初佛出現，放光集眾，
X04n0223_p0163c23║并陳光德，大眾來集。
X04n0223_p0163c24║【經】諸佛子！彼𦦨光明大城中，有王名：喜見善慧，統領
X04n0223_p0164a01║百萬億那由他城，夫人、婇女三萬七千人，福吉祥為
X04n0223_p0164a02║上首；王子五百人（別本云二萬五千人），大威光為上首；大威光
X04n0223_p0164a03║太子有十千夫人，妙見為上首。爾時，大威光太子見
X04n0223_p0164a04║佛光明已，以昔所修善根力故，即時證得十種法門。
X04n0223_p0164a05║何謂為十？所謂：證得一切諸佛功德輪三昧，證得一
X04n0223_p0164a06║切佛法普門陀羅尼，證得廣大方便藏般若波羅蜜，
X04n0223_p0164a07║證得調伏一切眾生大莊嚴大慈，證得普雲音大悲，
X04n0223_p0164a08║證得生無邊功德最勝心大喜，證得如實覺悟一切
X04n0223_p0164a09║法大捨，證得廣大方便平等藏大神通，證得增長信
X04n0223_p0164a10║解力大願，證得普入一切智光明辯才門。爾時，大威
X04n0223_p0164a11║光太子獲得如是法光明已，承佛威力，普觀大眾而
X04n0223_p0164a12║說頌言：
X04n0223_p0164a13║世尊坐道場，清淨大光明，譬如千日出，
X04n0223_p0164a14║普照虗空界，無量億千劫，導師時乃現。
X04n0223_p0164a15║佛今出世間，一切所瞻奉，汝觀佛光明，
X04n0223_p0164a16║化佛難思議，一切宮殿中，寂然而正受。
X04n0223_p0164a17║汝觀佛神通，毛孔出𦦨雲，照耀於世間，
X04n0223_p0164a18║光明無有盡。汝應觀佛身，光網極清淨，
X04n0223_p0164a19║現形等一切，徧滿於十方，妙音徧世間。
X04n0223_p0164a20║聞者皆欣樂，隨諸眾生語，讚歎佛功德。
X04n0223_p0164a21║世尊光所照，眾生悉安樂，有苦皆滅除，
X04n0223_p0164a22║心生大歡喜。觀諸菩薩眾，十方來萃止，
X04n0223_p0164a23║悉放摩尼雲，現前稱讚佛。道場出妙音，
X04n0223_p0164a24║其音極深遠，能滅眾生苦，此是佛神力。
X04n0223_p0164b01║一切咸恭敬，心生大歡喜，共在世尊前，
X04n0223_p0164b02║瞻仰於法王。
X04n0223_p0164b03║【論】八、諸佛子已下，有十四行經，明光明大城有人
X04n0223_p0164b04║王，名喜見善慧。王與眷屬俱集，并陳太子威光，以
X04n0223_p0164b05║自善根見佛光明，得十種法門，具如經說。最下三
X04n0223_p0164b06║句，明威光說頌歎佛。於此十行頌中，歎佛之德及
X04n0223_p0164b07║德與眾生益，如文可知。
X04n0223_p0164b08║【經】諸佛子！彼大威光太子說此頌時，以佛神力，其聲
X04n0223_p0164b09║普徧勝音世界。時喜見善慧王聞此頌已，心大歡喜，
X04n0223_p0164b10║觀諸眷屬而說頌言：
X04n0223_p0164b11║汝應速召集，一切諸王眾，王子及大臣，
X04n0223_p0164b12║城邑宰官等，普告諸城內，疾應擊大鼓。
X04n0223_p0164b13║共集所有人，俱行往見佛。一切四衢道，
X04n0223_p0164b14║悉應鳴寶鐸，妻子眷屬俱，共往觀如來。
X04n0223_p0164b15║一切諸城郭，宜令悉清淨，普建勝妙幢。
X04n0223_p0164b16║摩尼以嚴飾，寶帳羅眾網，妓樂如雲布，
X04n0223_p0164b17║嚴備在虗空，處處令充滿，道路皆嚴淨。
X04n0223_p0164b18║普雨妙衣服，巾馭汝寶乘，與我同觀佛。
X04n0223_p0164b19║各各隨自力，普雨莊嚴具，一切如雲布。
X04n0223_p0164b20║徧滿虗空中，香𦦨蓮華蓋，半月寶纓珞，
X04n0223_p0164b21║及無數妙衣。汝等皆應雨，須彌香水海，
X04n0223_p0164b22║上妙摩尼輪，及清淨栴檀，悉應雨滿空。
X04n0223_p0164b23║眾寶華纓珞，莊嚴淨無垢，及以摩尼燈，
X04n0223_p0164b24║皆令在空住，一切持向佛，心生大歡喜。
X04n0223_p0164c01║妻子眷屬俱，往見世所尊。
X04n0223_p0164c02║【論】九、諸佛子已下，有兩行半經，明威光說頌。以佛
X04n0223_p0164c03║神力，其聲徧聞，父王聞之，歡喜說頌。於此十一行
X04n0223_p0164c04║頌中，明其善慧王敕眾令集，并令辦供具。
X04n0223_p0164c05║【經】爾時，喜見善慧王，與三萬七千夫人婇女俱，福吉
X04n0223_p0164c06║祥為上首；五百王子俱，大威光為上首；六萬大臣俱，
X04n0223_p0164c07║慧力為上首。如是等七十七百千億那由他眾，前後
X04n0223_p0164c08║圍遶，從𦦨光明大城出。以王力故，一切大眾乘空而
X04n0223_p0164c09║往，諸供養具徧滿虗空，至於佛所，頂禮佛足，却坐一
X04n0223_p0164c10║面。復有妙華城善化幢天王，與十億那由他眷屬俱；
X04n0223_p0164c11║復有究竟大城淨光龍王，與二十五億眷屬俱；復有
X04n0223_p0164c12║金剛勝幢城猛健夜叉王，與七十七億眷屬俱；復有
X04n0223_p0164c13║無垢城喜見乾闥婆王，與九十七億眷屬俱；復有妙
X04n0223_p0164c14║輪城淨色思惟阿脩羅王，與五十八億眷屬俱；復有
X04n0223_p0164c15║妙莊嚴城十方行迦樓羅王，與九十九千眷屬俱；復
X04n0223_p0164c16║有遊戲快樂城金剛德緊那羅王，與十八億眷屬俱；
X04n0223_p0164c17║復有金剛幢城寶稱幢摩睺羅伽王，與三億百千那
X04n0223_p0164c18║由他眷屬俱；復有淨妙莊嚴城最勝梵王，與十八億
X04n0223_p0164c19║眷屬俱。如是等百萬億那由他大城中，所有諸王并
X04n0223_p0164c20║其眷屬，悉共往詣一切功德須彌勝雲如來所，頂禮
X04n0223_p0164c21║佛足，却坐一面。時，彼如來為欲調伏諸眾生故，於眾
X04n0223_p0164c22║會道場海中，說普集一切三世佛自在法脩多羅；世
X04n0223_p0164c23║界微塵數脩多羅而為眷屬，隨眾生心，悉令獲益。是
X04n0223_p0164c24║時，大威光菩薩聞是法已，即獲一切功德須彌勝雲
X04n0223_p0165a01║佛宿世所集法海光明。所謂：得一切法聚平等三昧
X04n0223_p0165a02║智光明、一切法悉入最初菩提心中住智光明、十方
X04n0223_p0165a03║法界普光明藏清淨眼智光明、觀察一切佛法大願
X04n0223_p0165a04║海智光明、入無邊功德海清淨行智光明、趣向不退
X04n0223_p0165a05║轉大力速疾藏智光明、法界中無量變化力出離輪
X04n0223_p0165a06║智光明、決定入無量功德圓滿海智光明、了知一切
X04n0223_p0165a07║佛決定解莊嚴成就海智光明、了知法界無邊佛現
X04n0223_p0165a08║一切眾生前神通海智光明、了知一切佛力無所畏
X04n0223_p0165a09║法智光明。爾時，大威光菩薩得如是無量智光明已，
X04n0223_p0165a10║承佛威力而說頌言：
X04n0223_p0165a11║我聞佛妙法，而得智光明，以是見世尊。
X04n0223_p0165a12║往昔所行事，一切所生處，名號身差別，
X04n0223_p0165a13║及供養於佛。如是我咸見，往昔諸佛所，
X04n0223_p0165a14║一切皆承事，無量劫修行，嚴淨諸剎海。
X04n0223_p0165a15║捨施於自身，廣大無涯際，修治最勝行，
X04n0223_p0165a16║嚴淨諸剎海，耳鼻頭手足，及以諸宮殿，
X04n0223_p0165a17║捨之無有量，嚴淨諸剎海。能於一一剎，
X04n0223_p0165a18║億劫不思議，修習菩提行，嚴淨諸剎海。
X04n0223_p0165a19║普賢大願力，一切佛海中，修行無量行。
X04n0223_p0165a20║嚴淨諸剎海，如因日光照，還見於日輪。
X04n0223_p0165a21║我以佛智光，見佛所行道；我觀佛剎海，
X04n0223_p0165a22║清淨大光明，寂靜證菩提，法界悉周徧。
X04n0223_p0165a23║我當如世尊，廣淨諸剎海，以佛威神力，
X04n0223_p0165a24║修習菩提行。
X04n0223_p0165b01║【論】十、爾時已下，有三十四行半經，明十王興供見
X04n0223_p0165b02║佛，并陳所聞脩多羅經威光獲益。脩多羅者，此為
X04n0223_p0165b03║長行經也。最下兩句，明威光說偈。此十行頌中，明
X04n0223_p0165b04║威光聞法獲益，得宿命智力，見佛所行往因之事，
X04n0223_p0165b05║并自立願如佛所行。
X04n0223_p0165b06║【經】諸佛子！時大威光菩薩，以見一切功德山須彌勝
X04n0223_p0165b07║雲佛承事供養故，於如來所，心得悟了；為一切世間，
X04n0223_p0165b08║顯示如來往昔行海，顯示往昔菩薩行方便，顯示一
X04n0223_p0165b09║切佛功德海，顯示普入一切法界清淨智，顯示一切
X04n0223_p0165b10║道場中成佛自在力，顯示佛力、無畏、無差別智，顯示
X04n0223_p0165b11║普示現如來身，顯示不可思議佛神變，顯示莊嚴無
X04n0223_p0165b12║量清淨佛土，顯示普賢菩薩所有行願，令如須彌山
X04n0223_p0165b13║微塵數眾生發菩提心，佛剎微塵數眾生成就如來
X04n0223_p0165b14║清淨國土。爾時，一切功德山須彌勝雲佛，為大威光
X04n0223_p0165b15║菩薩而說頌言：
X04n0223_p0165b16║善哉大威光，福藏廣名稱，為利眾生故。
X04n0223_p0165b17║發趣菩提道。汝獲智光明，法界悉充滿，
X04n0223_p0165b18║福慧咸廣大，當得深智海，一剎中修行。
X04n0223_p0165b19║經於剎塵劫，如汝見於我，當獲如是智。
X04n0223_p0165b20║非諸劣行者，能知此方便，獲大精進力。
X04n0223_p0165b21║乃能淨剎海，一一微塵中，無量劫修行。
X04n0223_p0165b22║彼人乃能得，莊嚴諸佛剎。為一一眾生，
X04n0223_p0165b23║輪迴經劫海，其心不疲懈，當成世導師。
X04n0223_p0165b24║供養一一佛，悉盡未來際，心無暫疲厭。
X04n0223_p0165c01║當成無上道，三世一切佛，當共滿汝願。
X04n0223_p0165c02║一切佛會中，汝身安住彼，一切諸如來，
X04n0223_p0165c03║誓願無有邊，大智通達者，能知此方便。
X04n0223_p0165c04║大光供養我，故獲大威力，令塵數眾生，
X04n0223_p0165c05║成熟向菩提。諸修普賢行，大名稱菩薩，
X04n0223_p0165c06║莊嚴佛剎海，法界普周徧。
X04n0223_p0165c07║【論】十一、諸佛子已下，有十一行經，明威光菩薩以
X04n0223_p0165c08║見初佛承事供養故，得十種顯示如來所行法，令
X04n0223_p0165c09║須彌山塵數眾生發菩提心。功德山須彌勝雲如
X04n0223_p0165c10║來為威光說頌，歎威光之德。於此十一行頌中，明
X04n0223_p0165c11║功德山如來歎威光所得，如佛所行廣大，如文可
X04n0223_p0165c12║知。
X04n0223_p0165c13║【經】諸佛子！汝等應知，彼大莊嚴劫中，有恒河沙數小
X04n0223_p0165c14║劫人，壽命二小劫。諸佛子！彼一切功德須彌勝雲佛，
X04n0223_p0165c15║壽命五十億歲。彼佛滅度後，有佛出世，名：波羅蜜善
X04n0223_p0165c16║眼莊嚴王，亦於彼摩尼華枝輪大林中而成正覺。爾
X04n0223_p0165c17║時，大威光童子見彼如來成等正覺，現神通力，即得
X04n0223_p0165c18║念佛三昧，名：無邊海藏門；即得陀羅尼，名：大智力法
X04n0223_p0165c19║淵；即得大慈，名：普隨眾生調伏度脫；即得大悲，名：徧
X04n0223_p0165c20║覆一切境界雲；即得大喜，名：一切佛功德海威力藏；
X04n0223_p0165c21║即得大捨，名：法性虗空平等清淨；即得般若波羅蜜，
X04n0223_p0165c22║名：自性離垢法界清淨身；即得神通，名：無礙光普隨
X04n0223_p0165c23║現；即得辯才，名：善入離垢淵；即得智光，名：一切佛法
X04n0223_p0165c24║清淨藏。如是等十千法門，皆得通達。爾時，大威光童
X04n0223_p0166a01║子承佛威力，為諸眷屬而說頌言：
X04n0223_p0166a02║不可思議億劫中，導世明師難一遇。
X04n0223_p0166a03║此土眾生多善利，而今得見第二佛，
X04n0223_p0166a04║佛身普放大光明，色相無邊極清淨，
X04n0223_p0166a05║如雲充滿一切土，處處稱揚佛功德。
X04n0223_p0166a06║光明所照咸歡喜，眾生有苦悉除滅。
X04n0223_p0166a07║各令恭敬起慈心，此是如來自在用。
X04n0223_p0166a08║出不思議變化雲，放無量色光明網，
X04n0223_p0166a09║十方國土皆充滿，此佛神通之所現。
X04n0223_p0166a10║一一毛孔現光雲，普徧虗空發大音。
X04n0223_p0166a11║所有幽冥靡不照，地獄眾苦咸令滅。
X04n0223_p0166a12║如來妙音徧十方，一切言音咸具演，
X04n0223_p0166a13║隨諸眾生宿善力，此是大師神變用。
X04n0223_p0166a14║無量無邊大眾海，佛於其中皆出現。
X04n0223_p0166a15║普轉無盡妙法輪，調伏一切諸眾生。
X04n0223_p0166a16║佛神通力無有邊，一切剎中皆出現，
X04n0223_p0166a17║善逝如是智無礙，為利眾生成正覺，
X04n0223_p0166a18║汝等應生歡喜心，踊躍愛樂極尊重，
X04n0223_p0166a19║我當與汝同詣彼，若見如來眾苦滅，
X04n0223_p0166a20║發心迴向趣菩提，慈念一切諸眾生，
X04n0223_p0166a21║悉住普賢廣大願，當如法王得自在。
X04n0223_p0166a22║【論】十二、諸佛子已下，有十四行半經，明莊嚴劫中，
X04n0223_p0166a23║佛及人壽命長短：初、佛去世；第二、佛出興；并明威
X04n0223_p0166a24║光見第二佛，得十種利，并為眷屬說頌。此二十行
X04n0223_p0166b01║頌中，明威光歎佛慈悲，出世難遇，勸其眷屬同往
X04n0223_p0166b02║佛所。
X04n0223_p0166b03║【經】諸佛子！大威光童子說此頌時，以佛神力，其聲無
X04n0223_p0166b04║礙，一切世界皆悉得聞，無量眾生發菩提心。時，大威
X04n0223_p0166b05║光王子，與其父母，并諸眷屬，及無量百千億那由他
X04n0223_p0166b06║眾生，前後圍遶，寶蓋如雲，徧覆虗空，共詣波羅蜜善
X04n0223_p0166b07║眼莊嚴王如來所。其佛為說法界體性清淨莊嚴脩
X04n0223_p0166b08║多羅，世界海微塵等脩多羅而為眷屬。彼諸大眾聞
X04n0223_p0166b09║此經已，得清淨智，名：入一切淨方便；得於地，名：離垢
X04n0223_p0166b10║光明；得波羅蜜輪，名：示現一切世間愛樂莊嚴；得增
X04n0223_p0166b11║廣行輪，名：普入一切剎土無邊光明清淨見；得趣向
X04n0223_p0166b12║行輪，名：離垢福德雲光明幢；得隨入證輪，名：一切法
X04n0223_p0166b13║海廣大光明；得轉深發趣行，名：大智莊嚴；得灌頂智
X04n0223_p0166b14║慧海，名：無功用修極妙見；得顯了大光明，名：如來功
X04n0223_p0166b15║德海相光影徧照；得出生願力清淨智，名：無量願力
X04n0223_p0166b16║信解藏。時，彼佛為大威光菩薩而說頌言：
X04n0223_p0166b17║善哉功德智慧海，發心趣向大菩提。
X04n0223_p0166b18║汝當得佛不思議，普為眾生作依處，
X04n0223_p0166b19║汝已出生大智海，悉能徧了一切法，
X04n0223_p0166b20║當以難思妙方便，入佛無盡所行境。
X04n0223_p0166b21║已見諸佛功德雲，已入無盡智慧地，
X04n0223_p0166b22║諸波羅蜜方便海，大名稱者當滿足。
X04n0223_p0166b23║已得方便總持門，及以無盡辯才門，
X04n0223_p0166b24║種種行願皆修習，當成無等大智慧。
X04n0223_p0166c01║汝已出生諸願海，汝已入於三昧海，
X04n0223_p0166c02║當具種種大神通，不可思議諸佛法。
X04n0223_p0166c03║究竟法界不思議，廣大深心已清淨，
X04n0223_p0166c04║普見十方一切佛，離垢莊嚴眾剎海。
X04n0223_p0166c05║汝已入我菩提行，昔時本事方便海，
X04n0223_p0166c06║如我修行所淨治，如是妙行汝皆悟。
X04n0223_p0166c07║我於無量一一剎，種種供養諸佛海，
X04n0223_p0166c08║如彼修行所得果，如是莊嚴汝咸見。
X04n0223_p0166c09║廣大劫海無有盡，一切剎中修淨行，
X04n0223_p0166c10║堅固誓願不可思，當得如來此神力。
X04n0223_p0166c11║諸佛供養盡無餘，國土莊嚴悉清淨，
X04n0223_p0166c12║一切劫中修妙行，汝當成佛大功德。
X04n0223_p0166c13║【論】十三、諸佛子已下，有十六行經，明威光說頌，其
X04n0223_p0166c14║聲徧聞。威光與眷屬同往佛所，得十種利。第二、佛
X04n0223_p0166c15║為威光說頌。此二十行頌中，明第二、如來歎威光
X04n0223_p0166c16║入道得益。所得之益，是八地法門。如經云：得灌頂
X04n0223_p0166c17║智慧海，名無功用，修極妙見。
X04n0223_p0166c18║【經】諸佛子！波羅蜜善眼莊嚴王如來入涅槃已，喜見
X04n0223_p0166c19║善慧王尋亦去世，大威光童子受轉輪王位。彼摩尼
X04n0223_p0166c20║華枝輪大林中第三如來出現於世，名：最勝功德海。
X04n0223_p0166c21║時大威光轉輪聖王見彼如來成佛之相，與其眷屬，
X04n0223_p0166c22║及四兵眾，城邑、聚落一切人民，并持七寶，俱往佛所，
X04n0223_p0166c23║以一切香摩尼莊嚴大樓閣奉上於佛。時彼如來於
X04n0223_p0166c24║其林中，說菩薩普眼光明行修多羅，世界微塵數修
X04n0223_p0167a01║多羅而為眷屬。爾時，大威光菩薩聞此法已，得三昧，
X04n0223_p0167a02║名：大福德普光明；得此三昧故，悉能了知一切菩薩、
X04n0223_p0167a03║一切眾生過、現、未來福、非福海。時彼佛為大威光菩
X04n0223_p0167a04║薩而說頌言：
X04n0223_p0167a05║善哉福德大威光，汝等今來至我所，
X04n0223_p0167a06║愍念一切眾生海，發勝菩提大願心。
X04n0223_p0167a07║汝為一切苦眾生，起大悲心令解脫，
X04n0223_p0167a08║當作羣迷所依怙，是名菩薩方便行。
X04n0223_p0167a09║若有菩薩能堅固，修諸勝行無厭怠，
X04n0223_p0167a10║最勝最上無礙解，如是妙智彼當得。
X04n0223_p0167a11║福德光者福幢者，福德處者福海者。
X04n0223_p0167a12║普賢菩薩所有願，是汝大光能趣入，
X04n0223_p0167a13║汝能以此廣大願，入不思議諸佛海，
X04n0223_p0167a14║諸佛福海無有邊，汝以妙解皆能見，
X04n0223_p0167a15║汝於十方國土中，悉見無量無邊佛，
X04n0223_p0167a16║彼佛往昔諸行海，如是一切汝咸見，
X04n0223_p0167a17║若有住此方便海，必得入於智地中。
X04n0223_p0167a18║地是隨順諸佛學，決定當成一切智。
X04n0223_p0167a19║汝於一切剎海中，微塵劫海修諸行，
X04n0223_p0167a20║一切如來諸行海，汝皆學已當成佛。
X04n0223_p0167a21║如汝所見十方中，一切剎海極嚴淨，
X04n0223_p0167a22║汝剎嚴淨亦如是，無邊願者所當得。
X04n0223_p0167a23║今此道場眾會海，聞汝願已生欣樂，
X04n0223_p0167a24║皆入普賢廣大乘，發心迴向趣菩提。
X04n0223_p0167b01║無邊國土一一中，悉入修行經劫海。
X04n0223_p0167b02║以諸願力能圓滿，普賢菩薩一切行。
X04n0223_p0167b03║【論】十四、諸佛子已下，有十二行經，明第二、佛去世，
X04n0223_p0167b04║善慧王亦去世，大威光受輪王位；第三、如來於舊
X04n0223_p0167b05║道場出興於世，威光見佛聞法得益；第三、如來說
X04n0223_p0167b06║頌歎威光之德。此二十二行頌，明第三、如來歎威
X04n0223_p0167b07║光所得之法。
X04n0223_p0167b08║【經】諸佛子！彼摩尼華枝輪大林中，復有佛出，號名稱
X04n0223_p0167b09║普聞蓮華眼幢。是時大威光於此命𣧩，生須彌山上
X04n0223_p0167b10║寂靜寶宮天城中，為大天王，名離垢福德幢，共諸天
X04n0223_p0167b11║眾俱詣佛所，雨寶華雲以為供養。時彼如來為說廣
X04n0223_p0167b12║大方便普門徧照脩多羅，世界海微塵數脩多羅而
X04n0223_p0167b13║為眷屬。時天王眾聞此經已，得三昧，名普門歡喜藏，
X04n0223_p0167b14║以三昧力能入一切法實相海；獲是益已，從道場出，
X04n0223_p0167b15║還歸本處。
X04n0223_p0167b16║【論】十五、諸佛子已下，有八行半經，明第四如來於
X04n0223_p0167b17║舊道場中出現大威光，去世生須彌山頂，為大天
X04n0223_p0167b18║王，還來見佛，獲益而去。此一品經，來文未足，未有
X04n0223_p0167b19║結終之處。此品但明引古印今，毗盧遮那出世之
X04n0223_p0167b20║法，古今相襲不異。又明所信樂，道高法勝；人壽命
X04n0223_p0167b21║長遠，福德所居，依正果勝；見佛聞法，所獲利益勝
X04n0223_p0167b22║故。
X04n0223_p0167b23║
X04n0223_p0167b24║大方廣佛新華嚴經合論卷第二十四
X04n0223_p0167c01║
X04n0223_p0167c02║音切
X04n0223_p0167c03║縱（足容切。）櫓（魯音。）崇（土弓切。）敵（徒力切。）壍（七焰切。）奪（徒活切。）裂（列音。）
X04n0223_p0167c04║萃（秦醉切。）妓（奇綺切。）馭（魚據切。）乘（去聲。）劣（力月切。）怙（胡古切。）禦（魚舉
X04n0223_p0167c05║切。）壕（乎刀切。）郁（於六切。）蹙（子六切。）