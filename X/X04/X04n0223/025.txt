X04n0223_p0167c06║
X04n0223_p0167c07║
X04n0223_p0167c08║
X04n0223_p0167c09║大方廣佛新華嚴經合論卷第二十五
X04n0223_p0167c10║唐于闐國三藏沙門實叉難陀譯經
X04n0223_p0167c11║唐太原方山長者李通玄造論
X04n0223_p0167c12║唐福州開元寺沙門志寧釐經合論
X04n0223_p0167c13║佛名號品第七
X04n0223_p0167c14║【論】第二、會六品經，明菩薩信心門。於此一會之中，
X04n0223_p0167c15║自有序分、正說、流通。今從第十二卷初，爾時已下
X04n0223_p0167c16║有四行半經，是序分；已下至賢首品，是正說分；賢
X04n0223_p0167c17║首品末有三行半經，是流通分。第七、如來名號品。
X04n0223_p0167c18║從此已下至賢首品，是第三長科。文中以果成信，
X04n0223_p0167c19║信自己心，是佛分。於此一段之中，約有六法以成
X04n0223_p0167c20║信心佛果，以令信者入佛果故：一、佛名號品，令信
X04n0223_p0167c21║心者信佛名號徧一切世間名，知名性離故。二、四
X04n0223_p0167c22║聖諦品，令信心者自信一切世間苦諦即聖諦，不
X04n0223_p0167c23║別求故。三、光明覺品，令信心者自以自心光明覺
X04n0223_p0167c24║照一切世間無盡大千世界，總佛境界自亦同等，
X04n0223_p0168a01║以心隨光一一照之，心境合一，內外見亡。初三千
X04n0223_p0168a02║大千世界已，次還以東方為首，光至東方十三千
X04n0223_p0168a03║大千世界，照百三千大千世界。如是十方十重，倍
X04n0223_p0168a04║倍周迴，十方圓照，身心一性，無礙徧周，同佛境界。
X04n0223_p0168a05║一一作意，如是觀察，然後以無作方便定印之，入
X04n0223_p0168a06║十住初心，生如來智慧家，為如來智慧法王之真
X04n0223_p0168a07║子。一、如光明所照，如經具明，不可作佛。光明自無
X04n0223_p0168a08║其分，須當自以心光如佛光，開覺其心，圓照法界。
X04n0223_p0168a09║四、問明品，令信心者所信之法門。五、淨行品，令信
X04n0223_p0168a10║心者所信菩薩初發心時皆發大願為首，又令信
X04n0223_p0168a11║心者便迴無始妄念，以成智海無生滅性。六、賢首
X04n0223_p0168a12║品。令信心者信佛神力通化無邊，得大自在，及信
X04n0223_p0168a13║心之福。信此六法，名為賢首。以此六法觀行相應，
X04n0223_p0168a14║名為信心。皆以不動智佛等十智如來是自心之
X04n0223_p0168a15║果，以不動智為體，餘智為用，至下方明。文殊師利！
X04n0223_p0168a16║覺首、目首、十首菩薩等，是修行信心者之身。此品
X04n0223_p0168a17║已下至賢首品已來六品經，是長科一部經中第
X04n0223_p0168a18║三、以果成信門也。為明初會是舉佛果勸修，信諸
X04n0223_p0168a19║佛所得。此第二會，一會以果成信，信自心是佛，與
X04n0223_p0168a20║果佛不異故。至文方明前之已成佛果，將用勸修。
X04n0223_p0168a21║此舉佛名號果歡修，十方世界無有一名非佛名
X04n0223_p0168a22║者，名體性自解脫故，但隨眾生所聞不同故。此明
X04n0223_p0168a23║佛名號徧周，即明於一切名無所著故。釋此品作
X04n0223_p0168a24║三門：一、釋品來意，二、釋品名目，三、隨文釋義。一、釋
X04n0223_p0168b01║品來意者，明前之初會但明如來成等正覺之身
X04n0223_p0168b02║及智攝生，未明如來名號攝生廣狹。今此第二會
X04n0223_p0168b03║普光明殿方明佛果名號攝生，故此品須來。又為
X04n0223_p0168b04║舉佛果名令生信解，故此品須來。前會明身、智徧
X04n0223_p0168b05║周，此會明名、身及智俱徧周故。初會世主雖問，未
X04n0223_p0168b06║有其答。此品答前所問，使令生後信者之心，令使
X04n0223_p0168b07║信佛名、身及智普徧法界，應機利物，照俗破迷，故
X04n0223_p0168b08║成普光明殿。約德名殿，約殿明德，故此品須來。於
X04n0223_p0168b09║此佛名號中，約有五緣以成佛號：一、以法界自體
X04n0223_p0168b10║根本智緣以成佛號；二、約如來示成正覺，約自德
X04n0223_p0168b11║緣以成佛號；三、約如來利生方便緣，約位進修以
X04n0223_p0168b12║成佛號；四、明如來以一切眾生隨根所樂緣以成
X04n0223_p0168b13║佛號；五、約法界體用平等緣，一切諸法總名佛號。
X04n0223_p0168b14║一、以法界自體根本智以成佛號者，如下不動智
X04n0223_p0168b15║佛、無礙智佛、滅闇智佛，如是十智佛號是也。以此
X04n0223_p0168b16║法界根本智上，以施十種之名，以成十種信力，至
X04n0223_p0168b17║位方明廣意、大意，令眾生達自根本、無明本，唯如
X04n0223_p0168b18║來根本大智令諸眾生頓識本故，頓作佛故。二、約
X04n0223_p0168b19║如來示成正覺，自德成號者，即十方諸佛示成正
X04n0223_p0168b20║覺，共同十號，所謂如來、應供、正徧知是。又毗盧遮
X04n0223_p0168b21║那是總名，是大智光明照耀種種諸法及種種眾
X04n0223_p0168b22║生故，故毗云種種，盧遮那云徧照。三、明如來利生
X04n0223_p0168b23║方便，約位進修緣以成佛號者，即如下舉十箇根
X04n0223_p0168b24║本不動智佛以成十信，舉十箇月佛下名悉同號
X04n0223_p0168c01║之為月以成十住，明創契法身本智，心得清涼，為
X04n0223_p0168c02║明此位菩薩契理惑亡，得法性智清涼故，約自得
X04n0223_p0168c03║益之法以成佛號。十行位中，以十箇眼佛下名悉
X04n0223_p0168c04║同號之為眼，為明十行以智知根，利生攝益故，佛
X04n0223_p0168c05║號為眼，以善知根性故，皆是約自得益立名為佛。
X04n0223_p0168c06║十迴向中，以十箇妙佛上名悉同號之為妙，為明
X04n0223_p0168c07║十迴向位中菩薩進修漸熟，妙智現前故，佛號為
X04n0223_p0168c08║妙，十地同妙。已上以明從十信中，自信自心分別
X04n0223_p0168c09║之智，與一切諸佛根本不動智佛，本來是一，以成
X04n0223_p0168c10║信心。心外見法，不成信心也。從此信已下，以三昧
X04n0223_p0168c11║力，契理會源，名為十住，佛號為月。皆是約修行之
X04n0223_p0168c12║人所得之法，以成佛號，安立五位。五十箇佛名，五
X04n0223_p0168c13║十箇因，五十箇果。為當位具因果，故成一百重因
X04n0223_p0168c14║果。為根本五位中，本有五因五果，成一百一十重
X04n0223_p0168c15║因果法門。不異法界體，不異十信中所信之法。根
X04n0223_p0168c16║本不動智佛，以為諸位進修。且約如是廣意，至下
X04n0223_p0168c17║本位廣明，是名隨位進修，以成佛號。四、明如來以
X04n0223_p0168c18║一切眾生隨根所樂，以成佛號者，即以對現色身
X04n0223_p0168c19║等眾生界，為佛為天，為神為主，為人為仙，徧眾生
X04n0223_p0168c20║界，令諸眾生不作惡者，總是不可以自凡情所測
X04n0223_p0168c21║也，總是佛名號徧周。五、明法界體用平等。一切諸
X04n0223_p0168c22║法，總名佛號者，為一切諸法及以名言，自體性離
X04n0223_p0168c23║故。一切法自體性離，即法界性，法界性即佛號故。
X04n0223_p0168c24║是故一切法及名言，皆是佛號，故為如來。稱此一
X04n0223_p0169a01║切法自性離之法，以成佛故。欲廣引經文證義，為
X04n0223_p0169a02║此教文弘廣，言繁翳本，作業者難解。但依此經，上
X04n0223_p0169a03║下自相契會，作業者易解。故如三乘中，亦說根本
X04n0223_p0169a04║智、後得智。今欲令三乘人，迴心指此金色世界不
X04n0223_p0169a05║動智佛，令使直認是自心能分別智本無所動，文
X04n0223_p0169a06║殊師利即是自心善簡擇無相妙慧，覺首、目首等
X04n0223_p0169a07║菩薩即是自心隨信解中所見之理智。如是三乘
X04n0223_p0169a08║之人未迴心者，定當不信。何以故？為立三阿僧祇
X04n0223_p0169a09║劫後當得佛故。為直認自身及心總是凡夫，但信
X04n0223_p0169a10║佛有不動智等，不自信自心是根本不動智佛，與
X04n0223_p0169a11║佛無異。以是義故，不成此教。法界乘中以根本智
X04n0223_p0169a12║為信心，此經信心應當如是。直信自心分別之性，
X04n0223_p0169a13║是法界性中根本不動智佛。金色世界是自心無
X04n0223_p0169a14║染之理，文殊師利是自心善簡擇妙慧，覺首、目首
X04n0223_p0169a15║等菩薩是隨信心中理智現前，以信因中契諸佛
X04n0223_p0169a16║果法，分毫不謬，方成信心。從此信已，以定慧進修，
X04n0223_p0169a17║經歷十住、十行、十迴向、十地、十一地，日月歲劫時
X04n0223_p0169a18║分無遷，法界如本，不動智佛如舊，而成一切種智
X04n0223_p0169a19║海，教化眾生，因果不遷，時劫不改，方成信也。若立
X04n0223_p0169a20║僧祇定實身是凡夫，凡聖二途時劫移改，心外有
X04n0223_p0169a21║佛，不成信心。如是已上有此五種佛，名號不同。問
X04n0223_p0169a22║曰：名之與號何異？答曰：有二同別。何者為二？約父
X04n0223_p0169a23║母所生幼稚無德，且作字呼之為名，有德即約德
X04n0223_p0169a24║立名，其名可尊稱之為號，名即下人不得呼稱，其
X04n0223_p0169b01║號即下人得呼稱之故。雖有德無德之異，亦總屬
X04n0223_p0169b02║名收，為名言所攝故。若約此經佛號，總是約法約
X04n0223_p0169b03║德立名，不同世俗也。三、隨文釋義者，於此段中，義
X04n0223_p0169b04║分為二：一、長科三十二品經意；第三、禪中說十一
X04n0223_p0169b05║地一品、未來二科、當品經意。一、長科三十二品者，
X04n0223_p0169b06║從此如來名號品第二會世主起問二十八問已
X04n0223_p0169b07║下，直至向後如來出現品，是世主所問一終，因果
X04n0223_p0169b08║所答，總有三十二品經，是答二十八問故。以從普
X04n0223_p0169b09║光明智法界佛果報居之殿，舉佛果名號，并舉佛
X04n0223_p0169b10║果所行教化眾生四聖諦法門，并舉法界根本智
X04n0223_p0169b11║體佛號不動智佛，以成信修，直至彼如來出現品
X04n0223_p0169b12║三十二品經，是信進修行之一終，因果之極也。明
X04n0223_p0169b13║此普光明智殿佛果至如來出現品，此信進修行
X04n0223_p0169b14║因果不二故。又明此始成正覺果德之上起信心
X04n0223_p0169b15║修行，至後如來出現品中明法界無時可隔故。以
X04n0223_p0169b16║明法界體中凡夫妄見，見無量劫始起信進修行
X04n0223_p0169b17║者，依真起行以為進修，經歷五位，行門無時可移
X04n0223_p0169b18║故。若未起信進修行時，常謂已前諸佛先已成佛，
X04n0223_p0169b19║經無量劫，及其以正信力，便見十方無量劫已成
X04n0223_p0169b20║佛者，而自身與彼先成佛者一時成佛，無先後故。
X04n0223_p0169b21║以是義故，如來始成正覺時，如今凡夫始發菩提
X04n0223_p0169b22║心，起行進修，自行已滿，畢竟不離如來初成正覺
X04n0223_p0169b23║初出現時，為無情量，依本法界，本無時故。是故經
X04n0223_p0169b24║言信心畢竟二不別者，為法界性無三世別故，以
X04n0223_p0169c01║三世時無別，以無時故無別，以智無別故無別。為
X04n0223_p0169c02║不異不動智佛體故，妙慧用無別，不異文殊善簡
X04n0223_p0169c03║擇妙慧故行無別。為從初發心不異十波羅蜜行
X04n0223_p0169c04║普賢行而為修行故，大悲無別；常教化故，大願無
X04n0223_p0169c05║別；不捨眾生故，四攝無別；四無量心無別故，三十
X04n0223_p0169c06║七道品無別。以此十種無別，故云發心畢竟二不
X04n0223_p0169c07║別。是故發心先心難，為明入此十種信解者難故。
X04n0223_p0169c08║若心外信有他佛得道我是凡夫者，即世間人情
X04n0223_p0169c09║量是。此乃不論信進修行，直是生死長流常隨見
X04n0223_p0169c10║網，何大苦哉！以此如今第二會及初會，明始成正
X04n0223_p0169c11║覺如來出現後三十二品。又著如來出現品，明始
X04n0223_p0169c12║終信進修行者與三世佛一時出現，明法界總一
X04n0223_p0169c13║時故。如持寶鏡普臨眾像頓照顯現無前後時故，
X04n0223_p0169c14║明於法界根本佛智境界中頓現眾法，不可將情
X04n0223_p0169c15║量度量作前後解故。一依彌勒樓閣中境界，初會
X04n0223_p0169c16║中始成正覺佛是，舉果勸修佛出現品中佛是，明
X04n0223_p0169c17║諸菩薩進修五位因果行終佛，與信位中不動智
X04n0223_p0169c18║佛相對故。問曰：何故諸品諸菩薩說，唯阿僧祇品
X04n0223_p0169c19║隨好品是佛自說？答曰：如菩薩加行，如五位煩惱
X04n0223_p0169c20║無明，以如來位中不思議菩薩眾寄成五位，菩薩
X04n0223_p0169c21║當位自彰次第法門，即如十慧十林十幢十藏等
X04n0223_p0169c22║菩薩是。如佛位之內迷法無明，如來自說如此阿
X04n0223_p0169c23║僧祇品、隨好品是。佛位之內無明至佛位內方決
X04n0223_p0169c24║此二迷，是故無明住地佛位方終。如勝鬘經說：一
X04n0223_p0170a01║分教網三乘相似，唯不許二乘及淨土菩薩斷得
X04n0223_p0170a02║根本無明，為不了無明是根本智故。以此一乘教
X04n0223_p0170a03║以不動智佛為信心，以此所有修行證照眾法不
X04n0223_p0170a04║同此經故。此教明當念初心畢竟心總盡，以法界
X04n0223_p0170a05║中無三世故，三乘定滿僧祇。又三賢十聖進修路
X04n0223_p0170a06║別，地上加行地前四資糧等，佛果定滿僧祇如前
X04n0223_p0170a07║已明。以此經十住即見道加行資糧一時。何以故？
X04n0223_p0170a08║以法界大智用資其行，命行無染，以行資糧法界
X04n0223_p0170a09║智體使慣習令熟，為明從凡創見如來理智性故。
X04n0223_p0170a10║又此五位中修行位位各有佛果，隨位慣習處安
X04n0223_p0170a11║立名別。三乘教中前位向後位，但有菩薩果非佛
X04n0223_p0170a12║果，故後至位廣明。此法界法門，說之經無量劫不
X04n0223_p0170a13║延，說之一剎那中亦不促，唯迷之者妄作長短延
X04n0223_p0170a14║促之解，即不稱應真之心。自此如來名號品已去，
X04n0223_p0170a15║直至如來出現品，總有三十二品經，是十信、十住、
X04n0223_p0170a16║十行、十迴向、十地、十一地進修因果，以初即後、以
X04n0223_p0170a17║後即初，不二之位故。如大王路其法常爾，非故新
X04n0223_p0170a18║體也。如文殊師利頌云：一念普觀無量劫，無去無
X04n0223_p0170a19║來亦無住，如是了知三世事，超諸方便成十力。二
X04n0223_p0170a20║科當品者，於當品中長科為四：
X04n0223_p0170a21║【經】爾時，世尊在摩竭提國阿蘭若法菩提場中，始成
X04n0223_p0170a22║正覺。於普光明殿，坐蓮華藏師子之座；妙悟皆滿，二
X04n0223_p0170a23║行永絕；達無相法，住於佛住；得佛平等，到無障處；不
X04n0223_p0170a24║可轉法，所行無礙；立不思議，普見三世；與十佛剎微
X04n0223_p0170b01║塵數諸菩薩俱，莫不皆是一生補處，悉從他方而共
X04n0223_p0170b02║來集；普善觀察諸眾生界、法界、世界、涅槃界，諸業果
X04n0223_p0170b03║報，心行次第，一切文義，世、出世間，有為、無為，過、現、未
X04n0223_p0170b04║來。
X04n0223_p0170b05║【論】一、從爾時，世尊已下，有八行半經，明歎德集眾
X04n0223_p0170b06║分。文分為二：一、歎如來德；二、歎菩薩大眾德。從初
X04n0223_p0170b07║歎如來德中，爾時已下兩行經，是序分。敘前初得
X04n0223_p0170b08║菩提處并普光明殿，意明二處不異，為不移本處
X04n0223_p0170b09║道場，而身徧坐一切處故；為菩提場體，是法界體
X04n0223_p0170b10║故；為普光明殿，是法界報居所都故。法、報二體，性、
X04n0223_p0170b11║相一真，本末、因果，本無異故。由斯道理，故重敘。古
X04n0223_p0170b12║人釋云由相近故，故須重敘者，經意不然。又云：見
X04n0223_p0170b13║佛露居龍，造普光明殿。此義亦不然。設有此事，是
X04n0223_p0170b14║三乘之說。又云：菩提場在熈連河邊，與普光明殿
X04n0223_p0170b15║相去三里，在菩提場東南。明菩提場是阿蘭若得
X04n0223_p0170b16║道之處，普光明殿是報居之宅。此一部之經，前後
X04n0223_p0170b17║通法界品，五度重有。爾時，佛在者，意明居處是法
X04n0223_p0170b18║界，如來身及宮殿莊嚴總是法界，性、相、根本智不
X04n0223_p0170b19║二故。五度敘意，前會已述。從妙悟已滿下，至普見
X04n0223_p0170b20║三世，於中有兩行半經，是正歎佛德。妙悟已滿，明
X04n0223_p0170b21║十智徧周自在故。二行永絕者，有為、無為二行盡
X04n0223_p0170b22║故，達無相法取捨盡故。住於佛住者，過、現、未來三
X04n0223_p0170b23║世諸佛共住法界，大智、大悲故。又如來及十方三
X04n0223_p0170b24║世諸佛住五種徧周：一、示成正覺徧周，如初會菩
X04n0223_p0170c01║提場是也；二、依報正報莊嚴及名號徧周，即第二
X04n0223_p0170c02║會普光明殿是也；三、定體徧周，即十定品是也；四、
X04n0223_p0170c03║普賢行教徧周，即離世間品是也；五、法界圓滿無
X04n0223_p0170c04║礙不思議智用徧周，即法界品是也。以此五種諸
X04n0223_p0170c05║佛徧周，故名住佛所住也。是故以此義故，於此一
X04n0223_p0170c06║部之經安立五度。爾時，佛在摩竭國，唯法界品少
X04n0223_p0170c07║異，明重重徧周，不離一處、一菩提體、一法界、一根
X04n0223_p0170c08║本智、一時無前後故。經文恐失其意，五度重敘，令
X04n0223_p0170c09║後學者不迷其事，故明此五徧周，總明一際無前
X04n0223_p0170c10║後，於一剎那際無二念，說四十九年中所轉法輪，
X04n0223_p0170c11║兜率天猶未下，母胎猶未出，已入涅槃。不離佛平
X04n0223_p0170c12║等者，理事無二故。到無障處不可轉法者，明佛常
X04n0223_p0170c13║處生死，不為業遷故，又能轉不遷之法也。所行無
X04n0223_p0170c14║礙者，明佛於生死中皆能同事，真俗不礙故。立不
X04n0223_p0170c15║思議者，歎佛道滿行終，總無功用，任運利生，以智
X04n0223_p0170c16║自在，非思想意識可度量故。普見三世者，智眼圓
X04n0223_p0170c17║滿故，非三世中見三世眾生事也。從與十佛剎微
X04n0223_p0170c18║塵數諸菩薩俱已下，至過現未來，於中可有四行
X04n0223_p0170c19║經歎菩薩德。與十佛剎塵數諸菩薩俱者，明徒眾
X04n0223_p0170c20║圓滿徧法界海故。俱者，同時而至無去來故。莫不
X04n0223_p0170c21║皆是一生補處者，皆十地菩薩故。為十地經等覺
X04n0223_p0170c22║位中普賢位熟，道滿功終方登佛果，故名一生也。
X04n0223_p0170c23║如纓珞本業經說。又從初發心住亦名一生菩薩，
X04n0223_p0170c24║以初見性現根本智，不見有生前後際故，名為一
X04n0223_p0171a01║生。纓珞經云：三賢菩薩法流水中任運至佛。悉從
X04n0223_p0171a02║他方而共來集者，言他方共來集，簡非舊眾，皆是
X04n0223_p0171a03║不來而到、不去而徧。又明前會舉果勸修信他佛
X04n0223_p0171a04║果，今此第二會明以他佛果解行成其自心信證
X04n0223_p0171a05║之道，名從他方而共來集。為從前信佛果中來皆
X04n0223_p0171a06║一生補處者，明於初會信解生，至於此會信滿入
X04n0223_p0171a07║位便成佛故，如龍女、善財等。由是義故，為他方來
X04n0223_p0171a08║皆是一生之眾，此乃即是表入法之言從他方來
X04n0223_p0171a09║也。迷名他方，悟名曰來。普善觀察諸眾生界、法界、
X04n0223_p0171a10║世界、涅槃界已下，此三行經歎所來眾，善觀此三
X04n0223_p0171a11║種世界無二性故。亦知眾生隨煩惱業，亦知菩薩
X04n0223_p0171a12║隨位煩惱行業等事故。餘如經說。
X04n0223_p0171a13║【經】時諸菩薩作是思惟：若世尊見愍我等，願隨所樂，
X04n0223_p0171a14║開示佛剎、佛住、佛剎莊嚴、佛法性、佛剎清淨、佛所說
X04n0223_p0171a15║法、佛剎體性、佛威德、佛剎成就、佛大菩提。如十方一
X04n0223_p0171a16║切世界諸佛世尊，為成就一切菩薩故，令如來種性
X04n0223_p0171a17║不斷故，救護一切眾生故，令諸眾生永離一切煩惱
X04n0223_p0171a18║故，了知一切諸行故，演說一切諸法故，淨除一切襍
X04n0223_p0171a19║染故，永斷一切疑網故，拔除一切希望故，滅壞一切
X04n0223_p0171a20║愛著處故，說諸菩薩十住、十行、十迴向、十藏、十地、十
X04n0223_p0171a21║願、十定、十通、十頂，及說如來地、如來境界、如來神力、
X04n0223_p0171a22║如來所行、如來力、如來無畏、如來三昧、如來神通、如
X04n0223_p0171a23║來自在、如來無礙、如來眼、如來耳、如來鼻、如來舌、如
X04n0223_p0171a24║來身、如來意、如來辯才、如來智慧、如來最勝。願佛世
X04n0223_p0171b01║尊亦為我說！
X04n0223_p0171b02║【論】第二、大眾請法分。時諸菩薩作是思惟已下十
X04n0223_p0171b03║四行半經，於中有三十二問，義分為二：一、初有四
X04n0223_p0171b04║問，問四種佛剎；二、成就大菩提心，引十方諸佛勸
X04n0223_p0171b05║說。已下有二十八問，通問菩薩住地、佛眼耳等。如
X04n0223_p0171b06║是等三十二問，直至如來出現品是答，如經具明。
X04n0223_p0171b07║問曰：初會中世主所問，與此義多相似，但廣略不
X04n0223_p0171b08║同，何故此第二會還復再問如上之問？答曰：前會
X04n0223_p0171b09║是世主問，舉佛果勸修，信佛所得；此會是自信自
X04n0223_p0171b10║身自心是佛，及入位修行，故須再問。前位是普賢
X04n0223_p0171b11║入定舉果，此會即明文殊生起。入信之初，即明凡
X04n0223_p0171b12║夫始信，為彰信心麤故，不入定說；十住已去，始明
X04n0223_p0171b13║當位菩薩入定始說。以是義故，前問雖義理少同，
X04n0223_p0171b14║應緣差別故異。前會信他佛得，此會自入信修行
X04n0223_p0171b15║也。古人說前會是請，此會是問，其義不然。前後總
X04n0223_p0171b16║是其請，當請是問，故但為勸修與自入法事少殊。
X04n0223_p0171b17║如前會舉如來修行道滿，及過去諸佛已成道者
X04n0223_p0171b18║行滿之果；此第二會舉十方諸佛根本之智、凡聖
X04n0223_p0171b19║共有之果，即一切處金色世界、一切處不動智佛、
X04n0223_p0171b20║十智佛等是也。明一切諸佛眾生共有此不動智，
X04n0223_p0171b21║金色是理法性身也。為信心生滅，故言色也。以十
X04n0223_p0171b22║色世界表之，即是此會所問四種佛剎中：一、佛住
X04n0223_p0171b23║佛剎，即一切諸佛及以一切眾生共所住故。為一
X04n0223_p0171b24║切凡聖根本之智，舉令一切眾生信自心是佛所
X04n0223_p0171c01║住智故。一切諸佛從此信生，一切凡夫亦從此起。
X04n0223_p0171c02║二、莊嚴佛法性佛剎者，即如十住、十行、十迴向、十
X04n0223_p0171c03║地、十一地，隨位各有十箇佛號是也。因此自心根
X04n0223_p0171c04║本智起信進修行，隨位隨行諸波羅蜜莊嚴，以莊
X04n0223_p0171c05║嚴法身智身令成熟故，以法身智身用嚴萬行令
X04n0223_p0171c06║行無著故，名莊嚴佛法性佛剎。三、清淨佛所說法
X04n0223_p0171c07║佛剎者，如來示成正覺轉法輪是。四、體性佛威德
X04n0223_p0171c08║佛剎者，神通應現隨根出世者是。明後二佛剎從
X04n0223_p0171c09║前二佛剎起信修行成熟故得。以此義故，應知十
X04n0223_p0171c10║方諸佛共此一道而得出生故。應如是知、應如是
X04n0223_p0171c11║信解，即得信解成就，一如諸佛所信故。得是信者，
X04n0223_p0171c12║如賢首品說：勝以手擎三千大千世界住於空中
X04n0223_p0171c13║經過一劫，明其難信故。亦勝供養十方世界塵數
X04n0223_p0171c14║諸佛經由一劫功德，不如如是信心。如已下二十
X04n0223_p0171c15║八問，經自具答。義隱難明者，釋之；義顯者，如文可
X04n0223_p0171c16║知。此三十二問中有問十通十頂，經中但有十通
X04n0223_p0171c17║十忍不見頂名，剩其十忍少其十頂。願佛世尊亦
X04n0223_p0171c18║為我諸菩薩說此兩句結請。自此已下如來以神
X04n0223_p0171c19║力舉法顯答。
X04n0223_p0171c20║【經】爾時，世尊知諸菩薩心之所念，各隨其類，為現神
X04n0223_p0171c21║通。現神通已，東方過十佛剎微塵數世界，有世界，名：
X04n0223_p0171c22║金色，佛號：不動智。彼世界中，有菩薩，名：文殊師利，與
X04n0223_p0171c23║十佛剎微塵數諸菩薩俱，來詣佛所，到已作禮，即於
X04n0223_p0171c24║東方化作蓮華藏師子之座，結跏趺坐。南方過十佛
X04n0223_p0172a01║剎微塵數世界，有世界，名：妙色，佛號：無礙智。彼有菩
X04n0223_p0172a02║薩，名曰：覺首，與十佛剎微塵數諸菩薩俱，來詣佛所，
X04n0223_p0172a03║到已作禮，即於南方化作蓮華藏師子之座，結跏趺
X04n0223_p0172a04║坐。西方過十佛剎微塵數世界，有世界，名：蓮華色，佛
X04n0223_p0172a05║號：滅闇智。彼有菩薩，名曰：財首，與十佛剎微塵數諸
X04n0223_p0172a06║菩薩俱，來詣佛所，到已作禮，即於西方化作蓮華藏
X04n0223_p0172a07║師子之座，結跏趺坐。北方過十佛剎微塵數世界，有
X04n0223_p0172a08║世界，名：薝蔔華色，佛號：威儀智。彼有菩薩，名：寶首，與
X04n0223_p0172a09║十佛剎微塵數諸菩薩俱，來詣佛所，到已作禮，即於
X04n0223_p0172a10║北方化作蓮華藏師子之座，結跏趺坐。東北方過十
X04n0223_p0172a11║佛剎微塵數世界，有世界，名：優鉢羅華色，佛號：明相
X04n0223_p0172a12║智。彼有菩薩，名：功德首，與十佛剎微塵數諸菩薩俱，
X04n0223_p0172a13║來詣佛所，到已作禮，即於東北方化作蓮華藏師子
X04n0223_p0172a14║之座，結跏趺坐。東南方過十佛剎微塵數世界，有世
X04n0223_p0172a15║界，名：金色，佛號：究竟智。彼有菩薩，名：目首，與十佛剎
X04n0223_p0172a16║微塵數諸菩薩俱，來諸佛所，到已作禮，即於東南方
X04n0223_p0172a17║化作蓮華藏師子之座，結跏趺坐。西南方過十佛剎
X04n0223_p0172a18║微塵數世界，有世界，名：寶色，佛號：最勝智。彼有菩薩，
X04n0223_p0172a19║名：精進首，與十佛剎微塵數諸菩薩俱，來詣佛所，到
X04n0223_p0172a20║已作禮，即於西南方化作蓮華藏師子之座，結跏趺
X04n0223_p0172a21║坐。西北方過十佛剎微塵數世界，有世界，名：金剛色，
X04n0223_p0172a22║佛號：自在智。彼有菩薩，名：法首，與十佛剎微塵數諸
X04n0223_p0172a23║菩薩俱，來詣佛所，到已作禮，即於西北方化作蓮華
X04n0223_p0172a24║藏師子之座，結跏趺坐。下方過十佛剎微塵數世界，
X04n0223_p0172b01║有世界，名：頗棃色，佛號：梵智。彼有菩薩，名：智首，與十
X04n0223_p0172b02║佛剎微塵數諸菩薩俱，來詣佛所，到已作禮，即於下
X04n0223_p0172b03║方化作蓮華藏師子之座，結跏趺坐。上方過十佛剎
X04n0223_p0172b04║微塵數世界，有世界，名：平等色，佛號：觀察智。彼有菩
X04n0223_p0172b05║薩，名：賢首，與十佛剎微塵數諸菩薩俱，來詣佛所，到
X04n0223_p0172b06║已作禮，即於上方化作蓮華藏師子之座，結跏趺坐。
X04n0223_p0172b07║【論】第三、爾時，世尊知諸菩薩心之所念已下四十
X04n0223_p0172b08║一行，經明如來神通現法分。於此分中，義分為二：
X04n0223_p0172b09║一、明隨類現法，二、明約初信心。第一、隨類現法中
X04n0223_p0172b10║有二：一、隨五位之中，菩薩之類各現十種佛位：十
X04n0223_p0172b11║住、十行、十迴向、十地。十一地中各有隨位佛果名
X04n0223_p0172b12║號是。二、隨一切國剎、一切眾生之類，各現名號不
X04n0223_p0172b13║同，如下文殊師利所說佛號者是。第二、約信心者，
X04n0223_p0172b14║即此當品及通一部，總為信心。於此信心，總信五
X04n0223_p0172b15║位中因果，心無滯礙，方可以行修行。如有教說：譬
X04n0223_p0172b16║如有人過五百由旬嶮道，先知通塞，然後行往。喻
X04n0223_p0172b17║如十信菩薩，於信心之中先知五位，進修通塞，預
X04n0223_p0172b18║以願行防之。以信自心分別之性，本是一切諸佛
X04n0223_p0172b19║不動智體，用防邪見，外取他境故。以隨位妄識散
X04n0223_p0172b20║動，障真智故，以禪波羅蜜防之。以隨位第八住、第
X04n0223_p0172b21║八行、第八迴向、第八地，智增滯寂，障真無作大悲
X04n0223_p0172b22║故，以一百四十大願防之。以樂生死，障真智故，以
X04n0223_p0172b23║四念處觀等三十七助菩提分法防之，及十四諦
X04n0223_p0172b24║觀，及十、十二緣生觀防之。以十波羅蜜利益眾生，
X04n0223_p0172c01║恐不弘廣故，以四攝、四無量法防之。以求自樂果，
X04n0223_p0172c02║教化眾生，不周廣故，起十迴向，加以大願、大慈、大
X04n0223_p0172c03║悲，不捨一切惡道，地獄、人、天徧生其處，以防自樂
X04n0223_p0172c04║違菩提心，有所得故。以是義故，十信之心總通五
X04n0223_p0172c05║位，悉皆成信。若自信徹趣求，無法不達。若也疑心
X04n0223_p0172c06║不除，豈成信也？如此品舉佛果門，至賢首品舉佛
X04n0223_p0172c07║神通及佛所行行業，使初信心者信徹，故始名信
X04n0223_p0172c08║心。今此一部之經，頓舉五位因果，諸佛果門總成
X04n0223_p0172c09║信也。從總信已，入位修行，方始不迷理智。如人造
X04n0223_p0172c10║食，五味一時頓熟，方始食之。從初食時，五味同食，
X04n0223_p0172c11║乃至食竟，其味不離五也。明五位因果，十信總明，
X04n0223_p0172c12║時亦不移，本末為信，三世一際，故畢竟佛果不離
X04n0223_p0172c13║初信之法。如依樣畫像等喻，可知。於此神通示法
X04n0223_p0172c14║門中，總有四十一行經，長科為十一段：第一、爾時，
X04n0223_p0172c15║世尊知諸菩薩已下一行半經，明如來知眾所念，
X04n0223_p0172c16║以神通現法；第二、東方過十佛剎塵已下三十九
X04n0223_p0172c17║行半經，總明十方菩薩來集。十方自有分劑，不煩
X04n0223_p0172c18║更科。於此十方菩薩來眾之中，義分為十：一、舉佛
X04n0223_p0172c19║剎方面；二、舉佛剎遠近；三、舉世界名色；四、舉佛名
X04n0223_p0172c20║號；五、舉上首菩薩之名；六、明大眾之數；七、明大眾
X04n0223_p0172c21║來已致敬；八、明隨方化座；九、明座之名目；十、明大
X04n0223_p0172c22║眾昇座而坐。一、舉佛方面者，在東方。東方者，為震
X04n0223_p0172c23║卦，為春生，為初明；為長男，為頭，為首，為青龍，為吉
X04n0223_p0172c24║慶，為震動，明法事作業動用之初故。道俗通以用
X04n0223_p0173a01║之故，先舉東方為首故。方者，法也。但取方法之義，
X04n0223_p0173a02║動用之始，非如世所見執東西南北可得之方，一
X04n0223_p0173a03║切處東方，一切處南方，但取其法故。餘准准。二、舉
X04n0223_p0173a04║佛剎遠近者，過東方十佛剎微塵數世界之外，此
X04n0223_p0173a05║有四義：一、明十為圓數，為明遠近無盡；二、明令信
X04n0223_p0173a06║心者知佛境廣大，令自心弘博；三、明佛境徧周，如
X04n0223_p0173a07║鏡中像，互參無礙；四、明未起信心者，以十佛剎塵
X04n0223_p0173a08║況喻處迷。十無明未達，自障佛境界而不現前故，
X04n0223_p0173a09║舉塵表迷故。如涅槃經云：釋迦淨土過西方三十
X04n0223_p0173a10║二恒河沙世界之外。總是表法之數，如會釋已述。
X04n0223_p0173a11║此云十佛剎微塵世界之外來者，明隔十無明。十
X04n0223_p0173a12║無明中，一一無明有無量，正使業習主伴相熏，煩
X04n0223_p0173a13║惱過於世界塵數，莫知涯際，能障智境，故言十佛
X04n0223_p0173a14║剎微塵數世界外也。來者，明從迷入信，故號為來。
X04n0223_p0173a15║言彼世界中有佛號不動智者，為明不動智佛是
X04n0223_p0173a16║十方凡聖共有根本之智，明於此智能起信心，故
X04n0223_p0173a17║號之為來。此不動智佛，一切眾生常自有之。若取
X04n0223_p0173a18║相隨迷，即塵障無盡；若一念覺迷達相，即淨若虗
X04n0223_p0173a19║空。但為隨迷稱外，悟處言來，而實佛剎本無遠近、
X04n0223_p0173a20║內外等障，亦無去來。無邊佛剎不出毛孔微塵之
X04n0223_p0173a21║表，令致遠近，意令初信心者心廣大故，言其從彼
X04n0223_p0173a22║世界中來。又明從迷入悟，故言為來也。有佛號不
X04n0223_p0173a23║動智者，明是信者自根本智故。由有此智故，一切
X04n0223_p0173a24║眾生而能發菩提心故。以根本智體能了迷性超
X04n0223_p0173b01║信解故，超彼迷境稱之曰來。如起信論云：不思議
X04n0223_p0173b02║業相者，以依智淨能作一切勝妙境界，所謂無量
X04n0223_p0173b03║功德之相常無斷絕，隨眾生根自然相應，種種而
X04n0223_p0173b04║見得利益故。又云：依本覺上而起不覺故。又云：依
X04n0223_p0173b05║於智故生其苦樂。如起信論廣明，意明一切眾生
X04n0223_p0173b06║迷根本智而有世間苦樂法故。為智無性故，隨緣
X04n0223_p0173b07║不覺苦樂業生；為智無性故，為苦所纏方能自覺
X04n0223_p0173b08║根本無性。眾緣無性萬法自寂，若不覺苦時，以無
X04n0223_p0173b09║性故總不自知有性無性。如人因地而倒、因地而
X04n0223_p0173b10║起，一切眾生因自心根本智而倒、因自心根本智
X04n0223_p0173b11║而起。以是義故，如來於此一乘之經，頓彰本法為
X04n0223_p0173b12║金色世界，明法身白淨無染；頓彰本智號不動智
X04n0223_p0173b13║佛，頓彰文殊師利是自心妙擇之慧。餘九箇世界、
X04n0223_p0173b14║九箇智佛、九箇菩薩，是隨自心信解修行位上進
X04n0223_p0173b15║修增勝法身智身，隨行異名故。從斯自心本不動
X04n0223_p0173b16║智佛，自覺之上見道入位，起十住、十行、十迴向、十
X04n0223_p0173b17║地、十一地加行，進修法身智身、大願、大慈、大悲、四
X04n0223_p0173b18║攝、四無量、十波羅蜜、三十七助道分法。從初發心
X04n0223_p0173b19║根本法身本不動智體上用資萬行，悲願參融互
X04n0223_p0173b20║為資熟，法身資行使令無染，行資法身使令純熟。
X04n0223_p0173b21║五位中各各立十箇佛果、十箇菩薩，明隨位進修
X04n0223_p0173b22║中約自行所得處佛果、菩薩行果立名故，非他佛
X04n0223_p0173b23║號、非他菩薩而立其名。隨智佛果、隨其行果，五位
X04n0223_p0173b24║之上因果各有五十，共為一百。通本五位有五箇
X04n0223_p0173c01║因果，共為一百一十城之法門故。此答前菩薩問。
X04n0223_p0173c02║四種佛剎中，佛住佛剎、莊嚴法性清淨佛剎，從此
X04n0223_p0173c03║二佛剎上得示成正覺佛剎、神通自在佛、威德佛
X04n0223_p0173c04║剎。是故前會世主所問，是他毗盧遮那佛得自在
X04n0223_p0173c05║之因果。此第二會菩薩所問，是自修行者佛剎、菩
X04n0223_p0173c06║薩行之因果。從是已後直至如來出現品，是五位
X04n0223_p0173c07║勝進菩薩加行自力一終之位，明此品是信心進
X04n0223_p0173c08║趣之因果。至出現品是修行位極之因果已上，於
X04n0223_p0173c09║自心根本佛智上而生信進修行故。此不動智是
X04n0223_p0173c10║一切諸佛、一切眾生之地，以此智故而作眾生，以
X04n0223_p0173c11║此智故而成正覺，以此智故隨迷作眾生時，於六
X04n0223_p0173c12║道中、隨天上人間及惡道中，皆有隨眾生依正之
X04n0223_p0173c13║果報也。隨業麤細不同，以此智故隨覺悟時，成就
X04n0223_p0173c14║三乘及法界，圓滿一乘佛果依正妙報。若無此智，
X04n0223_p0173c15║元是虗空，亦非眾生亦非諸佛故。問曰：一切眾生
X04n0223_p0173c16║本有不動智，何故不自應真常淨？何故隨染？答曰：
X04n0223_p0173c17║一切眾生以此智故而生三界者，為智無性，不能
X04n0223_p0173c18║自知是智非智。善惡苦樂等法，為智體無性，但隨
X04n0223_p0173c19║緣現。如空谷響，應物成音。無性之智，但應緣分別。
X04n0223_p0173c20║以分別故，癡愛隨起。因癡愛故，即我所病生。有我
X04n0223_p0173c21║所故，自他執業便起。因執取故，號曰末那。以末那
X04n0223_p0173c22║執取故，名之為識。因識種子，生死相續。以生死故，
X04n0223_p0173c23║眾苦無量。以苦無量，方求不苦之道。迷不知苦者，
X04n0223_p0173c24║不能發心。知苦求真者，還是本智。會苦緣故，方能
X04n0223_p0174a01║知苦。不會苦緣，不能知苦。知苦緣故，方能發心求
X04n0223_p0174a02║無上道。有種性菩薩，以宿世先已知苦，發心信解。
X04n0223_p0174a03║種強者，雖受人天樂果，亦能發心求無上道。是故
X04n0223_p0174a04║因智隨迷，因智隨悟。是故如人因地而倒，因地而
X04n0223_p0174a05║起。正隨迷時，名之為識。正隨悟時，名之為智。在纏
X04n0223_p0174a06║名識，在覺名智。識之與智，本無自名。但隨迷悟而
X04n0223_p0174a07║立其名，故不可計常計斷名也。此智之與識，但隨
X04n0223_p0174a08║迷悟立名。若覓始終，如空中求迹，如影中求人，如
X04n0223_p0174a09║身中求我。依住所在，終不可得故新長短處所之
X04n0223_p0174a10║相也。如此無明及智，無有始終。若得菩提時，無明
X04n0223_p0174a11║不滅。何以故？為本無故，更無有滅。若隨無明時，不
X04n0223_p0174a12║動智亦不滅。為本無故，亦更無有滅。但為隨色聲
X04n0223_p0174a13║香所取緣，名為無明。但為知苦發心緣，名之為智。
X04n0223_p0174a14║但隨緣名之為有，故體無本末也。如空谷響，思之
X04n0223_p0174a15║可見。
X04n0223_p0174a16║
X04n0223_p0174a17║大方廣佛新華嚴經合論卷第二十五
X04n0223_p0174a18║
X04n0223_p0174a19║音切
X04n0223_p0174a20║鼻（毗至切。）鉢（北末切。）壞（胡怪切。）悕（希音。）類（力為切。）補（博古切。）薝（占音。）
X04n0223_p0174a21║蔔（蒲北切。）創（楚壯切。）稚（池志切。）擎（巨京切。）剩（實正切。）嶮（虗檢切。）