X04n0223_p0174b01║大方廣佛新華嚴經合論卷第二十六
X04n0223_p0174b02║唐于闐國三藏沙門實叉難陀譯經
X04n0223_p0174b03║唐太原方山長者李通玄造論
X04n0223_p0174b04║唐福州開元寺沙門志寧釐經合論
X04n0223_p0174b05║佛名號品第七之餘
X04n0223_p0174b06║【論】三、舉世界名色者。世界名金色，為明金體白淨
X04n0223_p0174b07║無染，舉之況喻。法身無性，體無垢染，故如世間西
X04n0223_p0174b08║方金為白色也。體白色黃，明應真菩薩內契白法，
X04n0223_p0174b09║外現黃相。黃色者，是應真之氣。許父云：五色之中，
X04n0223_p0174b10║黃色為最，人面如黃瓜色。內有賢行經云：應真菩
X04n0223_p0174b11║薩皆真金色。又明金色世界者，明信心之位。雖信
X04n0223_p0174b12║自身，心是法身，智身白淨，本來無染，為信是生滅
X04n0223_p0174b13║有漏心，故是色心也。舉東方為首者，明東方是初，
X04n0223_p0174b14║明為萬物發生震動之首，故取之表法，況喻十信
X04n0223_p0174b15║之初首也。在方無方，但舉其法，以況其理，表其體
X04n0223_p0174b16║用，故如牛王、龍王等，況佛德也。問曰：以東方表法，
X04n0223_p0174b17║況喻十信初首者，如金位在西方，何故東方為金
X04n0223_p0174b18║色世界，以表法身為金色，顯根本智為不動智？答
X04n0223_p0174b19║曰：此問甚彰道理。如經所說，以信心為胎，至十住
X04n0223_p0174b20║之位，名初生佛家。今以東方為金色世界者，明金
X04n0223_p0174b21║正月胞，二月胎，三月成形，四月生於巳，五月養於
X04n0223_p0174b22║午，六月冠帶於未，七月相，八月王。明十信如胎，故
X04n0223_p0174b23║以東方金胎表之。以次南西北方、四維、上、下，表十
X04n0223_p0174b24║信心進修增勝，故以託事況之，令易解故。如此品
X04n0223_p0174c01║文殊師利云：世尊昔為菩薩時，以種種談論方便
X04n0223_p0174c02║及地位等而得成就，亦令眾生如是知見而為說
X04n0223_p0174c03║法。後諸學者以智觀察，皆是說此方隅以表法故。
X04n0223_p0174c04║當知籍網求魚，魚非網也。若無網者，亦不可得魚
X04n0223_p0174c05║故。以義思之，至理方成信也。又經云：一切處金色
X04n0223_p0174c06║世界，一切處不動智佛，一切處文殊師利者，明法
X04n0223_p0174c07║徧一切法，一切眾生身心故。總不動智佛，總文殊
X04n0223_p0174c08║師利，故應如是知，如是信解也。明金色世界是信
X04n0223_p0174c09║心者，所信之理以為世界之名，亦是因此信故，還
X04n0223_p0174c10║當報得所生無染，所居無著，即如西方蓮華色世
X04n0223_p0174c11║界是。其義如金色世界，此是舉十信初因。如南方
X04n0223_p0174c12║妙色世界、西方蓮華色世界等，是十信進修之勝
X04n0223_p0174c13║用故。此中有十因、十果故。十果者，十智佛是。十因
X04n0223_p0174c14║者，文殊師利、覺首等十菩薩是。修行之因，因中得
X04n0223_p0174c15║益，即因中之果，即不動智等十箇智佛是。十箇世
X04n0223_p0174c16║界是所修之法門。四、舉佛名號者，佛號不動智佛
X04n0223_p0174c17║者，此明一切諸佛、一切眾生根本智體。今先舉之，
X04n0223_p0174c18║以成初信。此明答前佛住佛剎，餘九箇智佛總是
X04n0223_p0174c19║從此根本不動智上進修之名，非是他有。十方諸
X04n0223_p0174c20║佛皆同此名號之迹，而起信進修行，經歷五位，得
X04n0223_p0174c21║示成正覺佛剎及佛威德佛剎。威德佛剎者，如來
X04n0223_p0174c22║神通是也。餘意如前已述。五、舉上首菩薩之名者，
X04n0223_p0174c23║名文殊師利，即是十方諸佛無性之中擇法妙慧，
X04n0223_p0174c24║一切諸佛皆從此慧簡擇正邪而成正覺，故號文
X04n0223_p0175a01║殊。為十方一切諸佛之師，亦云佛母，明一切諸佛
X04n0223_p0175a02║從此妙慧生故。若無此慧，設修解脫，但得二乘及
X04n0223_p0175a03║生淨土菩薩，非是乘如來乘而成正覺。是故乘此
X04n0223_p0175a04║不動智體文殊妙慧法身妙理大智，從信心上而
X04n0223_p0175a05║經歷五位，不離不動智佛文殊妙慧而成正覺，故
X04n0223_p0175a06║號為乘如來乘、不思議乘、最勝乘、無上乘而成正
X04n0223_p0175a07║覺，故亦號文殊師利。為小男、為童子，明一切諸佛
X04n0223_p0175a08║從此妙慧善知正法而初生佛家故，故號為童子
X04n0223_p0175a09║菩薩。如來去世，文殊師利猶在世間，後當化緣已
X04n0223_p0175a10║畢，於香山頂上示入涅槃，此是三乘教說。此經云
X04n0223_p0175a11║一切處文殊師利，即明一切處眾生等共有之。今
X04n0223_p0175a12║於此經信心之首舉其名號，明信心者，信自心妙
X04n0223_p0175a13║擇之慧一同於此，不移古跡。此是一切諸佛及以
X04n0223_p0175a14║眾生根本妙慧，凡聖等有，更無異性，如大王路，法
X04n0223_p0175a15║則常然。今所是諸經但有文殊為問答之首者，皆
X04n0223_p0175a16║明法身妙慧之門；以普賢為問答之首者，皆明妙
X04n0223_p0175a17║智之萬行體用。如是二士是一切諸佛理智妙用
X04n0223_p0175a18║萬行之門，依其法門立其名號，現身成佛以利眾
X04n0223_p0175a19║生，故一切眾生發心之者皆悉同修，皆悉自有自
X04n0223_p0175a20║利利他之行，以為常範。今於教中推在東北方清
X04n0223_p0175a21║涼山文殊師利并一萬菩薩於中住者，有三義：一、
X04n0223_p0175a22║令此界一切眾生忻心有趣，善根不絕；二、明菩薩
X04n0223_p0175a23║常住世間；三、明隨方顯法，示法易解故。前二門可
X04n0223_p0175a24║知。第三、隨方顯法者，明東北方者，取此閻浮一境
X04n0223_p0175b01║東北方，此清涼山是也。經推在震旦國，亦曰支提
X04n0223_p0175b02║那國，此云思惟，以其國人多所思慮，多所計度，故
X04n0223_p0175b03║以立其名，即是今漢國也。表法明東北是艮卦，艮
X04n0223_p0175b04║為小男，為童蒙，丑寅之間是初明，故像文殊師利
X04n0223_p0175b05║菩薩，常以發起凡夫入正信及初見道之童蒙，令
X04n0223_p0175b06║妙慧明生故。又如登山之頂，至相盡處故，明如初
X04n0223_p0175b07║入正信者，創信諸法空故，能信法空妙慧生故。以
X04n0223_p0175b08║丑如初信，以寅如初證見道故。卯、辰、巳為進修，午
X04n0223_p0175b09║為中道，未、申、酉、戌、亥以為同事利生。子為師位，以
X04n0223_p0175b10║坎卦為君為師，處愚立範，制法利生故。是故為北
X04n0223_p0175b11║方為君為師，尊者所居，以明德而治故。六、明大眾
X04n0223_p0175b12║之數者，有十佛剎微塵數，為明身行徧故，一佛剎
X04n0223_p0175b13║塵尚自周徧，何況十佛剎塵？明身行無盡，重重之
X04n0223_p0175b14║徧故。七、明大眾來已致敬者，明師弟法則敬順之
X04n0223_p0175b15║儀。八、明隨方化座還在東方。九、明座之名目者，名
X04n0223_p0175b16║蓮華藏師子之座。於此分中，義分為三：一、蓮華是
X04n0223_p0175b17║無染義，此依法依行之報得也。以法身之行性無
X04n0223_p0175b18║染世間故，能開敷理智之果轉明淨故，明因果相
X04n0223_p0175b19║資令純熟故，明開敷菡萏莊嚴事法有可觀故。以
X04n0223_p0175b20║此法行之華感招此報，蓮華為座。二、藏者，含藏義，
X04n0223_p0175b21║為明以法身理智處世，隨行利生，普含眾法，饒益
X04n0223_p0175b22║一切，招多功德，名之為藏。三、名師子者，依主得名
X04n0223_p0175b23║也。為以法性大智無生滅身，處世間利人生死無
X04n0223_p0175b24║畏。又以正智光明辯才無畏，乃至無五怖畏等，如
X04n0223_p0175c01║師子也。十、明大眾昇座而坐。其座以法界為座體，
X04n0223_p0175c02║明以從凡契法界體故。以為信進修行，方成信故。
X04n0223_p0175c03║此是一切十方諸佛果座也。明初信心頓信佛果，
X04n0223_p0175c04║以為自行所行法故，方成信也。於此段中，復分為
X04n0223_p0175c05║二：一、明座廣狹，二、明菩薩云何安座。一、明座廣狹
X04n0223_p0175c06║者，如法界品云：其師子座，包含法界等。如文具明
X04n0223_p0175c07║大意，以心性無依，無定亂體，以為座體故。二、明菩
X04n0223_p0175c08║薩如何安坐者，云結跏趺坐。以會世間眾緣為一
X04n0223_p0175c09║法界，名之為結。以一法而稱多緣，名之為跏。又結
X04n0223_p0175c10║跏趺坐者，是安靜不動威儀之相故。此位主檀波
X04n0223_p0175c11║羅蜜中十波羅蜜。第二、南方已下，可四行經。於此
X04n0223_p0175c12║段中，義分為十：一、舉佛剎方面，二、舉佛剎遠近，三、
X04n0223_p0175c13║舉世界名色，四、舉佛名號，五、舉上首菩薩之名，六、
X04n0223_p0175c14║明大眾之數，七、明大眾來已致敬，八、明隨方化座，
X04n0223_p0175c15║九、明座之名目，十、明大眾昇座而坐。一、舉佛剎方
X04n0223_p0175c16║面者，如經云：南方表法中南，為正、為曰、為明、為虗
X04n0223_p0175c17║無。為離中虗故，即明為像。十信進修，了諸法虗無，
X04n0223_p0175c18║漸增明也。是故文殊覺母啟蒙令信，即逐根於覺
X04n0223_p0175c19║城之東。善財入道進修，即南巡諸友，表其南方為
X04n0223_p0175c20║正、為日、為明、為虗無之理。是故禮佛皆云南無，明
X04n0223_p0175c21║南方虗無也。但虗無之理是南方之義，是一切處
X04n0223_p0175c22║南方，但創首生信即是一切處東方義也。是故四
X04n0223_p0175c23║諦，東西配苦、集，南北配滅、道。然法無方所，化蒙生
X04n0223_p0175c24║解，起信不爾，即法性難明。如此品下文云：世尊為
X04n0223_p0176a01║菩薩時，以種種談論、種種語言乃至種種信解等
X04n0223_p0176a02║而得成熟，亦令眾生如是知見而為說法。具如經
X04n0223_p0176a03║說。又南無者，為明正順，為正順虗無之理，故號南
X04n0223_p0176a04║無。某甲佛者，即是了虗無之智人，故稱南無某甲
X04n0223_p0176a05║佛。二、舉佛剎遠近者，云十佛剎微塵數，義如前釋。
X04n0223_p0176a06║迷云外，入法云來也。三、舉世界名色者，名妙色為
X04n0223_p0176a07║第二，信心漸增妙故，勝前信心故，為達法虗無即
X04n0223_p0176a08║法自妙故。四、佛號無礙智者，明以不動智體進修
X04n0223_p0176a09║信心，增明智即無礙，總明自心信位之佛也，非他
X04n0223_p0176a10║佛故。佛心、眾生心、自心，總為一心、一性、一法界、一
X04n0223_p0176a11║智慧，始成信故。五、舉上首菩薩名者，名為覺首，為
X04n0223_p0176a12║明以文殊妙慧善簡正邪能自覺故，亦於自所覺
X04n0223_p0176a13║法能覺他故。此位菩薩所覺何法？於此位中其覺
X04n0223_p0176a14║有三：一、覺自身心本是法界，白淨無染，如前金色
X04n0223_p0176a15║世界是；二、覺自身心分別之性本無能所，本來是
X04n0223_p0176a16║不動智佛；三、覺自心善簡擇正邪妙慧是。文殊師
X04n0223_p0176a17║利於信心之初覺此三法，名為覺首，即明是信心
X04n0223_p0176a18║之中善覺之行，名為覺首。菩薩總須自認是自所
X04n0223_p0176a19║行之法門，方成信故。信他而有，自無其分，不名信
X04n0223_p0176a20║故。六、明大眾之數者，有十佛剎微塵，義如初釋。七、
X04n0223_p0176a21║明大眾來已致敬，可知。八、明隨方化座，如前可知。
X04n0223_p0176a22║九、明座之名目，名蓮華藏師子之座，為明入信成
X04n0223_p0176a23║就，得於生死之中能無畏故，依主得名故。餘義如
X04n0223_p0176a24║前。十、明大眾昇座而坐者，義如前釋。此位主戒波
X04n0223_p0176b01║羅蜜為主，餘九為伴。第三、西方過十佛剎微塵數
X04n0223_p0176b02║已下，可四行經，於中十法如前：一、舉佛剎方面者，
X04n0223_p0176b03║是西方。二、舉佛剎遠近，義如初釋。三、舉世界名色
X04n0223_p0176b04║者，名蓮華色，為明十信位中進修漸勝，心如蓮華
X04n0223_p0176b05║無染故。言蓮華色者，蓮華有四色，明信心於此四
X04n0223_p0176b06║色無所染故；又明信心菩薩以色心觀空無性道
X04n0223_p0176b07║理，對治不染，故名蓮華色也。四、舉佛名號者，佛號
X04n0223_p0176b08║滅暗智，為明西方為金、為白虎、為殺害、為昏暗、為
X04n0223_p0176b09║不祥、為苦諦故；佛號滅暗智，明信位進修智增勝
X04n0223_p0176b10║故，能破自他暗故。五、舉菩薩上首名者，名曰財首，
X04n0223_p0176b11║為明信位增勝，有法財利物故，即第三信中自行
X04n0223_p0176b12║利眾生之名也。佛號即是自覺之智，菩薩即是自
X04n0223_p0176b13║智之行，總明覺行俱進。餘門如初，已釋可知。此主
X04n0223_p0176b14║忍波羅蜜中十波羅蜜。第四、北方過十佛剎微塵
X04n0223_p0176b15║數世界已下，可四行經，十門如上：一、舉佛剎方面
X04n0223_p0176b16║者，是北方。二、舉佛剎遠近，其義如前。三、舉世界名
X04n0223_p0176b17║色者，名薝蔔華色，此華黃色也，為明第四信心增
X04n0223_p0176b18║勝，開敷感果，得中和之色也。黃色是五色中最上
X04n0223_p0176b19║之色，黃者中宮之色，為福慶之氣，明內心白淨，外
X04n0223_p0176b20║現黃相。經云：應真菩薩皆真金色。明此信心適悅
X04n0223_p0176b21║恬和白淨無染，福應和氣開敷道果名為世界，故
X04n0223_p0176b22║世界為薝蔔華色。四舉佛名號者，佛號威儀智為，
X04n0223_p0176b23║明北方坎為師為君，像君有德處黑位而接凡，故
X04n0223_p0176b24║為師也。佛號威儀智者，明第四信心增勝以為軌
X04n0223_p0176c01║範，接引凡愚明威儀智，以智庠序為師之貌故。五
X04n0223_p0176c02║舉上首菩薩名者，名為寶首，明為師範，以法寶利
X04n0223_p0176c03║生故，故為名也。餘義如前。此位主精進門中十波
X04n0223_p0176c04║羅蜜。第五東北方已下可四行經，於中分為十法
X04n0223_p0176c05║如前：一舉其方面者，云東北方為艮卦，為小男、為
X04n0223_p0176c06║童蒙、為創明、為清朝。二舉佛剎遠近，義如初釋。三
X04n0223_p0176c07║舉世界名色者，名優鉢羅華色，此是青蓮華像，此
X04n0223_p0176c08║第五信心清潔色香無染，開敷感果故，如艮位處
X04n0223_p0176c09║清朝也。四舉佛名號者，佛號明相智像，此第五信
X04n0223_p0176c10║心增勝，如艮位處清朝，明相現故。以所自信上而
X04n0223_p0176c11║標佛號，非他佛也。五舉上首菩薩名者，名為功德
X04n0223_p0176c12║首，前位明寶首即法寶利生，此位即自利利生之
X04n0223_p0176c13║功德也。餘義如前。此位主禪門中十波羅蜜，以艮
X04n0223_p0176c14║為止故。第六東南方已下可四行經，於中十義如
X04n0223_p0176c15║前：一舉佛方面者，是東南方也，是巽卦，巽為風為
X04n0223_p0176c16║教，在事為方、在人為說像，君子說教利人易有明
X04n0223_p0176c17║著，君子設教啟蒙順之，如草上加風是順義也，如
X04n0223_p0176c18║觀卦是。易曰：風行地上可以觀像。君子有德設政
X04n0223_p0176c19║教眾人信順，如草上加風無不順故，巽為眾為信
X04n0223_p0176c20║順故。又四大之中，風力為最，天地賴之而持，人賴
X04n0223_p0176c21║之而生，日月賴之運行。又明風能簡穢擇淨義故，
X04n0223_p0176c22║故為教也。為教能簡非擇，是教愚蒙故。是故巽卦
X04n0223_p0176c23║位在東南，爻辰持丑，丑為艮位，艮為小男，為童蒙，
X04n0223_p0176c24║為明巽為風，教化童蒙，令發明故。如來之法，辰巳
X04n0223_p0177a01║之間，為齋戒故。辰巳之間，上值角宿，角為天門，主
X04n0223_p0177a02║為僧尼道士，是眾善之門，明智慧言說，是眾善門
X04n0223_p0177a03║故。故此義無量，難為具說，且約略而言之也。後有
X04n0223_p0177a04║智者，以法審之，詳之思之，義唯深細故。二舉佛剎
X04n0223_p0177a05║遠近，義如前說。三舉世界名色者，世界名金色，為
X04n0223_p0177a06║明最初第一信心，明始信如胎，故以東方金胎之
X04n0223_p0177a07║位，表初信解。今以進修至第六信位，明信心轉轉
X04n0223_p0177a08║增勝故，故以金生於己以像之，信心更增明，白淨
X04n0223_p0177a09║生故。此東南方金色世界，像四月金生於己，表信
X04n0223_p0177a10║心增明，白淨轉勝，善簡擇眾法，能說教故，風化行
X04n0223_p0177a11║故，以此表智慧門也。四舉佛名號者，佛號究竟智，
X04n0223_p0177a12║明信心增進，善能以教簡擇正邪，至究竟智。又以
X04n0223_p0177a13║巽為風，在事成方，方猶法也。在聖善簡擇，成白淨
X04n0223_p0177a14║之理，在言成說，在化成教，在凡成愚，在智成慧。成
X04n0223_p0177a15║離之德，為赤為文章，成兌之德，為金初生，為白淨。
X04n0223_p0177a16║兌為金為口，為口能說白淨究竟之理故，故佛號
X04n0223_p0177a17║為究竟智佛。五、舉上首菩薩名者，名為目首。明以
X04n0223_p0177a18║第六信心增勝，善簡正邪，其道明著，正見不惑，名
X04n0223_p0177a19║為目首。像其巽卦，位在東南，爻辰在丑，其位是風，
X04n0223_p0177a20║上值箕宿，明箕為風，簡擇義也。又箕為寅位，主初
X04n0223_p0177a21║明也。明此第六信心主般若波羅蜜，以決定智慧
X04n0223_p0177a22║善簡正邪，令自他勝慧明生故，故名目首。目者，善
X04n0223_p0177a23║見簡擇分明義也。餘義如上。此東南方明吉凶、定
X04n0223_p0177a24║正邪之際，至午萬事畢，午為常明法門。善財童子
X04n0223_p0177b01║南行詢友，為法虗無無作常明之道，是不為之妙
X04n0223_p0177b02║用也。是故君臣、師弟、父子之儀，臣南君北，正治正
X04n0223_p0177b03║明，無為無作常然之道，為南方離。離中虗為虗無，
X04n0223_p0177b04║為日為明，在身為眼目、為心也。是故周易云：離法
X04n0223_p0177b05║心故。然法無住處，法無所得，法非眼耳鼻舌身心，
X04n0223_p0177b06║亦不離也。今如來以方隅而顯法，令啟蒙者易解
X04n0223_p0177b07║故。若不如是彰表令生信者，啟蒙何託？有言之法，
X04n0223_p0177b08║皆是託事以顯像故。唯得意者，法像俱真也。言嘿
X04n0223_p0177b09║皆契。此位主慧波羅蜜為主，餘九為伴。第七、西南
X04n0223_p0177b10║方已下，可四行經，於中十法如前。一、舉佛方面者，
X04n0223_p0177b11║在西南方申未兩間為坤位，坤為土、為信順、為安
X04n0223_p0177b12║靜、為負載萬有、為生養、為圓滿也。二舉佛剎遠近，
X04n0223_p0177b13║義如前釋。三舉世界名色者，名寶色，為明此第七
X04n0223_p0177b14║信心是方便波羅蜜成就慈悲門故，託此坤位為
X04n0223_p0177b15║其母也，明常以慈悲心育生如母故。以法寶利人
X04n0223_p0177b16║世界名寶，明法寶利生是自世界，為明以法寶利
X04n0223_p0177b17║生之業以成自世界，來生感果生在中故，表業表
X04n0223_p0177b18║法總如寶故。四舉佛名號者，佛號最勝智，明此信
X04n0223_p0177b19║位慈心增勝，處眾治人令信順故，佛號最勝智。又
X04n0223_p0177b20║大悲圓滿如土像故，荷負眾生資養萬物如大地
X04n0223_p0177b21║故，名為最勝智。五舉上首菩薩名者，名為精進首，
X04n0223_p0177b22║為明大悲增勝如母，處眾利生心無疲倦，名精進
X04n0223_p0177b23║首也。餘如前。此位主方便門，餘九為伴。第八西北
X04n0223_p0177b24║方已下可四行經，於中十義如前。一舉佛方面者，
X04n0223_p0177c01║在西北方是乾卦，乾為金、為堅剛、為父。二舉佛剎
X04n0223_p0177c02║遠近，義如前釋。三舉世界名色者，名金剛色，明此
X04n0223_p0177c03║信位是第八願波羅蜜大堅固力故，號金剛色，故
X04n0223_p0177c04║寄託此乾位為金、為堅剛也，又以智增勝故。四舉
X04n0223_p0177c05║佛名號者，佛號自在智，明此第八信心信同八住
X04n0223_p0177c06║地，智增自在故，像其乾為天、為父，明智自在義故。
X04n0223_p0177c07║五舉上首菩薩名者，名法首，明此信位智增勝故，
X04n0223_p0177c08║以法利生故名法首。餘義如前。此位主願波羅蜜。
X04n0223_p0177c09║第九下方已下可四行經，於中十義如前。一舉佛
X04n0223_p0177c10║方面者，在下方，下方最下是風輪際，其風甚堅密。
X04n0223_p0177c11║假設有大力士以金剛輪向下擊之，然金剛碎如
X04n0223_p0177c12║微塵而風輪無損，以堅密故能持世界。明此信位
X04n0223_p0177c13║是第九力波羅蜜，信當九住九地法力成就，教化
X04n0223_p0177c14║眾生荷負一切，而心堅固如風無損。二舉佛剎遠
X04n0223_p0177c15║近，其義如前。三舉世界名色者，名頗黎色，此寶有
X04n0223_p0177c16║青黃赤白。然舉此下方色者，是白如似水精，明風
X04n0223_p0177c17║能簡穢是白淨義故，又取法身妙智為最上故。四
X04n0223_p0177c18║舉佛名號者，佛號梵智，明智風是淨義，梵者此云
X04n0223_p0177c19║淨也。明此位進修增勝，以白淨大智用利自他故。
X04n0223_p0177c20║五舉上首菩薩名者，名智首，明第九力波羅蜜，九
X04n0223_p0177c21║住九地信心善慧成就，以智利生故名為首。又下
X04n0223_p0177c22║方者是禪定義、安靜義、謙下義，是根本智。上方者
X04n0223_p0177c23║觀照義，如日月處空而照物故。餘義如前。此位主
X04n0223_p0177c24║力波羅蜜是法師位。第十上方已下可四行經，於
X04n0223_p0178a01║中十義如前。一舉佛方面者，在上方，明有日月眾
X04n0223_p0178a02║星處虗空而照萬有像，其智也處法空而照諸根，
X04n0223_p0178a03║以此表智波羅蜜。二舉剎遠近者，義如前釋。三舉
X04n0223_p0178a04║世界名色者，名平等色，為上方空界，表法空無相
X04n0223_p0178a05║平等也。為信心者，法空之心現前，有念法空之情，
X04n0223_p0178a06║故名之為色。四、舉佛名號者，佛號觀察智，為明上
X04n0223_p0178a07║方虗空有日月星辰，下照萬有。明信心者，智照自
X04n0223_p0178a08║他身心，皆無有體性，如虗空故；如光影像，無體質
X04n0223_p0178a09║故。是故名為觀察智佛。五、舉菩薩上首名號者，名
X04n0223_p0178a10║為賢首，為明信此十種世界及佛名號。菩薩名號，
X04n0223_p0178a11║總是自心之智所見妙理，號之為世界；法空之智，
X04n0223_p0178a12║號之為佛。故智所行行，號為菩薩。總是隨見隨行，
X04n0223_p0178a13║進修立名。有此十法故，得是十法，名為賢首。如上
X04n0223_p0178a14║所有世界遠近，云十佛剎塵者，即明佛剎重重相
X04n0223_p0178a15║入，如光影像。迷之即心障無邊，故舉剎塵為遠；悟
X04n0223_p0178a16║之即無盡佛剎，在自身毛孔中，如影重重。以迷處
X04n0223_p0178a17║便言遠在他土，以悟之人法處名之。從他方遠剎
X04n0223_p0178a18║而來，總明迷悟。上作遠近之名，非佛剎法界中有
X04n0223_p0178a19║遠近之事。菩薩來眾，其數亦云十佛剎塵，即言信
X04n0223_p0178a20║心。能信普賢行智，隨根欲菩薩行無盡，重重徧諸
X04n0223_p0178a21║剎土，教化眾生，以成其數。既信之已，決定身能如
X04n0223_p0178a22║是行之故。以是義故，十方菩薩各舉十佛剎微塵
X04n0223_p0178a23║者，是斯義也。明一一菩薩行無盡，重重滿諸剎土，
X04n0223_p0178a24║教化眾生故，應如是知，如是信解。此已上答前莊
X04n0223_p0178b01║嚴佛、法性佛剎、佛住佛剎等。
X04n0223_p0178b02║【經】爾時，文殊師利菩薩摩訶薩承佛威力，普觀一切
X04n0223_p0178b03║菩薩眾會而作是言：此諸菩薩甚為希有！諸佛子！佛
X04n0223_p0178b04║國土不可思議，佛住、佛剎莊嚴、佛法性、佛剎清淨、佛
X04n0223_p0178b05║說法、佛出現、佛剎成就、佛阿耨多羅三藐三菩提皆
X04n0223_p0178b06║不可思議。何以故？諸佛子！十方世界一切諸佛，知諸
X04n0223_p0178b07║眾生樂欲不同，隨其所應，說法調伏，如是乃至等法
X04n0223_p0178b08║界、虗空界。諸佛子！如來於此娑婆世界諸四天下，種
X04n0223_p0178b09║種身、種種名、種種色相、種種脩短、種種壽量、種種處
X04n0223_p0178b10║所、種種諸根、種種生處、種種語業、種種觀察，令諸眾
X04n0223_p0178b11║生各別知見。諸佛子！如來於此四天下中，或名：一切
X04n0223_p0178b12║義成，或名：圓滿月，或名：師子吼，或名：釋迦牟尼，或名：
X04n0223_p0178b13║第七仙，或見毗盧遮那，或名：瞿曇氏，或名：大沙門，或
X04n0223_p0178b14║名：最勝，或名：導師。如是等其數十千，令諸眾生各別
X04n0223_p0178b15║知見。諸佛子！此四天下東，次有世界，名為：善護。如來
X04n0223_p0178b16║於彼，或名：金剛，或名：自在，或名：有智慧，或名：難勝，或
X04n0223_p0178b17║名：雲王，或名：無諍，或名：能為主，或名：心歡喜，或名：無
X04n0223_p0178b18║與等，或名：斷言論。如是等其數十千，令諸眾生各別
X04n0223_p0178b19║知見。諸佛子！此四天下南，次有世界，名為：難忍。如來
X04n0223_p0178b20║於彼，或名：帝釋，或名：寶稱，或名：離垢，或名：實語，或名：
X04n0223_p0178b21║能調伏，或名：具足喜，或名：大名稱，或名：能利益，或名：
X04n0223_p0178b22║無邊，或名：最勝。如是等其數十千，令諸眾生各別知
X04n0223_p0178b23║見。諸佛子！此四天下西，次有世界，名為：親慧。如來於
X04n0223_p0178b24║彼，或名：水天，或名：喜見，或名：最勝王，或名：調伏天，或
X04n0223_p0178c01║名：真實慧，或名：到究竟，或名：歡喜，或名：法慧，或名：所
X04n0223_p0178c02║作已辦，或名：善住。如是等其數十千，令諸眾生各別
X04n0223_p0178c03║知見。諸佛子！此四天下北，次有世界，名：有師子。如來
X04n0223_p0178c04║於彼，或名：大牟尼，或名：苦行，或名：世所尊，或名：最勝
X04n0223_p0178c05║田，或名：一切智，或名：善意，或名：清淨，或名：瑿羅䟦那，
X04n0223_p0178c06║或名：最上施，或名：苦行得。如是等其數十千，令諸眾
X04n0223_p0178c07║生各別知見。諸佛子！此四天下東北方，次有世界，名：
X04n0223_p0178c08║妙觀察。如來於彼，或名：調伏魔，或名：成就，或名：息滅，
X04n0223_p0178c09║或名：賢天，或名：離貪，或名：勝慧，或名：心平等，或名：無
X04n0223_p0178c10║能勝，或名：智慧音，或名：難出現。如是等其數十千，令
X04n0223_p0178c11║諸眾生各別知見。諸佛子！此四天下東南方，次有世
X04n0223_p0178c12║界，名為：喜樂。如來於彼，或名：極威嚴，或名：光𦦨聚，或
X04n0223_p0178c13║名：徧知，或名：祕密，或名：解脫，或名：性安住，或名：如法
X04n0223_p0178c14║行，或名：淨眼王，或名：大勇健，或名：精進力。如是等其
X04n0223_p0178c15║數十千，令諸眾生各別知見。諸佛子！此四天下西南
X04n0223_p0178c16║方，次有世界，名：甚堅牢。如來於彼，或名：安住，或名：智
X04n0223_p0178c17║王，或名：圓滿，或名：不動，或名：妙眼，或名：頂王，或名：自
X04n0223_p0178c18║在音，或名：一切施，或名：持眾仙，或名：勝須彌。如是等
X04n0223_p0178c19║其數十千，令諸眾生各別知見。諸佛子！此四天下西
X04n0223_p0178c20║北方，次有世界，名為：妙地。如來於彼，或名：普徧，或名：
X04n0223_p0178c21║光𦦨，或名：摩尼髻，或名：可憶念，或名：無上義，或名：常
X04n0223_p0178c22║喜樂，或名：性清淨，或名：圓滿光，或名：脩臂，或名：住本。
X04n0223_p0178c23║如是等其數十千，令諸眾生各別知見。諸佛子！此四
X04n0223_p0178c24║天下次下方，有世界，名為：𦦨慧。如來於彼，或名：集善
X04n0223_p0179a01║根，或名：師子相，或名：猛利慧，或名：金色𦦨，或名：一切
X04n0223_p0179a02║知識，或名：究竟音，或名：作利益，或名：到究竟，或名：真
X04n0223_p0179a03║實天，或名：普徧勝。如是等其數十千，令諸眾生各別
X04n0223_p0179a04║知見。諸佛子！此四天下次上方，有世界，名曰：持地。如
X04n0223_p0179a05║來於彼，或名：有智慧，或名：清淨面，或名：覺慧，或名：上
X04n0223_p0179a06║首，或名：行莊嚴，或名：發歡喜，或名：意成滿，或名：如盛
X04n0223_p0179a07║火，或名：持戒，或名：一道。如是等其數十千，令諸眾生
X04n0223_p0179a08║各別知見。諸佛子！此娑婆世界有百億四天下，如來
X04n0223_p0179a09║於中有百億萬種種名號，令諸眾生各別知見。諸佛
X04n0223_p0179a10║子！此娑婆世界東，次有世界，名為：密訓。如來於彼，或
X04n0223_p0179a11║名：平等，或名：殊勝，或名：安慰，或名：開曉意，或名：聞慧，
X04n0223_p0179a12║或名：真實語，或名：得自在，或名：最勝身，或名：大勇猛，
X04n0223_p0179a13║或名：無等智。如是等百億萬種種名號，令諸眾生各
X04n0223_p0179a14║別知見。諸佛子！此娑婆世界南，次有世界，名曰：豐溢。
X04n0223_p0179a15║如來於彼，或名：本性，或名：勤意，或名：無上尊，或名：大
X04n0223_p0179a16║智炬，或名：無所依，或名：光明藏，或名：智慧藏，或名：福
X04n0223_p0179a17║德藏，或名：天中天，或名：大自在。如是等百億萬種種
X04n0223_p0179a18║名號，令諸眾生各別知見。諸佛子！此娑婆世界西，次
X04n0223_p0179a19║有世界，名為：離垢。如來於彼，或名：意成，或名：知道，或
X04n0223_p0179a20║名：安住本，或名：能解縛，或名：通達義，或名：樂分別，或
X04n0223_p0179a21║名：最勝見，或名：調伏行，或名：眾苦行，或名：具足力。如
X04n0223_p0179a22║是等百億萬種種名號，令諸眾生各別知見。諸佛子！
X04n0223_p0179a23║此娑婆世界北，次有世界，名曰：豐樂。如來於彼，或名：
X04n0223_p0179a24║簷蔔華色，或名：日藏，或名：善住，或名：現神通，或名：性
X04n0223_p0179b01║超邁，或名：慧日，或名：無礙，或名：如月現，或名：迅疾風，
X04n0223_p0179b02║或名：清淨身。如是等百億萬種種名號，令諸眾生各
X04n0223_p0179b03║別知見。諸佛子！此娑婆世界東北方，次有世界，名為：
X04n0223_p0179b04║攝取。如來於彼，或名：永離苦，或名：普解脫，或名：大伏
X04n0223_p0179b05║藏，或名：解脫智，或名：過去藏，或名：寶光明，或名：離世
X04n0223_p0179b06║間，或名：無礙地，或名：淨信藏，或名：心不動。如是等百
X04n0223_p0179b07║億萬種種名號，令諸眾生各別知見。諸佛子！此娑婆
X04n0223_p0179b08║世界東南方，次有世界，名為：饒益。如來於彼，或名：現
X04n0223_p0179b09║光明，或名：盡智，或名：美音，或名：勝根，或名：莊嚴蓋，或
X04n0223_p0179b10║名：精進根，或名：到分別彼岸，或名：勝定，或名：簡言辭，
X04n0223_p0179b11║或名：智慧海。如是等百億萬種種名號，令諸眾生各
X04n0223_p0179b12║別知見。諸佛子！此娑婆世界西南方，次有世界，名為：
X04n0223_p0179b13║鮮少。如來於彼，或名：牟尼主，或名：具眾寶，或名：世解
X04n0223_p0179b14║脫，或名：徧知根，或名：勝言辭，或名：明了見，或名：根自
X04n0223_p0179b15║在，或名：大仙師，或名：開導業，或名：金剛師子。如是等
X04n0223_p0179b16║百億萬種種名號，令諸眾生各別知見。諸佛子！此娑
X04n0223_p0179b17║婆世界西北方，次有世界，名為：歡喜。如來於彼，或名：
X04n0223_p0179b18║妙華聚，或名：栴檀蓋，或名：蓮華藏，或名：超越諸法，或
X04n0223_p0179b19║名：法寶，或名：復出生，或名：淨妙蓋，或名：廣大眼，或名：
X04n0223_p0179b20║有善法，或名：專念法，或名：網藏。如是等百億萬種種
X04n0223_p0179b21║名號，令諸眾生各別知見。諸佛子！此娑婆世界次下
X04n0223_p0179b22║方，有世界，名為：關𨷲。如來於彼，或名：發起𦦨，或名：調
X04n0223_p0179b23║伏毒，或名：帝釋弓，或名：無常所，或名：覺悟本，或名：斷
X04n0223_p0179b24║增長，或名：大速疾，或名：常樂施，或名：分別道，或名：摧
X04n0223_p0179c01║伏幢。如是等百億萬種種名號，令諸眾生各別知見。
X04n0223_p0179c02║諸佛子！此娑婆世界次上方，有世界，名曰：振音。如來
X04n0223_p0179c03║於彼，或名：勇猛幢，或名：無量寶，或名：樂大施，或名：天
X04n0223_p0179c04║光，或名：吉興，或名：超境界，或名：一切主，或名：不退輪，
X04n0223_p0179c05║或名：離眾惡，或名：一切智。如是等百億萬種種名號，
X04n0223_p0179c06║令諸眾生各別知見。諸佛子！如娑婆世界，如是東方
X04n0223_p0179c07║百千億無數無量、無邊無等、不可數、不可稱、不可思、
X04n0223_p0179c08║不可量、不可說，盡法界、虗空界、諸世界中，如來名號
X04n0223_p0179c09║種種不同；南、西、北方，四維、上、下，亦復如是。如世尊昔
X04n0223_p0179c10║為菩薩時，以種種談論、種種語言、種種音聲、種種業、
X04n0223_p0179c11║種種報、種種處、種種方便、種種根、種種信解、種種地
X04n0223_p0179c12║位而得成熟，亦令眾生如是知見而為說法。
X04n0223_p0179c13║【論】第四、爾時，文殊師利已下，至品末已來，明舉法
X04n0223_p0179c14║演說分。於此分中，義分為七：一、文殊師利已下兩
X04n0223_p0179c15║行經，明文殊觀眾；二、諸佛子已下，可三行經，明歎
X04n0223_p0179c16║四種佛剎不可思議；三、何以故已下，可兩行半經，
X04n0223_p0179c17║明諸佛隨根設法調伏；四、諸佛子已下，可三行半
X04n0223_p0179c18║經，舉佛身業、名色相、壽命脩短等，隨根之法化眾
X04n0223_p0179c19║生故；五、諸佛子已下，舉佛名號。先舉此處四天下，
X04n0223_p0179c20║次及三千，及周法界名號不同。初舉十千，次漸增
X04n0223_p0179c21║廣，乃至無量。十千者，是初首數之一終，為明佛號
X04n0223_p0179c22║普徧諸名字故。令諸眾生了知一切名字平等清
X04n0223_p0179c23║淨，無分別好惡故已下，直至品末。六、諸佛子已下，
X04n0223_p0179c24║可四行經，是都結此土，他方例然。七、如是世尊已
X04n0223_p0180a01║下三行半經，舉世尊往因所行，今為眾說。此已上
X04n0223_p0180a02║答前二十八問中，四種佛剎出現及名號徧周已
X04n0223_p0180a03║下四聖諦品，即明如來說法徧周十方世界，所說
X04n0223_p0180a04║法門不離四諦義故。又此如來名號品，非但論名
X04n0223_p0180a05║號徧周，但是如來身、口、意業總皆徧周，文殊師利
X04n0223_p0180a06║菩薩略而都舉。如前文中云：諸佛子！如來於娑婆
X04n0223_p0180a07║世界諸四天下種種身、種種名、種種色相等，如經
X04n0223_p0180a08║廣明。即明此品總答如來身、語、意業一切徧周。從
X04n0223_p0180a09║此品文殊師利舉佛果海身、語等一切徧周，令大
X04n0223_p0180a10║眾自信己身同佛三業，入如來性海，等如來智，發
X04n0223_p0180a11║跡進修。經過十住、十行、十迴向、十地、十一地，直至
X04n0223_p0180a12║如來出現品，是其一終因果。此名號品是始初入
X04n0223_p0180a13║信，名號徧周，即一切名總是自佛之果。出現品是
X04n0223_p0180a14║己身自修行行滿之果，故是如來放眉間光灌文
X04n0223_p0180a15║殊頂，使令問佛出現果法，放口中光灌普賢口，使
X04n0223_p0180a16║令說佛果德，始明自行因果徹故，明文殊、普賢理
X04n0223_p0180a17║智妙行，此齊體也。離世間品、法界品雖在其後，為
X04n0223_p0180a18║文字相排，似有前後，總是前後相通徹法故，總是
X04n0223_p0180a19║一圓滿法故。如法界品是此一部經之大體，為一
X04n0223_p0180a20║切凡聖之本源也。前初會信佛果，即以如來并普
X04n0223_p0180a21║賢為首，即明已成佛果及已行之果生信。今以入
X04n0223_p0180a22║自己入信修行門，即以文殊師利及如來名號并
X04n0223_p0180a23║四諦法門為所信之因果，即明以妙慧法門及名
X04n0223_p0180a24║言而修學故。問曰：何故如來不自說其教？何用放
X04n0223_p0180b01║光令菩薩說？答曰：如來意令當位菩薩說當位法
X04n0223_p0180b02║門，令修學者知分劑易解故。文殊常與一切諸佛
X04n0223_p0180b03║及一切眾生作信心之因，成妙慧之本母；普賢菩
X04n0223_p0180b04║薩常與一切諸佛眾生作修行之因。以此二人成
X04n0223_p0180b05║就菩提無作智果大悲之海，令二人自相對問，說
X04n0223_p0180b06║如來出現品，明是修行者因果始終圓滿，前後因
X04n0223_p0180b07║果、性果、智果、行果相徹一體故。明從此品至出現
X04n0223_p0180b08║品，文殊、普賢二行因果信心者，修行位滿，體用徹
X04n0223_p0180b09║故，令後學者易解故。如有兩品經，如來自說，前已
X04n0223_p0180b10║述訖，明是佛果二愚，至佛方明。
X04n0223_p0180b11║
X04n0223_p0180b12║大方廣佛新華嚴經合論卷第二十六
X04n0223_p0180b13║
X04n0223_p0180b14║音切
X04n0223_p0180b15║瞿（其俱切。）曇（潭音。）導（盜音。）瑿（於奚切。）臂（必未切。）訓（許運切。）豐（風音。）關
X04n0223_p0180b16║（古還切。）𨷲（藥音。）䟦（蒲鉢切。）鮮（先音。）震（之刃切。）藉（慈夜切。）範（犯音。）標（補遙
X04n0223_p0180b17║切。）爻（胡交切。）箕（基音。）