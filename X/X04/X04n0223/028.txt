X04n0223_p0187c05║
X04n0223_p0187c06║
X04n0223_p0187c07║
X04n0223_p0187c08║大方廣佛新華嚴經合論卷第二十八
X04n0223_p0187c09║唐于闐國三藏沙門實叉難陀譯經
X04n0223_p0187c10║唐太原方山長者李通玄造論
X04n0223_p0187c11║唐福州開元寺沙門志寧釐經合論
X04n0223_p0187c12║光明覺品第九之餘
X04n0223_p0187c13║【經】爾時，光明過百萬世界，徧照東方一億世界；南、西、
X04n0223_p0187c14║北方，四維、上、下，亦復如是。彼一一世界中，皆有百億
X04n0223_p0187c15║閻浮提，乃至百億色究竟天；其中所有，悉皆明現。彼
X04n0223_p0187c16║一一閻浮提中，各見如來坐蓮華藏師子之座，十佛
X04n0223_p0187c17║剎微塵數菩薩所共圍遶。悉以佛神力故，十方各有
X04n0223_p0187c18║一大菩薩，一一各與十佛剎微塵數諸菩薩俱，來詣
X04n0223_p0187c19║佛所。其大菩薩，謂：文殊師利等；所從來國，謂：金色世
X04n0223_p0187c20║界等；本所事佛，謂：不動智如來等。爾時，一切處文殊
X04n0223_p0187c21║師利菩薩，各於佛所，同時發聲，說此頌言：
X04n0223_p0187c22║智慧無等法無邊，超諸有海到彼岸。
X04n0223_p0187c23║壽量光明悉無比，此功德者方便力。
X04n0223_p0187c24║所有佛法皆明了，常觀三世無厭倦，
X04n0223_p0188a01║雖緣境界不分別，此難思者方便力。
X04n0223_p0188a02║樂觀眾生無生想，普見諸趣無趣想，
X04n0223_p0188a03║恒住禪寂不繫心，此無礙慧方便力。
X04n0223_p0188a04║善巧通達一切法，正念勤修涅槃道。
X04n0223_p0188a05║樂於解脫離不平，此寂滅人方便力。
X04n0223_p0188a06║有能勸向佛菩提，趣如法界一切智，
X04n0223_p0188a07║善化眾生入於諦，此住佛心方便力。
X04n0223_p0188a08║佛所說法皆隨入，廣大智慧無所礙，
X04n0223_p0188a09║一切處行悉已臻，此自在修方便力。
X04n0223_p0188a10║恒住涅槃如虗空，隨心化現靡不周。
X04n0223_p0188a11║此依無相而為相，到難到者方便力。
X04n0223_p0188a12║晝夜日月及年劫，世界始終成壞相，
X04n0223_p0188a13║如是憶念悉了知，此時數智方便力。
X04n0223_p0188a14║一切眾生有生滅，色與非色想非想，
X04n0223_p0188a15║所有名字悉了知，此住難思方便力。
X04n0223_p0188a16║過去現在未來世，所有言說皆能了，
X04n0223_p0188a17║而知三世悉平等，此無比解方便力。
X04n0223_p0188a18║【論】八、二十行頌，歎如來智慧方便德，令信心者樂
X04n0223_p0188a19║學修行故。
X04n0223_p0188a20║【經】爾時，光明過一億世界，徧照東方十億世界；南、西、
X04n0223_p0188a21║北方，四維、上、下，亦復如是。彼一一世界中，皆有百億
X04n0223_p0188a22║閻浮提，乃至百億色究竟天；其中所有，悉皆明現。彼
X04n0223_p0188a23║一一閻浮提中，悉見如來坐蓮華藏師子之座，十佛
X04n0223_p0188a24║剎微塵數菩薩所共圍遶。悉以佛神力故，十方各有
X04n0223_p0188b01║一大菩薩，一一各與十佛剎微塵數諸菩薩俱，來詣
X04n0223_p0188b02║佛所。其大菩薩，謂：文殊師利等；所從來國，謂：金色世
X04n0223_p0188b03║界等；本所事佛，謂：不動智如來等。爾時，一切處文殊
X04n0223_p0188b04║師利菩薩，各於佛所，同時發聲，說此頌言：
X04n0223_p0188b05║廣大苦行皆修習，日夜精勤無厭怠。
X04n0223_p0188b06║已度難度師子吼，普化眾生是其行。
X04n0223_p0188b07║眾生流轉愛欲海，無明網覆大憂迫，
X04n0223_p0188b08║至仁勇猛悉斷除，誓亦當然是其行。
X04n0223_p0188b09║世間放逸著五欲，不實分別受眾苦，
X04n0223_p0188b10║奉行佛教常攝心，誓度於斯是其行。
X04n0223_p0188b11║眾生著我入生死，求其邊際不可得，
X04n0223_p0188b12║普事如來獲妙法，為彼宣說是其行。
X04n0223_p0188b13║眾生無怙病所纏，常淪惡趣起三毒，
X04n0223_p0188b14║大火猛𦦨恒燒熱，淨心度彼是其行。
X04n0223_p0188b15║眾生迷惑失正道，常行邪徑入闇宅，
X04n0223_p0188b16║為彼大然正法燈，永作照明是其行。
X04n0223_p0188b17║眾生漂溺諸有海，憂難無涯不可處，
X04n0223_p0188b18║為彼興造大法船，皆令得度是其行。
X04n0223_p0188b19║眾生無知不見本，迷惑癡狂險難中，
X04n0223_p0188b20║佛哀愍彼建法橋，正念令昇是其行。
X04n0223_p0188b21║見諸眾生在險道，老病死苦常逼迫，
X04n0223_p0188b22║修諸方便無限量，誓當悉度是其行。
X04n0223_p0188b23║聞法信解無疑惑，了性空寂不驚怖，
X04n0223_p0188b24║隨形六道徧十方，普教羣迷是其行。
X04n0223_p0188c01║【論】九、二十行頌，歎如來廣大苦行精進德，令信心
X04n0223_p0188c02║者修行故。
X04n0223_p0188c03║【經】爾時，光明過十億世界，徧照東方百億世界、千億
X04n0223_p0188c04║世界、百千億世界、那由他億世界、百那由他億世界、
X04n0223_p0188c05║千那由他億世界、百千那由他億世界，如是無數無
X04n0223_p0188c06║量、無邊無等、不可數、不可稱、不可思、不可量、不可說，
X04n0223_p0188c07║盡法界、虗空界所有世界；南、西、北方，四維、上、下，亦復
X04n0223_p0188c08║如是。彼一一世界中，皆有百億閻浮提，乃至百億色
X04n0223_p0188c09║究竟天，其中所有，悉皆明現。彼一一閻浮提中，悉見
X04n0223_p0188c10║如來坐蓮華藏師子之座，十佛剎微塵數菩薩所共
X04n0223_p0188c11║圍遶。悉以佛神力故，十方各有一大菩薩，一一各與
X04n0223_p0188c12║十佛剎微塵數諸菩薩俱，來詣佛所。其大菩薩，謂：文
X04n0223_p0188c13║殊師利等；所從來國，謂：金色世界等；本所事佛，謂：不
X04n0223_p0188c14║動智如來等。爾時，一切處文殊師利菩薩，各於佛所，
X04n0223_p0188c15║同時發聲，說此頌言：
X04n0223_p0188c16║一念普觀無量劫，無去無來亦無住，
X04n0223_p0188c17║如是了知三世事，超諸方便成十力。
X04n0223_p0188c18║十方無比善名稱，永離諸難常歡喜，
X04n0223_p0188c19║普詣一切國土中，廣為宣揚如是法。
X04n0223_p0188c20║為利眾生供養佛，如其意獲相似果。
X04n0223_p0188c21║於一切法悉順知，徧十方中現神力。
X04n0223_p0188c22║從初供佛意柔忍，入深禪定觀法性，
X04n0223_p0188c23║普勸眾生發道心，以此速成無上果。
X04n0223_p0188c24║十方求法情無異，為修功德令滿足。
X04n0223_p0189a01║有無二相悉滅除，此人於佛為真見。
X04n0223_p0189a02║普往十方諸國土，廣說妙法興義利。
X04n0223_p0189a03║住於實際不動搖，此人功德同於佛。
X04n0223_p0189a04║如來所轉妙法輪，一切皆是菩提分，
X04n0223_p0189a05║若能聞已悟法性，如是之人常見佛。
X04n0223_p0189a06║不見十力空如幻，雖見非見如盲覩。
X04n0223_p0189a07║分別取相不見佛，畢竟離著乃能見。
X04n0223_p0189a08║眾生隨業種種別，十方內外難盡見，
X04n0223_p0189a09║佛身無礙徧十方，不可盡見亦如是，
X04n0223_p0189a10║譬如空中無量剎，無來無去徧十方，
X04n0223_p0189a11║生成滅壞無所依，佛徧虗空亦如是。
X04n0223_p0189a12║【論】十二、十行頌，歎如來實性無三世，德無二相，徧
X04n0223_p0189a13║周一切，令信心者修學故。已上文殊師利說此十
X04n0223_p0189a14║頌，歎佛十德，令起信心者發信進修行故。此光明
X04n0223_p0189a15║覺品舉佛果法，令信心者正自入信，信同諸佛，果
X04n0223_p0189a16║法不移，法身不動，智菩薩行，徧周一體，自古及今，
X04n0223_p0189a17║更無他法，凡聖一性，同無性味，同大願、大慈、大悲、
X04n0223_p0189a18║大智、文殊妙慧、普賢萬行之味，總為動寂一體用
X04n0223_p0189a19║故。如是信修，從初發心，一時竝進，以此十信位內，
X04n0223_p0189a20║置一百四十大願，成大悲行，法身、慧身、智身一時
X04n0223_p0189a21║俱進故。法身者，即十色世界是；智身者，即十智佛
X04n0223_p0189a22║是；慧身者，即文殊師利是；大悲者，即一百四十大
X04n0223_p0189a23║願成之是。如是已上諸法，皆是此光明覺品，悉皆
X04n0223_p0189a24║信入。如問明品，即是已入信中問答法，則成其信
X04n0223_p0189b01║力修行故。問曰：何故成十信門，皆文殊師利說法？
X04n0223_p0189b02║答曰：為明文殊是十方諸佛妙慧，善簡擇正邪，正
X04n0223_p0189b03║邪既定，方以行修行，即名普賢行也。次第合然，故
X04n0223_p0189b04║明文殊師利是童子菩薩，以因創發啟蒙入信之
X04n0223_p0189b05║首，故因行成名也。問曰：五位法中，菩薩入定方說，
X04n0223_p0189b06║何故信位不入定說？答：信是凡夫生滅心，信未入
X04n0223_p0189b07║證，故無定也。以五位是入體應真無作之理，智非
X04n0223_p0189b08║無思而顯，不可以有情求之，故須入定。
X04n0223_p0189b09║菩薩問明品第十
X04n0223_p0189b10║【論】將釋此品，約分三門：一、釋品名目，二、釋品來意，
X04n0223_p0189b11║三、隨文釋義。一、釋品名目者，為成十種信根，長十
X04n0223_p0189b12║種信力，文殊師利、覺首等互為主伴，問十種法明
X04n0223_p0189b13║故，故為問明品。二、釋品來意者，前品如來足下輪
X04n0223_p0189b14║中放光，開覺所照佛境遠近，令信心者一一觀之
X04n0223_p0189b15║無礙，令心行廣大，稱法界故。又文殊師利菩薩以
X04n0223_p0189b16║十偈頌歎佛十德，勸令信心者修行故。此問明品，
X04n0223_p0189b17║即是明十信心者正修行之行及斷疑，故有此品
X04n0223_p0189b18║來也。三、隨文釋義者，於此品一段文中，有十一段
X04n0223_p0189b19║經，明文殊、覺首、十菩薩等互為主伴，問十種法，明
X04n0223_p0189b20║各以菩薩之名，即表十信所行之行，文殊還以名
X04n0223_p0189b21║下之行以相諮問，十菩薩等各以自行之法以頌
X04n0223_p0189b22║答之，令信心者依而倣學。其十問、十頌，其文如下。
X04n0223_p0189b23║最下一段，都結十方，同此
X04n0223_p0189b24║【經】爾時，文殊師利菩薩問覺首菩薩言：佛子！心性是
X04n0223_p0189c01║一，云何見有種種差別？所謂：往善趣、惡趣，諸根滿、缺，
X04n0223_p0189c02║受生同、異，端正、醜陋，苦、樂不同；業不知心，心不知業；
X04n0223_p0189c03║受不知報，報不知受；心不知受，受不知心；因不知緣，
X04n0223_p0189c04║緣不知因；智不知境，境不知智。時，覺首菩薩以頌答
X04n0223_p0189c05║曰：
X04n0223_p0189c06║仁今問是義，為曉悟羣蒙，我如其性答。
X04n0223_p0189c07║唯仁應諦聽，諸法無作用，亦無有體性，
X04n0223_p0189c08║是故彼一切，各各不相知。譬如河中水，
X04n0223_p0189c09║湍流競奔逝，各各不相知，諸法亦如是。
X04n0223_p0189c10║亦如大火聚，猛𦦨同時發，各各不相知。
X04n0223_p0189c11║諸法亦如是。又如長風起，遇物咸鼓扇，
X04n0223_p0189c12║各各不相知，諸法亦如是。又如眾地界，
X04n0223_p0189c13║展轉因依住，各各不相知，諸法亦如是。
X04n0223_p0189c14║眼耳鼻舌身，心意諸情根，以此常流轉。
X04n0223_p0189c15║而無能轉者。法性本無生，示現而有生，
X04n0223_p0189c16║是中無能現，亦無所現物。眼耳鼻舌身，
X04n0223_p0189c17║心意諸情根，一切空無性，妄心分別有，
X04n0223_p0189c18║如理而觀察，一切皆無性。法眼不思議，
X04n0223_p0189c19║此見非顛倒。若實若不實，若妄若非妄，
X04n0223_p0189c20║世間出世間，但有假言說。
X04n0223_p0189c21║【論】第一、爾時，文殊師利菩薩已下六行經，是文殊
X04n0223_p0189c22║菩薩起二十問善惡因果，或一字一問，或一句一
X04n0223_p0189c23║問，總有二十問。向下十一行頌，是覺首菩薩答。初
X04n0223_p0189c24║一行頌是歎能問之人及勸聽，後十行頌是答所
X04n0223_p0190a01║問之法。文殊善問世間善惡因果不相知業，能成
X04n0223_p0190a02║就善惡因果。覺首菩薩便以法不相知，以真理答，
X04n0223_p0190a03║但為迷真自作業爾。知真者，但以全業是真。末後
X04n0223_p0190a04║一行頌明真妄，總亡舉喻及法說故。如文自具，思
X04n0223_p0190a05║之可見。文順理顯，不煩更釋。於此十一行頌中，義
X04n0223_p0190a06║分為三：一、科頌意，二、釋菩薩名，三、配隨位因果。一
X04n0223_p0190a07║科頌意者，此十一行，一行是一頌。初行歎能問及
X04n0223_p0190a08║勸聽。次下十行文，各自具明。初一行頌頌法無作
X04n0223_p0190a09║無性，次一行舉喻水流不相知。准意知之，不煩更
X04n0223_p0190a10║科。二、釋菩薩名者，為明覺此隨流生死業體，本性
X04n0223_p0190a11║恒真而無流轉，眼、耳、鼻、舌、身、意恒如法知，非流轉
X04n0223_p0190a12║生死性故。亦無虗妄，亦無真實，但為無貪、瞋、癡、愛
X04n0223_p0190a13║真智慧法，名之為真故。說如斯法利眾生故，名為
X04n0223_p0190a14║自覺覺他。大道心眾生者，故為以此當體無明諸
X04n0223_p0190a15║業因果上自覺覺他，令知法界自性真理，真妄兩
X04n0223_p0190a16║亡，名為覺首。以信此法初，名之為首。此明十信初
X04n0223_p0190a17║心，全信自身眼、耳、鼻、舌、身、意，及以一切眾生全體
X04n0223_p0190a18║真妄兩亡，唯佛智海故。故以不動智佛、十智如來，
X04n0223_p0190a19║為十信位中自己果故。金色世界、妙色世界、蓮華
X04n0223_p0190a20║色世界等十色世界，是十信之中所信之理。文殊
X04n0223_p0190a21║師利！覺首、財首等十菩薩眾，是十信之行。以行立
X04n0223_p0190a22║名，得名知行，一一菩薩倣行解上而立名故。已下
X04n0223_p0190a23║菩薩例然。世界名妙色，即是覺首菩薩所覺之理。
X04n0223_p0190a24║無礙智佛，即是覺首當位所修佛果。以此信心明
X04n0223_p0190b01║諸業因果真妄兩亡，即智用無礙故。三、配隨位因
X04n0223_p0190b02║果者，常以自心本不動智佛為本信心之因，以進
X04n0223_p0190b03║修得此無礙智佛是隨位佛果。此乃但依問答及
X04n0223_p0190b04║菩薩名號、佛名號、世界形色，取其意趣，理自分明，
X04n0223_p0190b05║勿須疑也。
X04n0223_p0190b06║【經】爾時，文殊師利菩薩問財首菩薩言：佛子！一切眾
X04n0223_p0190b07║生、非眾生，云何如來隨其時、隨其命、隨其身、隨其行、
X04n0223_p0190b08║隨其解、隨其言論、隨其心樂、隨其方便、隨其思惟、隨
X04n0223_p0190b09║其觀察，於如是諸眾生中，為現其身，教化調伏？時，財
X04n0223_p0190b10║首菩薩以頌答曰：
X04n0223_p0190b11║此是樂寂滅，多聞者境界，我為仁宣說。
X04n0223_p0190b12║仁今應聽受，分別觀內身，此中誰是我？
X04n0223_p0190b13║若能如是解，彼達我有無，此身假安立。
X04n0223_p0190b14║住處無方所，諦了是身者，於中無所著。
X04n0223_p0190b15║於身善觀察，一切皆明見，知法皆虗妄，
X04n0223_p0190b16║不起心分別：壽命因誰起？復因誰退滅？
X04n0223_p0190b17║猶如旋火輪，初後不可知，智者能觀察。
X04n0223_p0190b18║一切有無常，諸法空無我，永離一切相，
X04n0223_p0190b19║眾報隨業生，如夢不真實，念念常滅壞。
X04n0223_p0190b20║如前後亦爾。世間所見法，但以心為主，
X04n0223_p0190b21║隨解取眾相，顛倒不如實。世間所言論，
X04n0223_p0190b22║一切是分別，未曾有一法，得入於法性。
X04n0223_p0190b23║能緣所緣力，種種法出生，速滅不暫停。
X04n0223_p0190b24║念念悉如是。
X04n0223_p0190c01║【論】第二、爾時，文殊師利菩薩已下五行經，是文殊
X04n0223_p0190c02║師利問財首菩薩言：如來十種方便隨時之法。初
X04n0223_p0190c03║舉非眾生，即約覺首所答，業體純真。後問：如來十
X04n0223_p0190c04║種隨時之化，何緣而有？財首為成信心，約實而答。
X04n0223_p0190c05║隨時是假，如下十行頌中具明。於此十行頌中，義
X04n0223_p0190c06║分為三：一、科其頌意，二、釋菩薩名，三、配隨位因果。
X04n0223_p0190c07║一、科頌意者，此十行頌中，一行一頌。初一行頌中，
X04n0223_p0190c08║初兩句歎所問法非小器所堪，是多聞者之境界。
X04n0223_p0190c09║次兩句今如問當說。及勸聽已下九行頌，是財首
X04n0223_p0190c10║以實而答，如文具明。二、釋菩薩名者，為將如下頌
X04n0223_p0190c11║中善達真假法財而惠施眾生，故名為財首。以十
X04n0223_p0190c12║信心中法財初始益生之行，名之為首。世界名蓮
X04n0223_p0190c13║華色者，明此信中以法聖財饒益眾生，令其自他
X04n0223_p0190c14║性無染著，號曰世界，名為蓮華色。以法施人，破迷
X04n0223_p0190c15║成智，名為滅暗智佛，明當位信中自具法門理行
X04n0223_p0190c16║智之因果，故財首是當位之行。已下例然。三、配隨
X04n0223_p0190c17║位因果者，常以自心根本不動智佛，文殊師利為
X04n0223_p0190c18║信心之因；進修得解脫智佛，財首菩薩是隨位之
X04n0223_p0190c19║行果，故佛是智果。餘者例然，倣此。
X04n0223_p0190c20║【經】爾時，文殊師利菩薩問寶首菩薩言：佛子！一切眾
X04n0223_p0190c21║生等有四大，無我、無我所，云何而有受苦、受樂，端正、
X04n0223_p0190c22║醜陋，內好、外好，少受、多受，或受現報，或受後報？然法
X04n0223_p0190c23║界中無美、無惡。時，寶首菩薩以頌答曰：
X04n0223_p0190c24║隨其所行業，如是果報生，作者無所有。
X04n0223_p0191a01║諸佛之所說，譬如淨明鏡，隨其所對質，
X04n0223_p0191a02║現像各不同，業性亦如是。亦如田種子，
X04n0223_p0191a03║各各不相知，自然能出生。業性亦如是，
X04n0223_p0191a04║又如巧幻師，在彼四衢道，示現眾色相，
X04n0223_p0191a05║業性亦如是。如機關木人，能出種種聲，
X04n0223_p0191a06║彼無我非我，業性亦如是。亦如眾鳥類，
X04n0223_p0191a07║從㲉而得出，音聲各不同，業性亦如是。
X04n0223_p0191a08║譬如胎藏中，諸根悉成就，體相無來處。
X04n0223_p0191a09║業性亦如是。又如在地獄，種種諸苦事，
X04n0223_p0191a10║彼悉無所從，業性亦如是。譬如轉輪王，
X04n0223_p0191a11║成就勝七寶，來處不可得，業性亦如是。
X04n0223_p0191a12║又如諸世界，大火所燒然，此火無來處。
X04n0223_p0191a13║業性亦如是。
X04n0223_p0191a14║【論】第三、爾時已下四行半經，是文殊師利問寶首
X04n0223_p0191a15║菩薩：先總舉眾生同有四大，無我、無我所。云何已
X04n0223_p0191a16║下，有十問。業因果法已下，有十行頌，是寶首菩薩
X04n0223_p0191a17║答前十問故：初、明舉體無分別；二、明受業之好醜，
X04n0223_p0191a18║由行所生。具如經說。大意達體業亡，迷真業起故。
X04n0223_p0191a19║於此十行頌中，義分為三：一、科頌意，二、釋菩薩名，
X04n0223_p0191a20║三、配隨位因果。一、科頌意者，初兩句是歎果報由
X04n0223_p0191a21║行生；次兩句歎業體本真，本無所有。是諸佛所說
X04n0223_p0191a22║已下九行，一行一頌，舉喻顯法。達法無業，法、業無
X04n0223_p0191a23║二，由行不同，如文可知。二、釋菩薩名者，明此信位，
X04n0223_p0191a24║達業即法體，不復有業名之法寶。以此法寶益生，
X04n0223_p0191b01║為信首故，故名寶首。明此是北方，是師位，以威儀
X04n0223_p0191b02║軌則，以利眾生故，佛號威儀智佛。世界名薝蔔華
X04n0223_p0191b03║者，此華黃色，明是利眾生之福德色也。黃者，福慶
X04n0223_p0191b04║之氣，內應白淨，外現黃相故。如來為人天之師，衣
X04n0223_p0191b05║緇衣，像北方坎故。內應白淨無染之理，外現黃相，
X04n0223_p0191b06║即明以利生白淨無染之福相，以為世界之名，以
X04n0223_p0191b07║利眾生，德行庠序。佛號威儀智佛，常以法寶利生，
X04n0223_p0191b08║達業性真，名為寶首菩薩，總是第四信心自所得
X04n0223_p0191b09║法因果理智之號。問曰：何故北方為師為君？答曰：
X04n0223_p0191b10║像水利潤萬物，又水流慕下，像為君為師者，就愚
X04n0223_p0191b11║濟迷，使令發明。又明北方坎為下位，像為君為師
X04n0223_p0191b12║者，常以謙下之行，令眾生所歸益之，以道潤之，故
X04n0223_p0191b13║君子常謙處下位，而濟物發明故，故以北方坎為
X04n0223_p0191b14║君為師。夫大方無隅，但取其義表德故，餘位如名
X04n0223_p0191b15║號品已釋。一佛號徧十方故，此以隨方表法故，如
X04n0223_p0191b16║周易泰卦，乾下坤上。初九，拔茅連茹，為茅潔白柔
X04n0223_p0191b17║弱，其根甘甜，像君子有德，如茅柔弱，潔白甘和，可
X04n0223_p0191b18║以引而接之與仕也。然茅非君子，以物喻之，然此
X04n0223_p0191b19║方隅非佛也，以法喻之，令知法也。佛智無依，依物
X04n0223_p0191b20║名智，其方無方，以法成方也，非東西南北如情所
X04n0223_p0191b21║見方故。三配隨位因果者，常以自心本不動智佛
X04n0223_p0191b22║為始信心之因，進修得威儀智佛為第四精進波
X04n0223_p0191b23║羅蜜中之果也。
X04n0223_p0191b24║【經】爾時，文殊師利菩薩問德首菩薩言：佛子！如來所
X04n0223_p0191c01║悟，唯是一法。云何乃說無量諸法，現無量剎，化無量
X04n0223_p0191c02║眾，演無量音，示無量身，知無量心，現無量神通，普能
X04n0223_p0191c03║震動無量世界，示現無量殊勝莊嚴，顯示無邊種種
X04n0223_p0191c04║境界？而法性中，此差別相，皆不可得。時德首菩薩以
X04n0223_p0191c05║頌答曰：
X04n0223_p0191c06║佛子所問義，甚深難可了，智者能知此，
X04n0223_p0191c07║常樂佛功德。譬如地性一，眾生各別住，
X04n0223_p0191c08║地無一異念，諸佛法如是，亦如火性一。
X04n0223_p0191c09║能燒一切物，火𦦨無分別，諸佛法如是。
X04n0223_p0191c10║亦如大海一，波濤千萬異，水無種種殊。
X04n0223_p0191c11║諸佛法如是。亦如風性一，能吹一切物，
X04n0223_p0191c12║風無一異念，諸佛法如是。亦如大雲雷，
X04n0223_p0191c13║普雨一切地，雨滴無差別，諸佛法如是。
X04n0223_p0191c14║亦如地界一，能生種種芽，非地有殊異。
X04n0223_p0191c15║諸佛法如是，如日無雲曀，普照於十方。
X04n0223_p0191c16║光明無異性，諸佛法如是，亦如空中月。
X04n0223_p0191c17║世間靡不見，非月往其處，諸佛法如是。
X04n0223_p0191c18║譬如大梵王，應現滿三千，其身無別異，
X04n0223_p0191c19║諸佛法如是。
X04n0223_p0191c20║【論】第四、爾時已下六行經，是文殊問德首菩薩：如
X04n0223_p0191c21║來所悟是一法。云何已下，有十問，如文具明。已下
X04n0223_p0191c22║有十行頌，是德首菩薩答。於此說頌中，義分為三：
X04n0223_p0191c23║一、科頌之意，二、釋菩薩名，三、配隨位因果。一、科頌
X04n0223_p0191c24║意者，此十行頌中，初一行歎所問之義甚深，唯智
X04n0223_p0192a01║所知；次下九行頌，一行一頌，如文具明。大意明不
X04n0223_p0192a02║異一法界，修行無量法門，無量法門秪是一法界
X04n0223_p0192a03║性，不可滯一不作多，不可滯多不是一，如十玄義。
X04n0223_p0192a04║思之！以無依住智照之，可見。二、釋菩薩名者，名德
X04n0223_p0192a05║首者，為明此位不離一法界性，以消癡愛及一切
X04n0223_p0192a06║煩惱，而常修習一切諸功德，以名為德首。世界名
X04n0223_p0192a07║青蓮華者，明此第五信心是禪波羅蜜故，心淨無
X04n0223_p0192a08║染，無貪愛癡故。此是東北方，佛號明相智，明此位
X04n0223_p0192a09║進修之果，得法心淨故。如艮位，寅、丑兩間明相現
X04n0223_p0192a10║故，故佛號明相智，用此方隅以表禪定法故。以東
X04n0223_p0192a11║北方是艮，艮為山，山表安靜不動義，是禪定義故。
X04n0223_p0192a12║三、配隨位因果者，常以自心根本不動智佛為所
X04n0223_p0192a13║信之因，進修得明相智佛為果也。
X04n0223_p0192a14║【經】爾時，文殊師利菩薩問目首菩薩言：佛子！如來福
X04n0223_p0192a15║田，等一無異。云何而見眾生布施果報不同？所謂：種
X04n0223_p0192a16║種色、種種形、種種家、種種根、種種財、種種主、種種眷
X04n0223_p0192a17║屬、種種官位、種種功德、種種智慧。而佛於彼，其心平
X04n0223_p0192a18║等，無異思惟。時，目首菩薩以頌答曰：
X04n0223_p0192a19║譬如大地一，隨種各生芽，於彼無怨親。
X04n0223_p0192a20║佛福田亦然。又如水一味，因器有差別，
X04n0223_p0192a21║佛福田亦然，眾生心故異。亦如巧幻師，
X04n0223_p0192a22║能令眾歡喜，佛福田如是，令眾生敬悅。
X04n0223_p0192a23║如有才智王，能令大眾喜，佛福田如是。
X04n0223_p0192a24║令眾悉安樂。譬如淨明鏡，隨色而現像，
X04n0223_p0192b01║佛福田如是，隨心獲眾報。如何揭陀藥？
X04n0223_p0192b02║能療一切毒，佛福田如是，滅諸煩惱患。
X04n0223_p0192b03║亦如日出時，照耀於世間，佛福田如是。
X04n0223_p0192b04║滅除諸黑闇，亦如淨滿月，普照於大地。
X04n0223_p0192b05║佛福田亦然，一切處平等。譬如毗藍風，
X04n0223_p0192b06║普震於大地，佛福田如是。動三有眾生，
X04n0223_p0192b07║譬如大火起，能燒一切物，佛福田如是。
X04n0223_p0192b08║燒一切有為。
X04n0223_p0192b09║【論】第五、爾時已下五行半經，是文殊問目首菩薩
X04n0223_p0192b10║如來福田，等一無異。所謂已下有十問，具如經說。
X04n0223_p0192b11║已下有十行頌，是目首所答三門，如前一科。頌意
X04n0223_p0192b12║者，此十行頌，一行一頌。其頌意答前所問：佛福田
X04n0223_p0192b13║是一，云何布施果報不同？其義有二不同：一、明佛
X04n0223_p0192b14║自福田不同，二、明眾生所施福田不同。一、明佛自
X04n0223_p0192b15║福田不同者，明如來身目髮紺、青身金色、丹脣素
X04n0223_p0192b16║齒，一身之上色各不同。華藏世界莊嚴萬異者，總
X04n0223_p0192b17║明法性理智中具有，以法性理智中本具無量功
X04n0223_p0192b18║德故。有隨行報得莊嚴者，如如來身有九十七種
X04n0223_p0192b19║大人之相者，是法身智體自具故；如來有無量隨
X04n0223_p0192b20║好功德莊嚴，是隨行報得故。如外邊依正報中，金
X04n0223_p0192b21║剛地是法性身，報得是正報；寶樹莊嚴世界是法
X04n0223_p0192b22║性，隨行報得是依報；宮殿樓閣是法性，大智隨大
X04n0223_p0192b23║慈悲含育眾生業上報得，師子座是法性隨智轉
X04n0223_p0192b24║法輪報得，蓮華藏世界是法性隨行教化眾生無
X04n0223_p0192c01║染性報得，香水海是法性隨大悲心謙下饒益行
X04n0223_p0192c02║報得，香河右漩是隨順法性進修教化眾生報得，
X04n0223_p0192c03║總不離法性大智隨行報殊，一一行中皆有無量
X04n0223_p0192c04║行門互為主伴，以此莊嚴依報正報一一境界中
X04n0223_p0192c05║有無量同異，此是觀因知果，以此准知總是一性
X04n0223_p0192c06║中隨用不同故。二眾生布施福田果報不同者，此
X04n0223_p0192c07║乃由心輕重有智無智謙下高心所求有異，總是
X04n0223_p0192c08║一心中隨用不同。二釋菩薩名者，名為目首，明此
X04n0223_p0192c09║位是東南方辰巳之間，像此信心進修智目漸高，
X04n0223_p0192c10║善知福田因果等報名為目首，是故如來常取辰
X04n0223_p0192c11║巳以為齋戒之則，如前名號品已釋，准彼知之。三
X04n0223_p0192c12║配因果者，還以自心本不動智佛為因，此位究竟
X04n0223_p0192c13║智佛為進修之果。
X04n0223_p0192c14║【經】爾時，文殊師利菩薩問勤首菩薩言：佛子！佛教是
X04n0223_p0192c15║一眾生得見，云何不即悉斷一切諸煩惱縛而得出
X04n0223_p0192c16║離？然其色蘊、受蘊、想蘊、行蘊、識蘊，欲界、色界、無色界，
X04n0223_p0192c17║無明、貪愛，無有差別，是則佛教。於諸眾生，或有利益，
X04n0223_p0192c18║或無利益？時勤首菩薩以頌答曰：
X04n0223_p0192c19║佛子善諦聽，我今如實答，或有速解脫。
X04n0223_p0192c20║或有難出離。若欲求除滅，無量諸過惡，
X04n0223_p0192c21║當於佛法中，勇猛常精進。譬如微少火，
X04n0223_p0192c22║樵濕速令滅。於佛教法中，懈怠者亦然。
X04n0223_p0192c23║如鑽燧求火，未出而數息，火勢隨止滅。
X04n0223_p0192c24║懈怠者亦然。如人持日珠，不以物承影，
X04n0223_p0193a01║火終不可得，懈怠者亦然。譬如赫日照，
X04n0223_p0193a02║孩稚閉其目，怪言何不覩？懈怠者亦然。
X04n0223_p0193a03║如人無手足，欲以芒艸箭，徧射破大地，
X04n0223_p0193a04║懈怠者亦然。如以一毛端，而取大海水，
X04n0223_p0193a05║欲令盡乾竭，懈怠者亦然。又如劫火起，
X04n0223_p0193a06║欲以少水滅，於佛教法中，懈怠者亦然。
X04n0223_p0193a07║如有見虗空，端居不搖動，而言普騰躍，
X04n0223_p0193a08║懈怠者亦然。
X04n0223_p0193a09║【論】第六、爾時，文殊師利已下五行半經，是文殊問
X04n0223_p0193a10║勤首。佛教是一，云何得見者，有斷煩惱、不斷煩惱
X04n0223_p0193a11║不同等。然其已下十問已下，有十行頌，是勤首菩
X04n0223_p0193a12║薩所答。於中三門，如前一科。頌意者，此十行頌：初
X04n0223_p0193a13║一行勸聽，次一行頌勸聞法，勤修已下八行責其
X04n0223_p0193a14║懈怠，如文具明。二、釋菩薩名者，名為勤首，為明前
X04n0223_p0193a15║目首善示福田因果。佛號究竟智，此位當須勤而
X04n0223_p0193a16║行之，故名勤首。佛號最勝智，為明勤修勝進，即得
X04n0223_p0193a17║最勝智為果故。三、配隨位因果者，還以本不動智
X04n0223_p0193a18║佛為因，最勝智佛為進修之果。
X04n0223_p0193a19║【經】爾時，文殊師利菩薩問法首菩薩言：佛子！如佛所
X04n0223_p0193a20║說：若有眾生受持正法，悉能除斷一切煩惱。何故復
X04n0223_p0193a21║有受持正法而不斷者？隨貪、瞋、癡，隨慢、隨覆，隨忿、隨
X04n0223_p0193a22║恨，隨嫉、隨慳，隨誑、隨諂，勢力所轉，無有離心能受持
X04n0223_p0193a23║法。何故復於心行之內起諸煩惱？時法首菩薩以頌
X04n0223_p0193a24║答曰：
X04n0223_p0193b01║佛子善諦聽！所問如實義，非但以多聞，
X04n0223_p0193b02║能入如來法。如人水所漂，懼溺而渴死，
X04n0223_p0193b03║於法不修行，多聞亦如是。如人設美饍，
X04n0223_p0193b04║自餓而不食，於法不修行，多聞亦如是。
X04n0223_p0193b05║如人善方藥，自疾不能救，於法不修行，
X04n0223_p0193b06║多聞亦如是。如人數他寶，自無半錢分，
X04n0223_p0193b07║於法不修行，多聞亦如是。如有生王宮，
X04n0223_p0193b08║而受餒與寒，於法不修行，多聞亦如是。
X04n0223_p0193b09║如聾奏音樂，悅彼不自聞，於法不修行，
X04n0223_p0193b10║多聞亦如是，如盲繢眾像，示彼不自見。
X04n0223_p0193b11║於法不修行，多聞亦如是。譬如海船師，
X04n0223_p0193b12║而於海中死。於法不修行，多聞亦如是。
X04n0223_p0193b13║如在四衢道，廣說眾好事，內自無實德。
X04n0223_p0193b14║不行亦如是。
X04n0223_p0193b15║【論】第七、爾時已下六行經，是文殊問法首。如佛所
X04n0223_p0193b16║說：若有眾生受持正法，悉能除斷一切煩惱。何故
X04n0223_p0193b17║有受持正法而不斷者？於中有十一問，如文具明。
X04n0223_p0193b18║於中有十行頌，是法首所答三門義，如前一科。頌
X04n0223_p0193b19║意者，此十行頌中，初一句勸聽，次一句歎能問，次
X04n0223_p0193b20║兩句責多聞者。不修行已下九行頌，一行一頌，責
X04n0223_p0193b21║多聞而心不精專，不能斷煩惱，如文具明。二、釋菩
X04n0223_p0193b22║薩名者，名為法首，為明此是西北方戌、亥兩間，明
X04n0223_p0193b23║愚迷長夜中，能以正法自利利他，專求無懈，名為
X04n0223_p0193b24║法首。世界名金剛者，以堅精無怠，是自世界，託西
X04n0223_p0193c01║北方乾卦，乾為堅剛。佛號自在智者，以自精勤觀
X04n0223_p0193c02║照，達理業亡，名為自在智佛。三、配隨位因果者，還
X04n0223_p0193c03║以自心本不動智佛為因，進修得自在智佛為果。
X04n0223_p0193c04║【經】爾時，文殊師利菩薩問智首菩薩言：佛子！於佛法
X04n0223_p0193c05║中，智為上首。如來何故或為眾生讚歎布施，或讚持
X04n0223_p0193c06║戒，或讚堪忍，或讚精進，或讚禪定，或讚智慧，或復讚
X04n0223_p0193c07║歎慈、悲、喜、捨，而終無有唯以一法而得出離，成阿耨
X04n0223_p0193c08║多羅三藐三菩提者？時智首菩薩以頌答曰：
X04n0223_p0193c09║佛子甚希有，能知眾生心，如仁所問義，
X04n0223_p0193c10║諦聽我今說。過去未來世，現在諸導師，
X04n0223_p0193c11║無有說一法，而得於道者。佛知眾生心，
X04n0223_p0193c12║性分各不同，隨其所應度，如是而說法。
X04n0223_p0193c13║慳者為讚施，毀禁者讚戒，多瞋為讚忍，
X04n0223_p0193c14║好懈讚精進，亂意讚禪定，愚癡讚智慧，
X04n0223_p0193c15║不仁讚慈愍，怒害讚大悲，憂慼為讚喜，
X04n0223_p0193c16║曲心讚歎捨，如是次第修，漸具諸佛法。
X04n0223_p0193c17║如先立基堵，而後造宮室，施戒亦復然。
X04n0223_p0193c18║菩薩眾行本，譬如建城郭，為護諸人眾，
X04n0223_p0193c19║忍進亦如是，防護諸菩薩。譬如大力王，
X04n0223_p0193c20║率土咸戴仰，定慧亦如是，菩薩所依賴。
X04n0223_p0193c21║亦如轉輪王，能與一切樂，四等亦如是。
X04n0223_p0193c22║與諸菩薩樂。
X04n0223_p0193c23║【論】第八、爾時已下，有五行經，是文殊問智首：如來
X04n0223_p0193c24║唯一法而得出離，又於佛法中以智為首，何故讚
X04n0223_p0194a01║歎布施等？總有十問，大意明十波羅蜜、四無量心
X04n0223_p0194a02║畢竟無體，何須用為？已下有十行頌，是智首菩薩
X04n0223_p0194a03║答，如文具明。於中三門，如前一科。頌意者，此十行
X04n0223_p0194a04║頌中，初一行頌歎能問及勸聽；已下九行，一行一
X04n0223_p0194a05║頌，如文具明。智首答意，明諸助道法隨根遣病，若
X04n0223_p0194a06║不修學無性，菩提不成，如頌中分明。舉喻況說，可
X04n0223_p0194a07║知。但須依法，有病即治之，如除堆阜，道自無礙。自
X04n0223_p0194a08║病已除，還與人服故藥，藥之與方，終無捨離。二、釋
X04n0223_p0194a09║菩薩名者，名為智首，以明智能知根，權施法藥，四
X04n0223_p0194a10║攝、四無量、十波羅蜜、三十七助菩提分，隨病生起
X04n0223_p0194a11║增多之處而令服之，顯發菩提無作之性，漸令依
X04n0223_p0194a12║本，名為智首。此是下方世界，明以布施、戒、忍、進、定
X04n0223_p0194a13║等十波羅蜜門，如地能生發一切白淨之法故。世
X04n0223_p0194a14║界名頗棃，此是白色，如水精寶色。佛號梵智者，明
X04n0223_p0194a15║心如大地，荷負萬有，常安淨故。梵者，淨也。三、配隨
X04n0223_p0194a16║位因果者，還以自心本不動智佛為因，進修得心
X04n0223_p0194a17║智寂靜為果，表地體安靜故。
X04n0223_p0194a18║【經】爾時，文殊師利菩薩問賢首菩薩言：佛子！諸佛世
X04n0223_p0194a19║尊唯以一道而得出離，云何今見一切佛土所有眾
X04n0223_p0194a20║事種種不同？所謂：世界、眾生界、說法、調伏、壽量、光明、
X04n0223_p0194a21║神通、眾會、教儀、法住，各有差別，無有不具一切佛法
X04n0223_p0194a22║而成阿耨多羅三藐三菩提者。時賢首菩薩以頌答
X04n0223_p0194a23║曰：
X04n0223_p0194a24║文殊法常爾，法王唯一法，一切無礙人，
X04n0223_p0194b01║一道出生死。一切諸佛身，唯是一法身，
X04n0223_p0194b02║一心一智慧，力無畏亦然，如本趣菩提。
X04n0223_p0194b03║所有迴向心，得如是剎土，眾會反說法。
X04n0223_p0194b04║一切諸佛剎，莊嚴悉圓滿，隨眾生行異，
X04n0223_p0194b05║如是見不同。佛剎與佛身，眾會及言說，
X04n0223_p0194b06║如是諸佛法，眾生莫能見。其心已清淨，
X04n0223_p0194b07║諸願皆具足，如是明達人，於此乃能覩。
X04n0223_p0194b08║隨眾生心樂，及以業果力，如是見差別。
X04n0223_p0194b09║此佛威神故，佛剎無分別，無憎無有愛，
X04n0223_p0194b10║但隨眾生心，如是見有殊。以是於世界，
X04n0223_p0194b11║所見各差別，非一切如來，大仙之過咎。
X04n0223_p0194b12║一切諸世界，所應受化者，常見人中雄，
X04n0223_p0194b13║諸佛法如是。
X04n0223_p0194b14║【論】第九、爾時已下，是文殊問。賢首：一切諸佛一道
X04n0223_p0194b15║而得出離，云何今見種種不同？所謂已下有十問，
X04n0223_p0194b16║下有十行頌，是賢首答。於中三門，如前一科。頌意
X04n0223_p0194b17║者，此十行頌中，初兩行歎法王唯一法、一身、一智。
X04n0223_p0194b18║已下八行頌，於中大意有四：一、歎差別佛土因本
X04n0223_p0194b19║迴向心所成，為明迴向之就根益物，身土教儀悉
X04n0223_p0194b20║皆就根；二、明諸佛自報之境，非是行因方見；三、明
X04n0223_p0194b21║眾差別之事，皆由眾生之心行異，故隨自心見別，
X04n0223_p0194b22║非佛之異；四、明佛神力能就根現法。二、釋菩薩名
X04n0223_p0194b23║者，名為賢首，為明得此十種信心，信佛果德與自
X04n0223_p0194b24║心體一，善諳疑滯通塞，入其賢位，故名賢首。此是
X04n0223_p0194c01║上方位也。意明此信位心智及境，悉如虗空，無所
X04n0223_p0194c02║不含，皆無妨礙，是賢仁之德，故名賢首。又世界名
X04n0223_p0194c03║平等色，為明既是上方，明身心與空合，故世界名
X04n0223_p0194c04║平等色。佛號觀察智，明以其自心空智慧門，善能
X04n0223_p0194c05║觀察諸法皆空，無所染著，是故名觀察智佛。三、配
X04n0223_p0194c06║隨位因果者，還以自心根本性空無分別不動智
X04n0223_p0194c07║佛為因，以進修至此法空觀察智佛為果；明不動
X04n0223_p0194c08║智是體，觀察智佛是用，至此明體用圓滿，因果一
X04n0223_p0194c09║性。以是義故，還說如來一身、一心、一智慧法門，明
X04n0223_p0194c10║契果會因，始末無二，總以一為根本故。問曰：何故
X04n0223_p0194c11║頌初云文殊法常爾？答曰：為文殊是諸佛之慧，不
X04n0223_p0194c12║動智是體，文殊是用，以將此一切諸佛、一切眾生
X04n0223_p0194c13║根本智之體用門與一切信心者作因果體用故，
X04n0223_p0194c14║使依本故，迄至究竟果滿，與因不異，無二性故，方
X04n0223_p0194c15║名初發心、畢竟心二種不別。明此十信心難發、難
X04n0223_p0194c16║信、難入，聞之者皆云：我是凡夫，何猶可得是佛？故
X04n0223_p0194c17║說少分信者，即贊神通道力。是故當知且須如是
X04n0223_p0194c18║正信，方始以正信、正見法力加行，如法進修分分
X04n0223_p0194c19║無明薄解脫智慧，明依自得法淺深漸當，神通德
X04n0223_p0194c20║用隨自己得。信猶未得，何索神通說？言漸漸者，不
X04n0223_p0194c21║移一時、一法性、一智慧，無依住、無所得中漸漸，故
X04n0223_p0194c22║以十玄六相義圓之。法性理中無有漸頓，但為無
X04n0223_p0194c23║始無明慣習習熟，卒令契理純熟難故，而有漸漸。
X04n0223_p0194c24║其漸漸者，畢竟無始終、延促、長短等量，故名為漸
X04n0223_p0195a01║漸。
X04n0223_p0195a02║
X04n0223_p0195a03║大方廣佛新華嚴經合論卷第二十八
X04n0223_p0195a04║
X04n0223_p0195a05║音切
X04n0223_p0195a06║逸（弋質切。）覩（當古切。）湍（他喘切。）奔（博昆切。）機（飢音。）衢（仇于切。）㲉（苦角
X04n0223_p0195a07║切。）濤（徒刀切。）滴（都力切。）曀（於計切。）揭（九謁切。）療（力照切。）藍（落咸切。）
X04n0223_p0195a08║闇（暗音。）髮（發音。）樵（昨焦切。）濕（詩入切。）鑽（作丸切。）燧（徐醉切。）孩（戶來切。）
X04n0223_p0195a09║稚（直利切。）閉（博計切。）射（神夜切。）箭（作殿切。）騰（徒登切。）躡（尼業切。）嫉
X04n0223_p0195a10║（疾音。）瞋（昌真切。）忿（撫吻切。）渴（苦葛切。）饍（善音。）餓（五箇切。）餒（奴罪切。）聾
X04n0223_p0195a11║（盧紅切。）慼（倉亦切。）舡（火江切。）讚（作斡切。）基（居之切。）堵（當古切。）礙（艾音。）
X04n0223_p0195a12║戴（帶音。）咎（臼音。）毀（許委切。）緇（側其切。）茹（人恕切。）甜（徒兼切。）