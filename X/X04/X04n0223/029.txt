X04n0223_p0195a13║
X04n0223_p0195a14║
X04n0223_p0195a15║
X04n0223_p0195a16║大方廣佛新華嚴經合論卷第二十九
X04n0223_p0195a17║唐于闐國三藏沙門實叉難陀譯經
X04n0223_p0195a18║唐太原方山長者李通玄造論
X04n0223_p0195a19║唐福州開元寺沙門志寧釐經合論
X04n0223_p0195a20║菩薩問明品第十之餘
X04n0223_p0195a21║【經】爾時，諸菩薩謂文殊師利菩薩言：佛子！我等所解，
X04n0223_p0195a22║各自說已。唯願仁者，以妙辯才，演暢如來所有境界。
X04n0223_p0195a23║何等是佛境界？何等是佛境界因？何等是佛境界度？
X04n0223_p0195a24║何等是佛境界入？何等是佛境界智？何等是佛境界
X04n0223_p0195b01║法？何等是佛境界說？何等是佛境界知？何等是佛境
X04n0223_p0195b02║界證？何等是佛境界現？何等是佛境界廣？時，文殊師
X04n0223_p0195b03║利菩薩以頌答曰：
X04n0223_p0195b04║如來深境界，其量等虗空，一切眾生入，
X04n0223_p0195b05║而實無所入。如來深境界，所有勝妙因，
X04n0223_p0195b06║億劫常宣說，亦復不能盡。隨其心智慧，
X04n0223_p0195b07║誘進咸令益，如是度眾生，諸佛之境界。
X04n0223_p0195b08║世間諸國土，一切皆隨入。智身無有色，
X04n0223_p0195b09║非彼所能見。諸佛智自在，三世無所礙，
X04n0223_p0195b10║如是慧境界，平等如虗空。法界眾生界，
X04n0223_p0195b11║究竟無差別，一切悉了知，此是如來境。
X04n0223_p0195b12║一切世界中，所有諸音聲，佛智皆隨了。
X04n0223_p0195b13║亦無有分別，非識所能識，亦非心境界。
X04n0223_p0195b14║其性本清淨，開示諸羣生，非業非煩惱，
X04n0223_p0195b15║無物無住處，無照無所行，平等行世間。
X04n0223_p0195b16║一切眾生心，普在三世中，如來於一念，
X04n0223_p0195b17║一切悉明達。
X04n0223_p0195b18║【論】第十、爾時已下，明諸菩薩共問文殊師利十一
X04n0223_p0195b19║種佛境界。已下十行頌，是文殊師利答。於中三門，
X04n0223_p0195b20║如前一科頌意。此十行頌，一行一頌。其頌文答前
X04n0223_p0195b21║所問，頌文自具，不煩更釋。二、釋菩薩名者，名文殊
X04n0223_p0195b22║師利，此云妙德。以妙慧善揀正邪自在，故云妙德。
X04n0223_p0195b23║此是東方卯位也，明卯主東方震卦。震為靁動啟
X04n0223_p0195b24║蟄發生之始，明此妙慧是震動發生信心之始，是
X04n0223_p0195c01║故亦云妙生菩薩。為明一切諸佛從此慧生十信
X04n0223_p0195c02║解故，乃至滿足菩提一切願行海故。世界名金色
X04n0223_p0195c03║者，明因舉果體，白淨無染法故。又明金胎二月，表
X04n0223_p0195c04║十信為聖胎故。一切處金色世界，一切處文殊師
X04n0223_p0195c05║利，明無性淨慧徧故。佛號不動智，為無明本空，無
X04n0223_p0195c06║體可動，名不動智故。但有應境知法，應器知根，如
X04n0223_p0195c07║響應聲，無有處所形體可得，名之為智。無可取捨，
X04n0223_p0195c08║故名為不動。三、配當位因果者，妙慧為因，不動智
X04n0223_p0195c09║為果，亦互為因果。若以妙慧善揀擇法顯智故，即
X04n0223_p0195c10║以妙慧為因，不動智為果。若以慧由智起，即不動
X04n0223_p0195c11║智為因，妙慧文殊以為果故。或智之與慧，總因總
X04n0223_p0195c12║果，明體用一真，無二法故。亦智之與慧，總非因非
X04n0223_p0195c13║果為體，無本末依住所得故。是性法界自在知見，
X04n0223_p0195c14║非如世間因果比對可得故。此文殊師利！不動智
X04n0223_p0195c15║佛，初起信心亦從此起，乃至信終亦不離之故。迄
X04n0223_p0195c16║至自行圓滿，示成正覺，亦不離之故。此明以佛智
X04n0223_p0195c17║慧示悟眾生，欲令眾生入佛知見。佛知見者，文殊
X04n0223_p0195c18║師利！妙慧不動智佛是。此是凡聖等共有之佛，示
X04n0223_p0195c19║凡夫使令悟入。
X04n0223_p0195c20║【經】爾時，此娑婆世界中，一切眾生所有法差別、業差
X04n0223_p0195c21║別、世間差別、身差別、根差別、受生差別、持戒果差別、
X04n0223_p0195c22║犯戒果差別、國土果差別，以佛神力，悉皆明現。如是
X04n0223_p0195c23║東方百千億那由他無數無量、無邊無等、不可數、不
X04n0223_p0195c24║可稱、不可思、不可量、不可說，盡法界、虗空界、一切世
X04n0223_p0196a01║界中，所有眾生法差別，乃至國土果差別，悉以佛神
X04n0223_p0196a02║力故，分明顯現。南、西、北方，四維、上、下，亦復如是。
X04n0223_p0196a03║【論】第十一、爾時已下，有八行經，是都舉娑婆九種
X04n0223_p0196a04║差別，并都舉十方一切差別，悉皆以佛神力，無不
X04n0223_p0196a05║明現。如文，可知。已上但隨文殊師利所問，隨位菩
X04n0223_p0196a06║薩答。依所說頌，取其意趣，理自分明。及以世界、佛
X04n0223_p0196a07║號、菩薩名號，即知進修因果，總是前莊嚴法性清
X04n0223_p0196a08║淨佛剎。四種佛剎中，金色世界及不動智佛是佛
X04n0223_p0196a09║住佛剎，餘九世界及九箇智佛是莊嚴法性佛剎。
X04n0223_p0196a10║及十地已來，總是如來出現品是，示成正覺佛剎、
X04n0223_p0196a11║清淨佛剎四諦品是。此之一品，大意有六：一、菩薩
X04n0223_p0196a12║以名表行，二、以世界之色表所得之理，三、以佛名
X04n0223_p0196a13║號表所得之智，四、以方隅表所得之法，五、成其十
X04n0223_p0196a14║信所行之行，六、明十信進修同異。如上已述，可知。
X04n0223_p0196a15║淨行品第十一
X04n0223_p0196a16║論：將釋此品，約作四門分別：一、釋品名目，二、釋品
X04n0223_p0196a17║來意，三、釋品宗趣，四、隨文釋義。一、釋品名目者，何
X04n0223_p0196a18║故名為淨行品？以無始諸見、無明、貪、瞋、癡、愛，今已
X04n0223_p0196a19║發菩提心，信樂正法，頓翻諸見，成其大願，長大悲
X04n0223_p0196a20║門。若但以三空、無相對治，不生大慈、大悲，不能成
X04n0223_p0196a21║就普賢行故。欲行長路，非足不行；欲行大悲，入普
X04n0223_p0196a22║賢門，充法界行者，於一切見、聞、覺、知而無過失，便
X04n0223_p0196a23║成萬行莊嚴，皆勤修習此一百四十大願門，便於
X04n0223_p0196a24║生死海中見、聞、覺、知一切諸行悉皆清淨，入普賢
X04n0223_p0196b01║行故，故名淨行。若無此願，設斷煩惱，即二乘行故；
X04n0223_p0196b02║設是菩薩，即生淨土。以此一百四十大願門頓能
X04n0223_p0196b03║淨其一切塵勞行門，便成普賢法界行故，故名淨
X04n0223_p0196b04║行。以此大願莊嚴一切世間諸行，總為法界一切
X04n0223_p0196b05║道場，故名淨行。以此諸見成大善根，故名淨行。二、
X04n0223_p0196b06║釋品來意者，為明前問，明品是成其十信中解故。
X04n0223_p0196b07║此品成其十信之行故，此品須來，乃至果行圓滿
X04n0223_p0196b08║已來，不離此大願故。三、釋品宗趣者，以智首是下
X04n0223_p0196b09║方頗棃色世界，佛號梵智明，是一切諸佛法本自
X04n0223_p0196b10║體白淨無染之智，以為能問之人。文殊師利菩薩
X04n0223_p0196b11║即是一切諸佛善擇妙慧以為說法之主，以一切
X04n0223_p0196b12║諸佛根本智慧之門善自為問答之主伴，說一百
X04n0223_p0196b13║四十大願之門，以成十信、十住、十行、十迴向、十地、
X04n0223_p0196b14║十一地等普賢法界無盡行海。以本淨智問其妙
X04n0223_p0196b15║慧，說其一百四十淨願之門，用淨信等六位中染
X04n0223_p0196b16║淨無明，七地法執現行，十地已來法執習氣，佛地
X04n0223_p0196b17║二愚一時總淨，於此信心之中不令偏執，以願防
X04n0223_p0196b18║之使令寂用無礙故。以此諸佛本淨智妙慧門說
X04n0223_p0196b19║一百四十大願，以防染淨二障以為宗趣故。以六
X04n0223_p0196b20║位上通信并十住、十行、十迴向、十地、十一地隨位
X04n0223_p0196b21║修道上煩惱，六位中一位上有二十，故六位共有
X04n0223_p0196b22║一百二十。根本十無明皆因身見、邊見二見有二
X04n0223_p0196b23║十，共隨位進修染淨煩惱總有一百四十。為防此
X04n0223_p0196b24║障起一百四十願，令此進修者從初信心理事圓
X04n0223_p0196c01║融，使信心者達其願體，無虧自心根本淨智妙擇
X04n0223_p0196c02║之慧，動寂俱真不偏修故。是故華藏世界有如須
X04n0223_p0196c03║彌山微塵數風輪所持，其上一切莊嚴，因大願風
X04n0223_p0196c04║輪能持萬行，以行招果故；因以願力堅持報得，風
X04n0223_p0196c05║輪持剎故。又云：如是華藏莊嚴皆從普賢願力起，
X04n0223_p0196c06║為無願故行乃不成，即莊嚴不現不感無盡，依果
X04n0223_p0196c07║報故。由是義故，信心之上法性悲智妙慧萬行，總
X04n0223_p0196c08║依佛有而為進修，不得別有。若離佛別有自法者，
X04n0223_p0196c09║不成信心、不成十種勝解、不成修行。設苦行精勤
X04n0223_p0196c10║是邪精進，勤苦累劫生人天中，一念貪瞋一時焚
X04n0223_p0196c11║盡。是故此品下文云：住去來今諸佛之道，隨眾生
X04n0223_p0196c12║住恒不捨離，如諸法相悉能通達，斷一切惡具足
X04n0223_p0196c13║眾善，當如普賢色像第一，一切行願皆得具足。已
X04n0223_p0196c14║上明宗趣竟，意明迴凡所執心境差別業，皆成願
X04n0223_p0196c15║海具普賢門。四隨文釋義者，於此之中義分為二：
X04n0223_p0196c16║一科其一品經意、二隨文解釋。一科其一品經意
X04n0223_p0196c17║者，於此一品文義分為十四段：
X04n0223_p0196c18║【經】爾時，智首菩薩問文殊師利菩薩言：佛子！菩薩云
X04n0223_p0196c19║何得無過失身、語、意業？云何得不害身、語、意業？云何
X04n0223_p0196c20║得不可毀身、語、意業？云何得不可壞身、語、意業？云何
X04n0223_p0196c21║得不退轉身、語、意業？云何得不可動身、語、意業？云何
X04n0223_p0196c22║得殊勝身、語、意業？云何得清淨身、語、意業？云何得無
X04n0223_p0196c23║染身、語、意業？云何得智為先導身、語、意業？
X04n0223_p0196c24║【論】一、從爾時，智首菩薩已下，從云何得無過失。身、
X04n0223_p0197a01║語、意業總有十問，於十問中總有一百一十問，問
X04n0223_p0197a02║世間三業等，如下可知。
X04n0223_p0197a03║【經】云何得生處具足、種族具足、家具足、色具足、相具
X04n0223_p0197a04║足、念具足、慧具足、行具足、無畏具足、覺悟具足？
X04n0223_p0197a05║【論】二、從云何生處具足。問：十具足中，初、種族具足
X04n0223_p0197a06║中有二義：一、世間，即是生族姓家為種族；二、出世
X04n0223_p0197a07║間，即是生在佛家，具佛種性，色、相、念、慧等竝是佛
X04n0223_p0197a08║家，非世間故。
X04n0223_p0197a09║【經】云何得勝慧、第一慧、最上慧、最勝慧、無量慧、無數
X04n0223_p0197a10║慧、不思議慧、無與等慧、不可量慧、不可說慧？
X04n0223_p0197a11║【論】三、云何已下，問。十種慧竝是出世勝慧，如文可
X04n0223_p0197a12║知。
X04n0223_p0197a13║【經】云何得因力、欲力、方便力、緣力、所緣力、根力、觀察
X04n0223_p0197a14║力、奢摩他力、毗鉢舍那力、思惟力？
X04n0223_p0197a15║【論】四、云何已下，問十種力。初、因力者，所謂生生之
X04n0223_p0197a16║中，任運能發大菩提力。欲力者，志樂大菩提，心無
X04n0223_p0197a17║退失故。方便力者，以大願善自覺悟，不費功力故；
X04n0223_p0197a18║亦能覺他省功，不迂迴故。緣力、所緣力者，能緣、所
X04n0223_p0197a19║緣不忘失，常興大願故。根力者，大願善根不失故。
X04n0223_p0197a20║觀察力者，能觀力、奢摩他力、毗鉢舍那力，觀共止
X04n0223_p0197a21║雙行，二皆自在。或先觀後止，或先止後觀，或即止
X04n0223_p0197a22║即觀，或即觀即止，悉皆自在。思惟力者，不失正理，
X04n0223_p0197a23║智常現前故。
X04n0223_p0197a24║【經】云何得蘊善巧、界善巧、處善巧、緣起善巧、欲界善
X04n0223_p0197b01║巧、色界善巧、無色界善巧、過去善巧、未來善巧、現在
X04n0223_p0197b02║善巧？
X04n0223_p0197b03║【論】五、云何已下，十問。問十善巧。初、蘊善巧者，明同
X04n0223_p0197b04║世間五蘊而生，不著五蘊之過。界善巧者，同十八
X04n0223_p0197b05║界及三界法生，而不染三界法。處善巧者，三界六
X04n0223_p0197b06║道為處，禪定、解脫為非處，非處皆不離其中而無
X04n0223_p0197b07║所染。緣起善巧者，不壞世間十二緣生，處纏不污。
X04n0223_p0197b08║欲界、色界、無色界善巧者，三界同事而無所著。過
X04n0223_p0197b09║去、未來、現在善巧者，於過去劫在現在、未來劫中，
X04n0223_p0197b10║現在劫在過去劫中，三世中互參，皆自在故。
X04n0223_p0197b11║【經】云何善修習念覺分、擇法覺分、精進覺分、喜覺分、
X04n0223_p0197b12║猗覺分、定覺分、捨覺分、空、無相、無願？
X04n0223_p0197b13║【論】六、云何已下，十問。問：七覺、三空，如文可知。
X04n0223_p0197b14║【經】云何得圓滿檀波羅蜜、尸波羅蜜、羼提波羅蜜、毗
X04n0223_p0197b15║棃耶波羅蜜、禪那波羅蜜、般若波羅蜜，及以圓滿慈、
X04n0223_p0197b16║悲、喜、捨？
X04n0223_p0197b17║【論】七、云何已下，十問。問六度、四無量心，如文可知。
X04n0223_p0197b18║【經】云何得處非處智力？過、未、現在業報智力，根勝劣
X04n0223_p0197b19║智力，種種界智力，種種解智力，一切至處道智力，禪、
X04n0223_p0197b20║解脫、三昧染淨智力，宿住念智力，無障礙天眼智力，
X04n0223_p0197b21║斷諸習智力？
X04n0223_p0197b22║【論】八、云何已下，問佛十力，如文可知。
X04n0223_p0197b23║【經】云何常得天王、龍王、夜叉王、乾闥婆王、阿脩羅王、
X04n0223_p0197b24║迦樓羅王、緊那羅王、摩睺羅伽王、人王、梵王之所守
X04n0223_p0197c01║護、恭敬、供養？
X04n0223_p0197c02║【論】九、云何已下，十問。問：十王守護，此明願行所及
X04n0223_p0197c03║而招致敬。
X04n0223_p0197c04║【經】云何得與一切眾生為依，為救，為歸，為趣，為炬，為
X04n0223_p0197c05║明，為照，為導，為勝導，為普導？
X04n0223_p0197c06║【論】十、云何已下，十問。問：云何堪為眾生所依師導？
X04n0223_p0197c07║如文可知。
X04n0223_p0197c08║【經】云何於一切眾生中為第一、為大、為勝、為最勝、為
X04n0223_p0197c09║妙、為極妙、為上、為無上、為無等、為無等等？
X04n0223_p0197c10║【論】十一、云何已下，十問。問：云何於眾生中最勝最
X04n0223_p0197c11║妙？如文可知。
X04n0223_p0197c12║【經】爾時，文殊師利菩薩告智首菩薩言：善哉，佛子！汝
X04n0223_p0197c13║今為欲多所饒益，多所安隱，哀愍世間，利樂天人，問
X04n0223_p0197c14║如是義。佛子！若諸菩薩善用其心，則獲一切勝妙功
X04n0223_p0197c15║德，於諸佛法心無所礙，住去、來、今諸佛之道，隨眾生
X04n0223_p0197c16║住恒不捨離，如諸法相悉能通達，斷一切惡，具足眾
X04n0223_p0197c17║善；當如普賢色像第一，一切行願皆得具足，於一切
X04n0223_p0197c18║法無不自在，而為眾生第二導師。佛子！云何用心能
X04n0223_p0197c19║獲一切勝妙功德？
X04n0223_p0197c20║【論】十二、爾時已下，至勝妙功德已來，有八行半經，
X04n0223_p0197c21║明文殊領上一百一十問，及歎智首善問。
X04n0223_p0197c22║【經】佛子！菩薩在家，當願眾生：知家性空，免其逼迫。孝
X04n0223_p0197c23║事父母，當願眾生：善事於佛，護養一切。妻子集會，當
X04n0223_p0197c24║願眾生：怨親平等，永離貪著。若得五欲，當願眾生：拔
X04n0223_p0198a01║除欲箭，究竟安隱。妓樂聚會，當願眾生：以法自娛，了
X04n0223_p0198a02║妓非實。若在宮室，當願眾生：入於聖地，永除穢欲。著
X04n0223_p0198a03║纓絡時，當願眾生：捨諸偽飾，到真實處。上昇樓閣，當
X04n0223_p0198a04║願眾生：昇正法樓，徹見一切。若有所施，當願眾生：一
X04n0223_p0198a05║切能捨，心無愛著。眾會聚集，當願眾生：捨眾聚法，成
X04n0223_p0198a06║一切智。若在厄難，當願眾生：隨意自在，所行無礙。捨
X04n0223_p0198a07║居家時，當願眾生：出家無礙，心得解脫。入僧伽藍，當
X04n0223_p0198a08║願眾生：演說種種，無乖諍法。詣大小師，當願眾生：巧
X04n0223_p0198a09║事師長，習行善法。求請出家，當願眾生：得不退法，心
X04n0223_p0198a10║無障礙。脫去俗服，當願眾生：勤修善根，捨諸罪軛。剃
X04n0223_p0198a11║除鬚髮，當願眾生：永離煩惱，究竟寂滅。著袈裟衣，當
X04n0223_p0198a12║願眾生：心無所染，具大仙道。正出家時，當願眾生：同
X04n0223_p0198a13║佛出家，救護一切。自歸於佛，當願眾生：紹隆佛種，發
X04n0223_p0198a14║無上意。自歸於法，當願眾生：深入經藏，智慧如海。自
X04n0223_p0198a15║歸於僧，當願眾生：統理大眾，一切無礙。受學戒時，當
X04n0223_p0198a16║願眾生：善學於戒，不作眾惡。受闍棃教，當願眾生：具
X04n0223_p0198a17║足威儀，所行真實。受和尚教，當願眾生：入無生智，到
X04n0223_p0198a18║無依處。受具足戒，當願眾生：具諸方便，得最勝法。若
X04n0223_p0198a19║入堂宇，當願眾生：昇無上堂，安住不動。若敷牀座，當
X04n0223_p0198a20║願眾生：開敷善法，見真實相。正身端坐，當願眾生：坐
X04n0223_p0198a21║菩提座，心無所著。結跏趺坐，當願眾生：善根堅固，得
X04n0223_p0198a22║不動地。修行於定，當願眾生：以定伏心，究竟無餘。若
X04n0223_p0198a23║修於觀，當願眾生：見如實理，永無乖諍。捨跏趺坐，當
X04n0223_p0198a24║願眾生：觀諸行法，悉歸散滅。下足住時，當願眾生：心
X04n0223_p0198b01║得解脫，安住不動。若舉於足，當願眾生：出生死海，具
X04n0223_p0198b02║眾善法。著下裙時，當願眾生：服諸善根，具足慚媿。整
X04n0223_p0198b03║衣束帶，當願眾生：檢束善根，不令散失。若著上衣，當
X04n0223_p0198b04║願眾生：獲勝善根，至法彼岸。著僧伽棃，當願眾生：入
X04n0223_p0198b05║第一位，得不動法。手執楊枝，當願眾生：皆得妙法，究
X04n0223_p0198b06║竟清淨。嚼楊枝時，當願眾生：其心調淨，噬諸煩惱。大
X04n0223_p0198b07║小便時，當願眾生：棄貪瞋癡，蠲除罪法。事訖就水，當
X04n0223_p0198b08║願眾生：出世法中，速疾而往。洗滌形穢，當願眾生：清
X04n0223_p0198b09║淨調柔，畢竟無垢。以水盥掌，當願眾生：得清淨手，受
X04n0223_p0198b10║持佛法。以水洗面，當願眾生：得淨法門，永無垢染。手
X04n0223_p0198b11║執錫杖，當願眾生：設大施會，示如實道。執時應器，當
X04n0223_p0198b12║願眾生：成就法器，受天人供。發趾向道，當願眾生：趣
X04n0223_p0198b13║佛所行，入無依處。若在於道，當願眾生：能行佛道，向
X04n0223_p0198b14║無餘法。涉路而去，當願眾生：履淨法界，心無障礙。見
X04n0223_p0198b15║昇高路，當願眾生：永出三界，心無怯弱。見趣下路，當
X04n0223_p0198b16║願眾生：其心謙下，長佛善根。見斜曲路，當願眾生：捨
X04n0223_p0198b17║不正道，永除惡見。若見直路，當願眾生：其心正直，無
X04n0223_p0198b18║諂無誑。見路多塵，當願眾生：遠離塵坌，獲清淨法。見
X04n0223_p0198b19║路無塵，當願眾生：常行大悲，其心潤澤。若見險道，當
X04n0223_p0198b20║願眾生：住正法界，離諸罪難。若見眾會，當願眾生：說
X04n0223_p0198b21║甚深法，一切和合。若見大柱，當願眾生：離我諍心，無
X04n0223_p0198b22║有忿恨。若見藂林，當願眾生：諸天及人，所應敬禮。若
X04n0223_p0198b23║見高山，當願眾生：善根超出，無能至頂。見棘刺樹，當
X04n0223_p0198b24║願眾生：疾得翦除，三毒之刺。見樹葉茂，當願眾生：以
X04n0223_p0198c01║定解脫，而為蔭暎。若見華開，當願眾生：神通等法，如
X04n0223_p0198c02║華開敷。若見樹華，當願眾生：眾相如華，具三十二。若
X04n0223_p0198c03║見果實，當願眾生：獲最勝法，證菩提道。若見大河，當
X04n0223_p0198c04║願眾生：得預法流，入佛智海。若見陂澤，當願眾生：疾
X04n0223_p0198c05║悟諸佛，一味之法。若見池沼，當願眾生：語業滿足，巧
X04n0223_p0198c06║能演說。若見汲井，當願眾生：具足辯才，演一切法。若
X04n0223_p0198c07║見涌泉，當願眾生：方便增長，善根無盡。若見橋道，當
X04n0223_p0198c08║願眾生：廣度一切，猶如橋梁。若見流水，當願眾生：得
X04n0223_p0198c09║善意欲，洗除惑垢。見修園圃，當願眾生：五欲圃中，耘
X04n0223_p0198c10║除愛草。見無憂林，當願眾生：永離貪愛，不生憂怖。若
X04n0223_p0198c11║見園苑，當願眾生：勤修諸行，趣佛菩提。見嚴飾人，當
X04n0223_p0198c12║願眾生：三十二相，以為嚴好。見無嚴飾，當願眾生：捨
X04n0223_p0198c13║諸飾好，具頭陀行。見樂著人，當願眾生：以法自娛，歡
X04n0223_p0198c14║愛不捨。見無樂著，當願眾生：有為事中，心無所樂。見
X04n0223_p0198c15║歡樂人，當願眾生：常得安樂，樂供養佛。見苦惱人，當
X04n0223_p0198c16║願眾生：獲根本智，滅除眾苦。見無病人，當願眾生：入
X04n0223_p0198c17║真實慧，永無疾惱。見疾病人，當願眾生：知身空寂，離
X04n0223_p0198c18║乖諍法。見端正人，當願眾生：於佛菩薩，常生淨信。見
X04n0223_p0198c19║醜陋人，當願眾生：於不善事，不生樂著。見報恩人，當
X04n0223_p0198c20║願眾生：於佛菩薩，能知恩德。見背恩人，當願眾生：於
X04n0223_p0198c21║有惡人，不加其報。若見沙門，當願眾生：調柔寂靜，畢
X04n0223_p0198c22║竟第一。見婆羅門，當願眾生：永持梵行，離一切惡。見
X04n0223_p0198c23║苦行人，當願眾生：依於苦行，至究竟處。見操行人，當
X04n0223_p0198c24║願眾生：堅持志行，不捨佛道。見著甲冑，當願眾生：常
X04n0223_p0199a01║服善鎧，趣無師法。見無鎧仗，當願眾生：永離一切，不
X04n0223_p0199a02║善之業。見論議人，當願眾生：於諸異論，悉能摧伏。見
X04n0223_p0199a03║正命人，當願眾生：得清淨命，不矯威儀。若見於王，當
X04n0223_p0199a04║願眾生：得為法王，恒轉正法。若見王子，當願眾生：從
X04n0223_p0199a05║法化生，而為佛子。若見長者，當願眾生：善能明斷，不
X04n0223_p0199a06║行惡法。若見大臣，當願眾生：恒守正念，習行眾善。若
X04n0223_p0199a07║見城郭，當願眾生：得堅固身，心無所屈。若見王都，當
X04n0223_p0199a08║願眾生：功德共聚，心恒喜樂。見處林藪，當願眾生：應
X04n0223_p0199a09║為天人，之所歎仰。入里乞食，當願眾生：入深法界，心
X04n0223_p0199a10║無障礙。到人門戶，當願眾生：入於一切，佛法之門。入
X04n0223_p0199a11║其家已，當願眾生：得入佛乘，三世平等。見不捨人，當
X04n0223_p0199a12║願眾生：常不捨離，勝功德法。見能捨人，當願眾生：永
X04n0223_p0199a13║得捨離，三惡道苦。若見空鉢，當願眾生：其心清淨，空
X04n0223_p0199a14║無煩惱。若見滿鉢，當願眾生：具足成滿，一切善法。若
X04n0223_p0199a15║得恭敬，當願眾生：恭敬修行，一切佛法。不得恭敬，當
X04n0223_p0199a16║願眾生：不行一切，不善之法。見慚恥人，當願眾生：具
X04n0223_p0199a17║慚恥行，藏護諸根。見無慚恥，當願眾生：捨離無慚，住
X04n0223_p0199a18║大慈道。若得美食，當願眾生：滿足其願，心無羨欲。得
X04n0223_p0199a19║不美食，當願眾生：莫不獲得，諸三昧味。得柔輭食，當
X04n0223_p0199a20║願眾生：大悲所薰，心意柔輭。得麤澀食，當願眾生：心
X04n0223_p0199a21║無染著，絕世貪愛。若飯食時，當願眾生：禪悅為食，法
X04n0223_p0199a22║喜充滿。若受味時，當願眾生：得佛上味，甘露滿足。飯
X04n0223_p0199a23║食已訖，當願眾生：所作皆辦，具諸佛法。若說法時，當
X04n0223_p0199a24║願眾生：得無盡辯，廣宣法要。從舍出時，當願眾生：深
X04n0223_p0199b01║入佛智，永出三界。若入水時，當願眾生：入一切智，知
X04n0223_p0199b02║三世等。洗浴身體，當願眾生：身心無垢，內外光潔。盛
X04n0223_p0199b03║暑炎毒，當願眾生：捨離眾惱，一切皆盡。暑退涼初，當
X04n0223_p0199b04║願眾生：證無上法，究竟清涼。諷誦經時，當願眾生：順
X04n0223_p0199b05║佛所說，總持不忘。若得見佛，當願眾生：得無礙眼，見
X04n0223_p0199b06║一切佛。諦觀佛時，當願眾生：皆如普賢，端正嚴好。見
X04n0223_p0199b07║佛塔時，當願眾生：尊重如塔，受天人供。敬心觀塔，當
X04n0223_p0199b08║願眾生：諸天及人，所共瞻仰。頂禮於塔，當願眾生：一
X04n0223_p0199b09║切天人，無能見頂。右遶於塔，當願眾生：所行無逆，成
X04n0223_p0199b10║一切智。遶塔三帀，當願眾生：勤求佛道，心無懈歇。讚
X04n0223_p0199b11║佛功德，當願眾生：眾德悉具，稱歎無盡。讚佛相好，當
X04n0223_p0199b12║願眾生：成就佛身，證無相法。若洗足時，當願眾生：具
X04n0223_p0199b13║神足力，所行無礙。以時寢息，當願眾生：身得安隱，心
X04n0223_p0199b14║無動亂。睡眠始寤，當願眾生：一切智覺，周顧十方。
X04n0223_p0199b15║【論】十三、佛子！菩薩在家已下，有一百四十大願，答
X04n0223_p0199b16║前所問，令十信心菩薩常用其心，淨其身、口、意行，
X04n0223_p0199b17║如文具明。
X04n0223_p0199b18║【經】佛子！若諸菩薩如是用心，則獲一切勝妙功德，一
X04n0223_p0199b19║切世間諸天、魔、梵、沙門、婆羅門、乾闥婆、阿脩羅等，及
X04n0223_p0199b20║以一切聲聞、緣覺所不能動。
X04n0223_p0199b21║【論】十四、最下，佛子！若諸菩薩有三行經，明依教而
X04n0223_p0199b22║行，獲其勝益。已上以世間有此一百四十種事法，
X04n0223_p0199b23║頓翻為一百四十種大願，用成十信內修行之心。
X04n0223_p0199b24║雖是有為之心，能成十住已後五位之內理智大
X04n0223_p0199c01║悲之海，已後入位萬行之海，皆由此一百四十大
X04n0223_p0199c02║願勝上緣力之所能成故。若初發心菩薩無此之
X04n0223_p0199c03║願，所修解脫皆成聲聞、獨覺之行。設是菩薩，但生
X04n0223_p0199c04║淨土，無成佛緣。為此教中發心菩薩畢竟達此有
X04n0223_p0199c05║為，成其理智如也。
X04n0223_p0199c06║賢首品第十二之一
X04n0223_p0199c07║【論】將釋此品，約作五門分別：一、釋品名目，二、釋品
X04n0223_p0199c08║來意，三、明品之宗趣，四、明信心退住，五、隨文解義。
X04n0223_p0199c09║一、釋品名目者，何故名為賢首？為依行立菩薩之
X04n0223_p0199c10║名，依菩薩所說之法及行，立品之名。為賢首者，以
X04n0223_p0199c11║明信解如來因果普賢五位行門，心行調柔，順和
X04n0223_p0199c12║正直，深心正念，樂集善根，常念利生，名之為賢。創
X04n0223_p0199c13║從凡夫，頓彰法界諸佛因果理智，一時明現，名之
X04n0223_p0199c14║為首。此依法主解行立名。此賢首者，乃是於佛果
X04n0223_p0199c15║海文殊、普賢行之賢首，為信佛因果理智之首，圓
X04n0223_p0199c16║滿法界解行無始終之首，故為賢首品。以佛、文殊、
X04n0223_p0199c17║普賢之果行，成信者之初首故。二、釋品來意者，為
X04n0223_p0199c18║第二會已來五品經，但明十信菩薩所修行法門，
X04n0223_p0199c19║及一百四十願等法。此品明十信中所忻修佛果
X04n0223_p0199c20║所行，行願功德廣大故，故有此品來也。三、明宗趣
X04n0223_p0199c21║者，明已生十信心已，得福獲益為宗。四、明信心退
X04n0223_p0199c22║住者，有二義：一、三乘，二、一乘。一、三乘者，如起信論，
X04n0223_p0199c23║有三種發心：一、信成就發心，經一萬劫，善根相續，
X04n0223_p0199c24║方至不退。二者、解行發心，以佛菩薩教令發心，或
X04n0223_p0200a01║自有大悲，或以正法欲滅，護正法發心。論云：如是
X04n0223_p0200a02║信心成就，得入正定聚，畢竟不退，名住如來種中
X04n0223_p0200a03║正因。已前二種，是不退發心。三證發心者，若有眾
X04n0223_p0200a04║生，善根微少，久遠已來，煩惱深厚，雖值於佛，亦得
X04n0223_p0200a05║供養。然起人天種子，或二乘種子，設求大乘者，根
X04n0223_p0200a06║則不定，或進或退。大意自己善根微少，依他發心
X04n0223_p0200a07║者，或以二乘，或教令發心者，為解行不實，皆有得
X04n0223_p0200a08║有證，有捨有取，總住退位。又如起信論云：若人修
X04n0223_p0200a09║行一切善法，自然歸順真如法故。略說方便有四
X04n0223_p0200a10║種：一者行根本方便，謂觀一切法，自性無生，離於
X04n0223_p0200a11║妄見，不住生死。觀一切法，因緣和合，業果不失，起
X04n0223_p0200a12║於大悲，修福德，攝化眾生，不住涅槃，以順法性無
X04n0223_p0200a13║生故。二者能止方便，謂慚媿悔過，能止一切惡法，
X04n0223_p0200a14║不令增長，隨順法性，離諸過故。三者發起善根增
X04n0223_p0200a15║長方便，謂勤供養禮拜三寶，讚歎隨喜，勸請諸佛，
X04n0223_p0200a16║以愛敬心，淳厚心故，信得增長，乃能志求無上之
X04n0223_p0200a17║道。又因佛法僧力所護故，能消業障，善根不退，以
X04n0223_p0200a18║隨順法性，離癡障故。四者大願平等方便，所謂願
X04n0223_p0200a19║盡於未來，化度一切眾生，使無有餘，皆令究竟無
X04n0223_p0200a20║餘涅槃，以順法性廣大，徧一切眾生，平等無二，不
X04n0223_p0200a21║念彼此，究竟寂滅故。菩薩發如是心故，則得少分
X04n0223_p0200a22║見於法身，以見法身故，隨其願力，能現八相成道，
X04n0223_p0200a23║利益眾生。然是菩薩未名法身，以其過去無量世
X04n0223_p0200a24║來有漏之業未能決斷，隨其所生與微苦相應。廣
X04n0223_p0200b01║如彼論說。計其少分得見法身，即是信滿入十住
X04n0223_p0200b02║位。菩薩已上是三乘發十信滿心，入十住初心。初
X04n0223_p0200b03║發心住上，以願力故成佛。二、一乘發心者，如此經
X04n0223_p0200b04║十信發心，初發心時，以初會中如來始成正覺之
X04n0223_p0200b05║果，普賢菩薩法界微塵毛孔重重無盡，隨根本智
X04n0223_p0200b06║行果而起信心，信他諸佛所得之果。以第二會中
X04n0223_p0200b07║普光明殿如來報滿之果及行果而自信入。修行
X04n0223_p0200b08║金色等十色世界，即明自覺之理。不動智佛等十
X04n0223_p0200b09║智如來，即明是自心所信自心佛智。文殊師利即
X04n0223_p0200b10║明自心智上分別妙慧，與古今三世諸佛同一體
X04n0223_p0200b11║用，分毫不差，方名為信發心。從此信心，以佛名號
X04n0223_p0200b12║品即明所信十方示成正覺佛果之號。徧周四聖
X04n0223_p0200b13║諦品即明三世諸佛所說法門，徧眾生界，隨界名
X04n0223_p0200b14║別。光明覺品即明如來智慧光明境界，徧照法界，
X04n0223_p0200b15║無有盡極，令發信心者以觀觀之，令心廣博如佛
X04n0223_p0200b16║境故。菩薩問明品明十信心菩薩十種所行之法，
X04n0223_p0200b17║是自己所修之行。淨行品一百四十大願，即是十
X04n0223_p0200b18║信心位所發大願，成大悲門，具普賢行。此賢首品
X04n0223_p0200b19║明十信心所忻佛果功德無有盡極，明初發十信
X04n0223_p0200b20║心誦持此品功德，勝過供養十佛剎微塵數佛經
X04n0223_p0200b21║於一劫，何況隨其解行而以修治！如此經十住初
X04n0223_p0200b22║心纔發心時，法爾身徧十方，示成正覺。在十住位
X04n0223_p0200b23║發心功德品中，至位方明，文繁不引其事所因。大
X04n0223_p0200b24║意明此經發十信心，但以法界不思議乘、一切智
X04n0223_p0200c01║乘而發其心，不依佛、不依佛法、不依菩薩法、不依
X04n0223_p0200c02║聲聞法、獨覺法、不依世間法、不依出世間法而發
X04n0223_p0200c03║其心，但無所依發菩提心，但以一切智發菩提心，
X04n0223_p0200c04║不如三乘依倚物故發菩提心，不依三祇劫後有
X04n0223_p0200c05║佛果故發菩提心，不依現在三世有佛果故發菩
X04n0223_p0200c06║提心。以是義故，入此信者皆無有退。故設習氣未
X04n0223_p0200c07║淳熟者，暫時念退，信及住位一往不退，為正信自
X04n0223_p0200c08║己身心總是法界佛，無自他性故。以十方諸佛無
X04n0223_p0200c09║依住智、幻住莊嚴門等法界、虗空界，法性恒徧十
X04n0223_p0200c10║方，如影對現色身，同自身故，本不二故，體無差別
X04n0223_p0200c11║故。十方諸佛智身如影，所言如響，如是信解當得
X04n0223_p0200c12║成佛。我今信者亦如是知，如是信解云何有退？全
X04n0223_p0200c13║身全心一切境界，總是法界一真法身，體用理智
X04n0223_p0200c14║住在何所？退至何處？若也身心有所依住，放却依
X04n0223_p0200c15║處即有退失。自了身心本無依住、本無所得，一切
X04n0223_p0200c16║語言分別如空中響，應無作緣，任物成聲，本無依
X04n0223_p0200c17║住。了如斯法而生信解，即無退轉。有所依法而發
X04n0223_p0200c18║心者，放却所得所依著處，即有退轉。是故起信論
X04n0223_p0200c19║云：證發心者，多住退位，為有所得可證故。是故乘
X04n0223_p0200c20║此不思議乘、一切智無依住乘，發菩提心，一往不
X04n0223_p0200c21║退。若有退者，只為信心不成故，於佛教法及如來
X04n0223_p0200c22║所乘，有所得故，有取捨故，未成信故，不入信流。又
X04n0223_p0200c23║此經云：設有菩薩，經無量百千那由他劫，行六波
X04n0223_p0200c24║羅蜜，具六神通，由未聞此大方廣佛華嚴經，猶名
X04n0223_p0201a01║假名菩薩，不真菩薩。設復聞時，不信不入，具如經
X04n0223_p0201a02║說。如此品頌云：一切世界諸羣生，少有欲求聲聞
X04n0223_p0201a03║乘，求獨覺者轉復少，趣大乘者甚難遇。趣大乘者
X04n0223_p0201a04║猶為易，能信此法倍更難。又如下頌云：有以手擎
X04n0223_p0201a05║十佛剎，盡於一劫空中住，彼之所作未為難，能信
X04n0223_p0201a06║此法倍更難。過此難信而能信，真信決定不退故。
X04n0223_p0201a07║又如此經普賢菩薩云：但聞如來名號及所說法
X04n0223_p0201a08║門，聞而不信，亦能成金剛智種作。如人食少金剛
X04n0223_p0201a09║喻，若以遠因總不退。若以現成佛因，即是未信之
X04n0223_p0201a10║人。五、隨文解義者，於此一品經，義分為二：一、長科
X04n0223_p0201a11║當品，二、隨文解義。一、長科當品經意。於此一品中，
X04n0223_p0201a12║長科為十四段：
X04n0223_p0201a13║【經】爾時，文殊師利菩薩說無濁亂清淨行大功德已，
X04n0223_p0201a14║欲顯示菩提心功德故，以偈問賢首菩薩曰：
X04n0223_p0201a15║我今已為諸菩薩，說佛往修清淨行，
X04n0223_p0201a16║仁亦當於此會中，演暢修行勝功德。
X04n0223_p0201a17║【論】一、爾時，文殊師利已下，兩行經、兩行頌，是文殊
X04n0223_p0201a18║師利請說發菩提心功德分。
X04n0223_p0201a19║【經】爾時，賢首菩薩以偈答曰：
X04n0223_p0201a20║【論】二、爾時，賢首菩薩以偈答曰已下，有七百一十
X04n0223_p0201a21║六行頌，是賢首菩薩答。末後三行半經，明說頌感
X04n0223_p0201a22║諸佛許可分。
X04n0223_p0201a23║【經】善哉仁者應諦聽，彼諸功德不可量，
X04n0223_p0201a24║我今隨力說少分，猶如大海一滴水。
X04n0223_p0201b01║若有菩薩初發心，誓求當證佛菩提，
X04n0223_p0201b02║彼之功德無邊際，不可稱量無與等，
X04n0223_p0201b03║何況無量無邊劫，具修地度諸功德。
X04n0223_p0201b04║十方一切諸如來，悉共稱揚不能盡。
X04n0223_p0201b05║如是無邊大功德，我今於中說少分。
X04n0223_p0201b06║譬如鳥足所履空，亦如大地一微塵。
X04n0223_p0201b07║【論】三、從初善哉！仁者應諦聽已下八行頌，明發心
X04n0223_p0201b08║功德廣大難量，隨力少說分。為明菩提心不可以
X04n0223_p0201b09║邊際量故，功德還當如是。
X04n0223_p0201b10║【經】菩薩發意求菩提，非是無因無有緣，
X04n0223_p0201b11║於佛法僧生淨信，以是而生廣大心。
X04n0223_p0201b12║不求五欲及王位，富饒自樂大名稱，
X04n0223_p0201b13║但為永滅眾生苦，利益世間而發心。
X04n0223_p0201b14║常欲利樂諸眾生，莊嚴國土供養佛。
X04n0223_p0201b15║受持正法修諸智，證菩提故而發心。
X04n0223_p0201b16║【論】四、菩薩發意求菩提已下六行頌，明初發心所
X04n0223_p0201b17║因分。
X04n0223_p0201b18║【經】深心信解常清淨，恭敬尊重一切佛，
X04n0223_p0201b19║於法及僧亦如是，志誠供養而發心。
X04n0223_p0201b20║深信於佛及佛法，亦信佛子所行道，
X04n0223_p0201b21║及信無上大菩提，菩薩以是初發心。
X04n0223_p0201b22║信為道元功德母，長養一切諸善法，
X04n0223_p0201b23║斷除疑網出愛流，開示涅槃無上道。
X04n0223_p0201b24║信無垢濁心清淨，滅除憍慢恭敬本，
X04n0223_p0201c01║亦為法藏第一財，為清淨手受眾行，
X04n0223_p0201c02║信能慧施心無恡，信能歡喜入佛法，
X04n0223_p0201c03║信能增長智功德，信能必到如來地，
X04n0223_p0201c04║信令諸根淨明利，信力堅固無能壞，
X04n0223_p0201c05║信能永滅煩惱本，信能專向佛功德，
X04n0223_p0201c06║信於境界無所著，遠離諸難得無難，
X04n0223_p0201c07║信能超出眾魔路，示現無上解脫道。
X04n0223_p0201c08║信為功德不壞種，信能生長菩提樹，
X04n0223_p0201c09║信能增益最勝智，信能示現一切佛，
X04n0223_p0201c10║是故依行次第說，信樂最勝甚難得。
X04n0223_p0201c11║譬如一切世間中，而有隨意妙寶珠。
X04n0223_p0201c12║【論】五、深心信解常清淨已下十八行頌，明信三寶
X04n0223_p0201c13║增益分。
X04n0223_p0201c14║
X04n0223_p0201c15║大方廣佛新華嚴經合論卷第二十九
X04n0223_p0201c16║
X04n0223_p0201c17║音切
X04n0223_p0201c18║奢（式車切。）猗（於宜切。）羼（初限切。）軛（厄音。）統（他孔切。）束（王玉切。）嚼（在爵
X04n0223_p0201c19║切。）裙（羣音。）噬（時制切。）盥（貫音。）掌（之兩切。）錫（昔音。）趾（之市切。）怯（去業切。）
X04n0223_p0201c20║弱（若音。）謙（苦兼切。）坌（蒲悶切。）棘（紀力切。）陂（彼為切。）翦（即淺切。）沼（之遶
X04n0223_p0201c21║切。）圃（布音。）耘（于君切。）苑（於遠切。）操（倉到切。）冑（除救切。）鎧（苦改切。）仗
X04n0223_p0201c22║（丈音。）矯（居夭切。）藪（蘇口切。）澀（色立切。）羨（似面切。）寤（吾故切。）睡（是為切。）
X04n0223_p0201c23║寢（七稔切。）誘（與久切。）蟄（直立切。）翻（孚元切。）虧（去危切。）娛（遇俱切。）迄
X04n0223_p0201c24║（呼乙切。）