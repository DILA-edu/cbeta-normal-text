X04n0223_p0209b17║
X04n0223_p0209b18║大方廣佛新華嚴經合論卷第三十一
X04n0223_p0209b19║唐于闐國三藏沙門實叉難陀譯經
X04n0223_p0209b20║唐太原方山長者李通玄造論
X04n0223_p0209b21║唐福州開元寺沙門志寧釐經合論
X04n0223_p0209b22║賢首品第十二之三
X04n0223_p0209b23║【經】一切如來咸共說，眾生業報難思議，
X04n0223_p0209b24║諸龍變化佛自在，菩薩神力亦難思，
X04n0223_p0209c01║欲以譬喻而顯示，終無有喻能喻此。
X04n0223_p0209c02║然諸智慧聰達人，因於譬故解其義，
X04n0223_p0209c03║聲聞心住八解脫，所有變現皆自在，
X04n0223_p0209c04║能以一身現多身，復以多身為一身，
X04n0223_p0209c05║於虗空中入火定，行住坐臥悉在空，
X04n0223_p0209c06║身上出水身下火，身上出火身下水。
X04n0223_p0209c07║如是皆於一念中，種種自在無邊量。
X04n0223_p0209c08║彼不具足大慈悲，不為眾生求佛道，
X04n0223_p0209c09║尚能現此難思事，況大饒益自在力。
X04n0223_p0209c10║譬如日月遊虗空，影像普徧於十方，
X04n0223_p0209c11║泉池陂澤器中水，眾寶河海靡不現，
X04n0223_p0209c12║菩薩色像亦復然，十方普現不思議，
X04n0223_p0209c13║此皆三昧自在法，唯有如來能證了。
X04n0223_p0209c14║如淨水中四兵像，各各別異無文襍，
X04n0223_p0209c15║劒戟弧矢類甚多，鎧冑車輿非一種，
X04n0223_p0209c16║隨其所有相差別，莫不皆於水中現。
X04n0223_p0209c17║而水本自無分別，菩薩三昧亦如是。
X04n0223_p0209c18║海中有神名善音，其音普順海眾生，
X04n0223_p0209c19║所有語言皆辯了，令彼一切悉歡悅。
X04n0223_p0209c20║彼神具有貪恚癡，猶能善解一切音，
X04n0223_p0209c21║況復總持自在力，而不能令眾歡喜？
X04n0223_p0209c22║有一婦人名辯才，父母求天而得生，
X04n0223_p0209c23║若有離惡樂真實，入彼身中生妙辯，
X04n0223_p0209c24║彼有貪欲瞋恚癡，猶能隨行與辯才，
X04n0223_p0210a01║何況菩薩具智慧，而不能與眾生益？
X04n0223_p0210a02║譬如幻師知幻法，能現種種無量事，
X04n0223_p0210a03║須臾示作日月歲，城邑豐饒大安樂。
X04n0223_p0210a04║幻師具有貪恚癡，猶能幻力悅世間，
X04n0223_p0210a05║況復禪定解脫力，而不能令眾歡喜？
X04n0223_p0210a06║天阿脩羅鬬戰時，脩羅敗衂而退走。
X04n0223_p0210a07║兵仗車轝及徒旅，一時竄匿莫得見。
X04n0223_p0210a08║彼有貪欲瞋恚癡，尚能變化不思議，
X04n0223_p0210a09║況住神通無畏法，云何不能現自在？
X04n0223_p0210a10║釋提桓因有象王，彼知天主欲行時，
X04n0223_p0210a11║自化作頭三十二，一一六牙皆具足，
X04n0223_p0210a12║一一牙上七池水，清淨香潔湛然滿，
X04n0223_p0210a13║一一清淨池水中，各七蓮華妙嚴飾，
X04n0223_p0210a14║彼諸嚴飾蓮華上，各各有七天玉女，
X04n0223_p0210a15║悉善妓執奏眾樂，而與帝釋相娛樂。
X04n0223_p0210a16║彼象或復捨本形，自化其身同諸天，
X04n0223_p0210a17║威儀進止悉齊等，有此變現神通力。
X04n0223_p0210a18║彼有貪欲瞋恚癡，尚能現此諸神通，
X04n0223_p0210a19║何況具足方便智，而於諸定不自在？
X04n0223_p0210a20║如阿脩羅變化身，蹈金剛際海中立，
X04n0223_p0210a21║海水至深僅其半，首共須彌正齊等。
X04n0223_p0210a22║彼有貪欲瞋恚癡，尚能現此大神通，
X04n0223_p0210a23║況伏魔怨照世燈，而無自在威神力。
X04n0223_p0210a24║天阿脩羅共戰時，帝釋神力難思議，
X04n0223_p0210b01║隨阿脩羅軍眾數，現身等彼而與敵。
X04n0223_p0210b02║諸阿脩羅發是念：釋提桓因來向我，
X04n0223_p0210b03║必取我身五種縛，由是彼眾悉憂悴。
X04n0223_p0210b04║帝釋現身有千眼，手持金剛出火𦦨，
X04n0223_p0210b05║被甲持仗極威嚴，脩羅望見咸退伏。
X04n0223_p0210b06║彼以微小福德力，猶能摧破大怨敵，
X04n0223_p0210b07║何況救度一切者，具足功德不自在。
X04n0223_p0210b08║忉利天中有天鼓，從天業報而生得，
X04n0223_p0210b09║知諸天眾放逸時，空中自然出此音，
X04n0223_p0210b10║一切五欲悉無常，如水聚沫性虗偽，
X04n0223_p0210b11║諸有如夢如陽𦦨，亦如浮雲水中月，
X04n0223_p0210b12║放逸為怨為苦惱，非甘露道生死徑。
X04n0223_p0210b13║若有作諸放逸行，入於死滅大魚口，
X04n0223_p0210b14║世間所有眾苦本，一切聖人皆厭患，
X04n0223_p0210b15║五欲功德滅壞性，汝應愛樂真實法，
X04n0223_p0210b16║三十三天聞此音，悉共來昇善法堂。
X04n0223_p0210b17║帝釋為說微妙法，咸令順寂除貪愛，
X04n0223_p0210b18║彼音無形不可見，猶能利益諸天眾，
X04n0223_p0210b19║況隨心樂現色身，而不濟度諸羣生？
X04n0223_p0210b20║天阿脩羅共鬬時，諸天福德殊勝力，
X04n0223_p0210b21║天鼓出音告其眾：汝等宜應勿憂怖，
X04n0223_p0210b22║諸天聞此所告音，悉除憂畏增益力，
X04n0223_p0210b23║時阿脩羅心震懼，所將兵眾咸退走，
X04n0223_p0210b24║甘露妙定如天鼓，恒出降魔寂靜音，
X04n0223_p0210c01║大悲哀愍救一切，普使眾生滅煩惱。
X04n0223_p0210c02║帝釋普應諸天女，九十有二那由他，
X04n0223_p0210c03║令彼各各心自謂：天王獨與我娛樂。
X04n0223_p0210c04║如天女中身普應，善法堂內亦如是。
X04n0223_p0210c05║能於一念現神通，悉至其前為說法。
X04n0223_p0210c06║帝釋具有貪恚癡，能令眷屬悉歡喜，
X04n0223_p0210c07║況大方便神通力，而不能令一切悅？
X04n0223_p0210c08║他化自在六天王，於欲界中得自在，
X04n0223_p0210c09║以業惑苦為骨網，繫縛一切諸凡夫，
X04n0223_p0210c10║彼有貪欲瞋恚癡，猶於眾生得自在，
X04n0223_p0210c11║況具十種自在力，而不能令眾同行？
X04n0223_p0210c12║三千世界大梵王，一切梵天所住處，
X04n0223_p0210c13║悉能現身於彼坐，演暢微妙梵音聲。
X04n0223_p0210c14║彼住世間梵道中，禪定神通尚如意，
X04n0223_p0210c15║況出世間無有上，於禪解脫不自在，
X04n0223_p0210c16║摩醯首羅智自在，大海龍王降雨時，
X04n0223_p0210c17║悉能分別數其滴，於一念中皆辯了。
X04n0223_p0210c18║無量億劫勤修學，得是無上菩提智。
X04n0223_p0210c19║云何不於一念中，普知一切眾生心？
X04n0223_p0210c20║眾生業報不思議，以大風力起世間，
X04n0223_p0210c21║巨海諸山天宮殿，眾寶光明萬物種，
X04n0223_p0210c22║亦能興雲降大雨，亦能散滅諸雲氣，
X04n0223_p0210c23║亦能成熟一切穀，亦能安樂諸羣生，
X04n0223_p0210c24║風不能學波羅蜜，亦不學佛諸功德，
X04n0223_p0211a01║猶成不可思議事，何況具足諸願者。
X04n0223_p0211a02║男子女人種種聲，一切鳥獸諸音聲，
X04n0223_p0211a03║大海川流靁震聲，皆能稱悅眾生意。
X04n0223_p0211a04║況復知聲性如響，逮得無礙妙辯才。
X04n0223_p0211a05║普應眾生而說法，而不能令世間喜。
X04n0223_p0211a06║海有希奇殊特法，能為一切平等印，
X04n0223_p0211a07║眾生寶物及川流，普悉包容無所拒。
X04n0223_p0211a08║無盡禪定解脫者，為平等印亦如是。
X04n0223_p0211a09║福德智慧諸妙行，一切普修無厭足。
X04n0223_p0211a10║大海龍王遊戲時，普於諸處得自在，
X04n0223_p0211a11║興雲充徧四天下，其雲種種莊嚴色，
X04n0223_p0211a12║第六他化自在天，於彼雲色如真金，
X04n0223_p0211a13║化樂天上赤珠色，兜率陀天霜雪色，
X04n0223_p0211a14║夜摩天上琉璃色，三十三天瑪瑙色，
X04n0223_p0211a15║四王天上頗棃色，大海水上金剛色，
X04n0223_p0211a16║緊那羅中妙香色，諸龍住處蓮華色，
X04n0223_p0211a17║夜叉住處白鵝色，阿脩羅中山石色，
X04n0223_p0211a18║鬱單越處金𦦨色，閻浮提中青寶色，
X04n0223_p0211a19║餘二天下襍莊嚴，隨眾所樂而應之。
X04n0223_p0211a20║又復他化自在天，雲中電耀如日光，
X04n0223_p0211a21║化樂天上如月光，兜率天上閻浮金，
X04n0223_p0211a22║夜摩天上珂雪色，三十三天金𦦨色，
X04n0223_p0211a23║四王天上眾寶色，大海之中赤珠色，
X04n0223_p0211a24║緊那羅界琉璃色，龍王住處寶藏色，
X04n0223_p0211b01║夜叉所住頗棃色，阿脩羅中瑪瑙色，
X04n0223_p0211b02║鬱單越境火珠色，閻浮提中帝青色，
X04n0223_p0211b03║餘二天下襍莊嚴，如雲色相電亦然。
X04n0223_p0211b04║他化靁震如梵音，化樂天中天鼓音，
X04n0223_p0211b05║兜率天上歌唱音，夜摩天上天女音，
X04n0223_p0211b06║於彼三十三天上，如緊那羅種種音，
X04n0223_p0211b07║護世四王諸天所，如乾闥婆所出音，
X04n0223_p0211b08║海中兩山相擊聲，緊那羅中簫笛聲，
X04n0223_p0211b09║諸龍城中頻伽聲，夜叉住處龍女聲，
X04n0223_p0211b10║阿脩羅中天鼓聲，於人道中海潮聲，
X04n0223_p0211b11║他化自在雨妙香，種種襍華為莊嚴，
X04n0223_p0211b12║化樂天雨多羅華，曼陀羅華及澤香，
X04n0223_p0211b13║兜率天上雨摩尼，具足種種寶莊嚴，
X04n0223_p0211b14║髻中寶珠如月光，上妙衣服真金色，
X04n0223_p0211b15║夜摩中雨幢幡蓋，華鬘塗香妙嚴具，
X04n0223_p0211b16║赤真珠色上妙衣，及以種種眾妓樂，
X04n0223_p0211b17║三十三天如意珠，堅黑沈水栴檀香，
X04n0223_p0211b18║鬱金雞羅多摩等，妙華香水相襍雨，
X04n0223_p0211b19║護世城中雨美饍，色香味具增長力，
X04n0223_p0211b20║亦雨難思眾妙寶，悉是龍王之所作。
X04n0223_p0211b21║又復於彼大海中，霔雨不斷如車軸，
X04n0223_p0211b22║復雨無盡大寶藏，亦雨種種莊嚴寶，
X04n0223_p0211b23║緊那羅界雨纓絡，眾色蓮華衣及寶，
X04n0223_p0211b24║婆利師迦末利香，種種樂音皆具足，
X04n0223_p0211c01║諸龍城中雨赤珠，夜叉城內光摩尼，
X04n0223_p0211c02║阿脩羅中雨兵仗，摧伏一切諸怨敵，
X04n0223_p0211c03║鬱單越中雨纓絡，亦雨無量上妙華，
X04n0223_p0211c04║弗婆瞿耶二天下，悉雨種種莊嚴具，
X04n0223_p0211c05║閻浮提雨清淨水，微細悅澤常應時，
X04n0223_p0211c06║長養眾華及果藥，成熟一切諸苗稼，
X04n0223_p0211c07║如是無量妙莊嚴，種種雲電及靁雨，
X04n0223_p0211c08║龍王自在悉能作，而身不動無分別，
X04n0223_p0211c09║彼於世界海中住，尚能現此難思力，
X04n0223_p0211c10║況入法海具功德，而不能為大神變？
X04n0223_p0211c11║彼諸菩薩解脫門，一切譬喻無能顯，
X04n0223_p0211c12║我今以此諸譬喻，略說於其自在力。
X04n0223_p0211c13║【論】十一、從如來咸共說已下，有一百五十八行頌，
X04n0223_p0211c14║明舉一喻況說分。
X04n0223_p0211c15║【經】第一智慧廣大慧，真實智慧無邊慧，
X04n0223_p0211c16║勝慧及以殊勝慧，如是法門今已說。
X04n0223_p0211c17║此法希有甚奇特，若人聞已能忍可，
X04n0223_p0211c18║能信能受能讚說，如是所作甚為難。
X04n0223_p0211c19║世間一切諸凡夫，信是法者甚難得，
X04n0223_p0211c20║若有勤修清淨福，以昔因力乃能信，
X04n0223_p0211c21║一切世界諸羣生，少有欲求聲聞乘，
X04n0223_p0211c22║求獨覺者轉復少，趣大乘者甚難遇。
X04n0223_p0211c23║趣大乘者猶為易，能信此法倍更難。
X04n0223_p0211c24║況復持誦為人說，如法修行真實解。
X04n0223_p0212a01║有以三千大千界，頂戴一劫身不動，
X04n0223_p0212a02║彼之所作未為難，信是法者乃為難。
X04n0223_p0212a03║有以手擎十佛剎，盡於一劫空中住，
X04n0223_p0212a04║彼之所作未為難，能信此法乃為難。
X04n0223_p0212a05║【論】十二、從第一智慧廣大慧已下，有十四行頌，明
X04n0223_p0212a06║信佛智慧自欲同知難信分。
X04n0223_p0212a07║【經】十剎塵數眾生所，悉施樂具經一劫，
X04n0223_p0212a08║彼之福德未為勝，信此法者為最勝。
X04n0223_p0212a09║十剎塵數如來所，悉皆承事盡一劫。
X04n0223_p0212a10║若於此品能誦持，其福最勝過於彼。
X04n0223_p0212a11║【論】十三、從十剎塵數眾生所已下，有四行頌，明信
X04n0223_p0212a12║樂受持得福分。
X04n0223_p0212a13║【經】時賢首菩薩說此偈已，十方世界六反震動，魔宮
X04n0223_p0212a14║隱蔽，惡道休息。十方諸佛普現其前，各以右手而摩
X04n0223_p0212a15║其頂，同聲讚言：善哉！善哉！快說此法，我等一切悉皆
X04n0223_p0212a16║隨喜。
X04n0223_p0212a17║【論】十四、時賢首菩薩已下三行半經，明賢首菩薩
X04n0223_p0212a18║所說法門，威感十方諸佛，摩頂許可。分二：隨文釋
X04n0223_p0212a19║義者，文自具明，不煩更釋。幽隱難知者，方可解之。
X04n0223_p0212a20║已前總明以果成信竟，入真實證。如下昇帝釋天
X04n0223_p0212a21║宮，說十住法門，是此一會。昇須彌山品是序分，餘
X04n0223_p0212a22║五品經是正說分，至明三品末後動地雨華是流
X04n0223_p0212a23║通分。
X04n0223_p0212a24║昇須彌山頂品第十三
X04n0223_p0212b01║【論】此十住位中，有六品經：一、昇須彌頂品；二、頂上
X04n0223_p0212b02║偈讚品；三、十住品；四、梵行品；五、發心功德品；六、明
X04n0223_p0212b03║法品。如是六品，共成十住法門。將釋此品，義分為
X04n0223_p0212b04║三：一、釋品來意；二、以處表法；三、隨文釋義。一、釋品
X04n0223_p0212b05║來意者，明前於普光明殿人間地上成十信之心
X04n0223_p0212b06║已，終此妙峯之頂，明從十信入十住入位之昇進，
X04n0223_p0212b07║故此品須來。二、以處表法者，明此山於七重金輪
X04n0223_p0212b08║圍山、七重大海之內，出水高八萬四千由旬，縱廣
X04n0223_p0212b09║亦爾，四寶所成：東面黃金，西白銀，南吠琉璃，北瑪
X04n0223_p0212b10║瑙。上有四埵，埵有八輔天眾，四八三十二。中心名
X04n0223_p0212b11║妙高頂，天帝釋在其上，居寶宮殿，通為帝釋天。三
X04n0223_p0212b12║十三天總以帝釋為主。帝釋有四名：一名天帝釋，
X04n0223_p0212b13║二名憍尸迦，三名釋提桓，四名因陀羅。大意名能
X04n0223_p0212b14║主，為能為諸天作主故。此妙峯山四寶合成，諸天
X04n0223_p0212b15║寶宮殿在上莊嚴，故為妙峯山。此山之外，七重金
X04n0223_p0212b16║山及七重大海，廣量金翅鳥，兩翼相去三百三十
X04n0223_p0212b17║六萬里，迅疾能飛，一鼓翼萬萬九千里，七日七夜
X04n0223_p0212b18║方至其頂。其山在大海之中，形如腰鼓，崪然高聳，
X04n0223_p0212b19║非以手足攀攬之所能登。為表此十住法門，創生
X04n0223_p0212b20║如來智慧之家，為真佛子。不可以有生滅尋思觀
X04n0223_p0212b21║察，及多聞心想攀攬所得故。以將妙峯山用況表
X04n0223_p0212b22║之，令後人倣學。山者，高勝義故。像此十住，住佛所
X04n0223_p0212b23║住法身妙智慧海故，是出世高勝義故。妙峯山者，
X04n0223_p0212b24║不動義，諸天所居，妙樂義，莊嚴義。像此位菩薩，以
X04n0223_p0212c01║方便三昧，寂然不動，無思無心，不收不攝，任性而
X04n0223_p0212c02║定，稱平等理，與法身合。忽然妙慧，從此定生。無始
X04n0223_p0212c03║無明，總無所得。住佛妙慧，都無所依。得法妙樂，智
X04n0223_p0212c04║慧莊嚴，出過情見。諸佛所說解脫微妙經典，無不
X04n0223_p0212c05║解了。為生在如來智慧家故，三界無明，一時頓盡。
X04n0223_p0212c06║唯有習氣煩惱，漸漸以法治之。如下十住品云：佛
X04n0223_p0212c07║子！菩薩住處廣大，與法界虗空等。佛子！菩薩住三
X04n0223_p0212c08║世諸佛家故。又如初發心功德品云：應知此人，即
X04n0223_p0212c09║與三世諸佛同等，即與三世諸佛如來境界平等，
X04n0223_p0212c10║即與三世諸佛如來功德平等，得如來一身無量
X04n0223_p0212c11║身究竟平等真實智慧。纔發心時，即為十方一切
X04n0223_p0212c12║諸佛所共稱歎，乃至震動一切世界，及一切世界
X04n0223_p0212c13║中示現成佛等，如文廣明。不可同於三乘方便教
X04n0223_p0212c14║說。地前三賢菩薩，得折伏現行無明，地上見道。為
X04n0223_p0212c15║此經法教門，依一切諸佛根本不動智而發心故，
X04n0223_p0212c16║以乘如來一切智乘而發心故。於此十住位中，能
X04n0223_p0212c17║與如來同智慧故，不同三乘。但將三空觀，且折伏
X04n0223_p0212c18║現行。於此經中發心之者，從佛不動智而發菩提
X04n0223_p0212c19║心。設有餘習，還以無依住智治之，還是根本智，不
X04n0223_p0212c20║伏不斷為本，寂用自在故，無體可斷故，無可伏故。
X04n0223_p0212c21║設修三昧，任性淨故，亦無收攝，亦不伏捺故，任自
X04n0223_p0212c22║淨故。設行分別，任性智慧，隨事用為，亦無取捨故。
X04n0223_p0212c23║如是任法調治習氣，使稱理智，令慣習增明，如佛
X04n0223_p0212c24║願行，而隨事世間，成長大悲，不出不沒故，以心境
X04n0223_p0213a01║一真，無出沒故。是故經中以阿脩羅王等表之，處
X04n0223_p0213a02║大海而不出不沒等喻。問曰：何故不昇四天王宮，
X04n0223_p0213a03║而超至帝釋宮？答曰：為四天王在妙峯山半傍住，
X04n0223_p0213a04║非是可表。昇法頂處，至相盡現，智慧莊嚴，住不退
X04n0223_p0213a05║故。善財童子於妙峯山得憶念諸佛智慧光明門，
X04n0223_p0213a06║同此位故。准例可知。以超情塵之跡，以山表之，非
X04n0223_p0213a07║要登山也。已入如來智慧，於眾中堪為主導故，非
X04n0223_p0213a08║要為帝釋也。第三、隨文釋義中，義分為三：一、總科
X04n0223_p0213a09║一品；二、明如來身行徧周等印。如下經云：十方一
X04n0223_p0213a10║切諸世界中，悉亦如是。明十方一切妙峯山，總見
X04n0223_p0213a11║如來昇妙峯山頂。三、隨文釋義。
X04n0223_p0213a12║【經】爾時，如來威神力故，十方一切世界，一一四天下
X04n0223_p0213a13║閻浮提中，悉見如來坐於樹下，各有菩薩承佛神力
X04n0223_p0213a14║而演說法，靡不自謂恒對於佛。爾時，世尊不離一切
X04n0223_p0213a15║菩提樹下，而上昇須彌，向帝釋殿。時天帝釋在妙勝
X04n0223_p0213a16║殿前遙見佛來，即以神力莊嚴此殿，置普光明藏師
X04n0223_p0213a17║子之座。其座悉以妙寶所成，十千層級迥極莊嚴，十
X04n0223_p0213a18║千金網彌覆其上，十千種帳、十千種蓋周迴間列，十
X04n0223_p0213a19║千繒綺以為垂帶，十千珠纓周徧交絡，十千衣服敷
X04n0223_p0213a20║布座上，十千天子、十千梵王前後圍遶，十千光明而
X04n0223_p0213a21║為照耀。爾時，帝釋奉為如來敷置座已，曲躬合掌，恭
X04n0223_p0213a22║敬向佛，而作是言：善來世尊！善來善逝！善來如來、應、
X04n0223_p0213a23║正等覺！唯願哀愍，處此宮殿！爾時，世尊即受其請，入
X04n0223_p0213a24║妙勝殿；十方一切諸世界中，悉亦如是。爾時，帝釋以
X04n0223_p0213b01║佛神力，諸宮殿中所有樂音自然止息，即自憶念過
X04n0223_p0213b02║去佛所種諸善根，而說頌言：
X04n0223_p0213b03║迦葉如來具大悲，諸吉祥中最無上，
X04n0223_p0213b04║彼佛曾來入此殿，是故此處最吉祥。
X04n0223_p0213b05║拘那牟尼見無礙，諸吉祥中最無上，
X04n0223_p0213b06║彼佛曾來入此殿，是故此處最吉祥。
X04n0223_p0213b07║迦羅鳩䭾如金山，諸吉祥中最無上，
X04n0223_p0213b08║彼佛曾來入此殿，是故此處最吉祥。
X04n0223_p0213b09║毗舍浮佛無三垢，諸吉祥中最無上，
X04n0223_p0213b10║彼佛曾來入此殿，是故此處最吉祥。
X04n0223_p0213b11║尸棄如來離分別，諸吉祥中最無上，
X04n0223_p0213b12║彼佛曾來入此殿，是故此處最吉祥。
X04n0223_p0213b13║毗婆尸佛如滿月，諸吉祥中最無上，
X04n0223_p0213b14║彼佛曾來入此殿，是故此處最吉祥。
X04n0223_p0213b15║弗沙明達第一義，諸吉祥中最無上，
X04n0223_p0213b16║彼佛曾來入此殿，是故此處最吉祥。
X04n0223_p0213b17║提舍如來辯無礙，諸吉祥中最無上，
X04n0223_p0213b18║彼佛曾來入此殿，是故此處最吉祥。
X04n0223_p0213b19║波頭摩佛淨無垢，諸吉祥中最無上，
X04n0223_p0213b20║彼佛曾來入此殿，是故此處最吉祥。
X04n0223_p0213b21║然燈如來大光明，諸吉祥中最無上，
X04n0223_p0213b22║彼佛曾來入此殿，是故此處最吉祥。
X04n0223_p0213b23║如此世界中忉利天王，以如來神力故，偈讚十佛所
X04n0223_p0213b24║有功德；十方世界諸釋天王，悉亦如是讚佛功德。爾
X04n0223_p0213c01║時，世尊入妙勝殿，結跏趺坐。此殿忽然廣博寬容，如
X04n0223_p0213c02║其天眾諸所住處，十方世界悉亦如是。
X04n0223_p0213c03║【論】一、長科一品者，於此品中，長科為十段：第一、從
X04n0223_p0213c04║爾時已下三行經，明佛神力普現十方；二、爾時已
X04n0223_p0213c05║下一行半經，明佛不離菩提樹下，而上昇須彌，向
X04n0223_p0213c06║帝釋殿；三、時天帝釋已下可七行經，明帝釋遙見
X04n0223_p0213c07║佛來，嚴殿敷座；四、曲躬合掌已下可兩行經，明帝
X04n0223_p0213c08║釋請佛入殿；五、爾時世尊已下三句經，是如來十
X04n0223_p0213c09║方一時受請入殿；六、十方一切世界已下三句經，
X04n0223_p0213c10║是結十方，普會同此；七、爾時帝釋已下可一行半
X04n0223_p0213c11║經，明佛神力，樂音自息；八、即自憶念已下四句，明
X04n0223_p0213c12║帝釋自念過去善根，說頌歎佛來此；九、如此世界
X04n0223_p0213c13║中已下兩行半經，都結此處，以偈歎佛，十方同然；
X04n0223_p0213c14║十、爾時已下可兩行經，明如來處座而坐，殿廣博
X04n0223_p0213c15║寬容，并結十方同此。三、隨文釋義者，云不離菩提
X04n0223_p0213c16║樹者，明菩提體無去來、遠近、處所可離可到故；又
X04n0223_p0213c17║如來智身無表裏，體徧周故；又法界非大小，毫剎
X04n0223_p0213c18║相容故；又心境無二相，無中邊方所故；又諸法無
X04n0223_p0213c19║自性，一多恒圓滿故。帝釋遙見佛來者，有二義：一、
X04n0223_p0213c20║事，二、表法。一、事者，為如來於無去來性示去來之
X04n0223_p0213c21║相，故言遙見。二、表法者，明帝釋示同未悟，不見如
X04n0223_p0213c22║來智身徧周，與心一體，故言遙見佛來。又信解為
X04n0223_p0213c23║遙見，自心入位為佛來。帝釋即以神力莊嚴此殿
X04n0223_p0213c24║者，亦有二義：一、事，二、表法。其事可知。二、表法者，自
X04n0223_p0214a01║加行也。安置普光明師子之座者，亦有二義：一、約
X04n0223_p0214a02║位置座，二、約帝釋自德根堪。一、約位置座者，約此
X04n0223_p0214a03║十住位中法位也。為十住中得一切諸佛智慧光
X04n0223_p0214a04║明之藏，於一切法自在無畏故，置此座故。如十行
X04n0223_p0214a05║位中於夜摩宮中化作寶蓮華師子之座，此約行
X04n0223_p0214a06║位，在一切生死具大悲行萬行，以理智體得無染
X04n0223_p0214a07║故。以是義故，以蓮華為座體。在此十住位中以得
X04n0223_p0214a08║一切諸佛智慧光明普照萬法故，安置普光明藏
X04n0223_p0214a09║師子之座。此十住中安置其座十千層級，十行中
X04n0223_p0214a10║化作百萬層級師子之座，為十住位中初始入位，
X04n0223_p0214a11║明須彌之上猶連地居，明心有所得，從信創會，見
X04n0223_p0214a12║法之報。以此義故，師子座須有安置。又方便三昧
X04n0223_p0214a13║是安置故，十行位中約十住位中理智妙慧功成，
X04n0223_p0214a14║即十行位中以妙用而化其座。又約行從空而立，
X04n0223_p0214a15║還約位在夜摩空居之天，云座十千層級。又百萬
X04n0223_p0214a16║層級及帝釋天宮、夜摩天，總明隨位昇進行相。若
X04n0223_p0214a17║也正入法智慧流，不出毫塵，徧諸剎海，其座乃至
X04n0223_p0214a18║十迴向、十地高下嚴飾，各各隨位不同，准例知之。
X04n0223_p0214a19║其座上莊嚴皆十千者，明萬行報得故。如十千金
X04n0223_p0214a20║網者，約能以教行之網漉眾生之果報故。十千種
X04n0223_p0214a21║帳者，明養育義，以於一切處為佛為天為大力士
X04n0223_p0214a22║之神擁護養育眾生行之果報所得故。十千種蓋
X04n0223_p0214a23║者，是大悲義，以大悲心覆養一切眾生之果報所
X04n0223_p0214a24║得故。十千繒綺者，以一行中行無盡差別行，一言
X04n0223_p0214b01║音中具差別教，皆明白可觀之果也。十千珠瓔者，
X04n0223_p0214b02║明萬行普周莊嚴智境化利眾生無休息之果所
X04n0223_p0214b03║得故，如一一塵中皆有無盡普賢身者是也。十千
X04n0223_p0214b04║衣服，是於一切生死海柔和善忍覆養含生之果
X04n0223_p0214b05║故。十千天子者，明能行萬行之人。十千梵王者，明
X04n0223_p0214b06║於行中智慧自在故。十千光明照耀者，明智慧照
X04n0223_p0214b07║耀能破自他迷闇長夜令大明故。已上皆是舉此
X04n0223_p0214b08║位之果德用成莊嚴，令發心入位菩薩識果行因
X04n0223_p0214b09║無疑惑故。從曲躬已下，明帝釋於如來致敬請佛
X04n0223_p0214b10║入宮，明行謙行也。如來受請，明從信入住，如文可
X04n0223_p0214b11║知。二約帝釋自德最下，明帝釋得宿念力於過去
X04n0223_p0214b12║佛所種善根。說頌歎佛者，明以三昧力自見身心
X04n0223_p0214b13║體性同古今佛智慧善根故。已下十佛是當位之
X04n0223_p0214b14║功用合古也。於說頌中有二十行頌，兩行一頌。初
X04n0223_p0214b15║兩行頌歎迦葉佛，具云迦葉波，此云飲光，此是其
X04n0223_p0214b16║姓，亦以身光殊特能飲諸天及日月等光皆悉不
X04n0223_p0214b17║現故。次兩行歎拘那牟尼佛，正云迦那牟尼，言拘
X04n0223_p0214b18║那者此云金也，牟尼者佛也，以金色為號。次兩行
X04n0223_p0214b19║歎迦羅鳩䭾，具云迦羅鳩村䭾佛，此云所應斷已
X04n0223_p0214b20║斷。次兩行歎毗舍浮佛，此云徧一切自在。次兩行
X04n0223_p0214b21║歎尸棄佛，正云式棄那，此云持髻，或曰有髮。次兩
X04n0223_p0214b22║行歎毗婆尸佛，此云淨觀，或曰勝觀，或曰種種觀。
X04n0223_p0214b23║次兩行歎弗沙佛，正云勃沙，此云增盛。次兩行歎
X04n0223_p0214b24║提舍佛，正云底沙，此云說法度人。次兩行歎波頭
X04n0223_p0214c01║摩華佛，正云鉢特忙，此赤蓮華也。次兩行歎然燈
X04n0223_p0214c02║如來，前之二佛是此今賢劫中佛，後之七佛是前
X04n0223_p0214c03║劫中佛，以明創入十住之門，古今法則相會，明古
X04n0223_p0214c04║佛今佛法不異故，入此位者會同不別故。言吉祥
X04n0223_p0214c05║者，歎此山頂是福善之處故。明昇進者，以三昧力
X04n0223_p0214c06║身心不動如山王，總會古今諸佛同智慧故。第九
X04n0223_p0214c07║如此世界中忉利天已下有四行經，於中義分為
X04n0223_p0214c08║四：一舉此世界歎佛功德，二總舉十方同然，三爾
X04n0223_p0214c09║時已下明如來入殿昇座而坐，四明其殿忽然廣
X04n0223_p0214c10║博普容諸天住處。此明約如來無自他之德，合然
X04n0223_p0214c11║令大眾得見，以明令大眾入位同此。已上釋昇須
X04n0223_p0214c12║彌品竟。大約此明以三昧力正入定時身心蕩然，
X04n0223_p0214c13║稱法界性無表裏，光明朗徹是忽然廣博義，亦是
X04n0223_p0214c14║普光明藏師子之座義，智慧現前是佛來義。一一
X04n0223_p0214c15║如是會理修行，不可但逐名言也。
X04n0223_p0214c16║須彌頂上偈讚品第十四
X04n0223_p0214c17║【論】將釋此品，約作四門分別：一、釋品名目；二、釋品
X04n0223_p0214c18║來意；三、都會此十住六品之經意；四、隨文釋義。一、
X04n0223_p0214c19║釋品名目者，以法慧等十箇菩薩，各以自己當位
X04n0223_p0214c20║隨位進修之法，還自以偈讚讚之，令信終菩薩倣
X04n0223_p0214c21║之悟入，故此品名為偈讚品。明古今諸佛同會此
X04n0223_p0214c22║智殿悲宮，俱會古今之佛，自身是未來之佛，與古
X04n0223_p0214c23║佛道合故。二、釋品來意者，明前已創昇須彌，帝釋
X04n0223_p0214c24║以偈歎佛，此品明十住位當位菩薩，將當位法門
X04n0223_p0215a01║以偈讚之，令信心者得入位故，故有此品須來。初
X04n0223_p0215a02║歎過去佛，次歎今現在佛。未來佛者，即入此位者
X04n0223_p0215a03║是也。是故經中不云未來十佛是過去佛，盧舍那
X04n0223_p0215a04║是現在佛，修行始入位者是未來佛。三、都會十住
X04n0223_p0215a05║之內須彌之上說六品經意者：一、昇須彌品，明信
X04n0223_p0215a06║終昇進；二、須彌頂上偈讚品，明偈讚當位之法，勸
X04n0223_p0215a07║修昇進之理；三、說十住品，明當位所行之行；四、說
X04n0223_p0215a08║梵行品，明總十住之中所持無相之性戒；五、發心
X04n0223_p0215a09║功德品，明於十住之中發心所得功德之量；六、明
X04n0223_p0215a10║法品，即明當位之法昇進向十行之因，此六品明
X04n0223_p0215a11║當位之修行因果及向十行之因。四、隨文釋義中，
X04n0223_p0215a12║復分為二：一、長科一品經意；二、隨文釋義。一、長科
X04n0223_p0215a13║一品經意者，義分為十一段：
X04n0223_p0215a14║【經】爾時，佛神力故，十方各有一大菩薩，一一各與佛
X04n0223_p0215a15║剎微塵數菩薩俱，從百佛剎微塵數國土外諸世界
X04n0223_p0215a16║中而來集會，其名曰：法慧菩薩、一切慧菩薩、勝慧菩
X04n0223_p0215a17║薩、功德慧菩薩、精進慧菩薩、善慧菩薩、智慧菩薩、真
X04n0223_p0215a18║實慧菩薩、無上慧菩薩、堅固慧菩薩。所從來土，所謂：
X04n0223_p0215a19║因陀羅華世界、波頭摩華世界、寶華世界、優鉢羅華
X04n0223_p0215a20║世界、金剛華世界、妙香華世界、悅意華世界、阿盧那
X04n0223_p0215a21║華世界、那羅陀華世界、虗空華世界。各於佛所淨修
X04n0223_p0215a22║梵行，所謂：殊特月佛、無盡月佛、不動月佛、風月佛、水
X04n0223_p0215a23║月佛、解脫月佛、無上月佛、星宿月佛、清淨月佛、明了
X04n0223_p0215a24║月佛。是諸菩薩至佛所已，頂禮佛足，隨所來方，各化
X04n0223_p0215b01║作毗盧遮那藏師子之座，於其座上結跏趺坐。如此
X04n0223_p0215b02║世界中，須彌頂上菩薩來集；一切世界悉亦如是，彼
X04n0223_p0215b03║諸菩薩所有名字、世界、佛號，悉等無別。爾時，世界從
X04n0223_p0215b04║兩足指放百千億妙色光明，普照十方一切世界；須
X04n0223_p0215b05║彌頂上帝釋宮中，佛及大眾靡不皆現。爾時，法慧菩
X04n0223_p0215b06║薩承佛威神，普觀十方而說頌言：
X04n0223_p0215b07║【論】一、從爾時，佛神力故已下，有十九行半經，明佛
X04n0223_p0215b08║以神力令眾來集分。於此分中，十九行半經復分
X04n0223_p0215b09║為七段：一、從爾時，佛神力故五行半經，明菩薩來
X04n0223_p0215b10║集；二、所從來土已下三行半經，明菩薩世界之名；
X04n0223_p0215b11║三、各於佛所淨修梵行已下三行經，明本所事佛；
X04n0223_p0215b12║四、是諸菩薩至佛所已下兩行經，明菩薩來已，化
X04n0223_p0215b13║座而坐；五、如此世界中已下兩行經，明都結十方
X04n0223_p0215b14║世界，菩薩同然；六、爾時，世尊已下兩行半經，明佛
X04n0223_p0215b15║足指端放光，普照一切處帝釋宮殿；十、信足輪下
X04n0223_p0215b16║放光，此十住中足指端放光，明位勝進；十行、足趺、
X04n0223_p0215b17║十迴向、膝上十地、眉間毫中放光，此光表法位昇
X04n0223_p0215b18║進，故還是第一會中現相品所放眉間之光，以果
X04n0223_p0215b19║成信入位之光。足指光者，明照入此住位者身心
X04n0223_p0215b20║智慧。宮殿表入聖之初，故足指端放光也。七、爾時
X04n0223_p0215b21║已下一行經，明法慧菩薩說頌歎佛。餘義隨文可
X04n0223_p0215b22║知。約科文之意，即悉其意。如初菩薩來集，共世界
X04n0223_p0215b23║名并本所事佛，總都會配當位法及法門因果，始
X04n0223_p0215b24║可得見其意。況從法慧菩薩是此位中所修之行
X04n0223_p0215c01║人，約所得如來智慧立名。世界名因陀羅華，世界
X04n0223_p0215c02║是所修之法，殊特月佛是初發心住位中約法所
X04n0223_p0215c03║修之果。云因陀羅者，此云能主也。華者，是開敷感
X04n0223_p0215c04║果義。為此十住中，初發心菩薩即能十方一切世
X04n0223_p0215c05║界中示現成佛，故世界名能主，以能示現主導一
X04n0223_p0215c06║切眾生故，以其行華能開敷自他智慧果故。經云
X04n0223_p0215c07║一一各與佛剎微塵數同名法慧菩薩俱者，明智
X04n0223_p0215c08║慧解行了悟徧知是境界故，以達自心一切總爾
X04n0223_p0215c09║故。一迷一切迷，一悟一切悟，此明唯應度者自迷
X04n0223_p0215c10║解故，智慧徧故。云從百佛剎微塵數國土外諸世
X04n0223_p0215c11║界中來者，明迷云國土之外，迷解云來，但以迷無
X04n0223_p0215c12║明暗障廣多以比之世界塵數，悟之解行廣多故
X04n0223_p0215c13║亦比之如世界之塵。智慧與無明相似，但只隔迷
X04n0223_p0215c14║悟故。是故此經下文云有三千大千世界量等經
X04n0223_p0215c15║卷內小眾生身中，是其義也。佛號殊特月者，殊者，
X04n0223_p0215c16║勝也；特者，奇也；月者，清涼也。明入此位菩薩生住
X04n0223_p0215c17║如來智慧家時，無始無明煩惱炎熱惡道熾然一
X04n0223_p0215c18║時頓滅，唯有如來智慧朗然清涼如月，故明此短
X04n0223_p0215c19║菩薩創始入真，以能破煩惱惑熱處立自己佛果
X04n0223_p0215c20║之名。以次十行、十迴向，隨位昇進。菩薩名、佛世界
X04n0223_p0215c21║名，各各隨位差別。十行中佛果名號，下名悉同，名
X04n0223_p0215c22║之為眼，為知根利眾生處立名。十迴向中佛果名
X04n0223_p0215c23║號，上名悉同，名之為妙，為於生死中利眾生之妙
X04n0223_p0215c24║用自在，故至位方明。又云：十方諸來法慧等十菩
X04n0223_p0216a01║薩眾，各於佛所淨修梵行者，明各於自心法身智
X04n0223_p0216a02║慧，能淨煩惱，清涼如月處，立名為各於佛所淨修
X04n0223_p0216a03║梵行。梵者，淨也，以明此位菩薩妙慧現前，諸行體
X04n0223_p0216a04║自淨故。為法性智慧，任法運為，體無生滅故。明以
X04n0223_p0216a05║體無生滅處，以標自心佛果故。是故有發心之士，
X04n0223_p0216a06║應當如是以方便無作無思任性之定，而自顯發
X04n0223_p0216a07║自心無性佛智慧門，即能於煩惱無所染汙，便即
X04n0223_p0216a08║名之殊特月佛。隨所來方，各化作毗盧遮那藏師
X04n0223_p0216a09║子之座者，此法慧菩薩，是東方之位，明入位之首，
X04n0223_p0216a10║破暗之初，如日初出東方，能破暗故。以世間之名，
X04n0223_p0216a11║名為殊特，以智慧明能破自他無始長夜之迷暗
X04n0223_p0216a12║故，是故佛果名之殊特月佛。以初發心已，為天人
X04n0223_p0216a13║師，以是世界名能主華，其化所作之座，名毗盧遮
X04n0223_p0216a14║那藏師子之座者，是佛果座也。明毗盧者，光也。遮
X04n0223_p0216a15║那者，徧也。明徧座無始一切無明煩惱，以化作一
X04n0223_p0216a16║切大智慧光明藏，徧照一切心境，化成法界自在
X04n0223_p0216a17║解脫之門。師子者，得無畏也。已上總依主釋。結跏
X04n0223_p0216a18║趺坐者，會妄想而為真智慧故，故為結跏趺坐。此
X04n0223_p0216a19║十住位中，十箇菩薩同於善財童子，於妙峯山頂
X04n0223_p0216a20║上，初入信之後，入十住之初。德雲比丘下，至慈行
X04n0223_p0216a21║童女法門，相似文殊師利菩薩，以明初發信心。以
X04n0223_p0216a22║此經中圓會教行，使令後學者令易解故。但說其
X04n0223_p0216a23║教，不著行行之人，難解了故。以是義故，初會舉佛
X04n0223_p0216a24║果神天，示入法而勸修，以明一一皆同佛知見。第
X04n0223_p0216b01║二會勸生信解，以不動智佛以成信門。次說入位
X04n0223_p0216b02║進修之教，則十信、十行、十迴向、十地、十一地法門。
X04n0223_p0216b03║法界品中，舉善財童子是能行五位行者，以教行
X04n0223_p0216b04║具彰，令易解故。若不如是，雖見教法，在行猶迷。是
X04n0223_p0216b05║故於此一部之經，因果理智，教行仁士，一一具彰
X04n0223_p0216b06║也，令修道者倣學不謬。故此十住入真見道之初
X04n0223_p0216b07║心，與後十行、十迴向、十地、十一地，為正覺之果故。
X04n0223_p0216b08║如人百歲，以初生為長，故人生十子，初生為長。
X04n0223_p0216b09║
X04n0223_p0216b10║大方廣佛新華嚴經合論卷第三十一
X04n0223_p0216b11║
X04n0223_p0216b12║音切
X04n0223_p0216b13║弧（戶吾切。）矢（式視切。）鎧（苦亥切。）輿（以諸切。）臾（予音。）敗（薄賣切。）衂（女育
X04n0223_p0216b14║切。）轝（以諸切。）竄（七亂切。）匿（女力切。）僅（渠吝切。）沫（末音。）悴（子對切。）罥
X04n0223_p0216b15║（古兗切。）鵞（五何切。）電（殿音。）珂（苦何切。）吠（符廢切。）埵（丁果切。）攬（盧敢切。）
X04n0223_p0216b16║湛（直檻切。）快（苦怪切。）層（自登切。）級（居邑切。）繒（疾陵切。）綺（虛彼切。）鳩
X04n0223_p0216b17║（居求切。）䭾（唐佐切。）涼（呂張切。）絡（盧各切。）捺（奴曷切。）漉（盧谷切。）膝（息七
X04n0223_p0216b18║切。）謬（靡幼切。）徹（尹列切。）寬（苦丸切。）崒（昨沒切。）