X04n0223_p0216b19║
X04n0223_p0216b20║
X04n0223_p0216b21║
X04n0223_p0216b22║大方廣佛新華嚴經合論卷第三十二
X04n0223_p0216b23║唐于闐國三藏沙門實叉難陀譯經
X04n0223_p0216b24║唐太原方山長者李通玄造論
X04n0223_p0216c01║唐福州開元寺沙門志寧釐經合論
X04n0223_p0216c02║須彌頂上偈讚品第十四之餘
X04n0223_p0216c03║【論】第二、一切慧菩薩，世界名波頭摩華，佛號無盡
X04n0223_p0216c04║月。於此義中，義分為五：一、釋菩薩名，二、釋世界名，
X04n0223_p0216c05║三、釋隨位進修佛果之號，四、釋其座體，五、定其所
X04n0223_p0216c06║來方面。第一、釋菩薩名者，所以名一切慧，以隨位
X04n0223_p0216c07║進修中，達一切法無體無性，非迷執故。此當第二
X04n0223_p0216c08║治地住修戒波羅蜜中十波羅蜜，以一切法無體
X04n0223_p0216c09║性，非染淨，以為戒體故。如此十住位梵行品，是其
X04n0223_p0216c10║戒體。二、釋世界名者，所以世界名波頭摩華，此云
X04n0223_p0216c11║赤蓮華也。為表戒相無染，處世赫弈開敷，莊嚴萬
X04n0223_p0216c12║行，感果可觀義也。三、釋隨位進修佛果之號者，佛
X04n0223_p0216c13║號無盡月，為菩薩名一切慧，佛果還號無盡月，明
X04n0223_p0216c14║因果相似故。即明一切慧是修行得一切佛智慧
X04n0223_p0216c15║之人，世界是所修行之法，佛果是治地住中所得
X04n0223_p0216c16║之果，明能清涼一切煩惱故。四、座體，如前已釋。五、
X04n0223_p0216c17║定其所來方面者，是南方之眾也。為表南方是離
X04n0223_p0216c18║位，是虗無義，是文章義，是赤色赫弈義，如日正南
X04n0223_p0216c19║照萬象而圓明義。是故菩薩名一切慧，世界名赤
X04n0223_p0216c20║蓮華，佛號無盡月。此是善財童子見海雲比丘，見
X04n0223_p0216c21║佛說普眼經。以義思之，自當明矣。第三、勝慧菩薩，
X04n0223_p0216c22║義分為四：一、明菩薩名，二、明所居國土，三、明隨位
X04n0223_p0216c23║佛果之號，四、明從所來方。一、明菩薩名者，所以名
X04n0223_p0216c24║勝慧，為明隨位進修，更明淨故，不移一法，勝前位
X04n0223_p0217a01║故。二、明世界名者，所以名寶華世界，此明忍波羅
X04n0223_p0217a02║蜜已得一切諸佛之智慧，以道體而能行忍行。華
X04n0223_p0217a03║者，行也，明以忍行莊嚴智慧法身。三明佛果之號，
X04n0223_p0217a04║所以佛號不動月者，以得理成行達心境而無可
X04n0223_p0217a05║動，故明能堪忍也。月者，清涼義。四明從所來方者，
X04n0223_p0217a06║是西方之眾，以西方為秋、為殺、為苦諦，以慈悲位
X04n0223_p0217a07║在中。如十迴向中，善財見觀音在金剛山之西，為
X04n0223_p0217a08║明金為殺位，以表眾苦之處，以修其慈忍。以是義
X04n0223_p0217a09║故，菩薩名勝慧，世界名寶華，佛號不動月，總明得
X04n0223_p0217a10║法成忍之力用勝故。此是寶華義，此是修行住對
X04n0223_p0217a11║治法也，此是善財見善住比丘得無礙法門以能
X04n0223_p0217a12║忍故。第四菩薩名功德慧，於此義中分之為四：一
X04n0223_p0217a13║明菩薩名，二明世界名，三明佛果之號，四明從所
X04n0223_p0217a14║來方。一明菩薩名者，云何名功德慧？此位修精進
X04n0223_p0217a15║波羅蜜，勤行利物廣益眾生，故招多功德以立其
X04n0223_p0217a16║名。二明世界名者，所以名優鉢羅華，此云青蓮華，
X04n0223_p0217a17║諸色蓮華此華最勝，為明諸行之中精進最勝，故
X04n0223_p0217a18║以此華為所居法體，故一切萬行以此為功。三明
X04n0223_p0217a19║佛果之號，所以名為風月佛，為明精進波羅蜜離
X04n0223_p0217a20║慢無懈，一念成佛速疾如風，又明精勤觀照定慧
X04n0223_p0217a21║如風，能消染淨無明塵垢，香臭悉吹如風，能清涼
X04n0223_p0217a22║故。四明所從來方者，是此方之眾，北方者是坎位，
X04n0223_p0217a23║是黑是愚，是世間嶮盜之義，又為師為君之位。以
X04n0223_p0217a24║是義故，以精進波羅蜜勤修利益之行，破迷離暗，
X04n0223_p0217b01║速令成佛。是故菩薩號功德慧，世界名青蓮華佛，
X04n0223_p0217b02║果號之為風月佛也，以風能淨諸垢故。此已上是
X04n0223_p0217b03║生貴住中對治法門故。此當善財第四善知識彌
X04n0223_p0217b04║伽長者說輪字法門，了俗諦法，而令愚黑者得出
X04n0223_p0217b05║世樂故。第五、菩薩名精進慧者，於此義中，四義如
X04n0223_p0217b06║前：一、所以名精進慧，明此位是具足方便住，精勤
X04n0223_p0217b07║修習方便定門，以彰深智慧故，以立其名。又一行
X04n0223_p0217b08║之中具無量行故，於定位起精進之名，精進之上
X04n0223_p0217b09║起功德之名，以明諸行參用，一行具無量行故。二、
X04n0223_p0217b10║世界名金剛華者，以法性為禪體，起妙慧揀擇正
X04n0223_p0217b11║邪不壞，是金剛義故。華者，行也，以明定慧能揀擇
X04n0223_p0217b12║之妙用故。三、佛果名水月者，為定體能淨、能清涼、
X04n0223_p0217b13║能現萬像如水故。四、明所從來，方者是東北方之
X04n0223_p0217b14║眾，東北者是艮位也，為山、為石、為門闕、為童蒙、為
X04n0223_p0217b15║初明、為高顯、為寂靜、為止，以明定體徧與諸位諸
X04n0223_p0217b16║行修進啟蒙，發明清涼惑熱，進修始終之本末故
X04n0223_p0217b17║為艮，為歲始年終之本末故為初明、為止。故菩薩
X04n0223_p0217b18║名精進慧，世界名金剛華，佛號為水月。此是善財
X04n0223_p0217b19║第五善知識解脫長者主禪門，於其身中現十佛
X04n0223_p0217b20║剎塵佛國土總在身中，十方各十佛剎微塵之數
X04n0223_p0217b21║佛國土總在身中，明禪體周徧故。第六、善慧菩薩，
X04n0223_p0217b22║四義如前：一、明菩薩名者，明此正心住修般若波
X04n0223_p0217b23║羅蜜智慧門故，菩薩名善慧。二妙香華世界者，以
X04n0223_p0217b24║明妙用智慧之香華開敷自他佛果，明智慧說教
X04n0223_p0217c01║見香華義故。三佛號解脫月者，明妙慧分明心境
X04n0223_p0217c02║解脫故。四明所從來方者，此是東南方之眾，東南
X04n0223_p0217c03║方是巽位，巽為風教、為言說，以像此位以智慧善
X04n0223_p0217c04║說妙法，教化眾生令解脫故，是故菩薩名善慧，世
X04n0223_p0217c05║界名妙香華，佛果號解脫月。此當善財第六海幢
X04n0223_p0217c06║比丘位，身心寂然離出入息，身出化身徧法界故，
X04n0223_p0217c07║明寂用自在得寂滅神通。第七菩薩名智慧，四義
X04n0223_p0217c08║如前。一明菩薩名智慧者，明此不退住是第七成
X04n0223_p0217c09║大慈悲門，以智慧成滿方能隨俗善入生死，以此
X04n0223_p0217c10║為名。二世界名悅意華者，以有智慧在於生死，隨
X04n0223_p0217c11║順六道同事利生，知根悅俗皆令得入法悅無憂，
X04n0223_p0217c12║故名悅意華。三佛號無上月者，明諸行之中慈悲
X04n0223_p0217c13║為首，為濟利眾生為最勝故，故號之名無上月。四
X04n0223_p0217c14║所從來方者，西南方也，是坤位，為信順、為母、為地、
X04n0223_p0217c15║為眾，明方便波羅蜜以大悲為母，入於一切眾生
X04n0223_p0217c16║生死之地，同一切眾生之行而教化之，令信順入
X04n0223_p0217c17║正法故，是故菩薩名智慧，世界名悅意華，佛號為
X04n0223_p0217c18║無上月。此當善財第七善知識休捨優婆夷，此云
X04n0223_p0217c19║滿願，以大慈悲行滿眾生願故，像此方西南為母，
X04n0223_p0217c20║義表悲位故。第八真實慧菩薩，四義如前。一明菩
X04n0223_p0217c21║薩名者，以此第八童真住中行願波羅蜜，以真實
X04n0223_p0217c22║智慧不謬誤眾生故。二明世界名者，世界名阿盧
X04n0223_p0217c23║那華，此云紅蓮華，此華赤白分明，是其紅色，為此
X04n0223_p0217c24║位是第八住智增位，明以大智隨願行悲，令智悲
X04n0223_p0218a01║圓滿，如紅蓮華赤白分明，白表智，赤表悲，故世界
X04n0223_p0218a02║名紅蓮華，表隨真智處生死而無染，如蓮華處水
X04n0223_p0218a03║赤白開敷而可觀故。三明佛號星宿月者，為此位
X04n0223_p0218a04║真智朗明，知根器而了差別，故佛號為星宿月，表
X04n0223_p0218a05║了眾生差別根性分明也。四所來方者，是西北方，
X04n0223_p0218a06║為乾、為父、為堅剛、為天、為團圓白淨，能現眾色咸
X04n0223_p0218a07║處其中，以是義故，菩薩名真實慧，世界名紅蓮華，
X04n0223_p0218a08║佛號星宿月，總明大智圓明，能現眾生根器差別，
X04n0223_p0218a09║如天現象品物分明，此當善財。第八善知識仙人
X04n0223_p0218a10║毗目瞿沙，此云出聲可畏，明真智圓明，出語眾邪
X04n0223_p0218a11║可畏，仙人者，為表此位智增無染故，又表得智同
X04n0223_p0218a12║邪化邪見故。第九無上慧菩薩，四義如前。一明菩
X04n0223_p0218a13║薩名者，以此位是力波羅蜜法王子，住善說法，故
X04n0223_p0218a14║名無上慧。二世界名者，所以世界名那羅陀華者，
X04n0223_p0218a15║那羅者，此云人也，陀云為持，為此華香潔殊妙，人
X04n0223_p0218a16║持帶佩，表此位菩薩以善說妙法殊妙，聞之者得
X04n0223_p0218a17║戒、定、慧、解脫知見五分法身之香，人皆持誦帶佩，
X04n0223_p0218a18║故世界名那羅陀華。三明何故佛號清淨月，此位
X04n0223_p0218a19║菩薩善說法故，為大法師，能淨自他煩惱，故佛號
X04n0223_p0218a20║清淨月。四從所來方者，是下方之眾。明下方是金
X04n0223_p0218a21║剛，是水，是風輪，能持世間故。表此位菩薩善說妙
X04n0223_p0218a22║法，能持世間，軌度法則，令人倣學。是故菩薩名無
X04n0223_p0218a23║上慧，世界名那羅陀華，佛號清淨月。此位同善財
X04n0223_p0218a24║見勝熱婆羅門，昇刀山，入火聚，隨諸人天所來見
X04n0223_p0218b01║者，皆得道而去。此明菩薩智滿同邪，攝諸異道，令
X04n0223_p0218b02║入正見故。第十，堅固慧。菩薩四義如前。一、明所以
X04n0223_p0218b03║菩薩名堅固慧者，以此位是灌頂住行智波羅蜜，
X04n0223_p0218b04║能堅固利益一切眾生，以為其名。二、世界名虗空
X04n0223_p0218b05║華者，以智慧日照明世間及出世間，總無依住，以
X04n0223_p0218b06║此為名。三、明所以佛號明了月者，以此位大智圓
X04n0223_p0218b07║明，普照世間，無不明了，以此為名。四、所來方者，是
X04n0223_p0218b08║上方之眾。上方者，為虗空，為日月星辰。表大智無
X04n0223_p0218b09║依，不依空有，明鑒萬象，如日月星辰。是故菩薩名
X04n0223_p0218b10║堅固慧，世界名虗空華，佛號明了月。此位是善財
X04n0223_p0218b11║童子見師子幢王女，名慈行童女。師子幢王女者，
X04n0223_p0218b12║明智悲圓滿。以此十住一終已，生在佛家，會融十
X04n0223_p0218b13║法，悲智一終圓滿也。以從初住創生佛家，修智行
X04n0223_p0218b14║悲，即王女慈行十地。修悲已滿，於十一地初，以悲
X04n0223_p0218b15║行智，即佛母摩耶幻生諸佛。佛是大智，母是大悲。
X04n0223_p0218b16║廣意至文方明。如下十段頌文，隨文可知。一、依如
X04n0223_p0218b17║前科文釋過。已上菩薩名、世界名、十箇佛果，總是
X04n0223_p0218b18║此十住之中隨位進修因果之號。約隨方而表法，
X04n0223_p0218b19║約入法而成名，如上所配之可知。
X04n0223_p0218b20║【經】佛放淨光明，普見世導師，須彌山王頂，
X04n0223_p0218b21║妙勝殿中住。一切釋天王，請佛入宮殿，
X04n0223_p0218b22║悉以十妙頌，稱讚諸如來。彼諸大會中，
X04n0223_p0218b23║所有菩薩眾，皆從十方至，化座而安坐。
X04n0223_p0218b24║彼會諸菩薩，皆同我等名，所從諸世界，
X04n0223_p0218c01║名字亦如是，本國諸世尊，名號悉亦同。
X04n0223_p0218c02║各於其佛所，淨修無上行。佛子汝應觀，
X04n0223_p0218c03║如來自在力，一切閻浮提，皆言佛在中，
X04n0223_p0218c04║我等今見佛，住於須彌頂，十方悉亦然，
X04n0223_p0218c05║如來自在力，一一世界中，發心求佛道。
X04n0223_p0218c06║依於如是願，修習菩提行。佛以種種身，
X04n0223_p0218c07║遊行徧世間，法界無所礙，無能測量者。
X04n0223_p0218c08║慧光恒普照，世闇悉除滅，一切無等倫。
X04n0223_p0218c09║云何可測知？
X04n0223_p0218c10║【論】二、從法慧菩薩承威說頌已下十行頌，是明法
X04n0223_p0218c11║慧菩薩歎佛放光集眾分。
X04n0223_p0218c12║【經】爾時，一切慧菩薩承佛威力，普觀十方而說頌言：
X04n0223_p0218c13║假使百千劫，常見於如來，不依真實義，
X04n0223_p0218c14║而觀救世者。是人取諸相，增長癡惑網，
X04n0223_p0218c15║繫縛生死獄，盲冥不見佛。觀察於諸法，
X04n0223_p0218c16║自性無所有，如其生滅相，但是假名說。
X04n0223_p0218c17║一切法無生，一切法無滅。若能如是解，
X04n0223_p0218c18║諸佛常現前。法性本空寂，無取亦無見，
X04n0223_p0218c19║性空即是佛，不可得思量。若知一切法，
X04n0223_p0218c20║體性皆如是，斯人則不為，煩惱所染著。
X04n0223_p0218c21║凡夫見諸法，但隨於相轉，不了法無相，
X04n0223_p0218c22║以是不見佛。牟尼離三世，諸相悉具足，
X04n0223_p0218c23║住於無所住，普徧而不動。我觀一切法，
X04n0223_p0218c24║皆悉得明了，今見於如來，決定無有疑。
X04n0223_p0219a01║法慧先已說，如來真實性，我從彼了知。
X04n0223_p0219a02║菩提難思議。
X04n0223_p0219a03║【論】三、爾時已下，明一切慧。承威說十行頌，明歎無
X04n0223_p0219a04║相法為真實。
X04n0223_p0219a05║【經】爾時，勝慧菩薩承佛威力，普觀十方而說頌言：
X04n0223_p0219a06║如來大智慧，希有無等倫，一切諸世間，
X04n0223_p0219a07║思惟莫能及。凡夫妄觀察，取相不如理。
X04n0223_p0219a08║佛離一切相，非彼所能見，迷惑無知者。
X04n0223_p0219a09║妄取五蘊相，不了彼真性，是人不見佛。
X04n0223_p0219a10║了知一切法，自性無所有，如是解法性。
X04n0223_p0219a11║則見盧舍那，因前五蘊故，後蘊相續起。
X04n0223_p0219a12║於此性了知，見佛難思議。譬如闇中寶，
X04n0223_p0219a13║無燈不可見，佛法無人說，雖慧莫能了。
X04n0223_p0219a14║亦如目有瞖，不見淨妙色。如是不淨心，
X04n0223_p0219a15║不見諸佛法。又如明淨日，瞽者莫能見，
X04n0223_p0219a16║無有智慧心，終不見諸佛。若能除眼翳，
X04n0223_p0219a17║捨離於色想，不見於諸法，則得見如來。
X04n0223_p0219a18║一切慧先說，諸佛菩提法，我從於彼聞。
X04n0223_p0219a19║得見盧舍那。
X04n0223_p0219a20║【論】四、爾時已下，明勝慧菩薩說十行頌，歎凡夫迷
X04n0223_p0219a21║五蘊之真性，由人說之方了。
X04n0223_p0219a22║【經】爾時，功德慧菩薩承佛威力，普觀十方而說頌言：
X04n0223_p0219a23║諸法無真實，妄取真實相，是故諸凡夫，
X04n0223_p0219a24║輪迴生死獄。言詞所說法，小智妄分別，
X04n0223_p0219b01║是故生障礙。不了於自心，不能了自心，
X04n0223_p0219b02║云何知正道？彼由顛倒慧，增長一切惡，
X04n0223_p0219b03║不見諸法空，恒受生死苦，斯人未能有。
X04n0223_p0219b04║清淨法眼故。我昔受眾苦，由我不見佛，
X04n0223_p0219b05║故當淨法眼，觀其所應見。若得見於佛，
X04n0223_p0219b06║其心無所取，此人則能見。如佛所知法，
X04n0223_p0219b07║若見佛真法，則名大智者，斯人有淨眼。
X04n0223_p0219b08║能觀察世間，無見即是見。能見一切法，
X04n0223_p0219b09║於法若有見，此則無所見。一切諸法性，
X04n0223_p0219b10║無生亦無滅。奇哉大導師，自覺能覺他，
X04n0223_p0219b11║勝慧先已說，如來所悟法，我等從彼聞。
X04n0223_p0219b12║能知佛真性。
X04n0223_p0219b13║【論】五、爾時，功德慧說十行頌，明妄取諸法真實之
X04n0223_p0219b14║相。
X04n0223_p0219b15║【經】爾時，精進慧菩薩承佛威力，觀察十方而說頌言：
X04n0223_p0219b16║若住於分別，則壞清淨眼，愚癡邪見增。
X04n0223_p0219b17║永不見諸佛。若能了邪法，如實不顛倒，
X04n0223_p0219b18║知妄本自真，見佛則清淨，有見則為垢。
X04n0223_p0219b19║此則未為見，遠離於諸見，如是乃見佛。
X04n0223_p0219b20║世間言語法，眾生妄分別，知世皆無生，
X04n0223_p0219b21║乃是見世間。若見見世間，見則世間相，
X04n0223_p0219b22║如實等無異，此名真見者。若見等無異，
X04n0223_p0219b23║於物不分別，是見離諸惑，無漏得自在。
X04n0223_p0219b24║諸佛所開示，一切分別法，是悉不可得。
X04n0223_p0219c01║彼性清淨故，法性本清淨，如空無有相。
X04n0223_p0219c02║一切無能說，智者如是觀，遠離於法想。
X04n0223_p0219c03║不樂一切法，此亦無所修，能見大牟尼。
X04n0223_p0219c04║如德慧所說，此名見佛者。所有一切行，
X04n0223_p0219c05║體性皆寂滅。
X04n0223_p0219c06║【論】六、爾時，精進慧說十行頌，歎諸法自體無見，妄
X04n0223_p0219c07║見迷真。
X04n0223_p0219c08║【經】爾時，善慧菩薩承佛威力，普觀十方而說頌言：
X04n0223_p0219c09║希有大勇健，無量諸如來，離垢心解脫，
X04n0223_p0219c10║自度能度彼。我見世間燈，如實不顛倒，
X04n0223_p0219c11║如於無量劫，積智者所見，一切凡夫行，
X04n0223_p0219c12║莫不速歸盡，其性如虗空，故說無有盡。
X04n0223_p0219c13║智者說無盡，此亦無所說，自性無盡故。
X04n0223_p0219c14║得有難思盡，所說無盡中，無眾生可得。
X04n0223_p0219c15║知眾生性爾，則見大名稱。無見說為見，
X04n0223_p0219c16║無生說眾生。若見若眾生，了知無體性，
X04n0223_p0219c17║能見及所見，見者悉除遣，不壞於真法。
X04n0223_p0219c18║此人了知佛。若人了知佛，及佛所說法，
X04n0223_p0219c19║則能照世間。如佛盧舍那，正覺善開示，
X04n0223_p0219c20║一法清淨道，精進慧大士，演說無量法，
X04n0223_p0219c21║若有若無有，彼想皆除滅，如是能見佛。
X04n0223_p0219c22║安住於實際。
X04n0223_p0219c23║【論】七、爾時，善慧菩薩說十行頌，歎無眾生可盡法，
X04n0223_p0219c24║非有無二見。
X04n0223_p0220a01║【經】爾時，智慧菩薩承佛威力，普觀十方而說頌言：
X04n0223_p0220a02║我聞最勝教，即生智慧光，普照十方界。
X04n0223_p0220a03║悉見一切佛，此中無少物，但有假名字。
X04n0223_p0220a04║若計有我人，則為入險道。諸取著凡夫，
X04n0223_p0220a05║計身為實有，如來非所取，彼終不得見。
X04n0223_p0220a06║此人無慧眼，不能得見佛。於無量劫中，
X04n0223_p0220a07║流轉生死海，有諍說生死，無諍即涅槃。
X04n0223_p0220a08║生死及涅槃，二俱不可得。若逐倒名字，
X04n0223_p0220a09║取著此二法，此人不如實，不知聖妙道。
X04n0223_p0220a10║若生如是想：此佛此最勝，顛倒非實義。
X04n0223_p0220a11║不能見正覺，能知此實體，寂滅真如相。
X04n0223_p0220a12║則見正覺尊。超出語言道，言語說諸法，
X04n0223_p0220a13║不能顯實相，平等乃能見。如法佛亦然，
X04n0223_p0220a14║正覺過去世，未來及現在，永斷分別根。
X04n0223_p0220a15║是故說名佛。
X04n0223_p0220a16║【論】八、爾時，智慧菩薩說十行頌，歎言說不能及真。
X04n0223_p0220a17║【經】爾時，真實慧菩薩承佛威力，普觀十方而說頌言：
X04n0223_p0220a18║寧受地獄苦，得聞諸佛名，不受無量樂。
X04n0223_p0220a19║而不聞佛名，所以於往昔，無數劫受苦。
X04n0223_p0220a20║流轉生死中，不聞佛名故，於法不顛倒。
X04n0223_p0220a21║如實而現證，離諸和合相，是名無上覺。
X04n0223_p0220a22║現在非和合，去來亦復然。一切法無相，
X04n0223_p0220a23║是則佛真體。若能如是觀，諸法甚深義，
X04n0223_p0220a24║則見一切佛，法身真實相。於實見真實，
X04n0223_p0220b01║非實見不實，如是究竟解，是故名為佛。
X04n0223_p0220b02║佛法不可覺，了此名覺法，諸佛如是修。
X04n0223_p0220b03║一法不可得，知以一故眾，知以眾故一。
X04n0223_p0220b04║諸法無所依，但從和合起，無能作所作。
X04n0223_p0220b05║唯從業想生。云何知如是？異此無有故。
X04n0223_p0220b06║一切法無住，定處不可得，諸佛住於此，
X04n0223_p0220b07║究竟不動搖。
X04n0223_p0220b08║【論】九、爾時，真實慧菩薩說十行頌，歎諸法無合散
X04n0223_p0220b09║性。
X04n0223_p0220b10║【經】爾時，無上慧菩薩承佛威力，普觀十方而說頌言：
X04n0223_p0220b11║無上摩訶薩，遠離眾生想，無有能過者。
X04n0223_p0220b12║故號為無上。諸佛所得處，無作無分別，
X04n0223_p0220b13║麤者無所有，微細亦復然。諸佛所行境，
X04n0223_p0220b14║於中無有數，正覺遠離數，此是佛真法。
X04n0223_p0220b15║如來光普照，滅除眾闇冥，是光非有照。
X04n0223_p0220b16║亦復非無照。於法無所著，無念亦無染，
X04n0223_p0220b17║無住無處所，不壞於法性，此中無有二。
X04n0223_p0220b18║亦復無有一，大智善見者，如理巧安住。
X04n0223_p0220b19║無中無有二，無二亦復無，三界一切空，
X04n0223_p0220b20║是則諸佛見，凡夫無覺解，佛令住正法。
X04n0223_p0220b21║諸法無所住，悟此見自身，非身而說身。
X04n0223_p0220b22║非起而現起，無身亦無見，是佛無上身。
X04n0223_p0220b23║如是實慧說，諸佛妙法性。若聞此法者，
X04n0223_p0220b24║當得清淨眼。
X04n0223_p0220c01║【論】十、爾時，無上慧說十行頌，歎佛所得法，體無分
X04n0223_p0220c02║別，不屬名數。
X04n0223_p0220c03║【經】爾時，堅固慧菩薩承佛威力，普觀十方而說頌言：
X04n0223_p0220c04║偉哉大光明，勇健無上士，為利羣迷故，
X04n0223_p0220c05║而興於世間。佛以大悲心，普觀諸眾生，
X04n0223_p0220c06║見在三有中，轉迴受眾苦，唯除正等覺。
X04n0223_p0220c07║具德尊導師，一切諸天人，無能救護者。
X04n0223_p0220c08║若佛菩薩等，不出於世間，無有一眾生，
X04n0223_p0220c09║而能得安樂。如來等正覺，及諸賢聖眾，
X04n0223_p0220c10║出現於世間，能與眾生樂。若見如來者，
X04n0223_p0220c11║為得大善利，聞佛名生信，則是世間塔。
X04n0223_p0220c12║我等見世尊，為得大利益，聞如是妙法，
X04n0223_p0220c13║悉當成佛道。諸菩薩過去，以佛威神力，
X04n0223_p0220c14║得清淨慧眼，了諸佛境界。今見盧舍那，
X04n0223_p0220c15║重增清淨信。佛智無邊際，演說不可盡，
X04n0223_p0220c16║勝慧等菩薩，及我堅固慧，無數億劫中，
X04n0223_p0220c17║說亦不能盡。
X04n0223_p0220c18║【論】十一、爾時，堅固慧說十行頌，歎佛大悲出興利
X04n0223_p0220c19║益。已上十菩薩各說十行頌，和會入位法，令身心
X04n0223_p0220c20║諸計皆無所依，離於偏執，住佛所住。
X04n0223_p0220c21║十住品第十五
X04n0223_p0220c22║【論】將釋此品，約作五門分別：一、釋品名目，二、釋品
X04n0223_p0220c23║來意，三、明品之宗趣，四、都會斷惑次第，五、隨文釋
X04n0223_p0220c24║義。一、釋品名目，此品說十種住門，名為十住品。二、
X04n0223_p0221a01║明品來意者，為前品是偈讚勸修之門，此品明正
X04n0223_p0221a02║舉修行十住之行，是故此品須來。十住者，生諸佛
X04n0223_p0221a03║大智慧中，住入此位，永不退還，故名之為住。三、明
X04n0223_p0221a04║品宗趣者，明此品說十種住，二十種進修因果為
X04n0223_p0221a05║正宗。又住佛所住以為正宗，明此十住位中各有
X04n0223_p0221a06║兩種因果。各各當位之中，初舉十法是忻趣增上
X04n0223_p0221a07║之緣，後舉十法是當位之內修學之果，如文具明。
X04n0223_p0221a08║四、會當十住位中斷惑次第者，如初發心住、治地
X04n0223_p0221a09║住、修行住，此三種住中，明總修出世間心，破諸世
X04n0223_p0221a10║間煩惱纏縛。其世間煩惱，如善財所說頌：根本煩
X04n0223_p0221a11║惱有十，隨煩惱總有六。其十種根本煩惱者：一、欲，
X04n0223_p0221a12║二、色，三、無色，此是三界根本所縛處；四、憍慢，五、諸
X04n0223_p0221a13║趣，六、愛，七、愚癡，八、貪，九、恚，十、心魔王，是為十。又隨
X04n0223_p0221a14║煩惱總有六者：一、諂，二、誑，三、疑惑，四、慳，五、嫉，六、嬌
X04n0223_p0221a15║盈。善財頌曰：三有為城郭，憍慢為垣墻，諸趣為門
X04n0223_p0221a16║戶，愛水為池壍，愚癡為闇覆，貪恚火熾然，魔王作
X04n0223_p0221a17║君主，童蒙依止住。貪愛為徽纆，諂誑為轡勒，疑惑
X04n0223_p0221a18║蔽其眼，趣入諸邪見，慳嫉憍盈故，入於三惡道。此
X04n0223_p0221a19║約內心所起，不約身見、邊見、見取、戒取。邪見內心
X04n0223_p0221a20║成智，諸見自是解脫，以此一乘教體，但約悟無明
X04n0223_p0221a21║而成大智，用諸見而作自在，以此不論五見。如十
X04n0223_p0221a22║信位，文殊師利問法首：菩薩有十一種煩惱。云何
X04n0223_p0221a23║為十一？一、貪，二、瞋，三、愚癡，四、慢，五、覆，六、忿，七、恨，八、
X04n0223_p0221a24║嫉，九、慳，十、誑，十一、諂。如般若經中五蘊、十二緣等。
X04n0223_p0221b01║如上煩惱，以十住中初發心住、治地住、修行住，此
X04n0223_p0221b02║三住一時頓成根本智慧。即如善財於妙峯山上
X04n0223_p0221b03║見德雲比丘，得諸佛智慧光明門，即除已上世間
X04n0223_p0221b04║諸煩惱障，以成佛智慧光明故。如善財妙峯山上，
X04n0223_p0221b05║信眼明淨，智光照耀，普觀境界，離一切障，此是初
X04n0223_p0221b06║發心住。第二海門國見海雲比丘，除心境迷真，作
X04n0223_p0221b07║十二緣生觀，令無障故，即見海中有佛出現，說普
X04n0223_p0221b08║眼經，明見自他十二緣生，成大智海，是佛義故，心
X04n0223_p0221b09║境總是經故，明前得佛智慧，觀十二緣生，成大智
X04n0223_p0221b10║海，心境普周，自在徧故，此是治地住，以十二緣生
X04n0223_p0221b11║治，令成如來智地故。第三海岸國見善住比丘，除
X04n0223_p0221b12║心境不明淨障，得菩薩無礙解脫門，能見一切眾
X04n0223_p0221b13║生根器業行，死此生彼，悉皆明見，此是修行住。於
X04n0223_p0221b14║此三種住中，明得出纏心自在故。總以十信心，自
X04n0223_p0221b15║信一切三界分別無明，是根本不動智。佛於初發
X04n0223_p0221b16║心住中，以自在決定解力，信眼清淨，智光照耀，普
X04n0223_p0221b17║觀境界，離一切障，契會悟入十住初心，以隨位進
X04n0223_p0221b18║修中，安立五十箇佛果次第法門方便，皆不動智
X04n0223_p0221b19║以為根本。已上初發心住、治地住、修行住，明得十
X04n0223_p0221b20║住中出纏心勝七故。善財！初、二、三善知識皆是比
X04n0223_p0221b21║丘，明離纏解脫，表此三住位中行相故。第四、生貴
X04n0223_p0221b22║住，明對治世間法則及生死煩闠不自在障，令自
X04n0223_p0221b23║在故。即如善財於市肆之上見彌伽長者說輪字
X04n0223_p0221b24║經，即表生死市鄽閙處常寂，於一一字猶如車輪，
X04n0223_p0221c01║一多圓滿，互體相成。又如帝釋寶網互為緣起，映
X04n0223_p0221c02║徹重重，一字之中有無盡字句，為世間名句文身，
X04n0223_p0221c03║引諸未學以成教軌，即俗士彌伽以成其行。為令
X04n0223_p0221c04║得出世心後，須明世間靜亂緣起生死之性，萬法
X04n0223_p0221c05║無生無滅，及世間名字義理，一切眾生語言互相
X04n0223_p0221c06║成就，如古者伏羲之類是也。第五、具足方便住，對
X04n0223_p0221c07║治真俗身邊二見，令大智境界得自在，破不自在
X04n0223_p0221c08║障故。如善財見解脫長者即入三昧，名普攝一切
X04n0223_p0221c09║佛剎無邊陀羅尼，十方各現十佛剎微塵數佛國
X04n0223_p0221c10║土海，清淨莊嚴，總在身中，即明一切眾生身總含
X04n0223_p0221c11║無邊佛剎，體相無礙，為明真俗色相皆如光影，互
X04n0223_p0221c12║相容故，無中邊故，欲令六十二見無邊諸見性解
X04n0223_p0221c13║脫故。第六、正心住，對治智慧寂用不自在障。即如
X04n0223_p0221c14║善財見海幢比丘於經行地側結跏趺坐，離出入
X04n0223_p0221c15║息，無別思覺，於其身上各隨身分皆出化身，如雲
X04n0223_p0221c16║廣覆，周徧十方，隨應所見，此明寂用無礙故。此已
X04n0223_p0221c17║上總明世間、出世間和會皆解脫故。如是已後，四
X04n0223_p0221c18║波羅蜜入俗行悲，令自在故。第七、不退住，對治大
X04n0223_p0221c19║慈、大悲同行攝生不圓滿自在障，令圓滿故。即如
X04n0223_p0221c20║善財於普莊嚴園見休捨優婆夷，謂善財言：我有
X04n0223_p0221c21║八萬四千那由他同行眷屬，常居此園。明大悲位
X04n0223_p0221c22║中行方便波羅蜜，同於八萬四千不可說一切眾
X04n0223_p0221c23║生煩惱，總共同事教化利益。經云：其餘眾生住此
X04n0223_p0221c24║園者，亦皆普得不退轉位。明能行悲、智行者，悉同
X04n0223_p0222a01║此也。第八、童真住，對治處纏同事世間餘習智不
X04n0223_p0222a02║清淨障，令清淨故。即如善財見毗目瞿沙仙人，表
X04n0223_p0222a03║大智清潔，無所染故。休捨優婆夷與仙人住處同
X04n0223_p0222a04║名俱是海潮處者，明此悲、智一體，無染而不汙。若
X04n0223_p0222a05║隨悲修智，猶有習氣、染境之心，即此第七、第八兩
X04n0223_p0222a06║位和會一終是也。若也隨智行慈，無有染習，即師
X04n0223_p0222a07║子幢王女、慈行童女是。可以思之，得見其意。第九、
X04n0223_p0222a08║法王子住，對治說法不自在障，令自在故。即如善
X04n0223_p0222a09║財見勝熱婆羅門，以登刀山，入於火聚，行苦行時，
X04n0223_p0222a10║隨天、龍、神、人及非人來者，無不獲益而已。十、灌頂
X04n0223_p0222a11║住，對治悲、智不自在清淨障，令得清淨。即如善財
X04n0223_p0222a12║見師子幢王女、慈行童女。王者，智自在故；女者，表
X04n0223_p0222a13║隨悲同事，無染習故。明智滿從悲，處世間故，即同
X04n0223_p0222a14║事而無習氣故。已上十種對治，皆一念心上初發
X04n0223_p0222a15║心時，一行之中，一時之內，無前後際。對治此十種
X04n0223_p0222a16║障法，成一法、一心、一智慧。一行之中，十十無盡法
X04n0223_p0222a17║門，皆以自心不動智佛為體。以法事之中，合具此
X04n0223_p0222a18║十種無盡法門，同別一多自在故。以此十種，對治
X04n0223_p0222a19║一時，令慣習自在故。不同三乘權教，約劣解眾生，
X04n0223_p0222a20║存世間三世之性，說佛果在三僧祇之外。以自心
X04n0223_p0222a21║根本無明分別之種，便成不動智佛。以法界體用，
X04n0223_p0222a22║以為信進悟入之門。從信及入位進修，乃至經十
X04n0223_p0222a23║住、十行、十迴向、十地、十一地，總不離本不動智佛。
X04n0223_p0222a24║不離一時、一念、一法、一行上，而有無邊無量不可
X04n0223_p0222b01║說不可說法界虗空界微塵數法門。何以故？為從
X04n0223_p0222b02║法界及根本不動智上，為信進悟入故，法合如然
X04n0223_p0222b03║故。如龍女剎那成佛，善財一生以取佛果。法界無
X04n0223_p0222b04║性無生為一生，非延促生故。為法界體，無情量延
X04n0223_p0222b05║促長短去來今故。諸有信者，應如是知。如今成佛，
X04n0223_p0222b06║與過去未來一切諸佛，一時成佛，以法界智體，無
X04n0223_p0222b07║別時故。如一滴之水，入大海中，便同大海，無新舊
X04n0223_p0222b08║水故。故去情方見，非識心知。如三乘中，十住菩薩，
X04n0223_p0222b09║猶受三界分段。生死分，學生空觀，對治闡提不信
X04n0223_p0222b10║障。十行菩薩分，作法空觀，修自利利他行，對治聲
X04n0223_p0222b11║聞自利障。十迴向菩薩，作法空觀成，起大悲願力，
X04n0223_p0222b12║垂形六道，教化眾生，對治獨覺自度障。此明三乘
X04n0223_p0222b13║中，三十心菩薩，對治地前三種障。但除正使，未除
X04n0223_p0222b14║習氣，十地菩薩，斷其餘習。如初地菩薩見自身真
X04n0223_p0222b15║如佛性故，名見道位；從二地至七地是修道位，猶
X04n0223_p0222b16║有功用而修其行；從八地至十地名究竟位，不假
X04n0223_p0222b17║功用任運至佛果故。又如三乘中十二住地：一、種
X04n0223_p0222b18║性住，十解門是；二、解行住，十迴向是也；三、歡喜住，
X04n0223_p0222b19║初地是；四、增上戒住，二地是；五、增上慧住，三地是；
X04n0223_p0222b20║六、道品相應增上慧住，四地是；七、諦相應增上慧
X04n0223_p0222b21║住，五地是；八、緣起相應增上慧住，六地是；九、有行
X04n0223_p0222b22║有開發無相住，七地是；十、無行無開發無相住，八
X04n0223_p0222b23║地是；十一、無礙住，九地是；十二、最上菩提住，十地
X04n0223_p0222b24║是。又如三乘中地前三賢菩薩得伏忍，十地與佛
X04n0223_p0222c01║地得寂滅忍。又望勝鬘經，羅漢、辟支佛、淨土菩薩
X04n0223_p0222c02║總是伏忍，以空觀伏現行十使不起，為不識無明
X04n0223_p0222c03║住地煩惱故。猶不識云何名斷煩惱，但伏現行不
X04n0223_p0222c04║起，得三種意生身，受三界外變易生死。如是菩薩
X04n0223_p0222c05║為行六波羅蜜得六神通，福德神通竝勝人天，唯
X04n0223_p0222c06║非修佛果法界門，故是門外三車艸庵，仍聲聞、辟
X04n0223_p0222c07║支佛、三乘菩薩不同其德。出三界行六神通名則
X04n0223_p0222c08║相似，行六波羅蜜功德果報不同故。如是三乘六
X04n0223_p0222c09║通菩薩等，於大方廣佛華嚴經不聞不信。如此經
X04n0223_p0222c10║云：設有菩薩經無量那由他劫修六波羅蜜得六
X04n0223_p0222c11║神通，猶不聞此華嚴經典，猶名假名菩薩、不真菩
X04n0223_p0222c12║薩，設復聞時不信不入。如法華亦然。如三乘中三
X04n0223_p0222c13║種意生身者，初、一、二、三地，名三摩䟦提樂法意生
X04n0223_p0222c14║身；二、四、五、六地，名覺法自性意生身；三、七、八、九、十
X04n0223_p0222c15║地，名種類俱生無行作意生身。欲廣引云云。自有
X04n0223_p0222c16║三乘教，自明約會對治。如是如此一乘教，都無如
X04n0223_p0222c17║上三乘之趣，以為根本無明住地煩惱，便為一切
X04n0223_p0222c18║諸佛不動智，一切眾生皆自有之。只為智體無性
X04n0223_p0222c19║無依，不能自了，會緣方了。云何為會緣？會緣有三
X04n0223_p0222c20║種：一、會苦緣，遇苦方能發心；二、會樂緣，久處人天，
X04n0223_p0222c21║內心明慧，達世樂果，生死無常，方始求真；三、見佛
X04n0223_p0222c22║及一乘菩薩，而能發心求佛種智；以會三緣，近正
X04n0223_p0222c23║善知友，而能自覺無明本是佛智。三乘同然，為意
X04n0223_p0222c24║樂淺深各別，以因本智上而生信心，約本智而為
X04n0223_p0223a01║悟入。以不離本智故，於初發心住，即五位齊周。雖
X04n0223_p0223a02║列十住、十行、十迴向、十地、十一地行法位門，進修
X04n0223_p0223a03║軌度，如王寶印，一印無差。以一心大智之印，印無
X04n0223_p0223a04║始三世，總在一時，無邊諸法，智印咸徧。以智等諸
X04n0223_p0223a05║佛故，以智等眾生心故，以智等諸法故，以智無中
X04n0223_p0223a06║邊、表裏、三世、長短、近遠故，為智過虗空量故。如世
X04n0223_p0223a07║虗空，無所了知；如無分別智，虗空一念，而能分別
X04n0223_p0223a08║過虗空等法門。是故經言：一切虗空猶可量，諸佛
X04n0223_p0223a09║說法不可量。以是義故，以自心根本無明體用，而
X04n0223_p0223a10║見不動智與一切諸佛，及以一切眾生，同一體性，
X04n0223_p0223a11║同一境界，同一智海。以是發心之初，住佛種智家
X04n0223_p0223a12║故，纔發心時，即於十方現身成佛，如初發心功德
X04n0223_p0223a13║品自明。以是義故，於此十住位中入初發心。住者，
X04n0223_p0223a14║住一切諸佛智慧大悲海境界中。住即五位通修，
X04n0223_p0223a15║以初住及十地不離一佛智慧境界故。但明生熟、
X04n0223_p0223a16║慣習、勝劣，安立住地之名，為智體之中，非三世情
X04n0223_p0223a17║攝故。一如龍女，一剎那之際已具三生，普賢行滿，
X04n0223_p0223a18║佛果亦就。如文殊師利菩薩頌云：一念普觀無量
X04n0223_p0223a19║劫，無去無來亦無住，如是了知三世事，超諸方便
X04n0223_p0223a20║成十力。明知三乘、三祇出世成佛，是權方便教。此
X04n0223_p0223a21║教約實法，不說以願力成佛等事。設以願力成行，
X04n0223_p0223a22║還以約實成佛，不說以願力暫成故。是故當知，從
X04n0223_p0223a23║十住中，初入位菩薩即五位通修，為十住行相，通
X04n0223_p0223a24║有十行、十迴向、十地等法門故。如十住中，七、八兩
X04n0223_p0223b01║住還修悲、智，九住中是法師位，十住中悲、智圓滿，
X04n0223_p0223b02║如是五位行相相似故。如善財十住中善知識，一
X04n0223_p0223b03║一智慧境界皆悉無極。但為約法身，大智、大悲之
X04n0223_p0223b04║上，法具無盡，須當安立五位行門，總是一心、一智、
X04n0223_p0223b05║一時智等，徧滿所行之道。是故起信進修行者，於
X04n0223_p0223b06║大智境界莫作三世近遠延促之見，違智境界故，
X04n0223_p0223b07║失本大智之境，逐情識故，隨相轉故。此會第四斷
X04n0223_p0223b08║惑次第竟。如此五位斷惑次第，如空無時，如圓鏡
X04n0223_p0223b09║頓照，如摩尼寶能同眾色，如一滴之水入大海中
X04n0223_p0223b10║等同無二。以大智慧之圓鏡，普印諸作，莫不皆成，
X04n0223_p0223b11║無作用之大用故，無三世之一時故。
X04n0223_p0223b12║
X04n0223_p0223b13║大方廣佛新華嚴經合論卷第三十二
X04n0223_p0223b14║
X04n0223_p0223b15║音切
X04n0223_p0223b16║翳（於計切。）瞽（古音。）麤（倉胡切。）偉（于鬼切。）壍（七念切。）徽（許歸切。）纏（莫北
X04n0223_p0223b17║切。）轡（兵媚切。）闠（胡對切。）𨞬（直連切。）閙（奴教切。）闕（去月切。）