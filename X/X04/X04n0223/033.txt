X04n0223_p0223b18║
X04n0223_p0223b19║
X04n0223_p0223b20║
X04n0223_p0223b21║大方廣佛新華嚴經合論卷第三十三
X04n0223_p0223b22║唐于闐國三藏沙門實叉難陀譯經
X04n0223_p0223b23║唐太原方山長者李通玄造論
X04n0223_p0223b24║唐福州開元寺沙門志寧釐經合論
X04n0223_p0223c01║十住品第十五之餘
X04n0223_p0223c02║【論】第五、隨文釋義者，長科為六段。
X04n0223_p0223c03║【經】爾時，法慧菩薩承佛威力，入菩薩無量方便三昧。
X04n0223_p0223c04║以三昧力，十方各千佛剎微塵數世界之外，有千佛
X04n0223_p0223c05║剎微塵數諸佛，皆同一號，名曰：法慧，普現其前，告法
X04n0223_p0223c06║慧菩薩言：善哉！善哉！善男子！汝能入是菩薩無量方
X04n0223_p0223c07║便三昧。善男子！十方各千佛剎微塵數諸佛，悉以神
X04n0223_p0223c08║力共加於汝。又是毗盧遮那如來往昔願力、威神之
X04n0223_p0223c09║力，及汝所修善根力故，入此三昧，令汝說法。為增長
X04n0223_p0223c10║佛智故，深入法界故，善了眾生界故，所入無礙故，所
X04n0223_p0223c11║行無障故，得無等方便故，入一切智性故，覺一切法
X04n0223_p0223c12║故，知一切根故，能持說一切法故，所謂：發起諸菩薩
X04n0223_p0223c13║十種住。善男子！汝當承佛威神之力而演此法。是時，
X04n0223_p0223c14║諸佛即與法慧菩薩無礙智、無著智、無斷智、無癡智、
X04n0223_p0223c15║無異智、無失智、無量智、無勝智、無懈智、無奪智。何以
X04n0223_p0223c16║故？此三昧力，法如是故。是時，諸佛各伸右手，摩法慧
X04n0223_p0223c17║菩薩頂。法慧菩薩即從定起，告諸菩薩言：佛子！菩薩
X04n0223_p0223c18║住處廣大，與法界虗空等。佛子！菩薩住三世諸佛家，
X04n0223_p0223c19║彼菩薩住，我今當說。
X04n0223_p0223c20║【論】第一、從爾時，法慧菩薩已下，至菩薩住，我今當
X04n0223_p0223c21║說此一段，有十九行半經，明法慧菩薩入定，諸佛
X04n0223_p0223c22║加持分。於中大意有十：一、釋菩薩名；二、明入三昧
X04n0223_p0223c23║之意；三、明三昧之力；四、明十方佛來現其前，與法
X04n0223_p0223c24║慧同號；五、明十方佛與力共根；六、明毗盧遮那如
X04n0223_p0224a01║來往昔願力使然；七、明法慧菩薩自善根力能入
X04n0223_p0224a02║三昧；八、明入定因緣；九、明十方諸佛與十智；十、明
X04n0223_p0224a03║法慧出定，演說十種住門。一、釋菩薩名者，如十信
X04n0223_p0224a04║位中，菩薩下名悉同，名之為首，為明信心以信為
X04n0223_p0224a05║首。此十住位中，已生諸佛智慧家，故下名悉同，名
X04n0223_p0224a06║之為慧，為明入聖法流中，得佛智慧，同佛知見，善
X04n0223_p0224a07║簡正邪，契會正法，名之法慧。若也自己不能同諸
X04n0223_p0224a08║佛智慧知見者，自邪未明，焉能簡邪見也？是故此
X04n0223_p0224a09║位能同一切諸佛知見，故得一切同名法慧佛，而
X04n0223_p0224a10║現其前，以為印信，定其詮表也，以與十方諸佛智
X04n0223_p0224a11║慧同故。二、明入三昧之意者，如十信位中，且以生
X04n0223_p0224a12║滅心信自心所有，無始無明能分別心，便即信為
X04n0223_p0224a13║自心根本不動智佛，未有方便三昧合其體用故。
X04n0223_p0224a14║是故十信位中，十箇世界皆名為色，為十信未入
X04n0223_p0224a15║法性之流，以生滅心而信解故，故十箇世界名之
X04n0223_p0224a16║為色。如此十住位中，以方便三昧無沉掉心，能現
X04n0223_p0224a17║自體無生滅智慧故。是故一切修道者，初以聞解
X04n0223_p0224a18║信入，次以無思契同依本，無作用之本智慧故，故
X04n0223_p0224a19║須入三昧。以淨攀緣染習力故，無作真智方明現
X04n0223_p0224a20║故。以是義故，須入三昧。三者云正，昧者云定，總言
X04n0223_p0224a21║正定。正定者，無沉掉也，無思所緣境也，亦無攝持
X04n0223_p0224a22║伏滅心也。無忻無厭，任性無思，任理不作，智自明
X04n0223_p0224a23║矣。是名方便，是名無量。以淨無量妄想故，不可以
X04n0223_p0224a24║情量思度所知故，故名無量方便三昧。三者正也。
X04n0223_p0224b01║昧之云定，明情識昧，正智自明。如色界無色界三
X04n0223_p0224b02║昧，皆以息想慮而得之。聲聞緣覺三昧，修厭患觀
X04n0223_p0224b03║而對治，樂觀空而滅悲智，以寂滅為樂。權教菩薩
X04n0223_p0224b04║樂觀空而行六度，離苦本而生淨國。設有住此界
X04n0223_p0224b05║者，言留惑而化眾生，皆非法爾合，然無出沒故。以
X04n0223_p0224b06║此義故，此方便三昧者，為一切眾生迷法界體用
X04n0223_p0224b07║五欲情生，以不造作心現本智故，便將根本定體
X04n0223_p0224b08║淨所妄情，名為方便。非是別於真外別有假安立
X04n0223_p0224b09║之定，名為方便。譬如以水清寶能清濁水，為珠淨
X04n0223_p0224b10║緣現本淨水，非是珠能作得淨水。方便三昧亦復
X04n0223_p0224b11║如是，為以萬法無作本自淨緣，現得本自無作智
X04n0223_p0224b12║慧力故，故名方便。但天人外道三乘所有因果皆
X04n0223_p0224b13║有所作，以此所生皆有處所，皆有果報廣狹淨穢
X04n0223_p0224b14║差別等事。於此佛華嚴一乘法門，以無住無作任
X04n0223_p0224b15║性法門，所有其生任無依智無依止心，智幻生身
X04n0223_p0224b16║稱真法界，於一切眾生前對現色身。然其體相無
X04n0223_p0224b17║來去，然亦不作神通變化之事。雖然普現三世一
X04n0223_p0224b18║切業果在剎那之中，然亦不住三世遠近及剎那
X04n0223_p0224b19║之見。於此經所作三昧智慧一切願行，總是任理
X04n0223_p0224b20║智之運為，非有作有修忻厭之法也。三明三昧之
X04n0223_p0224b21║力者，其力有五：一定體淨欲徧周力，二定能顯智
X04n0223_p0224b22║慧同佛力，三定能同佛身相名號現前力，四定能
X04n0223_p0224b23║契佛所知見得諸佛共所加持力，五定能生在如
X04n0223_p0224b24║來家為真佛子住佛智慧力。一定體而能淨欲徧
X04n0223_p0224c01║周力者，為以此無作定體而能淨諸欲妄心身，同
X04n0223_p0224c02║於虗空無表裏，徧周虗空法界故。二定能顯智慧
X04n0223_p0224c03║同佛力者，為無作用定能現無作用自然慧故，為
X04n0223_p0224c04║一切眾生皆具足如來自然智慧，為迷境情起緣
X04n0223_p0224c05║五欲心障故，以修無作定為方便，佛智自然智便
X04n0223_p0224c06║現故。三定能同佛身相名號現前力者，為以無作
X04n0223_p0224c07║定顯得自法身，智身無作，白淨無垢，與一切諸佛
X04n0223_p0224c08║法身智慧合故，是故十方各千佛剎微塵數諸佛
X04n0223_p0224c09║同名法慧而現其前，以智慧契會，同佛知見故，是
X04n0223_p0224c10║故皆佛號與自己同名，名為法慧。云十方各千佛
X04n0223_p0224c11║剎微塵為數量者，為明隨位進修智慧徧周昇降
X04n0223_p0224c12║之數，十行之中云萬佛剎微塵，十迴向位中云百
X04n0223_p0224c13║萬佛剎微塵，以彰智慧昇進，為對迷時即不可說
X04n0223_p0224c14║剎塵煩惱，為對悟時即不可說剎塵佛國及佛智
X04n0223_p0224c15║慧也。四、定能契佛所知見得諸佛加持力者，諸佛
X04n0223_p0224c16║加持有七：一、同名號加持，令不疑故；二、言讚加持，
X04n0223_p0224c17║令入位者心安隱故；三、毗盧遮那師弟加持，彰本
X04n0223_p0224c18║願故；四、神力加持，與本師會同本神力智慧故；五、
X04n0223_p0224c19║自善根力加持，以自修方便定顯本智慧故；六、得
X04n0223_p0224c20║十方同號佛皆與十種智力加持，以說法同諸如
X04n0223_p0224c21║來辯無礙故；七、得十方同號諸佛手摩其頂加持，
X04n0223_p0224c22║明至佛知見之頂許可不謬故。有是七種加持也。
X04n0223_p0224c23║五、定能生在如來家為真佛子住佛智慧力者，為
X04n0223_p0224c24║以無作定體顯本智慧，同諸如來解脫智慧故。
X04n0223_p0225a01║【經】諸佛子！菩薩住有十種，過去、未來、現在諸佛，已說、
X04n0223_p0225a02║當說、今說。何者為十？所謂：初發心住、治地住、修行住、
X04n0223_p0225a03║生貴住、具足方便住、正心住、不退住、童真住、法王子
X04n0223_p0225a04║住、灌頂住。是名菩薩十住，去、來、現在諸佛所說。
X04n0223_p0225a05║【論】第二、從出定後，明正說十種住名目分，如文可
X04n0223_p0225a06║見。
X04n0223_p0225a07║【經】佛子！云何為菩薩發心住？此菩薩見佛世尊形貌
X04n0223_p0225a08║端嚴，色相圓滿，人所樂見，難可值遇，有大威力；或見
X04n0223_p0225a09║神足；或聞記別；或聽教誡；或見眾生受諸劇苦；或聞
X04n0223_p0225a10║如來廣大佛法，發菩提心，求一切智。
X04n0223_p0225a11║【論】第三、有十法，明正說發心之因分，即是見佛身
X04n0223_p0225a12║色端嚴，或聞教誡等是。
X04n0223_p0225a13║【經】此菩薩緣十種難得法而發於心。何者為十？所謂：
X04n0223_p0225a14║是處非處智、善惡業報智、諸根勝劣智、種種解差別
X04n0223_p0225a15║智、種種界差別智、一切至處道智、諸禪解脫三昧智、
X04n0223_p0225a16║宿命無礙智、天眼無礙智、三世漏普盡智。是為十。佛
X04n0223_p0225a17║子！此菩薩應勸學十法。何者為十？所謂：勤供養佛，樂
X04n0223_p0225a18║住生死，主導世間令除惡業，以勝妙法常行教誨，歎
X04n0223_p0225a19║無上法，學佛功德，生諸佛前恒蒙攝受，方便演說寂
X04n0223_p0225a20║靜三昧，讚歎遠離生死輪迴，為苦眾生作歸依處。何
X04n0223_p0225a21║以故？欲令菩薩於佛法中心轉增廣；有所聞法，即自
X04n0223_p0225a22║開解，不由他教故。佛子！云何為菩薩治地住？此菩薩
X04n0223_p0225a23║於諸眾生發十種心。何者為十？所謂：利益心、大悲心、
X04n0223_p0225a24║安樂心、安住心、憐愍心、攝受心、守護心、同己心、師心、
X04n0223_p0225b01║導師心。是為十。佛子！此菩薩應勸學十法。何者為十？
X04n0223_p0225b02║所謂：誦習多聞，虗閑寂靜，近善知識，發言和悅，語必
X04n0223_p0225b03║知時，心無怯怖，了達於義，如法修行，遠離愚迷，安住
X04n0223_p0225b04║不動。何以故？欲令菩薩於諸眾生增長大悲；有所聞
X04n0223_p0225b05║法，即自開解，不由他教故。佛子！云何為菩薩修行住？
X04n0223_p0225b06║此菩薩以十種行觀一切法。何等為十？所謂：觀一切
X04n0223_p0225b07║法無常、一切法苦、一切法空、一切法無我、一切法無
X04n0223_p0225b08║作、一切法無味、一切法不如名、一切法無處所、一切
X04n0223_p0225b09║法離分別、一切法無堅實。是為十。佛子！此菩薩應勸
X04n0223_p0225b10║學十法。何者為十？所謂：觀察眾生界、法界、世界，觀察
X04n0223_p0225b11║地界、水界、火界、風界，觀察欲界、色界、無色界。何以故？
X04n0223_p0225b12║欲令菩薩智慧明了；有所聞法，即自開解，不由他教
X04n0223_p0225b13║故。佛子！云何為菩薩生貴住？此菩薩從聖教中生，成
X04n0223_p0225b14║就十法。何者為十？所謂：永不退轉於諸佛所，深生淨
X04n0223_p0225b15║信，善觀察法，了知眾生國土、世界、業行、果報、生死、涅
X04n0223_p0225b16║槃。是為十。佛子！此菩薩應勸學十法。何者為十？所謂：
X04n0223_p0225b17║了知過去、未來、現在一切佛法，修習過去、未來、現在
X04n0223_p0225b18║一切佛法，圓滿過去、未來、現在一切佛法，了知一切
X04n0223_p0225b19║諸佛平等。何以故？欲令增進，於三世中心得平等；有
X04n0223_p0225b20║所聞法，即自開解，不由他教故。佛子！云何為菩薩具
X04n0223_p0225b21║足方便住？此菩薩所修善根，皆為救護一切眾生，饒
X04n0223_p0225b22║益一切眾生，安樂一切眾生，哀愍一切眾生，度脫一
X04n0223_p0225b23║切眾生，令一切眾生離諸災難，令一切眾生出生死
X04n0223_p0225b24║苦，令一切眾生發生淨信，令一切眾生悉得調伏，令
X04n0223_p0225c01║一切眾生咸證涅槃。佛子！此菩薩應勸學十法。何者
X04n0223_p0225c02║為十？所謂：知眾生無邊、知眾生無量、知眾生無數、知
X04n0223_p0225c03║眾生不思議、知眾生無量色、知眾生不可量、知眾生
X04n0223_p0225c04║空、知眾生無所作、知眾生無所有、知眾生無自性。何
X04n0223_p0225c05║以故？欲令其心轉復增勝，無所染著；有所聞法，即自
X04n0223_p0225c06║開解，不由他教故。佛子！云何為菩薩正心住？此菩薩
X04n0223_p0225c07║聞十種法，心定不動。何者為十？所謂：聞讚佛、毀佛，於
X04n0223_p0225c08║佛法中，心定不動；聞讚法、毀法，於佛法中，心定不動；
X04n0223_p0225c09║聞讚菩薩、毀菩薩，於佛法中，心定不動；聞讚菩薩、毀
X04n0223_p0225c10║菩薩所行法，於佛法中，心定不動；聞說眾生有量、無
X04n0223_p0225c11║量，於佛法中，心定不動；聞說眾生有垢、無垢，於佛法
X04n0223_p0225c12║中，心定不動；聞說眾生易度、難度，於佛法中，心定不
X04n0223_p0225c13║動；聞說法界有量、無量，於佛法中，心定不動；聞說法
X04n0223_p0225c14║界有成、有壞，於佛法中，心定不動；聞說法界若有、若
X04n0223_p0225c15║無，於佛法中，心定不動。是為十。佛子！此菩薩應歡學
X04n0223_p0225c16║十法。何者為十？所謂：一切法無相、一切法無體、一切
X04n0223_p0225c17║法不可修、一切法無所有、一切法無真實、一切法空、
X04n0223_p0225c18║一切法無性、一切法如幻、一切法如夢、一切法無分
X04n0223_p0225c19║別。何以故？欲令其心轉復增進，得不退轉無生法忍；
X04n0223_p0225c20║有所聞法，即自開解，不由他教故。佛子！云何為菩薩
X04n0223_p0225c21║不退住？此菩薩聞十種法，堅固不退。何者為十？所謂：
X04n0223_p0225c22║聞有佛、無佛，於佛法中，心不退轉；聞有法、無法，於佛
X04n0223_p0225c23║法中，心不退轉；聞有菩薩、無菩薩，於佛法中，心不退
X04n0223_p0225c24║轉；聞有菩薩行、無菩薩行，於佛法中，心不退轉；聞有
X04n0223_p0226a01║菩薩修行出離、修行不出離，於佛法中，心不退轉；聞
X04n0223_p0226a02║過去有佛、過去無佛，於佛法中，心不退轉；聞未來有
X04n0223_p0226a03║佛、未來無佛，於佛法中，心不退轉；聞現在有佛、現在
X04n0223_p0226a04║無佛，於佛法中，心不退轉；聞佛智有盡、佛智無盡，於
X04n0223_p0226a05║佛法中，心不退轉；聞三世一相、三世非一相，於佛法
X04n0223_p0226a06║中，心不退轉。是為十。佛子！此菩薩應勸學十種廣大
X04n0223_p0226a07║法。何者為十？所謂：說一即多、說多即一、文隨於義、義
X04n0223_p0226a08║隨於文、非有即有、有即非有、無相即相、相即無相、無
X04n0223_p0226a09║性即性、性即無性。何以故？欲令增進，於一切法善能
X04n0223_p0226a10║出離；有所聞法，即自開解，不由他教故。佛子！云何為
X04n0223_p0226a11║菩薩童真住？此菩薩住十種業。何者為十？所謂：身行
X04n0223_p0226a12║無失、語行無失、意行無失、隨意受生、知眾生種種欲、
X04n0223_p0226a13║知眾生種種解、知眾生種種界、知眾生種種業、知世
X04n0223_p0226a14║界成壞、神足自在、所行無礙。是為十。佛子！此菩薩應
X04n0223_p0226a15║勸學十種法。何者為十？所謂：知一切佛剎、動一切佛
X04n0223_p0226a16║剎、持一切佛剎、觀一切佛剎、詣一切佛剎、遊行無數
X04n0223_p0226a17║世界、領受無數佛法、現變化自在身、出廣大徧滿音、
X04n0223_p0226a18║一剎那中承事供養無數諸佛。何以故？欲令增進，於
X04n0223_p0226a19║一切法能得善巧；有所聞法，即自開解，不由他教故。
X04n0223_p0226a20║佛子！云何為菩薩法王子住？此菩薩善知十種法。何
X04n0223_p0226a21║者為十？所謂：善知諸眾生受生、善知諸煩惱現起、善
X04n0223_p0226a22║知習氣相續、善知所行方便、善知無量法、善解諸威
X04n0223_p0226a23║儀、善知世界差別、善知前際後際事、善知演說世諦、
X04n0223_p0226a24║善知演說第一義諦。是為十。佛子！此菩薩應勸學十
X04n0223_p0226b01║種法。何者為十？所謂：法王處善巧、法王處軌度、法王
X04n0223_p0226b02║處宮殿、法王處趣入、法王處觀察、法王灌頂、法王力
X04n0223_p0226b03║持、法王無畏、法王宴寢、法王讚歎。何以故？欲令增進，
X04n0223_p0226b04║心無障礙；有所聞法，即自開解，不由他教故。佛子！云
X04n0223_p0226b05║何為菩薩灌頂住？此菩薩得成就十種智。何者為十？
X04n0223_p0226b06║所謂：震動無數世界、照耀無數世界、住持無數世界、
X04n0223_p0226b07║往詣無數世界、嚴淨無數世界、開示無數眾生、觀察
X04n0223_p0226b08║無數眾生、知無數眾生根、令無數眾生趣入、令無數
X04n0223_p0226b09║眾生調伏。是為十。佛子！此菩薩身及身業神通變現，
X04n0223_p0226b10║過去智、未來智、現在智成就佛土，心境界、智境界皆
X04n0223_p0226b11║不可知，乃至法王子菩薩亦不能知。佛子！此菩薩應
X04n0223_p0226b12║勸學諸佛十種智。何者為十？所謂：三世智、佛法智、法
X04n0223_p0226b13║界無礙智、法界無邊智、充滿一切世界智、普照一切
X04n0223_p0226b14║世界智、住持一切世界智、知一切眾生智、知一切法
X04n0223_p0226b15║智、知無邊諸佛智。何以故？欲令增長一切種智；有所
X04n0223_p0226b16║聞法，即自開解，不由他教故。
X04n0223_p0226b17║【論】第四、有十法，明初發心住所緣。如來十種勝智，
X04n0223_p0226b18║并取此位十法，至下十住之終，總有二百箇法門，
X04n0223_p0226b19║共成十住之位。一一住內，皆有二十箇法門，十法
X04n0223_p0226b20║以成當位之門，十法以為昇進之行。經文自具，不
X04n0223_p0226b21║煩更釋，約知分劑，以行行之。
X04n0223_p0226b22║【經】爾時，佛神力故，十方各一萬佛剎微塵數世界六
X04n0223_p0226b23║種震動。所謂：動、徧動、等徧動，起、徧起、等徧起，踊、徧踊、
X04n0223_p0226b24║等徧踊，震、徧震、等徧震，吼、徧吼、等徧吼，擊、徧擊、等徧
X04n0223_p0226c01║擊。雨天妙華、天末香、天華鬘、天襍香、天寶衣、天寶雲、
X04n0223_p0226c02║天莊嚴具，天諸音樂不鼓自鳴，放天光明及妙音聲。
X04n0223_p0226c03║如此四天下須彌山頂帝釋殿上，說十住法，現諸神
X04n0223_p0226c04║變；十方所有一切世界，悉亦如是。又以佛神力故，十
X04n0223_p0226c05║方各過一萬佛剎微塵數世界，有十佛剎微塵數菩
X04n0223_p0226c06║薩來詣於此，充滿十方，作如是言：善哉！善哉！佛子！善
X04n0223_p0226c07║說此法。我等諸人，同名：法慧；所從來國，同名：法雲；彼
X04n0223_p0226c08║土如來，皆名：妙法。我等佛所，亦說十住；眾會眷屬，文
X04n0223_p0226c09║句義理，悉亦如是，無有增減。佛子！我等承佛神力，來
X04n0223_p0226c10║入此會，為汝作證。如於此會，十方所有一切世界，悉
X04n0223_p0226c11║亦如是。爾時，法慧菩薩承佛威力，觀察十方暨于法
X04n0223_p0226c12║界，而說頌曰：
X04n0223_p0226c13║【論】第五、明說教威感大地震動。從此段中，科為六
X04n0223_p0226c14║段：一、明大地六種十八相動；二、明天雨十種供養；
X04n0223_p0226c15║三、明總結十方同說；四、明十方威感遠近；五、明十
X04n0223_p0226c16║方同號菩薩咸來作證；六、明十方佛果名妙法。此
X04n0223_p0226c17║明從妙慧而說此法。
X04n0223_p0226c18║【經】見最勝智微妙身，相好端嚴皆具足，
X04n0223_p0226c19║如是尊重甚難遇，菩薩勇猛初發心，
X04n0223_p0226c20║見無等比大神通，聞說記心及教誡，
X04n0223_p0226c21║諸趣眾生無量苦，菩薩以此初發心，
X04n0223_p0226c22║聞諸如來普勝尊，一切功德皆成就，
X04n0223_p0226c23║譬如虗空不分別，菩薩以此初發心。
X04n0223_p0226c24║三世因果名為處，我等自性為非處，
X04n0223_p0227a01║欲悉了知真實義，菩薩以此初發心。
X04n0223_p0227a02║過去未來現在世，所有一切善惡業，
X04n0223_p0227a03║欲悉了知無不盡，菩薩以此初發心。
X04n0223_p0227a04║諸禪解脫及三昧，襍染清淨無量種，
X04n0223_p0227a05║欲悉了知入住出，菩薩以此初發心。
X04n0223_p0227a06║隨諸眾生根利鈍，如是種種精進力，
X04n0223_p0227a07║欲悉了達分別知，菩薩以此初發心。
X04n0223_p0227a08║一切眾生種種解，心所好樂各差別，
X04n0223_p0227a09║如是無量欲悉知，菩薩以此初發心。
X04n0223_p0227a10║眾生諸界各差別，一切世間無有量，
X04n0223_p0227a11║欲悉了知其體性，菩薩以此初發心。
X04n0223_p0227a12║一切有為諸行道，一一皆有所至處，
X04n0223_p0227a13║悉欲了知其實性，菩薩以此初發心。
X04n0223_p0227a14║一切世界諸眾生，隨業漂流無暫息，
X04n0223_p0227a15║欲得天眼皆明見，菩薩以此初發心。
X04n0223_p0227a16║過去世中曾所有，如是體性如是相，
X04n0223_p0227a17║欲悉了知其宿住，菩薩以此初發心。
X04n0223_p0227a18║一切眾生諸結惑，相續現起及習氣，
X04n0223_p0227a19║欲悉了知究竟盡，菩薩以此初發心。
X04n0223_p0227a20║隨諸眾生所安立，種種談論語言道，
X04n0223_p0227a21║如其世諦悉欲知，菩薩以此初發心。
X04n0223_p0227a22║一切諸法離言說，性空寂滅無所作，
X04n0223_p0227a23║欲悉明達此真義，菩薩以此初發心。
X04n0223_p0227a24║欲悉震動十方國，傾覆一切諸大海，
X04n0223_p0227b01║具足諸佛大神通，菩薩以此初發心。
X04n0223_p0227b02║欲一毛孔放光明，普照十方無量土，
X04n0223_p0227b03║一一光中覺一切，菩薩以此初發心。
X04n0223_p0227b04║欲以難思諸佛剎，悉置掌中而不動。
X04n0223_p0227b05║了知一切如幻化，菩薩以此初發心。
X04n0223_p0227b06║欲以無量剎眾生，置一毛端不迫隘，
X04n0223_p0227b07║悉知無人無有我，菩薩以此初發心。
X04n0223_p0227b08║欲以一毛滴海水，一切大海悉令竭，
X04n0223_p0227b09║而悉分別知其數，菩薩以此初發心。
X04n0223_p0227b10║不可思議諸國土，盡抹為塵無遺者。
X04n0223_p0227b11║欲悉分別如其數，菩薩以此初發心。
X04n0223_p0227b12║過去未來無量劫，一切世間成壞相，
X04n0223_p0227b13║欲悉了達窮其際，菩薩以此初發心。
X04n0223_p0227b14║三世所有諸如來，一切獨覺及聲聞，
X04n0223_p0227b15║欲知其法盡無餘，菩薩以此初發心。
X04n0223_p0227b16║無量無邊諸世界，欲以一毛悉稱舉，
X04n0223_p0227b17║如其體相悉了知，菩薩以此初發心。
X04n0223_p0227b18║無量無數輪圍山，欲令悉入毛孔中，
X04n0223_p0227b19║如其大小皆得知，菩薩以此初發心。
X04n0223_p0227b20║欲以寂靜一妙音，普悉十方隨類演。
X04n0223_p0227b21║如是皆令淨明了，菩薩以此初發心。
X04n0223_p0227b22║一切眾生語言法，一言演說無不盡，
X04n0223_p0227b23║悉欲了知其自性，菩薩以此初發心。
X04n0223_p0227b24║世間言音靡不作，悉令其解證寂滅。
X04n0223_p0227c01║欲得如是妙舌根，菩薩以此初發心，
X04n0223_p0227c02║欲使十方諸世界，有成壞相皆得見，
X04n0223_p0227c03║而悉知從分別生，菩薩以此初發心。
X04n0223_p0227c04║一切十方諸世界，無量如來悉充滿，
X04n0223_p0227c05║欲悉了知彼佛法，菩薩以此初發心。
X04n0223_p0227c06║種種變化無量身，一切世界微塵等，
X04n0223_p0227c07║欲悉了達從心起，菩薩以此初發心。
X04n0223_p0227c08║過去未來現在世，無量無數諸如來，
X04n0223_p0227c09║欲於一念悉了知，菩薩以此初發心。
X04n0223_p0227c10║欲具演說一句法，阿僧祇劫無有盡。
X04n0223_p0227c11║而令文義各不同，菩薩以此初發心。
X04n0223_p0227c12║十方一切諸眾生，隨其流轉生滅相，
X04n0223_p0227c13║欲於一念皆明達，菩薩以此初發心。
X04n0223_p0227c14║欲以身語及意業，普詣十方無所礙，
X04n0223_p0227c15║了知三世皆空寂，菩薩以此初發心。
X04n0223_p0227c16║菩薩如是發心已，應令往詣十方國，
X04n0223_p0227c17║恭敬供養諸如來，以此使其無退轉。
X04n0223_p0227c18║菩薩勇猛求佛道，住於生死不疲厭，
X04n0223_p0227c19║為彼稱歎使順行，如是令其無退轉。
X04n0223_p0227c20║十方世界無量剎，悉在其中作尊主，
X04n0223_p0227c21║為諸菩薩如是說，以此令其不退轉。
X04n0223_p0227c22║最勝最上最第一，甚深微妙清淨法，
X04n0223_p0227c23║勸諸菩薩說與人，如是教令離煩惱。
X04n0223_p0227c24║一切世間無與等，不可傾動摧伏處，
X04n0223_p0228a01║為彼菩薩常稱讚，如是教令不退轉。
X04n0223_p0228a02║佛是世間大力主，具足一切諸功德，
X04n0223_p0228a03║令諸菩薩住是中，以此教為勝丈夫。
X04n0223_p0228a04║無量無邊諸佛所，悉得往詣而親近。
X04n0223_p0228a05║常為諸佛所攝受，如是教令不退轉。
X04n0223_p0228a06║所有寂靜諸三昧，悉皆演暢無有餘。
X04n0223_p0228a07║為彼菩薩如是說，以此令其不退轉。
X04n0223_p0228a08║摧滅諸有生死輪，轉於清淨妙法輪。
X04n0223_p0228a09║一切世間無所著，為諸菩薩如是說。
X04n0223_p0228a10║一切眾生墮惡道，無量重苦所纏迫，
X04n0223_p0228a11║與作救護歸依處，為諸菩薩如是說。
X04n0223_p0228a12║此是菩薩發心住，一向志求無上道。
X04n0223_p0228a13║如我所說教誨法，一切諸佛亦如是，
X04n0223_p0228a14║第二治地住菩薩，應當發起如是心，
X04n0223_p0228a15║十方一切諸眾生，願使悉順如來教。
X04n0223_p0228a16║利益大悲安樂心，安住憐愍攝受心，
X04n0223_p0228a17║守護眾生同己心，師心及以導師心，
X04n0223_p0228a18║已住如是勝妙心，次令誦習求多聞。
X04n0223_p0228a19║常樂寂靜正思惟，親近一切善知識，
X04n0223_p0228a20║發言和悅離麤獷，言必知時無所畏，
X04n0223_p0228a21║了達於義如法行，遠離愚迷心不動，
X04n0223_p0228a22║此是初學菩提行，能行此行真佛子。
X04n0223_p0228a23║我今說彼所應行，如是佛子應勤學。
X04n0223_p0228a24║第三菩薩修行住，當依佛教勤觀察，
X04n0223_p0228b01║諸法無常苦及空，無有我人無動作，
X04n0223_p0228b02║一切諸法不可樂，無如名字無處所，
X04n0223_p0228b03║無所分別無真實，如是觀者名菩薩。
X04n0223_p0228b04║次令觀察眾生界，及以勸觀於法界，
X04n0223_p0228b05║世界差別盡無餘，於彼咸應勸觀察。
X04n0223_p0228b06║十方世界及虗空，所有地水與火風，
X04n0223_p0228b07║欲界色界無色界，悉勸觀察咸令盡。
X04n0223_p0228b08║觀察彼界各差別，及其體性咸究竟，
X04n0223_p0228b09║得如是教勤修行，此則名為真佛子。
X04n0223_p0228b10║第四生貴住菩薩，從諸聖教而出生，
X04n0223_p0228b11║了達諸有無所有，超過彼法生法界。
X04n0223_p0228b12║信佛堅固不可壞，觀法寂滅心安住，
X04n0223_p0228b13║隨諸眾生悉了知，體性虗妄無真實，
X04n0223_p0228b14║世間剎土業及報，生死涅槃悉如是。
X04n0223_p0228b15║佛子於法如是觀，從佛親生名佛子，
X04n0223_p0228b16║過去未來現在世，其中所有諸佛法，
X04n0223_p0228b17║了知積集及圓滿，如是修學令究竟。
X04n0223_p0228b18║三世一切諸如來，能隨觀察悉平等，
X04n0223_p0228b19║種種差別不可得，如是觀者達三世。
X04n0223_p0228b20║如我稱揚讚歎者，此是四住諸功德。
X04n0223_p0228b21║若能依法勤修行，速成無上佛菩提。
X04n0223_p0228b22║從此第五諸菩薩，說名具足方便住，
X04n0223_p0228b23║深入無量巧方便，發生究竟功德業。
X04n0223_p0228b24║菩薩所修眾福德，皆為救護諸羣生，
X04n0223_p0228c01║專心利益與安樂，一向哀愍令度脫。
X04n0223_p0228c02║為一切世除眾難，引出諸有令歡喜。
X04n0223_p0228c03║一一調伏無所遺，皆令具德向涅槃。
X04n0223_p0228c04║一切眾生無有邊，無量無數不思議，
X04n0223_p0228c05║及以不可稱量等，聽受如來如是法。
X04n0223_p0228c06║此第五住真佛子，成就方便度眾生，
X04n0223_p0228c07║一切功德大智尊，以如是法而開示。
X04n0223_p0228c08║第六正心圓滿住，於法自性無迷惑，
X04n0223_p0228c09║正念思惟離分別，一切天人莫能動。
X04n0223_p0228c10║聞讚毀佛與佛法，菩薩及以所行行，
X04n0223_p0228c11║眾生有量若無量，有垢無垢難易度，
X04n0223_p0228c12║法界大小及成壞，若有若無心不動，
X04n0223_p0228c13║過去未來今現在，諦念思惟恒決定，
X04n0223_p0228c14║一切諸法皆無相，無體無性空無實，
X04n0223_p0228c15║如幻如夢離分別，常樂聽聞如是義。
X04n0223_p0228c16║第七不退轉菩薩，於佛及法菩薩行，
X04n0223_p0228c17║若有若無出不出，雖聞是說無退動。
X04n0223_p0228c18║過去未來現在世，一切諸佛有以無，
X04n0223_p0228c19║佛智有盡或無盡，三世一相種種相，
X04n0223_p0228c20║一即是多多即一，文隨於義義隨文。
X04n0223_p0228c21║如是一切展轉成，此不退人應為說。
X04n0223_p0228c22║若法有相及無相，若法有性及無性，
X04n0223_p0228c23║種種差別互相屬，此人聞已得究竟。
X04n0223_p0228c24║第八菩薩童真住，身語意行皆具足，
X04n0223_p0229a01║一切清淨無諸失，隨意受生得自在。
X04n0223_p0229a02║知諸眾生心所樂，種種意解各差別，
X04n0223_p0229a03║及其所有一切法，十方國土成壞相，
X04n0223_p0229a04║逮得速疾妙神通，一切處中隨念往。
X04n0223_p0229a05║於諸佛所聽聞法，讚歎修行無懈倦，
X04n0223_p0229a06║了知一切諸佛國，震動加持亦觀察，
X04n0223_p0229a07║超過佛土不可量，遊行世界無邊數，
X04n0223_p0229a08║阿僧祇法悉諮問，所欲受身皆自在，
X04n0223_p0229a09║言音善巧靡不充，諸佛無數咸承事。
X04n0223_p0229a10║第九菩薩王子住，能見眾生受生別，
X04n0223_p0229a11║煩惱現習靡不知，所行方便皆善了，
X04n0223_p0229a12║諸法各異威儀別，世界不同前欲際，
X04n0223_p0229a13║如其世俗第一義，悉善了知無有餘。
X04n0223_p0229a14║法王善巧安立處，隨其處所所有法，
X04n0223_p0229a15║法王宮殿若趣入，及以於中所觀見，
X04n0223_p0229a16║法王所有灌頂法，神力加持無怯畏，
X04n0223_p0229a17║宴寢宮室及歎譽，以此教詔法王子。
X04n0223_p0229a18║如是為說靡不盡，而令其心無所著。
X04n0223_p0229a19║於此了知修正念，一切諸佛現其前。
X04n0223_p0229a20║第十灌頂真佛子，成滿最上第一法，
X04n0223_p0229a21║十方無數諸世界，悉能震動光普照，
X04n0223_p0229a22║住持往詣亦無餘，清淨莊嚴皆具足。
X04n0223_p0229a23║開示眾生無有數，觀察知根悉能盡。
X04n0223_p0229a24║發心調伏亦無邊，咸令趣向大菩提。
X04n0223_p0229b01║一切法界咸觀察，十方國土皆往詣，
X04n0223_p0229b02║其中身及身所作，神通變現難可測，
X04n0223_p0229b03║三世佛土諸境界，乃至王子無能了。
X04n0223_p0229b04║一切見者三世智，於諸佛法明了智，
X04n0223_p0229b05║法界無礙無邊智，充滿一切世界智，
X04n0223_p0229b06║照耀世界住持智，了知眾生諸法智，
X04n0223_p0229b07║及知正覺無邊智，如來為說咸令盡。
X04n0223_p0229b08║如是十住諸菩薩，皆從如來法化生，
X04n0223_p0229b09║隨其所有功德行，一切天人莫能測。
X04n0223_p0229b10║過去未來現在世，發心求佛無有邊，
X04n0223_p0229b11║十方國土皆充滿，莫不當成一切智。
X04n0223_p0229b12║一切國土無邊際，世界眾生法亦然，
X04n0223_p0229b13║惑業心樂各差別，依彼而發菩提意。
X04n0223_p0229b14║始求佛道一念心，世間眾生及二乘，
X04n0223_p0229b15║斯等尚亦不能知，何況所餘功德行？
X04n0223_p0229b16║十方所有諸世界，能以一毛悉稱舉，
X04n0223_p0229b17║彼人能知此佛子，趣向如來智慧行，
X04n0223_p0229b18║十方所有諸大海，悉以毛端滴令盡，
X04n0223_p0229b19║彼人能知此佛子，一念所修功德行，
X04n0223_p0229b20║一切世界抹為塵，悉能分別知其數。
X04n0223_p0229b21║如是之人乃能見，此諸菩薩所行道。
X04n0223_p0229b22║去來現在十方佛，一切獨覺及聲聞，
X04n0223_p0229b23║悉以種種妙辯才，開示初發菩提心。
X04n0223_p0229b24║發心功德不可量，充滿一切眾生界，
X04n0223_p0229c01║眾智共說無能盡，何況所餘諸妙行。
X04n0223_p0229c02║【論】第六、明法慧承威，說頌歎法分。於此段中，總有
X04n0223_p0229c03║二百行頌，以歎十住位中二百箇法門。文自具足，
X04n0223_p0229c04║不煩釋也。如灌頂住者，如將淨水從頂而灌，徧身
X04n0223_p0229c05║而下。如此位菩薩，以法界智無中邊體，等虗空界，
X04n0223_p0229c06║以對現一切眾生宜應現身，一時等雨法雨，無不
X04n0223_p0229c07║灌注故，故名灌頂住。亦為登此位時，十方諸佛手
X04n0223_p0229c08║灌其頂，亦名灌頂住。
X04n0223_p0229c09║
X04n0223_p0229c10║大方廣佛新華嚴經合論卷第三十三
X04n0223_p0229c11║
X04n0223_p0229c12║音切
X04n0223_p0229c13║奪（徒活切。）懈（戒音。）誡（戒音。）值（直至切。）劇（渠力切。）憐（力延切。）迫（百音。）隘
X04n0223_p0229c14║（鳥介切。）暨（其既切。）纏（直連切。）誨（呼績切。）諮（子思切。）寢（七稔切。）獷（古猛
X04n0223_p0229c15║切。）忻（許斤切。）愍（敏音。）掉（徒弔切。）貌（皃同。）劑（在細切。）狹（胡甲切。）