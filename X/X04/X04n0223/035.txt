X04n0223_p0237a16║
X04n0223_p0237a17║
X04n0223_p0237a18║
X04n0223_p0237a19║大方廣佛新華嚴經合論卷第三十五
X04n0223_p0237a20║唐于闐國三藏沙門實叉難陀譯經
X04n0223_p0237a21║唐太原方山長者李通玄造論
X04n0223_p0237a22║唐福州開元寺沙門志寧釐經合論
X04n0223_p0237a23║初發心功德品第十七之餘
X04n0223_p0237a24║【經】爾時，佛神力故，十方各一萬佛剎微塵數世界六
X04n0223_p0237b01║種震動，所謂：動、徧動、等徧動，起、徧起、等徧起，踊、徧踊、
X04n0223_p0237b02║等徧踊，震、徧震、等徧震，吼、徧吼、等徧吼，擊、徧擊、等徧
X04n0223_p0237b03║擊。
X04n0223_p0237b04║【論】三十五、爾時，佛神力已下，至等徧擊，有三行半
X04n0223_p0237b05║經，明大地震動分。
X04n0223_p0237b06║【經】兩眾天華、天香、天末香、天華鬘、天衣、天寶、天莊嚴
X04n0223_p0237b07║具，作天妓樂，放天光明及天音聲。
X04n0223_p0237b08║【論】三十六、天雨眾華已下，至及天音聲，有兩行經，
X04n0223_p0237b09║明諸天興供分、證成分。如動地興供，明法威力，亦
X04n0223_p0237b10║明大眾法悅心悅。地動明心境，體無二故，境由心
X04n0223_p0237b11║現故。
X04n0223_p0237b12║【經】是時，十方各過十佛剎微塵數世界外，有萬佛剎
X04n0223_p0237b13║微塵數佛，同名：法慧，各現其身，在法慧菩薩前，作如
X04n0223_p0237b14║是言：善哉！善哉！法慧！汝於今者能說此法，我等十方
X04n0223_p0237b15║各萬佛剎微塵數佛亦說是法，一切諸佛悉如是說。
X04n0223_p0237b16║【論】三十七、是時十方已下，至悉如是說，有四行半
X04n0223_p0237b17║經，明十方同號佛來現其前，歎譽許可法同分。如
X04n0223_p0237b18║十方各過萬佛剎微塵數佛，同名法慧來現其前
X04n0223_p0237b19║者，為明與十方諸佛智慧合故。萬佛剎塵者，明昇
X04n0223_p0237b20║進修行，啟迷悟法之量。十信十，十住百，十行千，總
X04n0223_p0237b21║是明昇進見諦，解迷悟法之名。
X04n0223_p0237b22║【經】汝說此法時，有萬佛剎微塵數菩薩，發菩提心。我
X04n0223_p0237b23║等今者，悉授其記，於當來世，過千不可說無邊劫，同
X04n0223_p0237b24║一劫中，而得作佛，出興於世，皆號清淨心如來，所住
X04n0223_p0237c01║世界，各各差別。我等悉當護持此法，令未來世一切
X04n0223_p0237c02║菩薩，未曾聞者，皆悉得聞。
X04n0223_p0237c03║【論】三十八、汝說此法時已下，至皆悉得聞，有五行
X04n0223_p0237c04║經明說此法時，十方各過萬佛剎塵菩薩發心授
X04n0223_p0237c05║記分，如萬佛剎微塵數菩薩發心授過千不可說
X04n0223_p0237c06║劫成佛之記，皆同號之為清淨心者，亦明達如是
X04n0223_p0237c07║千不可說劫量法門總清淨故，故佛號清淨心，非
X04n0223_p0237c08║是實有如情所見長遠之劫也。總明當位隨迷悟
X04n0223_p0237c09║法之名，不是存其劫量之說，如妄情所見也。自此
X04n0223_p0237c10║已下，直至品末，如文自具，如文稱歎。
X04n0223_p0237c11║【經】如此娑婆世界四天下須彌頂上，說如是法，令諸
X04n0223_p0237c12║眾生聞已受化。如是十方百千億那由他無數、無量、
X04n0223_p0237c13║無邊、無等、不可數、不可稱、不可思、不可量、不可說，盡
X04n0223_p0237c14║法界、虗空界、諸世界中，亦說此法，教化眾生。其說法
X04n0223_p0237c15║者，同名法慧。悉以佛神力故，世尊本願力故，為欲顯
X04n0223_p0237c16║示佛法故，為以智光普照故，為欲開闡實義故，為令
X04n0223_p0237c17║證得法性故，為令眾會悉歡喜故，為欲開示佛法因
X04n0223_p0237c18║故，為得一切佛平等故，為了法界無有二故，說如是
X04n0223_p0237c19║法。
X04n0223_p0237c20║【論】三十九、如此娑婆世界已下，至說如是法，有九
X04n0223_p0237c21║行半經，明十方所說法人及法門一時同說分。
X04n0223_p0237c22║【經】爾時，法慧菩薩普觀盡虗空界十方國土一切眾
X04n0223_p0237c23║會，欲悉成就諸眾生故，欲悉淨治諸業果報故，欲悉
X04n0223_p0237c24║開顯清淨法界故，欲悉拔除襍染根本故，欲悉增長
X04n0223_p0238a01║廣大信解故，欲悉令知無量眾生根故，欲悉令知三
X04n0223_p0238a02║世法平等故，欲悉令觀察涅槃界故，欲增長自清淨
X04n0223_p0238a03║善根故，承佛威力，即說頌言：
X04n0223_p0238a04║【論】四十、爾時，法慧已下，至說頌，有六行半經，明法
X04n0223_p0238a05║慧菩薩觀欲所緣之法。說頌稱歎分已下，頌文有
X04n0223_p0238a06║二百四十二行。四行一頌，其頌有六十段頌，都計
X04n0223_p0238a07║有二百四十行。末後兩行頌，總結頌意，歎勸發心。
X04n0223_p0238a08║初一百六十八行是總，都歎佛果已來五位及信
X04n0223_p0238a09║等諸法。明初發心者，志樂智德，總含一切諸佛智
X04n0223_p0238a10║德體用，始成一念初發心菩薩位也，方明初發心
X04n0223_p0238a11║境與心不二。若志樂毫釐不似如來所修法身悲、
X04n0223_p0238a12║智、願行者，不名初發心菩薩故。
X04n0223_p0238a13║【經】為利世間發大心，其心普徧於十方。
X04n0223_p0238a14║眾生國土三世法，佛及菩薩最勝海，
X04n0223_p0238a15║究竟虗空等法界，所有一切諸世間，
X04n0223_p0238a16║如諸佛法皆往詣，如是發心無退轉。
X04n0223_p0238a17║慈念眾生無暫捨，離諸惱害普饒益，
X04n0223_p0238a18║光明照世為所歸，十方護念難思議。
X04n0223_p0238a19║十方國土悉趣入，一切色形皆示現，
X04n0223_p0238a20║如佛福智廣無邊，隨順修因無所著，
X04n0223_p0238a21║有剎仰住或傍覆，麤妙廣大無量種，
X04n0223_p0238a22║菩薩一發最上心，悉能往詣皆無礙。
X04n0223_p0238a23║菩薩勝行不可說，皆勤修習無所住，
X04n0223_p0238a24║見一切佛常欣樂，普入於其深法海，
X04n0223_p0238b01║哀愍五趣諸羣生，令除垢穢普清淨。
X04n0223_p0238b02║紹隆佛種不斷絕，摧滅魔宮無有餘。
X04n0223_p0238b03║已住如來平等性，善修微妙方便道，
X04n0223_p0238b04║於佛境界起信心，得佛灌頂心無著。
X04n0223_p0238b05║兩足尊所念報恩，心如金剛不可沮。
X04n0223_p0238b06║於佛所行能照了，自然修習菩提行。
X04n0223_p0238b07║諸趣差別想無量，業果及心亦非一，
X04n0223_p0238b08║乃至根性種種殊，一發大心悉明見。
X04n0223_p0238b09║其心廣大等法界，無依無變如虗空，
X04n0223_p0238b10║趣向佛智無所取，諦了實際離分別，
X04n0223_p0238b11║知眾生心無生想，了達諸法無法想，
X04n0223_p0238b12║雖普分別無分別，億那由剎皆往詣，
X04n0223_p0238b13║無量諸佛妙法藏，隨順觀察悉能入。
X04n0223_p0238b14║眾生根行靡不知，到如是處如世尊。
X04n0223_p0238b15║清淨大願恒相應，樂供如來不退轉。
X04n0223_p0238b16║人天見者無厭足，常為諸佛所護念。
X04n0223_p0238b17║其心清淨無所依，雖觀深法而不取，
X04n0223_p0238b18║如是思惟無量劫，於三世中無所著，
X04n0223_p0238b19║其心堅固難制沮，趣佛菩提無障礙。
X04n0223_p0238b20║志求妙道除蒙惑，周行法界不告勞。
X04n0223_p0238b21║知語言法皆寂滅，但入真如絕異解。
X04n0223_p0238b22║諸佛境界悉順觀，達於三世心無礙。
X04n0223_p0238b23║菩薩始發廣大心，即能徧往十方剎，
X04n0223_p0238b24║法門無量不可說，智光普照皆明了，
X04n0223_p0238c01║大悲廣度最無比，慈心普徧等虗空。
X04n0223_p0238c02║而於眾生不分別，如是清淨遊於世。
X04n0223_p0238c03║十方眾生悉慰安，一切所作皆真實。
X04n0223_p0238c04║恒以淨心不異語，常為諸佛共加護。
X04n0223_p0238c05║過去所有皆憶念，未來一切悉分別，
X04n0223_p0238c06║十方世界普入中，為度眾生令出離，
X04n0223_p0238c07║菩薩具足妙智光，善了因緣無有疑，
X04n0223_p0238c08║一切迷惑皆除斷，如是而遊於法界。
X04n0223_p0238c09║魔王宮殿悉摧破，眾生翳膜咸除滅，
X04n0223_p0238c10║離諸分別心不動，善了如來之境界。
X04n0223_p0238c11║三世疑網悉已除，於如來所起淨信。
X04n0223_p0238c12║以信得成不動智，智清淨故解真實。
X04n0223_p0238c13║為令眾生得出離，盡於後際普饒益。
X04n0223_p0238c14║長時勤苦心無厭，乃至地獄亦安受。
X04n0223_p0238c15║福智無量皆具足，眾生根欲悉了知，
X04n0223_p0238c16║及諸業行無不見，如其所樂為說法。
X04n0223_p0238c17║了知一切空無我，慈念眾生恒不捨，
X04n0223_p0238c18║以一大悲微妙音，普入世間而演說。
X04n0223_p0238c19║放大光明種種色，普照眾生除黑闇。
X04n0223_p0238c20║光中菩薩坐蓮華，為眾闡揚清淨法，
X04n0223_p0238c21║於一毛端現眾剎，諸大菩薩皆充滿，
X04n0223_p0238c22║眾會智慧各不同，悉能明了眾生心，
X04n0223_p0238c23║十方世界不可說，一念周行無不盡，
X04n0223_p0238c24║利益眾生供養佛，於諸佛所問深義，
X04n0223_p0239a01║於諸如來作父想，為利眾生修覺行，
X04n0223_p0239a02║智慧善巧通法藏，入深智處無所著，
X04n0223_p0239a03║隨順思惟說法界，經無量劫不可盡。
X04n0223_p0239a04║智雖善入無處所，無有疲厭無所著，
X04n0223_p0239a05║三世諸佛家中生，證得如來妙法身。
X04n0223_p0239a06║普為羣生現眾色，譬如幻師無不作。
X04n0223_p0239a07║或現始修殊勝行，或現初生及出家，
X04n0223_p0239a08║或現樹下成菩提，或為眾生示涅槃，
X04n0223_p0239a09║菩薩所住希有法，唯佛境界非二乘，
X04n0223_p0239a10║身語意想皆已除，種種隨宜悉能現。
X04n0223_p0239a11║菩薩所得諸佛法，眾生思惟發狂亂，
X04n0223_p0239a12║智入實際心無礙，普現如來自在力。
X04n0223_p0239a13║此於世間無與等，何況復增殊勝行？
X04n0223_p0239a14║雖未具足一切智，已獲如來自在力，
X04n0223_p0239a15║已住究竟一乘道，深入微妙最上法。
X04n0223_p0239a16║善知眾生時非時，為利益故現神通，
X04n0223_p0239a17║分身徧滿一切剎，放淨光明除世闇，
X04n0223_p0239a18║譬如龍王起大雲，普雨妙雨悉充洽，
X04n0223_p0239a19║觀察眾生如幻夢，以業力故常流轉，
X04n0223_p0239a20║大悲哀愍咸救拔，為說無為淨法性。
X04n0223_p0239a21║佛力無量此亦然，譬如虗空無有邊。
X04n0223_p0239a22║為令眾生得解脫，億劫勤修而不倦。
X04n0223_p0239a23║種種思惟妙功德，善修無上第一業。
X04n0223_p0239a24║於諸勝行恒不捨，專念生成一切智。
X04n0223_p0239b01║一身示現無量身，一切世界悉周徧，
X04n0223_p0239b02║其心清淨無分別，一念難思力如是。
X04n0223_p0239b03║於諸世間不分別，於一切法無妄想，
X04n0223_p0239b04║雖觀諸法而不取，恒救眾生無所度。
X04n0223_p0239b05║一切世間唯是想，於中種種各差別，
X04n0223_p0239b06║知想境界險且深，為現神通而救脫。
X04n0223_p0239b07║譬如幻師自在力，菩薩神變亦如是。
X04n0223_p0239b08║身徧法界及虗空，隨眾生心靡不見。
X04n0223_p0239b09║能所分別二俱離，襍染清淨無所取，
X04n0223_p0239b10║若縛若解智悉忘，但願普與眾生樂。
X04n0223_p0239b11║一切世間唯想力，以智而入心無畏，
X04n0223_p0239b12║思惟諸法亦復然，三世推求不可得。
X04n0223_p0239b13║能入過去畢前際，能入未來畢後際，
X04n0223_p0239b14║能入現在一切處，常勤觀察無所有。
X04n0223_p0239b15║隨順涅槃寂滅法，住於無諍無所依，
X04n0223_p0239b16║心如實際無與等，專向菩提永不退。
X04n0223_p0239b17║修諸勝行無退怯，安住菩提不動搖，
X04n0223_p0239b18║佛及菩薩與世間，盡於法界皆明了。
X04n0223_p0239b19║欲得最勝第一道，為一切智解脫王，
X04n0223_p0239b20║應當速發菩提心，永盡諸漏利羣生。
X04n0223_p0239b21║趣向菩提心清淨，功德廣大不可說，
X04n0223_p0239b22║為利眾生故稱述，汝等諸賢應善聽。
X04n0223_p0239b23║無量世界盡為塵，一一塵中無量剎，
X04n0223_p0239b24║其中諸佛皆無量，悉能明見無所取，
X04n0223_p0239c01║善知眾生無生想，善知言語無語想，
X04n0223_p0239c02║於諸世界心無礙，悉善了知無所著。
X04n0223_p0239c03║其心廣大如虗空，於三世事悉明達，
X04n0223_p0239c04║一切疑惑皆除滅，正觀佛法無所取。
X04n0223_p0239c05║十方無量諸國土，一念往詣心無著，
X04n0223_p0239c06║了達世間眾苦法，悉住無生真實際。
X04n0223_p0239c07║無量難思諸佛所，悉往彼會而覲謁。
X04n0223_p0239c08║常為上首問如來，菩薩所修諸願行。
X04n0223_p0239c09║心常憶念十方佛，而無所依無所取，
X04n0223_p0239c10║恒勸眾生種善根，莊嚴國土令清淨。
X04n0223_p0239c11║一切趣生三有處，以無礙眼咸觀察，
X04n0223_p0239c12║所有習性諸根解，無量無邊悉明見，
X04n0223_p0239c13║眾生心樂悉了知，如是隨宜為說法。
X04n0223_p0239c14║於諸染淨皆通達，令彼修治入於道。
X04n0223_p0239c15║無量無數諸三昧，菩薩一念皆能入。
X04n0223_p0239c16║於中想智及所緣，悉善了知得自在。
X04n0223_p0239c17║菩薩獲此廣大智，疾向菩提無所礙。
X04n0223_p0239c18║為欲利益諸羣生，處處宣揚大人法。
X04n0223_p0239c19║善知世間長短劫，一月半月及晝夜，
X04n0223_p0239c20║國土各別性平等，常勤觀察不放逸，
X04n0223_p0239c21║普詣十方諸世界，而於方處無所取。
X04n0223_p0239c22║嚴淨國土悉無餘，亦不曾生淨分別。
X04n0223_p0239c23║眾生是處若非處，及以諸業感報別，
X04n0223_p0239c24║隨順思惟入佛力，於此一切悉了知。
X04n0223_p0240a01║一切世間種種性，種種所行住三有，
X04n0223_p0240a02║利根及與中下根，如是一切咸觀察。
X04n0223_p0240a03║淨與不淨種種解，勝劣及中悉明見。
X04n0223_p0240a04║一切眾生至處行，三有相續皆能說，
X04n0223_p0240a05║禪定解脫諸三昧，染淨因起各不同，
X04n0223_p0240a06║及以先世苦樂殊，淨修佛力咸能見。
X04n0223_p0240a07║眾生業惑續諸趣，斷此諸趣得寂滅，
X04n0223_p0240a08║種種漏法永不生，并其習種悉了知。
X04n0223_p0240a09║如來煩惱皆除盡，大智光明照於世，
X04n0223_p0240a10║菩薩於佛十力中，雖未證得亦無疑，
X04n0223_p0240a11║菩薩於一毛孔中，普現十方無量剎，
X04n0223_p0240a12║或有襍染或清淨，種種業作皆能了。
X04n0223_p0240a13║一微塵中無量剎，無量諸佛及佛子，
X04n0223_p0240a14║諸剎各別無襍亂，如一一切悉明見。
X04n0223_p0240a15║於一毛孔見十方，盡虗空界諸世間，
X04n0223_p0240a16║無有一處空無佛，如是佛剎悉清淨。
X04n0223_p0240a17║於毛孔中見佛剎，復見一切諸眾生，
X04n0223_p0240a18║三世六趣各不同，晝夜月時有縛解，
X04n0223_p0240a19║如是大智諸菩薩，專心趣向法王位，
X04n0223_p0240a20║於佛所住順思惟，而獲無邊大歡喜。
X04n0223_p0240a21║菩薩分身無量億，供養一切諸如來，
X04n0223_p0240a22║神通變現勝無比，佛所行處皆能住。
X04n0223_p0240a23║無量佛所皆鑽仰，所有法藏悉躭味，
X04n0223_p0240a24║見佛聞法勤修行，如飲甘露心歡喜。
X04n0223_p0240b01║已獲如來勝三昧，善入諸法智增長，
X04n0223_p0240b02║信心不動如須彌，普作羣生功德藏。
X04n0223_p0240b03║慈心廣大徧眾生，悉願疾成一切智。
X04n0223_p0240b04║而恒無著無依處，離諸煩惱得自在。
X04n0223_p0240b05║哀愍眾生廣大智，普攝一切同於己，
X04n0223_p0240b06║知空無相無真實，而行其心不懈退。
X04n0223_p0240b07║菩薩發心功德量，億劫稱揚不可盡，
X04n0223_p0240b08║以出一切諸如來，獨覺聲聞安樂故。
X04n0223_p0240b09║十方國土諸眾生，皆悉施安無量劫，
X04n0223_p0240b10║勸持五戒及十善，四禪四等諸定處，
X04n0223_p0240b11║復於多劫施安樂，令斷諸惑成羅漢。
X04n0223_p0240b12║彼諸福聚雖無量，不與發心功德比。
X04n0223_p0240b13║【論】以此初頌有一百六十八行，且總歎信等六位
X04n0223_p0240b14║因果及如來智德，總歎令初發心者法之相似。
X04n0223_p0240b15║【經】又教億眾成緣覺，獲無諍行微妙道。
X04n0223_p0240b16║以彼而校菩提心，算數譬喻無能及。
X04n0223_p0240b17║一念能過塵數剎，如是經於無量劫。
X04n0223_p0240b18║此諸剎數尚可量，發心功德不可知，
X04n0223_p0240b19║過去未來及現在，所有劫數無邊量，
X04n0223_p0240b20║此諸劫數猶可知，發心功德無能測。
X04n0223_p0240b21║以菩提心徧十方，所有分別靡不知，
X04n0223_p0240b22║一念三世悉明達，利益無量眾生故。
X04n0223_p0240b23║十方世界諸眾生，欲解方便意所行，
X04n0223_p0240b24║及以虗空際可測，發心功德難知量。
X04n0223_p0240c01║菩薩志願等十方，慈心普洽諸羣生，
X04n0223_p0240c02║悉使修成佛功德，是故其力無邊際。
X04n0223_p0240c03║眾生欲解心所樂，諸根方便行各別，
X04n0223_p0240c04║於一念中悉了知，一切智智心同等，
X04n0223_p0240c05║一切眾生諸惑業，三有相續無暫斷，
X04n0223_p0240c06║此諸邊際尚可知，發心功德難思議。
X04n0223_p0240c07║發心能離業煩惱，供養一切諸如來，
X04n0223_p0240c08║業惑既離相續斷，普於三世得解脫。
X04n0223_p0240c09║一念供養無邊佛，亦供無數諸眾生，
X04n0223_p0240c10║悉以香華及妙鬘，寶幢幡蓋上衣服，
X04n0223_p0240c11║美食珍座經行處，種種宮殿悉嚴好，
X04n0223_p0240c12║毗盧遮那妙寶珠，如意摩尼發光曜，
X04n0223_p0240c13║念念如是持供養，經無量劫不可說。
X04n0223_p0240c14║其人福聚雖復多，不及發心功德大。
X04n0223_p0240c15║所說種種眾譬喻，無有能及菩提心。
X04n0223_p0240c16║以諸三世人中尊，皆從發心而得生。
X04n0223_p0240c17║發心無礙無齊限，欲求其量不可得。
X04n0223_p0240c18║一切智智誓必成，所有眾生皆永度。
X04n0223_p0240c19║發心廣大等虗空，生諸功德同法界。
X04n0223_p0240c20║所行普徧如無異，永離眾著佛平等。
X04n0223_p0240c21║一切法門無不入，一切國土悉能往，
X04n0223_p0240c22║一切智境咸通達，一切功德皆成就，
X04n0223_p0240c23║一切能捨恒相續，淨諸戒品無所著。
X04n0223_p0240c24║具足無上大功德，常勤精進不退轉，
X04n0223_p0241a01║入深禪定恒思惟，廣大智慧共相應，
X04n0223_p0241a02║此是菩薩最勝地，出生一切普賢道。
X04n0223_p0241a03║三世一切諸如來，靡不護念初發心。
X04n0223_p0241a04║悉以三昧陀羅尼，神通變化共莊嚴。
X04n0223_p0241a05║十方眾生無有量，世界虗空亦如是，
X04n0223_p0241a06║發心無量過於彼，是故能生一切佛。
X04n0223_p0241a07║菩提心是十力本，亦為四辯無畏本，
X04n0223_p0241a08║十八不共亦復然，莫不皆從發心得。
X04n0223_p0241a09║諸佛色相莊嚴身，及以平等妙法身，
X04n0223_p0241a10║智慧無著所應供，悉以發心而得有。
X04n0223_p0241a11║一切獨覺聲聞乘，色界諸禪三昧樂，
X04n0223_p0241a12║及無色界諸三昧，悉以發心作其本。
X04n0223_p0241a13║一切人天自在樂，及以諸趣種種樂，
X04n0223_p0241a14║進定根力等眾樂，靡不皆由初發心。
X04n0223_p0241a15║以因發起廣大心，則能修行六種度。
X04n0223_p0241a16║勸諸眾生行正行，於三界中受安樂。
X04n0223_p0241a17║住佛無礙實義智，所有妙業咸開闡。
X04n0223_p0241a18║能令無量諸眾生，悉斷惑業向涅槃。
X04n0223_p0241a19║智慧光明如淨日，眾行具足猶滿月，
X04n0223_p0241a20║功德常盈譬巨海，無垢無礙同虗空。
X04n0223_p0241a21║普發無邊功德願，悉與一切眾生樂。
X04n0223_p0241a22║盡未來際依願行，常勤修習度眾生。
X04n0223_p0241a23║無量大願難思議，願令眾生悉清淨。
X04n0223_p0241a24║空無相願無依處，以願力故皆明顯。
X04n0223_p0241b01║了法自性如虗空，一切寂滅悉平等，
X04n0223_p0241b02║法門無數不可說，為眾生說無所著，
X04n0223_p0241b03║十方世界諸如來，悉共讚歎初發心，
X04n0223_p0241b04║此心無量德所嚴，能到彼岸同於佛。
X04n0223_p0241b05║如眾生數爾許劫，說其功德不可盡，
X04n0223_p0241b06║以住如來廣大家，三界諸法無能喻。
X04n0223_p0241b07║欲知一切諸佛法，宜應速發菩提心。
X04n0223_p0241b08║此心功德中最勝，必得如來無礙智。
X04n0223_p0241b09║眾生心行可數知，國土微塵亦復然，
X04n0223_p0241b10║虗空邊際乍可量，發心功德無能測。
X04n0223_p0241b11║出生三世一切佛，成就世間一切樂，
X04n0223_p0241b12║增長一切勝功德，永斷一切諸疑惑，
X04n0223_p0241b13║開示一切妙境界，盡除一切諸障礙，
X04n0223_p0241b14║成就一切清淨剎，出生一切如來智，
X04n0223_p0241b15║欲見十方一切佛，欲施無盡功德藏，
X04n0223_p0241b16║欲滅眾生諸苦惱，宜應速發菩提心。
X04n0223_p0241b17║【論】然後七十四行頌，始重頌前四十段中校量發
X04n0223_p0241b18║心功德廣大之量，如文具明。隨文稱歎四行一頌，
X04n0223_p0241b19║准例知之。如是校量初發心功德，設使以等虗空
X04n0223_p0241b20║無限境，以一切樂具總供養無限眾生，皆令得人
X04n0223_p0241b21║天勝樂，又教令得四沙門果及辟支佛及三乘出
X04n0223_p0241b22║世菩提。如是虗空境界及所度眾生雖等，然未令
X04n0223_p0241b23║所化眾生得成佛，亦不可比。於此教中，初發心乘
X04n0223_p0241b24║如來大智等佛所行，普化眾生皆成佛故，發菩提
X04n0223_p0241c01║心。以是義故，雖然所舉境界廣狹雖等，所化眾生
X04n0223_p0241c02║成佛、不成佛不等故，不可為比故。是故此品下文
X04n0223_p0241c03║云：初發心菩薩不於三世少有所得，所謂若諸佛、
X04n0223_p0241c04║若諸佛法，若菩薩、若菩薩法，若獨覺、若獨覺法，若
X04n0223_p0241c05║聲聞、若聲聞法，乃至廣說。如經但為唯求一切智，
X04n0223_p0241c06║於諸法界心無所著，發菩提心。略說菩提，其法有
X04n0223_p0241c07║四：一、聲聞菩提，二、緣覺菩提，三、權教菩薩菩提，四、
X04n0223_p0241c08║一乘菩薩佛果菩提。前三竝是出世菩提，佛果菩
X04n0223_p0241c09║提是法身大智大悲真俗萬行，法界圓滿菩提無
X04n0223_p0241c10║出入故。三乘菩提雖觀四諦十二緣，而亦未知四
X04n0223_p0241c11║諦十二緣之實體。非獨二乘不知，三種意生身菩
X04n0223_p0241c12║薩位登十地猶未能悉知，唯一乘菩薩以智方知。
X04n0223_p0241c13║至十地品具明，但且略而總言。三乘中觀苦集滅
X04n0223_p0241c14║道及十二緣生，及行六波羅蜜菩薩厭苦忻真但
X04n0223_p0241c15║求出世，大悲菩薩方云留惑潤生。一乘菩薩以智
X04n0223_p0241c16║觀四諦十二緣生，無明即智，苦諦即聖諦，於生死
X04n0223_p0241c17║涅槃無解縛性，是故此經名苦聖諦集聖諦。如是
X04n0223_p0241c18║十聖諦十十二因緣，總是法界自性無縛無解自
X04n0223_p0241c19║在之緣，不名無明不名苦諦。如是總觀萬法，如是
X04n0223_p0241c20║名為一乘法界緣起。智悲自在任性緣生，一切眼
X04n0223_p0241c21║耳鼻舌身莫不皆是法界緣起自在法門，一切諸
X04n0223_p0241c22║佛知見神通道力以此而有，但以禪定觀照諸波
X04n0223_p0241c23║羅蜜而顯發之，是故學者應如是修如是悟入。已
X04n0223_p0241c24║下頌文四行一頌，如文自具不煩更釋，有智之士
X04n0223_p0242a01║隨文稱歎令眾發心。
X04n0223_p0242a02║明法品第十八
X04n0223_p0242a03║【論】將釋此品，約作三門分別：一、釋品名目，二、釋品
X04n0223_p0242a04║來意，三、隨文釋義。第一、釋品名目者，此品為明前
X04n0223_p0242a05║之昇須彌頂品、偈讚品、十住品、梵行品、初發心功
X04n0223_p0242a06║德品五品法門已，發菩提之心，得廣大功德。此精
X04n0223_p0242a07║進慧所問之法有二義：一、令前五品之法其心更
X04n0223_p0242a08║明，二、令後所行之法轉勝明白，故云明法品，明昇
X04n0223_p0242a09║進前後法故。是精進慧菩薩啟請法慧菩薩言：所
X04n0223_p0242a10║有大願悉使滿足，獲諸菩薩廣大之藏。此明前所
X04n0223_p0242a11║得法使令更明，後之昇進使令明白，是修十行之
X04n0223_p0242a12║向，長養本位十住之法。第二、釋品來意及名目，如
X04n0223_p0242a13║前。第三、隨文釋義，分之為二：一、長科經意，二、隨文
X04n0223_p0242a14║解釋。第一、長科經意者，約科為三段：第一、初爾時
X04n0223_p0242a15║已下長行，有三十三行半經通偈頌，有五十五行
X04n0223_p0242a16║半明精進慧菩薩請法分；第二、爾時法慧菩薩已
X04n0223_p0242a17║下有六行經，明法慧菩薩許說分；第三、佛子！菩薩
X04n0223_p0242a18║摩訶薩已下直至品末，通偈頌，總明正說法分。從
X04n0223_p0242a19║初第一、請法分中，義分為二：一、科，此一段經之文
X04n0223_p0242a20║意；第二、隨文解義。第一、科，此一段經文意者，約科
X04n0223_p0242a21║為三段：
X04n0223_p0242a22║【經】爾時，精進慧菩薩白法慧菩薩言：佛子！菩薩摩訶
X04n0223_p0242a23║薩初發求一切智心，成就如是無量功德，具大莊嚴，
X04n0223_p0242a24║昇一切智乘，入菩薩正位，捨諸世間法，得佛出世法，
X04n0223_p0242b01║去、來、現在諸佛攝受，決定至於無上菩提究竟之處。
X04n0223_p0242b02║彼諸菩薩於佛教中云何修習，令諸如來皆生歡喜，
X04n0223_p0242b03║入諸菩薩所住之處，一切大行皆得清淨，所有大願
X04n0223_p0242b04║悉使滿足，獲諸菩薩廣大之藏，隨所應化常為說法，
X04n0223_p0242b05║而恒不捨波羅蜜行，所念眾生咸令得度，紹三寶種
X04n0223_p0242b06║使不斷絕，善根方便皆悉不虗？佛子！彼諸菩薩以何
X04n0223_p0242b07║方便，能令此法當得圓滿？願垂哀愍，為我宣說，此諸
X04n0223_p0242b08║大會靡不樂聞。
X04n0223_p0242b09║【論】第一、爾時已下，至靡不樂聞，有十二行經，明精
X04n0223_p0242b10║進慧菩薩初起請法門分。第二、隨文解釋者，從初
X04n0223_p0242b11║爾時者，爾猶此云說此法時也。精進慧菩薩者，約
X04n0223_p0242b12║位加行成名，此通十箇慧之通稱。為令欲成此位
X04n0223_p0242b13║之昇進，必藉精進之功。慧者，照燭義。精進者，無思
X04n0223_p0242b14║義。以無思之慧，照燭有作之功。有作本自無者，萬
X04n0223_p0242b15║法本來自淨。萬法自淨，名之為精。無巧智應，知根
X04n0223_p0242b16║利生，名之為進。此約成位進修之稱也。菩薩者，如
X04n0223_p0242b17║常說也。白法慧菩薩者，白者，明也。明著名言，申其
X04n0223_p0242b18║所明也。云昇一切智乘者，明入此位也。以此位菩
X04n0223_p0242b19║薩，乘一切智乘，生如來家，入佛種智，為佛之子，恒
X04n0223_p0242b20║蒙諸佛之所攝受故。明智相應，堪與益故，故云攝
X04n0223_p0242b21║受。云獲諸菩薩廣大之藏者，如十迴向中智藏、悲
X04n0223_p0242b22║藏等十藏是也。云以何方便已下，正說中十十法
X04n0223_p0242b23║門是。
X04n0223_p0242b24║【經】復次，如諸菩薩摩訶薩常勤修習，滅除一切無明
X04n0223_p0242c01║黑闇，降伏魔怨，制諸外道，永滌一切煩惱心垢，悉能
X04n0223_p0242c02║成就一切善根，永出一切惡趣諸難，淨治一切大智
X04n0223_p0242c03║境界，成就一切菩薩諸地、諸波羅蜜、總持三昧、六通、
X04n0223_p0242c04║三明、四無所畏清淨功德，莊嚴一切諸佛國土及諸
X04n0223_p0242c05║相好，身、語、心行成就滿足，善知一切諸佛如來力、無
X04n0223_p0242c06║所畏、不共佛法、一切智智所行境界，為欲成熟一切
X04n0223_p0242c07║眾生，隨其心樂而取佛土，隨根、隨時如應說法，種種
X04n0223_p0242c08║無量廣大佛事及餘無量諸功德法、諸行、諸道及諸
X04n0223_p0242c09║境界皆悉圓滿，疾與如來功德平等，於諸如來、應、正
X04n0223_p0242c10║等覺百千阿僧祇劫修菩薩行時所集法藏悉能守
X04n0223_p0242c11║護、開示、演說，諸魔外道無能沮壞，攝持正法無有窮
X04n0223_p0242c12║盡，於一切世界演說法時，天王、龍王、夜叉王、乾闥婆
X04n0223_p0242c13║王、阿脩羅王、迦樓羅王、緊那羅王、摩睺羅伽王、人王、
X04n0223_p0242c14║梵王、如來法王皆悉守護，一切世間恭敬供養同灌
X04n0223_p0242c15║其頂，常為諸佛之所護念，一切菩薩亦皆愛敬，得善
X04n0223_p0242c16║根力，增長白法，開演如來甚深法藏，攝持正法以自
X04n0223_p0242c17║莊嚴，一切菩薩所行次第願皆演說。
X04n0223_p0242c18║【論】第二、復次，如諸已下，至菩薩所行次第，願皆演
X04n0223_p0242c19║說。有二十一行經，明精進慧菩薩，并舉當位應所
X04n0223_p0242c20║修行之行，及獲益重，勸說守護。法分云：六通者：身
X04n0223_p0242c21║通、天耳通、天眼通、宿命通、他心通、漏盡通。身通者，
X04n0223_p0242c22║於一剎那際，身隨智用，周徧十方，對現色身，隨根
X04n0223_p0242c23║普應。天耳通者，耳根常聞十方一切諸聲。天眼通
X04n0223_p0242c24║者，眼根常見十方一切麤細等色。宿命通者，智隨
X04n0223_p0243a01║三世一切眾生死此生彼，所作業行因果，悉能知
X04n0223_p0243a02║之。他心通者，一念能知三世一切眾生心念所欲。
X04n0223_p0243a03║漏盡通者，隨智徧知一切諸法，而無情欲，順癡愛
X04n0223_p0243a04║心。此經又有十種通，如十通品說。三明者：一、宿命，
X04n0223_p0243a05║二、天眼，三、漏盡。是名三明。四無畏者：一、一切智無
X04n0223_p0243a06║畏，二、漏盡無畏，三、說障道無畏，四、說盡苦道無畏。
X04n0223_p0243a07║相好者，此經十身相海也。力無所畏者，十力也：一、
X04n0223_p0243a08║是處非處力，二、業力，三、定力，四、根力，五、欲力，六、性
X04n0223_p0243a09║力，七、一切至處道力，八、宿命力，九、天眼力，十、漏盡
X04n0223_p0243a10║力。是為十。三世業果名為處，了達非有名非處，善
X04n0223_p0243a11║知眾生業因果，心定不動如山王。眾生根品上中
X04n0223_p0243a12║下，欲樂種種各差別，種種世間諸性分，一切道法
X04n0223_p0243a13║各不同。宿命徧知三世業，天眼十方無礙了，隨諸
X04n0223_p0243a14║分別滿十方，心無襍染常無垢。如是十種得自在，
X04n0223_p0243a15║是名如來無畏力。十八不共者：一、佛身無過失；二、
X04n0223_p0243a16║口無過失；三、念無過失；四、想無過失；五、心無不定，
X04n0223_p0243a17║常在三昧；六、無不知已捨；七者、欲無減；八者、精進
X04n0223_p0243a18║無失；九、念無減；十、慧無減；十一、解脫無減；十二、解
X04n0223_p0243a19║脫知見無減；十三、身業隨智慧行；十四、口業隨智
X04n0223_p0243a20║慧行；十五、意業隨智慧行；十六、智慧知過去無礙
X04n0223_p0243a21║事；十七、智慧知未來無礙事；十八、智慧知現在無
X04n0223_p0243a22║礙事。所言無過失者，妙善相應；所言無減者，所作
X04n0223_p0243a23║善法常無忘失。云一切智智者，云種種智、無盡智，
X04n0223_p0243a24║此明差別智無盡故。如守護分中有二義：一、明初
X04n0223_p0243b01║發心菩薩守護一切諸佛法藏，而能為人演說；二、
X04n0223_p0243b02║得天王、夜叉王、如來法王等守護
X04n0223_p0243b03║【經】爾時，精進慧菩薩欲重宣其義，而說頌言：
X04n0223_p0243b04║【論】第三、爾時已下，可一行經明精進慧，以偈說重
X04n0223_p0243b05║請法分。
X04n0223_p0243b06║【經】大名稱者善能演，菩薩所成功德法，
X04n0223_p0243b07║深入無邊廣大行，具足清淨無師智，
X04n0223_p0243b08║若有菩薩初發心，成就福德智慧乘，
X04n0223_p0243b09║入離生位超世間，普獲正等菩提法。
X04n0223_p0243b10║彼復云何佛教中，堅固勤修轉增勝？
X04n0223_p0243b11║令諸如來悉歡喜，佛所住地速當入。
X04n0223_p0243b12║所行清淨願皆滿，及得廣大智慧藏。
X04n0223_p0243b13║常能說法度眾生，而心無依無所著。
X04n0223_p0243b14║菩薩一切波羅蜜，悉善修行無缺減，
X04n0223_p0243b15║所念眾生咸救度，常持佛種使不絕。
X04n0223_p0243b16║所作堅固不唐捐，一切功成得出離。
X04n0223_p0243b17║如諸勝者所修行，彼清淨道願宣說。
X04n0223_p0243b18║永破一切無明闇，降伏眾魔及外道。
X04n0223_p0243b19║所有垢穢悉滌除，得近如來大智慧。
X04n0223_p0243b20║永離惡趣諸險難，淨治大智殊勝境。
X04n0223_p0243b21║獲妙道力鄰上尊，一切功德皆成就。
X04n0223_p0243b22║證得如來最勝智，住於無量諸國土，
X04n0223_p0243b23║隨眾生心而說法，及作廣大諸佛事。
X04n0223_p0243b24║云何而得諸妙道，開演如來正法藏？
X04n0223_p0243c01║常能受持諸佛法，無能超勝無與等，
X04n0223_p0243c02║云何無畏如師子，所行清淨如滿月？
X04n0223_p0243c03║云何修習佛功德，猶如蓮華不著水？
X04n0223_p0243c04║【論】如以偈重請分中，有二十二行頌：初二行，頌歎
X04n0223_p0243c05║能說法主；已下二十行，兩行一頌：初兩行，歎初發
X04n0223_p0243c06║心菩薩智慧福德，超世獲益；次兩行，頌勸說昇進
X04n0223_p0243c07║之行；次兩行，頌明大智度眾生無著；次兩行，頌明
X04n0223_p0243c08║眾行無缺利生，令佛種不絕；次兩行，頌明堅固功
X04n0223_p0243c09║成，出離法勝，重勸請說；次兩行，頌明破暗降魔之
X04n0223_p0243c10║道，亦願請說；次兩行，頌明如來所得之法，亦勸請
X04n0223_p0243c11║說；次兩行，頌明云何演說如來法；末後兩行，頌明
X04n0223_p0243c12║云何令初發心無畏如師子，無著如蓮華。
X04n0223_p0243c13║【經】爾時，法慧菩薩告精進慧菩薩言：善哉！佛子！汝今
X04n0223_p0243c14║為欲多所饒益，多所安樂，多所惠利，哀愍世間諸天
X04n0223_p0243c15║及人，問於如是菩薩所修清淨之行。佛子！汝住實法，
X04n0223_p0243c16║發大精進，增長不退，已得解脫，能作是問，同於如來。
X04n0223_p0243c17║諦聽！諦聽！善思念之！我今承佛威神之力，為汝於中
X04n0223_p0243c18║說其少分。
X04n0223_p0243c19║【論】第二、爾時，法慧菩薩已下，有六行經，明法慧菩
X04n0223_p0243c20║薩許說分。於此分中，所歎能問之人，如文可知。第
X04n0223_p0243c21║三、正說分中，復分為二：第一、長科經意，第二、隨文
X04n0223_p0243c22║釋義。第一、長科經意者，從佛子！菩薩已發一切智
X04n0223_p0243c23║心已下，至品末，長科為二十段。
X04n0223_p0243c24║【經】佛子！菩薩摩訶薩已發一切智心，應離癡闇，精勤
X04n0223_p0244a01║守護，無令放逸。佛子！菩薩摩訶薩住十種法，名：不放
X04n0223_p0244a02║逸。何者為十？一者，護持眾戒；二者，遠離愚癡，淨菩提
X04n0223_p0244a03║心；三者，心樂質直，離諸諂誑；四者，勤修善根，無有退
X04n0223_p0244a04║轉；五者，恒善思惟自所發心；六者，不樂親近在家、出
X04n0223_p0244a05║家一切凡夫；七者，修諸善業而不願求世間果報；八
X04n0223_p0244a06║者，永離二乘，行菩薩道；九者，樂修眾善，令不斷絕；十
X04n0223_p0244a07║者，恒善觀察自相續力。佛子！若諸菩薩行此十法，是
X04n0223_p0244a08║則名為：住不放逸。
X04n0223_p0244a09║【論】第一、從初佛子已下，至住不放逸，有十行經，明
X04n0223_p0244a10║住十種不放逸法分。
X04n0223_p0244a11║【經】佛子！菩薩摩訶薩住不放逸，得十種清淨。何者為
X04n0223_p0244a12║十？一者、如說而行；二者、念智成就；三者、住於深定，不
X04n0223_p0244a13║沈不舉；四者、樂求佛法，無有懈息；五者、隨所聞法，如
X04n0223_p0244a14║理觀察，具足出生巧妙智慧；六者、入深禪定，得佛神
X04n0223_p0244a15║通；七者、其心平等，無有高下；八者、於諸眾生上、中、下
X04n0223_p0244a16║類，心無障礙，猶如大地等作利益；九者、若見眾生乃
X04n0223_p0244a17║至一發菩提之心，尊重承事，猶如和尚；十者、於授戒
X04n0223_p0244a18║和尚及阿闍棃、一切菩薩、諸善知識、法師之所，常生
X04n0223_p0244a19║尊重，承事供養。佛子！是名菩薩住不放逸十種清淨。
X04n0223_p0244a20║【論】第二、佛子已下，至十種清淨，有十行半經，明住
X04n0223_p0244a21║不放逸，得十清淨法分。第二、隨文解釋者，從正說
X04n0223_p0244a22║分中，菩薩摩訶薩二十段文中，但隨經文，義隱言
X04n0223_p0244a23║幽，方可解之。經文自顯處，如文自具，不煩更釋。如
X04n0223_p0244a24║文中深入禪定，不沈不舉者，不沈離聲聞滅盡定，
X04n0223_p0244b01║亦離上二界息慮禪。如色界初禪，滅下欲界愁憂
X04n0223_p0244b02║不生，得一分輕安寂靜。無欲界愛，有寂靜愛，水灾
X04n0223_p0244b03║便至。楞伽經云：津潤妄想，能生內外。水界以愛為
X04n0223_p0244b04║津潤，故水大至。如色界第二禪，能滅欲界憂苦不
X04n0223_p0244b05║生，得一分輕安寂靜。為有覺有觀，能緣靜境猶在，
X04n0223_p0244b06║火灾便至。如第三禪，無覺無觀，有禪悅樂，心有喜
X04n0223_p0244b07║動，風灾便至。如第四禪，身心寂滅，離出入息，喜動
X04n0223_p0244b08║亦無，三灾不至。唯妙色身如白銀，清淨光潔，衣如
X04n0223_p0244b09║金色。四禪身長二十里，衣長四十里。已下三禪，倍
X04n0223_p0244b10║倍減半，如初會中已釋。如是四禪，皆是息心令靜，
X04n0223_p0244b11║以為勢分。乃至空處、識處、無所有處、非想非非想
X04n0223_p0244b12║定，皆是破除昇進，令念不生，住寂定故。如是破色
X04n0223_p0244b13║界靜色，令成無色界空識。又破見空之識亦空，名
X04n0223_p0244b14║識處定。又破識空之見亦無，名無所有定。又破無
X04n0223_p0244b15║所有心，此無想無想之想亦無，名非想非非想定。
X04n0223_p0244b16║如是上界修禪，皆是作意存情，伏心不起，不是任
X04n0223_p0244b17║性無為，無沈無掉，稱真理智，寂用自在，不作而為
X04n0223_p0244b18║之定也。如欲界定，攀緣五欲名掉，色、無色界定名
X04n0223_p0244b19║沈。又聲聞、緣覺定名沈，空觀菩薩行六波羅蜜生
X04n0223_p0244b20║於淨土名掉舉。如是三乘之定皆有沈掉，為垢淨
X04n0223_p0244b21║未亡見道不真有忻厭故。二乘之定雖無三界現
X04n0223_p0244b22║行之惑，皆是厭患對治伏滅無為無能起惑，我生
X04n0223_p0244b23║不起悲智亦亡。住滅定者頭上擊鼓，亦不聞知化
X04n0223_p0244b24║火燒父母。分段身者入變易生死，如是二乘斷惑
X04n0223_p0244c01║不分別法意勢相似。或有聲聞以十二緣生法得
X04n0223_p0244c02║道，如是三乘觀行緣覺聲聞淨土菩薩所得道者
X04n0223_p0244c03║皆是出世。三乘互用通為九乘，大體以約勝鬘經
X04n0223_p0244c04║得伏三界煩惱不起、得意生身無分段生死、得變
X04n0223_p0244c05║易生死，非是應真任智自在無出入體，任智應眾
X04n0223_p0244c06║生利樂不息，廣如勝鬘之意。以是義故，色界無色
X04n0223_p0244c07║界及三乘禪有沈有掉。如大乘中留惑潤生，菩薩
X04n0223_p0244c08║道前安立三十心，菩薩習種性、性種性、道種性、方
X04n0223_p0244c09║入聖種性、四攝四無量心、三十七助道品、觀十波
X04n0223_p0244c10║羅蜜名目相似。若以攝化境界及見佛數量，意生
X04n0223_p0244c11║身、智生身、成佛因果總皆不同。以是義故，如是留
X04n0223_p0244c12║惑潤生菩薩所修定亦沈亦掉，為但得三種意生
X04n0223_p0244c13║身，未得如來智生身故。乃至七八九十地得種類
X04n0223_p0244c14║俱生無行作意生身，菩薩但得三界煩惱中空觀
X04n0223_p0244c15║折伏現行不起，於意生中自在故，非是生如來一
X04n0223_p0244c16║切種智家故，非是於如來一切種智中起慣習故。
X04n0223_p0244c17║所云成佛定滿三祇所見佛境，初地菩薩但云供
X04n0223_p0244c18║養，及攝化百佛世界但得百法明門。如此華嚴經
X04n0223_p0244c19║者，初發心菩薩初發如來一切種智之心，名為菩
X04n0223_p0244c20║提心。如初發心住創生一切諸佛一切種智大智
X04n0223_p0244c21║慧家，生初發心時便成正覺。為會諸佛一切種智
X04n0223_p0244c22║與自智一故，成佛不出剎那之際，以智境界非延
X04n0223_p0244c23║促故。攝化境界徧百佛剎微塵，又多百佛，明智境
X04n0223_p0244c24║德用無盡，無限重重故。此猶約隨位進修之言，計
X04n0223_p0245a01║體一即一切無限也。如十地中，初地菩薩供養多
X04n0223_p0245a02║百佛、多百千佛，雖數不離百數，然多百即無限，與
X04n0223_p0245a03║單百即無比。是故四念、四攝、四無量心、十波羅蜜，
X04n0223_p0245a04║一一法悉皆無限。是故此十住菩薩所修定業，不
X04n0223_p0245a05║屬世間、出世間沈掉之定也。已釋住於深定不沈
X04n0223_p0245a06║不舉竟。如云深入禪定得佛神通者，如上色界、無
X04n0223_p0245a07║色界天及三乘神通，色、無色界神通，息心想淨報
X04n0223_p0245a08║得神通，二乘神通，依定前所念淨土，菩薩神通，得
X04n0223_p0245a09║清淨意樂通，如三種意生身是。如此經中入深禪
X04n0223_p0245a10║定得佛神通者，以心稱理元，無出入體，無靜亂體，
X04n0223_p0245a11║無造作性，任理自真，不生不伏，理真智應，性自徧
X04n0223_p0245a12║周，三世十方，一時普應，對現色身，隨以智應而化
X04n0223_p0245a13║羣品，而無來往，亦不變化，名佛神通。智無依止，無
X04n0223_p0245a14║形色體，無來去性，性自徧周，非三世攝，而能普應
X04n0223_p0245a15║三世之法，名曰神通。是故經云：智入三世而無來
X04n0223_p0245a16║往。為三世是眾生情所妄，安井實有，故為智。體無
X04n0223_p0245a17║形色，不造作，而應羣品，名之為神。圓滿十方，無法
X04n0223_p0245a18║不知，無根不識，名之為通。
X04n0223_p0245a19║
X04n0223_p0245a20║大方廣佛新華嚴經合論卷第三十五
X04n0223_p0245a21║
X04n0223_p0245a22║音切
X04n0223_p0245a23║瞙（莫音。）饒（如招切。）覲（渠吝切。）謁（於揭切。）鑽（則官切。）沮（慈呂切。）躭（丁含
X04n0223_p0245a24║切。）晝（之又切。）缺（苦穴切。）著（智呂切。）藉（慈易慈夜二切。）