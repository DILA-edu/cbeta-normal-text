X04n0223_p0245b01║
X04n0223_p0245b02║
X04n0223_p0245b03║
X04n0223_p0245b04║大方廣佛新華嚴經合論卷第三十六
X04n0223_p0245b05║唐于闐國三藏沙門實叉難陀譯經
X04n0223_p0245b06║唐太原方山長者李通玄造論
X04n0223_p0245b07║唐福州開元寺沙門志寧釐經合論
X04n0223_p0245b08║明法品第十八之餘
X04n0223_p0245b09║【經】佛子！菩薩摩訶薩住不放逸，發大精進，起於正念，
X04n0223_p0245b10║生勝欲樂，所行不息；於一切法，心無依處；於甚深法，
X04n0223_p0245b11║能勤修習；入無諍門，增廣大心；佛法無邊，能順了知；
X04n0223_p0245b12║令諸如來，皆悉歡喜。佛子！菩薩摩訶薩復有十法，能
X04n0223_p0245b13║令一切諸佛歡喜。何等為十？一者、精進不退；二者、不
X04n0223_p0245b14║惜身命；三者、於諸利養無所希求；四者、知一切法皆
X04n0223_p0245b15║如虗空；五者、善能觀察，普入法界；六者、知諸法印，心
X04n0223_p0245b16║無倚著；七者、常發大願；八者、成就清淨忍智光明；九
X04n0223_p0245b17║者、觀自善法，心無增減；十者、依無作門，修諸淨行。佛
X04n0223_p0245b18║子！是為菩薩住十種法，能令一切如來歡喜。
X04n0223_p0245b19║【論】第三、佛子已下，至能令一切如來歡喜，有十一
X04n0223_p0245b20║行半。經明行十種法諸佛歡喜分。經云依無作門
X04n0223_p0245b21║修諸淨行者，以此無作門修法界、虗空界行海，徧
X04n0223_p0245b22║周清淨故。智無所為，名之為修；知根同事，名之為
X04n0223_p0245b23║行；行無不利，非作非生，名為無作門也；常處十方
X04n0223_p0245b24║一切三界，受生利俗而無染淨，名之為淨行故。
X04n0223_p0245c01║【經】佛子！復有十法，能令一切諸佛歡喜。何者為十？所
X04n0223_p0245c02║謂：安住不放逸；安住無生忍；安住大慈；安住大悲；安
X04n0223_p0245c03║住滿足諸波羅蜜；安住諸行；安住大願；安住巧方便；
X04n0223_p0245c04║安住勇猛力；安住智慧，觀一切法皆無所住猶如虗
X04n0223_p0245c05║空。佛子！若諸菩薩住此十法，能令一切諸佛歡喜。
X04n0223_p0245c06║【論】第四、佛子已下，至諸佛歡喜，有六行經，明安住
X04n0223_p0245c07║十法分。已上佛歡喜分。
X04n0223_p0245c08║【經】佛子！有十種法，令諸菩薩速入諸地。何等為十？一
X04n0223_p0245c09║者，善巧圓滿福、智二行；二者，能大莊嚴波羅蜜道；三
X04n0223_p0245c10║者，智慧明達，不隨他語；四者，承事善友，恒不捨離；五
X04n0223_p0245c11║者，常行精進，無有懈怠；六者，善能安住如來神力；七
X04n0223_p0245c12║者，修諸善根，不生疲倦；八者，深心利智，以大乘法而
X04n0223_p0245c13║自莊嚴；九者，於地地法門，心無所住；十者，與三世佛
X04n0223_p0245c14║善根方便同一體性。佛子！此十種法，令諸菩薩速入
X04n0223_p0245c15║諸地。
X04n0223_p0245c16║【論】第五、佛子已下，至令諸菩薩速入諸地，有八行。
X04n0223_p0245c17║經明行此十法，速入諸地分。經云有十種法，令諸
X04n0223_p0245c18║菩薩速入諸地者，明雖於初發心住位，而徧知諸
X04n0223_p0245c19║住、諸行、諸迴向、諸地法門，為一即一切故，一切即
X04n0223_p0245c20║一故，即因即果故。即如善財童子見彌勒菩薩已，
X04n0223_p0245c21║彌勒還令却見文殊師利，明因果不異不離故。此
X04n0223_p0245c22║亦如是，從初發心位、佛果地位，一念齊進，而亦不
X04n0223_p0245c23║出一念中修成正覺，佛因果及菩薩行悉圓滿故。
X04n0223_p0245c24║如善財一生龍女，不出一剎那際，三生成佛，總相
X04n0223_p0246a01║似故。云一生成佛者，明今生是父母分段身，是信
X04n0223_p0246a02║心及見道修行生捨分段身，入變易生，名為一生。
X04n0223_p0246a03║亦不出剎那際，無古今性，無分段性，無變易性，萬
X04n0223_p0246a04║相如幻故，如化故，非生滅故，無三世故。以此初住
X04n0223_p0246a05║徧脩諸位諸地故，貫通諸法，總一時一法，多少延
X04n0223_p0246a06║促，自在無礙，不出一剎那際故。法如是故，去情以
X04n0223_p0246a07║智，觀之可見。經云與三世諸佛同一體性者，為法
X04n0223_p0246a08║身智慧同也。三世廣大劫，一念同三世諸佛，普賢
X04n0223_p0246a09║其行，大智大悲圓滿同故。
X04n0223_p0246a10║【經】復次，佛子！諸菩薩初住地時，應善觀察，隨其所有
X04n0223_p0246a11║一切法門，隨其所有甚深智慧，隨所修因，隨所得果，
X04n0223_p0246a12║隨其境界，隨其力用，隨其示現，隨其分別，隨其所得，
X04n0223_p0246a13║悉善觀察，知一切法皆是自心而無所著；如是知已，
X04n0223_p0246a14║入菩薩地，能善安住。佛子！彼諸菩薩作是思惟：我等
X04n0223_p0246a15║宜應速入諸地。何以故？我等若於地地中住，成就如
X04n0223_p0246a16║是廣大功德；具功德已，漸入佛地；住佛地已，能作無
X04n0223_p0246a17║邊廣大佛事。是故宜應常勤修習，無有休息，無有疲
X04n0223_p0246a18║厭，以大功德而自莊嚴，入菩薩地。
X04n0223_p0246a19║【論】第六、復次，佛子已下，至而自莊嚴入菩薩地，有
X04n0223_p0246a20║十行經明入地勝進分。
X04n0223_p0246a21║【經】佛子！有十種法，令諸菩薩所行清淨。何等為十？一
X04n0223_p0246a22║者，悉捨資財，滿眾生意；二者，持戒清淨，無所毀犯；三
X04n0223_p0246a23║者，柔和忍辱，無有窮盡；四者，勤修諸行，永不退轉；五
X04n0223_p0246a24║者，以正念力，心無迷亂；六者，分別了知無量諸法；七
X04n0223_p0246b01║者，修一切行而無所著；八者，其心不動，猶如山王；九
X04n0223_p0246b02║者，廣度眾生，猶如橋梁；十者，知一切眾生與諸如來
X04n0223_p0246b03║同一體性。佛子！是為十法，令諸菩薩所行清淨。
X04n0223_p0246b04║【論】第七、佛子！有十種法已下，至所行清淨，有八行
X04n0223_p0246b05║經明淨行分。經云：知一切眾生與諸如來同一體
X04n0223_p0246b06║性者，三乘菩薩知一切眾生同有如來佛性、理性。
X04n0223_p0246b07║此經知一切眾生同有如來一切種智之性。如經
X04n0223_p0246b08║下文有經卷：如三千大千世界內，在小眾生身中，
X04n0223_p0246b09║有人成佛，破此微塵，出此經卷，言微塵許大眾生
X04n0223_p0246b10║皆有佛一切種智故。菩薩成佛化之，總得如來一
X04n0223_p0246b11║切種知故。達理之智，名一切智；差別智，名一切種
X04n0223_p0246b12║智。
X04n0223_p0246b13║【經】菩薩既得行清淨已，復獲十種增勝法。何等為十？
X04n0223_p0246b14║一者、他方諸佛皆悉護念；二者、善根增勝，超諸等列；
X04n0223_p0246b15║三者、善能領受佛加持力；四者、常得善人為所依怙；
X04n0223_p0246b16║五者、安住精進，恒不放逸；六者、知一切法平等無異；
X04n0223_p0246b17║七者、心恒安住無上大悲；八者、如實觀法，出生妙慧；
X04n0223_p0246b18║九者、能善修行巧妙方便；十者、能知如來方便之力。
X04n0223_p0246b19║佛子！是為菩薩十增勝法。
X04n0223_p0246b20║【論】第八、菩薩既得行清淨已下，至十增勝法，有八
X04n0223_p0246b21║行經，明昇進轉增分。
X04n0223_p0246b22║【經】佛子！菩薩有十種清淨願。何等為十？一願，成熟眾
X04n0223_p0246b23║生，無有疲倦；二願，具行眾善，淨諸世界；三願，承事如
X04n0223_p0246b24║來，常生尊重；四願，護持正法，不惜軀命；五願，以智觀
X04n0223_p0246c01║察，入諸佛土；六願，與諸菩薩同一體性；七願，入如來
X04n0223_p0246c02║門，了一切法；八願，見者生信，無不獲益；九願，神力住
X04n0223_p0246c03║世，盡未來劫；十願，具普賢行，淨治一切種智之門。佛
X04n0223_p0246c04║子！是為菩薩十種清淨願。
X04n0223_p0246c05║【論】第九、佛子已下，至是為菩薩十種清淨願，有七
X04n0223_p0246c06║行半，經明大願、成行、利生分。
X04n0223_p0246c07║【經】佛子！菩薩住十種法，令諸大願皆得圓滿。何等為
X04n0223_p0246c08║十？一者、心無疲厭；二者、具大莊嚴；三者、念諸菩薩殊
X04n0223_p0246c09║勝願力；四者、聞諸佛土，悉願往生；五者、深心長久，盡
X04n0223_p0246c10║未來劫；六者、願悉成就一切眾生；七者、住一切劫，不
X04n0223_p0246c11║以為勞；八者、受一切苦，不生厭離；九者、於一切樂，心
X04n0223_p0246c12║無貪著；十者、常勤守護無上法門。
X04n0223_p0246c13║【論】第十、佛子已下，至守護無上法門，有七行經明
X04n0223_p0246c14║行十法，令大願圓滿分。經云：聞諸佛土悉願往生
X04n0223_p0246c15║者，不出塵中，智徧現應，供養十方一切諸佛而無
X04n0223_p0246c16║來去。
X04n0223_p0246c17║【經】佛子！菩薩滿足如是願時，即得十種無盡藏。何等
X04n0223_p0246c18║為十？所謂：普見諸佛無盡藏、總持不忘無盡藏、決了
X04n0223_p0246c19║諸法無盡藏、大悲救護無盡藏、種種三昧無盡藏、滿
X04n0223_p0246c20║眾生心廣大福德無盡藏、演一切法甚深智慧無盡
X04n0223_p0246c21║藏、報得神通無盡藏、住無量劫無盡藏、入無邊世界
X04n0223_p0246c22║無盡藏。佛子！是為菩薩十無盡藏。菩薩得是十種藏
X04n0223_p0246c23║已，福德具足，智慧清淨，於諸眾生隨其所應而為說
X04n0223_p0246c24║法。佛子！菩薩云何於諸眾生隨其所應而為說法？
X04n0223_p0247a01║【論】第十一、佛子！菩薩滿足如是願已下，至如應說
X04n0223_p0247a02║法，有九行經，明十種無盡藏分。
X04n0223_p0247a03║【經】所謂：知其所作，知其因緣，知其心行，知其欲樂。貪
X04n0223_p0247a04║欲多者，為說不淨；瞋恚多者，為說大慈；愚癡多者，教
X04n0223_p0247a05║勤觀察；三毒等者，為說成就勝智法門；樂生死者，為
X04n0223_p0247a06║說三苦；若著處所，說處空寂；心懈怠者，說大精進；懷
X04n0223_p0247a07║我慢者，說法平等；多諂誑者，為說菩薩其心質直；樂
X04n0223_p0247a08║寂靜者，廣為說法，令其成就。菩薩如是隨其所應而
X04n0223_p0247a09║為說法。為說法時，文相連屬，義無舛謬；觀法先後，以
X04n0223_p0247a10║智分別；是非審定，不違法印；次第建立無邊行門，令
X04n0223_p0247a11║諸眾生斷一切疑；善知諸根，入如來教；證真實際，知
X04n0223_p0247a12║法平等；斷諸法愛，除一切執；常念諸佛，心無暫捨；了
X04n0223_p0247a13║知音聲，體性平等；於諸言說，心無所著；巧說譬喻，無
X04n0223_p0247a14║相違反；悉令得悟一切諸佛，隨應普現平等智身。菩
X04n0223_p0247a15║薩如是為諸眾生而演說法，則自修習，增長義利，不
X04n0223_p0247a16║捨諸度，具足莊嚴波羅蜜道。
X04n0223_p0247a17║【論】第十二、所謂知其所作已下，至具足莊嚴波羅
X04n0223_p0247a18║蜜道，有十六行經，明菩薩知根利益分。
X04n0223_p0247a19║【經】是時菩薩為令眾生心滿足故，內外悉捨而無所
X04n0223_p0247a20║著，是則能淨檀波羅蜜。具持眾戒而無所著，永離我
X04n0223_p0247a21║慢，是則能淨尸波羅蜜。悉能忍受一切諸惡，於諸眾
X04n0223_p0247a22║生，其心平等，無有動搖，譬如大地能持一切，是則能
X04n0223_p0247a23║淨忍波羅蜜。普發眾業，常修靡懈，諸有所作恒不退
X04n0223_p0247a24║轉，勇猛勢力無能制伏，於諸功德不取不捨，而能滿
X04n0223_p0247b01║足一切智門，是則能淨精進波羅蜜。於五欲境無所
X04n0223_p0247b02║貪著，諸次第定悉能成就，常正思惟，不住不出，而能
X04n0223_p0247b03║銷滅一切煩惱，出生無量諸三昧門，成就無邊大神
X04n0223_p0247b04║通力，逆順次第入諸三昧，於一三昧門入無邊三昧
X04n0223_p0247b05║門，悉知一切三昧境界，與一切三昧三摩鉢底智印
X04n0223_p0247b06║不相違背，能速入於一切智地，是則能淨禪波羅蜜。
X04n0223_p0247b07║於諸佛所，聞法受持，近善知識，承事不倦，常樂聞法，
X04n0223_p0247b08║心無厭足，隨所聽受，如理思惟，入真三昧，離諸僻見，
X04n0223_p0247b09║善觀諸法，得實相印，了知如來無功用道，乘普門慧，
X04n0223_p0247b10║入於一切智智之門永得休息，是則能淨般若波羅
X04n0223_p0247b11║蜜。示現一切世間作業，教化眾生而不厭倦，隨其心
X04n0223_p0247b12║樂而為現身，一切所行皆無染著，或現凡夫，或現聖
X04n0223_p0247b13║人所行之行，或現生死，或現涅槃，善能觀察一切所
X04n0223_p0247b14║作，示現一切諸莊嚴事而不貪著，徧入諸趣，度脫眾
X04n0223_p0247b15║主，是則能淨方便波羅蜜。盡成就一切眾生，盡莊嚴
X04n0223_p0247b16║一切世界，盡供養一切諸佛，盡通達無障礙法，盡修
X04n0223_p0247b17║行徧法界行，身恒住盡未來劫智，盡知一切心念，盡
X04n0223_p0247b18║覺悟流轉還滅，盡示現一切國土，盡證得如來智慧，
X04n0223_p0247b19║是則能淨願波羅蜜。具深心力，無有襍染故；具深信
X04n0223_p0247b20║力，無能摧伏故；具大悲力，不生疲厭故；具大慈力，所
X04n0223_p0247b21║行平等故；具總持力，能以方便持一切義故；具辯才
X04n0223_p0247b22║力，令一切眾生歡喜滿足故；具波羅蜜力，莊嚴大乘
X04n0223_p0247b23║故；具大願力，永不斷絕故；具神通力，出生無量故；具
X04n0223_p0247b24║加持力，令信解領受故；是則能淨力波羅蜜。知貪欲
X04n0223_p0247c01║行者，知瞋恚行者，知愚癡行者，知等分行者，知修學
X04n0223_p0247c02║地行者，一念中知無邊眾生行，知無邊眾生心，知一
X04n0223_p0247c03║切法真實，知一切如來力，普覺悟法界門，是則能淨
X04n0223_p0247c04║智波羅蜜。佛子！菩薩如是清淨諸波羅蜜時，圓滿諸
X04n0223_p0247c05║波羅蜜時，不捨諸波羅蜜時，住大莊嚴菩薩乘中，隨
X04n0223_p0247c06║其所念，一切眾生皆為說法，令增淨業而得度脫。墮
X04n0223_p0247c07║惡道者，教使發心；在難中者，令勤精進；多貪眾生，示
X04n0223_p0247c08║無貪法；多瞋眾生，令行平等；著見眾生，為說緣起；欲
X04n0223_p0247c09║界眾生，教離欲、恚、惡不善法；色界眾生，為其宣說毗
X04n0223_p0247c10║鉢舍那；無色界眾生，為其宣說微妙智慧；二乘之人，
X04n0223_p0247c11║教寂靜行；樂大乘者，為說十力廣大莊嚴。如其往昔
X04n0223_p0247c12║初發心時，見無量眾生墮諸惡道，大師子吼，作如是
X04n0223_p0247c13║言：我當以種種法門，隨其所應而度脫之。菩薩具足
X04n0223_p0247c14║如是智慧，廣能度脫一切眾生。佛子！菩薩具足如是
X04n0223_p0247c15║智慧，令三寶種永不斷絕。
X04n0223_p0247c16║【論】第十三、是時已下，至令三寶種永不斷絕，有五
X04n0223_p0247c17║十二行半。經明行十波羅蜜利益眾生諸對治分。
X04n0223_p0247c18║經云：諸次第定者，色界四禪，菩薩次第能入；於無
X04n0223_p0247c19║色界四禪，菩薩悉能順入，或超間入出。如涅槃經
X04n0223_p0247c20║闍維分說：從初禪入、三禪出、空處入、無所有出、非
X04n0223_p0247c21║想處入、識處出。如是超間，如是次第。如此經方網
X04n0223_p0247c22║三昧，一方入定十方起，十方入定一方起等，具如
X04n0223_p0247c23║十信位中說。三摩鉢底智印者，明寂用同起，印諸
X04n0223_p0247c24║萬法，無不明了，如大海水而現萬像。淨智普印，一
X04n0223_p0248a01║切萬法皆能了知，而無能所，亦無作者。經云：入真
X04n0223_p0248a02║三昧者，無三界及三乘，染、淨、沈、掉是也。離諸僻見
X04n0223_p0248a03║者，有、無二見，是內見、外見、身見、邊見、戒取、見取等，
X04n0223_p0248a04║總是乃至六十二見。是六十二見者，於一切法上
X04n0223_p0248a05║計有四見：一、常，二、無常，三、亦常亦無常，四、非常非
X04n0223_p0248a06║無常。於五陰上各有四見，四五二十三世，五陰上
X04n0223_p0248a07║合為六十本，二見共為六十二見。一切僻見，不離
X04n0223_p0248a08║此也。經云：善觀諸法，得實相印者，以無作、無依、無
X04n0223_p0248a09║相大智印，印諸萬法，起唯法起，無有無明，三世計
X04n0223_p0248a10║著，名實相印。普門慧者，徧知眾生諸根及法智、一
X04n0223_p0248a11║切智智、種種差別智也。色界眾生為住定故，教令
X04n0223_p0248a12║起觀。修無相觀者，教微妙智慧為相，不當情智慧
X04n0223_p0248a13║利故。
X04n0223_p0248a14║【經】所以者何？菩薩摩訶薩教諸眾生發菩提心，是故
X04n0223_p0248a15║能令佛種不斷；常為眾生開闡法藏，是故能令法種
X04n0223_p0248a16║不斷；善持教法，無所乖違，是故能令僧種不斷。復次，
X04n0223_p0248a17║悉能稱讚一切大願，是故能令佛種不斷；分別演說
X04n0223_p0248a18║因緣之門，是故能令法種不斷；常勤修習六和敬法，
X04n0223_p0248a19║是故能令僧種不斷。復次，於眾生田中下佛種子，是
X04n0223_p0248a20║故能令佛種不斷；護持正法，不惜身命，是故能令法
X04n0223_p0248a21║種不斷；統理大眾，無有疲倦，是故能令僧種不斷。復
X04n0223_p0248a22║次，於去、來、今佛所說之法、所制之戒，皆悉奉持，心不
X04n0223_p0248a23║捨離，是故能令佛、法、僧種永不斷絕。菩薩如是紹隆
X04n0223_p0248a24║三寶，一切所行無有過失，隨有所作，皆以迴向一切
X04n0223_p0248b01║智門，是故三業皆無瑕玷。無瑕玷故，所作眾善，所行
X04n0223_p0248b02║諸行，教化眾生，隨應說法，乃至一念無有錯謬，皆與
X04n0223_p0248b03║方便智慧相應，悉以向於一切智智，無空過者。菩薩
X04n0223_p0248b04║如是修習善法，念念具足十種莊嚴。
X04n0223_p0248b05║【論】第十四、所以者何已下，至念念具足十種莊嚴，
X04n0223_p0248b06║可有十八行。經明令三寶種永不斷絕，分六和敬
X04n0223_p0248b07║法者：一、身，二、口，三、意，四、戒，五、施，六、見，名為六和敬
X04n0223_p0248b08║法。於眾生田中下，佛種子者，示一切眾生菩提理
X04n0223_p0248b09║智故，及微少善根為勝緣故。
X04n0223_p0248b10║【經】何者為十？所謂：身莊嚴，隨諸眾生所應調伏而為
X04n0223_p0248b11║示現故；語莊嚴，斷一切疑，皆令歡喜故；心莊嚴，於一
X04n0223_p0248b12║念中入諸三昧故；佛剎莊嚴，一切清淨，離諸煩惱故；
X04n0223_p0248b13║光明莊嚴，放無邊光，普照眾生故；眾會莊嚴，普攝眾
X04n0223_p0248b14║會，皆令歡喜故；神通莊嚴，隨眾生心，自在示現故；正
X04n0223_p0248b15║教莊嚴，能攝一切聰慧人故；涅槃地莊嚴，於一處成
X04n0223_p0248b16║道，周徧十方，悉無餘故；巧說莊嚴，隨處、隨時、隨其根
X04n0223_p0248b17║器為說法故。菩薩成就如是莊嚴，於念念中，身、語、意
X04n0223_p0248b18║業皆無空過，悉以迴向一切智門。若有眾生見此菩
X04n0223_p0248b19║薩，當知亦復無空過者，以必當成阿耨多羅三藐三
X04n0223_p0248b20║菩提故。若聞名，若供養，若同住，若憶念，若隨出家，若
X04n0223_p0248b21║聞說法，若隨喜善根，若遙生欽敬，乃至稱揚、讚歎名
X04n0223_p0248b22║字，皆當得阿耨多羅三藐三菩提。佛子！譬如有藥，名
X04n0223_p0248b23║為：善見，眾生見者，眾毒悉除。菩薩如是，成就此法，眾
X04n0223_p0248b24║生若見，諸煩惱毒皆得除滅，善法增長。佛子！菩薩摩
X04n0223_p0248c01║訶薩住此法中勤加修習，以智慧明，滅諸癡闇；以慈
X04n0223_p0248c02║悲力，摧伏魔軍；以大智慧及福德力，制諸外道；以金
X04n0223_p0248c03║剛定，滅除一切心垢煩惱；以精進力，集諸善根；以淨
X04n0223_p0248c04║佛土諸善根力，遠離一切惡道諸難；以無所著力，淨
X04n0223_p0248c05║智境界；以方便智慧力，出生一切菩薩諸地、諸波羅
X04n0223_p0248c06║蜜及諸三昧、六通、三明、四無所畏，悉令清淨；以一切
X04n0223_p0248c07║善法力，盛滿一切諸佛淨土無邊相好，身、語及心具
X04n0223_p0248c08║足莊嚴；以智自在觀察力，知一切如來力、無所畏、不
X04n0223_p0248c09║共佛法，悉皆平等；以廣大智慧力，了知一切智智境
X04n0223_p0248c10║界；以往昔誓願力，隨所應化，現佛國土，轉大法輪，度
X04n0223_p0248c11║脫無量無邊眾生。
X04n0223_p0248c12║【論】第十五、何者為十已下，至度脫無量無邊眾生，
X04n0223_p0248c13║有三十行。經明以十種莊嚴，令見者發心無空。過
X04n0223_p0248c14║分六通，前已釋訖，如十通品說。十通，如經具明。
X04n0223_p0248c15║【經】佛子！菩薩摩訶薩勤修此法，次第成就諸菩薩行，
X04n0223_p0248c16║乃至得與諸佛平等；於無邊世界中為大法師，護持
X04n0223_p0248c17║正法，一切諸佛之所護念；守護受持廣大法藏，獲無
X04n0223_p0248c18║礙辯，深入法門；於無邊世界大眾之中，隨類不同，普
X04n0223_p0248c19║現其身；色相具足，最勝無比，以無礙辯巧說深法；其
X04n0223_p0248c20║音圓滿，善巧分布故，能令聞者入於無盡智慧之門；
X04n0223_p0248c21║知諸眾生心行煩惱而為說法，所出言音具足清淨
X04n0223_p0248c22║故，一音演暢，能令一切皆生歡喜；其身端正，有大威
X04n0223_p0248c23║力故，處於眾會，無能過者；善知眾心故，能普現身；善
X04n0223_p0248c24║巧說法故，音聲無礙；得心自在故，巧說大法，無能沮
X04n0223_p0249a01║壞；得無所畏故，心無怯弱；於法自在故，無能過者；於
X04n0223_p0249a02║智自在故，無能勝者；般若波羅蜜自在故，所說法相，
X04n0223_p0249a03║不相違背；辯才自在故，隨樂說法，相續不斷；陀羅尼
X04n0223_p0249a04║自在故，決定開示諸法實相；辯才自在故，隨所演說，
X04n0223_p0249a05║能開種種譬喻之門；大悲自在故，勤誨眾生，心無懈
X04n0223_p0249a06║息；大慈自在故，放光明細，悅可眾心。菩薩如是處於
X04n0223_p0249a07║高廣師子之座，演說大法，唯除如來及勝願智諸大
X04n0223_p0249a08║菩薩，其餘眾生無能勝者、無見頂者、無映奪者；欲以
X04n0223_p0249a09║難問令其退屈，無有是處。佛子！菩薩摩訶薩得如是
X04n0223_p0249a10║自在力已。
X04n0223_p0249a11║【論】第十六、佛子已下，至如是自在力已，有二十三
X04n0223_p0249a12║行。經明菩薩初發心，得與佛平等法，堪為大法師
X04n0223_p0249a13║分。
X04n0223_p0249a14║【經】假使有不可說世界量廣大道場滿中眾生，一一
X04n0223_p0249a15║眾生威德色相皆如三千大千世界主，菩薩於此纔
X04n0223_p0249a16║現其身，悉能映蔽如是大眾，以大慈悲安其怯弱，以
X04n0223_p0249a17║深智慧察其欲樂，以無畏辯為其說法，能令一切皆
X04n0223_p0249a18║生歡喜。何以故？佛子！菩薩摩訶薩成就無量智慧輪
X04n0223_p0249a19║故，成就無量巧分別故，成就廣大正念力故，成就無
X04n0223_p0249a20║盡善巧慧故，成就決了諸法實相陀羅尼故，成就無
X04n0223_p0249a21║邊際菩提心故，成就無錯謬妙辯才故，成就得一切
X04n0223_p0249a22║佛加持深信解故，成就普入三世諸佛眾會道場智
X04n0223_p0249a23║慧力故，成就知三世諸佛同一體性清淨心故，成就
X04n0223_p0249a24║三世一切如來智、一切菩薩大願智，能作大法師，開
X04n0223_p0249b01║闡諸佛正法藏及護持故。
X04n0223_p0249b02║【論】第十七、假使有不可說世界廣大道場已下，至
X04n0223_p0249b03║及護持法故，有十三行半經，明處眾無畏，說法自
X04n0223_p0249b04║在，身無映蔽分。
X04n0223_p0249b05║【經】爾時，法慧菩薩欲重宣其義，承佛神力而說頌言：
X04n0223_p0249b06║【論】第十八、爾時已下，可一行經明法慧，以頌歎法
X04n0223_p0249b07║分。
X04n0223_p0249b08║【經】心住菩提集眾福，常不放逸植堅慧，
X04n0223_p0249b09║正念其意恒不忘，十方諸佛皆歡喜。
X04n0223_p0249b10║念欲堅固自勤勵，於世無依無退怯，
X04n0223_p0249b11║以無諍行入深法，十方諸佛皆歡喜。
X04n0223_p0249b12║佛歡喜已堅精進，修行福智助道法，
X04n0223_p0249b13║入於諸地淨眾行，滿足如來所說願。
X04n0223_p0249b14║如是而修獲妙法，既得法已施羣生，
X04n0223_p0249b15║隨其心樂及根性，悉順其宜為開演。
X04n0223_p0249b16║菩薩為他演說法，不捨自己諸度行，
X04n0223_p0249b17║波羅蜜道既已成，常於有海濟羣生，
X04n0223_p0249b18║晝夜勤修無懈倦，令三寶種不斷絕。
X04n0223_p0249b19║所行一切白淨法，悉以迴向如來地。
X04n0223_p0249b20║菩薩所修眾善行，普為成就諸羣生，
X04n0223_p0249b21║令其破闇滅煩惱，降伏魔軍成正覺。
X04n0223_p0249b22║如是修行得佛智，深入如來正法藏。
X04n0223_p0249b23║為大法師演妙法，譬如甘露悉霑灑。
X04n0223_p0249b24║慈悲哀愍徧一切，眾生心行靡不知。
X04n0223_p0249c01║如其所樂為開闡，無量無邊諸佛法。
X04n0223_p0249c02║進止安徐如象王，勇猛無畏猶師子，
X04n0223_p0249c03║不動如山智如海，亦如大雨除眾熱。
X04n0223_p0249c04║【論】第十九、如此以頌歎法中，有二十行，頌兩行。一
X04n0223_p0249c05║頌如文，其義自具，隨文稱歎。
X04n0223_p0249c06║【經】時，法慧菩薩說此頌已，如來歡喜，大眾奉行。
X04n0223_p0249c07║【論】第二十、最下一行經，明大眾聞法，歡喜奉行分。
X04n0223_p0249c08║第四會，夜摩天說十行法門。此之一會，昇夜摩天，
X04n0223_p0249c09║是序分；從偈讚品已下，是正說分；動地興供，是流
X04n0223_p0249c10║通分。
X04n0223_p0249c11║昇夜摩天宮品第十九
X04n0223_p0249c12║【論】將釋此品，約作三門分別：一、釋品名目，二、釋品
X04n0223_p0249c13║來意，三、隨文解釋。一、釋品名目者，何故名夜摩天
X04n0223_p0249c14║宮？明以處表法，此天名為時分天。為此天無日月
X04n0223_p0249c15║晦明，以蓮華開為晝，合為夜，故名時分天故。為表
X04n0223_p0249c16║十行法門，知時而應物化，不可不知時故故。以時
X04n0223_p0249c17║分天，以表知根而對經，不可一向為也。知是人天
X04n0223_p0249c18║種，二乘、三乘、一乘種，知可以何善根而接引之故。
X04n0223_p0249c19║以時分天，以表所行之行，須以知時故。須彌山，以
X04n0223_p0249c20║表十住之法門，明以從信昇進，離凡夫地故。又表
X04n0223_p0249c21║十住之位，初登法頂，至相盡處故。又表須彌處大
X04n0223_p0249c22║海中，高八萬四千由旬，非手足所攀緣而昇上故。
X04n0223_p0249c23║明初十住之位，非以有心思求觀行攀緣所及，以
X04n0223_p0249c24║無思不為，蕩然智應，萬法無依，方可昇也。此十行
X04n0223_p0250a01║位，處夜摩之中，明依空而住，不與人連。十行亦然，
X04n0223_p0250a02║依法空而行，行知時而益俗也，故處此天而表之
X04n0223_p0250a03║也。於兜率天說十迴向，為明其處居欲界天之處
X04n0223_p0250a04║中，又明此天樂知足也，以表十迴向，以迴正智、處
X04n0223_p0250a05║俗利生、處大悲門，饒益一切，於諸境界無所貪求，
X04n0223_p0250a06║故處此天以為所表。昇他化天說十地法門者，超
X04n0223_p0250a07║過化樂，明至欲界際，表十地自在，超昇化樂，至欲
X04n0223_p0250a08║界之頂，化心魔王至欲盡際故。昇第三禪說佛華
X04n0223_p0250a09║法門，明普賢行滿，表以行法悅悅無盡眾生故，又
X04n0223_p0250a10║彰第四禪是佛位故。此約進修昇降，表法且如是
X04n0223_p0250a11║安立，然其理智一一徧周無去來也。以此皆云不
X04n0223_p0250a12║離菩提道場普光明殿，而昇忉利、夜摩、兜率等，如
X04n0223_p0250a13║第三禪。超初禪、二禪者，明位倍倍勝，故此一會未
X04n0223_p0250a14║有來文，是纓絡本業經如來領聲聞、菩薩眾向菩
X04n0223_p0250a15║提樹下說，往昔於此菩提樹下初成正覺時說法
X04n0223_p0250a16║界經，一一排次至第三禪故，是故於此夜摩天以
X04n0223_p0250a17║表十行。第二、釋品來意者，前明十住昇進以昇須
X04n0223_p0250a18║彌之頂，此明十行之昇進以至夜摩，以次此品須
X04n0223_p0250a19║來。第三、隨文釋義者，於中大意，義分為二：一、長科
X04n0223_p0250a20║經意，二、隨文解釋。
X04n0223_p0250a21║【經】爾時，如來威神力故，十方一切世界，一一四天下，
X04n0223_p0250a22║南閻浮提及須彌頂上，皆見如來處於眾會。彼諸菩
X04n0223_p0250a23║薩悉以佛神力故而演說法，莫不自謂恒對於佛。爾
X04n0223_p0250a24║時，世尊不離一切菩提樹下及須彌山頂，而向於彼
X04n0223_p0250b01║夜摩天宮寶莊嚴殿。時夜摩天王遙見佛來，即以神
X04n0223_p0250b02║力，於其殿內化作寶蓮華藏師子之座，百萬層級以
X04n0223_p0250b03║為莊嚴，百萬金網以為交絡，百萬華帳、百萬鬘帳、百
X04n0223_p0250b04║萬香帳、百萬寶帳彌覆其上，華蓋、鬘蓋、香蓋、寶蓋各
X04n0223_p0250b05║亦百萬周迴布列，百萬光明而為照耀。百萬夜摩天
X04n0223_p0250b06║王恭敬頂禮，百萬梵王踊躍歡喜，百萬菩薩稱揚讚
X04n0223_p0250b07║歎，百萬天樂各奏百萬種法音相續不斷，百萬種華
X04n0223_p0250b08║雲、百萬種鬘雲、百萬種莊嚴具雲、百萬種衣雲周帀
X04n0223_p0250b09║彌覆，百萬種摩尼雲光明照耀；從百萬種善根所生，
X04n0223_p0250b10║百萬諸佛之所護持，百萬種福德之所增長，百萬種
X04n0223_p0250b11║深心、百萬種誓願之所嚴淨，百萬種行之所生起，百
X04n0223_p0250b12║萬種法之所建立，百萬種神通之所變現，恒出百萬
X04n0223_p0250b13║種言音顯示諸法。時彼天王敷置座已，向佛、世尊曲
X04n0223_p0250b14║躬合掌，恭敬尊重而白佛言：善來世尊！善來善逝！善
X04n0223_p0250b15║來如來、應、正等覺！唯願哀愍，處此宮殿！時佛受請，即
X04n0223_p0250b16║昇寶殿；一切十方，悉亦如是。爾時，天王即自憶念過
X04n0223_p0250b17║去佛所所種善根，承佛威力而說頌言：
X04n0223_p0250b18║名稱如來聞十方，諸吉祥中最無上，
X04n0223_p0250b19║彼曾入此摩尼殿，是故此處最吉祥。
X04n0223_p0250b20║寶王如來世間燈，諸吉祥中最無上，
X04n0223_p0250b21║彼曾入此清淨殿，是故此處最吉祥。
X04n0223_p0250b22║喜目如來見無礙，諸吉祥中最無上，
X04n0223_p0250b23║彼曾入此莊嚴殿，是故此處最吉祥。
X04n0223_p0250b24║然燈如來照世間，諸吉祥中最無上，
X04n0223_p0250c01║彼曾入此殊勝殿，是故此處最吉祥。
X04n0223_p0250c02║饒益如來利世間，諸吉祥中最無上。
X04n0223_p0250c03║彼曾入此無垢殿，是故此處最吉祥。
X04n0223_p0250c04║善覺如來無有師，諸吉祥中最無上，
X04n0223_p0250c05║彼曾入此寶香殿，是故此處最吉祥。
X04n0223_p0250c06║勝天如來世中燈，諸吉祥中最無上，
X04n0223_p0250c07║彼曾入此妙香殿，是故此處最吉祥。
X04n0223_p0250c08║無去如來論中雄，諸吉祥中最無上，
X04n0223_p0250c09║彼曾入此普眼殿，是故此處最吉祥。
X04n0223_p0250c10║無勝如來具眾德，諸吉祥中最無上，
X04n0223_p0250c11║彼曾入此善嚴殿，是故此處最吉祥。
X04n0223_p0250c12║苦行如來利世間，諸吉祥中最無上，
X04n0223_p0250c13║彼曾入此普嚴殿，是故此處最吉祥。
X04n0223_p0250c14║如此世界中，夜摩天王承佛神力，憶念往昔諸佛功
X04n0223_p0250c15║德，稱揚讚歎；十方世界夜摩天王，悉亦如是歎佛功
X04n0223_p0250c16║德。爾時，世尊入摩尼莊嚴殿，於寶蓮華藏師子座上
X04n0223_p0250c17║結跏趺坐。此殿忽然廣博寬容，如其天眾諸所住處，
X04n0223_p0250c18║十方世界悉亦如是。
X04n0223_p0250c19║【論】第一、長科經意者，此一品四十九行經中，約作
X04n0223_p0250c20║十段長科：一、爾時，如來威神力故已下，至恒對於
X04n0223_p0250c21║佛，有三行半經，明十方同見如來，不離其處分。二、
X04n0223_p0250c22║爾時已下，至寶莊嚴殿，可有兩行經，明不離十方
X04n0223_p0250c23║一切菩提場普光明殿而昇夜摩天分。三、時夜摩
X04n0223_p0250c24║天王已下，至時彼天王敷置座已，有十四行半經，
X04n0223_p0251a01║明時分天王遙見佛來，化座莊嚴及恭敬分。四、向
X04n0223_p0251a02║佛世尊已下，至處此宮殿，可兩行半經，明時分天
X04n0223_p0251a03║王請佛入殿昇座分。五、時佛受請已下，至悉亦如
X04n0223_p0251a04║是，可有一行經，明如來受請，都結十方同然分。六、
X04n0223_p0251a05║爾時，天王已下，有一行半經，明天王憶昔往因，說
X04n0223_p0251a06║頌歎佛分。七、說頌之中，有二十行頌，歎十如來曾
X04n0223_p0251a07║來入此天宮分。八、如此世界已下，至歎佛功德，有
X04n0223_p0251a08║兩行半經，明十方同此一時歎佛分。九、爾時，世尊
X04n0223_p0251a09║已下，至諸所住處，可兩行半經，明如來受請入殿，
X04n0223_p0251a10║廣博寬容分。十、十方世界悉亦如是，此總結十方
X04n0223_p0251a11║同此分。第二、隨文解義者，初、爾時已下，至恒對於
X04n0223_p0251a12║佛，明十方一切處恒徧滿，無增減故。言不離菩提
X04n0223_p0251a13║樹須彌頂而昇夜摩天者，明智徧一切處而示其
X04n0223_p0251a14║身非去來故。云遙見佛來者，明從十住向十行位
X04n0223_p0251a15║故。即以神力化座者，明行位依空智而所成，無能
X04n0223_p0251a16║所之建立故。以座表行，號曰蓮華，明無作行成，無
X04n0223_p0251a17║所染著故。藏者，含容義，明無行之行含藏眾善故。
X04n0223_p0251a18║師子者，明無畏也，以無為之理智處生死而無畏
X04n0223_p0251a19║故。此依主為座名。百萬層級者，明十住、十千、十行、
X04n0223_p0251a20║百萬，明隨位昇進階級故。百萬金網以為交絡者，
X04n0223_p0251a21║明此位中以行網、教網化眾生故，此為報得依果
X04n0223_p0251a22║故。十住、十千、十行、百萬，明昇進也。華鬘香寶及四
X04n0223_p0251a23║種帳，明以四攝法方便行含攝眾生故。又四種蓋，
X04n0223_p0251a24║明以四無量心慈悲喜捨覆蔭眾生故。百萬光明
X04n0223_p0251b01║而為照耀者，明以智眼觀根而攝化故。天王者，行
X04n0223_p0251b02║自在也。恭敬頂禮者，行行無慢也。梵王踊躍者，淨
X04n0223_p0251b03║行利生。見求乞者，歡喜無厭也。百萬菩薩稱揚者，
X04n0223_p0251b04║明以行濟物，眾聖歡喜稱歎也。天樂奏音者，明善
X04n0223_p0251b05║能說法所招果也。四種雲以行慈覆俗，前云蓋，後
X04n0223_p0251b06║云四種雲，明約器大小覆育故。摩尼雲亦然，隨根
X04n0223_p0251b07║大小照燭與益故。百萬善根所生，明已上莊嚴皆
X04n0223_p0251b08║約行中善根所生，故為行能利物積善，即得諸佛
X04n0223_p0251b09║覆護眾福所嚴。已下如文可解。云善來善逝者，善
X04n0223_p0251b10║滅眾惡苦灾。逝者，度眾生之離縛。時佛受請昇座
X04n0223_p0251b11║者，明昇進正入十行位故。已上望佛自德，十方恒
X04n0223_p0251b12║自徧周。今作昇降者，總約眾生進修昇降故。二十
X04n0223_p0251b13║行頌中歎十佛昔曾入此殿，明今所入十行理智
X04n0223_p0251b14║與古無殊。此十如來還是約行昇進所成之號。前
X04n0223_p0251b15║十住位昇須彌頂十如來名號，亦是隨位會古之
X04n0223_p0251b16║號，明所入之法不異古今諸佛故。如十住位中須
X04n0223_p0251b17║彌頂上帝釋宮中遙見佛來，即於殿中安置普光
X04n0223_p0251b18║明藏師子之座，為明初入如來智慧中生，即以方
X04n0223_p0251b19║便三昧之門名安置普光明藏，即明智慧照耀法
X04n0223_p0251b20║界藏故。令此十行位時分天王遙見佛來，化作寶
X04n0223_p0251b21║蓮華師子之座者，明以行華設其教網漉諸眾生，
X04n0223_p0251b22║令入如來智之境界藏故。蓮華表行，無著義故。化
X04n0223_p0251b23║座者，明行體以依十住智慧，虗無法身安立也，所
X04n0223_p0251b24║作如化也。以茲所表末後五行經，都結十方同時
X04n0223_p0251c01║歎佛如來入殿。其殿包容如天所住者，明入位昇
X04n0223_p0251c02║進自智寬容方知佛境故。
X04n0223_p0251c03║
X04n0223_p0251c04║大方廣佛新華嚴經合論卷第三十六
X04n0223_p0251c05║
X04n0223_p0251c06║音切
X04n0223_p0251c07║疲（皮音。）倦（渠卷切。）軀（丘于切。）舛（昌輭切。）審（式稔切。）退（他內切。）勵（力制
X04n0223_p0251c08║切。）瑕（胡加切。）玷（丁念切。）隆（力中切。）怙（戶音。）錯（七各切。）